J34nB310_p0576c01║雲叟住禪師語錄卷下
J34nB310_p0576c02║侍者元一　記錄
J34nB310_p0576c03║頌古
J34nB310_p0576c04║世尊未離兜率，已降皇宮。未出母胎，度人已畢。
J34nB310_p0576c05║天高地迥意悠悠，一片皇風四百州。日日與君華下
J34nB310_p0576c06║醉，更嫌何處不風流。
J34nB310_p0576c07║世尊因外道問：「不問有言？不問無言？」世尊良久據
J34nB310_p0576c08║坐。外道讚云：「世尊大慈大悲，開我迷雲，令我得入。」
J34nB310_p0576c09║歡喜作禮而去。阿難尋問：「外道有何所證而言得
J34nB310_p0576c10║入？」世尊云：「如世良馬見鞭影而行。」
J34nB310_p0576c11║老胡曾未揮鞭影，良駟何從見影鞭？瞥爾機先窺見
J34nB310_p0576c12║了，追風千里去翩翩。
J34nB310_p0576c13║殃崛摩羅因持缽至一長者家，其家婦人正值產
J34nB310_p0576c14║難，長者曰：「瞿曇弟子！汝為至聖，當有何法能免產
J34nB310_p0576c15║難？」殃崛語長者曰：「我乍入道，未知此法，待我回問
J34nB310_p0576c16║世尊，卻來相報。」及返，具事白佛，佛告殃崛：「汝速去
J34nB310_p0576c17║報言：『我從賢聖法來，未曾殺生。』」殃崛奉佛語，疾往
J34nB310_p0576c18║告之，其婦得聞，當時分免。
J34nB310_p0576c19║蜂從華裏掠香飛，香掠枝頭兩股肥。無限馨香狼藉
J34nB310_p0576c20║盡，路行人惹一身歸。諸禪伯，報君知，香在枝頭不在
J34nB310_p0576c21║衣。
J34nB310_p0576c22║讓和尚居南嶽時，馬祖住傳法院，日常坐禪。師知
J34nB310_p0576c23║是法器，往問曰：「大德坐禪圖甚麼？」祖曰：「圖作佛。」師
J34nB310_p0576c24║一日乃取一磚於彼菴前磨，祖曰：「磨此何為？」師曰：
J34nB310_p0576c25║「磨作鏡。」祖曰：「磨磚豈得成鏡？」師曰：「坐禪豈得成佛？」
J34nB310_p0576c26║祖曰：「如何即是？」師曰：「如牛駕車，車若不行，打車即
J34nB310_p0576c27║是？打牛即是？」馬祖於是悟旨於言下，遂印心傳法，
J34nB310_p0576c28║符般若多羅讖馬駒蹋殺天下人之語，南宗大闡
J34nB310_p0576c29║於震旦。
J34nB310_p0576c30║車運何曾在打牛？牛行端的打車休。劫前常運無私
J34nB310_p0577a01║步，迥地遮天者一頭。
J34nB310_p0577a02║百丈問黃檗：「甚麼處來？」檗曰：「山下採菌子來。」丈曰：
J34nB310_p0577a03║「山下有一大蟲，汝還見麼？」檗便作虎聲，丈於腰下
J34nB310_p0577a04║取斧作斫勢，檗約住便掌。丈至晚上堂曰：「大眾！山
J34nB310_p0577a05║下有一大蟲，汝等諸人出入好看，老僧今日親遭
J34nB310_p0577a06║一口。」後溈山問仰山：「黃檗虎話，子作麼生？」仰曰：「和
J34nB310_p0577a07║尚如何？」溈曰：「百丈當時便合一斧斫殺，因甚麼到
J34nB310_p0577a08║如此？」仰曰：「不然。」溈曰：「子作麼生？」仰曰：「不唯騎虎頭，
J34nB310_p0577a09║亦解把虎尾。」溈曰：「寂子甚有險嵒之句。」
J34nB310_p0577a10║爪牙獰，聲震吼，擒虎與縱虎，是誰羨好手。一斧斫兮
J34nB310_p0577a11║一掌揮，間不容髮絕窠臼。窠臼絕，括地腥風一陣來，
J34nB310_p0577a12║深深陷阱狠忙掘。
J34nB310_p0577a13║臨濟上堂曰：「赤肉團上有一無位真人，常在汝等
J34nB310_p0577a14║諸人面門出入，未證據者看看。」時有僧出問：「如何
J34nB310_p0577a15║是無位真人？」師下繩床把住曰：「道！道！」僧擬議，師拓
J34nB310_p0577a16║開曰：「無位真人是甚麼乾屎橛？」便歸方丈。
J34nB310_p0577a17║肉團無位真人，面門出入好看。及乎證據將來，依舊
J34nB310_p0577a18║毛髮滿面。
J34nB310_p0577a19║臨濟將示滅，謂眾曰：「吾滅後，不得滅卻吾正法眼
J34nB310_p0577a20║藏。」三聖出曰：「怎敢滅卻和尚正法眼藏？」師曰：「已後
J34nB310_p0577a21║有人問你，向他道甚麼？」聖便喝。師曰：「誰知吾正法
J34nB310_p0577a22║眼藏向者瞎驢邊滅卻？」
J34nB310_p0577a23║正法眼，正法眼，彷彿烏梅黑兩點。臨濟苦死要傳付，
J34nB310_p0577a24║三聖瞎驢鳴熱碗。鳴熱碗，兩箇黑漆桶，堪嗟共死款。
J34nB310_p0577a25║風穴沼禪師因僧問：「如何是清涼山中主？」師云：「一
J34nB310_p0577a26║句不遑無著問，迄今猶作野盤僧。」
J34nB310_p0577a27║野盤僧，野盤僧，襤襤毿毿得人憎。者邊那邊，躲跟過
J34nB310_p0577a28║日。休夏自恣，不守規繩。賺均提捏鬼怪，瞞無著打葛
J34nB310_p0577a29║藤。咦！典型師範無些子，七佛之師尚可稱。
J34nB310_p0577a30║雲門因僧問：「和尚年多少？」師曰：「七九六十八。」僧曰：
J34nB310_p0577b01║「為甚麼七九六十八？」師曰：「我為你減卻五年。」
J34nB310_p0577b02║七九六十八，一語無縫罅。不用險嵒句，問東便西荅。
J34nB310_p0577b03║老倒韶陽大無端，是沙是土眼裏撒。返覆數來百千
J34nB310_p0577b04║番，依舊當年李八伯。
J34nB310_p0577b05║龍牙遁禪師因僧問：「古人得箇甚麼道理，便休去
J34nB310_p0577b06║歇去？」師曰：「如賊入空室。」
J34nB310_p0577b07║賊入空房何可得？七珍八寶一時拏。從茲直下便休
J34nB310_p0577b08║去，歸到家山日未斜。
J34nB310_p0577b09║乾峰和尚，上堂。「法身有三種病、二種光，須是一一
J34nB310_p0577b10║透得，始解歸家穩坐。須知更有向上一竅在。」雲門
J34nB310_p0577b11║出問：「菴內人為甚麼不知菴外事？」師呵呵大笑。門
J34nB310_p0577b12║曰：「猶是學人疑處。」師曰：「子是甚麼心行？」門曰：「也要
J34nB310_p0577b13║和尚委悉。」師曰：「直須與麼始解穩坐。」門應諾諾。
J34nB310_p0577b14║人間天上數如麻，弄鬼精魂事可嗟。古墓鐵蛇頭戴
J34nB310_p0577b15║角，嵒前石虎尾吒沙。動絃別曲風雷合，輥芥投針日
J34nB310_p0577b16║月拏。打破韶陽菴外句，木人夜半照菱華。
J34nB310_p0577b17║麻谷參忠國師，繞禪床三匝，振錫而立。國師曰：「汝
J34nB310_p0577b18║既如是，吾亦如是。」谷又振錫，國師叱曰：「者野狐精
J34nB310_p0577b19║出去！」
J34nB310_p0577b20║振錫繞床，如是咄叱。照用同時，箭鋒相直。平似砥中
J34nB310_p0577b21║險似嵒，甜如黃檗苦如蜜。下稍突出野狐精，華嶽崩
J34nB310_p0577b22║騰海水立。咄！
J34nB310_p0577b23║溈山祐禪師示眾曰：「如許多人，秖得大機，不得大
J34nB310_p0577b24║用。」仰山舉此語問山下菴主曰：「和尚恁麼道，意旨
J34nB310_p0577b25║如何？」主曰：「更舉看。」仰擬再舉，被菴主蹋倒。仰歸舉
J34nB310_p0577b26║似師，師呵呵大笑。
J34nB310_p0577b27║仰山解舉不解用，菴主解用不解舉，大用堂堂總蹉
J34nB310_p0577b28║過，笑倒山前老水牯。
J34nB310_p0577b29║廬山永安禪師因僧問：「脫籠頭卸角馱來時如何？」
J34nB310_p0577b30║師曰：「換骨洗腸投紫塞，鴈門切忌更銜蘆。」
J34nB310_p0577c01║換骨洗腸投紫塞，從空放下一身輕。搏風好擊南溟
J34nB310_p0577c02║水，據鼎休嘗染指羹。白月無心來碧沼，清光不語到
J34nB310_p0577c03║檐楹。一回撲碎懸嵒後，百尺竿頭撒手行。
J34nB310_p0577c04║長慶暹禪師因僧問：「離上生之寶剎，登延聖之道
J34nB310_p0577c05║場。如何是不動尊？」師曰：「孤舟載明月。」僧曰：「忽逢櫓
J34nB310_p0577c06║櫂俱停時又作麼生？」師曰：「漁人偏愛宿蘆華。」
J34nB310_p0577c07║出門千里沒行車，倒跨楊岐三腳驢。月下忽逢張果
J34nB310_p0577c08║老，風前攜手笑歸廬。
J34nB310_p0577c09║九峰乾禪師因僧問：「古人道：『直得不恁麼來者，猶
J34nB310_p0577c10║是兒孫。』意旨如何？」師曰：「古人不謾語。」僧曰：「如何是
J34nB310_p0577c11║來底兒孫？」師曰：「猶守珍御在。」僧曰：「如何是父？」師曰：
J34nB310_p0577c12║「無家可坐，無世可興。」
J34nB310_p0577c13║珍御盡將揚糞掃，寶几一一撒塵灰。那邊不坐空王
J34nB310_p0577c14║殿，聲色堆頭絕點埃。
J34nB310_p0577c15║洛浦安禪師因僧問：「諸聖恁麼來時，將何供養？」師
J34nB310_p0577c16║曰：「土宿雖持錫，不是婆羅門。」
J34nB310_p0577c17║開心碗貯鐵釘飯，無底盤盛木札羹。不遇風生席上
J34nB310_p0577c18║客，只成虛設對秋清。
J34nB310_p0577c19║雲峰悅禪師因僧問：「抱璞投師，請師雕琢。」師曰：「不
J34nB310_p0577c20║雕琢。」僧曰：「為甚麼不雕琢？」師曰：「雲從龍，風從虎。」
J34nB310_p0577c21║雲從龍，風從虎，方圓一一就規矩。斧斤不施器琢成，
J34nB310_p0577c22║雲峰之技超今古。君不見，儵忽鑿開混沌竅，竅成混
J34nB310_p0577c23║沌旋復死。
J34nB310_p0577c24║靈雲志勤禪師因見桃華悟道，有偈曰：「三十年來
J34nB310_p0577c25║尋劍客，幾回落葉又抽枝。自從一見桃華後，直至
J34nB310_p0577c26║而今更不疑。」玄沙聞曰：「諦當！甚諦當！敢保老兄未
J34nB310_p0577c27║徹在。」
J34nB310_p0577c28║尋劍人，尋劍人，桃華一見喪家珍。明明無悟卻言悟，
J34nB310_p0577c29║惹得旁人簸觜唇。觜唇簸了是非起，三十年功付流
J34nB310_p0577c30║水。從今再不悟桃華，者場煩惱自討底。
J34nB310_p0578a01║洞山初禪師因僧問：「赤水求珠，猶是人間之寶；和
J34nB310_p0578a02║雲唱出，固非格外之譚。未審今日將何示人？」師曰：
J34nB310_p0578a03║「夜聞祭鬼鼓，朝聽上灘歌。」
J34nB310_p0578a04║灘歌祭鼓，義越群言。窮萬法本，廓千聖源。禪人到此
J34nB310_p0578a05║如不會，一任紛紛格外論。
J34nB310_p0578a06║長沙岑和尚與仰山翫月次，山曰：「人人盡有者箇，
J34nB310_p0578a07║秖是用不得。」師曰：「恰是倩汝用。」山曰：「汝作麼生用？」
J34nB310_p0578a08║師劈胸與一蹋，山曰：「㘞！直下似箇大蟲。」
J34nB310_p0578a09║兩兩普州白拈客，夜深天上竊蟾蜍。而今犯出難輕
J34nB310_p0578a10║赦，一併和贓捉敗渠。
J34nB310_p0578a11║黑眼和尚因僧問：「如何是不出世底師？」師曰：「善財
J34nB310_p0578a12║拄杖子。」
J34nB310_p0578a13║條條七尺箇山藤，斗笠腰包力荷承。煙水百城攜遠
J34nB310_p0578a14║涉，妙峰孤頂挈同登。世雄徒把慈門啟，勝熱空將智
J34nB310_p0578a15║焰騰。五十三人承事遍，歸來依舊倚門扃。
J34nB310_p0578a16║葉縣省禪師因僧問：「如何是世尊不說說？」師曰：「觀
J34nB310_p0578a17║音勢至，引到西方。」僧曰：「如何是迦葉不聞聞？」師曰：
J34nB310_p0578a18║「涅槃山側畔，香煙滿乾坤。」
J34nB310_p0578a19║勢至觀音為引路，萋萋芳艸送君去。除非自解倒騎
J34nB310_p0578a20║驢，一生不著隨人後。
J34nB310_p0578a21║玄沙侍雪峰遊山次，峰指面前地曰：「者一片地好
J34nB310_p0578a22║造箇無縫塔。」師曰：「高多少？」峰乃顧視上下。師曰：「人
J34nB310_p0578a23║天福報即不無，和尚若是靈山授記，未夢見在。」峰
J34nB310_p0578a24║曰：「你又作麼生？」師曰：「七尺八尺。」
J34nB310_p0578a25║渾渾圇圇，玲玲瓏瓏，面面連輝接影，層層霽月光風。
J34nB310_p0578a26║雪峰起模畫樣，玄沙合頂完封。天地未興先已就，徒
J34nB310_p0578a27║然忙殺兩禪翁。
J34nB310_p0578a28║趙州因僧問：「學人乍入叢林，乞師指示。」師曰：「喫粥
J34nB310_p0578a29║了也未？」曰：「喫粥了也。」師曰：「洗缽盂去。」僧忽然大悟。
J34nB310_p0578a30║喫粥了也洗缽畢，長連床上展腳睡。若也於中更言
J34nB310_p0578b01║悟，畫蛇添足我不會。
J34nB310_p0578b02║投子和尚因僧問：「能所俱忘時如何？」師曰：「無與麼
J34nB310_p0578b03║事，莫作與麼知解。」
J34nB310_p0578b04║飲徹雲根蝃蝀東，金輪天子下瑤空。安南塞北分諸
J34nB310_p0578b05║國，盡在吾王化育中。
J34nB310_p0578b06║東寺如會禪師因仰山問：「借一路過那邊，還得麼？」
J34nB310_p0578b07║師曰：「大凡沙門不可秖一路也，別更有麼？」仰良久，
J34nB310_p0578b08║師卻問：「借一路過那邊，還得麼？」仰曰：「大凡沙門不
J34nB310_p0578b09║可秖一路也，別更有麼？」師曰：「秖有此。」仰曰：「大唐天
J34nB310_p0578b10║子決定姓金。」
J34nB310_p0578b11║半合半開，雙暗雙明。一毫端上，往復縱橫。東寺山頭
J34nB310_p0578b12║立，仰山海底行。迢迢空劫無人到，天子姓金不可名。
J34nB310_p0578b13║笑嵒寶和尚因僧問：「一言道盡，更不容其言時如
J34nB310_p0578b14║何？」師曰：「武陵溪畔杜鵑語，十里桃華血染紅。」
J34nB310_p0578b15║痛淚洪咽泣已乾，血啼猶復灑涓涓。庭華亂落春歸
J34nB310_p0578b16║去，苦雨凄風好自憐。
J34nB310_p0578b17║天童密雲悟和尚因僧問：「如何是生死業？」師曰：「即
J34nB310_p0578b18║汝是。」「如何是涅槃心？」師曰：「即汝是。」僧禮拜起，師以
J34nB310_p0578b19║拄杖指云：「去！」僧喜躍而出。
J34nB310_p0578b20║即汝是，汝即是，栗棘蓬，劈面擲。劈面一擲橫吞卻，虛
J34nB310_p0578b21║空赤體皮膚脫。復云：「險。」
J34nB310_p0578b22║弘覺老和尚住大覺日，牽驢巡堂一匝，命眾下語，
J34nB310_p0578b23║眾下語已，仍以艸一束拋向眾前，眾不能荅，乃自
J34nB310_p0578b24║代前語曰：「寶御珍裝猶尚棄，誰能歷劫傍他門？」代
J34nB310_p0578b25║後語：「但作驢鳴。」
J34nB310_p0578b26║碎玉焚珍下鳳臺，行於異類且輪回。一回卸卻娘生
J34nB310_p0578b27║褲，幾度曾將正眼開。馬字驢名隨處現，人間天上豈
J34nB310_p0578b28║能該。雖然行盡畜生行，不識誰酬畜報來。
J34nB310_p0578b29║法語
J34nB310_p0578b30║　示無默戴居士
J34nB310_p0578c01║戴君無默居士，山僧始至西陵時，即相從問道，夙於
J34nB310_p0578c02║般若有大因緣，在聲色塵勞中，不由人教而自知有
J34nB310_p0578c03║此段奇特大事可以超生脫死，且言：「誓以此事，今生
J34nB310_p0578c04║若不了辦，決不肯休。」大哉！此心一發，則已省得無限
J34nB310_p0578c05║塵勞事了也，深為可羨。近日學此道而要如我居士
J34nB310_p0578c06║如此深信堅固者，不道全無，只是還少。疇昔嘗需語
J34nB310_p0578c07║指示入道捷徑，山僧從其請而詳細開導於彼篇葛
J34nB310_p0578c08║藤中，意已盡矣。今不待請而再為葛藤者，因其愛向
J34nB310_p0578c09║有理路言句上解會領覽。解會領覽乃聰明靈利人
J34nB310_p0578c10║窟宅，古人事不獲已，說出許多閒言長語，本要為眾
J34nB310_p0578c11║生拔生死疑根，眾生不達其方便，而反於其中作盡
J34nB310_p0578c12║聰明道理，豈知聰明道理作到無纖毫透漏田地，終
J34nB310_p0578c13║不可敵他生死，只成得箇弄業識疑團而已。當人分
J34nB310_p0578c14║上不得自由自在者，只是者些作聰明道理底為害
J34nB310_p0578c15║為殃。永嘉所謂「損法財、滅功德，莫不由茲心意識」者
J34nB310_p0578c16║是也。如今要得乾坤獨露、脫體無依，但只將者作聰
J34nB310_p0578c17║明道理底一刀斬為三段始得。秖者斬底刀子亦只
J34nB310_p0578c18║在當人自己手裏，他人為我下手不得，要我自己拼
J34nB310_p0578c19║得性命直斬一刀，方為有力量大人。若也貪生怕死，
J34nB310_p0578c20║你不殺他，他便殺了你，你與他性命相負。你殺卻他，
J34nB310_p0578c21║則家國晏然；他殺卻你，則禍事非小。大慧云：「者箇道
J34nB310_p0578c22║理向事上覷則疾，若意根下思量卜度則轉疏轉遠。」
J34nB310_p0578c23║何以故？蓋者一些子是箇活潑潑地，無蹤跡可尋覓
J34nB310_p0578c24║者，你擬向東邊討他，他卻在西邊立地；你擬向那邊
J34nB310_p0578c25║討他，他卻在者邊立地；你擬不要見他時，他卻在你
J34nB310_p0578c26║面前露迥迥地，推不向前、約不退後，十二時中折旋
J34nB310_p0578c27║俯仰、築著磕著，一一天真、一一靈妙，向者裏著得一
J34nB310_p0578c28║隻眼則疾，若別作玄妙道理解會則轉疏轉遠矣。又
J34nB310_p0578c29║第一不得將心待悟、執迷求悟，若有此病則永無悟
J34nB310_p0578c30║期。記得居士曾問山僧：「不知弟子何時得悟去？」山僧
J34nB310_p0579a01║云：「你從來不曾迷，何用求悟？」此等說話正是劈面提
J34nB310_p0579a02║持。彼時因見居士不能當機直薦，復與泥裏洗土一
J34nB310_p0579a03║上者，蓋欲居士不執在迷悟上耳。德山云：「汝但無事
J34nB310_p0579a04║於心、無心於事，則虛而靈、寂而妙。」是知從上先德指
J34nB310_p0579a05║示人處，罔不向直截處著到，幾曾教你向外馳求，別
J34nB310_p0579a06║作道理來？據實而論，只以㘞地一聲為到家時。年來
J34nB310_p0579a07║此道大喪，握拂柄而為人師者，有以奇特玄妙為禪
J34nB310_p0579a08║道者、有以胡言亂語為禪道者、有以穿鑿古人公案
J34nB310_p0579a09║為禪道者、有以敲床豎拂指東畫西為禪道者、有以
J34nB310_p0579a10║無言無示一向黑山鬼窟裏坐地喚作寂然不動感
J34nB310_p0579a11║而遂通為禪道者。上來種種施設，各各自謂具向上
J34nB310_p0579a12║爪牙，全體作略，殊不知正是弄業識精魂，與本分事
J34nB310_p0579a13║上了沒交涉。又有一種光頭外道，或於叢林中隨隊
J34nB310_p0579a14║骨董住得一二半載，自己腳跟下黑洞洞地，也來城
J34nB310_p0579a15║隍聚落造妖捏怪，顛言倒語，簧鼓聾俗，以己之愚以
J34nB310_p0579a16║愚他人。如斯之流，別造地獄著你去。在我無默居士，
J34nB310_p0579a17║邪正已自辨得，山僧固無慮也。能久久不退初心，只
J34nB310_p0579a18║如此做去，時節到來，驀然打破漆桶，親見自家本來
J34nB310_p0579a19║面目。那時說正說邪也由我、不說正說邪也由我，說
J34nB310_p0579a20║生說死也由我、不說生說死也由我，說迷說悟也由
J34nB310_p0579a21║我、不說迷說悟也由我，說道理也由我、不說道理也
J34nB310_p0579a22║由我。我為法王，於法自在。生死、迷悟、邪正、道理是甚
J34nB310_p0579a23║麼熱碗鳴聲？當恁麼時，更喚甚麼作邪正？喚甚麼作
J34nB310_p0579a24║生死？喚甚麼作迷悟？喚甚麼作道理？乃至又喚甚麼
J34nB310_p0579a25║作說不說？咄！恁麼打葛藤，直到阿逸多出世亦無了
J34nB310_p0579a26║期。且截斷。
J34nB310_p0579a27║生死病根拔不得，千生萬劫為害為殃。出一皮袋了，
J34nB310_p0579a28║又入一皮袋；出出入入，無有了期。性燥漢，虛空大地
J34nB310_p0579a29║直下掀翻，一摑粉碎，便見風清八表，光洞十虛，生死
J34nB310_p0579a30║根株覓其影跡，了不可得矣！即出入一切皮袋，亦不
J34nB310_p0579b01║曾離卻自家本位。到恁麼田地，山僧有三十拄杖要
J34nB310_p0579b02║你喫，而今且不打。
J34nB310_p0579b03║不是心，不是佛，不是物，如曜十大日輪於太虛空中，
J34nB310_p0579b04║盡塵毛剎海，三世古今，晝夜六時，常放妙寶光明，無
J34nB310_p0579b05║幽不照，無暗不破，更無一絲毫隱晦處，無一絲毫障
J34nB310_p0579b06║礙處。雖然，更須向生佛未彰，明暗未逗已前，勦其光、
J34nB310_p0579b07║滅其影始得。如或不然，久後成箇撮光弄影之徒去
J34nB310_p0579b08║在。
J34nB310_p0579b09║詩偈
J34nB310_p0579b10║遠菴法兄和尚開法神鼎賦贈
J34nB310_p0579b11║虎嵒老子僧之龍，高躅吾兄步後蹤；掣電之機人罔
J34nB310_p0579b12║測，有如霹靂起晴空。𢿥土揚塵過湘水，嘯風於菟出
J34nB310_p0579b13║雲裏；重闢諲老古門庭，水赴雲趨問源委。道旁拾得
J34nB310_p0579b14║無根艸，須彌靠倒還扶起；湘北湘南咫尺間，武陵溪
J34nB310_p0579b15║畔是我里。君去碧桃華正開，景物無情亦欣喜；我此
J34nB310_p0579b16║歸程端在秋，雨笠煙蓑已料理。相期共話洞庭春，千
J34nB310_p0579b17║古稀聲𢿥人耳；手中時把任公竿，閒坐孤峰釣金鯉。
J34nB310_p0579b18║客鑒湖喜友人至
J34nB310_p0579b19║山館虛寥寥，日色澹相倚。晝夢破蟬聲，心胸洗流水。
J34nB310_p0579b20║故人江上來，一見心自喜。遺我黃葉句，字字清風起。
J34nB310_p0579b21║偉哉！君子風，言發非終始。百年千載後，知音我與爾。
J34nB310_p0579b22║龐伯容居士乞偈示之
J34nB310_p0579b23║君不見，當年有箇龐蘊翁，馬師言下喪家風。有男不
J34nB310_p0579b24║婚女不嫁，團圞頭聚談真空。君也與渠同箇姓，作略
J34nB310_p0579b25║肯讓渠稱雄。好將楚水一吸盡，突出金烏掌上紅。非
J34nB310_p0579b26║特步追龐公武，還能滅卻馬師宗。又不見，南泉會裏
J34nB310_p0579b27║甘贄叟，落落生機罕匹偶。無米飯炊接往來，一粒塞
J34nB310_p0579b28║斷衲僧口。譬如餧馬與餧驢，敵勝驚群師子吼。堪歎
J34nB310_p0579b29║君今繼此風，馬驢來噇何憧憧？我亦隨例噇一頓，潦
J34nB310_p0579b30║倒人前恣脫空。劇談抵掌開歡悅，喑啞叱吒喪狐蹤。
J34nB310_p0579c01║佛祖不傳頂𩕳句，而今說與龐伯容。
J34nB310_p0579c02║韞石禪人乞偈示之
J34nB310_p0579c03║上人發足來西江，瞻風撥艸何皇皇？參我龍峰一千
J34nB310_p0579c04║里，質疑之外無別將。傲骨凌凌操冰雪，與誰天地相
J34nB310_p0579c05║低昂？男兒標致合如此，局促軒籠非大方。君不見？德
J34nB310_p0579c06║山當年初出蜀，凜然氣宇摩穹蒼。直向南方剿魔子，
J34nB310_p0579c07║眉間倒挂金剛王。因侍龍潭夜深立，紙燈吹滅眼前
J34nB310_p0579c08║光。又不見？臨濟三度問黃檗，鐵棒摟翻硬脊梁。轉身
J34nB310_p0579c09║逆把虎鬚捋，手面一著超尋常。二老不作此令冷，吾
J34nB310_p0579c10║今為子聊一揚。
J34nB310_p0579c11║秋夜留別積翠諸公
J34nB310_p0579c12║通夕不肯寐，西風吹蕭索。桐葉落秋聲，山川同寂寞。
J34nB310_p0579c13║月白千萬峰，靈籟生幽壑。因思初古人，使我遠行腳。
J34nB310_p0579c14║孤笻破大荒，天地一囊橐。
J34nB310_p0579c15║將入楚誅茆留別圓知和尚
J34nB310_p0579c16║逢君霅水與君好，數載情同莫逆道。熏風動我故園
J34nB310_p0579c17║心，惜別愁看原上艸。握手分攜話別難，不盡離思兩
J34nB310_p0579c18║懷抱。虎林風月君主張，楚國千峰我投老。已驚歡晤
J34nB310_p0579c19║難可期，況復衡陽艱鴻鳥？明朝回首曉江寒，一圓新
J34nB310_p0579c20║日蕩波杪。
J34nB310_p0579c21║送西鑒禪人之松陵艸菴達神山禪師書
J34nB310_p0579c22║烈日焦山鳥畏飛，芒履翩翩下翠微。征途蹋碎炎炎
J34nB310_p0579c23║暑，凜然遍界揚清輝。君不見？古人親師好標格，雪兮
J34nB310_p0579c24║暑兮無難色。生受途中喫許般，未肯些兒介胸臆。荷
J34nB310_p0579c25║法身心鐵石堅，道昭今古光烜赫。首山不辱沼翁命，
J34nB310_p0579c26║法戰場中收艸賊。安公不忝德嶠使，劈箭機鋒驚皖
J34nB310_p0579c27║伯。汝也今充此執行，吾也駐聞收賊捷。此賊竄身艸
J34nB310_p0579c28║澤中，渚月江華多摽竊。今當受命出師時，與汝錦囊
J34nB310_p0579c29║一計策。捲旗息鼓卒然臨，審機度勢搗巢穴。月魄雲
J34nB310_p0579c30║魂一箭穿，有如疾風落秋葉。賊魁既斬六國平，木馬
J34nB310_p0580a01║歸眠松下月。使乎使乎不易稱，如此而後始稱得。
J34nB310_p0580a02║淵雲知客求偈示之
J34nB310_p0580a03║我口尋常挂壁上，除非喫飯方取下；今朝取下飯無
J34nB310_p0580a04║喫，與汝一箇閒話杷。我此話杷半字無，不似維摩口
J34nB310_p0580a05║多聒；維摩多口談不得，我無半字如缾瀉。杜口毘耶
J34nB310_p0580a06║話杷傳，況復如缾瀉而下？淵禪苟具超方作，話杷一
J34nB310_p0580a07║時都抹殺。
J34nB310_p0580a08║潘子元公施木助建靜室以偈謝之
J34nB310_p0580a09║我初來溪上，結宇雲鳥邊。柱將荊栠縛，壁以艸茅編。
J34nB310_p0580a10║上雨苦常濕，旁風悽每穿。馴虎臥檐下，狎鹿眠床前。
J34nB310_p0580a11║如是歷二載，處之澹如焉。澬水有潘子，賢士風四傳。
J34nB310_p0580a12║我固非賢者，潘子而知賢。見我頹坐此，施木勷勝緣。
J34nB310_p0580a13║我得木之施，廬室功獲圓。始免雨風苦，得安坐臥便。
J34nB310_p0580a14║以我嵒穴士，潘子且尚然。何況貧里子，而不蒙澤旃？
J34nB310_p0580a15║此則小節耳，於公奚足宣？潘子澤在民，口碑在所鐫。
J34nB310_p0580a16║掃開山圓暢、居遁二祖塔
J34nB310_p0580a17║蕭蕭波堵冷雲丘，倚杖荒原悵莫休。毀去豐碣湮艸
J34nB310_p0580a18║壤，存來吾道仰閻浮。披蓁敬奠伊蒲塞，擊目悲看法
J34nB310_p0580a19║社秋。緬想高風當日韻，菲躬慚愧繼芳猷。
J34nB310_p0580a20║除夕
J34nB310_p0580a21║擁毳寥寥坐竹齋，虛窗香送早梅來。寒聲盡逐殘更
J34nB310_p0580a22║去，春色將隨愛日回。竟夕不眠鄉夢斷，慈闈想到旅
J34nB310_p0580a23║魂摧。床前靠卻敲風杖，聊對青燈酌茗杯。
J34nB310_p0580a24║旅菴和尚初度，偈以壽之
J34nB310_p0580a25║傲雪梅英占早芳，可方逸士發天藏。瑞徵泉石呈嘉
J34nB310_p0580a26║運，氣靄乾坤剖大荒。筆底華開春滿篋，句中珠吐夜
J34nB310_p0580a27║生光。一笻煙水南詢遍，脫下芒鞋曬夕陽。
J34nB310_p0580a28║贈佛日天岳和尚
J34nB310_p0580a29║三臺舞罷楚雲隈，又震雷音浙水來。眸刮金鎞耆國
J34nB310_p0580a30║手，爐烹佛祖活鉗鎚。戲將毒鼓當軒擊，笑把龜毛空
J34nB310_p0580b01║裏栽。為報五湖玄學者，皋亭路上滑如苔。
J34nB310_p0580b02║春暮過昭陽探知己
J34nB310_p0580b03║一葉輕舠訪隱淪，蒹葭深處見伊人。波光靜照鬚眉
J34nB310_p0580b04║古，野景晴開耳目新。庭樹華殘春已老，竹樓簾捲燕
J34nB310_p0580b05║來頻。因思昔日苕溪上，薄暮尋梅過比鄰。
J34nB310_p0580b06║贈皇慶谷王和尚
J34nB310_p0580b07║浙水吳山廿載尋，百城罷請飽叢林。莖毛雨出摩尼
J34nB310_p0580b08║寶，一曲彈來師子琴。翰墨淋漓隨意灑，珠璣錯落發
J34nB310_p0580b09║天吟。空階寂寂苔無恙，門徑翛然鎖綠陰。
J34nB310_p0580b10║贈金牛焞姪和尚
J34nB310_p0580b11║獨據金峰最上峰，瞎驢端的滅吾宗。青苔剝雨春從
J34nB310_p0580b12║長，黃葉堆階秋任重。牙爪豈同狐兔類？芳塵直步乃
J34nB310_p0580b13║翁蹤。他時生殺機拈出，佛祖鞭教死款供。
J34nB310_p0580b14║過張雲臣居士別業
J34nB310_p0580b15║席地冒天寄一方，亂離不到臥羲皇。晨興正定刳空
J34nB310_p0580b16║際，午夢殘書枕股旁。竹戶茅堂封古霧，女牆蘿壁拽
J34nB310_p0580b17║新篁。逃禪盡是休官後，豈只高風羨李楊。
J34nB310_p0580b18║清河曉發
J34nB310_p0580b19║夢回高鳥噪幽枝，驚起扁舟發釣磯。幾點晨星殘照
J34nB310_p0580b20║水，一江風露冷侵衣。潮聲初落平分曙，人語喧傳半
J34nB310_p0580b21║啟扉。迎面好山看不的，涼飆時送飽帆飛。
J34nB310_p0580b22║旅邸送別履冰禪師
J34nB310_p0580b23║衲裰山雲出楚湘，又攜湘月下維揚。休傷此際違顏
J34nB310_p0580b24║重，勉矣前途好自將。遠樹遙迎帆影綠，岸華近接杖
J34nB310_p0580b25║頭芳。與君揮手春風裏，旅況蕭蕭各路長。
J34nB310_p0580b26║過孚萬周居士別業
J34nB310_p0580b27║風月婆娑世杳忘，伊人何代隱茅堂。傲寒修竹當門
J34nB310_p0580b28║綠，衝雪梅花隔圃香。閒狎支公梳羽鶴，時吟庖子解
J34nB310_p0580b29║牛章。干戈滿地烽煙遠，咫尺乾坤別一方。
J34nB310_p0580b30║贈神鼎符姪禪師
J34nB310_p0580c01║遠兄真子契先公，博飯栽田繼祖風。戛玉鏗金青嶂
J34nB310_p0580c02║裏，牽犁拽耙白雲中。钁頭舉起轟塗毒，耨柄拋來擲
J34nB310_p0580c03║棘蓬。堪笑弄他閒口鼓，卻教嗤我石鄰翁。
J34nB310_p0580c04║春日登白皋峰
J34nB310_p0580c05║老步龍鍾上翠微，落紅滿路鳥空啼。濛濛曉色吹深
J34nB310_p0580c06║雨，冉冉春光度遠溪。翹首雲林千嶂迥，回眸煙樹萬
J34nB310_p0580c07║家低。他時歸臥孤峰月，尤憶攜笻楚水西。
J34nB310_p0580c08║留別達源周文學
J34nB310_p0580c09║纔踵西陵又入湘，苦無定力共清光。為看原上春蕪
J34nB310_p0580c10║綠，卻憶雲中薝蔔香。學佛知儒君自羨，敲風打雨我
J34nB310_p0580c11║偏狂。偶來林下成奇遇，幾度曾拈柏子商。
J34nB310_p0580c12║遊龍湖阻雨宿南竺菴
J34nB310_p0580c13║泉流決決鳥喈喈，春煖閒尋景物佳。擬向蓬湖邀白
J34nB310_p0580c14║月，卻隨風雨宿空齋。飲雲或可瞻辰蝀，煉石無因見
J34nB310_p0580c15║女媧。落落幽懷聊獨遣，韻敲寒夜墮松釵。
J34nB310_p0580c16║過青山贈虛一楊居士
J34nB310_p0580c17║破曉尋幽過輞川，春歸臺榭綠初妍。半窗華影浮書
J34nB310_p0580c18║案，一徑南熏入茗筵。篋裏清吟空白雪，指端仙操遏
J34nB310_p0580c19║流泉。夜闌月好因慵臥，話到忘機竹露涓。
J34nB310_p0580c20║午日山寺喜無默戴居士見過
J34nB310_p0580c21║松門初曙雨蕭蕭，喜有同人訪寂寥。艾虎菖蒲迎令
J34nB310_p0580c22║節，熏爐茗碗話山寮。癡頑愧我非曇晦，磊落輸君邁
J34nB310_p0580c23║子韶。安得光儀常此共，禪河一決鼓驚濤。
J34nB310_p0580c24║早秋作因懷無默戴居士
J34nB310_p0580c25║徂葉飄空蟋蟀鳴，西風涼月試砧聲。寂寥鴻鴈清秋
J34nB310_p0580c26║思，惆悵關山落日情。紅蓼釀華當暮艷，青松潑翠向
J34nB310_p0580c27║寒榮。幾回小定烏啼破，好夢驚殘惜未成。
J34nB310_p0580c28║秋杪值兵阻途
J34nB310_p0580c29║蓬門寂寂閉空雲，青眼禪餘對竺墳。落葉黃華秋滿
J34nB310_p0580c30║徑，暮霞殘照影橫▆。江干歸路烽煙合，故國音書想
J34nB310_p0581a01║像聞。何日千峰深處臥？嵒前種玉石相分。
J34nB310_p0581a02║將之湖南，留別▆吉子、戴無默二居士
J34nB310_p0581a03║葉落梧桐報早秋，杖黎歸興動悠游。相逢野岸雲山
J34nB310_p0581a04║暮，惜別江城風雨愁。道在難空千里思，情枯豈繫一
J34nB310_p0581a05║宵留。鬚眉今夜共清慰，野店明宵隻影投。
J34nB310_p0581a06║除夕
J34nB310_p0581a07║炭滿爐頭火自紅，一身赤骨了忘窮。人嗟歲月今宵
J34nB310_p0581a08║盡，我喜諸緣此夕空。芻狗吠開天地眼，木雞啼徹曉
J34nB310_p0581a09║窗風。無眠忽覺鐘聲動，又點霜華上鬢髼。
J34nB310_p0581a10║寄野臣郭居士
J34nB310_p0581a11║數載神交渴想深，瓊瑤何意預拋臨。拈將洞府還丹
J34nB310_p0581a12║訣，敲作毘耶不二音。已托鄰光分遠照，尚期水石一
J34nB310_p0581a13║相尋。高蹤蹈得嵒仙轍，肯煉如今汞裏金。
J34nB310_p0581a14║留別昭陽友人
J34nB310_p0581a15║相逢纔逾月，買櫂復南行。友向客中別，愁從夢裏生。
J34nB310_p0581a16║滄浪君自濯，煙月我歸耕。千里同風句，秋空一鴈鳴。
J34nB310_p0581a17║壽止水道兄四旬初度（恒持海眼經）
J34nB310_p0581a18║貌古心復古，於古亦無多。秖有德身潤，都無汩世波。
J34nB310_p0581a19║八還朝夕轉，一衲水雲磨。行得嬰兒行，從教鬢雪皤。
J34nB310_p0581a20║再過小年菴
J34nB310_p0581a21║深郭營精舍，柴門午未開。窗虛窺鳥雀，華落點莓苔。
J34nB310_p0581a22║人喜尋和靖，山由憶大梅。主人情好客，幽士訪重來。
J34nB310_p0581a23║送眉雪上座省親
J34nB310_p0581a24║結束匆匆別，春霜躡屩痕。歸心懸落日，白髮倚衡門。
J34nB310_p0581a25║柳色迎青眼，潮聲動旅魂。年來煙寺破，瓢笠宿何村？
J34nB310_p0581a26║送友遊楚
J34nB310_p0581a27║曉發邗江上，春郊雪霽時。吳雲半衲裹，楚水一笻之。
J34nB310_p0581a28║不作別離想，唯言歸莫遲。與君揮手處，煙柳正差差。
J34nB310_p0581a29║昭陽阻雨不得歸北山艸堂
J34nB310_p0581a30║去去關山路，欲行不易行。曉煙浮萬瓦，疏雨黯孤城。
J34nB310_p0581b01║老我雲中寺，來伊江上情。倚欄頻悵望，幽意散空明。
J34nB310_p0581b02║詠雪
J34nB310_p0581b03║彤雲一夜結，澤國白無垠。竹上知多少，梅邊是假真。
J34nB310_p0581b04║虛空纔粉碎，世界盡成塵。莫謂非珍玉，還應兆瑞辰。
J34nB310_p0581b05║送省孺法兄之青齊
J34nB310_p0581b06║身外無長物，行行止一笻。歲從此地暮，春向客途逢。
J34nB310_p0581b07║和得虎嵒曲，去吟鄒魯風。溝中余媿斷，吾道賴君東。
J34nB310_p0581b08║閒居雜詠
J34nB310_p0581b09║居僻罕人事，蓬門澹世情。一龕燈火瘦，四壁雨風清。
J34nB310_p0581b10║日落山銜翠，晨曦鳥啄英。秖應吾道在，休問代何名？
J34nB310_p0581b11║又
J34nB310_p0581b12║十年烽火後，相見故人非。風雨號新鬼，煙雲冷釣磯。
J34nB310_p0581b13║夕陽丞相宅，秋艸帝王畿。顧盻成今古，茆堂靜掩扉。
J34nB310_p0581b14║懷友
J34nB310_p0581b15║分袂秦山下，各尋江上村。詩書懷寂寞，風雨夢黃昏。
J34nB310_p0581b16║啼亂千林鳥，聽殘五夜猿。青松嗟落色，友道媿君存。
J34nB310_p0581b17║石關山訪友
J34nB310_p0581b18║尋遍幽棲所，經聲竹裏聞。戴來一笠雨，深入萬峰雲。
J34nB310_p0581b19║形影憐新晤，風塵惜舊分。忘言情共論，幾到日斜曛。
J34nB310_p0581b20║春日登道峰
J34nB310_p0581b21║雲深歸路暗，身忽在高峰。落翠銜空鳥，微陽送晚鐘。
J34nB310_p0581b22║門閒無剝啄，樹密隱簾櫳。陟陟意何限？松聲滿倦笻。
J34nB310_p0581b23║再至天童
J34nB310_p0581b24║扁舟向曉發，江水正茫茫。望去數峰近，行來一徑長。
J34nB310_p0581b25║窺人新鳥眼，吹袂舊蘿香。歲暮重臨此，松陰廿里涼。
J34nB310_p0581b26║雪夜山居寄張鶴、石式鴻二公
J34nB310_p0581b27║四檐風雪閉，竟夕但勞思。抱膝吟梁甫，無眠憶蹇騎。
J34nB310_p0581b28║溪寒禽不啄，缾窶鼠還窺。寄語悽情子，庭梅已試枝。
J34nB310_p0581b29║溪上來八詠
J34nB310_p0581b30║病骨山難入，溪居愜素情。龍峰前夏謝，艸構去冬成。
J34nB310_p0581c01║得遂巢枝托，閒將歸賦賡。經年人不到，一水隔孤城。
J34nB310_p0581c02║又
J34nB310_p0581c03║山水我因好，依溪結一廬。姓名知艸木，音語辨禽魚。
J34nB310_p0581c04║冒雨採新蕨，披晴理綠蔬。偶然逢釣叟，相對片時餘。
J34nB310_p0581c05║又
J34nB310_p0581c06║奔湍箭似急，涼夜起徘徊。不得雲中去，浩然溪上來。
J34nB310_p0581c07║呈身卑艸木，迎面汗莓苔。堪憶懶殘子，芋頭糞火煨。
J34nB310_p0581c08║又
J34nB310_p0581c09║四檐封土甓，潦艸屋三間。是在安愚拙，初非耽逸閒。
J34nB310_p0581c10║隨情狎水鳥，高臥賦溪山。為愛筠簹好，尋常亦不刪。
J34nB310_p0581c11║又
J34nB310_p0581c12║高空日卓午，憨臥落花殘。人世他從窄，煙霞我自寬。
J34nB310_p0581c13║枕流期待夢，漱石不驚湍。何處尋幽侶？春光已半闌。
J34nB310_p0581c14║又
J34nB310_p0581c15║乾坤我斗室，寬窄自無憂。風月四時領，陰陽一橐收。
J34nB310_p0581c16║鋪舒渾恰好，動靜總相侔。萬物嗟成壞，吾廬良獨幽。
J34nB310_p0581c17║又
J34nB310_p0581c18║好是居溪上，溪清明月留。既無人洗耳，況有客牽牛。
J34nB310_p0581c19║世上炎涼遠，門前蒲柳稠。暮林歸息鳥，燈火在漁舟。
J34nB310_p0581c20║又
J34nB310_p0581c21║一帔荷葉服，寒暑禦無憂。夢裏潯陽菊，可中范蠡舟。
J34nB310_p0581c22║缾盂何處挂？杖履信緣投。芡盡菰蒲出，偏宜拙者謀。
J34nB310_p0581c23║自吳門過邗上
J34nB310_p0581c24║蒼嵒點盡暮春斑，蹋翠人從江上還。拄杖遍遊吳地
J34nB310_p0581c25║月，又敲風雨度邗關。
J34nB310_p0581c26║送友人歸里
J34nB310_p0581c27║芒鞋蹋破翠千重，看遍江南煙靄峰。妙得其中山水
J34nB310_p0581c28║眼，到家當道種青松。
J34nB310_p0581c29║廣陵靜慧園休夏五首
J34nB310_p0581c30║杖履風吹夜入邗，眼中聲聽耳中看。此時此景無人
J34nB310_p0582a01║共，楚水吳山曲曲彈。
J34nB310_p0582a02║竹戶無塵掩夕陽，居然大塊一瀟湘。閒來步月沙隄
J34nB310_p0582a03║上，入望南徐尚渺茫。
J34nB310_p0582a04║逗隙晴光入硯池，依依還照古鬚眉。案眠不覺窗風
J34nB310_p0582a05║至，吹落吟殘一紙詩。
J34nB310_p0582a06║日上高林竹影深，新蟬聲裏叫秋臨。何如得此窮通
J34nB310_p0582a07║理？以免滔滔寒暑侵。
J34nB310_p0582a08║午夜涼生竹徑風，殘經展向月明中。欲詢知己無從
J34nB310_p0582a09║得，五十三人物外逢。
J34nB310_p0582a10║過寓𠁼上人隱居
J34nB310_p0582a11║毳衲披雲過艸菴，一簾風月卷山嵐。是非榮辱斜陽
J34nB310_p0582a12║外，白石清泉對客譚。
J34nB310_p0582a13║偶成四首
J34nB310_p0582a14║全身坐斷一峰孤，風月無邊滿洞湖。抹殺主賓玄要
J34nB310_p0582a15║句，烹來毒藥當醍醐。
J34nB310_p0582a16║癡憨尖斗量難盡，禪道胸中半點無。非聖非凡唯自
J34nB310_p0582a17║許，是牛是馬任人呼。
J34nB310_p0582a18║擔泉每帶月光分，買石常饒五色雲。日午三更天外
J34nB310_p0582a19║打，曉來聲向嶺頭聞。
J34nB310_p0582a20║行腳年深箇鈍根，腳頭多是艸鞋痕。皮膚脫落歸來
J34nB310_p0582a21║日，依舊雙眸亞面門。
J34nB310_p0582a22║寄楚蓂和尚二首
J34nB310_p0582a23║衰柳藏煙半欲黃，襟懷寥落洗清霜。天空薄暮聞砧
J34nB310_p0582a24║杵，一夜西風到艸堂。
J34nB310_p0582a25║紛紛南北日相聞，傲骨難教逐世氛。卜得幽棲何處
J34nB310_p0582a26║好，君須招我共鉏雲。
J34nB310_p0582a27║鄧明泉、柳德容二居士乞偈示之
J34nB310_p0582a28║塵勞中客事參禪，優缽華開火裏蓮。乾艸正嗟焚劫
J34nB310_p0582a29║燒，著鞭羨爾祖生先。
J34nB310_p0582a30║尼空相乞偈示之
J34nB310_p0582b01║市聲人語暮朝喧，總是觀音入理門。聞性聞塵俱不
J34nB310_p0582b02║立，一根休復六同源。
J34nB310_p0582b03║寄湛浴侍者
J34nB310_p0582b04║盡圖適意樂單居，適意寧知道業疏。我亦老來踵此
J34nB310_p0582b05║癖，幾慚與汝不多殊。
J34nB310_p0582b06║苦行僧以扇乞偈示之
J34nB310_p0582b07║瘦骨稜稜勁復剛，能驅熱惱作清涼。為人親切曾無
J34nB310_p0582b08║倦，多劫行為願行王。
J34nB310_p0582b09║龍牙即景八首
J34nB310_p0582b10║崔嵬峰
J34nB310_p0582b11║壁立千尋氣勢雄，衝開雲浪吼天風。時流謾訝孤危
J34nB310_p0582b12║甚，鳥道玄途正好窮。
J34nB310_p0582b13║丹鳳井
J34nB310_p0582b14║丹山纔出志摩霄，五色文章變九苞。天上來儀徵瑞
J34nB310_p0582b15║世，不同凡鳥噪江皋。
J34nB310_p0582b16║松風亭
J34nB310_p0582b17║劫外靈根帶得來，霜摧日烈轉青巍。濤聲卷壑龍飛
J34nB310_p0582b18║舞，涼影翻空鶴夢回。
J34nB310_p0582b19║砥柱石
J34nB310_p0582b20║劈箭狂瀾去不休，挺然一力砥中流。秖知欲返隤波
J34nB310_p0582b21║勢，忘卻風霜是幾秋。
J34nB310_p0582b22║臥龍潭
J34nB310_p0582b23║澄潭今古說龍蟠，夜雨秋風恐不堪。白晝每驚雷電
J34nB310_p0582b24║攫，頷珠容易許誰探。
J34nB310_p0582b25║御書閣
J34nB310_p0582b26║九重符命降林泉，眷道吾王世共賢。劫火嗟逢人世
J34nB310_p0582b27║改，恩光聖澤尚依然。
J34nB310_p0582b28║缽盂峰
J34nB310_p0582b29║庾嶺當年苦力爭，都緣盛飯與盛羹；而今擲在孤峰
J34nB310_p0582b30║上，一任諸人掇取行。
J34nB310_p0582c01║觀音蓮
J34nB310_p0582c02║月影春容越樣新，風前妒殺效顰人。眾生界上相逢
J34nB310_p0582c03║少，華柳叢中見獨真。
J34nB310_p0582c04║贈祥甫劉居士
J34nB310_p0582c05║西陵豪士眾如雲，君子之風見若人。襟度汪汪空物
J34nB310_p0582c06║表，無懷民也葛天民。
J34nB310_p0582c07║示爾爵包居士
J34nB310_p0582c08║封侯封伯爵千鍾，未足為君話顯豐。直把家珍親撒
J34nB310_p0582c09║出，潑天富貴蓋王公。
J34nB310_p0582c10║龍牙募建大佛殿偈
J34nB310_p0582c11║人人有所空王殿，凡聖同居古到今。雨打風吹渾不
J34nB310_p0582c12║入，特來上國報知音。
J34nB310_p0582c13║壬寅春之西粵募木建大殿登途日作
J34nB310_p0582c14║法社凋涼法運隤，力肩大法愧樗材。關山迢遞勞勞
J34nB310_p0582c15║陟，盡出丹衷百感來。
J34nB310_p0582c16║舟泊楊沙
J34nB310_p0582c17║煙艸萋迷鬼哭兒，狐狸入暮學人啼；此情此況伊誰
J34nB310_p0582c18║共？和霧和煙一夜棲。
J34nB310_p0582c19║武攸除夕
J34nB310_p0582c20║歲歲除詩客舍裁，半生蹤跡逐飄埃。多年鄉思空春
J34nB310_p0582c21║雪，不是無眠夢不來。
J34nB310_p0582c22║乙巳三月二十九日大殿落成上梁說偈
J34nB310_p0582c23║當年嵒壑事深藏，今日叢林作主張；大擔嬰肩任一
J34nB310_p0582c24║力，千秋法運仰重光。
J34nB310_p0582c25║次荅胤重姚居士
J34nB310_p0582c26║入水何人不動波？還他躡足躍禪河。相期徹底蹋翻
J34nB310_p0582c27║去，肯自如今一蹴麼？
J34nB310_p0582c28║美中殷居士乞偈示之
J34nB310_p0582c29║彌陀久望賦歸與，回首瑤臺到不殊。心土淨時蓮土
J34nB310_p0582c30║淨，覺華纔放罪華枯。
J34nB310_p0583a01║贈惟章趙居士
J34nB310_p0583a02║心佛同源妙指陳，雙亡心佛若為論？木人推轉扶桑
J34nB310_p0583a03║國，午夜紅輪透頂門。
J34nB310_p0583a04║示六休法師
J34nB310_p0583a05║月渚風柯轉妙輪，圓音歷歷絕聲塵。五千餘卷毘盧
J34nB310_p0583a06║藏，一句譚乾不動唇。
J34nB310_p0583a07║海源禪人乞偈示之
J34nB310_p0583a08║一句當天絕謂言，河沙妙義悉歸源。掀翻語默言思
J34nB310_p0583a09║海，大啟無邊不二門。
J34nB310_p0583a10║六妙禪人以六月十五初度日乞偈示之
J34nB310_p0583a11║鍾秀乾坤產瑞靈，六華開出劫壺春。清涼一片消焚
J34nB310_p0583a12║暑，五濁波中安樂人。
J34nB310_p0583a13║女弟子蓮灌乞偈示之
J34nB310_p0583a14║男修禪定女持經，夫唱婦隨絕世塵；道路雖然行各
J34nB310_p0583a15║異，養家共是一般辛。
J34nB310_p0583a16║如是禪人乞偈示之
J34nB310_p0583a17║二祖求師立雪深，如禪請法雨飄淋。老胡為說安心
J34nB310_p0583a18║訣，雲子時將一偈吟。
J34nB310_p0583a19║春日遊山寺
J34nB310_p0583a20║蠟屐捫蘿造上方，春風華艸撲幽香。千林日曉天初
J34nB310_p0583a21║霽，落翠紛紛點客裳。
J34nB310_p0583a22║贈自覺禪人
J34nB310_p0583a23║覺苑華開大地香，劫壺春色四時芳。靈苗邁種天然
J34nB310_p0583a24║異，不假栽培影自涼。
J34nB310_p0583a25║送友
J34nB310_p0583a26║常憶武陵溪上月，清光十載夢依依。今宵喜共同人
J34nB310_p0583a27║玩，攜手庭前惜暫違。
J34nB310_p0583a28║宿金山
J34nB310_p0583a29║燈火離離隔岸看，漁歌唱過月明灘。蕭然夜半聞鐘
J34nB310_p0583a30║後，曉發江城渡水寒。
J34nB310_p0583b01║山居十首
J34nB310_p0583b02║時風莫挽且居山，一钁深雲樂自閒。飯煮松華敲石
J34nB310_p0583b03║火，藥留春雨種林間。
J34nB310_p0583b04║路回峰轉杳難分，野客相尋問白雲。行到水窮山盡
J34nB310_p0583b05║處，一聲清磬隔溪聞。
J34nB310_p0583b06║斷雲和雨挂枝頭，半入清溪逐水流。華發上林春水
J34nB310_p0583b07║活，數聲啼鳥曉來幽。
J34nB310_p0583b08║白晝無言獨對書，披襟幾度啟窗虛。松風不似人情
J34nB310_p0583b09║別，時復吹香到艸廬。
J34nB310_p0583b10║相逢林下說歸休，何事春風夢亦悠？不見人來敲月
J34nB310_p0583b11║戶，秖聞猿叫碧峰頭。
J34nB310_p0583b12║山中住久習成麤，禮數渾無一野夫。盡日掄竿峰頂
J34nB310_p0583b13║上，釣來明月卻忘魚。
J34nB310_p0583b14║屋裏青山樹裏家，朝昏常是綠陰遮。幾回翻罷貝多
J34nB310_p0583b15║葉，松瀉寒濤落日斜。
J34nB310_p0583b16║剩水殘山寄此身，夢中身世劫空塵。可憐世上修行
J34nB310_p0583b17║者，棄卻金丹認汞銀。
J34nB310_p0583b18║野水涵秋天一涯，波光半落夕陽斜。衲衣破碎應難
J34nB310_p0583b19║補，細剪湘山萬嶺霞。
J34nB310_p0583b20║劈開煙嶂曉全機，萬仞嵒前到者稀。嶺上木人歌雪
J34nB310_p0583b21║去，溪邊石女和雲歸。
J34nB310_p0583b22║送僧
J34nB310_p0583b23║嵒華初放鳥啼春，霽色晴開景物新。最愛江南二三
J34nB310_p0583b24║月，香風滿路送行人。
J34nB310_p0583b25║送東維那鑒輝知客住山
J34nB310_p0583b26║見道忘山猶有道，忘山見道尚存忘。雙忘山道忘都
J34nB310_p0583b27║泯，好結菴兒水石旁。
J34nB310_p0583b28║示元林、元一二小師
J34nB310_p0583b29║立雪腰齊慧可祖，竄身火隊老慈明。汝今添作他苗
J34nB310_p0583b30║裔，莫秖依違過一生。
J34nB310_p0583c01║次荅王次石居士
J34nB310_p0583c02║鏗天一韻落高林，響遏流雲戛戛音。驚起菴中人打
J34nB310_p0583c03║睡，覺來身世已如今。
J34nB310_p0583c04║示姚駿開居士
J34nB310_p0583c05║柳巷華街事事真，縱橫逆順絕疏親。於中了了無他
J34nB310_p0583c06║見，便是親離火宅人。
J34nB310_p0583c07║次酬履蘇方居士
J34nB310_p0583c08║艸艸江干放遠航，杖黎辛苦入途長。幽人惜別啼鵑
J34nB310_p0583c09║夜，愁斷芳魂夢裏香。
J34nB310_p0583c10║送僧參鶴林牧雲老和尚
J34nB310_p0583c11║孤峻門庭老鶴林，凌凌霜雪兩眉深。君今去問安心
J34nB310_p0583c12║法，知向膏肓穴上鍼。
J34nB310_p0583c13║病起述意四首
J34nB310_p0583c14║大活元從大死來，死骷髏上眼重開。諸人要起沉痾
J34nB310_p0583c15║癖，應是從前死一回。
J34nB310_p0583c16║追尋內外也淆訛，累劫而今喫受多。透過法身三種
J34nB310_p0583c17║病，床頭老鼠絕吟哦。
J34nB310_p0583c18║盧醫不作世堪哀，我病膏肓二載來。投藥眾工無一
J34nB310_p0583c19║效，藥除立見病蘇回。
J34nB310_p0583c20║爐頭藥每日炰煎，方說多般少一痊。識得通身原是
J34nB310_p0583c21║藥，從前藥病一齊捐。
J34nB310_p0583c22║若初禪人乞偈示之
J34nB310_p0583c23║最初一句子，直截為君舉。一物不將來，兩肩擔不起。
J34nB310_p0583c24║點石禪人乞偈示之
J34nB310_p0583c25║闡提有佛性，頑石點頭肯。狗子佛性無，點石快須領。
J34nB310_p0583c26║苦雨
J34nB310_p0583c27║客愁仍不竭，風雨黯江村。無計補天漏，徘徊獨掩門。
J34nB310_p0583c28║雨後
J34nB310_p0583c29║川路徐行滑，千峰雨乍收。漲回枯澗月，映破一天秋。
J34nB310_p0583c30║九日對菊
J34nB310_p0584a01║不負良辰好，經時華自開。潯陽人已矣，冒雨訪誰來。
J34nB310_p0584a02║又
J34nB310_p0584a03║當春爭冶艷，傳粉復傅紅。晚節而今棄，芳芬見爾衷。
J34nB310_p0584a04║像讚
J34nB310_p0584a05║文殊大士讚
J34nB310_p0584a06║稽首文殊大智師，以身為智不思議。智身普入諸境
J34nB310_p0584a07║界，入諸境界智無礙。入染入淨入真俗，普入凡聖差
J34nB310_p0584a08║別土。入佛入魔入剎塵，還入眾生一切身。眾生身即
J34nB310_p0584a09║文殊身，身身不別塵塵真。根身遍入作佛事，身雲布
J34nB310_p0584a10║涌施無畏。大哉智身法津梁，普入一切不可量。我今
J34nB310_p0584a11║即以大士智，還讚大士智功德。智功德海讚莫窮，麗
J34nB310_p0584a12║天杲日光曈曨。
J34nB310_p0584a13║魚籃讚
J34nB310_p0584a14║日賣鮮鱗市幾遭，牙行不用自成交。若將價數論高
J34nB310_p0584a15║下，完璧依前屬我曹。
J34nB310_p0584a16║羅漢總軸讚二
J34nB310_p0584a17║我佛靈山說法時，你儂者夥日參隨。相將粥飯團圞
J34nB310_p0584a18║博，鼓弄人家男女兒。菩薩行臻難可測，聲聞乘現豈
J34nB310_p0584a19║容思？而今羅漢真奇特，紙墨泥團總是伊。
J34nB310_p0584a20║成群作隊事乖張，應供邏齋日日忙。一指聲彈龍委
J34nB310_p0584a21║伏，六環錫響虎低降。神通儘有些兒子，定力渾無半
J34nB310_p0584a22║點長。一軸殘經看未了，人間天上又思量。
J34nB310_p0584a23║天童師翁密老和尚讚
J34nB310_p0584a24║劈空一棒，雷鳴宇宙，地戶啟閽，天關脫臼。情與無情，
J34nB310_p0584a25║漏與無漏，雷棒聲鳴，髑髏轟透。玄死要亡，主喪賓覆，
J34nB310_p0584a26║大哉師棒，消魂塗毒。
J34nB310_p0584a27║善長禪師讚（得法上首巳，䁂請）
J34nB310_p0584a28║拂一枚兮杖一枝，身披迦葉上行衣。天童抉得真禪
J34nB310_p0584a29║髓，鄂渚來施陷虎機。赫日光中飛霹靂，險崖句裏走
J34nB310_p0584a30║珠璣。而今不打禾山鼓，一曲陽春唱起歸。
J34nB310_p0584b01║自讚
J34nB310_p0584b02║眉稜疏淺眼方深，剎海塵毛小小襟。禪道呵為山鬼
J34nB310_p0584b03║窟，棘叢指作覺華林。鼻端立斲荊人堊，腦後橫抽石
J34nB310_p0584b04║女簪。早已雷聲收宇宙，何緣冰老未停音。
J34nB310_p0584b05║佛事
J34nB310_p0584b06║沙彌剃度。「頂門舊有娘生眼，佛祖從來罕辨明。今日
J34nB310_p0584b07║與君重剖出，毫光直射斗牛橫。」　付衣。「正體從來不
J34nB310_p0584b08║挂絲，今朝三事又全披。秖承千佛親儀式，豈是標形
J34nB310_p0584b09║虛事持？」
J34nB310_p0584b10║沙彌剃度。「金刀舉起寒光焰，愛網無明一斬休。不但
J34nB310_p0584b11║毀形兼脫俗，人間常作火中牛。」　付衣。「剃除鬚髮，秖
J34nB310_p0584b12║要無事。挂起垢衣，等行慈行。正恁麼時，全身奉重一
J34nB310_p0584b13║句作麼生道？古聖風標今聖格，一肩荷負在當人。」
J34nB310_p0584b14║為大量禪人舉火。「勝熱門中一火阬，誰堪拶入裏頭
J34nB310_p0584b15║行？輸他脫落皮膚者，鍛出金剛腦後睛。眼睛既露，見
J34nB310_p0584b16║箇甚麼？開眼也著，合眼也著。鑒地輝天，總拈卻？不拈
J34nB310_p0584b17║卻？」喝一喝，云：「火裏童兒沒量大。」
J34nB310_p0584b18║為善長和尚封龕。「炎炎烈日正焚時，別計匆匆自不
J34nB310_p0584b19║遲。此處光收他處照，頓令一眾起悲思。恭惟師嵒和
J34nB310_p0584b20║尚善長禪師，早歲闢教海之淵源。懷州牛喫禾，益州
J34nB310_p0584b21║馬腹脹；末後剖玄關之幽秘，南山猛虎咬殺東村大
J34nB310_p0584b22║蟲。分五教於一喝之下，而喝即是教、教即是喝；朗一
J34nB310_p0584b23║心於萬法之先，而法外無心、心外無法。貼秤麻三斤，
J34nB310_p0584b24║隨方貴賣賤賣；沒碑觜唇皮，到處東簸西簸。所以十
J34nB310_p0584b25║餘年來，話雖未行，名已早著。四大倏爾違和，真點胸
J34nB310_p0584b26║之芳蹤高蹈；一朝泊然告寂，泰首座之坐脫不師。雖
J34nB310_p0584b27║則提持大用全機，無奈癡人猶作者般見解。掣風掣
J34nB310_p0584b28║顛、逆行順行，知他有甚麼憑據？然而苟非弘覺入室
J34nB310_p0584b29║真子，何有如是作略？正當恁麼時，功位俱隱一句作
J34nB310_p0584b30║麼生道？千門靜掩月如水，只有垂楊舞綠煙。」
J34nB310_p0584c01║起龕。「日日要交院子，今日院子交了也；日日愁執事
J34nB310_p0584c02║無人，今日執事得人了也；日日要修造房殿，今日房
J34nB310_p0584c03║殿功畢了也；日日愁化緣不廣，今日化緣事周了也。
J34nB310_p0584c04║而今世出世事都已完畢，小弟特為造得箇無底船
J34nB310_p0584c05║子，謹命泥人備篙，木人備槳，請老兄登舟，即刻便行。
J34nB310_p0584c06║大眾！還知善長和尚臨行一句麼？欸乃一聲漁父傲，
J34nB310_p0584c07║斷頭船子下揚州。」
J34nB310_p0584c08║舉火。「百骸潰散非他潰，一物常靈只此靈。常靈潰散
J34nB310_p0584c09║全機妙，潰散常靈覿體真。此是我善兄和尚一生參
J34nB310_p0584c10║得悟得底，所以提持學者也只用者一著子，自家受
J34nB310_p0584c11║用也只用者一著子。打初了當此事也只用者一著
J34nB310_p0584c12║子，末後撩起便行也只用者一著子。生以不生生為
J34nB310_p0584c13║生義也，只用者一著子；死以不死死為死義也，只用
J34nB310_p0584c14║者一著子。今日者一著子落在龍牙手裏。」提起火炬
J34nB310_p0584c15║云：「被箇火把子一燎，影也不見了。大眾！者一著子體
J34nB310_p0584c16║逾虛空，無變無壞，因甚麼被火把子一燎，影也沒了？
J34nB310_p0584c17║不見道：『一法空時諸法空，諸法空中無一法。』箇是善
J34nB310_p0584c18║兄真證底，火焰堆中真實說。」
J34nB310_p0584c19║為玄智上人起龕。「五蘊山拳倒，涅槃岸不住。長空雨
J34nB310_p0584c20║霽時，正是轉身處。」（是日大雨，至期忽晴。）
J34nB310_p0584c21║舉火。「當陽拈出光焰智火，銷爍玄微沙界裸裸，黃鸝
J34nB310_p0584c22║啼過綠楊陰，雨後春山青朵朵。」喝一喝。
J34nB310_p0584c23║為止息禪人舉火。「大地火發時，快須撒手入。一回親
J34nB310_p0584c24║入得，赤骨通身律。赤骨律，絕消息，面門無位人，白汗
J34nB310_p0584c25║通身滴。」
J34nB310_p0584c26║為妙道禪人起龕。「別來陝府已忘年，邗水今朝月正
J34nB310_p0584c27║圓。驀地虛空驚撲落，鐵牛無腳走如煙。」
J34nB310_p0584c28║舉火。「涅槃無相作麼生證？」舉起炬，云：「者裏證得，是名
J34nB310_p0584c29║真證。涅槃無門作麼生入？」擲下炬，云：「者裏入得，是名
J34nB310_p0584c30║真入。妙上座！正當恁麼時，真實證入一句還委悉得
J34nB310_p0585a01║麼？復妙回途遊火聚，行從鳥道步騰騰。」
J34nB310_p0585a02║為隱修禪人舉火。「牛駕車兮車駕牛，車牛日駕運無
J34nB310_p0585a03║休；今朝頓脫車牛也，撒手回途火聚遊。」擲下炬，喝一
J34nB310_p0585a04║喝。
J34nB310_p0585a05║入塔。「涅槃堂裏不是汝安身立命處，佛祖界中不是
J34nB310_p0585a06║汝安身立命處，淨穢二土不是汝安身立命處。」投下
J34nB310_p0585a07║骨，云：「無如者裏安身好，啼鳥山華白晝閒。」
J34nB310_p0585a08║為自立禪人起龕。「不住空王那畔殿，回頭駕起白牛
J34nB310_p0585a09║車。自立自立！車在者裏，牛在甚麼處？還會麼？遍界堂
J34nB310_p0585a10║堂全體露，一聲歸笛暮雲斜。」
J34nB310_p0585a11║舉火。「生也不道，金雞啼破家林曉。死也不道，鐵牛齧
J34nB310_p0585a12║碎黃金草。長空雲雨散，古道清風掃。清淨法身絕點
J34nB310_p0585a13║埃，一回直入火光澡。」
J34nB310_p0585a14║雲叟住禪師語錄卷下終
J34nB310_p0585a15║附錄
J34nB310_p0585a16║明州瑞巖遠菴禪師因語錄刻成，監院奯雪、侍者慈
J34nB310_p0585a17║照請上堂。問：「龍牙山裏龍，晴空澍大雨，推倒涅槃城，
J34nB310_p0585a18║佛祖位不住。因甚今日在和尚拂子頭上塵說剎說
J34nB310_p0585a19║無間歇？」師云：「竿木隨身，逢場作戲。」進云：「昔日雪峰三
J34nB310_p0585a20║上投子、九到洞山，因甚麼向鼇山成道？」師云：「南山起
J34nB310_p0585a21║雲，北山下雨。」進云：「後來住菴，有僧敲門，雪峰放身出
J34nB310_p0585a22║云：『是什麼？』僧亦云：『是什麼？』還有優劣也無？」師云：「焦磚
J34nB310_p0585a23║打著連底凍。」進云：「為甚麼雪峰低頭歸菴？」師云：「爛泥
J34nB310_p0585a24║裏有刺。」進云：「僧舉似巖頭，頭云：『我當時若向伊道末
J34nB310_p0585a25║後句，天下人不奈雪老何？』作麼生是末後句？」師云：「風
J34nB310_p0585a26║前雪彈子。」進云：「頭云：『我與雪峰同條生，不與雪峰同
J34nB310_p0585a27║條死。要識末後句，只者是。』意旨如何？」師云：「若把是非
J34nB310_p0585a28║來入耳，從前知己盡成仇。」進云：「秖如雪峰末後句，巖
J34nB310_p0585a29║頭證明；今朝雲叔末後句，和尚證明。和尚末後句，阿
J34nB310_p0585a30║誰作證？」師云：「大眾側聆。」進云：「一堂風冷淡，千古意分
J34nB310_p0585b01║明。」師云：「且莫錯流傳。」問：「一大藏教拭瘡疣故紙，千七
J34nB310_p0585b02║百則公案是陳爛葛藤，超佛越祖之談，請師拈出。」師
J34nB310_p0585b03║云：「胡餅裏討汁。」進云：「玉轉珠回，猶汙心田；簇錦攢花，
J34nB310_p0585b04║眼中著屑。龍牙語句別有長處麼？」師云：「我也不知。」進
J34nB310_p0585b05║云：「既是同氣連枝，因甚干戈相向？」師云：「不是冤家不
J34nB310_p0585b06║聚頭。」進云：「鐘聲無鼓響，鼓聲無鐘音；彼此不相到，作
J34nB310_p0585b07║麼生是同聲唱和句？」師云：「側耳無音聽，抬眸鷂子過。」
J34nB310_p0585b08║進云：「恁麼則伯牙與子期不是閒相識？」師云：「莫將支
J34nB310_p0585b09║遁鶴，喚作右軍鵝。」進云：「老漢只要出人頭地。」師云：「山
J34nB310_p0585b10║僧今日失利。」問：「欲得流通正脈，貴乎千里同風。秖如
J34nB310_p0585b11║無意味語又如何流通？」師云：「寒山拍手拾得笑。」進云：
J34nB310_p0585b12║「恁麼則謫仙自識荊州後，贏得芳名遍界香。」師云：「杓
J34nB310_p0585b13║卜聽虛聲。」進云：「不朽千秋事，班班見典墳。」師打云：「領
J34nB310_p0585b14║取棒去。」乃云：「黃面瞿曇，大喻三千，小喻八百，說成一
J34nB310_p0585b15║大藏，猶云『始從鹿野苑，終至跋提河，如是二中間，未
J34nB310_p0585b16║曾說一字。』大似掩耳偷鈴，抱贓叫屈。周金剛燒卻《青
J34nB310_p0585b17║龍鈔》，拈條赤楖栗，佛來祖來也，棒猶較些子，及乎道
J34nB310_p0585b18║箇『吾宗無語句，亦無一法與人。』分明此處無銀三十
J34nB310_p0585b19║兩。爭似我龍牙和尚胸次不存元字腳。頂門卻具摩
J34nB310_p0585b20║醯眼，聊借洞庭湖為一張口，掇君山作箇舌頭。八百
J34nB310_p0585b21║圼之波瀾，千萬頃之空闊。默時說、說時默，大施門開
J34nB310_p0585b22║無擁塞，一一從胸襟流出，與我蓋天蓋地去在。雖然
J34nB310_p0585b23║如是舉揚，也是謗他不少，何故？鳳棲不在梧桐樹，碧
J34nB310_p0585b24║落寒潭寫影長。」
J34nB310_p0585b25║設奠。奠茶畢：「者一盞惡水，毒如鴆血，烈似砒霜。昔日
J34nB310_p0585b26║趙州以此接納方來，無不受其毒死者。今朝將此奠
J34nB310_p0585b27║我龍牙雲叟法兄和尚，金石相投，芝蘭氣合，儼然生
J34nB310_p0585b28║也。法兄！你生平者一副鐵脊梁，從來不肯放下，恁是
J34nB310_p0585b29║佛來也罵，魔來也怕。眼蓋三湘，氣吞諸夏；孤風絕侶，
J34nB310_p0585b30║曲高和寡。沒興撞著瑞巖，三十年來，一獻一酬、一斟
J34nB310_p0585c01║一酌，你不虧我，我不負你，三千里外，目擊道存。而今
J34nB310_p0585c02║不惜慇懃，更與第二杓惡水者，何也？不見道：『勸君更
J34nB310_p0585c03║盡一盃酒，西出陽關無故人。』」
J34nB310_p0585c04║（康熙十九年二月，剃度弟子元▆、元一▆▆）