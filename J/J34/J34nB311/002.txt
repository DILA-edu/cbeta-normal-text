J34nB311_p0598c01║天界覺浪盛禪師全錄卷之二
J34nB311_p0598c02║
J34nB311_p0598c03║門人　大存　弘智　大璸　大奇　較
J34nB311_p0598c04║上堂
J34nB311_p0598c05║藻林庵上堂
J34nB311_p0598c06║師云：「城中多佛法，爛賤沒人要，我今輕舉時，卻恐大
J34nB311_p0598c07║家笑。且道有甚麼佛法沒人要聻？只是未深參，所以
J34nB311_p0598c08║不得妙。不見古人問：『如何是小乘？』云：『錢貫。』『如何是大
J34nB311_p0598c09║乘？』云：『井索。』『如何是有漏？』云：『笊籬。』『如何是無漏？』云：『水杓。』
J34nB311_p0598c10║『如何是教外別傳的事？』云：『分付典座行人。』咄！切莫動
J34nB311_p0598c11║著磕著。咦！若不動著磕著，千年故紙爭堪合藥？」良久，
J34nB311_p0598c12║云：「會麼？賺殺文殊與罔明，萬古長空飛一鶴。」遂撒手，
J34nB311_p0598c13║下座。
J34nB311_p0598c14║南城覺海寺席居士設供請上堂
J34nB311_p0598c15║黃公問：「覺海圓澄，為甚麼無風浪起？」師云：「正好一帆
J34nB311_p0598c16║風到岸。」進云：「忽然乾盡時如何？」師云：「六窗虛映芥投
J34nB311_p0598c17║針。」士云：「泥牛入海時如何？」師云：「當頭迥出玉輪輝。」進
J34nB311_p0598c18║云：「泥牛出海時如何？」師云：「拽著鼻孔。」進云：「忽遇龍王
J34nB311_p0598c19║把住時如何？」師云：「鐵鞭打斷。」士禮拜，云：「老漢慣得其
J34nB311_p0598c20║便。」師笑云：「應以竿木得度者，即現竿木而為說法。與
J34nB311_p0598c21║人有緣則易信，掬水月在手；與法有緣則易入，弄花
J34nB311_p0598c22║香滿衣。秪如露柱與古佛相交，燈籠與佛殿鬥額，是
J34nB311_p0598c23║甚麼道理？」擊如意，云：「紫微轉處夕陽輝，白鶴飛來仙
J34nB311_p0598c24║果熟。」將下座，士復問：「古佛陞堂，為甚麼被露柱看破？」
J34nB311_p0598c25║師云：「展手不逢。」士云：「請下座。」師云：「居士前引。」
J34nB311_p0598c26║臨川艾千子居士設供淨明剎請上堂
J34nB311_p0598c27║僧問：「雲從龍，風從虎，且道如意子從個甚麼？」師云：「長
J34nB311_p0598c28║劍倚空寒。」進云：「臨川自古多奇士，選佛選官獨許誰？」
J34nB311_p0598c29║師云：「曹源一滴猶在。」進云：「恁麼則揮起毫端風雨快，
J34nB311_p0598c30║此回不作探花郎也。」師云：「霜天飛一鶚。」僧顧眾，云：「傍
J34nB311_p0599a01║觀更有出頭人。」師云：「秋岸立千峰。」僧禮拜，師乃擊如
J34nB311_p0599a02║意，云：「大地是沙門眼，大地是法王身，且道趙州寄一
J34nB311_p0599a03║把鍬子與雪峰，當安在何處？」良久，云：「是事且置，秪如
J34nB311_p0599a04║山僧從黎川壽昌應匡山圓通之請，道經臨川淨明，
J34nB311_p0599a05║已先作得匡山誌略一冊，欲請諸公作一序文，今將
J34nB311_p0599a06║真本呈似諸公，幸一言弁之。」乃展兩手，云：「便請。」黃公
J34nB311_p0599a07║出，云：「臨川一筆，光照山河，大師還拈得起麼？」師云：「恁
J34nB311_p0599a08║麼則文不加點也。」進云：「右軍墨本還曾臨得也無？」師
J34nB311_p0599a09║云：「僧繇別有丹青筆，一點龍睛破壁飛。」士禮拜，師下
J34nB311_p0599a10║座。
J34nB311_p0599a11║初登匡山歸宗寺，履雲上座請上堂
J34nB311_p0599a12║黃元公問：「三百年來重提祖令，金輪寶塔普放光明，
J34nB311_p0599a13║如何是三百年前事？」師云：「寶劍揮空。」進云：「如何是三
J34nB311_p0599a14║百年後事？」師云：「光吞萬象。」進云：「正當三百年，祖師在
J34nB311_p0599a15║甚麼處去也？」師云：「明珠出海岸。」進云：「今朝塔頂紅。」師
J34nB311_p0599a16║云：「萬峰齊點首。」士禮拜。僧一無問：「金輪峰頂，古劍衝
J34nB311_p0599a17║天，和尚登壇作麼生用？」師一揮，云：「了麼？」進云：「如何是
J34nB311_p0599a18║君位？」師云：「向上不通風。」進云：「如何是臣位？」師云：「波中
J34nB311_p0599a19║摸龜六。」進云：「如何是君臣道合？」師云：「黃紗帳裏示慈
J34nB311_p0599a20║容。」僧出一喝，云：「我遮一喝，有賓有主，有照有用，請和
J34nB311_p0599a21║尚分析看。」師震聲一喝，云：「是甚麼？」進云：「併卻咽喉道
J34nB311_p0599a22║一句來。」師云：「獅子吼時天地震，千妖百怪盡潛蹤。」履
J34nB311_p0599a23║雲問：「廬山八面高峰，那一峰是廬山真面目？」師云：「山
J34nB311_p0599a24║中一夜雨，樹抄百重泉。」進云：「歸宗曾出三十六代祖
J34nB311_p0599a25║師，未審和尚是那一位？」師云：「鼎湖開玉浪。」進云：「金輪
J34nB311_p0599a26║頂上放毫光也。」師云：「寶座正高登。」雲禮拜。師乃云：「靈
J34nB311_p0599a27║光不昧，迥脫古今，妙用無私，超絕凡聖，所以馬駒踏
J34nB311_p0599a28║殺天下人，獨有歸宗較些子。且道歸宗有甚麼長處？」
J34nB311_p0599a29║擊如意，云：「當場放出斬蛇手，千聖從教立下風。珍重。」
J34nB311_p0599a30║黃公問云：「歸宗斬蛇，蛇在甚麼處？」師云：「居士謾出頭。」
J34nB311_p0599b01║戊寅八月，黃元公同諸護法請住匡山圓通寺，
J34nB311_p0599b02║入院上堂
J34nB311_p0599b03║師喝一喝，云：「獅子嚬呻，象王迴顧，華藏門已大開，且
J34nB311_p0599b04║看遮那一步。」師入方丈，卓拄杖，云：「入此室，據此位，千
J34nB311_p0599b05║聖同居不相識。正當恁麼時，阿那箇人全提正令聻？」
J34nB311_p0599b06║黃公問：「圓通二十五門，門門俱入，為甚麼專選耳根？」
J34nB311_p0599b07║師云：「杖頭有眼明如日。」士云：「大士現三十二應，和尚
J34nB311_p0599b08║還應得麼？」師云：「要識真金火裏看。」士云：「此是維摩方
J34nB311_p0599b09║丈。」師云：「今日被世尊坐卻了也。」士禮拜。即日上堂。
J34nB311_p0599b10║師陞座，云：「此一瓣香，根盤劫外，秀發寰中，歷今古以
J34nB311_p0599b11║常新，超位育而獨貴。茲特揭開寶藏，拈出金爐，祝延
J34nB311_p0599b12║皇帝聖無量壽，伏願一人有慶，天下太平。此一瓣香，
J34nB311_p0599b13║般若智中流出，金剛心內迸開，奉為諸大護法宰官
J34nB311_p0599b14║及期主黃司理等，伏願福慧莊嚴，齊成正覺。此一瓣
J34nB311_p0599b15║香，法界難藏，真機獨露，奉為匡山圓通開山弘法歷
J34nB311_p0599b16║代諸祖師，伏願燈傳不夜之光，花結不凋之果。此一
J34nB311_p0599b17║瓣香，大好山中突出，仙亭枝上傳來，今特供養新城
J34nB311_p0599b18║壽昌師翁老和尚及東苑本師大和尚，用酬法乳之
J34nB311_p0599b19║恩。」維那白椎竟，僧問：「西江一派不異曹源，廬嶽千峰
J34nB311_p0599b20║何似靈鷲？」師云：「一九當面擲，大地著睛看。」進云：「如何
J34nB311_p0599b21║是圓通家風？」師云：「石耳峰前驢覷井。」進云：「圓機古塔
J34nB311_p0599b22║今常在，三百餘年復放光。」師云：「海雲遮處洛伽深。」進
J34nB311_p0599b23║云：「恁麼則千峰勢到嶽邊止，萬派聲歸海上消。」師云：
J34nB311_p0599b24║「金烏拶出海門東。」僧禮拜。又，僧問：「三百年前舊公案，
J34nB311_p0599b25║今日重新意若何？」師云：「蒼海月明光不夜。」進云：「看龍
J34nB311_p0599b26║吟霧起，虎嘯風生。」師云：「廣寒宮照白銀床。」進云：「為甚
J34nB311_p0599b27║麼在和尚拄杖頭邊放光動地？」師云：「闍黎珍重。」進云：
J34nB311_p0599b28║「遍界不藏無覓處，一溪流水卻知音。」師云：「妙翅更翻
J34nB311_p0599b29║身。」僧禮退。師乃作圓相，云：「通麼？靈山花發，親示別傳；
J34nB311_p0599b30║少室雪寒，全提正令。坐斷十方，無間石筍橫空；洞明
J34nB311_p0599c01║一道，無殊泥牛出海。所以八萬四千非鳳毛，獨許三
J34nB311_p0599c02║十三人入虎穴。繇來此事奇特非常，數百年來紹續
J34nB311_p0599c03║不易。今日壽昌杖人特登匡嶽，入圓通禪院已全身
J34nB311_p0599c04║披露，與十方塵剎諸沒巴鼻老古錐及一切黧奴白
J34nB311_p0599c05║牯覿面相見了也。且道開堂祝聖一句作麼生道？」良
J34nB311_p0599c06║久，云：「天開瑞色光河嶽，萬國衢樽盡唱歌。」結椎，下座。
J34nB311_p0599c07║黃元公主監院上堂
J34nB311_p0599c08║「道濟塔紅，已應再來之記；圓機碑白，方符同日之刊。
J34nB311_p0599c09║折半破三，海岸道人今承斯讖；拈一開五，壽昌杖者
J34nB311_p0599c10║正主其盟。信是天緣有在，神理自交，啄啐同時，芥針
J34nB311_p0599c11║協妙。所以心空及第，選官選佛即圓通；學契無為，監
J34nB311_p0599c12║世監家真自在。秪如頂門具眼，肘後懸符，寶印當空，
J34nB311_p0599c13║全提向上一句作麼生道？」居士云：「專為流通。」師乃授
J34nB311_p0599c14║拄杖云：「恁麼則圓通新拄杖分付居士去也。」士云：「謝
J34nB311_p0599c15║大眾證盟。」師云：「大好山中枯木秀，少林室內祖燈新。」
J34nB311_p0599c16║士禮拜，師下座。送居士入室云：「金粟如來曾據此室，
J34nB311_p0599c17║今日海岸重振宗風。」士禮云：「親承旻佛記，普現白衣
J34nB311_p0599c18║身。」師云：「多子塔前知我貴，夜明簾外法王尊。珍重！」
J34nB311_p0599c19║黃元公設合山齋請上堂
J34nB311_p0599c20║師云：「達摩不來東土，二祖不去西天，震旦更無別路，
J34nB311_p0599c21║兒孫腳下親傳。既然如是，匡山諸祖法席列剎可以
J34nB311_p0599c22║相望，如何數百年來卻成土曠人稀，相逢者少聻？今
J34nB311_p0599c23║日圓通新杖人特提得壽昌一把沒柄钁頭，湧向匡
J34nB311_p0599c24║山峰頂著力一掘，直得十方國土六種震動，歷代祖
J34nB311_p0599c25║師靈塔舍利各各踴躍放光，猶如出窟獅子一箇箇
J34nB311_p0599c26║翻身返躑，使大地山河、草木叢林皆作獅子返躑，圍
J34nB311_p0599c27║遶寶華王座作大哮吼去也。」師召海岸居士云：「前日
J34nB311_p0599c28║分付底拄杖子今在何處？」士豎一指，師云：「信手拈來
J34nB311_p0599c29║無別物，頭頭用得始全真。」便下座，歸方丈。士問：「歸宗
J34nB311_p0599c30║以钁頭斬毒蛇，圓通用钁頭斬甚麼？」師舉手云：「撚土
J34nB311_p0600a01║定千鈞。」士云：「親見歸宗了也。」師云：「為山成九仞。」
J34nB311_p0600a02║荊籓國主元旦設供請上堂
J34nB311_p0600a03║師陞座，拈香竟，乃云：「元正啟祚，泰運維新。適恭遇我
J34nB311_p0600a04║荊籓國主特使進香匡嶽，命臣僧道盛于此日祝延
J34nB311_p0600a05║聖壽。此國主真能與普天之下、萬國臣民，同奉主中
J34nB311_p0600a06║之主、共尊天中之天也。所以瑯琊云：『掃除狂寇，蕩滌
J34nB311_p0600a07║攙搶，此是功勳邊事；君臣道合，海晏河清，此是法身
J34nB311_p0600a08║邊事。』臣謂功勳邊事，撥亂反正少不得；法身邊事，居
J34nB311_p0600a09║安思危放不過。至於功位雙超，猶須橫按莫邪傳正
J34nB311_p0600a10║令，太平寰宇斬癡頑始得。雖然如是，向上尊貴一路
J34nB311_p0600a11║作麼生道？」乃畫○云：「須識誕生王子父，九重深處御
J34nB311_p0600a12║飛龍。」下座。
J34nB311_p0600a13║夏月，重到楚龍湖新建芝佛上院，諸護法請上
J34nB311_p0600a14║堂
J34nB311_p0600a15║師拈拄杖云：「看看，龍湖杖頭落處。」卓一卓。僧問：「達摩
J34nB311_p0600a16║西來已不守分，和尚正當賊亂，直入西陵，意旨如何？」
J34nB311_p0600a17║師云：「慣騎銕馬驟高樓。」進云：「今於龍湖特建明堂，開
J34nB311_p0600a18║大法又作麼生？」師云：「金鞭指盡胡人路。」進云：「且喜和
J34nB311_p0600a19║尚好一則斬新公案。」師云：「兩重銕作圍。」僧禮拜。又僧
J34nB311_p0600a20║問：「龍湖波浪粘天湧時如何？」師云：「也須有箇弄潮人。」
J34nB311_p0600a21║進云：「平步虛空駕銕船時如何？」師云：「把舵之人誰好
J34nB311_p0600a22║手？」僧禮拜云：「謝和尚指示。」師云：「快便難逢風忽生。」又
J34nB311_p0600a23║僧問：「和尚今日開堂所為何事？」師云：「神龍起蟄，雲行
J34nB311_p0600a24║雨施。」進云：「即今神龍在甚麼處？」師喝云：「瞎漢。」僧亦喝，
J34nB311_p0600a25║師云：「是甚熱碗鳴聲？」進云：「學人一喝還有賓主也無？」
J34nB311_p0600a26║師云：「閒神倒退三千里。」僧嗄嗄而退。師顧眾云：「其中
J34nB311_p0600a27║誰解摘楊花？」眾無對。師復卓拄杖云：「會麼？三世諸佛
J34nB311_p0600a28║於此安身立命、歷代祖師於此返魂奪魄、一切魔外
J34nB311_p0600a29║於此換骨脫胎、六道有情於此出生入死，秪如山僧
J34nB311_p0600a30║拄杖子縱橫顛倒時又作麼生？」復卓一卓云：「盡大地
J34nB311_p0600b01║是一棋盤，誰能於黑白未分已前占得敵手全勝一
J34nB311_p0600b02║著？我許你著著有眼，自能結成一大局面。盡大地是
J34nB311_p0600b03║一戲場，誰能於開臺時唱得超絕古今一齣？我許你
J34nB311_p0600b04║齣齣自能演出一大傳奇。是事且劃斷，秪如此一坐
J34nB311_p0600b05║具地，當年周柳唐於此釣魚臺清損漁父、李卓吾於
J34nB311_p0600b06║此芝佛院刻削化身、黃檗念於此龍潭湖浸殺瓜茄，
J34nB311_p0600b07║遮二老雖則同床打眠，未免各自作夢。今日浪杖人
J34nB311_p0600b08║將從前事一齊據款結案，至於杖人本分受用一句
J34nB311_p0600b09║又作麼生？」乃卓杖云：「坐斷十方傳正令，點開大地看
J34nB311_p0600b10║飛龍。」下座。
J34nB311_p0600b11║庚辰，受李梅公、朱遂初、劉西珮、鄧左之、余小星
J34nB311_p0600b12║諸公請于泰定寺上堂
J34nB311_p0600b13║拈香畢，泰定監院鑑可禮拜，請云：「梵剎重新，古佛登
J34nB311_p0600b14║座，秋風拂地，法雨飛空，伏乞大師慈悲指示。」師命白
J34nB311_p0600b15║椎著。僧問：「自古江西稱選佛場，今日和尚重開馬祖
J34nB311_p0600b16║門庭，還是選甚麼人作佛？」師舉如意示云：「選甚麼？」進
J34nB311_p0600b17║云：「設遇牢籠不肯住、呼喚不回頭底又作麼生？」師云：
J34nB311_p0600b18║「知你倒聽有分。」進云：「恁麼則單刀直入堂奧去也。」師
J34nB311_p0600b19║云：「速退。」僧拜云：「大眾證盟。」又僧問：「金風落葉，秋水澄
J34nB311_p0600b20║清，是甚麼人境界？」師云：「山僧前日渡江來。」進云：「未離
J34nB311_p0600b21║圓通，已居泰定，是甚麼人底事？」師云：「三十棒自領出
J34nB311_p0600b22║去。」進云：「打即不無，畢竟意旨作麼生？」師云：「倒退三千
J34nB311_p0600b23║里。」進云：「馬駒踏殺，天下混亂，江西和尚今日重來添
J34nB311_p0600b24║鹽添醋麼？」師云：「非公境界。」進云：「恁麼則法雲彌布，法
J34nB311_p0600b25║雨普施去也。」師云：「且退著。」又僧問：「圓伊三點縱橫妙，
J34nB311_p0600b26║普門示現事如何？」師云：「高著眼。」進云：「大士三十二應，
J34nB311_p0600b27║和尚是那一應？」師拱手云：「看取當人。」進云：「今日劉居
J34nB311_p0600b28║士請和尚開堂說法，還有為人處也無？」師云：「兩手接
J34nB311_p0600b29║乾坤。」進云：「秪如不涉機緣一句又作麼生？」師豎拳示
J34nB311_p0600b30║之。進云：「冰輪高掛須彌頂，大地山河一片清。」師云：「放
J34nB311_p0600c01║過即不可。」僧禮拜而退，師震聲云：「看！看！」以如意立起
J34nB311_p0600c02║云：「會麼？圓通浪杖人，今日全提正令也。其中有不受
J34nB311_p0600c03║人瞞昧者麼？若有，則相逢覿面更無真；若無，則莫怪
J34nB311_p0600c04║相逢不相識。所以龐居士問馬祖大師云：『不昧本來
J34nB311_p0600c05║人，請師高著眼。』祖直下覷，士云：『一等沒弦琴，唯師彈
J34nB311_p0600c06║得妙。』祖直上覷，士禮拜，祖歸方丈。秪遮便是全提也
J34nB311_p0600c07║耶？為甚上覷下覷聻？今日劉尚寶居士若非親知有
J34nB311_p0600c08║本分遮段光明，安能挺身特請圓通於此泰定陞座，
J34nB311_p0600c09║舉揚唐宋已來無上無下不可昧滅之宗風乎？且道
J34nB311_p0600c10║如何是不可昧滅之宗風聻？」放下如意云：「會麼？天然
J34nB311_p0600c11║寶鏡當空照，華藏重重錦縫開。珍重！」下座。
J34nB311_p0600c12║吳使君、李銓部、朱大行諸宰官居士請上堂
J34nB311_p0600c13║師陞座，白椎竟，僧出問：「諸宰官居士恭請和尚登覺
J34nB311_p0600c14║王之寶座，演少室之宗風。請問和尚：如何是第一玄？」
J34nB311_p0600c15║師云：「一棒一條痕。」「如何是第二玄？」師云：「一掌一握血。」
J34nB311_p0600c16║「如何是第三玄？」師云：「獅子翻身也折腰。」「如何是第一
J34nB311_p0600c17║要？」師云：「公打婆哭。」「如何是第二要？」師云：「小兒莫亂啼。」
J34nB311_p0600c18║「如何是第三要？」師云：「將軍不用刀。」進云：「三玄三要蒙
J34nB311_p0600c19║師示，堂奧中事又如何？」師云：「門外威風萬里。」進云：「金
J34nB311_p0600c20║風從地起，秋水到江清。」師云：「且喜吹毛未出匣。」僧禮
J34nB311_p0600c21║拜云：「謝和尚證盟。」又僧出問：「馬師一踏絕消息，今日
J34nB311_p0600c22║重新事若何？」師云：「頂𩕳一吼至如今。」進云：「雲覆青山
J34nB311_p0600c23║隨去住，月沉潭底任縱橫。」師云：「一吸西江猶未乾。」進
J34nB311_p0600c24║云：「和尚莫是馬大師再來麼？」師云：「莫錯認好。」進云：「今
J34nB311_p0600c25║日親見馬祖。」師云：「拄杖頭邊會。」僧顧視左右云：「龐居
J34nB311_p0600c26║士在傍。」師云：「各領三十棒去。」進云：「盡大地是一句佛
J34nB311_p0600c27║法，和尚作麼生拈提？」師云：「盡大地舌頭拖地。」進云：「恁
J34nB311_p0600c28║麼被和尚一口道盡也。」禮拜歸眾。師震聲召云：「諸仁
J34nB311_p0600c29║者會麼？劄向遮裏剔得眉毛起麼？劄向遮裏立得定
J34nB311_p0600c30║腳跟麼？劄向遮裏作得主、轉得身麼？劄向遮裏超得
J34nB311_p0601a01║生、脫得死麼？劄果能如是，則圓通杖人別行一路去
J34nB311_p0601a02║也。恰好撞著馬大師捏定喉嚨劄，你說甚即心即佛
J34nB311_p0601a03║劄？說甚非心非佛劄？說甚不是心、不是佛、不是物劄？
J34nB311_p0601a04║你扭痛野鴨子鼻孔劄？你見舉拂子云：『即此用？離此
J34nB311_p0601a05║用？』震聲一喝，使百丈直得三日耳聾。劄！劄！劄！且道如
J34nB311_p0601a06║何遮一則連下三劄聻？秪為圓通當時曾遭他此毒，
J34nB311_p0601a07║則今日狹路相逢放他不過也。設使座下有一人掀
J34nB311_p0601a08║倒禪床，將杖人痛與一劄時又作麼生？」下座。晒穀石
J34nB311_p0601a09║大蓮上座禮拜請偈，師云：「廬山不曾帶得來，泰定無
J34nB311_p0601a10║你尋覓處，於斯特地得翻身，一嘯長風萬里去。」　終
J34nB311_p0601a11║庚辰秋，建陽諸護法請于仙亭一枝菴上堂
J34nB311_p0601a12║師擊如意，云：「會麼？空王殿上未捲珠簾，仙苑林中已
J34nB311_p0601a13║騰瑞氣，紫微轉處玉輪輝，彩鳳歸來金闕啟。還鄉一
J34nB311_p0601a14║曲，韻出丹霄，特地知音，同人拍掌。秪如不涉正偏，妙
J34nB311_p0601a15║協功位一句又作麼生？」擊如意，云：「夢回夜月依稀曉，
J34nB311_p0601a16║丹桂香飄天下秋。珍重。」
J34nB311_p0601a17║九日上堂
J34nB311_p0601a18║問：「桂花已發菊方開，請師指示不遷羲。」師云：「鐵牛不
J34nB311_p0601a19║喫欄邊草，直向須彌頂上行。」進云：「古人一言說盡山
J34nB311_p0601a20║河界，如何是一言？」師云：「舌頭拖地。」進云：「恁麼則一枝
J34nB311_p0601a21║獨出東籬外，不許時人著眼看也。」師云：「須是時人眼
J34nB311_p0601a22║始得。」乃云：「重陽九日菊花新，一句明明玄要親，昔日
J34nB311_p0601a23║汾州曾指出，今朝得意許誰人？知有者，特地登高閒
J34nB311_p0601a24║笑傲；不知者，風吹帽落惹埃塵。祗如今日圓通與建
J34nB311_p0601a25║山諸公作麼生舉唱？」良久，云：「忽見南山秋色好，風光
J34nB311_p0601a26║豈獨讓陶君？」
J34nB311_p0601a27║劉開侯居士薦先嚴大參淇菉公請上堂
J34nB311_p0601a28║師云：「銀蟾出海，共睹光華；玉鳳翀霄，莫窺文彩。諸仁
J34nB311_p0601a29║者！還見劉大參淇菉公於書林開此文章德業之靈
J34nB311_p0601a30║幻者麼？孔子云：『未知生，焉知死？未能事入，焉能事鬼？』
J34nB311_p0601b01║浪杖人云：『未知死，焉知生？未能事鬼，焉能事人？』何則？
J34nB311_p0601b02║是生或可偽，而死不可偽，苟能知死，則可盡生；人或
J34nB311_p0601b03║可欺，鬼不可欺，苟能敬鬼，則可務民。按：此猶是經世
J34nB311_p0601b04║變通邊事，至於聖人，則洞視幽明之有故，迥出生死
J34nB311_p0601b05║之無端，又豈心跡之所能繫累哉？山僧今歸闕里，嗣
J34nB311_p0601b06║君開侯設供，請杖人舉揚，還有薦得大參性命之所
J34nB311_p0601b07║存處麼？」開侯居士禮拜，問云：「大孝釋迦尊，累劫報慈
J34nB311_p0601b08║親。請和尚指示，如何是報親一句？」師云：「蚌含明月，珠
J34nB311_p0601b09║吐秋光。」進云：「未有世界，先有此性；未入胞胎時，此性
J34nB311_p0601b10║在甚麼處？」師云：「鐵關無縫石牛鳴。」士禮拜。若樸居士
J34nB311_p0601b11║問：「祖師門下，壁立千仞，正不立玄，偏不附物，和尚將
J34nB311_p0601b12║何表示？」師云：「空劫難藏諱，轉身人是誰？」進云：「內不放
J34nB311_p0601b13║出，外不放入，中間事作麼生？」師云：「秪今覿面時，居士
J34nB311_p0601b14║又作麼生會？」進云：「曹洞一曲，耀古騰今。」師云：「你又攀
J34nB311_p0601b15║他古今作麼？」士禮拜，師下座。
J34nB311_p0601b16║劉若樸居士祈嗣請上堂
J34nB311_p0601b17║師云：「從佛口生，從法化生，得佛法分，是法王子。如何
J34nB311_p0601b18║是得佛法分聻？卯生日，戌生月，芙蓉點燈來投子。喜
J34nB311_p0601b19║不徹，喜不徹，若樸劉公太奇崛，春色秋光兩袖生，丹
J34nB311_p0601b20║桂枝枝撐著月。」
J34nB311_p0601b21║上堂
J34nB311_p0601b22║師云：「碧落淨無雲，秋空明有月。許多閨閣中，商量作
J34nB311_p0601b23║話說。何如透出海藏人，兩手呈來光洞徹。不見大智
J34nB311_p0601b24║文殊，密移一步看飛龍。可笑小慧鶖子，睜著雙眸如
J34nB311_p0601b25║跛鱉。」
J34nB311_p0601b26║熊仰宗居士小祥請上堂
J34nB311_p0601b27║師云：「去年今日笑吟吟，今日去年笑更親。且道笑還
J34nB311_p0601b28║有落處麼？今日杖人也不得放過，要與我熊仰宗居
J34nB311_p0601b29║士重新勘驗一番，始不負曾與同參也。仰翁曾參壽
J34nB311_p0601b30║昌，還識大好山來路麼？曾覲鵝湖，還喫過他家常茶
J34nB311_p0601c01║飯麼？曾參博山，還見得藏身處沒蹤跡麼？曾結識瑞
J34nB311_p0601c02║巖，還有真機密麼？曾迫拶東苑，還透徹他心行麼？曾
J34nB311_p0601c03║稱賞雪關與浪人，還具擇法眼麼？雖公平生有如此
J34nB311_p0601c04║參歷，也須是有證據始得。如今拈來問取外人，何異
J34nB311_p0601c05║隔靴搔痒，有甚交涉？然雖如是，樹高千丈，葉落歸根，
J34nB311_p0601c06║始有著處也。我杖人更如何追拔仰公聻？」良久，云：「重
J34nB311_p0601c07║教剔起生前眼，識取當年解笑人。」下座。
J34nB311_p0601c08║庚辰秋諸護法請黃巖結制上堂
J34nB311_p0601c09║上堂，拈香祝聖畢，白槌竟，師云：「會麼？如天普覆，似地
J34nB311_p0601c10║普擎，靈樞密運，萬物化成。看圓通杖人指開天門也，
J34nB311_p0601c11║直得南山起雲、北山下雨，點點滴滴不落別處，驚起
J34nB311_p0601c12║六祖大師歡喜讚歎曰：『善哉，善哉！心地含諸種，普雨
J34nB311_p0601c13║悉皆萌，頓悟花情已，菩提果自成。』諸仁者！你看遮種
J34nB311_p0601c14║子從何處得來？須知諸護法與念海二公高高峰頂
J34nB311_p0601c15║立，深深水底行始得。祗如我杖人今日全提一句作
J34nB311_p0601c16║麼生道？」良久，云：「紫雲掩映千峰秀，劫外靈枝依舊新。」
J34nB311_p0601c17║下座。
J34nB311_p0601c18║福州諸護法請于鼓山湧泉寺上堂
J34nB311_p0601c19║師拈香竟，乃擊如意，云：「一擊響玲瓏，轟喧宇宙通，丹
J34nB311_p0601c20║山飛彩鳳，碧海起神龍。會麼？若向遮裏薦得，更須知
J34nB311_p0601c21║屴崱峰前有古今不墜之意。且如何是不墜之意聻？」
J34nB311_p0601c22║良久，云：「鼓山一枝聖箭子，射入九重城裏去，超然有
J34nB311_p0601c23║路自通霄，所以稱尊於處處。直饒倔強太原孚，莫能
J34nB311_p0601c24║把斷於中路，心折歸來捋虎鬚，雪峰牙瓜猶可怖。興
J34nB311_p0601c25║聖風高天下驚，共詫不跨石門句，從斯法語如湧泉，
J34nB311_p0601c26║獅吼象迴追武步。至我博山父與兄，先覺後覺相支
J34nB311_p0601c27║柱，杖人於此笑軒渠，東土西天齊露布。將謂打鼓弄
J34nB311_p0601c28║琵琶，莫若會歸於一處。且道：會歸在那一處？」以如意
J34nB311_p0601c29║畫[○@╳]相，云：「一花五葉此中開，奕奕傳芳照今古。」復擊
J34nB311_p0601c30║如意，下座。
J34nB311_p0602a01║林衡亭居士偕弘龍、弘鳳二子請上堂
J34nB311_p0602a02║問：「十年磨一劍，霜刃未曾試，今日露當央，虛空擊粉
J34nB311_p0602a03║粹時如何？」師云：「秖如巴陵道：『珊瑚枝枝撐著月。』意旨
J34nB311_p0602a04║作麼生？」進云：「曲終人不見，江上數峰青。」師云：「爭奈杖
J34nB311_p0602a05║人不點頭？」進云：「和尚也須著眼。」師云：「你還得箇立地
J34nB311_p0602a06║麼？」僧擬議，師云：「闍黎喚去了也。」僧禮拜，師云：「看！當央
J34nB311_p0602a07║放出鼓山箭，特地拋來象骨毬，直下阿誰親領略？於
J34nB311_p0602a08║中能放復能收。能放收，謝三郎在釣魚舟，桂子天香
J34nB311_p0602a09║雲外秀，明月蘆花兩岸秋。兩岸秋，吾無隱，二三子兮
J34nB311_p0602a10║齊振振，庭前作舞彩衣班，惹得阿翁特微哂。特微哂，
J34nB311_p0602a11║須得意，不負博山曾授記，更能悟入杖人機，龍遇水
J34nB311_p0602a12║時增猛利。」喝一喝，下座。
J34nB311_p0602a13║南禪住持碧池初度請上堂
J34nB311_p0602a14║問：「弘度今日母難之辰，恭請和上陞座說法，作麼生
J34nB311_p0602a15║得報四恩去？」師云：「彩雲影裏神仙現。」進云：「父母非我
J34nB311_p0602a16║親，誰是最親者？求和上直指。」師云：「親言親口問堂前。」
J34nB311_p0602a17║進云：「除此外更有向上佛法也無？」師云：「袈裟角又拖
J34nB311_p0602a18║地了也。」度禮拜，問：「法鼓齊催，人天皆仰，報恩一句即
J34nB311_p0602a19║不問，一念無為是如何？」師云：「千峰最有一峰奇。」進云：
J34nB311_p0602a20║「樹影月明現，秋風徹夜寒。」師云：「闍黎腳下薦取著。」進
J34nB311_p0602a21║云：「蘆花霜裏映，一片白雲收。」師云：「不必將他來蓋覆。」
J34nB311_p0602a22║進云：「和上共闍黎。」師云：「是箇甚麼？」僧禮拜，乃云：「蚌含
J34nB311_p0602a23║明月兔懷胎，一點光生莫浪猜，鴦崛漫勞傳佛語，聖
J34nB311_p0602a24║賢不向殺中來。諸仁者！今日是甚麼時節？南禪碧池
J34nB311_p0602a25║公初度，特請杖人喧此石鼓，舉揚第一義，以報母難
J34nB311_p0602a26║之恩。且道第一義作麼生舉？有條攀條，有例攀例。昔
J34nB311_p0602a27║南禪契璠禪師有超第一義句，七百年來曾未有人
J34nB311_p0602a28║道破。即有道者，不免落二落三。何故？以彼作第一義
J34nB311_p0602a29║會故。當時獨乾峰和上有向上巴鼻，乃示眾云：『舉一
J34nB311_p0602a30║不得舉二，放過一著，落在第二。』而雲門動絃別曲，葉
J34nB311_p0602b01║落知秋，便出眾云：『昨日有人從天台來，今日向徑山
J34nB311_p0602b02║去。』乾峰通身是眼，有殺有活，便道：『來日典座不得普
J34nB311_p0602b03║請。』若向此二老處薦得，始知有超第一義，亦可令普
J34nB311_p0602b04║天匝地知所歸也。秖如杖人又如何令碧池上座自
J34nB311_p0602b05║知壽量，可以報親恩聻？聽我頌曰：玉蕊金絲承露盤，
J34nB311_p0602b06║彩鸞飛在五雲端。要知華藏人人具，樓閣全憑一指
J34nB311_p0602b07║彈。」下座。
J34nB311_p0602b08║地藏院主檀林偕四鶴門眾居士請上堂
J34nB311_p0602b09║師擊如意云：「遮一鎚會得，大千法界百雜碎。」又擊云：
J34nB311_p0602b10║「遮一鎚會得，大千法界圓陀陀。且道會與不會意作
J34nB311_p0602b11║麼生？看看，地藏菩薩來也，手持金錫掌明珠，惜死憐
J34nB311_p0602b12║生泥水塗，何事忍心幽暗坐，不令地獄即空虛？咄！是
J34nB311_p0602b13║何言與？不見一切眾生於無住法起諸生死，而生死
J34nB311_p0602b14║本無；一切菩薩於無住法立諸誓願，而誓願如幻。所
J34nB311_p0602b15║謂：了即業障本來空，未了應須還夙債。秖如誓願與
J34nB311_p0602b16║業障，如何得如明珠透悟去聻？」復擊如意云：「罔象過
J34nB311_p0602b17║時光燦爛，離婁行處浪滔天。」
J34nB311_p0602b18║順昌廖廣文、吳孝廉偕諸文學請普慶寺上堂
J34nB311_p0602b19║師云：「千峰寒色，雨滴巖花，若是知音，何勞舉似？杖頭
J34nB311_p0602b20║秋月，處處生輝，特地拈來，太煞奇特。所以，向上舉去，
J34nB311_p0602b21║直得壁立萬仞，千聖齊立下風；向下舉去，直得垂手
J34nB311_p0602b22║入廛，寶山從地湧出。秖如雙峰諸居士請山僧於普
J34nB311_p0602b23║慶座舉揚本分大事，且道：如何是本分大事聻？」乃擊
J34nB311_p0602b24║如意，云：「若向遮裏會去，如龍得水、似虎靠山；其或未
J34nB311_p0602b25║然，且聽山僧舉一則現成公案。昔陸亙大夫問南泉
J34nB311_p0602b26║師云：『開口成雙橛，揚眉落二三。肇法師甚（奇怪），卻道：「天
J34nB311_p0602b27║地與我同根，萬物與我一體。」』」師云：「且道陸亙大夫知
J34nB311_p0602b28║有？不知有？南泉雖是作家，卻指庭前花召大夫，云：『時
J34nB311_p0602b29║人見此一株花如夢相似。』」師云：「且道：南泉有出身之
J34nB311_p0602b30║路也無？若於他二老處會，猶未知有向上事在。若是
J34nB311_p0602c01║山僧見陸大夫恁麼問，但呼：『大夫！』待他應喏，卻云：『去！
J34nB311_p0602c02║你不會我語。』待他擬議，便震喝一聲，直教虛空粉粹、
J34nB311_p0602c03║大地平沉，看陸大夫向何處安身立命？雖然如是，也
J34nB311_p0602c04║須是他絕後重甦，始是欺君不得。且道：畢竟作麼生
J34nB311_p0602c05║得透脫去？出群消息少人知，別有長歌在天地。」下座。
J34nB311_p0602c06║選佛社涂宜振諸居士請上堂
J34nB311_p0602c07║師云：「將欲選個甚麼？天有所不蓋，地有所不載，日月
J34nB311_p0602c08║有所不炤，歲運有所不遷，鬼神有所不窺，生死有所
J34nB311_p0602c09║不變，是個甚麼？又如何選？雖然如是，凡愚為甚而迷
J34nB311_p0602c10║淪？佛祖為甚而出世？福山為甚與諸衲子結制選佛
J34nB311_p0602c11║社？諸公又護箇甚麼法？壽昌闃大師又證明箇甚麼？
J34nB311_p0602c12║會也不會，正好向三條椽下、七尺單前，人人撐開向
J34nB311_p0602c13║上眉毛，箇箇豎起本來脊骨，忽然㘞地一聲，呵呵大
J34nB311_p0602c14║笑，始可向杖人前討木頭喫。何故？若不分明賞罰，安
J34nB311_p0602c15║見天下大平？」卓拄杖，下座。
J34nB311_p0602c16║建寧通覺庵偕眾居士請上堂
J34nB311_p0602c17║師云：「石頭門下壁立萬仞，恁麼也不得、不恁麼也不
J34nB311_p0602c18║得、恁麼不恁麼也不得、不恁麼恁麼也不得，直饒馬
J34nB311_p0602c19║祖大師四蹄翻空到遮裏，也秖得隨其顛倒，以緇為
J34nB311_p0602c20║素。若不是藥山老肯心自許，瞥地眼開，爭知得蚊子
J34nB311_p0602c21║上鐵牛？若是鼓山門下，不妨奇特，行也大好山、坐也
J34nB311_p0602c22║大好山、住也大好山、去也大好山，只得仰面不見天、
J34nB311_p0602c23║低頭不見地、覿面不相知，卻是好消息。雖則如是，秖
J34nB311_p0602c24║如綏安瞳禪人偕張甯余諸居士成群逐隊，帶水拖
J34nB311_p0602c25║泥，特來鼓山，作麼生始得不孤負他去？咦！一箇箇與
J34nB311_p0602c26║他箇鐵酸餡。若是滿口嚼得破，更與他濃煎苦辣茶，
J34nB311_p0602c27║出卻一身冷汗，待得天明日朗，牽那折角鐵牛兒與
J34nB311_p0602c28║他顛顛倒倒騎將去，豈不快哉？」喝一喝，下座。
J34nB311_p0602c29║黃道授居士設供請上堂
J34nB311_p0602c30║法海公問：「東方來者東方立，西方來者西方立，其中
J34nB311_p0603a01║還有賓主也無？」師云：「金烏一點，萬里無雲。」進云：「如何
J34nB311_p0603a02║是賓中主？」師云：「袖裏弄金鎚。」進云：「如何是主中賓？」師
J34nB311_p0603a03║云：「風前拋玉尺。」進云：「如何是賓中賓？」師云：「逢人且說
J34nB311_p0603a04║三分話。」進云：「如何是主中主？」師云：「更有知心在後頭。」
J34nB311_p0603a05║進云：「向上一著還容分賓主否？」師云：「也須老兄承當
J34nB311_p0603a06║始得。」進云：「果然處處圓通也。」師云：「那箇親見杖人來？」
J34nB311_p0603a07║乃云：「人人有箇真下落，佛手驢腳誰摸著？夜來夢與
J34nB311_p0603a08║黃龍游，折得頭上一隻角，今朝拈出示諸人，滿堂莫
J34nB311_p0603a09║不齊驚愕。纔驚愕，忽有一十八箇偉人從地湧出，作
J34nB311_p0603a10║禮而稱嘆：『奇哉！希有！秖遮箇豈不是黃麗泉公與其
J34nB311_p0603a11║子道授昔年於東苑和尚室中親授記莂，乃同念公、
J34nB311_p0603a12║海公於此黃巖拈出一莖而建梵剎，以致今日紫雲
J34nB311_p0603a13║冉冉、花雨飛飛，親見你圓通老漢於此震大法雷、擊
J34nB311_p0603a14║大法鼓，即此物也耶？』杖人大笑曰：『善哉！善哉！靈山付
J34nB311_p0603a15║囑果然有在。』你諸仁者還會麼？撐天拄地非他物，好
J34nB311_p0603a16║向當機徹底參。」
J34nB311_p0603a17║赴齋上堂
J34nB311_p0603a18║師云：「普化搖木鈴，云：『明頭來，明頭打；暗頭來，暗頭打；
J34nB311_p0603a19║四方八面來，旋風打；虛空來，連架打。』忽被臨濟小廝
J34nB311_p0603a20║兒捉住，問他：『總不恁麼時來，如何？』直得推開，謂明日
J34nB311_p0603a21║大悲院裏有齋。遮箇掣風顛漢，龍頭蛇尾。若是圓通
J34nB311_p0603a22║杖人，便好將臨濟劈脊便打，不惟光前徹後，亦乃正
J34nB311_p0603a23║令全提。雖然如是，若不就中輕放過，何從見得活人
J34nB311_p0603a24║刀？」擊香臺，下座。
J34nB311_p0603a25║余爾錫居士薦先嚴請上堂
J34nB311_p0603a26║師震喝，云：「生也不道，死也不道，激得漸源沒孔竅；打
J34nB311_p0603a27║即任打，道即不道，道吾、鐵山都推倒。忽聞應以此身
J34nB311_p0603a28║現此身，特地驚起泥牛生𨁝跳，直得石霜門下從東
J34nB311_p0603a29║過西，白浪滔天，正好著力。鍬子拈來即便行，千古清
J34nB311_p0603a30║風猶未息。猶未息，正是我余繼泉居士今日忌辰，其
J34nB311_p0603b01║子若孫請我圓通杖人陞座舉揚，方知古今之端的。
J34nB311_p0603b02║如何是古今端的？居士當年曾自描真作相，其文云：
J34nB311_p0603b03║『左[必-心]不成，右？乀不像，直伸一腳，堪作榜樣。』若能會得，
J34nB311_p0603b04║與他供養；其或不然，緣木作網。諸仁者！還識得居士
J34nB311_p0603b05║親供養我東苑（先師），末後有得力處麼？」眾無對。師云：「速
J34nB311_p0603b06║道打！速道打！設有掀翻法座時作麼生打？蒼天！蒼天！
J34nB311_p0603b07║原來我居士猶在。」便下座。
J34nB311_p0603b08║董巖趙檀越請上堂
J34nB311_p0603b09║問：「如何是法身體？」師云：「大冶爐中添烈焰。」進云：「如何
J34nB311_p0603b10║是法身用？」師云：「鋒前不許犯光芒。」進云：「法身體用承
J34nB311_p0603b11║師示，向上宗乘事若何？」師便打。進云：「恁麼則頭頭顯
J34nB311_p0603b12║現，法法全彰去也。」師云：「更須透脫始得。」問：「洞明不覺
J34nB311_p0603b13║時如何？」師云：「千峰生秀色，一日正當天。」進云：「文殊是
J34nB311_p0603b14║七佛之師，為甚出女人定不得？」師云：「藏身弄影漢，好
J34nB311_p0603b15║與三十棒。」進云：「世尊未出世，度人已畢，和尚出世，度
J34nB311_p0603b16║甚麼人？」師云：「闍黎在那裏來？」僧便喝，師云：「瞎。」乃云：「會
J34nB311_p0603b17║麼？廿五年前親到來，博山於此一場開，湛翁能具文
J34nB311_p0603b18║殊眼，獨擇圓通亦異哉。今日重來禮祖庭，趙門果是
J34nB311_p0603b19║好家聲，繼述能光先世業，雪翁豫老意分明。且道如
J34nB311_p0603b20║何是雲陽翁豫齋老底分明處？諸仁者！還見趙心惕、
J34nB311_p0603b21║心闇二居士偕愛公一門子孫，及監院應公、闔山耆
J34nB311_p0603b22║宿，雍雍肅肅，主伴交參麼？蓋我東苑先師曾受業於
J34nB311_p0603b23║豫齋、一心、麗空三老，而三老出自雲陽太師，東苑末
J34nB311_p0603b24║後雖得法壽昌，而溯本追源，於董巖最親切。又況壽
J34nB311_p0603b25║昌、博山曾開法於此山，杖人親承法乳，且先受知於
J34nB311_p0603b26║湛虛公，則此經脈相連、根宗妙協，孰能如此而親疏
J34nB311_p0603b27║之？然則杖人陞座，還是提唱還鄉曲調？還是舉揚父
J34nB311_p0603b28║祖家風？」橫如意而敲唱曰：「金針雙鎖妙如神，錦縫重
J34nB311_p0603b29║重掀古今，打麵還他州土麥，唱歌須是帝鄉人。」
J34nB311_p0603b30║書林諸居士請上堂
J34nB311_p0603c01║師拈起如意云：「文殊伏劍逼佛，為甚麼靈山五百比
J34nB311_p0603c02║丘一時悟無生忍？涅槃會上廣額屠兒，為甚擲下屠
J34nB311_p0603c03║刀便道我是千佛一數？且道他提起底是？放下底是？
J34nB311_p0603c04║直饒遮裏透得過，猶在圓通門外。若要入圓通門……」乃
J34nB311_p0603c05║揮如意作那叱展八臂勢云：「也須恁麼恁麼始得。」
J34nB311_p0603c06║東苑老行者請上堂
J34nB311_p0603c07║舉臨濟玄要畢，隨喝一喝，云：「遮箇白拈。凡宗門舉唱，
J34nB311_p0603c08║道箇甚麼？一句須具三玄，張三有錢不會使；一玄須
J34nB311_p0603c09║具三要，李四會使又無錢。有權有實，瞞人瞞不識；有
J34nB311_p0603c10║照有用，欺人欺到底。」復喝云：「且道圓通恁麼判斷，臨
J34nB311_p0603c11║濟大士還有出身路也無？臨濟不是小廝兒，浪公豈
J34nB311_p0603c12║是閒和尚？」便下座。
J34nB311_p0603c13║李勉吾居士請上堂
J34nB311_p0603c14║師卓拄杖云：「震動麼？人人有箇柱杖子，從來逼直無
J34nB311_p0603c15║虛偽，有能拈得便用時，自解掀天與揭地。有時點開
J34nB311_p0603c16║諸佛頂門，有時穿過眾生巴鼻，有時伏虎降龍，有時
J34nB311_p0603c17║辨魔揀異，有時妙協正偏，有時玄超功位。且道今日
J34nB311_p0603c18║拄山僧手裡又作麼生？」復卓一卓云：「百歲老翁入場
J34nB311_p0603c19║屋，誠哉不是小兒嬉。其中還有出眾者麼來？」雲上座
J34nB311_p0603c20║纔出禮問，師云：「一釣便上。」雲便喝，師亦喝，進云：「與柱
J34nB311_p0603c21║杖子是同是別？」師即打一棒云：「也不得放過。」雲推出
J34nB311_p0603c22║傍僧，便歸位，師云：「牽扯別人作麼？」雲禮拜，師便打云：
J34nB311_p0603c23║「還好一棒。」復問：「還有出眾者麼？」眾無對，師云：「三級浪
J34nB311_p0603c24║高魚化龍，痴人猶戽夜塘水。」卓拄杖，下座。