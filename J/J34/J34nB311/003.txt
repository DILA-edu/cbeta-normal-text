J34nB311_p0604a01║天界覺浪盛禪師全錄卷之三
J34nB311_p0604a02║
J34nB311_p0604a03║門人　大龍　大健　大燈　大文　較
J34nB311_p0604a04║上堂
J34nB311_p0604a05║壬午春豫章饒元瑛居士請師金粟園值佛誕
J34nB311_p0604a06║日設供請上堂
J34nB311_p0604a07║鄧大超居士問雲從龍風從虎聖人作萬物睹正當
J34nB311_p0604a08║物睹時如何師展兩手示云會麼進云師行芳草裏
J34nB311_p0604a09║我又入深村師以手畫圓相云是甚麼進云家住海
J34nB311_p0604a10║門東扶桑最先照師云紅爐片雪飛須是眉毛見進
J34nB311_p0604a11║云夜半負趨誰有力秪許空王獨自知師云退步著
J34nB311_p0604a12║士禮拜饒大齊居士問如何是直指人心見性成佛
J34nB311_p0604a13║之旨師云腳跟下分明看取進云是法住法位世間
J34nB311_p0604a14║常相住時如何師云頂門別有路通霄進云秪今當
J34nB311_p0604a15║如何進步師云直須徹底無私始得士禮拜師云向
J34nB311_p0604a16║上一路千聖不傳木雞啼子夜芻狗吠天明向上一
J34nB311_p0604a17║路千聖不然石人衫子破大地沒人縫且道我佛為
J34nB311_p0604a18║甚纔出摩耶母腹便乃指天指地周行七步將謂是
J34nB311_p0604a19║腳跟下是頂門上耶大抵還他肌骨好排場搬演自
J34nB311_p0604a20║風流秪如今日饒大齊居士請山僧陞座舉揚并求
J34nB311_p0604a21║授菩薩大戒可謂塵勞之儔為如來種也且作麼生
J34nB311_p0604a22║舉揚聻良久云龍袖拂開全體現指天指地不徒然
J34nB311_p0604a23║下座。
J34nB311_p0604a24║庚辰秋臨川宰陶弘持景陵譚（擬陶）偕本邑湯季
J34nB311_p0604a25║雲諸公天寧監寺大通設供請上堂
J34nB311_p0604a26║師陞座宗侍者問黃檗道大唐國裏無禪師秪如今
J34nB311_p0604a27║日臨川諸縉紳居士請和尚於天寧古剎陞座又作
J34nB311_p0604a28║麼生師云一箭透九關進云和尚也須照顧傍有不
J34nB311_p0604a29║肯者師云痛棒頂門敲進云恁麼則擊碎虛空通身
J34nB311_p0604a30║手眼師云活中有路孰能行進云幾度扣門呼不應
J34nB311_p0604b01║翻身直入裏頭看師云放過即不可便打者禮拜云
J34nB311_p0604b02║作家作家雙炯問龍吟霧起虎嘯風生和尚重振荷
J34nB311_p0604b03║玉宗風斬新條令一句作麼生師云秋水斷橋橫進
J34nB311_p0604b04║云瞿曇無說迦葉無聞和尚又作麼生師云扁舟空
J34nB311_p0604b05║載月進云滿筵龍象師還辯得也無師云杖頭有眼
J34nB311_p0604b06║光如電進云恁麼則學人蹴踏毘盧頂𩕳去也師云
J34nB311_p0604b07║露柱堂堂笑殺人徹凡問古人云天得一以清地得
J34nB311_p0604b08║一以寧今日天寧諸公請和尚說法且道如何是向
J34nB311_p0604b09║上法師云清波無透路進云和尚也須珍重師云拔
J34nB311_p0604b10║劍攪龍門進云恁麼則太阿藏匣去也師云喪身失
J34nB311_p0604b11║命僧歸眾師确如意云會麼天寧法窟涼來久荷玉
J34nB311_p0604b12║風吹樹未休今日圓通重振作喜看明月正當秋諸
J34nB311_p0604b13║仁者古之天地日月即今之天地日月曾無變異今
J34nB311_p0604b14║之山河人物與古之山河人物屢多改遷秪如遮多
J34nB311_p0604b15║改遷底與無變異底還有同別也無若向遮裏薦得
J34nB311_p0604b16║說甚天地與我同根萬物與我一體其或未然則異
J34nB311_p0604b17║端互相隱怪百姓茫無所知又安能向其中透徹他
J34nB311_p0604b18║古今同異去不見唐時曹山本寂禪師親受洞山良
J34nB311_p0604b19║价和尚寶鏡三昧宗旨一日辭去洞問子向甚處去
J34nB311_p0604b20║曹曰不變異處去洞曰不變異處豈有去耶曹曰去
J34nB311_p0604b21║亦不變異諸仁者秪遮去亦不變異透徹雲巖秪遮
J34nB311_p0604b22║是與渠我交參之旨所以建立君臣正偏五位之宗
J34nB311_p0604b23║縱橫三墮一念無私透過三無滲漏以大闡洞上宗
J34nB311_p0604b24║風而開古今之心眼也且道重重錦縫文彩奇微遮
J34nB311_p0604b25║箇金針玉線是誰拈得聻今日圓通到此臨川天寧
J34nB311_p0604b26║諸公請山僧陞堂重振曹山本寂家風山僧是自家
J34nB311_p0604b27║屋裏人不妨重重拈出秪要求箇明眼底人透出生
J34nB311_p0604b28║死牢關全提向上機用其中還有不被天下人瞞底
J34nB311_p0604b29║麼復打圓相云看看向遮裏透徹牢關去彩鳳衝開
J34nB311_p0604b30║霄漢碧光昭海嶽盡文明珍重下座。
J34nB311_p0604c01║癸未司禮車喬高張諸大護法設供請于靈谷
J34nB311_p0604c02║結制上堂
J34nB311_p0604c03║師指法座云巍巍堂堂正位中央面南而看北斗西
J34nB311_p0604c04║成而震東方欲祝聖明無量壽須登此座寶華王即
J34nB311_p0604c05║陞座拈香云此一瓣香根盤空劫之前葉布大千之
J34nB311_p0604c06║外七鬯主位育以無私赫濯亙古今而永久專奉為
J34nB311_p0604c07║二祖列宗當今皇帝伏願在天之靈齊佛之位御金
J34nB311_p0604c08║輪而成正覺統法界以證莊嚴兼願滿朝文武共秉
J34nB311_p0604c09║忠貞一統八荒同遵治化干戈底定禮樂振興時雨
J34nB311_p0604c10║光風登三咸五諸公見在儼然不忘靈山付囑作人
J34nB311_p0604c11║天之柱石為佛祖之金湯此一瓣香劫火光中迸出
J34nB311_p0604c12║黃龍峰上拈來端為供養江西壽昌師翁慧經老和
J34nB311_p0604c13║尚建州東苑本師元鏡老和尚用酬法乳之恩伏惟
J34nB311_p0604c14║大眾各生珍重師就座維那白椎云法筵龍象眾當
J34nB311_p0604c15║觀第一義監院容源問蔣山虛席已多年今日吾師
J34nB311_p0604c16║重布宣豎拂拈鎚即不問太平一曲若為傳師云紫
J34nB311_p0604c17║金山上撞金鐘進云恁麼則寒松一色千年別埜老
J34nB311_p0604c18║拈花萬國春師云合掌山門禮至尊進云木馬嘶風
J34nB311_p0604c19║雲布彩泥牛吼月水波生師云偏是詐明人弄影僧
J34nB311_p0604c20║禮拜喝一喝師云莫鹵莽維那禮拜起便喝師云紅
J34nB311_p0604c21║爐飛片雪進云大地起波濤師云闍黎在何處安身
J34nB311_p0604c22║立命進云和尚還見學人也未師云你須仔細進云
J34nB311_p0604c23║翻身擊碎黃金鎖露出山河一片青師云好生禮拜
J34nB311_p0604c24║進云謝和尚答話便禮拜印明問三百年重興佛事
J34nB311_p0604c25║此日大闡宗風如何是和尚為人處師云個個頂門
J34nB311_p0604c26║著一鎚進云還有不入爐鞴者麼師云腳跟好與三
J34nB311_p0604c27║十棒進云且喜高低嶽瀆齊稱賀萬象森羅拱手歸
J34nB311_p0604c28║師云且看令行時僧禮拜又僧問學人不服諸方胡
J34nB311_p0604c29║棒亂喝喜今日親覲和尚作麼生接引師云家家有
J34nB311_p0604c30║路通車馬進云老人真手眼師云見個甚麼道理僧
J34nB311_p0605a01║禮拜又僧問向上一路諸祖不傳和尚登寶誌公座
J34nB311_p0605a02║傳個甚麼師云誌公不是閒和尚進云誌公三百年
J34nB311_p0605a03║外有一句說不到底佛法請和尚舉師云何不當央
J34nB311_p0605a04║識浪公進云百花全仗春風力果熟香飄事若何師
J34nB311_p0605a05║云捏得怪來無用處僧便喝師云不必不必僧禮拜
J34nB311_p0605a06║師曰果然果然師以如意打（圓相）云靈麼千聖頂𩕳上
J34nB311_p0605a07║建法幢立宗旨方能振佛祖不傳之真機威音王那
J34nB311_p0605a08║邊旋天關轉地軸始可提聖凡無犯之正令至於入
J34nB311_p0605a09║廛垂手臨難救人卻如大醫王治脈調元唯扶血氣
J34nB311_p0605a10║而延年壽又如大將軍伐謀致勝不動干戈而見太
J34nB311_p0605a11║平我為法王於法自在何有世間出世間生殺定亂
J34nB311_p0605a12║而不繇於神妙先著哉且道承誰恩力聻諸公還見
J34nB311_p0605a13║太祖高皇帝遺下千古不易之公案麼定鼎之初即
J34nB311_p0605a14║于金陵敕建大靈谷寺為天下第一禪林及建諸大
J34nB311_p0605a15║梵剎詔請禪講律論淨觀諸大沙門而主其教是以
J34nB311_p0605a16║天下英奇各相求而成志古今道術總殊途而同歸
J34nB311_p0605a17║蓋深知佛氏之學誠有以陰翼王度之不逮也嗣是
J34nB311_p0605a18║成祖列宗歷世相承崇奉不替法久成弊內外難生
J34nB311_p0605a19║皇上御極以來無日不焦勞求治求之不已乃感九
J34nB311_p0605a20║蓮聖母陰俾皇五子啟迪聖心紹隆佛法萃祖宗未
J34nB311_p0605a21║渙之精神集國家永興之祥瑞於是天下臣民益自
J34nB311_p0605a22║知身心性命之道為天下國家之根本也使世間人
J34nB311_p0605a23║皆知此身心性命為重則何有名位勢利爭奪殺害
J34nB311_p0605a24║以壞天下國家之大經大法哉況三百年來養天下
J34nB311_p0605a25║臣民豈無忠臣烈士一旦奮發展生平經濟為國驅
J34nB311_p0605a26║除戮力者乎三百年來養天下僧道豈無真僧高道
J34nB311_p0605a27║一旦奮發展生平機用為國說法破迷者乎山僧何
J34nB311_p0605a28║幸得遇金陵諸大護法及諸法侶目擊時危心傷類
J34nB311_p0605a29║慘人人有忠孝之心個個求佛祖之力延山僧登此
J34nB311_p0605a30║大靈谷三百年虛席之座舉揚直指人心見性成佛
J34nB311_p0605b01║之旨以銷此鋒鏑慘殺還彼本來平正之心庶使赤
J34nB311_p0605b02║符靈應有臣有僧能不負洪永建剎之意以佛法能
J34nB311_p0605b03║陰翼王度之語非虛誑也即世間人家庭有難父母
J34nB311_p0605b04║有災為人子者不勝泣血籲天求醫割股凡有可以
J34nB311_p0605b05║解危救命雖肝腦塗地無不為也今山僧身受君父
J34nB311_p0605b06║之恩深恨未全道力不能如康僧會求舍利於空中
J34nB311_p0605b07║不能如寶誌公懸剪鏡於象外不能如金碧峰現神
J34nB311_p0605b08║變于國初第此一念痛心為法為國深歷刀兵水火
J34nB311_p0605b09║之中不啻嘗啼大士賣心肝以求般若於天下也此
J34nB311_p0605b10║中般若如何可求聻祗是人心正則天地之心亦正
J34nB311_p0605b11║人氣平則天地之氣亦平但求此正平之心見在一
J34nB311_p0605b12║念靈明不可自昧不可自欺底參而證之擴而充之
J34nB311_p0605b13║則格致誠正修齊治平即在是而施戒忍進定慧機
J34nB311_p0605b14║用亦在是諸忠孝直下便好參證擴克此正平之心
J34nB311_p0605b15║以祝聖明則萬壽無疆以此推文武則天下協和以
J34nB311_p0605b16║此及萬民則天下太平豈非盡世界享此甘露缾亙
J34nB311_p0605b17║古今不逃（大圓）寶鏡哉秪如今日特地舉揚護國又作
J34nB311_p0605b18║麼生收場耶萬代金輪全妙密不彰寶印定乾坤維
J34nB311_p0605b19║那結椎下座。
J34nB311_p0605b20║天界寺三方丈禪堂暨耆宿無蘊大休一味崇
J34nB311_p0605b21║麓澄心善權得一若無諸法侶設供請上堂
J34nB311_p0605b22║師擊如意云一真印現大法門開超日月之光華透
J34nB311_p0605b23║乾坤之秘密萬化不能逃其性群機無所遁其情蓋
J34nB311_p0605b24║善逝世間之有主則玅盡身心性命之無虧也故我
J34nB311_p0605b25║太祖高皇帝統百王之至治集三教之大乘以如來
J34nB311_p0605b26║萬德十號而敕建天界禪寺為善世法門豈非會盡
J34nB311_p0605b27║千聖之真宗以致天下之太平乎議者以佛之戒律
J34nB311_p0605b28║足以弼世為不治不亂佛之禪定足以正身為不言
J34nB311_p0605b29║而信佛之智慧足以正心為不化自行所以三即一
J34nB311_p0605b30║一即三神而明之存乎其人此蓋吾震旦孔子稱贊
J34nB311_p0605c01║吾佛西方大聖人之意也秪如吾祖宗門下如鸞鳳
J34nB311_p0605c02║沖霄其誰能睹光彩如羚羊挂角何處能覓蹤繇正
J34nB311_p0605c03║當覿面全提即三世諸佛不敢正眼覷著覷著則瞎
J34nB311_p0605c04║卻渠眼歷代祖師不敢赤體承當承當則殃及兒孫
J34nB311_p0605c05║直得海底塵生山頭浪起木人拍掌石女謳歌庶幾
J34nB311_p0605c06║通得箇太平消息諸法侶還見昔日天界宗泐禪師
J34nB311_p0605c07║初參天竺廣智和尚智問國師三呼侍者三應意作
J34nB311_p0605c08║麼生泐曰何得好肉刲瘡智曰將謂你有甚奇特元
J34nB311_p0605c09║來無所得也泐便喝智擬棒泐拂袖而出於是頓見
J34nB311_p0605c10║秘密法門而後大闡宗風以助無為之化此非千古
J34nB311_p0605c11║之大奇特哉古即今也今即古也如今善世諸法侶
J34nB311_p0605c12║英材拔萃不讓當仁拶入此宗其誰能敵特來設供
J34nB311_p0605c13║請我舉揚宗旨畢竟作麼生是相為處乃呼云諸法
J34nB311_p0605c14║侶會麼撥轉上頭關捩子大千法界現全機下座。
J34nB311_p0605c15║桐城吳雪崖農部張坤安兵憲暨吳聖脩吳豹
J34nB311_p0605c16║文吳敬伯諸居士及法侶九一設供請上堂
J34nB311_p0605c17║師陞座僧問法王正令師已全提某甲今日無問請
J34nB311_p0605c18║師不答師云千峰頂上起清風進云且喜和尚現大
J34nB311_p0605c19║人相師云十字街頭石人舞進云恁麼則禮拜去也
J34nB311_p0605c20║師乃云向上全提十方坐斷施大機用展殺活鋒始
J34nB311_p0605c21║能掃清魔外定奪聖凡變大地作黃金攪長河為酥
J34nB311_p0605c22║酪且道秘密關鍵是甚麼人纔通得昔玅喜和尚說
J34nB311_p0605c23║法于徑山張子韶侍郎與馮濟川給事諸公議格物
J34nB311_p0605c24║玅喜曰公秪知格物而不知有物格子韶茫然妙喜
J34nB311_p0605c25║大笑子韶曰師能開諭乎玅喜曰公見小說載唐人
J34nB311_p0605c26║有與安祿山謀叛者其人先為閬守有畫像存焉明
J34nB311_p0605c27║皇幸蜀見之怒令侍臣以劍擊像首時閬守居陝西
J34nB311_p0605c28║首忽墮地子韶聞之頓領深旨題不動軒壁曰子韶
J34nB311_p0605c29║格物妙喜物格欲識一貫兩個五百喜乃許可之諸
J34nB311_p0605c30║仁者還通得遮個消息麼若向遮裏透得不妨一賽
J34nB311_p0606a01║兩彩其或未然山僧打葛藤去也物是何物格是誰
J34nB311_p0606a02║格二公秪知有物有格而不知無物無格如明皇當
J34nB311_p0606a03║時秪見閬守為冤對更不知此是畫像而人且在千
J34nB311_p0606a04║里若謂必能斬其像首則祿山亦可以畫像而擊之
J34nB311_p0606a05║矣又安能以不思議之神力擊其冤對之首乎不見
J34nB311_p0606a06║耿恭拜井而湧泉李廣射虎而入石王祥臥冰而得
J34nB311_p0606a07║鯉商丘奪錦于火中此蓋以一念忠孝誠信之心所
J34nB311_p0606a08║成也使彼當時有知識道理生死利害之想則自心
J34nB311_p0606a09║已陷於物累又何足以感格天地哉昔山僧閉關時
J34nB311_p0606a10║有奇禍驟至建州柯賓明居士乃寄偈云釋迦牟尼
J34nB311_p0606a11║佛歌利割截身一刀斷不斷能忍是真心山僧答云
J34nB311_p0606a12║欲截牟尼體揮刀斬太虛本來非幻化能忍者遭誅
J34nB311_p0606a13║居士見之大驚曰我以能忍為真心而浪公以能忍
J34nB311_p0606a14║為生死根本吾令乃知悟道人了生死在先了能所
J34nB311_p0606a15║之心矣諸公皆鼎鉉重器忠孝天成尤能會世出世
J34nB311_p0606a16║為不二法方今天下多難能為朝廷扶其元氣即此
J34nB311_p0606a17║至誠足以感格天地矣又何內外殺亂不化為清平
J34nB311_p0606a18║哉雖然山僧又作麼生振起全機聻宗風吹醒乾坤
J34nB311_p0606a19║夢佛日昭回聖主心下座。
J34nB311_p0606a20║博山碧潭遠覺雪琪一如靜休默觀諸上座請
J34nB311_p0606a21║上堂
J34nB311_p0606a22║約素問色身不入法身不住畢竟在何處安身立命
J34nB311_p0606a23║師云大眾眼睛在你舌頭上進云謝和尚慈悲畢竟
J34nB311_p0606a24║作麼生會師云你底舌頭在大眾眼睛裏進云承和
J34nB311_p0606a25║尚指示師云閉著眼睛看取素禮拜師云若向上舉
J34nB311_p0606a26║去直得黃頭碧眼忍氣吞聲若向下舉去直得白牯
J34nB311_p0606a27║黧奴歡天喜地若總不與麼卻使法堂前草深丈二
J34nB311_p0606a28║土曠人稀相逢者少若總皆與麼未免胡張三黑李
J34nB311_p0606a29║四分疏不下到遮裏作麼生為人也須是有縱有奪
J34nB311_p0606a30║宜假宜真殺人不見血痕活人便有生意始得不見
J34nB311_p0606b01║我博山先師初於此宗自視甚易及閱船子囑夾山
J34nB311_p0606b02║云直須藏身沒蹤跡沒蹤跡處莫藏身吾在藥山三
J34nB311_p0606b03║十年始明此事乃大驚曰古人尚自如此我何敢輕
J34nB311_p0606b04║視乃痛自苦參久之忽於有佛處不得住無佛處急
J34nB311_p0606b05║走過語下打失布袋趨見寶方先祖恰如方木逗圓
J34nB311_p0606b06║孔了不相入自此再加逼拶偶一日見人上樹始大
J34nB311_p0606b07║豁然方能於先祖處通箇消息然山僧曾親從祖父
J34nB311_p0606b08║參證過來今於靈谷開法汝等諸兄弟特地入山設
J34nB311_p0606b09║供請我舉揚大事且作麼生是相為處諸兄弟既曾
J34nB311_p0606b10║親近博山先師當必能參究此事如有入處正好出
J34nB311_p0606b11║眾舉似為爾證明其或不敢輕視直須於祖父行履
J34nB311_p0606b12║處參究箇透徹不然狹路撞著個沒面目漢把斷你
J34nB311_p0606b13║咽喉大喝你速道一口氣不來畢究向何處去你到
J34nB311_p0606b14║遮裏也須是有轉身吐氣始得且道秪今又作麼生
J34nB311_p0606b15║不是冤家不聚頭各須拔出吹毛劍下座。
J34nB311_p0606b16║牛首融悟接引閣體玄淨業堂見樸三上座暨
J34nB311_p0606b17║傅仁宇鍾弘儀孫啟南胡耳門諸居士請上堂
J34nB311_p0606b18║師擊如意云會麼過去心不可得萬里山河憑點墨
J34nB311_p0606b19║未來心不可得千古老鴉一樣黑現在心不可得天
J34nB311_p0606b20║上有星皆拱北取不得捨不得相逢誰是知音客雖
J34nB311_p0606b21║然向下文長須看一則兩則世尊乞食歸空生特地
J34nB311_p0606b22║歎希有德山托缽出巖頭皮裏作陽秋一箇感悟流
J34nB311_p0606b23║涕寒谷生春一箇撫掌呵呵吹毛露刃雖則是法平
J34nB311_p0606b24║等無有高下爭奈車不橫推理無曲斷今天下多是
J34nB311_p0606b25║兔馬有角犬羊無頭到遮裏誰能作主得大自繇良
J34nB311_p0606b26║久云有意氣時無意氣不風流處是風流下座。
J34nB311_p0606b27║獨峰竹山禪師請上堂
J34nB311_p0606b28║師云壽昌先祖平生為人壁立萬仞如一大好山相
J34nB311_p0606b29║似即我博山東苑二先師秪瞻仰有分此分雖有伶
J34nB311_p0606b30║俐衲僧求窺其光影不可得故博山先師云山僧平
J34nB311_p0606c01║生得壽昌老人一箇不肯東苑先師亦云壽昌老人
J34nB311_p0606c02║如一箇鐵橛子相似所以二先師一顯一隱各立先
J34nB311_p0606c03║祖家風又非天下衲子所能造詣山僧為他兒孫蓋
J34nB311_p0606c04║親從祖父堂奧中來去秋到天界遇張興公居士問
J34nB311_p0606c05║曰弟子聞古今師資授受必親承許可何博山和尚
J34nB311_p0606c06║自謂得壽昌一箇不肯便出世為人山僧曰你知壽
J34nB311_p0606c07║昌不許天下衲僧還有衲僧能如博山得壽昌一箇
J34nB311_p0606c08║不肯者麼又問聞和尚昔曾親見壽昌不知得個甚
J34nB311_p0606c09║麼山僧曰得箇不肯壽昌居士乃驚愕禮拜今山僧
J34nB311_p0606c10║寓靈谷獨峰竹公先曾見山僧因問公於何處曾見
J34nB311_p0606c11║博山先師竹曰在天界寺山僧曰何不親到博山竹
J34nB311_p0606c12║曰某家多病近於獨峰住靜山僧震聲曰死水不藏
J34nB311_p0606c13║龍竹曰因先師今日得見和尚山僧曰見我且止何
J34nB311_p0606c14║不掃先師靈塔竹曰某甲要約陳旻昭居士同往山
J34nB311_p0606c15║僧曰此是你本分事何得扯他人作伴竹曰也要扯
J34nB311_p0606c16║他一把山僧曰是你腳跟不得力也竹曰因自無力
J34nB311_p0606c17║所以扯他山僧曰敗也竹公今復入山請山僧上堂
J34nB311_p0606c18║山僧見其欲出世為人恐其離師太早未盡其妙須
J34nB311_p0606c19║於人天眾前與他決擇果於先師有得力處一一舉
J34nB311_p0606c20║出與之質明其或不然正好如巖頭鏟削雪峰成今
J34nB311_p0606c21║日之鰲山公案也竹公出眾看竹出禮云適勞和尚
J34nB311_p0606c22║神用大眾證明已竟師云你自己本分一著作麼生
J34nB311_p0606c23║竹云瞞和尚不得師云你當時從何處得入竹云不
J34nB311_p0606c24║從他得師云遮箇還是現成話你別道一句來竹進
J34nB311_p0606c25║一步豎兩指云遮裏怎瞞得和尚師云看你腳跟未
J34nB311_p0606c26║點地在竹云佛祖也放不過師云何處見佛祖竹禮
J34nB311_p0606c27║拜云謝和尚慈悲師云也須再深參始得下座。
J34nB311_p0606c28║鳳林語錄
J34nB311_p0606c29║　甲申重九師到杭州護法葛屺瞻徐大玉吳若
J34nB311_p0606c30║谷徐九知張顧存嚴認公嚴無敕宋孔章王昭
J34nB311_p0607a01║平洪載之方子凡龔華茂宋子埜嚴子餐沈冠
J34nB311_p0607a02║東錢亢子王以中洪玉衡姚愚谷偕子期兩設
J34nB311_p0607a03║供請入鳳林寺院
J34nB311_p0607a04║師禮佛拈香畢陞座良久云會麼相逢不拈出舉意
J34nB311_p0607a05║便知有知有個甚麼直下會取好復云二十七年中
J34nB311_p0607a06║兩度曾到此今還特地來誰是舊知己莫是吹布毛
J34nB311_p0607a07║底古鳥窠麼須是會通侍者始得莫是問佛法底白
J34nB311_p0607a08║侍郎麼須是八十老翁始得莫是重陽九日菊花新
J34nB311_p0607a09║麼須是汾陽老漢始得莫是牛頭一枝今當重於鳳
J34nB311_p0607a10║林橫出麼須向杖人良久處透過不觸不背始得雖
J34nB311_p0607a11║然今日得到鳳林全是姚愚谷居士前年於廬山先
J34nB311_p0607a12║與諸公通一消息相挽始得從金陵一路來此以酬
J34nB311_p0607a13║勝願其鴛鴦繡出妙在金針不落文彩更須著眼秪
J34nB311_p0607a14║如杖人既已親到與諸公親見了也就中還有親切
J34nB311_p0607a15║提持事也無復云會麼明聖湖中龍躍起越王臺上
J34nB311_p0607a16║鳳飛來珍重下座。
J34nB311_p0607a17║師到龍門寺石雨大師偕諸法侶請上堂
J34nB311_p0607a18║石雨大師問云君臣未定賓主未分賓主協和如何
J34nB311_p0607a19║開示師云彩霞籠玉像個裏自分明進云秪如低處
J34nB311_p0607a20║低平高處高平又作麼生師云顧鑒木▆▆天然成
J34nB311_p0607a21║照用雨大師顧大眾云畢竟是遮老漢師云也須師
J34nB311_p0607a22║兄證明僧問佛祖近傍不得的人未審和尚如何與
J34nB311_p0607a23║他相見師云腦後著雙眉進云莫遮便是相見處麼
J34nB311_p0607a24║師云蹉過了也進云此邦不入彼邦不居且道他居
J34nB311_p0607a25║何國土師云頂門突出進云杲日當空又作麼生師
J34nB311_p0607a26║云誰敢妄自瞻仰又僧問青青翠竹片片白雲賓主
J34nB311_p0607a27║相逢合論何事師云獨許當機作者知進云龍吟鳳
J34nB311_p0607a28║舞是何祥瑞師云可中消息誰能會進云恁麼則月
J34nB311_p0607a29║色四時好秋光君獨知師云且莫閒說話又僧問古
J34nB311_p0607a30║云任他風浪起只是不開船不開且置假如船至江
J34nB311_p0607b01║心風浪倏起時如何師震聲云把舵人在那裏僧禮
J34nB311_p0607b02║拜師云險進云但看中流橫擊楫直教海外不揚波
J34nB311_p0607b03║師云須是其人始得乃卓拄杖云為訪同人度遠峰
J34nB311_p0607b04║龍門聳峻賴孤笻相逢不更傾心膽共看浮雲弄太
J34nB311_p0607b05║空諸仁者正當浮雲弄太空時作麼生到遮裏縱是
J34nB311_p0607b06║明眼作家誠難話會在今日徑山特訪龍門承堂頭
J34nB311_p0607b07║石雨法兄及諸禪侶深用激揚宗旨命登此座不免
J34nB311_p0607b08║客聽主裁相席打令去也諸仁者還見龍門風景殊
J34nB311_p0607b09║特麼蓋主人立處高巍會同雲月谿山之同異可中
J34nB311_p0607b10║嚴密妙盡君臣偏正之尊卑孰有門庭施設堂奧深
J34nB311_p0607b11║微能過於是以故門下英才濟濟克紹芳規此後大
J34nB311_p0607b12║法振興正未艾也又何有浮雲之弄太空哉雖然如
J34nB311_p0607b13║是古人云萬里無雲青天亦須喫棒今此浮雲弄空
J34nB311_p0607b14║我與法兄將何處分使彼為霖為雨去好知淵默有
J34nB311_p0607b15║真龍。
J34nB311_p0607b16║甲申仲冬南浙諸大護法宰官偕餘杭邑侯諸
J34nB311_p0607b17║鄉紳居士及闔山耆宿大眾請師住持徑山入
J34nB311_p0607b18║院上堂
J34nB311_p0607b19║師到山門喝一喝云入門須辨主端的此中明如何
J34nB311_p0607b20║是端的全身拶入始得到彌勒殿云大坐當軒等阿
J34nB311_p0607b21║那箇特地撞著知音我唱須是你和到大殿禮拜起
J34nB311_p0607b22║指法座云正令全提當央直示更有向上一路麼千
J34nB311_p0607b23║聖不傳聻且看新徑山長老為汝大眾通箇消息去
J34nB311_p0607b24║乃陞座祝聖拈香訖維那白椎竟師以如意畫圓相
J34nB311_p0607b25║云會麼大圓照內凡聖交參雙徑峰頭人天圍繞到
J34nB311_p0607b26║遮裏文不加點新長老秪好證明雖然如是也須是
J34nB311_p0607b27║頂門具眼肘後懸符底人始承當得昔唐朝本寺開
J34nB311_p0607b28║山法欽禪師道風聞於京師代宗皇帝遣中使詔至
J34nB311_p0607b29║闕廷咨詢法要同弟子之禮一日欽師見帝乃起身
J34nB311_p0607b30║帝曰禪師如何起身欽師曰大檀越何得以四威儀
J34nB311_p0607c01║見貧道帝大悅謂南陽忠國師曰朕欲賜欽禪師一
J34nB311_p0607c02║號國師欣然奉詔賜國一焉欽師辭歸山帝曰彼地
J34nB311_p0607c03║眾生當得度與此地眾生何殊欽師曰實無有一法
J34nB311_p0607c04║可度眾生者帝益深重之師云諸仁者你看他一個
J34nB311_p0607c05║佛心天子一個法眼宗師一唱一酬兩鏡相照是法
J34nB311_p0607c06║平等妙密圓明山僧既膺法席正當於黃金殿上揭
J34nB311_p0607c07║開日月之光華白玉毫中指出古今之主宰始不負
J34nB311_p0607c08║一人有慶千載同風敲如意云若於遮裏會得是法
J34nB311_p0607c09║住法位世間相常住又何有世法出世法彼此先後
J34nB311_p0607c10║之不平等哉秪如今日諸護法特請開堂祝聖共致
J34nB311_p0607c11║太平作麼生道金輪迥出中天照萬世謳歌頌聖明
J34nB311_p0607c12║結椎下座。
J34nB311_p0607c13║結制上堂
J34nB311_p0607c14║師舉妙喜禪師云金佛不度爐木佛不度火泥佛不
J34nB311_p0607c15║度水真佛屋裏坐趙州和尚吐心吐膽恁麼告報也
J34nB311_p0607c16║還有知恩報恩者麼師云大小妙喜不識好惡盡大
J34nB311_p0607c17║地人被趙州老漢刳了眼睛鼻孔將個無位真人推
J34nB311_p0607c18║下萬丈深坑至今求出頭不得徑山別出隻手救拔
J34nB311_p0607c19║他去且作麼生救拔他金佛須度爐木佛須度火泥
J34nB311_p0607c20║佛須度水真佛不許他在黑山下作鬼家活計直教
J34nB311_p0607c21║他劍刃上行火燄裏走入生死流闢聖凡路顯全機
J34nB311_p0607c22║大用向如意子頭上續佛慧命去會麼換骨洗腸重
J34nB311_p0607c23║整頓通身手眼更須參。
J34nB311_p0607c24║臘八日上堂
J34nB311_p0607c25║今日正是二千年前黃面老人在雪山於此夜觀星
J34nB311_p0607c26║自謂悟道之時也殊不知當時已打失一隻眼直得
J34nB311_p0607c27║四十九年撈天摸地無有尋處忽於糞掃堆頭拾得
J34nB311_p0607c28║一個泥彈子於靈山會上百萬眾中驀爾拈出獨迦
J34nB311_p0607c29║葉不知好惡破顏微笑特地被渠將眼換去卻道吾
J34nB311_p0607c30║有正法眼藏付囑於汝勿令斷絕從此西天束土被
J34nB311_p0608a01║遮彈子換了多少人眼也且道世尊初生時指天指
J34nB311_p0608a02║地顧視四方稱我獨尊是個甚麼眼如何更到雪山
J34nB311_p0608a03║始稱悟道又是甚麼眼再至末後拈花付囑迦葉遮
J34nB311_p0608a04║又是甚麼眼如此簡點還有同別否遮個法眼還是
J34nB311_p0608a05║本有耶本無耶若是本有何更分付若是本無雖付
J34nB311_p0608a06║何用秪遮淆訛如何辨別須知諸佛悟處是眾生迷
J34nB311_p0608a07║處眾生悟處是諸佛迷處若向遮迷悟關頭透得過
J34nB311_p0608a08║始可與佛祖為師開人天眼縱橫凡聖隨類投機雖
J34nB311_p0608a09║然如是我試問諸人眾生迷處即是諸佛悟處人皆
J34nB311_p0608a10║易會及究其眾生之所以迷諸佛之所以悟未免昏
J34nB311_p0608a11║天黑地更問彼眾生悟處即是諸佛迷處眾生既悟
J34nB311_p0608a12║則不得為眾生諸佛既迷則不得為諸佛矣秪遮個
J34nB311_p0608a13║迷悟畢竟作麼生此不惟未開眼者決擇不下即有
J34nB311_p0608a14║已悟此事而未透末後牢關者亦未免認影迷頭也
J34nB311_p0608a15║況其餘乎不見古人云須知迷中迷悟中悟迷中悟
J34nB311_p0608a16║悟中迷若向遮裏一一透得過始能勘破從上佛祖
J34nB311_p0608a17║敗闕更不向從上佛祖納敗闕也秪如今日徑山全
J34nB311_p0608a18║提一句又作麼生擊如意云擊開劫外無私眼印破
J34nB311_p0608a19║古今凡聖心。
J34nB311_p0608a20║太倉惠明禪人設供請上堂
J34nB311_p0608a21║舉南泉和尚云王老師自小養一頭水牯牛擬向溪
J34nB311_p0608a22║東牧不免犯國王水草擬向溪西牧不免犯國王水
J34nB311_p0608a23║草不如隨分納些些總不見得師云遮偷懶撈天漢
J34nB311_p0608a24║好與一頓痛棒既有個牛兒便當隨處放牧但勿犯
J34nB311_p0608a25║人苗稼使他水足草足自然不東觸西觸矣如我山
J34nB311_p0608a26║中許多大眾必求饑餐渴飲豈可空腹高心強謂隨
J34nB311_p0608a27║分納些些即飽足也又況國王水土如天地養物曾
J34nB311_p0608a28║不限人孰不取足以負其大檀施乎還有為南泉雪
J34nB311_p0608a29║屈者麼惠明禪人從太倉來於此設供請山僧與他
J34nB311_p0608a30║舉出本願尚欲為闔山作財法等施之會雖然更須
J34nB311_p0608b01║知有普供養意旨始得如何是普供養意旨五臺山
J34nB311_p0608b02║上雲蒸飯佛殿階前狗尿天剎旛竿上煎鎚子三尾
J34nB311_p0608b03║猢孫夜𥳽錢若于此薦得則供養也足俵嚫也足無
J34nB311_p0608b04║佛性狗子喫得飽[飢-几+朋][飢-几+亨]地撒糞撒溺去纔是平等也
J34nB311_p0608b05║會麼欲得不招無間業須轉如來正法輪。
J34nB311_p0608b06║淨慈語錄
J34nB311_p0608b07║　方書田相國張坤安撫臺偕諸宰官居士四月
J34nB311_p0608b08║八請于淨慈寺上堂
J34nB311_p0608b09║師拱手云恭喜諸公人人頭頂天腳踏地眼放光口
J34nB311_p0608b10║出氣從古以至如今未曾絲毫變異道個本來是佛
J34nB311_p0608b11║自己糊塗更若向外馳求轉成鈍置當年悉達太子
J34nB311_p0608b12║纔生下來不守本分誇張尊貴遭他傍觀不肯卻成
J34nB311_p0608b13║一場笑具既然如此今日方相國諸公為甚請來淨
J34nB311_p0608b14║慈發揮大事不見道藥因病險製尤奇劍為仇深磨
J34nB311_p0608b15║更利喝一喝下座。
J34nB311_p0608b16║丁亥夏陳旻昭同宋其武呂霖生石象雲譚梁
J34nB311_p0608b17║生董孔昭朱成之趙蓲伯施元引周仍叔王穆
J34nB311_p0608b18║如朱允升周吳昉王奕文顧與治謝載之王爾
J34nB311_p0608b19║玉余未也張季筏胡星卿紀伯紫曹梁父張僧
J34nB311_p0608b20║持監院耆舊諸法侶請于大報恩寺結制上堂
J34nB311_p0608b21║師良久云會麼黃閣簾垂誰通密意紫羅帳合謾擬
J34nB311_p0608b22║真音可中別有生機天上人間罔測所以尼山耳順
J34nB311_p0608b23║已曾知命而來百丈耳聾卻因捲席之後到遮裏也
J34nB311_p0608b24║須是親的透過始得諸公還知耳順消息麼敲香案
J34nB311_p0608b25║云一擊忘所知更不假修持動容揚古路不墮悄然
J34nB311_p0608b26║機此正是孔子見溫伯雪目擊道存時也還知耳聾
J34nB311_p0608b27║消息麼震聲喝云虛空俄粉碎大地忽平沈威音王
J34nB311_p0608b28║未睡彌勒豈惺惺此正是海公被馬大師喝倒雄峰
J34nB311_p0608b29║時也若不是進步竿頭全身透脫安能橫身异路到
J34nB311_p0608b30║處稱尊今為陳旻翁壽　諸大護法合請山僧舉揚
J34nB311_p0608c01║向上還知所以壽佛祖慧命底意旨麼旻昭居士夙
J34nB311_p0608c02║承願力以法界莊嚴作老萊子班衣妙舞供奉十方
J34nB311_p0608c03║慈父各各破顏而笑曰善哉我此正法眼賴汝護持
J34nB311_p0608c04║者之增年即使我佛生之慧命常住不滅也如此妙
J34nB311_p0608c05║舞現在諸公目前露地矣於此薦得何待剔起眉毛
J34nB311_p0608c06║始存道妙耳聾三日乃振全機也耶復擊如意云特
J34nB311_p0608c07║地豁開千聖眼大千花笑法王機。
J34nB311_p0608c08║劉良弼翰林為薦封翁爾敬居士請上堂
J34nB311_p0608c09║世間多少英奇誰知自家主使自家主使不知如何
J34nB311_p0608c10║了得生死試問是誰使汝生死誰是了生死者誰能
J34nB311_p0608c11║入聖超凡又誰了無取捨須知吾宗有賓中賓賓中
J34nB311_p0608c12║主主中賓主中主如何是賓中賓眼迷徒自墮風塵
J34nB311_p0608c13║如何是賓中主百花叢裏有歸趣如何是主中賓垂
J34nB311_p0608c14║手街頭等箇人如何是主中主不動聲光動寰宇於
J34nB311_p0608c15║此一一能發明頭頭各有稱尊處諸仁者今日是劉
J34nB311_p0608c16║良弼太史為薦揚封翁爾敬居士請山僧陞座封公
J34nB311_p0608c17║昔皈依博山先和尚即參究父母未生前事後受華
J34nB311_p0608c18║山昧師大戒而操履益精嘗與余未也居士同參互
J34nB311_p0608c19║相激發客秋偕賢橋梓參予于濟生菴呈見請益自
J34nB311_p0608c20║謂於良知性善有契入處予曰此孟氏之學固不易
J34nB311_p0608c21║到據吾教既為良善正是六識功勳邊事至于知見
J34nB311_p0608c22║立知是無明本必須參透向上活句始得本地風光
J34nB311_p0608c23║封君於是執計頓消大有省發先是其弟司馬公嘗
J34nB311_p0608c24║夢封君手持五燈會元一卷訝之至今春俄然坐逝
J34nB311_p0608c25║即命司馬書偈曰身心本來清淨父母未生可證夢
J34nB311_p0608c26║幻泡影一空依舊青天明鏡始于此徵其平生參究
J34nB311_p0608c27║之得力正余所謂百花叢裏有歸趣是也使公更假
J34nB311_p0608c28║數年自當深參諸祖門庭堂奧如裴公美楊大年振
J34nB311_p0608c29║大機用也雖然太史能承父志不讓當機直下勇銳
J34nB311_p0608c30║向上全力荷擔則扶樹吾宗傳燈千古豈非遭際之
J34nB311_p0609a01║奇特哉且更作麼生薦揚聻偈曰風光匝匝迴埃塵
J34nB311_p0609a02║就路還家妙轉身空劫那邊移一步大鵬生下玉麒
J34nB311_p0609a03║麟。
J34nB311_p0609a04║孝廉巫瞿庵薦父思真公母孫氏文學孫仲長
J34nB311_p0609a05║薦父益繁公母陶氏李仲審薦父懋庵少參公
J34nB311_p0609a06║請上堂
J34nB311_p0609a07║人非法不行法非人不立人法兩相成超然還獨出
J34nB311_p0609a08║如何是獨出底消息卓拄杖云向遮裏薦取遮裏薦
J34nB311_p0609a09║得不惟扶過斷橋水件歸明月村亦可攪長河為酥
J34nB311_p0609a10║酪指大地作黃金茲有巫瞿庵孫仲長李仲審三居
J34nB311_p0609a11║士為薦嚴慈求超生出死與存亡兩利之法此須人
J34nB311_p0609a12║子有至誠心方能感通父母如何是至誠感通處復
J34nB311_p0609a13║卓拄杖云向遮杖子上感通得便知自己性命落處
J34nB311_p0609a14║知得自己性命落處則知父母性命落處亦足以感
J34nB311_p0609a15║佛祖通鬼神參天地贊化育所謂你有拄杖我與你
J34nB311_p0609a16║拄杖你無拄杖我奪你拄杖忽然𨁝跳上三十三天
J34nB311_p0609a17║觸著帝釋鼻孔東海鯉魚打一棒雨似盆傾又作麼
J34nB311_p0609a18║生復卓拄杖云咦向道是龍曾不信天田飛舞始驚
J34nB311_p0609a19║人珍重。
J34nB311_p0609a20║高玉鉉同繆華閭吳台衡居士請上堂
J34nB311_p0609a21║師云有時相逢不相見有時相見不相逢東山起雲
J34nB311_p0609a22║西山雨南山燒炭北山紅無位真人面門出入沒縫
J34nB311_p0609a23║塔子透徹玲瓏現成公案好與痛棒三十禮拜了退
J34nB311_p0609a24║一任齊立下風吽吽太平景象無人識大坐當軒笑
J34nB311_p0609a25║浪公珍重。
J34nB311_p0609a26║獨峰竹山禪師請上堂
J34nB311_p0609a27║師陞座獨峰禮拜問云先師在昔一登天界和尚於
J34nB311_p0609a28║此四坐道場佛祖盡力道不出的和尚作麼生為人
J34nB311_p0609a29║師云一箭透威音當機誰中的進云即今宗風大振
J34nB311_p0609a30║英傑堂堂和尚未出方丈全身已露誰是知恩報恩
J34nB311_p0609b01║者師云拍拍是令少能和進云恁麼則博山之道應
J34nB311_p0609b02║隆壽昌之脈愈遠也師云性命卻在杖人手裏進云
J34nB311_p0609b03║和尚不得孤負他人師云別有一機去向在進云和
J34nB311_p0609b04║尚也須珍重始得師云當知有辨驗處峰禮拜歸位
J34nB311_p0609b05║師乃云一片月生海幾家人上樓何勞重指點各自
J34nB311_p0609b06║應開眸雖然清光照眼似迷家明白轉身猶墮位到
J34nB311_p0609b07║遮裏直須知有出就入就底宗旨始得博山先師一
J34nB311_p0609b08║枝輝天炤地底法道自雪關師兄示寂後此事耿耿
J34nB311_p0609b09║在我心中前年在靈谷開期獨峰竹公特來相見請
J34nB311_p0609b10║我上堂曾於人天眾前大為激勵竹公亦深為感發
J34nB311_p0609b11║嗣後竊念先師法道不可斷絕乃勉自應世為人然
J34nB311_p0609b12║尚有數人出博山門者皆各化導一方亦是使先師
J34nB311_p0609b13║門風不致寂寥其誰親承付囑覿體承當者哉今予
J34nB311_p0609b14║主報恩法席竹公復來請予上堂足見虛懷就正之
J34nB311_p0609b15║誠予既不忍負先師寧忍自負負公而不為光揚前
J34nB311_p0609b16║後之事乎昔巴陵鑒答僧三語僧舉似雲門門云老
J34nB311_p0609b17║僧今日忌辰只消舉此以為供養杖人亦有三語今
J34nB311_p0609b18║問竹公若答得的當正好于此供養先師竹公出眾
J34nB311_p0609b19║答話竹進前師問推倒興善大好山如何是壽昌祖
J34nB311_p0609b20║翁田地峰云今日與和尚親相見又問擊碎船子沒
J34nB311_p0609b21║蹤跡如何是博山先師法身進云道嚴特為先師來
J34nB311_p0609b22║又問喝斷洞上逆流水如何是曹溪正脈進云大眾
J34nB311_p0609b23║俱有分師云答也答得恰好只是門庭邊事堂奧中
J34nB311_p0609b24║事還須問取杖人峰云道嚴親從祖父堂奧中來師
J34nB311_p0609b25║云腳跟下地深三尺渤海難將雨露酬進云總瞞和
J34nB311_p0609b26║尚不得師云白浪滔天須著力持鍬歸去骨毛寒進
J34nB311_p0609b27║云困龍飛上天去也師云好好在遮裏著竹禮拜師
J34nB311_p0609b28║下座。
J34nB311_p0609b29║雪嶠大師示寂訃聞金陵譂梁生司成同張如
J34nB311_p0609b30║盤太史錢文青兵憲黃玉耳總戎蔡二白職方
J34nB311_p0609c01║黃觀之解元劉今度明經薛更生謝在之顧與
J34nB311_p0609c02║治姚伯右余未也諸文學請上堂
J34nB311_p0609c03║從上東西老古錐更無一法奈何伊渠儂卻得超心
J34nB311_p0609c04║法欺盡世人人莫欺噫嘻嘻有誰知天上人間儘著
J34nB311_p0609c05║疑疑情脫許他悟此超心法諸仁者還知徑山雪嶠
J34nB311_p0609c06║大師行狀麼其生平參悟已自希奇出世為人偏生
J34nB311_p0609c07║怪異以故不落諸方格套使依門傍戶者無能湊泊
J34nB311_p0609c08║乃目之為散聖正是他凡聖不測處不妨惑亂天下
J34nB311_p0609c09║人賺殺天下人留此一種毒氣于千百世下有人向
J34nB311_p0609c10║遮裏死得活得許他與大師相見不見唐宋二支五
J34nB311_p0609c11║派正盛之時有丹霞燒木佛玉泉書布褌蜆子臥錢
J34nB311_p0609c12║爐普化翻筋斗輩縱橫格外傍打正敲破盡五大宗
J34nB311_p0609c13║師門庭施設之執計雖彼承接難得其人然其法乳
J34nB311_p0609c14║風流自足潤沃千古如譚梁生居士親大師四十年
J34nB311_p0609c15║來自謂不能不疑不敢不敬始終覷他不破山僧謂
J34nB311_p0609c16║此正是他超心活法若使人覷得破何處見得他不
J34nB311_p0609c17║落聖凡之機今當大師蛻然示寂公深有感激乃偕
J34nB311_p0609c18║諸公請山僧舉揚大師末後秘旨諸公直須向遮裏
J34nB311_p0609c19║親得大解脫法始不相孤負也會麼紅爐燄裏看飛
J34nB311_p0609c20║雪白刃霜前拂大旗。
J34nB311_p0609c21║藥師庵法侶暨諸居士請上堂
J34nB311_p0609c22║師指如意云會麼門迎柳色黃金嫩院送梨花白玉
J34nB311_p0609c23║香特地東君能自薦肯如蜂蝶去來忙諸仁者那箇
J34nB311_p0609c24║是東君聻果能于此薦得則隨緣作主遇物明宗出
J34nB311_p0609c25║入自繇縱橫無礙擲大千于方外納須彌于芥中何
J34nB311_p0609c26║有凡聖死生世出世法而不歸此大圓鏡智雖然也
J34nB311_p0609c27║須是開得頂門眼提得肘後符始得不見儒門高弟
J34nB311_p0609c28║如子貢尚乃末年始窺得孔子堂奧中事乃曰夫子
J34nB311_p0609c29║之文章可得而聞也夫子之言性與天道不可得而
J34nB311_p0609c30║聞也蓋此道深微非見聞所及而學者不失于深正
J34nB311_p0610a01║昧于淺也何故聖人之道形色即是天性事人所以
J34nB311_p0610a02║達天曾無內外淺深之分何有文章性道之異若非
J34nB311_p0610a03║親見此旨安能一貫天人哉此惟我佛說法嘗于聲
J34nB311_p0610a04║色塵勞示人本分大事故文殊末後乃請佛再轉法
J34nB311_p0610a05║輪佛咄云文殊汝將謂吾曾轉法輪耶吾四十九年
J34nB311_p0610a06║未曾說一字若于此薦得則知孔子之言文章與世
J34nB311_p0610a07║尊之轉法輪皆不可以語言文字會也秪如山僧今
J34nB311_p0610a08║日陞座指出現前人境還與孔子世尊有同別也無
J34nB311_p0610a09║莫將間解會埋沒本來人乃擊如意下座。
J34nB311_p0610a10║桐城倪資生臣北伯姪夏廣生生生兄弟設供
J34nB311_p0610a11║薦親請上堂
J34nB311_p0610a12║師舉如意云會麼當機不昧透徹古今一念現前迥
J34nB311_p0610a13║超夢覺親莫親乎父母大莫大于死生若欲頓拔生
J34nB311_p0610a14║死開悟性靈不從參證過關何能報此罔極不見宋
J34nB311_p0610a15║時有樞密師川徐公每侍先龍圖謁法昌及靈源語
J34nB311_p0610a16║論終日徐聞之藐如也及法昌歸寂在談笑間徐異
J34nB311_p0610a17║之始信此道後丁父憂念無以報罔極因請靈源歸
J34nB311_p0610a18║孝址說法源登座曰諸仁者秪如龍圖平日讀萬卷
J34nB311_p0610a19║書如水傳器涓滴不遺且道尋常著在甚麼處而今
J34nB311_p0610a20║捨識之後遮著萬卷書底又向甚麼處著徐聞灑然
J34nB311_p0610a21║有得遂曰吾無憾矣源曰學士見箇甚麼道理便恁
J34nB311_p0610a22║麼道徐曰若有所見則鈍置和尚去也源曰恁麼則
J34nB311_p0610a23║老僧不如徐曰和尚是何心行源大笑于是徐公嘗
J34nB311_p0610a24║與朝士同志者挂缽于天寧參究此旨以故傳燈至
J34nB311_p0610a25║今煥然不昧今桐城倪資生臣北伯姪夏廣生生生
J34nB311_p0610a26║兄弟昔常侍其先人參朗目憨山博山諸大師深參
J34nB311_p0610a27║性命故倪司空致仕林下與雪琪上座為方外友臨
J34nB311_p0610a28║終八十歲握手談笑而逝其夏明府與倪處士皆超
J34nB311_p0610a29║然獨脫而終此鄉黨中人人瞻仰發心以佛法為有
J34nB311_p0610a30║靈也今資生居士長齋繡佛誓心與諸君從山僧挂
J34nB311_p0610b01║缽于祖堂求明自己著落不鈍置予則諸君與徐樞
J34nB311_p0610b02║密千載同風且與世出世間法身慧命妙密相傳為
J34nB311_p0610b03║至親至孝也山僧更為頌曰夜半方明朝不露劫前
J34nB311_p0610b04║消息孰能知于斯不昧真宗旨彩鳳繽紛天外飛下
J34nB311_p0610b05║座。