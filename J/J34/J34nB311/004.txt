J34nB311_p0610c01║天界覺浪盛禪師全錄卷之四
J34nB311_p0610c02║
J34nB311_p0610c03║門人　大機　大忍　大寧　大別　較
J34nB311_p0610c04║上堂
J34nB311_p0610c05║戊子六月期主曹梁父文占吹臺特臣倡興靈
J34nB311_p0610c06║山古剎偕陳涉江杜退思惲道生湯秩斯孫仲
J34nB311_p0610c07║長陳六符暨本寺法侶請上堂
J34nB311_p0610c08║師陞座僧禮拜問靈山昔日拈花無相今朝選佛不
J34nB311_p0610c09║落古今一句請和尚舉師云目前無異路千聖不存
J34nB311_p0610c10║機進云恁麼則釋迦拱手彌勒低眉也師云闍黎何
J34nB311_p0610c11║自陷其身進云某甲不敢弄影師云草裏漢僧禮拜
J34nB311_p0610c12║歸眾問龍游雲剎四海皆驚為甚德山親到龍潭卻
J34nB311_p0610c13║言不見不現師云自眼不見眼當局反成迷進云為
J34nB311_p0610c14║甚吹滅紙燭乃大徹悟師云撞破虛空始痛心進云
J34nB311_p0610c15║某甲今日親見和尚也師云一翳在眼空花亂墜僧
J34nB311_p0610c16║禮云謝師答話師喝一喝乃云天飛花片地湧靈山
J34nB311_p0610c17║一場雙選千指同參諸仁者參個甚麼諸佛嘗示人
J34nB311_p0610c18║父母未生前事有能參得透則可以超生死出輪迴
J34nB311_p0610c19║證菩提成法界諸祖嘗示人向上不傳之旨有能參
J34nB311_p0610c20║得透則可以超迷悟出聖凡闡大機明大用聖人嘗
J34nB311_p0610c21║示人未發之前一著有能參得透則可以擴致中和
J34nB311_p0610c22║彌綸位育今大檀護乘夙願力共扶靈山剎竿以續
J34nB311_p0610c23║太平慧命伸掌云即此是花更將何拈若問靈山親
J34nB311_p0610c24║付囑春風拂面誰儼然且道親相付囑以何為驗楖
J34nB311_p0610c25║栗全身擔荷處滿江花片是同參。
J34nB311_p0610c26║大圓張季山封君偕侄興選旭海居士設供皈
J34nB311_p0610c27║依請上堂
J34nB311_p0610c28║師云奇特不奇特當陽常赫赫諸佛及眾生皆承此
J34nB311_p0610c29║恩力且道承甚麼恩力看看觀世音菩薩將錢買胡
J34nB311_p0610c30║餅放下手原來是個饅頭臨濟到此卻喚作無位真
J34nB311_p0611a01║人雲門到此卻喚作乾屎橛雲巖卻喚作十八女兒
J34nB311_p0611a02║不繫裙趙州卻喚作青州布衫重七斤楊岐卻喚作
J34nB311_p0611a03║三腳驢子弄蹄行楊大年卻喚作八角磨盤空裏走
J34nB311_p0611a04║杖人呵呵大笑遮一隊老古錐掠得些子光影便能
J34nB311_p0611a05║掀天揭地越聖超凡倒用橫拈得大自在請問是何
J34nB311_p0611a06║等恩力尚漫漫耶今有張封君偕侄特來皈禮靈山
J34nB311_p0611a07║自言先年因病得學玄門與修止觀持素二十餘年
J34nB311_p0611a08║及見禪關策進傳燈諸錄始知向上宗旨必求如何
J34nB311_p0611a09║得到透徹田地杖人曰只今有甚不透徹處若透得
J34nB311_p0611a10║無論大小淺深世法出世法皆是本分上事即如顏
J34nB311_p0611a11║子未聞克己復禮之前不免向外馳求仰鑽瞻忽愈
J34nB311_p0611a12║於己遠及夫子善誘文以博我禮以約我於我自己
J34nB311_p0611a13║上求未見我時雖欲罷不能及至才情俱盡始見真
J34nB311_p0611a14║我如有所立卓爾自此之後雖欲如從前更為仰鑽
J34nB311_p0611a15║瞻忽末由也已如顏子自述豈非世法之最直捷哉
J34nB311_p0611a16║猶是明了意識邊事因更進以馬祖扭百丈鼻孔機
J34nB311_p0611a17║緣便當直下知歸無復如野鴨東飛西飛去也百丈
J34nB311_p0611a18║知歸之後便能當堂卷席及聞一喝三日耳聾頓發
J34nB311_p0611a19║全機大用翁能如此參去則今日機緣更奇況令嗣
J34nB311_p0611a20║緣雪公深皈心於杖人從此賢父子遊行之處相與
J34nB311_p0611a21║出大手眼拽回天下人鼻孔靈山慧焰豈不快哉諸
J34nB311_p0611a22║仁者還知快此直下麼捏一拳拍一掌下座。
J34nB311_p0611a23║大音惲道生大劍唐祖命二中翰皈依請上堂
J34nB311_p0611a24║僧問和尚開選聖場還選甚麼人先入師云門外漢
J34nB311_p0611a25║問甚麼進云某甲一無所能請和尚垂手攝入師云
J34nB311_p0611a26║點即不到到即不點僧禮拜曰謝和尚婆心師云白
J34nB311_p0611a27║撞人不許在此師舉蔡五岳云三界是大戲場究竟
J34nB311_p0611a28║傀儡係何人提弄浪杖人云十方為空棋局始終著
J34nB311_p0611a29║子繇自己主張有能於此問答透去不妨縱橫自在
J34nB311_p0611a30║更須知有向上關捩子在昔陸亙大夫問南泉弟子
J34nB311_p0611b01║少時養一鵝於瓶中漸見長大如何得不毀瓶而令
J34nB311_p0611b02║鵝出南泉召大夫陸應諾泉云出也遮老漢只知欲
J34nB311_p0611b03║使人出瓶不知自己被語脈轉卻若是杖人待彼應
J34nB311_p0611b04║喏但云瓶在那裏豈不令他超然神解噫陸公設此
J34nB311_p0611b05║一問不知千古多少人為他所瓶極盡佛祖神力有
J34nB311_p0611b06║呼拔不出者其孰能於此自神解哉惲唐二居士為
J34nB311_p0611b07║人博雅慷慨志趣非常適於姑孰一晤即傾倒生平
J34nB311_p0611b08║且日夕周旋山水之間扣擊古今疑義茲特皈依求
J34nB311_p0611b09║向上拈提使於此公案透得則一任逢場竿舞當局
J34nB311_p0611b10║閒提又如古調發音太阿出匣有何不神協耶更作
J34nB311_p0611b11║麼生收煞聻一呼震醒威音夢古劍揮來凡聖驚下
J34nB311_p0611b12║座。
J34nB311_p0611b13║結制上堂
J34nB311_p0611b14║師卓拄杖云會麼拄杖從來秪一根出生佛祖了無
J34nB311_p0611b15║痕如今卷地揮天也誰解當機承此恩諸仁者還有
J34nB311_p0611b16║知此杖頭落處者麼古人云識得拄杖子一生參學
J34nB311_p0611b17║事畢又有云識得拄杖子正好買艸鞋行腳又有云
J34nB311_p0611b18║你有拄杖與你拄杖你無拄杖奪你拄杖靈山門下
J34nB311_p0611b19║則不然須要與拄杖子作得主底方可兩手分付秪
J34nB311_p0611b20║如今日一結又作麼生復卓杖下。
J34nB311_p0611b21║惲道生內翰薦父神武參軍敬止公生忌日請
J34nB311_p0611b22║上堂
J34nB311_p0611b23║夜半正明天曉不露牡丹花下睡貓兒向上之機須
J34nB311_p0611b24║自悟諸仁者父母生子於未生前父母不知子生於
J34nB311_p0611b25║父母未生前子亦不知父子不知故以恩愛而成能
J34nB311_p0611b26║生所生之因緣父母既生子後養育之恩大於天地
J34nB311_p0611b27║子既生父母後親愛之至性與天成有其身者不敢
J34nB311_p0611b28║遺其親有其親者不敢虧其身不遺其親不虧其身
J34nB311_p0611b29║而能全其生身之本此真世間之奇男子也惲道生
J34nB311_p0611b30║居士孝友慷慨人所共推嘗參三峰大師於此必須
J34nB311_p0611c01║知其源本今是參軍敬止公生忌特請杖人舉揚此
J34nB311_p0611c02║中生意玅協同難言也請作一歌歌曰乾坤而交生
J34nB311_p0611c03║六子萬物化生生不已生不已原始反終只此子世
J34nB311_p0611c04║尊心悟證無生孔子朝聞夕可死死而不死生不生
J34nB311_p0611c05║聖凡界外任縱橫惲公能悟此生意百尺竿頭進步
J34nB311_p0611c06║行一口吸盡西江水聽取日午打三更。
J34nB311_p0611c07║陶自淑奉拄杖子設供請上堂
J34nB311_p0611c08║師舉杖示云我有能無法界之有我無能有法界之
J34nB311_p0611c09║無我放能收法界之放我收能放法界之收更須知
J34nB311_p0611c10║縱橫於十方法界中使迷不能迷使悟不能悟在聲
J34nB311_p0611c11║色而超聲色在異類而超異類在尊貴而超尊貴別
J34nB311_p0611c12║有一條根抵也須向遮裏斷命根始得今陶自淑偶
J34nB311_p0611c13║得一奇特拄杖敬奉山僧拈提縱衡用舍只今當央
J34nB311_p0611c14║拈出還有薦得者麼復卓拄杖云卓開千聖頂𩕳上
J34nB311_p0611c15║擁腫支離橫古今。
J34nB311_p0611c16║法音偕諸居士請上堂
J34nB311_p0611c17║古佛空王傳正令插艸交蘆齊選聖十字街頭石敢
J34nB311_p0611c18║當儼然入會求盟證文殊問獲何圓通昂首仰天渾
J34nB311_p0611c19║不應頓使枯木與寒灰發燄生花明性命明性命如
J34nB311_p0611c20║今四海清如鏡一句靈然定太平個個超凡還入聖
J34nB311_p0611c21║汝法音諸人到遮裏也須辦個銕石心腸始透脫得
J34nB311_p0611c22║死于證噫切莫被他石敢當瞞定。
J34nB311_p0611c23║俞陵霄焦得所等薦懶子禪人請上堂
J34nB311_p0611c24║月落潭無影春歸谷不知枯水龍吟處紅爐冰結時
J34nB311_p0611c25║懶子平生苦心未必透得如今死矣還有知他落處
J34nB311_p0611c26║麼若不知他死處則汝等生處亦不知也又何異於
J34nB311_p0611c27║死哉汝等須直下踢破遮生死關頭與他打個合同
J34nB311_p0611c28║始得不則依舊孟八郎也。
J34nB311_p0611c29║薛異凡吳君重請上堂
J34nB311_p0611c30║豁開戶牖當軒者誰青霄散彩白日揚輝丹霞燒木
J34nB311_p0612a01║佛卻向寒爐添炭翠微供羅漢何似鬧市鼓吹馬大
J34nB311_p0612a02║師云自從胡亂後三十年不曾少鹽醬正是如蟲禦
J34nB311_p0612a03║木偶爾成文薛異凡祈嗣特向靈山飯十方賢聖端
J34nB311_p0612a04║有感應在會麼為兒不識承渠力養子方知父母恩。
J34nB311_p0612a05║師在太平萬壽寺陳旻昭劉灊柱惲道生湯秩
J34nB311_p0612a06║斯吳玉林楊容如楊嚴公王允大諸居士請上
J34nB311_p0612a07║堂
J34nB311_p0612a08║師卓拄杖云會麼今古曾無昧分明在目前有能知
J34nB311_p0612a09║此意紅日麗中天諸仁者還知從上佛祖出世意旨
J34nB311_p0612a10║麼秪要求個不被人欺與不自欺底人始能自安性
J34nB311_p0612a11║命及與盡大地人安立性命成就本來法界我試問
J34nB311_p0612a12║汝諸仁者還有能取東方虛空安於西方者麼還有
J34nB311_p0612a13║能取西方虛空安於東方者麼還有能取南方虛空
J34nB311_p0612a14║安於北方者麼還有能取北方虛空安於南方者麼
J34nB311_p0612a15║還有能取上天安於地下能取下地安於天上者麼
J34nB311_p0612a16║若有能者好與三十棒有不能者好與三十棒何故
J34nB311_p0612a17║賞罰分明正令行自有知音能點首復卓拄杖歸方
J34nB311_p0612a18║丈。
J34nB311_p0612a19║戊子午月吉祥寺法侶請上堂
J34nB311_p0612a20║師卓拄杖云會麼趙州云有佛處不得住遮沒膽量
J34nB311_p0612a21║漢若是杖人偏要此中安住如有古佛再來卻教他
J34nB311_p0612a22║與杖人提瓶挈履指示他解脫法門州又云無佛處
J34nB311_p0612a23║急走過遮沒機用漢若是杖人偏要此中從容如有
J34nB311_p0612a24║邪魔外道卻教他與杖人酌水獻花指示他秘密法
J34nB311_p0612a25║門何則不見道舉頭天外朢誰是我般人也須知是
J34nB311_p0612a26║法平等無有高下始得不然繫驢橛漢又與麼去也
J34nB311_p0612a27║何處有恁麼事。
J34nB311_p0612a28║西江奉新嚴省齋居士請護國上堂
J34nB311_p0612a29║師卓杖云橫拈拄杖笑呵呵徹底風流奈若何慚愧
J34nB311_p0612a30║古人無伎倆大家撞入葛藤窠古人為甚撞入葛藤
J34nB311_p0612b01║窠祗為他妄與人通消息何則若棒能與人通消息
J34nB311_p0612b02║則盡大地當連架相打去若喝能與人通消息則盡
J34nB311_p0612b03║大地當雷轟霹靂去若言語機鋒能與人通消息則
J34nB311_p0612b04║盡大地之乎者也夢想顛倒去秪如西江嚴省齋居
J34nB311_p0612b05║士久欲親依杖人乃今特地請陞此座又作麼生杖
J34nB311_p0612b06║人到此更不與他妄通消息然則又上堂作麼祗因
J34nB311_p0612b07║旭日臨青嶂喜對山河炤眼新卓杖下座。
J34nB311_p0612b08║
J34nB311_p0612b09║丙戌臘月少宰陳百史宮詹方坦庵司成譚梁
J34nB311_p0612b10║生侍御李少文陳旻昭沈得一司馬蔡二白農
J34nB311_p0612b11║部顧遂初憲副易起也水部萬遇庵董孔昭別
J34nB311_p0612b12║駕劉廣生中翰梅生生明府李石蘭孝廉朱允
J34nB311_p0612b13║升王穆如劉純之吳二公明經劉今度文學張
J34nB311_p0612b14║興公李何事顧與治張文寺季筏幼仁謝在之
J34nB311_p0612b15║陳非白余未也于大宗紀伯紫歐陶正周子方
J34nB311_p0612b16║淑予徐沖而李子猷宋亮公倪止先雨先陶肅
J34nB311_p0612b17║公張僧持期主谷語千輻幻愚偕本寺方丈無
J34nB311_p0612b18║蘊大休智林潤石諸耆舊請入天界院上堂。
J34nB311_p0612b19║師到山門震聲一喝云善世法門開也大眾向遮裏
J34nB311_p0612b20║入到天王殿云佛祖門庭也須是撐天拄地底漢子
J34nB311_p0612b21║始支持得不因今日事爭見此中人登殿禮拜起云
J34nB311_p0612b22║見麼靈山一會儼然未散指法座云看取新天界主
J34nB311_p0612b23║法杖人直上須彌燈王佛頂𩕳上全提正令去也即
J34nB311_p0612b24║登座拈香白椎畢師良久卓拄杖云會麼過去諸佛
J34nB311_p0612b25║吞盡鐵丸心已爛退步一邊未來諸佛欲上刀山腳
J34nB311_p0612b26║未登齊立下風現在諸佛鑊湯滾處正翻身聽令有
J34nB311_p0612b27║分秪如今日新主法杖人又作麼生不行諸佛行不
J34nB311_p0612b28║受諸佛報聊借此游戲以闡解脫道三世諸佛性命
J34nB311_p0612b29║在杖人手裏杖人性命諸佛摸索不著所以放行也
J34nB311_p0612b30║繇我把住也繇我不放不把也繇我須知放行也大
J34nB311_p0612c01║地山河心眼露白牯黧奴笑不休把住也鐵壁銀山
J34nB311_p0612c02║風不通黃頭碧眼吞聲氣不把不放也橫拈拄杖當
J34nB311_p0612c03║軒坐殺活古今人不知雖然如是今日山僧陞座還
J34nB311_p0612c04║有異方便助發第一義麼昔裴相國一日捧一尊像
J34nB311_p0612c05║跪于黃檗禪師前曰請和尚安名檗呼云裴休公應
J34nB311_p0612c06║喏檗云為汝安名竟杖人曰遮兩箇弄泥團漢互相
J34nB311_p0612c07║鈍置不少若是杖人見他請安名但震聲一喝使他
J34nB311_p0612c08║兩手放下翻騰而去也若作裴公見他云為汝安名
J34nB311_p0612c09║竟便好將像驀面一擲使黃檗通身手眼無所施設
J34nB311_p0612c10║杖人如此也不是埋沒他何如我天界諸公人人鼻
J34nB311_p0612c11║孔撩天箇箇腳跟點地又何待依草附水而弄精魂
J34nB311_p0612c12║以自昧其本分事乎會麼五色彩霞籠玉像超然一
J34nB311_p0612c13║句報昇平結椎下座。
J34nB311_p0612c14║太平府素寰勝公偕諸法屬請上堂
J34nB311_p0612c15║壽昌先祖登峨峰云踏上雲頭第一峰眼中廣博小
J34nB311_p0612c16║虛空當初欲見無繇見今日相逢處處同博山先師
J34nB311_p0612c17║云分明都道破了若向遮裏會去洞山大師在汝諸
J34nB311_p0612c18║人腳跟下放光動地入寶鏡三昧山僧云若向遮裏
J34nB311_p0612c19║會去也須鋤破大好山始解使洞水逆流不然慧命
J34nB311_p0612c20║一絲猶自怕風匿影了也素寰勝公嘗親參先師力
J34nB311_p0612c21║究此事先師寂後深自掩關每於寤寐念先師之意
J34nB311_p0612c22║輒感泣不置今聞山僧在此特來謁見予問公見先
J34nB311_p0612c23║師有何言句公曰曾問如何是某甲本來面目師曰
J34nB311_p0612c24║只今是甚麼面目某云不會師呵呵大笑某更乞和
J34nB311_p0612c25║尚方便指示師云但恁麼看去自有契會時節杖人
J34nB311_p0612c26║曰遮老漢龍頭蛇尾可惜一箇好笑分付得沒著落
J34nB311_p0612c27║公曰此某甲不會處杖人曰上座正鬧在且去別日
J34nB311_p0612c28║來公禮拜今日請山僧陞座不免重重舉出祖父家
J34nB311_p0612c29║私盡底拋向諸人目前也還有徹見本來面目處處
J34nB311_p0612c30║逢渠者麼若有則從上宗風曾不用畫蛇添足也其
J34nB311_p0613a01║或未然家家門前火把子照破虛空舊面皮。
J34nB311_p0613a02║蔡司馬二白顧農部遂初沈待御得一易大參
J34nB311_p0613a03║起也請上堂
J34nB311_p0613a04║當央直指未免淆訛出格全提卻成鈍置何似春日
J34nB311_p0613a05║融融消落銀山之雪春風拂拂吹開鐵樹之花木人
J34nB311_p0613a06║得趣以高歌石女知音而密和此段天機太煞超絕
J34nB311_p0613a07║正當恁麼時釋迦熱肝膽達磨冷眼睛與山僧閒拄
J34nB311_p0613a08║杖又如何分付噫到遮裏也須是箇羅籠不肯住呼
J34nB311_p0613a09║喚不回頭底漢子轉得身來入林不動艸入水不動
J34nB311_p0613a10║波拈一莖艸作丈六金身拈丈六金身作一莖艸方
J34nB311_p0613a11║可與他通此消息秪如今日山僧當作麼生舉揚若
J34nB311_p0613a12║論此事瞞也瞞不得人欺也欺不得人但要諸公於
J34nB311_p0613a13║腳底下命根爆然迸斷便能截生死流出聖凡路于
J34nB311_p0613a14║無佛處稱尊也雖然畢竟如何是向上宗旨從來海
J34nB311_p0613a15║嶽歸真化未有乾坤陷吉人。
J34nB311_p0613a16║風雋偕諸居士薦蒼森禪人請上堂
J34nB311_p0613a17║盞子撲落地碟子成七片斬釘截鐵人不肯通一線
J34nB311_p0613a18║昔奯上座住山遮漢太孤絕生一日賊來索寶撞著
J34nB311_p0613a19║對頭也奯云僧家之寶非君能用猶弄死蛇在賊云
J34nB311_p0613a20║你但將來管我能用不能用迫得鯰魚上竹竿奯震
J34nB311_p0613a21║威一喝果然果然賊大驚揮刀便砍痛快痛快可惜
J34nB311_p0613a22║遮賊一場懡㦬去也蒼森禪人常參天童諸老每於
J34nB311_p0613a23║棒喝下不能頓斷命根去年偶遭奇禍直得一刀兩
J34nB311_p0613a24║段今日其弟與諸道友特請薦拔他若要我薦拔更
J34nB311_p0613a25║須與一刀何則懸崖撒手自承當絕後重甦欺不得。
J34nB311_p0613a26║劉今度朱允升同李侍御張僉憲萬工部鄺明
J34nB311_p0613a27║府及顧與治謝在之馬泰昭許青玉陶肅公李
J34nB311_p0613a28║坤宇宋振南諸居士無塵洞一諸法侶請上堂
J34nB311_p0613a29║一不成八不就任穿鑿不漏逗勘得破呵呵笑且道
J34nB311_p0613a30║笑箇甚麼笑他跛腳老雲門云乾坤之內宇宙之間
J34nB311_p0613b01║中有一寶秘在形山將山門來佛殿裏拈佛殿向燈
J34nB311_p0613b02║寵上遮漢移星換斗即不無若是此寶三生六十劫
J34nB311_p0613b03║也未夢見在或有問山僧如何是此寶向他道天晴
J34nB311_p0613b04║日頭出落雨地下濕啞子喫黃連誰知甜如蜜。
J34nB311_p0613b05║翁元所諸居士求嗣請上堂
J34nB311_p0613b06║師舉拂子云會麼瞿曇老子面門上被我遮一拂正
J34nB311_p0613b07║拂著他平生痒處乃大叫曰奇哉一切眾生皆具如
J34nB311_p0613b08║來智慧德相但因妄想執著而不證得作是語已時
J34nB311_p0613b09║三十三天善法堂前法鼓自鳴諸天帝釋皆悟無生
J34nB311_p0613b10║法忍十八重地獄悉皆頓空餓鬼畜生諸阿修羅皆
J34nB311_p0613b11║得捨貪嗔痴愛證解脫道地藏菩薩顧閻羅王撫膺
J34nB311_p0613b12║大喜曰省我等多少氣力娑竭龍王大震波濤湧出
J34nB311_p0613b13║無量寶藏充滿世間遂使富貴者鄙吝併消貧賤者
J34nB311_p0613b14║貪求俱息瞽者兩眼洞明聾者雙耳通徹病者不藥
J34nB311_p0613b15║自愈跛者不扶自行乃至五逆十惡賊盜爭奪之心
J34nB311_p0613b16║一時俱化為清淨妙覺而少林老達磨回頭一覷生
J34nB311_p0613b17║大慚愧贏得隻履西歸獨我天界禪堂諸子尚自不
J34nB311_p0613b18║覺不知於七尺單前睜眉努目正當挨拶時山僧拄
J34nB311_p0613b19║杖子忍俊不禁一頓趁出山門外諸子面面相看不
J34nB311_p0613b20║覺大笑設供諸居士見此奇特生大歡喜卻如求嗣
J34nB311_p0613b21║之久忽聞房中㘞地一聲生下一箇男子相似且道
J34nB311_p0613b22║承誰恩力乃得恁麼復以拂子一拂下座。
J34nB311_p0613b23║圓通社萬緣社西方殿淨如同眾居士請上堂
J34nB311_p0613b24║佛殿裏燒香山門前禮拜鐘樓上念讚床腳下栽菜
J34nB311_p0613b25║若也會得如龍得水似虎靠山賞你一箇沒孔鐵鎚
J34nB311_p0613b26║若也不會八稜著地一竅通天賜你一掛寬皮腰帶
J34nB311_p0613b27║常啼菩薩賣心肝無厭足王好捏怪觀音騎得三腳
J34nB311_p0613b28║驢撞倒街頭憨布袋憨布袋笑呵呵一毫不了萬般
J34nB311_p0613b29║差薦得西方日出卯便能火裏種蓮花。
J34nB311_p0613b30║無為州諸居士請上堂
J34nB311_p0613c01║師云十方同聚會箇箇學無為此是選佛場心空及
J34nB311_p0613c02║第歸秪如無為作麼生學心作麼生空心空之後又
J34nB311_p0613c03║作麼生一人曰夜來有一大變事十字街頭一口井
J34nB311_p0613c04║不知被誰偷去一人曰怪道早開大門只見街路上
J34nB311_p0613c05║濕一人曰不必忙我遣虛空去追捕他怕他走向艸
J34nB311_p0613c06║裏去不成一人曰莫道虛空去捕他直饒遣萬象森
J34nB311_p0613c07║羅去敢保你尋他落處不著一人曰你遮一隊大妄
J34nB311_p0613c08║語漢一箇箇好與痛棒三十一人曰你遮不通漢底
J34nB311_p0613c09║痛棒叫阿誰喫六人爭兢不下乃共造訴於沒蓋載
J34nB311_p0613c10║大王大王呵呵大笑曰聽訟吾猶人也安得必也使
J34nB311_p0613c11║無訟乎我今為汝判斷汝等當自悟之斷曰脫殼靈
J34nB311_p0613c12║龜上酒樓從來醉不解真愁忽聞紅袖一聲曲你若
J34nB311_p0613c13║無心我也休我若休與你腰纏十萬貫大家跨鶴上
J34nB311_p0613c14║揚州。
J34nB311_p0613c15║南菴得一上座偕諸孫請上堂
J34nB311_p0613c16║大法有機緣當央誰感發若是英特人一通還百達
J34nB311_p0613c17║昔龍潭信禪師家居近天皇寺信少年時常日以十
J34nB311_p0613c18║餅饋道悟和尚悟食畢常留一餅日吾惠汝以蔭子
J34nB311_p0613c19║孫信自念曰餅是我持去何以返遺我因而問之悟
J34nB311_p0613c20║曰是汝持來我還復汝又何疑乎信於是有省遂投
J34nB311_p0613c21║出家得悟心要後信龍潭出德山雪峰一枝子孫果
J34nB311_p0613c22║滿天下山僧曰天皇雖慣向冷灶下火龍潭卻是皮
J34nB311_p0613c23║下有血之人昔萬曆戊午山僧偶來金陵會印主襲
J34nB311_p0613c24║明燈公一見感發即延居南庵命孫白業無文依侍
J34nB311_p0613c25║參學時予正與金正希焦漪園陳乾室吳遠菴諸公
J34nB311_p0613c26║論道燈公喜曰此燈當開花矣不久予有事還閩而
J34nB311_p0613c27║燈公亦謝世及予重來靈谷說法其諸孫頓悟輩復
J34nB311_p0613c28║依止參學今又於本寺結制得一上座念其師之夙
J34nB311_p0613c29║志特請上堂舉揚從前機緣將以激勵後人不可不
J34nB311_p0613c30║親師友求向上事也予亦感其繼世不倦故舉龍潭
J34nB311_p0614a01║公案示之安知非一餅之遺以啟法門之智種乎聽
J34nB311_p0614a02║我偈曰一餅遺之蔭子孫從茲開我此宗門杖人三
J34nB311_p0614a03║十年前事今日還它一餅吞。
J34nB311_p0614a04║解制上堂
J34nB311_p0614a05║刻期取證何如畫水成文解制忘機孰能懸崖撒手
J34nB311_p0614a06║到遮裏須知門裏出身易身裏出門難不見古人此
J34nB311_p0614a07║處經冬彼處度夏飯袋子江西湖南便恁麼去好與
J34nB311_p0614a08║三十捧直饒一箇箇卸卻炙脂帽子脫卻鶻臭布衫
J34nB311_p0614a09║做箇洒洒落落衲僧也須透過無上關捩子始得如
J34nB311_p0614a10║何是無上關捩子倒得門前剎竿去不風流處也風
J34nB311_p0614a11║流。
J34nB311_p0614a12║癸巳秋至嘉禾梵受靜聞監院偕闔郡諸護法
J34nB311_p0614a13║請上堂
J34nB311_p0614a14║古帆飛影到鴛湖坐我同人笑傲圖何似雲門枷卸
J34nB311_p0614a15║漢東山水上倒騎驢若向遮末後句子薦得則知諸
J34nB311_p0614a16║佛出身處別有生機一路所以德山云有言時踞虎
J34nB311_p0614a17║頭收虎尾第一句下明宗旨秪如遮箇句子若非我
J34nB311_p0614a18║同人如何得通遮消息不知我龍門顯聖二法兄從
J34nB311_p0614a19║何處放了遮毒氣創發此保社於屍阤林內掀翻活
J34nB311_p0614a20║埋死人頑石堆頭火葬無依漢子拈一莖艸建立梵
J34nB311_p0614a21║王宮殿入此門限使他頓斷偷心斷枯木樁示現丈
J34nB311_p0614a22║六金身瞻此影光令彼全機脫穎不論船來陸來不
J34nB311_p0614a23║涉程途底各與三頓了去佛到祖到無可安排中也
J34nB311_p0614a24║要為他處分乃打圓相云向我遮裏七花八裂卓卓
J34nB311_p0614a25║出得身者始能消我同人毒氣使我此宗遮天蓋地
J34nB311_p0614a26║去也還有當陽跳出者麼九萬里鵬乾海出三千年
J34nB311_p0614a27║鶴掃空歸。
J34nB311_p0614a28║偕靈巖儲和尚應朱葵石郡侯於真如建塔請
J34nB311_p0614a29║上堂
J34nB311_p0614a30║喝一喝云還有向遮裏入得者麼又一喝云還有向
J34nB311_p0614b01║遮裏出得者麼又一喝云還有向遮裏放得去者麼
J34nB311_p0614b02║又一喝云還有向遮裏收得來者麼又一喝云更須
J34nB311_p0614b03║向遮裏透得則許他是箇頂天立地漢子腳跟下有
J34nB311_p0614b04║眼頂門上透尖迸出胸襟掀翻法界古佛今佛分座
J34nB311_p0614b05║儼然賓主交參正偏妙協十方分影敲唱同時豎拂
J34nB311_p0614b06║吹毛如擊毒鼓斷他凡聖命根開我佛祖正眼且道
J34nB311_p0614b07║遮一著子落在阿誰分上果有向遮裏得箇轉身出
J34nB311_p0614b08║路則如昔日黃檗呼來風凜凜裴休應處日團團長
J34nB311_p0614b09║水於佛頂上生波彩雲向拄杖頭弄影到遮裏須知
J34nB311_p0614b10║於全主即滅處湧出大光明幢所以三峰和尚於此
J34nB311_p0614b11║提智證傳使覺範老人直得七花八裂文彩縱橫許
J34nB311_p0614b12║多人向遮裏要死不得死要活不得活正是羅紋結
J34nB311_p0614b13║角處又誰能於此透去乃有追古遺風如龐叟者朱
J34nB311_p0614b14║居士父子一門紹述祖先皆是從佛口生從法化生
J34nB311_p0614b15║發此重興真如願力振起創造機緣故有印白上人
J34nB311_p0614b16║造端文節法師始終成此多寶奇特更有三個漢子
J34nB311_p0614b17║如常不輕且現三頭六臂敲磕無限頂門正當親見
J34nB311_p0614b18║法華一會諸佛同時以故驀劄相逢機輪互換直使
J34nB311_p0614b19║現前人人眉光炤破今古去也還有覿體承當者麼
J34nB311_p0614b20║正好於此明證杖人適於舟中有一偈子對眾拈出
J34nB311_p0614b21║以似朱公載得鐘聲震水雲筆尖不點已成文裴公
J34nB311_p0614b22║風度今猶在孤鶩殘霞落一群珍重。
J34nB311_p0614b23║譚埽菴居士偕諸護法請於龍淵上堂
J34nB311_p0614b24║舉灌溪云十方無壁落四面亦無門演祖云同門出
J34nB311_p0614b25║入夙世冤家秪如遮兩箇恁麼道還有立地處也無
J34nB311_p0614b26║昔有老宿於門上寫心字壁上寫心字有老宿云門
J34nB311_p0614b27║上但寫門字壁上但寫壁字又有老宿云門上不必
J34nB311_p0614b28║寫門字壁上不必寫壁字何故文彩煥然杖人云遮
J34nB311_p0614b29║一隊沒孔鎚東敲西磕未免在門戶上起見何似泥
J34nB311_p0614b30║裏洗土塊有甚分曉處諸公也須知杖人此來鴛水
J34nB311_p0614c01║更到龍淵是何緣故便是遮譚居士惹下此沒頭腦
J34nB311_p0614c02║公案要杖人與他剖判也還知此中底利害麼咦劍
J34nB311_p0614c03║為不平離寶匣藥因救病出金瓶。
J34nB311_p0614c04║荊溪方舟請上堂
J34nB311_p0614c05║天花處處鳥銜飛浩蕩春光放翠微尼父曾言吾與
J34nB311_p0614c06║點風流千古幾知歸天不言而時行物生將謂藏舟
J34nB311_p0614c07║於壑以為固有力者負之而趨正在昧昧又安知藏
J34nB311_p0614c08║天下於天下有不可得而遯之者乎到此須是通身
J34nB311_p0614c09║手眼已曾再三撈摝始得於指尖頭彈去迷魂蝴蝶
J34nB311_p0614c10║眉睫上掀落啼血杜鵑移步荊棘林中轉身月明簾
J34nB311_p0614c11║外於有佛住處竿木隨身無師表時垢衣垂手始許
J34nB311_p0614c12║他出廛入廛縱橫異類其中還有于藏舟不可得遯
J34nB311_p0614c13║處撩起便行者麼復喝一喝云看腳下。
J34nB311_p0614c14║五龍坊眾居士請上堂
J34nB311_p0614c15║喝云會麼有物先天地呼客灼龜無形本寂寥隔鞋
J34nB311_p0614c16║搔癢能為萬象主垛生招箭不逐四時凋平地喫交
J34nB311_p0614c17║有箇漢於此能抽腦後釘去眼中屑許他與傅大士
J34nB311_p0614c18║空手把鋤頭步行騎水牛切忌龍淵門下過直教打
J34nB311_p0614c19║折老驢腰何故相逢若不親錐拶千古啀喍恨不消。
J34nB311_p0614c20║息波偕王文學張觀察項別駕諸公請上堂
J34nB311_p0614c21║師提杖云孔子不夢周公萬古人昏弗醒莊生能化
J34nB311_p0614c22║蝴蝶大千物幻成迷文殊莫出女子禪德山不會巖
J34nB311_p0614c23║頭意大悲菩薩甕裏坐道士酩酊捧漏卮原始返終
J34nB311_p0614c24║天地可測橫施逆用鬼神亦疑看我杖頭指點便能
J34nB311_p0614c25║突出神奇是何奇龍生金鳳子象趁玉麟兒太平曲
J34nB311_p0614c26║調從斯唱請看新豐一手提。
J34nB311_p0614c27║浴佛日高念祖請上堂
J34nB311_p0614c28║佛真應身如井覷驢黃鶴樓詩崔顥漫題一棒撩空
J34nB311_p0614c29║打出甕中之鱉誰能垂手無底籃兒自提正當恁麼
J34nB311_p0614c30║時還有撞著至親更問是甚麼人者麼於百萬人天
J34nB311_p0615a01║中見一箇跳出指天指地有箇旁觀不肯欲處分他
J34nB311_p0615a02║者麼若有好與一棒若無好與一棒何故平分風月
J34nB311_p0615a03║曾無異痛癢還他各自知如不知年年空將惡水澆
J34nB311_p0615a04║頭皮。
J34nB311_p0615a05║真如鑄塔頂文節大師偕朱葵石曹秋岳諸公
J34nB311_p0615a06║請上堂
J34nB311_p0615a07║清淨本然云何忽生山河大地重言不當喫瑯琊拽
J34nB311_p0615a08║轉長水鼻吹散九霄雲天花仍亂墜插莖艸而建梵
J34nB311_p0615a09║王宮拈一花而傳西祖意薦取目前機莫作等閒戲
J34nB311_p0615a10║法華以童子聚沙為塔漸漸積功德皆已成佛道既
J34nB311_p0615a11║云皆已成佛則漸漸所積為何物乎文與可胸中不
J34nB311_p0615a12║有成竹何能疾筆一揮而枝枝葉葉皆成清風高節
J34nB311_p0615a13║哉只今現前諸公儼然一會心中如不有佛何能敬
J34nB311_p0615a14║禮如不有塔何能瞻仰如不知有向上事何能親向
J34nB311_p0615a15║上事不見文大師朱居士與眾耆宿纔創造此七級
J34nB311_p0615a16║之機則咳唾掉臂無非多寶玲瓏十方影現又況有
J34nB311_p0615a17║生銕鑄成底三個漢子東敲西擊使六種震動舍利
J34nB311_p0615a18║飛光凡有見聞誰不平分此風彩耶今日特為開鑄
J34nB311_p0615a19║合尖一句作麼生杖頭點出千花影箇箇遮那頂上
J34nB311_p0615a20║行。
J34nB311_p0615a21║師於天界受請主博山
J34nB311_p0615a22║拈請啟云金風體露玉桂秋深曹溪葉落歸根去時
J34nB311_p0615a23║已是無口博山活埋不死有伴還能自來正當此際
J34nB311_p0615a24║還有見棲鳳嶺橫抽撐月之枝浴龍池躍出拏雲之
J34nB311_p0615a25║爪者麼既然如是何當年先師以沒巴鼻金鍼是好
J34nB311_p0615a26║因緣時節乃於急水灘頭拋竹篙故溺殺無限英雄
J34nB311_p0615a27║客乎乃喝一喝云看快返擲莫驚魂杖頭擊出雲巖
J34nB311_p0615a28║路毒手推開良久門。
J34nB311_p0615a29║乙未進博山方丈
J34nB311_p0615a30║卓拄杖云有時掀翻海嶽有時坐斷乾坤正當春風
J34nB311_p0615b01║拂座花鳥盈庭能於未展坐具前翻得身未拈拄杖
J34nB311_p0615b02║時開得眼更有淆訛在復卓杖云放過即不可笑破
J34nB311_p0615b03║老門牙。
J34nB311_p0615b04║博山上堂
J34nB311_p0615b05║僧問黃閣簾垂真音弗露紫羅帳合密信罔通如何
J34nB311_p0615b06║得臣奉於君子歸就父師云揭出妙高峰頂日爍開
J34nB311_p0615b07║東土與西天進云金鍼暗度到即不點玉線曉穿點
J34nB311_p0615b08║即不到如何得敲唱俱行正偏兼帶師云少林巖上
J34nB311_p0615b09║花含笑誰見風光特地新進云當機微笑窺見一斑
J34nB311_p0615b10║依位無言猶虧全體如何得心髓相符門庭克紹師
J34nB311_p0615b11║以手握拳云還有窺此中機密者麼進云任從天下
J34nB311_p0615b12║樂欣欣我只是不肯又作麼生師云放收別有家風
J34nB311_p0615b13║在進云恁麼則虎出渡河皆此日珠還合浦喜今朝
J34nB311_p0615b14║師云還須透過鐵壁銀山始得進云不因奮地雷聲
J34nB311_p0615b15║發爭得先天春色回便禮拜僧問逢人則出因甚出
J34nB311_p0615b16║則不為人師云風前吹玉笛那箇是知音進云逢人
J34nB311_p0615b17║則不出因甚出則便為人師云倚杖當央立其誰驀
J34nB311_p0615b18║地來進云出格人又作麼生相見師云戴箇硬頭來
J34nB311_p0615b19║承去進云衝破碧琉璃也師云袈裟圍下是甚麼消
J34nB311_p0615b20║息僧喝師亦喝僧禮拜師呵呵云看破了也僧問如
J34nB311_p0615b21║何是先博山大體師云老鼠咬心肝貓兒痛不徹進
J34nB311_p0615b22║云如何是次博山大機師云剝了鐵牛皮誰見真心
J34nB311_p0615b23║印進云如何是新博山大用師云撞破兩重關來喫
J34nB311_p0615b24║拄杖子進云歷世家風獅子吼驚天動地震乾坤師
J34nB311_p0615b25║云打折你驢腰僧禮退師乃喝云會麼秪為孟春猶
J34nB311_p0615b26║寒恭惟當山堂上先老和尚起居萬福且喜尊者躩
J34nB311_p0615b27║躒群英氣生卓拄杖云看看先和尚騎了青金山王
J34nB311_p0615b28║額虎雄視耽耽也還有衝風激電拚命直前不犯耳
J34nB311_p0615b29║邊之缺能追足後之塵者試出來探我此藏身沒蹤
J34nB311_p0615b30║跡之消息待我痛與一棒教你皮毛脫落血濺梵天
J34nB311_p0615c01║何等暢快惜乎一等沒眼腦漢將謂先老人最初把
J34nB311_p0615c02║斷太危末後收來太急殊弗知不遇傾湫倒嶽之作
J34nB311_p0615c03║那有掀天揭地之奇以故將此華亭釣竿子分付我
J34nB311_p0615c04║雪關師兄聽他自弄當此時正是絲懸綠水浮定有
J34nB311_p0615c05║無之意若有箇不貪香餌浪激三千一怒而飛摶風
J34nB311_p0615c06║九萬者正好展開金翅劈破滄溟直取龍吞游戲自
J34nB311_p0615c07║拄去也何肯類盲龜跛鱉陷於昧昧自誇一隅以取
J34nB311_p0615c08║笑於大方哉秪如今日杖人全提先老人正令一句
J34nB311_p0615c09║作麼生道卓拄杖云臨風拈出吹毛利天下痴頑莫
J34nB311_p0615c10║躲根。
J34nB311_p0615c11║吳本德居士請上堂
J34nB311_p0615c12║僧問巖頭因僧問浩浩塵中如何辨主巖云銅沙鑼
J34nB311_p0615c13║裏滿盛油未審端的也無師云箭穿紅日影聻進云
J34nB311_p0615c14║後來招慶舉問羅山山召大師慶應諾山云獼猴入
J34nB311_p0615c15║道場又且如何師云火發水晶宮進云只如箭穿紅
J34nB311_p0615c16║日影為復別展家風為復春行冬令師云觸發老僧
J34nB311_p0615c17║拄杖頭進云設有問和尚浩浩塵中如何辨主更作
J34nB311_p0615c18║麼生答他師云一任平地喫交進云慣從五鳳樓前
J34nB311_p0615c19║過策起金鞭賀太平師便喝問磨劍常看寸心欲報
J34nB311_p0615c20║知己當軒擊鼓那箇的是知音師云滿地髑髏誰躍
J34nB311_p0615c21║起進云好音在耳人皆聳只恐人間作見開師云好
J34nB311_p0615c22║知枯木有龍吟進云大好山雲橫古路庭前樹日浴
J34nB311_p0615c23║青蒼還是向上巴鼻還是時人窠臼師云拄杖頭邊
J34nB311_p0615c24║弄彩毬進云恁麼則機輪截斷不許帶水拖泥師便
J34nB311_p0615c25║打僧一喝師亦喝進云不惟丁一卓二抑且匝地普
J34nB311_p0615c26║天便禮拜師又打復振杖云還有箇漢跳出場來趁
J34nB311_p0615c27║此拄杖熱辣眾默然師云放過遮一著乃云五更睡
J34nB311_p0615c28║起手牽衣纔下床時腳踏地抬起頭來不見天幾多
J34nB311_p0615c29║打失娘生鼻有箇不打失底卻又笑他君子時中小
J34nB311_p0615c30║人無忌何待伐鼓考鐘引出遮沒搨𢶍老儂上此曲
J34nB311_p0616a01║彔木指東畫西不勝魔魅迫得露柱奔忙燈籠𨁝跳
J34nB311_p0616a02║惱亂無位真人向黃瓜茄子上挖肉作瘡苦無出氣
J34nB311_p0616a03║何似懷州牛喫禾益州馬腹脹遍界覓醫人炙豬左
J34nB311_p0616a04║膊上咄莫錯會好不見龐公老潑皮偏能不畏石頭
J34nB311_p0616a05║路吸盡西江眼赫赤地咬殺了多少泥豬癩狗有如
J34nB311_p0616a06║此活脫設使到我博山門下教他衣穿骨露無地藏
J34nB311_p0616a07║身在何故不到洪爐親鍛過爭得吹毛殺活人復卓
J34nB311_p0616a08║拄杖下座。
J34nB311_p0616a09║遠門柱姪禪師訃音至上堂
J34nB311_p0616a10║拈拄杖云石耳峰寒撾毒鼓龍門浪暖躍春雷昂藏
J34nB311_p0616a11║頭角擎霄漢洞上風生天地開天地開鳥飛兔走笑
J34nB311_p0616a12║奇哉如何龍峰倒卓湖水飛埃黃梅石女夜生子仗
J34nB311_p0616a13║劍橫行甚可猜諸仁者還知我姪遠門禪師底出處
J34nB311_p0616a14║麼惜乎天機密用太煞神馳法道夜長方喜燈幢高
J34nB311_p0616a15║樹祖庭秋晚俄驚喬木下催血淚濺天痛遠山之花
J34nB311_p0616a16║落悲風刮地傷法脈之心灰斯人雖亡實不忘也我
J34nB311_p0616a17║姪自從吾廬山石耳發蹤而後得龍門雨兄之法出
J34nB311_p0616a18║世兩浙如祥麟威鳳文彩風流其座下英才濟濟振
J34nB311_p0616a19║起祖燈日月麗天此又豈邪雲逆蝕之所能掩滅乎
J34nB311_p0616a20║摘欺之話既已大行千古之下無論智愚自不能昧
J34nB311_p0616a21║此本心矣吾初聞訃哭不成聲特地舉揚則又喜而
J34nB311_p0616a22║無憾且道博山今日表彰底意旨作麼生滿棚弄鬼
J34nB311_p0616a23║慚無地敢朢丹霄一羽毛。
J34nB311_p0616a24║佛誕上堂
J34nB311_p0616a25║僧問世尊未出母胎度人已畢剖脅而生當為阿誰
J34nB311_p0616a26║師云鐵棒擊雷門進云直得九龍浴體心月孤圓四
J34nB311_p0616a27║瑞呈祥光吞萬象為甚有知有不知有底師云爛泥
J34nB311_p0616a28║裏不妨有刺進云只如不知有底還解奉重也無師
J34nB311_p0616a29║卓拄杖云遮沒血性漢進云恁麼則人人皆仰德箇
J34nB311_p0616a30║箇悉承恩師云腳跟下好與三十棒進云設遇雲門
J34nB311_p0616b01║來又作麼生師打云也放過不得僧禮拜云作家宗
J34nB311_p0616b02║師天然有在師又打乃卓拄杖云會麼鐘未鳴鼓未
J34nB311_p0616b03║響博山未出方丈有箇衲僧撩起便行好與三十棒
J34nB311_p0616b04║為他無事生端鐘已鳴鼓已響博山已出方丈有箇
J34nB311_p0616b05║衲僧便掀倒法座好與三十棒為他劍去刻舟正當
J34nB311_p0616b06║恁麼時利害在那一處博山拄杖子呵呵大笑且道
J34nB311_p0616b07║笑箇甚麼笑他悉達太子纔出母胎便不守本分稱
J34nB311_p0616b08║我獨尊及至四十九年如螃蟹落鍋相似獨尊在甚
J34nB311_p0616b09║麼處更笑他跛腳雲門被睦州拶斷秦時𨍏轢鑽無
J34nB311_p0616b10║出氣處要將一棒打他二十年前悉達太子與狗子
J34nB311_p0616b11║喫自陷陷人恩怨誰雪博山恁麼舉還有與佛祖作
J34nB311_p0616b12║主者麼出來喫博山痛棒若無各各亦少他一頓不
J34nB311_p0616b13║得卓拄杖下座。
J34nB311_p0616b14║結制上堂
J34nB311_p0616b15║問閉門打睡接上上機顧鑑嚬呻屈為中下和尚登
J34nB311_p0616b16║曲彔床還是接上上耶中下耶師云鐵牛喫盡黃金
J34nB311_p0616b17║艸露地風光許孰知進云古人道依經解義三世佛
J34nB311_p0616b18║冤離經一字即同魔說今日和尚說法還是依經耶
J34nB311_p0616b19║離經耶師云水上掉紅旗問九旬結制無端畫地為
J34nB311_p0616b20║牢驀地追尋猶若水中撈月不假金鎚請師直指師
J34nB311_p0616b21║云倒騎玉象趁麒麟千峰頂上呵呵笑問大唐國裏
J34nB311_p0616b22║行令長安路上藏兵鋒鋩未露天下太平向上全提
J34nB311_p0616b23║請師分付師云烏龜鑽破壁進云若非獨步丹霄外
J34nB311_p0616b24║誰解峰頭駕鐵船師云肚上貼門神進云秪如有人
J34nB311_p0616b25║孤峰頂上翻身十字街頭撫掌大笑和尚還許他也
J34nB311_p0616b26║無師連打云更撈摸箇甚麼乃卓拄杖云萬里無雲
J34nB311_p0616b27║青天也須喫棒老趙州乃呼胡釘鉸打一棒曰釘得
J34nB311_p0616b28║遮一縫我與你拄杖子忽然黃面老瞿曇來謂杖人
J34nB311_p0616b29║曰聞你博山今日結制有一句禁忌先與長老說破
J34nB311_p0616b30║諸衲子儘他參究切不可令他一念發真歸元使十
J34nB311_p0616c01║方虛空一時銷殞則我與你向何處安立杖人大笑
J34nB311_p0616c02║曰念你世尊潦倒放過三十棒渾家自有制度何必
J34nB311_p0616c03║為我耽憂卓拄杖下座。
J34nB311_p0616c04║佛音禪人請上堂
J34nB311_p0616c05║描不成兮畫不就秪遮是兮難泊湊到處逢渠不識
J34nB311_p0616c06║渠打失眼光笑不勾笑南陽忠國師於肅宗內殿見
J34nB311_p0616c07║侍臣奕者師曰世人只知以黑白相爭老僧能用兩
J34nB311_p0616c08║奩黑子奕還有同我對手者麼帝大笑杖人云大小
J34nB311_p0616c09║國師大似白拈賊既已明中打劫又且暗裏翻盤不
J34nB311_p0616c10║免欺他大唐國裏無能敵手博山今日不著便特地
J34nB311_p0616c11║拈破國師遮一著黑子還有知落處者麼若有知得
J34nB311_p0616c12║好與他三十棒若是不知緩緩自領出去。
J34nB311_p0616c13║端午上堂
J34nB311_p0616c14║師云五月五日天中節毒鼓擊兮甘露滅風從虎也
J34nB311_p0616c15║雲從龍笑看紅爐飛白雪到此幾括最微也須分明
J34nB311_p0616c16║剖決六陽既升龍已亢此龍無首孰能降六陰欲兆
J34nB311_p0616c17║虎將姤此虎無尾孰能揉有能降此龍揉此虎則玄
J34nB311_p0616c18║黃交戰之機原始返終之故皆在此幹旋中所以風
J34nB311_p0616c19║同聲而相應雲同氣而相求火就燥而上炎水流濕
J34nB311_p0616c20║而下潤然非聖人之能慎獨以致中和何能使天地
J34nB311_p0616c21║之氣化自位萬物之性命自育雖然此猶是治世邊
J34nB311_p0616c22║事秪如格外衲僧分上又作麼生以杖敲空云毒鼓
J34nB311_p0616c23║擊也還有絕後重甦者麼以杖卓一下云甘露滅也
J34nB311_p0616c24║還有覺道頓成者麼若果然紅爐飛雪出來與汝證
J34nB311_p0616c25║明其或未然就中殺活無人見爭怪當機六不收。
J34nB311_p0616c26║徐大越居士請上堂
J34nB311_p0616c27║師振杖云了得麼惜花春起早愛月夜眠遲此段風
J34nB311_p0616c28║流事幾人可與知咄直饒恁麼去更須有西山擒白
J34nB311_p0616c29║額東海捉蒼鱗底手眼始得不見甘贄行者到南泉
J34nB311_p0616c30║設供請和尚念誦南泉白椎云大眾為黧奴白牯念
J34nB311_p0617a01║摩訶般若便歸方丈甘贄乃拂袖而行南泉見贄去
J34nB311_p0617a02║乃於廚下打破鍋子看他遮作略雖銕眼銅睛亦覷
J34nB311_p0617a03║他不破獨我壽昌老祖拈曰拂袖便行鉤有餌鍋兒
J34nB311_p0617a04║打破玉無瑕千古又誰能如此喝彩哉且道我博山
J34nB311_p0617a05║門下還有恁麼人也無徐居士問大唐國裏無禪師
J34nB311_p0617a06║意旨如何師云破鼓通天打進云如何又道不是無
J34nB311_p0617a07║禪只是無師師云拔劍攪龍門進云秪如牛頭橫說
J34nB311_p0617a08║豎說不知有向上關捩子何處是他不知有關捩子
J34nB311_p0617a09║處師呵呵大笑曰可惜許士禮拜師乃振杖云劈開
J34nB311_p0617a10║華嶽參天色放出黃河動地聲。