J34nB311_p0617b01║天界覺浪盛禪師全錄卷之五
J34nB311_p0617b02║
J34nB311_p0617b03║門人　大選　大補　大聞　大汕　較
J34nB311_p0617b04║上堂
J34nB311_p0617b05║丁酉，從龍泉到虎跑，諸護法請主皋亭崇先寺
J34nB311_p0617b06║上堂
J34nB311_p0617b07║師升座一喝，拈拄杖示云：「看！看！新長老拄杖子全提
J34nB311_p0617b08║正令也。三世佛祖齊立下風，各各鼻孔被拄杖穿卻，
J34nB311_p0617b09║直得出身也由我、吐氣也由我。佛祖三昧，杖子盡知；
J34nB311_p0617b10║杖子三昧，佛祖不知。正以此無自欺三昧能使日月
J34nB311_p0617b11║自麗乎天、山海自立乎地，春自開花、秋自落葉，鳥自
J34nB311_p0617b12║飛空、魚自躍水，凡自忘情、聖自離解，佛祖由斯而生、
J34nB311_p0617b13║邪魔由是而正。更須撥轉向上關捩、透出教外別傳，
J34nB311_p0617b14║始知剎竿倒而千聖迷蹤、骨髓空而二株永秀，風旛
J34nB311_p0617b15║不動而心開、歸根無口而體露，廬陵米價震旦驚聲、
J34nB311_p0617b16║鈯斧風規神機莫測，乃至新豐一派法乳橫流、崛起
J34nB311_p0617b17║皋亭開宗歇祖，初喫一掌血濺梵天、歷世面門痛痕
J34nB311_p0617b18║猶在，迄我壽昌先祖突出好山、東苑先師奇生武曲，
J34nB311_p0617b19║及今杖人主此祖庭、重標宗旨。還有承此無欺三昧
J34nB311_p0617b20║者麼？」復一喝，卓杖云：「指來皋嶽千峰秀，放出曹源萬
J34nB311_p0617b21║派清。」下座。
J34nB311_p0617b22║安職事上堂
J34nB311_p0617b23║師召云：「還會彼一時即此一時麼？昔世尊於多子塔
J34nB311_p0617b24║前，對百萬人天大眾召云：『善來迦葉！汝能行諸佛清
J34nB311_p0617b25║淨微妙頭陀梵行，使我正法得久住於世。』後命座，以
J34nB311_p0617b26║金襴僧伽黎圍之，告曰：『吾有正法眼藏密付於汝，善
J34nB311_p0617b27║自護持。』更令阿難副貳傳化，直至補處慈氏佛出世，
J34nB311_p0617b28║親相授受，勿令朽壞。噫！只此便見佛祖心法無敢斷
J34nB311_p0617b29║絕。若謂世尊獨以衣法傳付迦葉一人，亦視世尊為
J34nB311_p0617b30║小家子，無大人相矣，又安知世尊以迦葉上行頭陀
J34nB311_p0617c01║之法，令人天大眾各各承當也耶？即後來達磨分皮
J34nB311_p0617c02║分肉、分骨分髓。吁！世間豈有得骨髓而不得皮肉、得
J34nB311_p0617c03║皮肉而不得骨髓，可能成得人乎？就中正欲其本末
J34nB311_p0617c04║盡歸宗耳。不見此宗之立君臣、父子、主賓、人境乎？立
J34nB311_p0617c05║君便有臣、立父便有子、立主便有賓、立人便有境也，
J34nB311_p0617c06║豈天下有境而無人、有賓而無主、有子而無父、有臣
J34nB311_p0617c07║而無君者哉？於此薦得，則知東西密相付，皆是兼中
J34nB311_p0617c08║妙，協續此主中主之尊貴矣。秪如今日樵公特請杖
J34nB311_p0617c09║人舉揚向上，安立兩序紀綱，成此多子宗社，意又作
J34nB311_p0617c10║麼生？千峰勢向嶽尤秀，萬派聲歸海更奇。」
J34nB311_p0617c11║中秋上堂
J34nB311_p0617c12║「千峰秋色遠撩人，玉笛橫吹別調新，桂子庭前花正
J34nB311_p0617c13║發，月明簾▆笑誰親？今值中秋月明，諸人各剔眉毛，
J34nB311_p0617c14║猛著精彩，還見我丹霞淳祖示眾麼？日照孤峰翠，月
J34nB311_p0617c15║臨溪水寒，祖師言外旨，莫向寸心安，彼時獨我歇。祖
J34nB311_p0617c16║聞之，大叫曰：『此回瞞了上座不得也。』汝諸昆仲直須
J34nB311_p0617c17║到恁麼痛快始得。咦！當央得月須忘指，黃鶴風高有
J34nB311_p0617c18║大機。」
J34nB311_p0617c19║上堂
J34nB311_p0617c20║「家家門前火把子，青天白日卻迷人。何如朗月當空
J34nB311_p0617c21║照，長夜岐危使出身。雖然，紅塵撲面，獅子已露爪牙；
J34nB311_p0617c22║碧草侵階，象王自雄蹴踏。若是個伶俐漢，脫灑得去，
J34nB311_p0617c23║過橋村酒美，隔岸野花香。何非悅可人心，享大平樂？
J34nB311_p0617c24║咦！也須高著眼，看腳下始得。」
J34nB311_p0617c25║開鑪，玅詮請上堂
J34nB311_p0617c26║喝，云：「會麼？當陽拋出，抬眸鷂過新羅；直下承當，正好
J34nB311_p0617c27║驢腰打折。佛祖無湊泊處，就中誰得安排？特地奮起
J34nB311_p0617c28║英奇，不免全身拶入。所以，峰巒峭異，鶴不停機；靈木
J34nB311_p0617c29║迢然，鳳無依倚。於此薦得，新豐老子玄中別唱、密用
J34nB311_p0617c30║全提，也須向崇先拄杖頭有個轉身吐氣始得。今日
J34nB311_p0618a01║言孫玅詮，不禁忍俊於紅爐添炭、錦帳鋪花，不妨引
J34nB311_p0618a02║個呵呵一笑。秪如大納乾坤底句子又作麼生道？」復
J34nB311_p0618a03║喝，云：「銕額銅頭須著力，大家踏轉上頭關。」
J34nB311_p0618a04║結制上堂
J34nB311_p0618a05║問：「插標開鞴沒量人，尋常作略不待問矣。秪如密不
J34nB311_p0618a06║通風一句，未審作麼生道？」師便棒。進云：「只此一棒，已
J34nB311_p0618a07║見全提，撥轉風規，請師更道。」師又打，云：「還要第二杓
J34nB311_p0618a08║在？」沈居士問：「五百年前事，今朝重舉揚，了然真歇處，
J34nB311_p0618a09║大地湧金光。」師云：「維摩一默，切忌瞞頇。」進云：「千仞皋
J34nB311_p0618a10║亭風掃雪，含元殿裏睹威顏。」師云：「玅喜佛國如何出
J34nB311_p0618a11║手斷取得好？」士便禮拜，珍重而去。師云：「且緩緩著。」乃
J34nB311_p0618a12║震聲一喝，云：「全提一句，迥脫羅籠，老胡不識，千聖迷
J34nB311_p0618a13║宗。百怨門開施殺活，群英憤起奪機鋒，青原麈毛，曹
J34nB311_p0618a14║谿分付未到；石頭鈯斧，南嶽書信不通。龜鏡當空，特
J34nB311_p0618a15║地誰分形影？雞犀破夢，就裏作麼彌縫？至若聞聲悟
J34nB311_p0618a16║道、見色明心。何故？觀世音菩薩將錢買胡餅，放下手
J34nB311_p0618a17║卻是饅頭。正恁麼時，多少有眼如瞎、有耳如聾，便好
J34nB311_p0618a18║向這裏別尋個抽換處始得。今朝結制，好木法姪善
J34nB311_p0618a19║于逢場，偕諸公來，節拍相應，同時喝彩，頓開樓閣。秪
J34nB311_p0618a20║如杖人作麼生使？當機者得心空及第去，花開五葉
J34nB311_p0618a21║為誰種？八面風光燦我家。」振杖，下座。
J34nB311_p0618a22║嚴三求居士請上堂
J34nB311_p0618a23║振杖，云：「文殊眉稜挂劍，慣於落草橫身；淨名舌本藏
J34nB311_p0618a24║雷，善向晴空著橛；瞿曇笑看變化，坐斷金鎖玄關。月
J34nB311_p0618a25║映蘆花，但憑飛鷺；春潛枯木，卻許吟龍。十五年前，靈
J34nB311_p0618a26║谷杖痕刺骨；十五年後，皋亭錐影驚心。當道青松，空
J34nB311_p0618a27║手把鋤曷種？碑文白字，寒蟲禦木爭刊？秪這些子淆
J34nB311_p0618a28║訛，便是嚴三求昔年喫棒尿床底勾當，今偕胞弟於
J34nB311_p0618a29║崇先增廬陵米價、出甘贄藥金，杖人一一按過，也要
J34nB311_p0618a30║他親自拳倒黃鶴樓、踢翻鸚鵡洲，方許他北斗藏身，
J34nB311_p0618b01║於此入作。」喝一喝，振杖，下座。
J34nB311_p0618b02║訪愚菴和上於古報恩寺請上堂
J34nB311_p0618b03║擊如意，云：「櫂引桐溪獵曉霜，山光痕我影低昂，仰山
J34nB311_p0618b04║久不見臨濟，瘦卻法身三寸長。正當恁麼時，還有能
J34nB311_p0618b05║見杖人與我愚菴法兄底眉毛廝結處麼？雖則同條
J34nB311_p0618b06║共命，各自步趨，及彼超軼絕塵，仍自瞠乎其後。即其
J34nB311_p0618b07║宗兼眾玅，奇出異常，一棒撩空，八面受敵，直使他西
J34nB311_p0618b08║天東土這一隊沒巴鼻漢當機也進不得前、退不得
J34nB311_p0618b09║後，況其餘乎？饒彼五祖演欲形容五宗之密，如逆耳
J34nB311_p0618b10║聞雷、紅旗閃爍，斷碑橫古路語，亦不過彷彿其一班，
J34nB311_p0618b11║我又何能刻畫無鹽、唐突西子也哉？雖然，今日客聽
J34nB311_p0618b12║主裁，如何得不方命去？」良久，云：「莫怪馳驅不到家，竊
J34nB311_p0618b13║恐巡人還犯夜。」復擊如意，下座。
J34nB311_p0618b14║馮崑石七秩，諸公即設供喻指菴，請上堂
J34nB311_p0618b15║橫杖，云：「古佛交通拄杖機，毘耶城見彩雲飛，大唐擊
J34nB311_p0618b16║鼓新羅舞，金粟花開玉果肥。諸仁者！秪這盡大地是
J34nB311_p0618b17║個解脫門，把手拽不入；盡大地是莊嚴門，玅筆寫不
J34nB311_p0618b18║出；盡大地是壽量門，塵點數不及；盡大地是秘密門，
J34nB311_p0618b19║義理所不立。正以非智所知、非識所測，須知有個大
J34nB311_p0618b20║願力人，乘此自性現量不可思議三昧，於自己胸中
J34nB311_p0618b21║迸出遮天蓋地，若解脫、若莊嚴、若壽量、若秘密，一切
J34nB311_p0618b22║三昧無不成就，又何可以指馬而足喻之哉？我愚菴
J34nB311_p0618b23║兄嘗云：『馮居士以塵勞之儔為如來種，以知見力在
J34nB311_p0618b24║欲行禪，故於彝倫物理無不貫徹，抑且蓮花並蒂、桂
J34nB311_p0618b25║子蘭孫皆能承事供養諸善知識，末上法喜杖人尤
J34nB311_p0618b26║親。』今當古稀之年，我又將何為之稱祝？更舉金華善
J34nB311_p0618b27║慧傅大士機緣請公進之，大士亦示現塵勞而有眷
J34nB311_p0618b28║屬，嘗經行於雲黃山中，感七佛引前、維摩接後，而且
J34nB311_p0618b29║于達磨未來前拈出教外別傳意，空手把鋤頭，步行
J34nB311_p0618b30║騎水牛，人從橋上過，橋流水不流。如此提唱，使黃頭
J34nB311_p0618c01║碧眼當機亦不敢正眼視之也。居士於此透去，則與
J34nB311_p0618c02║大士把手並行、同登向上，又何佛祖慧命不我續哉？
J34nB311_p0618c03║秪如杖人正當此時又作麼生？」復卓杖，云：「一陽來復
J34nB311_p0618c04║天心見，千古風流在秪今。」
J34nB311_p0618c05║鑑中禪人同孫歸南請上堂
J34nB311_p0618c06║「一句最淆訛，當機殺活多，剎竿曾倒卻，千聖盡投戈。
J34nB311_p0618c07║忽逢無鼻漢，把臂入煙蘿，山海坦然平，敲冰來煮茶。
J34nB311_p0618c08║或長嘯、或高歌，就裏風流誰得似？未嫌伎倆不如他。
J34nB311_p0618c09║諸仁者！還有識這無鼻孔漢麼？若也識得，則能用這
J34nB311_p0618c10║句子挑海底明燈、鼓山頭白浪，開大平癡暗、垂秘密
J34nB311_p0618c11║光幢。秪如昔日當山雪松法師曾拈一莖草建梵王
J34nB311_p0618c12║剎，於微塵裏轉大法輪，孫子雲礽流光奕葉，特請杖
J34nB311_p0618c13║人舉揚意旨又作麼生？」振杖，云：「手中杖子天台拔，指
J34nB311_p0618c14║出雲山分外奇。」
J34nB311_p0618c15║上堂
J34nB311_p0618c16║「趙州東西南北門，是門皆有關捩子，銅沙鑼裏滿盛
J34nB311_p0618c17║油，浩浩塵中誰作主？能作主，須自許，撥轉靈山根，頭
J34nB311_p0618c18║頭咸法乳。西江好木姪啟杖人曰：『鄧居士以克家之
J34nB311_p0618c19║子苦於病難，特求大慈為說延生續命之法，以紹宗
J34nB311_p0618c20║祚。』杖人曰：善哉！即我佛祖亦不辭游歷諸國，求利根
J34nB311_p0618c21║人續佛慧命，今能以恩愛而成父子義命，發廣大願
J34nB311_p0618c22║而作無上玅嚴，如捨恩愛而求德性，又何異去美礦
J34nB311_p0618c23║而搆精金、棄良薪而傳明燄？更聽偈曰：佛視眾生如
J34nB311_p0618c24║一子，其誰仰體于慈父？能將恩愛作金針，門門繡出
J34nB311_p0618c25║莊嚴路。」
J34nB311_p0618c26║愚菴和上至引座
J34nB311_p0618c27║卓杖，云：「看，看！一棹湖中發，千峰引領來，火燒衣帶急，
J34nB311_p0618c28║不禁叫奇哉。大眾！各須剔起眉毛，猛著精彩，好聽杖
J34nB311_p0618c29║人大驚小怪，與汝說一奇特。何則？杖人四十年來以
J34nB311_p0618c30║一霜藤橫行海嶽，於刀兵慘殺、天翻地覆中求個真
J34nB311_p0619a01║傷心人不可得、真快心人不可得，而心服、口服之人
J34nB311_p0619a02║又豈易得哉？自我千百年上祖宗服毒不死者，別遺
J34nB311_p0619a03║下一種丹頭，作千古補偏救弊之毒藥，使於此宗得
J34nB311_p0619a04║皮者毒殺他皮、得肉者毒殺他肉、得骨者毒殺他骨、
J34nB311_p0619a05║得髓者毒殺他髓、得心者毒殺他心，正要他自有超
J34nB311_p0619a06║脫活計，以故留難於今。獨有生死同條老弟兄相與
J34nB311_p0619a07║感傷不徹、痛快不徹，如冤家廝結，斧斫不開，入佛、入
J34nB311_p0619a08║魔，縱橫三墮，若非毒毒相激，安能相隨傲睨於古今
J34nB311_p0619a09║上下哉？適來皋亭於一掌開宗、快活不徹底歇祖無
J34nB311_p0619a10║縫塔前燒此一瓣香，用酬毒乳之恩，老祖已自破顏
J34nB311_p0619a11║一笑，汝等何幸落此沒量大人局內？即我亦攀躋不
J34nB311_p0619a12║及，寧論汝等拼得命、拼不得命，搆得上、搆不得上？直
J34nB311_p0619a13║須盡行拶入這愚菴老漢大毒海中，翻騰不上、翻騰
J34nB311_p0619a14║不去，許汝是個哮吼；使祖父俱盡翻騰不去，已在他
J34nB311_p0619a15║金剛圈裏終有透露。汝等但隨我禮請陞堂，自有一
J34nB311_p0619a16║痛快打發汝也。」復卓杖，下座。
J34nB311_p0619a17║有彰請上堂
J34nB311_p0619a18║「巢知風，穴知雨，天機幻出誰為主？嶺梅綻玉占先春，
J34nB311_p0619a19║午馬凌空看子鼠。百尺竿頭五兩輕，四升斗裏呼相
J34nB311_p0619a20║杵。有彰禪客偕半山橋友來此，助揚禪悅，以乞法乳。
J34nB311_p0619a21║杖人點汝頭，點汝尾，這風流，須自許，切忌向明眼人
J34nB311_p0619a22║前錯亂舉。」
J34nB311_p0619a23║武林諸薦紳居士請上堂
J34nB311_p0619a24║舉如意云：「看八字不須撇，十字未添畫。驀劄兩相交，
J34nB311_p0619a25║天機成造化。」以如意畫[中-口+(乂-(必-心))]云：「秪如遮個是甚麼？老聃
J34nB311_p0619a26║執大象而天下往，芻狗是民；仲尼各於其黨而知仁，
J34nB311_p0619a27║居易觀過。瞿曇拈出，勾引傍嗤；倒卻剎竿，撩天索價。
J34nB311_p0619a28║鳥窠布毛，逐空中鴆影橫飛；大隨草鞋，驚巖下靈龜
J34nB311_p0619a29║爆卦。真天子不假堯舜敕文，大英雄肯賣陳年滯貨。
J34nB311_p0619a30║曹山按劍，八面風生；龐老吸江，萬機俱墮。大藏切腳
J34nB311_p0619b01║缽羅娘，五宗不傳精骨挫。逗到今日，物換星移，江流
J34nB311_p0619b02║愈下。卻幸武林諸公具擇法眼，能鑒千古神奸，拔除
J34nB311_p0619b03║奇禍，特於皋亭重開雙選，別作同參。且道斬新條令
J34nB311_p0619b04║一句又作麼生？不見道：驀劄兩相交，天機成造化。」
J34nB311_p0619b05║永覺和上訃音至上堂
J34nB311_p0619b06║「山蒼蒼，水茫茫，藤林荒，滯肌尪，上不見天，下不見地，
J34nB311_p0619b07║捏斷咽喉，何處出气？咄！咄！咄！鼓山法叔永和上踏翻
J34nB311_p0619b08║盤子也。還有見秋清月轉霜輪，河淡斗垂夜柄，默默
J34nB311_p0619b09║全提正令者麼？此老叔初於壽昌師翁處得旨，後於
J34nB311_p0619b10║博山先大師納戒，深得門庭堂奧之密。及歸隱荷山，
J34nB311_p0619b11║著書自娛，偶受知於瓶窯聞大師，付以雲棲戒法，遂
J34nB311_p0619b12║推揚於溫陵出世，繼而主真寂法席，大振宗風，光搖
J34nB311_p0619b13║海嶽。及山僧主鼓山，聞師退居金華，特與護法延歸
J34nB311_p0619b14║山中，不動聲光，坐成寶所，摩天峭異，鶴不停機，年登
J34nB311_p0619b15║八十，如太陽玄之高致，且喜頂相皮鞋不更求人。今
J34nB311_p0619b16║者訃音初至，使我換手搥胸，哀泣不已，正以壽昌一
J34nB311_p0619b17║枝法燄光爍八方，忽而摸滅，直得天昏地暗，魔魅橫
J34nB311_p0619b18║行。繼讀歸真記，始知正法眼已付囑霈首座，乃翻然
J34nB311_p0619b19║大喜，這個蔡鬍子將此一枝聖箭射透重關，𨁝跳上
J34nB311_p0619b20║三十三天，觸著帝釋鼻孔，東海鯉魚打一捧，霖雨盆
J34nB311_p0619b21║傾，使大地異苗靈根深密也。山僧忝在法乳相關，更
J34nB311_p0619b22║有一偈以表舉揚：霜飛葉落金風泠，屴崱峰頭慧日
J34nB311_p0619b23║頹，莫道法幢今已滅，好看鐵樹正花開。」下座。復率眾
J34nB311_p0619b24║上祭云：「不跨石門句，阿誰道得親？一聲塗毒鼓，法界
J34nB311_p0619b25║盡平沉。且道我法叔永和上遷化向何處去也？橫吹
J34nB311_p0619b26║玉笛威音外，喚起新豐調更新。」
J34nB311_p0619b27║觀星日圓戒上堂
J34nB311_p0619b28║「白雲向寒崖而斷，明月隨夜船而歸。曉起一聲漁唱，
J34nB311_p0619b29║蘆花宿鷺驚飛。無位真人向汝等面門出入，無蹤跡
J34nB311_p0619b30║可得，纔眨眉毛，已打失眼睛也。那堪于雪山泠冰冰
J34nB311_p0619c01║處，半夜大叫，觀星悟道，賺殺了多少演若多迷頭認
J34nB311_p0619c02║影，至今無能為無位真人雪屈者。杖人不惜饒舌，直
J34nB311_p0619c03║與道破。汝等一日不作，一日不食，既已披披搭搭，缽
J34nB311_p0619c04║盂口朝天，草鞋鼻著地，下雨，在家彈指穆力陵；天晴，
J34nB311_p0619c05║托缽底托缽，搬柴底搬柴，切莫辜負好。」
J34nB311_p0619c06║師誕日上堂
J34nB311_p0619c07║振杖，云：「會麼？真歇老祖去我五百年，望我於無陰陽
J34nB311_p0619c08║地上建大光幢；壽昌先祖去我四十年，望我於無影
J34nB311_p0619c09║樹頭開花結果；東苑先師去我廿八年，望我於六毒
J34nB311_p0619c10║峰前掀翻五乳。爭奈這孟八郎子孫以一條血滴滴
J34nB311_p0619c11║拄杖子，火馳冰突，冒命忘危，坐不溫席，行不辭疲，踏
J34nB311_p0619c12║殘芳草，斷送落花。黃鶴樓前倩秀才，次不成崔顥底
J34nB311_p0619c13║韻；曹山井畔騎驢子，覷不見法身莖眉。凜良久，邈真
J34nB311_p0619c14║溯，無言得髓，誰堪振向上深微？自應續主中尊貴。逗
J34nB311_p0619c15║到於今已六十六，白接得幾枚沒勾挂底嗣子，東穿
J34nB311_p0619c16║西汲、南搯北撈，大似錢貫井索、木杓箍籬，何足塞祖
J34nB311_p0619c17║宗之厚望、慰慧命之傳持？甚愧馬齒徒長、雞筋無力，
J34nB311_p0619c18║醍醐毒藥、快意傷心，滯貨與此遺艱都盧皆屬分內，
J34nB311_p0619c19║是何初度受此祝辭？新豐之曲調既高，藥嶠之鼓笛
J34nB311_p0619c20║猶渺，朝無猿摘之金果，晚乏鳳啣之玉花，如此荒疏，
J34nB311_p0619c21║實難酬酢。然隨時應郎也須吐露一句，且道吐露底
J34nB311_p0619c22║又作麼生？」良久，云：「法界不容吾自委，敢推樓至與威
J34nB311_p0619c23║音？」
J34nB311_p0619c24║監院闊堂，同護法陳瓠菴、沈大匡、姚爾含、陳階
J34nB311_p0619c25║尺、胡長民、趙聲伯眾居士請上堂
J34nB311_p0619c26║「驀劄星芒奇不奇，剎竿尖透飲光機，油鐺月裏親煎
J34nB311_p0619c27║煮，北斗南辰驚罕稀。秪遮皋亭春暖，梅萼香霏，丹霄
J34nB311_p0619c28║鳳舞，碧海龍飛，是誰撥轉關捩，疾使草偃風威？主盟
J34nB311_p0619c29║者全身拶入，作倡者把手同歸，不必指庭前花夢，何
J34nB311_p0619c30║待訊壁上僧儀？但得髻珠迥露，自能錦縫光披，骰子
J34nB311_p0620a01║擲下滿盤紅，香煙迸破一爐灰。到這裏大開笑口底，
J34nB311_p0620a02║你道孤負阿誰？」
J34nB311_p0620a03║普門大士誕辰，張方伯、范兵憲、李榷關、劉給諫
J34nB311_p0620a04║暨諸薦紳護法，請於報國院上堂
J34nB311_p0620a05║師云：「五更欲覺忽聞鐘，夢裏風光一擊空，醒起六根
J34nB311_p0620a06║齊感應，普門何處不圓通？諸大士！還見過去正法明
J34nB311_p0620a07║如來於現前出生為大悲觀世音菩薩者麼？看看！天
J34nB311_p0620a08║際日上月下，檻前柳綠桃紅，水流濕而火就燥，風從
J34nB311_p0620a09║虎而雲從龍，正以聖作而物睹、寂感而道通。聖人具
J34nB311_p0620a10║足凡夫法，聖人不知，春風吹起百花枝；凡夫具足聖
J34nB311_p0620a11║人法，凡夫不會，荊山璞玉自藏粹。感之時義大矣哉！
J34nB311_p0620a12║秪如今日慶讚大士示現底意旨又作麼生聻？」良久，
J34nB311_p0620a13║云：「薪薪麗火喜燈花。」下座。
J34nB311_p0620a14║樵師請上堂
J34nB311_p0620a15║「丹霞燒木佛，累他院主墮眉鬚；翠微應供真，惹彼懷
J34nB311_p0620a16║牛脹肚腹。到這裏驅耕奪食，格外全提，拈山門於佛
J34nB311_p0620a17║殿裏，拈佛殿於燈籠上。呵呵呵，何如我皋亭春光明
J34nB311_p0620a18║媚，桃李錦披，靈雲與劍客相逢，驀劄渾成一笑。且道
J34nB311_p0620a19║笑箇甚麼？漁郎漫把竿絲弄，縱浪金鱗別有機。」
J34nB311_p0620a20║上堂
J34nB311_p0620a21║「以能分人己愈有，火之傳燈；以能出生己愈多，種之
J34nB311_p0620a22║佈穀。」乃於左邊拍云：「向這裏與諸人分燈也。」於右邊
J34nB311_p0620a23║拍云：「向這裏與諸人出穀也。若於此中薦得，則能與
J34nB311_p0620a24║普賢乘大願王出入藏身三昧，撒漫天絲網，設遍地
J34nB311_p0620a25║鉤錐，使人人就路還家，處處轉身歸父。其或未然，夾
J34nB311_p0620a26║路桃花風雨後，馬蹄何處避殘紅？」
J34nB311_p0620a27║中元，敏之、元章領眾請上堂
J34nB311_p0620a28║召云：「春生夏長是化母底勤勞，秋收冬藏是化母底
J34nB311_p0620a29║儉約，好於此知原始返終、變生化死之故。目連尊者
J34nB311_p0620a30║之母既能生聖子，如何自己無出身路，卻向鬼窟裏
J34nB311_p0620b01║作活計？目連於靈山會上稱神通第一，如何卻假十
J34nB311_p0620b02║方僧伽作蘭盆會，始能度親？莫是示異方便，從井救
J34nB311_p0620b03║人麼？也須別具隻眼始得。皋亭試為點破，汝等諸人
J34nB311_p0620b04║赤肉團上有無始化毋向六根門頭放光動地，開秘
J34nB311_p0620b05║密門、示忠孝行，如何不知本始，顛倒行事，以自淪墜？
J34nB311_p0620b06║若於此薦得，便能穿卻瞿曇與十方鼻孔；不則汝等
J34nB311_p0620b07║鼻孔被我柱杖子穿卻，向天蒼蒼、地茫茫去也。會麼？
J34nB311_p0620b08║鴛鴦繡出自金針，何嘗不肯度諸人？」
J34nB311_p0620b09║界滋禪師請上堂
J34nB311_p0620b10║「秋色撩人引興長，山樓幽噴木樨香，無端指點吾無
J34nB311_p0620b11║隱，應笑當機老晦堂。且作麼生是應笑處？秪為渠向
J34nB311_p0620b12║淨地上賺人躲根不得，灑灑落落去。何似皋亭這裏
J34nB311_p0620b13║峰巒峭異，鶴不停機，片月橫空，白雲自在？今有崇善
J34nB311_p0620b14║法姪久不見杖人，特來探問我近日風光。當如何款
J34nB311_p0620b15║待，不致更有哂者？噫！好大哥！千古風流須解笑，出群
J34nB311_p0620b16║消息幾人知？」
J34nB311_p0620b17║破幻聞心偕曹德長請上堂
J34nB311_p0620b18║僧問：「夜明簾外，臣退位以朝君；寶鏡臺前，子轉身而
J34nB311_p0620b19║就父。且如何是父子投機的句？」師云：「怪石不鐫字，苔
J34nB311_p0620b20║紋孰與成？」進云：「即此見聞非見聞，為甚二祖斷卻臂？」
J34nB311_p0620b21║師云：「葉落千峰露。」進云：「直下一回親自薦，為甚華亭
J34nB311_p0620b22║覆卻船？」師云：「風來水面痕。」進云：「秪如歇翁親遭淳祖
J34nB311_p0620b23║一掌，為甚露柱叫屈？」師云：「須自瞥地。」問：「雲生大野，雨
J34nB311_p0620b24║灑千峰，還有西來大意也無？」師云：「鶴來秋色遠。」進云：
J34nB311_p0620b25║「恁麼則點點滴滴不落別處。」師云：「鳳去彩雲橫。」進云：
J34nB311_p0620b26║「已把金針暗度，鴛鴦繡出何新？」師云：「剔起眉毛仔細
J34nB311_p0620b27║看。」乃云：「雙輪合璧，泥牛入海如神；五曜經天，石馬迴
J34nB311_p0620b28║途自玅。微雲淡河漢，秋露滴梧桐，路逢達道人，不將
J34nB311_p0620b29║語默對。若有箇漢向這裏發得一笑，許他親見歇祖，
J34nB311_p0620b30║八字打開，別施手眼，衣被萬物，乳育群英，使箇箇遮
J34nB311_p0620c01║天蓋地去。還會麼？夜排月戶清光遠，山拭秋稜秀色
J34nB311_p0620c02║多。」
J34nB311_p0620c03║結制上堂
J34nB311_p0620c04║卓杖，云：「十字街頭結制，唯有石橛子自敢承當；急水
J34nB311_p0620c05║灘上白椎，秪許竹篙兒全機活脫。杖人恁麼舉，忽有
J34nB311_p0620c06║箇出來捲卻蓆子，也好與三十棒。且道是賞伊？罰伊？
J34nB311_p0620c07║簡點得出，黃頭碧眼剜肉成瘡；簡點不出，白牯黧奴
J34nB311_p0620c08║開眼作夢。秪如今日與眾造箇款端又作麼生？巨靈
J34nB311_p0620c09║抬手無多子，擘破華山千萬重。」
J34nB311_p0620c10║青原笑峰然公專使送衲衣至上堂
J34nB311_p0620c11║「曹溪得髓，超超豎拂青原；廬米吹毛，凜凜全提震旦。
J34nB311_p0620c12║師承各稟，誰破天荒？敲唱同時，獨標宗眼。在昔行倒
J34nB311_p0620c13║竿之令，方今逗微笑之機；怪習气以舞琴聲，奇金襴
J34nB311_p0620c14║而佇雞足。秪如天上無彌勒、地下無彌勒，直得雲巖
J34nB311_p0620c15║禪床震動、洞山遍體汗流時又作麼生？閒拈拄杖風
J34nB311_p0620c16║前立，看鶴飛鳴上九皋。」
J34nB311_p0620c17║壽昌竺菴成公重鼎祖剎，推光雪存公主席，自
J34nB311_p0620c18║應南嶽之請，兩專使至上堂
J34nB311_p0620c19║「先聖云：『寄諸空言，不如行諸實事。與其舉古，何似驗
J34nB311_p0620c20║今？』秪這壽昌兩長老之交代亦可法也。還知竺菴成
J34nB311_p0620c21║公之行履麼？獨龍擺尾風雲迅，雙鳳啣珠气象新。扶
J34nB311_p0620c22║起祖竿，不恃成功汗馬；呼來弟喏，能催躍浪神鱗。到
J34nB311_p0620c23║處好山春色秀，隨方相見倍相親；橫拈鈯斧歸衡嶽，
J34nB311_p0620c24║誰識石頭滑殺人？如此已是一擲骰子滿盤紅，何待
J34nB311_p0620c25║遙觀添喝彩？況此原是渠之出身處也，須有俊快衲
J34nB311_p0620c26║僧、竿木隨身者去探他一噓兩噓，或如豹披霧而毛
J34nB311_p0620c27║文、象聞雷而牙燦，不使古祖宗猷益遠大乎？更知得
J34nB311_p0620c28║光雪存公之出處麼？石耳凌空，鏟佛殿前之夙草；鼓
J34nB311_p0620c29║峰放箭，騎聖僧上之危肩。此子天然踏翻釣艇，直得
J34nB311_p0620c30║通身頑爛，於濃滴滴處遍著艾焦，始悟天界杖下骨
J34nB311_p0621a01║疼，掘起向大好山無縫影裏叫屈，撞著同門冤對，特
J34nB311_p0621a02║地鈍置，恨更難消。飛符皋鶴亭前，惹得杖人一笑，笑
J34nB311_p0621a03║彼疾風知勁卉、傲雪見新條。」
J34nB311_p0621a04║息波禪宿偕孫傳我請上堂
J34nB311_p0621a05║「人從賢溪來，請擊皋亭鼓。策杖獨登堂，一喝驚今古。
J34nB311_p0621a06║是誰直下耳聾，又誰當央舌吐。不勞象骨更拋毬，且
J34nB311_p0621a07║看玄沙是甚虎。巢知風，穴知雨，動植飛潛各有主。電
J34nB311_p0621a08║捲星馳，龍驤鳳翥，這些兒須自許。大平一曲韻深長，
J34nB311_p0621a09║流水高山何足譜。」
J34nB311_p0621a10║汪本和比部施財倡造大殿請上堂
J34nB311_p0621a11║師振杖，云：「會麼？向上不傳，腳底踏通諸聖路；獨尊在
J34nB311_p0621a12║我，杖頭點發大千機。所以，從門入者不是家珍，直須
J34nB311_p0621a13║向自己胸中迸出，始能遮天蓋地。到此也須知這箇
J34nB311_p0621a14║消息，始得碧眼胡留嵩山半片影石，震旦敷五葉之
J34nB311_p0621a15║花；陳亞仙創曹溪一座祖庭，萬世傳二株之命。以故，
J34nB311_p0621a16║青原垂足，南嶽追風；洞水逆流，霞峰喫掌。宋高宗御
J34nB311_p0621a17║龍而聽法，真歇祖奉詔以開山。寶殿瓊樓，妙麗參於
J34nB311_p0621a18║睹史；祥麟瑞鳳，聲光協自中孚。五百年隱見有時，千
J34nB311_p0621a19║古下心燈不夜。今當恢復，首倡遇人，拈莖草而梵剎
J34nB311_p0621a20║重新，添九籌而洪鈞盡轉。碑文刻白字，主盟更有亞
J34nB311_p0621a21║仙；當道種青松，鳴皋自來靈鶴。秪這便是天都汪比
J34nB311_p0621a22║部剔起鬚眉、大舒手眼，自堪取足，何待三千里外賣
J34nB311_p0621a23║布單，索我一笑而後能搆去？杖人只合率奇越諸子
J34nB311_p0621a24║於佛殿裏燒香，念曩謨三滿多，任彼船來、陸來，風動、
J34nB311_p0621a25║旛動，向山門前合掌讚曰：『異哉！希有！』豈非我顯孝中
J34nB311_p0621a26║興一大奇特公案哉？」復振杖，云：「珍重。」
J34nB311_p0621a27║玅詮言法孫請上堂
J34nB311_p0621a28║「疏山手握木蛇，自命是曹家女。吞吐八面鋒機，肯諾
J34nB311_p0621a29║不得全許。似這等聱頭禪，若非推倒有句無句的枯
J34nB311_p0621a30║樁子，徹見他笑裏有刀，安能向猛虎口中奪雀兒，饑
J34nB311_p0621b01║鷹爪下爭兔子。我這裏潦倒隨時，跛跛挈挈，無暇縛
J34nB311_p0621b02║鬼左搓芒繩。且喜一掌峰前，尚有尋宗問祖者，來此
J34nB311_p0621b03║酌水獻花，亦可慰在。」
J34nB311_p0621b04║臘八，曹華國居士請上堂
J34nB311_p0621b05║「寒則普天寒，熱則匝地熱，刺眼不但是星，透骨非止
J34nB311_p0621b06║是雪，胡為乎悉達太子獨於此夜大叫悟徹？況此世
J34nB311_p0621b07║人逆之則嗔、順之則悅，饑則思餐、渴則思啜，按之一
J34nB311_p0621b08║例皆然，何有迷悟之別？秪如曹華公得甚消息特來
J34nB311_p0621b09║飯僧？問多子社如何能結杖人？只令首座引到大雄
J34nB311_p0621b10║殿上、選佛堂中巡視一回，乃大喜點首曰：『且莫洩，且
J34nB311_p0621b11║莫洩，我已得不言之秘訣。』夫如是，則古今又各自有
J34nB311_p0621b12║親切。」
J34nB311_p0621b13║元旦，僧祥培元馬公請上堂（馬名嘉植）
J34nB311_p0621b14║振杖，喝云：「看！看！毘盧遮那如來與十方三世諸佛迥
J34nB311_p0621b15║出皋亭拄杖頭上，同聲唱言：『上大人！丘乙己！我等皆
J34nB311_p0621b16║承此恩力，是你塵剎諸小生，盡可於此得知禮。』爾時，
J34nB311_p0621b17║一切有情、無情皆踴躍稽首曰：『奇哉！拄杖子！我已深
J34nB311_p0621b18║知此，你乃能出生諸佛法身，永作法界依止。方今元
J34nB311_p0621b19║正啟祚，共慶新祉，八表仰旦旭初光，九天欽重華更
J34nB311_p0621b20║始，果你拄古撐今而能中立不倚？』杖子笑曰：『正當為
J34nB311_p0621b21║汝恭喜我，此上大人即你丘乙己，但能相續即主中
J34nB311_p0621b22║主。』」復振杖，下座。