J34nB311_p0639c01║天界覺浪盛禪師全錄卷之八
J34nB311_p0639c02║
J34nB311_p0639c03║門人　大庚　大斧　大中　大康　較
J34nB311_p0639c04║普說
J34nB311_p0639c05║天臺植聖寺開戒上堂普說
J34nB311_p0639c06║拈香，云：「此一瓣香不是尋常所有，即我盧舍那佛於
J34nB311_p0639c07║心地初發心中一毛頭許已曾熏遍法界，所謂當當
J34nB311_p0639c08║常有因故，當當常住法身；有緣非無因故，念念不去
J34nB311_p0639c09║其心。我今登此金剛寶座，將此五分法身之香供養
J34nB311_p0639c10║本師盧舍那如來及千華臺上百億釋迦世尊、十方
J34nB311_p0639c11║三世諸婆伽梵、當來下生彌勒尊佛、大智文殊師利
J34nB311_p0639c12║菩薩、優波離尊者，與西天東土前傳後受諸大律師、
J34nB311_p0639c13║南山聖祖、雲棲大師、鵝湖大師及諸護戒護法八部
J34nB311_p0639c14║聖眾，即此真香普同供養。此一瓣香雖受國王水土，
J34nB311_p0639c15║實乃劫外靈根，今日山僧傳持無上戒法，先當恭祝
J34nB311_p0639c16║皇帝萬壽，天地合符，文武共秉忠貞，兵氣銷為日月，
J34nB311_p0639c17║風雨時若，五榖豐登。此一瓣香靈山親囑，隨處流芳，
J34nB311_p0639c18║奉為本山護法生生常現密嚴身，處處同成功德聚。
J34nB311_p0639c19║此一瓣香果然太煞分明，正要知其所自，某十八年
J34nB311_p0639c20║前曾於博山堂上親得聞此消息，今日天臺座上傳
J34nB311_p0639c21║此戒法，不敢自昧來因，特拈出供養本師博山堂頭
J34nB311_p0639c22║無異大和尚，用酬戒法之恩。」遂斂衣就座。維那白椎
J34nB311_p0639c23║竟，師召大眾，云：「今日山僧陞此寶座，且道是慶讚我
J34nB311_p0639c24║佛生辰耶？是薰發汝等戒性耶？若謂慶生授戒，無非
J34nB311_p0639c25║皆為此事，秪如悉達太子未入母腹之時，汝等以何
J34nB311_p0639c26║日為降生之辰？以何人為得戒之師？若於此薦得，則
J34nB311_p0639c27║壁立萬仞，頂天立地去也，又何容彼㘞地纔生小孩
J34nB311_p0639c28║子，稱尊作大，目空世界，旁若無人者，而從其乞戒也
J34nB311_p0639c29║哉？雖千載之下，有子孫如雲門者，欲一棒打殺，貴圖
J34nB311_p0639c30║天下太平，爭奈賊過後張弓乎？即如諸方叢林，四月
J34nB311_p0640a01║八日，莫不浴佛慶讚，以此激揚諸佛出世遮段因緣。
J34nB311_p0640a02║且道太子初生，既有如此奇特，不知當時淨梵王與
J34nB311_p0640a03║摩耶夫人，及迦毘羅國人民皆見否？若見，則人人皆
J34nB311_p0640a04║當頓悟去也，又何待臨涅盤後，復陞忉利，為母說法
J34nB311_p0640a05║哉？若不見，也是靴裏動指，是誰為他盟證？彼且如何
J34nB311_p0640a06║纔沾乳臭，復自迷失本來，而娶妻耶輸陀羅，生子羅
J34nB311_p0640a07║睺羅？至游四門，觀生老病死等苦，乃大驚畏，夜半踰
J34nB311_p0640a08║城，出家雪山，六年苦行。又復於臘月八夜，始觀星悟
J34nB311_p0640a09║道，大叫奇哉！又復現千丈盧舍那身，於華藏世界，說
J34nB311_p0640a10║華嚴圓頓之法。又復於摩醯首羅天宮，說此梵網心
J34nB311_p0640a11║地戒品，乃至說法四十九年，談經三百餘會。繇是觀
J34nB311_p0640a12║之，亦無非描寫註腳初生指地指天，稱我獨尊遮一
J34nB311_p0640a13║段事。至於末後拈花，教外別傳，付矚摩訶迦葉，亦不
J34nB311_p0640a14║過心心相傳，密密印證，此指地、指天之前遮段消息
J34nB311_p0640a15║也。所以盧舍那佛自說心地初發心中，當當常有因
J34nB311_p0640a16║故，當當常住法身者，正是如來親口直說此心地中
J34nB311_p0640a17║當當見性成佛之玅旨，非所謂戒光從口出，光告千
J34nB311_p0640a18║華上佛哉！若於此會得，則知世尊著衣持缽，乞食而
J34nB311_p0640a19║歸，須菩提冷眼覷破，大叫：『希有！如來以此付囑護念，
J34nB311_p0640a20║應如是住，如是降伏其心。』與迦葉破顏微笑，與指天、
J34nB311_p0640a21║指地皆無差別。大眾！汝等既求我受菩薩大戒，正是
J34nB311_p0640a22║上承佛化，下度群生之時，若不於此發明盧舍那佛
J34nB311_p0640a23║心地發心、當當常住之因，及我佛初生指地、指天，及
J34nB311_p0640a24║著衣、持缽之事，與拈花、付囑之事，不特非真佛子、非
J34nB311_p0640a25║真受佛戒、非真入佛位、非真代佛揚化，且不知自己
J34nB311_p0640a26║性命落處，終日業識茫茫，無本可據，又安知自皈依
J34nB311_p0640a27║之當當常住法身哉？又安可以令一切眾生皆知所
J34nB311_p0640a28║自皈哉？大眾！從今已去，當知我所示之當當戒本，須
J34nB311_p0640a29║向父母未生前冷眼看破，始知日用當當皆是盧舍
J34nB311_p0640a30║那佛心地所現之事，所謂一切是情、是心，皆入佛性
J34nB311_p0640b01║戒中。蓋心外無戒，戒外無心，你諸人會麼？」宗我等云：
J34nB311_p0640b02║「今日諸弟子不知夙生何幸，得聞和尚如是指示，敢
J34nB311_p0640b03║問千華臺畢竟當當所為何事？」師震戒尺一聲，下座。
J34nB311_p0640b04║庚辰，建安王修源殿下請秉寧古上藍寺上堂
J34nB311_p0640b05║普說
J34nB311_p0640b06║師陞座，拈香云：「此一瓣香，瞻仰有分，讚歎無窮，祝延
J34nB311_p0640b07║皇帝聖壽，伏願一人有慶，萬國咸寧。此一瓣香，專奉
J34nB311_p0640b08║建安國王莊嚴福智，振祖機以弘聖道，開真智以利
J34nB311_p0640b09║群情。此一瓣香，覿面無私，當機不昧，穿過馬祖大師
J34nB311_p0640b10║鼻孔，透過壽昌東苑眼睛，念茲慧命懸絲，特此酬報
J34nB311_p0640b11║法乳。」維那白椎，師舉袖云：「諸仁者會麼？昔日世尊於
J34nB311_p0640b12║靈山會上親自拈出示眾，獨迦葉尊者領悟微笑，故
J34nB311_p0640b13║得傳此直指人心、見性成佛之宗。又以此付囑諸大
J34nB311_p0640b14║菩薩，於十方剎土示現國王、宰臣、長者、居士等身，而
J34nB311_p0640b15║為內外法護，使此慧命流通不盡。傳至西天二十七
J34nB311_p0640b16║祖般若多羅尊者，遙見震旦神洲有大乘氣，特囑達
J34nB311_p0640b17║磨大師云：『汝於此方有大法緣，後來獲菩堤者不可
J34nB311_p0640b18║勝數。二百二十年後，林下有一人當得道果。聽吾讖
J34nB311_p0640b19║曰：震旦雖闊無別路，要假兒孫腳下行。金雞解銜一
J34nB311_p0640b20║粒粟，供養十方羅漢僧。』此正讖十邡馬大師也。後六
J34nB311_p0640b21║祖亦囑南嶽云：『汝後當出一馬駒，踏殺天下人。』果於
J34nB311_p0640b22║磨磚成鏡，良駟窺鞭，而馬祖大興洪都，與石頭大興
J34nB311_p0640b23║南嶽。於是江西、湖南二支分派，五燄分燈，天下宗風
J34nB311_p0640b24║獨盛於此。直至宋元之末，祖燈寂寥。近世幸我壽昌
J34nB311_p0640b25║先祖突出大好山，法乳橫流，為博山、東苑二先師以
J34nB311_p0640b26║及山僧。前年因李冢宰、黃司理、劉尚寶諸公請住匡
J34nB311_p0640b27║山圓通，乃有廬嶽之舉。今過洪都，果見有大乘氣，幸
J34nB311_p0640b28║建安殿下不忘付囑，特請山僧開堂，於永寧古上藍
J34nB311_p0640b29║寺重新提唱馬祖向上宗風。且道：向上宗風如何提
J34nB311_p0640b30║唱？」復舉袖，云：「若於此薦得，便當與佛祖把手並行；其
J34nB311_p0640c01║或未然，更與通一消息。」乃書圓相，云：「會麼？天得此以
J34nB311_p0640c02║清、地得此以寧、帝王得此以參天地之精、公侯得此
J34nB311_p0640c03║以輔日月之明、仲尼得此以始終條理集群聖之大
J34nB311_p0640c04║成、老聃得此以常無常有合眾玅而無名、釋迦得此
J34nB311_p0640c05║以指天指地等法界而證盟、達磨得此以一花五葉
J34nB311_p0640c06║傳心法之繩繩、馬祖得此踏殺天下龍象皆驚、石頭
J34nB311_p0640c07║得此以滑殺天下海嶽俱靈、溈山得此以撥出星火
J34nB311_p0640c08║而蟲木發熒、臨濟得此以悟無多子而鬚尾雙擒、洞
J34nB311_p0640c09║山得此以邈秪遮是而渠我相應、雲門得此以拶斷
J34nB311_p0640c10║秦鑽而拄杖直行、法眼得此以心石撲落而法界崢
J34nB311_p0640c11║嶸、壽昌得此透過大好而曹洞中興、東苑得此以一
J34nB311_p0640c12║枝橫出而萬物敷榮、圓通得此以一聲㘞地而今古
J34nB311_p0640c13║齊轟。且道：今日始終全提一句又作麼生？」復打圓相，
J34nB311_p0640c14║云：「一氣不言含有象，萬靈何處謝昇平？珍重！」僧問：「法
J34nB311_p0640c15║王與國王說法意旨作麼生？」師云：「龍袖拂開全體現，
J34nB311_p0640c16║象王行處絕狐蹤。」僧擬再問，師震聲一喝，下座。
J34nB311_p0640c17║黃檗堂中因事普說
J34nB311_p0640c18║師曰：「佛昔嘗轉差僧看病，非獨愍彼苦也，欲藉病以
J34nB311_p0640c19║省發未病者耳。如洞山所謂：『老僧看他有分，也須親
J34nB311_p0640c20║自決擇始得。』你且看他未病時，與我同此行住坐臥，
J34nB311_p0640c21║說會說能，不背降心，自求徹底受用。及一朝病發，卻
J34nB311_p0640c22║自錯亂，毫無一法相應，自作主宰不得。蓋人人有箇
J34nB311_p0640c23║幻化空身，雖無作者、受者，而彼四大毒蛇偶然觸發，
J34nB311_p0640c24║互相凌噬，乃至五陰熾盛、八苦交煎，轉不能自治也。
J34nB311_p0640c25║既見如是，何不平時早求一箇徹底受用聻？」自在曰：
J34nB311_p0640c26║「堂主無緣，特地病發，不得徹底操持。」師曰：「彼緣更勝，
J34nB311_p0640c27║直下便討證驗也。汝等於此參究，如習武藝人，著不
J34nB311_p0640c28║著不見利害。彼今已到教場操練，便比尋常手段不
J34nB311_p0640c29║同。蓋參禪原為敵病患、了生死而發銳也，今遇病小
J34nB311_p0640c30║試耳。若值閻羅大王下戰書時，符到奉行，便不顧性
J34nB311_p0641a01║命，始見真本事也。雖然，千兵易得，一將難求，所謂一
J34nB311_p0641a02║將功成萬骨枯，亦要他素有此種性耳。」復進語云：「謾
J34nB311_p0641a03║說了生脫死，秪如某等在此堂中，全不覺察自己是
J34nB311_p0641a04║非，偏去簡點他人過失，如某人好說欺心話、某人惡
J34nB311_p0641a05║人巡昏沉、某人粗糙出入不循規矩、某人慣觸惱人
J34nB311_p0641a06║身語意業，令大眾不得安意參究。如此人者，和尚必
J34nB311_p0641a07║須以擯罰從事始得。」師笑曰：「來說是非者，便是是非
J34nB311_p0641a08║人。雖然，此靈山會上不能無者，爭怪得你？此正汝等
J34nB311_p0641a09║承佛祖秘密威力熏發積集之種子也。所謂爐鞴鍵
J34nB311_p0641a10║鎚，正欲使你變化習氣，脫胎換骨，切不可輕易磋過。
J34nB311_p0641a11║試問汝等尋常住靜，未入叢林，誰見得你等虛憍愛
J34nB311_p0641a12║著有如是乎？你底散亂昏沉，有人肯警策汝乎？你底
J34nB311_p0641a13║執計疑難，有人指摘剖決汝乎？天下名山有幾處叢
J34nB311_p0641a14║林為參禪爭性命者乎？你出了此堂，更無人見你過
J34nB311_p0641a15║也。噫！你見戲劇麼？尼姑下山，遇一僧偷目看他，尼曰：
J34nB311_p0641a16║『遮比丘！如何看比丘尼？』彼僧乘其機曰：『遮尼子！你不
J34nB311_p0641a17║看我，爭知我看你？』即此便是古今人境是非之緣起
J34nB311_p0641a18║也。世間豈有人境是非為孤起之能所哉？皆是人自
J34nB311_p0641a19║招架耳。彼之伎倆有盡，我之不采無窮，木人看花鳥，
J34nB311_p0641a20║有何心境可惱亂哉？雖然，此猶是石壓艸語，未是發
J34nB311_p0641a21║藥病語。不見釋迦文佛恰遇提婆達多為彼發藥也
J34nB311_p0641a22║耶？故曰：『我非提婆達多善知識，安得疾成此莊嚴無
J34nB311_p0641a23║上佛菩提哉？』你謂某人能觸人無明，惱亂人身心，我
J34nB311_p0641a24║謂你等尚未有真對頭在，所謂棋逢敵手見高著，將
J34nB311_p0641a25║遇神兵顯異謀。汝等如此根解，正汾陽所謂閒神野
J34nB311_p0641a26║鬼，不消數盃酒、幾陌紙錢，斷送他千萬里外去也，安
J34nB311_p0641a27║得我此堂中有彼提婆達多作首座、善星比丘作西
J34nB311_p0641a28║堂、障蔽魔王作後堂、那吒太子作堂主、摩登伽女作
J34nB311_p0641a29║悅眾、寶蓮香比丘尼作侍者、維摩不二開士及華嚴
J34nB311_p0641a30║諸善知識作鄰對單，令十方邪外為值日服事，則我
J34nB311_p0641b01║等有此一會，不消歷三大阿僧秪劫而頓證法身，亦
J34nB311_p0641b02║不消承事無邊剎海而偏證三昧也。何故？十世古今
J34nB311_p0641b03║不離當念，一念看破、事事圓融，看得破、看不破，燈籠
J34nB311_p0641b04║露柱一齊懡㦬，將謂捨此眾生無明業識，別有所謂
J34nB311_p0641b05║玅湛總持乎？我但恐你發不起此業識耳。真發得起，
J34nB311_p0641b06║如敵勝怨，匹夫一呼出入，九軍龍象蹴蹋，信非驢所
J34nB311_p0641b07║能堪也。若捨一法不明，滿足菩提，八萬塵勞門開，則
J34nB311_p0641b08║八萬種種智門開矣。上根聞此，一了則一切了，如金
J34nB311_p0641b09║剛慧心頓發，則根本無明化為寶覺真心。若彼初心
J34nB311_p0641b10║別學，不免經一事、長一智，入一地、斷一惑，若不反轉
J34nB311_p0641b11║刀頭去性命上拶入，卻在塵情上分剖，何異欲入舍
J34nB311_p0641b12║元殿人，反向長安城外打之遶？何日夢見根本無明
J34nB311_p0641b13║之玅覺？又何日到百尺竿頭更進一步哉？汝知無明
J34nB311_p0641b14║與佛性是一？是二麼？」眾禮拜，師復云：「我也是為他閒
J34nB311_p0641b15║事長無明，亦但願你大眾向沒孔鐵鎚裏盡底發起，
J34nB311_p0641b16║遮根本無明一椎粉碎，我當為汝助喜也。」
J34nB311_p0641b17║圓通上元滿期，劍峰時禪人設供，請上堂普說
J34nB311_p0641b18║師擊如意云：「看！憍陳如尊者來也，請向東邊立著。你
J34nB311_p0641b19║尊者最初聞佛聲教而悟道，畢竟道如何悟？試舉似
J34nB311_p0641b20║圓通為汝證據。看！大迦葉尊者來也，請向西邊立著。
J34nB311_p0641b21║你尊者末後明佛心宗而傳法，畢竟法如何傳？試舉
J34nB311_p0641b22║似圓通為汝證據。二尊者大笑曰：『你圓通無乃太過
J34nB311_p0641b23║高乎？我等悟道傳法已有世尊證據，自茲以降一皆
J34nB311_p0641b24║取證我等。你何人？生於末法之世，自稱全提佛祖號
J34nB311_p0641b25║令，踞坐匡嶽之廬，大開爐鞴鉗鎚，煆煉天下英傑，即
J34nB311_p0641b26║令結制三月，你曾激勵幾衲子有省發聻？我等正來
J34nB311_p0641b27║為汝證據。你若刀錐不密，鈍置學人，大言不慚，全無
J34nB311_p0641b28║的實，我將為汝倒斷去也。知麼？』圓通儼然而笑曰：『噫！
J34nB311_p0641b29║今日當仁不讓，即三世諸佛且立下風，況你二尊者
J34nB311_p0641b30║乎？你尊者且看圓通底作略也。』」乃震聲云：「眾中有真
J34nB311_p0641c01║師子兒麼？出來為我與二尊者打箇開交。」僧纔出，師
J34nB311_p0641c02║便喝，僧頓足，師吒云：「短販樵人，徒誇書劍。」僧拂袖一
J34nB311_p0641c03║匝，師云：「逐塊村龐。」又僧出問：「龍鳳呈祥時如何？」師云：
J34nB311_p0641c04║「我遮裏未足貴。」進云：「獅子出窟時如何？」師云：「打折你
J34nB311_p0641c05║驢腰。」進云：「人人氣宇如王，那箇是當家種艸？」師云：「三
J34nB311_p0641c06║千劍客今何在？」僧擬議，師大喝云：「速退。」又僧纔出問，
J34nB311_p0641c07║師便喝，僧便禮拜，師云：「艸賊大敗。」復問：「眾中有真能
J34nB311_p0641c08║出手眼者麼？」良久云：「特地一場，翻成敗闕。雖然，我更
J34nB311_p0641c09║須問尊者：『我佛出世幾年？四十九年說法幾會？三百
J34nB311_p0641c10║餘會得道證果者幾人？如我潛修密證者不計其數，
J34nB311_p0641c11║得如來正法眼藏者幾人？獨遮迦葉一人。靈山百萬
J34nB311_p0641c12║人天，如何獨彼一人當機領旨？元自希奇。圓通乃解
J34nB311_p0641c13║顧曰：夫如是，則爭怪得我圓通耶？如我世尊現法界
J34nB311_p0641c14║身，說稱性法，而座下猶如盲聾遮箇消息，何曾夢見？
J34nB311_p0641c15║次至鹿野苑示應劣身，秪為你憍陳如五比丘輩略
J34nB311_p0641c16║施方便，次千方等曲唱傍敲，沿及楞嚴選擇圓通本
J34nB311_p0641c17║根，未免依義說解，向上玄關總未蹋著。復次，般若乃
J34nB311_p0641c18║淨洗幾微，當法華時始付家業，然其無上寶藏猶未
J34nB311_p0641c19║分疏得下，逗到末後於靈山拈花，方得付囑你迦葉
J34nB311_p0641c20║一人。嗣及達磨航海西來九年，面壁服毒六遭，秪得
J34nB311_p0641c21║半臂神光，所以傳此法者命如懸絲。迄至我今，誠如
J34nB311_p0641c22║所言，生於末世，法弱魔強，人多癡怠，戒律未能精持，
J34nB311_p0641c23║經論無因深究，若非夙根利智，到此總須茫然。我又
J34nB311_p0641c24║何人？安敢以佛祖慧命自欺欺人，而令後昆如彼童
J34nB311_p0641c25║子聚沙為栗，以輕心慢心高自許可，而為彼證據者
J34nB311_p0641c26║哉？我寧可身陷泥犁，終不以此互相孤負也。』二尊者
J34nB311_p0641c27║相與浩歎曰：『善哉希有！我此如來正法眼藏有所付
J34nB311_p0641c28║囑也。你請速歸鹿野苑，我仍捧金襴袈裟立於雞足
J34nB311_p0641c29║山中，以待彌勒下生也。』我圓通大愧曰：『今日屈尊慶
J34nB311_p0641c30║幸不小，敢伸一偈奉為餞別。偈云：相將攜手思何窮，
J34nB311_p0642a01║感觸之機趣轉濃，解釋春風無限恨，靜依石耳一叢
J34nB311_p0642a02║叢。珍重。』」
J34nB311_p0642a03║闃然大師請上堂普說，時值武林雪閞和尚有
J34nB311_p0642a04║書并語錄至
J34nB311_p0642a05║師將陞座，鐵雲把住，云：「把斷聖凡路頭時，請師速道。」
J34nB311_p0642a06║師劈頭便打，雲又把住，師又打，云：「觸犯當頭。」遂陞座。
J34nB311_p0642a07║又出，問：「黃龍峰毒鼓纔撾，選佛場阿誰得中？」師云：「不
J34nB311_p0642a08║用命者。」雲禮拜起，一喝，師云：「瞎漢。」進云：「無位真人是
J34nB311_p0642a09║如何？」師云：「誰與你分疏？」進云：「也具一雙眼。」師云：「且放
J34nB311_p0642a10║汝三十棒著。」雲禮拜，云：「要大眾證據。」白椎竟，闃然大
J34nB311_p0642a11║師出，啟請曰：「四方雲集，海眾臨筵，懇請慈尊為眾普
J34nB311_p0642a12║說，作人天之眼目，為萬古之洪規。」師召云：「大眾見古
J34nB311_p0642a13║佛現前放光麼？三世諸佛為一大歡喜因緣出現於
J34nB311_p0642a14║世，以種種方便譬喻言辭，欲令一切眾生開示悟入
J34nB311_p0642a15║佛之知見，生大歡喜，自知作佛。所以世尊乘歡喜緣
J34nB311_p0642a16║故，降神母胎，已作佛事，何等歡喜！於無憂樹下左脅
J34nB311_p0642a17║出生，便稱天上天下唯吾獨尊，何等歡喜！直至雪山，
J34nB311_p0642a18║鬚髮自落，六年苦行，泯絕身心，夜半觀星，豁然大悟，
J34nB311_p0642a19║曰：『奇哉！一切眾生皆具如來智慧德相，但因妄想執
J34nB311_p0642a20║著而不證得。』我今既悟，當令彼證，何等歡喜！乃干菩
J34nB311_p0642a21║提樹下成等正覺，降伏魔軍，制諸外道，何等歡喜！於
J34nB311_p0642a22║是不動寂場示現盧舍那身，十方塵剎主伴交參，同
J34nB311_p0642a23║證華嚴一真法界，何等歡喜！復卸珍御上服，現丈六
J34nB311_p0642a24║化身，於鹿野苑說阿含教，化度人天小乘，何等歡喜！
J34nB311_p0642a25║復於方等，彈偏吒小，歎大褒圓，令諸二乘，漸入佛慧，
J34nB311_p0642a26║何等歡喜！復於般若，陶汰諸根，純一清淨，玅入醍醐，
J34nB311_p0642a27║何等歡喜！乃至法華，會權歸實，大暢本懷，一切授記，
J34nB311_p0642a28║皆得作佛，交付家業，各有所歸，何等歡喜！末後於靈
J34nB311_p0642a29║山會上，多子塔前，拈花示眾，迦葉破顏，以正法眼藏，
J34nB311_p0642a30║涅槃妙心，付囑與摩訶迦葉，復以金襴袈裟，命向雞
J34nB311_p0642b01║足山中，以待彌勒下生，佛佛授受，法法親傳，何等歡
J34nB311_p0642b02║喜！至是始欲涅槃，能事已畢，無佛可成，無生可度，誓
J34nB311_p0642b03║願已滿，撒手跋提，何等歡喜！佛有金剛舍利，付諸羅
J34nB311_p0642b04║漢等；有大律藏，付優波離等；有大經藏，付阿難陀等；
J34nB311_p0642b05║有大論藏，付迦旃延等；有大法藏，教外別傅，獨付迦
J34nB311_p0642b06║葉，傳佛慧命，久住于世，不令斷絕，何等歡喜！嗣是迦
J34nB311_p0642b07║葉阿難，以親兄親弟，一呼即諾，密相付囑，推倒剎竿，
J34nB311_p0642b08║何等歡喜！乃至西天，心心相傳，次二十八祖達磨大
J34nB311_p0642b09║師，觀此方有大乘氣，特特西來，為法求人，面壁于嵩
J34nB311_p0642b10║山之下，六遭忍受毒害，九載始遇神光，斷臂安心，傳
J34nB311_p0642b11║佛心髓，何等歡喜！至于三祖覓罪相不可得，四祖求
J34nB311_p0642b12║解縛不可得，五祖求老少不可得，六祖求一物不可
J34nB311_p0642b13║得，乃知機緣會遇，命如懸絲，性相宛然，本自清淨，何
J34nB311_p0642b14║等歡喜！至是一枝橫出，得道如林，南嶽、青原兩宗特
J34nB311_p0642b15║異。南嶽腳下出一馬駒，踏殺天下人；青原腳下出一
J34nB311_p0642b16║石頭，滑殺天下人，何等歡喜！至于溈山之寒灰發燄、
J34nB311_p0642b17║臨濟之直捋虎鬚、洞山之睹影逢渠、雲門之出身象
J34nB311_p0642b18║骨、法眼之一切現成，遂為五大宗祖，何等歡喜！乃至
J34nB311_p0642b19║一千七百全機大用，玅唱玄通，列燄分燈，光天照地，
J34nB311_p0642b20║何等歡喜！迄我壽昌先祖親悟惟寬之好山，中興曹
J34nB311_p0642b21║洞之正脈，宗風大振、法慧橫流，乃有博山、東苑二先
J34nB311_p0642b22║師，如南嶽、石頭之嗣曹溪，何等歡喜！博山已有我雪
J34nB311_p0642b23║關法兄震吼于東浙，聞谷大師偕古德諸公請雪關
J34nB311_p0642b24║闡法於雲棲先祖之古剎，東苑有我不肖道盛蹴蹋
J34nB311_p0642b25║於江西，師伯闃然大師偕諸山法屬推不肖主法於
J34nB311_p0642b26║壽昌先祖之禪林，天下見聞無不歡喜，曰：『聞谷、闃然
J34nB311_p0642b27║二大師真古佛再來也。』本高跡下，屈尊就卑，向高高
J34nB311_p0642b28║峰頂立於深深海底行，向深深水底行於高高峰頂
J34nB311_p0642b29║立，於此二師觀之，乃知古風不墜。至於正偏兼帶，賓
J34nB311_p0642b30║主協通，類之不齊，混則知處，深明寶鏡三昧，大興曹
J34nB311_p0642c01║洞宗風，豈非千古希奇、萬世標榜之一大歡喜因緣
J34nB311_p0642c02║哉？只如闃大師為眾請新壽昌陞堂普說，畢竟千聖
J34nB311_p0642c03║不傳、密付不絕一句作麼生道聻？」良久，以如意繞三
J34nB311_p0642c04║匝，云：「大眾歡喜。」下座。
J34nB311_p0642c05║雲棲掃塔，徐大玉、吳若谷、徐九知、張顧存、嚴認
J34nB311_p0642c06║公、嚴無敕、宋孔章、王昭平、洪載之、方子凡、姚愚
J34nB311_p0642c07║谷、龔華茂、宋子埜、姚期兩、嚴子餐、沈冠東、錢亢
J34nB311_p0642c08║子、王以中、洪玉衡諸居士，并耆舊行素、了幻、幻
J34nB311_p0642c09║成、無住、蘊玄、善徵等，請上堂普說
J34nB311_p0642c10║師打圓云：「向上一路，千聖不傳，末後牢開，直須親到。
J34nB311_p0642c11║達磨大師特來東土，遇梁武帝不契，即渡江於少林
J34nB311_p0642c12║面壁。此時震旦義學相高，多滯名相，驚見斥相指心，
J34nB311_p0642c13║不能領略，輒生嫉害，乃至六遭服毒，末遇神光，安心
J34nB311_p0642c14║歸位，始付衣缽，并授《楞伽經》以印心。嗣是東土一花
J34nB311_p0642c15║五葉偏燦寰區，皆是親悟親證，始得使此真宗不墜
J34nB311_p0642c16║也。或謂達祖既以不立文字直指人心，何復以《楞伽》
J34nB311_p0642c17║為印乎？此正明一切佛語皆以心為宗旨，不特《楞伽》
J34nB311_p0642c18║是離文字法，如能親悟心印，則三藏十二部、一切修
J34nB311_p0642c19║多羅皆是離文字為宗旨也。達祖斥相指心，正以彼
J34nB311_p0642c20║時教家執著名相，不見心宗。斥者，斥其名相也，非斥
J34nB311_p0642c21║彼不當開闡教義也。如能悟此心宗，又何經、律、論、觀、
J34nB311_p0642c22║淨諸教非直指之玅心哉？不見我雲棲太師最初發
J34nB311_p0642c23║心即以生死大事而起疑情，剃染之後即偏參諸方
J34nB311_p0642c24║尊宿，嘗於京師參笑巖和上求指示，笑巖曰：『阿你三
J34nB311_p0642c25║千里外來開示我，我有甚麼開示你？』時大師言下有
J34nB311_p0642c26║省。因過東昌，聞譙樓鼓聲，乃悟其旨，作偈曰：『二十年
J34nB311_p0642c27║前事可疑，三千里外遇何奇？焚香擲戟渾如夢，魔佛
J34nB311_p0642c28║空爭是與非？』此後見法門師承大壞，參學無真，乃大
J34nB311_p0642c29║權設教，開戒律，闡教乘，標淨土，而歸于心宗。世人不
J34nB311_p0642c30║知大師悟證之繇，以大師乃教中圓人，何必捏歸禪
J34nB311_p0643a01║宗，以亂其統？又孰知大師先悟禪宗，而後開教海，收
J34nB311_p0643a02║攝群機，消歸正覺之苦心乎？世間開戒、闡教、標淨者
J34nB311_p0643a03║甚多，未必皆悟道之後設施也。獨大師於悟心之後
J34nB311_p0643a04║弘法，是以說戒，戒即金剛戒相也；設教，教即玅明真
J34nB311_p0643a05║心也；立論，論即直剖宗旨也；標淨，淨即全提佛心也。
J34nB311_p0643a06║輓近主法之人，孰能如大師真參實悟，而後舉揚宗
J34nB311_p0643a07║旨，振作玄機密用哉？今之參學，曾起二十年前可疑
J34nB311_p0643a08║之事乎？曾有於三千里外，一聞譙鼓而不疑乎？大疑
J34nB311_p0643a09║大悟，小疑小悟，不疑不悟，如今人疑也未疑，安得有
J34nB311_p0643a10║遇而且悟此奇特乎？昔雲門湛和上或問中，嘗載大
J34nB311_p0643a11║師宗門機用甚悉，如拈外道問佛空生宴坐公案云：
J34nB311_p0643a12║『若於良久處欲望開迷，陰霾萬里；宴坐邊擬聞般若，
J34nB311_p0643a13║說竟多時。既然如是，鞭頭得指、空裏飛花者是箇甚
J34nB311_p0643a14║麼？參！』又拈自性西方惟心淨土云：『若直指自性，不但
J34nB311_p0643a15║過此娑婆千萬億國土為非也，設箇自性已涉程途；
J34nB311_p0643a16║若實譚性心，不但寶蓮金地種種莊嚴為非也，說箇
J34nB311_p0643a17║自心早成垢穢。』你看大師如此起疑、如此參悟、如此
J34nB311_p0643a18║提宗門向上機緣、如此指示惟心淨土，此豈與未悟
J34nB311_p0643a19║拈心宗而代佛揚化、敷文演義者可比擬哉？吾大師
J34nB311_p0643a20║深念如來一代時教為後世分門別戶、互相矛盾之
J34nB311_p0643a21║弊，故於悟心之後密移一步，始能會通佛語諸教而
J34nB311_p0643a22║歸于無門法門之心宗也。不然，達祖只須傳心，不必
J34nB311_p0643a23║以教為印矣。予小子舌短，何足以舉揚萬一？但稟承
J34nB311_p0643a24║大師法蔭，今敬入山掃拜靈塔，諸大護法尊宿命登
J34nB311_p0643a25║此座，辭不獲免，強為贅疣，慚愧無地。還知此一舉揚
J34nB311_p0643a26║底意旨麼？親到須彌莫問山，既遊大海休誇水。」下座。
J34nB311_p0643a27║請雪嶠大師主徑山祖庭，為眾普說
J34nB311_p0643a28║師呼大眾云：「至道無難，惟嫌簡擇，但莫憎愛，洞然明
J34nB311_p0643a29║白。從上佛祖出世為人，別無奇特，直是要人了此分
J34nB311_p0643a30║別是非之心，則與此道相應，何有聖凡迷悟之異哉？
J34nB311_p0643b01║近世此道寂寥，幸雲棲、紫柏、憨山、禹門、壽昌、雲門、博
J34nB311_p0643b02║山、天童、磬山、瓶匋諸大老遞相振起，今亦取次示滅，
J34nB311_p0643b03║獨有雪嶠老宿住此徑山靜室，三十年來少有知其
J34nB311_p0643b04║隱微者。如能觀其為人及語錄、頌古諸作，則古峭奇
J34nB311_p0643b05║絕處非今人所能及，然而奇僻曾不掩也。正彼奇僻
J34nB311_p0643b06║不掩，所以換卻人眼睛鼻孔，具眼人乃見其奇、不見
J34nB311_p0643b07║其僻，不知者只見其僻、不見其奇，此老不合時宜，故
J34nB311_p0643b08║故如此。夫古人之峭絕，有人搆得上，使此老如汾陽
J34nB311_p0643b09║之說夢作祭，不將幾盃冷酒、幾陌紙錢斷送盡天下
J34nB311_p0643b10║之孤魂野鬼乎？蓋彼時尚有慈明輩驅奪他不得，竟
J34nB311_p0643b11║為其嗣，今則罕見其儔矣。獨怪黃海岸、余集生二公
J34nB311_p0643b12║偏能知之，再三再四欲推出主徑山祖庭，惜此主僧
J34nB311_p0643b13║不知退讓，乃至又請主廬山開先，而廬山正值荒亂，
J34nB311_p0643b14║衲子難尋，而此老復歸此山，是亦不忍自棄其深根
J34nB311_p0643b15║固蒂之地也，此中又幾人能知之哉？即黃海岸亦但
J34nB311_p0643b16║能創發其始事，而終不能死生以之，成其末後也。洪
J34nB311_p0643b17║覺範謂張無盡見真淨，如葉公好書龍，真龍現前，則
J34nB311_p0643b18║棄而走，何以解耶？傍觀者清，而當局迷耶？嗚呼！世間
J34nB311_p0643b19║求知己，豈不誠難乎哉？此老惑亂天下人處，欲嗣古
J34nB311_p0643b20║雲門匡真大師，欲矯時弊，不知轉甚。然有可原者，非
J34nB311_p0643b21║彼近世絕無師承，而強欲嗣古人也。此老昔嘗受知
J34nB311_p0643b22║於禹門、雲棲二大師，而二師亦非輕易肯許可人者，
J34nB311_p0643b23║一乃末後有所付囑，一乃已前有所印契，況二老皆
J34nB311_p0643b24║親承笑巖和尚法脈，有自來者也。禹門之下有天童、
J34nB311_p0643b25║磬山，是其同參兄弟，皆欲推出為人，此老倔強，掉頭
J34nB311_p0643b26║漫罵，欲別行一路，此其犯人指目，又何辭焉？禹門、雲
J34nB311_p0643b27║棲之印可，天童、磬山之推重，此老雖不藉此為重，亦
J34nB311_p0643b28║足表信于人，使其樹高千丈，葉落歸根一著，終不能
J34nB311_p0643b29║不嗣笑巖之下，為師承有據也。余集老以雪老嗣雲
J34nB311_p0643b30║門，如壽昌嗣曹洞，此又大不類矣。壽昌乃廩山之嗣，
J34nB311_p0643c01║雪老則愛慕雲門宗旨也。壽昌因馬祖下與善之大
J34nB311_p0643c02║好山而悟道，亦可為馬祖法嗣歟？然而雪老脫落，又
J34nB311_p0643c03║玅在末後，終不忘所嗣，拈禹門香，則海內久參衲子
J34nB311_p0643c04║皆勃然更仰矣。予亦曾以此意于廬山時達之，今復
J34nB311_p0643c05║得住此山，正欲全其末後大事，庶使宗門有公道在，
J34nB311_p0643c06║亦不致後人效尤亂統也。去年遭此一變，足見諸護
J34nB311_p0643c07║法能別具隻眼，用一段苦心為祖庭，到此終有一人
J34nB311_p0643c08║成就其事，是亦因果之不可昧滅也。故予亦感海岸
J34nB311_p0643c09║生平為法之心成之于先，今予為彼成之于後，使海
J34nB311_p0643c10║岸末後更能入勝熱厭足之門，則亦不負子與相知
J34nB311_p0643c11║之久，今來徑山為作祖庭一完局也。使予果不知其
J34nB311_p0643c12║為人，則不必言矣；既知其人，而置海內老尊宿于度
J34nB311_p0643c13║外，不互相激揚而成其事，是則為忍心欺法罪人也，
J34nB311_p0643c14║又安可高坐千峰、眼空四海，自為人天圭表也哉？汝
J34nB311_p0643c15║諸仁者幸深念此相贊成之始，不負今日親相告報
J34nB311_p0643c16║之意。」