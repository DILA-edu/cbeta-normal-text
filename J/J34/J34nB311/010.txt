J34nB311_p0649a01║天界覺浪盛禪師全錄卷之十
J34nB311_p0649a02║
J34nB311_p0649a03║門人　大存　弘智　大璸　大奇　較
J34nB311_p0649a04║法語
J34nB311_p0649a05║洞宗標正
J34nB311_p0649a06║師室中因諸門人侍立，有僧出問：「洞上宗旨，乞和尚
J34nB311_p0649a07║指示。」師良久云：「會麼？」曰：「不會。」師曰：「你不如西天外道。」
J34nB311_p0649a08║曰：「某不曾問有言無言。」師云：「卻又似西天外道。」進云：
J34nB311_p0649a09║「惟大慈悲，曲垂方便，令我得入。」師云：「雪竇道：『邪正不
J34nB311_p0649a10║分，過由鞭影。』如何是鞭影？」進云：「莫是良久處麼？」師云：
J34nB311_p0649a11║「一翳在眼，空花亂墜。」進云：「外道見箇甚麼便得悟入？」
J34nB311_p0649a12║師云：「劫賊入空房。」進云：「莫是疑根斷絕去麼？」師云：「我
J34nB311_p0649a13║說你不如西天外道。」僧禮拜歸位。師乃顧眾云：「汝等
J34nB311_p0649a14║還知价公始終機緣之妙密乎？公初為沙彌時，念《心
J34nB311_p0649a15║經》至『無眼耳鼻舌身意』處，輒自捫其面以問師曰：『我
J34nB311_p0649a16║分明有，何故經言無？』今人讀經能如此觸發天機，即
J34nB311_p0649a17║其師亦可使猛然自討入處乎？從此參方，首謁南泉，
J34nB311_p0649a18║因為馬祖諱辰營齋，泉問眾：『馬祖還來否？』公乃出曰：
J34nB311_p0649a19║『待有伴即來。』南泉是個通身手眼底漢，也只得道：『此
J34nB311_p0649a20║子雖後生，甚堪雕琢。』公曰：『和尚不得壓良為賤。』正如
J34nB311_p0649a21║虎生三日，氣已食牛，尋常輩孰能當其爪牙？嗣于忠
J34nB311_p0649a22║國師無情說法話有省，已向荊棘林中能下足矣。及
J34nB311_p0649a23║辭雲巖，問：『此去有人問：百年後還邈得師真否？如何
J34nB311_p0649a24║秖對？』此正向沒孔鐵鎚重下楔也，不是此老大難酬
J34nB311_p0649a25║他。乃良久，云：『秖這是。』殺人刀、活人劍，不妨利害；若是
J34nB311_p0649a26║德山、臨濟，未免以棒喝用事。且道良久云：『秖這是。』還
J34nB311_p0649a27║與棒喝有同別也無？公既已悟無情說法，到此如何
J34nB311_p0649a28║又開眼尿床沉吟不下？莫是識法者懼，所謂承當個
J34nB311_p0649a29║事大須審細麼？秪這一劄，愈見銀山鐵壁大火聚中
J34nB311_p0649a30║無你進步處、無你躲根處、無你轉身吐氣處，從此所
J34nB311_p0649b01║悟所解底命根不容不斷，但不能向月明簾外㘞地
J34nB311_p0649b02║一聲，跳出身裏之門而得全機大用。奮激不已，忽于
J34nB311_p0649b03║過水睹影，乃打失眼睛，大悟前旨，正如德山於上座
J34nB311_p0649b04║欲點那個心處不能出脫，乃以潭不見、龍不現致個
J34nB311_p0649b05║疑頭，迫得無路無門，忽於吹滅紙燭處乃絕後甦來，
J34nB311_p0649b06║大叫曰：『從此天下老和尚欺瞞我不得也。』明眼人試
J34nB311_p0649b07║看价公與德公悟門是何如哉？故公乃作偈自述悟
J34nB311_p0649b08║證，與石頭《參同契》之『明暗妙協』、雲巖所付寶鏡三昧
J34nB311_p0649b09║之『渠我交參』深相符合，即以重離回互而立正偏五
J34nB311_p0649b10║位之宗旨。使公不於此得真正全機大用，何能自云
J34nB311_p0649b11║『切忌從他覓，迢迢與我疏』？即有悟得自己，若不見人
J34nB311_p0649b12║以妙密鍵鎚打開九重錦縫，透過百種冤門，則大法
J34nB311_p0649b13║不明，觸途成滯，終不能自我作主，折攝法界之群機
J34nB311_p0649b14║也。正以理明而自神動，神動而自天隨，如聖人作而
J34nB311_p0649b15║萬物睹，凡夫視為高遠之事，殊不知萬物皆備于我，
J34nB311_p0649b16║我之聖心一發，則天地萬物皆隨我而全現也。人無
J34nB311_p0649b17║聖心，安得謂之聖人？此价公頓悟真我之大機大用，
J34nB311_p0649b18║故能我今獨自往，而法界皆全彰我之神用，此正以
J34nB311_p0649b19║我能作主，則先天而天不我違，後天而天奉我時也。
J34nB311_p0649b20║知盧舍那佛頓出藏身，則三身四智、十方應化皆互
J34nB311_p0649b21║為主伴交參，若但於頭頭上明、物物上顯，不知向上
J34nB311_p0649b22║尊貴一路自別，則不免於處處得逢渠，即認渠為真
J34nB311_p0649b23║我，卻又落在驢前馬後之階下漢，何能作主於法界，
J34nB311_p0649b24║攝重重涉入之三昧？又何能處處逢渠即是我，處處
J34nB311_p0649b25║稱尊即我是渠哉？」師說至此，驀呼云：「大眾！正當恁麼
J34nB311_p0649b26║時是個甚麼？畢竟洞山祖面目作麼生？」眾愕然，師云：
J34nB311_p0649b27║「打破鏡來誰炤燭？鶴沖霄漢出銀籠。」眾禮拜。
J34nB311_p0649b28║師曰：「吾洞上之旨，不特能會通五宗之秘，即如來一
J34nB311_p0649b29║代時教之始終本末，與儒道九流尊卑體用，事理功
J34nB311_p0649b30║位之名分，無有不收攝而闡發者也。此宗無語句，亦
J34nB311_p0649c01║無實法與人，正以明破即不堪，法死則不能活人。舞
J34nB311_p0649c02║吹毛，擊塗毒，無論搆得搆不得，未免喪身失命矣。不
J34nB311_p0649c03║獲已，立個正偏賓主，玄要人境，暗機圓相，六義三關，
J34nB311_p0649c04║九帶十真等，已是刻畫虛空，雕鑿渾沌。但先聖深恐
J34nB311_p0649c05║法久成弊，邪異繁興，若不為物作則立此宗旨，則萬
J34nB311_p0649c06║世何從揀別真偽，使此法眼妙心不昧滅哉？古人之
J34nB311_p0649c07║立法立言，正如大易之立象立辭也。使無大易之象
J34nB311_p0649c08║辭，則天下萬世何從而得天地造化之幾微，人物生
J34nB311_p0649c09║死之性命哉。所貴於觀象玩辭，而顯仁藏用也。人每
J34nB311_p0649c10║以理為活、數為死，不知理雖活，或以意見自用，而反
J34nB311_p0649c11║落於怪邪；數雖死，能存法則，而可悟其天然。有不得
J34nB311_p0649c12║於象，則求之于辭；有不得于辭，則求之于象；或于言
J34nB311_p0649c13║辭有盡，而得象意無窮。是法住法位，世間相常住，不
J34nB311_p0649c14║于此可悟耶？吾于疊三變五中，見其象畫之奇偶妙
J34nB311_p0649c15║協，乃知偏中至，不可以兼中至，而重犯兼中到也。何
J34nB311_p0649c16║妨拈出，以待神明之者。如太極舍四象為五位，即是
J34nB311_p0649c17║河圖、洛書以中五含十，不過一奇一偶之參兩錯綜，
J34nB311_p0649c18║而成其中和位育也。六爻之偏正回互者，即奇偶之
J34nB311_p0649c19║兼帶妙協也。蓋萬物無不負陰抱陽，陰不抱陽則孤
J34nB311_p0649c20║而不產，陽不負陰則寡而不生，陰陽偏勝則散亂斷
J34nB311_p0649c21║滅，何以承天命之化育乎？故聖人深幾裁成之，揭其
J34nB311_p0649c22║奇偶之樞機，而變理其太過不及，以致中和，則天地
J34nB311_p0649c23║人物各自正其性命，此參贊位育之功能。惟其善用
J34nB311_p0649c24║九六，轉變其乾坤造化，所以為至神至妙也。重離，如
J34nB311_p0649c25║太極之含四象者，【圖】即五中之十，如荎草之含五味，
J34nB311_p0649c26║金剛杵之具五楞也。【圖】之中一圈，為天地人物之心，
J34nB311_p0649c27║即太極為重離，含四卦之兼中到也。【圖】東方一圈，即
J34nB311_p0649c28║少陽之正中偏也。【圖】西方一圈，即少陰之偏中正也。
J34nB311_p0649c29║【圖】南方一圈，即太陽之正中來也。【圖】北方一圈，即太
J34nB311_p0649c30║陰之偏中至也。覺範洪公以互卦為回互，以單卦為
J34nB311_p0650a01║互疊，先大過、中孚，而後單巽、單兌，特一說耳。少陽少
J34nB311_p0650a02║陰，體尚未純，但能疊進，而未可即變。太陰太陽，體已
J34nB311_p0650a03║至純，但能變轉，而不可復進。吾洞上借此配喻偏正
J34nB311_p0650a04║回互，以用疊為三，變盡成五，誰得此意象外之深旨
J34nB311_p0650a05║乎？回互者，如教中之回向也。內外上下，因果本末，皆
J34nB311_p0650a06║各相含攝之謂也。或回正向偏，以理奪事，則無事而
J34nB311_p0650a07║不理，可奪色法以明心也。或回偏向正，以事奪理，則
J34nB311_p0650a08║無理而不事，可奪空心以明法也。或回正中事理之
J34nB311_p0650a09║全體，而來向全用，則事理俱奪，而可即妙有以成等
J34nB311_p0650a10║正覺也。或回偏中事理之全用，而至向全體，則事理
J34nB311_p0650a11║俱不必奪，而可即正覺以成大化權也。或回此正偏
J34nB311_p0650a12║事理之體用，向此天然尊貴，無著真宗，全提法界，則
J34nB311_p0650a13║向上兼中到，又何言哉？重離六爻，偏正回互，疊三變
J34nB311_p0650a14║五，天然妙協，原非意見所能強為之分合也。此【圖】重
J34nB311_p0650a15║離之偏正混融也。以重離初爻之奇疊上為【圖】。重巽
J34nB311_p0650a16║下斷，如正中偏也。以重巽初爻之偶疊上為【圖】。重兌
J34nB311_p0650a17║上缺，如偏中正也。以本離疊上成巽、兌為三卦，則不
J34nB311_p0650a18║可更疊矣。更疊之，則又成一重離矣。既為重兌。【圖】則
J34nB311_p0650a19║當用變，變則當先從內卦之兌翻轉成巽，合外卦之
J34nB311_p0650a20║兌變為【圖】澤風大過，則四奇在中，兩偶在初，上如坎
J34nB311_p0650a21║中之滿，為正中來也。大過既成，則又當變。【圖】此內卦
J34nB311_p0650a22║之巽為兌，變外之兌為巽以成此。【圖】為風澤中孚，則
J34nB311_p0650a23║二偶在中，四奇在初二五上，如離中之虛，為偏中至
J34nB311_p0650a24║也。以四而疊變既盡，則兼到自成中五耳。或謂正來
J34nB311_p0650a25║偏至，聚訟至今，究何決焉？曰：疊如二少，變如二太，約
J34nB311_p0650a26║幾易簡矣。舉二而參統之，如陰陽之藏太極，如寒暑
J34nB311_p0650a27║之藏天。舉四而中五統之，如太極之舍四象，如天之
J34nB311_p0650a28║四時。蓋象數奇偶，費隱先後，可互徵也。吾概舉其綱
J34nB311_p0650a29║幾，而變化在其中矣。正偏兼中，兼何須重舉乎？寂然
J34nB311_p0650a30║不動，感而遂通天下之故，所謂感為易體也。吉凶悔
J34nB311_p0650b01║吝生乎動，不有感而動之，則何卦爻之疊變哉？經中
J34nB311_p0650b02║以應觀法界性，一切由心造，而心不動，則十界聖凡
J34nB311_p0650b03║之名相，了不可得，有何四句可離？有何百非可絕？說
J34nB311_p0650b04║個絕代靈心，亦強名也。正以十界之機，感乃應之。[○@(?/─)]
J34nB311_p0650b05║正中偏者，以上黑下白，為少陰兼少陽也。[○@(─/?)]偏中正
J34nB311_p0650b06║者，以上白下黑，為少陽兼少陰也。[○@●]正中來者，以中
J34nB311_p0650b07║黑外白，為太陰之全體，協太陽來也。[●@○]偏中至者，以
J34nB311_p0650b08║中白外黑，為太陽之全用，協太陰至也。【圖】兼中到者，
J34nB311_p0650b09║以全放全收其黑白而混融之，不可以黑白表顯名
J34nB311_p0650b10║跡。到此俱化類之不齊，混則知處，不落是非，無敢和
J34nB311_p0650b11║矣。此大總相，一真毘盧，華藏法界，圓融行布，不可得
J34nB311_p0650b12║而互表互遮者也。大易以陽為奇、為正、為君、為白，以
J34nB311_p0650b13║陰為偶、為偏、為臣、為黑。吾宗則借奇為陰、為正、為君、
J34nB311_p0650b14║為黑，借偶為陽、為偏、為臣、為白。所謂夜半正明為正
J34nB311_p0650b15║中偏，天曉不露為偏中正，又不當執此以相反其奇
J34nB311_p0650b16║偶也。引而伸之，何處不具？掃而置之，原自不壞。此後
J34nB311_p0650b17║之說，吾何能限？然寧有逃于中五者哉？祇如八八六
J34nB311_p0650b18║十四卦中，奇即此一奇，偶即此一偶，奇偶太極，即費
J34nB311_p0650b19║即隱，分之則大絕方所，合之則細入無間，就中行布
J34nB311_p0650b20║圓融，彌綸一際，死不礙活，活不礙死，孰能分合此中
J34nB311_p0650b21║之奇偶、正偏、渠我、賓主哉？此惟親悟親證、無我無位
J34nB311_p0650b22║之真人，入于剎那際無間三昧者，始能傳受此千聖
J34nB311_p0650b23║不傳之秘旨也。」
J34nB311_p0650b24║洞曹君臣正偏及功勛父子主賓五位參同宗
J34nB311_p0650b25║旨
J34nB311_p0650b26║[○@(?/─)]正中偏者，即君視臣也。以上黑下白，而體尚與用
J34nB311_p0650b27║分，方將使合。如堯之聖君，乃能求舜之賢良，是勞于
J34nB311_p0650b28║求臣，以盡君道。此所謂妙容雖不動，光燭本無偏也。
J34nB311_p0650b29║亦謂君向臣，亦謂父垂慈養子，亦謂主能接賓。
J34nB311_p0650b30║[○@(─/?)]偏中正者，即臣向君也。以外白內黑而用始，從體
J34nB311_p0650c01║歸方，將得一如舜之賢臣，乃能求堯之聖明。是勤于
J34nB311_p0650c02║事君，以盡臣職。此所謂不墮諸異趣，凝情望聖容也。
J34nB311_p0650c03║亦謂臣奉君，亦謂子承歡孝父，亦謂賓能對主。
J34nB311_p0650c04║[○@●]正中來者，即君御極也。以黑在白中，而體已成其
J34nB311_p0650c05║用，如不顯惟德，百辟其刑，此所謂妙德尊寰宇，高明
J34nB311_p0650c06║朗大虛也。惟我獨尊，故又謂之功。無能與比，即篤恭
J34nB311_p0650c07║而天下平，亦謂父全業付子，亦謂主能作賓。
J34nB311_p0650c08║[●@○]偏中至者，即臣攝政也。以白在黑中，而用已成其
J34nB311_p0650c09║體，如玄德升聞，重華協帝，此所謂靈機弘聖道，真智
J34nB311_p0650c10║利群迷也。率賓歸王，故又謂之共功。同歸至化，即共
J34nB311_p0650c11║樂無為之治，亦謂子全身紹父，亦謂賓能為主。
J34nB311_p0650c12║【圖】兼中到者，即君臣道合也。以黑白渾融，而體用一
J34nB311_p0650c13║無分別，如堯舜之揖讓德成。舜先賓，能相續為主，而
J34nB311_p0650c14║堯退位，又作主中主。堯既不居正位，舜亦不居偏功，
J34nB311_p0650c15║此所謂渾然無內外，和融上下平也。亦謂之功功，是
J34nB311_p0650c16║無功無不功也。亦謂之父子恩忘，斧斫不開，向上尊
J34nB311_p0650c17║貴之正命，食亦不取矣。此秘密藏，千聖不傳，豈言所
J34nB311_p0650c18║可盡哉。
J34nB311_p0650c19║示普侍者歸圓通
J34nB311_p0650c20║予侍者鑑咦普子，隨從九年，今命歸廬山，因以一紙
J34nB311_p0650c21║禮求警策。予曰：「知我平日痛為汝乎？」你師解啣日，子
J34nB311_p0650c22║嘗親依弁山寶壽，諸知識咸器重之。丙子，隨予於西
J34nB311_p0650c23║陵李家宰，諸公稱為英敏。予曰：「此子病不能愚，恐難
J34nB311_p0650c24║善後。」及從歸壽昌，闃然翁、黃元公亦撫而慰之。予見
J34nB311_p0650c25║其好勝喜名，輒露淺鮮，益痛叱痛逐之，你師亦感泣
J34nB311_p0650c26║不忍去。予主圓通，你師以緣事攜你往粵，禮曹溪祖
J34nB311_p0650c27║塔。及歸，以汝乞。予曰：「大日不能承事和尚，此子樸實，
J34nB311_p0650c28║可代日奉侍，惟痛鉗鎚。」即日之受命也。後你師掩關
J34nB311_p0650c29║福山，旋到雪峰，出而歿於旅次。予時主鼓山，命汝去
J34nB311_p0650c30║茶毘，其骨歸壽昌普同。汝師雖死，予每以你師痛策
J34nB311_p0651a01║汝，使汝勤勞，忠心用命，是應當事。但習氣不自嚴切，
J34nB311_p0651a02║好刻責人，非惟參究不力，而心亦終日不快樂。你自
J34nB311_p0651a03║視能如汝師之英敏乎？尚不能自善其後，汝如此資
J34nB311_p0651a04║質，可不深為自警，而追思汝師乎？普因告欲閉關，誓
J34nB311_p0651a05║死心徹究，以不負平日督責之恩。予因書此，令從此
J34nB311_p0651a06║去。果能不忘督責之深，痛自裁抑，潛自參究，則何大
J34nB311_p0651a07║事不發明乎？子深勉之，無負始終之心也。
J34nB311_p0651a08║示真儀準禪人
J34nB311_p0651a09║古人參學必至於悟證，有足以驚天地、感鬼神而超
J34nB311_p0651a10║超乎聖凡之外者，皆由最初發心為欲了生死、正性
J34nB311_p0651a11║命也。今人最初未有為了生死心，以故所參者是文
J34nB311_p0651a12║字道理、機鋒公案之禪，所學者是知識為人門庭施
J34nB311_p0651a13║設之事，縱使參得學得，秪成一箇無明業識，虛憍我
J34nB311_p0651a14║慢以欺誑世人而圖名聞利養，為法門之賊住，其流
J34nB311_p0651a15║弊又有不勝言者，是何曾有求了生死之功行哉？此
J34nB311_p0651a16║正如蠶之用盡心機、吐盡絲繭，適足為自己生死自
J34nB311_p0651a17║纏自縛之計，為可悲也。真儀準子嘗親依予於圓通，
J34nB311_p0651a18║別去參諸方尊宿，近復歸見予天界，因追究其所以，
J34nB311_p0651a19║正吾前言所參學之流弊以自為有進。予深斥之，必
J34nB311_p0651a20║欲其以求了生死、自悟性命為本，則其為人天軌範
J34nB311_p0651a21║皆悟證後之事也，因書以勉之。
J34nB311_p0651a22║示旌川慧生禪人
J34nB311_p0651a23║德山見僧入門便棒，臨濟見僧入門便喝，魯祖見僧
J34nB311_p0651a24║入門便面壁，趙州見僧入門便云：「喫茶去。」無業見僧
J34nB311_p0651a25║擬問便云：「莫妄想。」睦州見僧便云：「現成公案，好與三
J34nB311_p0651a26║十棒。」或纔入門便捉住云：「速道！速道！」擬對即推出去。
J34nB311_p0651a27║此一等老古錐，刺骨刺髓，徹困為人；若纔擬議，便墮
J34nB311_p0651a28║坑落塹，陷身死漢，無出頭路矣。那堪更踏步向前，逐
J34nB311_p0651a29║語生解，打葛藤，弄鬼眼睛？問：如何承當？如何透脫？乃
J34nB311_p0651a30║至如何參究？如何下手？如何看話？如何起疑？如何進
J34nB311_p0651b01║步轉身？如何出言吐氣？豈但白雲萬里，枷鎖千重也
J34nB311_p0651b02║哉？若不恁麼，又如何始得箇入處？又如何得出離生
J34nB311_p0651b03║死？悲哉！胡餅討甚麼汁？雖然，到遮裏也須是箇真正
J34nB311_p0651b04║為生死底斬釘截鐵漢子，始有箇趣向分。不然，總恁
J34nB311_p0651b05║麼，縱汝意識從世諦流布去，孤負天下人，寧有限量
J34nB311_p0651b06║哉？慧生禪人求予指示，已是要教棒折，如何又恁麼
J34nB311_p0651b07║放行？山僧也是慣向泠灶裏下火，不免將錯就錯，或
J34nB311_p0651b08║死灰裏爆出一粒豆也不可知。
J34nB311_p0651b09║示郝子荊居士
J34nB311_p0651b10║新安郝子荊居士，才奇志異，絕侶孤風，常參諸方，獨
J34nB311_p0651b11║折節於三峰藏和尚，因游戲于頂日、問石二公之門。
J34nB311_p0651b12║一日，訪予於長干，一見傾倒，因出藏公父子所示參
J34nB311_p0651b13║禪須參宗門之句，其法語反覆拈提，皆足開發人知
J34nB311_p0651b14║見。予閱畢，居士禮拜，求一語以相激揚，予呼曰：「居士！
J34nB311_p0651b15║秪遮一句作麼生？」士曰：「不會。」予曰：「好箇金剛圈、棘栗
J34nB311_p0651b16║蓬。」士擬議，予展開兩手，士以手來摵，予即劈面一掌
J34nB311_p0651b17║曰：「遮老賊。」士笑而退，予曰：「蹉過了。」士復禮，請于指示，
J34nB311_p0651b18║予曰：「我宗無語句，亦無實法與人，或不得已，一語一
J34nB311_p0651b19║默、一作一用、一棒一喝、一指一示，是皆欲人直下了
J34nB311_p0651b20║然于心，絕未嘗以語默作用、棒喝指示及種種言句
J34nB311_p0651b21║機鋒為宗旨，令人參究也。即靈山會上，迦葉見佛拈
J34nB311_p0651b22║花而悟、阿難聞倒剎竿而悟，亦何常以拈花之機、倒
J34nB311_p0651b23║竿之句而參悟耶？正以後世學人根性遲迷，未能直
J34nB311_p0651b24║下豁徹，因而返自參究，以至苦勞積久歲月，或後遇
J34nB311_p0651b25║師友機緣感觸而後開悟，乃知從前種種言句機鋒
J34nB311_p0651b26║等，皆是直指人心、見性成佛之妙，其為方便接引、初
J34nB311_p0651b27║心入路，原不執一也。辟如世間有欲見主人者，或了
J34nB311_p0651b28║無一語直入堂奧而相見；或通謁者，而後相見；或投
J34nB311_p0651b29║名刺書柬，而後相見；或借親友引進，而後相見；或值
J34nB311_p0651b30║門閉，乃以拳擊手拍，瓦敲口叫，以至罵辱激憤，始聞
J34nB311_p0651c01║門而出相見；或主人畏避犯法事情，官府讎家，擁兵
J34nB311_p0651c02║仗困，繞其屋宅，搗其門庭，搜其藏匿，生擒活捉，而後
J34nB311_p0651c03║相見。此皆因其主人事勢，親疏緩急，不得不如是，非
J34nB311_p0651c04║先必定有如此種種之法也。雖求見之法，種種不同，
J34nB311_p0651c05║而所以令主人相見之旨，豈有異哉？後世師法不妙，
J34nB311_p0651c06║根性不齊，不知從上直指見性之旨，徒以語默作用，
J34nB311_p0651c07║棒喝指示，及種種言句機鋒，以為一定宗旨，得非深
J34nB311_p0651c08║昧直指當下之旨，執指為月也哉？自拈花倒竿，投鍼
J34nB311_p0651c09║示相，以及廬陵米、日面佛、麻三斤、乾屎橛、青州布衫
J34nB311_p0651c10║重七斤、十八女兒不繫裙，與三玄三要、主賓炤用、君
J34nB311_p0651c11║臣正偏、三句一鏃、九十七種圓相等，神變不測，是皆
J34nB311_p0651c12║透出我本來宗旨之方法也。若但以名相而求，語句
J34nB311_p0651c13║而討，不明就中方法，所以得相見之意，何異執敲門
J34nB311_p0651c14║瓦子，而不打開大門，安從得見主人之面目乎？以是
J34nB311_p0651c15║後世不繇自己，直下發明，乃於古人言句機鋒，分別
J34nB311_p0651c16║計較，穿鑿扭捏，支離破碎，陷墮識情，不幾誤入邪外
J34nB311_p0651c17║稠林，而不可救拔也哉？汝正骨人發心，直須透破了
J34nB311_p0651c18║擔荷調御之任，不須更作廋讔相撮弄也。珍重！」
J34nB311_p0651c19║叢林藥石法語
J34nB311_p0651c20║古之禪林號為百怨門，要人於千不自繇、萬不自在
J34nB311_p0651c21║中煆煉出千得自繇、萬得自在底三昧來，所以始終
J34nB311_p0651c22║有大受用，將來亦為得人。若參禪人有一法不能透，
J34nB311_p0651c23║有一事不能為，有一人不可與，有一處不可居，又安
J34nB311_p0651c24║得向異類行而變化其異類哉？吾嘗曰：若叢林有一
J34nB311_p0651c25║等人收拾不得，未足為通方叢林；若衲子有一叢林
J34nB311_p0651c26║居住不得，未足為通方衲子。人生之器量深淺，於此
J34nB311_p0651c27║可以見矣。今有一等說：「我來親覲善知識，元為向上
J34nB311_p0651c28║大法，豈來此修苦行、習禪定哉？若夫堂外作務從來
J34nB311_p0651c29║不慣，也沒那心去做禪堂；曾坐過來，也沒心更去受
J34nB311_p0651c30║職事人瑣碎規矩，我有個絕好規矩法度，他又不肯
J34nB311_p0652a01║把職事與我。當我看那一班人，也沒幾個似我遮般
J34nB311_p0652a02║有開發底，不是十二點底斗子，便是攢死蛇底痴人。
J34nB311_p0652a03║必須與我一個小房，但要明窗淨几，文書紙筆，幾味
J34nB311_p0652a04║茶果，可以點心，或看語錄，寫草字，或做些詩偈歌頌，
J34nB311_p0652a05║或困倦時稍睡一覺。同參道友三五人，常著幾個轉
J34nB311_p0652a06║語，論幾則公案，吃些茶，譚些語，或簡點諸方，或議論
J34nB311_p0652a07║時事，或笑口拍掌，或揚眉吐氣，亦不負我等有方外
J34nB311_p0652a08║風味。若不如此，豈肯蹐蹐跼跼？如那一等不曾大有
J34nB311_p0652a09║省發底，終日打樁搖櫓，如繫驢橛子，如三家村書地
J34nB311_p0652a10║相似，叢林之規矩法令，元為彼一等初心行人嚴設，
J34nB311_p0652a11║豈可加我通心之士？」又有一等素出頭者曰：「我非為
J34nB311_p0652a12║參學求依止，我看彼會下無人屈為輔弼，特地裏扶
J34nB311_p0652a13║持他出世為人，乃至為他代筆代座，又豈可不破格
J34nB311_p0652a14║以禮遇我？」嗚呼！你真是其人，豈特明窗下安排？當果
J34nB311_p0652a15║熟香飄，龍天將自推出也，豈可強自炫暴乎？若秪如
J34nB311_p0652a16║是狂妄過高，則二祖立雪斷臂，百丈不作不食，溈山
J34nB311_p0652a17║種畬插鍬，雪峰三登九造，葉縣擯叱浮山，種種為法
J34nB311_p0652a18║忘軀，沉陸下賤，如龍潛九淵者，皆所謂十二點斗子
J34nB311_p0652a19║之活計也，又何處有今日之事哉？佛法宗風自此掃
J34nB311_p0652a20║地，魔祟妖孽自此塞天矣，可勝歎哉！又有一等自謂：
J34nB311_p0652a21║我特來親依善知識，為決擇生死。偶遇知賓行人或
J34nB311_p0652a22║侍者同事，有一言稍拂其意，即時捲單便行，心憤憤，
J34nB311_p0652a23║口悱悱，不勝訕謗知識，毀罵叢林，而終身含恨，雖過
J34nB311_p0652a24║門亦不入也。嗚呼！如世間有真決科秀才，因學宮門
J34nB311_p0652a25║子一言不合，即將巾衫送還宗師，有是事否？真為生
J34nB311_p0652a26║死人，正要將此身心性命入大冶洪爐，煆煉盡無始
J34nB311_p0652a27║劫積習業識，鉗鎚盡無始劫生死命根，豈肯包藏禍
J34nB311_p0652a28║心，蓋覆毒種，為自刑自害之人哉？又安肯取一時之
J34nB311_p0652a29║利便，造萬劫之迷坑，而不求自出哉？又況古佛大士
J34nB311_p0652a30║尚欲示同凡夫，入異類中，行同事攝，示種種功過，為
J34nB311_p0652b01║人天標榜。今為生死垢重之人，于生死性命絕無一
J34nB311_p0652b02║毫解脫，又安能為人與為將來人之眼目乎？吾嘗云：
J34nB311_p0652b03║欲向千人頭上坐，必須萬人腳下眠；欲向高高峰頂
J34nB311_p0652b04║立，須向深深水底行；欲為尊貴中之尊貴，須為卑賤
J34nB311_p0652b05║中之卑賤；善游魔界，乃真游佛界；善入五陰，乃真度
J34nB311_p0652b06║五陰。今人未能發一智，消一惑，行一非常之事，安有
J34nB311_p0652b07║非常之果？嗚呼哀哉！我嘗見許多英靈衲子遭此惡
J34nB311_p0652b08║疾，遂致終身自棄，不惟不能成人，末後業報苦果有
J34nB311_p0652b09║不可勝言者。吾深有感于此，故不惜口業，為汝等先
J34nB311_p0652b10║進此一服良藥而已。惟不我吐，法門幸甚！
J34nB311_p0652b11║復示圓覺化上座
J34nB311_p0652b12║昔普化沿途掣風顛，遇巡街御史出，隸人喝道而行，
J34nB311_p0652b13║普化攛向道前作咄咄聲，御史呼隸捉下打五棍，普
J34nB311_p0652b14║化曰：「似則似，是則不是。」復欣然𢔒徉而去。山僧嘗問
J34nB311_p0652b15║諸學人：「且道御史賞罰分明否？普化有出身路否？似
J34nB311_p0652b16║則似，是則不是，一敲一唱，妙密希奇，向遮裏覷破，真
J34nB311_p0652b17║可入如幻解脫法門也。」今上座到處唐突，不妨衝流
J34nB311_p0652b18║度刃，何以怪人呵叱驅逐乎？巡街御史與我知賓職
J34nB311_p0652b19║事還有同別否？你果能如普化，當呵呵大笑，不敢以
J34nB311_p0652b20║己妨人。不見無厭足王之門庭，而斬首刳眼，支解眾
J34nB311_p0652b21║形，未嘗以身語意業惱亂六道群靈者乎？又不見寒
J34nB311_p0652b22║山、拾得放曠不羈，每遭人叱逐，自撫掌笑傲，打鎖敲
J34nB311_p0652b23║枷，又何嘗以人不知而自慍怒乎？必欲使人禮敬，不
J34nB311_p0652b24║敢怠慢，則自當循規蹈矩，周旋上下，所謂機貴回互，
J34nB311_p0652b25║不敢觸犯鋒芒也。今既不能入荊棘林，游獅子窟，如
J34nB311_p0652b26║裸形之人責人不以禮貌，又如賊兵之專以放殺擄
J34nB311_p0652b27║掠為事，卻怪人以刀杖禦暴，即世諦中亦無是事，況
J34nB311_p0652b28║我祖宗門下劍戟縱橫，特欲破除學人之偷心妄法
J34nB311_p0652b29║哉？我亦知上座是學脫略不羈之人，但可恣意於艸
J34nB311_p0652b30║昧荒疏之外，何可放縱於規矩法度之中？如上座前
J34nB311_p0652c01║日謁顓愚大師，唐突無禮，且輕擊其背，大師以不采
J34nB311_p0652c02║無窮，你自納敗闕。若使諸方，拄杖打折，不放你在，何
J34nB311_p0652c03║可以善知識勘學人之機，而倒用於善知識之前哉？
J34nB311_p0652c04║你既如此行事，當盡天下無措足之地矣！還敢大言
J34nB311_p0652c05║世人昧於名相，而不知超略幻惑，豈非當局自迷者
J34nB311_p0652c06║乎？
J34nB311_p0652c07║示石潮寧西堂法語
J34nB311_p0652c08║吾宗末裔傳至少林、金沙、太混，若非吾廩山翁于宗
J34nB311_p0652c09║鏡書祖披出純精，別行一路，幾于人天冒昧，何能迴
J34nB311_p0652c10║拔今時哉？篤生壽昌老祖得無師智，掘出大好山中，
J34nB311_p0652c11║掀翻黃龍頭角，正是胸中迸出，始能遮天蓋地也。及
J34nB311_p0652c12║接我東苑先師，便驀地推下險坑，使自跳出，捉敗遮
J34nB311_p0652c13║老漢莫作怪，即杖人撞開祖父之門，全是赤身挨白
J34nB311_p0652c14║刃，以故生平不拘拘于三玄甲冑、五位鎗旗，別施符
J34nB311_p0652c15║劍八面破敵。今時之弊，正坐在各執名器，不能神其
J34nB311_p0652c16║殺活，終屬濁智流轉，不鑒溈仰、雲門、法眼之後因何
J34nB311_p0652c17║而自絕乎？吾子始于太平棒頭得火燒裙帶消息，今
J34nB311_p0652c18║復來此烹煉，自應如九轉神丹變化不測，異日大起
J34nB311_p0652c19║吾宗，則皋鶴之聲光自遠矣。子當慎之。