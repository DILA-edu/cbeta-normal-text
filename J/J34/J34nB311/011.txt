J34nB311_p0653a01║天界覺浪盛禪師全錄卷之十一
J34nB311_p0653a02║
J34nB311_p0653a03║門人　大龍　大燈　大文　大健　較
J34nB311_p0653a04║機緣
J34nB311_p0653a05║乙亥龍湖問答
J34nB311_p0653a06║太宰問：「三玄五位是發明悟後事，是發明悟前事？」師
J34nB311_p0653a07║云：「臨濟開眼尿床，洞山合眼投水。」公云：「大師意作麼
J34nB311_p0653a08║生？」師云：「心不負人，面無慚色。」
J34nB311_p0653a09║周司馬問：「流寇有何法力可退？」師云：「有一行咒。」公云：
J34nB311_p0653a10║「甚麼咒？」師舉如意云：「吽！吽！」傍者云：「便恁麼持去如何？」
J34nB311_p0653a11║師云：「狗啣赦書，諸侯避道。」
J34nB311_p0653a12║陳司寇問：「大師出世，如何為人？」師云：「此問最親切。」公
J34nB311_p0653a13║云：「畢竟如何？」師云：「死水不藏龍。」公云：「日夜波濤湧激
J34nB311_p0653a14║時如何？」師云：「張無盡曾作《無佛論》。」
J34nB311_p0653a15║周赤城、毛自明二太守過訪，恒鑒云：「師以何法開導
J34nB311_p0653a16║二公？」師云：「一人云：『昨夜十字街頭井被人抬去。』一人
J34nB311_p0653a17║云：『只見今早街上濕。』一人憤然不平，為無此事。」鑒云：
J34nB311_p0653a18║「二公信得及否？」師咄云：「痴漢！你見百子塔點頭也未？」
J34nB311_p0653a19║鑒無語。
J34nB311_p0653a20║宋戶部問：「返聞聞自性，自性如何聞？」師召居士，士應
J34nB311_p0653a21║諾。師云：「山僧戒口。」
J34nB311_p0653a22║太宰問：「我聞圓相從耽源傳仰山，是否？」師云：「公見西
J34nB311_p0653a23║天十五祖，睹龍樹現月輪相否？」宰云：「見。」師云：「提婆即
J34nB311_p0653a24║是外道。」宰云：「此意甚深。」師手畫破圓相云：「西天外道
J34nB311_p0653a25║六師及九十六種，皆向遮裏折伏。但得其旨，則千變
J34nB311_p0653a26║萬化，無不暗合圓機也。」宰云：「師從何而得此旨？」師云：
J34nB311_p0653a27║「白雲斷處見明月，黃葉落時聞擣衣。」
J34nB311_p0653a28║恒鑒引僧來參，問：「如何是學人自己？」師云：「禮拜著。」僧
J34nB311_p0653a29║禮起，師云：「你如何在遮裏欺誑我？」僧擬議，師震威喝
J34nB311_p0653a30║出，鑒云：「和尚還須方便。」師以如意驀口便打。又僧問
J34nB311_p0653b01║云：「如何是學人自己？」師云：「吉獠舌頭三千里。」進云：「某
J34nB311_p0653b02║甲不會。」師云：「入海捉波斯。」進云：「還許參究否？」師云：「反
J34nB311_p0653b03║腳穿靴水上立。」
J34nB311_p0653b04║僧立次，師問云：「阿誰？」僧云：「堂中學人。」師云：「山門騎佛
J34nB311_p0653b05║殿向聖僧鼻孔裏去，你見麼？」僧云：「不見。」師云：「打二板
J34nB311_p0653b06║也未？」僧云：「打也。」師云：「喫茶去。」
J34nB311_p0653b07║王康伯、王見虛諸居士來參，師云：「魚因甚麼即跳過
J34nB311_p0653b08║龍門？」一士云：「全仗風雷力。」師云：「如何又有點額底？」士
J34nB311_p0653b09║云：「是他氣力未充。」師云：「話墮也。」士云：「和尚還須方便。」
J34nB311_p0653b10║師曰：「喫水去。」又僧問：「魚因甚麼即跳過龍門？」師云：「逢
J34nB311_p0653b11║人但恁麼舉。」僧擬議，師云：「徒遭點額。」
J34nB311_p0653b12║問：「某看古人言教，激發此心不起，如何？」師豎起如意
J34nB311_p0653b13║曰：「教中曾說著遮箇麼？」僧云：「不知。」師曰：「今見了，還知
J34nB311_p0653b14║麼？」僧云：「此須和尚始得。」師叱曰：「自暴自棄漢！」
J34nB311_p0653b15║僧問：「生死大事不明，乞和尚指示。」師豎起如意曰：「見
J34nB311_p0653b16║麼？」僧云：「見。」師曰：「見甚麼？」僧云：「如意子。」師曰：「有眼如盲
J34nB311_p0653b17║去。」
J34nB311_p0653b18║僧問：「學人無箇入處，乞和尚指示。」師以如意擊香臺，
J34nB311_p0653b19║云：「會麼？」曰：「不會。」師曰：「賴你不會，到有箇好消息。」僧云：
J34nB311_p0653b20║「秪遮不會便是入處麼？」師曰：「又被風吹別調中。」
J34nB311_p0653b21║資秀禪人持一杖贈太宰，師即奪之曰：「若道遮杖是
J34nB311_p0653b22║太宰底，如何又在龍湖手裏？若道是龍湖底，如何又
J34nB311_p0653b23║是太宰杖？道！道！」秀云：「請和尚道。」師即以杖擊之。太宰
J34nB311_p0653b24║笑曰：「臨濟小廝兒，卻具一隻眼。」師擲下拄杖曰：「放過
J34nB311_p0653b25║一著。」
J34nB311_p0653b26║太宰一日命使持所作頌古一則請政，師撫使者曰：
J34nB311_p0653b27║「去請太宰公親來領證據。」公又遣使云：「明日必親來，
J34nB311_p0653b28║但和尚莫虛哄。」師曰：「卻是公先哄我也。」次日，公纔入
J34nB311_p0653b29║方丈，師據座震聲一喝曰：「入門須辯主，端的請公分。」
J34nB311_p0653b30║公近前不審，師曰：「何不速道？」公乃趨傍就座，師曰：「我
J34nB311_p0653c01║要公當機便透，如何又恁顢頇去？」公云：「我特來領證
J34nB311_p0653c02║據，原來又是虛哄。」師曰：「是公自納敗闕，爭怪得山僧？」
J34nB311_p0653c03║寶公大笑曰：「今日和尚又勘驗一箇衲僧也。」師曰：「山
J34nB311_p0653c04║僧棒折那。」
J34nB311_p0653c05║梅中丞問：「孔子知世不可為而欲為，地藏知生不可
J34nB311_p0653c06║盡而欲盡。如今日和尚於刀兵荒亂中說法度人，同
J34nB311_p0653c07║是一副婆心，奈如此時人情危險之終不可度乎？」師
J34nB311_p0653c08║曰：「孔子、地藏，蓋將自己看大了，將世界看小了，如一
J34nB311_p0653c09║身一家有一小事不妥貼，便是自己一大事不了當
J34nB311_p0653c10║也。若僧者，以生在遮人世，便逃不得遮人世，如同舟
J34nB311_p0653c11║遇風，亦因其患難而行乎患難耳，豈有大過人之事
J34nB311_p0653c12║乎？」公大喜曰：「如此說法，惟上根利智，則一聞千悟矣。
J34nB311_p0653c13║若夫業重痴迷，何可與說道理哉？予又竊疑佛嘗以
J34nB311_p0653c14║密言真言度諸鬼神，明說與人尚自不知，密說與鬼
J34nB311_p0653c15║又安知乎？不知則不信，不信則疑，疑則謗，謗則無所
J34nB311_p0653c16║不至矣。師又何法以開此痴迷哉？」師曰：「如公昔掌兵
J34nB311_p0653c17║權，凡出一號，施一令，令惟主將謀士知之，使三軍皆
J34nB311_p0653c18║知，則心志不一，精神不專，擬議愈多，而是非愈起，則
J34nB311_p0653c19║水火不足以趨，生死不足以敵也。故從上先聖，皆以
J34nB311_p0653c20║神道設教，而一天下之性情。正以智者太聰明，不可
J34nB311_p0653c21║與之道理，與道理則聰明愈亂；愚者太痴迷，又不可
J34nB311_p0653c22║與之道理，與道理則痴迷愈惑。故密語真言，正為上
J34nB311_p0653c23║智下愚者設也。」公太笑曰：「奈何泄盡？」太宰問：「寶鏡三
J34nB311_p0653c24║昧中所云：『如虎之缺，如馬之馵。』此二句若以道理註
J34nB311_p0653c25║解，或即應下文。以有下劣，故拖泥帶水，以示敗闕。因
J34nB311_p0653c26║為救人，不嫌自敗，捨位就功，故云寶几珍御。如此解，
J34nB311_p0653c27║不知合否？望師以道理判示，不敢當上上機也。」師曰：
J34nB311_p0653c28║「寶鏡謂佛道垂成云者，正恐大通智勝，自滯空劫，猶
J34nB311_p0653c29║十劫觀樹，而佛法不得現前也。故有三墮之設，欲其
J34nB311_p0653c30║不觸虎頭之缺，與犯馬足之馵，而迥超於功位耳。故
J34nB311_p0654a01║以寶几珍御之驚異，黧奴毛角之下劣，空劫守株之
J34nB311_p0654a02║尊貴，互相救其觸背之非。予所謂邪食作病，以毒為
J34nB311_p0654a03║醫云者，元無實法也。自非三墮忘玄之人，安得妙協
J34nB311_p0654a04║寶鏡之不觸背哉？」
J34nB311_p0654a05║師一日與太宰坐僧堂中，因舉壽昌和尚頌臨濟喫
J34nB311_p0654a06║棒公案云：「醍醐上味出乎乳，滴水攙中便不成。三十
J34nB311_p0654a07║棒頭開正眼，何嘗傅得祖師心？」師顧太宰曰：「如何是
J34nB311_p0654a08║正眼聻？」公悚然。僧一悟出問：「如何是正法眼？」師劈面
J34nB311_p0654a09║一掌曰：「問甚麼？」悟云：「莫秖遮便是否？」師又一掌曰：「不
J34nB311_p0654a10║識好惡漢。」悟禮拜，再請開示。師曰：「逢人不得錯舉。」太
J34nB311_p0654a11║宰因有頌曰：「無影堂前萬木森，松風蘿月度知音。秖
J34nB311_p0654a12║須覓個瘋顛漢，一掌酬他徹困心。」師看頌曰：「見之不
J34nB311_p0654a13║取，思之千里。」
J34nB311_p0654a14║太宰公初度，師問：「未出母胎，度人已畢，意旨如何？」公
J34nB311_p0654a15║曰：「請大眾各下一語。」看眾下語不契，公再請師指示。
J34nB311_p0654a16║師曰：「待公出母胎著。」公曰：「我知大師婆心也。」
J34nB311_p0654a17║太宰曰：「袁中郎嘗引羅近溪云：『聖人乃安心之百姓，
J34nB311_p0654a18║百姓乃不安心之聖人，猶是道學窠臼，不許夜途剛
J34nB311_p0654a19║把火，大家吹滅暗中行。』鄧豁渠末後見解又出於近
J34nB311_p0654a20║溪耶？然中郎輩所見亦止此耳。」師曰：「此正盤山所謂
J34nB311_p0654a21║指縱極則也，安知有向上一路？」太宰曰：「寒輝因達大
J34nB311_p0654a22║師舉竹篦子話曰：『道是即觸，道不是即背，將謂此中
J34nB311_p0654a23║有一語。』參數年，乃白大師曰：『某今知此中無一語也。』
J34nB311_p0654a24║達師乃掇轉曰：『此中正有一語，還須參取。』豈非達大
J34nB311_p0654a25║師善縱奪乎？」師笑曰：「只遮竹篦子話，當時纔舉起，已
J34nB311_p0654a26║太煞漏逗、太煞落艸了也，那堪更引入此葛藤哉？即
J34nB311_p0654a27║彼向後有個深入處，爭奈紆曲途路何？祗如僧問馬
J34nB311_p0654a28║祖：『離四句，絕百非，請師直指西來意。』此問不妨奇特，
J34nB311_p0654a29║而馬祖父子自然能出手眼，不負來機，日面月面，頭
J34nB311_p0654a30║白頭黑，真可謂不負西天讖語，馬駒踏殺天下人也。」
J34nB311_p0654b01║公曰：「此去漢陽不遠，黃鶴樓上題詩，一頭白，一頭黑，
J34nB311_p0654b02║今日益見大師。」師曰：「踏。」
J34nB311_p0654b03║黃檗直公問：「大師曾見黃元公丁艱歸時，雪關有把
J34nB311_p0654b04║關一語否？」師曰：「未聞。」直曰：「雪關問元公：『見壽昌與天
J34nB311_p0654b05║童事何如？』元公曰：『虎頭虎尾一齊收。』天童聞之曰：『元
J34nB311_p0654b06║公正似做官人，受了分上，止斷得一平和官私。』」師笑
J34nB311_p0654b07║曰：「天童卻要說箇相似，惜當時未遇一打老虎腰者
J34nB311_p0654b08║耳。」
J34nB311_p0654b09║雅虛問：「張無盡見兜率悅後，其頌馬祖一喝，江西從
J34nB311_p0654b10║此立宗風，特翻雪竇之案何如？」師笑曰：「無盡見地固
J34nB311_p0654b11║是超絕，仍跳不出大冶精金無變色之殺活鋒也。如
J34nB311_p0654b12║雪竇拈德山不答話公案云：『德山握閫外威權，有當
J34nB311_p0654b13║斷不斷、不招其亂底劍在。』如此舉唱，孰能及哉？凡看
J34nB311_p0654b14║古人公案，不可執一偏知見，彼固各有出身之路。如
J34nB311_p0654b15║僧問馬祖離四句話，祖謂：『今日困，問取智藏。』雖是他
J34nB311_p0654b16║父子，踏殺天下人。你知此僧問智藏、問海兄、再問馬
J34nB311_p0654b17║祖，始終卻勘破此三老底意乎？」虛云：「此須是和尚始
J34nB311_p0654b18║得。」師曰：「你也不得草草。」又問：「石霜昭首座答九峰一
J34nB311_p0654b19║條白練去，為明一色邊事，九峰不肯，首座即坐脫，有
J34nB311_p0654b20║何過處？」師曰：「可惜首座當機蹉過，卻乃尋死，大可笑
J34nB311_p0654b21║也。」虛云：「九峰意旨何如？」師曰：「你道九峰夢見先師意
J34nB311_p0654b22║也未？」虛曰：「和尚又作麼生？」師曰：「若我作首座，見他曰：
J34nB311_p0654b23║『若明得先師意，我當如先師服侍。』便不待他舉話，即
J34nB311_p0654b24║應聲以大棒打出曰：『我遮裏容不得你遮般侍者。』豈
J34nB311_p0654b25║不坐振先師宗風，使九峰向三千里外自瞥地去哉？」
J34nB311_p0654b26║虛禮謝而退。
J34nB311_p0654b27║李冢宰問：「如何是圓通為人處。」曰：「慣將飛劍斬精靈。」
J34nB311_p0654b28║曰：「也有能斷命根者無？」曰：「死機不犯。」「如何是向上事？」
J34nB311_p0654b29║曰：「赤腳上刀山。」「如何是末後句？」曰：「淚出痛腸。」「如何是
J34nB311_p0654b30║學人自己？」曰：「六親無靠，骨肉無情。」「如何是學人自己
J34nB311_p0654c01║命根？」曰：「鏡裏栽花。」「如何是命根不斷？」曰：「水中撈月。」「如
J34nB311_p0654c02║何大修行人命根亦不斷？」曰：「不因樵子徑，爭到葛洪
J34nB311_p0654c03║家。」「如何不自肯去？」曰：「餓鬼思沙袋。如何得自肯去。」曰：
J34nB311_p0654c04║「劫賊入空房，如何得大自在去？」曰：「成人不自在，自在
J34nB311_p0654c05║不成人。」「如何得成人自在，自在成人？」曰：「甜瓜徹蒂甜，
J34nB311_p0654c06║苦瓜連根苦。」曰：「恁麼則大解脫去也。」曰：「富嫌千口少，
J34nB311_p0654c07║貧恨一身多。」「如何得正偏妙協？」曰：「類之不齊，混則知
J34nB311_p0654c08║處。」「如何得功位雙超？」曰：「須知尊貴一路自別。」曰：「秖遮
J34nB311_p0654c09║是向上不傳之妙否？」曰：「居士作麼相續去？」公作禮曰：
J34nB311_p0654c10║「恩大難酬。」師默然。
J34nB311_p0654c11║戊寅圓通問答
J34nB311_p0654c12║僧來參，師曰：「何處來？」曰：「雲居來。」師曰：「明月湖有人試
J34nB311_p0654c13║探竿否？」曰：「謝和尚指示。」師曰：「脫空謾語漢，指示你甚
J34nB311_p0654c14║麼？」僧無語，師叱出。
J34nB311_p0654c15║荊藩國主聞師入楚，過蘄州，差官迎入宮庭供養。王
J34nB311_p0654c16║問曰：「大師慈悲降重，願示法旨，令得悟入。」師云：「殿下
J34nB311_p0654c17║因何得知山僧？」王曰：「大師宗風何處不聞？」師云：「殿下
J34nB311_p0654c18║自有法旨，但能深心體究，則無一時不悟入也。」王云：
J34nB311_p0654c19║「如何得佛法時時現前？」師云：「山僧本是方外，如何得
J34nB311_p0654c20║入王宮？」王云：「此是大師願力。」師云：「不因殿下，何緣得
J34nB311_p0654c21║入？」王云：「覿面相對，還可當佛法否？」師云：「殿下現前指
J34nB311_p0654c22║出那一事是世法？」王云：「須是大師點破始得。」師云：「殿
J34nB311_p0654c23║下還記得靈山付囑的事麼？」王曰：「不因今日，未免忘
J34nB311_p0654c24║卻。」師微笑，世子禮拜。師云：「世子還記得麼？」王曰：「請大
J34nB311_p0654c25║師授記。」師云：「授記已久也。」王曰：「若不夙生授記，安得
J34nB311_p0654c26║復遇慈顏？」師云：「此可謂真從靈山付囑來也。因請法
J34nB311_p0654c27║名大登，字嗣聖。」世子禮謝，復請為王妃授記，及開示
J34nB311_p0654c28║宮中慈悲喜捨、戒殺持齋，參究自己性命，兼修六度
J34nB311_p0654c29║莊嚴，為世世依正報相之事，于是闔宮歡喜。王因問：
J34nB311_p0654c30║「太祖從何修而獲此？」師云：「此夙修已成菩提，示現帝
J34nB311_p0655a01║王身，以說法度生，安立世界者也。」王曰：「今日大師不
J34nB311_p0655a02║異釋迦，入波斯王宮轉大法輪，令宮內外皆得種成
J34nB311_p0655a03║佛因緣。惟大師常應願求，使終得成就也。」師云：「殿下
J34nB311_p0655a04║常使摩尼不昧，則與蒼生作大檀施矣。」王問法要五
J34nB311_p0655a05║日，師堅辭，乃差官送歸圓通，設供謝法。
J34nB311_p0655a06║九江兵憲黃公過訪圓通，問云：「弟子常參此宗，歷年
J34nB311_p0655a07║已久，曾未得箇入處，大師何以指示？」師云：「台駕冒雪
J34nB311_p0655a08║而來，跋踄甚是不易。」公云：「大師亦還以話頭指示人
J34nB311_p0655a09║否？」師云：「只今話頭亦不少也。」公云：「爭奈了無入處？」師
J34nB311_p0655a10║云：「公也不得當面諱卻。」公喏喏。及出門，師顧公云：「還
J34nB311_p0655a11║記得藥山門前風景麼？」公云：「是甚風景？」師指空中雪
J34nB311_p0655a12║云：「片片不落別處聻？」公云：「謝大師指示。」師云：「前頭更
J34nB311_p0655a13║有數峰奇，還須與公看過。」公乃笑揖而別。後師因赴
J34nB311_p0655a14║能仁會，與公茶次，因問云：「我等自知此事大難，今日
J34nB311_p0655a15║出來做官更覺多事也。」師云：「公正須向此處一一透
J34nB311_p0655a16║過，始于生死得力。不見古人要於異類中行，即刀山
J34nB311_p0655a17║劍樹須全身拶入乃得大解脫法？若在死水裏浸殺，
J34nB311_p0655a18║何處有出身活路？」公云：「遮般作用恐亦不易承當。」師
J34nB311_p0655a19║云：「甕裏何曾走卻鱉？」公喜甚。一日，又過圓通，問師：「近
J34nB311_p0655a20║來參禪人皆依大慧、中峰提話頭起疑情，今大師何
J34nB311_p0655a21║以接引後學？」師云：「宋元已前但能使人疑情起，不肯
J34nB311_p0655a22║教人起疑情，山僧雖無實法與人，然亦不敢孤負來
J34nB311_p0655a23║機。」公云：「畢竟有何方便？」師云：「公且將自己本命元辰
J34nB311_p0655a24║掀翻著。」公不語，師云：「公曾參究甚麼來？」曰：「萬法歸一，
J34nB311_p0655a25║一歸何處？」師云：「秪如趙州云：『我在青州作一領布衫
J34nB311_p0655a26║重七斤。』意作麼生？」公云：「不會。」師云：「趙州當時見僧問：
J34nB311_p0655a27║『萬法歸一，一歸何處？』如何不下一喝、打一棒，卻乃恁
J34nB311_p0655a28║麼答去？此正古人殺人刀、活人劍也，何曾以死語死
J34nB311_p0655a29║法使天下人作焦芽敗種哉？」公曰：「如何是生機一路？」
J34nB311_p0655a30║師驀呼公二侍人，二侍人趨前，師拈一片果子問云：
J34nB311_p0655b01║「遮箇是甚麼？」對曰：「核桃肉。」師云：「不是，不是。去！」侍人去，
J34nB311_p0655b02║師云：「且喜二人俱無所知，若是蘇子瞻輩，又作許多
J34nB311_p0655b03║禪道佛法會也。」師復呼侍人前來，侍近前，師云：「遮箇
J34nB311_p0655b04║你也應有分，各分一半喫去。」二侍接去，師云：「好生喫。」
J34nB311_p0655b05║公時悚然，師云：「山僧太煞罪過。」公云：「遮箇境界不能
J34nB311_p0655b06║時時現前，何也？」師云：「公雖參究此事，秪為尋常日用
J34nB311_p0655b07║打作兩橛耳。若要與本分機用相應，直須頭頭物物
J34nB311_p0655b08║不得輕放過耳。無分世法、出世法，即妻子煩雜、公事
J34nB311_p0655b09║綢繆，正好時時提撕此事，令主人常自惺惺，便能游
J34nB311_p0655b10║戲聖凡、操縱殺活，所以於一切生死處自能作主，有
J34nB311_p0655b11║自繇分、有出身路，始可向有佛處坐斷、無佛處稱尊
J34nB311_p0655b12║也。」公云：「一向也知世法、佛法元是無二，及乎臨機應
J34nB311_p0655b13║事，又打作兩橛，所以往往當面蹉過。今幸大師指點，
J34nB311_p0655b14║頭頭不得放過，令我全身拶入，不勝痛快、不勝警醒。」
J34nB311_p0655b15║師云：「欲得省力，須於直下便見，所謂萬象之中獨露
J34nB311_p0655b16║身聻。」公大喜，揖謝。
J34nB311_p0655b17║金正希太史過訪，茶次，問師曰：「見箇甚麼道理便自
J34nB311_p0655b18║肯去？」師云：「如劫賊入空房。」金曰：「賊以有所獲，心始休；
J34nB311_p0655b19║既入空房，則心益不休也。」師云：「誰教他妄起偷心？」又
J34nB311_p0655b20║問：「如何能使弟子如廣額屠兒放下屠刀，便云：『我是
J34nB311_p0655b21║千佛一數。』」師云：「好與三十棒。」公曰：「過在何處？」師云：「直
J34nB311_p0655b22║饒公放下扇子曰：『我是金正希。』也好與三十棒，況道
J34nB311_p0655b23║我是佛乎？」公曰：「若不親自見是佛，如何肯放下屠刀？」
J34nB311_p0655b24║師乃揕其胸曰：「秖遮箇是甚麼？還容得佛與金正希。」
J34nB311_p0655b25║公乃喏喏。良久，又問：「大師如今日用還作麼生？」師因
J34nB311_p0655b26║拈如意子示云：「遮箇是甚麼？」曰：「如意子。」師云：「知得秪
J34nB311_p0655b27║遮是，便自休去歇去，將謂別更有，不免向外馳求。」公
J34nB311_p0655b28║曰：「知得他堪作何用？」師云：「與人敲枷打鎖，起死回生，
J34nB311_p0655b29║全得渠底大機大用。所謂知有者，始解奉重；不知者，
J34nB311_p0655b30║枉自顛倒耳。」公時爽然問難，徹夜而去。
J34nB311_p0655c01║南昌問答
J34nB311_p0655c02║建安王請齋，問曰：「久仰大師宗風，今幸慈悲降重。」師
J34nB311_p0655c03║云：「殿下還記得靈山付囑底事麼？」王拱手曰：「全仗大
J34nB311_p0655c04║師開示。」師云：「今日覿面相對，儼然未曾相異。」王問：「法
J34nB311_p0655c05║王與國王還有同別也無？」師云：「在法為法王中尊，在
J34nB311_p0655c06║國為國王中尊。」王云：「即國王亦必須以法為尊。」師云：
J34nB311_p0655c07║「殿下一賽兩彩也。」王問：「一念未生時如何？」師云：「風前
J34nB311_p0655c08║不露影。」王云：「一念已生後如何？」師云：「腳下泥三寸。」王
J34nB311_p0655c09║云：「正當恁麼時如何？」師云：「金輪腦後看。」王云：「三千里
J34nB311_p0655c10║外逢人時如何？」師云：「殿下須向頂門上行始得。」王云：
J34nB311_p0655c11║「恁麼則萬里翱翔去也。」師云：「黃河徹底清。」王云：「謝大
J34nB311_p0655c12║師指示。」師云：「也須殿下自肯承當始得。」師因與諸宗
J34nB311_p0655c13║侯問答開示後，王又問曰：「世尊說法四十九年，未曾
J34nB311_p0655c14║說一字，大師遮段指示，還曾道著也無？」師出舌云：「看
J34nB311_p0655c15║取山僧舌頭。」王云：「無舌時又作麼？」師云：「還要問麼？」王
J34nB311_p0655c16║微笑。
J34nB311_p0655c17║南美宗侯因談及曾到曹溪，師云：「見六祖大師麼？」公
J34nB311_p0655c18║云：「見。」師云：「見衣缽麼？」公云：「見。」師云：「衣缽作麼生？」公云：
J34nB311_p0655c19║「衣已殘，缽已破。」師提袖云：「我遮個還好在。」公不語。師
J34nB311_p0655c20║云：「缽既破，六祖將甚麼喫飯？」公云：「遮個須問大師。」師
J34nB311_p0655c21║云：「恁麼則勸公一盃茶著。」公擬對，師云：「擬議時，大庾
J34nB311_p0655c22║嶺頭便提不起也。」
J34nB311_p0655c23║建安王問：「永寧古剎，馬祖道場，今朝大師陞座，人天
J34nB311_p0655c24║瞻仰，設何權巧方便接引？」師云：「今幸殿下親自證明。」
J34nB311_p0655c25║問：「鳴鐘擊鼓，說法已竟，大師莫是重下註腳麼？」師云：
J34nB311_p0655c26║「殿下已向聲前具得遮隻眼麼？」問：「臨濟一喝，有賓有
J34nB311_p0655c27║主。賓主且置，如何是一喝？」師云：「也須當機承領始得。」
J34nB311_p0655c28║問：「千聖籠罩不住的，萬魔窺伺不得的，還有壞時也
J34nB311_p0655c29║無？」師云：「且喜話頭猶在。」問：「玄沙要一擔無底桶子，不
J34nB311_p0655c30║知要他作麼？」師云：「縱有遮擔子，秖恐玄沙無安置處。」
J34nB311_p0656a01║問：「有拄杖子又與個拄杖子，未審還與個什麼？」師云：
J34nB311_p0656a02║「圓通遮箇如意，從來無人疑著。」王大喜，曰：「不特江西
J34nB311_p0656a03║從此立宗風，將令震旦從此開佛國去也。」
J34nB311_p0656a04║鄒端侯居士問云：「弟子嘗自參究了，不與此宗相應，
J34nB311_p0656a05║何也？」師云：「如今見前有甚麼不相應處？秖為盡天下
J34nB311_p0656a06║人參禪，皆是念念放過了自己好好底安身立命處，
J34nB311_p0656a07║乃用他傍瞥分別識心，轉轉活不得死，所以於此無
J34nB311_p0656a08║分別自覺聖智境界轉轉不相應也。問或有一二人
J34nB311_p0656a09║能承當此宗者，亦秖是知有箇事，而此心於無分別
J34nB311_p0656a10║境中尚在半死半活間，較彼世諦粗惡習氣稍稍輕
J34nB311_p0656a11║清洒落些子，然此根本偷心未能大死到盡，安得絕
J34nB311_p0656a12║後重甦，振發此本分機用，於三墮縱橫中超出正遍
J34nB311_p0656a13║功位、情見語意而絕無滲漏哉？果有一人念念不敢
J34nB311_p0656a14║昧滅自己，忽然勘破此幾一念死盡傍瞥偷心，則此
J34nB311_p0656a15║真大闡提秉殺活劍橫揮直掃，更無有一毫生死冤
J34nB311_p0656a16║親、聖凡是非之法而得當此鋒也。今人參禪所以不
J34nB311_p0656a17║能大徹大悟、直截根源者，正以未達念念本自無私，
J34nB311_p0656a18║所以妄起凡聖是非之心，自為顛倒障惑，豈此念念
J34nB311_p0656a19║無私之外別有一法能為我心之障惑哉？故吾洞上
J34nB311_p0656a20║宗旨，全在初心知此一念無私，如獅子哮吼，頓斷一
J34nB311_p0656a21║切傍瞥之念，則始終造詣皆有轉身出路，更可以不
J34nB311_p0656a22║斷聲色、不捨異類、不執尊貴，如石牛步步火中行，返
J34nB311_p0656a23║顧不銜日邊草也，又何有逆順是非之相應不相應
J34nB311_p0656a24║哉？」居士大喜曰：「此大師擊塗毒鼓、揮吹毛劍，斷盡天
J34nB311_p0656a25║下萬世參學人之命根也。」乃禮拜而謝。
J34nB311_p0656a26║師問群公：「江西稱為選佛場，且道當日選甚麼人作
J34nB311_p0656a27║佛？」黃公云：「便請大師指點。」師云：「我要個鼻孔遼天底。」
J34nB311_p0656a28║進云：「須令他臭個宗眼始得。」師云：「水上駕鐵船，還讓
J34nB311_p0656a29║他龐老。」進云：「大師手眼何在？」師云：「一箭射一群也。」進
J34nB311_p0656a30║云：「畢竟還有選去的麼？」師云：「我遮裏個個都選來。」進
J34nB311_p0656b01║云：「玉石何分？」師云：「華嚴五十三善知識，還有主伴正
J34nB311_p0656b02║偏也無？」公云：「莫是一味總成真麼？」師云：「碧眼胡僧不
J34nB311_p0656b03║點頭。」進云：「他有甚長處？」師云：「好手之中呈好手，紅心
J34nB311_p0656b04║中裏貫紅心。」公云：「恁麼則今日重開選佛，再見馬駒
J34nB311_p0656b05║也。」師云：「且看遮龐公能攪亂叢林不？」公云：「弟子不敢
J34nB311_p0656b06║造次。」師微笑云：「毒物。」
J34nB311_p0656b07║司理黃公舉：「余集老問雪嶠大師云：『徑山不動軒為
J34nB311_p0656b08║甚被大水推倒？』請和尚著一語。」師云：「隨流始得。」妙公
J34nB311_p0656b09║云：「雪師答云：『禮下于人，必有所求。』」師云：「求個甚麼？」公
J34nB311_p0656b10║云：「賺殺人。」復舉：「雪師問余中丞：『我欲隨喜南京報恩
J34nB311_p0656b11║塔，未審塔頂門幾時開？』請和尚亦著一語。」師云：「霹轟
J34nB311_p0656b12║轟地。」公笑云：「余老答云：『尖溜溜地。』」師云：「一任人卜度。」
J34nB311_p0656b13║黃公問：「如何是有禪無淨土？」師云：「月籠丹桂遠，星拱
J34nB311_p0656b14║北辰高。」進云：「如何是無禪有淨土？」師云：「草枯鷹眼疾，
J34nB311_p0656b15║雪淨馬蹄輕。」進云：「如何是有禪有淨土？」師云：「腰纏十
J34nB311_p0656b16║萬貫，跨鶴上楊州。」進云：「如何是無禪無淨土？」師云：「舉
J34nB311_p0656b17║頭天外望，誰是遮般人？」進云：「淨土與禪宗還有同別
J34nB311_p0656b18║也無？」師云：「客路如天遠，侯門似海深。」進云：「永明壽作
J34nB311_p0656b19║四料揀，意旨如何？」師云：「為憐三歲子，不惜兩莖眉。」進
J34nB311_p0656b20║云：「和尚全提祖令，亦教人修淨土也無？」師云：「坐斷十
J34nB311_p0656b21║方，還我本分事來。」公云：「恁麼則一賽兩彩也。」
J34nB311_p0656b22║鄱湖舟中別黃司理答壽昌蘊石關主十二問
J34nB311_p0656b23║問：「新壽昌開法圓通，為是用惡辣鋤钁？抑是單賣死
J34nB311_p0656b24║貓頭？」黃答曰：「惱亂叢林。」師云：「看取令行時。」問：「投子在
J34nB311_p0656b25║圓通打睡，醒了也未？」黃答曰：「徹困。」師云：「遮尿床鬼子。」
J34nB311_p0656b26║問：「太陽以皮履寄遠公，為是預先知有？為是夜半雙
J34nB311_p0656b27║陸？亦是別有道理？」黃答曰：「冤有頭，債有主。」師云：「賊無
J34nB311_p0656b28║種，相哄弄。」問：「知恩深處報恩深，投子恁麼承嗣，恐亦
J34nB311_p0656b29║報恩未盡。」黃答曰：「小蟲吞大蟲。」師云：「問取石女兒。」問：
J34nB311_p0656b30║「覆船之舟楫未備，好山之耕作未收，和尚遽爾他往，
J34nB311_p0656c01║不亦辜負兩頭麼？」黃答曰：「我從來疑著遮漢。」師云：「怎
J34nB311_p0656c02║怪得老僧？」問：「華嚴會上不離菩提座，上昇天宮，和尚
J34nB311_p0656c03║今日全身出沒，亦伎倆有限麼？」黃答曰：「你向甚麼處
J34nB311_p0656c04║見禿驢？」師云：「寐語作麼？」問：「今日匡廬之行，仗甚麼過
J34nB311_p0656c05║鄱陽湖？」黃答曰：「隨風倒舵。」師云：「借闍黎背上著草鞋。」
J34nB311_p0656c06║問：「若遇麤行沙門，作麼抵對？」黃答曰：「圓通賣弄死貓
J34nB311_p0656c07║頭。」師曰：「一鋤兩段。」問：「昔年開先撞倒鐘樓，今日打在
J34nB311_p0656c08║門首過，亦欠他草鞋錢麼？」黃答曰：「心不負人，面無愧
J34nB311_p0656c09║色。」師云：「闍黎也須親到一回始得。」問：「冒暑過匡廬，往
J34nB311_p0656c10║還經數次，拄杖頭撥著一個兩個也無？」黃答曰：「三三
J34nB311_p0656c11║兩兩。」師云：「驗取居士拄杖子看。」問：「圓通開場一著，居
J34nB311_p0656c12║士先下手矣，又用新壽昌重整旗鎗作麼？」黃答曰：「耕
J34nB311_p0656c13║問奴，織問婢。」師云：「你見山僧底邊幅麼？」蘊曰：「某甲仍
J34nB311_p0656c14║有一問，托大居士侯和尚進圓通最初上堂時節呈
J34nB311_p0656c15║之，不得著訛字句先後時刻也。」黃答曰：「仲文不作賣
J34nB311_p0656c16║書郵。」
J34nB311_p0656c17║別黃司理答余用晦居士九問
J34nB311_p0656c18║問：「馬祖踏殺天下，龐公吸盡西江，如何學人終日奔
J34nB311_p0656c19║波？為是那邊不明，遮邊不了？」黃答曰：「蚊子咬鐵牛。」師
J34nB311_p0656c20║云：「何不濃煎薑茶喫兩三碗？」問：「三腳驢子因甚千里
J34nB311_p0656c21║駒也趁不及？」黃答曰：「畜生不得無禮。」師云：「破頭山下
J34nB311_p0656c22║拾枯枝。」問：「三人翫月南泉，超然物外，如何是物外？」黃
J34nB311_p0656c23║答曰：「剎竿頭上掛燈籠。」師云：「弄光影漢有甚麼限？」問：
J34nB311_p0656c24║「巖頭兩舉末後句，畢竟是有是無？是同是別？」黃答曰：
J34nB311_p0656c25║「矢上加尖。」師云：「滿口雌黃心似蝎。」問：「一里兩里，狗眼
J34nB311_p0656c26║見鬼；三工四工，牛目知風。何也？」黃答曰：「好與一坑埋
J34nB311_p0656c27║卻。」師云：「見怪者心惑。」問：「捏殺三千祖，槌扁作扇搖，上
J34nB311_p0656c28║書一箇字，兩點又三勾，是何心行？」黃答曰：「狼籍不少。」
J34nB311_p0656c29║師云：「不許攙行奪市。」問：「雲巖不知有，意旨如何？」黃答
J34nB311_p0656c30║曰：「東家人死，西家助哀。」師云：「他家自有靈符在。」問：「無
J34nB311_p0657a01║雲生嶺上，有月落波心，過在甚麼處？」黃答曰：「露。」師云：
J34nB311_p0657a02║「墻壁瓦礫。」問：「捏鼻捲席已太多生，如何震威一喝，直
J34nB311_p0657a03║得三日耳聾聻？」黃答曰：「傷弓之鳥聞弦聲而驚。」師云：
J34nB311_p0657a04║「遮納敗闕漢，焉知有今日事？」
J34nB311_p0657a05║師月夜閒立，與璞首座併諸子譚及習氣難除之事，
J34nB311_p0657a06║座云：「璞亦思及於此，有詩二句云：『最喜懶安解牧牛，
J34nB311_p0657a07║歸宗宣老可為儔。』請和尚代續末後二句。」師云：「欲知
J34nB311_p0657a08║今日門前事，車過分明兩道溝。」座禮拜，師復曰：「予昔
J34nB311_p0657a09║在博山，與雪關、顏石二兄坐，石曰：『二兄可作一詩讚
J34nB311_p0657a10║我何如？』關應曰：『近日看山頭不動，阿師卻有幾分頑。』
J34nB311_p0657a11║予曰：『此結語也。』關曰：『兄何不為起語乎？』予曰：『芒鞋踏
J34nB311_p0657a12║破幾重關，未得身心徹底閒。近日看山頭不動，阿師
J34nB311_p0657a13║卻有幾分頑。』當時三人撫掌大笑。」座曰：「不因和尚今
J34nB311_p0657a14║夜重舉，幾遺落此奇事。」
J34nB311_p0657a15║徑山問答機緣
J34nB311_p0657a16║僧問：「徑山八十七代祖庭，今幸和尚中興，請問如何
J34nB311_p0657a17║是中興事？」師云：「山僧拄杖未開封。」進云：「和尚大煞慈
J34nB311_p0657a18║悲。」師云：「謝子慇勤，請喫一棒。」僧禮退。
J34nB311_p0657a19║僧問：「諸祖各有門庭，請問如何是和尚門庭？」師云：「幾
J34nB311_p0657a20║時到遮裏？」僧云：「昨日。」師云：「在那裏安單？」僧云：「客房。」師
J34nB311_p0657a21║云：「原來是門外漢。」進云：「如何是門內事？」師云：「闍黎且
J34nB311_p0657a22║繞天下行腳去著。」僧便出，師云：「一任滔滔。」
J34nB311_p0657a23║師問僧：「何處來？」曰：「金粟。」師云：「在金粟作甚麼？」曰：「閒住。」
J34nB311_p0657a24║師云：「金粟那有閒飯你喫？」曰：「遮裏未嘗不閒。」師云：「我
J34nB311_p0657a25║遮裏容你不得。」僧便喝，師云：「遮弄精魂漢。」便打出。
J34nB311_p0657a26║僧問：「有句無句，如藤倚樹，樹倒藤枯，句歸何處？如何
J34nB311_p0657a27║是句？」師打云：「逐語生解漢，在遮裏作麼？」僧云：「畢竟句
J34nB311_p0657a28║歸何處？」師打云：「且打斷葛藤著。」
J34nB311_p0657a29║僧問：「百萬松杉雙徑杳，三千樓閣五峰寒。有人道：杳
J34nB311_p0657a30║字是繞字，寒字是函字。還是那個字更妙？」師云：「你曾
J34nB311_p0657b01║到凌霄峰也未？」僧云：「曾到。」師云：「你那一對瞎窟眼，只
J34nB311_p0657b02║好出氣。」僧云：「和尚因何罵某甲？」「師云：好貨！我罵你。」因
J34nB311_p0657b03║僧問：「五位王子有同別也無？」師云：「一有多種，二無兩
J34nB311_p0657b04║般。」曰：「如何是誕生王子？」師云：「銀盤盛雪。」曰：「如何是朝
J34nB311_p0657b05║生王子？」師云：「明月藏鷺。」曰：「如何是末生王子？」師云：「類
J34nB311_p0657b06║之不齊。」曰：「如何是化生王子？」師云：「混則知處。」曰：「如何
J34nB311_p0657b07║是內生王子？」師云：「夜半正明，天曉不露。」進云：「五位王
J34nB311_p0657b08║子還有父也無？」師云：「東宮雖正嫡，不面帝堯顏。」進云：
J34nB311_p0657b09║「恁麼則九重深密人難見也。」師云：「須知向上一路，尊
J34nB311_p0657b10║貴自別。」僧禮拜云：「謝師指示。」師云：「山僧失利。」
J34nB311_p0657b11║僧問：「大慧竹篦子，和尚也拈提否？」師云：「不拈。」曰：「為什
J34nB311_p0657b12║不拈？」師云：「沒遮閒工夫。」曰：「莫是和尚親切為人處也
J34nB311_p0657b13║無？」師云：「浪蕩拾花針。」
J34nB311_p0657b14║僧問：「和尚往年嘗用如意，如何近來亦用拄杖？」師云：
J34nB311_p0657b15║「禮防君子。」曰：「和尚也怕遮些狂禪和子麼？」師便打，云：
J34nB311_p0657b16║「正為如此。」
J34nB311_p0657b17║行者問：「初祖云：『外息諸緣，內心無喘，心如墻壁，乃可
J34nB311_p0657b18║入道。』古人又道：『從緣薦得相應疾，就體消停得力遲。』
J34nB311_p0657b19║豈不與前相違？」師云：「兔角杖挑潭底月，龜毛拂縛樹
J34nB311_p0657b20║頭風。」進云：「內不放出，外不放入，始得相應。觀音大士
J34nB311_p0657b21║又道：從聞思修入三摩地。」師云：「拋出沒孔鎚，打碎空
J34nB311_p0657b22║王腦。」進云：「馬祖陞堂，百丈捲席，已深明昨日事，後來
J34nB311_p0657b23║一喝直得耳聾，又是甚麼？」師云：「荊棘林下拔足，月明
J34nB311_p0657b24║簾外轉身。」進云：「南山起雲、北山下雨即不問，空生巖
J34nB311_p0657b25║中晏坐，帝釋因何雨花？」師云：「路逢死蛇莫打殺，無底
J34nB311_p0657b26║藍兒盛將歸。」進云：「發真歸元，十方虛空消殞，未審斯
J34nB311_p0657b27║人何處安身立命？」師云：「癡人面前不得說夢。」者禮拜
J34nB311_p0657b28║云：「今日某甲小出大遇。」師打云：「你道甚麼？」
J34nB311_p0657b29║僧問：「昨日和尚開示二居士：『看一切公案與自己著
J34nB311_p0657b30║語，無論巧拙，須先得個自己痛快。』痛快處莫便是省
J34nB311_p0657c01║發麼？」師云：「痛快處是搔著痒處。」曰：「不痒不痛時如何？」
J34nB311_p0657c02║師云：「頑皮怪肉有甚麼血性？」曰：「泥牛吼月，木馬嘶風
J34nB311_p0657c03║又如何？」師曰：「正是頑皮怪肉。」曰：「如何又解吼月嘶風？」
J34nB311_p0657c04║師云：「爭奈你不痛快。」
J34nB311_p0657c05║師一日示造東苑和尚塔因緣榜於殿左，有僧見，乃
J34nB311_p0657c06║到方丈禮云：「某甲見東苑和尚塔已造了也。」師云：「塔
J34nB311_p0657c07║造在那裏？」僧展兩手，師云：「未在。」僧乃珍重而出，復呈
J34nB311_p0657c08║頌曰：「東苑靈塔，逼塞虛空，通身焦爛，處處無蹤，塔門
J34nB311_p0657c09║沒縫，八面玲瓏。咦！夾路桃花風雨後，馬蹄無處避殘
J34nB311_p0657c10║紅。」師覽云：「馬蹄無處避，你作麼生承當？」僧云：「承當則
J34nB311_p0657c11║有避處也。」師云：「煙霞生背面時如何？」僧云：「處處耀日
J34nB311_p0657c12║輪。」師云：「待塔合尖著。」僧云：「合尖了也。」師云：「如何得一
J34nB311_p0657c13║枝橫出？」僧云：「三十年後待某甲與和尚別通一箇消
J34nB311_p0657c14║息。」師云：「只今作麼生？」僧云：「終不敢造次。」便禮退。
J34nB311_p0657c15║崇先機緣
J34nB311_p0657c16║師問僧：「甚處來？」曰：「鼓山。」師曰：「不跨石門句，有人道得
J34nB311_p0657c17║無？」曰：「無人道得。」師曰：「可惜眉毛。」僧云：「請和上指示。」師
J34nB311_p0657c18║曰：「緊峭艸鞋去。」
J34nB311_p0657c19║師問僧：「甚處來？」曰：「和上不知某甲來處麼？」師曰：「野狐
J34nB311_p0657c20║精𨁝跳作麼？」曰：「情知和上有此一機。」師曰：「苦不是新
J34nB311_p0657c21║羅。」僧禮拜，師曰：「村夫喫橄欖。」
J34nB311_p0657c22║師問僧：「曾見博山先和上否？」曰：「天界寺曾見。」師曰：「有
J34nB311_p0657c23║甚麼言句？」曰：「有則有，忘卻了也。」師曰：「前孤負眼睛，後
J34nB311_p0657c24║孤負耳朵。」曰：「如何得不孤負去？」師曰：「手長衫袖短，腳
J34nB311_p0657c25║瘦草鞋寬。」
J34nB311_p0657c26║師問僧：「曾見天童和上否？」曰：「金粟時曾見。」師曰：「如何
J34nB311_p0657c27║是棒下無生忍，臨機不見師？」曰：「須是和上始得。」師曰：
J34nB311_p0657c28║「掠虛頭漢，自領出去。」
J34nB311_p0657c29║師問僧：「去年貧不是貧，今年貧始是貧。你道香嚴在
J34nB311_p0657c30║那裏安身立命？」曰：「錐也無，立甚麼命？」師曰：「亡命漢向
J34nB311_p0658a01║艸裏滾作麼？」曰：「何處是艸裏滾？」師曰：「黃連作馬鞭。」
J34nB311_p0658a02║僧問：「如何是佛？」師曰：「未夢金人。」「如何是法？」師曰：「不見
J34nB311_p0658a03║白馬。」「如何是僧？」師曰：「王庫無此刀。」「如何是常住三寶？」
J34nB311_p0658a04║師曰：「兩粥一飯。」「如何奉持？」師曰：「朝看東南，晚看西北。」
J34nB311_p0658a05║「還有知恩報恩者無？」師曰：「畢竟水從海裏去，到頭雲
J34nB311_p0658a06║信嶺邊歸。」
J34nB311_p0658a07║僧問：「有問石頭和尚：『如何是道？』頭曰：『木頭。』又問：『如何
J34nB311_p0658a08║是禪？』頭曰：『碌磚。』此意如何？」師曰：「藝壓當行。」僧云：「或問
J34nB311_p0658a09║和尚：『如何是道？』作麼生？」師曰：「好皮不染皂。」問：「如何是
J34nB311_p0658a10║禪？」曰：「好人不倩錢。」問：「此與石頭答有同別否？」師曰：「白
J34nB311_p0658a11║馬廟前好繖舖。」僧曰：「不會。」師曰：「木屐店在對門開。」僧
J34nB311_p0658a12║曰：「恁麼一副要用也。」師云：「天晴不肯去，直待雨淋頭。」
J34nB311_p0658a13║僧禮拜，師大笑曰：「消得！消得！」
J34nB311_p0658a14║僧問：「雲巖良久云：『秖遮是。』便可傳得真麼？」師曰：「洗木
J34nB311_p0658a15║屐。」進云：「洞山為甚沉吟？」師云：「石頭搖。」進云：「如何又因
J34nB311_p0658a16║過水睹影，始乃大悟玄旨？」師云：「穿心國裏日如脂。」進
J34nB311_p0658a17║云：「某甲不會。」師曰：「弱水如堪渡，蓬萊人易登。」
J34nB311_p0658a18║僧問：「知有底人如何行履？」師云：「燒火不用薪。」進云：「不
J34nB311_p0658a19║知有底人如何指示他？」師云：「煮石念摩訶。」進云：「一朝
J34nB311_p0658a20║瞥地時如何？」師云：「矮子上天梯。」
J34nB311_p0658a21║病中垂六問
J34nB311_p0658a22║問：「馬祖安因甚道日月面佛？」代云：「且喜和尚無恙。」
J34nB311_p0658a23║維摩獨寢一床，世尊問：「甚麼疾？」代云：「送人入火坑。」
J34nB311_p0658a24║石霜首座自能坐脫立亡，九峰侍者因甚謂佗未會
J34nB311_p0658a25║先師意？代云：「須知石霜門下劍戟縱橫。」
J34nB311_p0658a26║佛鑑佛眼，憤出五祖。祖具甚眼道，待佗大病一番，始
J34nB311_p0658a27║思量我。代云：「還知祖父利害麼？」
J34nB311_p0658a28║洞山病，遣問雲居云：「雲巖路相次絕也，如何先教伊
J34nB311_p0658a29║遠立？」聲未絕，果被一棒。代云：「瞎驢滅卻正法眼。」
J34nB311_p0658a30║吾有大病，非也，求醫。代云：「某甲放參去也。」