J34nB311_p0658b01║天界覺浪盛禪師全錄卷之十二
J34nB311_p0658b02║
J34nB311_p0658b03║門人　大機　大忍　大寧　大別　較
J34nB311_p0658b04║頌古
J34nB311_p0658b05║文佛。
J34nB311_p0658b06║指地指天成賣小，觀星說悟更無慚。平生伎倆至窮
J34nB311_p0658b07║處，冷把花枝對眾看。
J34nB311_p0658b08║達磨。
J34nB311_p0658b09║冒命西來已負機，那堪梁殿失便宜。此時不肯空歸
J34nB311_p0658b10║去，雪裏拗他半臂兒。
J34nB311_p0658b11║六祖。
J34nB311_p0658b12║應無所住而生心，去去黃梅受苦辛。畢竟一塵無著
J34nB311_p0658b13║處，卻將衣法付何人。
J34nB311_p0658b14║馬祖。
J34nB311_p0658b15║牛不打兮徒坐佛，磨磚成鏡果神明。照開心地無門
J34nB311_p0658b16║路，的的從他腳下行。
J34nB311_p0658b17║石頭。
J34nB311_p0658b18║南岳高登書不達，天生強項不堪親，翻然更作參同
J34nB311_p0658b19║契，別置青原鈯斧斤。
J34nB311_p0658b20║溈山。
J34nB311_p0658b21║大雄言下偷心死，踢倒瓶兒贏了山。驀地忽成頭角
J34nB311_p0658b22║去，故園風月更間關。
J34nB311_p0658b23║臨濟。
J34nB311_p0658b24║三頓蒿枝赤肉招，老婆徹困不相饒。惜乎舌上通些
J34nB311_p0658b25║子，脅下還拳恨怎消。
J34nB311_p0658b26║洞山。
J34nB311_p0658b27║臨行乞得巖良久，睹影方知不是渠。卻自無中能唱
J34nB311_p0658b28║出，一門偏正孰分疏。
J34nB311_p0658b29║雲門。
J34nB311_p0658b30║拼命挨傷睦老鋒，如王氣宇絕中通。再來象骨呈機
J34nB311_p0658c01║變，北斗藏身趣更濃。
J34nB311_p0658c02║法眼。
J34nB311_p0658c03║地藏門前百雜碎，大千沙界太森森。唯心唯識天機
J34nB311_p0658c04║泄，誰解鴛鴦見密鍼。
J34nB311_p0658c05║六祖行狀十頌。
J34nB311_p0658c06║放下柴擔試一聽，曩生習氣忽通明。謝他布施堪供
J34nB311_p0658c07║母，轍向東山驀直行。
J34nB311_p0658c08║佛性何嘗有北南，獦獠根器已非凡。著渠糟廠深安
J34nB311_p0658c09║置，贏得黃梅冷眼看。
J34nB311_p0658c10║菩提無樹鏡非臺，以己妨人太賣乖。最好皮鞋都擦
J34nB311_p0658c11║了，聽他豆自爆寒灰。
J34nB311_p0658c12║米熟也未欠篩在，碓頭三下真可怪。何期半夜入袈
J34nB311_p0658c13║圍，付了衣囊吾自載。
J34nB311_p0658c14║大庾嶺頭提不起，就中何幸茲消息。翻言不為衣缽
J34nB311_p0658c15║來，授首與人求活計。
J34nB311_p0658c16║善惡不思何面目，老盧開口齒先寒。饒他直下便明
J34nB311_p0658c17║去，未必能超百尺竿。
J34nB311_p0658c18║汝若返照密在汝，如人飲水自家知。會須撲破秦時
J34nB311_p0658c19║鏡，解使泥牛顛倒騎。
J34nB311_p0658c20║不是風旛動自心，無端插觜強錐鍼。一朝瞥爾知羞
J34nB311_p0658c21║澀，始信真鋀不博金。
J34nB311_p0658c22║獵衣卸下便登壇，灼灼婆心示肺肝。生得克家原嶽
J34nB311_p0658c23║子，兩峰爽出一溪寒。
J34nB311_p0658c24║歸根亦復來無口，大庾嶺上網張取。曹溪末後句深
J34nB311_p0658c25║深，特地浪花為一吼。
J34nB311_p0658c26║五家宗旨頌。
J34nB311_p0658c27║溈仰宗，寒灰筴出井中儂，柴頭吹起還源焰，兩箇蟭
J34nB311_p0658c28║蟟吞大蟲。
J34nB311_p0658c29║臨濟宗，痛棒痕痕絕路通，赤肉團頭心膽裂，冤冤相
J34nB311_p0658c30║報立家風。
J34nB311_p0659a01║曹洞宗，渠我相參迥不同，透去可中無變易，玄關金
J34nB311_p0659a02║鎖密重重。
J34nB311_p0659a03║雲門宗，腳跟拶斷始英雄，翻身擲出秦時鑽，驚倒南
J34nB311_p0659a04║山鱉鼻翁。
J34nB311_p0659a05║法眼宗，豎起指頭奪別同，直下頓明心地印，一簾捲
J34nB311_p0659a06║落兩機鋒。
J34nB311_p0659a07║溈仰三生六種。
J34nB311_p0659a08║寶鏡三生靈焰發，超超圓相六名通。沙彌續得主中
J34nB311_p0659a09║主，玅用縱橫展至宗。
J34nB311_p0659a10║臨濟三玄四喝。
J34nB311_p0659a11║棒頭突出喝中玄，句句金剛作用全，探艸輒成獅子
J34nB311_p0659a12║踞，許誰擬議迅雷前？
J34nB311_p0659a13║曹洞四墮四禁。
J34nB311_p0659a14║秪這是誰能變易？類隨何處不稱尊？為憐顛倒成緇
J34nB311_p0659a15║素，墮禁深深解脫門。
J34nB311_p0659a16║雲門三句一鏃。
J34nB311_p0659a17║捉住推開生殺急，拈來便用太狼心。等閒三句收天
J34nB311_p0659a18║下，一鏃輕輕喪古今。
J34nB311_p0659a19║法眼一滴六相。
J34nB311_p0659a20║信手纔沾一滴水，儼然六相此交參。本來成現風光
J34nB311_p0659a21║好，誰把牛頭尾上安。
J34nB311_p0659a22║師因挺瞳石遠諸子，請問從上源流，及五家宗旨
J34nB311_p0659a23║門庭事。師乃拈前隱夢筆時所作七十頌示之。挺
J34nB311_p0659a24║等拜受，謹錄出以公同參。足見我師久默斯要如
J34nB311_p0659a25║此。學人大瞳錄。
J34nB311_p0659a26║洞山五位正偏頌。
J34nB311_p0659a27║正中偏，大會孟津盟誓言。受命觀商誅厥罪，同心同
J34nB311_p0659a28║德敢違天。
J34nB311_p0659a29║偏中正，一戎衣而天下定。乃反舊章復釋封，大賚庶
J34nB311_p0659a30║邦安萬姓。
J34nB311_p0659b01║正中來，武王即位祀燔柴。追親及遠崇明德，成命尊
J34nB311_p0659b02║周休震哉。
J34nB311_p0659b03║偏中至，訪於箕子咨收敘。重推洪範九疇言，皇極之
J34nB311_p0659b04║敷帝訓是。
J34nB311_p0659b05║兼中到，文武聖明已大告。垂拱端然四海清，熙熙天
J34nB311_p0659b06║下知誰造。
J34nB311_p0659b07║曹山五位君臣頌。
J34nB311_p0659b08║正位君，穆穆緝熙已自申。克配上天終弗易，嗚呼不
J34nB311_p0659b09║顯德之純。
J34nB311_p0659b10║偏為臣，西伯從來有至勳。開國承家膺錫命，獨能翼
J34nB311_p0659b11║翼致其身。
J34nB311_p0659b12║君視臣，忍使如傷赤子均。枯骨沾思禽獸若，廓然胞
J34nB311_p0659b13║與一成仁。
J34nB311_p0659b14║臣奉君，盡瘁鞠躬服事殷。三分天下有其二，聖明咫
J34nB311_p0659b15║尺敬尤勤。
J34nB311_p0659b16║君臣合，天命人心一周匝。文王至德誠自然，武王周
J34nB311_p0659b17║公孝其達。
J34nB311_p0659b18║石霜五位王子頌。
J34nB311_p0659b19║誕王子，天生虞舜正斯紀。濬哲文明足有臨，大孝終
J34nB311_p0659b20║身慕弗止。
J34nB311_p0659b21║朝王子，完廩浚井何憂喜。蒸蒸又以不格姦，瞽瞍豫
J34nB311_p0659b22║哉天下底。
J34nB311_p0659b23║末王子，麋鹿山中偕樂只。耕稼陶漁自若焉，明明揚
J34nB311_p0659b24║側有鰥氏。
J34nB311_p0659b25║化王子，玄德升聞師錫亹。詢事考言續可嗣，受終文
J34nB311_p0659b26║祖於茲始。
J34nB311_p0659b27║內王子，重華協帝至尊矣。恭己無為自太平，韶樂雍
J34nB311_p0659b28║容盡美矣。
J34nB311_p0659b29║臨濟四賓主頌。
J34nB311_p0659b30║賓中賓，子路停車試問津。沮溺自耰渾不輟，途窮況
J34nB311_p0659c01║復厄於陳。
J34nB311_p0659c02║賓中主，制作自是天王事。知我罪我惟春秋，萬世亂
J34nB311_p0659c03║臣賊子懼。
J34nB311_p0659c04║主中賓，斯文未喪漫沉吟。天將夫子為木鐸，獨使周
J34nB311_p0659c05║流作正音。
J34nB311_p0659c06║主中主，杏壇設教尊尼父。王振金聲集大成，百王千
J34nB311_p0659c07║聖齊師魯。
J34nB311_p0659c08║四賓主，一自從心不踰矩。大哉博學無成名，吾執射
J34nB311_p0659c09║乎吾執御。
J34nB311_p0659c10║臨濟人境四料揀頌。
J34nB311_p0659c11║奪人不奪境，世危不足整。誅彼一亂魁，天下自安枕。
J34nB311_p0659c12║奪境不奪人，舊邦維命新。有王能大賚，萬國自來賓。
J34nB311_p0659c13║人境兩俱奪，正令一時發。列爵更封疆，天下靡侵越。
J34nB311_p0659c14║人境俱不奪，世治無征伐。端拱自平章，朝野忘休烈。
J34nB311_p0659c15║人境四料揀，切忌刻死版。當機覿面提，好生透心眼。
J34nB311_p0659c16║師坐夢筆倚杖室，時潘雪生大嗣偕諸儒者請問：
J34nB311_p0659c17║「禪門以性命為歸趣，何諸祖以正偏、君臣、王子、主
J34nB311_p0659c18║賓、人境立為宗旨，豈出世間法亦合於處世間法
J34nB311_p0659c19║乎？」師曰：「此皆托世法有貴賤、尊卑、內外、親疏、正依
J34nB311_p0659c20║之道為喻，使人易於因名思義，以法求心，不使邪
J34nB311_p0659c21║外僭越，失宗亂統。參究之久，自當悟入玄旨，迥超
J34nB311_p0659c22║名言也。」遂以武王頌正偏，文王頌君臣，大舜頌王
J34nB311_p0659c23║子，仲尼頌主賓，以周頌人境，此亦借事明宗，隨機
J34nB311_p0659c24║設化，幸勿以無泥牛木馬為太異也。潘生等大喜
J34nB311_p0659c25║曰：「吾師以四大聖頌此四宗旨，讀其題者，當於世
J34nB311_p0659c26║出世法思過半矣。」乃拜而識之。瞳錄。
J34nB311_p0659c27║洞山正偏五位頌。
J34nB311_p0659c28║正中偏，木人揮掌拍蒼天。虛空墮地毘嵐起，吹落舍
J34nB311_p0659c29║那眉半邊。
J34nB311_p0659c30║偏中正，消磨大地渾如鏡。單單照見瞎王婆，手把無
J34nB311_p0660a01║星屈曲秤。
J34nB311_p0660a02║正中來，夜半誤穿沒底鞋。踏著茄子呱聲叫，驚得蝦
J34nB311_p0660a03║蟆輒活埋。
J34nB311_p0660a04║偏中至，八十翁翁報毬氣。可憐費盡老無明，白眼看
J34nB311_p0660a05║他兒仔戲。
J34nB311_p0660a06║兼中到，一條拄杖床前靠。忽然狂狗來探頭，不覺笑
J34nB311_p0660a07║曰可知道。
J34nB311_p0660a08║其一、以類墮披毛戴角，頌正偏五位。
J34nB311_p0660a09║正中偏，折角泥牛露地眠。覿面牧童尋不得，卻隨芳
J34nB311_p0660a10║艸過晴川。
J34nB311_p0660a11║偏中正，忽爾一吽山水靜。正擬回頭把索穿，寥寥復
J34nB311_p0660a12║失渠蹤影。
J34nB311_p0660a13║正中來。夜深亦自出林隈。踏踏不知何處去，長安一
J34nB311_p0660a14║逕絕塵埃。
J34nB311_p0660a15║偏中至，狹路相逢曾不避。信手牽來勿用鞭，聲聲邃
J34nB311_p0660a16║向前村吹。
J34nB311_p0660a17║兼中到，人牛各適忘幽躁。月落潭空天色沉，家家密
J34nB311_p0660a18║邇休相報。
J34nB311_p0660a19║其二、以隨墮不斷聲色，頌正偏五位。
J34nB311_p0660a20║正中偏，獨倚欄杆淚潛然。無限傷心難卻寄，花啼鳥
J34nB311_p0660a21║笑又經年。
J34nB311_p0660a22║偏中正，斂衽簾前喜定定。夜來親夢夫婿歸，精繡鏡
J34nB311_p0660a23║囊謝神聖。
J34nB311_p0660a24║正中來，特地八門忽見猜。自是別離情思久，相逢猶
J34nB311_p0660a25║怯夢時回。
J34nB311_p0660a26║偏中至，魚鴈音書重展視。肝腸片片可憐人，面目分
J34nB311_p0660a27║明渾不是。
J34nB311_p0660a28║兼中到，琴瑟不調元自好。閨閣風流人莫知，春花狼
J34nB311_p0660a29║藉長安道。
J34nB311_p0660a30║其三、以尊貴墮，禮絕百僚，頌正偏五位。
J34nB311_p0660b01║正中偏，纔出頭來便指天。目顧四方行七步，十分尊
J34nB311_p0660b02║特向誰憐。
J34nB311_p0660b03║偏中正，英英意氣能傳令。四門遊罷獨傷心，半夜踰
J34nB311_p0660b04║城求究竟。
J34nB311_p0660b05║正中來，冷冷雪嶺勿疑猜。驀地抬眸星獨朗，不禁這
J34nB311_p0660b06║點叫奇哉。
J34nB311_p0660b07║偏中至，落艸為他尋便利，四十九年舌斷根，拍盲拽
J34nB311_p0660b08║轉娘生鼻。
J34nB311_p0660b09║兼中到，滿口於茲難自道。試把花枝對眾看，飲光一
J34nB311_p0660b10║瞥隨傾倒。
J34nB311_p0660b11║世尊初生，指天指地（龍湖）。
J34nB311_p0660b12║纔子出頭來，便恁逞奇特。要省力為人，卻自不省力。
J34nB311_p0660b13║世尊雪山，觀星悟道。
J34nB311_p0660b14║六載雪壓眉，一夜星破眼。何似我聞貓，㘞地一聲喊。
J34nB311_p0660b15║世尊陞座，文殊白椎。
J34nB311_p0660b16║是誰迫上堂？是誰迫下座？不知我迫人，不知人迫我。
J34nB311_p0660b17║世尊拈花，迦葉微笑。
J34nB311_p0660b18║我拈如意子，亦嘗全提此。不遇這般人，自起還自止。
J34nB311_p0660b19║文殊罔明，女子出定。
J34nB311_p0660b20║誰謂物理齊，種麻還得粟。莊周為蝴蝶，蘧蘧夢初足。
J34nB311_p0660b21║迦葉阿難，倒卻剎竿。
J34nB311_p0660b22║身外無長物，片衲如懸絲。呼來還自諾，推倒復何疑。
J34nB311_p0660b23║達磨面壁。
J34nB311_p0660b24║西也壁，東也壁。來也壁，去也壁。梁王壁也神光壁。
J34nB311_p0660b25║二祖安心
J34nB311_p0660b26║覓心不可得，又得甚麼髓。雖非關我事，也要我相許。
J34nB311_p0660b27║馬祖日面。
J34nB311_p0660b28║兩眼星飛，四蹄電閃。閃殺天下，不見血濺。
J34nB311_p0660b29║百丈野鴨。
J34nB311_p0660b30║出門是艸，何處尋討？信手拈來，恰好恰好。
J34nB311_p0660c01║洞山睹影。
J34nB311_p0660c02║邈之不真，悟來太切。平步丹霄，拈弄日月。
J34nB311_p0660c03║雲門損足。
J34nB311_p0660c04║引上懸崖，一手推倒，特地翻身，如獅子吼。
J34nB311_p0660c05║德山托缽。
J34nB311_p0660c06║翻卻面皮，下這毒手。末後全提，自揚家醜。
J34nB311_p0660c07║趙州勘婆子。
J34nB311_p0660c08║明知山有虎，偏向虎山行。捨命陪君子，以表此生平。
J34nB311_p0660c09║玄沙諦當。
J34nB311_p0660c10║劍客既呈劍，詩人復獻詩。欲開千古眼，更剔兩莖眉。
J34nB311_p0660c11║香嚴樹枝。
J34nB311_p0660c12║口咬樹枝，不敢相欺。分明道了，你知不知？
J34nB311_p0660c13║婆子拋兒。
J34nB311_p0660c14║秪這不消，大地水漲，浸殺法身，全無伎倆。
J34nB311_p0660c15║大隨覆鞋。
J34nB311_p0660c16║脫鞋覆龜，鬼見鍾馗。計較不成，皮骨如縻。
J34nB311_p0660c17║一歸何處？
J34nB311_p0660c18║絕好這一拶，拶拶百雜碎。虛空喟然曰：未有是處在。
J34nB311_p0660c19║經首。
J34nB311_p0660c20║以字不成八不是，春風拂檻花猶睡。王孫何去未歸
J34nB311_p0660c21║來，芳艸凄凄愁滿地。
J34nB311_p0660c22║黃龍三關。
J34nB311_p0660c23║我手何似佛手，特地出乖弄醜。早已勘破禿奴，快須
J34nB311_p0660c24║合取狗口。
J34nB311_p0660c25║我腳何似驢腳，扁頭無異木杓。逢人撒屎撒沙，便好
J34nB311_p0660c26║大棒打卻。
J34nB311_p0660c27║人人有箇生緣。從來活計失錢。只得唱這囉哩，到處
J34nB311_p0660c28║討些盤纏。
J34nB311_p0660c29║趙州四佛。
J34nB311_p0660c30║金佛不度爐，擲刀廣額屠。自稱千佛數，不覺面糊塗。
J34nB311_p0661a01║木佛不度火，丹霞卻脫灑。賺殺住菴僧，一任眉鬚墮。
J34nB311_p0661a02║泥佛不度水，青原垂足指。可惜住山人，無風波浪起。
J34nB311_p0661a03║真佛屋裏坐，南陽招箭垛。塔樣描紛紛，千古成滯貨。
J34nB311_p0661a04║雲門三句。
J34nB311_p0661a05║函蓋乾坤句，臺山驀直去。趙州也恁麼，勘破何容易。
J34nB311_p0661a06║截斷眾流句，猛虎當路踞。大家看首座，獨得黃檗住。
J34nB311_p0661a07║隨波逐浪句，如藤還倚樹。千里賣布單，一笑歸何處。
J34nB311_p0661a08║圓通作。
J34nB311_p0661a09║悉達纔生，好勝橫行。如今老大，天崩不爭。
J34nB311_p0661a10║世尊陞座，生意易做。不遇知音，卻成滯貨。
J34nB311_p0661a11║趙州布衫，駁駁斑斑。皮穿骨露，也勝金襴。
J34nB311_p0661a12║五臺問路，有故無故。喫盡鹹酸，不知鹽醋。
J34nB311_p0661a13║洞山邈真，佛面剝金。下手不得，忽然失心。
J34nB311_p0661a14║玄沙𡎺指，回瞋作喜。笑倒達摩，平起堆起。
J34nB311_p0661a15║曹山不異，即秖這是。慣發酒顛，全無諱忌。
J34nB311_p0661a16║圓通貓頭，太煞崎嶢。死口纔開，天下魂消。
J34nB311_p0661a17║洞山邈師真。
J34nB311_p0661a18║洋銅熱銕家常食，今特拈來供十方，莫怪知恩人少
J34nB311_p0661a19║有，秖今渠我滾如湯。
J34nB311_p0661a20║德山不荅話。
J34nB311_p0661a21║死人平地已無數，把火齊驅作夜行。險絕還教吹滅
J34nB311_p0661a22║去，新羅日午打三更。
J34nB311_p0661a23║臨濟思蒿枝。
J34nB311_p0661a24║生平別有一深心，撫景觀時自不禁。慷慨悲歌如識
J34nB311_p0661a25║得，何勞琴劍寄知音。
J34nB311_p0661a26║興化擯維那。
J34nB311_p0661a27║誰云虎不食其子，爭奈恩冤業在中。舂打爛泥誇好
J34nB311_p0661a28║手，忍心雌伏見飛雄。
J34nB311_p0661a29║再參獨眼龍。
J34nB311_p0661a30║誰知矮子善觀場，度刃衝流異類行。沒尾大蟲牙爪
J34nB311_p0661b01║怪，倒屙惱亂好人腸。
J34nB311_p0661b02║洞山初喫棒
J34nB311_p0661b03║再三問處涉鉤錐，棒下驚來石火遲，飯袋忽然開口
J34nB311_p0661b04║笑，幾多平地受人欺。
J34nB311_p0661b05║僧問巴陵：「如何是道？」陵云：「明眼人落井。」
J34nB311_p0661b06║爭雄弓馬最危微，背手能拈囓鏃機。自笑老來忘意
J34nB311_p0661b07║氣，看他雲鳥自閒飛。
J34nB311_p0661b08║僧問巴陵：「如何是吹毛劍？」陵云：「珊瑚枝上撐著
J34nB311_p0661b09║月。」
J34nB311_p0661b10║驀劄相逢各展眉，此心千古孰能欺？可憐一句全生
J34nB311_p0661b11║殺，劍挂徐君墓上枝。
J34nB311_p0661b12║僧問巴陵：「如何是提婆宗？」陵云：「銀碗裏盛雪。」
J34nB311_p0661b13║吾宗無語若為人，東土西天負墮深。明月蘆花閒索
J34nB311_p0661b14║索，臨風何處覓秋砧。
J34nB311_p0661b15║僧問：「那吒太子析骨析肉還父母，然後現本身
J34nB311_p0661b16║為父母說法。如何是那吒本身？」師撫掌三下。又
J34nB311_p0661b17║云：「天花吹不盡，處處鳥銜飛。」
J34nB311_p0661b18║不假胞胎未是親，曹山一笑起風塵。夜來玉笛從何
J34nB311_p0661b19║發，惱亂深閨夢裏人。
J34nB311_p0661b20║中天竺雲屋珂禪師，以宋鼎遷，即謝事金山。默
J34nB311_p0661b21║菴言於伯顏，請珂公住靈隱，親持疏叩其門。珂
J34nB311_p0661b22║抽關露半面曰：「汝是誰？」默菴曰：「和上故人某甲
J34nB311_p0661b23║也。」珂落關曰：「我不識你。」後斷江恩公贊曰：「雲屋
J34nB311_p0661b24║今支四十年，高風凜凜尚依然；徒令丞相拜床
J34nB311_p0661b25║下，不肯為渠來冷泉。」師別珂公落關語曰：「我已
J34nB311_p0661b26║識你也。」
J34nB311_p0661b27║雲屋曾將宋紀年，落關一語自危然。故人多已不相
J34nB311_p0661b28║識，更有何顏對冷泉。
J34nB311_p0661b29║僧問南泉：「師歸丈室，將何指示？」泉云：「昨夜三更
J34nB311_p0661b30║失卻牛，天明起來失卻火。」師云：「恁麼則住持不
J34nB311_p0661c01║易。雖然，須是南泉始得。」
J34nB311_p0661c02║野老忘機事事閒，柴門雖設未嘗關。偶然拾得無鬚
J34nB311_p0661c03║鎖，依舊拋他途路間。
J34nB311_p0661c04║舉：「禾山普參黃龍南，問：『阿難問迦葉：「金襴袈裟
J34nB311_p0661c05║之外，別傳箇甚麼？」』迦葉呼阿難，難應諾。迦葉云：
J34nB311_p0661c06║『倒卻門前剎竿著。意旨如何？』」南云：「上人出蜀，曾
J34nB311_p0661c07║到玉泉否？」云：「曾到。」南云：「曾掛搭否？」曰：「一夕便發。」
J34nB311_p0661c08║南云：「智者道場，關將軍打供與結緣幾時？」普座
J34nB311_p0661c09║主良久，理前問，南公免首。主趨出，大驚云：「兩川
J34nB311_p0661c10║義虎，不消此老一唾。」師云：「大小黃龍一生弄佛
J34nB311_p0661c11║手驢腳，特地被遮座主捉敗。」
J34nB311_p0661c12║舉世皆聞蜀道難，誰知平地有牢關。假雞任叫休瞞
J34nB311_p0661c13║我，一唾千門萬戶閒。
J34nB311_p0661c14║舉太陽托浮山接投子公案，師云：「浮山的不是
J34nB311_p0661c15║欺心漢，又誰知接得投子？青滅太陽正法眼藏，
J34nB311_p0661c16║勝於平侍者鑿出塔中頂骨。雖然，如今天下能
J34nB311_p0661c17║有幾人不於三叉路口喪身失命者乎？」
J34nB311_p0661c18║虎口翻身也是奇，青鷹夢裏已驚飛。大陽頂履今何
J34nB311_p0661c19║在，謾向胡僧問故衣。
J34nB311_p0661c20║舉：「南院示啐啄同時至，僧再來舉似，風穴云：『遮
J34nB311_p0661c21║漢會也。』」師云：「南院棒頭已折，此僧擔板過高，就
J34nB311_p0661c22║中燈影裏行，風穴太煞逗湊。若是杖人，當別有
J34nB311_p0661c23║處分。」
J34nB311_p0661c24║啐啄同時用卻奇，移星換斗許誰知。騎牛海上穿衫
J34nB311_p0661c25║子，十字街頭放鷂兒。
J34nB311_p0661c26║舉興化到大覺至言下薦得臨濟於黃蘗喫棒
J34nB311_p0661c27║的道理，師云：「興化的是個亡賴賊，以一條杖子
J34nB311_p0661c28║撥出三聖、大覺，與他作箇對頭，無端要討痛棒
J34nB311_p0661c29║喫，才好公然燒炷香。」
J34nB311_p0661c30║豪傑無王亦自興，難兄難弟作宗盟。當時法眼誰能
J34nB311_p0662a01║滅，磨出吹毛決不平。
J34nB311_p0662a02║舉：「西院因天平漪下四錯，至漪住後，自云：『發足
J34nB311_p0662a03║行腳時，早是錯了。』」師云：「西院寸鐵殺人，不容喘
J34nB311_p0662a04║息；共汝商量兩錯，別有鉤錐。天平跌後思痛，開
J34nB311_p0662a05║眼說夢，爭奈知恩者少，負恩者多。」
J34nB311_p0662a06║天下干戈共戰爭，朝秦暮楚盡求名。不知真命將何
J34nB311_p0662a07║屬，那識真人有主盟。
J34nB311_p0662a08║舉：「佛印元入室次，蘇子瞻適至，印云：『此處無內
J34nB311_p0662a09║翰座子。』蘇云：『借和尚四大作禪床。』印云：『我有一
J34nB311_p0662a10║問，道得即坐，道不得解下玉帶。』蘇云：『便請。』印云：
J34nB311_p0662a11║『四大本空，五蘊非有，內翰向何處坐？』蘇無語。印
J34nB311_p0662a12║即命侍者解下玉帶，以鎮山門。」代蘇荅云：「若
J34nB311_p0662a13║恁麼，則被某坐斷也。」又云：「遮箇破禪床我不坐。」
J34nB311_p0662a14║佛印禪床信手推，七花八裂墮塵埃。如今多少往來
J34nB311_p0662a15║客，丈室門前滑似苔。
J34nB311_p0662a16║舉：「玉泉皓因蘇子瞻過訪，泉問：『官人高姓？』曰：『姓
J34nB311_p0662a17║秤。』泉曰：『甚麼秤？』曰：『稱天下衲僧秤。』泉喝一聲，云：
J34nB311_p0662a18║『重多少？』蘇無語。」代蘇撫掌云：「果然是個野干
J34nB311_p0662a19║鳴。」又云：「草賊大敗。」
J34nB311_p0662a20║偶因撥動玉泉喝，稱得果然野干鳴，千古禪流高著
J34nB311_p0662a21║眼，莫教錯認定盤星。
J34nB311_p0662a22║國一禪師初登徑山頂上，於龍湫邊宴坐，五百
J34nB311_p0662a23║龍神不安，因讓其窟宅湧為寺基。且道國一宴
J34nB311_p0662a24║坐，何得令龍神不安而徙其宅？龍代云：「密移一
J34nB311_p0662a25║步看天機。」
J34nB311_p0662a26║若不同床睡，焉知被底穿。遮些消息子，不與外人傳。
J34nB311_p0662a27║巾子山人參國一，求薙度往京救佛法之難。國
J34nB311_p0662a28║一試其神通，彼因大喝一聲，將坐後大石震為
J34nB311_p0662a29║三斷。如今滿天下許多吠聲之徒，還有能一喝
J34nB311_p0662a30║使彼髑髏粉碎者麼？代云：「婆心徹困為阿誰？」
J34nB311_p0662b01║不聞遮老馬，踏殺天下人。饒是白拈賊，無處著渾身。
J34nB311_p0662b02║妙喜室中不許人下喝，下一喝者罰十金。了明
J34nB311_p0662b03║長老先將庫司銀十兩放方丈几上，大喝一聲
J34nB311_p0662b04║而出。且道下遮一喝堪作甚麼事？代云：「禍不
J34nB311_p0662b05║入慎家之門。」
J34nB311_p0662b06║養子不及父，家門一世衰。須知今日事，古佛莫安排。
J34nB311_p0662b07║昧劣莫過於毛禽，如何徑山大殿鴉叫得甚？則
J34nB311_p0662b08║大殿有人做供。觀音殿鴉叫得甚？則觀音殿有
J34nB311_p0662b09║人做供。代云：「何我到山不聞此事？」
J34nB311_p0662b10║鬼窟作活計，添得鴉臭氣。八十翁登場，豈比小兒戲。
J34nB311_p0662b11║杖人前日上堂云：「迷中有悟，悟中有迷，迷中有
J34nB311_p0662b12║迷，悟中有悟。此四句中各有意旨，一一道來看。」
J34nB311_p0662b13║代云：「不許夜行，設明須到。」
J34nB311_p0662b14║不辭向汝道，恐瞎天下眼。透過向上機，自不遭人點。
J34nB311_p0662b15║妙喜嘗以竹篦子驗人，杖人以如意子驗人，喚
J34nB311_p0662b16║作如意子則觸，不喚作如意子則背，不得有語，
J34nB311_p0662b17║不得無語，且作麼生得個出身活路？代云：「要
J34nB311_p0662b18║識真金火裡看。」
J34nB311_p0662b19║當機覿面提，關捩如何轉？奮迅獅子兒，須防此中險。
J34nB311_p0662b20║（此徑山時，師垂問，復自代自頌。）
J34nB311_p0662b21║破籃莖草頌（有序，癸巳孟冬書付竹關。）
J34nB311_p0662b22║文殊與善財採藥，殊曰：「是藥者採將來。」財曰：「盡大地
J34nB311_p0662b23║無有是藥者。」殊曰：「不是藥者採將來。」財曰：「盡天地無
J34nB311_p0662b24║有不是藥者。」殊信手拈起一莖草曰：「只此能殺人，能
J34nB311_p0662b25║活人。」杖人曰：「從上手眼自別。一挨一拶，直要控人於
J34nB311_p0662b26║生死得箇入處，又要控人於性命上得箇出處。門裏
J34nB311_p0662b27║出得身，身裏出得門，然後自能作主，破格為人。一切
J34nB311_p0662b28║聖凡只是不知出入之機，故於變異不得自在也。故
J34nB311_p0662b29║吾宗獨貴知有，惟知有者始解入作。如藥山與雲巖
J34nB311_p0662b30║伐木次，巖問：『腰間響底是甚麼？』山拔刀作砍勢，巖悚
J34nB311_p0662c01║然。此藏鋒出入，殺活無痕，大用全提，佛祖難搆也。僧
J34nB311_p0662c02║問洞山：『和尚于雲巖處有何所得？』洞曰：『無所得。我不
J34nB311_p0662c03║重先師道德，只重先師不為我說破。』又問：『先師還知
J34nB311_p0662c04║有也無？』洞曰：『若知有，爭肯恁麼道？不知有，爭解恁麼
J34nB311_p0662c05║道？』只此便是金鎖玄關，全無肯路。人能於此如生冤
J34nB311_p0662c06║家相似，疑憤不已，傷盡偷心，自有出身機用。如寶之
J34nB311_p0662c07║明暗形影，嬰兒之哆和去住，莖草之味味，五金剛杵
J34nB311_p0662c08║之殺活，諸見重離之回互交參，此大似死法而存活
J34nB311_p0662c09║機，使此法式不毀，有足揀別真偽也。如水火是名，濕
J34nB311_p0662c10║熱是實，而實用之神化，豈名言所可執？或又藥物之
J34nB311_p0662c11║辨性味，其殺人活人，原在人而不在藥。出入之機，各
J34nB311_p0662c12║有親切。溈山入於撥火，德山入於吹燈，臨濟入於喫
J34nB311_p0662c13║棒，洞山入於睹影，雲門入於損足，法眼入於豎指。若
J34nB311_p0662c14║是其入，即是其出，又何妨於妙盡淆訛乎？故予於綱
J34nB311_p0662c15║宗有明暗句、入出句、雜毒句、百怨句、殺活句、向上句，
J34nB311_p0662c16║與之拔屑抽釘，敲骨打髓，擊碎悟門，別行一路，始能
J34nB311_p0662c17║呵佛罵祖，異類縱橫。然此控人之機，不先使之傷心
J34nB311_p0662c18║痛憤，何能絕後重甦？此師子教兒迷子法，從緣薦得
J34nB311_p0662c19║始相應也。予今年倚杖天界，無可智公從生死危難
J34nB311_p0662c20║中來，皈命于予，受大法戒，乃掩關高座，深求少林服
J34nB311_p0662c21║毒得髓之宗，披吾參同燈熱之旨，喜其能隱忍堅利，
J34nB311_p0662c22║真足大吾好山之脈。予時歸博山武夷，掃二先師之
J34nB311_p0662c23║塔，特潛為別。予因囑之曰：『聖人無夢不能神，大海無
J34nB311_p0662c24║波不生寶，使聖凡無怨艾之毒，則皆無出身之機也。
J34nB311_p0662c25║子當以大法自命，痛此懸絲，寧不自憤乎？』智曰：『不肖
J34nB311_p0662c26║何人？且在鬼門關上賣破藍耳。』予笑曰：『此非吾家毒
J34nB311_p0662c27║草能出入乎？正好打殺死蛇吞活龍，以大闡提行無
J34nB311_p0662c28║間行，作常不輕，起吾三墮之密，不負此一驀劄乎？』因
J34nB311_p0662c29║更為破藍莖草頌以識之。頌曰：『秖這一莖太綽約，神
J34nB311_p0662c30║農曾未親嘗著，大地迷茫無處尋，文殊拈出露鋒鍔。
J34nB311_p0663a01║殺活爭如老藥翁，雲巖驀劄眉毛矍，楊廣山頭翻異
J34nB311_p0663a02║苗，無底藍兒盛諾諾。鬼門關裏賣危疑，五逆撩之驚
J34nB311_p0663a03║雀啄，探竿影毒常不輕，後園驢喫三禪樂。緊箍咒發
J34nB311_p0663a04║曹酒顛，佛祖魂消魔膽落，醉向夢中勸石人，切忌醒
J34nB311_p0663a05║來空索摸。』」