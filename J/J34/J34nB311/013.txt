J34nB311_p0663b01║天界覺浪盛禪師全錄卷之十三
J34nB311_p0663b02║
J34nB311_p0663b03║門人　大選　大補　大聞　大渡　較
J34nB311_p0663b04║贊
J34nB311_p0663b05║毘婆尸佛（過去莊嚴劫第九百九十八尊）
J34nB311_p0663b06║身從無相生，已是招箭垛，擒賊須擒王，射人先射馬。
J34nB311_p0663b07║阿誰傳謂早留心？至今不知燈是火。只這一箇，不得
J34nB311_p0663b08║玅兮，儼見你槃頭婆提，亦自安排不下。
J34nB311_p0663b09║尸棄佛（莊嚴劫第九百九十九尊）
J34nB311_p0663b10║試問父母未生前，明相光耀何處見。此身如沫心如
J34nB311_p0663b11║風，芬陀利花春已遍。幻出無根實性空，我不是渠渠
J34nB311_p0663b12║孰薦。
J34nB311_p0663b13║毘舍浮佛（莊嚴劫第一千尊）
J34nB311_p0663b14║舉終便見始，那有可借你。喚作前境甚脫空，心不有
J34nB311_p0663b15║兮誰主使。笑殺婆羅樹下人，畫箇石丸與飢子。
J34nB311_p0663b16║拘留孫佛（見在賢劫第一尊）
J34nB311_p0663b17║因父得禮我，而母善抽枝。安和城中坐尸利，撒泥打
J34nB311_p0663b18║樓太煞奇。了得身心本性空，留些佛火燒口皮。
J34nB311_p0663b19║拘那含牟尼佛（賢劫第二尊）
J34nB311_p0663b20║知之一字，玅禍同根。坦然不怖於生死，清淨城中月
J34nB311_p0663b21║一痕。坐烏暫兮銀碗盛雪，赴來機兮導師雷門。
J34nB311_p0663b22║迦葉佛（賢劫第三尊）
J34nB311_p0663b23║放光開此迷幻，打鼓大集三軍。唱出無生曲子，尼拘
J34nB311_p0663b24║樹下如雲。只要檀郎認得，何辭呼玉頻頻。
J34nB311_p0663b25║釋迦牟尼佛（賢劫第四尊）
J34nB311_p0663b26║冤有頭兮債有主，生來作怪噴毒乳。淨梵王官恩怨
J34nB311_p0663b27║深，一箭射透九鐵鼓。驀然踏破漆桶城，斷貫索穿邪
J34nB311_p0663b28║外虎。雪山打失眼中星，賺殺迷頭幾千古。撒五時之
J34nB311_p0663b29║漫天網，拈末後之不傳弩。多子塔前成浪聞，金襴破
J34nB311_p0663b30║綻待誰補。
J34nB311_p0663c01║第一祖摩訶迦葉尊者（西天二十七祖）
J34nB311_p0663c02║煆金粧佛面，誘來好女成煙；糞艸滅意根，藉沒靈山
J34nB311_p0663c03║家產。見拈花而微笑，瞿曇驀地轉機；將法眼以傳心，
J34nB311_p0663c04║飲光憑空受累。更結集兮，藥中多毒；入雞山也，雪上
J34nB311_p0663c05║加霜。
J34nB311_p0663c06║第二祖阿難尊者
J34nB311_p0663c07║侍佛出頂，取頷下驪。冷灶著火而發爆，慾鉤牽人於
J34nB311_p0663c08║不疑。善啟無門鑰，慣鋸沒孔錘。拶師兄別傳漏逗，倒
J34nB311_p0663c09║剎竿刺在爛泥。更有弄絲兮可危，乃於撒手兮得兒。
J34nB311_p0663c10║第三祖商那和修尊者
J34nB311_p0663c11║九枝艸未萌，聖人已自表，五百同參獨吼獅，降伏火
J34nB311_p0663c12║龍光北斗。吒利逢問年：髮老心白否？如金解博金，心
J34nB311_p0663c13║法還自剖。枯木巖前懈慢生，指空香乳從何有？千聖
J34nB311_p0663c14║三昧不相知，十八變中看突曉。
J34nB311_p0663c15║第四祖優波鞠多尊者
J34nB311_p0663c16║狹路投機，悟性即為給侍；波旬作嬈，入定已見狂迷。
J34nB311_p0663c17║人狗蛇底花冠，誰不喜戴？從地倒底法子，我豈相欺？
J34nB311_p0663c18║落艸尋尼，觸缽是何粗行？置籌度眾，克肘得箇馨兒。
J34nB311_p0663c19║捉敗無相好佛，和贓總與茶毘。
J34nB311_p0663c20║第五祖提多迦尊者
J34nB311_p0663c21║此是何香？穿卻西天鼻孔；出家無我，通達諸佛常心。
J34nB311_p0663c22║夢金日光炤乾坤，湧寶山法流今古。不變異處去逢
J34nB311_p0663c23║渠，是我同參何物？阿私仙懸記，報分六劫，從緣薦得
J34nB311_p0663c24║自相應，到此方能無滲漏。
J34nB311_p0663c25║第六祖彌遮迦尊者
J34nB311_p0663c26║受人付囑，此身何敢躲根。游化北天，睹氣而思法嗣。
J34nB311_p0663c27║觸器負淨，闤闠中手眼誰靈。識我何方，稱名後心因
J34nB311_p0663c28║自在。禪祖第七。如來寶座已先登，賢劫再來。宣傳至
J34nB311_p0663c29║教符尊記，癡人面前。切忌說夢，湧身多樹，快且自焚。
J34nB311_p0663c30║第七祖婆須密尊者
J34nB311_p0664a01║靈衣不掛，好發酒顛，賺殺平民，其狂不醒。遇知己而
J34nB311_p0664a02║投器，承印記而出廛，撥艸迦摩，快逢智者。就機論義，
J34nB311_p0664a03║一點豁然，證得虛空，七花八裂。慈心三昧，者也之乎？
J34nB311_p0664a04║第八祖佛陀難提尊者
J34nB311_p0664a05║頂中肉髻，突照人天，特地瞻光，果得半箇。口掛壁上，
J34nB311_p0664a06║心佛誰親？七步復行，踏殺恩怨。無限春光收不得，好
J34nB311_p0664a07║看花鳥任時更。
J34nB311_p0664a08║第九祖伏駝密多尊者
J34nB311_p0664a09║不惜艸鞋，撞著香蓋。此子處胎二十年，不知作箇甚
J34nB311_p0664a10║麼怪？一見便除鬚髮，復乃祥光遍界。付法得人既奇，
J34nB311_p0664a11║手持箇赤旛兒，將他邪外一時捉敗。
J34nB311_p0664a12║第十祖脅尊者
J34nB311_p0664a13║開眼不尿床，擁脅不至蓆，一付鐵脊梁，撐破虛空壁。
J34nB311_p0664a14║指地成黃金，夜奢面前立，來處太分明，諸佛亦不識。
J34nB311_p0664a15║第十一祖富那夜奢尊者
J34nB311_p0664a16║化被五百人親證，已如掌果。後至一長者紹法，乃知
J34nB311_p0664a17║馬鳴鋸解木義，出與師平，佛不識知。汝被我解悟，裸
J34nB311_p0664a18║露而分身作蠶，笑披衣而漆桶不快。
J34nB311_p0664a19║第十二祖馬鳴尊者
J34nB311_p0664a20║隱顯神通，迷悟自迥。功勝於有作無作，推伏彼外道
J34nB311_p0664a21║邪宗。仆地湧金人變女，傍敲亦奇；指空現金龍降魔，
J34nB311_p0664a22║全提更異。化性海而建立，激怒飛以乘風。
J34nB311_p0664a23║第十三祖毘摩羅尊者
J34nB311_p0664a24║曾為外道，善攻異端，幾度扣門呼不出，翻身直入裏
J34nB311_p0664a25║頭看。遇蟒盤而受彼戒，瞋毒冰消；訪龍樹而決先心，
J34nB311_p0664a26║疑情瓦解。此中玅曲有知音，何怕風吹於別調？
J34nB311_p0664a27║第十四祖龍樹尊者
J34nB311_p0664a28║龍之潛飛，神於機感。九十六宗執計根，痛於我慢下
J34nB311_p0664a29║一鏟。誰悟性空如月輪，提婆金鎞刮眚眼。就中殺活
J34nB311_p0664a30║兮藏鋒，象外明宗兮絕罕。後遺六代付南陽，耽仰奇
J34nB311_p0664b01║能翻死款。
J34nB311_p0664b02║第十五祖迦那提婆尊者
J34nB311_p0664b03║樹王玅在不傳，尊者貴於自悟。座上虛明，孰見銀盆
J34nB311_p0664b04║盛雪？言前密旨，喜逢缽水投鍼。師資啄啐既同時，邪
J34nB311_p0664b05║外難興齊負墮，赤旛縱奪清風起，白足羅睺法眼開。
J34nB311_p0664b06║第十六祖羅睺多羅尊者
J34nB311_p0664b07║杖頭撥出五佛影，指點難提金出井，我無我故義何
J34nB311_p0664b08║成？上苑春歸花夢醒。寶缽擎來飯獨香，令渠分食齒
J34nB311_p0664b09║生光，娑羅樹下翻筋斗，莫怪槃山弄子狂。
J34nB311_p0664b10║第十七祖僧伽難提尊者
J34nB311_p0664b11║莊嚴王子仗劍生，能裂世網神助行，金水河邊承祖
J34nB311_p0664b12║胤，紫雲峰下遇奇嬰。手持圓鑑心眼徹，諸佛之機一
J34nB311_p0664b13║笑決，風鈴心靜印南能，無影樹留千古月。
J34nB311_p0664b14║第十八祖伽耶舍多尊者
J34nB311_p0664b15║寶鏡形影夢中來，兩人相見不疑猜。為法求人震月
J34nB311_p0664b16║國，鳩摩聞佛耳如雷。一喝是誰心眼露，西天打鼓驚
J34nB311_p0664b17║東土。自焚火後一莖毛，鴛鴦飛去鍼何度。
J34nB311_p0664b18║第十九祖鳩摩羅多尊者
J34nB311_p0664b19║積代簪纓肯自愛，聊成落魄償人債，瑞艸還於嘉運
J34nB311_p0664b20║生，輪王寶冠曾不戴。中竺逢渠闍夜多，何疑好手旃
J34nB311_p0664b21║陀羅？屠刀拈起俄能薦，諸佛當鋒奈若何？
J34nB311_p0664b22║第二十祖闍夜多尊者
J34nB311_p0664b23║如幻門中開宿智，神機撥出盤修利，無絃有韻玅能
J34nB311_p0664b24║彈，大地琴聲何習氣？以杖倚壁畫佛光，就中奇特莫
J34nB311_p0664b25║驚狂，幸然失卻二乘果，今獲親承玅法王。
J34nB311_p0664b26║第二十一祖婆修槃頭尊者
J34nB311_p0664b27║明暗二珠前後步，羅漢卻來試其故。顛倒父母表聖
J34nB311_p0664b28║兒，夜多機下親分付。那提國裏覓摩拏，自在王宮摘
J34nB311_p0664b29║異花。五百年前，承佛記莂。師資繼聖，非敢矜誇。太子
J34nB311_p0664b30║儼然嗣眼藏，鐘聲披出古袈裟。
J34nB311_p0664c01║第二十三祖摩那羅尊者
J34nB311_p0664c02║既傳慧命游西印，指來塔影王機迅，大器遙觀鶴勒
J34nB311_p0664c03║那，龍宮諸子誰堪任？福薄還生羽族中，免教負重轉
J34nB311_p0664c04║難逢，一笑隨流俄得性，飛鳴而去弄宗風。
J34nB311_p0664c05║第二十三祖鶴勒那尊者
J34nB311_p0664c06║金幢七佛授金環，夢覺神童來破顏，化鶴異香先嗣
J34nB311_p0664c07║法，無心用我絕躋攀。祖令藏機密，獅乎窺此班，吉凶
J34nB311_p0664c08║須自試，生死在親刪。白虹一道橫天地，黑氣五枝貫
J34nB311_p0664c09║亦閒，東北竺中當難起，汝能吼哮出重關。
J34nB311_p0664c10║第二十四祖師子尊者
J34nB311_p0664c11║五眾撥開知見沙，奇哉拳握索斯多，是珠莫道龍宮
J34nB311_p0664c12║嚫，古佛於今得也麼？吾嘗於此切，無箇似年牙，要頭
J34nB311_p0664c13║砍將去，那更問如何？師子不返躑，罽王非作家。白乳
J34nB311_p0664c14║光吞天外月，赤肱血濺鏡中花。
J34nB311_p0664c15║第二十五祖婆含斯多尊者
J34nB311_p0664c16║神劍何來化掌珠，解鈴師項得真符。南天奪默非名
J34nB311_p0664c17║義，置毒邪人禍自殂。國王有大德，二子卻殊途。最奇
J34nB311_p0664c18║不如密，乘機上祖圖。得法自應絲作命，焚衣愈見火
J34nB311_p0664c19║中芙。師承險絕能通變，教外傳來別有樞。
J34nB311_p0664c20║第二十六祖不如密多尊者
J34nB311_p0664c21║王子儼然傳祖令，白光印土遙相映。若他長爪捏空
J34nB311_p0664c22║花，太山壓頂誰能競。已先有神童，纓絡自稱命。緩急
J34nB311_p0664c23║汝何行，出處我同姓。師並王車雙眼明，遠劫未曾離
J34nB311_p0664c24║智鏡。勢至重來證二人，震旦南天分法柄。
J34nB311_p0664c25║第二十七祖般若多羅尊者
J34nB311_p0664c26║不辭為法向南征，香至王先作主盟。無價寶珠呈慧
J34nB311_p0664c27║鑑，試三太子獨高擎。縱奪當機驚互顯，汝心過量自
J34nB311_p0664c28║天生。如來法藏轉相授，震旦二株花果成。設大法藥，
J34nB311_p0664c29║留難預明。毒中最密，腳下能行。分手舒光還遠照，東
J34nB311_p0664c30║西一吸笑長鯨。
J34nB311_p0665a01║第一代菩提達磨大師（東土十代祖師）
J34nB311_p0665a02║尊貴天生，王子內紹。透頂神珠，手眼俱照。開佛知見，
J34nB311_p0665a03║救正六宗。雷啟蟄飛，日出冰融。聲震竺乾，般若留記。
J34nB311_p0665a04║觀光支那，有大乘器。西來無路，折葦可航。面壁無門，
J34nB311_p0665a05║弔影可藏。命毒不死，千聖寸絲。髓分不得，一花五披。
J34nB311_p0665a06║笑彼蕭梁，後悔何追。蔥嶺熊峰，徒見鞋皮。少室石頭，
J34nB311_p0665a07║萬古冤對。遺恨兒孫，誰敢欺昧。
J34nB311_p0665a08║第二代大祖慧可大師
J34nB311_p0665a09║老胡未來，霜刃先利。光奪神州，骨生秀異。具擇法眼，
J34nB311_p0665a10║獨能識師。立雪斷臂，不惜微肌。幸蒙曰可，求開甘露。
J34nB311_p0665a11║雖欲已安，端在廣度。命之自覓，徹底摝撈。了不見心，
J34nB311_p0665a12║潭月俱拋。善破人夢，如駭雞犀。更令各道，白日誰齊。
J34nB311_p0665a13║三拜歸位，豈敢不對。謂吾得髓，諸子之罪。衣法所繫，
J34nB311_p0665a14║寧弗是競。付囑有在，道不虛行。婬坊酒舍，汝事非干。
J34nB311_p0665a15║且試調笑，或者知慚。花飛鏡中，何債可償。仲侃偶來，
J34nB311_p0665a16║敲空作響。
J34nB311_p0665a17║第三代鑑智僧璨大師
J34nB311_p0665a18║皖公山下，業風俄吹。病不瞑眩，厥藥何施。遇折肱人，
J34nB311_p0665a19║笑而指點。覓罪不得，九重雲卷。日麗中天，光吞萬象。
J34nB311_p0665a20║三寶燦然，光生花上。心珠獨露，明白無瑕。隨照失宗，
J34nB311_p0665a21║門出千差。得旨歸根，現前大用。能徹悟之，自知奉重。
J34nB311_p0665a22║謂吾處得，反成相誣。獅子游行，肯落轍途。不負來機，
J34nB311_p0665a23║此法可續。千聖同銘，無勞更囑。
J34nB311_p0665a24║第四代大醫道信大師
J34nB311_p0665a25║大解脫門，把手不入。平地忽迷，乃悟得失。遇司空老，
J34nB311_p0665a26║一言洞明。攝心無寐，夢縛俱清。戒定發光，群情喝彩。
J34nB311_p0665a27║神衛吉城，賊圍盡解。破頭山上，橫出一枝。牛首求人，
J34nB311_p0665a28║懶虎展眉。路往黃梅，小兒秀異。性空無常，花開種智。
J34nB311_p0665a29║朝廷嚮風，三詔不起。引頸受刃，彌加欽企。真身不滅，
J34nB311_p0665a30║塔戶自開。脅猶不蓆，千古巍巍。
J34nB311_p0665b01║第五代大滿弘忍大師
J34nB311_p0665b02║雙髻峰頭，手眼有在，栽得青松，盤如紫蓋。法道可聞，
J34nB311_p0665b03║無賺我老，師既能遲，再來尚早。借宿浣衣，女子首肯，
J34nB311_p0665b04║果育英奇，濁港光耿。驀地相逢，真堪一笑，知是宿緣，
J34nB311_p0665b05║誰能巧湊？東山法門，愈為大闢，七百高僧，以秀首席。
J34nB311_p0665b06║俄有獦獠，根性太利，知心是佛，槽廠安置。米熟將篩，
J34nB311_p0665b07║推倒鏡樹，皮鞋擦了，寒眸獨注。三杖碓頭，時為證悟，
J34nB311_p0665b08║衣缽南行，還令自渡。能者得之，儼然脫穎，花雨紛飛，
J34nB311_p0665b09║塔光永炳。
J34nB311_p0665b10║第六代大鑒慧能大師
J34nB311_p0665b11║大法東流，時節已熟，道無南北，宗有所屬。至人乘願，
J34nB311_p0665b12║隱顯甚奇，如服金剛，終自出之。聞無住心，柴擔忽折，
J34nB311_p0665b13║辭母南行，忍祖獨接。西來衣缽，付之令止，命如懸絲，
J34nB311_p0665b14║爭端必起。大庾嶺上，誰敢輕提？汝反面目，密在何迷？
J34nB311_p0665b15║懷憩會藏，機緣有待，指點風旛，印宗擁戴。曹溪大啟，
J34nB311_p0665b16║山海齊歸，舌本瀾翻，殺活全機。法周震旦，棋布星聯，
J34nB311_p0665b17║首出原嶽，兩峰插天。風捲雲飛，以網張取，知解之徒，
J34nB311_p0665b18║空欲高舉。葉落歸根，來時無口，末後牢關，千聖不曉。
J34nB311_p0665b19║第七代江西青原行思禪師
J34nB311_p0665b20║倒剎竿後，此宗甚密，豎義赤旛，多所破立。碧眼試來，
J34nB311_p0665b21║吹毛艸創，馴至六傳，聖諦全蕩。廓然無務，更落何階？
J34nB311_p0665b22║如得髓人，獨拔群才。首命分化，雄踞青原，廬陵米價，
J34nB311_p0665b23║震國初傳。曹溪嫡子，特指尋思，箭鋒相拄，不讓於師。
J34nB311_p0665b24║豎起拂兒，東土未有，屈殺西天，移星換斗。荷澤來參，
J34nB311_p0665b25║振身而立，瓦礫精金，無揀得出。從前祖令，誰曾與齊？
J34nB311_p0665b26║意句藏鋒，始此全提。
J34nB311_p0665b27║第八代南嶽石頭希遷禪師
J34nB311_p0665b28║室中真子，的是內生。親承顧命，掉臂西行。十影神麟，
J34nB311_p0665b29║超異眾角。獨出青原，瞻風南嶽。一書不通，諸聖不慕。
J34nB311_p0665b30║既驚太高，翻然返步。汗血成功，誰賞蓋代？鈯斧住山，
J34nB311_p0665c01║垂足何邁？夢從祖游，乘龜智海。密契參同，心宗有宰。
J34nB311_p0665c02║惟馬簸箕，知石頭滑。再試隱峰，噓之跌殺。丹霞龐老，
J34nB311_p0665c03║來大寂門。皆歸衡臺，深植靈根。藥山天皇，英英兩展。
J34nB311_p0665c04║嗣出三宗，源高流遠。
J34nB311_p0665c05║第九代澧州藥山惟儼禪師
J34nB311_p0665c06║一代時教，整理腳手。不被法羈，始能掣肘。緊峭南鞋，
J34nB311_p0665c07║錐刺直指。四路不得，蚊子落嘴。血濺馬駒，眉毛搭印。
J34nB311_p0665c08║篾縛鐵牛，皮膚脫盡。恩歸有毒，石上栽花。不許千聖，
J34nB311_p0665c09║閑殺鴉丫。玩弄獅兒，爭游異類。巖蠻無角，那討巴鼻。
J34nB311_p0665c10║各任榮枯，誰獨藏密。立高行深，斫口迥出。
J34nB311_p0665c11║第十代潭州雲巖曇晟禪師
J34nB311_p0665c12║大雄虎子，忽追風來。俗氣不除，一訝眼開。乃驚藥山，
J34nB311_p0665c13║別有長處。折腳鐺兒，出手提去。百丈廿年，心燈不續。
J34nB311_p0665c14║頂上花冠，輪王最獨。禪之深旨，女不繫裙。日夜未眠，
J34nB311_p0665c15║不字成文。默笑同條，生死何別。嚙指把鍼，末後始決。
J34nB311_p0665c16║善來价公，親傳寶鏡。鸞鳳沖霄，不留兆朕。
J34nB311_p0665c17║第一代筠州洞山悟本良价禪師（洞宗）
J34nB311_p0665c18║鶻突元頭，命世必異，初心摸著娘生鼻。虎生三日氣
J34nB311_p0665c19║食牛，牙爪纔開何猛利？探艸南泉供馬師，有伴即來
J34nB311_p0665c20║誰敢忌？返竿拔卻無情舌，雲巖拂子寧截鐵？邈得影
J34nB311_p0665c21║兮眼破光，軒笑銀盆盛白雪。五位縱橫兮，揀類不齊
J34nB311_p0665c22║之滲漏知歸；九重深密兮，續混不得之尊貴自別。二
J34nB311_p0665c23║雄玅協兮，神兩刃之交鋒；秪這兼中兮，透三綱之橫
J34nB311_p0665c24║絕。不傳向上炭奚藏？千聖全收風獨烈。
J34nB311_p0665c25║第二代洪州雲居道膺禪師
J34nB311_p0665c26║噇得翠微羅漢飯，不虛參見作家來。我名向上不能
J34nB311_p0665c27║道，問著祖師罪敢推。思大如何佛不作，火爐汗下眉
J34nB311_p0665c28║毛落。大闡提漢孝難酬，誰能把住渠羊角。喝他諸佛
J34nB311_p0665c29║田庫奴，那不沿盤乞丐乎。寸絲不掛行仍撲，笑倒新
J34nB311_p0665c30║羅老趙驢。游子歸來，朝捶暮打何親切；尊貴迥異，金
J34nB311_p0666a01║鸞玉鳳沒分疏。价公末後獨憐兒，一棒撩出雲巖路。
J34nB311_p0666a02║第三代洪州鳳棲同安丕禪師
J34nB311_p0666a03║鳳棲山中無縫塔，白日吽吽人不襪，金雞玉兔展家
J34nB311_p0666a04║風，客來秪待曾不乏。短販夜行不覺曉，要踢要拳須
J34nB311_p0666a05║自了，孤峰迥秀出煙蘿，江西湖南休亂走。盲頭亂喝，
J34nB311_p0666a06║賊身自迷，和贓捉敗，劍甲安施？藕絲繫得大象，鐵鎖
J34nB311_p0666a07║拴來石牛，乃知佛出不出，不傷王道風流。同安一隻
J34nB311_p0666a08║箭子，腦後看來已過，饒你唱祖師衣，打教蒼天話墮。
J34nB311_p0666a09║第四代洪州鳳棲同安志禪師
J34nB311_p0666a10║向上玅全提，可中肯落艸；不是鳳凰兒，卻向那邊討？
J34nB311_p0666a11║多子塔前是，誰宗子能秀？五老峰下看，吾正令斯行。
J34nB311_p0666a12║夜明廉外，臣奉重以排斑；萬里歌謠，樂太平之至化。
J34nB311_p0666a13║須是驢漢始得，何殊鷲嶺親承？不落今時機自密，迥
J34nB311_p0666a14║然不換貴天然；標的不乖玄旨在，同安繼世玅難傳。
J34nB311_p0666a15║第五代朗州緣觀禪師
J34nB311_p0666a16║梁老門風，太煞孤峻。資陽水急，白鹿松高。縱能透出
J34nB311_p0666a17║波瀾，更須善騰霄漢。家親作賊，識得無冤活水；果能
J34nB311_p0666a18║神龍，收來袈裟角下。蔥嶺不傳印，胡人謾唱歌。孤舟
J34nB311_p0666a19║曾不犯，海上棹煙波。格外玄機，末後喜逢知己；急索
J34nB311_p0666a20║自肯，當場已邈全真。不辭放出牙關，影予上碑去在。
J34nB311_p0666a21║第六代郢州太陽警玄禪師
J34nB311_p0666a22║置毛義虎，獰風已奪。汗牛撞彩梁山，打破吳處士畫。
J34nB311_p0666a23║點出秦鏡狐疑，夜放烏雞帶雪。三句驗盡諸方，浮渡
J34nB311_p0666a24║瑯琊玅協。八子逝兮誰嗣？遠公奇兮代傳。頂相皮鞋
J34nB311_p0666a25║白象藏，異苗翻茂青鷹夢。
J34nB311_p0666a26║第七代舒州投子義青禪師
J34nB311_p0666a27║猛省性自法離，快便浮山一走。三年鞭影悟玄機，狗
J34nB311_p0666a28║口那堪斯一嘔。深契太陽宗旨，洞然日月繞須彌。能
J34nB311_p0666a29║使鳳宿龍巢，簾捲曹溪風少室。且試鋒於鐵面，美食
J34nB311_p0666a30║不飧；果握手以癩頑，高價已償。唱底誰家曲子，威音
J34nB311_p0666b01║一箭透重關。淮月炤見郢春，入水長人能獨出。
J34nB311_p0666b02║第八代東京天寧芙蓉道楷禪師
J34nB311_p0666b03║佛祖言句家常飯，咬斷為人命根。天子假敕堯舜無，
J34nB311_p0666b04║一拂打開頂眼。衝流度刃，揜耳便行。密用潛機，年尊
J34nB311_p0666b05║得力。卯生日，戌生月，燈來甚奇。食進鹽，行奉馬，仙陀
J34nB311_p0666b06║未俏。道行冠絕，不受寵褒。忤旨再三，寧甘下獄。徙淄
J34nB311_p0666b07║州而不涅，疾受刑而不磷。果能石上插芙蓉，橫身界
J34nB311_p0666b08║外何風彩。
J34nB311_p0666b09║第九代鄧州丹霞子淳禪師
J34nB311_p0666b10║劍州賈子甚奇特，自能徹證芙蓉室。卻笑德山入水
J34nB311_p0666b11║泥，我宗無語眼一隻。丹霞有句可示人，玉女懷胎旨
J34nB311_p0666b12║自深。一任金刀裁剪看，六戶風光別有春。打破形山
J34nB311_p0666b13║寶何處，日午如迷夜沒趣。拄杖頭邊見得親，蘆花明
J34nB311_p0666b14║月何能秘。昇天底事須颺卻，擲地金聲熱碗鳴。石牛
J34nB311_p0666b15║不舉人間步，類不齊兮洗不清。
J34nB311_p0666b16║第十代真州長蘆真歇清了禪師
J34nB311_p0666b17║丹霞遭箇問，空劫鬧何堪？踏著缽盂口，一掌如倒竿。
J34nB311_p0666b18║日照孤峰秀，玅訣不容心，此度難瞞我，紅爐出礦金。
J34nB311_p0666b19║纔抵長蘆，即能繼席，遍主祖庭，聲光赫奕。覓箇如吾
J34nB311_p0666b20║快活人，先師掌下便徹底，啣鐵負鞍徒苦辛，莫怪山
J34nB311_p0666b21║僧敲出髓。是誰桶底忽然脫？一眾失聲無箇活，死款
J34nB311_p0666b22║難翻空作灰，可惜老婆輸棒喝。何如自作舞？老歇較
J34nB311_p0666b23║些兒，隔岸花香村酒美，這樣風流卻也奇。
J34nB311_p0666b24║第十一代明州天童大休宗玨禪師
J34nB311_p0666b25║長蘆漁父迷青眼，奪得鉤錐好斗膽；十字街中問道
J34nB311_p0666b26║人，臨風斫額休招款。劫前運步，丫角童兒吹玉簫於
J34nB311_p0666b27║太白峰頭；世外橫身，蛾眉女子散天花於玲瓏巖畔。
J34nB311_p0666b28║玅契非意，門槌與拍板，謾計家風；真證非傳，鏡水并
J34nB311_p0666b29║秦山，何妨擊節？白雲向寒巖而斷，驚起膺公一棒之
J34nB311_p0666b30║龍；明月隨夜船而來，釣歸乳竇千層之雪。
J34nB311_p0666c01║第十二代明州雪竇足菴智鑑禪師
J34nB311_p0666c02║小兒生緣太煞奇，母子俄然觸密機。洗瘍伸出劈佛
J34nB311_p0666c03║手，那得囊藏此利錐。長蘆看明月，休公卻傍瞥。就中
J34nB311_p0666c04║置毒果難逃，象山遯跡妖風絕。悟來肚大要吞人，再
J34nB311_p0666c05║試岳林風愈烈。佛祖不奈你何，長汀且分半橛。尊貴
J34nB311_p0666c06║位中收不得，觸處相逢笑不徹。主中主，誰敢別。丙丁
J34nB311_p0666c07║吹滅火燒天，花雨滿城落金屑。
J34nB311_p0666c08║第十三代明州天童長翁如淨禪師
J34nB311_p0666c09║沒來由處有來由，柏子庭前真怨仇；捉敗枯枝俄𨁝
J34nB311_p0666c10║跳，眼睛鼻孔一齊收。便解拈頭去作尾，燒香自首彌
J34nB311_p0666c11║天罪；失卻乳峰陷阱深，短販天童笑若輩。火爐燒殺
J34nB311_p0666c12║銕臭拳，水牯生卵叫飛鳶；紅日出來天下濕，過橋屎
J34nB311_p0666c13║急活油煎。禹門浪暖頭生角，拋出多年老鼠藥；毒死
J34nB311_p0666c14║春風勾鷓鴣，文殊作怪無錐卓。一款招承供足菴，黃
J34nB311_p0666c15║泉路上好相甘；兒孫各有沖霄志，誇你祖宗寧不慚？
J34nB311_p0666c16║第九代住襄州鹿門覺禪師
J34nB311_p0666c17║初參楷老於芙蓉，聞舉靈雲走下風；莊周劍殺三千
J34nB311_p0666c18║客，從此桃源路不通。誰悟蜘蛛能結網？打得蜻蜓無
J34nB311_p0666c19║伎倆；恰似烏梅咬銕釘，跂死禪和追影響。不禁叫笑
J34nB311_p0666c20║奇，知燈飯已遲；打破東瓜印，鹿門別有機。大地是經
J34nB311_p0666c21║何玅密？鴨吞螺螄眼突出；不如食我箇油餈，一飽百
J34nB311_p0666c22║飢無復喫。牛角不用有，風流不沾白家酒；兔角不用
J34nB311_p0666c23║無，笑他東壁掛葫蘆。天下無情可恕，那知有理難圖？
J34nB311_p0666c24║第十代住青州普炤一辨禪師
J34nB311_p0666c25║大地是經函，乾坤是眼孔。試問如何見得親，卻被牛
J34nB311_p0666c26║皮遮骨董。狗口擬開對鹿門，搖手打翻這漆桶。放步
J34nB311_p0666c27║青州賣布衫，七花八裂不羞慚。通身紅爛膿滴滴，不
J34nB311_p0666c28║啻玄沙得自甘。室中百問細盤詰，正令既行真偽別。
J34nB311_p0666c29║節度全憑密印符，守關有禁誰能越。笑癡狂，弄水月，
J34nB311_p0666c30║莫怪渠儂賺殺人，不到傷心情未瞥。
J34nB311_p0667a01║第十一代磁州大明寶禪師
J34nB311_p0667a02║青州隊裏橫行，索取老胡親的；一箇沒孔銕鎚，打透
J34nB311_p0667a03║東壁西壁。不識痛痒潑皮，棒拆乃驚汗脊；剛剛夜半
J34nB311_p0667a04║枕頭，驀被鍼兒一刺。輪王寶藏，腰帶徒資；赤窮洞上
J34nB311_p0667a05║家私，拳踢許多痛快。風前搆得電光機，虎尾虎頭齊
J34nB311_p0667a06║捉敗；笑他玉犬能夜行，天曉不知誰作怪？
J34nB311_p0667a07║第十二代太原王山體禪師
J34nB311_p0667a08║生臺鳥拾食，拍手便飛去，撫你背一掌，回眸何卓豎？
J34nB311_p0667a09║幸自可憐生，兩兩成孤負，大明塗毒撾，侍者吹毛露。
J34nB311_p0667a10║十載抽單疑只今，諸方來去笑吟吟，非栽頭角減風
J34nB311_p0667a11║彩，參學繇來印契深。異目超宗，師子自有真種；旋機
J34nB311_p0667a12║轉位，尊貴不落階梯。陞座白槌，誰見衝流度刃？東行
J34nB311_p0667a13║西立，已見棺木瞠睛。不是活捉生擒手，爭見王山有
J34nB311_p0667a14║大機？
J34nB311_p0667a15║第十三代磁州大明雪巖滿禪師
J34nB311_p0667a16║普照寶門排闥入，俊年佛法是生冤。不徒千里來相
J34nB311_p0667a17║見，握手驚看下榻前。死灰忽有一粒爆，跪受同參勝
J34nB311_p0667a18║默教。愧殺諸方獅子蟲，一室操戈何怨報。末造王山
J34nB311_p0667a19║聞邈真，能疑言句病誰尋。忽然藥發非歸炭，始悟兼
J34nB311_p0667a20║中意最深。料掉沒交涉，此回不我嫌。夜行曾不到，迥
J34nB311_p0667a21║出月明前。
J34nB311_p0667a22║第十四代燕京報國萬松行秀禪師
J34nB311_p0667a23║遍謁還趨勝默風，大地自己如何轉？根利那堪令且
J34nB311_p0667a24║遲，玄沙未徹語俄薦。雪巖不點頭，腦後箭誰放？頭上
J34nB311_p0667a25║出角自能擎雲，手上生牙正好喫棒，雞飛忽悟不讓
J34nB311_p0667a26║當鋒。捉敗謝三猛虎，收來岑老大蟲，不怕阿師高笑
J34nB311_p0667a27║我，超超秀出萬山松。
J34nB311_p0667a28║第十五代西京少室雪庭福裕禪師
J34nB311_p0667a29║萬松門下，得何消息而來；老大低聲，卻向學人納敗。
J34nB311_p0667a30║作家有眼，接人活句自藏鋒；衲子出奇，老賊和贓能
J34nB311_p0667b01║蓋覆。親炙十年還得髓，聖兒果作帝王師。馳驛而火
J34nB311_p0667b02║偽經，賜號而建精剎。面壁一花開五葉，好知官不容
J34nB311_p0667b03║鍼；誰買黃金鑄子期，就裏私通車馬。趙州衫子破，風
J34nB311_p0667b04║流不在著衣多；孝子諱爺名，立雪庭前看血刃。
J34nB311_p0667b05║第一十六代少室靈隱文泰禪師
J34nB311_p0667b06║當機一句試拈來，開口家產被人沒，撫掌其誰奈我
J34nB311_p0667b07║何？風顛箇漢能穎脫，塵剎底事喝彩示人，笑他覿面
J34nB311_p0667b08║太分明，翻自抱贓而叫屈。僧參纔展具，天網何恢恢？
J34nB311_p0667b09║禹門曾未跳，驀與一聲雷。撐得飯袋子有頭無尾，可
J34nB311_p0667b10║惜桃花浪徒自曝腮。
J34nB311_p0667b11║第一十七代西京還源寶應福遇禪師
J34nB311_p0667b12║講壇雄辯如流，靈隱拂子截倒。欲透此事且驢年，面
J34nB311_p0667b13║熱汗下卻也好。切莫向他求，老賊我捉了。西來大意，
J34nB311_p0667b14║是何風送泉聲？笑倒老胡，又甚月移花影？弄假引子
J34nB311_p0667b15║賣私鹽，糟裏蟲兒呼不醒。
J34nB311_p0667b16║第一十八代鄧州香嚴淳拙文才禪師
J34nB311_p0667b17║悟得證道歌，幻化法身句，便作獅子兒，直吞諸佛祖。
J34nB311_p0667b18║及謁還源老古錐，問君不見是阿誰？覿面親呈不回
J34nB311_p0667b19║互，剔起渾家兩道眉。墮坑落塹呵呵笑，秦時𨍏轢還
J34nB311_p0667b20║𨁝跳，勘破白牯與黧奴，熨斗烹茶不同銚。撲落四法
J34nB311_p0667b21║界，拈示不成文，清風伴明月，更與孰相親？鍼不容官，
J34nB311_p0667b22║線能牽馬，善翻公案野狐涎，滿盤這著誰能下？
J34nB311_p0667b23║第一十九代萬安南陽松庭子嚴禪師
J34nB311_p0667b24║參了江月照，卻被松風吹，再謁息菴讓，臨機不見師。
J34nB311_p0667b25║撞開淳拙舖，毒蠱能吞吐，蒼天連叫冤，靈鑰真風度。
J34nB311_p0667b26║五乳獅子兒，哮吼超群去，巖頭何過師？不肯洞德老。
J34nB311_p0667b27║賺殺一船人，煙波誰解討？秦槐不聽法，面壁已遺殃。
J34nB311_p0667b28║左搓箇芒繩，秋艸空斷腸。
J34nB311_p0667b29║第二十代住少室凝然了改禪師
J34nB311_p0667b30║香山月印再三撈，還來松庭覓甚碗。路逢死蛇盛將
J34nB311_p0667c01║歸，鹵莽卻來弄擔板。笑裂山僧臭口門，一言獨拔出
J34nB311_p0667c02║行款。久販滯貨，捉月癡猿。句外明宗，大蟲紙裹。得髓
J34nB311_p0667c03║須教三十棒，莫聽千峰啼杜鵑。
J34nB311_p0667c04║第二十一代少室俱空契斌禪師
J34nB311_p0667c05║特扣改翁末指示，老胡未到何碑記。誤得秦槐下喝
J34nB311_p0667c06║來，贓誣還教重失利。乃知趙老勘臺婆，荊棘林中陷
J34nB311_p0667c07║阱多。石頭不通南嶽信，禍事誰能奈你何。洞山一宗
J34nB311_p0667c08║機獨玄，烏龜向火劫空前。吉凶曾未兆，切莫亂拋錢。
J34nB311_p0667c09║上堂屈指從頭數，西天四七東二五。算來不出我指
J34nB311_p0667c10║頭，徒向泥中去洗土。罷罷罷，歸歸歸，嬴得嵩山明月
J34nB311_p0667c11║在，杖頭隨處有光輝。
J34nB311_p0667c12║第二十二代西京定國無方可從禪師
J34nB311_p0667c13║龍潭未見龍，超化卻將化，空裏打箇筋斗來，詐明道
J34nB311_p0667c14║士鐵鎚墮。天下掠實無掠虛，不打自招笑殺渠，慣用
J34nB311_p0667c15║老人今勘破，何妨收拾這蠻驢？末後關還透過，百丈
J34nB311_p0667c16║甘為野狐，九峰不肯首座，果能平地生波，許你家中
J34nB311_p0667c17║穩坐。
J34nB311_p0667c18║第二十三代少室月舟文載禪師
J34nB311_p0667c19║夢中撞出風光露，便解撒沙為佛事，驚見提唱善藏
J34nB311_p0667c20║鋒，劈碧巖者是何故？老無方，手段好，嵩山影石冷推
J34nB311_p0667c21║倒，悟得大龍殺活機，山花澗水真神巧，祖庭主鼎久
J34nB311_p0667c22║如絲，泛月千峰看抖擻。
J34nB311_p0667c23║第二十四代北京宗鏡大章宗書禪師
J34nB311_p0667c24║水冷石邊出，風香花裏來，習儒心上判，眼自頂𩕳開。
J34nB311_p0667c25║踏上載月舟，棹得清波別，追上古參同，宗明千聖轍。
J34nB311_p0667c26║天下正偷安，誰砥此狂瀾？先人何付囑？幾希獨把竿。
J34nB311_p0667c27║末上將歸鐘鼓墮，心法分明鏡忽破，無影樹下孰逢
J34nB311_p0667c28║渠？年牙以者騎風過。
J34nB311_p0667c29║第二十五建昌廩山蘊空常忠禪師
J34nB311_p0667c30║早識良知是禍門，遍搜方外無當意，拂衣重到五乳
J34nB311_p0668a01║峰，指我青黯黯處聻。捉敗指東話西老，宗鏡拂開何
J34nB311_p0668a02║皎皎？新豐此道復南行，歸隱廩山誰得討？羅鄧瞻風
J34nB311_p0668a03║喜唱酬，突有冤家來聚頭，宗眼拶之看究竟，峨峰鞭
J34nB311_p0668a04║起吼天牛。一生快活笑不徹，折腳鐺兒還自挈，莫怪
J34nB311_p0668a05║渠儂太陸沉，誰知劍已付豪傑？
J34nB311_p0668a06║第二十六代江西建武壽昌無明慧經禪師
J34nB311_p0668a07║金剛印上出娘胎，此箇經兒帶得來，終始脫如盧行
J34nB311_p0668a08║者，好山何讓樹臺推？西江喝起新豐月，海岳風生趨
J34nB311_p0668a09║下列，策杖重登少室堂，大撾塗毒聲何烈？北去臺山
J34nB311_p0668a10║遇瑞峰，兩相酬唱展斯宗，濟門尚有箇知己，渠亦因
J34nB311_p0668a11║之始露蹤。此事不難於自了，管窺天地一何小？寥寥
J34nB311_p0668a12║千聖賴於今，行解相應堪不朽。钁頭舉起識還希，奪
J34nB311_p0668a13║食驅耕別有機，垂足巖前苔路滑，孤峰千古幾能歸？
J34nB311_p0668a14║第二十七代建州武夷東苑晦臺元鏡禪師
J34nB311_p0668a15║虎嘯風生龍蟄起，聱頭便掩丹霞耳，高呈知見老龍
J34nB311_p0668a16║峰，推下險坑飲毒水。驀然撞倒維摩床，仍欲擊彼當
J34nB311_p0668a17║門齒，勘破不值半文錢，和贓捉盡把關子。钁頭不復
J34nB311_p0668a18║能作怪，憐兒打失風流袋，相持正印付全提，具眼天
J34nB311_p0668a19║然應有在。特以同門訪博山，當機不讓自應甘，命根
J34nB311_p0668a20║斷處眉毛豎，三日喝驚秋露寒。武夷奇突難邈狀，汾
J34nB311_p0668a21║陽葉縣差可況，臨行一嘯自全提，六六峰頭聲獨放。