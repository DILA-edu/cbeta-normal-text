J34nB311_p0668b01║天界覺浪盛禪師全錄卷之十四
J34nB311_p0668b02║
J34nB311_p0668b03║門人　大嵩　大權　大韶　大麟　較
J34nB311_p0668b04║贊
J34nB311_p0668b05║三大士贊（夢筆山常住請）
J34nB311_p0668b06║有遮一箇，不可無遮。兩個恰好，三個可以。同行同住，
J34nB311_p0668b07║同坐同臥，同做些子事，同說些子話。試問做甚麼事？
J34nB311_p0668b08║說甚麼話？噫！你不是我同流，即與你道破，又堪作個
J34nB311_p0668b09║甚麼？
J34nB311_p0668b10║又（無欺禪人請）
J34nB311_p0668b11║壁立萬仞，石不自知。漩復千里，水不自疑。煙雲生處，
J34nB311_p0668b12║望者自奇。良久，云：我不欺汝，汝無自欺。
J34nB311_p0668b13║又（古拙上座請）
J34nB311_p0668b14║大千撮來，如芥子大。拋人面前，七奇八怪。文殊普賢，
J34nB311_p0668b15║起佛見法見。墮二鐵圍，至今莫辨。獨觀自在，袖手默
J34nB311_p0668b16║踞。如伏太阿，橫截三世。咄！誰是不用命者，便恁麼去？
J34nB311_p0668b17║又
J34nB311_p0668b18║此是何時，袖手閒坐。一片婆心，堪作甚麼。若謂救苦
J34nB311_p0668b19║尋聲是向外馳求，安知掩室面壁非向上墮。畢竟如
J34nB311_p0668b20║何得箇出身，免遭明眼特地勘破。
J34nB311_p0668b21║又
J34nB311_p0668b22║盞子撲落地，碟子成七片。忙殺小善財，百城尋不見。
J34nB311_p0668b23║遮消息，誰能薦。黃鶯啼斷洛伽春，幾點落花浮水面。
J34nB311_p0668b24║又（姚門方氏清芬閣畫，年七十一）
J34nB311_p0668b25║枯木崖前下毒火，五臺路上透金塵。赤腳波斯弄明
J34nB311_p0668b26║月，驚起姑姑似婦人。
J34nB311_p0668b27║普賢大士飲象圖贊
J34nB311_p0668b28║能負願行之奇，必濟生死之險。鼻孔既由我牽，腳跟
J34nB311_p0668b29║何妨你轉。飲法乳之恩深，勞汗血之報顯。咄！只今是
J34nB311_p0668b30║誰，具得遮般手眼。
J34nB311_p0668c01║題達磨大士贊
J34nB311_p0668c02║一函未開，一缽未付，獨坐堆堆，做個甚麼？只遮些兒，
J34nB311_p0668c03║已便惑亂了西天東土。
J34nB311_p0668c04║又
J34nB311_p0668c05║遮箇老臊鬍，抱膝坐巖谷，眉攢天竺愁，眼凝震旦毒，
J34nB311_p0668c06║不知欲何為？咄！
J34nB311_p0668c07║又
J34nB311_p0668c08║流支遇你藥不毒，圜通藥毒不遇你。如今覓你真裔
J34nB311_p0668c09║苗，毒死渠則你禍止。咄！不見道：士為知己者死？
J34nB311_p0668c10║又
J34nB311_p0668c11║折蘆渡江時，惜不遇黃檗，打斷你腳跟，何處去作賊？
J34nB311_p0668c12║遮賊賊！那知千載下有人捉得？捉得後如何？拈拄杖
J34nB311_p0668c13║便打，云：還不知黑白。你會折蘆過江，我會穿鞋走路，
J34nB311_p0668c14║捏怪讓你西來，安分輸我東土。秪有一可疑可恨底
J34nB311_p0668c15║緣故，害又害不得、毒又毒不死，卻能使我此土萬世
J34nB311_p0668c16║之人不是此悟，便是此誤。
J34nB311_p0668c17║杭州崇先真歇清了禪師贊
J34nB311_p0668c18║秀骨挺雪峨於天半，丰神拂春曉於眉端。空劫全提，
J34nB311_p0668c19║撩象王鼻孔；丹霞一掌，奮師子爪牙。路轉生機，句開
J34nB311_p0668c20║活眼。七據緇海，寶座籠雲；五捧紫泥，金襴耀日。捲洞
J34nB311_p0668c21║簾於鶴嶺，標宗塔於皋亭。燈傳法界真光，脈接遮那
J34nB311_p0668c22║慧命。
J34nB311_p0668c23║先壽昌師翁真贊
J34nB311_p0668c24║阿呵呵！遮老漢，究竟你生平吃飯與人一般香，屙屎
J34nB311_p0668c25║與人一盤臭。何故？滿天下人個個稱玄贊妙，莫是你
J34nB311_p0668c26║于世法、出世法別有一竅麼？噫！不是你腳下遮箇兒
J34nB311_p0668c27║孫，爭解向你面前發遮一笑？
J34nB311_p0668c28║又
J34nB311_p0668c29║面不如翁面，心已是翁心。雲巖不良久，洞山不沉吟。
J34nB311_p0668c30║睹影逢渠人不識，閒聽鳥語落花陰。
J34nB311_p0669a01║紫柏達觀大師贊
J34nB311_p0669a02║有牙如利劍、口似血盆之气概，惜無吹滅紙燭者與
J34nB311_p0669a03║激揚；有肋下築拳、面上揮掌之豪雄，惜無徹底痛棒
J34nB311_p0669a04║者與創發。雖則生不逢人，然而道已驚世。至於重開
J34nB311_p0669a05║眼藏，為法忘軀，此又誰曾不飲其法乳者乎？咦！
J34nB311_p0669a06║雲栖蓮池大師贊
J34nB311_p0669a07║全身拶透娑婆，不與人共天日。拈一句，截斷聖凡命
J34nB311_p0669a08║根；煉百毒，消盡古今秘密。不是太煞利害，正要使冤
J34nB311_p0669a09║親打箇生死開交，始可同門出入。大哉古佛，無所不
J34nB311_p0669a10║用其極。
J34nB311_p0669a11║曹溪憨山大師贊
J34nB311_p0669a12║長干拔劍，五髻搖鈴。弄牢山之牙爪，激天闕之雷霆。
J34nB311_p0669a13║蛟龍驚而啟蟄，海嶽震而飛腥。民其衣而執戟，冠其
J34nB311_p0669a14║髮以著經。重闢南華，吹風旛之遠影；獨留肉像，配祖
J34nB311_p0669a15║殿之高楹。誰能眼開，作天夢之游戲；公善憨密，發海
J34nB311_p0669a16║印之光清。
J34nB311_p0669a17║東苑老和尚真贊
J34nB311_p0669a18║造維摩室，覷破佛土皆空；過趙州關，喝倒壽昌作怪。
J34nB311_p0669a19║訪大仰，幾番盤錯阿兄；出東苑，一場漏逗故物。性情
J34nB311_p0669a20║孤僻，事跡疏違，入夷山而折杖，遇浪子而覆舟。遯世
J34nB311_p0669a21║無依，至死絕侶，就地艸埋，誰請塔樣？欲見龍眠雲起，
J34nB311_p0669a22║須聽虎嘯風生。
J34nB311_p0669a23║天童密雲和上贊
J34nB311_p0669a24║遮箇老凍膿，還有勘破你生平利害者麼？拈一枝杖
J34nB311_p0669a25║子，幾乎打殺天下人；弄一枝拂子，幾乎賺殺天下人。
J34nB311_p0669a26║今日性命果然落在圜通手裏，也好與劈頭痛棒三
J34nB311_p0669a27║十。且道是打殺伊？是賺殺伊？天下衲子各為伊領去。
J34nB311_p0669a28║又
J34nB311_p0669a29║昔入閩時，冤家相遇，曾施陷虎之機，特驗出身之路。
J34nB311_p0669a30║要奪你拄杖，愈是橫行；既罵我懸梁，何妨高豎？咸驚
J34nB311_p0669b01║法戰斬新，誰識兵符密御？方今欲買棒棒見血之蒿
J34nB311_p0669b02║枝，切莫錯認遮老橛頭底招牌，始得不誤主顧。
J34nB311_p0669b03║雲門散木澄老和尚真
J34nB311_p0669b04║誰射南方一箇兒，濺出新豐枝上血。石繖驚生散木
J34nB311_p0669b05║花，妒殘秦望山頭月。瞻懸越門，獅吼禹穴。從斯毒气
J34nB311_p0669b06║不能藏，千古冤深難與雪。
J34nB311_p0669b07║聞谷大師影
J34nB311_p0669b08║穎脫窯瓶，禿號掌石。鬧藍裏抽條，冷灰中返擲。狹路
J34nB311_p0669b09║曾逢渠，拶教牛上壁。將我鼓山箭上加尖，奈棄禹門
J34nB311_p0669b10║跳浪一霹。
J34nB311_p0669b11║顓愚大師像贊
J34nB311_p0669b12║稟童真身，奮大人志。參空印之無文，挈清涼之未墜。
J34nB311_p0669b13║策杖撥天下，兩眼自奇；退步占寰中，四依獨貴。半生
J34nB311_p0669b14║善病以破情，一味平嘗而得意。末後振作金陵，別有
J34nB311_p0669b15║孤光照世。
J34nB311_p0669b16║三世真贊（有引時奇侍者請）
J34nB311_p0669b17║少林一宗之有洞，上至我壽昌，此時無此人可乎？繼
J34nB311_p0669b18║有我東苑而獨有天界，此時無此人可乎？彼此一時，
J34nB311_p0669b19║此三人為何人乎？吾奇子，試自視之。知此，則千百年
J34nB311_p0669b20║前、千萬世後更是何人？題曰：鴆鳥影落水中，魚鱉觸
J34nB311_p0669b21║之皆死；毒鼓聲撾耳外，遠近聞者立亡。你遮三個老
J34nB311_p0669b22║怪物，無始積毒犯人，此時還曾有佛祖邪魔于名色
J34nB311_p0669b23║前、殺活裏別有出身路麼？喝一喝，云：收。
J34nB311_p0669b24║博山老和尚真贊
J34nB311_p0669b25║壽昌得箇不肯，急水灘頭拋篙。藥山無藏身處，見人
J34nB311_p0669b26║上樹忽號。黃金弗與增色，打破雪關拴牢。活埋天下
J34nB311_p0669b27║英雄漢，萬里雲霄飛羽毛。誰見毛？鳳凰山上，烈風愈
J34nB311_p0669b28║高。
J34nB311_p0669b29║闃然大師塔上贊
J34nB311_p0669b30║鐘聲撞倒金樓月，惹得寶方棒幾折，低頭誓欲去活
J34nB311_p0669c01║埋，卻怪杖人輕漏洩。以故末後於祖庭結此業，到來
J34nB311_p0669c02║人剔眉睫，黃龍角上弄風光，無縫塔前笑不徹。
J34nB311_p0669c03║鼓山永覺和尚像
J34nB311_p0669c04║大好聖箭，射透石鼓，賺殺太原，幾遭猛虎。如何影弄
J34nB311_p0669c05║鴛湖，驚得木人起舞。為甚麼起舞？只為誤沾著了他
J34nB311_p0669c06║的毒蠱。
J34nB311_p0669c07║天童山翁和上像
J34nB311_p0669c08║前天童以一棒撼臨濟復起，後天童以三玄振太白
J34nB311_p0669c09║高風。棒不透玄，終非所出；玄不透棒，將何所宗？一任
J34nB311_p0669c10║明眼擇其異同。吾以心交有在，是故獨讓山翁。
J34nB311_p0669c11║佛日石雨和尚影
J34nB311_p0669c12║兄從雪峰輥毬來，我往鼓山放箭去。恰值黯淡灘頭，
J34nB311_p0669c13║招手一笑，直得船驚目注。旋於南屏徑山，又隔角相
J34nB311_p0669c14║思，卻成箇巖頭道底末後句。咄！且放過遮一著。
J34nB311_p0669c15║靈巖儲和尚
J34nB311_p0669c16║濟下已仆之宗，決不可無天童，又不可無三峰，更不
J34nB311_p0669c17║可無未翁。如孤賒易於流弊，須正遍妙乎協中。面門
J34nB311_p0669c18║豎亞機如電，棒眼三玄活似龍。問誰為靈巖知己？莫
J34nB311_p0669c19║不是栖霞老儂？
J34nB311_p0669c20║撒真人贊（示道人，俗號王靈官者）
J34nB311_p0669c21║嘗聞撒真人，誓死學仙道，王靈官執鞭，隨之以察考。
J34nB311_p0669c22║伺其一念差，鐵鞭擊破腦，覷捕歷年多，一毫無潦艸。
J34nB311_p0669c23║畏敬而神明，身心冰月皎，千聖無別傳，此鞭須自討。
J34nB311_p0669c24║黃海岸儀部贊
J34nB311_p0669c25║遮一著子，誰敢當鋒？公能拼命，深入吾宗。入吾宗，何
J34nB311_p0669c26║所得？卻又能殺能活，於世法出世法作白拈賊。咄！
J34nB311_p0669c27║題金正希太史寫大士像
J34nB311_p0669c28║觀世音菩薩將錢買胡餅，放下手是箇饅頭。試問金
J34nB311_p0669c29║太史，正恁麼時如何著筆？速道！速道！
J34nB311_p0669c30║以有叟堂為妙意庵贊（有引）
J34nB311_p0670a01║予愛陶靖節詩二語妙絕，有云：汲汲魯中叟，彌縫使
J34nB311_p0670a02║其淳。于此足以想見五柳先生雖不以名教自命，其
J34nB311_p0670a03║于拈提聖人刻的處，若身有之，其為住持名教亦大
J34nB311_p0670a04║矣。唐空翁，今之處士也，能以名教挽世，不辭落草入
J34nB311_p0670a05║泥；其于性命指歸，能決焚舟破釜。視其身世，已如薪
J34nB311_p0670a06║盡而火將別傳；得其名教，又似薪傳而火愈不盡。夫
J34nB311_p0670a07║如是，無乃將娑婆極樂打成一片，就中以金針玉線
J34nB311_p0670a08║而彌縫之，亦可謂汲汲者矣。乃為之贊：烏龍之有潭
J34nB311_p0670a09║兮，何潛見之不可以變通？其能用九用六兮，何亢戰
J34nB311_p0670a10║之不可以始終？聞朝夕以知其故兮，妙乎環中之道
J34nB311_p0670a11║以應無窮。吾以是知唐翁之無不可以西東。
J34nB311_p0670a12║自贊
J34nB311_p0670a13║既欲傳我真，如何傳我假？果然傳我假，卻也真脫洒。
J34nB311_p0670a14║不見龐公一遇馬大師，便解將那沒柄笊籮，撈盡他
J34nB311_p0670a15║天上天下。
J34nB311_p0670a16║又
J34nB311_p0670a17║遮箇半夜教化，不知向那裏討？彼嗟生不逢時，我喜
J34nB311_p0670a18║來得恰好，不辭從井救人，何嫌赴溺援嫂？肉白骨須
J34nB311_p0670a19║用靈丹，醫死馬弗煩本艸，刀斬刀殺活無痕，毒攻毒
J34nB311_p0670a20║神奇莫考。即有箇絕後重甦底來，應笑他投曉不早。
J34nB311_p0670a21║又
J34nB311_p0670a22║活貓兒叫出怪頭，死馬駒踏出奇腹。劫火中燒出惡
J34nB311_p0670a23║腳，涅槃後迸出蠱毒。遮裏識得吾真，擉瞎佛祖眼目。
J34nB311_p0670a24║咄！
J34nB311_p0670a25║又
J34nB311_p0670a26║咄！遮箇放浪漢，五十三年腳不點地，圜通選聖未開
J34nB311_p0670a27║場，會祖圖來百雜碎。今住雙徑峰頭，亦且不曾發市，
J34nB311_p0670a28║一片熱心海底燒，兩隻冷眼天上視。視何意？竊笑達
J34nB311_p0670a29║磨卻似折本了，歸日久，收得震旦許多大利。噫！正當
J34nB311_p0670a30║恁麼時，我也疑著你。
J34nB311_p0670b01║又（門人竺菴成公請）
J34nB311_p0670b02║我不假人以顏色，阿誰特地能描得？饒他良久裏傳
J34nB311_p0670b03║來，未是雙徑真骨血。如何是真骨血？自有人常于此
J34nB311_p0670b04║切。
J34nB311_p0670b05║又
J34nB311_p0670b06║遮漢於一切法，不敢作死看，不敢作假看，不敢作難
J34nB311_p0670b07║看，不敢作易看。或曰：早哩。或曰：未必。或曰：恁麼那？或
J34nB311_p0670b08║曰：是甚的？或曰：我也不知，我也不會。或曰：我恰活卓
J34nB311_p0670b09║卓地，見得有絕沒交涉底奇特事。或曰：你還識浪杖
J34nB311_p0670b10║人麼？有箇曰：我也不董得。不妨大笑，打他一棒，曰：放
J34nB311_p0670b11║過即不可。
J34nB311_p0670b12║又
J34nB311_p0670b13║一生從井救人，誰知別有出身？卻是難為親近，要箇
J34nB311_p0670b14║眼裏有筋。鎮州蘿蔔休誇大，拄杖頭防鱉鼻瞋。
J34nB311_p0670b15║又（門人松影麟公請）
J34nB311_p0670b16║江南踏白多年，洒掃幾成破帚，被人描出請題，拶得
J34nB311_p0670b17║慚無措手。昨鬥湊了前後底行跡一篇，又何異乎糞
J34nB311_p0670b18║穢中再加抖擻，立時扯碎焚之，掉轉逼墻狗口，乃爾
J34nB311_p0670b19║大罵你遮松影廝兒，何不如他掣風顛子為我打一
J34nB311_p0670b20║箇痛快筋斗？
J34nB311_p0670b21║又
J34nB311_p0670b22║舉起筆自題也不難，拈起棒打退汝諸人也不難，拽
J34nB311_p0670b23║破遮軸子便行也不難，每日焚香禮拜遮影子也不
J34nB311_p0670b24║難，直饒能體此老志有大機用，建一梵剎如尊正規
J34nB311_p0670b25║莊嚴，將此供養於正宗堂為創法祖也不難，秪是要
J34nB311_p0670b26║與此老親相見卻也難。噁！好貨，定要你相見作麼？即
J34nB311_p0670b27║別有相見處又堪作甚麼？不能與你相見又怎生聻？
J34nB311_p0670b28║呵呵呵，秪遮些子便是汝諸人難相見處，便是汝諸
J34nB311_p0670b29║人沒奈何處，可不是難，可不是難。
J34nB311_p0670b30║又
J34nB311_p0670c01║天無頭，地無腳，須彌無腰，日月無殼，遮條拄杖子一
J34nB311_p0670c02║生東敲西磕，迫得太虛空大叫，冤屈無下落。達磨特
J34nB311_p0670c03║復來勸言：老兄且放遮一線著，如我小弟亦聽其得
J34nB311_p0670c04║髓得皮，又何妨於醍醐毒藥？杖人大怒云：都是你遮，
J34nB311_p0670c05║禍殃，也放你不過，那堪更錯錯錯錯？
J34nB311_p0670c06║又（栖霞然請）
J34nB311_p0670c07║遮漢一生自強，故能眼空膽大。有箇沒皮肚皮，所以
J34nB311_p0670c08║見怪不怪。江南將四十年，今得兩椿痛快。笑公可承
J34nB311_p0670c09║我宗，攝山可傳我代。杖人特地開宗，千古破顏有在。
J34nB311_p0670c10║又（涵子請）
J34nB311_p0670c11║曾上皖江，逆煙波而弄棹；特登浮渡，呵毒霧而驅風。
J34nB311_p0670c12║去楚之計未成，留吳之意有在。復來姑孰，平陸俄起
J34nB311_p0670c13║骨堆；笑入圜扉，地藏重翻公案。不使兩間道沒，故令
J34nB311_p0670c14║七論聲騰。既碩果以天全，亦快心于奇遇。秪此一段，
J34nB311_p0670c15║涵子頗知，別有風規，還須自見。
J34nB311_p0670c16║又（門人大嵩請）
J34nB311_p0670c17║廬山三百年毒藪，死貓頭兒忽開口。石耳馬耳峰齊
J34nB311_p0670c18║聾，驚得西江藏北斗。北斗藏，消息別，峨眉飛來一片
J34nB311_p0670c19║雪。拄杖頭上叫蒼天，觸處難逃此血熱。
J34nB311_p0670c20║又（竹關智請）
J34nB311_p0670c21║江南三月杜鶻啼，血染梅枝日月迷。不許夜參先捲
J34nB311_p0670c22║席，傳薪獨聽旦時雞。是何雞？天生疾固自栖栖。不妨
J34nB311_p0670c23║有客能歌鳳，笑看河圖出欲齊。
J34nB311_p0670c24║又
J34nB311_p0670c25║少年一味是痴，中年一味是迷，老年一味是疲。不知
J34nB311_p0670c26║末後何如？切忌道著。道得著，卻也奇。
J34nB311_p0670c27║又（門人大英請）
J34nB311_p0670c28║大地噇糟自醉，屈指幾個醒人。痛口無禪無師，忍使
J34nB311_p0670c29║千古陸沉。故將毒醫死馬，別有活法如神。莫怪杖頭
J34nB311_p0670c30║高遠，胡天擊出石麟。
J34nB311_p0671a01║又（門人大補請）
J34nB311_p0671a02║杖頭擊處無他事，卻笑空山呼應多，不是緊箍些子
J34nB311_p0671a03║密，英雄何自出淆訛？滿盤誠莫測，遮著又如何？去住
J34nB311_p0671a04║謾勞重劄印，碧巖前看鳥啣花。
J34nB311_p0671a05║又（龍門法侄樵風妙請）
J34nB311_p0671a06║雙徑看竿頭鯉躍，南屏笑爐裏雪飛。又別十五年，移
J34nB311_p0671a07║星換斗，忽到皋亭，仍撞著箇樵採底，把住我鈯斧子，
J34nB311_p0671a08║問：歇祖遮具靈骨付與阿誰？咄！你問是非者，卻來惹
J34nB311_p0671a09║是非。
J34nB311_p0671a10║又
J34nB311_p0671a11║姑孰火燒裙帶香，無驢新婦拖泥走。過橋村酒已親
J34nB311_p0671a12║嘗，拋卻盃兒開笑口。此笑口，驚星斗。皋竿風急閃紅
J34nB311_p0671a13║旗，齊射鵠心看好手。
J34nB311_p0671a14║又（門人石潮寧請）
J34nB311_p0671a15║瘦笻曾刺遮那血，造論風驚泥缽沙，誰似殷勤奴見
J34nB311_p0671a16║婢，天光日月兩挨磨。今湊拍，還唱歌，喜看披襴能起
J34nB311_p0671a17║舞，何妨習气震山河。
J34nB311_p0671a18║又（門人梅逢忍請）
J34nB311_p0671a19║馬耳石耳齊聽鼓，旻老重來何所補？狼藉天花選聖
J34nB311_p0671a20║場，折半破三誰薦取？遮聱頭，好講古，崇先血掌復開
J34nB311_p0671a21║宗，喫痛兒孫應作祖。
J34nB311_p0671a22║又（門人阿劍別請）
J34nB311_p0671a23║霜藤忍俊自相扶，勾引春風啼鷓鴣。一片韶華閑玩
J34nB311_p0671a24║弄，孰能有也孰能無。雙眼碧，似愁胡。不辭絕倒冰枯
J34nB311_p0671a25║處，笑看龍巢生鳳雛。
J34nB311_p0671a26║又（侍者大淳請）
J34nB311_p0671a27║大顛只此一條杖，韓公首座兩人扶。那弓弦上半箇
J34nB311_p0671a28║聖人，問我侍者，皆嘴盧都。予笑曰：莫怪潮州碑上添
J34nB311_p0671a29║出焉烏。
J34nB311_p0671a30║又（侍者大勤請）
J34nB311_p0671b01║從前行了多少不太平路，偶又撞到調達埋毒於地
J34nB311_p0671b02║藏放珠處，拉來較勘，各失情由，聊與據款，且作影嚮，
J34nB311_p0671b03║眾好警策我執侍之儔。
J34nB311_p0671b04║又（侍者大圓請）
J34nB311_p0671b05║近視闊步，大膽小心。不修邊幅，自展胸襟。就中有不
J34nB311_p0671b06║容己，此外別無所欽。不是同天地混帳，安得與古今
J34nB311_p0671b07║對針。
J34nB311_p0671b08║又（楚黃弟子大衍請）
J34nB311_p0671b09║坡詩之竹萌抱靜節，是創先句。心史之宿火藏永燄，
J34nB311_p0671b10║是慎後句。杖人無善狀，衍子為露布。
J34nB311_p0671b11║又（門人巨音選請）
J34nB311_p0671b12║生平許多將謂，就中又或不然。正是時機所逗，斯道
J34nB311_p0671b13║妙乎屢遷。吾嘗於此切，良久固難傳。自笑玄之玄，殷
J34nB311_p0671b14║懃捲起夜明簾。
J34nB311_p0671b15║又（依杖行者興旭請）
J34nB311_p0671b16║杖者嘗要箇人向三千里外拔一莖草來，即擲卻；更
J34nB311_p0671b17║命向三千里外取一盃水來，即潑卻。且道是甚麼意
J34nB311_p0671b18║思？若有此人，他自會得。
J34nB311_p0671b19║又（戒弟子一傑請）
J34nB311_p0671b20║七尺軀無椰子大，往往分身作買賣。將本求利沒一
J34nB311_p0671b21║文，惹下古今多少債。還得去，真痛快。還不去，且莫怪。
J34nB311_p0671b22║又（門人協玅權請）
J34nB311_p0671b23║我亦不知，遮廝所以。俄然病痛，雜然頓起。獨與佛魔，
J34nB311_p0671b24║毒翻終始。就裏淆訛，不容自己。其誰特地不甘，一任
J34nB311_p0671b25║分明處分你。
J34nB311_p0671b26║又（中塔法孫興越請）
J34nB311_p0671b27║法界是大家共底，誰能去此獨存彼？不計有利與無
J34nB311_p0671b28║利，一任各自做行市。西天不知東土，屋破看星眠；東
J34nB311_p0671b29║土不見西天，衣穿瘦骨露。爭怪異端並起，萌蘆笑倒
J34nB311_p0671b30║老頑皮；儘教邪法難扶，拄杖擊翻死獦怛。或有覷得
J34nB311_p0671c01║遮消息，與他八面受敵。
J34nB311_p0671c02║又（門人蒲菴健請）
J34nB311_p0671c03║遮漢拈條拄杖子作麼？不惜從井救人，不惜入夜尋
J34nB311_p0671c04║人，不惜破舌告人，不惜刳心示人，不惜深責佛聖托
J34nB311_p0671c05║重人，不惜痛棒古今欺逆人，原來是個多不自量人，
J34nB311_p0671c06║絕不自慚人。何物小廝兒，乃敢大膽師遮沒蓋載人，
J34nB311_p0671c07║我也疑你是箇不可測識人。
J34nB311_p0671c08║
J34nB311_p0671c09║
J34nB311_p0671c10║
J34nB311_p0671c11║
J34nB311_p0671c12║
J34nB311_p0671c13║
J34nB311_p0671c14║
J34nB311_p0671c15║
J34nB311_p0671c16║
J34nB311_p0671c17║
J34nB311_p0671c18║
J34nB311_p0671c19║
J34nB311_p0671c20║
J34nB311_p0671c21║佛事
J34nB311_p0671c22║安慈氏像（甲午博山）
J34nB311_p0671c23║「迎軒坐笑，等一箇人，卓卓到來，是誰最親？無筋底，眼
J34nB311_p0671c24║見你，乞一文，疑為小利；有血底，背當機，承一掌，汗下
J34nB311_p0671c25║通身。且喜迴途復妙，艸綠花新，布袋收歸三會滿，龍
J34nB311_p0671c26║華放出十分春。」
J34nB311_p0671c27║安迦葉尊者像
J34nB311_p0671c28║「咄！遮箇尊者卻也怪哉！靈山會上失笑，多子塔前張
J34nB311_p0671c29║乖，雞足山中鈍置，枯木巖裏活埋。今日浪杖人推汝
J34nB311_p0671c30║出一頭地，撥轉天光，令汝看取寒潭龍起，空劫花開。」
J34nB311_p0672a01║寶方和尚新像開光
J34nB311_p0672a02║「寶方先祖於少林惟寬禪師大好山一鋤鋤破，豁開
J34nB311_p0672a03║正眼，自是衡鑒天下、照耀古今，雖則滅度有二十年，
J34nB311_p0672a04║而元肅等重建祖堂、重新祖像，主氣儼然，如當機呵
J34nB311_p0672a05║佛罵祖時也。今值開光之日，命法孫道盛為先祖點
J34nB311_p0672a06║眼，盛大笑曰：『先祖眼在何處？是豈我之所能點哉？』雖
J34nB311_p0672a07║然，眼以血能視、手以血能捉，先祖雖已滅度，遮一點
J34nB311_p0672a08║真正血脈卻在我手裏，我若不分明點出，孰能見我
J34nB311_p0672a09║先祖常住法身、光明法眼之不昧滅哉？」乃舉筆示云：
J34nB311_p0672a10║「會麼？正法眼向瞎驢滅，祖師心從夢筆傳，為憐覿面
J34nB311_p0672a11║無人識，點出雙輪照地天。」
J34nB311_p0672a12║徑山掛鐘板
J34nB311_p0672a13║拈鍵鎚，示云：「會麼？未入堂前，腳跟下好與一鎚；既入
J34nB311_p0672a14║堂後，頂門上好與一鎚；進前燒香禮拜，兩班依位而
J34nB311_p0672a15║立，腦背後好與一鎚。若向遮三鎚下薦得，便知汝等
J34nB311_p0672a16║安身立命去處，更須遮裏有個出身活路，方可到我
J34nB311_p0672a17║方丈中喫棒，為汝撥轉向上關捩子。雖然，也須為汝
J34nB311_p0672a18║等通個消息。」乃付鎚與維那，擊鐘板一下，復云：「會麼？
J34nB311_p0672a19║千聖不傳真秘旨，當機一震定乾坤。」
J34nB311_p0672a20║崇先挂鐘板
J34nB311_p0672a21║拈圜板示云：「會麼？」次舉椎云：「看！十方無壁落，四面亦
J34nB311_p0672a22║無門，圜陀陀，光爍爍，誰敢向遮裏觸背？無情說法，脫
J34nB311_p0672a23║賺洞山開眼尿床，驚翻臨濟沒巴鼻漢，漫坐瞞頇，門
J34nB311_p0672a24║裏出身不易，身裏出門猶難，驀然創發鐵牛機，突出
J34nB311_p0672a25║摩醯三隻眼，到遮裏更須知有全放全收底殺活鍵
J34nB311_p0672a26║鎚在，今特分付西堂為眾竭力。」堂擊鐘板各一聲，師
J34nB311_p0672a27║復云：「是甚麼？一擊拶開無縫鏬，大千迸出不傳機。」
J34nB311_p0672a28║送老和尚神像入師表堂（甲午博山）
J34nB311_p0672a29║「坐久不成勞，機來還湊巧。儼然良久時，神彩真師表。
J34nB311_p0672a30║請你沙老師移過胡床，踞斯晝錦堂中，捲起夜明簾
J34nB311_p0672b01║子，一雙碧眼，靜看月上花稍，鳥啼春曉最奇是繞砌
J34nB311_p0672b02║金蘭浥露香，盈庭玉樹臨風皎。想你沙老師當此時
J34nB311_p0672b03║豈不點首笑曰：不期你遮放浪子，乃能位置得我如
J34nB311_p0672b04║此恰好。」
J34nB311_p0672b05║送真歇祖真像入師表堂▆▆云：
J34nB311_p0672b06║「看左綿雍氏生祖身，丹霞淳翁發祖神，萬世兒孫續
J34nB311_p0672b07║祖命。今日曹華公供祖真儀，保嗣慧命，正是火有薪
J34nB311_p0672b08║而愈傳，法得人而益遠。只如顯孝重興，歇祖出現，又
J34nB311_p0672b09║作麼生稱慶？多子堂前分覺胤，千華叢裏擁優曇。」
J34nB311_p0672b10║祖師堂告香（甲申）
J34nB311_p0672b11║「西天東土與本山八十七個沒孔鐵鎚，今日還欲向
J34nB311_p0672b12║新長老如意子頭上求出氣麼？你要求我為你出氣，
J34nB311_p0672b13║須我後來人登你向上位。」
J34nB311_p0672b14║龍王堂告香
J34nB311_p0672b15║「退己讓人，地步深遠。付囑靈山，內秘外顯。海底生塵
J34nB311_p0672b16║山上魚，萬古宗風因你闡。」
J34nB311_p0672b17║韋馱告香
J34nB311_p0672b18║「匹夫橫行，聖人所恥。眼光爍破四州，豈肯一隅自委。
J34nB311_p0672b19║權在手已非一朝，令能行乃見風旨。」
J34nB311_p0672b20║禮開山國一欽禪師（甲申徑山）
J34nB311_p0672b21║「牛頭一枝，賴師拔起。無法可傳，遇徑則止。試巾子山
J34nB311_p0672b22║人喝石，以救佛法之危。見代宗皇帝立身而啟，龍顏
J34nB311_p0672b23║大喜。點開馬祖圜機，惑亂天下無已。」
J34nB311_p0672b24║禮第二代無上忠禪師塔
J34nB311_p0672b25║「國一宗風，因公大振。白日雷轟，獅子奮迅。兩賜紫衣
J34nB311_p0672b26║天子尊，千古嘗光無上印。秪今印在那裏？」彈指云：「遮
J34nB311_p0672b27║裏驗取。」
J34nB311_p0672b28║禮大慧杲禪師塔
J34nB311_p0672b29║「眉間掛劍，血濺梵天。平地骨堆，千古含冤。瞎臨濟小
J34nB311_p0672b30║廝兒法眼，吐圜悟老巴子狐涎。今朝撞著對頭，頂門
J34nB311_p0672c01║痛與加尖。咄！」
J34nB311_p0672c02║禮元叟端禪師塔
J34nB311_p0672c03║「遮破坐具，能展能收。三十痛棒，迥出常流。兩被金襴，
J34nB311_p0672c04║眼睛突出。重振妙喜宗風，高懸雙徑佛日。」
J34nB311_p0672c05║禮達觀可大師塔
J34nB311_p0672c06║「舍己求人，忘軀為法，剖正眼藏，照十方剎。無影樹下
J34nB311_p0672c07║誰同船？鵬搏峰前逢老達。相逢時如何？」以手捉，云：「鼻
J34nB311_p0672c08║孔拈來阿剌剌。」
J34nB311_p0672c09║禮鳥窠道林禪師塔
J34nB311_p0672c10║「類不齊，混知處，凡聖位中留不住，隨緣寄跡鳥窠，賺
J34nB311_p0672c11║殺鬼家活計。白侍郎到遮裏，始驚坐鎮江山有薪火
J34nB311_p0672c12║之危；通侍者十八年，乃悟欲參諸方求佛法之意。悟
J34nB311_p0672c13║個甚麼聻？布毛拈起一吹，三藏十二部、千七百公案
J34nB311_p0672c14║都被無影樹頭風吹去。吹到那里去？」以如意指窣堵
J34nB311_p0672c15║波，云：「高著眼。」
J34nB311_p0672c16║冬至博山禮先和尚塔（甲午）
J34nB311_p0672c17║拈香，云：「從來刀斧斫不開，莫道相逢不顧，此時還有
J34nB311_p0672c18║見我當山老漢底超越佛祖手眼者麼？遮老漢每常
J34nB311_p0672c19║自謂得壽昌老人一箇不肯，以故生平不肯輕許一
J34nB311_p0672c20║人，即天下衲子許多受其爐鎚，驀地躍冶而出其門
J34nB311_p0672c21║者，曾有幾人能不自欺欺人？又能得此不肯以殺活
J34nB311_p0672c22║聖凡、定此不傳宗旨如遮老漢者乎？雖然如是，冤有
J34nB311_p0672c23║頭、債有主，即不肖雖猶子，蓋最初親從董巖求受大
J34nB311_p0672c24║戒，及依止此山迄示寂，於今已四十有年，正值世道
J34nB311_p0672c25║交喪，遍歷如幻希奇，不啻隱忍存神，繫此懸絲慧命，
J34nB311_p0672c26║又況近日法門邪逆橫起，亂我祖宗源流，何敢自惜
J34nB311_p0672c27║微軀，不與同法者救正此始終流弊，揭明我佛祖正
J34nB311_p0672c28║宗哉？幸此天機有定，故乃不辭幾千里，冒此風波以
J34nB311_p0672c29║趨我師無縫塔前，燒此一瓣痛心之香，以上金剛慧
J34nB311_p0672c30║壽更不自禁其悲欣交集也，我老和尚寧不大創哀
J34nB311_p0673a01║憐，為之破顏微笑者乎？且道燒北香後更有甚麼意
J34nB311_p0673a02║旨？噫！自非退密藏天地，安得全機振古今？」
J34nB311_p0673a03║禮雪關和尚塔
J34nB311_p0673a04║舉拂子，云：「看！大地是洪爐，活飛此片雪；東土與西天，
J34nB311_p0673a05║咬碎舌根血。此處須知我雪關先師兄未出世時，作
J34nB311_p0673a06║我博山堂中首座，眼光已爍破諸方也。惜乎先和尚
J34nB311_p0673a07║逝早，致我兄如孤臣孽子保此不傳慧命，至於震吼
J34nB311_p0673a08║閩浙、光闡洞上玄猷，而海內英奇靡不望風畏服。又
J34nB311_p0673a09║惜我兄抽身太速，使門下亦步亦趨者見其超軼絕
J34nB311_p0673a10║塵，未免瞠乎其後。雖然，又安知無有自奮而追風向
J34nB311_p0673a11║上者乎？如不肖弟者，雖不能與兄生死同條，至有深
J34nB311_p0673a12║密靈根與法乳相親者，猶足挨開無縫神光與之處
J34nB311_p0673a13║分此事。我兄灼灼威靈，能不儼然為之鑒格？尚饗。」
J34nB311_p0673a14║寶方師翁像前上供
J34nB311_p0673a15║「南泉為馬祖作供，洞山謂待有伴時即來；某甲為寶
J34nB311_p0673a16║方設齋，我翁卻不待請而自至。且道我翁如何得恁
J34nB311_p0673a17║麼不惜眉毛聻？獨不聞不是冤家不聚頭乎？秪如我
J34nB311_p0673a18║翁儼然親臨，應將何物以為供養？」乃作拜，云：「謝翁降
J34nB311_p0673a19║慈，無可祗待。」
J34nB311_p0673a20║先祖忌辰塔前上供（正月十七日）
J34nB311_p0673a21║師拈香示云：「會麼？二十年前，我先祖以遮個指示諸
J34nB311_p0673a22║人，雲巖路相次欲絕；正當今日，我法孫以遮個拈示
J34nB311_p0673a23║先祖，洞上水灼然逆流。且道先後壽昌恁麼拈示，還
J34nB311_p0673a24║知有也無？噫！年年此日難欺昧，須是知恩解報恩。」
J34nB311_p0673a25║祖塔前同諸法屬獻茶
J34nB311_p0673a26║師震聲喝云：「會麼？獅子哮吼，祖父俱盡，盡後如何？」乃
J34nB311_p0673a27║轉上向下，云：「旋機返躑全歸父。會麼？」復轉下向上，云：
J34nB311_p0673a28║「一道圜明照大千。」遂作禮獻茶，乃舉盃長吸，曰：「乾。」復
J34nB311_p0673a29║曰：「滴滴不落別處。」
J34nB311_p0673a30║接博山雪關和尚訃狀設靈座（壽昌）
J34nB311_p0673b01║師舉訃狀，大哭云：「雪關師兄！你忍心將博山一枝法
J34nB311_p0673b02║眼特地斷絕去也。蒼天！蒼天！你果斷絕得去麼？紅爐
J34nB311_p0673b03║燄裏雪山頹，折角泥牛遍地吼。嗚呼哀哉！」乃率眾上
J34nB311_p0673b04║茶湯，念誦。
J34nB311_p0673b05║東苑和尚忌辰燒香
J34nB311_p0673b06║「庚午七月十三，東苑先師示滅，武夷六六峰前，長笑
J34nB311_p0673b07║一聲而別。如今一十九年，誰見鼻孔遼天？不肖當央
J34nB311_p0673b08║拈出，賺殺東土西天。且道為甚麼如此？兒孫別有真
J34nB311_p0673b09║奇特，肯把親親作話傳。」
J34nB311_p0673b10║東苑老和尚忌辰
J34nB311_p0673b11║拈香禮畢，乃召云：「看遮箇老聱頭，▆是傷心江上客，
J34nB311_p0673b12║不遇故鄉人。昔在東苑退茹時，有一等人視彼青黯
J34nB311_p0673b13║黯處，疑有一大毒物而畏避之，至於風吹草動，亦能
J34nB311_p0673b14║斷送人命根。無端撞著不肖逆子，輕輕將生平底鶻
J34nB311_p0673b15║突奪去，直得忍氣吞聲，以至不肖四十年來亦未敢
J34nB311_p0673b16║輕試，然又賺殺多少射覆之徒。今於博山堂上正當
J34nB311_p0673b17║揭出，始不負此隱微也。」乃彈指云：「見麼？飲光不是酒
J34nB311_p0673b18║顛漢，毒氣難銷舞不休。」
J34nB311_p0673b19║壽昌祖翁老和尚忌辰
J34nB311_p0673b20║拈香，云：「看！看！有恩有怨，不成法界；無恩無怨，法界不
J34nB311_p0673b21║成。遮箇沒巴鼻老漢，便是佛界、魔界中第一箇頂尖
J34nB311_p0673b22║底恩怨渠魁。更有箇能於無諱無忌中道得箇不觸
J34nB311_p0673b23║不背底堪為八面受敵者，許他報此恩怨有分。噫！直
J34nB311_p0673b24║須防遮箇毒物始得。雖然，今日於博山爐內炷此一
J34nB311_p0673b25║瓣，意旨又作麼生？」乃燒，云：「鳳凰山上香光起，文彩風
J34nB311_p0673b26║流振古今。」
J34nB311_p0673b27║雲棲老和尚忌辰
J34nB311_p0673b28║「臘盡𥕥脫，蓮出冰池，三千里外，驚悟何奇？東昌樵鼓
J34nB311_p0673b29║穿心過，擲戟焚香笑大機。轉身一步，指日西馳，集佛
J34nB311_p0673b30║學大成，啟禪關密椎。當機一箇銕餕餡，嚼斷六方長
J34nB311_p0673c01║舌；臨行一句莫作怪，拈起千古全提。今日博山堂前
J34nB311_p0673c02║重開生面，誰於旃檀篆上親見寒眉？」
J34nB311_p0673c03║養庵老和尚忌辰
J34nB311_p0673c04║「昔年峰頂親逢，今日博山作忌，不啻梅花枝上笑春
J34nB311_p0673c05║風，茶銚爐邊增意氣。至於黑白圈子，誰敢描摹？無縫
J34nB311_p0673c06║鎖門，豈容觸諱？推原此當，當常有因；稟明斯歷，歷是
J34nB311_p0673c07║何位？鐘聲驚起七條飛，旃檀穿卻木叉鼻。」
J34nB311_p0673c08║壽昌老和尚百歲忌辰
J34nB311_p0673c09║師拈香云：「見麼？百年冤對不開交，今日分明還自招，
J34nB311_p0673c10║應是業緣無避處，焦瘡仍著艾頭燒。」乃炷云：「艾頭燒，
J34nB311_p0673c11║轉使萬世兒孫恨不消。」便禮拜。
J34nB311_p0673c12║壽昌祖翁忌辰
J34nB311_p0673c13║「梅花無諱忌，遇伴即來；春色有時機，不言自到。誰於
J34nB311_p0673c14║生死陣中與性命殺開血路，儼若邪魔骨裏將佛祖
J34nB311_p0673c15║抓出偷心。推倒大好山，突突兀兀；滅卻少林種，冤冤
J34nB311_p0673c16║仇仇。驀地相逢，卒難回避。老钁頭，莫作怪，直饒掘盡
J34nB311_p0673c17║十方塵剎作活埋坑，爭奈慣向空中打筋斗底兒孫，
J34nB311_p0673c18║今日把你分明捉敗。」
J34nB311_p0673c19║辭先老和尚塔
J34nB311_p0673c20║「千峰春色好，日照百花新。遮是甚麼人出身處？盛不
J34nB311_p0673c21║忍說辭去，恐驚塔裏人。自有兒孫在，還應一笑親。」
J34nB311_p0673c22║辭雪關和尚塔
J34nB311_p0673c23║「兄既有授命，敏者自能為。弟特此辭去，兄須密速之。
J34nB311_p0673c24║何則？花須連夜發，（莫待）曉風吹。」
J34nB311_p0673c25║為嵩乳和尚起龕
J34nB311_p0673c26║「棲鳳嶺雲飛，臥龍江月露；白日不移輪，青山常舉步。
J34nB311_p0673c27║本自有來繇，不是無緣故；不見愛才人，取之必以度。
J34nB311_p0673c28║恭惟菩提堂上嵩乳密和尚。泗洲阿箇唐柴頭，穿得
J34nB311_p0673c29║淮平牛鼻孔；蔣八、鎦季是何人？出格隨鄉不打哄。皋
J34nB311_p0673c30║亭杖者，原同條新豐苗裔，抽劫外之靈枝；大好風光，
J34nB311_p0674a01║運寰中之寶鏡。如公初入諸方棘藪，踏斷沒耳艸鞋；
J34nB311_p0674a02║末登博嶠銕門，死盡偷心活路。故能急水灘頭，奪竹
J34nB311_p0674a03║篙而跳出；裂石崖裏，藏古錦以春歸。晚香吹萬里之
J34nB311_p0674a04║海天，碩果結上林之笑傲。秪如遮一笑落在何處？咄！
J34nB311_p0674a05║咄！多子塔前親看取。」
J34nB311_p0674a06║為石冷舉火
J34nB311_p0674a07║召云：「石冷！你今一口气不來也，畢竟向何處去？咦！突
J34nB311_p0674a08║然撒手令人驚，咬斷繩頭別路行，翻憶當年閒喫棒，
J34nB311_p0674a09║於今痛快此生平。杖人作麼生助你轉身吐气？」擲炬，
J34nB311_p0674a10║云：「大火流金曾不換，千峰秋色月初清。」
J34nB311_p0674a11║送龍門峻上座靈骨入蓮華寺塔
J34nB311_p0674a12║「擊石鼓毒斷偷心，捧石頭驚銷駿骨。重磨寶劍，光射
J34nB311_p0674a13║棲霞。斂鍔違華，薪傳沒縫。藏機大速，遊刃應神。還有
J34nB311_p0674a14║知峻上座轉身處麼？座斷威音開別眼，密移爻象看
J34nB311_p0674a15║飛龍。」
J34nB311_p0674a16║封塔
J34nB311_p0674a17║「遮箇沒蓋藏底東西，那有藏秘你底去處？直饒摩竭
J34nB311_p0674a18║已喪全鋒，殺活古今，誰能見血？留此一箇封皮，看是
J34nB311_p0674a19║誰與作冤對底來，裂破渠面門相見。」