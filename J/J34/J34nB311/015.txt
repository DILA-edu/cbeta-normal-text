J34nB311_p0674b01║天界覺浪盛禪師全錄卷之十五
J34nB311_p0674b02║
J34nB311_p0674b03║門人　大璽　大量　大杲　大充　較
J34nB311_p0674b04║偈
J34nB311_p0674b05║自參歌
J34nB311_p0674b06║參禪人，自憤發，切莫斬頭去求活，此個元來你現成，
J34nB311_p0674b07║自悟一回方洒脫。若不悟，必從迷，其誰本分合天機？
J34nB311_p0674b08║自非打破達多鏡，未免癡狂向外馳。西來意，何直指，
J34nB311_p0674b09║九年面壁泠如水，神光設不乞安心，焉得使渠求自
J34nB311_p0674b10║己？自覓了，正依稀，輕輕一點釋深疑，萬古碧潭空界
J34nB311_p0674b11║月，再三撈摝始應知。從此後，心相傳，衣法絲絲命若
J34nB311_p0674b12║懸，汝若返照密在汝，如人飲水對誰言？甚麼物，恁麼
J34nB311_p0674b13║來，當頭一劄眼眉開，說似一物即不中，豈是顢頇可
J34nB311_p0674b14║妄猜？作何務，不落級，就手行拳不費力，親口親供勿
J34nB311_p0674b15║自欺，徹底無依獨超逸。佛非坐，鏡非磚，車不行兮牛
J34nB311_p0674b16║著鞭，果然窺影便騰踏，腳下兒孫如湧泉。特地裏，解
J34nB311_p0674b17║尋思，纔出曹溪即自奇，鈯斧無痕今現在，幾人曾領
J34nB311_p0674b18║此風規？鴨子去，扭痛鼻，一喝耳聾尤駭異，巍巍獨坐
J34nB311_p0674b19║大雄峰，吐舌踢瓶爭意氣？如蚊子，上鐵牛，脫落皮膚
J34nB311_p0674b20║真自繇，從來千聖不相識，咬指抽刀謾展眸。秉金剛，
J34nB311_p0674b21║滅胡種，腹饑不得點心噇，龍潭吹滅眼中花，白棒橫
J34nB311_p0674b22║揮佛祖悚。我此宗，無實法，當機要你桶底脫，從門入
J34nB311_p0674b23║者匪家珍，自胸迸出始開闊。一支分，五列派，誰在井
J34nB311_p0674b24║中叫出快？三頓棒徹老婆心，拶斷腳跟何慷慨？無情
J34nB311_p0674b25║說法我非渠，三界唯心百雜碎。看古人，何榜樣？今時
J34nB311_p0674b26║參學須增上，莫只隨波向下流，自己打失真柱杖。真
J34nB311_p0674b27║參禪，為生死，豈是要圖作佛祖？死生根木未曾空，秪
J34nB311_p0674b28║因未悟我自己。既未悟，須自參，自參自己復何難？若
J34nB311_p0674b29║能瞥悟未來者，佛法機緣太煞閒。方便說，名禪宗，自
J34nB311_p0674b30║性通時萬法通，百千三昧隨時用，曲唱全提妙不窮。
J34nB311_p0674c01║大丈夫，肯自昧，烈烈轟轟徹勘對，翻身躑地獅子兒，
J34nB311_p0674c02║吒吒呀呀誰匹配？哮一聲，群獸滅，逼出娘生真汗血，
J34nB311_p0674c03║一朝奮發此神威，踏破山河如片雪。更囑你，信自心，
J34nB311_p0674c04║休較禪機與古今，公案話頭誰不有？達磨未來須自
J34nB311_p0674c05║尋。依語解，恣偷心，墮他毒海枉沉吟，個裏生機成敗
J34nB311_p0674c06║種，爭見焦芽發早春？汞銀禪，招箭垛，管教精彩難入
J34nB311_p0674c07║火，誰識無門解脫門？玄情密意真羈鎖。沒入頭，無把
J34nB311_p0674c08║柄，正是向上人行徑，象王蹴處絕狐蹤，龍袖拂開全
J34nB311_p0674c09║體凈。無師智，自然智，不從諸聖求神秘，頂𩕳自有路
J34nB311_p0674c10║沖霄，豈借清風生羽趐？竿頭步，進毋遲，絕後重甦不
J34nB311_p0674c11║你欺，傍他家含安生理，得便宜處失便宜。宋元問，有
J34nB311_p0674c12║阿那，參扣機緣放不過，或於語錄結冤讎。日久疑團
J34nB311_p0674c13║忽打破。直至今，法成弊，一狗見形群狗吠，例將死語
J34nB311_p0674c14║當參禪，除卻驢椿無利市。禪何物？硬差排，祖師活意
J34nB311_p0674c15║可憐哉，顛倒不令渠自肯，按牛喫草一何獃？雖機鋒，
J34nB311_p0674c16║亦棒喝，幾曾痛處深錐劄？為伊本地未超玄，爭免相
J34nB311_p0674c17║將成賺瞎？不中病，不驚危，誰能發藥彼生機？正如孽
J34nB311_p0674c18║子孤臣事，困慮衡心乃有為。生死切，自通靈，不必偏
J34nB311_p0674c19║於根境爭，俄然觸發此堅密，擊竹觀桃總現成。禪何
J34nB311_p0674c20║病？情何疑？捏目生花更是誰？不能撲碎空王鑑，撥影
J34nB311_p0674c21║披光徙爾為。直下明，須銕漢，著手心頭便自判，回頭
J34nB311_p0674c22║轉腦益狂迷，萬劫命根安得斷？試再問，何如參？痛揮
J34nB311_p0674c23║一掌與羞慚，風前驀見婆心切，笑殺香嚴禮溈山。
J34nB311_p0674c24║坐禪歌
J34nB311_p0674c25║坐禪者，何所圖，禪非坐臥非工夫，為調攝爾初機士，
J34nB311_p0674c26║節制身心立範模。四威儀，坐獨靜，儼然端莊無不敬，
J34nB311_p0674c27║外息諸緣內自寧，心如壁處好參證。無始來，流識業，
J34nB311_p0674c28║不知常住妄生滅，誰能暫息此塵勞，冷眼看茲驀地
J34nB311_p0674c29║瞥。孤易懈，眾難疲，形神相警密欽持，不自在中觀自
J34nB311_p0674c30║在，百怨爐鎚煆是非。互鞭策，共針錐，散亂昏沉毋自
J34nB311_p0675a01║欺，誠於中則凜于外，其十嚴乎指目為？意集起，心攀
J34nB311_p0675a02║緣，自視曾何肝肺然，不睹不聞前拶透，獨中消息許
J34nB311_p0675a03║誰詮？空劫外，命何安，掀翻太極古皇盤，冥冥杳杳精
J34nB311_p0675a04║烏有，打破先天罔象關。根境寂，守幽閒，法塵緣影鐵
J34nB311_p0675a05║圍山，空亡外道常拘執，萬劫痴迷愈石頑。禪非定，參
J34nB311_p0675a06║非思，定境思情節外枝，要你返將心自剖，樹倒藤枯
J34nB311_p0675a07║好見幾。幾何見，莫狐疑，水盡山窮更有誰，拼死懸崖
J34nB311_p0675a08║親撒手，命根斷處是生機。無依寂，勿隨照，刀頭拶入
J34nB311_p0675a09║沒縫竅，裂破娘生舊面皮，驀地相逢堪一笑。寂滅場，
J34nB311_p0675a10║一真界，緣起無生方廣大，十世古今當念間，一切法
J34nB311_p0675a11║成正覺快。十劫滯，不現前，迸出眉光始豁然，未來佛
J34nB311_p0675a12║莫生疑議，過去燈明本自傳。喫了飯，洗足坐，須菩提
J34nB311_p0675a13║卻冷窺破，即從座起歎希奇，若箇當機無蹉過。果能
J34nB311_p0675a14║如是便降心，不勝令人悲淚墮。畏生死，自肯切，三世
J34nB311_p0675a15║佛祖無妙訣，秪這便是金剛鋒，直剖此心千萬劫。可
J34nB311_p0675a16║不佛？可不禪？自家性命待誰憐？此生若不明來歷，枉
J34nB311_p0675a17║入泥犁受痛鞭。不自疑，情不切，所以真機不發越，強
J34nB311_p0675a18║將公案作活頭，那個甘心咬木橛？不提話，坐何為？我
J34nB311_p0675a19║欲公看自是誰？莫只念他言與句，道火何曾燒口皮？
J34nB311_p0675a20║宋流弊，世相沿，謂看話頭即是禪，不識五宗前祖道，
J34nB311_p0675a21║曾將何語作蹄筌？無一物，不惹埃，何期自性此奇哉？
J34nB311_p0675a22║若能一念知非去，自己靈光不用臺。趙州狗，性有無，
J34nB311_p0675a23║天光猶執夜明符，可惜獃郎無志氣，空於水裏按葫
J34nB311_p0675a24║蘆。竹篦子，何觸背？不疑言句真叵耐，成群列隊弄精
J34nB311_p0675a25║魂，驢劫依他語作解。想得奇，情愈妄，迢迢向外渠轉
J34nB311_p0675a26║誑，何如良久自旋機，乃識循途非向上。主中主，不出
J34nB311_p0675a27║戶，門外兒孫休步武，苟無一物獻尊堂，卻好承顏無
J34nB311_p0675a28║逆忤。古佛住，在何處？返思靈燄妙而秘，特地當央喚
J34nB311_p0675a29║出來，莫教癡兒井裏覷。問的意，三頓棒，元來佛法無
J34nB311_p0675a30║多樣，赤肉團邊薦得伊，無位真人非莽蕩。撮三千，如
J34nB311_p0675b01║芥大，放在目前朗朗箇，打鼓普請眾同看，一翳在眼
J34nB311_p0675b02║空花墮。法身病，非一種，虛空莫妄剮空籠，直饒澄徹
J34nB311_p0675b03║似寒潭，光影門頭生死哄。念不動，如須彌，黑山鬼子
J34nB311_p0675b04║正相依，等閒拶斷秦時鑽，北斗藏身解展眉。三界心，
J34nB311_p0675b05║萬法識，浩浩商量沒窮極，當胸擊破碧玻璃，大地山
J34nB311_p0675b06║河無影跡。彼三關，須自造，佛手伸來驢腳到，捉敗黃
J34nB311_p0675b07║龍斯爪牙，生緣失卻來時道。透剛圈，吞棘栗，可中曾
J34nB311_p0675b08║費纖毫力，知是般事便甘休，三腳驢兒任跳躑。傀儡
J34nB311_p0675b09║戲，有機關，舉止分明莫熱瞞，俄然窺得抽牽者，撫掌
J34nB311_p0675b10║呵呵出鬧藍。正法眼，本圓明，一朝夢斷兩眉清，看彼
J34nB311_p0675b11║拈花成甚事，漫與英奇作證盟。能自肯，復何言？勘破
J34nB311_p0675b12║方知不值錢，未是馬駒真種骨，徒教南嶽苦磨磚。
J34nB311_p0675b13║呼惺佛偈
J34nB311_p0675b14║此念兼中更問誰，可憐明極反成迷。但能呼惺自家
J34nB311_p0675b15║底，南北東西笑展眉。
J34nB311_p0675b16║此心圓淨非凡聖，亙古何曾昧滅來？秪為眾生迷本
J34nB311_p0675b17║有，勞他古佛下塵埃。
J34nB311_p0675b18║屈指伸來我獨尊，新生孩子擲金盆。無端驚起白拈
J34nB311_p0675b19║手，捉得真人一橛痕。
J34nB311_p0675b20║迥出根塵鬚髮落，儼然獨露古僧伽。鵲巢蘆膝空生
J34nB311_p0675b21║影，沒臭彌陀笑眼花。
J34nB311_p0675b22║一念超超六識空，雪山寒透豁雙瞳。明星夜半風光
J34nB311_p0675b23║凜，徹見真丹無異同。
J34nB311_p0675b24║體露真常佛已成，更何妄想作眾生？此心淨則六門
J34nB311_p0675b25║淨，十世古今落葉聲。
J34nB311_p0675b26║舉起分明大木叉，當當常住古遮那。千華臺上法身
J34nB311_p0675b27║句，心地金剛戒性多。
J34nB311_p0675b28║頂門透出髻中光，一句心銷億劫狂，七處八還休賣
J34nB311_p0675b29║弄，阿難玉線引針長。
J34nB311_p0675b30║持缽歸來誰見幾，空生特地歎希奇。分明一念無私
J34nB311_p0675c01║處，般若花開白藕池。
J34nB311_p0675c02║罔明彈指阿嬌還，鴦崛傳言解產難。卻笑渠儂徒著
J34nB311_p0675c03║力，超超四座自開顏。
J34nB311_p0675c04║靈光獨耀迥根塵，十八同時一照新。彈指豁開多寶
J34nB311_p0675c05║塔，呈珠龍女化全身。
J34nB311_p0675c06║日月燈明轉法華，三乘並駕白牛車。堂堂體露真常
J34nB311_p0675c07║妙，十六王原是一爺。
J34nB311_p0675c08║日入西方月出東，南山燒炭北山紅。雙林忽唱茶毘
J34nB311_p0675c09║曲，木馬嘶開無縫空。
J34nB311_p0675c10║四十九年無一字，文殊請轉是何輪？須知教外別傳
J34nB311_p0675c11║密，一句當機迥見聞。
J34nB311_p0675c12║一心不亂是真宗，萬法都收六字中，沒孔鐵鎚當面
J34nB311_p0675c13║擲，十方三世盡銷鎔。
J34nB311_p0675c14║懸鼓全開十六門，九蓮花擁一慈尊。誰知法藏婆心
J34nB311_p0675c15║切，四十八重同命根。
J34nB311_p0675c16║靈山一會盡英奇，偶爾拈花笑不知，幸自可憐忘彼
J34nB311_p0675c17║我，無端付囑被風吹。
J34nB311_p0675c18║金欄之外更何傳，呼得阿難諾已全。推倒剎竿消息
J34nB311_p0675c19║絕，了然東土與西天。
J34nB311_p0675c20║一句分明古月輪，提婆謾自著名言，缽水投針誰妙
J34nB311_p0675c21║協？春來花發了無痕。
J34nB311_p0675c22║覿面梁王曾不識，廓然無聖孰知機？覓心不得安心
J34nB311_p0675c23║竟，三拜堂堂得髓歸。
J34nB311_p0675c24║信不達來書不通，無痕鈯斧砍虛空，往來不畏石頭
J34nB311_p0675c25║滑，千里噓噓振古風。
J34nB311_p0675c26║一句了然非向背，揚眉瞬目轉無聊。俄然脫體皮膚
J34nB311_p0675c27║落，蚊子曾親上石頭。
J34nB311_p0675c28║泠灰撥出一星兒，燒卻娘生兩朵眉。信口吹來蟲禦
J34nB311_p0675c29║木，淨瓶踢倒笑吟歸。
J34nB311_p0675c30║十方一路箭鋒機，扇子驚教天帝噫，拶斷秦時𨍏轢
J34nB311_p0676a01║鑽，鯉魚吞卻涅槃飛。
J34nB311_p0676a02║此是曹源一滴水，誰於言下振全機？僧繇落筆能神
J34nB311_p0676a03║變，點著龍睛破壁飛。
J34nB311_p0676a04║一句渾崙鑿不休，千名萬號謾相酬，三斤麻繫庭前
J34nB311_p0676a05║柏，笑倒溈山水牯牛。
J34nB311_p0676a06║萬法無能與此儔，西江吸盡自開眸。鐵船浮水呵呵
J34nB311_p0676a07║笑，一曲無絃百草頭。
J34nB311_p0676a08║一句玄該𠁼字門，當機歷歷主賓存，三三前逗三三
J34nB311_p0676a09║後，無著文殊謾躲跟。
J34nB311_p0676a10║一喚全機五位尊，未容擬議正偏分。當風寶印重重
J34nB311_p0676a11║妙，錦縫花開不露文。
J34nB311_p0676a12║撥塵見佛太煩勞，一句揮來劍刃豪。真照無邊人不
J34nB311_p0676a13║稟，渠無國土孰栖巢。
J34nB311_p0676a14║狗子誰將佛性呼，漫疑是有漫疑無。一歸何處知端
J34nB311_p0676a15║的，穿破青州赤骨盧。
J34nB311_p0676a16║密露君王三寸鐵，森森大地是刀兵。趙州古佛何神
J34nB311_p0676a17║妙，不用干戈建太平。
J34nB311_p0676a18║中天好月誰能用？寂子輕撩岑大蟲，一腳踏翻真痛
J34nB311_p0676a19║快，㘞聲裂破九蓮叢。
J34nB311_p0676a20║千佛堂堂有此名，居何國土化何生？秀才一句能題
J34nB311_p0676a21║破，黃鶴樓前崔顥驚。
J34nB311_p0676a22║向上一宗無語句，與人實法土難消。何如喚惺沙盆
J34nB311_p0676a23║破，免教巫咸向外招。
J34nB311_p0676a24║語默誰能通不犯，鷓鴣啼處百花新。須知一句無私
J34nB311_p0676a25║度，把斷咽喉有要津。
J34nB311_p0676a26║從門入者未為奇，迸出心師乃可師。千聖不傳真命
J34nB311_p0676a27║脈，鰲山大叫不吾欺。
J34nB311_p0676a28║世界拈來如芥大，雪峰打鼓普同看，當央漆桶不能
J34nB311_p0676a29║會，鱉鼻山前天地翻。
J34nB311_p0676a30║試問春秋是幾多，分明提示卻淆訛。那知晝夜一百
J34nB311_p0676b01║八，賺殺韓公打破鍋。
J34nB311_p0676b02║六字通紅金彈子，簉破威音劫外天。三腳驢兒閒跳
J34nB311_p0676b03║擲，杖林山下漫揮鞭。
J34nB311_p0676b04║大好山中突出奇，石屏巖上倚藤枝。俄然一嘯千峰
J34nB311_p0676b05║震，東土西天笑展眉。
J34nB311_p0676b06║山上鯉魚海底塵，三千樓閣五峰新。杖頭正眼輕輕
J34nB311_p0676b07║點，雙徑家風指一輪。
J34nB311_p0676b08║靈山拈出這枝花，眼底風流不可誇，笑殺飲光能獨
J34nB311_p0676b09║笑，別傳萬古破風車。
J34nB311_p0676b10║酬和李夢白太宰四首
J34nB311_p0676b11║一滴曹源是處生，誰教枯木裏龍鳴。玉鞭敲惺維摩
J34nB311_p0676b12║默，梁八原來親弟兄。
J34nB311_p0676b13║誰培大樹影森森，睦老當年知此音。一掌虎鬚曾捋
J34nB311_p0676b14║得，令人千載憶婆心。
J34nB311_p0676b15║正眼開來心不傳，雞巢棲鳳雪連天。西陵老子輕拈
J34nB311_p0676b16║出，賺卻他家漿水錢。
J34nB311_p0676b17║此來愁悴不勝衣，傷盡春心不出幃。添得蛾眉千古
J34nB311_p0676b18║眼，連環終可惜金椎。
J34nB311_p0676b19║贈埋菴禪師偈
J34nB311_p0676b20║先後同參老壽昌，知君氣宇久昂藏。諸方踏遍山川
J34nB311_p0676b21║別，一杖攪來風月狂。自憤有吾能作主，何嫌無土莫
J34nB311_p0676b22║稱王。少林劍己心相許，忍不斬新剖此光。
J34nB311_p0676b23║示寶方殿主
J34nB311_p0676b24║朝朝暮暮打鐘鼓，蒼天蒼天叫冤苦。可惜夜來風雨
J34nB311_p0676b25║中，吹落閒花知幾許。
J34nB311_p0676b26║示張僧持立年
J34nB311_p0676b27║剔起眉自看，三十立何度。特地叩靈山，月圓正當戶。
J34nB311_p0676b28║寄示祁年超居士
J34nB311_p0676b29║天章有密意，曾未得通風。間氣關千古，可無責季公。
J34nB311_p0676b30║寄示祁文在居士
J34nB311_p0676c01║不作傷心人，須作快心事。振起自家宗，闢出他家路。
J34nB311_p0676c02║寄示葉配林居士
J34nB311_p0676c03║決不便如此，乃知別有奇。遮些兒古怪，千古亦驚疑。
J34nB311_p0676c04║問建安殿下疾
J34nB311_p0676c05║西園花鳥弄陰晴，示疾毘耶眼獨清，古鏡不煩龍袖
J34nB311_p0676c06║拂，面如日月太分明。
J34nB311_p0676c07║寄贈通政張坤翁
J34nB311_p0676c08║我既然遙遙拍手，公必爾欣欣點頭，人生秪有遮些
J34nB311_p0676c09║子，得來何處不風流？
J34nB311_p0676c10║聞曹山西阿祖塔有啟壙者，見全身長可九尺，
J34nB311_p0676c11║頭大如斗，黃金鎖子骨儼然未散，乃驚而掩之。
J34nB311_p0676c12║今欲重新窣堵，予乃寂祖三十二世嗣法孫，又
J34nB311_p0676c13║何敢辭其責？然亦見住祖庭人之責也。因賦此
J34nB311_p0676c14║志感，為之先聲云。
J34nB311_p0676c15║荷玉山中按劍人，大唐國裏已橫身。如今喜見頭顱
J34nB311_p0676c16║在，千古西阿句獨新。腳下兒孫驚法乳，是誰能續主
J34nB311_p0676c17║中主。祖庭塔上月光生，三墮風高須薦取。
J34nB311_p0676c18║與李灌溪居士
J34nB311_p0676c19║潛龍勿用神於九，天地立心誰見首。應笑青衫重七
J34nB311_p0676c20║斤，元來卻是蘇州有。
J34nB311_p0676c21║挽汪本和大康偈（并引）
J34nB311_p0676c22║天都汪比部本和居士，年七十七，以家學兼
J34nB311_p0676c23║得儒佛二宗之妙，生平所作功業已多，末於
J34nB311_p0676c24║杖人笑峰處獨切。施木建皋亭真歇祖剎，以
J34nB311_p0676c25║刻新集傳燈為自慰。今己亥夏，蛻然知時，遺
J34nB311_p0676c26║命而化，不負吾法門真弟子矣。
J34nB311_p0676c27║淵源力究朝聞道，仕宦猶勤出世鞭，既撥博山關捩
J34nB311_p0676c28║子，還參諸宿棘蓬禪。拚身入得虎跑窟，拈草撐開真
J34nB311_p0676c29║歇天，獨喜傳燈能續命，蛻然笑囑占機先。
J34nB311_p0676c30║卓庵成子天目掩關作此示之
J34nB311_p0677a01║天目奇絕人能道，天目險絕人能到。獨是三個老古
J34nB311_p0677a02║錐，奇險無有人能效。高峰死關真抵死，斷崖命根真
J34nB311_p0677a03║斷耳，幻住真如幻術人，誰能真似佗父子？吾徒自視
J34nB311_p0677a04║何骨力，乃敢膽大與為敵。嶄然據彼上頭關，當使三
J34nB311_p0677a05║老齊辟易。果辟易，天目奇險增百尺。不辟易，且在三
J34nB311_p0677a06║老腳跟下仰取佗鼻息。咄！
J34nB311_p0677a07║寄些菴郭天門
J34nB311_p0677a08║遮些些是那些些，疑殺趙州東院西。壁上葫蘆口欲
J34nB311_p0677a09║破，那些些笑遮些些。
J34nB311_p0677a10║寄出泥尹洞庭
J34nB311_p0677a11║天闕山中騎小驢，翻身踏破古西湖。俄於泥裏出頭
J34nB311_p0677a12║看，擦背金剛首肯無。
J34nB311_p0677a13║送劉開西撾毒子歸潯陽
J34nB311_p0677a14║丈夫各有不甘事，肯使幾希負古今？石耳峰前機已
J34nB311_p0677a15║密，杖頭撾出毒尤深。
J34nB311_p0677a16║示滴投曾青藜
J34nB311_p0677a17║不曾做到傷心處，平地喫交徒自嚼。憤極忽逢真毒
J34nB311_p0677a18║手，生平怨恨一時消。
J34nB311_p0677a19║光雪存子從徑山辭歸閩，於慘殺中行乞葬親，
J34nB311_p0677a20║今來大平省杖人，正搔著舊所痛處，因作此示
J34nB311_p0677a21║之
J34nB311_p0677a22║我有考妣曾兩喪，舉目無親空自葬，打破靈床誰敢
J34nB311_p0677a23║況？搥胸蒼天成大於。存子亦學汝師浪，雙將父母俱
J34nB311_p0677a24║勾當，道個孝字真毀謗，千古痛心秖此棒。
J34nB311_p0677a25║示觀濤奇子
J34nB311_p0677a26║逝者如斯日下流，其誰小鹿撞心頭？驀然撞破疑團
J34nB311_p0677a27║子，撒手橫行笑不休。
J34nB311_p0677a28║示石波藏子
J34nB311_p0677a29║欲知諸佛出身處，須識東山水上行。一句咬開空劫
J34nB311_p0677a30║夢，堂堂日午打三更。傳藏子，好參明，莫教孤負此生
J34nB311_p0677b01║平。