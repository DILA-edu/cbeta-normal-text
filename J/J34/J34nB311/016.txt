J34nB311_p0677c01║天界覺浪盛禪師全錄卷之十六
J34nB311_p0677c02║
J34nB311_p0677c03║門人　大庚　大斧　大中　大康　較
J34nB311_p0677c04║附載
J34nB311_p0677c05║初至天界隨處激揚開示語（萬曆丁巳）
J34nB311_p0677c06║師到雞鳴寺，值無隱法師講《法華經》，遇支提待興、長
J34nB311_p0677c07║干優曇、無方邀與法師相會，談及從壽昌來歷，優曇
J34nB311_p0677c08║曰：「秪如我法主師適談娑竭龍女呈珠立地，即得轉
J34nB311_p0677c09║身成大丈夫相，向南方無垢世界成佛，此與參禪頓
J34nB311_p0677c10║悟旨趣何異？」師笑而彈指曰：「遮箇轉向何處去也？」眾
J34nB311_p0677c11║默然。師曰：「須知此中發起機用卻自不同。何則？凡大
J34nB311_p0677c12║經教多以表法喻其密旨，此龍女表八識心王之業
J34nB311_p0677c13║識，一念能迴光，破其覺明幽室之見，則不墮三細六
J34nB311_p0677c14║麤，統於心王心所無明，覆陰立地，出纏離隱，捨此閨
J34nB311_p0677c15║閤中物，如轉女成男，向離明而成大丈夫，證此圓明
J34nB311_p0677c16║玅覺也。雖然，此猶是教乘義學，非是宗門覿面全提，
J34nB311_p0677c17║不涉比況也。」曇曰：「如此拈提，已非諸解所及矣。」師曰：
J34nB311_p0677c18║「可不是。秪如鳥窠因侍者辭，要諸方學佛法去，窠曰：
J34nB311_p0677c19║『欲學佛法，我遮裏也有些。』乃於衲衣上拈取布毛吹
J34nB311_p0677c20║一吹，侍者直下頓悟。遮箇是甚佛法？又何待設喻乎？
J34nB311_p0677c21║又如僧參大隨，見巖下有一龜，此僧便問：『一切眾生
J34nB311_p0677c22║皮包骨，如何遮箇眾生骨包皮？』此僧是何眼孔，便能
J34nB311_p0677c23║置箇問頭？不妨如大火聚、如鐵崑崙。我問你：此是彌
J34nB311_p0677c24║勒所能騰疑乎？文殊所能決旨乎？舍利弗所能啟請
J34nB311_p0677c25║乎？試使黃面瞿曇透出眉間白毫，也未易照破在。請
J34nB311_p0677c26║世尊下一轉語打發他看，大隨不妨通身手眼，且有
J34nB311_p0677c27║東海探驪頷、西山擒白額底作略，輕輕地拈一艸鞋
J34nB311_p0677c28║覆在龜上，使此僧如八臂那吒，到此無可奈何也。豈
J34nB311_p0677c29║不是銀山鐵壁從空墮，曠劫無明直下灰哉？到遮裏
J34nB311_p0677c30║更須有轉身出路始得，還是作女人拜好？撫掌大笑
J34nB311_p0678a01║好？還是進云起動和尚好？噫！好知荊棘林中下腳易，
J34nB311_p0678a02║月明簾外轉身難也。不然，世尊談經三百餘會，末後
J34nB311_p0678a03║又要拈花傳甚不立文字正法眼藏與迦葉。阿難多
J34nB311_p0678a04║聞總持為靈山第一人，世尊說法如水傳器，到了教
J34nB311_p0678a05║外別傳，如何茫然無措？乃因迦葉呼來倒卻門前剎
J34nB311_p0678a06║竿一語，始悟向上關捩子，以傳此秘密法門為西天
J34nB311_p0678a07║第二祖也。此豈佛祖欺人哉？」隱法師爽然自失，又復
J34nB311_p0678a08║勃然自喜曰：「我輩皆當如焚去疏鈔者，從覺師參此
J34nB311_p0678a09║真悟道禪也。向來我亦曾見有從少林來提唱宗門
J34nB311_p0678a10║事，與我談經何異？不足以服我心。聞如此話不服者，
J34nB311_p0678a11║真自暴自欺，真佛法邊外人也。」乃曰：「待興諸公，我等
J34nB311_p0678a12║皆當禮拜，非等閒與人拜也。」
J34nB311_p0678a13║師因待興與雞鳴住持一心師，請於懶融塔上靜室
J34nB311_p0678a14║度歲，每與隱法師盤錯宗教中事甚快。時戊午元旦，
J34nB311_p0678a15║住持請齋，與法師分席於大禪堂會茶，師云：「當日賓
J34nB311_p0678a16║頭盧尊者應天竺國王齋，乃以手策起眉毛曰：『我昔
J34nB311_p0678a17║於龍光佛時亦曾預會。』且道遮箇拈提是何宗旨？還
J34nB311_p0678a18║與世尊眉間白毫照見東方萬八千世界底義是同
J34nB311_p0678a19║是別？惜乎彼時無當機者，未免為風吹別調去也。今
J34nB311_p0678a20║日山僧與法主同此法席，不用彈指、不展眉毛，還有
J34nB311_p0678a21║見多寶塔如大雷震開、見二如來分座說法者麼？此
J34nB311_p0678a22║不是自已誇張吾宗門舉唱，直教三世諸佛齊立下
J34nB311_p0678a23║風不為分外，況與之比較乎？去年內下雪已十日，飄
J34nB311_p0678a24║白半堂、積滿丹墀，行人與學者擁塑彌勒、獅子、象王
J34nB311_p0678a25║踞於庭前，師顧眾云：仰山嘗指雪獅子云：『曾有過此
J34nB311_p0678a26║色者麼？』雲門後聞云：『當時好與他推倒。』雪竇云：『雲門
J34nB311_p0678a27║只解推倒，不解扶起。』且看此三老逼拶箇甚麼事？若
J34nB311_p0678a28║不知他拈提底意，卻於一色與過一色、推倒與扶起
J34nB311_p0678a29║上敲擊，不免打入鬼家活計，何處能殺人活人出於
J34nB311_p0678a30║情見之外？此處最能換卻人心眼，設使彌勒、文殊、普
J34nB311_p0678b01║賢到此，恐無出頭分也。將謂以片片不落別處，拈起
J34nB311_p0678b02║雪團便打，是為得手，殊不知正是老老大大被人語
J34nB311_p0678b03║脈轉卻也。山僧最喜玉泉皓布褌，因下雪示眾云：『今
J34nB311_p0678b04║年無端十一月下雪，但教他下到十二月，明年正月
J34nB311_p0678b05║從頭起，下到二月、三月、四月、五月、六月、七月、八月、九
J34nB311_p0678b06║月、十月，直下到十一月，使他大地人盡凍死餓死，免
J34nB311_p0678b07║得胡說亂說。』不知者以皓布褌為胡說亂說，又誰知
J34nB311_p0678b08║別有鋒機，尋常莫測？此非聖凡蕩盡、大用現前，如何
J34nB311_p0678b09║敢開此口、拈此語？直是靈山、少室不能過此，要且破
J34nB311_p0678b10║格人別有超佛超祖手眼，始能以毒攻毒也。大家照
J34nB311_p0678b11║顧看，莫教旁觀者眉鬚墮落也。」
J34nB311_p0678b12║莆田蔡心玄唱龍江林公三教於南都，請師與福州
J34nB311_p0678b13║陳達泉、茅山王知白於朝天宮為母慶壽。師顧左右
J34nB311_p0678b14║云：「東拜東皇公，西拜西王母，秪如蟠桃三千年開花、
J34nB311_p0678b15║三千年結實即不問，且道遮箇桃核種子從何處來
J34nB311_p0678b16║底？」知白曰：「此先天造化根也。」達泉曰：「此儒宗天命之
J34nB311_p0678b17║謂性也。」心玄曰：「此禪宗本來面目也。」師顧待興、了玄
J34nB311_p0678b18║曰：「二公說看。」待興曰：「我道不得。」了玄曰：「推與別人不
J34nB311_p0678b19║是。」師曰：「玄公試道看。」玄曰：「此三教同源底物。」師云：「只
J34nB311_p0678b20║今源在那裏？」玄曰：「就在遮裏。」師云：「掀倒此座子時如
J34nB311_p0678b21║何？」玄曰：「遮又是禪家作用也。」師云：「莫謗禪家好。」玄曰：
J34nB311_p0678b22║「我正是讚禪也。」師云：「你如何被人語脈轉卻？」知白曰：
J34nB311_p0678b23║「大師將此核子慶壽看。」師云：「諸公被蔡母一口咬得
J34nB311_p0678b24║百雜碎，且已向十洲三島上撫掌打呵呵也，還在遮
J34nB311_p0678b25║裏討甚麼碗？」達泉笑曰：「知白老此回藉大師指引，可
J34nB311_p0678b26║直到武夷三十六峰去也。」師云：「大王峰頂有天鑑池，
J34nB311_p0678b27║十三仙嘗在彼照面孔，一回照則一回慚愧。」知白曰：
J34nB311_p0678b28║「為甚慚愧？」師曰：「他謂我神仙家，只奈打不破遮箇光
J34nB311_p0678b29║影子。」知白曰：「大師無乃打趣我輩做全真道人也。」師
J34nB311_p0678b30║曰：「公又作打趣會在。」達泉曰：「不作打趣會，則大師不
J34nB311_p0678c01║發奇論也。」師云：「公是箇老賊，卻做三教門下智過於
J34nB311_p0678c02║師底漢子也。」泉曰：「又來打趣愚老。」師云：「敬老得老，敬
J34nB311_p0678c03║才得寶，公老而且才是天下寶也。今有此寶，不可以
J34nB311_p0678c04║為蔡母壽乎？」眾大笑，因拈一偈曰：「八十風光花鳥度，
J34nB311_p0678c05║阿娘應未鬢毛斑，華筵高侶翩翩集，笑指崑崙作壽
J34nB311_p0678c06║山。」蔡公乃禮謝。
J34nB311_p0678c07║朝天宮王知白設供，請於缽堂隨喜道藏，因問曰：「我
J34nB311_p0678c08║見諸禪家多輕我全真，獨見大師三教並稱，使人無
J34nB311_p0678c09║不心服。一等謂我道藏是竊佛藏而作，故語多類佛
J34nB311_p0678c10║經，此豈能使人信乎？」師曰：「然，此必不信也。山僧敝鄉
J34nB311_p0678c11║有大老講道學者，亦言我佛藏是彼漢儒作底，何曾
J34nB311_p0678c12║真有佛來？予笑曰：如漢儒能作佛經，又能使汝儒家
J34nB311_p0678c13║諸大名公皈依參悟，超於羲、黃、堯、孔，則是汝青出於
J34nB311_p0678c14║藍，皈依佛即皈依儒，又何必闢之？如漢儒偽造佛經
J34nB311_p0678c15║以駕於儒教，使儒捨羲、黃、堯、孔而皈佛，是汝儒自叛
J34nB311_p0678c16║儒，如獅子身中生蟲，自食獅子身上肉。汝今闢佛，亦
J34nB311_p0678c17║是闢儒，何處有佛到汝闢哉？若是果有佛，但不如汝
J34nB311_p0678c18║儒教，則汝當實實闢佛藏經底邪偽處，乃顯真儒能
J34nB311_p0678c19║闢邪佛也。既不能闢，又為佛所收拾，則亦是汝儒自
J34nB311_p0678c20║叛其儒，只當闢叛儒者，何必闢佛？如隋朝有宮觀，中
J34nB311_p0678c21║畫老子騎青牛，出函關，涉流沙，化胡作佛圖，與化胡
J34nB311_p0678c22║成佛經。時宰相楊素見之，笑曰：『何不化胡成道？若化
J34nB311_p0678c23║胡成佛，則是化道成佛也。』此作者自誤也。又張商英
J34nB311_p0678c24║入寺，見佛藏莊嚴，恨孔氏之教不如胡人奉佛之尊，
J34nB311_p0678c25║而中國儒者亦乃叛儒崇佛，乃忿歸，徹夜不睡，作《無
J34nB311_p0678c26║佛論》。彼夫人向氏問其故，乃曰：『既云無佛，何論之有？
J34nB311_p0678c27║必須作有佛論，方可論也。要作有佛論，必須熟讀佛
J34nB311_p0678c28║經，知其出處根源之邪偽，則能闢之。若只皮毛上闢，
J34nB311_p0678c29║何如韓愈上佛骨表闢佛？不過自取貶抑，轉使佛教
J34nB311_p0678c30║大興於唐。』今無論道藏果竊佛經否，如佛氏人假作
J34nB311_p0679a01║道士竊佛，是佛氏欲以佛義充入道教，使道暗暗化
J34nB311_p0679a02║為佛，以真獅子乳滴入驢乳，以真丹充入假藥，不反
J34nB311_p0679a03║奇乎？惟恐只竊得皮毛糠秕，不得骨髓精醇也。使道
J34nB311_p0679a04║教果有超佛之玅，則道教之真金肯混汞銀與假藥
J34nB311_p0679a05║自亂之哉？此又是道自叛道，與不能守道藏之真，為
J34nB311_p0679a06║佛氏篡入而化道為佛也。使道教果有真人如佛教，
J34nB311_p0679a07║誰能破滅？又誰能混亂哉？」知白諸公大喜曰：「此千古
J34nB311_p0679a08║至公至奇論，玅絕如此，則三教誰能混哉？請問佛教
J34nB311_p0679a09║之宗旨果與道教合否？」師曰：「大悲菩薩甕裏坐。」曰：「莫
J34nB311_p0679a10║是別有同異乎？」師曰：「道士酩酊捧漏卮。」曰：「此我輩皆
J34nB311_p0679a11║不曉。」師曰：「參透此二語，不特三教，即大千法界、九流
J34nB311_p0679a12║百家皆透徹也。」道士大喜而謝。
J34nB311_p0679a13║興善寺印吾公請齋，有劉公者，談及京師曾見壽昌
J34nB311_p0679a14║和尚與元華大衲頭者，取法名道隆，並談及大衲頭
J34nB311_p0679a15║於少林打殺狐狸精話。時十八大司禮皆懇祈老和
J34nB311_p0679a16║尚在京，獨大衲頭不肯，以彼曾誓送和尚回寶方，不
J34nB311_p0679a17║敢違也。當時多求老和尚開示，亦多教人念佛或持
J34nB311_p0679a18║咒。有根性者參萬法歸一、庭前柏樹子話，問其得悟
J34nB311_p0679a19║因由，曰：「曾參大好山，我等不能領略。今遇大師，則如
J34nB311_p0679a20║見老和尚也，幸為我方便開示。」師曰：「公既見老和尚
J34nB311_p0679a21║幾年，何不勇奮如此，當自求方便乎？不見公云：大衲
J34nB311_p0679a22║頭打殺狐狸精，他有何術？只是氣雄心正。彼少室許
J34nB311_p0679a23║多禪師，如何卻自畏避？而世間人見有妖怪惑亂人
J34nB311_p0679a24║家，便自作主不得，要往龍虎山告狀，求張天師發符
J34nB311_p0679a25║遣將去捉獲他，此便是自己氣弱不勝而求人也。今
J34nB311_p0679a26║念佛持咒，參話頭不得力，多昏沉散亂，去求人方便，
J34nB311_p0679a27║是何異無奈你狐狸精何去告狀求捉獲哉？」公曰：「念
J34nB311_p0679a28║佛持咒者多人，皆言不如參禪持話頭，何也？」曰：「不然。
J34nB311_p0679a29║只以公輩靠著佛咒，無憤然求透悟之心，自埋陷也。
J34nB311_p0679a30║參禪人以立地欲求勘破古人言句，超悟生死性命
J34nB311_p0679b01║之心肯切也。使不肯切，何異念佛持咒之因循乎？此
J34nB311_p0679b02║無他，只看人急切不急切。如敵勝怨，乃可為勇；如殺
J34nB311_p0679b03║父母妻子之讎，肯自一念不痛憤乎？痛憤即是疑情，
J34nB311_p0679b04║肯切即是話頭。使無痛憤肯切，則求救於張天師，符
J34nB311_p0679b05║亦不靈，將亦不猛，敵亦不可破，怪亦不可獲也。凡作
J34nB311_p0679b06║巫師弄鬼妖之人，亦必認真痛切則靈。汝不認真痛
J34nB311_p0679b07║切，則天下萬事皆不成就，況欲斷萬劫疑根，而可不
J34nB311_p0679b08║發大勇猛哉？」諸公大喜，禮拜曰：「此世出世法，皆藉此
J34nB311_p0679b09║得一直指痛快也。」
J34nB311_p0679b10║焦弱侯太史請到園中，因問：「聞師親見壽昌，有何言
J34nB311_p0679b11║句？請舉似大眾。」師曰：「過時茶飯不堪奉人。」公曰：「不必
J34nB311_p0679b12║吝教，以示未聞。」師曰：「電光不可追矣。」公曰：「師之所得
J34nB311_p0679b13║豈無據乎？」師曰：「覿面不曾藏，何勞標月指？」公良久，顧
J34nB311_p0679b14║眾曰：「大似現成句語一般。」師曰：「可煞太新鮮，諸公不
J34nB311_p0679b15║領略耳。」公拱手曰：「原來是箇作家。」師曰：「也不消得。」公
J34nB311_p0679b16║更論及參究工夫事，師曰：「秪如我喫粥已腹饑了，公
J34nB311_p0679b17║教我作甚麼參究即好？」公大笑曰：「快討點心來。」師曰：
J34nB311_p0679b18║「諸公有甚禪參不透？有甚生死了不得？正好向遮裏
J34nB311_p0679b19║參、遮裏了，回頭轉腦論教求宗，敢保鐘山倒卓未夢
J34nB311_p0679b20║見在。」公大喜曰：「我前日見瑞龍璋公上堂語有箇快
J34nB311_p0679b21║處，今日得師亦可以作一印證也。」
J34nB311_p0679b22║吳遠菴問曰：「李卓老與大師同鄉，此公見地著作何
J34nB311_p0679b23║如？」師曰：「此公與焦老先生最知己，何用問我？」焦公曰：
J34nB311_p0679b24║「師試斷其人品看。」師曰：「情人眼裏有西施。」焦曰：「此又
J34nB311_p0679b25║是一往論也。」師云：「如焚書藏書，真有足以敲枷打鎖，
J34nB311_p0679b26║以毒攻毒，令人心眼俱快。然其為人，卻虛懷肯心下
J34nB311_p0679b27║人，但彼頭上無人，才力不勝過彼，不免英雄欺人，有
J34nB311_p0679b28║強辭奪正理處，自行胸臆，以快其憤所欲言，不顧人
J34nB311_p0679b29║之諱忌，此所以謂之文章中大豪俠也。至於入堯孔
J34nB311_p0679b30║之道，則負氣魄，多傷中和之致，使孟子見理不真，任
J34nB311_p0679c01║道不力，則亦流為戰國之習，如視大人則藐之，舍館
J34nB311_p0679c02║定然後見長者乎？如此皆氣魄用事也。」焦公大快曰：
J34nB311_p0679c03║「玅絕形容得活卓老出，說到自行胸臆，又能虛心下
J34nB311_p0679c04║人，此是人所不及處。」又問：「師所見壽昌何如人？」師云：
J34nB311_p0679c05║「此當求之古人，看其無師智、自然智，自能悟道。又能
J34nB311_p0679c06║於曠絕無對待時，創立古祖風規，其提唱宗風之渾
J34nB311_p0679c07║雄高古，即六祖、南泉亦不多讓。其為人本色，操履孤
J34nB311_p0679c08║峻，雖百丈、地藏不能過之。平生不肯輕許一人，獨有
J34nB311_p0679c09║博山、東苑二人，是其爐鎚下躍出之利器，方今海內
J34nB311_p0679c10║無人能彷彿也。」焦曰：「師承嗣壽昌麼？」師曰：「山僧初參
J34nB311_p0679c11║博山受具，次見東苑投機，再見壽昌為之印契，此來
J34nB311_p0679c12║源則祖孫相承也。」焦曰：「今見師，亦可見壽昌之風範
J34nB311_p0679c13║矣。昨承惠壽昌語錄稿高極，聞欲得一序發刻，當候
J34nB311_p0679c14║數日，周海門先生到，約與師一談，當有太機緣，得其
J34nB311_p0679c15║手筆，一序尤玅。周公是此宗明眼，如老朽於此未有
J34nB311_p0679c16║所窺也。」師曰：「老先生太謙，候周公來，互為酬唱尤玅。
J34nB311_p0679c17║前曾見聖學宗傳，此真千古不可少之書，尚有一二
J34nB311_p0679c18║品題語，當請正之。」焦曰：「如此，則又使聖宗增一番奇
J34nB311_p0679c19║特也。」
J34nB311_p0679c20║何皇房曰：「聞大師有大易宗旨，幸大略舉之。」師曰：「昨
J34nB311_p0679c21║偶與吳伯元、季爾康諸君解易字。」焦公曰：「易字解者
J34nB311_p0679c22║甚多，不知師解如何？」師云：「易者，時也，時時皆變易。六
J34nB311_p0679c23║十四卦，三百八十四爻，無非此時之易也。易而能中，
J34nB311_p0679c24║中而能時，則可以建中立極，與天地萬物正性命矣。
J34nB311_p0679c25║又易有七義：一曰移易，如初爻移二爻，二爻移三爻
J34nB311_p0679c26║是也；二曰交易，奇與偶交，水與火交，金與木交，二爻
J34nB311_p0679c27║與三爻交之類；三曰反易，如上卦反為下卦，下卦反
J34nB311_p0679c28║為上卦；四曰變易，如八卦抽爻，互換成象；五曰翻易，
J34nB311_p0679c29║六爻盡翻，乾翻為坤，坎翻為離；六曰各易，六爻各各
J34nB311_p0679c30║自相翻易，無窮者也；七曰不易，則千變萬化，不能易
J34nB311_p0680a01║此一奇一偶，一奇一偶不能易此一畫，正是不易而
J34nB311_p0680a02║易之不易也。若是凡夫百姓，為心境所易於生死吉
J34nB311_p0680a03║凶，而不能於天命流行而不易，故無有安立性命身
J34nB311_p0680a04║世之道。如今人為水者，纔移到火裏，水火便激變也，
J34nB311_p0680a05║何能金木水火土與八卦交相變易，而處處能自保
J34nB311_p0680a06║全，有出身路，又能創出神通玅用，而變易凡愚之迷
J34nB311_p0680a07║執乎？至於賢人君子，則於生死吉凶變易之處，稍能
J34nB311_p0680a08║求其不為所易之理，以增其所未能者，以維持其名
J34nB311_p0680a09║教，然終未能如神聖於一念幾微未朕之際，自能照
J34nB311_p0680a10║察，與照察天地人物，更無易無不易之幾，而能立卦
J34nB311_p0680a11║爻彖象吉凶悔吝，以開發世人，不特能不為陰陽八
J34nB311_p0680a12║卦之所變▆，而且能裁成天地，處處表其節奏條理，
J34nB311_p0680a13║故道德又草禮樂刑政，皆以範圍天地，曲成萬物，使
J34nB311_p0680a14║同得易而不易，以傳此生生不易之心法也。易更有
J34nB311_p0680a15║七義：一曰譯，如卦辭彖象，譯出天地人文也；二曰繹，
J34nB311_p0680a16║使人精思玩索，抽出義理之秘密也；三曰驛，此道乃
J34nB311_p0680a17║率天命流行，速於郵驛也；四曰翼，如孔子十翼卦象
J34nB311_p0680a18║之幽微，以羽翼其天道也；五曰奕，使奕葉相承，交錯
J34nB311_p0680a19║不絕也；六曰螫，此易之作於危微憂患，謹其義則至
J34nB311_p0680a20║靈，忽其警則至毒，能使人戒慎，不敢犯其諱忌也；七
J34nB311_p0680a21║曰亦，此易如此，天地人物亦如此，吉凶悔吝亦如此，
J34nB311_p0680a22║神而明之，超凡入聖亦如此也。此亦惟參透真禪，善
J34nB311_p0680a23║入生死變易者，始足以盡之，又能變而化之。」焦公曰：
J34nB311_p0680a24║「此千古奇絕矣。請問更能進於禪為之解乎？」師曰：「禪
J34nB311_p0680a25║無卦爻名象，亦無實法與人，然亦可以意為公解之。
J34nB311_p0680a26║禪者，潛也、穿也、鞭也、煎也、犍也、遷也、旋也。未出母胎，
J34nB311_p0680a27║度人已畢，此潛行密用，如復見天地之心者也。至於
J34nB311_p0680a28║初生時，指天指地，即穿卻法界人鼻孔矣。觀星悟道，
J34nB311_p0680a29║以一切眾生但因妄想執著而不證得，此非痛下鞭
J34nB311_p0680a30║乎？至於降魔說法，正按旁敲，此非猛火煎油烹佛喋
J34nB311_p0680b01║乎？又如靈山拈花微笑，以正法眼藏付屬迦葉，此非
J34nB311_p0680b02║末後關犍，牢其秘密，無人漏逗處乎？又於涅槃會上，
J34nB311_p0680b03║無縫無際中，如羚羊掛角，使天下人無尋覓處，此非
J34nB311_p0680b04║遷其性命身世於空劫外去也乎？到遮裏，又旋轉靈
J34nB311_p0680b05║明於不生不滅處，使此千聖不傳之秘密，於不可傳
J34nB311_p0680b06║中而傳也，豈非旋哉？雖然，切忌開眼尿床始得。」焦公
J34nB311_p0680b07║大笑曰：「此又別傳中別傳也。」
J34nB311_p0680b08║師因天界襲明燈公請，倚杖南菴碧空法師、崇麓卓
J34nB311_p0680b09║峰相看聚談，時王知白特來問武夷路程，師曰：「果要
J34nB311_p0680b10║山中住，直須是脫胎換骨之人始得，不則徒自喫淡
J34nB311_p0680b11║泊，受苦楚無益。」碧師云：「前者覺悟師是崇安來，彼言
J34nB311_p0680b12║山中多半是俗人種茶，更無全真道人在彼，昔年多
J34nB311_p0680b13║有仙蛻在絕壁上，尚有肉身仙蛻在洞中，如今僧家
J34nB311_p0680b14║住靜亦多，獨東苑和尚在虎嘯往來，有數禪人相聚，
J34nB311_p0680b15║山水卻甚奇也。」師云：「人只知山水之奇，全是一片忤
J34nB311_p0680b16║逆、全是一片杜撰、全是一片蠻拗、全是一片不通道
J34nB311_p0680b17║理、不近人情底怪物，此所以為三十六峰之奇、七十
J34nB311_p0680b18║二巖之異、九曲水之怪誕、諸洞壑之淆訛，使此山水
J34nB311_p0680b19║如道學先生之端端正正，雖千里只成得一大山、萬
J34nB311_p0680b20║頃只成得一闊水，如何不百里周遭曲盡不經不法
J34nB311_p0680b21║之奇玅乎？」諸公大笑曰：「說得忤逆杜撰、不經不法處，
J34nB311_p0680b22║此天下志山水之絕奇者，無人道著。」師云：「此不特山
J34nB311_p0680b23║水如此，我看《楞嚴》、《楞伽》、《維摩》諸經多如此，吾宗門亦
J34nB311_p0680b24║多如此，所以成其疑悟也。僧問五祖演和尚：『如何是
J34nB311_p0680b25║臨濟宗？』曰：『忤逆聞雷。』『如何是雲門宗？』曰：『紅旗閃爍。』『如
J34nB311_p0680b26║何是曹洞宗？』『馳書不到家。』『如何是溈仰宗？』曰：『斷碑橫
J34nB311_p0680b27║古路。』『如何是法眼宗？』曰：『巡人犯夜。』更有一喻，切莫看
J34nB311_p0680b28║弄引扇子可也。只此武夷山，如天王峰、接筍峰、虎嘯
J34nB311_p0680b29║巖諸處，真有如忤逆聞雷之聳然欲絕，紅旗閃爍之
J34nB311_p0680b30║惑亂心神，馳書不到家之天地無門，斷碑古路之無
J34nB311_p0680c01║轉身，巡人犯夜之無活計也，豈不奇乎？又如阿難為
J34nB311_p0680c02║佛侍者，多聞第一，卻乃誤墮淫室，此非巡人犯夜乎？
J34nB311_p0680c03║淫躬撫摩，將毀戒體，忽而文殊將咒往護，提獎阿難、
J34nB311_p0680c04║摩登而歸，一人悲泣，自恨道力未全，一人淫心頓歇，
J34nB311_p0680c05║即證初地，此非忤逆聞雷乎？七處徵心，如煮荳燃荳
J34nB311_p0680c06║箕，又如七擒孟獲，此非紅旗閃爍乎？八還辯見，換卻
J34nB311_p0680c07║心眼，此非馳書不到家乎？三科七大，礙塞殺人，此非
J34nB311_p0680c08║斷碑橫古路乎？如此，則天下事業機緣，未有不從逆
J34nB311_p0680c09║中而得還源也。選圓通處，皆是逆流，而洞上亦云：『唯
J34nB311_p0680c10║大闡提能作五無間業，始得異類中行，縱橫三墮也。』
J34nB311_p0680c11║故山僧以王知老住武夷，先要見我東苑和尚，脫得
J34nB311_p0680c12║胎，換得骨，逆得流，則可到幔亭峰前舒嘯，直入大王
J34nB311_p0680c13║峰上，驀地一喝，使他十三仙與諸骨蛻，更不敢作守
J34nB311_p0680c14║屍鬼子弄精魂，則又不妨拍手唱步虛辭也。」王知老
J34nB311_p0680c15║大喜曰：「太抹殺神仙也。」碧師曰：「你又作抹殺會那？」
J34nB311_p0680c16║焦弱侯諸公每月一會，延碧空法師講《楞嚴》一段，提
J34nB311_p0680c17║唱公案二則。時請師隨喜，碧師再四謙讓曰：「今有浪
J34nB311_p0680c18║師在此，正好質疑快論，何必拘拘舊套乎？」焦公喜曰：
J34nB311_p0680c19║「玅絕！此非浪師是作家，碧師決不肯開心如此也。」陳
J34nB311_p0680c20║乾室曰：「昨碧師言：『今海內獨北方洞宗、南中濟宗未
J34nB311_p0680c21║見有大振起者，以洞上立門庭，宗旨綿密，固可久傳
J34nB311_p0680c22║也。』大師以為何如？」師曰：「二宗末流，弊皆不免，因所傳
J34nB311_p0680c23║者皆名相皮毛耳。就中得其神髓，豈易識乎？今幸儒
J34nB311_p0680c24║宗、教宗、禪宗皆有人在此，所謂明眼人前不得說夢。
J34nB311_p0680c25║今秪與諸公舉之，或有疑難，不妨一激揚之，當爐避
J34nB311_p0680c26║火，何貴於有精堅哉？」碧師曰：「只遮開場便當喝采也，
J34nB311_p0680c27║使能一齣齣演出奇微，不使大家絕倒乎？」焦公曰：「也
J34nB311_p0680c28║須二師節拍相應始玅。」師曰：「予昔嘗論五宗，獨洞上
J34nB311_p0680c29║標旨能兼玅世、出世法，其名教義理猶深於儒，而宗
J34nB311_p0680c30║旨機密更兼攝四家，此非自樹洞上門庭也。如七佛
J34nB311_p0681a01║以前，秖有此靈明玅密，何曾有名義可表、宗旨可分？
J34nB311_p0681a02║試看世尊初生，指天指地是何名義宗旨？與觀星悟
J34nB311_p0681a03║道、拈艸建剎、陞座白椎、以手摩胸、拈花微笑、倒卻剎
J34nB311_p0681a04║竿等是何名義宗旨？不知名義宗旨便從此處表分
J34nB311_p0681a05║也。此處表分，能無真知真悟、邪見邪解者互相掩奪
J34nB311_p0681a06║乎？此中便有辨魔揀異之法，不惟使不敢借竊，亦使
J34nB311_p0681a07║於此有轉機活計也。不然，一法立而百弊生，一正開
J34nB311_p0681a08║而百邪入，何嘗有心心相應、法法相傳，為之創立、為
J34nB311_p0681a09║之推揚、為之救弊、為之變通、為之擴充、為之收拾？至
J34nB311_p0681a10║於西天破九十六家，及東土斥相指心、全提直指、曲
J34nB311_p0681a11║唱旁敲，及二支五派《信心銘》、《證道歌》、《參同契》、《寶鏡三
J34nB311_p0681a12║昧》、《玄中銘》、五位正偏功位、君臣、父子、主賓、王子、內紹、
J34nB311_p0681a13║外紹、三綱宗、三滲漏、三墮、四禁、十玄門，乃至九十七
J34nB311_p0681a14║種圓相、三燃燈、三玄、三要、四料揀、四主賓、照用、縱奪、
J34nB311_p0681a15║三關、九帶、一字關、三句、六相義，種種皆是以楔出楔、
J34nB311_p0681a16║以毒攻毒，此中非神心玅手能於生死淆訛中殺活
J34nB311_p0681a17║人，安有出身之路乎？如外道問佛，不問有言、不問無
J34nB311_p0681a18║言，世尊良久，外道曰：『世尊大慈，開我迷雲，令我得入。』
J34nB311_p0681a19║此處鐵眼銅睛亦看不破世尊也，如良馬見鞭影，不
J34nB311_p0681a20║知阿難擔了一擔懵懂，何能瞥地？又外道在佛側侍
J34nB311_p0681a21║立，世尊曰：『此中有外道，如何便搔著痛處？』外道亦曰：
J34nB311_p0681a22║『世尊大慈，開我迷雲，令我得入。』世尊良久，外道不言，
J34nB311_p0681a23║分明兩箇沒孔鎚卻令人悟入，而此名教宗旨能表
J34nB311_p0681a24║分其邪正乎？此處須別具隻眼始得。又如達磨令神
J34nB311_p0681a25║光將心為汝安，光覓心了不可得即為安心，今日學
J34nB311_p0681a26║人亦曰：『我覓心了不可得。』我今曰：『為汝安心竟。』彼能
J34nB311_p0681a27║如神光即頓悟，復能末後三拜依位而立，達磨謂之
J34nB311_p0681a28║得髓乎？此處還有君臣正偏、玄要照用也無？又如洞
J34nB311_p0681a29║山問雲巖：『有人問：「還邈得師真否？」如何抵對他？』巖良
J34nB311_p0681a30║久，云：『秖遮是。』遮箇良久與世尊良久有同別乎？此如
J34nB311_p0681b01║德山親參不見龍潭、臨濟喫三頓棒、溈山撥火不著、
J34nB311_p0681b02║仰山出井不得、雲門被睦州閉卻門、法眼見地藏豎
J34nB311_p0681b03║指，有同別乎？洞山沉吟，雲巖云：『价闍黎承當箇事，大
J34nB311_p0681b04║須審細。』即此何異百丈躬去撥火、大愚呵為尿床、龍
J34nB311_p0681b05║潭吹滅紙燈、地藏撥破心上石？如此作用，正是擣其
J34nB311_p0681b06║五陰巢穴、滅其無明種類，使他出聖凡迷悟大轉變
J34nB311_p0681b07║之時也。如人病在膏肓，不是如此靈丹玅藥，如何拔
J34nB311_p0681b08║出病根、振起元氣？又如紅銅中出血、白銅中出鐵，如
J34nB311_p0681b09║今參學全是箇夾礦金、假汞銀，不曾受過爐鎚鍛煉，
J34nB311_p0681b10║如何敢稱了生死、破無明？此自暴自欺乎？今日參學
J34nB311_p0681b11║果能如古人恁麼懸崖撒手、絕後重甦一番乎？直饒
J34nB311_p0681b12║恁麼，更須見人。洞山初見南泉即能破的，又要透無
J34nB311_p0681b13║情說法與過水睹影、打透金鎖玄關，始能拔聖凡見
J34nB311_p0681b14║刺、斬魔外稠林。即臨濟喫棒得一自了，重重於黃檗
J34nB311_p0681b15║處鍛煉，及遍參諸方；雲門拶斷秦鑽，又向雪峰攛出
J34nB311_p0681b16║杖頭，更入重重錦縫、玉線金針，遍參疏山、曹山、乾峰，
J34nB311_p0681b17║曲盡三登九上之玅，始能為一代作手，雄列五宗。此
J34nB311_p0681b18║非能君、能臣，能偏、能正，又能玅協超迥，安能使此千
J34nB311_p0681b19║聖不傳者不墜哉？正以機不離位，無有出身之路；情
J34nB311_p0681b20║存向背，不能斷人命根；體玅失宗，不能拶向上人之
J34nB311_p0681b21║見刺。今世徒見君臣五位為門庭施設，又誰能神而
J34nB311_p0681b22║明之、毒而攻之哉？秖如世法，舉世皆是人，何彼獨為
J34nB311_p0681b23║君？何彼獨為臣？何彼獨為主？何彼獨為賓？人皆有正
J34nB311_p0681b24║偏，何有正不能偏、偏不能正、正不能來、偏不能至、正
J34nB311_p0681b25║偏不能兼到而玅協？不知君臣、父子、主賓皆有德、有
J34nB311_p0681b26║位、有功也，何嘗獨以君為正、臣為偏，君為內、臣為外
J34nB311_p0681b27║乎？君臣、父子、主賓各皆有德、有位、有功，始能互換交
J34nB311_p0681b28║易、玅協融通，超超乎皆有天然尊貴之玅密也。但一
J34nB311_p0681b29║切聖凡皆有事障、理障，以無明執計未破、生死命根
J34nB311_p0681b30║未斷，故正是染污之正、偏是執計之偏，如鏡與珠既
J34nB311_p0681c01║有染污執計，則鏡與珠皆不靈玅也，何能寂而常照、
J34nB311_p0681c02║照而常寂？既染污，則寂照皆失、正偏皆邪也。使非佛
J34nB311_p0681c03║祖以本分金剛性智之正偏玅密以拔其無明執計
J34nB311_p0681c04║之污染，何能成此如來智慧德相、三法身之德位功
J34nB311_p0681c05║哉？何故？君臣、主賓有此德位功，然後君始能君而視
J34nB311_p0681c06║臣、臣始能臣而向君，所謂一體玅合而中和位育，於
J34nB311_p0681c07║此天命流行不息中還容增減否耶？請致。」
J34nB311_p0681c08║師偶偕陳乾室、吳遠菴、何星房、季爾康諸公到莽蛇
J34nB311_p0681c09║倉，古曇菴隨喜坐禪。時古曇師相見，茶次，陳公云：「我
J34nB311_p0681c10║南京講席最多，絕無坐禪者，獨此坐禪參話頭做工
J34nB311_p0681c11║夫，始有與生死作對敵者。曇師曾見達觀、憨山諸大
J34nB311_p0681c12║師，以故雲臺、見源諸公在此久住，我輩每來，愧不能
J34nB311_p0681c13║有下手處，徒望洋而退也。」遠菴曰：「曇師輩絕好一架
J34nB311_p0681c14║鐵脊禪，如壁立千仞，昏散甚少，可謂打成一片也。」師
J34nB311_p0681c15║曰：「公說得也。似此禪不是昏散少、打成一片即得入
J34nB311_p0681c16║也。」吳曰：「我等一生求一刻壁立不能，古人亦有四十
J34nB311_p0681c17║年始得打成一片話，何大師以為未得入也？」師云：「天
J34nB311_p0681c18║下人就是此處打不破無明關鍵，無有出身之路。不
J34nB311_p0681c19║見道：坐斷十方猶點額，密移一步看飛龍乎？玄沙云：
J34nB311_p0681c20║『靜夜鐘聲，寒潭月影，隨扣擊以無私，逐波瀾而不散，
J34nB311_p0681c21║此猶是生死岸頭事。』洞宗人云：『莫守寒巖異艸青，坐
J34nB311_p0681c22║斷白雲宗不玅。』機不離位，墮在毒海，如何出得聖凡
J34nB311_p0681c23║窠窟？」吳曰：「如此則大師何以進之？」師云：「我將箇死話
J34nB311_p0681c24║頭問汝諸公：萬法歸一，一歸何處？如何趙州道：『我在
J34nB311_p0681c25║青州做一領布衫，重七斤。』此處容你打成一片乎？此
J34nB311_p0681c26║處容你把定躲根乎？此處容你坐脫立亡，即夢見先
J34nB311_p0681c27║師意乎？」吳曰：「如此，則古人不必教人坐禪也。」師笑曰：
J34nB311_p0681c28║「居士又錯也。非是教不要坐也，只是教人不要坐在
J34nB311_p0681c29║死語、死法、死路上，要人於坐中參著著有出身路，不
J34nB311_p0681c30║要被佛祖言句所欺、不要為心行見解所欺、不要於
J34nB311_p0682a01║工夫綿密所欺，要藉佛祖言句打破無明業鏡，透過
J34nB311_p0682a02║金鎖玄關，所謂不疑言句，是為大病。如我壽昌和尚
J34nB311_p0682a03║必透得大好山語過，然後乃云：『知道始知山不好，翻
J34nB311_p0682a04║身直出祖師關。』透過此，又要遍透古人結角羅紋處，
J34nB311_p0682a05║始能以毒攻毒，與人出生死結交，得縱橫於類不齊、
J34nB311_p0682a06║混不得之秘密法門也。」曇公乃驚起，與堂中諸公搭
J34nB311_p0682a07║衣執香禮拜曰：「此不敢欺，實未曾得聞此語，雖不直
J34nB311_p0682a08║下領略，然已打斷許多死語、死法、死路，便見此身心
J34nB311_p0682a09║輕鬆，如大病之出一身白汗也。」陳公曰：「此處乃見浪
J34nB311_p0682a10║大師玅密爐鎚，亦見曇老師虛衷為法，此不是工夫
J34nB311_p0682a11║到極處，不能如此得一轉身也。」自是，雲臺、見源諸公
J34nB311_p0682a12║次日皆相隨至三藏殿，邀諸友結制。
J34nB311_p0682a13║優曇於雞鳴解經期，即與無方迎師於三藏淨室暫
J34nB311_p0682a14║住，請益參禪事。時立宗法師在殿上講《楞嚴經》，聞師
J34nB311_p0682a15║至，即過訪，談及壽昌、博山悟道後開堂說法之事，甚
J34nB311_p0682a16║驚訝之，曰：「此真古佛再來也。惜乎我輩生於西江，不
J34nB311_p0682a17║獲參禮。但小弟雖講經，亦嘗念學人聽過二三部，教
J34nB311_p0682a18║得箇理路通，便好棄卻冊子、看公案參禪去。」師云：「不
J34nB311_p0682a19║消棄卻冊子、看公案，別求參禪也。如世尊曰：『無始以
J34nB311_p0682a20║來，生死相續，皆由不知常住真心。』只遮一箇皆由不
J34nB311_p0682a21║知四字，便是金剛劍剖破一切眾生無明根翳也。使
J34nB311_p0682a22║直下能知此常住真心，豈不立地始覺，頓成本覺哉？
J34nB311_p0682a23║如看不破，則此常住真心何異庭前柏樹子乎？又云：
J34nB311_p0682a24║『知是空華，即無輪轉。』如何便知？如何是空華？此箇知
J34nB311_p0682a25║字，即是塗毒鼓一擊，便能斷生死命根也。此知是何
J34nB311_p0682a26║知？若不知，便可疑，便是箇鐵饅頭也、便是箇乾屎橛
J34nB311_p0682a27║也、便是須彌山也、便是麻三斤、死貓頭也。知麼？如何
J34nB311_p0682a28║不知？既不知，何不疑？疑不透，則如何能使萬劫生死
J34nB311_p0682a29║即無輪轉哉？正是不善疑，則一千七百公案亦如大
J34nB311_p0682a30║佛頂首楞嚴相似，如水裏按葫蘆相似，如何參得透？
J34nB311_p0682b01║如今參話頭、看公案，與看解註無異，何曾有一些拶
J34nB311_p0682b02║入處？秖如狂心若歇，歇即菩提。如何為狂心？見色聞
J34nB311_p0682b03║聲是狂耶？語默動靜是狂耶？如何歇得去？眼不見色
J34nB311_p0682b04║是歇耶？耳不聞聲是歇耶？如何是菩提？此菩提是本
J34nB311_p0682b05║有耶？是新來耶？只此何異『萬法歸一，一歸何處？我在
J34nB311_p0682b06║青州做一領布衫』相似，又何如趙州勘破臺山婆子
J34nB311_p0682b07║相似？又何如洞山道有伴即來相似？楞嚴中句句是
J34nB311_p0682b08║鐵橛子，句句是金剛圈，句句是棘栗篷，句句是大病
J34nB311_p0682b09║源，只是人當作尋常看去也。」立法師大驚曰：「怪道優
J34nB311_p0682b10║曇說昨老師在雞鳴大振宗風，全提密義，真得未曾
J34nB311_p0682b11║有也。我輩如此看之，真可謂終日與人做腳夫、搬糠
J34nB311_p0682b12║秕矣。愧甚！感甚！」
J34nB311_p0682b13║師生父張存三老居士與胞弟季玉居士同戴今梁
J34nB311_p0682b14║觀察在揚州，聞師寓天界，程相如大將軍遣使迎師
J34nB311_p0682b15║於廣陵興教寺相會，痛談思慕之懷，及偕游瓊花觀、
J34nB311_p0682b16║吹玉臺各處，晤諸公，因機說法甚多。師以焦公約會
J34nB311_p0682b17║周海門先生，使人促回，乃辭戴、程諸公，同父、弟返南
J34nB311_p0682b18║菴。時存翁老居士正五十初度，閩中親友宋比玉、孫
J34nB311_p0682b19║千枝、蔡心玄、待興了玄及魏考叔諸故交來作屏，傳
J34nB311_p0682b20║父子三人像，作三教一家圖為壽。存老居士自題云：
J34nB311_p0682b21║「三教原來是一家，無端能較此年牙，銀盤盛雪誰渠
J34nB311_p0682b22║我？明月堂開劫外花。」師自題云：「驀地重逢力囗希，儼
J34nB311_p0682b23║然顧鑑中眉垂，杖頭敲出追風鴆，逆拂人天毒影吹。」
J34nB311_p0682b24║弟季玉自題云：「仰鑽瞻忽笑馳求，誰識諄諄老孔丘？
J34nB311_p0682b25║鼻孔拽來還卓卓，心齊忘後更風流。」諸公各有屏詩，
J34nB311_p0682b26║復設供，請小參為壽。師拈香後，乃云：「尼山五十知命，
J34nB311_p0682b27║仰見毘盧有師；大衍全數一虛，就中法身有父。拄杖
J34nB311_p0682b28║子撥出威音王，向上頂眼正令已行；吹毛劍剖開婁
J34nB311_p0682b29║至佛，末後牢關全提猶密。就路還家，有不出門底祖
J34nB311_p0682b30║在；轉身歸父，無可獻呈底機深。兒孫得力不繇人，奉
J34nB311_p0682c01║重相忘原自肯。秪如前三三、後三三，與九九山房所
J34nB311_p0682c02║存底尊貴意旨還玅協否？三點印開朱縫窄，鶴沖霄
J34nB311_p0682c03║漢出銀籠。」眾大喜，同為拜。
J34nB311_p0682c04║父弟一門未見壽昌老和尚，今於聖像前求師皈依，
J34nB311_p0682c05║授父法名元梵，母潘名元淨，兄瑚名道日，弟瑋名道
J34nB311_p0682c06║月，請師法語表之。「父母未見翁，不肖孫親見，白玉毫
J34nB311_p0682c07║端飛紫電。兄弟未見祖，我卻展眉新禾粟幹中透法
J34nB311_p0682c08║身。梵兮淨兮，體覆載之恩力；日兮月兮，承巍煥之威
J34nB311_p0682c09║神。吸西江而掉入南浦，分法乳而脈貫宗親。」
J34nB311_p0682c10║師因優曇、無方、雲臺見源諸公延於三藏殿結制，師
J34nB311_p0682c11║不許，諸公以不敢請開堂，但求激發諸友同集參究，
J34nB311_p0682c12║使此宗風有以開端也。師乃允之，立規條令整肅，乃
J34nB311_p0682c13║題客堂對曰：「黃面老來且喫茶，試聽斬新法令；赤鬍
J34nB311_p0682c14║子至休潦艸，好看特地家風。」湛懷師過訪，見之乃曰：
J34nB311_p0682c15║「佛祖到此也難，在我輩又當如何？」師笑曰：「公既已到
J34nB311_p0682c16║遮裏，瞻前顧後作麼？」湛曰：「大師也須放一線道始得。」
J34nB311_p0682c17║師云：「公且喫茶著。」懷因言：「昨見大師與曇映一偈，有
J34nB311_p0682c18║『秖遮不知知，月照清池上』之句，玅甚，但不易會得，此
J34nB311_p0682c19║與無明窟下一火炬子也。」時審之法師從高座論經，
J34nB311_p0682c20║聞諸友舉與碧空、無隱、立宗諸公論議，驚訝之曰：「彼
J34nB311_p0682c21║少年如此，豈真活祖師哉？我試看之。特來訪。」方在座
J34nB311_p0682c22║中論杜順懷州牛喫禾、傅大士空手把鉏頭及皓布
J34nB311_p0682c23║褌打倒葡萄棚語，拈提正快，因舉問審公云：「師如何
J34nB311_p0682c24║著語看？」審之愕然，又問之，擬對，師搖手曰：「不是，不是
J34nB311_p0682c25║遮箇道理。」審愈愕之，師曰：「打倒葡萄棚也，阿那箇扶
J34nB311_p0682c26║起好？」眾默然，師曰：「亮座主不信，虛空解講經。待欲行，
J34nB311_p0682c27║被馬祖呼來，豁然有省，便掉頭而去。太原孚上座講
J34nB311_p0682c28║《涅槃經》，被禪者一笑，即冰消瓦解。夜來聞鼓角聲，便
J34nB311_p0682c29║如鑽天鷂子，雖雪峰弄蛇手，亦捉拏他不住。此皆是
J34nB311_p0682c30║曾親見作家來，便能脫胎換骨，別行一路而去。諸公
J34nB311_p0683a01║果能於此打破自家葛藤窠，正好如周金剛直到龍
J34nB311_p0683a02║潭，便徹底掀翻他底巢穴、滅他底種類，拈一條白棒，
J34nB311_p0683a03║佛祖也打得無地走，豈不快此生平哉？莫只作央庠
J34nB311_p0683a04║座主，被人當面欺負，不知憤激以自鈍置也。」湛懷、審
J34nB311_p0683a05║之、諸公大喜，曰：「即此是深錐痛劄，勝於開堂說法也。」
J34nB311_p0683a06║闃然諡師偕大休老宿從北京歸，至清涼門，聞師在
J34nB311_p0683a07║天界來會，始知壽昌老和尚已示寂，不勝痛絕，茫然
J34nB311_p0683a08║如失天地。師云：「此老祖全提，我輩別創乾坤，各出手
J34nB311_p0683a09║眼也，師亦當自勵矣。老祖遺命茶毘入普同，大眾不
J34nB311_p0683a10║忍以中興祖可無表彰乎？擬於西方丈建塔，將必請
J34nB311_p0683a11║塔銘。海內大老獨有憨大師深服老祖，曾有『突出大
J34nB311_p0683a12║好山，千里遙相見』之讚，足以表揚此外大手筆。唯周
J34nB311_p0683a13║海門、焦弱侯、曾金簡、吳觀我諸公可能為之，不則公
J34nB311_p0683a14║且立片石於塔前。人問，但曰：『此老和尚塔銘也。』或曰：
J34nB311_p0683a15║『如何無文字？』但曰：『待具眼底人來著。』」謐師曰：「此須是
J34nB311_p0683a16║浪公始得。」師云：「師且恁麼去著。」謐師遂去。師且與父
J34nB311_p0683a17║弟傾倒，候壽昌消息，隨後歸來可也。時沈養素購新
J34nB311_p0683a18║室，請師住數日。又閩中有書來，以東苑和尚病劇，並
J34nB311_p0683a19║師之老母亦病，老居士促歸。諸公以三藏殿方欲結
J34nB311_p0683a20║制，再四苦留不能矣。因示別諸公曰：「金陵是六朝勝
J34nB311_p0683a21║地，天下人文之都會。自後漢赤烏間，有康居尊者，從
J34nB311_p0683a22║空中求得佛舍利，於此長干建塔，此震旦國一最尊
J34nB311_p0683a23║特之神教也。又有三大藏經版，此諸佛慧命在此流
J34nB311_p0683a24║通，真世出世之至寶也。達磨大師初來，即此會梁武
J34nB311_p0683a25║帝，一則廓然無聖公案，為東土開天之金剛王劍，截
J34nB311_p0683a26║斷聖凡命根。惜乎無能領略，渡江而去。只此遺風，亦
J34nB311_p0683a27║足剖千古人心眼矣。繼有四祖，於匡山望氣而來，牛
J34nB311_p0683a28║頭尋懶融，乃得別出一枝。至南唐後主，延法眼益禪
J34nB311_p0683a29║師，大振宗風於清涼。此後雖無創出之人，誰謂真宗
J34nB311_p0683a30║旨果湮滅乎？客冬天假之緣，得來此會晤群公，同得
J34nB311_p0683b01║許多激揚，較古人一言半句不契，拂袖而去者，亦未
J34nB311_p0683b02║為不奇快也。喜今有優曇、無方、雲臺見源諸公，拚身
J34nB311_p0683b03║懇切此事，為眾竭力。即山僧暫時歸閩，勾當祖父之
J34nB311_p0683b04║事，隨來了此未了公案。方今海內果欲振興此宗，捨
J34nB311_p0683b05║此南都，則是捨須彌而求尊山矣。諸公信得及耶？自
J34nB311_p0683b06║不負此一約也。」
J34nB311_p0683b07║長干結參同社引云：「石頭遷和尚以竺土大仙心，東
J34nB311_p0683b08║西密相付為宗旨，只此是千聖傳心之法。必須參透
J34nB311_p0683b09║此心，靈源能於明中皎潔，始不昧乎生；參透此法，枝
J34nB311_p0683b10║派能於暗中流注，終不滅乎死。此則不執枝派之事，
J34nB311_p0683b11║以迷函蓋之合其源；不計靈源之理，以悟箭鋒之拄
J34nB311_p0683b12║其派。又何有明暗兩岐其清濁，使本末不歸宗於此
J34nB311_p0683b13║心？何有理事不一其上下，使尊卑不用語於此法乎？
J34nB311_p0683b14║即三藏教乘多用其語，未必歸宗；五家秘旨如不歸
J34nB311_p0683b15║宗，終非得語。此參究必意句俱到，始能透脫牢關。所
J34nB311_p0683b16║謂謹白參玄人，光陰莫虛度者，可作同社之警云。」
J34nB311_p0683b17║夢筆初集
J34nB311_p0683b18║師自萬曆丁巳歲見壽昌老和尚，後到南京，寓天界。
J34nB311_p0683b19║戊午夏，因閩中家難作，父弟促歸夢筆，遂於祖父師
J34nB311_p0683b20║友各有表章，不敢忘其所自云。
J34nB311_p0683b21║送大父子陽張翁、大母唐氏合葬，於墓前奠語。「大父
J34nB311_p0683b22║生平以家學所宗南軒公及侍御善公，以西山、心政
J34nB311_p0683b23║二經參大學衍義而訓子孫。大父但能誠篤修己，潛
J34nB311_p0683b24║好濟人之急，專供西方三聖，念切往生。臨終自知時
J34nB311_p0683b25║至，澡浴衣冠，笑談辭眾，我子孫不禁大哭。翁笑曰：『你
J34nB311_p0683b26║哭將謂我去處不好，我卻有箇好去處，只是汝等業
J34nB311_p0683b27║識紏纏，生不知生，死不知死，正當自哭耳，何哭我為？』
J34nB311_p0683b28║師為童子，彼時猛省，即求出家，走去慶源。大母與母
J34nB311_p0683b29║哀號，促父兄覓歸，乃咒曰：『我祖宗無風水蔭，出你不
J34nB311_p0683b30║肖子孫，壞我家門，寧可拜死你，不使你玷辱我。』大母
J34nB311_p0683c01║亦嘗念佛，但不知法門事，及臨終，乃召子孫曰：『到今
J34nB311_p0683c02║日乃知我那老子與出家底孫是箇活脫法，我如今
J34nB311_p0683c03║更不恨，且喜他也。汝等念佛無哭，送我往西去。』就中
J34nB311_p0683c04║一逆一順，亦甚奇合也。」乃燒香祭奠云：「春生南北枝，
J34nB311_p0683c05║一坑無異土，何劫作同參，生死還相睹。誰知兩箇龐
J34nB311_p0683c06║公婆，特地能撾塗毒鼓，逆激世出世冤親，此段風流
J34nB311_p0683c07║幾解舉。文彩縱橫針線奇，留下畫不成底鴛鴦譜，也
J34nB311_p0683c08║是度他千古與萬古，善於出入自家門戶。」
J34nB311_p0683c09║師之父存三翁元梵居士，天性豪俠，凡衣冠玩好，皆
J34nB311_p0683c10║先創出，人稱之為大方家。海內三九異人，無不接納。
J34nB311_p0683c11║賓明柯公贈曰：「家無半畝庄，座滿三千客。」一日，在賭
J34nB311_p0683c12║場解鬥，值中傷人，命坐入獄。翁灑然，日夕唱步虛詞。
J34nB311_p0683c13║喜撫琴，不計指法，但適趣耳，獄明乃出。每傾身家救
J34nB311_p0683c14║人，人負之，絕無怨言。嘗對人歎曰：「英雄不作欺人語，
J34nB311_p0683c15║惜乎曹瞞亦千古英雄，獨心行自負之。如寧可我負
J34nB311_p0683c16║天下人，不可天下人負我，此豈天下負彼哉？使能曰
J34nB311_p0683c17║寧可天下人負我，不可我負天下人，不亦聖賢可造
J34nB311_p0683c18║乎？善乎伊川之言，甚簡甚切，心口不可暫忘。曰：『小人
J34nB311_p0683c19║枉做了小人，君子樂做了君子。』又曰：『世界上做得一
J34nB311_p0683c20║分好事，即救得世界一分。』此語不真令天下人盡可
J34nB311_p0683c21║學乎？」或曰：「公能心口不異乎？」翁笑曰：「我借此自警耳。」
J34nB311_p0683c22║一夕，夢到一洞府，會諸仙相盤桓，贈一額曰九九山
J34nB311_p0683c23║房，別號曰存三仙。曰：「此吾道術之秘旨也。」又從上轉
J34nB311_p0683c24║入一巖林異常，見群僧在紺碧殿上踞坐談笑，見翁
J34nB311_p0683c25║到，即相迎客坐。因道及會諸仙贈言事，有老僧曰：「吾
J34nB311_p0683c26║異是翁，更求指示。」僧豎拂子曰：「還有遮箇麼？」曰：「弟子
J34nB311_p0683c27║家中有白塵底。」僧笑曰：「錯過也。」翁猛省曰：「是是。」僧曰：
J34nB311_p0683c28║「尚有病未去在。」曰：「如何去得？」僧曰：「待病發自去。」曰：「還
J34nB311_p0683c29║乞指示。」僧呼居士，公力應，即驚醒。乃求曾心蕊太史
J34nB311_p0683c30║記之，於是更諱為去病，號額皆如仙贈。海內諸公讚
J34nB311_p0684a01║言，積幾冊軸。及師見壽昌、東苑後，每以生死事取決。
J34nB311_p0684a02║又曰：「九九何指？」對曰：「呼醒時是誰指？」翁曰：「莫是不昧
J34nB311_p0684a03║主人公麼？」對曰：「摘揚花，摘揚花。」翁曰：「待我透此著。」對
J34nB311_p0684a04║曰：「又恁麼去。」翁亦覺自喜。一日遠出，有生平最珍惜
J34nB311_p0684a05║古董玩好，為大兄蕩去。親友驚之曰：「此番乃翁歸，當
J34nB311_p0684a06║深避之，無觸傷天性也。」及翁歸聞之，忽叫曰：「好了好
J34nB311_p0684a07║了，機緣到了。」人訝之。翁曰：「我一生每遇功名事業將
J34nB311_p0684a08║湊手，忽然斷去；每與人結交至密處，忽然反去；每遇
J34nB311_p0684a09║玩好恩愛事，忽然奪去。我浪長老說：『不特世間恩愛
J34nB311_p0684a10║當自斷，即佛祖秘密如生死冤家，亦須與他開交，方
J34nB311_p0684a11║有自由分。』今日事事皆來斷我，不待我去斷他。使我
J34nB311_p0684a12║去斷，何時得斷？今日乃知冤家是我恩人也。我方整
J34nB311_p0684a13║頓，明年要往雲南、四川作何勾當？不賴此一斷，與他
J34nB311_p0684a14║做奴才也做不了。自己拋身命在，何冤井不知也？何
J34nB311_p0684a15║幸如之！」翁嗜茶，日夕烹不離手。嘗曰：「盧仝茶歌曰：『白
J34nB311_p0684a16║花凝光浮碗面。此得茶經之玅。』又曰：『紗帽籠頭自煎
J34nB311_p0684a17║喫。』此非親手烹煎，何能得此水火之候乎？」知交甚多，
J34nB311_p0684a18║獨與柯賓明、戴今梁、鄒愚谷甚密。在西湖，與界山、德
J34nB311_p0684a19║宗二法師相契洽。初會東苑和尚於會心園，語意不
J34nB311_p0684a20║投，謂其太僻，做善知識須是大通人情，而心亦敬之。
J34nB311_p0684a21║最皈命者，獨是壽昌老和尚，嘗曰：「我雖未見，聞其為
J34nB311_p0684a22║人真踞地師子吼也。」及雲門湛和尚入閩，於夢筆快
J34nB311_p0684a23║談，門大稱曰：「使翁早年參禪，真有驅耕奪食之手，今
J34nB311_p0684a24║尚未老也。」明年丁卯，少有恙，邀黃心鏡諸公到家，曰：
J34nB311_p0684a25║「此回別去也。」心鏡曰：「存老生平得力全在此時，百尺
J34nB311_p0684a26║竿頭須進一步。」翁笑曰：「老老大大作遮箇話在。」鏡曰：
J34nB311_p0684a27║「畢竟如何？」翁曰：「莫寐語，看取日頭尚高否？」乃拱手就
J34nB311_p0684a28║枕而寂。諸公屏息久之，無不感者。時師在建州，及追
J34nB311_p0684a29║歸，乃三七日也。師母早喪，有繼母、繼子同一居，兄弟
J34nB311_p0684a30║親屬問其家事者，師曰：「天地既覆墜，尚問山海艸木
J34nB311_p0684b01║乎？」極力止兄弟：「爾各有家，何必更問此？」因而對靈奠
J34nB311_p0684b02║曰：「九九雲飛，三三鳥度，英雄語不欺人，驀地呼來病
J34nB311_p0684b03║去，打鼓驚起夢蝶，摘得楊花栩栩。六月山房冰煮茶，
J34nB311_p0684b04║自笑龐公是作家，百尺竿頭呵看日，鐵船水上唱三
J34nB311_p0684b05║巴。」
J34nB311_p0684b06║師之母潘氏，元淨開士。自初持大悲聖號不輟，欲生
J34nB311_p0684b07║不肖。初夜，夢於堂前見一雪眉僧，持蓮花一枝求宿。
J34nB311_p0684b08║母曰：「問我男人去。」驚醒，即分娩，因乳名為僧哥。就外
J34nB311_p0684b09║傳時，母欲命名為蓮。叔父曰：「大侄名瑚，次侄名璉，乃
J34nB311_p0684b10║聖賢器也。」母性善，事祖父母盡孝養，與父如敬大賓，
J34nB311_p0684b11║多茹素。念大悲號後，臥疾三年，四肢不舉。忽一日，命
J34nB311_p0684b12║沐浴起拜佛，不用扶持。一家驚謂：「得何神藥？」母曰：「非
J34nB311_p0684b13║藥也。昨夢大悲灑我甘露，謂我夙業盡消，今當生歡
J34nB311_p0684b14║喜國也。」母曰：「我願生菩薩國。菩薩笑曰：『即我國也。』汝
J34nB311_p0684b15║等可寄語夢筆僧哥，我生他有好處也。」乃念大悲而
J34nB311_p0684b16║寂。時辛酉三月清明日。師自稱僧子盛，奠曰：「無憂樹
J34nB311_p0684b17║下，僧從何來？大悲口出，蓮花托胎。法身大病，磨盡鏡
J34nB311_p0684b18║塵。夢回倔起，歡喜自新。可憐逆子，不能割股調藥，而
J34nB311_p0684b19║報此罔極。徒以合笑不合哭，賺殺曹山顛酒漢，使他
J34nB311_p0684b20║三墮不變異者，自求出身。」
J34nB311_p0684b21║師之弟瑋季玉，道月居士，少年英粹，不知世故，唯刻
J34nB311_p0684b22║苦讀書。進庠早，師掩關時，從賓明柯先生游，得竊聽
J34nB311_p0684b23║奇論。柯公以墨莊堂稿示師，師素不攻舉業，因讀其
J34nB311_p0684b24║理題，如率性之謂道、吾道一以貫、天何言哉、如有所
J34nB311_p0684b25║立、子絕四諸篇，其義理不透徹，因以八股法拈數藝
J34nB311_p0684b26║似之。柯大驚曰：「禪是其本事也，何從得此快義乎？我
J34nB311_p0684b27║老於牖下，當望塵而拜。」時翁壽如相從，即批評命謄
J34nB311_p0684b28║之，黏於寓所。諸士紳謁之，便指之曰：「此聖人文，非特
J34nB311_p0684b29║禪師能為。」　邑中親友亦未之信，此或是柯公故為
J34nB311_p0684b30║駭人視聽耳。及李繡虎、徐居之、張丹扆諸君皆來採
J34nB311_p0684c01║問，與之論，始信曰：「此悟門也，不關於外學。」季玉於是
J34nB311_p0684c02║愧然憤發，力究宗乘，謂非此不足為世出世也。惜母
J34nB311_p0684c03║又繼喪，身弱，入贅於徐吉源處。又未周年，季玉俄病
J34nB311_p0684c04║痢，其岳翁善醫，用峻製太傷，遂不起。無子，秖一女，其
J34nB311_p0684c05║岳翁亦無子，感恨，不七日亦終。師乃為主其事，令之
J34nB311_p0684c06║合葬，以弟媳別適於人。傷其夭，輓之曰：「嘗以卓立自
J34nB311_p0684c07║慰耳，子在如何敢先死？南浦源流當屬誰？令予慟也
J34nB311_p0684c08║傷逝水。」
J34nB311_p0684c09║夢筆剃度。師識源法和尚，楚黃陂人。嘗游雪浪諸師
J34nB311_p0684c10║法席，後隱書林瑞巖。不肖辛亥從師祝髮，因得同歸。
J34nB311_p0684c11║夢筆成我三年死關，恩力因有在也。今庚申秋示寂，
J34nB311_p0684c12║謹此奠云。「嗚呼！黃鶴樓前古鏡未磨，黑漆桶底雪浪
J34nB311_p0684c13║生花。腳下誰抽紅線？蹋碎南浦淥波鉤。引箇冒命子
J34nB311_p0684c14║上瑞巖，眉毛幾乎盡墮，無端又被業風吹向夢筆，與
J34nB311_p0684c15║犯苗稼者做死冤家，贏得我活埋關裏，石筍生龍牙。
J34nB311_p0684c16║遮老大蟲，心肝血滴滴，叫吒吒，無可酬報，今朝博遮
J34nB311_p0684c17║艾火燒尾巴。」
J34nB311_p0684c18║東苑和尚庚午秋遷化於武夷石屏巖，報訃，人覓予
J34nB311_p0684c19║不見。久之，於建州始知，乃哭奠云：「獅子游行，更無伴
J34nB311_p0684c20║侶；毒龍擾海，無不匿閉。遮箇沒面目漢，死去見閻羅，
J34nB311_p0684c21║只應翻亂地獄，無安措處。直饒佛祖異類中，爭奈恣
J34nB311_p0684c22║意僻性，無一箇人近傍得它，亦可謂自苦自窮，誰能
J34nB311_p0684c23║代替？咦！賴有此箇拄杖子，放他不過在。」于是擗地大
J34nB311_p0684c24║叫曰：「蒼天！蒼天！徒添冤酷。」乃禮拜，遂歸武夷，襄末後
J34nB311_p0684c25║事。
J34nB311_p0684c26║博山和尚於庚午冬示寂，報訃夢筆，師時在武夷西
J34nB311_p0684c27║來嵒，乃哭奠云：「急水灘頭拋竹篙，菴兒燒卻金增色，
J34nB311_p0684c28║惜乎廣種不及薄收，將與他室紛紛添籌。歸去早，五
J34nB311_p0684c29║湖風月空皎皎，又誰知大好山尚有一枝橫出玉珊
J34nB311_p0684c30║珊？」
J34nB311_p0685a01║處州龍泉西寺孤舟榕和尚，從浦城吳山出家，受鵝
J34nB311_p0685a02║湖戒，以梵行作佛事，感化甚遠。初住慶源忠堂崗，師
J34nB311_p0685a03║適大父逝，有感，走到山求出家，師不肯為，父母不聽，
J34nB311_p0685a04║師苦求依止，舟曰：「你且將為僧事習學熟，待有機緣，
J34nB311_p0685a05║則現成也。功課及律儀，須先精之，則聽教參禪，無往
J34nB311_p0685a06║不利。」不閱月，為家人執歸，而感其撫教特甚。壬戌在
J34nB311_p0685a07║博山時，師亦來設供，因隨之到鵝湖峰頂，見養菴老
J34nB311_p0685a08║和尚，機緣甚愜，喜慰之極。又隨同到龍泉西寺度夏，
J34nB311_p0685a09║舟師力命為眾受戒，力辭不敢，因代為之羯磨開示。
J34nB311_p0685a10║以夢筆人逼歸，舟師灑淚曰：「古人亦有弟子度師者，
J34nB311_p0685a11║老僧何幸而不幸也？」痛為割別。此後鼎新重建西寺，
J34nB311_p0685a12║甲干處州嘗千指親依，以德行感人，不言而化。己巳
J34nB311_p0685a13║在建州，始聞孤舟師歸寂，乃感奠云：「春風拂拂，萬物
J34nB311_p0685a14║爭新，造化何知？自能屈伸。忠信可行蠻貊，道德足感
J34nB311_p0685a15║鬼神，戒月悲花，拔楔剖塵。可憐浪子不能住，賺殺千
J34nB311_p0685a16║年核裏仁。」