J34nB311_p0687b01║天界覺浪盛禪師全錄卷之十八
J34nB311_p0687b02║
J34nB311_p0687b03║門人　大成　大存　大然　大璸　較
J34nB311_p0687b04║詩
J34nB311_p0687b05║鑿逕
J34nB311_p0687b06║不問菴中主，焉知逕與門？幸詩先我過，引水與誰吞？
J34nB311_p0687b07║試屐不疑峭，探笻豈惜痕？幽然成一曲，正見古風存。
J34nB311_p0687b08║架橋
J34nB311_p0687b09║隔江招手事，此意久無聊。未問人來地，先觀自度憍。
J34nB311_p0687b10║煙迷兩岸失，霜滑一枝遙。但得超然往，扶藜亦不消。
J34nB311_p0687b11║編籬
J34nB311_p0687b12║巧以茅為舍，疏將竹作籬。湖光棲半幅，秀色遶雙眉。
J34nB311_p0687b13║杖峭風前倚，人奇天上窺。潛形須忍俊，發笑莫驚時。
J34nB311_p0687b14║開池
J34nB311_p0687b15║大有臨濠趣，其如枯坐何？鑿天成古澗，遮地種新荷。
J34nB311_p0687b16║良夜自來月，佳期或見波。了然言外矣，不用詰觀河。
J34nB311_p0687b17║賞梧
J34nB311_p0687b18║龍門高百尺，植者意偏深。一葉當秋落，全收天地心。
J34nB311_p0687b19║凌虛聊撫手，擊節待知音。絃外誰能賞，憑軒聽此琴。
J34nB311_p0687b20║山中詠懷
J34nB311_p0687b21║天下藏所以，時與機自翻。業已方外遊，出處聲一吞。
J34nB311_p0687b22║甕牖轉日月，竹杖挑乾坤。深深謝今古，敢恃青山尊。
J34nB311_p0687b23║又
J34nB311_p0687b24║世久無歌鳳，亦不聞弔湘。而我竟何似，俱慚聖與狂。
J34nB311_p0687b25║澗石何落落，飛泉亦皇皇。一躍還墮地，空歎浮雲翔。
J34nB311_p0687b26║又
J34nB311_p0687b27║我亦生斯世，寧求別所歸。區區當自盡，有事敢辭機。
J34nB311_p0687b28║雖無君父責，心輒繫安危。一日立天地，此恩難或欺。
J34nB311_p0687b29║又
J34nB311_p0687b30║古人腹中熱，五經按未寒。搔首日伏几，啼笑真無端。
J34nB311_p0687c01║賴此足自娛，舍此誰砥瀾。析薪炊飯後，笑汝灶觚看。
J34nB311_p0687c02║山事
J34nB311_p0687c03║十年隨一杖，所至艸離離。樹是團焦屋，石為無字碑。
J34nB311_p0687c04║此中休夢語，別路有誰知。兩袖乘雲起，飛花點墨池。
J34nB311_p0687c05║又
J34nB311_p0687c06║小窗收靉靆，古澗送潺湲。苦竹常留徑，高松自護關。
J34nB311_p0687c07║眼惟憐白紙，天只許青山。出沒浮雲態，惟餘坐看閒。
J34nB311_p0687c08║又
J34nB311_p0687c09║今古皆如此，山川遊不同。簾垂黃落後，人臥翠微中。
J34nB311_p0687c10║擊磬誰相和，題詩自起風。隔溪鄰友至，笑破夕陽紅。
J34nB311_p0687c11║荅石倉居士
J34nB311_p0687c12║紅爐雪水野生涯，招客同消石火茶。一葉秋驚天地
J34nB311_p0687c13║夢，千年核具古今花。月留破鏡空搔首，露滑縣崖試
J34nB311_p0687c14║作家。爭似東軒高臥穩，半床枕藉傲煙霞。
J34nB311_p0687c15║大藏峰
J34nB311_p0687c16║剌艇溪灘不畏疲，岸峰壁立太嶔崎。崖伸一掌三千
J34nB311_p0687c17║界，風奏群松十二時。若問船從何處架，漫云天不許
J34nB311_p0687c18║人知。漆園藏壑誰能負，徹去虹橋任汝疑。
J34nB311_p0687c19║博山老參往桐城，候何之岳相國、吳觀我太史
J34nB311_p0687c20║博山雷雨過龍眠，蟠窟騰空總電鞭。瓔珞光中垂兩
J34nB311_p0687c21║手，雲霞洞裏只孤拳。浮丘金鳳飛還息，投子青鷹夢
J34nB311_p0687c22║自圓。赤腳油缾相見笑，千秋一帶與誰傳。
J34nB311_p0687c23║懷浮山遠祖
J34nB311_p0687c24║尚論宗門奇特事，輒於遠祖不勝情。五絲將絕誰兼
J34nB311_p0687c25║命，二桂中興獨主盟。葉縣盤根千古峭，太陽翻茂兩
J34nB311_p0687c26║眉清。兒孫碌碌盈寰宇，幾識浮山腳下行。
J34nB311_p0687c27║懷雲浪
J34nB311_p0687c28║孤笻初試入雞嗚，特地奇君獨出迎；忍俊不禁溈老
J34nB311_p0687c29║笑，虛懷能發太原驚。長干鼓角聲應在，棲鳳霜花影
J34nB311_p0687c30║自清；且喜浮山當此局，掀盤一著與誰評？
J34nB311_p0688a01║董巖上博山無異和上（丙辰秋）
J34nB311_p0688a02║相逢休去不妨奇，豎拂輸他第一機，不見門前楊柳
J34nB311_p0688a03║樹，無人問法自依依。
J34nB311_p0688a04║仙亭上東苑晦臺和上
J34nB311_p0688a05║袖中些子防閒藥，留待他年毒達磨。試問當年傳底
J34nB311_p0688a06║事，吳江隔岸越山多。
J34nB311_p0688a07║旴江上壽昌無明老和上（丁巳春）
J34nB311_p0688a08║昔年曾飲醍醐語，今日親承啄碎機。應是深心無底
J34nB311_p0688a09║止，重來相挈未歸歸。
J34nB311_p0688a10║壽昌師翁七旬猶自躬耕呈之
J34nB311_p0688a11║山頭老子年七十，猶似西施未嫁吳。絕世風流人不
J34nB311_p0688a12║見，浣紗石上獨噓噓。
J34nB311_p0688a13║偕余繼泉觀雪
J34nB311_p0688a14║輕白飄飄一夜寒，千巖盡鎖玉珊珊。誰知妙極天工
J34nB311_p0688a15║巧，空笑明朝日出看。
J34nB311_p0688a16║榕城懷古
J34nB311_p0688a17║雪嶺遺風八百年，木毬無恙尚欣然。謝郎不在漁船
J34nB311_p0688a18║上，柳線垂垂曲水邊。
J34nB311_p0688a19║偕獅林尋隱九座
J34nB311_p0688a20║偶聞九座萬千峰，驚起玄沙艸裏翁，拽轉故人青竹
J34nB311_p0688a21║杖，翻然直入翠重重。
J34nB311_p0688a22║浦城夢筆山景
J34nB311_p0688a23║千僧講席
J34nB311_p0688a24║我亦登斯座，誰為繞此聽？忽然成獨嘯，疑殺萬峰青。
J34nB311_p0688a25║萬井傳燈
J34nB311_p0688a26║薄夜鐘方度，盈城花漸新。少林消息密，半點不瞞人。
J34nB311_p0688a27║吳山朝雲
J34nB311_p0688a28║江夢非襄夢，吳山豈楚山。枕肱看變態，一片最孤閒。
J34nB311_p0688a29║文筆凌空
J34nB311_p0688a30║跡寄煙霞杳，詩傳夢裏奇。若將毫彩會，負我兩莖眉。
J34nB311_p0688b01║為雪生言
J34nB311_p0688b02║吾人所性全，用舍有獨至。其存萬世謀，惟一知己地。
J34nB311_p0688b03║其二
J34nB311_p0688b04║大聖有隱憂，乃知天下故。坐折英雄心，能先其後步。
J34nB311_p0688b05║竹杖
J34nB311_p0688b06║生平憐此杖，砍斷銘其根。珍重不堪看，令人生痛痕。
J34nB311_p0688b07║一握天然節，立處皆崑崙。大笑鄧林擲，坐臥承誰恩。
J34nB311_p0688b08║登廩山禮蘊空忠翁老祖塔
J34nB311_p0688b09║憶我祖翁王老師，賣身贏得一窮兒。靈光舍利歸何
J34nB311_p0688b10║處，玉兔金烏漫著追。
J34nB311_p0688b11║登峨峰
J34nB311_p0688b12║天下於今仰此峰，峨峨曾出法中龍。化生頭角知多
J34nB311_p0688b13║少，反顧都應拜上風。
J34nB311_p0688b14║昔年曾見境中人，今日為人滴血親。無數好山天外
J34nB311_p0688b15║秀，一回指點一回新。
J34nB311_p0688b16║鎮衣潭
J34nB311_p0688b17║峨峰師翁初入山，見龍湫騰激，因解裏衣包
J34nB311_p0688b18║石鎮之。
J34nB311_p0688b19║貼肉衣衣怪石頭，重岩之下定傾湫，勝他谷老驅龍
J34nB311_p0688b20║手，㘞倒慈明冷汗流。
J34nB311_p0688b21║甘露松
J34nB311_p0688b22║予登峨峰日，與闃師伯見龍崗上松滿凝甘
J34nB311_p0688b23║露，喜而識之。
J34nB311_p0688b24║深翠峰前松獨奇，日光掩映露珠垂。分明滴滴曹源
J34nB311_p0688b25║是，領略還須法眼兒。
J34nB311_p0688b26║酬江觀其居士一偈
J34nB311_p0688b27║結角羅紋透最難，當機勘破卻閒閒。自非踏斷來時
J34nB311_p0688b28║路，誰得縱橫大散關。
J34nB311_p0688b29║遊武夷山
J34nB311_p0688b30║此山作怪幾何年？千古人誰不浪傳？三十六峰齊按
J34nB311_p0688c01║過，石頭依舊未云然。
J34nB311_p0688c02║三教峰
J34nB311_p0688c03║三人弄影高峰立，誰見相將深水行？萬種青蒼齊側
J34nB311_p0688c04║耳，風吹秋葉說無生。
J34nB311_p0688c05║虎嘯洞
J34nB311_p0688c06║百丈峰頭倚杖看，雲飛鳥沒窅無端，劃然一嘯誰能
J34nB311_p0688c07║聽？贏得風生六六寒。
J34nB311_p0688c08║庚午春，竟陵張君宜過夢筆，問及鍾、譚，寫此贈
J34nB311_p0688c09║別
J34nB311_p0688c10║霜根七尺怪未倚，擬登匡峰看湖水。因知美才世所
J34nB311_p0688c11║難，乃更委蛇就知己。今年作計住家山，閉門卻掃閒
J34nB311_p0688c12║坐止。跫然空谷聞履聲，披衣見客眉髮喜。快談閩楚
J34nB311_p0688c13║珣玕琪，一洗白門十年耳。儼然瓦仚奏塤箎，遠方一
J34nB311_p0688c14║端情如此。文章不使神為交，千聖寥寥竟糠秕。縣崖
J34nB311_p0688c15║相視心已傾，君歸筆夢從此始。他年策杖舞毫端，此
J34nB311_p0688c16║夢圓時只彈指。
J34nB311_p0688c17║辛未九日，洞上見桃花，奇之
J34nB311_p0688c18║還山五月彀臥疾，支杖臨崖不勝立。試看秋山瘦孰
J34nB311_p0688c19║多，峰峰倒影畏風過。聊且一笑一驚鴻，三五橫斜淚
J34nB311_p0688c20║碧空。數聲若助予清遠，不知肯入誰新卷。俄見桃花
J34nB311_p0688c21║鬥菊開，悠然獨詠獨歸來。呼小子書之歌之，識我今
J34nB311_p0688c22║年九日乃如此，奇哉！
J34nB311_p0688c23║再入武夷見玉女峰
J34nB311_p0688c24║山水有奇姿，幽貞夙自負。亦時懷隱憂，未獲良人晤。
J34nB311_p0688c25║我憐窈窕情，惻然返故步。初見恍夢思，如怨復如慕。
J34nB311_p0688c26║深感白頭吟，素琴猶在御。一撫心為悲，再撫心為悟。
J34nB311_p0688c27║指月盟寒潭，佳期勿再誤。
J34nB311_p0688c28║彭本之倚雲閣東望
J34nB311_p0688c29║天予者已厚，肯自負其才。況此二月春，一年尤佳哉。
J34nB311_p0688c30║幸我所主人，雅好能相催。顧盻念樂事，東閣還為開。
J34nB311_p0689a01║折柬致高友，惠然皆蚤來。石溪多古意，劍峰誰別裁。
J34nB311_p0689a02║英雄固爾爾，天下無足懷。起而壽南山，諸君各舉盃。
J34nB311_p0689a03║初還虎嘯作
J34nB311_p0689a04║浩然放棹入清流，肯慕虛名犯飲牛。尚有故人能擊
J34nB311_p0689a05║缽，夢中報我筆歸休。
J34nB311_p0689a06║乍還如客已心安，試召孤笻慰所難，從此秪扶巖上
J34nB311_p0689a07║叟，莫隨雲水過前山。
J34nB311_p0689a08║放艇
J34nB311_p0689a09║乘風疾駕小扁舟，刺入煙波自在游。一曲櫂歌還獨
J34nB311_p0689a10║唱，笑他天地一浮鷗。
J34nB311_p0689a11║觀化居直語
J34nB311_p0689a12║古人常慎密，每欲自焚書。深恐資奸僭，寧為截舌愚。
J34nB311_p0689a13║又
J34nB311_p0689a14║我觀上世時，不知俎豆器。至於禮樂興，干戈亦復起。
J34nB311_p0689a15║又
J34nB311_p0689a16║干戈生禮樂，天道在其中。隱處非逃雨，乘時善轉風。
J34nB311_p0689a17║又
J34nB311_p0689a18║密心制井田，寓兵於農事。不欲使民知，隱微費裁制。
J34nB311_p0689a19║又
J34nB311_p0689a20║環中而寓庸，果蓏各有理。此外恐離跂，情田生荊杞。
J34nB311_p0689a21║又
J34nB311_p0689a22║太易之為道，一奇與一耦。庖羲氏衍之，天地復何有。
J34nB311_p0689a23║又
J34nB311_p0689a24║艸野容吾放，蒼天亦自開，謳歌還擊壤，風雅此中來。
J34nB311_p0689a25║伊尹
J34nB311_p0689a26║空桑伸足破青天，曠古誰知鐵稱權？漫笑一生無取
J34nB311_p0689a27║與，幾回接履忽翻然。
J34nB311_p0689a28║管仲
J34nB311_p0689a29║世孰有心如此人，生平委曲竟成仁。小哉一語休輕
J34nB311_p0689a30║視，尼父于茲獨愴神。
J34nB311_p0689b01║張良
J34nB311_p0689b02║圯橋墮履是何機，正惜沙中一擊奇。用漢報韓還碎
J34nB311_p0689b03║穀，果然黃石不吾欺。
J34nB311_p0689b04║顏淵
J34nB311_p0689b05║時哉金口送途窮，助發農山陋巷風。嚼破杏仁何處
J34nB311_p0689b06║種，且收天地一瓢中。
J34nB311_p0689b07║莊周
J34nB311_p0689b08║混沌至今非怕死，漫將一鑿與鴻濛。至哉捄世深謀
J34nB311_p0689b09║者，莫謂一場蝴蝶風。
J34nB311_p0689b10║嚴陵
J34nB311_p0689b11║豪傑于時競發身，阿誰獨不致于人？一生坐釣春風
J34nB311_p0689b12║裏，暗護中興閣上麟。
J34nB311_p0689b13║陶潛
J34nB311_p0689b14║五斗何辭不折腰，翻然歸去獨翹翹。北窗高臥渾閒
J34nB311_p0689b15║事，千古涼風破寂寥。
J34nB311_p0689b16║孫登
J34nB311_p0689b17║長嘯已教青眼醉，微言還使玉山頹。蘇門一去無消
J34nB311_p0689b18║息，入水聊除薪火災。
J34nB311_p0689b19║諸葛
J34nB311_p0689b20║鳳龍自可安天下，要是漢昭三顧誠。不負平生而後
J34nB311_p0689b21║已，君臣萬世見交情。
J34nB311_p0689b22║懷武夷倣歸去來辭（寓光孝寺時作）
J34nB311_p0689b23║歸去來兮，武夷有山今必歸。更不疑而直往，寧待悔
J34nB311_p0689b24║而增悲。振孤笻之長策，峭雙履而高追。秉吾心之確
J34nB311_p0689b25║是，謝異見之交非。出紅塵而掣肘，入青靄以摳衣。泛
J34nB311_p0689b26║三三之玄曲，躡六六之離奇。孤峰坐斷，萬象亡奔。昂
J34nB311_p0689b27║藏其行，迥絕其門。蘿幃未卷，竹榻尚存。甘泉可烹，荈
J34nB311_p0689b28║茗盈樽。或點石而聽法，或飛花而破顏。雲閒閒兮淡
J34nB311_p0689b29║泊，鳥幽幽兮間關。妙萬物之信順，虛一空而靜觀。隨
J34nB311_p0689b30║芳草而朝出，逐落花而暮還。咀天地兮粒米，乘秋雲
J34nB311_p0689c01║兮磐桓。歸去來兮，請畢世於茲游。山山水水兮如是，
J34nB311_p0689c02║詎逃雨兮他求。臥煙霞以自逸，忘生死之殷憂。笑古
J34nB311_p0689c03║洞之遺蛻，留絕壁之藏舟。或持寒木，或掉輕舟。玩潛
J34nB311_p0689c04║蛟之舞壑，撫野鹿之經丘。能各適其所適，可源源而
J34nB311_p0689c05║入流。知生平之出處，庶志趣以行休。已矣乎，大事因
J34nB311_p0689c06║緣自有時，豈可容心於去留。胡為乎遲遲，居山兮夙
J34nB311_p0689c07║期。感少林兮葉落，返本地兮耘耔。歌櫂歌兮何曲，且
J34nB311_p0689c08║兩濯兮興詩。山嵂嵂兮水洄洄，春回寒谷兮復奚疑。
J34nB311_p0689c09║臥疾蓮山國歡寺
J34nB311_p0689c10║莫怪世人輕笑罵，自家笑罵許誰知。如今臥疾更無
J34nB311_p0689c11║賴，墮落生平兩道眉。
J34nB311_p0689c12║寄榕城曹能始觀察
J34nB311_p0689c13║幾年不見曹居士，手裏數珠奪得無？痛切聲聲親救
J34nB311_p0689c14║我，羅山石上夢誰呼？
J34nB311_p0689c15║出谷吟
J34nB311_p0689c16║奇雛翻然出幽谷，飛來高踏琅玕宿。秋風初響金井
J34nB311_p0689c17║欄，梧葉珠垂供美餗。下聽鴟梟剝啄聲，競爭腐鼠心
J34nB311_p0689c18║不平。上窺忽訝青山墮，啞啞亂叫群栖驚。阿誰推枕
J34nB311_p0689c19║夢初起，風遞蘭幃沐衣履。噴桃一笑天破顏，雷雨昨
J34nB311_p0689c20║夜開後山。
J34nB311_p0689c21║憶嵩詩
J34nB311_p0689c22║是役也，謁少林也，過穎州，得交瑤席張公。公
J34nB311_p0689c23║以汴城張林宗子襄酬唱詩示余，曰：「此二公
J34nB311_p0689c24║深于禪理，吾中原大雅也。」師讀之，異日適周
J34nB311_p0689c25║之鍼芥契者，其在斯乎！是詩用杜句「翠柏苦
J34nB311_p0689c26║猶食，明霞高可餐」為十韻。予歎賞其風神，亦
J34nB311_p0689c27║步十詩之韻為憶嵩詩，以寫吾志，并為向往
J34nB311_p0689c28║之先聲云。
J34nB311_p0689c29║嘗愛雪竇詩，二桂生寒翠。因之念少林，心髓輒如醉。
J34nB311_p0689c30║一花開未休，五葉還同致。乃今風氣衰，感慨生予志。
J34nB311_p0690a01║策杖追西來，振此宗無墜。
J34nB311_p0690a02║前春出我閩，吳楚幾成隔。恨無長風乘，摶扶此六翮。
J34nB311_p0690a03║大法繫時機，遲疾固難逆。遙想霜雪林，應有不死柏。
J34nB311_p0690a04║行行重佳期，不負吾夙昔。
J34nB311_p0690a05║中原有鼓旗，誰乎善作舞。熊耳峰未聾，喝之應媚嫵。
J34nB311_p0690a06║隻履雖西歸，所遺藏故府。使不遇神光，特地如騎虎。
J34nB311_p0690a07║勢已不得下，面壁良亦苦。
J34nB311_p0690a08║異域來何事，區區獨溯流。三年適周興，祗傲嵩山秋。
J34nB311_p0690a09║撥草瞻風色，皮毛非所求。知己是奇遘，行藏幾豫猶。
J34nB311_p0690a10║安知千古下，法印不吾留。
J34nB311_p0690a11║天下多遺英，一法焉羅織。雖曰教外傳，然終不可默。
J34nB311_p0690a12║飛潛密激揚，令自迸胸臆。感觸有鋒機，神心莫掩匿。
J34nB311_p0690a13║卻笑畫餅人，遇膳不能食。
J34nB311_p0690a14║精氣斂天地，歸根命獨榮。行生方伏蟄，一震起春聲。
J34nB311_p0690a15║於穆握誰手，薪火膏誠明。寸心千古義，致曲性其情。
J34nB311_p0690a16║仲尼見伯雪，不語平生傾。
J34nB311_p0690a17║真者比珠玉，似者等泥沙。此中有由來，切者非浮夸。
J34nB311_p0690a18║向上過關否，岳頂藏雲霞。迤峛紛灌莽，誰信枯木花。
J34nB311_p0690a19║空憐萬里外，舉手額自加。
J34nB311_p0690a20║斯來穎水上，景仰古風高。有所重如嶽，有所輕如毛。
J34nB311_p0690a21║此身能自惜，潛隱甘蓬蒿。吉凶盡陶鑄，進退如桔槔。
J34nB311_p0690a22║至味幾吞吐，世盡啜人糟。
J34nB311_p0690a23║細讀昔人書，才情各坦左。善哉會心吟，領略唯獨可。
J34nB311_p0690a24║天地托七尺，古今看擔荷。世波日益狂，中流誰把柁。
J34nB311_p0690a25║吾豈無故哉，信乎匏子果。
J34nB311_p0690a26║文章有神協，此道盟已寒。何期志壑公，舞渡觀其瀾。
J34nB311_p0690a27║東齋寄酬唱，秀色誠可餐。聲氣自相求，毫髮天地寬。
J34nB311_p0690a28║中原有所主，十洲皆喜懽。
J34nB311_p0690a29║壽春方孩未侍御招住真歇了禪師道場并示
J34nB311_p0690a30║一詩依韻酬之
J34nB311_p0690b01║環轍不從他歇處，可中誰復破天荒。八公山下遺蹤
J34nB311_p0690b02║在，拱手爭看額有光。
J34nB311_p0690b03║商城汪太僕以詩見贈，訂約龍湖，因步其韻
J34nB311_p0690b04║中原自是大方家，嵩岳居然占一華。我欲登峰觀氣
J34nB311_p0690b05║象，喜逢毘奈散天花。
J34nB311_p0690b06║似梅長公中丞
J34nB311_p0690b07║曾聞三尺定邊夷，此地長城復倚誰。君父於今忘寢
J34nB311_p0690b08║食，比來臣子欲何為。
J34nB311_p0690b09║弔李溫陵龍湖舊蹟
J34nB311_p0690b10║客山何似弔家山，千載龍湖怒未闌。厚責於人終薄
J34nB311_p0690b11║己，然猶血性逼人寒。
J34nB311_p0690b12║與梅長公游小洛伽
J34nB311_p0690b13║大地驚危欲震鰲，浮生何處腳跟牢。洛伽原在風波
J34nB311_p0690b14║上，誰解乘流占步高。
J34nB311_p0690b15║姚愚谷卜居龍洞
J34nB311_p0690b16║人皆羨汝得幽岑，誰識如今隱者心。四火出門丹枕
J34nB311_p0690b17║在，一鞭揮影白雲深。野田鋤就堪遺種，大樹培成足
J34nB311_p0690b18║覆陰。珍重神龍潛勿用，時當空洞莫相尋。
J34nB311_p0690b19║谷簾草
J34nB311_p0690b20║康王千古斂幽襟，澤廣藏山那得尋。谷笑愚公移不
J34nB311_p0690b21║動，簾垂洞上卷來深。十洲風月圖吾壁，三島煙霞許
J34nB311_p0690b22║夢吟。爭似縣崖飛瀑下，一盃烹卻駕空心。
J34nB311_p0690b23║和西陵李夢白太宰
J34nB311_p0690b24║浮雲散盡一輪孤，正好扁舟入五湖。尚有珊珊風景
J34nB311_p0690b25║在，看他撐破月華無。
J34nB311_p0690b26║女子身中入定時，文殊謾自擲鉤絲，罔明衝浪便吞
J34nB311_p0690b27║卻，穿在瞿曇柳外枝。
J34nB311_p0690b28║生即無生已兩關，誰知平地起高山。商量極處忘題
J34nB311_p0690b29║目，伎倆窮時意自還。
J34nB311_p0690b30║庚星一點最高寒，北斗南辰作麼看。八角磨盤空裏
J34nB311_p0690c01║轉，幾人不被眼光瞞。
J34nB311_p0690c02║附寄匡山覺浪大師詩有引。予與浪大師有圓通
J34nB311_p0690c03║之約，以孫亡暫負此願，因寄四詩，并呈黃元公居
J34nB311_p0690c04║士正之。西陵後學李長庚具艸。生緣都盡此心孤，
J34nB311_p0690c05║擬削顛毛向蠡湖，師有活人刀劍在，相逢肯示道
J34nB311_p0690c06║人無。眷屬連纏無斷時，天茲斷我藕中絲，故人欲
J34nB311_p0690c07║問如今事，咬著懸崖樹上枝。歷涉從前生死關，偶
J34nB311_p0690c08║因柱杖一看山，忽然鳥散雲飛處，獨有天光自往
J34nB311_p0690c09║還。溪月松風玉露寒，一條白練望中看，金剛棘栗
J34nB311_p0690c10║尋常飯，喫盡方知被爾瞞。
J34nB311_p0690c11║夜話亭詩（有引）
J34nB311_p0690c12║歐陽公與訥禪師夜話，後人高其風，以名其
J34nB311_p0690c13║亭。亭既沒，今遇朱方伯，屬楊司馬重建之。予
J34nB311_p0690c14║適主圓通，黃司理為之長賦，予聊作一絕，以
J34nB311_p0690c15║識其事云。
J34nB311_p0690c16║歐訥風流已擅前，令人千載想猶玄。不知當夜談何
J34nB311_p0690c17║事，相對清燈太儼然。
J34nB311_p0690c18║訊劉元卿太史
J34nB311_p0690c19║博山先師曾罄欬，玉山之言猶記得。急水灘頭拋竹
J34nB311_p0690c20║篙，溺殺無限英雄客。雪關承嗣稱冢子，何忍折杖輒
J34nB311_p0690c21║蚤死。父兄一點存不存，問我同參劉太史。
J34nB311_p0690c22║春雪後南康彭君宣別駕月夜攜詩過訪坐談
J34nB311_p0690c23║達曙，因步韻酬之
J34nB311_p0690c24║雪霽月明山夜靜，蕭蕭班馬入光幢，病僧榻上迎高
J34nB311_p0690c25║客，奇論風前吸大江。敲落燈花春夢醒，拈來墨艸拂
J34nB311_p0690c26║心降，冷齋白戰空千古，無奈疏鐘過碧窗。
J34nB311_p0690c27║似李公楫、王在明
J34nB311_p0690c28║謾道毘耶已杜機，圍爐鑄劍火星飛。龍湖一浪楚江
J34nB311_p0690c29║起，多謝春風上布衣。
J34nB311_p0690c30║寄雪庭老宿
J34nB311_p0691a01║一葉落驚天下秋，孤笻特地更誰求？廿年耳聳雙峰
J34nB311_p0691a02║髻，今日親瞻百艸頭。古徑風清非用掃，寒江月朗不
J34nB311_p0691a03║須鉤，比來未可輕相觸，恐詫山中老臥牛。
J34nB311_p0691a04║癸酉臘月於鷲山初度值晴雪志喜
J34nB311_p0691a05║浮世共雕水雪事，慚予四十二年生。曉來光射眉間
J34nB311_p0691a06║白，笑見山河徹骨清。
J34nB311_p0691a07║過中都臨水寺觀聖跡
J34nB311_p0691a08║中都自是潛龍地，大士曾茲示現來。應以帝王身說
J34nB311_p0691a09║法，手提日月向天開。
J34nB311_p0691a10║別路答客
J34nB311_p0691a11║神駿讓支公，法開以醫寓。圓光送道子，惠欽乃學塑。
J34nB311_p0691a12║東門既阻塞，便向西方去。千峰又萬峰，藏身有別路。
J34nB311_p0691a13║丈夫超一切，一切自回互。六龍非優劣，何況本無住。
J34nB311_p0691a14║腐士執優孟，鼓瑟成膠柱。猥民寡學問，神錢矜瓦注。
J34nB311_p0691a15║借一藝以遊，垂簾豈相負。眼光牛背上，萬世旦暮遇。
J34nB311_p0691a16║初倚杖金粟園作
J34nB311_p0691a17║南岳磨磚成鏡後，窺鞭良馬踏如飛。金雞啣粟傳真
J34nB311_p0691a18║種，玉髻留珠賞大機。試問西江誰獨吸，且隨廬阜我
J34nB311_p0691a19║同歸。滿園種出真金粟，信手拈來知不知。
J34nB311_p0691a20║坐金粟樓感古人徹困處，偶拈一頌似雪堂居
J34nB311_p0691a21║士
J34nB311_p0691a22║象骨峰前滾水毬，玄沙就地抱來休。一時邂逅閒相
J34nB311_p0691a23║戲，要解英雄萬古愁。
J34nB311_p0691a24║滕王閣似劉西佩、嚴羽宣
J34nB311_p0691a25║南浦西山相鬥奇，風光千古總堪詩。喜公坐斷閣中
J34nB311_p0691a26║勝，一笑驚開帝子眉。
J34nB311_p0691a27║似朱子強孝廉
J34nB311_p0691a28║一葉驚飄天下秋，英雄喜見大刀頭。振衣直拂千峰
J34nB311_p0691a29║月，不逐煙波處處愁。
J34nB311_p0691a30║似羅栗士居士
J34nB311_p0691b01║少年曾見諸尊宿，英姿秀拔自殊俗。亦有熱心剔我
J34nB311_p0691b02║燈，亦有虛心對我竹。
J34nB311_p0691b03║似饒得渭孝廉
J34nB311_p0691b04║桂子生香秋色清，歸帆風細浪花輕。中流笑語知高
J34nB311_p0691b05║興，喜是千峰月正明。
J34nB311_p0691b06║和湯季雲居士請天寧上堂韻
J34nB311_p0691b07║嘗思欲覺聞晨鐘，今偶天寧驚浪公。自訝曹山顛酒
J34nB311_p0691b08║後，惺來笑看日頭紅。
J34nB311_p0691b09║竿木隨身上戲場，儘教臺下說炎涼。從來假事要真
J34nB311_p0691b10║做，莫怪山僧喜上堂。
J34nB311_p0691b11║臨川陶弘持明府
J34nB311_p0691b12║白雲為蓋水為琴，百里花光覆遠陰。試問藐姑何處
J34nB311_p0691b13║是，一庭秋月靜人心。
J34nB311_p0691b14║黃巖湯季雲（尊公曾為壽昌先祖作五燈序）
J34nB311_p0691b15║高才奇識世稱湯，先祖門庭亦有光。強項一燈傳最
J34nB311_p0691b16║密，季公好續半爐香。
J34nB311_p0691b17║畫鬼何如善畫人，此言千載足傳神。東風決定無欺
J34nB311_p0691b18║處，吹得眉毛日日新。
J34nB311_p0691b19║酬新城鄧來沙太史見寄韻
J34nB311_p0691b20║光滿中天白玉樓，當央誰復喚裴休？金珠突出頂門
J34nB311_p0691b21║眼，擊楫還開彼岸流。簫曲鳳鳴音正好，竺峰桂發月
J34nB311_p0691b22║方秋。儼然拈得東園菊，特遇重陽一句收。
J34nB311_p0691b23║建安王修源殿下
J34nB311_p0691b24║靈山付囑天然在，今日相逢意果奇，笑殺馬駒無避
J34nB311_p0691b25║處，剎旛竿上八風吹。
J34nB311_p0691b26║朱遂初大行
J34nB311_p0691b27║密旨傳來直至今，要須善操沒絃琴。分明一曲超空
J34nB311_p0691b28║劫，引發威音那畔心。
J34nB311_p0691b29║示王于明余小星
J34nB311_p0691b30║曹溪一路譚何事，千載鶴來巢澗松。的的分明言外
J34nB311_p0691c01║旨，鳳凰飛向月明中。
J34nB311_p0691c02║夜月遊龍光寺，饒淨念云：「昔傳白沙高過城，江
J34nB311_p0691c03║西出聖人。此讖難測，第見白沙平地圍繞梵宮，
J34nB311_p0691c04║不飄不墮，漸與雉堞齊眉，真天下之奇觀也。」因
J34nB311_p0691c05║得飛字
J34nB311_p0691c06║夜步龍光寺，沙城世所希。天將垂聖讖，地特擁奇圍。
J34nB311_p0691c07║月映池如晤，風生雪欲飛。相看天上眼，物外孰同歸。
J34nB311_p0691c08║寄九江劉開西
J34nB311_p0691c09║古今云夢假，我獨謂夢真。相識滿天下，何曾夢幾人。
J34nB311_p0691c10║酬中天剡水法兄
J34nB311_p0691c11║六載重逢入祖門，相看卻訝兩眉存，好山幾處曾驚
J34nB311_p0691c12║眼，洞水其誰欲斷魂？愧我中原空拆葦，喜君七閩善
J34nB311_p0691c13║盤根，偶然一語渾如戲，抵此方知玅絕痕。
J34nB311_p0691c14║金樓峰偕闃公剡公看雨遲黃元公
J34nB311_p0691c15║倚杖臨風相指顧，數峰偏向眼中開。奇雲解作催詩
J34nB311_p0691c16║雨，猶待幽人續韻來。
J34nB311_p0691c17║答餘杭鄒復齋明府
J34nB311_p0691c18║天下風波何處安，生平有仗足盤桓。禹城喜種春花
J34nB311_p0691c19║滿，雙徑驚懸古鑑寒。彈指嘗將詩奉答，洗心於此畫
J34nB311_p0691c20║無端。若非兩翼垂雲下，羊角扶搖未許摶。
J34nB311_p0691c21║遊西湖
J34nB311_p0691c22║湖愛湖上山，山愛山下湖。而我亦愛我，蒼然在畫圖。
J34nB311_p0691c23║贈楊維斗居士
J34nB311_p0691c24║海上風高競問奇，艸玄雖就幾人知？吳中石佛三更
J34nB311_p0691c25║指，誰見天明斗柄移？
J34nB311_p0691c26║和語風大師冬日漫興
J34nB311_p0691c27║歲寒誰倩魯戈揮，雪妒梅花戰瘦肥。白乳沸山天欲
J34nB311_p0691c28║墮，紅爐安榻夢將飛。誰燒賓主一瓢供，我笑風流千
J34nB311_p0691c29║指歸。詠得好詩堪秘惜，東君莫遣出荊扉。
J34nB311_p0691c30║又
J34nB311_p0692a01║煙雲撥盡興無涯，何似忘機老作家。木石與居能自
J34nB311_p0692a02║置，寂寥為伴向誰誇。掀天伎倆空中雪，照世神奇隴
J34nB311_p0692a03║上花。瀟洒一生無底甑，閒看今古共炊沙。
J34nB311_p0692a04║覺範禪師昔嘗寓吾圓通崇勝寺，見修竹千竿，
J34nB311_p0692a05║獨一根秀出，呼為竹尊者，有詩紀其異。予住山
J34nB311_p0692a06║雖久，尚未暇及。今來湖上，偶見行素與諸公唱
J34nB311_p0692a07║和此韻，喜而賦之
J34nB311_p0692a08║多福門前眼不枯，一莖斜出秀而臞，其誰得似此尊
J34nB311_p0692a09║者，莫我知兮彼丈夫。特地空心能及第，臨風擊節許
J34nB311_p0692a10║吾徒，動容古路忘機處，菊徑松風問答無。
J34nB311_p0692a11║南屏懷古，似左三山
J34nB311_p0692a12║重振孤笻入武林，湖山影影照人深，南屏一帶春風
J34nB311_p0692a13║起，吹我蒼茫弔古心。
J34nB311_p0692a14║訪龍門石雨法兄于寶壽，不遇。因讀三宜法兄
J34nB311_p0692a15║詩序，以石田禪師首創此寺，今五百年，值兩兄
J34nB311_p0692a16║重興，復其古塔，而二石如合符焉。予奇之，乃次
J34nB311_p0692a17║其韻以留正，時崇禎甲申春也
J34nB311_p0692a18║重興古塔合符奇，寶鏡新磨照兩眉。策杖苔痕疑虎
J34nB311_p0692a19║跡，迎風花影落龍池。幾人到此為君和，二石相逢不
J34nB311_p0692a20║我欺。五百年中翻一掌，北窗明月愛南枝。
J34nB311_p0692a21║贈尹洞庭出泥
J34nB311_p0692a22║人日同舟正遇風，誰將吳楚置胸中。但能刺出乾坤
J34nB311_p0692a23║血，即是全收不世功。
J34nB311_p0692a24║次蔣吾翮韻
J34nB311_p0692a25║千峰晚色醉明霞，杖策來敲世外家。湊興不須頻指
J34nB311_p0692a26║點，夜深靜對剔燈花。
J34nB311_p0692a27║古云學佛始知儒，此處端然超有無，特地擊開如意
J34nB311_p0692a28║藏，笑他金谷賽珊瑚。
J34nB311_p0692a29║贈陳旻昭侍御
J34nB311_p0692a30║博山窣堵已良久，誰覓先師靈骨來？破浪帆牆三老
J34nB311_p0692b01║在，橫肩上下一鍬開。死生不道機先露，節拍無心律
J34nB311_p0692b02║自諧，珍重別將關捩轉，世間出世起雲雷。
J34nB311_p0692b03║寄楊內美侍御
J34nB311_p0692b04║文山字水護青原，一任雙丸掌上翻。空憶芙蓉山水
J34nB311_p0692b05║話，善能高鑒此乾坤。
J34nB311_p0692b06║浮山嚴公來
J34nB311_p0692b07║青鷹收翼入人懷，赤腳桐城特地來。話到指天金谷
J34nB311_p0692b08║下，棋盤石為掃蒼苔。
J34nB311_p0692b09║贈蕭伯玉銓部
J34nB311_p0692b10║馬鳴三點曾拈弄，肯引匡山一展眉？今試白門懸剪
J34nB311_p0692b11║鏡，秋光影裏破希奇。
J34nB311_p0692b12║喜竺山法弟過我次韻酬之
J34nB311_p0692b13║浮雲空自亂江煙，一葦南來亦偶然。不惜深心能見
J34nB311_p0692b14║我，乃知好事有親傳。先師靈骨今安在，白浪滔天太
J34nB311_p0692b15║煞玄。特地相逢提向上，獨龍崗畔杖頭前。
J34nB311_p0692b16║贈開一王海章
J34nB311_p0692b17║記得前生尚儼然，去來一點獨親傳。栽松在昔曾投
J34nB311_p0692b18║宿，施水如今亦入廛。宮錦陸離依皓日，寶刀凜烈拂
J34nB311_p0692b19║寒煙。黃粱炊熟俄開眼，笑看千峰駕鐵船。
J34nB311_p0692b20║皖桐王以介太史過訪
J34nB311_p0692b21║歐公曾試浮山遠，棋局拈來別有禪。今日儼然相晤
J34nB311_p0692b22║對，當機一著請君先。
J34nB311_p0692b23║暑登青山遇雨時，同惲道生、唐祖命
J34nB311_p0692b24║地步能高雙眼大，何藉泰山小天下。游山不必因古
J34nB311_p0692b25║人，乘吾興兮命吾駕。謝眺李白稱奇才，千古青山青
J34nB311_p0692b26║入懷。竹杖麻鞋信一步，十洲五岳非崔嵬。驚人句須
J34nB311_p0692b27║驚豪傑，讀之誰敢不心折。談笑忽然風雨生，驅去酷
J34nB311_p0692b28║炎真快絕。
J34nB311_p0692b29║示別曹文子
J34nB311_p0692b30║杖人賣心三十年，秖得一語不足怪，如今珍重且難
J34nB311_p0692c01║之，或是天機猶有待。
J34nB311_p0692c02║與方爾止、紀伯紫、唐髯孫諸子夜坐尚論古今，
J34nB311_p0692c03║忽及方子留少年英烈，創感於懷，賦此
J34nB311_p0692c04║人如比干心可剖，心如比干人可友。泰伯文王尼父
J34nB311_p0692c05║取，舜子丹朱誰下手。文字知見怪掣肘，痴忠愚孝視
J34nB311_p0692c06║破帚。試問於今還有否，驀然叫出方子某，驚起杖人
J34nB311_p0692c07║只搔首。
J34nB311_p0692c08║林殿颺大行過訪
J34nB311_p0692c09║世間無謂問天心，誰識天將問我今。試讀古人於版
J34nB311_p0692c10║築，不勝寤寐更沉吟。
J34nB311_p0692c11║杖人向恨潘子雪僧、紀子伯紫，此杖人傷心事，
J34nB311_p0692c12║其所恨者，正以二子無一能深恨杖人也。今幸
J34nB311_p0692c13║不死，雖得見紀子，尚不見潘子，作此示之，或此
J34nB311_p0692c14║後不必專恨二子也夫
J34nB311_p0692c15║天下誰得杖人恨，天下誰能恨杖人。潘子紀子我恨
J34nB311_p0692c16║之，其如二子恨不深。從古恩冤難自解，以故斧砍不
J34nB311_p0692c17║能開。翻思服毒少林老，血臂親承何恨哉。
J34nB311_p0692c18║從姑溪下金陵舟泊采石磯，偕紀伯紫諸子登
J34nB311_p0692c19║謫仙樓賦懷
J34nB311_p0692c20║我聞太白騎鯨去，何以青山復留墓。世豈猶有尚才
J34nB311_p0692c21║人，播弄其名幻其處。太白不因山水生，采石卻為太
J34nB311_p0692c22║白有。自古英雄力戰爭，誰曾尺寸成不朽。太白從來
J34nB311_p0692c23║多似辱，放懷天地自取足。正如逆棹凌橫風，煙波日
J34nB311_p0692c24║影空相逐。三十餘年舟幾過，無端慚見老松蘿。今攜
J34nB311_p0692c25║諸子當風立，放卻蛾眉發浩歌。
J34nB311_p0692c26║重晤蔣一個
J34nB311_p0692c27║大燥性漢欲快意，痛罵藥師相鈍置，作佛那堪願來
J34nB311_p0692c28║世，放下屠刀已失利。幸天授子留此志，正令全提誰
J34nB311_p0692c29║敢異？托底翻盤勢必至，乘時踢起西華睡。尺莖未足
J34nB311_p0692c30║撐天地，日面月面當央示，萬古本光如此瑞。
J34nB311_p0693a01║寄郭天門中丞
J34nB311_p0693a02║提起廬山太儼然，別峰畫出妙難傳。殷勤白紙親相
J34nB311_p0693a03║寄，千里何妨駕鐵船。
J34nB311_p0693a04║永利寺示逢若
J34nB311_p0693a05║佛法無多舉似誰？鳥窠漫把布毛吹，蛟臺日夕風光
J34nB311_p0693a06║麗，珍重時人好展眉。
J34nB311_p0693a07║示白花庵夢衡
J34nB311_p0693a08║百城煙水各呈機，指點翻成耳目癡。不識善財何處
J34nB311_p0693a09║去，白花巖上望多時。
J34nB311_p0693a10║龍山寄懷方仁植中丞
J34nB311_p0693a11║長干笑晤風流在，過眼浮雲幾度奇。杖策龍山看變
J34nB311_p0693a12║化，隱君不定此栖遲。
J34nB311_p0693a13║訊雲居顓大師於謝公墩
J34nB311_p0693a14║雲居特地禪床動，彌勒誰云不下生？明月湖飛孤鶴
J34nB311_p0693a15║遠，清風江度古帆輕。五臺有會堪成臥，千里同堂可
J34nB311_p0693a16║作盟。卻惜謝公能折屐，何妨大繖此中撐？
J34nB311_p0693a17║王崑華少宰春日過訪賦贈
J34nB311_p0693a18║皜然霓珮度龍岡，春護梅花隱墨莊。玉麈揮來香有
J34nB311_p0693a19║夢，寒泉聽去響生光。劍鋒穩密疑泉石，議論從容儼
J34nB311_p0693a20║廟堂。飽享多生煨芋火，衡山心與日俱長。
J34nB311_p0693a21║贈陳公路居士
J34nB311_p0693a22║君能入谷不尋梅，別有風光特地催。試問山僧親切
J34nB311_p0693a23║意，靈花偏向火中開。
J34nB311_p0693a24║酬魏東曉
J34nB311_p0693a25║我昔奔馬西陵渚，塵埃踏殺無人語。此時七聖路猶
J34nB311_p0693a26║迷，究竟何濟于我汝？支離肩脰酣蘧廬，蚊睫那堪辨
J34nB311_p0693a27║秦楚？天風吹到白門東，特地相逢謝公墅。舉世皆醉
J34nB311_p0693a28║許誰顛？飯床筋斗盤山前。紛紛梅花落紅雨，白浪忍
J34nB311_p0693a29║俊掀鐵船。栩栩不知夢蝴蝶，聊通一線人間天。嵇康
J34nB311_p0693a30║引發蘇門嘯，石壁斜陽池返照。胡為乎井覷驢北斗
J34nB311_p0693b01║跳？君須于此迸一笑。
J34nB311_p0693b02║示陳彬吾居士
J34nB311_p0693b03║離婁有意偏難見，罔象無心卻易逢。悅道當年曾撞
J34nB311_p0693b04║彩，一聲霹靂頂門通。
J34nB311_p0693b05║寄印蓮禪友
J34nB311_p0693b06║喜君諸友自為儔，愧我孤笻獨去留，安得春風深著
J34nB311_p0693b07║力，一齊吹向萬峰頭。
J34nB311_p0693b08║華山香法師讀予會祖鑒有感，寄以四頌，和酬
J34nB311_p0693b09║其一，以助金剛復出云
J34nB311_p0693b10║點心不賣若為嘗，親到龍潭自莫藏。紙燭吹銷疑絕
J34nB311_p0693b11║影，空王推倒殿無梁。牙如劍利三生啞，鈔已灰飛千
J34nB311_p0693b12║古香。君有金剛能痛拔，其誰病更在膏肓。
J34nB311_p0693b13║清明日，偕陳旻昭、唐宜之、韓聖秋、楊玄艸諸公
J34nB311_p0693b14║應佛國玉公懷白請，作此贈之
J34nB311_p0693b15║相見未揚眉，笙歌特地吹，清明微雨後，花鳥亂飛時。
J34nB311_p0693b16║佛國誰為主？古風人不知，杖頭空指點，雲起太離奇。
J34nB311_p0693b17║山遊次更生韻示竹關無可
J34nB311_p0693b18║神烈山前剩幾松，冰霜有路護茅蓬。竹關枕子墮地
J34nB311_p0693b19║否，濺血漫天感此風。
J34nB311_p0693b20║和譚梁生居士見贈韻
J34nB311_p0693b21║公生於浙我生閩，特地相逢不二身。道大同時謀似
J34nB311_p0693b22║券，天何言處轉如輪。兩經手定誰知己，三子書成自
J34nB311_p0693b23║有因。怪殺鴛鴦湖湊巧，夜深卻見把鍼人。
J34nB311_p0693b24║贈西蜀熊完車居士
J34nB311_p0693b25║峨嵋天半雪方晴，遙憶令人爽氣生。何似匡廬真面
J34nB311_p0693b26║目，毫端親見益縱橫。
J34nB311_p0693b27║許天魚司理訂惠連梅公歸山
J34nB311_p0693b28║西陵杖子敲風雨，紛紛見我誰似許。特地知君如飲
J34nB311_p0693b29║乳，別久生苦不堪舉。囊山道人欲作舞，靈山花片遮
J34nB311_p0693b30║黃土。
J34nB311_p0693c01║送祖心法侄歸粵并致訊阿師宗寶兄
J34nB311_p0693c02║廬山一別幾年來？重晤金陵亦快哉，不問風旛還動
J34nB311_p0693c03║否？秖應仁者不疑猜。忽辭歸粵心何急？想見抵家禮
J34nB311_p0693c04║師日，必敘南中事若何？開口杖人最親密。
J34nB311_p0693c05║送法緯禪侄歸羅浮
J34nB311_p0693c06║羅浮曾入昔年夢，喜見梅花鬥雪奇。持語山中高隱
J34nB311_p0693c07║客，江南何故有相思。
J34nB311_p0693c08║弘濟禪人為母史氏七旬壽
J34nB311_p0693c09║撥影空山覓所思，一朝忽憶母生時。慇懃歸省庭前
J34nB311_p0693c10║樹，應見春風長故枝。
J34nB311_p0693c11║和掃庵譚公韻
J34nB311_p0693c12║參到窮時故紙靈，超超玄著孰能聽。隨機應不泥三
J34nB311_p0693c13║點，善世猶宜用五經。春入上林花自媚，鐘生大夜夢
J34nB311_p0693c14║還醒。了知今古無藏處，何必呼鵝更出瓶。
J34nB311_p0693c15║與薛更生談聖學有感
J34nB311_p0693c16║兩袖依然是大縫，象環何用苦良工。金聲出壁書誰
J34nB311_p0693c17║讀，布袋攤錢世不窮。曉日爍消千嶂雪，春禽啼醒一
J34nB311_p0693c18║天風。時哉今古曾無間，不必深山叩啞鐘。
J34nB311_p0693c19║示載月舟
J34nB311_p0693c20║心為萬法舟，出入諸生死。凡聖本同流，兩岸何彼此。
J34nB311_p0693c21║了知把舵人，逆順隨吾使。教外有何傳，三墮縱橫裏。
J34nB311_p0693c22║又
J34nB311_p0693c23║翻憶古艸亭，斫盡重栽竹，不遇衝浪鱗，廿年空慎獨。
J34nB311_p0693c24║一竿不肯休，悠悠自歌曲，滿載月明歸，俄然獲所欲。
J34nB311_p0693c25║和譚朱重建真如塔韻
J34nB311_p0693c26║一筆如湧出，驚飛日月宮。杖尖青白眼，爍破幾花空。
J34nB311_p0693c27║童子戲聚沙，拈來奪化工。文同有成竹，一揮凌蒼穹。
J34nB311_p0693c28║漸漸皆多寶，技技撐八風。影分五蓮華，眉毫先射東。
J34nB311_p0693c29║罄咳古今開，葵心布玲瓏。儼然此賓主，笑生無縫中。
J34nB311_p0693c30║梁公右掌擎，刺破老鴻濛。剝盡地雷復，重離標我宗。
J34nB311_p0694a01║誰見上之載，一道光熊熊。
J34nB311_p0694a02║和譚梁生迎塔心木韻
J34nB311_p0694a03║龍樹地中湧，天生多寶年。一心能作主，七級看飛仙。
J34nB311_p0694a04║日月隨身轉，山河彈指穿。與君期絕頂，揮麈散兜綿。
J34nB311_p0694a05║過朱葵石居士別業拈贈
J34nB311_p0694a06║沒分曉句迥常流，放鶴洲前笑自繇，七佛秪應無覓
J34nB311_p0694a07║處，卻能空手把鋤頭。
J34nB311_p0694a08║答高念祖過訪韻
J34nB311_p0694a09║秋引龍淵醉，誰開古鏡顏。鐘聲飛鳥外，塵影拂松間。
J34nB311_p0694a10║結社收前後，開爐鍛往還。高賢如有在，何必羨廬山。
J34nB311_p0694a11║次韻答埽菴居士
J34nB311_p0694a12║杖引千岐路，敲空笑幾回。神雞甘食火，狂象畏聞雷。
J34nB311_p0694a13║麗海珠何去，橫秋鶴自來。獨憐刪定事，知己急相催。
J34nB311_p0694a14║次掃菴諸公，送故司空高玄期寓公兩先生祀
J34nB311_p0694a15║東塔功德林韻，兼贈念祖居士捨石建大悲閣
J34nB311_p0694a16║拈將莖艸表高深，影掠風旛未易尋，既有亞仙能捨
J34nB311_p0694a17║宅，豈無盧老獨傳心？孝思直薦悲華閣，法社今開功
J34nB311_p0694a18║德林，古道長如松下路，仰觀足以厲來今。
J34nB311_p0694a19║當湖朱鶴門明府招遊弄珠樓，讀寶月巢雲驕
J34nB311_p0694a20║合浦之句，屬予題額，適拈天湊，并口占此
J34nB311_p0694a21║一棹南來不遠尋，喜逢知己共登臨。危樓尚有弄珠
J34nB311_p0694a22║手，奇句堪傳巢月心。煙雨湖山秋已醉，笑談飛躍意
J34nB311_p0694a23║何深。青天輻湊窗櫺裏，千古風流只在今。
J34nB311_p0694a24║讀汝航兄次祥老諸公時挑野菜和根煮韻
J34nB311_p0694a25║真箇能閒解此探，皮膚脫盡自相甘，石頭路滑機斯
J34nB311_p0694a26║密，竿木隨身試所堪。拔出有根驚得句，來時無口笑
J34nB311_p0694a27║何慚？髼鬆一碗真風味，勘破吾宗較二三。
J34nB311_p0694a28║飛來大士像為周摩雲道人題
J34nB311_p0694a29║大易命根斷，是爻皆變化。六龍無首飛，疑殺四天下。
J34nB311_p0694a30║張竹房居士像
J34nB311_p0694b01║五柳先生自作傳，恐無知者污其面。竹房有函未展
J34nB311_p0694b02║卷，停筆沉思如想見。忽親見，春風吹醒瓊花院。
J34nB311_p0694b03║譚東里居士痛飲讀離騷圖
J34nB311_p0694b04║屈平死兮，離騷已為故紙。日月昏兮，偷光以何自處。
J34nB311_p0694b05║讀子亦痛飲此恨兮，洩幽憤於幾許。果詩之可以怨
J34nB311_p0694b06║兮，今之人於此又何所取。此其所以讀之愈不容己
J34nB311_p0694b07║兮，抑自招其魂且不敢死只。
J34nB311_p0694b08║浮渡行者至聞欒廬行腳
J34nB311_p0694b09║鐸隨道路曉聞鐘，雲護青山千萬重。且喜浮盃能駕
J34nB311_p0694b10║浪，虛舟使得八方風。
J34nB311_p0694b11║石谿持些菴郭天門補山堂歌視予，喜而和之
J34nB311_p0694b12║入山宜深卻畏虎，高飛不必能生羽。道人退步水雲
J34nB311_p0694b13║寬，一茅便足逃風雨。門連七澤倚沙湖，俛仰誰慚心
J34nB311_p0694b14║眼孤。乾坤摩蕩幾經變，近取遠來知有無。大千描來
J34nB311_p0694b15║幅半咫，放開捏聚毫端耳。水山蹇蹇生波濤，一躍乘
J34nB311_p0694b16║雲杖頭起。隆中丘壑自裁成，抱膝長吟梁甫裏。從古
J34nB311_p0694b17║神奇生爛腐，造化在手天可補。赤松黃石漫追求，碌
J34nB311_p0694b18║碌塵埃何足數。獨憐懶瓚臥斯堂，衡嶽瀟湘曾未荒。
J34nB311_p0694b19║粟火灰深黃獨熟，不輕分客莫徬徨。
J34nB311_p0694b20║靈壽院十六景次愚菴宜和尚韻
J34nB311_p0694b21║華頂乘雲
J34nB311_p0694b22║山好誰先採，披詩見靚粧。九皋偏近玩，孤杖喜同行。
J34nB311_p0694b23║招我天之杪，追風影欲昂。寄言華頂石，高臥待清狂。
J34nB311_p0694b24║花心蓮座
J34nB311_p0694b25║儼然敷蕊海，霞彩引天衣。美睇凝秋月，香風拂曉暉。
J34nB311_p0694b26║猿啼松石夢，春撼雪林扉。谿口橋斜度，看誰笑語飛。
J34nB311_p0694b27║仙巖鳴珮
J34nB311_p0694b28║久矣媚幽獨，盟斯益快心。風高垂兩翼，夜永拭孤琴。
J34nB311_p0694b29║老解尋山水，道能藏古今。自憐狂興在，雪棹訪山陰。
J34nB311_p0694b30║水塢樵風
J34nB311_p0694c01║放牧多谿谷，斧斤不犯痕。鳥鳴春在樹，花笑客臨門。
J34nB311_p0694c02║泉石情無妒，炎涼世自昏。一肩初放下，帘影亂前村。
J34nB311_p0694c03║白巘晴嵐
J34nB311_p0694c04║雪壓千峰秀，光吞百雉新。問天疑有路，搔首是何人。
J34nB311_p0694c05║奇句堪題石，雄才少比鄰。得來登絕頂，始見此山春。
J34nB311_p0694c06║秀屏春樹
J34nB311_p0694c07║上苑春風早，花開囀小鶯。踏青人近陌，試服詠初晴。
J34nB311_p0694c08║天自不言述，誰為無隱盟。尼山能具眼，何似竺先生。
J34nB311_p0694c09║碧浪鰲飛
J34nB311_p0694c10║雪夜驚奔瀑，風顛老石林。噇眠機太毒，癡坐眼何深。
J34nB311_p0694c11║迸出胸襟事，遮來天地心。此鰲能大叫，腦後又抽簪。
J34nB311_p0694c12║西江月闕
J34nB311_p0694c13║鷲嶺能標指，分明不夜天，賺他階下漢，貪看那邊圓。
J34nB311_p0694c14║白墮疑逃兔，西傾怨斷絃，臨風迷顧鑑，挑出杖頭懸。
J34nB311_p0694c15║缽池落照
J34nB311_p0694c16║寒色澄如染，光分雨滴花。乍看巖貯月，拭手水生霞。
J34nB311_p0694c17║洗瘦千峰骨，飄沉萬點華。夕陽仍返景，低首數歸鴉。
J34nB311_p0694c18║化亭且止
J34nB311_p0694c19║絕處山生徑，翻憐壁倒花。搆亭容小憩，倚杖落新霞。
J34nB311_p0694c20║谷響鐘聲近，風香梅影斜。入門勞遠到，不敢尚高華。
J34nB311_p0694c21║野徑雙橋
J34nB311_p0694c22║橋接分流水，交參花木春。把竿禁野叟，縱壑快潛鱗。
J34nB311_p0694c23║節制山林密，調亭出處勻。其誰歌扣角，風起碧灣蘋。
J34nB311_p0694c24║圍巒積雪
J34nB311_p0694c25║夜明簾不捲，花擘玉樓天。活火烹寒乳，新枝插曉煙。
J34nB311_p0694c26║烏饑愁哺食，水解喜聞泉。人境誰能奪，詩成怪燦然。
J34nB311_p0694c27║獅峰吼旭
J34nB311_p0694c28║曙鐘山夢破，海日漾花菴，鳴鳥爭光動，流雲曳石憨。
J34nB311_p0694c29║綠翻春路艸，晴拂碧天嵐，煙水百城渺，誰先踞地參？
J34nB311_p0694c30║象岫迴泉
J34nB311_p0695a01║踏出不萌艸，昂藏調御宮，撩天掀雪白，截水激花紅。
J34nB311_p0695a02║香撲旋風遠，霞飛玉色籠，當陽無覓處，具眼亦朦朧。
J34nB311_p0695a03║盂案呈珠
J34nB311_p0695a04║佳山如道者，夙負有其形。席上珍能惜，函中蓋自明。
J34nB311_p0695a05║投鍼曾啟意，合浦已成名。莫怪不藏諱，喜君一案平。
J34nB311_p0695a06║雪松挺蓋
J34nB311_p0695a07║風雨參天末，驚聞幾代鐘。根靈存造化，勢勁敵蟠龍。
J34nB311_p0695a08║枕石看雲覆，披濤聽日春。破頭人去久，有待振斯宗。
J34nB311_p0695a09║甲午冬日偕愚菴法兄禮博山先和上塔十詠
J34nB311_p0695a10║觀海慚為向若文，展心聊薦此霜芹，南陽良久金增
J34nB311_p0695a11║色，藥嶠榮枯樹拂雲。荷鍤堂前誰敢道？香燒塔上石
J34nB311_p0695a12║猶熏，逆流句子能兼帶，有伴還來創未聞。
J34nB311_p0695a13║屈指初參事已遙，沙門笑眼寄來鍬，力迴造化堪揮
J34nB311_p0695a14║日，氣奪狂奔可射潮。拔漢千峰疑削玉，搏風孤鶴喜
J34nB311_p0695a15║凌霄，昔曾責任橫肩擔，今果危趨獨木橋。
J34nB311_p0695a16║青艸巖生白玉煙，夜明簾捲不痕天，迷逢漫問歸家
J34nB311_p0695a17║路，曉突應飛出嶺鳶。犀枕已消遷客夢，竹篙猶賺上
J34nB311_p0695a18║灘船，豈無拈得蟲文木？吹出寒爐火自傳。
J34nB311_p0695a19║密移孤杖探龍池，詠出風雷變化辭，道在象爻皆聽
J34nB311_p0695a20║命，人亡譜冊莫能知。清波不犯竿頭弄，赤尾能收格
J34nB311_p0695a21║外絲，浴日洗天惟一勺，低佪未喪賴於斯。
J34nB311_p0695a22║荊棘翻為祗樹宮，敲磚打瓦孰家風？多門又到珠成
J34nB311_p0695a23║網，別苑重關玉作籠。雨滴巖花機太迥，雲迷殿角眼
J34nB311_p0695a24║誰空？禪床拂子懸來久，喝起令人幾失聰。
J34nB311_p0695a25║當場幸自可憐生，煙水何年滯化城？垂手不辭攜落
J34nB311_p0695a26║魄，迴途自合悟簪纓。不萌艸密春應在，無影林深花
J34nB311_p0695a27║幾更？野老相親嗟故事，舌存細語聽難清。
J34nB311_p0695a28║大好山來脈獨微，白雲常捲不開扉。一從自肯雙眉
J34nB311_p0695a29║豁，乃爾心甘兩翅飛。頂有把茅旋得座，身無籌策解
J34nB311_p0695a30║披衣。前人歷履曾如此，盆下誰窺星日暉。
J34nB311_p0695b01║以網張他落葉風，大庾嶺上笑盧公。諸方有語將何
J34nB311_p0695b02║答，千里投機未易同。辦物不真鐘作甕，求人多惑虎
J34nB311_p0695b03║為蟲。較來燐火爭明滅，愧死光幢一點紅。
J34nB311_p0695b04║玉山一誘燦寒花，穴細金針刺晚霞。借借伎窮機活
J34nB311_p0695b05║脫，親親路絕影橫斜。藏身跡渺羊亡角，上樹棲空鳥
J34nB311_p0695b06║破家。卻笑拋磚徒引墼，火官頭上駕風車。
J34nB311_p0695b07║最奇把臂上層臺，千古悲風動地回，謾道瞎驢全主
J34nB311_p0695b08║滅，應教枯木好花開。儼然頂相何曾異，珍重珠衣不
J34nB311_p0695b09║偶來，得此金檀真種子，自能受命永栽培。
J34nB311_p0695b10║博山八景和韻
J34nB311_p0695b11║千里趨風路不齊，入林喜見此芳堤，從來長老門庭
J34nB311_p0695b12║好，到得無疑東院西。（金繩界）
J34nB311_p0695b13║群峰蹴踏繞重圍，雪捲寒流下翠微，韶國自能甘一
J34nB311_p0695b14║滴，石津把斷谷雲飛。（靈源橋）
J34nB311_p0695b15║泠泠迸出孰知渠？莫使於茲洗缽盂，策杖到來將吸
J34nB311_p0695b16║盡，且留半井覷閒驢。（卓錫泉）
J34nB311_p0695b17║聖者嘗悲德下衰，羽毛不敢作人媒，如何山衲棲遲
J34nB311_p0695b18║處，不種梧桐鳳亦來？（棲鳳嶺）
J34nB311_p0695b19║枕流漱石是何心？一片孤閒未可尋，夜靜月明風在
J34nB311_p0695b20║樹，碧潭雲起有龍吟。（浴龍池）
J34nB311_p0695b21║鈍鋤博得活家風，飽食橫眠笑脫空，切忌閉門箍漆
J34nB311_p0695b22║桶，鐘聲敲破紙窗紅。（禪那窟）
J34nB311_p0695b23║山幽肯放鳥空啼，花發寒巖春未迷，句子無文非漏
J34nB311_p0695b24║洩，石頭大小自全提。（講經座）
J34nB311_p0695b25║別峰遙見紫煙鋪，漫擬山中奢與孤，到處香燒驢馬
J34nB311_p0695b26║糞，誰爭輕向此拈無？（香爐峰）
J34nB311_p0695b27║寄無可智
J34nB311_p0695b28║漆瓠全標付竹關，鐵椎信得造連環。攖寧破鏡猶然
J34nB311_p0695b29║笑，一掌翻身何處還。
J34nB311_p0695b30║偶與汪子繡雯談及吾門人大時凌官球曾作
J34nB311_p0695c01║括蒼司李，雯少年受知於凌，有詠梅詩扇與之。
J34nB311_p0695c02║予感其人已化，即其韻賦以示之。
J34nB311_p0695c03║忽見雪中句，深思作者閒。清分蒼劍水，寒透白門山。
J34nB311_p0695c04║高潔人誰似，風流趣不還。時乎能自課，肯去杖頭還。
J34nB311_p0695c05║卮言
J34nB311_p0695c06║以酒遺敵帥，慨能飲勿疑。如何羊叔子，信不酖人奇。
J34nB311_p0695c07║其二
J34nB311_p0695c08║是何小廝兒，卻具一隻眼。按劍立床頭，英雄見破膽。
J34nB311_p0695c09║其三
J34nB311_p0695c10║哀莫大心死，生平不自欺。墓門親挂劍，千古凜人私。
J34nB311_p0695c11║西陵李冢宰傳異詩（并序）
J34nB311_p0695c12║李冢宰夢白公長庚。予少時，即聞公太夫人
J34nB311_p0695c13║夢見僧投胎，因乳名和尚。在襁褓中，能言往
J34nB311_p0695c14║事，歷歷可記。及長，連第。嘗巡察山東，至長庚
J34nB311_p0695c15║寺，有僧閉關坐脫，究其年月，恰與公生合。寺
J34nB311_p0695c16║中又有夢白亭，公徘徊，乃重新之，蓋自表也。
J34nB311_p0695c17║每出仕，必訪高僧知識，如達觀、憨山、月川、幻
J34nB311_p0695c18║有、雲門、黃檗諸老，無不扣激以性命大事。檗
J34nB311_p0695c19║嘗勉公入山，無墮前志。公告有夙因未酬，當
J34nB311_p0695c20║位至侍郎乃可。檗後寄公書云：「昔在山中，望
J34nB311_p0695c21║侍郎不至；今作侍郎，望山中不至。」蓋有以也。
J34nB311_p0695c22║不意公現業增上，更進四部尚書，始得致仕。
J34nB311_p0695c23║時乙亥，予欲造嵩，而中原寇亂，公特遣人延
J34nB311_p0695c24║歸西陵龍湖卓老舊隱處。嘗與梅、陳諸公日
J34nB311_p0695c25║夕盤錯，獨冢宰深相契入。嘗以前事質之，公
J34nB311_p0695c26║曰：「明眼人難瞞。」予笑之：「此吾最初第一知己
J34nB311_p0695c27║也。」兵戈繼作，別去匡廬，復入鼓山。公將捐館，
J34nB311_p0695c28║以書辭予曰：「和上遠去，庚不得面別，惟和上
J34nB311_p0695c29║道高壽躋趙老之上，庚此抽身再來作文遠
J34nB311_p0695c30║侍者，尚不遲也。幸別具隻眼，勿以翻轉面皮
J34nB311_p0696a01║卻放過也。」嗚呼！自公與梅長公去後，深傷吾
J34nB311_p0696a02║道知己難得其人，方喜黃元公可繼，亦已化
J34nB311_p0696a03║去，豈世道之俱喪乎？公沒既久，幸今惠連已
J34nB311_p0696a04║出世，號皜木，相從吾游。忽耿玉齊有書與李
J34nB311_p0696a05║公楫，詳述冢宰示現山東為僧，杖履飄然，江
J34nB311_p0696a06║右張方伯、紹興沈分守皆親見之。又以書囑
J34nB311_p0696a07║皜木代為尋訪其事，皜木作偈六首示公楫，
J34nB311_p0696a08║因寄余。余見之，不覺大笑曰：「遮漢惑亂天下
J34nB311_p0696a09║人，無有了日在。」因增為十，以示皜木，并風後
J34nB311_p0696a10║世之有志於生死性命者，當自有真云。
J34nB311_p0696a11║此老生來便惑人，山東僧又是前身。閉關坐化曾親
J34nB311_p0696a12║啟，夢白亭前笑轉新。
J34nB311_p0696a13║太母臨盆見比丘，乳名和尚此原繇。褓中自訴前生
J34nB311_p0696a14║事，今故重來志欲酬。
J34nB311_p0696a15║黃檗當年拉入山，公言夙業已相投。為官當在侍郎
J34nB311_p0696a16║上，及至尚書不得還。
J34nB311_p0696a17║我在龍湖公獨親，生平投契更無人。果然蛻去能超
J34nB311_p0696a18║卓，手扎分明寄最真。
J34nB311_p0696a19║此公既化孰安排，弄影空將人活埋。豈是從前顛復
J34nB311_p0696a20║發，卻於冷灶特添柴。
J34nB311_p0696a21║如今幻世已多妖，毒上誰能以毒銷？又爾山東翻舊
J34nB311_p0696a22║案，皜公出手肯同燒？
J34nB311_p0696a23║子侄情癡亦易移，寄書代覓箇阿誰？笑他李廣曾傷
J34nB311_p0696a24║父，射虎真將以石為。
J34nB311_p0696a25║此話偏能傳世人，張公沈老即今身。空花更望結空
J34nB311_p0696a26║果，爭奈英雄不認真。
J34nB311_p0696a27║冢宰多應有異名，令人特地幻三生。坡公嘗道成仙
J34nB311_p0696a28║去，千古神情當更明。
J34nB311_p0696a29║沒後誰為喝采來？迷徒好自眼先開，世間多少乖男
J34nB311_p0696a30║子，說到死生偏是獃。
J34nB311_p0696b01║寄祖心上座
J34nB311_p0696b02║儼然不食空王俸，一任人看背上毛。剩有風光透金
J34nB311_p0696b03║石，何煩飛鴈唳聲高。
J34nB311_p0696b04║寄石溪上座
J34nB311_p0696b05║年老心孤博得閒，無人知處即深山。無端倚杖看風
J34nB311_p0696b06║色，千里雲生喜破顏。
J34nB311_p0696b07║秋海棠
J34nB311_p0696b08║俄見巴陵著語奇，珊瑚撐出月中枝。莫教妒此海棠
J34nB311_p0696b09║似，秋色醒於春醉時。
J34nB311_p0696b10║宿松衢福海寺
J34nB311_p0696b11║分付秋風緊峭吹，翻令鴈字幾參差，撩空響落聲堪
J34nB311_p0696b12║詠，靜看松門月上遲。
J34nB311_p0696b13║張興公六十，拈此示之
J34nB311_p0696b14║在昔嘗高陶靖節，退身一步為晉傑。門栽五柳自依
J34nB311_p0696b15║依，乞食不愧言詞拙。如今想慕無其人，喜君學道能
J34nB311_p0696b16║耐貧。甘老丘園課耕讀，自呼六十葛天民。
J34nB311_p0696b17║盤今斧子吟
J34nB311_p0696b18║混沌之時有盤古，手執開天闢地斧。試問此人從何
J34nB311_p0696b19║生？此箇斧子得何所？此人既異斧亦奇，不知此人今
J34nB311_p0696b20║何為？此斧秪應不可壞，我欲如今重用之。問我如今
J34nB311_p0696b21║更何用？修合天地還無縫。彼既盤古我盤今，始終收
J34nB311_p0696b22║放誰能共？天地既判如何合？人物既散如何收？有能
J34nB311_p0696b23║得此真機用，可與盤今作聚頭。
J34nB311_p0696b24║浦城張氏宗祠當思堂尊親詩
J34nB311_p0696b25║我身當思所尊親，生於天地作何人。茫茫誰是無慚
J34nB311_p0696b26║者，好學毋欺火用薪。
J34nB311_p0696b27║我心當思所尊親，不善用時總失真。見獨知幾天地
J34nB311_p0696b28║合，超今越古此傳神。
J34nB311_p0696b29║我事當思所尊親，兩戒人間大要津。利害死生無別
J34nB311_p0696b30║義，驚天動地只成仁。