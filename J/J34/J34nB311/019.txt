J34nB311_p0696c01║天界覺浪盛禪師全錄卷之十九
J34nB311_p0696c02║
J34nB311_p0696c03║門人　大然　大斧　大中　弘智　較
J34nB311_p0696c04║論
J34nB311_p0696c05║尊火為宗論
J34nB311_p0696c06║天地之德，莫大於二五之精。二五之精，莫貴於陽明
J34nB311_p0696c07║之火。蓋火為五行之至神，非同木土金水之成形也。
J34nB311_p0696c08║故易稱陽為天，陰為地。以陽為火，而至神無形，故能
J34nB311_p0696c09║生生不息。自古聖人，莫不尊土為中德。而予獨貴火
J34nB311_p0696c10║德神化，為天地之真宗。世人只知火能生土，殊不知
J34nB311_p0696c11║火能生金生水生木。蓋金非火不能生成，水非火不
J34nB311_p0696c12║能升降，木非火不能發榮。至於剋土剋金，剋水剋木，
J34nB311_p0696c13║制土制金，制水制木，化土化金，化水化木，是惟火力
J34nB311_p0696c14║之兼能也。故伏羲以龍馬負圖而畫易，而易稱乾為
J34nB311_p0696c15║龍。至於八八六十四卦爻中，皆龍之神變起伏。蓋為
J34nB311_p0696c16║陽為九，為火之精也。五行之精，惟龍通變。故有火龍
J34nB311_p0696c17║土龍金龍水龍木龍。土中石中金中海中樹中，敲之
J34nB311_p0696c18║擊之，鑽之研之，無不有火出焉。則此火能藏神於萬
J34nB311_p0696c19║物，而又能出生其萬物。古之帝王，嘗以火鑄龍鼎。神
J34nB311_p0696c20║仙以火煉金丹，號陽明，號純陽。非取此義，而為飛升
J34nB311_p0696c21║還易者乎。或謂從上佛祖，教人明心見性，必先以寂
J34nB311_p0696c22║靜為宗。即老聃亦教人守靜，篤載營魄。即易以寂然
J34nB311_p0696c23║不動為主，故周子教人主靜。似若皆尊北辰之不動，
J34nB311_p0696c24║故坎卦在子宮。所謂天一生水，以陰先陽也。今以先
J34nB311_p0696c25║火為宗，無乃亂其先後之序乎？曰：是又孰知其旨之
J34nB311_p0696c26║密哉。夫陽為君，陰為臣。陽居中，陰在外。其來舊矣。即
J34nB311_p0696c27║彼北辰居子，是為坎卦，還知坎中一畫真陽為天地
J34nB311_p0696c28║之心乎？邵堯夫云：「冬至子之半，天心無轉移，一陽初
J34nB311_p0696c29║動處，萬物未生時。」蓋子之半，正是坎中一畫真陽，為
J34nB311_p0696c30║天之根，火之宗也。陽藏陰中，即龍宮之在海藏，神龍
J34nB311_p0697a01║之潛九淵，所謂陽在下而勿用，是佛祖教人明心見
J34nB311_p0697a02║性之旨，即大易寂然不動之宗也。寂宗非徒以寂靜
J34nB311_p0697a03║也，真性存焉。復卦先王至日閉關，后不省方，商旅不
J34nB311_p0697a04║行，蓋以表神守中，則氣與形俱靜定而無紛擾也。養
J34nB311_p0697a05║火、伏火、藏火、尊火，如爐鼎之養真丹，則妙於火候之
J34nB311_p0697a06║有在耳。不然，如何天地亢旱之極，即向此火性之龍
J34nB311_p0697a07║王求雨哉？即人投胎之始，非三緣之火不能結媾；生
J34nB311_p0697a08║身之後，非丹田之火不能養成。是故四大百骸、五臟
J34nB311_p0697a09║六腑、十二經絡，獨以心火為君，命火為相，始能傳生
J34nB311_p0697a10║化食，以資長其骨肉。此火不調，則百病生；此火一散，
J34nB311_p0697a11║則百骸廢矣。所謂法界聖凡，同此心造，要當辯其邪
J34nB311_p0697a12║火、真火為可傳也。能知性火真空，性空真火，則知莊
J34nB311_p0697a13║生之薪盡火傳。吾佛以燈傳為命續，有秘旨哉！土分
J34nB311_p0697a14║之則崩，金分之則缺，水分之則絕，木分之則折，獨火
J34nB311_p0697a15║愈分而愈多，愈聚而愈勝，愈與而愈有，愈傳而愈久。
J34nB311_p0697a16║四行皆有體質，火無體而因物為體者也。神乎！神乎！
J34nB311_p0697a17║不傳之密，分燈列燄，誰能知此而永傳之乎？或謂五
J34nB311_p0697a18║行皆能生剋制化，共致太極之中和，以成天地之位
J34nB311_p0697a19║育。陰陽五行一偏，則五皆受病矣。且天地之陰陽五
J34nB311_p0697a20║行，雖或過偏，終歸於正，以其無情，不致於太越度也。
J34nB311_p0697a21║人心之陰陽五行，屬於有情，或偏而無所制，上則反
J34nB311_p0697a22║嘗越度，顛倒錯亂，無所不至矣。故佛聖準天地二五
J34nB311_p0697a23║之中和，而制為教，以詔天下，使無徇情為太過不及，
J34nB311_p0697a24║以率其天然之性也。今以天地全功，純歸於陽火，無
J34nB311_p0697a25║乃有偏黨乎？曰：不然。此特指其神化之機，使學者易
J34nB311_p0697a26║於會通也。蓋主乎陽，則陰在其中矣。又況三教九流，
J34nB311_p0697a27║莫不主陽而為宗乎？故陰為臣道、妻道。坤卦以陰雖
J34nB311_p0697a28║有美，必從王事，蓋不敢自成，必成之以歸於王也。五
J34nB311_p0697a29║干皆陽，惟丙火為天上之真陽；六曜皆陰，惟日為真
J34nB311_p0697a30║陽。無形之火，周遍一切。真陽之貫，陰陽也；真知之貫，
J34nB311_p0697b01║知行也。此中之無內外也，一畫之貫乾坤太極也。知
J34nB311_p0697b02║之乎天地萬物，非真陽皆不能生，所謂天地之大德
J34nB311_p0697b03║曰生，生生不息之謂易，心之精神是謂聖，金剛先後
J34nB311_p0697b04║智，以無所住而生之。伏羲之最初所畫，只一畫也。只
J34nB311_p0697b05║此一畫，是乾卦之潛、復卦之初。非此一畫，又從何處
J34nB311_p0697b06║得見天地之心乎？而《楞嚴》二十五聖，於三科七大中，
J34nB311_p0697b07║得圓通本根者，即悟此一畫也。初於聞中入流者，入
J34nB311_p0697b08║此一畫也。寂滅現前，忽然超越者，正以般若之慧屬
J34nB311_p0697b09║火，能破痴暗無明，而復還其全乾也。即從上精一緝
J34nB311_p0697b10║熙，天人一貫之道，與吾宗念佛參禪諸三昧門，雖有
J34nB311_p0697b11║大小偏圓、淺深頓漸，而其取象於乾之潛、復之初，寧
J34nB311_p0697b12║有異乎？或謂得此一畫，如何使之即能生剋制化？曰：
J34nB311_p0697b13║非使之所能也。如火之精神，誰不具足？正以妄散於
J34nB311_p0697b14║外，不能凝聚，而取足於己。若能不向外馳求，而取足
J34nB311_p0697b15║於己，則自能生剋制化於彼，更不受彼生剋制化，亦
J34nB311_p0697b16║堪受彼生剋制化，而縱橫摩盪，無不自足也。如自己
J34nB311_p0697b17║精神未能取足，則求彼生我，尚不暇給，何能生剋制
J34nB311_p0697b18║化於彼？又何能受彼生剋制化，以成其通變哉？至誠
J34nB311_p0697b19║能盡己性，則能盡人盡物，與天地參，惟取足于己而
J34nB311_p0697b20║已矣。《楞嚴》以最初乾慧地，入真信位中，中流入圓妙
J34nB311_p0697b21║開敷，以至五十五位金剛乾慧妙覺果海，正如大易
J34nB311_p0697b22║乾初為復，以純粹精之一陽，始終推於八八卦爻中，
J34nB311_p0697b23║而天地之心，何嘗為生剋制化之所變易乎？生剋制
J34nB311_p0697b24║化，其機用也，即吾人之根根塵塵，周偏法界，皆如來
J34nB311_p0697b25║藏心，妙真如性之機用也。又如華嚴法界，以善財童
J34nB311_p0697b26║子最初發心，獲文殊根本智，乃至遍參五十三善知
J34nB311_p0697b27║識，得差別智，以行普賢願海，末復從彌勒彈指，歸毘
J34nB311_p0697b28║盧樓閣，蓋始終不離此剎那際三昧也。童子者，少陽
J34nB311_p0697b29║火之精也，即最初一念無分別之心也。文殊者，太陽
J34nB311_p0697b30║火之純也，即全體根本無分別之智也。普賢者，即取
J34nB311_p0697c01║坎填離之果行，育德而成其差別行，以範圍天地而
J34nB311_p0697c02║不過也。夫以無分別之初心，悟無分別之本智，而入
J34nB311_p0697c03║一切差別行海，收攝群機而歸本性，所謂終日差別
J34nB311_p0697c04║而未嘗分別者，是處處得還此一畫之根源也。於此
J34nB311_p0697c05║悟得，則知復初即善財不遠之初心，乾初即文殊勿
J34nB311_p0697c06║用之初智，坤初即普賢履霜之初行。六十四卦之陽
J34nB311_p0697c07║爻，即用九之妙智，智智必生其坤行；六十四卦之陰
J34nB311_p0697c08║爻，即用六之妙行，行行必成其乾智。以乾智生之，以
J34nB311_p0697c09║坤行成之，而歸覺性毘盧，即合陰陽而歸太極本體
J34nB311_p0697c10║也。善財末後從彌勒彈指之一畫而入樓閣者，正是
J34nB311_p0697c11║始終一畫初心乾慧，不越一剎那際，以獲末後純乾
J34nB311_p0697c12║之金剛慧，而一生圓成佛果矣。又如法華之眉間白
J34nB311_p0697c13║毫相光，火之宗也；日月燈明佛，火之體也；妙光法師，
J34nB311_p0697c14║火之用也。文殊入龍宮，拔龍女，出娑竭海，呈珠於佛，
J34nB311_p0697c15║向南方無垢界成佛者，正是取坎填離為轉女成男，
J34nB311_p0697c16║以出陰還陽而成正覺也。聊且折攝，如火之可分可
J34nB311_p0697c17║合耳。若悟分即是合，則世法、出世法不離一心之畫，
J34nB311_p0697c18║所謂是法住法位，世間相常住者，理氣象數原自不
J34nB311_p0697c19║昧，心外更無別法，法外更無別心，其顯仁藏用與吾
J34nB311_p0697c20║正偏妙協之旨，寧可得而同異乎？大哉金剛燄乎！有
J34nB311_p0697c21║能一念取足於己，又何一真法界之藏而不自足哉？
J34nB311_p0697c22║五行，五氣也，世見五材耳。無形之火，則遍周一切
J34nB311_p0697c23║而無息者也。三一老人曰：「學薪不厭，而心神之火
J34nB311_p0697c24║傳焉。事究竟，固神明，原亙古今。」《野同錄》曰：「滿空皆
J34nB311_p0697c25║火，物物生機皆火也。」火能生物、化物、照物，而有焦
J34nB311_p0697c26║焚之禍。鑽燧發之，必賴灰斗養之，置灶與釭以用
J34nB311_p0697c27║之。倫物協藝，即用即藏，非灶釭耶？先中丞易編約
J34nB311_p0697c28║杖人此篇，而回互發明之，此真貫宇宙之寔際，毋
J34nB311_p0697c29║驚其創也。漆園之薪盡火傳，與蘇門之用光得薪，
J34nB311_p0697c30║貫之者誰？浮山學人弘智，識于高座竹關。
J34nB311_p0698a01║三子會宗論
J34nB311_p0698a02║《易》、《書》、《詩》、《禮》、《春秋》，五經皆具天人一貫之宗，是孔子所
J34nB311_p0698a03║刪定述作，為千聖百王之師法者也。後孔子而生者
J34nB311_p0698a04║有孟子，繼顏、曾、思三子而承孔氏之宗，其所著述，亦
J34nB311_p0698a05║皆直揭聖學王道之微，以光大五經之統也。此外有
J34nB311_p0698a06║莊子之《南華》，屈子之《離騷》，其貌雖異，究其所得，皆能
J34nB311_p0698a07║不失死生之正，以自尊其性命之常，曾無二致，豈不
J34nB311_p0698a08║足與五經、四子互相發明其天人之歸趣，可為儒宗
J34nB311_p0698a09║別傳之密旨哉？嘗試論之：莊、屈二子與孟子同生戰
J34nB311_p0698a10║國，是時也，文、武之道已廢，七雄爭噬，所尚者刑名法
J34nB311_p0698a11║術，欺詐縱橫，其天道人倫幾乎滅絕，獨孟子能以私
J34nB311_p0698a12║淑時中之聖自任，道人以性善，言必稱述堯、舜、孔子，
J34nB311_p0698a13║大張仁義，直黜功利，正人心，闢邪說，距楊、墨而尊君
J34nB311_p0698a14║父，其道竟不能行，乃退而著書，使後世知有孔子之
J34nB311_p0698a15║集大成者，全賴于是。孔、孟同稱，不亦宜乎？然彼時世
J34nB311_p0698a16║道既已交喪，不能即身而暢行之，雖有屈子忠貞堅
J34nB311_p0698a17║白之才，事楚懷王，圖議政事，謀行職修，方將致君於
J34nB311_p0698a18║堯、舜之上，而同列害其能，共讚毀之，至於疏放不能
J34nB311_p0698a19║自達，乃憂思而作《離騷》，上述唐、虞、三代之制，下序桀、
J34nB311_p0698a20║紂、羿、澆之敗，冀君覺悟，反正還已。王卒為小人欺詐，
J34nB311_p0698a21║客死於秦。其子襄王仍用讒言，遷屈子於江潭，復作
J34nB311_p0698a22║《九章》，援天引聖，以自證明，終不見省，遂決志赴汩淵
J34nB311_p0698a23║而死。後之君子，哀其不遇，繼為歌章以廣之，同名《楚
J34nB311_p0698a24║詞》。使萬世之下，有能忠君愛國，不二其心，不改其度，
J34nB311_p0698a25║不忍偷生，而甘死于義命者，殆無有過於此也。孔子
J34nB311_p0698a26║嘗稱殷有三仁，以伯夷求仁無怨。孟子亦以夷為聖
J34nB311_p0698a27║之清，能廉頑立懦。使孔孟得見其人，讀其書，能不以
J34nB311_p0698a28║殷之仁、聖之清，而許屈子乎？殷之仁清，孤行自盡，而
J34nB311_p0698a29║無述作開世，賴有大聖賢知之，特為表見，亦足以光
J34nB311_p0698a30║烈千古。又況屈子有《離騷》之經，深得思無邪之旨，足
J34nB311_p0698b01║繼三百篇之後，正夫子所稱可以興觀群怨，可事君
J34nB311_p0698b02║父者也。善讀騷者，舉千古之自怨自艾，號泣旻天，與
J34nB311_p0698b03║憂心悄悄，天王聖明，只以自求其不得君父之故，而
J34nB311_p0698b04║終使之感悟者，孰以屈子之怨憂，未能格君之心，遂
J34nB311_p0698b05║謂不逮于大舜文王哉？舜幸瞽瞍，自能底豫，以獲玄
J34nB311_p0698b06║德升聞，而卒協帝，使天下萬世之為父子者定。文幸
J34nB311_p0698b07║暴紂，尚有良心，賜西伯以專征，而服事殷，使天下萬
J34nB311_p0698b08║世之為君臣者定。屈子雖不能即身使懷襄感悟，然
J34nB311_p0698b09║其忠貞貫於天地，文與日月爭光，又何嘗不使天下
J34nB311_p0698b10║萬世之為君臣者，不敢亂賊其心，以自陷其名義於
J34nB311_p0698b11║生死，而定天命之有歸哉？若夫莊子，則生平自能高
J34nB311_p0698b12║尚其志，奮其身如鶤鵬之化，潔其神如藐姑之游，故
J34nB311_p0698b13║所著作，獨揭向上一路，以天命性道為宗，并三代上
J34nB311_p0698b14║下之以聖智仁義為號者，乃直斥之為大盜之資，如
J34nB311_p0698b15║繼天立極之伏羲、神農、黃帝、堯、舜，與禹、湯、文、武、周、孔、
J34nB311_p0698b16║顏、曾，皆得借之以神其發揮。蓋其中有縱有奪，有權
J34nB311_p0698b17║有實，有正有偏，有天人交相抑揚之密，在寓言重言
J34nB311_p0698b18║怪誕奇詭之外，如所推尊廣成、老聃、壼子、列禦寇、許
J34nB311_p0698b19║由、王倪及哀駘它、無趾、兀者、支離、桑戶與不祥之人，
J34nB311_p0698b20║是皆借客形主，互為激揚，其旨趣深秘，引而不發，使
J34nB311_p0698b21║人於此驚疑怨恨，感愴渺茫，於無可奈何、無可適從
J34nB311_p0698b22║處，忽然而觸、猛然而悟，則自能如解牛承蜩，累九運
J34nB311_p0698b23║斤，神行天隨，而嗒然劃然，如疑始之攖寧與季咸之
J34nB311_p0698b24║卻走也。是又孰能與莊子相質於言外，而悟其以毒
J34nB311_p0698b25║攻毒，妙於破執而不破法也哉？當是時也，有孟、屈二
J34nB311_p0698b26║子，能以王道人倫親就治政，尚至於遠出疏放而不
J34nB311_p0698b27║能見用，又孰能舍切近之聖智功利，而物色於無何
J34nB311_p0698b28║有之天哉？雖然，莊不能即身使人宗之，使其即身，又
J34nB311_p0698b29║何以宗之耶？方且以有用為害，以無用為殺，方且自
J34nB311_p0698b30║逃於材不材之間，能使世人不得殺其身而不焚其
J34nB311_p0698c01║書，是亦幸而免已。方且大言不顧，而優遊乎漆園、濠
J34nB311_p0698c02║濮之上，與惠子之堅白自嗚者，尋樂魚水，而蘧蘧然
J34nB311_p0698c03║與夢蝶俱化於不知之天。世所謂居易俟命，遵法善
J34nB311_p0698c04║世，而不行險僥倖者，能如是乎？吾故以莊子者，道心
J34nB311_p0698c05║惟微之孽子也，天之徒也，先天而天不違其人也。屈
J34nB311_p0698c06║子者，人心惟危之孤臣也，人之徒也，先人而能奉其
J34nB311_p0698c07║天也。此二子者，豈不交相參合天人於微危之獨乎？
J34nB311_p0698c08║或以莊之為人，獨貴於脫出塵坌之外，不肯敝敝以
J34nB311_p0698c09║世為事，謂天之徒則幾矣，何以謂能先天而不違其
J34nB311_p0698c10║人乎？不見自著內七篇之大題目乎？《逍遙》曰：「聖人無
J34nB311_p0698c11║己，至人無名，神人無功。」以堯之讓天下表之，以此外
J34nB311_p0698c12║天下而治天下。堯御六氣，即藐姑山之神人，不與萬
J34nB311_p0698c13║物疵厲，何嘗棄天下萬物哉？繼以《齊物論》，既謂之齊，
J34nB311_p0698c14║是則明其不棄物而齊之也。吾而喪我，正是艮其背
J34nB311_p0698c15║而不獲其身，行其庭而不見其人。明鑒止水，光影昭
J34nB311_p0698c16║然，雖心境兩忘，而不失照應也。一參兩行，環中寓庸，
J34nB311_p0698c17║春秋懷之，亦因是矣。《養生主》，則是不捨其生，而有能
J34nB311_p0698c18║養之主在焉。人之生也直，但不罔其生者，是其養也。
J34nB311_p0698c19║蓋主其生之直而不罔者，乃緣督以為經，故能為於
J34nB311_p0698c20║善而不近名，為於惡而不近刑也。為之也者，無為自
J34nB311_p0698c21║然，如庖丁解牛，以無厚行有間，恢恢乎不犯鋒鋩而
J34nB311_p0698c22║有餘地，正是由於天理之固然也。吾喪我而致知，因
J34nB311_p0698c23║兩行而格物，我物不傷，則內率天命之性以為經，外
J34nB311_p0698c24║御善惡之情而不犯，是能誠正而養其主。以此物我
J34nB311_p0698c25║無傷之主，而遊于人間世，使德充符以作大宗師，而
J34nB311_p0698c26║應帝王修治畢矣。如此七大題目，何嘗不與《學》、《庸》、《論》、
J34nB311_p0698c27║《孟》及五經之天命人倫相為發明哉。第莊子全提其
J34nB311_p0698c28║緣督經世而御人物，不拘執其形器以妨通變耳。如
J34nB311_p0698c29║《易》所云「乾道變化，雲行雨施，品物流行，各正性命」，即
J34nB311_p0698c30║致中和之能位天地，育萬物，尚有疑耶？世儒不知慎
J34nB311_p0699a01║獨之微，每遺其天命流行，而自滯於善惡刑名，又何
J34nB311_p0699a02║怪後世之以功利為爭奪之資哉。彼之知見如此，不
J34nB311_p0699a03║特不知莊子之神化，即堯孔之神化，與《大易》、《中庸》之
J34nB311_p0699a04║神化，皆不能知之矣。如果知也，又何獨視莊子為河
J34nB311_p0699a05║漢逕庭乎。又且相襲以莊子為發明老聃之學，開口
J34nB311_p0699a06║輒詹詹曰：「是老莊之學流於江左，以故有嵇康阮籍
J34nB311_p0699a07║之流，而廢名教以蕩晉業，此風不可長也。」嗚呼！還知
J34nB311_p0699a08║有世習五經《庸》、《孟》，而亦蕩其王道聖學之統者乎。殊
J34nB311_p0699a09║不知莊子雖推尊老聃無為自然之旨，以寓於經世，
J34nB311_p0699a10║是彼善用不龜手之藥，得裂地而封者也。其拙於用
J34nB311_p0699a11║老聃者，晉人之風流，以氂牛而捕鼠，適足以自累耳。
J34nB311_p0699a12║夫老聃之道，高古渾雄，獨跨百氏，將與三皇五帝游
J34nB311_p0699a13║于象帝之先者也。然彼未嘗一稱伏羲、神農、黃帝、堯、
J34nB311_p0699a14║舜、文、武之名德，似乎獨立一宗。據所云云，簡儉而退
J34nB311_p0699a15║守者多，何若莊子之浩蕩轉變為曲盡其妙歟？莊子
J34nB311_p0699a16║所稱無為自然，皆歸宿於人間世、大宗師、應帝王與
J34nB311_p0699a17║堯、舜、孔、顏之事，吾故曰：莊子若托孤於老聃之無為，
J34nB311_p0699a18║而實是神乎堯、孔經世之孽子也。不然，所稱大宗師
J34nB311_p0699a19║與應帝王者，請試觀開闢以來，其孰有師如孔子之
J34nB311_p0699a20║可宗？又孰有帝如唐堯之可應哉？此所謂精于道心
J34nB311_p0699a21║之微，而能先天而不違人者也。蓋人倫而不知天命，
J34nB311_p0699a22║則終惑於形器爭奪而不能死生，以此身所出之天
J34nB311_p0699a23║為歸根復命之極；天道而不知人倫，則終惑于虛無
J34nB311_p0699a24║斷滅而不能死生，以此身所在之倫為全體成人之
J34nB311_p0699a25║地矣。夫子之生身於親也，則當竭此身力以報其所
J34nB311_p0699a26║生；竭力而不以孝，則何以安此身於上下之生死哉？
J34nB311_p0699a27║臣子之受命於君也，則當致此身行以報其所受；致
J34nB311_p0699a28║行而不以忠，則何以當此身于榮辱之生死哉？婦之
J34nB311_p0699a29║配命于夫也，則當終此節義以報其所配；終節而不
J34nB311_p0699a30║以貞，則何以潔此身於離合之生死哉？統此身世之
J34nB311_p0699b01║因于性命也，則當使此身世以尊其性命；尊其性命
J34nB311_p0699b02║而不能以中正，則何以超此身命于迷悟之生死哉？
J34nB311_p0699b03║使天下臣子于人倫之道皆能如屈子之忠貞，即不
J34nB311_p0699b04║得聖君而事，不得賢僚同列，不得善地而居，但自不
J34nB311_p0699b05║變其操，不易其世，不辱其名，不偷其生，不惜其死，惟
J34nB311_p0699b06║懷王之我君是慕，惟楚國之我土是求，作《九歌》以自
J34nB311_p0699b07║揚，繼《九章》以自表，《漁父》以自放，《天問》以自問，《卜居》以
J34nB311_p0699b08║自卜，生死以之，性命以之，則胡為乎天，胡為乎人，皆
J34nB311_p0699b09║自有不容己也，復何怨乎，復何憾乎。嗚呼！此屈子所
J34nB311_p0699b10║以能盡臣子之心，以極人倫之變，而不失其性命之
J34nB311_p0699b11║常也。人孰能以道事君，自問天、自招魂，耿耿至誠，死
J34nB311_p0699b12║而不已，如屈子者哉？又孰能使屈子奮于九淵之下，
J34nB311_p0699b13║而申於九天之上哉？惟盡乎人者，乃能盡乎天；惟盡
J34nB311_p0699b14║乎天者，乃能盡乎人；惟潔淨精微者，乃能天人不二。
J34nB311_p0699b15║後世之人，孰能有能精道心之微如莊子者乎？孰有
J34nB311_p0699b16║能一人心之危如屈子者乎？又孰有能存天人幾希
J34nB311_p0699b17║如孟子者乎？微者，即於穆不已之天命，為不睹不聞
J34nB311_p0699b18║之獨也。危者，即顯見昭著之人心，為已發已形之幾
J34nB311_p0699b19║也。天人交際，皆性命流行之中和，其惟聖人乃能慎
J34nB311_p0699b20║此獨于隱見之際，是惟精惟一也。天理易于昧滅，故
J34nB311_p0699b21║惟精之則得中。人心易于流蕩，故惟一之則得和。惟
J34nB311_p0699b22║莊子之精于中，則立而不倚，倚則住于中，如子莫執
J34nB311_p0699b23║中而無權也。惟屈子之一于和，則率而不流，流則溺
J34nB311_p0699b24║於和，如告子順情而失性也。此二者，惟孟子得之，故
J34nB311_p0699b25║能辨其危微於幾希，以道其堯舜孔子適乎時中之
J34nB311_p0699b26║性善也。以故莊子之與孟子，皆能自全而不陷於死，
J34nB311_p0699b27║此善於居亢而能無悔，所謂知進退存亡而不失其
J34nB311_p0699b28║正之聖人也。屈子與伯夷，皆能自盡而不陷于生，尤
J34nB311_p0699b29║善於居亢而能無所憾，所謂知進而不知退，知存而
J34nB311_p0699b30║不知亡，知得而不知喪之聖人也。使屈原、伯夷二子
J34nB311_p0699c01║亦如莊、孟而不死，則天下之人皆藉此以偷生自全
J34nB311_p0699c02║為名節，而萬世之下又孰能高其汨羅、首陽之忠烈
J34nB311_p0699c03║哉？處亢之中，有當慷慨捐生，不捐則失道；有當從容
J34nB311_p0699c04║就義，不就則失身。如比干之死，微子之去，箕子之狂，
J34nB311_p0699c05║與伯、屈之死，莊、孟之生，是皆重道尊身，乃大聖大賢
J34nB311_p0699c06║以大仁大義善於處亢，無悔無憾，其于易地則皆得
J34nB311_p0699c07║而不失其正者也。吾於是以潛而亢揭之，用此三子
J34nB311_p0699c08║為斯乾坤變化之證據也。況三子者，業已目窮千古，
J34nB311_p0699c09║生同一時，詎有昧昧不知不相為尚論者哉？夫固各
J34nB311_p0699c10║自潛行以泯其亢變，各以怨怒戒懼而致中和，其相
J34nB311_p0699c11║忘于無言也，非世之所知矣。以事觀之，似皆不能即
J34nB311_p0699c12║身行道於世，不知皆能即身抗俗，獨行此志，以能自
J34nB311_p0699c13║奮不委，是真善于亢潛而從心不踰矩也。噫！安得撼
J34nB311_p0699c14║起此三子者，與論天命流行之妙密，以會其宗果如
J34nB311_p0699c15║是乎？安得驚起如此三子者，與傳此儒宗別傳之妙
J34nB311_p0699c16║旨，而不墜此文仁大覺之真宗乎？
J34nB311_p0699c17║自評曰：世不絕賢，庸詎知此後無有若而人。讀吾
J34nB311_p0699c18║此論，不大為賞鑒，倡同心者建一祠廟，貌三子之
J34nB311_p0699c19║像，以孟居中，而左右莊、屈同堂共席，相視莫逆，以
J34nB311_p0699c20║配享千古，使景仰此天人不二之宗，豈不為甚盛
J34nB311_p0699c21║事哉！因題曰鼎新堂，書其柱曰：三目已皆空萬古，
J34nB311_p0699c22║同堂更不許它人。又曰：自古歎生才，戰國乃爾鼎
J34nB311_p0699c23║足；同時不相見，今朝共放毫光。又曰：誰云道並不
J34nB311_p0699c24║行當世，心傳惟有自強；我謂天猶未喪斯文，仁者
J34nB311_p0699c25║見之先覺。
J34nB311_p0699c26║薛旻曰：「方孩未嘗欲于濠梁園中存此，如白鹿洞
J34nB311_p0699c27║祠濂溪、淵明、孔明，何嘗不寓深旨乎？繇李長者《華
J34nB311_p0699c28║嚴合論》充之，曼殊、普賢為佛兩足，羅漢、菩薩先後
J34nB311_p0699c29║專通，真俗雙化，而覺在其中矣。釋迦牟尼佛，譯曰
J34nB311_p0699c30║文仁覺。覺杖人之苦心，其誰知之？」
J34nB311_p0700a01║天地無古今，人心生治亂論（自徑山請住祖堂時）
J34nB311_p0700a02║天地無古今，人心生治亂，其機神玅在能幹旋其中。
J34nB311_p0700a03║所謂最神之機者，即吾人身心性命也。世人不知此
J34nB311_p0700a04║機，而歸治亂於天運氣數，安知天運氣數皆生於吾
J34nB311_p0700a05║人之自心哉？此惟佛祖能握性命之機，使一切眾生
J34nB311_p0700a06║悟此安性命之法，不為生死聖凡之所升沉；聖賢能
J34nB311_p0700a07║握身命之機，使天下百姓知此安身命之道，不為善
J34nB311_p0700a08║惡是非之所迷亂。世界賴有佛聖出生，以治易亂，能
J34nB311_p0700a09║使人有安身立命之法。人與世雖有變壞，而安身立
J34nB311_p0700a10║命之法，決不可一日不明於世也。如我佛出生之時，
J34nB311_p0700a11║滿世界是邪魔外道毀害正法，其阿闍世王與提婆
J34nB311_p0700a12║達多等，無一時一事不是殺害佛慧命者，佛不但不
J34nB311_p0700a13║厭惡，且生大哀憐而多方救拔，彼伎窮倆盡，悉皆皈
J34nB311_p0700a14║化同佛，轉大法輪，為萬古成佛度生之標格。即我達
J34nB311_p0700a15║磨祖師，初到震旦，斥相指心，為諸家妒害，乃至九年
J34nB311_p0700a16║面壁，六遭服毒，終得斷臂神光而傳心法，以至一花
J34nB311_p0700a17║五葉開遍支那，腳下兒孫踏殺天下，迄於末世，各自
J34nB311_p0700a18║分門列戶，互相詆訾，竟不能如從上佛祖挽回魔外
J34nB311_p0700a19║以歸正覺，是豈真能得髓傳命之兒孫哉？即世間法，
J34nB311_p0700a20║今人動謂三代之上風俗淳樸，人民易化，我問汝：古
J34nB311_p0700a21║有堯生丹朱之子，囂訟傲慢；有共工之臣，象恭庸違；
J34nB311_p0700a22║世有洪水之災，人民厄於饑溺。舜有頑親傲弟，日以
J34nB311_p0700a23║見殺為事；國有三苗逆命，四凶之誅。禹有水土之役，
J34nB311_p0700a24║過門不入，焦勞勤苦，鞠躬盡瘁。湯、武救生民於水火，
J34nB311_p0700a25║不辭征誅之名，而受慚德之罪。文王有羑里之囚，而
J34nB311_p0700a26║忍食子之痛。周公有管、蔡之亂，流言之加。孔子汲汲
J34nB311_p0700a27║遑遑，削跡伐木，厄陳畏匡，轍環天下，至於出妻如喪
J34nB311_p0700a28║家之狗。孟子不得行其志，闢楊、墨，禁邪說，豈好辯哉？
J34nB311_p0700a29║不得已也。如上諸大聖賢，遭此父子、兄弟、夫婦人倫
J34nB311_p0700a30║大變，賊寇猾夏，洪水滔天，邪說橫議，矯亂陷溺，今人
J34nB311_p0700b01║有一於此，則殺身亡家，敗國亂世，無所不至矣，如何
J34nB311_p0700b02║能成此熙皞治平而端拱無為哉？故謂堯不難以天
J34nB311_p0700b03║下與舜，最難是使囂訟之子與九男二女事舜，而不
J34nB311_p0700b04║敢作亂爭奪，使此不肖之子能為人敬順之臣，是堯
J34nB311_p0700b05║不謂之神堯可乎？舜不難於攝堯之政與作九男二
J34nB311_p0700b06║女之主，而難於自處父子骨肉，能使瞽叟底豫，傲弟
J34nB311_p0700b07║忸怩，是舜不謂之孝舜、智舜可乎？推之禹、湯、文、武、周、
J34nB311_p0700b08║孔、顏、曾、思、孟，無一不是行人難行，處人難處，化人難
J34nB311_p0700b09║化，治人難治者也。故曰：聖人，人倫之至也。能使如此
J34nB311_p0700b10║人倫，以至不言而信，不動而變，無為而成，非以至誠
J34nB311_p0700b11║盡己性命之道，能如是乎？由是觀之，世界治亂，何嘗
J34nB311_p0700b12║有定？惟知性命人處亂亦治，不知性命人處治亦亂。
J34nB311_p0700b13║須知性命之機最神，全在人能幹旋，則天地古今皆
J34nB311_p0700b14║在我矣。今人動輒怨恨世界惡、人倫壞。世界之惡，又
J34nB311_p0700b15║有惡於三代者乎？人倫之壞，又有壞於堯、舜時乎？惟
J34nB311_p0700b16║堯、舜諸聖處之則治，惟堯、舜治之，所以謂之堯、舜。即
J34nB311_p0700b17║如桀、紂處祖父見成好天下，不解享受，將好世界弄
J34nB311_p0700b18║作壞世界，將好人倫弄作壞人倫，不是湯、武之來重
J34nB311_p0700b19║為新命新民，則天下復成洪荒，人獸相食去也。吾故
J34nB311_p0700b20║曰：使天下萬世之君不敢為桀、紂之君者，湯、武之力
J34nB311_p0700b21║也；使天下萬世之臣不敢為僭逆之臣者，夷、齊之力
J34nB311_p0700b22║也；使天下萬世之父子不敢為忤逆父子者，堯、舜之
J34nB311_p0700b23║力也；使天下萬世之兄弟不敢為管、蔡之兄弟者，周
J34nB311_p0700b24║公之力也；使天下萬世之夫婦不敢為不正之夫婦
J34nB311_p0700b25║者，孔、曾之力也；更有使天下萬世之朋友不敢為原
J34nB311_p0700b26║壤之朋友者，亦以杖扣脛之力也。吾佛祖之道至於
J34nB311_p0700b27║五宗，亦當有集大成者，故吾作《會祖規》以追孔子集
J34nB311_p0700b28║大成之意。假如世法無孔子，刪詩、書，定禮、樂，正大易，
J34nB311_p0700b29║作春秋，使天下萬世三綱五常為聖帝明王傳授心
J34nB311_p0700b30║法，則堯、舜中道之正始與文、武和道之正終，皆不得
J34nB311_p0700c01║致中和、成位育，為萬古天人一貫之道矣。大哉！天下
J34nB311_p0700c02║萬世有不知孔子集大成之意而能為天下身心性
J34nB311_p0700c03║命之治者，未之有也；有不知孔子之治而能知佛祖
J34nB311_p0700c04║之道，亦未之有也；有不知佛祖之道而能會同世法、
J34nB311_p0700c05║出世法者，斷斷乎未之有也。
J34nB311_p0700c06║泰伯丹朱合論
J34nB311_p0700c07║古人隱德，有潛行密用，非古今之所能測者，不得一
J34nB311_p0700c08║深心人闡發之，則其人終被不白之名。吾欲為泰伯、
J34nB311_p0700c09║丹朱作一合論，可乎？吳泰伯逃之荊蠻，斷髮文身，使
J34nB311_p0700c10║不悉其隱，亦可謂忘厥天倫，自甘狂廢者矣。其誰以
J34nB311_p0700c11║至德歸之？自孔子以三以天下讓，民無德，而稱許其
J34nB311_p0700c12║為至德，蓋原其心，有成父之志，成其弟之子之賢。使
J34nB311_p0700c13║非身入無知之俗，髡然自放，則太王之意，舉之是廢
J34nB311_p0700c14║長也，兼廢賢也；寢之是不能成季也，兼不能成昌也。
J34nB311_p0700c15║身為人子，奈何使吾父有未遂之裏乎？故佯狂自棄，
J34nB311_p0700c16║以示己無可立之德，生平行事，概乎未見，所謂至德，
J34nB311_p0700c17║是耶？非耶？至唐之丹朱，政可與周之泰伯相提而並
J34nB311_p0700c18║論焉。囂訟自恣，傲虐是作，朋淫於家，用殄厥世，其誰
J34nB311_p0700c19║以至孝歸之？杖人獨謂不然。孔子既可以泰伯為至
J34nB311_p0700c20║德，吾獨不可以丹朱為至孝乎？堯取丹之天下而與
J34nB311_p0700c21║之舜，人雖甚不肖，豈不知有天下之利，豈不知有應
J34nB311_p0700c22║得天下與不應得天下之故，而拱手而讓之他人？使
J34nB311_p0700c23║丹朱即不稱戈作亂，少有忌舜受禪之意，少示已有
J34nB311_p0700c24║可立之才與夫可立之德，堯雖注念有鰥，亦無如之
J34nB311_p0700c25║何矣。歷試諸艱之意，見阻於子，負神享民安之素望
J34nB311_p0700c26║者，終淹北面，神堯之名何居焉？使丹朱也，始而非不
J34nB311_p0700c27║肖，則舜無得天下之理；繼而猶不肖，則舜無得天下
J34nB311_p0700c28║之熱。故寧與九男二女同心事舜，轉不肖之跡為敬
J34nB311_p0700c29║順之臣，始終所為，皆成父之志，成父之名。使與周泰
J34nB311_p0700c30║伯相遇於九原，亦當相視而迎笑矣。以為不肖，何其
J34nB311_p0701a01║誣哉！又何其微哉！又不見武庚之與管、蔡，以殷之故
J34nB311_p0701a02║而亂乎？此可見丹朱之後，萬世無能及者也。或有謂
J34nB311_p0701a03║知人者智，自知者明。如大王既能知子季之賢與孫
J34nB311_p0701a04║昌之聖，可以大其後，而不知泰伯之賢，則其知亦有
J34nB311_p0701a05║所未盡，而大王與王季不又為泰伯所瞞過乎？又堯
J34nB311_p0701a06║之所以為神，舜之所以為智，自古稱之矣，豈獨不知
J34nB311_p0701a07║丹朱之能退藏于密乎？若大王者，隱衷未之發也，使
J34nB311_p0701a08║泰伯不引去，大王肯自為廢長哉？所謂泰伯能深知
J34nB311_p0701a09║父之意，與知弟侄之賢，故不陷之於不義，以成父弟
J34nB311_p0701a10║與侄之德，而大先人之嗣。此德之至，即孝之至也。為
J34nB311_p0701a11║人子者，孝孰有大於是乎？即如堯也，使不深知丹朱
J34nB311_p0701a12║之能隱忍事人，而讓位於賢，則堯必不舉舜以成此
J34nB311_p0701a13║揖讓之事。如舜不知丹朱之能甘心臣事於己，則舜
J34nB311_p0701a14║亦必不敢承受堯之大位。此各自相知相肯，故能成
J34nB311_p0701a15║此唐虞之至治也。然則丹朱之不肖於堯舜之為君
J34nB311_p0701a16║則可，而謂不肖於為子則不可也。故武庚之與管蔡，
J34nB311_p0701a17║萬萬不如丹朱可知矣。至如周公之智，亦有不及於
J34nB311_p0701a18║堯舜乎？雖然，此正周公之知能通其變也。周公非不
J34nB311_p0701a19║知武庚與管蔡也，事不容己，勢如此行。人只知以大
J34nB311_p0701a20║義滅親，誰知正以大義成其親乎？周公以大義制天
J34nB311_p0701a21║下萬世，故寧居其過而弗辭，正使天下萬世不敢以
J34nB311_p0701a22║不義而自陷陷天下也。此非周公之隱，又何足成大
J34nB311_p0701a23║事哉？從上聖賢之隱幾，人能知之。觀過知仁，真孔子
J34nB311_p0701a24║深幾之藏密乎？五臺弟子大續吳昌仍紀。
J34nB311_p0701a25║潛艸曰：「田單可以有齊而不有，郭子儀可以有唐
J34nB311_p0701a26║而不有，朱虛侯章可以有漢而不有，皆隱讓也，惜
J34nB311_p0701a27║不遇孔子稱之。史遷〈伯夷傳〉中惜許由，亦此意歟？
J34nB311_p0701a28║泰伯自文周來不顯，四百年後一布衣表之，真青
J34nB311_p0701a29║雲哉！杖人表丹朱之隱，總以教萬世之讓，而自造
J34nB311_p0701a30║一青雲耳。然則莊子協唐許，謂之讓書可乎？」
J34nB311_p0701b01║詩論
J34nB311_p0701b02║詩者，志之所之也，持也，時也。莊生曰：「靈臺者，有持而
J34nB311_p0701b03║不知其所持，而不可持者也。」關尹嘗言：「道寓永言。」言
J34nB311_p0701b04║志發其心苗，其寓興也深矣。一闔一闢，一正一變，一
J34nB311_p0701b05║直一曲，一平一奇，其音自諧，其節自中，殆以法持其
J34nB311_p0701b06║不可持者，以時而節宣其所之也乎。雷風恒、風雷益，
J34nB311_p0701b07║有形者壞而聲氣不壞，其明徵也。風力最大，隨處善
J34nB311_p0701b08║入以轉人，動靜歸風，有轉之者，風教風俗，以是稱焉。
J34nB311_p0701b09║故曰：風力聲氣，寔傳心光，心不見心，以寓而顯。故《詩》
J34nB311_p0701b10║以風始，是曰心聲。興詩為禮樂之端，自詠勺以至白
J34nB311_p0701b11║首相見，喻志衝口，玅協未嘗離也。詩有六義，寔是比
J34nB311_p0701b12║興賦三互而風轉古今之輪焉。詩有四可，寔是哀樂
J34nB311_p0701b13║之兩端感于中而相生者也。風寫情景，雅敘事理，頌
J34nB311_p0701b14║稱功德，用之鄉國朝廷宗廟，其概也。約言之，雅頌皆
J34nB311_p0701b15║興于風，而比興所以為賦，三自兼六，而三自互焉。古
J34nB311_p0701b16║今之輪轉而不已，就海洗海，聖人因之。四可者，可以
J34nB311_p0701b17║興、可以觀、可以群、可以怨也，是遠近一多之貫也。惟
J34nB311_p0701b18║興乃觀，惟觀乃群，惟群乃怨。或謂：怨則何以消之？予
J34nB311_p0701b19║曰：勿憂也。怨不得已而興，猶冬不得已而春也。貞之
J34nB311_p0701b20║起元也，亢之于潛也，言者無罪，聞者以戒，攄其鬱結，
J34nB311_p0701b21║雖怨而不怨也。通乎貞元亢潛之道而知之，即怒怨
J34nB311_p0701b22║而致中和矣。四時行焉，六龍乘焉，詩還其詩，吾何言
J34nB311_p0701b23║哉？皎然曰：「詩之為道，居六經之先，司眾玅之門，徹空
J34nB311_p0701b24║王之奧，但恐徒揮斧斤而無其質，則伯牙所太息也。」
J34nB311_p0701b25║憨公曰：「詩禪一也，吾宗以之接機，山川煙雲，艸水飛
J34nB311_p0701b26║躍，感物造耑，不即不離，而協在其中矣。區區與王、孟、
J34nB311_p0701b27║李、杜磨戛聲律而已乎？然王、孟、李、杜諸人，諧音中節，
J34nB311_p0701b28║時宜正變，適其天然，亦未嘗非思無邪之陶鑄糠秕
J34nB311_p0701b29║也。」
J34nB311_p0701b30║虛舟子曰：「尼山以一言蔽之曰：『思無邪。』攷亭曰：『夫
J34nB311_p0701c01║詩何為而作也？知一言之提轉風力乎？知一問而
J34nB311_p0701c02║興之，隨風申命乎？』書，陽也；詩，陰也。古，圓也；律，方也。
J34nB311_p0701c03║書以表禮，詩以入樂，其律則春秋，其變則易也。法
J34nB311_p0701c04║度開合，吞吐性情，辟如食蜜，無中無邊，因其不得
J34nB311_p0701c05║已而轉之，一澄一流，一收一放，節宣之道也。」
J34nB311_p0701c06║陳丹裏曰：「孔子教學詩而及鳥獸艸木，其寓深矣。」
J34nB311_p0701c07║蝶菴曰：「詩祖伏戲之立象，伏戲祖鳥獸艸木。夫寓
J34nB311_p0701c08║物而不敢正言，臣子之誼也。後來以奇聞僻事捧
J34nB311_p0701c09║硯捉刀，是又下古之鳥獸艸水也。別峰相見，即邊
J34nB311_p0701c10║是中，誰知吾師之寓一切以隨風轉風也乎？」
J34nB311_p0701c11║正命墮論
J34nB311_p0701c12║孔子曰：「五十而知天命。」又曰：「五十以學易，可以無大
J34nB311_p0701c13║過矣。」又曰：「人之過也，各於其黨。觀過，斯知仁矣。」又曰：
J34nB311_p0701c14║「丘也幸，苟有過，人必知之。」秪如天命與易有何別？一
J34nB311_p0701c15║曰知命，一曰學易，一曰無大過，一曰觀過知仁，一曰
J34nB311_p0701c16║有過人必知之。此意安在？杖人曰：五十以學過，可以
J34nB311_p0701c17║無大易矣。人之過而墮也，各於其黨類也。觀過而墮，
J34nB311_p0701c18║斯知易中之仁矣。孔子曰：「易有太極，是生兩儀。」杖人
J34nB311_p0701c19║曰：太極有易，乃生兩儀。易不極則不仁，極不易則不
J34nB311_p0701c20║生。君子唯能易，則無所不用其極；唯能仁，則無所不
J34nB311_p0701c21║用其易。唯易則能習坎，維心亨，行有尚。坎者，陷也。唯
J34nB311_p0701c22║習則能陷，雖過於滅頂之凶，能無咎也。過則能墮，墮
J34nB311_p0701c23║則能險，險則能與人造命，能與人造命則無不仁，仁
J34nB311_p0701c24║則無類而不極，極則無命而不天，天則無不大過於
J34nB311_p0701c25║人。唯過於人，則能不取正命之食，不執本分之真。惟
J34nB311_p0701c26║不執取，故能三墮縱橫，如圓伊三點矣。尊貴墮為法
J34nB311_p0701c27║身言，隨墮為應身言，類墮為化身言。三即一、一即三，
J34nB311_p0701c28║不即不離、非同非異，故能兼帶正偏，天然玅協，隨分
J34nB311_p0701c29║而昧，任之則礙。故曰：類之不齊，混之不得。夫宗貴乎
J34nB311_p0701c30║超，而乃曰墮，有疑者乎？孔子時乘用中，而發揮旁通，
J34nB311_p0702a01║無可無不可，而集為四可，超耶？墮耶？宗應無所住，而
J34nB311_p0702a02║去亦無變易，大易不易，周流六虛，一切歷過，而一毫
J34nB311_p0702a03║不動。苟非學過，而反復自反，孰能無所不用其極？窮
J34nB311_p0702a04║盡而至，又安知向上無上之造命也哉？余嘗曰：學易
J34nB311_p0702a05║乃知真宗，而超宗乃能用易。
J34nB311_p0702a06║環中堂曰：「易以大過收坎離，以小過收既未濟。大
J34nB311_p0702a07║過送死，小過行事，有疑此而研極者乎？人非賢智
J34nB311_p0702a08║之過，不能拔萃，窮上反下，乃享其中。不然，子莫耳
J34nB311_p0702a09║世，群祝庸庸為厚福，而安圈欄為淳謹，何以服賢
J34nB311_p0702a10║智之志？又何以化賢智之我乎？不超不足以為拔，
J34nB311_p0702a11║而不墮不可以安常。兩折三番，教亦多術，豈得已
J34nB311_p0702a12║哉？徒膠常格，不能盡變，變至則亂。苟非精一神明
J34nB311_p0702a13║而知其故者，退而與民泯於日用，又孰明公因之
J34nB311_p0702a14║貫，反因而因，二所以致一乎？親逢生死大過之關，
J34nB311_p0702a15║故如兩扇門開，還其本然。歷過一切小過之事，故
J34nB311_p0702a16║時措之宜，因物付物，皆不起一念也。別傳以專門
J34nB311_p0702a17║激煉而展演，出格偶然，寧可以鄙猥短販而自夸
J34nB311_p0702a18║不超不墮也乎？」智曰：「息喘杖門，益知淵源不二。自
J34nB311_p0702a19║非徹底掀翻，窮過一回，又安知其堂窔而時享此
J34nB311_p0702a20║一事寔哉？愚蕩膠荒，均難語此。」小子弘智謹記