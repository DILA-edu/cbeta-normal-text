J34nB311_p0702b01║天界覺浪盛禪師全錄卷之二十
J34nB311_p0702b02║
J34nB311_p0702b03║門人　大成　大奇　大然　大寧　較
J34nB311_p0702b04║論
J34nB311_p0702b05║各安生理論
J34nB311_p0702b06║高皇聖訓略曰：「各安生理，毋作非為。」秖此二語，如揭
J34nB311_p0702b07║日月行於太空，普天之下，三教九流，萬國人民，無不
J34nB311_p0702b08║炤被而教誡之，雖傳與天地，終窮亦無弊也。何以知
J34nB311_p0702b09║其然哉？洪荒之世，神聖未生，雖有人物滋茂，而品類
J34nB311_p0702b10║未分，身世無制，不免有人物互相噉食之混亂。及至
J34nB311_p0702b11║聖人迭作，萬類區分，三教乃興，九流斯備，使民各安
J34nB311_p0702b12║生理，勤儉自足，而不作非為矣。夫三教九流，豈彼人
J34nB311_p0702b13║民之生成哉？是皆聖人各因其材而教授之，使其勤
J34nB311_p0702b14║儉自勸，各有所收，則天地無棄物，而天下無棄人也。
J34nB311_p0702b15║後世人事多亂而不治者，亦以聖人務本之教戒未
J34nB311_p0702b16║嚴，遂有無救無歸之徒作非為，以致世人之不得安
J34nB311_p0702b17║生理也。使聖人務本之教戒能嚴，則天下之人士為
J34nB311_p0702b18║儒者，皆能調制禮樂刑政，則世無不治矣；道者，皆能
J34nB311_p0702b19║存養精神意氣，則身無不壽矣；釋者，皆能明悟生死
J34nB311_p0702b20║性命，則心無不真矣。如三教之大綱既舉，則九流之
J34nB311_p0702b21║眾目自彰。故為農者，皆能苦力耕種五穀，則食無不
J34nB311_p0702b22║足矣；工者，皆能精勤營作器使，則用無不利矣；商者，
J34nB311_p0702b23║皆能交易出入貨物，則資無不給矣；醫者，皆能燮理
J34nB311_p0702b24║方脈藥病，則生無不衛矣；卜者皆能洞究卦兆吉凶，
J34nB311_p0702b25║則幾無不見矣；相者皆能明辨骨氣貴賤，則分無不
J34nB311_p0702b26║定矣；算者皆能推詳造化窮通，則命無不安矣；曆者
J34nB311_p0702b27║皆能仰觀星象變遷，則天無不敬矣；輿者皆能俯察
J34nB311_p0702b28║形勢聚散，則地無不順矣。知是三教九流之道，無非
J34nB311_p0702b29║為天下務本安生之術。若以事實覈之，秖有士農工
J34nB311_p0702b30║商四者，可以通攝三九之術。蓋士之一類，足以通儒
J34nB311_p0702c01║釋道醫卜相算曆輿之術，而不可代農工商三民之
J34nB311_p0702c02║業。何則？理術乃通虛之玅，事業乃執實之精。虛通則
J34nB311_p0702c03║三教九流可以互收，執實則士農工商當以自治。所
J34nB311_p0702c04║以古聖立士農工商為四民者，是皆以務實之事，而
J34nB311_p0702c05║虛通三教九流之術也。故予以為立天下之事，當以
J34nB311_p0702c06║四民為王；通天下之道，當以三九為經。是則天下之
J34nB311_p0702c07║農當倍於工，則天下之食足；工當倍於商，則天下之
J34nB311_p0702c08║用利；商當倍於士，則天下之資給；而士又當倍於釋
J34nB311_p0702c09║道及醫卜相算曆輿，則足以收攝其諸術矣。試以近
J34nB311_p0702c10║世天下民戶推之，食粟穿衣需器資貨而惰奢者，嘗
J34nB311_p0702c11║有七八；其為士農工商而勤儉事業者，嘗無二三。孰
J34nB311_p0702c12║能使二三之實事，以充足天下七八之虛用，而不困
J34nB311_p0702c13║乏爭亂也哉？禮義生於富足，富足生於勤儉。天下本
J34nB311_p0702c14║弱支繫而致敗亂者，正以聖人勤儉務本之教戒未
J34nB311_p0702c15║嚴，使天下人民惰奢趨末之所致也。使天下人民，各
J34nB311_p0702c16║各自嚴聖人勤儉務本之教，以安生理，則自然各正
J34nB311_p0702c17║性命，保合太和矣。繇此言之，則立天下之事，莫過於
J34nB311_p0702c18║四民，治天下之道，莫過於儒釋。範圍天地而不過，曲
J34nB311_p0702c19║成萬物而不遺，教雖名三，實以世出世法，回互內外
J34nB311_p0702c20║而收攝之。聖祖御製文集，亦嘗以老莊之學為儒術
J34nB311_p0702c21║第三，教之名已久不可廢，故特以玄學養生，以成其
J34nB311_p0702c22║教。至於推重釋教，陰翼王度之不逮，密輔至治之無
J34nB311_p0702c23║為，以罪福因果而警醒其諸術，以生死性命而開悟
J34nB311_p0702c24║其通儒，其補於聖帝明王之道豈鮮哉？是則儒教能
J34nB311_p0702c25║悟心性，又足以統攝釋道之教，而儒類當倍於釋，釋
J34nB311_p0702c26║類當倍於道類，勢固然也。其道甚大，百物不廢，而本
J34nB311_p0702c27║末知所先後，條理自有始終。嵞山聖人，首舉各安生
J34nB311_p0702c28║理一句，正是徹生死無始終而一貫者乎？今謹捐出，
J34nB311_p0702c29║縣之中天，更當編次崇儒、崇釋、崇道三集，振其三綱，
J34nB311_p0702c30║士首三民，挈其四紀，曆算醫卜，相表形家，收其六目，
J34nB311_p0703a01║端本條達，邪說不能矯亂，則中和易簡，精一勤儉，盡
J34nB311_p0703a02║在其中矣。
J34nB311_p0703a03║士為治本論
J34nB311_p0703a04║古立四民以類天下，而士獨統天下之治，農工商實
J34nB311_p0703a05║所攝焉。蓋士為出治之本，使農知所以耕，工知所以
J34nB311_p0703a06║製，商知所以貨，百姓知所以能，各安厥止，守人倫而
J34nB311_p0703a07║有常，通物理而有變，群居方而不亂，雜處分而不違，
J34nB311_p0703a08║生有養而終年，死有歸而順命，世界賴而不壞，道法
J34nB311_p0703a09║因而得傳，更於生死知所以悟，聖凡知所以超，是皆
J34nB311_p0703a10║士之能治也。夫士也者，聖賢之通稱也。三教九流，能
J34nB311_p0703a11║以道術主輔治化者，皆名為士。所謂儒士、學士、道士、
J34nB311_p0703a12║高士、禪士、大士、無上士，皆足以互相為治也。使農工
J34nB311_p0703a13║商等能通道術，又何莫非士哉？但士獨以出治屬之
J34nB311_p0703a14║耳。是故古今之治獨統於士，古今之亂亦責於士，而
J34nB311_p0703a15║農工商不與焉。夫農工商等之能各安生理，不作非
J34nB311_p0703a16║為者，非彼自能也，治之、教之、化之者，士也。治賴於教，
J34nB311_p0703a17║教神於化，故王者勸農、來工、通商，而先教士。凡治教
J34nB311_p0703a18║化之理，皆士主之，士之責蓋其重哉！農工商等得以
J34nB311_p0703a19║自食其力，實各得食士之功也；士得以自食其功，實
J34nB311_p0703a20║全得食民之力也。士非民不得食其功，民非士不得
J34nB311_p0703a21║食其力，今日之士，果能出治於民而食其功乎？果能
J34nB311_p0703a22║不亂其民而食其力乎？嗚呼！誰知今日之士，全食先
J34nB311_p0703a23║聖先賢出治之功，全食窮民苦民出死之力也。使今
J34nB311_p0703a24║日無繼治之功，則先聖先賢亦無功可食，而窮民苦
J34nB311_p0703a25║民亦無力可食矣。安能繼遺功於後，子孫世世享之，
J34nB311_p0703a26║繼遺力於後，百姓世世食之乎？士之所以為士，可一
J34nB311_p0703a27║日虛食此名哉？名無實不成，不成之名，誰能久保？若
J34nB311_p0703a28║欲久保此名，必須真實出治，以扶天下之危，以安天
J34nB311_p0703a29║下之生，以成天下之業，以固天下之本，則天下萬世
J34nB311_p0703a30║皆食士之功也。若更坐使亂臣賊子竊士治之威福，
J34nB311_p0703b01║敲天下之骨髓，害天下之性命，壞聖賢之治法，滅國
J34nB311_p0703b02║家之本元，當此之際，不出真方而救危亡，尚可自謂
J34nB311_p0703b03║能為士哉？自生民以來，未聞有無功食力而能自全
J34nB311_p0703b04║於天地間也。士乎，士乎，真今日赤子之父母乎？真今
J34nB311_p0703b05║日大旱之甘霖乎？真今日饑寒之衣食乎？真今日刀
J34nB311_p0703b06║兵之放赦乎？真今日苦海之慈航乎？真今日火宅之
J34nB311_p0703b07║寶車乎？予上不能預出治之賢聖，下不能預食力之
J34nB311_p0703b08║農商，深愧乎不能為士也。敢以士自勉，并勗同人。凡
J34nB311_p0703b09║主世法出世法者，各當竭力盡忠輔治，始不負食此
J34nB311_p0703b10║國王之水土也。
J34nB311_p0703b11║法為國本論
J34nB311_p0703b12║開闢之初，先聖與生民立法，漸次皆從根本而成，惟
J34nB311_p0703b13║慮其不備不均，必使人倫物理有常條，衣食作息有
J34nB311_p0703b14║受用，生老病死有調度，身心性命有依歸，除此之外，
J34nB311_p0703b15║不敢添設，恐因養生反害生也。及其法之備也，或因
J34nB311_p0703b16║法而生弊，聖人又出而立救弊之法，去其先聖本法
J34nB311_p0703b17║外之甚者、奢者、泰者，救其本法中之變者、失者、壞者。
J34nB311_p0703b18║自後聖救弊之法一出，而後人又於救弊之法而生
J34nB311_p0703b19║弊焉。或執救法為本法，而捨本法為末法；或於救法
J34nB311_p0703b20║而生弊，復於弊法而生弊。而本法、救法、弊法，交相混
J34nB311_p0703b21║亂，無所揀擇，天下顛倒，無所適從矣。治心、治身、治世，
J34nB311_p0703b22║是三大本法也，其法最易最簡，人能反己求之，有何
J34nB311_p0703b23║難哉？飲食充饑耳，食中生出浮巧百端，窮其財力，亂
J34nB311_p0703b24║也；衣服禦寒耳，衣中生出浮巧百端，窮其財力，亂也；
J34nB311_p0703b25║房舍庇身耳，房中生出浮巧百端，窮其財力，亂也。夫
J34nB311_p0703b26║以身外一法，尚生百端而亂天下之性，又況三教九
J34nB311_p0703b27║流外，更有異邪妖怪，遊手偷心，壞國家務本安生之
J34nB311_p0703b28║法，窮汗血，奪性命，而不互相為亂哉？今欲追先王易
J34nB311_p0703b29║簡之大治者，莫先於明三教九流務本之正法，而去
J34nB311_p0703b30║其本法外之甚者、奢者、泰者，則後聖救弊之法，亦可
J34nB311_p0703c01║以去，而救法上所生之弊，亦無從而借影也。本法者，
J34nB311_p0703c02║係生民世界之性命也。聖人未有不死，世界未有不
J34nB311_p0703c03║壞，獨此三教聖人之本法，與九流之本法，決不可一
J34nB311_p0703c04║日壞於世間也。此法一壞，則天地無定位，人物無安
J34nB311_p0703c05║生，古今無統紀矣。是故儒氏之法在世，可治也；老氏
J34nB311_p0703c06║之法在身，可治也；佛氏之法在心，可治也；士人之法
J34nB311_p0703c07║在教，可治也；農夫之法在食，可治也；工匠之法在器，
J34nB311_p0703c08║可治也；商賈之法在貨，可治也；醫藥之法在病，可治
J34nB311_p0703c09║也；堪與之法在居，可治也；星學之法在命，可治也；卜
J34nB311_p0703c10║筮之法在數，可治也；風鑑之法在相，可治也；帝王師
J34nB311_p0703c11║相之法在，則古今三教之道化，天下萬民之身命，皆
J34nB311_p0703c12║可得而治也。夫天下者，天下人共成之天下也，非一
J34nB311_p0703c13║人獨成之天下也。惟能以天下人共成天下為天下
J34nB311_p0703c14║者，乃為獨成天下所共成之天下第一人也。天下一
J34nB311_p0703c15║法不在，則天下人人分上壞去一事矣。試觀天下人
J34nB311_p0703c16║人分上，何事可壞？世法可壞乎？身法可壞乎？心法可
J34nB311_p0703c17║壞乎？教法可壞乎？衣食可壞乎？器用可壞乎？貨財可
J34nB311_p0703c18║壞乎？乃至醫藥造化吉凶趨避氣數之法可壞乎？或
J34nB311_p0703c19║小法不在，因而壞大事有之，未有大法不在，而小事
J34nB311_p0703c20║能保其不弊也。是故君師為大綱，教養為治本，衣食
J34nB311_p0703c21║足而四維張，禮樂行而刑罰措，大同小康，亦在其人
J34nB311_p0703c22║舉之耳。舉之必知天人性命之故，而發一體均平之
J34nB311_p0703c23║願，安得此中正之法，以使富貴者不欺凌貧賤，不剝
J34nB311_p0703c24║削貧賤，不劫奪貧賤，不激亂貧賤，不受害於貧賤，又
J34nB311_p0703c25║安得此廣大之法，以使富貴者憐愛貧賤，謙敬貧賤，
J34nB311_p0703c26║賑濟貧賤，教育貧賤，化之而忘其貧賤，共相贊成胞
J34nB311_p0703c27║與，以致天下之至治哉。富貴貧賤，元無定相，言之似
J34nB311_p0703c28║麤，而行之甚細。自古聖賢豪傑，初陷于貧賤，不得明
J34nB311_p0703c29║其志，而汲汲遑遑，求行道於君侯宰輔之門，亦似為
J34nB311_p0703c30║富貴謀也。求其在我，素位自得，因民好惡，揚遏裁成，
J34nB311_p0704a01║非固達者，孰能知之？不然，貴為天子，富有四海，居萬
J34nB311_p0704a02║乘之尊，無道法而徒擁虛器，則天下危如纍卵，幻如
J34nB311_p0704a03║朝露，又何足以恃哉。惟能以聖人中正廣大之經法，
J34nB311_p0704a04║而求天下聖賢豪傑領之，與天下富貴貧賤，務本安
J34nB311_p0704a05║生，各正性命，則萬世無弊之道也。管仲曰：「各用所長，
J34nB311_p0704a06║使民不爭。」蘇軾曰：「材辯勇力，齊之以學。」譚峭曰：「大人
J34nB311_p0704a07║之幾，鬼神莫窺。忍俊譨譨，亦不得已。」聖人始終條理，
J34nB311_p0704a08║就事言事而已，初不露也。君以統臣，而化及於民。師
J34nB311_p0704a09║以化民，而并以化君。上古君兼師統，後來師潛君德，
J34nB311_p0704a10║可曰民使由，而我亦不致知乎。知其故，而基命宥密，
J34nB311_p0704a11║藏於同患矣。神深於幾，但請學《易》。
J34nB311_p0704a12║道治宗旨論
J34nB311_p0704a13║道貴中和，治貴易簡，勤儉安生，精一傳心，不息法天，
J34nB311_p0704a14║主靜法地，善用在人，此千聖不易之宗旨也。易簡知
J34nB311_p0704a15║險阻，險阻皆易簡，誰信之乎？自反最易簡，因物則而
J34nB311_p0704a16║用物最易簡，徵晝夜呼吸而知死生之故最易簡，徵
J34nB311_p0704a17║宇宙統類而知身心之故最易簡，誰信之乎？故必以
J34nB311_p0704a18║大畏知本，戒懼見獨，學問格通，薪火鼓舞，而後知好
J34nB311_p0704a19║學致道，享其中和，非以苟且為易簡也。博我以勤，勤
J34nB311_p0704a20║法春夏，約我以儉，儉法秋冬，誰信之乎？窮盡惟精，定
J34nB311_p0704a21║靜惟一，精義入神，參兩貞一，誰信之乎？真心細心，知
J34nB311_p0704a22║泯於事，非以俗累為勤，護慳為儉也。史遷稱孔子傳
J34nB311_p0704a23║疑為慎斷，自唐虞而至文武，以立人極尊為明證，其
J34nB311_p0704a24║所以建天地、合外內、貫古今，而集大成，則衡宇縱宙，
J34nB311_p0704a25║身心性命，本自彌綸者也。惟天生民有欲，無主則亂，
J34nB311_p0704a26║故觀會通以行典禮，制數度以議德行，三立四教，倫
J34nB311_p0704a27║倫物物，此其藏天下於天下，泯知能於當務者也。知
J34nB311_p0704a28║乃能行，知即是行，同別何如？神不可知，日用不知，同
J34nB311_p0704a29║別何如？知之為知之，不知為不知，是知也。又況知而
J34nB311_p0704a30║無知，知本無知，知即無知，豈齒舌所能及乎？默識而
J34nB311_p0704b01║已。既然，不知在與知中，吾言其可知者而已。孔子棲
J34nB311_p0704b02║棲轍環，知道不行於當世，故老以志事託之斯文。曾
J34nB311_p0704b03║子曰：「夫子之道，始於詩、書，終於禮、樂。」詩以情興性，書
J34nB311_p0704b04║以事立政，禮以表其中，樂以和其節，春秋以律行其
J34nB311_p0704b05║忠恕，易則統御而無後先。大學、中庸傳為禮經之心，
J34nB311_p0704b06║孟子七篇稱為得易之用。經正綱舉，時即乘權，信得
J34nB311_p0704b07║及乎？噫！今日之五經，非昔日之五經也。遭秦火之焚，
J34nB311_p0704b08║傳漆壁之漏，兼以編集差錯，儳言謬訛，又為傳註所
J34nB311_p0704b09║昧晦，師說所紊亂，學者又無精心參討，又無正眼揀
J34nB311_p0704b10║擇，遂使此學陷於曲學陋見，卒至不明不行。嗚呼！安
J34nB311_p0704b11║得有仲尼再生於世，重為刪定而集其大成哉？而孔、
J34nB311_p0704b12║孟之後無超孔、孟者，萬萬無能重為刪定而集孔、孟
J34nB311_p0704b13║之大成也。雖然，莫謂今人無制作，古人制作目何來？
J34nB311_p0704b14║人能求諸自心天然之法，則自我作祖，中和易簡皆
J34nB311_p0704b15║備於我矣。人既知堯、舜之後乃有孔子，又安知孔子
J34nB311_p0704b16║之後不更有其人哉？所謂舜何人也，予何人也，有為
J34nB311_p0704b17║者亦若是。則學道者不可自畫，而謂後起更無有孔、
J34nB311_p0704b18║孟也。予不敏，深有望於後起而續此宗旨者。
J34nB311_p0704b19║生死重超論
J34nB311_p0704b20║世人只知重生，不知重死。即知重生死，未必知超生
J34nB311_p0704b21║死。孔子云：「未知生，焉知死。」生固死之本也，生豈易知
J34nB311_p0704b22║哉。又云：「朝聞道，夕死可矣。」此道非了生死之道，何一
J34nB311_p0704b23║聞之便可死乎。莊子所謂善乎生者，即所以善乎死
J34nB311_p0704b24║也。然則莊子知生死之貫處否？大覺氏曰：知生之來
J34nB311_p0704b25║處，則知死之去處。知生本無生可生，則知死本無死
J34nB311_p0704b26║可死。此超然悟心之道也，其孰能深知之？世人知生
J34nB311_p0704b27║可重，未必知生之所以。既不能重，且將害之。知生之
J34nB311_p0704b28║所以，則老之所以、病之所以、死之所以，無不知之也。
J34nB311_p0704b29║如不知生之所以，則不知養生，又安知養老養病與
J34nB311_p0704b30║盡死之道乎。老病難於著力，死不可著力。所可著力
J34nB311_p0704c01║者，獨於生為易耳。生能著力，則老也病也死也，不期
J34nB311_p0704c02║得力而自得力也。得力云者，猶是幻妄相中作得主
J34nB311_p0704c03║云耳。真達本心無生之道，又何著力與得力云乎？生
J34nB311_p0704c04║時可著力者，只在一念旋機，便足超生死聖凡之幻
J34nB311_p0704c05║相。其次于立命安身之事，有如種植之法。得好種子，
J34nB311_p0704c06║好地土，好時節，好溉灌，則異日生芽抽枝，開花結果，
J34nB311_p0704c07║不卜可知也。死時著不得力者，如睡夢中行事，與所
J34nB311_p0704c08║遇境界，皆不能作主，為業力轉也。所能作主者，皆是
J34nB311_p0704c09║惺寤時旋機行事，與所遇境界，能繇自己也。惺時作
J34nB311_p0704c10║得主，則夢中自得力。少時作得主，則老時自得力。好
J34nB311_p0704c11║時作得主，則病時自得力。生時作得主，則死時自得
J34nB311_p0704c12║力。學時著得力，用時自得力。參時著得力，悟時自得
J34nB311_p0704c13║力。行時著得力，證時自得力。閒時著得力，忙時自得
J34nB311_p0704c14║力。病時著得力，死時自得力。此必然之理，非強致也。
J34nB311_p0704c15║儒者以世善生，亦可善老病死，而不暴棄此身命也。
J34nB311_p0704c16║道者以身善生，正能善老病死，而不損壞此精神也。
J34nB311_p0704c17║佛者以心善生，獨超於老病死，而能圓淨此靈性也。
J34nB311_p0704c18║世人信儒，則能以生行世。信道，則能以生度身。信佛，
J34nB311_p0704c19║則能以生悟心。捨儒者，是捨生於世也。斥道者，是斥
J34nB311_p0704c20║生於身也。闢佛者，是闢生於心也。人生天地，自不容
J34nB311_p0704c21║生於世，不保生於身，不超生於心，是真自暴自棄也。
J34nB311_p0704c22║雖三教大聖，如此諄諄善誘，切切為人，爭奈其自捨
J34nB311_p0704c23║自斥，自闢其心身世哉。自古伏羲神農黃帝堯舜禹
J34nB311_p0704c24║湯文武周孔，遞代致中和之道，制易簡之治，無非與
J34nB311_p0704c25║人善其生老病死此四大事而已。至於分其人倫，別
J34nB311_p0704c26║其種類，定其方隅，辨其貴賤，與制飲食衣服宮室醫
J34nB311_p0704c27║藥，生有教，老有養，病有治，死有歸，尊其尊，親其親，仁
J34nB311_p0704c28║其民，愛其物，參天地之全功，贊化育之能事，無不盡
J34nB311_p0704c29║禮盡敬、盡人盡天也。是故聖人之道，獨重在生，所謂
J34nB311_p0704c30║天地之大德曰生，而生生不息曰命，不重此生，則天
J34nB311_p0705a01║地人物之性命，於斯絕矣。苟能克此生生之機，在心
J34nB311_p0705a02║養此一念，生機自無妄想之亂也；在身養此四大，生
J34nB311_p0705a03║機自無夭折之亂也；在家養此骨肉，生機自無悖逆
J34nB311_p0705a04║之亂也；在國養此胞與，生機自無爭奪之亂也；在天
J34nB311_p0705a05║下養此神化，生機自無敗壞之亂也。是故王者興，必
J34nB311_p0705a06║先誠身明善，而後家齊國治，以教養天下之生，以恩
J34nB311_p0705a07║養天下之老，以德養天下之病，以澤慰天下之死，所
J34nB311_p0705a08║謂視民如傷，問民疾苦，仁沾枯骨，化及昆蟲，此文王
J34nB311_p0705a09║善養天下生老病死之德之純者也。今欲王天下者，
J34nB311_p0705a10║可不師古聖養生之道哉？雖然，人之有生也久矣，幾
J34nB311_p0705a11║能盡生生之理，以超天下萬世生死之道，而圓淨靈
J34nB311_p0705a12║性之玅者，苟不深參大覺氏，了悟生死、圓證真心之
J34nB311_p0705a13║旨，恐終未有超生死之大道也。予見世人徒知重生，
J34nB311_p0705a14║不知孔老與佛之所以超生、重生之旨，適足為窮生
J34nB311_p0705a15║害生之事，又安知有即身世而超生死，即生死而超
J34nB311_p0705a16║性命之大道乎？故予特地拈出，以示天下後世，必有
J34nB311_p0705a17║真能以性命為重者，相與使此正法不斷絕也。
J34nB311_p0705a18║聖主當興世出世法論
J34nB311_p0705a19║或曰：帝王宰輔，崇尚佛教，史多不取；或有疑似於世
J34nB311_p0705a20║儒者，多作意分別之。以彼不純法王道，而以荒唐不
J34nB311_p0705a21║稽者誣世惑民，吾師何獨不懼異端之闢，乃挺然以
J34nB311_p0705a22║佛教會聖道而主其說乎？雖可使後世有法王真子，
J34nB311_p0705a23║能令正法常住，又安能使後世儒者翻然點筆，稱為
J34nB311_p0705a24║世出世法之功臣乎？曰：此蓋世人見道有淺深耳。予
J34nB311_p0705a25║孩提時，全不知有天地人事，但聽吾親所呼，我亦呼
J34nB311_p0705a26║之。長而見人之貪競貨財名色，見人之讚毀古今，見
J34nB311_p0705a27║人求之有得失而生榮辱，我亦以為固然。何故？蓋據
J34nB311_p0705a28║日用者指實而名之，至有自不曾深造而親證之者。
J34nB311_p0705a29║如說古人之心與神人之境，不免隨人言語淺深而
J34nB311_p0705a30║托之想像矣。以故求聖賢之典墳，始知人倫物理之
J34nB311_p0705b01║親疏，而人復有智愚賢不肖之太過不及。賴有聖人
J34nB311_p0705b02║作之君師，教以節情率性之道，安身處世之方，禮樂
J34nB311_p0705b03║刑政以為勸懲平治，予於是有思齊聖賢之志焉。不
J34nB311_p0705b04║意俄遭疾病生死之苦，雖亦知壽夭不二，安時委命
J34nB311_p0705b05║之理，奈何驚擾吾人之靈心玅性，豈可冒昧於生死
J34nB311_p0705b06║去來，而不自知其主宰乎？再求於書，而不得其旨趣，
J34nB311_p0705b07║求之世儒，益不知其根繇，轉見痛切，如喪考妣，亡子
J34nB311_p0705b08║無依。乃聞佛法使人自參，一念未生前，誰是我本來
J34nB311_p0705b09║心性？自是日夕自參自疑，俄而有感悟焉，始知生死
J34nB311_p0705b10║皆妄想顛倒所使，而常住真性古今曾不昧滅，乃少
J34nB311_p0705b11║自慰。然猶未達天地人物、善惡凡聖之差別，遂入空
J34nB311_p0705b12║門，誓死揜關，尋求佛祖教典及諸知識，反而參之以
J34nB311_p0705b13║至疑，疑而參之以至悟，始於凡聖根因、淆訛宗旨一
J34nB311_p0705b14║一穿徹，乃有大安樂處。然又自念，幸得人身生此中
J34nB311_p0705b15║國，初遇聖賢之教，又獲佛祖之緣，此君親佛祖之恩
J34nB311_p0705b16║又將何以報焉？乃思古聖皆謂若不傳法利生，無有
J34nB311_p0705b17║報恩德者。於是晝夜自思，古人云：「達道容易，信道難；
J34nB311_p0705b18║信道容易，參道難；參道容易，悟道難；悟道容易，行道
J34nB311_p0705b19║難；行道容易，使世人同信、同參、同悟、同行、同證為難
J34nB311_p0705b20║中至難也。」故吾佛雪山悟曰：「奇哉！一切眾生皆具如
J34nB311_p0705b21║來智慧德相，但以妄想執著而不證得。」我今既得此
J34nB311_p0705b22║道，當以種種智慧、善巧方便、譬喻言辭開示一切眾
J34nB311_p0705b23║生，解其妄想執著，使同證同得也。吾受大法之恩，敢
J34nB311_p0705b24║自負哉！亦當如佛於此堪忍世界，說此難信之法，行
J34nB311_p0705b25║此難行之事，雖虛空界盡，終不敢自委矣。是故從世
J34nB311_p0705b26║間易見者而思之曰：上古之人遠矣，人不能知；太極
J34nB311_p0705b27║之理微矣，人不能知；外國異域渺矣，人不能知；生死
J34nB311_p0705b28║幽明幻矣，人不能知。吾乃俯仰此身於日用倫常物
J34nB311_p0705b29║理之間，細而推之，上古之人如今人也，太極之理如
J34nB311_p0705b30║今理也，外國異域如今世也，生死幽明如今身也。何
J34nB311_p0705c01║以知其然哉？洪荒忽闢，古聖人仰觀天之有文，俯察
J34nB311_p0705c02║地之有理，中審人之有倫，本如是也。為耒耜，教耕種，
J34nB311_p0705c03║以免茹毛飲血，與禽獸爭；製藥餌，以療治疾病，使人
J34nB311_p0705c04║保身延命；列廛交易，以通百姓之用；修德教，以撫萬
J34nB311_p0705c05║民；習干戈，以征不享；立五官，以敘五事；占五星，以推
J34nB311_p0705c06║五行；作算數，定律呂；作冕裳，定章服；制陶木，以利器
J34nB311_p0705c07║用；通水陸，以造舟車；規天條地，畫野分州；順天地山
J34nB311_p0705c08║川之經，達生死存亡之故，我則親見古羲軒諸聖矣。
J34nB311_p0705c09║至於讀易詩書禮春秋諸書，而見內聖外王之大經
J34nB311_p0705c10║法，如天地之無不覆載，如日月之代明，如四時之錯
J34nB311_p0705c11║行，如鬼神之誠不可揜，我則又於此親見堯舜禹湯
J34nB311_p0705c12║文武周孔顏曾思孟諸大聖賢也。夫如是，則我亦嘗
J34nB311_p0705c13║試求聖賢墳典，始能於此世界人倫物理禮樂刑政
J34nB311_p0705c14║種種制度之中，而得親見上古之神聖焉。故吾曰：是
J34nB311_p0705c15║亦在人見道之有淺深耳。蓋天之職，秪能懸象其日
J34nB311_p0705c16║月星辰也；地之職，秪能載象其海嶽山川也；山之職，
J34nB311_p0705c17║秪能容艸木禽獸也；水之職，秪能涵魚龍珍寶也。若
J34nB311_p0705c18║夫聖賢之職，則能明天地之理，通萬物之情，安人民
J34nB311_p0705c19║之身，制倫常之教而已。至於窮天地陰陽之所繇生，
J34nB311_p0705c20║究萬物性情之所自出，明身心性命之所以然，悟生
J34nB311_p0705c21║死聖凡之所以異，雖推之於盤古三皇之前，荒唐不
J34nB311_p0705c22║可稽也；推之於堯舜周孔之後，隱密無能測也。使荒
J34nB311_p0705c23║唐而可稽，則世人不毀佛氏之微玅矣；隱密而能測，
J34nB311_p0705c24║則世人不毀佛氏為邪異矣。今世人之毀佛法為荒
J34nB311_p0705c25║唐邪異者，亦猶愚夫愚婦不知神聖創制之密，而指
J34nB311_p0705c26║盤古有巢、燧人、伏羲、神農、軒轅，與夫堯、舜、禹、湯、文、武、
J34nB311_p0705c27║周、孔等之為荒唐邪異不可稽，何以異哉？或曰：先聖
J34nB311_p0705c28║既能知立人安生之法，何不知立人出死之法，而獨
J34nB311_p0705c29║留與西域佛氏言之，何也？是非此方先聖一人之所
J34nB311_p0705c30║能為也，即三皇、五帝、三王之制作，亦漸因時而制宜
J34nB311_p0706a01║耳，孰能以一時即盡備其制作哉？如天地之大，不能
J34nB311_p0706a02║一時成熟萬物，亦必春生、夏長、秋收、冬藏，歷八節、二
J34nB311_p0706a03║十四氣，以成周歲之運也。故就治世之道言之，盤古
J34nB311_p0706a04║以來，其荒唐有不可稽，孔子亦但祖述堯、舜，憲章文、
J34nB311_p0706a05║武，則制治之道，於周始備，其前此者，疑則缺之已耳。
J34nB311_p0706a06║孔子刪詩、書，定禮、樂，述大易，作春秋，始終條理，以集
J34nB311_p0706a07║大成，質鬼神而無疑，俟百世而不惑，雖法舊章，而實
J34nB311_p0706a08║創自神智，後世雖有作者，孰能過哉？然此設教，亦不
J34nB311_p0706a09║過人世已成後之道也。至於天地人物未成之先，天
J34nB311_p0706a10║地人物已壞之後，及人父母未生前，性命投胎之因
J34nB311_p0706a11║繇，與人四大敗壞後，聖凡生死之報應，非佛神明，又
J34nB311_p0706a12║誰提之？或曰：然則盤古三皇與堯、舜、周、孔，猶未盡生
J34nB311_p0706a13║死之道歟？曰：非此之謂也，姑以治世而斷之耳。然此
J34nB311_p0706a14║神聖，皆超悟生死性命之人，特以大權示現，安身世
J34nB311_p0706a15║而治天下，故未遑以出生死之道教世間也。曰：然則
J34nB311_p0706a16║先聖何不早開此超生死之道以示後世乎？曰：有之。
J34nB311_p0706a17║但今人心麤，未嘗窮徹其精微耳。《易傳》曰：「原始反終，
J34nB311_p0706a18║故知生死之說；精氣為物，游魂為變，故知鬼神之情
J34nB311_p0706a19║狀。」《論語》曰：「朝聞道，夕死可矣。」皆密示其概。此方之外，
J34nB311_p0706a20║存而弗論，未盡闡其旨也。況彼神聖出世，不能頓立
J34nB311_p0706a21║教化，至於周末，而春秋之法、倫常之道尚未盡行，若
J34nB311_p0706a22║非我佛弟子不辭跋涉，以生死性命之道傳至震旦
J34nB311_p0706a23║以驚覺之，則此震旦之人又安知有超生死、顯性命
J34nB311_p0706a24║之道哉？或曰：誠如所言。使彼西方佛教不來，豈我中
J34nB311_p0706a25║國之人皆沉迷生死，不復為人世乎？曰：非此之謂也。
J34nB311_p0706a26║吾佛示現於中天竺國，其教化流布已充塞於三千
J34nB311_p0706a27║大千世界，視我震旦如京師視閩越之鄉邑也。我之
J34nB311_p0706a28║以震旦為中國，而視四夷則如吾閩越之視小聚落
J34nB311_p0706a29║耳。我震旦人不審國之大小，乃以東視為西，即將中
J34nB311_p0706a30║天竺國為西域，乃夷狄胡人，豈不謬哉？若是，則我閩
J34nB311_p0706b01║越視京師已在西北，亦可指京師為邊外乎？又以吾
J34nB311_p0706b02║震旦自有堯、舜、周、孔之道足以安身處世矣，何復用
J34nB311_p0706b03║佛氏超生死、顯性命之教為擾亂哉？是則有巢氏、燧
J34nB311_p0706b04║人氏之民乃曰：我此世界自盤古渾沌開闢以來，茹
J34nB311_p0706b05║毛飲血，以皮蔽身，與禽獸相狎，木石為群，亦足以終
J34nB311_p0706b06║天年、度歲月矣，何復用伏羲、神農、黃帝、堯、舜之徒，以
J34nB311_p0706b07║道德仁義而攖人心，以創制造作而亂世界哉？所謂
J34nB311_p0706b08║亂天之經，悖地之理，害人之事，皆此道德仁義之徒
J34nB311_p0706b09║也。自盤古至有巢、燧人之世，不知經幾何年，不見虛
J34nB311_p0706b10║空墜地，春夏倒行，何用此亂人之徒哉？我等當相與
J34nB311_p0706b11║斥之逐之，而後相安於無事為快也。誠果如是，則今
J34nB311_p0706b12║日世界猶然與禽獸為群矣，何復見三代之禮樂乎？
J34nB311_p0706b13║誠不如是，則堯、舜、周、孔以安身處世之法而治天下
J34nB311_p0706b14║之後，又何求而得此佛氏之超生死、顯性命之法，完
J34nB311_p0706b15║全此身心性命，以成其世法、出世法哉？井蛙不可以
J34nB311_p0706b16║語東海，誠何怪焉？或曰：佛教以三千大千世界為教
J34nB311_p0706b17║化之地，彼諸弟子何必拘拘欲以此教垂念吾此方
J34nB311_p0706b18║乎？予笑曰：是何言與？夫佛以大覺慈尊，見大千世界
J34nB311_p0706b19║眾生同一體性，有一眾生陷溺其性命於生死，猶自
J34nB311_p0706b20║己陷溺於生死也。不見禹、稷之聖人乎？見百姓之溺
J34nB311_p0706b21║於洪水也，如己溺之；見百姓之饑於無食也，如己饑
J34nB311_p0706b22║之。故不辭焦心勞力，為疏濬九州而教種五穀，初非
J34nB311_p0706b23║有求於世人知之德之而後為也。又不見唐堯之民
J34nB311_p0706b24║擊壤而歌曰：「日出而作，日入而息，鑿井而飲，耕田而
J34nB311_p0706b25║食。帝力何有於我哉？」我佛氏弟子不辭勞苦，重譯來
J34nB311_p0706b26║貢，蓋欲使此出世之教行於震旦，以開悟其人心耳。
J34nB311_p0706b27║或曰：如此異域之人，知他真是佛國來否？或托辭為
J34nB311_p0706b28║佛而文其說，取此方之名聲利養以度活也，豈必真
J34nB311_p0706b29║有是奇特之事乎？曰：彼異域人既能不辭勞苦，又能
J34nB311_p0706b30║具此聰明，駕其說以超出此方粵古神聖之文字義
J34nB311_p0706c01║理，使此方人攻之不破、摧之不折、辨之不及、思之不
J34nB311_p0706c02║到，又能使此方絕大聰明者心服而神往、極大兇暴
J34nB311_p0706c03║者心畏而情枯，則彼奇特移來闡揚堯、舜、周、孔致治
J34nB311_p0706c04║之教，不亦能取將相公卿之爵位乎？又何苦自捐其
J34nB311_p0706c05║妻子之情欲、捨其財貨之富貴？所食者不過穀粟菜
J34nB311_p0706c06║果，而非有餚饌珍饈之美味；所披者不過緇衣壞色，
J34nB311_p0706c07║而非有錦繡羅綺之麗身。或居千峰絕壑，木食艸衣；
J34nB311_p0706c08║或居城市都甸，托缽乞食。無敕賜印劍生殺之權，又
J34nB311_p0706c09║無官爵品位尊卑之職，於心則恬淡無為，於身則孤
J34nB311_p0706c10║潔無欲，如此名聲利養，何求不有？乃區區入東土以
J34nB311_p0706c11║大法濟人，而反受此方之詆毀哉？或曰：吾東土人正
J34nB311_p0706c12║以佛氏之入我東土，不耕而食、不織而衣，建宮殿之
J34nB311_p0706c13║莊嚴如朝廷、奉佛法之尊貴如敕旨、敬僧徒之儀軌
J34nB311_p0706c14║如官府，所有經、律、論、禪之教門，各自標榜而行化。至
J34nB311_p0706c15║於糜費國家錢糧、混同天下士類，專以教人，絕夫婦
J34nB311_p0706c16║父子之恩愛、背君臣朋友之禮義，是為可闢可斥，以
J34nB311_p0706c17║清天下之至治也。曰：此蓋未之思耳。夫佛之教，以離
J34nB311_p0706c18║欲清淨教化眾生，使彼開示悟入身心性命之根源，
J34nB311_p0706c19║不致認色身幻世之名利恩愛，以自墮其靈心玅性
J34nB311_p0706c20║於生死業累也。使佛不以神道設教，建清淨宮殿，奉
J34nB311_p0706c21║微玅佛法，敬梵行僧伽，以戒定慧而化貪瞋癡，以正
J34nB311_p0706c22║法眼而存真慧命，則安能漸使世人斷殺盜淫妄、嫉
J34nB311_p0706c23║妒爭奪之事？又安能漸使世人悟超越生死、契證心
J34nB311_p0706c24║性之道哉？正以世人不知大道之源而利天下國家，
J34nB311_p0706c25║輒以糜費國家錢糧與混同天下士類為闢也。況今
J34nB311_p0706c26║聖帝明王神道設教而治天下，使萬物各安身命，即
J34nB311_p0706c27║今僧徒在此國中，皆此國中之人民也。一人不安於
J34nB311_p0706c28║衣食教化，則是帝王不安此一人也。況此人能以道
J34nB311_p0706c29║法自安性命，復以道法而助安天下人民，其衣食於
J34nB311_p0706c30║天下人民亦未為過也。如天下人民，豈人人皆衣食
J34nB311_p0707a01║其自力乎？士農工商、九流百技，皆交相食養於天下，
J34nB311_p0707a02║如朝廷官府之滿天下也，皆衣食於教化治政、文章
J34nB311_p0707a03║禮樂之類，而工商技藝則各衣食於天下，是豈盡天
J34nB311_p0707a04║下皆耕織之徒哉？即我僧於此國中，較人民之類蓋
J34nB311_p0707a05║千中之一，而衣食於道法教化者亦千中之一，其自
J34nB311_p0707a06║食力於耕作工用者不少。如天下名山大嶽，世人有
J34nB311_p0707a07║妻子親屬與功名恩愛所繫而不能到者，則僧開闢
J34nB311_p0707a08║之、刱制之，使彼寇盜不仁之人不敢據占其地，居其
J34nB311_p0707a09║國則化其國，居其鄉則化其鄉，居曠野則化其曠野，
J34nB311_p0707a10║居邊方則化其邊方，遇功名富貴者與言因果以悟
J34nB311_p0707a11║之；遇恩愛利欲者，與言生死以悟之；遇盜賊不仁者，
J34nB311_p0707a12║與言善惡報應以悟之；遇孤苦貧窮者，與言三世罪
J34nB311_p0707a13║福以悟之。故凡所遇，如觀音大士，應以帝王、宰官、長
J34nB311_p0707a14║者、居士、婦女等，皆為說法以悟之。如此道化，不受朝
J34nB311_p0707a15║庭爵祿，不有官守民責，而能到處與人民為善，其陰
J34nB311_p0707a16║翼王化之不逮，密助至治之無為，雖與言堯、舜、周、孔
J34nB311_p0707a17║之禮樂，未必如此教化之易入人心，易救風俗也。百
J34nB311_p0707a18║氏九流，孰有道化如佛教之大小、偏圓、麤細俱化之
J34nB311_p0707a19║玅密哉？即使天下受爵位之官，膺敕命之寄者，鎮守
J34nB311_p0707a20║天下名山大川，以制曠野邊方，靡費國家俸祿糧餉
J34nB311_p0707a21║之輸運，未必有此道術之能與天下百姓兩相忘於
J34nB311_p0707a22║治化也。佛氏何負於朝廷，何負於百姓，而欲闢之除
J34nB311_p0707a23║之為快哉？況佛教以性命之法教人，且使人於世不
J34nB311_p0707a24║敢造業以亂世間，勤修善事以助王化，以至超生死，
J34nB311_p0707a25║出苦輸，而人不知此莫大之恩，有過於天地、君親、師
J34nB311_p0707a26║也。天地以一氣而養人民，父母以生育而養人民，君
J34nB311_p0707a27║師以教化而養人民，此不過養此色身，居此幻世也。
J34nB311_p0707a28║孰有如佛大慈大悲，能以出生死苦輪之道，教化人
J34nB311_p0707a29║民，即色身而證法身之慧命，即幻世而證法界之莊
J34nB311_p0707a30║嚴哉？或曰：漢晉以來，如元魏孝文之修齋聽講，石勒
J34nB311_p0707b01║之於佛圖澄，符堅之於沙門道安，姚興之於鳩摩羅
J34nB311_p0707b02║什，梁武之奉佛餓臺城，而皆國祚不永，身家滅亡，何
J34nB311_p0707b03║佛法之有靈哉？曰：數君者，皆於篡弒之後，畏殺戮之
J34nB311_p0707b04║罪而信佛，原未能盡信佛法之教化也。使早信佛，則
J34nB311_p0707b05║自無暴虐篡弒之事，以取人之國為己有矣。若不由
J34nB311_p0707b06║仁義行，而但以奉佛即保國祚，則佛亦為佞人矣。按：
J34nB311_p0707b07║三代之後，國祚之長，莫如漢、唐、宋。佛教初興於漢明
J34nB311_p0707b08║帝，再盛於唐太宗，又盛於宋太宗。如數君奉佛最篤，
J34nB311_p0707b09║何獨不歸功於佛，乃以亂世之君而責諸僧乎？蓋自
J34nB311_p0707b10║古君臣有天下以來，誰不習知堯、舜之道？而堯、舜之
J34nB311_p0707b11║道，亦未能盡使君臣人人成唐、虞之治也。即黃帝之
J34nB311_p0707b12║神，不能化蚩尤而不戰；堯、舜之聖，不能化四凶而不
J34nB311_p0707b13║誅；伊尹終吉，不能化桀而事湯；微比箕子，不能化紂
J34nB311_p0707b14║而去國；文、武、周公，不能化管、蔡；天生仲尼，為萬世師，
J34nB311_p0707b15║棲棲轍環，至無所容；孟氏浩然克塞，老作七篇，皆不
J34nB311_p0707b16║能行道於當世。由此觀之，可謂諸帝王聖賢，有不足
J34nB311_p0707b17║以化人行道者，則亦闢而除之，如秦始皇盡一坑乎？
J34nB311_p0707b18║殊不知神聖之道，其教化微密，而成就世人者，人不
J34nB311_p0707b19║自知之，謂帝力於我何有也？豈真帝力之無加於民
J34nB311_p0707b20║乎？或曰：如佛法之大，人固有所不見，爭奈如古來亦
J34nB311_p0707b21║有不法之僧，及殺盜淫穢，身居梵剎，心在利名，口誦
J34nB311_p0707b22║佛經，心行垢濁，乃至慳貪嫉妒，貢高我慢，不知因果
J34nB311_p0707b23║罪福，此等不軌，安得使世人見之，不生瞋恨，欲除滅
J34nB311_p0707b24║之？曰：誠可恨矣，固不可以責佛教也。此或讀書不成，
J34nB311_p0707b25║學武不就，工商不利，技藝不售，或犯王法而無所逃，
J34nB311_p0707b26║或敗人倫而無所倚，或官法為之漏網，或家教為之
J34nB311_p0707b27║墮綱，以致此敗壞之人，竊入法門，混為僧侶，包藏禍
J34nB311_p0707b28║心，仍縱惡業，不親知識，不近高明，以故於戒律不能
J34nB311_p0707b29║約束，於禪慧不知歸依，遂為肆無忌憚之行，所謂賊
J34nB311_p0707b30║人假我衣服、破我律儀，而壞我法門也。此豈天竺國
J34nB311_p0707c01║來者哉？是亦王正家法所不及教化，而逋逃以壞我
J34nB311_p0707c02║教門也。使有如我佛棄金輪王位，及我諸祖見世道
J34nB311_p0707c03║之虛幻，悟生死之無嘗，捨功名恩愛而入空門，慕性
J34nB311_p0707c04║命智慧而歸覺道者，寧有如此可瞋恨、可除滅之賊
J34nB311_p0707c05║人乎？或曰：既有如此賊人，入此法門，何不以微玅方
J34nB311_p0707c06║便，攝化此種類乎？曰：然。須知佛教慈悲，於此等人，未
J34nB311_p0707c07║常不攝化也。蓋彼雖假托為僧，實不曾入真知識門
J34nB311_p0707c08║中，受其攝化，即或有之，終難容彼非類，彼自相容納，
J34nB311_p0707c09║自成其非類也，豈真與法門有薰染哉？即歷代聖世，
J34nB311_p0707c10║亦不能全無此人，但教化之綱紀不壞，雖間有不作
J34nB311_p0707c11║法者，亦不足盡責於教化也。如朝庭官府之治化，大
J34nB311_p0707c12║權不移，即少有不法，置之刑憲，則亦懲惡勸善之道，
J34nB311_p0707c13║豈聖王之世，全無刑罰？若是，則聖王不制兵刑，但制
J34nB311_p0707c14║禮樂矣。蓋明刑正以弼教，即吾佛戒律之嚴，罪責之
J34nB311_p0707c15║重，亦所以弼教化也。不然，賞善罰惡之教廢矣。天地
J34nB311_p0707c16║有日月風雲，不能無雷霆霜雪，又況於人乎？聖人作
J34nB311_p0707c17║春秋之大義，正以明賞罰而行上天之正道也。今有
J34nB311_p0707c18║聖天子以天下為一家，以萬民為一體，為當以三教
J34nB311_p0707c19║治化之綱宗，九流百技為治化之綱目，使三教聖人
J34nB311_p0707c20║之法相與攝授，九流百技之事相與維持，即於佛道
J34nB311_p0707c21║之教，正者崇之尚之，異者闢之除之，如朝廷之官府
J34nB311_p0707c22║有陞降黜陟之法，舉賢退不肖，則教化行，風俗美矣。
J34nB311_p0707c23║能使佛教亦如官府之敕命職掌，使有道德者主其
J34nB311_p0707c24║經、律、論、禪、淨土、止觀、功行等教以禁制之，則不法者
J34nB311_p0707c25║法、不軌者軌，又何有亂法亂僧以壞王化哉？如有聖
J34nB311_p0707c26║主賢臣能相與主持佛教，如主儒教，並行於世，則互
J34nB311_p0707c27║相為理，豈不大翼王化為至治哉？或曰：此議甚善，予
J34nB311_p0707c28║竊有疑焉。使聖君賢臣專立佛法，將使天下人盡趣
J34nB311_p0707c29║為僧而廢人倫乎？予笑曰：吾佛氏之教，非欲盡使人
J34nB311_p0707c30║削髮為僧而棄人倫之道也。經云：「應以佛菩薩身得
J34nB311_p0708a01║度者，即現佛菩薩身而為說法，乃至應現長老身、居
J34nB311_p0708a02║士身、比丘身、優婆塞夷身、阿修羅、人非人等身而為
J34nB311_p0708a03║說法。」如華嚴善財童子參五十三善知識，皆各類中
J34nB311_p0708a04║人，曾無數人是僧也。即佛、菩薩、緣覺、聲聞之稱者，非
J34nB311_p0708a05║盡削髮之僧也。佛者，覺也，如此方稱聖人也。菩薩者，
J34nB311_p0708a06║覺有情也，如此方稱大賢也。緣覺、聲聞者，二乘小果
J34nB311_p0708a07║也，如此方稱君子賢人也。況僧者，眾也，亦非以削髮
J34nB311_p0708a08║為僧，但此方僧與俗異，故以此削髮者稱為僧耳。以
J34nB311_p0708a09║法義而論，僧乃梵行清白為名，非特圓頂方袍也。即
J34nB311_p0708a10║佛法入東土，悟入此法者，亦多帝王、宰官、居士，豈人
J34nB311_p0708a11║盡欲削髮為僧，然後始可入佛道乎？毘盧佛皆有髮
J34nB311_p0708a12║有冠，而菩薩位中各各皆有寶冠纓絡，何嘗有僧俗
J34nB311_p0708a13║哉？使世主能尊重佛法而行之，則世間出世間原不
J34nB311_p0708a14║相隔礙。又況學佛之心獨寬於順俗，出家之行尤凜
J34nB311_p0708a15║於禁僧，先必絕欲枯情，不食眾生之肉，不行殺盜淫
J34nB311_p0708a16║妄之事，今世間人孰能盡驅之不愛功名利祿，捨其
J34nB311_p0708a17║恩愛欲樂而盡為僧哉？放心放心，不必如此過慮也。
J34nB311_p0708a18║或曰：成佛之道，貴證一心正覺，原不分僧俗也，何從
J34nB311_p0708a19║上佛祖必以出家而成正果？如釋迦文佛先自捨父
J34nB311_p0708a20║母、妻子、王位、國城，於雪山修苦行而悟道，此非獨以
J34nB311_p0708a21║出家教後世乎？曰：此正所謂並行不悖也。使天下皆
J34nB311_p0708a22║以名利恩愛幻妄身世為實證，則天下古今無一人
J34nB311_p0708a23║能捨妄想執著矣。惟佛能捨世間倫常恩愛之執著，
J34nB311_p0708a24║則世間人始知妄想執著為生死結縛，必須於倫常
J34nB311_p0708a25║恩愛而不執倫常恩愛，始得心寓根身器界中，而不
J34nB311_p0708a26║為根身器界之所迷昧也。不見堯之蕩蕩民無能名，
J34nB311_p0708a27║舜禹之有而不與乎？正所謂外其身而身存，不有天
J34nB311_p0708a28║下而能治天下者也。如世間人好財者不可臨財，好
J34nB311_p0708a29║色者不可親色，好氣者不可平氣，好酒者不可監酒，
J34nB311_p0708a30║然則有勢利恩愛而結心者，孰能即勢利恩愛而超
J34nB311_p0708b01║然不執著哉？故必如佛祖能捨勢利恩愛以證自心
J34nB311_p0708b02║性，始可復於勢利恩愛中示現以度人也。如觀世音
J34nB311_p0708b03║初於聞中入流忘所，寂滅現前，而後㘞地一聲，絕後
J34nB311_p0708b04║重甦，忽然超越世出世間，獲二種殊勝，上合諸佛同
J34nB311_p0708b05║一慈力，下合眾生同一悲仰，所以能隨應一切身而
J34nB311_p0708b06║為說法。夫能天能人者，豈天人之所能哉？惟非天非
J34nB311_p0708b07║人，乃能天能人，是則觀自在炤見五蘊皆空，所以不
J34nB311_p0708b08║自有其身，乃能普見一切色身也。世人不達五蘊本
J34nB311_p0708b09║空，以為皆學佛則無人倫，豈悟超宗過關者，止有一
J34nB311_p0708b10║寔乎？析言人倫恩愛，乃色受二蘊所攝，色受蘊破，則
J34nB311_p0708b11║四惡道與人天二道之分段生死，皆了不可得，又安
J34nB311_p0708b12║知有超出胎卵濕化等十二類身？如二乘菩薩，有戒
J34nB311_p0708b13║身、定身、慧身、願身、意生身、自覺聖智身，不屬諸情識
J34nB311_p0708b14║報應哉？悟本空而發大願，乃可語耳！土蟲不知水魚，
J34nB311_p0708b15║水魚不知空鳥，空鳥不知山獸，山獸不知人民，人民
J34nB311_p0708b16║中有貧賤不知富貴，愚癡不知聰慧，地獄不知天堂，
J34nB311_p0708b17║邊方不知中國，村邑不知京都，凡夫不知聖人，處世
J34nB311_p0708b18║不知出世，色相不知法身，小乘不知大乘。何故？各自
J34nB311_p0708b19║陷於心境所差分矣！何可互相責備，求其逆幾順理，
J34nB311_p0708b20║費隱彌綸，皆如通儒大聖之玅，盡此旨哉？使予當年
J34nB311_p0708b21║不親參此出世法，透過向上宗旨，不特與世法人難
J34nB311_p0708b22║言，即於出世法中，人與言向上事，亦猶與夢人說覺
J34nB311_p0708b23║也，何能使直下即頓悟哉？入我宗門，更須知有尊貴
J34nB311_p0708b24║一路自別，何況於世人乎？故吾特舉從來神聖道治，
J34nB311_p0708b25║而發其終始本末，蓋於先天不違，後天奉時之中，拈
J34nB311_p0708b26║出向上一路，千聖不傳之密，以待頂門具眼者，神而
J34nB311_p0708b27║明之，天下幸甚！法門幸甚！
J34nB311_p0708b28║三教會同論
J34nB311_p0708b29║或問：師欲會同三教，有是說乎？曰：三教之道，原本自
J34nB311_p0708b30║同，予何人，敢會之哉？昔之為萬世師者，集群聖之大
J34nB311_p0708c01║成，惟周孔子。今之為萬世君者，會三教之統宗，惟我
J34nB311_p0708c02║太祖也。或曰：孔子前有堯、舜、禹、湯、文、武、周公，豈有所
J34nB311_p0708c03║未及歟？曰：非此之謂也。天地定位，文明方興，堯、舜授
J34nB311_p0708c04║受，是開宗明道之聖人也。禹、湯、文、武，平水土，定禍害，
J34nB311_p0708c05║乃撥亂反正之聖人也。武王、周公，繼志述事，制禮作
J34nB311_p0708c06║樂，乃參贊化成之君師也。此時方成一王之法，更無
J34nB311_p0708c07║異道，又何復有會同之事哉？至孔子時，伯夷、伊尹、柳
J34nB311_p0708c08║下惠諸聖，各得一道，跡有異同，獨孔子祖述堯、舜，憲
J34nB311_p0708c09║章文、武，始終條理，玉振金聲，無可無不可之時中，集
J34nB311_p0708c10║群聖之大成，自生民以來，未有如孔子者，此天地所
J34nB311_p0708c11║以為大也。老聃隱於周，為柱下史，世無人識，亦不能
J34nB311_p0708c12║見用於世，獨孔子屈身問禮，乃退與門人稱為猶龍。
J34nB311_p0708c13║而老聃潛出函關，關令尹瞻紫氣，留著道德五千言。
J34nB311_p0708c14║後世以孔子尊稱老子如此，故道家別立門庭，尊始
J34nB311_p0708c15║祖也。至於釋迦，主於西域萬國，外人何得而知之？太
J34nB311_p0708c16║宰嚭問聖人於孔子，推及五帝，從容謙讓，乃曰：「西方
J34nB311_p0708c17║有大聖人焉，不治不亂，不言而信，不化自行。」嗣後千
J34nB311_p0708c18║年，至漢明帝獲金人之夢，而佛教始入東土。使當時
J34nB311_p0708c19║孔子不親問禮於老聃，誰知老氏其猶龍乎？孔子不
J34nB311_p0708c20║答太宰嚭問，又誰知西方有大聖人乎？夫老聃雖未
J34nB311_p0708c21║出道德五千言，釋迦雖未流教藏於東土，而孔子乃
J34nB311_p0708c22║能逆知老為猶龍、佛為大聖，則天下之能會同三教，
J34nB311_p0708c23║稱尊佛老者，莫過於孔子矣。故曰：為萬世師者，獨孔
J34nB311_p0708c24║子一人。非敢下堯、舜、禹、湯、文、武、周公也。使七聖生與
J34nB311_p0708c25║佛老同時，安知不如孔子之稱老為猶龍、稱佛為大
J34nB311_p0708c26║聖乎？蓋求其當機有據證者為標的耳。或曰：老聃亦
J34nB311_p0708c27║嘗稱西竺有古聖先生，善入無為，真吾師也。乃獨稱
J34nB311_p0708c28║孔子，而遺老聃之言，何也？曰：老聃當時未顯，世道獨
J34nB311_p0708c29║尊孔子，唯得孔子一人知佛老二人，則天下萬世莫
J34nB311_p0708c30║不信服，又何必拘老聃乎？然則亦須問釋迦當時不
J34nB311_p0709a01║知能會同三教否耶？而佛教中亦曰：「遣二大士為之
J34nB311_p0709a02║前矛，故有迦葉、儒童二菩薩，先往東震示現。」不然，何
J34nB311_p0709a03║老聃、孔子，一稱真吾師，一稱大聖人，乃儼合符節哉？
J34nB311_p0709a04║要不必舉老聃、釋迦能會同，直以世儒所尊尚之孔
J34nB311_p0709a05║子言為足徵，則天下萬世未有不足徵也。既徵信於
J34nB311_p0709a06║大儒，則老氏、佛氏之徒，不必求其信，而又不敢不信
J34nB311_p0709a07║也。故曰：三教之道，原本自同，予何人，敢會之哉？或人
J34nB311_p0709a08║踴躍而稽首曰：此萬世不易之言也。非師如此直剖
J34nB311_p0709a09║本色，孰能令天下人消其攻擊，領其精微？即以三聖
J34nB311_p0709a10║之言，為會同之真旨，此真所謂建天地而不悖，俟百
J34nB311_p0709a11║世而不惑也。但今世人尚有未聞師論者，不免竊疑
J34nB311_p0709a12║太祖神聖，何乃先得三聖之同然乎？曰：子不聞吾前
J34nB311_p0709a13║言乎？大凡聖帝明王御極，能正人心成世道者，莫非
J34nB311_p0709a14║皆佛聖示現，為君為師，始能會通至聖之教，以參贊
J34nB311_p0709a15║位育，而化成萬物。不然，雖出世為君為師，未有不雜
J34nB311_p0709a16║於偏僻之教，而遺害於世道也。故聖人迭出，皆神明
J34nB311_p0709a17║其故，而因時制宜，補偏救弊。三代之後，惟孔子、顏、曾、
J34nB311_p0709a18║思、孟，能維持三才之道。後來君師，不過循倣其郛廓，
J34nB311_p0709a19║而為學為治。或倣之未善，循之不精，未免流為雜霸
J34nB311_p0709a20║異端，後來生心亂政，流毒日深，天下國家，幾化為賊
J34nB311_p0709a21║盜禽獸，洪荒垢穢之域矣。嗚呼！使佛聖不重出生，而
J34nB311_p0709a22║龍飛九五，現帝王身，總三教之統宗，則今日無復漢
J34nB311_p0709a23║官威儀矣，安望重瞻三代之禮樂哉？且夫赤手開天，
J34nB311_p0709a24║成此德業，復堯、舜之世於已壞之時，言豈容易？是惟
J34nB311_p0709a25║嵞山聖人，乘夙願力，以慈悲喜捨四無量心，而憐愍
J34nB311_p0709a26║濟度此蒼生赤子也。所謂能尊三教，正所以為三教
J34nB311_p0709a27║之尊也。自生民以來，孰能握其樞紐，以君臨天下若
J34nB311_p0709a28║是者哉？一為大成之孔子，一為時乘之聖帝，統宗既
J34nB311_p0709a29║定，雖千聖復起，不能易也。孔子知佛、老於前，而千年
J34nB311_p0709a30║之後，未有能知佛、老與孔子原本自同，能會其原者。
J34nB311_p0709b01║孔子曰：「吾從周。」則今日之鼎定三教者，誰之力耶？門
J34nB311_p0709b02║庭堂奧，世皆茫然，各恃所知，互爭強闢，轉使天下萬
J34nB311_p0709b03║世疑惑，而亂其道治。開闢至今，有開必先，既有三教
J34nB311_p0709b04║之名，應當盡三教之實，而究心其源，順理其委，先立
J34nB311_p0709b05║其大，自反諸己，乃能率循其固然之條理，以順大同
J34nB311_p0709b06║無我之至治。不則人人私其學，家家異其教，遂使天
J34nB311_p0709b07║下是非紛紛，雖聖賢屢出，扶偏救弊之不暇，又何暇
J34nB311_p0709b08║責天下相忘於大同無我之化哉？吁！以時乘統御之
J34nB311_p0709b09║神聖，洞徹古今，鼎足三教，而天下萬世尚有未知其
J34nB311_p0709b10║微者，盛為此懼，故不辭僭議之罪，斧鉞之誅，以闡發
J34nB311_p0709b11║之，寧得罪於無知，不敢得罪於諸聖人也。或人曰：尚
J34nB311_p0709b12║有意外之疑，請更決焉。如師云：孔子稱老聃為猶龍，
J34nB311_p0709b13║此蓋孔子問禮，見其超忽世教，不可以度數拘束，如
J34nB311_p0709b14║龍之變化無常耳。老子之道，當身未試，後世去聖已
J34nB311_p0709b15║遠，又安能效用於實事？猶學屠龍者，雖能曲盡其玅，
J34nB311_p0709b16║其如無所適用於人間世乎？今師謂後世好猶龍之
J34nB311_p0709b17║稱者，遂尊之為道家之祖則可，直謂孔子必取以適
J34nB311_p0709b18║世，用為會同之道，則恐未盡然也。又孔子答太宰嚭，
J34nB311_p0709b19║以大聖人為不治不亂，不言而信，此秪可行之於西
J34nB311_p0709b20║域，如中國自黃帝有涿鹿之戰，堯舜有四凶之除，湯
J34nB311_p0709b21║武有南巢孟津之舉，周公有管蔡之變，即孔子亦有
J34nB311_p0709b22║三都之墮，又安所用大聖人之不治不亂不言乎？今
J34nB311_p0709b23║謂後世好佞聖之稱者，遂以為釋氏之祖則可，直謂
J34nB311_p0709b24║孔子必取以適世，用為會同之道，則亦恐未盡然也。
J34nB311_p0709b25║太祖以道教可以治身，佛教可以治心，即如度數可
J34nB311_p0709b26║以觀天時，堪輿可以察地理，醫之可以療病，卜之可
J34nB311_p0709b27║以知幾，相之可以識神，算之可以定分，凡有利於于
J34nB311_p0709b28║民用，亦使民各安生理而已。如必曰深知孔子有必
J34nB311_p0709b29║取佛老之道，能會同儒教之治世，而鼎定三教，以垂
J34nB311_p0709b30║繞宗，則不惟妄測神聖之淵涵，亦且厚誣先聖之立
J34nB311_p0709c01║極。聞吾師之論者，如河漢逕庭，無乃使天下後世復
J34nB311_p0709c02║為不可論，而重重翻案，遂致異端紛紛，不可以制止
J34nB311_p0709c03║乎？況孔子嘗云：「道不同，不相為謀。」今師必欲捏合之，
J34nB311_p0709c04║不太多事歟？曰：善哉！子之問。子不見同人先號咷而
J34nB311_p0709c05║後笑乎？子曰：「君子之道，或出或處，或默或語。二人同
J34nB311_p0709c06║心，同乎善，而不貴同乎不善也。」夫孔子之云道不同
J34nB311_p0709c07║者，蓋曰聖人之道，若不能同諸天地人物，則天地人
J34nB311_p0709c08║物之性情氣化，皆不相謀於一人矣。世儒不達聖人
J34nB311_p0709c09║正言似反耳。聖人無己，而無所不己。故曰：會萬物以
J34nB311_p0709c10║為己者，其惟聖人乎？乾九五曰：「大人者，與天地合其
J34nB311_p0709c11║德，與日月合其明，與四時合其序，與鬼神合其吉凶。
J34nB311_p0709c12║先天而天不違，後天而奉天時。」天且不違，而況於人
J34nB311_p0709c13║乎？況於鬼神乎？使孔子不能知來藏往，內秘外現，則
J34nB311_p0709c14║近不聞老聃之賢，有資大用，何肯委質問禮於彼，而
J34nB311_p0709c15║稱為猶龍？遠不知西方之化，深於至治，何肯退讓當
J34nB311_p0709c16║仁，而且稱為大聖，高於五帝耶？鶴鳴在陰，其子和之。
J34nB311_p0709c17║在大人之神明，先天地，通六合，貫古今，蘊寂感，而冒
J34nB311_p0709c18║其如斯，蓋體度本如是也。且聖人學無常師，即三人
J34nB311_p0709c19║同行，必有一言一行之善，可以擇為我師者。況自稱
J34nB311_p0709c20║為猶龍，為天聖治，而肯昧心以憚勝己，不師而從之
J34nB311_p0709c21║哉？是蓋確有據證為可徵信，非漫言欲捏合之也。至
J34nB311_p0709c22║高皇以神武不殺，而掃亂還治，刱業之正大，自古未
J34nB311_p0709c23║有。天生命世之聖，固非世人黭淺所能窺測者，又肯
J34nB311_p0709c24║以佛、老清淨無為、不適世用之教，與孔子會同為鼎
J34nB311_p0709c25║定之統宗哉？若以清淨無為即謂之不適世用，則上
J34nB311_p0709c26║天之載，無聲無臭，不顯之德，端拱無為，與不見而彰，
J34nB311_p0709c27║不動而變，無為而成，惟天為大，蕩蕩無名，亦當稱之
J34nB311_p0709c28║為不適世用，不足以會同孔子之教也耶？若以戰涿
J34nB311_p0709c29║鹿，除四凶，墮三都等，謂非無為之治，則天地亦不應
J34nB311_p0709c30║有霜雪雷霆之肅殺，但當有風日雲雨之生長也。禮
J34nB311_p0710a01║樂征伐，因二以濟，刑一勸百，小懲大誡，正小人之福，
J34nB311_p0710a02║君子之慶也。夫又安知易之包決，兩端用中，如日月
J34nB311_p0710a03║之代明，如四時之錯行，而享無為之化哉？夫中國之
J34nB311_p0710a04║異於異域者，以有聖人、倫物、禮樂、身心、性命之道，交
J34nB311_p0710a05║錯成此人文，而後鴻圖大業，於斯為盛也。不然，何以
J34nB311_p0710a06║為重輪繼照之昭代？何以為並行不悖之天地？亦何
J34nB311_p0710a07║以盡此文仁覺之廣大精微也乎？或人再拜曰：予亦
J34nB311_p0710a08║痛心於三教大聖之道。世無知者，不究天人費隱，輒
J34nB311_p0710a09║敢詆訾大聖，為世亂階。故予不惜狂愚之言，扣擊廣
J34nB311_p0710a10║大精微之論，以為天下美利，庶不負佛聖示現，欲此
J34nB311_p0710a11║道大同天下，使之洋溢覆載。凡有血氣者，莫不相謀
J34nB311_p0710a12║此大公無私之道，而各自尊親以高厚，悠久無疆也。
J34nB311_p0710a13║曰：有是哉！予今與爾，亦可謂同心斷金矣。
J34nB311_p0710a14║戊子冬，因江院王公屢慕師道化，求師語錄，因閱
J34nB311_p0710a15║師原道七論，謂不應稱明太祖三字，遂坐師獄中，
J34nB311_p0710a16║師不辯。後陳太宰聞，命一吏省師索偈，師援筆書
J34nB311_p0710a17║云：「問予何事棲碧山？笑而不答心自閒。桃花流水
J34nB311_p0710a18║杳然去，別有天地非人間。」太宰得偈，嘉歎不已。旻
J34nB311_p0710a19║昭居士嘗問師安，師見惟談向上事，不及寒暄，故
J34nB311_p0710a20║居獄一年，未嘗有一字干王公大人，日於獄中著
J34nB311_p0710a21║金剛心經、周易衍義，以明內聖外王之道。成自匡
J34nB311_p0710a22║山圓通禮師足，問云：「不因漁父引，爭得見波瀾？某
J34nB311_p0710a23║甲到這裏，請問和上，這是甚麼所在？」師曰：「看腳下。」
J34nB311_p0710a24║進云：「鑊湯無冷處，和尚憑何立命安身？」師曰：「還要
J34nB311_p0710a25║別求麼？」進云：「曹山三墮，和尚即今居那一墮？」師曰：
J34nB311_p0710a26║「此中無人到。」進云：「風前吹玉笛，那箇是知音？」師曰：
J34nB311_p0710a27║「要他知作麼？」成禮退，師微笑。己丑秋，操江李公艽
J34nB311_p0710a28║過太平，入獄詢其事，道府諸當事一時畢集，因索
J34nB311_p0710a29║原道七論閱之，李公云：「此論道書也，明太祖豈可
J34nB311_p0710a30║不許人稱耶？明亦稱元世祖也，況其書刻在明崇
J34nB311_p0710b01║禎時耶？」遂一笑而釋之。師出，李公顧諸當事曰：「禁
J34nB311_p0710b02║之無慍，釋之無喜，此真道人也。」法子大成記。
J34nB311_p0710b03║管東溟志道曰：「迦文，聖之聖者也；老子，聖之智者
J34nB311_p0710b04║也；孔子，聖之仁者也；高皇，聖之時者也。」周六德曰：
J34nB311_p0710b05║「知、仁、聖、義、中、和，豈有次第哉？吾直以年歲舉之耳。」
J34nB311_p0710b06║郭青螺子章、吳觀我應賓從而暢發之。吾師此論，
J34nB311_p0710b07║正猶日月星辰常照天地間，午會人法齊彰，有開
J34nB311_p0710b08║必先，信夫！門弟子大中陳丹衷謹跋