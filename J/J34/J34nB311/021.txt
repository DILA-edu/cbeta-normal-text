J34nB311_p0710c01║天界覺浪盛禪師全錄卷之二十一
J34nB311_p0710c02║
J34nB311_p0710c03║門人　大成　大存　大然　大中　較
J34nB311_p0710c04║序
J34nB311_p0710c05║尊正規序
J34nB311_p0710c06║予昔以不知自己主人公落處，忽因聞貓叫有省，復
J34nB311_p0710c07║於諸祖語錄，如倒剎竿、青州衫等機緣，疑慮橫生。返
J34nB311_p0710c08║參久之，乃於一喝耳聾處，豁然驚悟，始知有宗門向
J34nB311_p0710c09║上關捩子。自是細究五家門庭堂奧，曲盡賓主人境
J34nB311_p0710c10║功位正偏之旨。及閱《華嚴》、《法華》諸大經論，洞見佛祖
J34nB311_p0710c11║建立開張，妙出言象。若不如是互換予奪，則身心性
J34nB311_p0710c12║命之機，不得鎔通廓徹。嗣參證於博山東苑，受印記
J34nB311_p0710c13║於壽昌之後，乃痛自感激曰：「佛祖深恩，難為酬報，獨
J34nB311_p0710c14║此弘揚法化，紹續宗風，使不斷絕，庶無孤負耳。」於是
J34nB311_p0710c15║思之，先聖以法為身，以慧為命，以微妙為食，以功德
J34nB311_p0710c16║為衣，以教化為門庭，以宗旨為堂奧，以參悟為真子，
J34nB311_p0710c17║以證成為法王，以叢林為場地，以眾生為本根，以規
J34nB311_p0710c18║矩為栽培，以薰習為雨露，以莊嚴為心花，以秘密為
J34nB311_p0710c19║覺果，以常住為壽元，以傳受為生育。是故一真法界，
J34nB311_p0710c20║以舍那為生父，以彌勒為導師，以普賢為長子，以文
J34nB311_p0710c21║殊為發機，以勝友為助道，以善財為初心，以眾生為
J34nB311_p0710c22║蕩子，以華藏為家鄉。夫如是，含靈之種性妙盡，而佛
J34nB311_p0710c23║祖之覺道圓成也。故予嘗以世人不知普賢稱長子
J34nB311_p0710c24║何義，蓋一切眾生皆有一子之分，特以捨父遠逃，流
J34nB311_p0710c25║蕩忘返故耳。自非普賢以十大願遍入剎塵，而接引
J34nB311_p0710c26║其就路還家，指點其轉身歸父，安得使此眾生本有
J34nB311_p0710c27║性中，迸出一念初心之善財童子，而念念圓成此正
J34nB311_p0710c28║覺哉。惟童子一念純真，全無變異，始終參歷，妙性如
J34nB311_p0710c29║如，以故末後初心愈明，更不必成佛而本自圓成也。
J34nB311_p0710c30║不見他佛發願，皆云願我來世得作佛時，以如何功
J34nB311_p0711a01║德智慧成就眾生。獨此普賢十願，則曰禮拜、稱贊、供
J34nB311_p0711a02║養、懺悔、隨喜、請法、請佛、隨學、順生、回向，是皆特作弟
J34nB311_p0711a03║子以奉父師之意，始使諸子得從其後而有所趨向
J34nB311_p0711a04║也。故舍那為父視子，普賢為子向父，善財為子承順，
J34nB311_p0711a05║觸背俱渾，如火續火，為主中主，所謂大人不失赤子
J34nB311_p0711a06║之心，赤子能全大人之性是也。今之主法建叢林者，
J34nB311_p0711a07║當如是住，則現世當身紹隆聖位，不待來生求證莊
J34nB311_p0711a08║嚴也。讀尊正規，知予此意，能發是願，則報恩有全矣。
J34nB311_p0711a09║崇禎十三年庚辰元旦，匡山圓通寺住持沙門道盛
J34nB311_p0711a10║謹題。
J34nB311_p0711a11║尊正規小序
J34nB311_p0711a12║觀我大雄調御丈夫之立出世法也，必先制戒律以
J34nB311_p0711a13║教誡諸佛子，使不敢越外作犯，始得直趨正覺之道。
J34nB311_p0711a14║迨至歷祖建立叢林，亦必因時制宜，以變化其戒律，
J34nB311_p0711a15║而折中為規矩，使參學之徒習知稱性之法，然後循
J34nB311_p0711a16║行安穩，自無破律犯戒之事。所以規矩立則僧徒齊，
J34nB311_p0711a17║而叢林之法化職此興矣。今融會先聖之法為尊正
J34nB311_p0711a18║規，凡住我叢林者，必先命教授令彼熟習其規，則自
J34nB311_p0711a19║無賞罰之過與相賊之弊也。然此非徒居眾者之所
J34nB311_p0711a20║當尊也，即使單丁住山，曠蕩行腳，能領略此中之旨，
J34nB311_p0711a21║則亦脫穎於凡聖叢中矣，豈曰法門小補哉？予昔嘗
J34nB311_p0711a22║於本閩福州羅山結制，時葉臺山相國偕曹能始諸
J34nB311_p0711a23║公過訪，見禪堂所立規條，乃大嗟曰：「是吾相業所不
J34nB311_p0711a24║及也，諸公毋忽之。」此正如二程子游古剎，見僧威儀
J34nB311_p0711a25║雍肅，乃相顧歎曰：「不意三代之禮樂在是。」嗚呼！使諸
J34nB311_p0711a26║佛祖師之道不與聖帝明王之法相參贊，則又安可
J34nB311_p0711a27║以西方之教一日暫居此土哉？故歷代國王宰臣之
J34nB311_p0711a28║所以護持佛者，正謂有此足以陰翼王化之所不逮
J34nB311_p0711a29║也，吾徒又安可自輕而不兢兢於尊正乎？
J34nB311_p0711a30║尊正鑒序
J34nB311_p0711b01║人之有生也，須遇三種大緣，始易於成立。三種者何？
J34nB311_p0711b02║一、生于聖明之世，而天下之化行俗美，則此生如蓬
J34nB311_p0711b03║生麻中，不扶自植也。二、生于善德之家，而天性之倫
J34nB311_p0711b04║常養育，則此身如旃林之木，無有異種也。三、遇賢哲
J34nB311_p0711b05║之師，而教誨之明嚴玅密，則此身如在冶之金，日見
J34nB311_p0711b06║其精也。是故君親師之恩，等于天地，尤有殊勝者，故
J34nB311_p0711b07║難可酬報也。人無三種之緣，又無天資之稟，則亦迷
J34nB311_p0711b08║墮乎無可救援之地矣。苟有天資之稟，初無三種之
J34nB311_p0711b09║緣，後或遇善機之觸引，或遭逆事之激成，或披佛聖
J34nB311_p0711b10║之典墳，或逢知識之指示，大生慚愧，創發宿因，頓捨
J34nB311_p0711b11║癡迷，猛發正志，將勤補拙，下體求人，深窮參證之功，
J34nB311_p0711b12║必盡性命之道，此則真自能成立之豪傑也，是豈容
J34nB311_p0711b13║易而得之哉？予痛念末世法弱魔強，成人之勝緣獨
J34nB311_p0711b14║少，壞人之惡境偏多，或有法而不能全，或有人而不
J34nB311_p0711b15║盡善，以故集先佛選聖之法為規，更彙參證肯切之
J34nB311_p0711b16║語為鑒，使此六種之機緣能就，則此尊正之叢席可
J34nB311_p0711b17║成，千古法門始終可以概見，天下參學庶幾可以統
J34nB311_p0711b18║收，而大多勝之三義，乃於此備舉之矣。即不然，有能
J34nB311_p0711b19║深心讀此規鑒，一身準此參同，雖生來無三大緣之
J34nB311_p0711b20║遭值，而末後得入先佛選聖之科，亦可謂不負此生
J34nB311_p0711b21║平之奇特也。夫古人豈獨異于今人也哉？蓋亦稱其
J34nB311_p0711b22║超類拔萃，能善用心，占地步，端趨向，以真參實悟佛
J34nB311_p0711b23║祖心法之玅，而行事取證皆有成驗者，足為現在人
J34nB311_p0711b24║天之規鑒，後世師宗之權衡者也。古人亦有遇三種
J34nB311_p0711b25║大緣，而無天資之稟，與無慚愧自勵之心，如今人之
J34nB311_p0711b26║不足稱者，不稱何礙焉？若以言不顧行，解不考證，而
J34nB311_p0711b27║亦隨聲稱之，則將須彌盧為載籍，亦不足多也。可見
J34nB311_p0711b28║古人之能善用心，玅在用佛祖之圓明玅心為本心，
J34nB311_p0711b29║如投胎于帝王，生來便尊貴無與等也。占地步，玅在
J34nB311_p0711b30║占佛祖之廣大地步為地步，如王子纔登于父位，天
J34nB311_p0711c01║下之臣民皆皈命也。端趨向，玅在端佛祖之嚴密趨
J34nB311_p0711c02║向為趨向，如王子秉政為帝主，全提其正令，殺活自
J34nB311_p0711c03║在也。果能承當此事，則決不敢以淺小之法自欺欺
J34nB311_p0711c04║人，決不敢以未悟證為已悟證，決不敢以未廣大為
J34nB311_p0711c05║廣大，以故能超乎其類、拔乎其萃，為人天之規鑒，為
J34nB311_p0711c06║佛祖之權衡也。今人有能追古人之尊貴如此者，豈
J34nB311_p0711c07║非法門之大幸哉？
J34nB311_p0711c08║會祖規序
J34nB311_p0711c09║予昔閱《五燈》，見從上佛祖始終之事，乃作法印記，有
J34nB311_p0711c10║六種綱宗：一、參悟；二、印證；三、師承；四、法嗣；五、家風；六、
J34nB311_p0711c11║付囑。始終雖分為六，其實統于一參悟也。使無參悟，
J34nB311_p0711c12║何有印證及師承哉？唯有參悟則有印證，因印證則
J34nB311_p0711c13║有師承，因師承則有法嗣，因法嗣則有家風，因家風
J34nB311_p0711c14║則有付囑也。所以威音王前無師自悟則可，威音王
J34nB311_p0711c15║後無師自悟而不有印證，則屬邪宗外道等無所據
J34nB311_p0711c16║證也。即我佛釋迦，亦自謂我於法無所得，故燃燈佛
J34nB311_p0711c17║即為我授記；若我於法有所得，則燃燈佛即不為我
J34nB311_p0711c18║授記。然則佛佛相傳，莫不因自悟而後有印證、師承
J34nB311_p0711c19║也。如釋迦于賢劫為第四佛，亦嘗以僧伽黎衣付迦
J34nB311_p0711c20║葉尊者，轉付慈氏佛出世傳授將來，豈非佛祖親相
J34nB311_p0711c21║授受而有所據證哉？故佛末後于靈山拈花，獨有迦
J34nB311_p0711c22║葉微笑，乃以正法眼藏、涅槃妙心、不立文字、教外別
J34nB311_p0711c23║傳之旨付與迦葉，為西天第一祖。而迦葉再傳阿難，
J34nB311_p0711c24║以至達磨始來東震，為初祖。傳慧可至曹溪，衣缽不
J34nB311_p0711c25║傳，獨以心法傳授南嶽、青原，分為溈仰、臨濟、曹洞、雲
J34nB311_p0711c26║門、法眼五宗。宋元間，溈仰、雲門、法眼無傳。迄至昭代，
J34nB311_p0711c27║秖有臨濟、曹洞二派，繁衍天下。中有提唱臨濟、曹洞
J34nB311_p0711c28║宗旨者，亦不過幾人。使今日濟、洞二家不得其真正
J34nB311_p0711c29║宗旨，安知不踵溈仰、雲門、法眼之流弊，以致無傳乎？
J34nB311_p0711c30║予於是乎懼，慨然將西天東土以至五家宗師，而會
J34nB311_p0712a01║其始終之旨，為《會祖規》，以表東西密相付，曾無二法
J34nB311_p0712a02║脈也。或問：師所會者，東西諸祖及五家之宗旨也，而
J34nB311_p0712a03║五家之子孫全不會歸，則何處見後世之流弊哉？予
J34nB311_p0712a04║曰：若廣收，則有五燈矣，又何從見吾會祖有提綱以
J34nB311_p0712a05║振其目，舉直以措諸枉乎？而後世之弊，正以不悟上
J34nB311_p0712a06║祖及五家之真正綱宗耳。使能悟上祖與五家真正
J34nB311_p0712a07║綱宗，則心心相印、法法相承，傳於萬古。如人之眼色、
J34nB311_p0712a08║耳聲、鼻香、舌味、身觸、意法等，皆天然體用之法，無有
J34nB311_p0712a09║一法能自越踰，亦無有一法能變易之也。或曰：如云
J34nB311_p0712a10║天然體用者，是世間有為有相之法也。是出世法，無
J34nB311_p0712a11║聖凡之得失，無迷悟之是非，何可以天然體用之法
J34nB311_p0712a12║而比擬哉？予曰：子知心外無法，法外無心乎？佛祖出
J34nB311_p0712a13║世之法，正以人不悟真如自性，而於根身器界妄生
J34nB311_p0712a14║迷悟，而自異其性相之法也。不見《法華》云：「是法住法
J34nB311_p0712a15║位，世間相常住。」以不壞世相而成法性乎？所以世尊
J34nB311_p0712a16║付法偈曰：「法本法無法，無法法亦法，今付無法時，法
J34nB311_p0712a17║法何曾法？」秖此一偈，便是佛祖天然體用不可變易
J34nB311_p0712a18║之微妙法印也。若知此意，則知吾作《會祖規》以存東
J34nB311_p0712a19║西密相付之根本法印，使後世子孫能悟此根本法
J34nB311_p0712a20║印，則五家門庭堂奧之宗旨不致流弊而無傳也。或
J34nB311_p0712a21║曰：《會祖規》乃會五家宗旨也，今五家秪有臨濟、曹洞
J34nB311_p0712a22║二宗，而三宗之後無傳，又何以會乎？予曰：夫五家之
J34nB311_p0712a23║宗旨即少林之宗旨也，既五家能悟少林之宗旨，豈
J34nB311_p0712a24║有少林之宗旨不可以會五家門庭施設堂奧深微
J34nB311_p0712a25║之宗旨哉？此吾深有望於具頂門眼、懸肘後符者，當
J34nB311_p0712a26║使一花五葉之宗旨重重開敷於天下後世耳。或曰：
J34nB311_p0712a27║近世叢林凋弊之極，不見漢官威儀久矣，況復得睹
J34nB311_p0712a28║三代禮樂之猶在乎？今日吾師立此會祖圖規，以揭
J34nB311_p0712a29║出西天東土及五家門庭堂奧之宗旨，實為天然體
J34nB311_p0712a30║用不易之常法，亦乃振古所未有之奇特也。予曰：此
J34nB311_p0712b01║不過竊取祖述於迦葉、達磨，憲章於馬、石五宗，以六
J34nB311_p0712b02║種綱宗而集始終一貫之大成耳，豈別有所謂奇特
J34nB311_p0712b03║之建立哉？
J34nB311_p0712b04║會祖規小序
J34nB311_p0712b05║或問：師著《尊正規》，以佛、菩薩及諸宗祖出世為人，種
J34nB311_p0712b06║種經、律、論、藏、淨土、止觀、懺法等，門庭施設，堂奧深微，
J34nB311_p0712b07║始終本末，折入禪宗，為集佛祖大成，已無餘蘊矣。茲
J34nB311_p0712b08║又作會祖圖，獨以禪宗為一叢林之式。今天下諸家
J34nB311_p0712b09║學人，見尊正規之妙，正恨其集會之未能，而師倏然
J34nB311_p0712b10║復先折出禪宗，自作一家，無乃方招之欲入，而又直
J34nB311_p0712b11║拒之遠去乎？予曰：非然。予所制選聖場會諸家為一
J34nB311_p0712b12║者，使知佛、菩薩與諸祖無二道也。如孔子當時刪《詩》、
J34nB311_p0712b13║《書》，定《禮》、《樂》，述《易經》，作《春秋》，使此五經為一內聖外王
J34nB311_p0712b14║之道，為萬古不易之宗也。今予重作宗門會祖圖式，
J34nB311_p0712b15║又如孔子述易之上下經，為之十傳，以集伏羲、文王、
J34nB311_p0712b16║周公創制之旨，而明周易之大成，使後世之宗易者，
J34nB311_p0712b17║則得其大全。如五經雖共為大全，而《詩》、《書》、《禮》、《樂》、《春秋》，
J34nB311_p0712b18║亦不妨各於本經有大全也。予今不特以宗門會祖
J34nB311_p0712b19║別作一統為大全，即經、律、論、觀，亦各有統為一大全
J34nB311_p0712b20║也。如禪自有五宗為統，經自有五教為統，律自有五
J34nB311_p0712b21║部為統，論自有五攝為統，而吾經、律、論、禪、淨等而大
J34nB311_p0712b22║統于佛者，正如《詩》、《書》、《禮》、《易》、《春秋》之大統于儒也。使經、
J34nB311_p0712b23║律、論、禪、淨等各無統紀，則選聖諸堂所學何事？所宗
J34nB311_p0712b24║何旨？而諸堂又何足以成此大統于選聖場哉？故吾
J34nB311_p0712b25║作會祖圖，則知經、律、論、淨、止觀、懺法等，皆當各會其
J34nB311_p0712b26║宗以成其大全，則殆可謂我佛始終一貫之大全也。
J34nB311_p0712b27║知吾此意，則隨宗隨處皆可建立，如治一經不妨會
J34nB311_p0712b28║通五經，治五經不妨會通一經也。或又問：如一經為
J34nB311_p0712b29║會通五經，與一宗之會通諸宗，亦可以取譬發明而
J34nB311_p0712b30║會通之乎？予曰：我昔嘗以五經喻一歲之四時，如吾
J34nB311_p0712c01║五宗與諸宗之相配亦然也。五經之喻為何？夫《書經》
J34nB311_p0712c02║有體仁之旨，足以長人，春也；《詩經》有嘉會之旨，足以
J34nB311_p0712c03║合禮，夏也；《春秋》有利物之旨，足以和義，秋也；《禮記》有
J34nB311_p0712c04║貞固之旨，足以幹事，冬也；《易經》則統此四德，如乾、元、
J34nB311_p0712c05║亨、利、貞以冒天下之道，一歲之統四時也。分而言之，
J34nB311_p0712c06║則五經各秉一時之正令；合而言之，則一經各具乾、
J34nB311_p0712c07║元、亨、利、貞之四德也。使五經各不具此四德，則聖人
J34nB311_p0712c08║之一言有不足為天下法也。此蓋論教之大端如此
J34nB311_p0712c09║耳。若但以大易能定天地、別尊卑以化成天下，將謂
J34nB311_p0712c10║《詩》、《書》、《禮》、《春秋》皆不足以定天地、別尊卑與化成天下
J34nB311_p0712c11║也耶？若於此會得聖人述大易之意，實是發揮四經
J34nB311_p0712c12║之意，則知吾作會祖圖之意，正所以發明選聖場諸
J34nB311_p0712c13║家之大宗旨也。即如經、律、論、觀、禪，以一歲四時配之：
J34nB311_p0712c14║經則勃然開發，春也；律則燦然敷陳，夏也；論則凜然
J34nB311_p0712c15║精覈，秋也；觀則冥然清徹，冬也；禪則渾然通洽，如歲
J34nB311_p0712c16║運無言而四時行也。單以禪宗配之：溈仰則如春之
J34nB311_p0712c17║生育，臨濟則如夏之明露，雲門則如秋之嚴峭，法眼
J34nB311_p0712c18║則如冬之精純，曹洞則如四季之統化也。此亦擬其
J34nB311_p0712c19║大概有如此折攝耳，豈溈仰、臨濟、曹洞、雲門、法眼之
J34nB311_p0712c20║宗旨有優劣同異乎？然必須悟此宗旨之妙密，始可
J34nB311_p0712c21║會通諸祖為一大成，庶使此宗傳之萬古而不可昧
J34nB311_p0712c22║滅，亦無有非人能破壞以篡亂之也。予於是先為是
J34nB311_p0712c23║說，使閱吾規者有以鑑于言象之外云耳。
J34nB311_p0712c24║會祖鑒序
J34nB311_p0712c25║從上佛祖之宗旨，心心相印、法法相承，傳至後世，有
J34nB311_p0712c26║不爽其印、有相似其印、有全失其印，而且偽其印以
J34nB311_p0712c27║為真印者。夫印一也，或印此而真，或印彼而偽，何也？
J34nB311_p0712c28║祖師真印，如王右軍之真帖，善摹者則逼真，不善摹
J34nB311_p0712c29║者則稍似，又不善摹者則失真而自為偽矣，與真帖
J34nB311_p0712c30║何與哉？此蓋摹帖者之有工拙也。如祖師之印，必得
J34nB311_p0713a01║其人之真則印之，非其人也則不印之矣，豈有真人
J34nB311_p0713a02║之印而肯印彼偽人乎？不見古人云：「大匠能誨人以
J34nB311_p0713a03║規矩，不能誨人以巧。」諸祖之印，猶規矩也，誨之以規
J34nB311_p0713a04║矩，則巧從之而出也，安能捨規矩而誨之以巧乎？雖
J34nB311_p0713a05║不能捨規矩誨之以巧，又安能執規矩誨之以必巧
J34nB311_p0713a06║乎？從上如佛以一音演說法，聞者隨類各得解，是佛
J34nB311_p0713a07║以一音之法印，如印空、印水、印泥，自成其所受矣。即
J34nB311_p0713a08║西天諸祖中，亦有一師陷于牛跡，而弟子分為六宗，
J34nB311_p0713a09║各唱異端，非達磨往而救之，則彼陷溺又何自而出
J34nB311_p0713a10║耶？所以諸祖不惜性命，為法求人，欲使此慧命不致
J34nB311_p0713a11║斷絕耳，不計其人必得必傳，亦不計其人為正傳為
J34nB311_p0713a12║旁出也。至於末後，當機決擇，傳受之際，不得不精嚴
J34nB311_p0713a13║而分皮分髓也。此正法眼藏流我東土，至黃梅有南
J34nB311_p0713a14║宗北宗之分，至曹溪為一枝橫出，得法者無數，獨南
J34nB311_p0713a15║嶽、青原二支子孫為盛，後人遂以為正傳，而南陽忠、
J34nB311_p0713a16║一宿覺、荷澤會諸師子孫微眇，後人遂以為旁出。如
J34nB311_p0713a17║馬祖同參六人，而南嶽以餘者得吾眉眼耳鼻舌，獨
J34nB311_p0713a18║以道一為得吾心善古今，而石頭於青原門下則曰：
J34nB311_p0713a19║「眾角雖多，一麟足矣。」又如馬祖與西堂、百丈、南泉翫
J34nB311_p0713a20║月，而馬祖以經入藏、禪歸海，惟有普願獨超物外，當
J34nB311_p0713a21║時之人豈不以南泉為逸格之奇乎？殊不知百丈海
J34nB311_p0713a22║出溈山、黃檗為二宗之祖，而仰山亦謂馬祖出八十
J34nB311_p0713a23║餘員善知識，惟百丈得大機，黃檗得大用，其餘皆唱
J34nB311_p0713a24║導之師。黃檗亦云：「馬祖出八十餘員善知識，問著箇
J34nB311_p0713a25║箇阿漉漉地，獨有歸宗老較些子。」若是，則仰山以南
J34nB311_p0713a26║泉、歸宗皆唱導之師，而歸宗又謂仰山決擇不精為
J34nB311_p0713a27║之漏網乎？而南泉、歸宗雖其後世子孫不能傳遠，然
J34nB311_p0713a28║彼趙州、長沙、高安輩大機大用震駭古今，世無與敵
J34nB311_p0713a29║也。又如睦州出自黃檗，巖頭出自德山，睦州能植臨
J34nB311_p0713a30║濟之大樹，又能接雲門之出群，巖頭能於鰲山以悟
J34nB311_p0713b01║雪峰，若此二老之後亦竟不傳，亦豈可謂法印之不
J34nB311_p0713b02║真乎？雲峰悅嘗稱雲門氣宇如王，亦自以巴陵鑒三
J34nB311_p0713b03║轉語可與己作忌。而巴陵出泐潭澄，嘗與黃龍南分
J34nB311_p0713b04║座說法，而悅公知南公未穩，乃曰：「雲門語如九轉還
J34nB311_p0713b05║丹，澄公有法與人，如汞銀見火則流。」誰謂死語能活
J34nB311_p0713b06║人乎？南公因此激發，始入慈明之室，遭其譏呵，乃大
J34nB311_p0713b07║悟。及其接人，亦如汾陽慈明，其法嗣真淨文輩出世，
J34nB311_p0713b08║五祖演稱其有雲門作略。東林總亦出自南公，則說
J34nB311_p0713b09║無事禪，嘗印可蘇子瞻、張無盡。蘇公不能當佛印玉
J34nB311_p0713b10║泉之機鋒，張公又重受兜率真淨之煆煉。至於慈明，
J34nB311_p0713b11║又出楊岐會，會出白雲端，端出五祖演，演出圓悟勤，
J34nB311_p0713b12║勤出大慧杲、虎丘隆。而大慧之門，網羅天下，如馬祖、
J34nB311_p0713b13║臨濟之中興。不知隆公之瞌睡虎，出應庵華、密庵傑
J34nB311_p0713b14║之嗣，直傳至于今也。又如石頭之出藥山儼，儼出道
J34nB311_p0713b15║吾智、雲巖晟、船子誠，三人相亞豎而出。道吾之出石
J34nB311_p0713b16║霜諸，雲巖之出洞山价，船子之出夾山會，而石霜、夾
J34nB311_p0713b17║山之後，亦竟無傳。獨洞山出曹山寂、雲居膺，而曹山
J34nB311_p0713b18║名振天下，咸推尊之曰曹洞宗。殊不知雲居出同安
J34nB311_p0713b19║丕，以至太陽玄，玄幾絕，以托付浮山，而得投子青，青
J34nB311_p0713b20║傳芙蓉楷，以至少林雪庭裕，直至于今也。嗚呼！孰知
J34nB311_p0713b21║佛祖以一時之慧命傳於萬世者，皆賴有真正法印
J34nB311_p0713b22║而親相授受哉？若謂南陽、永嘉、南泉、歸宗、趙州、睦州、
J34nB311_p0713b23║巖頭、道吾、船子、巴陵、雲峰、黃龍、佛鑑、佛眼、大慧諸大
J34nB311_p0713b24║宗師子孫後亦不傳則可，若謂法印之不真與不可
J34nB311_p0713b25║傳于後，又奚可哉？如法印之真也，則天下後世自有
J34nB311_p0713b26║能讀其法語、聞其機用，如吾先壽昌經和尚讀惟寬
J34nB311_p0713b27║禪師大好山一語而頓悟從上宗旨者，何代無其人
J34nB311_p0713b28║哉？或問：古今之人有於佛祖言教一見其語而悟，有
J34nB311_p0713b29║參久而後悟，有參而錯會遇師友鏟除指點、敲擊煆
J34nB311_p0713b30║煉而後悟者，有參久不悟至於決擇知識又不悟，或
J34nB311_p0713c01║反於古人語及知識語下謬生知解、自為明悟，更不
J34nB311_p0713c02║受明眼指點煆煉者，或終身參學毒入骨髓而不可
J34nB311_p0713c03║救藥者，若此輩其功過為何在乎？曰：此無他也，秪是
J34nB311_p0713c04║最初一念無真為了生死心耳。若有真為生死心者，
J34nB311_p0713c05║未有參學親炙知識而不悟自己本分及佛祖宗旨
J34nB311_p0713c06║者也。其始過在無為生死心，其次見知識門庭熱鬧，
J34nB311_p0713c07║其貪欲之心轉為求名聞利養，乃至于佛祖言語、文
J34nB311_p0713c08║字、道理、知解、慧悟五種執著為障為礙。所謂語言、文
J34nB311_p0713c09║字、道理、知解、慧悟愈高，而生死情識執著計取之心
J34nB311_p0713c10║愈甚，故雖于佛祖宗旨上著到，而實生死偷心不死。
J34nB311_p0713c11║如毒藥入於牛乳，變為酥酪醍醐之上味，而此上味
J34nB311_p0713c12║尤能殺人也。故云：醍醐上味為世所珍，遇斯等人翻
J34nB311_p0713c13║成毒藥。正以最初無此真正根本，末後安得有真正
J34nB311_p0713c14║因果哉？然則佛祖之道為無救藥于此輩乎？夫藥正
J34nB311_p0713c15║為療此等病也，如能去害藥之忌，則藥靈而病除矣。
J34nB311_p0713c16║用其藥而不去其忌，則藥有夾毒不能單行矣。況此
J34nB311_p0713c17║妙藥能入人骨髓經絡，而毒物夾入藥中，則藥到于
J34nB311_p0713c18║骨髓經絡之處，而毒亦到于骨髓經絡之處矣。大法
J34nB311_p0713c19║醫王又奈之何哉？此非佛祖法藥之過，乃受法藥者
J34nB311_p0713c20║之帶雜毒之過也。不見古人云：惟琉璃瓶始能盛師
J34nB311_p0713c21║子乳，餘器盛之則裂而失其乳矣。佛祖之道非人不
J34nB311_p0713c22║傳，傳之非人則破法而壞道矣。故余集諸祖參悟真
J34nB311_p0713c23║機可為心法正印者，評之於《五燈熱》中，可與《會祖規》
J34nB311_p0713c24║參看，則全得諸祖門庭堂奧宗旨之密也。此卷但採
J34nB311_p0713c25║諸錄中有可作鑒誡者，評之為《會祖鑒》，以防其真器，
J34nB311_p0713c26║去其雜毒，純粹其宗旨，精嚴其傳受，使五宗之根本
J34nB311_p0713c27║法脈常住於叢林，可以經大傳遠而不混亂與昧滅
J34nB311_p0713c28║耳。
J34nB311_p0713c29║五燈熱序
J34nB311_p0713c30║圓通燥性杖人曰：自予本來熱性，一朝觸發，直欲八
J34nB311_p0714a01║面燎人。因閱《五燈會元》，愈覺火就燥而此熱燄愈不
J34nB311_p0714a02║能自掩也。何則？夫世間、出世間之最猛烈者，莫過於
J34nB311_p0714a03║火。火性一發，則大千法界，無論凡情聖解，殊相劣形，
J34nB311_p0714a04║入此性火真空，如紅爐飛雪，了無可得。故我釋迦於
J34nB311_p0714a05║一切法了無所得，始獲燃燈授記，相繼日月燈明。是
J34nB311_p0714a06║知火之最親切處，全在此熱性猛烈耳。火乃熱燄之
J34nB311_p0714a07║名，熱乃火光之實。惟此實相無相微妙法門，獨我世
J34nB311_p0714a08║尊於空劫之前，㘞地迸出，指天指地，洞燒十方，仍自
J34nB311_p0714a09║深匿雪山，夜半忽復頓現。及至五時設化，於火宅中
J34nB311_p0714a10║燒出諸子，以迄末後拈花，如大火聚人天百萬，近之
J34nB311_p0714a11║則燎卻面門，惹發迦葉煆金夙火，熱性不禁，遂乃破
J34nB311_p0714a12║顏微笑。是則雄雄之尊，唯火與火乃能親相授受也。
J34nB311_p0714a13║自迦葉以此熱心相傳，燈燄相續，傳至達磨，火性急
J34nB311_p0714a14║烈，走向東來，燒得神光了不可得。以至南嶽青原，析
J34nB311_p0714a15║為五家，分燈列燄，熱性相炎。所以古人師資激揚，參
J34nB311_p0714a16║證心法，是皆熱性相摩，觸發本有靈燄，而傳此千聖
J34nB311_p0714a17║不傳之密旨也。若是死水裏浸，非魚龍之熱性攪動，
J34nB311_p0714a18║則寶藏不興；頑石裏藏，非錐鑿之熱性攻擊，則火星
J34nB311_p0714a19║不迸；枯木裏隱，非陽春之熱性吹噓，則花果不生；冷
J34nB311_p0714a20║灰裏埋，非薪木之熱性燒燃，則火種斷絕。所以參學
J34nB311_p0714a21║之人，若非熱心相激，真性洞明，又安能迸出胸襟，透
J34nB311_p0714a22║出頂𩕳，使此靈光獨耀，迥脫根塵，而光天照地，耀古
J34nB311_p0714a23║騰今也哉？自宋元之末，熱性漸微，燈光散亂，以致鬼
J34nB311_p0714a24║火燐光互相起滅，造妖捏怪比比然矣。今之學者多
J34nB311_p0714a25║無熱性，秪向古人光影門頭，藉此為見識知解，東戲
J34nB311_p0714a26║西弄，孰能捨此性命，入大火聚，如善財童子，稟此根
J34nB311_p0714a27║本烈性，投身於勝熱三昧火中，而頓發自心無差別
J34nB311_p0714a28║智之光燄乎？更有白癡，不知何者是火，竊相似語，或
J34nB311_p0714a29║以螢光為火、或以橘皮為火，則其弄光影者，愈訛而
J34nB311_p0714a30║愈背矣。其弄光影者，或能一念知非，猶足投身火中，
J34nB311_p0714b01║燒去從前妄計生死執著之根，所謂近火易焦，因風
J34nB311_p0714b02║吹火尚不遠也。蓋傳燈者，傳此熱燄也。惟此熱燄乃
J34nB311_p0714b03║能燒絕生死知見，透出真性靈明，若秪弄此光影，徒
J34nB311_p0714b04║益顛倒迷狂耳。今人漫以為喻，殊不知獨有此火，死
J34nB311_p0714b05║中有活、活中有死，縱橫異類，出入死生，其火所觸之
J34nB311_p0714b06║處更不容他一物，而又能成一切物也。雖則大千性
J34nB311_p0714b07║相承此火力而成，大千性相承此火力而壞，而此熱
J34nB311_p0714b08║燄之性且亙古今而不變，超生滅而常存，又孰敢以
J34nB311_p0714b09║成與壞而擬議於其間哉？雖然，孰不有此熱性？設使
J34nB311_p0714b10║不遇師友真火觸發，又安能透此靈燄與佛祖爭光
J34nB311_p0714b11║而照徹天地哉？了知此義，則此親傳熱燄之恩真不
J34nB311_p0714b12║可得而昧滅也。以故乃於五燈中擇出師資，參悟熱
J34nB311_p0714b13║性相觸最猛烈者，一一評出而激揚之，或拈或提，或
J34nB311_p0714b14║徵或詰，或揀辨其正邪，或定當其宗旨，蓋欲與佛祖
J34nB311_p0714b15║發揮秘奧，使此法眼妙心真實熱燄不致斷絕而傳
J34nB311_p0714b16║無窮也。或有人問：秪如師資未相激發之時，這箇熱
J34nB311_p0714b17║性安寄在何處？燥性杖人拈如意擊頂𩕳曰：你不見
J34nB311_p0714b18║東家點燈，西家暗坐？
J34nB311_p0714b19║壽昌闃然禪師指據錄序
J34nB311_p0714b20║從上佛祖出世，及所留言教，直是與人指點與據證
J34nB311_p0714b21║耳。使指點而不發機，據證而無省悟，則雖有出世言
J34nB311_p0714b22║教，亦何預人之生死性命哉？予丁巳年，隨侍博山、東
J34nB311_p0714b23║苑二先師，為先壽昌師翁上壽。時諸耆年，羅列滿堂，
J34nB311_p0714b24║而目中已默識其概矣。因就寢室，詢其門下潛有所
J34nB311_p0714b25║契之人。翁從容曰：「潛契者不無，何可盡說似人？要自
J34nB311_p0714b26║有不可掩者耳。若夫元著、元瑩、元謐諸子，皆有省發，
J34nB311_p0714b27║其老而逝者，足以自了。但出世為人，須如南堂所謂
J34nB311_p0714b28║必得十全始可也。彼元謐者，其年尚未，看將來操履
J34nB311_p0714b29║之時緣耳。」予謹拜命，因去金陵，而闃大師亦去燕都。
J34nB311_p0714b30║明年正月，翁忽遷化。四月間，師從燕都歸，會予天界，
J34nB311_p0714c01║兩相悲感，更與訂約。以機緣不偶，隔去二十有年。客
J34nB311_p0714c02║冬，予始返壽昌，掃先翁塔。師乃屈身推揚，為振祖道。
J34nB311_p0714c03║適與師坐禪，因問曰：「某聞海岸黃居士深與師伯投
J34nB311_p0714c04║契，嘗有偈頌相激，且極力勸請出世，何固吝不為先
J34nB311_p0714c05║翁一光大乎？」師曰：「吾自度不暇，敢越分為人？此黃公
J34nB311_p0714c06║護法如是耳。」予曰：「聞黃公再三書來，索法語于浙中
J34nB311_p0714c07║授梓，何不先付現前人作一題目乎？」師笑曰：「此是道
J34nB311_p0714c08║璞竊有所錄，予已取而焚之矣。」予數索不得，因密令
J34nB311_p0714c09║侍者揭篋取之，師於是無可奈何。予曰：「今日捉獲師
J34nB311_p0714c10║伯贓物了也。」師曰：「賊聻？」予曰：「洞上這枝花影自有人
J34nB311_p0714c11║承當在。」予即書其事以作緣起。至於發揮公之出世
J34nB311_p0714c12║指據大事，則海岸未了公案當自來結款也，予直名
J34nB311_p0714c13║其錄曰《指據》。異日于此錄中能發機省悟者，是亦不
J34nB311_p0714c14║負立法與流通者之深心云。崇禎丁丑孟夏，法侄道
J34nB311_p0714c15║盛題于祖庭方丈。
J34nB311_p0714c16║憨山大師全集序
J34nB311_p0714c17║余嘗思聖賢立身維世，或開創，或繼述，或守成，或重
J34nB311_p0714c18║興，或救弊，其大經大法制作之微，事無不周，義無不
J34nB311_p0714c19║備，使千萬世下有能尋其旨趣，皆可因之而振起也。
J34nB311_p0714c20║我佛祖出世為人，以超生死立性命之法，而化凡聖
J34nB311_p0714c21║迷悟之心，其示現普門，感應異類者，豈非以續三世
J34nB311_p0714c22║之慧燈，傳大千之種智乎？憨山大師生平已見於著
J34nB311_p0714c23║述，與諸明眼傳記贊銘，舉世莫不知為再來肉身大
J34nB311_p0714c24║士矣，余何能贊一辭？蓋痛念法門而有感焉。當宗門
J34nB311_p0714c25║凋落之際，憨山與雲棲、達觀稱三大師，相為鼎立以
J34nB311_p0714c26║悟宗門之人，不據宗門之位，是預知宗門將振，故為
J34nB311_p0714c27║大防，獨虛此位而尊此宗，使狂妄僭竊之徒自生畏
J34nB311_p0714c28║懼，而不敢眇視輕踐，此其心又奚啻程嬰、杵臼哉？嗚
J34nB311_p0714c29║呼！有三大師如此光明赫奕於前，而後世尚有僭竊
J34nB311_p0714c30║不恤為大師之罪人者，寧不大可慨歟？雖然，孔子作
J34nB311_p0715a01║《春秋》正萬世名義，雖不能使萬世之名義皆正，而不
J34nB311_p0715a02║正者亦何能逃《春秋》之誅？余昔年見大師贊予壽昌
J34nB311_p0715a03║先祖及撰塔銘，即「突出大好山，千里遙相見」之句，已
J34nB311_p0715a04║知與先祖把手共遊向上一路矣。至於平生說法著
J34nB311_p0715a05║作，曲盡一代時教始終本末，全體佛心、全行祖意，其
J34nB311_p0715a06║提唱拈頌及指示偈語，曾何減於古人？曾何讓於今
J34nB311_p0715a07║人？天下後世自知師實祖位之人、不居祖位，豈可以
J34nB311_p0715a08║師不自居即為非祖位人乎？師沒後二十二年而全
J34nB311_p0715a09║身不壞，與曹溪六祖開創重興無有二義，其進於維
J34nB311_p0715a10║世大經大法而能續法身慧命，誠無不周、無不備也。
J34nB311_p0715a11║茲者，大師之孫堅如欲募刻師《夢遊全集》，特請為序
J34nB311_p0715a12║而贊成之，予嘉其為法忘軀之誠，因述余仰止慕慨
J34nB311_p0715a13║之思云爾。
J34nB311_p0715a14║紫竹林集序
J34nB311_p0715a15║孔子曰：「辭達而已矣。」教中云：「宗通而後說通。」蓋情見
J34nB311_p0715a16║乎辭，不以辭害意，正是意句俱得，宗說皆通也。況文
J34nB311_p0715a17║言為載道之器，非文言則道不足以傳。如吾佛祖，皆
J34nB311_p0715a18║生西域，滅度之久，孰能知之？亦必籍此言教，始得親
J34nB311_p0715a19║見親聞，始知吾人具有，秪因迷悟而差失耳。末法捨
J34nB311_p0715a20║此文字言教，又從何而悟入乎？予癸未冬，于金陵會
J34nB311_p0715a21║顓大師，相與莫逆，偶別往浙，扶竿徑山。今日重來白
J34nB311_p0715a22║門，而師已示寂于紫竹林矣。予深悼而弔之，其室中
J34nB311_p0715a23║有千輻、佛地二子，彙師生平法語著作，名《紫竹林集》
J34nB311_p0715a24║以請余曰：「此吾師生平之骨髓，師意不欲人序，故闕
J34nB311_p0715a25║如也。師獨推重和上，和上俄至，則此感應道交，甚為
J34nB311_p0715a26║奇特，末後光明，不待和上發揮之，而誰望乎？」余謂紫
J34nB311_p0715a27║竹言教，久信海內，何用更贅？但師之法語著作，皆從
J34nB311_p0715a28║胸中流出，稱性而談，所謂言與心親、行與道合，非世
J34nB311_p0715a29║人揣摩摹擬之辭翰，與浮言過實者所可比也。有能
J34nB311_p0715a30║讀此集，知其意句嚗嚗落處，則亦可從此悟入心性
J34nB311_p0715b01║之密，恩逾父母矣。法乳所流，寧有窮哉？
J34nB311_p0715b02║重刻證道歌註頌序
J34nB311_p0715b03║還丹一粒，點銕成金；至理一言，轉凡成聖。此惟吾宗
J34nB311_p0715b04║門足以當之，故予嘗令學人熟讀寶誌公《十二時歌》、
J34nB311_p0715b05║傅大士《心王銘》、三祖《信心銘》、永嘉《證道歌》、石頭《參同
J34nB311_p0715b06║契》、雲巖《寶鏡三昧》諸著作，參研久之，自能隨事觸機，
J34nB311_p0715b07║頓入圓明玅性。何則？此諸祖如大醫王，從曠劫來遍
J34nB311_p0715b08║採奇異方藥，修煉微玅靈丹，末法之人何幸遇此？如
J34nB311_p0715b09║靈丹在口，但能信而吞之，便足起死回生，轉凡成聖，
J34nB311_p0715b10║豈非《證道歌》中所謂「粉骨碎身未足酬，一句了然超
J34nB311_p0715b11║百億」乎？世人以諸祖無有法嗣，又孰知愈於有法嗣
J34nB311_p0715b12║者之法乳益深乎？吾弟子姚愚谷嘗隨予廬山圓通，
J34nB311_p0715b13║偶得竺源禪師所註《頌證道歌》，不啻如獲髻珠，深為
J34nB311_p0715b14║秘惜。去年攜來金陵，質顓大師贊其梓行，亦自於林
J34nB311_p0715b15║中剃落，改號千輻。今復乞予序其流通之意，予曰：「善
J34nB311_p0715b16║哉！從上諸祖不吝修證之勞，以自受用者施於末法，
J34nB311_p0715b17║而末法自惟將何以報深恩？今子廣為流通，何嘗非
J34nB311_p0715b18║析骨刺血之意乎？雖然，莫將容易得，便作等閒看。惟
J34nB311_p0715b19║真琉瓶能盛獅乳，其他則裂也。醍醐毒藥，辨之者誰？
J34nB311_p0715b20║往往一等癡狂，拾得古人現成快活之句以為己得，
J34nB311_p0715b21║更不思所謂證道，果證何道乎？果能證到絕學無為，
J34nB311_p0715b22║不求妄想不求真乎？果能證到，縱遇刀鋒常坦坦，假
J34nB311_p0715b23║饒毒藥也閒閒乎？若不能親悟親證古人證道所在，
J34nB311_p0715b24║直須生大慚愧始得。」竺源禪師機用縱橫，殺活自在，
J34nB311_p0715b25║雖能箭上加尖，未免平地陷虎。不惜性命漢子，到遮
J34nB311_p0715b26║裏也須別能破圍斬將，始有出身活路。
J34nB311_p0715b27║重刻悲華經序
J34nB311_p0715b28║予昔在穎州，同鹿門西公，嘗談釋迦牟尼佛悲誓宏
J34nB311_p0715b29║深，堪忍此五濁惡世，說難信法、行難行事，更令眾生
J34nB311_p0715b30║捨此方業苦，取諸佛淨土，其於極樂彌陀，獨為詳切，
J34nB311_p0715c01║六方諸佛，同稱希有。予意諸佛亦當有說娑婆世界
J34nB311_p0715c02║釋迦牟尼佛悲願經，專以呵責彼土諸菩薩弟子，毋
J34nB311_p0715c03║貪著勝玅境界，生娑婆親覲釋迦，即此濁惡心境，成
J34nB311_p0715c04║就六度萬行，而取正覺。予欲代彌陀說釋迦牟尼佛
J34nB311_p0715c05║經，以互相酬唱，不亦更顯發乎？西公大笑曰：「此即夢
J34nB311_p0715c06║筆和上本願經也。」相與撫掌，作一法喜。今唐宜之居
J34nB311_p0715c07║士，一見《悲華經》，即勸請流通，耿二憶居士，即捐資重
J34nB311_p0715c08║刻，固知寶藏如來與寶海梵志，一枝悲華，照十方剎，
J34nB311_p0715c09║曾未昧滅也，又安知非寶海梵志悲願所加被，而分
J34nB311_p0715c10║身揚化，與予互為證明乎？二居士既深信此經，肯自
J34nB311_p0715c11║擯棄其心，而不於生死海中，作度人舟乎？顧宜之居
J34nB311_p0715c12║士，猶有出入生死海中，未易遊行之懼。予曰：「二乘人
J34nB311_p0715c13║以生死菩提為二，以涉生死為破戒；大士以生死菩
J34nB311_p0715c14║提為不二，以捨生死為破戒。蓋大士以度生為行，捨
J34nB311_p0715c15║生死海，是捨諸佛菩薩之行願也，又從何而得證此
J34nB311_p0715c16║功德莊嚴哉？不特出世法如此，即處世大聖人，以天
J34nB311_p0715c17║下之溺為己溺，天下之饑為己饑，有一不被堯舜之
J34nB311_p0715c18║澤者，如己推而內諸溝中，萬方有罪，罪在朕躬，天下
J34nB311_p0715c19║有道，吾不與易。此皆大菩薩之悲願，決非獨善其身
J34nB311_p0715c20║之小賢可比也。至於教外別傳，全機大用，如洞宗禮
J34nB311_p0715c21║絕百僚之尊貴墮，不斷聲色之隨墮，披毛戴角之類
J34nB311_p0715c22║墮，超超乎千聖不傳之密，何嘗非悲華心之所發哉？
J34nB311_p0715c23║惟悟入此宗，乃能三墮縱橫，人境互奪，正偏玅協，玄
J34nB311_p0715c24║要同時，又孰謂宗教之不足以互相發明哉？」真參實
J34nB311_p0715c25║悟之徒，尤當速速細讀此經，則佛祖之恩，酬報有地
J34nB311_p0715c26║矣。
J34nB311_p0715c27║釋門真孝錄序
J34nB311_p0715c28║天地生人，人孝天地，受中以生，苟不自覺，又何效焉？
J34nB311_p0715c29║大小聖凡，惟反本者，覺而化之。有以五欲自覺，覺親
J34nB311_p0715c30║以及人者，此俗孝，效在三途也；有以五戒自覺，覺親
J34nB311_p0716a01║以及人者，此常孝，效在人天也；有以十善自覺，覺親
J34nB311_p0716a02║以及人者，此淨孝，效在釋梵也。已上三孝，世間覺也。
J34nB311_p0716a03║六凡以未出分段生死，尚昧于妄覺也；有以諦緣自
J34nB311_p0716a04║覺，覺親以及人者，此勝孝，效在二乘也；有以六度自
J34nB311_p0716a05║覺，覺親以及人者，此等孝，效在大乘也；有以性靈自
J34nB311_p0716a06║覺，覺親以及人者，此玅孝，效在佛祖也。已上三孝，出
J34nB311_p0716a07║世覺也。四聖以能出變易生死，證悟于正覺也。以世
J34nB311_p0716a08║間覺論，則人之有身，本於父母，惟孝父母，則能成生
J34nB311_p0716a09║身立身之事；以出世覺論，人之知孝，本於師法，惟孝
J34nB311_p0716a10║師法，則能成入世出世之事。故戒經先以孝順父母
J34nB311_p0716a11║師僧，孝順至道之法為宗旨，此正發明世法出世法
J34nB311_p0716a12║為大覺之真孝也。捨此生身生法之本，孰能成此立
J34nB311_p0716a13║身出世之大孝哉？今年禮雲棲塔時，建公以張夢宅
J34nB311_p0716a14║居士所集《釋門真孝錄》示予，予讀之，不勝擊節曰：「此
J34nB311_p0716a15║真吾意中事也，而居士先得之矣。」居士素皈依雲棲
J34nB311_p0716a16║大師，受菩薩大戒，深喜古航法兄報親庵之制，以為
J34nB311_p0716a17║盡善。今集佛祖經論真孝之法，以自覺覺親以覺人，
J34nB311_p0716a18║一心行持，怵然四顧，可不謂能覺世間出世間之孝
J34nB311_p0716a19║子，而自取其至效者乎？予喜其有同然之舉，因為之
J34nB311_p0716a20║序。