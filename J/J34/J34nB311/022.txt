J34nB311_p0716b01║天界覺浪盛禪師全錄卷之二十二
J34nB311_p0716b02║
J34nB311_p0716b03║門人　大奇　大忍　大健　大寧　較
J34nB311_p0716b04║序
J34nB311_p0716b05║合刻四當參序
J34nB311_p0716b06║予嘗欲以《楞嚴》、《僧寶傳》、《大易》、《南華》四種合刻，題其名
J34nB311_p0716b07║曰《四當參》，先自作序，以發明其合刻當參之意，使學
J34nB311_p0716b08║者知其要領，有所師承，而後參究，始得宗旨，不致亂
J34nB311_p0716b09║統無所歸也。今夏，陳旻昭侍御延于三藏閣避暑，薛
J34nB311_p0716b10║更生亦下榻其中。一夕，明月在樹，爽氣拂空，因談及
J34nB311_p0716b11║莊子天游，予曰：「此老游戲處，無人窺得，正儒者之教
J34nB311_p0716b12║外別傳也。」薛翁喜動眉宇，請予更痛快言之，予曰：「儒
J34nB311_p0716b13║之有《大易》，即佛之有《楞嚴》也；儒之有《南華》，即佛之有
J34nB311_p0716b14║禪宗也。治世之法，莫尚于五經，獨《大易》為諸經之本，
J34nB311_p0716b15║蓋聖人之道，皆取法于易也。聖人未作易，則此易理
J34nB311_p0716b16║具在天地人物中；聖人既作易，則天地人物之理具
J34nB311_p0716b17║在大易之中，所謂先天不違，後天奉時，範圍曲成，無
J34nB311_p0716b18║先無後者也。諸經皆因時事而作，其宗旨皆法乎易，
J34nB311_p0716b19║至于明天地之幾微，通生死之變化，豈諸經所幾及
J34nB311_p0716b20║乎？雖然，易之為易，全在規矩準繩之中，自非神而明
J34nB311_p0716b21║之，未免滯于名相，而不獲超超千言意之外。莊子憂
J34nB311_p0716b22║徇名執相者不達大道之原，往往自陷陷人，或流為
J34nB311_p0716b23║刑名術數，或流為輐斷鬼窟，或流于謑髁矯亂，至于
J34nB311_p0716b24║生心害事，僭竊鬥爭，豈不為贅疣桎梏者乎？故特作
J34nB311_p0716b25║寓言，詆訾羲軒，譏議孔子，正以不有帝王乃能為帝
J34nB311_p0716b26║王，不有天下乃能為天下，其解膠釋縛也，正正奇奇，
J34nB311_p0716b27║不可測度，大似吾宗之呵佛罵祖，別出全機大用，以
J34nB311_p0716b28║激揚向上者。諸子之中，更孰能立言秘密，寓意高深，
J34nB311_p0716b29║如莊子者乎？此正與五經相為表裏，而寔深為大易
J34nB311_p0716b30║標先天上載之真指歸也。五經後，決不可少此一種
J34nB311_p0716c01║奇特之書。世人徒以文章微渺誕怪，而忽其立言宗
J34nB311_p0716c02║旨，未免似乎毀謗先聖耳。若吾佛之藏海，浩瀚無涯，
J34nB311_p0716c03║其指歸宗旨，無尚于《楞嚴》。蓋《楞嚴》所攝十界聖凡之
J34nB311_p0716c04║依正，若性若相，若事若理，乃至始終本末，大小偏圓，
J34nB311_p0716c05║無不備具。又況言簡義豐，旨深趣遠，大含《華嚴》，統該
J34nB311_p0716c06║三藏，更無有過此經之廣博精微也。然此但能言中
J34nB311_p0716c07║顯無言，而未及于無言中顯無言。至于直指人心，見
J34nB311_p0716c08║性成佛之旨，又莫過于禪宗。禪宗之備，又莫過于《傳
J34nB311_p0716c09║燈》諸語錄。吾獨拈出洪覺範所著《僧寶傳》八十一人，
J34nB311_p0716c10║其人雖少，而二支五派，門庭堂奧，無不精攝。洪公大
J34nB311_p0716c11║才，傳各為贊，激揚此旨，其筆如太史公得《春秋》遺意，
J34nB311_p0716c12║大有關于宗門。又況此卷帙不多，足以配楞嚴而便
J34nB311_p0716c13║于參究。吾故曰：《大易》有《南華》，則天人之學通；《楞嚴》有
J34nB311_p0716c14║《僧寶》，則宗教之旨徹。四種合刻，則內聖外王，先佛後
J34nB311_p0716c15║祖，上下一致，表裏縱橫，而天下古今之道，從此擴充，
J34nB311_p0716c16║更無遺漏矣。此刻人人皆當置之案頭，日夕研究，簡
J34nB311_p0716c17║而易入，要而易從，無論治世出世，如如當當，皆不可
J34nB311_p0716c18║一日無此以自參證也。若不自參，無有是處。」
J34nB311_p0716c19║蓮峰紀事序
J34nB311_p0716c20║人生難得者知己，然貴自立，始能知人，不患人不己
J34nB311_p0716c21║知也。不獨人也，天地萬物皆然。如吾廬山，屹立於江
J34nB311_p0716c22║湖之間，控吳楚而引甌粵，摩蕩日月，吞吐風雲，神聖
J34nB311_p0716c23║為之棲游，英靈為之萃止，故能與五嶽比宗，萬峰作
J34nB311_p0716c24║祖，正以其自立之體才雄偉，而奇勝甲天下也。自匡
J34nB311_p0716c25║續廬于此山，而山有姓矣。自晉大元慧遠法師興東
J34nB311_p0716c26║林，而過江之宗、雷、劉、張依之以蓮社勝，陶淵明以風
J34nB311_p0716c27║節勝，白樂天、蘇子瞻以文行勝，劉道原、李公擇以藏
J34nB311_p0716c28║書勝，周濂溪以道學勝，赤眼諸公以禪宗勝，此皆有
J34nB311_p0716c29║以自立，故能取勝於名山，而山亦因以取勝於天下。
J34nB311_p0716c30║夫自古聖賢生於世，必與天地相參，然未有不能自
J34nB311_p0717a01║立而能受知於人也。至如蓮花峰祥菴主，纔聞洞山
J34nB311_p0717a02║聰公答泗州大聖揚州出現一語，便知雲門兒孫猶
J34nB311_p0717a03║在，千古稱知人者，未有不推祥公之知人為尤異也。
J34nB311_p0717a04║而周濂溪先生獨能探祥公之秘，與作方外游，結室
J34nB311_p0717a05║於蓮峰之下，至今想見孤峰獨秀中有光風霽月之
J34nB311_p0717a06║襟懷，泠然善也。如泗州聖祖能以帝王之道自立，而
J34nB311_p0717a07║取勝匡廬、湖、蠡之間，其天眼尊者、周顛仙、赤腳僧輩
J34nB311_p0717a08║便能相與酬唱，互為知己，而取勝於茲山、天池之間，
J34nB311_p0717a09║是非自立之能雄奇也哉？嘉靖間，有大安公慕祥公
J34nB311_p0717a10║遺址，重為開刱，嗣有澄捨上座，以此深固幽遠，直欲
J34nB311_p0717a11║活埋此中，以期大徹。江州萬寓菴虞部繼先人之志，
J34nB311_p0717a12║追古宿之風，以周子蓮而自標致，以祥公眼而自空
J34nB311_p0717a13║明，此其志則兼握世、出世法之機，而結秀於蓮峰，又
J34nB311_p0717a14║將流光於天宇也。今特以紀事屬予一言表之。吾讀
J34nB311_p0717a15║諸作，是皆迸破慧心，別寫蓮峰面目，就中指點天地
J34nB311_p0717a16║之離奇，拈提山靈之知己，如顧虎頭傳神寫照，使人
J34nB311_p0717a17║見毫楮間有起舞之蓮峰，足以開示人之心胸青青
J34nB311_p0717a18║欲滴矣。靈山固難孤負，知己又難解逅，今澄公、萬公
J34nB311_p0717a19║超然獨立，坐進此道，又何患靈山、知己不合兩采于
J34nB311_p0717a20║斯乎？
J34nB311_p0717a21║壽世篇序
J34nB311_p0717a22║耿孝廉九一先生，古之隱君子乎！人咸擬之五柳北
J34nB311_p0717a23║窗、羲皇上人。嗣君玉齊去秋金陵一見心協，即挽予
J34nB311_p0717a24║同歸天臺山，於是日夕與先生激揚向上事，機鋒峭
J34nB311_p0717a25║拔有似楊大年，惜予玅密鉗鎚不及唐明嵩耳！始竊
J34nB311_p0717a26║怪先生負天縱之資，何於世法、出世法一若付之天
J34nB311_p0717a27║然？久之，乃見先生深心，正所謂默成旋幹之幾、密迻
J34nB311_p0717a28║造化之柄者也。夫先生秉性之清，而貞介易於方世，
J34nB311_p0717a29║乃不輕其仕使，又安肯拖泥帶水為此法門之累哉？
J34nB311_p0717a30║故寧徜徉龍山梅水間，曲肱高臥，敲水煮茶，未常不
J34nB311_p0717b01║為木鐸之振、毒鼓之撾也。今先生年方耳順，道貌瑩
J34nB311_p0717b02║徹，如朝旭之初升，其長養於金剛無住心中，有不期
J34nB311_p0717b03║然而然者矣！居士欲為先生壽，商其至處，無一毫可
J34nB311_p0717b04║加於先生，獨先生一念好生之心不能自已。予曰：「善
J34nB311_p0717b05║哉！先生一家已躋仁壽之域矣！且集諸戒殺放生之
J34nB311_p0717b06║事以壽天下，則孝亦達諸上下矣！武林士夫為雲棲
J34nB311_p0717b07║壽，共贖西湖為放生池，亦同此意。今居士以此壽世，
J34nB311_p0717b08║即以壽先生慧命，如是莊嚴，何可思議？予又安能出
J34nB311_p0717b09║廣長舌為讚歎哉？」居士立將雲棲諸作及予推衍，擇
J34nB311_p0717b10║採成篇，題以《壽世》。予因讚曰：「龍山梅水，音合鐘鐸，仁
J34nB311_p0717b11║者之壽，仁者之樂。樂與人同，千古酬酢，錫類不匱，大
J34nB311_p0717b12║開樓閣。」
J34nB311_p0717b13║大觀馮席之遠復齋稿序
J34nB311_p0717b14║昔者仲尼之徒，常以天，以日月，以山海，以麟鳳，以賢
J34nB311_p0717b15║於堯舜，以自生民以來未有，比擬其師，稱尊其師，非
J34nB311_p0717b16║漫然也。至孔子問禮於老聃，而聃以去淫志驕態，與
J34nB311_p0717b17║聰明深察，近於死者為勉。時孔子退，與諸門人歎為
J34nB311_p0717b18║猶龍。夫以淫志驕態，加於溫良恭儉讓之孔子，何其
J34nB311_p0717b19║太逼乎？杖人曰：「非老聃之聖，必不能出此語；非孔子
J34nB311_p0717b20║之聖，必不能受此語。此惟聖人能遇聖人耳。」香嚴閒
J34nB311_p0717b21║禪師，智慧辨才。一日參溈山，山逼以父母未生前事，
J34nB311_p0717b22║窘不能對，遂棄平生所得。後因擊竹大悟，始向溈山
J34nB311_p0717b23║禮拜曰：「當日非承激勵，安有今日事乎？」此千古殺人
J34nB311_p0717b24║見血，刻骨相成者也。吾故謂天下有真人，始有真性
J34nB311_p0717b25║情；有真性情，始有真知見；有真知見，始有真事業；有
J34nB311_p0717b26║真事業，始有真文章。孔子於干戈隱几時，而歎文不
J34nB311_p0717b27║在茲，是何等性情乎？呼天呼死，逼出一真而已。西陵
J34nB311_p0717b28║馮席之，博學強識，雖當搶攘，未嘗廢筆墨也。一日持
J34nB311_p0717b29║所著《遠復齋稿》，問序于予，并求指示向上事。予讀李
J34nB311_p0717b30║冢宰序，已概見其志，有足以語向上，受本色鉗鎚者。
J34nB311_p0717c01║因欲益其所未益、損其所未損，淫志驕態，深察近死，
J34nB311_p0717c02║孰能免乎？乃以斬截性命之語，投之居士，立地欿然，
J34nB311_p0717c03║不啻香嚴初參溈老時也。山水聶公在坐，撫几曰：「此
J34nB311_p0717c04║吾師已為遠復齋序矣，已為擊竹發雷聲矣。便直下
J34nB311_p0717c05║翻然而起，則後死之斯文，尚未喪也。」
J34nB311_p0717c06║大輪高篤生舉餘編序
J34nB311_p0717c07║文字之通神明，其來已久。自蒼頡後，展轉變更，至程
J34nB311_p0717c08║邈隸楷，而書法定矣。古人觀天地萬物、艸木鳥獸，而
J34nB311_p0717c09║得其自然之文，如河圖、洛書，即一物可以窮盡兩閒
J34nB311_p0717c10║之精微，在人神而明之，無不洽通造化，玅協性情也。
J34nB311_p0717c11║至樂性餘，惟有本者善用其餘耳。屬文苟媮，六書訛
J34nB311_p0717c12║失矣，而人各逞其臆，窖縵鋒銛，無所不至，古來渾噩
J34nB311_p0717c13║之意，已殆盡無餘矣。乃於印章中，尚見有一二可存
J34nB311_p0717c14║古意者，其雕而不雕、琢而不琢，猶足以悟天地造化
J34nB311_p0717c15║之心焉。西陵高篤生，好古博攷，尤善印章，纔一見，即
J34nB311_p0717c16║問先天造命事。余曰：「未篆一畫，未下一刀，自己本印，
J34nB311_p0717c17║落在何處？如其茫茫，且請靜坐，返其不足，勿論有餘
J34nB311_p0717c18║也。」高子曰：「陳石弘先生示予兀坐荒齋，自看直下，今
J34nB311_p0717c19║得吾師竿頭進步，退尚敢欺耶？」一日，以舉餘編印章
J34nB311_p0717c20║稿質予，并乞一題，予乃拈古人作字之意，并示之以
J34nB311_p0717c21║未雕未琢先天之文，倘一朝神解，則天地人物，皆不
J34nB311_p0717c22║出吾靈印縱衡也。宗門三印，特為之洗磨耳。法名大
J34nB311_p0717c23║輪，字以玄照，進退且置，印出誰造？
J34nB311_p0717c24║為周子彝立存存號序
J34nB311_p0717c25║甲戌春，余之穎州，次南詔，正擬訪周元之居士，而居
J34nB311_p0717c26║士先知之。已偕諸弟子群從遇予於三皇閣，一見握
J34nB311_p0717c27║手，挽予天樂丈室，徹夜劇談。居士自謂生平潦倒，一
J34nB311_p0717c28║痛快事也。予亦感其精誠，喜其風雅，乃不自知其一
J34nB311_p0717c29║夕之晤，而翱翔百年矣。其長公繼善子彝者，於團圞
J34nB311_p0717c30║頭邊，囊錐忽露，質予以大易之旨。予良久乃彈指曰：
J34nB311_p0718a01║「若向此處徹去，則伏羲畫後之卦，可以加一倍法而
J34nB311_p0718a02║通之矣。」長公跫然而喜曰：「此希有也，即先聖未易措
J34nB311_p0718a03║辭，直寄微意於象外耳。某雖不敏，敢不謀事於造次
J34nB311_p0718a04║顛沛間哉？請以一號顏其齋，則時時提命矣。」予曰：「易
J34nB311_p0718a05║以生生為蘊，存存為門，開閉之樞，惟竭卓而知之。夫
J34nB311_p0718a06║繼成而存其存者，豈非卓然古今者乎？呼則應，扣則
J34nB311_p0718a07║靈，操則存，舍則亡，此一幾希，敢不戒懼？博約在我，才
J34nB311_p0718a08║竭而性如卓立矣，雖欲仰鑽瞻忽，末由也已。」予曰：「存
J34nB311_p0718a09║存，卓然立否？不竭才，無迴避也。嘻！良馬已隨鞭影去，
J34nB311_p0718a10║阿難仍在世尊前。」公喜曰：「踏殺天下，請書一紙。」
J34nB311_p0718a11║重刻僧寶傳序
J34nB311_p0718a12║劉少師是庵公，當阿衡大任，嘗留心宗教，極深研幾。
J34nB311_p0718a13║予一日寓泰定，會嗣公西佩居士，談及唐宋宗風之
J34nB311_p0718a14║盛，而元末已來寂寥之極。予曰：「彼時諸大宗師建立
J34nB311_p0718a15║法幢於此，列剎相望，故所遇皆是爐鞴鉗鎚之所，安
J34nB311_p0718a16║得不人人激烈，皆成利器哉？今求古人典刑亦不可
J34nB311_p0718a17║得，又安知有宗門向上事耶？予前日正與諸公敘及
J34nB311_p0718a18║宗教中最要二書，《楞嚴經》、《僧寶傳》刻出流通，使此方
J34nB311_p0718a19║常得見聞，如先壽昌閱《五燈》大好山一語，便足以中
J34nB311_p0718a20║興此祖道也。況此《楞嚴》一經，玅盡性相之旨，此經一
J34nB311_p0718a21║通，可以貫徹三藏之微；《僧寶》一傳，玅盡禪宗之旨，此
J34nB311_p0718a22║傳一通，可以烹化五燈之秘。我公為心法主盟而倡
J34nB311_p0718a23║布之，使西乾東震，慧命常昭昭然，豈不幸甚？」西公蹴
J34nB311_p0718a24║然起曰：「此吾先少師之遺志也。先少師嘗手自點閱
J34nB311_p0718a25║《僧寶傳》，不肖寶惜，不啻佛祖符印。」因即捧以示予。乃
J34nB311_p0718a26║焚香披覽，見其精心銳意，不特能發揮宗旨機鋒之
J34nB311_p0718a27║密，即一點最間，如珪如珠，毫無懈怠之筆，足見深入
J34nB311_p0718a28║精進三昧，能使讀者洞徹法源，無少昧滅也。予即請
J34nB311_p0718a29║而梓之。西公曰：「先人以點𪐴乙，止自一其心耳。宗門
J34nB311_p0718a30║不比教法，有定式可以描摹，不肖不敢忘先人之志，
J34nB311_p0718b01║敬授之梓，以公天下。其讚歎點最處，則別存之墨欄
J34nB311_p0718b02║外可耳。」余大喜曰：「是日日白椎而犍鐘也。駭雞犀枕，
J34nB311_p0718b03║能破人夢，八面奇止，烏可一向示人？又何不可示人
J34nB311_p0718b04║也乎？如此白椎、犍鐘，是誰側耳？」
J34nB311_p0718b05║湯季雲拈花社序
J34nB311_p0718b06║季雲湯公正將卜臨川山水佳處，欲結廬以放天真，
J34nB311_p0718b07║適浪杖人自匡山至，乃與景陵譚擬陶欣然相顧曰：
J34nB311_p0718b08║「異哉，此非天所授耶？」因特造予而問旨焉。予攸然而
J34nB311_p0718b09║笑曰：「方今天下非無奇貨可居，非無奇標可射，惟是
J34nB311_p0718b10║不能以道術相忘，漸使天下互相異同，以機智相攻，
J34nB311_p0718b11║而世與道交相喪矣。天真不存，雖欲放，奚以放？仲尼
J34nB311_p0718b12║有川上之歎，莊生有濠濮之思，忽然歎，忽然思，何為
J34nB311_p0718b13║者耶？將謂大覺於末後始有拈花之示，則前此者非
J34nB311_p0718b14║花乎？古今之密藏于何處？傳不傳，別不別，詎有奇貨
J34nB311_p0718b15║可居，奇標可射哉？知其無奇，是為真奇，一笑而已。公
J34nB311_p0718b16║等儼然，何不豁然，豁然此一笑而已，則何復有天真
J34nB311_p0718b17║之不放，道術之不忘哉。山川一花也，廬一花也，試自
J34nB311_p0718b18║拈之，自笑之。如天下復有拈我之拈，笑我之笑，是則
J34nB311_p0718b19║與我同參，即失之亦不遠也，而天下又何思何慮哉。」
J34nB311_p0718b20║二公果然相視而笑，予因命其社曰拈花。
J34nB311_p0718b21║唐集生大參集序
J34nB311_p0718b22║孔子以思無邪一言敝《詩》三百，果以魯頌駉駉而斷
J34nB311_p0718b23║章取之乎？端木之以貧富磋磨，卜氏之于繪事禮後，
J34nB311_p0718b24║皆斷章之別傳也。可與言詩，即可與言道也已。一艸
J34nB311_p0718b25║一木，一喙一羽，無不可以引觸，而用為素繪、寓其磋
J34nB311_p0718b26║磨焉，亦視其人之正志所感何耑耳。性情橐於心而
J34nB311_p0718b27║籥於思，思無邪而正用之，則性其情而旁通曲成之
J34nB311_p0718b28║情皆正矣。聖人同患至密，其幾惟在閑以為存，而存
J34nB311_p0718b29║其存者誠也。誠與思誠果二乎哉？行無事必有事，思
J34nB311_p0718b30║本無思，非憧憧也；不出其位，非死浸也。天下何思？惟
J34nB311_p0718c01║悟思無邪者享之。不然，執無思以契同，而不知正用
J34nB311_p0718c02║即得，則中外橫裂而反致危熏矣。又不然，苟非頑石
J34nB311_p0718c03║槁木，則狂逞鴟張矣。是誰能集思之正，以享何思之
J34nB311_p0718c04║天下哉？予前居廬山圓通時，李夢白大宰以予集說
J34nB311_p0718c05║通唐集生徵君，而徵君大為賞鑒，已與予作標竿之
J34nB311_p0718c06║先手矣。今始親晤于金陵，快談不二法門，公歎曰：「昔
J34nB311_p0718c07║有拙集失於兵火，偶一苾芻拾而藏之，近得還吾故
J34nB311_p0718c08║物，喜而奇之，而不忘其固陋。予與師神交想慕之久，
J34nB311_p0718c09║今獲心眼相照，創我未聞，其喜而奇，孰更過此？請師
J34nB311_p0718c10║一言附之方外，庶亦無負千古之旦暮也。」予何言哉？
J34nB311_p0718c11║請拈孔子一言以贈公。
J34nB311_p0718c12║丁蓮侶郡伯仗劍歌并序
J34nB311_p0718c13║蓮侶先生，異人也。居於世，能不染於世，而超超乎出
J34nB311_p0718c14║於世，此所以似蓮而異於人也。先生天資粹拔，有俠
J34nB311_p0718c15║心劍氣，雅自號為劍虹，此何等等歟！生平忠孝，能讀
J34nB311_p0718c16║書，善文章，其於功名富貴，且斬然無所累，此劍俠之
J34nB311_p0718c17║利用也。自皈心於雲棲，得淨業直指之法，此心愈俠，
J34nB311_p0718c18║劍氣愈精，進乎技矣。截無始之愛根，斷見生之結使，
J34nB311_p0718c19║剖心佛之秘旨，決品類之靈機，如所行事與著述，若
J34nB311_p0718c20║菂商慈燃出世、芥火淡話、蓮漏清音、故鄉消息等數
J34nB311_p0718c21║十種，皆妙盡直指傍提，恢恢乎遊刃有餘地矣。昔年
J34nB311_p0718c22║訪予，質正蓮社宗旨，予與盤錯之久，大快公心，謂得
J34nB311_p0718c23║未曾有，予亦為作序證據之。其嗣君菡生，夙承父志，
J34nB311_p0718c24║而又篤於禪宗，亦嘗偕李小有問法於予，大有激勵。
J34nB311_p0718c25║去年先生西逝，菡生以深知先生無如予者，乃徵予
J34nB311_p0718c26║一言，并光末後。予讀素法師贊與唐宜翁傳，見其始
J34nB311_p0718c27║終露布，隱顯畢羅，誠震旦異人，西方蓮侶也，予又何
J34nB311_p0718c28║贅哉！多生種此蓮花而享其報，人或言之；始終用此
J34nB311_p0718c29║劍氣而成其異，人不能知也。後世有慕蓮侶者，當先
J34nB311_p0718c30║得所仗之劍，則所向無前矣。以故無能為辭，而別為
J34nB311_p0719a01║之歌。歌曰：心何為而俠兮，如劍之雄。誰能得其柄兮，
J34nB311_p0719a02║凡聖不通。排雲棲之密闥兮，直奪其鋒。一句兀然兮，
J34nB311_p0719a03║誰敢以怪為籠。橫拈倒用兮，披剝法界之蹤。追歸于
J34nB311_p0719a04║吾金剛上師兮，令人齊拜下風。咦嘻！一劍兮誰欲知
J34nB311_p0719a05║公，請剔雙眉兮觀公始終。
J34nB311_p0719a06║吳二公半峰吟序
J34nB311_p0719a07║唐人之詩，不言禪而可禪，以其意句俱活，不死於法，
J34nB311_p0719a08║而機趣躍躍然在言外。故夫子稱詩可以興觀群怨，
J34nB311_p0719a09║蓋深有味乎性情之隱微也。而吾宗門每每引用下
J34nB311_p0719a10║語頌古，以發明別傳，是又禪不言詩而自有詩矣。荊
J34nB311_p0719a11║溪吳二公久參性命事，偶寄跡於天界半峰而有吟
J34nB311_p0719a12║焉，其邁往之氣、感慨之情，乃在言句之表。然居士方
J34nB311_p0719a13║銳志向上，一見予即絕倒，將知異日進步竿頭，則咳
J34nB311_p0719a14║唾掉臂皆無聲之詩、活句之禪，更當坐斷唐人，使無
J34nB311_p0719a15║舌者唱和可乎？半峰居士更勉其半。
J34nB311_p0719a16║古人幾序
J34nB311_p0719a17║予倚杖匡廬時，已識陳子伯璣矣。嘗與其岳翁劉西
J34nB311_p0719a18║佩稱其才，又於泰定寺與論雷澤之所以事親，牖里
J34nB311_p0719a19║之所以事君，喪家之所以感麟，為萬古格致真宗主。
J34nB311_p0719a20║而伯璣憬然感焉，又進之以吾宗，示以偈曰：「大用當
J34nB311_p0719a21║前無軌則，縱橫誰辨往來源？就中受得痛蹄踏，便解
J34nB311_p0719a22║木頭與碌磚。」此又不特以天下才士、天下理窟望伯
J34nB311_p0719a23║璣也。別來九載，伯璣偶至金陵，先寄自著《古人幾部》
J34nB311_p0719a24║二冊請正，自唐、虞以迄宋、元，上下幾千年間，得數百
J34nB311_p0719a25║十人，皆以一幾字評斷之。余乃喟然曰：「伯璣其進於
J34nB311_p0719a26║好學乎！夫幾莫尚於易，予嘗以易為幾書，知幾其神
J34nB311_p0719a27║乎！古今才性，皆出天定，惟聖人功在知幾，德在無我，
J34nB311_p0719a28║惟好學則能格致。清明在躬，雷雨出雲，研幾如燧，應
J34nB311_p0719a29║幾如鏡，誰謂知幾而猶自欺其好惡、自昧其短長乎？
J34nB311_p0719a30║稱物平施，謙之所以繼同人大有也。引而伸之，觸類
J34nB311_p0719b01║而長之，古今皆可與酬酢矣。夫人學焉而不能格者，
J34nB311_p0719b02║欲累之；人之不能無欲者，我蔽之；人之不能無我者，
J34nB311_p0719b03║不知真我也。知有真我，則萬物皆我也，天下有何不
J34nB311_p0719b04║平也哉？無欲而知幾，無我而物格，皆從格致研極入
J34nB311_p0719b05║此獨知之樂，而遊此同患之密，非恍惚影響可以決
J34nB311_p0719b06║擇聖凡迷悟，而遽託之浮沉游戲者向上一路，非親
J34nB311_p0719b07║過關，決不易言其為真知幾、真無我也。昔予望之以
J34nB311_p0719b08║辨往來源與受痛蹄踏，正在乎此。如或未然，人間世
J34nB311_p0719b09║大險阻場，何往而不顛蹶耶？伯璣其勉之。予欲去卻
J34nB311_p0719b10║部字，如余五燈熱，直謂之古人幾序。」
J34nB311_p0719b11║金剛般若經修行會義序
J34nB311_p0719b12║予癸未秋從匡廬來，倚杖長干，方與諸公提唱向上
J34nB311_p0719b13║事。唐宜之居士以夙負才名，精心佛學，為雲棲授記
J34nB311_p0719b14║弟子，嘗遍參諸家尊宿，獨決志於淨業。一日過訪，即
J34nB311_p0719b15║問：「《金剛經》中凡一切句皆云即非是名，為何義？」予視
J34nB311_p0719b16║曰：「只今是何義？」士曰：「此宗門不問，但請示教義。」予曰：
J34nB311_p0719b17║「秪此即非宗門，是名宗門；即非教義，是名教義。」士不
J34nB311_p0719b18║語。予曰：「太煞郎當也，且請吃茶。」士默然。嗣後予主靈
J34nB311_p0719b19║谷、天界、報恩諸期及武林、橫山，士皆過從，每發問，意
J34nB311_p0719b20║在剖折名義，予不忍鈍置，輒以本分事錐拶之，使其
J34nB311_p0719b21║直下自見也。今己丑冬，復從姑孰來石城方園，居士
J34nB311_p0719b22║乃持所集《金剛般若經修行會義》屬予為序，予曰：「居
J34nB311_p0719b23║士曾見予《金剛別拈》否？」曰：「韓聖秋曾示某看矣。」予曰：
J34nB311_p0719b24║「看到何處？」曰：「看到空生感泣處。」予曰：「居士意作麼生？」
J34nB311_p0719b25║曰：「某不獨不知空生感泣，即所拈漢高祖歸豐沛，會
J34nB311_p0719b26║諸父老，悲歌慷慨，泣數行下，不知其故。」予曰：「漢高祖
J34nB311_p0719b27║仗三尺劍定天下，到此大快志時，是何以泣？又豈可
J34nB311_p0719b28║以項羽迫於烏江亦悲歌而泣比之也？知漢高之泣，
J34nB311_p0719b29║則知空生之泣，不異於迦葉見拈花而微笑矣。然則
J34nB311_p0719b30║世尊托缽而歸，空生出歎希有，是真金剛般若，是真
J34nB311_p0719c01║修行樂處也，又何煩更問如何護念，如何付囑，如何
J34nB311_p0719c02║應住，如何降伏，與打葛藤，至如如不動，而後如幻如
J34nB311_p0719c03║夢也哉？予道：世尊面皮厚三尺，那堪更遭此惡水潑
J34nB311_p0719c04║乎？雖知三世諸佛不知有，狸奴白牯卻知有，到恁麼
J34nB311_p0719c05║時節，設使補處大士與無著、天親及圭峰、長水諸師，
J34nB311_p0719c06║各出手眼，論頌註釋，更與此會義修行之法，正須親
J34nB311_p0719c07║自透悟始得。不然，空中鳥跡，水底魚蹤，決非人之所
J34nB311_p0719c08║能描摸也。雖然，若非居士善入般若波濤，又安能別
J34nB311_p0719c09║出一頭，與格外人相見哉？」復呼云：「居士！只今是何義？
J34nB311_p0719c10║會麼？」
J34nB311_p0719c11║如湧錄序
J34nB311_p0719c12║高名美器，造物不與人全。友蒼庭公，天何獨以不世
J34nB311_p0719c13║之奇，如諄諄然命之而不惜，抑且巧獻其幾，以快成
J34nB311_p0719c14║其事？噫！此豈冥冥之天哉？蓋是友公能以法當自任，
J34nB311_p0719c15║乃必有為之志，故其事事皆天然妙協，又誰能不全
J34nB311_p0719c16║而奪之乎？友公前之所為，未問即近，自都門不避斧
J34nB311_p0719c17║鉞，圖存大藏經板於不壞，又值紫柏尊者石像湊送
J34nB311_p0719c18║龍子歸潭一事，又尋得笑崖月心和尚塔而重修之，
J34nB311_p0719c19║又預聞祖心將至，即設法救護其死命。此四者皆法
J34nB311_p0719c20║門所繫，不歸於他人，而獨歸於友公，得非公之手眼
J34nB311_p0719c21║異常，乃能自取之乎？鄙夫不知義之與比，而兩容頰
J34nB311_p0719c22║適，以消適莫，放利多怨，徒增患苦耳，何能成一事耶？
J34nB311_p0719c23║夫但成得一事者，雖若靳于神化，而神化如嚮，以命
J34nB311_p0719c24║之見義之勇，水火不敢與匹夫爭焉一事，即神化也。
J34nB311_p0719c25║此《如湧錄》，專為笑崖老人塔事，友公始終具述於前，
J34nB311_p0719c26║祖心諸子唱酬之詩隨附于後，讀此者足以風世矣。
J34nB311_p0719c27║笑崖子孫且滿天下，必有感慨末世之尚有人，能不
J34nB311_p0719c28║以親疏而自輕其大法之心者，不亦幸哉！
J34nB311_p0719c29║吳瑟黃竹山歸來吟序
J34nB311_p0719c30║陶靖節能不為五斗折腰，而賦歸去來門栽五桃，獨
J34nB311_p0720a01║以不汲汲於富貴，不戚戚於貧賤，儼然羲皇上人，故
J34nB311_p0720a02║其衝口清真古邁，直凌漢魏，追三百篇，令人讀之蛻
J34nB311_p0720a03║出塵埃之表，以為千古最樂人也。周濂溪嘗教人尋
J34nB311_p0720a04║孔顏樂處，是真有味乎大歸者。夫馳騖一世而不知
J34nB311_p0720a05║性命落處，可謂大歸乎？吳瑟黃，今處士也。瑟彼玉瓚，
J34nB311_p0720a06║黃流在中，其器何如，乃能見幾而作。從遠遊歸，卜居
J34nB311_p0720a07║於桃溪竹山，躬耕畝畝，樂志潛修，不敢多求於造物，
J34nB311_p0720a08║不可得而為者，則造化亦無從操縱其所以自為也。
J34nB311_p0720a09║異哉，今且進於性命以為大歸，樂以忘憂，有不可以
J34nB311_p0720a10║己者，予不徒以潔身獨善而高其志也。
J34nB311_p0720a11║薛那谷孝經通箋序
J34nB311_p0720a12║孝之時義大矣哉！先聖以此呼出人性命之本源，天
J34nB311_p0720a13║下古今無逃避處，特世人汩汩不自覺，而不能自孝
J34nB311_p0720a14║其本心耳。孝即覺也，覺即效也，效即教也。人不自覺，
J34nB311_p0720a15║而本覺固然，雖在茫茫中，原自不昧滅也。隔壁有人
J34nB311_p0720a16║呼其名，未有不覺而應者，雖則兩不相見，既呼而應，
J34nB311_p0720a17║則此身心性命、有無情域，又何能逃此覺耶？大庭廣
J34nB311_p0720a18║眾中，或尊或親、或主或賓，忽呼其人，獨此人起而應
J34nB311_p0720a19║之，則禮義儼然，不言而喻矣。良乎哉！夢人醒人，兩相
J34nB311_p0720a20║懸絕，忽于連床各寢中呼其人，即驚起而應之，則此
J34nB311_p0720a21║迷悟之關，如未生之前從何來，已生之後身何屬，見
J34nB311_p0720a22║今之身何所對，異日何所歸、何所全，皆儼然無能逃
J34nB311_p0720a23║此覺中也。人能自孝其本心，即自孝其天矣。覺萬世
J34nB311_p0720a24║之天以事其親，其達孝何如耶？故曰：孝則覺，覺則處
J34nB311_p0720a25║處見天則焉。不孝則不覺，不覺則處處傷犯、處處悖
J34nB311_p0720a26║逆，又何能自享此身心性命，而不觸不背于世出世
J34nB311_p0720a27║法之折攝哉？那谷翁年八十，不能一日忘孝，乃集《孝
J34nB311_p0720a28║經通箋》，以其精一自覺覺人，屬予一語以呼醒之。予
J34nB311_p0720a29║不敢以成佛成聖加于孝字之上，特拈出唯孝能覺，
J34nB311_p0720a30║覺能效，效能教，以發先聖之命意云爾。
J34nB311_p0720b01║薛旻曰：「六朝瑗禪師于定林寺講《孝經》、《禮記》，廬山
J34nB311_p0720b02║遠公箋釋《孝經》，誠有見于迦文以一大事出世，與
J34nB311_p0720b03║東土聖人不隔絲毫耳。余故拈契經之言孝者曰：
J34nB311_p0720b04║佛說孝經，如明教嵩禪師孝論，暨蓮池大士闡繹
J34nB311_p0720b05║孝義，陶靖節作孝傳，羅近溪諸公以向上發明，皆
J34nB311_p0720b06║附于此。大人不失赤子之心，正以最初方便為諸
J34nB311_p0720b07║佛密因而已。更生請杖人序之示愚，讀之怵然痛
J34nB311_p0720b08║曰：孝無終始，通於神明。孝無始，則在髮膚之前；孝
J34nB311_p0720b09║無終，則在身世之後。身從何來？心從何來？天從何
J34nB311_p0720b10║來？怵然先覺，灼然神明，自孝本心，即孝其天。若辱
J34nB311_p0720b11║其天，即傷其親。一呼孝字，大地同應，閭巷皆樂，孔
J34nB311_p0720b12║邇盜跖，難忘遺德。明發不寐，熏赫消歸，天人神鬼，
J34nB311_p0720b13║趨庭供養。是知禮樂文章，不過孝子之舞蹈；兵刑
J34nB311_p0720b14║地獄，豈比孝經之迅利乎？故曰：覺萬世之天以孝
J34nB311_p0720b15║吾親，此謂大報恩。」天界學人弘智謹記。
J34nB311_p0720b16║杖人曾序釋門真孝錄，又為邢開初橋梓放生養
J34nB311_p0720b17║親作致孝篇，一析世出世之孝為六種，一述感通
J34nB311_p0720b18║親切之故。由六種而析之，可以豁三藏之剝芭蕉；
J34nB311_p0720b19║由感切而怵之，誰不欲報恩耶？杖人一呼，大地震
J34nB311_p0720b20║動矣。天界學人陳丹衷謹識。
J34nB311_p0720b21║高玄期先生明水軒筆記序（諱道素，原名斗光）
J34nB311_p0720b22║天下乃古今人所公共之天下，此可能為者，彼亦能
J34nB311_p0720b23║為也。然而天下是非好惡，未有不同，亦未有不異，雖
J34nB311_p0720b24║萬有不齊，亦不能出此公共之同異也。以故有神聖
J34nB311_p0720b25║出世，為人立極，以道德功行制作文章，與天地均其
J34nB311_p0720b26║是非、通其好惡，為安身立命處世為人之法，是亦因
J34nB311_p0720b27║其是非好惡以成公共，使天下萬世不可以各自異
J34nB311_p0720b28║同，而外此公共之異同也。神聖則能通其變於古今，
J34nB311_p0720b29║賢哲則能定其變於一世，而愚迷者既不能通變，又
J34nB311_p0720b30║不能學定，則自陷其身世矣。故天下萬世獨賴神聖
J34nB311_p0720c01║之法為之定制，可變通也。其言定制者不知變通，言
J34nB311_p0720c02║變通者抹摋定制，喙嗚鬥勝，迷人愈深。夫豈知讀書
J34nB311_p0720c03║學道，成己成物，蓋有要焉。《易》言：幽明之故，感而遂通
J34nB311_p0720c04║天下之故。求其故，蓋有要焉。今閱高玄期先生《明水
J34nB311_p0720c05║軒筆記》，獨能推明古人而得其五要，上可通於神聖，
J34nB311_p0720c06║下可變其愚迷。自一身推之天下，自一物而通三才，
J34nB311_p0720c07║本自如是，何患其異同無不本如是也。先生之平日
J34nB311_p0720c08║發心為何如哉？予不能贅，請以此帙刮目讀之，當自
J34nB311_p0720c09║有躍然起者。
J34nB311_p0720c10║高寓公先生示兒語序（諱承埏）
J34nB311_p0720c11║今之天地日月，與古之天地日月無異；今之世界人
J34nB311_p0720c12║物，與古之世界人物亦無異。獨今之所謂聖賢仁義，
J34nB311_p0720c13║真偽虛實，與古大不相同者，其弊端安在？今之弊，正
J34nB311_p0720c14║如假死汞銀，雖亦可觀，一入爐火，其形神立時俱喪。
J34nB311_p0720c15║若古之百煉真金，雖經折挫，更入爐烹，愈見其精神
J34nB311_p0720c16║堅密，不可昧滅。何則？古之君子，其於立身處世，必以
J34nB311_p0720c17║戒慎恐懼為主，決不敢肆無忌憚，為放僻邪侈也。三
J34nB311_p0720c18║代之後，無真聖人學術者，凡一切稱為功名事業，制
J34nB311_p0720c19║作文章，多出於外騖，不肯研極，不知物則，又飾虛高
J34nB311_p0720c20║之詞，遂無忌憚。所以真聖賢仁義，少見於世，而風俗
J34nB311_p0720c21║靡靡，愈趨愈下，有不可挽迴者。雖然，豈天下真絕無
J34nB311_p0720c22║能戒慎者哉？予因高子念祖父遺稿，屬予為序。既述
J34nB311_p0720c23║其祖，復讀其父寓公先生之示兒語，引用古人之格
J34nB311_p0720c24║言，以警策子孫之倣傚，真可謂戒慎恐懼，有得於聖
J34nB311_p0720c25║賢之啍啍者矣。子輿氏有云：「大人者，不失其赤子之
J34nB311_p0720c26║心。」發願為大人者，請事斯語。
J34nB311_p0720c27║壽嵩乳密和上七秩序
J34nB311_p0720c28║法門，有時決不可無此一人，有時決不可有此一人。
J34nB311_p0720c29║何以見得如此利害哉？決不可有者，如演祖下開，聖
J34nB311_p0720c30║覺胸前似搗；太陽下平，侍者手丫難逃輩。使一有此，
J34nB311_p0721a01║則亂統滅宗，不勝危殆也。不可無者，如興化先侍臨
J34nB311_p0721a02║濟，次依三聖，後于大覺言下始悟臨濟於黃檗處三
J34nB311_p0721a03║頓道理，而不顧三聖之孤、大覺之賒，直嗣法臨濟，孰
J34nB311_p0721a04║謂此一瓣香燒得不親切乎？浮山先已師葉縣，後與
J34nB311_p0721a05║瑯琊覺同依太陽，密有契證。適太陽諸嗣早逝，乃托
J34nB311_p0721a06║浮山以接青鷹，代承其後，孰謂浮山不可為太陽之
J34nB311_p0721a07║嗣以續洞宗乎？使當年濟洞無此二人，則不致有今
J34nB311_p0721a08║日矣。即近世吾洞宗，自我廩山忠翁承宗鏡書老祖
J34nB311_p0721a09║付囑後，埋光鏟彩於盱江，不啻石霜之隱瓦窯、大隨
J34nB311_p0721a10║之藏枯樹，使不有我壽昌祖一人智過于師者，自能
J34nB311_p0721a11║物色而取法之，又誰見大好山之能突出，如須彌之
J34nB311_p0721a12║立太虛，而得博山、東苑如日月之輔而轉哉？予初出
J34nB311_p0721a13║即參扣博山，如攀乘雲之龍；後印囑東苑，如撩瞌睡
J34nB311_p0721a14║之虎。既喜二師雙乘法乳，尤幸親證壽祖，獨接宗源，
J34nB311_p0721a15║則予之遇祖父真萬世旦暮也，何敢自負此哉？博山
J34nB311_p0721a16║先大師有雪關誾首座，為人天眼目，如扶桑初旭已
J34nB311_p0721a17║不可掩，獨師太煞孤峻，無能扳躋，輒于急水灘頭拋
J34nB311_p0721a18║卻竹篙，溺殺無限英雄之客。使無雪關繼其法席，與
J34nB311_p0721a19║今嵩乳密公承其後，則予又何忍袖手坐視，而不為
J34nB311_p0721a20║浮山之痛於寤寐，為求異苗翻茂者，以酬祖父一脈
J34nB311_p0721a21║之法乳哉？雪關逝矣，日夕為博山求人到處採訪，其
J34nB311_p0721a22║有潛符密契者，雖愧仰山之奉塵剎，又何敢忘大風
J34nB311_p0721a23║欲止之懼乎？丙戌，始于淮上遇嵩公挽予結制，因得
J34nB311_p0721a24║敘及見博山有投機之語，并讀其《語夢集》，有拈百丈
J34nB311_p0721a25║耳聾、大顛首座諸公案與予荅問之語，真有殺活之
J34nB311_p0721a26║機鋒出於風影之外。予蹴然而喜曰：「博山先師之正
J34nB311_p0721a27║法眼有所屬也。」乃撾鼓集眾，痛加責勵，並囑諸護法
J34nB311_p0721a28║相推出之，更促其到山掃塔，何忍使先師潑天熱燄
J34nB311_p0721a29║之門庭坐致如死灰乎？予復改其集為語錄，特述其
J34nB311_p0721a30║原委為之序。自此又十餘年，幸而強起開堂，諸方尊
J34nB311_p0721b01║宿如鼓山、天童、愚菴、南澗、靈巖諸老，無不推揚之。近
J34nB311_p0721b02║日衲子濟濟嗣其法者，皆真參實履之英邁，公雖古
J34nB311_p0721b03║稀，涵養自粹，信其為從上祖父法身慧命，將興高厚
J34nB311_p0721b04║悠久矣。予特推明法門，幸有決不可無此一人者而
J34nB311_p0721b05║為之壽，更賦詩一章，淋漓一紙，以識之於不可淄磷
J34nB311_p0721b06║云。
J34nB311_p0721b07║書義全提序
J34nB311_p0721b08║天地之道生成，聖人之道教養。開闢以來，皆因民生
J34nB311_p0721b09║日用制其養為教，即此身心性命制其教為養。教莫
J34nB311_p0721b10║大於慎獨以致中和，養莫大於至誠以成位育。致人
J34nB311_p0721b11║物之中和，成天地之位育者，非教養之道有主不能
J34nB311_p0721b12║也。三代之上，有聖人作主，教養法少而能治；三代之
J34nB311_p0721b13║後，無聖人作主，教養法多而愈亂。天下古今，何可一
J34nB311_p0721b14║日無聖人作主也耶？主教養者，自三皇五帝而三王
J34nB311_p0721b15║五霸，不有孔子時集大成，則中和位育無所統紀矣。
J34nB311_p0721b16║孔子後，有顏、曾、思、孟，相繼申明孔子為天地人物之
J34nB311_p0721b17║師宗，以故後之千聖百王，皆得取法此慎獨至誠為
J34nB311_p0721b18║教養之道，不致流為無忌憚者，率禽獸而荒之，誰之
J34nB311_p0721b19║力歟？宋儒多墨守其法，不知變通，不免又流為執計
J34nB311_p0721b20║穿鑿矣。至姚江良知之學一出，大掃支離，惜未有幾
J34nB311_p0721b21║人能述此教養時中之道，精至慎獨，神於至誠，原於
J34nB311_p0721b22║天命，為天地人物之宗旨，以定平此世界也。所賴有
J34nB311_p0721b23║大易、五經、四書之微言，尚可尋繹，故予自知有此道，
J34nB311_p0721b24║無時不全提此教養宗旨，以統會三教九流、百工人
J34nB311_p0721b25║物，歸於慎獨至誠，以克此精一中和、勤儉簡易為標
J34nB311_p0721b26║的，使天下古今曉然不敢大過不及，為無忌憚，以亂
J34nB311_p0721b27║千聖之心法，蓋切切也。雖然，求此一肩擔荷為向上
J34nB311_p0721b28║全提者，豈易得哉？前在天界，值楚黃二毛誠心至意，
J34nB311_p0721b29║特師宗於余，余見其根器，授昆仲名大準、大斧，期以
J34nB311_p0721b30║準天地之始終，斧古今之秘密，使吾石頭一宗玅得
J34nB311_p0721c01║參同聖學，而積年乃究，各得逢源。今尊素以《書義全
J34nB311_p0721c02║提》質正，余讀之，蹴然起曰：「吾此聖宗密旨，果授受有
J34nB311_p0721c03║在乎？其見知聞知，自肯自慊，一口吸盡，無敢或欺，故
J34nB311_p0721c04║能定易書眼目，辯聖哲源流，儼如佛法大科、禪門普
J34nB311_p0721c05║說，痛快直捷，殺活縱橫，它手不能及也。」癸甲、《全提》、《原
J34nB311_p0721c06║道》諸論，劍川二刻啍啍在茲，既當仁不讓之道在躬，
J34nB311_p0721c07║體道而行，更何避焉？天下自有至神至明之良，不能
J34nB311_p0721c08║揜此至公者在。
J34nB311_p0721c09║老子騎青牛出函關圖贊序
J34nB311_p0721c10║余於皋亭山中，機有所觸，因與石道者曰：「老子甚奇，
J34nB311_p0721c11║獨能跨青牛出函谷關，不知果何所往？孔子嘗稱為
J34nB311_p0721c12║猶龍，卻乃化為牛去，此又見孔子之奇矣。」石公曰：「千
J34nB311_p0721c13║古無人疑此，故亦無人能道此末後句也。」余曰：「益可
J34nB311_p0721c14║引申矣。洞山所參之老龍山似之，問賓中主，曰：長年
J34nB311_p0721c15║不出戶。又曰：見兩泥牛鬥入海，直至如今不見蹤。其
J34nB311_p0721c16║謂何耶？至若懶殘之不與俗人拭涕、華亭之踏翻船
J34nB311_p0721c17║子、亮公之入千巖萬壑無尋處，此不特為自了漢行
J34nB311_p0721c18║履，其孤風絕侶，正為坐高廣大床不肯下、執生像寶
J34nB311_p0721c19║物不能捨者，鏟去非時食尊貴墮之命根也。惟善用
J34nB311_p0721c20║九六，不為首尾所累者，始能堯、舜、周、孔用九六於揖
J34nB311_p0721c21║讓謙退，而不致悔疑。如老子者，即不出關，何嘗不讓
J34nB311_p0721c22║退？莊生以老聃死，秦失弔之，此別立薪盡火傳之玅，
J34nB311_p0721c23║不必考其事果何如。我奇彼人，能以老了騎牛出關
J34nB311_p0721c24║表而圖之，獨見其神不可測，以迥異群聖耳。」明日，偕
J34nB311_p0721c25║石谿、友蒼、觀濤、虛量諸子到安廬精舍，見壁間挂李
J34nB311_p0721c26║次公畫老子騎牛圖，石公訝曰：「昨和上纔舉此，今日
J34nB311_p0721c27║即見，異哉！」友公請余贊并敘其事，贊曰：尼山嘗問禮
J34nB311_p0721c28║於柱下史，退而不敢，加以博古君子、道德真人輒稱
J34nB311_p0721c29║之為猶龍，固已先知其神聖不可測矣。果然末後騎
J34nB311_p0721c30║青牛出函谷，則千萬古下又孰知其首尾所從於玄
J34nB311_p0722a01║牝之門，為天地根乎？咦！堯、舜之能揖讓，周、孔之能退
J34nB311_p0722a02║藏，予特引而申之，皆於猶龍有光。
J34nB311_p0722a03║寶壽位中符禪師拈頌序
J34nB311_p0722a04║法界雜毒海，禪林百怨門，不是曾捨此窮性命，與之
J34nB311_p0722a05║上天下地，出死入生，神面鬼頭，魔來佛去，斷盡怪異
J34nB311_p0722a06║偷心，透過淆訛活路者，要做箇沒巴鼻漢子，與脫空
J34nB311_p0722a07║弄影之狂迷，隨其顛倒，以逗其自肯，未有不互相誣
J34nB311_p0722a08║陷也。位中符姪，親從吾龍門方法兄處，奮頭角而乘
J34nB311_p0722a09║風雷，翻怨毒而出雲海，以故機用縱橫，變化迥拔，而
J34nB311_p0722a10║出世為人，振作於法門者有年。今特以拈頌一冊質
J34nB311_p0722a11║余，并屬一言。余笑曰：「杖人到遮裏，亦摸索你首尾不
J34nB311_p0722a12║著也，何足以定當其玅密哉？即此便是怨毒於人，自
J34nB311_p0722a13║應有捨性命者作報復去在。」
J34nB311_p0722a14║義山且拙訥禪師語錄序
J34nB311_p0722a15║余丙寅年在夢筆，值雲門澄老和上入閩，特迎於山
J34nB311_p0722a16║中，聚談三日，皆吾宗大要領。更從爾密兄詢及同門，
J34nB311_p0722a17║各有標致，以知瑞白兄是堅確認真者，將來出世必
J34nB311_p0722a18║能得人。後以麥浪兄倡，諸昆弟和予夢筆三頌，人見
J34nB311_p0722a19║瑞兄語句不事華藻，未以為異，予獨知其棒打石人
J34nB311_p0722a20║頭，能本色也。逮予住匡廬圓通，而瑞兄正隱崆峒，其
J34nB311_p0722a21║門人孤崖、元潔輩來相見，皆一時傑出，乃知認真者
J34nB311_p0722a22║果能多得人也。今予又二十年來浙，住事亭歇翁祖
J34nB311_p0722a23║庭，會雲門下子孫尤茂，吾門人青原笑峰、南岳竺菴
J34nB311_p0722a24║來書，言江西、湖南獨是瑞和上之分枝列秀，深喜吾
J34nB311_p0722a25║宗有人，不致孤寂，為可慰也。茲楚衡義山且拙訥姪，
J34nB311_p0722a26║亦遣弟子來訊，愚菴法兄及同門并到皋亭，貽我以
J34nB311_p0722a27║《義山語錄》、《法華直指》，乃曰：《直指》序已承三和上作，此
J34nB311_p0722a28║《語錄》弁言須求和上。予笑曰：「我未面義山，何足以序
J34nB311_p0722a29║義山？」時正病目，聊閱數篇，已見大意，遂強為之。亦猶
J34nB311_p0722a30║昔聞瑞兄為人，見其語句即知其解行相應也耶？如
J34nB311_p0722b01║義山錄及自述行繇，亦徹見其家風不墜、其語不滯，
J34nB311_p0722b02║正偏機鋒活脫，於門庭宗旨自能不讓前人，則光大
J34nB311_p0722b03║此宗正未艾也。予以法脈相關，不辭固陋，直敘其三
J34nB311_p0722b04║世相親爾爾，木本水源，誰能忘之？
J34nB311_p0722b05║報恩南菴依禪師語錄序
J34nB311_p0722b06║予住徑山時，南菴依子從竹林特來參扣，見其風神
J34nB311_p0722b07║穩密，亦嘗有以策勵之。方其與竺菴眉生喏喏諸于
J34nB311_p0722b08║相盤錯，已默識其異日向誰虀甕裏淹殺，迄今十四
J34nB311_p0722b09║年來，果已各擎頭角。客秋，麗中來皋亭，述其師嵩乳
J34nB311_p0722b10║和上近日得人，因出依子報恩院結制語錄，見其超
J34nB311_p0722b11║逸縱橫，乃大異之。昔我博山先大師生平勘驗學人，
J34nB311_p0722b12║獨於生死性命處控扼，以故天下英奇難於搆附，使
J34nB311_p0722b13║雪關首座與嵩公不自崛起，幾不盡溺殺於急水灘
J34nB311_p0722b14║頭拋竹篙乎？今者，依子實是英奇衲僧、嵩公實是本
J34nB311_p0722b15║色尊宿，一旦英奇能死心於本色，而本色能授法於
J34nB311_p0722b16║英奇，此非師資之玅合，更自親得博山家法，獨有取
J34nB311_p0722b17║於生死性命之不可欺者乎？不則，方今天下人正在
J34nB311_p0722b18║門庭施設中鬥機智，本色、英奇多於生死性命了不
J34nB311_p0722b19║相協，而二師資啐啄處乃爾，正所以能使博山之家
J34nB311_p0722b20║風復振也。予忍俊不禁，為助喜云。
J34nB311_p0722b21║新安仇氏家譜序
J34nB311_p0722b22║世法、出世法皆有譜也，同乎？異乎？曰：可載自同，不可
J34nB311_p0722b23║載自異。何則？人莫逃於有身，身莫大於尊親。既有此
J34nB311_p0722b24║身可同尊親，何有世、出世法之能異？雖然，必如何能
J34nB311_p0722b25║使此身同於尊親？必如何能使尊親同於有身？試觀
J34nB311_p0722b26║天下林林總總，孰不各有宗族？幾人能以此身同尊
J34nB311_p0722b27║親者？語云：「不孝有三，無後為大。」予云：不孝有三，無前
J34nB311_p0722b28║為大。使吾身前未修已盡倫，可尊親於祖宗，何吾身
J34nB311_p0722b29║後能存道垂法，可譜載於繼述？此前後達孝無間然
J34nB311_p0722b30║矣。所謂可載者，曾不擇三教九流、百工技藝、愚夫愚
J34nB311_p0722c01║婦，能以忠孝節義立身揚名，垂三不朽者，皆足以表
J34nB311_p0722c02║章也。或家譜載之，郡志有不載；郡志載之，國史有不
J34nB311_p0722c03║載；國史有不載，或外典載之。同此心寓身中，雖時位
J34nB311_p0722c04║事例或異，而尊親之道、世、出世法何嘗不互相發明
J34nB311_p0722c05║此隱揚用中乎？吾法孫虛量越者，歙人也，偶持其仇
J34nB311_p0722c06║氏宗譜，乞一言弁之。予笑曰：「子固天性孝植，乃能以
J34nB311_p0722c07║此光大其族氏乎？昔釋迦生西域中天竺，為淨飯王
J34nB311_p0722c08║太子；達磨生於南天竺，為香至國王。三太子以出生
J34nB311_p0722c09║死性命之道，尊親而法流，東土諸祖皆知木本水源，
J34nB311_p0722c10║表諸墳典傳記。使非此法，則吾東土亦不知有西天
J34nB311_p0722c11║宗族矣。如此，則吾孫之立身明志，必有可述，而不愧
J34nB311_p0722c12║於宗譜。使仇氏亦因此不敢以子孫出家能立身正
J34nB311_p0722c13║性命為無後，又不敢以子孫相承不盡倫失尊親為
J34nB311_p0722c14║有前也。仇氏之大也，不更進乎？」
J34nB311_p0722c15║僧祥馬培元近稿序
J34nB311_p0722c16║自古之言詩也，莫過於孔子。或言樂而不淫，哀而不
J34nB311_p0722c17║傷；或言思無邪；或言可以興觀群怨，事父事君。予以
J34nB311_p0722c18║怨之一字，尤為造化之玄樞，性命之秘藏。凡天下之
J34nB311_p0722c19║事，到於群處，不能無怨；到無邪處，乃能歸根復命，貞
J34nB311_p0722c20║下起元也。此非千聖不傳之玅密乎？須知有性命者，
J34nB311_p0722c21║必有形色；有形色者，須有造化；有造化者，須有事功；
J34nB311_p0722c22║有事功者，必有文章辭令，為天下之風教。然此中之
J34nB311_p0722c23║節次，未易窺破也。子貢多學強識，末年乃大悟曰：「我
J34nB311_p0722c24║昔以夫子之文章與性道作兩截看，不知夫子所言
J34nB311_p0722c25║之文章，即夫子所言之性與天道也。」使夫子非性與
J34nB311_p0722c26║天道為不可得聞，又何必提出以贅人之知見？此正
J34nB311_p0722c27║為世人徒見時行物生，而不見天命流行之玅也。彼
J34nB311_p0722c28║時七十子從事夫子，無行不與，尚未有幾人領略，又
J34nB311_p0722c29║況風斯再下者乎？雖然，聖人之大德敦化、諸子之小
J34nB311_p0722c30║德川流，亦何嘗不與天地交錯而成其變化哉？予讀
J34nB311_p0723a01║僧祥馬公近槁，蓋有感於聖賢素逝者深矣！公負不
J34nB311_p0723a02║世之資，值天下屯否而不遂其志，然忠孝性情益見
J34nB311_p0723a03║於杖履間，其所寓言著述又深有興觀群怨於歸根
J34nB311_p0723a04║復命處，固有世人所不可得而聞者在也。夫不聞何
J34nB311_p0723a05║病？如莊、屈與孟子同時，言論各不相及，其發於性命
J34nB311_p0723a06║事業，足為萬世之風教中節一也。公素以名教自任，
J34nB311_p0723a07║更深參性命之事於雪竇諸尊宿，以故玅得活句活
J34nB311_p0723a08║法，有時影草隨身、有時入廛垂手、有時孤峰頂上、有
J34nB311_p0723a09║時異類中行，以為龐、裴、楊、李善法喜遊，又何讓焉？公
J34nB311_p0723a10║與予神交有年，客臘特孤棹來皋亭度歲，一見莫逆，
J34nB311_p0723a11║空走磨盤，因山近稿相視，乃擊節而題此，以識一日
J34nB311_p0723a12║之千古云。