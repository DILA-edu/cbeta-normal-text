J34nB311_p0723b01║天界覺浪盛禪師全錄卷之二十三
J34nB311_p0723b02║
J34nB311_p0723b03║門人　大別　大聞　大選　大權　較
J34nB311_p0723b04║記
J34nB311_p0723b05║武夷西來巖記
J34nB311_p0723b06║武夷以奇稱天下，固不待言。虎嘯巖頂有新獲之奇，
J34nB311_p0723b07║出於三十六峰，此殆世人所未知也。試舉開創之故，
J34nB311_p0723b08║以自紀其歲月，可乎？此山三十年前，人秪知有虎嘯
J34nB311_p0723b09║巖。至萬曆壬寅，予麗空翁於巖頂之右得一洞，以搆
J34nB311_p0723b10║禪室，始知有虎嘯洞。天啟辛酉，吾師東苑和尚囑予
J34nB311_p0723b11║曰：「此洞是我授業先師骨塔所在，子可棲之。」予受命，
J34nB311_p0723b12║與普周行公策杖造巔，見此巖壁立萬仞於千峰環
J34nB311_p0723b13║繞間，如老胡西來，為此方鼻祖，其捧缽傳衣之衲子，
J34nB311_p0723b14║咸接踵趨承焉。因指其頂之中曰：「此處對千盃渡，可
J34nB311_p0723b15║建一梵剎。」行公能苦力，輒自握鋤，歷數載，始闢成插
J34nB311_p0723b16║草之地，此西來巖之所繇名也。崇禎庚午，予乃攜小
J34nB311_p0723b17║子大銓隱此，以撥草于頂左，復啟一洞，儼發天藏，可
J34nB311_p0723b18║以坐數六六之奇。予顧銓曰：「異哉！此天授吾與子也。
J34nB311_p0723b19║右洞既謂虎嘯，左洞不謂之龍吟乎？」前有岩，圓秀可
J34nB311_p0723b20║摩，配此二洞，三相掩映，其中宮正如洞山之正偏，兼
J34nB311_p0723b21║帶大覺之三星偃月也，予且自幸獲其全勝矣。不期
J34nB311_p0723b22║更於抵盡，陡見參天斷崖，如巨靈所擘，其中猶聞瀑
J34nB311_p0723b23║流淙淙，俯之莫測其底，遂以獨木為橋，如天台石梁，
J34nB311_p0723b24║雖慣乘險者股慄不敢過。予與銓子直度於峭絕，又
J34nB311_p0723b25║獲一小石龕懸於立屏之上。寒山子云：「上有安心窟，
J34nB311_p0723b26║下有定命橋。」今日得之矣。予與二三子磅礡翠微間，
J34nB311_p0723b27║六時鐘梵每漏逗於九曲之岸，可中有臨風採聽相
J34nB311_p0723b28║尋於別峰者，我不箕踞巖前遙見其步驟乎？曲岸音、
J34nB311_p0723b29║別峰客，亦虛中之真景耳。此巖孤峻，絕無攀躋之逕，
J34nB311_p0723b30║是先祖于劍峽中鑿石接梯而上，故唯一門而復狹
J34nB311_p0723c01║小，此劍峽梯誠登巖之第一奇也。惟岩峻，故水源亦
J34nB311_p0723c02║高，枕巔之瀑收而引之，遂為石沼，滴滴不落別處，亦
J34nB311_p0723c03║可協高山流水之雅調矣。特命十景付囑此山，藍、彭、
J34nB311_p0723c04║潘、王諸子之唱和自不容己也。客曰：「此山奇則奇矣，
J34nB311_p0723c05║比之五岳不啻盆中小景、掌上怪石，秪資人翫弄耳。
J34nB311_p0723c06║師獨戀此，頓忘匡衡之詩謂何？」予曰：「子知文佛示現，
J34nB311_p0723c07║於華藏不大、于娑婆不小乎？子知鹿野苑為仙人居、
J34nB311_p0723c08║楞伽峰為夜又宅，佛於此大轉法輪乎？子知五嶽不
J34nB311_p0723c09║如崑崙、崑崙不如須彌、須彌不如我拄杖乎？吾閩素
J34nB311_p0723c10║號出祖之鄉、武夷舊稱棲真之域，即影不出山，亦何
J34nB311_p0723c11║負匡衡之志哉？」客謝曰：「小子幸甚，一遊武夷西來巖
J34nB311_p0723c12║而茅塞開矣，請記以待來者。」
J34nB311_p0723c13║天臺山植聖寺記
J34nB311_p0723c14║楚黃安，僻壤也。自天臺耿先生請命立邑，偕仲叔及
J34nB311_p0723c15║鄉士夫以性道文禮啟迪一世，於是化行俗美，而天
J34nB311_p0723c16║下遂指之為小魯國矣。因有出世英偉若鄧豁翁、李
J34nB311_p0723c17║卓吾、周茶仙輩，咸相繼策杖而遊息焉。復有於此開
J34nB311_p0723c18║倡蓮漏若喪吾尊宿、心如若無，諸大士高標白社，棋
J34nB311_p0723c19║布山林，而世人又指之為小樂邦矣。蓮池上首獨守
J34nB311_p0723c20║開，澹然以禪學自命。聞公曾受知黃檗，澹公嘗親謁
J34nB311_p0723c21║博山，嚌嚅道真，每聚一處。天啟乙丑，有秦德茂慨然
J34nB311_p0723c22║以天臺山下一袈裟地，捨二公作阿練若。李文齋首
J34nB311_p0723c23║開殿宇，而雲門子石雨三倪者，適相與刀耕火種，嘗
J34nB311_p0723c24║有「三間細雨斜風屋，數畝寒苔瘦石田」之句。耿九一
J34nB311_p0723c25║先生父子天資超穎，有乃祖父之風，深與聞澹相洽，
J34nB311_p0723c26║不數載已成小祗林矣。崇禎辛未，聞谷大師入楚，澹
J34nB311_p0723c27║公特迎山中，遂得吳浙佛像經典之莊嚴，而大師始
J34nB311_p0723c28║與四眾開導戒法，衲子日漸歸從。亡何，為閩緣強去。
J34nB311_p0723c29║去年壬申，余有嵩衡之役，道過金陵，澹公正擬撥棹
J34nB311_p0723c30║閩越，忽交值於天界，遇耿玉齊居士，一見契合，即載
J34nB311_p0724a01║予同歸此山，因得時與九一先生及守聞諸公商搉
J34nB311_p0724a02║向上大事，先生欣然獨出手眼，激勵讚揚，及諸縉紳
J34nB311_p0724a03║君子互相唱酬，不覺已成篇集。四居緇白乘風而起，
J34nB311_p0724a04║立放生社，背《楞嚴經》，受戒參禪矣。此時機緣，非護法
J34nB311_p0724a05║不忘付囑，與二公能自留神，則余煢煢椰子，又何足
J34nB311_p0724a06║以鼓舞振作此一方哉？玉齋袖出馮漸卿書曰：「永嘉
J34nB311_p0724a07║僧摩大士，今日之雙林善慧也，曾見吾師宗門不自
J34nB311_p0724a08║欺說，將為不請之友，特來臺山與師作大法喜，惟杖
J34nB311_p0724a09║頭鏡尺弗指別峰，則亦不負響應之機也。」是夏，若愚
J34nB311_p0724a10║諸禪徒蹴踏而至，因結制以慰之。復有熏普從匡山
J34nB311_p0724a11║來，素善泉石，一日坐參之暇，隨余扶策山中，於指顧
J34nB311_p0724a12║間得八石景，普呼奇絕，乞余留題，彼獨親手描刻諸
J34nB311_p0724a13║石，余亦目擊天然，各命一號，復係以詩，諸學人輒拍
J34nB311_p0724a14║手歌詠，如有以助其清機者，怡然請曰：吾師至此，如
J34nB311_p0724a15║是桴鼓，非偶然也。八景有作，而此山開創所自，可無
J34nB311_p0724a16║記乎？余頷之，因仰天窩顏植聖寺，以一切聖智皆從
J34nB311_p0724a17║此種植也。直推原其風教之端，歷述其建化之事，泉
J34nB311_p0724a18║嗚霞起，鼓吹同時，庶後之住此山、護此法者，讀記詠
J34nB311_p0724a19║詩，慨然雷奮雲興，大畜山中荷天之衢，則於今時一
J34nB311_p0724a20║笑豈有隔耶？
J34nB311_p0724a21║西陵龍源記
J34nB311_p0724a22║麻城東七十里許有龍潭衝，乃少司馬衡湘梅公之
J34nB311_p0724a23║遺業也。佳公子惠連熉公今年九月偕諸方外友不
J34nB311_p0724a24║違師輩登高舒嘯，杖屨周游於龜峰、鷲嶺之間，見其
J34nB311_p0724a25║山水有靈氣、民俗有淳風，幡然思古人躬耕畎畝以
J34nB311_p0724a26║樂堯舜之道之意，乃復相尋於龍潭之源。其中峰巒
J34nB311_p0724a27║峭異、巖壑幽深，輒廓然獻一廣平之地，若發之天藏
J34nB311_p0724a28║焉。公乃顧違師曰：「此非武陵之桃源、摩詰之輞川乎？」
J34nB311_p0724a29║違師曰：「是固開闢以來未泄之秘也。乃於此時授公，
J34nB311_p0724a30║非天有厚望於公乎？」公跫然而喜曰：「有是哉！予將以
J34nB311_p0724b01║樂天存吾所性而俟命焉可也，師其為我相之。」公即
J34nB311_p0724b02║植其杖於地曰：「皇天后土為我盟證，以成我此志，庶
J34nB311_p0724b03║幾不負天之所以與我也。」時諸山禪客與諸村鄰民
J34nB311_p0724b04║咸聞此風，共相推告曰：「我山主檀越亦藏修游息於
J34nB311_p0724b05║此乎？我梅家大叔亦隱居求志於此乎？」自是素衣緇
J34nB311_p0724b06║衲、白叟黃童相與提攜跋涉於岡澗，繹絡不絕。公方
J34nB311_p0724b07║經營正室、傍建書齋，與諸精舍相為主伴，四向之民
J34nB311_p0724b08║各來運木迻石、薦芹負糧，協助其事，所有種種不啻
J34nB311_p0724b09║城市之備也。不三月，基搆創制巋然一新，而欣聲載
J34nB311_p0724b10║野、聚落安堵，復自相勉勵曰：「吾儕善為孝友和順之
J34nB311_p0724b11║行，毋使忤逆麤獷之聲辱我梅大叔也。盍想吾儕歷
J34nB311_p0724b12║年以來，日惟荒亂是畏、劫爭是懼，將無所恃此勞生
J34nB311_p0724b13║矣。今何幸大叔至此，賴其德惠教養，不猶鯤鯢蝦蟹
J34nB311_p0724b14║之遇溟渤，非特有所托命，抑且逍遙乎相忘於化育
J34nB311_p0724b15║矣。」噫！吾儕將效華封而三祝矣。吾之所以祝大叔，正
J34nB311_p0724b16║所以祝吾鄉之民也，吾又安有疇昔之憂於荒亂劫
J34nB311_p0724b17║爭哉？吾又安有忤逆麤獷之聲色哉？吾且將因大叔
J34nB311_p0724b18║延諸高僧衲子於此白椎說法，震我山谷，啟我冥頑，
J34nB311_p0724b19║使天龍寂聽而生忻，虎狼受旨而得度，則吾儕身心
J34nB311_p0724b20║性命皆有皈依也，又何慮夫土苴糠秕之不變化哉？
J34nB311_p0724b21║中有長者掀髯而談曰：「此誠不世遇也。然大叔春秋
J34nB311_p0724b22║方盛，功名富貴日迫，況聖朝側席求賢，不翅饑渴，而
J34nB311_p0724b23║大叔忠孝根於心性，安忍退藏決不出之策乎？使忽
J34nB311_p0724b24║而出也，則吾鄉仍為落寞之地，亦何從而仰望之耶？
J34nB311_p0724b25║猶今邑中鄉紳宰輔，雖冠蓋如雲，任朝廷治政之不
J34nB311_p0724b26║暇，亦何及此巖穴之隱昧哉？」復有一少年挺然出席，
J34nB311_p0724b27║鞠躬而應曰：「是不然。夫諸大老雖未嘗親涉吾境，而
J34nB311_p0724b28║懸設身為吾謀者，固有不可測也。茲大叔既身歷其
J34nB311_p0724b29║境，心切其情，則其所過者化，所存者神，使異日奮庸
J34nB311_p0724b30║得志，不特能擴充此鄉，即天下可兼矣。獨不憶當日
J34nB311_p0724c01║先司馬公之處鄉黨，與朝邊之成勣乎？」長者曰：「異哉！
J34nB311_p0724c02║吾徒有此耆也。子可謂能有年矣。即今日觀大叔之
J34nB311_p0724c03║風教，有如草偃，則他日潛養變見，非吾儕所得而端
J34nB311_p0724c04║倪也。」予當此時，亦訪公於龍潭，坐於會源石上，忍俊
J34nB311_p0724c05║不禁，振衣而起，執公手曰：「公非靈山之付囑者，安能
J34nB311_p0724c06║自致於苦空寂寞之濱，而大作此不世之奇特乎？」違
J34nB311_p0724c07║師曰：「吾大師幸以鉗鎚之手，援筆為記，并為我歌揚
J34nB311_p0724c08║此緣，以作法施，俾異日者，臺閣山林，同心斷金，信乎
J34nB311_p0724c09║無二道也。」余乃應聲扣石而歌曰：「楚山高兮瞻衡陽，
J34nB311_p0724c10║楚水深兮睨瀟湘。誰其人兮可比量，克肖自命天頡
J34nB311_p0724c11║頏。屢世閥閱冠縉裳，生氣凜凜恩邊疆。其子公然熉
J34nB311_p0724c12║而光，天資粹美如鸞凰。砥柱中流果自強，浮華膴爵
J34nB311_p0724c13║何秕糠。好古敏學熊膽嘗，尚友慕義寐不遑。從容去
J34nB311_p0724c14║就慨而慷，金剛斷玉成琮璜。老天報施無弗償，夢麟
J34nB311_p0724c15║吞日時所當。錦帶居士玉藻藏，澄潭九曲清肝腸。野
J34nB311_p0724c16║人衲子同齋莊，採取孺子歌滄浪。瓶鵝喏喏呼欲狂，
J34nB311_p0724c17║笑看庭前花孕香。春生大地皆文章，一點水墨龍兩
J34nB311_p0724c18║驤。鹽梅霖雨齊稱觴，端以我今為之倡。」
J34nB311_p0724c19║齊頭山水晶寺復山記
J34nB311_p0724c20║六安齊頭山水晶寺，梁武帝為寶誌公敕建者。是山
J34nB311_p0724c21║昂然如踞地獅，其光熊熊於中，幽密森嚴，不啻文殊
J34nB311_p0724c22║之小清涼也。地接南北，途通水陸，有把斷要津、收放
J34nB311_p0724c23║凡聖之勢焉。當宗門鼎盛時，如二祖、三祖之舒皖，四
J34nB311_p0724c24║祖、五祖之蘄梅，與夫浮山、投子諸處，皆在襟帶照映
J34nB311_p0724c25║間，登巔長嘯，震驚列剎，固相望也。中峰本國師尚有
J34nB311_p0724c26║庵基在絕峭菁處，其廣錄之住六安山十詠，正寄跡
J34nB311_p0724c27║此耳。至正斷碑儼然，其山場之廣與靜室之多，幾周
J34nB311_p0724c28║數百里，今僅存此由旬之界，猶屬它人為恒產矣。萬
J34nB311_p0724c29║曆末年，桐城吳本如司馬深願重興，何芝岳相國、吳
J34nB311_p0724c30║觀我太史出廣長舌、伸毋陀手為之激揚提持，遂得
J34nB311_p0725a01║舒皖。曉空賢公、修竹彬公矢死戮力，誓恢復之，蹋翻
J34nB311_p0725a02║鳩巢，奪回龍窟，古風接待，鐘鼓肅然，雖地未盡歸，而
J34nB311_p0725a03║遠近相指如表焉。崇禎庚午，特請博山大師重立法
J34nB311_p0725a04║幢，值師遷化，乃與觀我太史議推鹿門法師蒞此，適
J34nB311_p0725a05║鹿門會予於穎，正追罷講，聞角之風，不肯自任，竟致
J34nB311_p0725a06║書太史彬公曰：「此古祖道場，非真具手眼足以振作
J34nB311_p0725a07║一世者，孰能當齊頭哉？今有夢筆浪師親承壽昌滴
J34nB311_p0725a08║乳，方在穎州伸指中原，倘能延主，吾必贊襄，使此水
J34nB311_p0725a09║晶宗風大播縣宇，則吾與諸公之願不倍酬乎？」彬公
J34nB311_p0725a10║聞此大喜，即與諸護法合力來請，予方決志造嵩，不
J34nB311_p0725a11║意寇亂，公即拏舟挽歸山中，乃自敘其生平，恨為外
J34nB311_p0725a12║緣所累，急欲委謝脫手，作一輸心爐鎚之人，屬予紀
J34nB311_p0725a13║其復山之緣，以俟創繼，予亦感公體信之深，敢漠置
J34nB311_p0725a14║耶？時為楚、黃、李、梅諸公所邀，因略述之，以告後來，毋
J34nB311_p0725a15║忘前人苦心也。
J34nB311_p0725a16║湯開先別號黃巖記
J34nB311_p0725a17║袁石公云：「人而無癖，則語言無味，面目可憎。」然則其
J34nB311_p0725a18║所謂癖，癖于奇也。黃茆白葦，彌望汩汩，安得一奇而
J34nB311_p0725a19║驚醒之？奇以拔萃而言，癖以專好而言。山水無人情，
J34nB311_p0725a20║而與高曠之士相合，有好之者，取以自命，是性命以
J34nB311_p0725a21║之矣。奇哉！奇哉！季雲子生于臨川，出于湯氏，名以開
J34nB311_p0725a22║先，別號黃巖。其父母未生前，已先尋一奇路而投奇
J34nB311_p0725a23║胎，儼然為若士之奇男矣。若士公以奇才奇識，超超
J34nB311_p0725a24║乎方之內也。季雲不肯自負其先人，命以匡廬之開
J34nB311_p0725a25║先，故又命號以開先之黃巖。其身雖在風雅場中，其
J34nB311_p0725a26║心實在煙霞物外。世人徒見其神清秋月，韻入春花，
J34nB311_p0725a27║孰知其夙生之癖于奇所使然乎？東林之館，四山之
J34nB311_p0725a28║響，北窗之絃，香爐之記，何非靈山之花，嵩少之壁耶？
J34nB311_p0725a29║癖固病也，士生末世，有病為貴。古人癖于拔俗，而又
J34nB311_p0725a30║拔其拔焉。先迷後得，不癖不迷，但視其所癖何事耳。
J34nB311_p0725b01║今人無拔俗之志，而庸庸多厚福，日尸祝之，反假藥
J34nB311_p0725b02║言以詆奇士之病，又安知湯公之癖于匡廬之開先？
J34nB311_p0725b03║黃巖許身山川，以孝不匱，是何旨趣哉？予因譚擬陶
J34nB311_p0725b04║之癖于淵明者，屬予為湯黃巖記，則亦同癖相憐，難
J34nB311_p0725b05║免獵喜，故無辭于以病為藥，而一笑記之。
J34nB311_p0725b06║小龍華山中方寺記
J34nB311_p0725b07║皖桐之南有山，號大龍、小龍。小龍之華山、黃連山，踞
J34nB311_p0725b08║銜桐湖之口。華山之中有阿垂方，即古隱龍菴也。菴
J34nB311_p0725b09║所自來遠矣，其廢已久。萬曆時，有苦行阿練若游方
J34nB311_p0725b10║至此，遇林氏，捨其地與自募建，四眾感動，為之運木
J34nB311_p0725b11║塹石，遂成庵院。時聞古心和尚傳律，乃藉何芝岳相
J34nB311_p0725b12║國、吳觀我太史延之開戒，至於千僧，衣缽登壇，自茲
J34nB311_p0725b13║庵中以持戒修淨業為儀範。天啟間，吳本如開府請
J34nB311_p0725b14║敕賜為中方禪寺。及其徒證無主事，聞博山先大師
J34nB311_p0725b15║將至桐，即趨迎於山中，留五日，作法喜游。先師乃指
J34nB311_p0725b16║示修造之法，謂此可成叢林。近來數年，屢遭兵荒，庵
J34nB311_p0725b17║舍漸為頹落。今戊子春，予適在浮山，證公乃率徒開
J34nB311_p0725b18║遠輩恭迎至山休夏，為諸子授戒，樅陽諸居士亦多
J34nB311_p0725b19║於此問法。予登山眺望，樅陽為案，大小龍為屏，鹿湖、
J34nB311_p0725b20║梅嶺諸湖匯之七十二螺，點綴几席之下，洵隱龍之
J34nB311_p0725b21║地也。證公與諸子感激，必欲通方仁植中丞，諸護法
J34nB311_p0725b22║以此中方交授，請予令人主之。予以潛行無多從者，
J34nB311_p0725b23║亦何能代為之理哉？但得一日在山，即與之議千古
J34nB311_p0725b24║不易之法，則庶幾矣。中方藏圓，周邊作範，巍巍堂堂，
J34nB311_p0725b25║非以大小限也。此山殿宇，纍層登頓，而橫翼甚寬，連
J34nB311_p0725b26║絡周楹，則亦可成余小選聖圖矣。酇侯為漢高刱，平
J34nB311_p0725b27║陽為酇侯守，世謂刱守異才，其實本行願品，久則感
J34nB311_p0725b28║通，而大小依法，自然乘裕十幢十林，詎謂一心行布，
J34nB311_p0725b29║可須臾離耶？證公請予記其事，用泐諸石。予曰：「中方
J34nB311_p0725b30║已有何相國之碑、吳太史之文，足以光千古矣，何復
J34nB311_p0725c01║贅乎？但記杖人曾來華山，周旋一月，指出中方藏圓，
J34nB311_p0725c02║為大小龍開此勝因可也，將來必有人發揮者。」
J34nB311_p0725c03║武夷石屏巖塔塔地記
J34nB311_p0725c04║吾師東苑和尚，向隱武夷石屏巖，為人孤峻，衲子無
J34nB311_p0725c05║能親依，獨二行者服勤。庚午七月，欲示寂，先指石屏
J34nB311_p0725c06║下地曰：「我死，須葬於此。」俄大笑一聲而逝。行者走於
J34nB311_p0725c07║建陽，報其侄甥輩，遂厝師於指處。三月後，盛於建州
J34nB311_p0725c08║始聞訃，及奔至山，而靜室皆空，行者亦去矣。盛登穴
J34nB311_p0725c09║禮拜，雖不知堪輿，亦覺奇異，遂作奠章，并托人守護。
J34nB311_p0725c10║自以時機未至，當以行道，始不負祖父付囑也。庚辰，
J34nB311_p0725c11║黃元公與盛擬遷靈骨到壽昌，及同到山，見三十六
J34nB311_p0725c12║峰之秀，九曲來朝之奇，公乃驚曰：「此殆天授也。雖為
J34nB311_p0725c13║天下三十六洞天之仙地，既有三教峰，而大隱屏為
J34nB311_p0725c14║朱文公得，今石屏之逆龍為東苑和尚得，豈非山靈
J34nB311_p0725c15║之有待乎？」因相與作祭文以表之。武夷從來無宗門
J34nB311_p0725c16║人，今得先和尚靈塔在此，則武夷開山第一祖也。公
J34nB311_p0725c17║後更為塔銘，特揭明之。不期時世多變，至太平時，乃
J34nB311_p0725c18║托建州太守吳公、崇安令殷公為先師造窣堵波及
J34nB311_p0725c19║塔院，又為兵火所焚。前年，因余繼泉嫡孫興標者相
J34nB311_p0725c20║從於博山剃落，命往重搆石屏塔院，僅為草屋。彼偶
J34nB311_p0725c21║於先師族姪處得石屏放閒集，又於彼俗家得玉函
J34nB311_p0725c22║秘要，有涅槃和尚鈐記曰：「武夷久作神仙府，更應興
J34nB311_p0725c23║王崇世儒，三教中峰能迥拔，西坤逆有臥龍居。」曰：「此
J34nB311_p0725c24║中當歷世出諸聖祖，在逆龍為最奇也。」乃詫異此地
J34nB311_p0725c25║與彼鈐記券合，特持於夢筆，盛甚怪之。風水之理甚
J34nB311_p0725c26║微，雖有稱贊者，皆浮誇之辭，未足信也。況世間功名
J34nB311_p0725c27║美器，造物不與人全，余何人，敢掠天之功，謬為己有，
J34nB311_p0725c28║不亦重損其德乎？即今有司馬頭陀指百丈、溈山為
J34nB311_p0725c29║萬世祖庭，文矩禪師指雪峰為千古法窟，與武夷為
J34nB311_p0725c30║三教聖地，亦必於後世始信其說。如九曲、龍潭之出
J34nB311_p0726a01║趙王，與大隱屏之出文公，此雖可信，而西坤之宅何
J34nB311_p0726a02║敢據為必在此耶？盛不肖，不能親守師塔，罪莫此大。
J34nB311_p0726a03║今特命敏之訥子歸武夷，以奉祀石屏先師塔，乃引
J34nB311_p0726a04║前事以鼓其志趣，使始終堅密，成就祖庭，安知後世
J34nB311_p0726a05║不以成驗為此記之不謬，以遺厥遠嗣哉？己亥春日，
J34nB311_p0726a06║不肖盛書於皋亭鶴飛處。
J34nB311_p0726a07║破皮鞋記
J34nB311_p0726a08║偶有箇沒巴鼻漢來，求作破皮鞋記。杖人曰：「破皮鞋
J34nB311_p0726a09║有何可取而記之乎？」曰：「無可取也。以此鞋是達磨所
J34nB311_p0726a10║遺，遮一隻於熊耳山定林寺，深恐此土人以為西天
J34nB311_p0726a11║所遺者為詫異，竊去而作怪，故求大手筆記之，以防
J34nB311_p0726a12║閑也。」杖人曰：「何於今乃求記而防閑之乎？」「正以今時
J34nB311_p0726a13║事窮故也。昔老達磨無端得得而來，自謂不立文字，
J34nB311_p0726a14║教外別傳，乃見梁武帝只道得一箇廓然無聖與對
J34nB311_p0726a15║面不識，便渡蘆過江去。若後之好事而作宗旨者，只
J34nB311_p0726a16║這一則便可作也，何必面壁立雪，何必安心得髓，何
J34nB311_p0726a17║必脫身遺履，而後立宗旨哉？雖然，若非彼時斷臂人
J34nB311_p0726a18║以安心得髓遮則為一花開五葉之宗旨，則前所見
J34nB311_p0726a19║武帝與渡蘆、與面壁、與立雪、與後遺履，節節皆可作
J34nB311_p0726a20║宗旨者，有誰能記之，以附會於傳佛心印為標宗立
J34nB311_p0726a21║旨哉？」杖人曰：「既有彼斷臂人記之，能使後人附會為
J34nB311_p0726a22║宗旨，則妙有不可測者在矣，又何獨於破皮鞋而防
J34nB311_p0726a23║閑之乎？」曰：「非防閑此破皮鞋也，蓋防閑歷世之久，宗
J34nB311_p0726a24║旨窮時，或竊此所遺之物以作怪也。」杖人曰：「若能竊
J34nB311_p0726a25║破皮鞋而作怪，則天下如河洛經史與三藏五宗及
J34nB311_p0726a26║木頭碌磚之類，無有不可竊之而作怪也，又何能令
J34nB311_p0726a27║杖人一一記而防閑之乎？」曰：「不見彼渾沌乎？偶與倏
J34nB311_p0726a28║忽善，厚為穿鑿之，七日而渾沌死，則此鞋雖已被人
J34nB311_p0726a29║竊去，尚不知彼欲竊去作怪耶？或彼恐人詫異，故先
J34nB311_p0726a30║竊去以滅其跡耶？故須預作記以防閑之，以免後來
J34nB311_p0726b01║如倏忽亦穿鑿使之死也。」杖人咄曰：「天下豈有未痒
J34nB311_p0726b02║先搔者乎？若真渾沌，倏忽豈能鑿死哉？鑿得死者，一
J34nB311_p0726b03║任鑿之，何足惜乎？彼果鑿不死，即汝沒巴鼻漢強欲
J34nB311_p0726b04║為彼防閑，卻是無端為破皮鞋穿鑿，與西天達磨一
J34nB311_p0726b05║狀領過也。汝以間事長無明者，罪又浮於達磨之無
J34nB311_p0726b06║端遺此毒于我東土矣。若我東土有真本色漢，自不
J34nB311_p0726b07║為達磨所惑亂，豈復為彼所遺之破皮鞋所惑亂，而
J34nB311_p0726b08║待汝為之防閑乎？」乃以杖將此沒巴鼻漢逐出，復大
J34nB311_p0726b09║笑曰：「我雖不為他破皮鞋作記，如此沒巴鼻漢真是
J34nB311_p0726b10║毒物，卻須借此作記以防閑之耳。」