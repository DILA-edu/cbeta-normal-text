J34nB311_p0735b01║天界覺浪盛禪師全錄卷之二十五
J34nB311_p0735b02║
J34nB311_p0735b03║門人　大然　弘智　大中　大充　較
J34nB311_p0735b04║說
J34nB311_p0735b05║麗化說
J34nB311_p0735b06║余昔於匡廬作《五燈熱．序》，發明吾宗傳燈命名之意。
J34nB311_p0735b07║蓋火藏光無體，因物續燄，而師資投機之際，各自得
J34nB311_p0735b08║此熱燄，始能傳受此神。不則，徒於光影門頭妄自玩
J34nB311_p0735b09║弄，於心性何有發揮哉？嗣於桐城與諸公談易，嘗以
J34nB311_p0735b10║先天之火為神，玅在附麗於薪燈，始能脫化此薪燈
J34nB311_p0735b11║之神。亦惟此火神之能脫化，乃能附麗於萬物，而轉
J34nB311_p0735b12║轉脫化，此神自不斷絕。如麗而不化，則成執妄之迷；
J34nB311_p0735b13║化而不麗，則成墮空之失矣。火之分合能傳，而成生
J34nB311_p0735b14║生不息也，大矣哉！因作尊火為宗論，參合《華嚴》、《法華》，
J34nB311_p0735b15║以借象取義而闡發之。或曰：從古謂土為五行之主，
J34nB311_p0735b16║今以火為宗，無乃矯先聖乎？曰：以土為主者，會天地
J34nB311_p0735b17║已成之數，定位而為中極也。天地未成之先，則當以
J34nB311_p0735b18║火為宗，而陰陽五行始皆得成就也。何則？先天之初，
J34nB311_p0735b19║無聲無臭，獨有此點覺明之火為造物主，運陰陽之
J34nB311_p0735b20║所以變化，五行之所以相生，皆此火為神也。如水、木、
J34nB311_p0735b21║土、金，皆有形質自守，可以執作玩狎，獨火為神，操存
J34nB311_p0735b22║舍亡，出入無時，莫知其鄉，此心之所以屬火也。然五
J34nB311_p0735b23║行之火，猶有相可見，至於藏為太極，使靜極生陽，動
J34nB311_p0735b24║極生陰，為萬物之化神，是天人之不可測也。有先天
J34nB311_p0735b25║之火性，為太極本；有後天之火神，為太陽元；有無相
J34nB311_p0735b26║之火精，為五行體；有有相之火氣，為生剋用。以故天
J34nB311_p0735b27║地人物之先，非火不能生；天地人物之後，非火不能
J34nB311_p0735b28║養。水非火不能自潤，木非火不能自長，土非火不能
J34nB311_p0735b29║自和，金非火不能自堅。即人生非附麗于父母精血
J34nB311_p0735b30║之火，不能脫化成胎；身非火，不剋化飲食而長養骨
J34nB311_p0735c01║肉；形非火，不能出力作勞；命非火，一時不能久存。即
J34nB311_p0735c02║人垂危，心上煖氣附麗雖暝去，尚能復生；心上煖氣
J34nB311_p0735c03║纔無，四行雖在終不能起。人之死屍，有陰魄附體者，
J34nB311_p0735c04║與所葬之地，有煖氣溫養，其年雖久，啟壙儼然，出土
J34nB311_p0735c05║見風，即時敗壞。此天地人物之餘火，尚能如是，況有
J34nB311_p0735c06║心之精神以為聖者，如日月燈明之相麗，寧不足以
J34nB311_p0735c07║充塞乎天地，而默成其人物之位育哉？又須知此火
J34nB311_p0735c08║以性空之火為主，有智慧火、緣生火，有無明火、業識
J34nB311_p0735c09║火，有瞋慾火、癡迷火，有冥陽鬼神無根之火，各自麗
J34nB311_p0735c10║化，而有真偽大小之不同也。一等陋人，不知魂升魄
J34nB311_p0735c11║降，因於業力，尚有精爽之火性，妄謂人死神滅，無三
J34nB311_p0735c12║世因果善惡報應之說，反指佛氏為異端虛無寂滅
J34nB311_p0735c13║之教，去人倫絕天理而排闢之。夫既以佛為虛無，則
J34nB311_p0735c14║不應以因果示人倫，使悟生死而證性命；以教為寂
J34nB311_p0735c15║滅，則不應以報應明天理，使擇善惡而全心神。不知
J34nB311_p0735c16║所謂去人倫絕天理者，莫大於誣人死神滅也。人果
J34nB311_p0735c17║死而神滅，則此後人類從何出生？若謂天能降衷於
J34nB311_p0735c18║人，道之大原出於天，是天為有性情之天乎？為無性
J34nB311_p0735c19║情之天乎？謂天無性情，彼既自無性情，何能有性情
J34nB311_p0735c20║與人？謂天有性情，則天與人同有性情，不可以性情
J34nB311_p0735c21║分人，且此天獨居何地乎？謂是無地之天，天而無地，
J34nB311_p0735c22║則天亦無有作為，不應如此紛紜降衷與人。若謂此
J34nB311_p0735c23║天是上帝之天，與三十三天梵釋相類，則當是有性
J34nB311_p0735c24║情之天，能作善法，樂五欲者也。又如是天降衷賦命
J34nB311_p0735c25║之人，是有性情之人乎？無性情之人乎？若無性情之
J34nB311_p0735c26║人，彼既自無性情，又何能受天衷命？若有性情之人，
J34nB311_p0735c27║彼既自有性情，如何又受天之衷命？此衷此命，是有
J34nB311_p0735c28║性情之衷命？是無性情之衷命？若有性情之衷命，則
J34nB311_p0735c29║人之性情已有之，如何更受天之性情衷命？若言此
J34nB311_p0735c30║人原是無性情之人，因受天之衷命，而後始有性情，
J34nB311_p0736a01║是則無性情之人，從何而有，且能承受天之衷命乎？
J34nB311_p0736a02║不然，土木金石，本是無性情者，亦當受天之衷命，與
J34nB311_p0736a03║人同有性情，則上帝之可天可人、可空可物，亦可以
J34nB311_p0736a04║分合同異也。人既能受天之衷命，而不知因果，乃自
J34nB311_p0736a05║滅絕其神，不特人如傀儡，不能祈天永命，而上帝亦
J34nB311_p0736a06║何其易於息機乎？上帝既能以衷命與人，何不作一
J34nB311_p0736a07║永命之人，如天之自強不息，生物不測，與高明博厚
J34nB311_p0736a08║同其悠久乎？陋者又謂人稟於天之清者，為聖賢，為
J34nB311_p0736a09║仁善；稟於天之濁者，為凡愚，為暴惡。如此，則人真似
J34nB311_p0736a10║木偶，既無性情，不知憎愛，懵然受天所賦，聽彼清濁，
J34nB311_p0736a11║任天戲弄。夫上帝好生，只應平等為心，何當以清賦
J34nB311_p0736a12║此、以濁賦彼，使順逆相反，自違其天命乎？或謂上天
J34nB311_p0736a13║原不賦人以清濁，世人稟受於天，自有清濁而作善
J34nB311_p0736a14║惡，則何謂作善天降之百祥、作惡天降之百殃？救者
J34nB311_p0736a15║曰：但人作善惡，天乃因而賞罰之也。予謂上天既不
J34nB311_p0736a16║授命於人，而人自為善惡，如我無借貸於人，無端索
J34nB311_p0736a17║償，是天何橫逆如此，而不聽其人之自作自受乎？或
J34nB311_p0736a18║又謂天之賦卑，原無彼此，如一器物與人，善用則順
J34nB311_p0736a19║而昌，不善用則逆而亡。如此則又落在佛氏之因果
J34nB311_p0736a20║報應也。世人不知自心循業發現，而有聖凡依正之
J34nB311_p0736a21║報，強以聖愚、貴賤、善惡、壽夭皆天命所賦，又何知自
J34nB311_p0736a22║性之天、自心之命所感見之同異乎？若果是天賦，天
J34nB311_p0736a23║何賦堯之清而聖，又賦其子丹朱濁而嚚以報之？既
J34nB311_p0736a24║賦瞽瞍夫婦以頑嚚，則不應賦長子舜清而聖以報
J34nB311_p0736a25║之？既報長以清，何又賦其小子象濁而傲以雜之？如
J34nB311_p0736a26║文王、武、周父子之清聖，而又報之以管、蔡？此非各自
J34nB311_p0736a27║循業之報乎？蓋人自心天命之流行逆順以成因果
J34nB311_p0736a28║也，彼上帝之天，蒼蒼之視，亦何能如此分合同異之
J34nB311_p0736a29║不可類而齊乎？試以易理推之，乃知性命之神不滅，
J34nB311_p0736a30║不可誣也。聖宗之道，莫精微於大易，聖人未作易時，
J34nB311_p0736b01║大易不傳之理，全在天地人物中，及聖人作易後，則
J34nB311_p0736b02║天地人物生生不息之理，皆在大易中。予以先天後
J34nB311_p0736b03║天，表原始返終之故，而以乾坤為樞紐，故有乾元用
J34nB311_p0736b04║九、坤元用六，為聖人幹天旋地之玅，若無此用，則八
J34nB311_p0736b05║八卦、七七蓍，皆無情之物，無以通變化、行鬼神也。世
J34nB311_p0736b06║人讀易訓易，往往蹉過此二元二用，未嘗專提出也。
J34nB311_p0736b07║又何處見聖人能致中和，參贊位育，二元為大經大
J34nB311_p0736b08║法，二用為大功大能哉？乾坤是先天定位，變化之機
J34nB311_p0736b09║全在後天。坎離復姤二爻，為天根地柢之元，是為九
J34nB311_p0736b10║六之初。此慎獨之機，精一之秘，天人之竅，性命之關，
J34nB311_p0736b11║中和之宗，位育之本。能用此九，即能原始而出生；能
J34nB311_p0736b12║用此六，即能返終而入死。所謂原始返終，知生死之
J34nB311_p0736b13║故，通乎晝夜而知者。既不知此，何知朝聞夕死之道
J34nB311_p0736b14║哉？更須知陽之出，即六為九；陰之入，即九為六。陰陽
J34nB311_p0736b15║元是一氣，以出入起伏別為之名耳。即人一身，呼之
J34nB311_p0736b16║出，為陽九之升；吸之入，為陰六之降。督任二脈，即乾
J34nB311_p0736b17║坤之二元，何曾有二氣之不一哉？吾故曰：聖人通乎
J34nB311_p0736b18║一氣之變化，而能出生入死以傳神；凡愚昧乎一氣
J34nB311_p0736b19║之死生，而為生變死化以失性。能知此，則用初九，即
J34nB311_p0736b20║用八八諸爻之九；用初六，即用八八諸爻之六。一奇
J34nB311_p0736b21║一偶之交錯，須剛柔相濟，始成兼到之中和。惟聖人
J34nB311_p0736b22║能用九即用六、用六即用九，故能通變化，而行鬼神
J34nB311_p0736b23║與人物造命。賢者只能用九六，而奉承天命，順人物，
J34nB311_p0736b24║以各正性命。百姓則但為九六生滅所用，而且顛倒
J34nB311_p0736b25║生命、悖逆天理，為失身失命之徒。聖人之所以與百
J34nB311_p0736b26║姓同其憂患者，獨用此九六之神，設為道教，以制禮
J34nB311_p0736b27║樂刑政，曲成其人物之九六於可安立處，不致自相
J34nB311_p0736b28║賊亂也。予嘗曰：造化之玅，必附麗於天地人物，始能
J34nB311_p0736b29║脫化其精神，以成中和位育之元元不息，猶心神之
J34nB311_p0736b30║附麗官骸，大道之附麗器用也。太極必附麗於八八
J34nB311_p0736c01║卦爻以摩盪，使諸卦爻亦自附麗於屢遷周流者，正
J34nB311_p0736c02║以能脫化於生死，易而不易也。夫至聖莫過孔子，猶
J34nB311_p0736c03║自附麗于祖述憲章，上律下襲，為始終一貫之時中。
J34nB311_p0736c04║孟子亦善於附麗私淑，以攝清任和而脫化焉。夫附
J34nB311_p0736c05║麗諸聖而集成者，是自能擴克會通，神明統類，曾非
J34nB311_p0736c06║假於外鑠也。吾宗傳燈，亦此旨也。世間山海虛空，艸
J34nB311_p0736c07║木金石，無不有火，以無人能取用，故自埋沒。有人以
J34nB311_p0736c08║燧鏡鑽斗而取出之，以附麗於煙紙艸木，傳諸鐙灶，
J34nB311_p0736c09║其用無窮。謂有傳者，是師資相激，初投機之時也；謂
J34nB311_p0736c10║無傳者，是師資已印契之後也。使不傳，終似廢物而
J34nB311_p0736c11║自埋；使有傳，還似借光而未發。又況傳受之有善惡
J34nB311_p0736c12║邪正，為聖凡升降之各異，可漫漫哉！世法不悟河圖、
J34nB311_p0736c13║洛書、〈洪範〉及五經、四書、《老》、《莊》諸大子史，未必能會通
J34nB311_p0736c14║精一時中之道。如出世法不悟《華嚴》、《法華》、《楞嚴》、《唯識》
J34nB311_p0736c15║諸大經律論與宗門傳燈諸錄，未必能會通性相，一
J34nB311_p0736c16║多相即，而通達佛道也。夫不善於陰翊王化之不逮，
J34nB311_p0736c17║與折攝邪外之同歸者，正以各坐於宗教一偏之枯
J34nB311_p0736c18║也。故予獨於易旨三致意焉。古人有謂：易取意於畫
J34nB311_p0736c19║前，而實傳神於畫後。畫前之意，即太極也。曰：易有太
J34nB311_p0736c20║極，是生兩儀。即此太極，是先天後天之本，即是伏羲
J34nB311_p0736c21║一畫，此畫即負陰抱陽，是諸畫之宗，未曾以有無而
J34nB311_p0736c22║名之，號曰太極，又何必加以無極乎？此中須悟通變
J34nB311_p0736c23║化裁可也。周子云：「無極而太極。」將謂無極是無有方
J34nB311_p0736c24║體，就萬物統體言之；太極是會其要領，就一物根柢
J34nB311_p0736c25║言之。無無極，則太極無所本；無太極，則無極無所寓
J34nB311_p0736c26║乎？朱晦菴極力闡發，未免支離。夫加無極於太極，未
J34nB311_p0736c27║嘗不玅，但其說不圓，反失通變。後人泥無無極，則太
J34nB311_p0736c28║極止足為一物之根柢，如未加無極時，則易有太極，
J34nB311_p0736c29║皆不足為萬物體統，可乎？邵氏曰：「未可以有無動靜
J34nB311_p0736c30║言，而未嘗離乎有無動靜也。」夫對有極言無極，而不
J34nB311_p0737a01║落有無，號而太之，尚不執一，可執二執三乎？後人有
J34nB311_p0737a02║謂宋儒雖能發明聖學，亦多有蔽於註釋之臆見杜
J34nB311_p0737a03║撰，失其本來面目者；不若還經本文，令人於八面玲
J34nB311_p0737a04║瓏，無牽掣障蔽處，自尋自繹，必有得於秘密，通乎聖
J34nB311_p0737a05║人命意之微也。前古不論，即孔孟亦於絕學時深思
J34nB311_p0737a06║而通之，周程陸朱亦於絕學時深思而通之，雖通之
J34nB311_p0737a07║有本末大小，安知後人獨無如孔子之賢於堯舜者
J34nB311_p0737a08║哉？古人著作，如醫書雖一家，法有各善者，或著脈經，
J34nB311_p0737a09║或著病機，或著藥性，或著炮製，或著成方，或著醫案，
J34nB311_p0737a10║必須合異為同，而用之則神。更有善於著作者，則取
J34nB311_p0737a11║其親切要玅以會通之，如煉成金丹，只待人解吞耳。
J34nB311_p0737a12║秖如寂然不動，感而遂通天下之故，此一故字，即是
J34nB311_p0737a13║造物無盡藏也。大易以感而遂通之故，有八八六十
J34nB311_p0737a14║四卦，無不經緯之。此感之時義大矣哉。天地以陰陽
J34nB311_p0737a15║交感，而化生萬物。聖人以德政感人心，而化成天下。
J34nB311_p0737a16║如卜筮法，於人未感一爻時，則周天諸卦，皆寂然不
J34nB311_p0737a17║動，曾無吉凶悔吝之可占。天下之賾在乎幾。幾者，動
J34nB311_p0737a18║之微也。幾之未動，神亦莫測。以故聖人之明道設教，
J34nB311_p0737a19║先命人慎獨審幾，正所以慎感。感是危微之端，中和
J34nB311_p0737a20║之兆。此而不慎，則成習不著、行不察，無所忌憚而放
J34nB311_p0737a21║辟邪侈，尤難於審察制伏也。故吾以罪莫大於不知
J34nB311_p0737a22║念起，神莫玅於能見幾先。幾先之玅，在爻爻交易中。
J34nB311_p0737a23║見九六之用，在念念遷變中。神幾感之故，與佛《華嚴》
J34nB311_p0737a24║諸經甚合。偈云「佛身克滿於法界」，此即寂然不動太
J34nB311_p0737a25║極之本體也。「普現一切群生前」，此即諸卦交錯成文
J34nB311_p0737a26║之象也。「隨緣赴感靡不周」，此即感而遂通天下之故
J34nB311_p0737a27║也。「而恒處此菩提座」，此即成天下之亹亹，何思何慮
J34nB311_p0737a28║也。雖然，此感之故，先須悟得，始不為妄想境界所感，
J34nB311_p0737a29║而生執著顛倒。聖人悟此感之故，故能用九以通天
J34nB311_p0737a30║時，用六以行地利，用九六以成人和。我佛悟此感之
J34nB311_p0737b01║故，乃曰：「奇哉，一切眾生，皆具如來智慧德相。但因妄
J34nB311_p0737b02║想執著，而不證得。我當教以解脫之法，使各自證得。」
J34nB311_p0737b03║然則佛雖自悟，亦必附麗自己智慧德相。用之以示
J34nB311_p0737b04║無性緣生，而脫化其一切妄想執著，以證緣生無性。
J34nB311_p0737b05║又能使六凡四聖，皆得附麗我五時說教，以脫化其
J34nB311_p0737b06║智慧德相，於拈花微笑，作教外不傳之宗。雖皆屬一
J34nB311_p0737b07║真法界，惟佛祖能徹悟心性，圓滿果因，附麗於十界
J34nB311_p0737b08║聖凡，以大權方便，脫化格外機神，傳此宥密，為法界
J34nB311_p0737b09║主中主也。是則皆以明此幾感，神其麗化，因根之利
J34nB311_p0737b10║鈍，以成自他受用。一真之法，原無大小先後，其機宜
J34nB311_p0737b11║在人自悟耳。莊生謂薪盡火傳，人或失於附麗。予以
J34nB311_p0737b12║火麗薪傳，人當悟此神化。今人心之火，初失於藏而
J34nB311_p0737b13║不能善取，次則失於取而不能附麗，後又失於附麗
J34nB311_p0737b14║非法而不能傳。此真神即真火，藏之於太極，必因感
J34nB311_p0737b15║而後應。如世火能生水木土金，實藏麗於水木土金
J34nB311_p0737b16║中，亦必因感而後脫化。如龍為火之至精，必藏於淵
J34nB311_p0737b17║海之至密，非附麗於雷霆風雨，亦不能起蟄也。故太
J34nB311_p0737b18║極火神，必先附麗於坎二陰中，當坤盡子月之半，一
J34nB311_p0737b19║陽始來，為地雷復。所謂帝出乎震，以躍乎龍門，而入
J34nB311_p0737b20║於巽方，乃相見乎離，為九五之飛龍在天，與天地合
J34nB311_p0737b21║德、四時合序，而後成乎離中一陰。姤於乾底，而致養
J34nB311_p0737b22║乎坤，以麗澤乎兌，而戰勝乎乾。後入天門，以勞息乎
J34nB311_p0737b23║坎，而成言乎艮。此即原始返終，而貞下起元也。乃知
J34nB311_p0737b24║生死之故，以通晝夜之道，如循環之中虛，而無有端
J34nB311_p0737b25║倪可得。所謂時乘六龍以御天，以聖人能用九於附
J34nB311_p0737b26║麗，故脫化為無首無尾。可見此先天而天不違，後天
J34nB311_p0737b27║而奉天時，即薪之傳火、燈之續燄。而教外別傳，特嗣
J34nB311_p0737b28║過現未來三世，日月燈明之所以然者，必如此也。華
J34nB311_p0737b29║嚴一真法界，以寂滅場地香水海中之藏為金剛際，
J34nB311_p0737b30║此正水中之金、坎中之陽，為善財童子之初爻，純粹
J34nB311_p0737c01║精之不雜者，是慎獨精一，時中克己之第一念也。人
J34nB311_p0737c02║心道心，渾在厥中之隱見，惟大人能克念作聖，緝熙
J34nB311_p0737c03║敬止，不失赤子之心，則能福城東際，發於帝震群動
J34nB311_p0737c04║之初，如海日出於扶桑，遇文殊之根本大智，而法乳
J34nB311_p0737c05║成人，儼然巽順，而附麗於南方離明，獲五十三善知
J34nB311_p0737c06║識之差別智，而脫化於普賢之行，證得致養麗澤於
J34nB311_p0737c07║坤兌之地位，始得慈氏補坎之處，以成純乾，而入毘
J34nB311_p0737c08║盧藏身樓閣之重重，涉入涉入重重之玅密，初從體
J34nB311_p0737c09║起用，此攝用歸體，正以太極如一真法界之主中主
J34nB311_p0737c10║也。著述大經，須《華嚴》為原始，以人地為宗，佛於寂滅
J34nB311_p0737c11║場發用，《法華》為返終，以法乘為主，法以大牛車歸體，
J34nB311_p0737c12║如善財之子陽，為復卦之初心，龍女之午陰，為姤卦
J34nB311_p0737c13║之初智，能悟此初心之九，初智之六，則於《法華》、《華嚴》
J34nB311_p0737c14║大易河洛，隨得之淺深，而了生脫死，成佛作聖，世出
J34nB311_p0737c15║世法，曾不離此一真法界也。世人謂佛儒之分者，皆
J34nB311_p0737c16║以人智之見自別、利鈍之根自殊耳。夫一心之外，豈
J34nB311_p0737c17║更有異法可得哉？人知木石中有火，不知善於麗化
J34nB311_p0737c18║者，終於木石之自置也。木石中火，須以刀錐取之，以
J34nB311_p0737c19║煙紙度之，以艸木接之，以鐙灶傳之，則聽其無所不
J34nB311_p0737c20║用。凡夫既無取法，火神何自而發乎？外道不善於取，
J34nB311_p0737c21║以刀錐擊碎木石，不特不得火神，又且失本來形性
J34nB311_p0737c22║於空亡斷滅。二乘之人，雖能善巧，而取於五識浮光，
J34nB311_p0737c23║迸出分段生死，正如時禪，忽於聞聲見色，驀然有省，
J34nB311_p0737c24║究竟墮無事甲裏，還守幽閑，坐變易生死之枯木寒
J34nB311_p0737c25║崖異艸青也。獨有大乘利智，能以大行大願之刀錐，
J34nB311_p0737c26║取一真法界之火神，附麗於機緣之煙紙，傳受於宗
J34nB311_p0737c27║旨之薪燈，以脫化其十界五蘊識精之變易生死，為
J34nB311_p0737c28║等玅大覺之三身四智，以玅協向上不傳之火神也。
J34nB311_p0737c29║是誰得此一錐，便能透出眉光，迸出胸卍，與我輝天
J34nB311_p0737c30║照地，密古藏今於言象之外哉？後世學人，咿唔章句，
J34nB311_p0738a01║依通識解，尚未全知，至其為人處，何曾於事理險絕
J34nB311_p0738a02║處，頓斷業識，得根本真智，然後於一切生死險絕處，
J34nB311_p0738a03║證差別玅行，於事事無礙境界，通變此遮那神用乎？
J34nB311_p0738a04║大易乾坤開闢後，繼以屯蒙，立君立師，天險莫過於
J34nB311_p0738a05║雷，地險莫過於水，水雷之險難作，艸昧英雄之妄想
J34nB311_p0738a06║皆起，非有初爻之玅智真主，從地震作，能自建立，以
J34nB311_p0738a07║出經綸，而破惑亂，則天下之無知妄作，何自寧息？吾
J34nB311_p0738a08║人同陷於險難，亦無自而出矣！故先立君，以嗣天地
J34nB311_p0738a09║位育之象，蒙當初創，則人物皆在山水艸澤間相渾，
J34nB311_p0738a10║何能使一王之法，即時家諭戶曉，仰體力行，而無犯
J34nB311_p0738a11║其功令哉。苟不立師法，教之以居倫處世之方，導之
J34nB311_p0738a12║以安身立命之義，則天地何自以為天地，君臣何自
J34nB311_p0738a13║以為君臣乎？夫立君所以能成天下之經綸者，能用
J34nB311_p0738a14║來復之初九，為天地人物之本心。用此以習入坎出
J34nB311_p0738a15║坎之險，如龍之潛於九淵，乘風雷以出，而為天地之
J34nB311_p0738a16║文明。所謂習坎維心，亨行有尚。心之不亨，行何有尚？
J34nB311_p0738a17║太極真精，不入坎出坎，又何自而經綸天下？天向一
J34nB311_p0738a18║中生造化，人從心上起經綸。此一何一？即坎中之奇
J34nB311_p0738a19║一，即厥中之精一。此心何心？即復初之天心，即時中
J34nB311_p0738a20║之道心。不入坎出坎，此一此心，又能自用以見事功
J34nB311_p0738a21║哉？此一此心，猶是太極動後之一心。太極未動之先，
J34nB311_p0738a22║求此一此心，皆不可得。凡大易中之陰陽動靜，皆動
J34nB311_p0738a23║後之陰陽動靜。如陰陽之後，又為水火剛柔，皆後天
J34nB311_p0738a24║之陰陽也。此非讀《唯識》者，安知有心丁心所，與三細
J34nB311_p0738a25║六麤之次第。亦唯頓悟向上全提之玅者，則非性相
J34nB311_p0738a26║事理之所能擬議也。微乎微乎，更以幾感之故論之。
J34nB311_p0738a27║如火在木石中，無善巧以出有無之險，何以得此火
J34nB311_p0738a28║神，為傳心燈之用？世人全心陷於癡愛事法中，陽明
J34nB311_p0738a29║之智，不習善巧，何自而出？如孩提之子，雖秉二五之
J34nB311_p0738a30║精純，如泉在山巖險固中，非得水脈鑿而導之，何能
J34nB311_p0738b01║因始達以漸至於澤及天下哉？孔子開章便道學而
J34nB311_p0738b02║時習之，即習此心坎，使心亨也。應知天之險於日月
J34nB311_p0738b03║星辰也，誰能仰而觀之以得其文？地之險於山川丘
J34nB311_p0738b04║陵也，誰能俯而察之以得其理？人心之險於喜怒哀
J34nB311_p0738b05║樂也，誰能近取而制之於中和？物性之險於生剋制
J34nB311_p0738b06║化也，誰能遠取而用之於通變？主公設險以守其國，
J34nB311_p0738b07║不徒以城池兵甲也。四維不張，國乃滅亡。使禮樂刑
J34nB311_p0738b08║政之險不能設以防民心，則自心尚不可守，何能保
J34nB311_p0738b09║守天下國家之城池兵甲乎？險之時義大矣哉！不惟
J34nB311_p0738b10║是也，八八六十四卦，三百八十四爻，無一卦一爻不
J34nB311_p0738b11║是大易危微之至險，無一卦一爻不是喜怒哀樂之
J34nB311_p0738b12║最難過，無一卦一爻不是吉凶悔吝之最難通者。使
J34nB311_p0738b13║非聖人善用九六之初，何能得幾之先神，致誠之先
J34nB311_p0738b14║見，而不為喜怒哀樂之所遷變，不為吉凶悔吝之所
J34nB311_p0738b15║迷昧也哉？世人只知王公設險以守其國，百姓設險
J34nB311_p0738b16║以守其家，誰知先聖之制河圖、洛書、洪範、六經、書史，
J34nB311_p0738b17║與禮樂刑政、射御書數、九流百工等，無非此心之附
J34nB311_p0738b18║麗，設幾感之險，令人習之，以維天下之心、以創天下
J34nB311_p0738b19║之義、以治天下之情、以通天下之志，以開天下之愚
J34nB311_p0738b20║迷、以塞天下之狂放、以絕天下之篡逆、以杜天下之
J34nB311_p0738b21║竊欺，或防之未發、或制之將然、或治之已成，且使未
J34nB311_p0738b22║發者發於誠而不敢發於不誠、將然者從於道而不
J34nB311_p0738b23║敢從於非道、已成者創其善不敢復為不善，此皆先
J34nB311_p0738b24║聖制險以守人心、以存天道也，何曾於心外別有事
J34nB311_p0738b25║功哉？佛氏以慈悲設教而附麗於三藏修多羅與宗
J34nB311_p0738b26║門千七百淆訛公案，則一言一句、一機一境、一語一
J34nB311_p0738b27║默、一棒一喝、一逆一順、一正一邪，如吹毛劍、塗毒鼓，
J34nB311_p0738b28║如虎缺馬馵，觸背不得，何非設險使參學者習而脫
J34nB311_p0738b29║化之為入坎出坎，使眾生之金出礦、無明之火出木、
J34nB311_p0738b30║真心出於妄想、解脫出於執著？不如此，則眾生若干
J34nB311_p0738c01║種心、若干種情、若干種妄想執著，如何能觸其聲影？
J34nB311_p0738c02║即頓斷命根，不遍習差別之險，則涅槃玅心、正法眼
J34nB311_p0738c03║藏亦終如金之在礦、火之在木，更無能自出也。參學
J34nB311_p0738c04║人不肯求了生死而自陷於依通識解，如假死之汞
J34nB311_p0738c05║終不可以見火，果是出險之九轉還丹，又何不可以
J34nB311_p0738c06║脫胎換骨、超凡越聖也哉？予故重重表此習坎心亨、
J34nB311_p0738c07║麗正繼照之旨，蓋佛聖能以心習坎而成盧舍綱宗，
J34nB311_p0738c08║凡夫須以坎習心而入法界種艸，合之不妨能異、分
J34nB311_p0738c09║之不妨能同，為參學者不傳之秘，其有能猛然自悟
J34nB311_p0738c10║自證，則此道之存於麗化者何幸？
J34nB311_p0738c11║參同說
J34nB311_p0738c12║鐸夜子問曰：「和尚嘗有云：『凡厥有生者，皆當參造命、
J34nB311_p0738c13║立身、處世之三法。既得實際，庶足以知大權示現，顯
J34nB311_p0738c14║密開宗之意。窮則知變，變則知通，不至於自迷陷而
J34nB311_p0738c15║無捄也。』特求示此三參之法。」杖人彈指曰：「阿誰向此
J34nB311_p0738c16║中造命去？」又舉拳曰：「阿誰向此中立身去？」又展兩掌，
J34nB311_p0738c17║拍一拍曰：「阿誰向此中處世去？」復袖手而笑曰：「會耶？」
J34nB311_p0738c18║鐸夜曰：「且留此與向上人，請按下雲頭，入此泥水，救
J34nB311_p0738c19║荒亂之迷，可乎？」杖人笑曰：「卻原來客是相師也。試為
J34nB311_p0738c20║汝標示之。凡厥有生，莫不有知。只此靈知，古今不昧，
J34nB311_p0738c21║凡聖不磨。其所以異者，只為真知不能自了，因隨念
J34nB311_p0738c22║而成垢淨。淨則不迷，垢則不悟。既不能使常覺不迷，
J34nB311_p0738c23║又何能使常迷忽悟？欲使忽悟，必須返參尋常，不參
J34nB311_p0738c24║終無自悟。以故佛祖獨貴參悟之門，聖賢全重省察
J34nB311_p0738c25║之法。如曰三參者：一須參造命，二須參立身，三須參
J34nB311_p0738c26║處世。參造命之法，莫過於一念未生前，父母未生前，
J34nB311_p0738c27║喜怒哀樂未發前。參立身之法，莫過於善惡未萌之
J34nB311_p0738c28║際，教養命意之際，人倫立義之際。參處世之法，莫過
J34nB311_p0738c29║於事物交接之中，經營生計之中，出處變通之中。參
J34nB311_p0738c30║此三法，唯佛祖、聖賢、帝王，能始終本末，備悉天下古
J34nB311_p0739a01║今之事理，成全天地位育之化機。人既有身於天地
J34nB311_p0739a02║間，則與天地人物相關，性命身世相接，分之似有彼
J34nB311_p0739a03║此之殊，合之實無自他之別。佛祖洞視，則有同體之
J34nB311_p0739a04║心；聖賢徹觀，則有胞乳之義；帝王總攬，則有統御之
J34nB311_p0739a05║宗。故凡厥有生，須當參此三法，是世間出世間，皆不
J34nB311_p0739a06║可須臾離也。更請細言之。如何謂之造命？凡人皆本
J34nB311_p0739a07║有生，何必更造？須知此命，有性命之命，是不生不滅
J34nB311_p0739a08║之命；有業命之命，是意想所作之命；有身命之命，是
J34nB311_p0739a09║感報所結之命。本心自性，初無聖凡善惡形色勝劣
J34nB311_p0739a10║之名言。特以無念清淨心中，忽生一念意想，乃有淨
J34nB311_p0739a11║垢善惡之分。既有淨垢善惡之分，則有聖凡業識之
J34nB311_p0739a12║命。既有聖凡業識之命，則有聖凡業報之身。既有聖
J34nB311_p0739a13║凡業報之身，則有勝劣依報之世。教中所謂無明不
J34nB311_p0739a14║覺生三細，境界為緣長六麤是也。此不覺隨緣四字，
J34nB311_p0739a15║是當參當悟之本法也。惟一念不生之前，以不覺故，
J34nB311_p0739a16║妄起善惡之念，而隨淨垢之綠。使能參透此不覺緣
J34nB311_p0739a17║生而性空，則了根本無明，而證性命之體，是成等正
J34nB311_p0739a18║覺也。能參透此緣生不覺而無性，則了意想業命，而
J34nB311_p0739a19║證身世之用，是莊嚴淨國也。果能參透命由心造，身
J34nB311_p0739a20║因業生，淨垢業分，感報世異，誰謂過見未來無因果
J34nB311_p0739a21║之報應哉？試即現世而推之，使無報應，如何各纔生
J34nB311_p0739a22║身，便有富貴貧賤善惡賢愚之異。即現世為人，各自
J34nB311_p0739a23║一身造業，始終前後，或異或同。雖則事各有殊，其法
J34nB311_p0739a24║曾無差別。如人未造業初，誰能定其功罪升降之事。
J34nB311_p0739a25║天子雖操賞罰生殺之權，亦不能強置人於非分法
J34nB311_p0739a26║中。如士子之考言試事，各有等差，則進之於有司、薦
J34nB311_p0739a27║之於朝廷。天子亦必因其文章政事，而後準法以下
J34nB311_p0739a28║其敕命。雖曰命降自天，其實皆由自造。如命九卿科
J34nB311_p0739a29║道百司，及天下庶職，各自有分命、各自有出身、各自
J34nB311_p0739a30║有地位。此非命由業造、身由業生，爵祿名位，皆天之
J34nB311_p0739b01║明命，與分之成數哉？以吾心意生之理而造命，吾命
J34nB311_p0739b02║緣生之分而成數。世人不達緣生而陷於命數，又誰
J34nB311_p0739b03║能轉緣生之數，且於數中而造命哉。如在吏部是數，
J34nB311_p0739b04║或移其數而超陞，或移其數而遷轉，或移其數而下
J34nB311_p0739b05║降，此皆於數中造命，命中造數也。不見道堯只能薦
J34nB311_p0739b06║舜於天，不能使天以天子與舜。能參透此意，則知堯
J34nB311_p0739b07║之所以薦舜，舜之所以薦禹，禹之所以傳子，湯武之
J34nB311_p0739b08║所以代天討罪，文武之所以受命，有周孔子與顏曾
J34nB311_p0739b09║思孟之所以為千聖百王之師者，皆自能造此聖命
J34nB311_p0739b10║聖身聖世，與天地同其高厚悠久也。若上天能造人
J34nB311_p0739b11║命，則天何獨秪造三皇五帝三王，及此數聖賢哉。推
J34nB311_p0739b12║而至於出世間法，世尊之為法界主中主，達磨之為
J34nB311_p0739b13║教外正法眼，二支五宗之為向上全提，皆能自造命
J34nB311_p0739b14║於本心自性也。惟佛祖聖賢，能善用心而自造命。所
J34nB311_p0739b15║以先天而天不違，後天而奉天時。此外九流百家，士
J34nB311_p0739b16║農工賈，亦自有造命立身處世，與佛聖相參於天地
J34nB311_p0739b17║間者在也。其間或有聖凡善惡，權實淳疵之不同，不
J34nB311_p0739b18║可概以形跡而窺測者。如佛氏以一心法，廣開十界
J34nB311_p0739b19║之門，有以五逆十惡，而造地獄之身命；有以慳貪嫉
J34nB311_p0739b20║姤，而造餓鬼之身命；有以貪慾癡迷，而造畜生之身
J34nB311_p0739b21║命；有以世諦五常十善戒法，而造人仙天梵之身命；
J34nB311_p0739b22║有以四諦因緣，轉分段生死，而造二乘小果之身命；
J34nB311_p0739b23║有以般若心宗，轉變易生死，而造佛祖之身命；有由
J34nB311_p0739b24║一念之豎於十界，次第而漸造地位之慧命；有由一
J34nB311_p0739b25║念之橫於十界，隨類而頓造當體之慧命；即世間法，
J34nB311_p0739b26║亦有循途漸進，異路交通，而造分數之身命；亦有大
J34nB311_p0739b27║機忽遇，平步青霄，而造大成之身命；或如桀紂，有一
J34nB311_p0739b28║時造犯天條之命；或如宰輔，有一時造誅九族之命；
J34nB311_p0739b29║此皆明如日星，昭示今古者；誰謂命不由心而造，身
J34nB311_p0739b30║不從業而成也哉？故予曰：善造命者，只在善用其向
J34nB311_p0739c01║上心志，端其正大趨向；占高尚之地步，享速疾之便
J34nB311_p0739c02║宜；亦不必以世間所處之地位為地位，世間所尚之
J34nB311_p0739c03║機權為機權；所謂向上者，正是一念未生前之類也；
J34nB311_p0739c04║趨向者，玅密圓通之類也；地步者，自利利人之類也；
J34nB311_p0739c05║便宜者，主中作主之類也；吾人以分，數在三教，即三
J34nB311_p0739c06║教中造命；在百家九流，即百家九流中造命。不必別
J34nB311_p0739c07║尋蹊徑，求尊反成卑，求榮反成辱，求進反成退，求得
J34nB311_p0739c08║反成失也；進退得失，未嘗不可求；但求之無理，取之
J34nB311_p0739c09║無道，則顛倒耳。如醫者以生死危難造人命，堪輿以
J34nB311_p0739c10║相宅卜葬造人命，星者以守分進取造人命，相者以
J34nB311_p0739c11║量才作為造人命，卜者以趨吉避凶造人命。至於士
J34nB311_p0739c12║人，則以設教維世造人命，農者以勤苦耕種造人命，
J34nB311_p0739c13║工者以器物利用造人命，商者以交易相濟造人命。
J34nB311_p0739c14║然此有善與不善，其功過不爽也。善者則能密用聖
J34nB311_p0739c15║賢造物之機權，交扶民生身世之經濟；不善者不特
J34nB311_p0739c16║不能自己造命，亦乃傷天滅理，其禍有不可勝言者。
J34nB311_p0739c17║此惟士可兼醫、輿、星、相、卜之術。農、工、商三者，自食其
J34nB311_p0739c18║力，則不可責以術數。天下之所以得養者，皆食其力，
J34nB311_p0739c19║而農之為命尤重也。自古及今，皆稱三教以道養天
J34nB311_p0739c20║下，百家五流以術養天下，三民以力養天下。然此天
J34nB311_p0739c21║下非道以成治，則五流、三民亦無所措手足矣。使無
J34nB311_p0739c22║三民之力養天下，則三教、五流又何可一日無養？欲
J34nB311_p0739c23║為天下立極者，不於教養以致其中和，則天下人物
J34nB311_p0739c24║又何自以各正性命哉？天下無制，全賴神聖設教，以
J34nB311_p0739c25║造天下之命；天下有制，全賴世主輔相之能，行教養
J34nB311_p0739c26║之法，以造天下之命也。使一日不與天下造命，則一
J34nB311_p0739c27║日天下無安身立世之處矣。以故佛聖不敢以一人
J34nB311_p0739c28║自了，即了天下之事；不敢以一世自足，便足千古之
J34nB311_p0739c29║宗。聖人以一夫不被堯、舜之澤，為推而內之溝中；佛
J34nB311_p0739c30║祖以一法不嚴於遮那法身，為陷盡法界之種性。若
J34nB311_p0740a01║非參透如此造命，何敢以虛空界盡而生疲厭哉？不
J34nB311_p0740a02║見世尊於雪山夜睹明星，乃大悟曰：『奇哉！一切眾生
J34nB311_p0740a03║皆具如來智慧德相，但因妄想執著而不證得。』我今
J34nB311_p0740a04║既悟既證，必當教以解脫之法，令一切眾生皆悟此
J34nB311_p0740a05║妄想執著本無實法，而證如來智慧德相與我無異，
J34nB311_p0740a06║始得名為平等菩提一真法界也。正以一法若有，毘
J34nB311_p0740a07║盧墮在凡夫；萬法若無，普賢失其境界。阿難悟得如
J34nB311_p0740a08║來藏性，乃發誓曰：『願今得果成寶王，五濁惡世誓先
J34nB311_p0740a09║入；如一眾生未成佛，終不於此取泥洹。』泥洹者，如來
J34nB311_p0740a10║極果不生不滅大涅槃，即薩婆若海大寂滅場地。毘
J34nB311_p0740a11║盧遮那與十方諸佛同悟同證此清淨法身之常寂
J34nB311_p0740a12║光土也，亦是一切凡聖眾生本源清淨覺地。雖居十
J34nB311_p0740a13║法界中，各各差別，原不曾離此地。阿難未悟時，以五
J34nB311_p0740a14║濁為眾生業地；及悟後，乃知五濁眾生之根根塵塵
J34nB311_p0740a15║周遍法界，當體即是如來藏心。捨此五濁，無從發智
J34nB311_p0740a16║悲行願而為入處，以成就寶王，證如來之莊嚴極果
J34nB311_p0740a17║也。眾生全身在此覺地，以妄識緣生，各自顛倒執著
J34nB311_p0740a18║其心命身世，不知參究，不得此入處耳。如天上之星
J34nB311_p0740a19║辰羅列，各自不同，而不離於天；其地上人物禽獸、山
J34nB311_p0740a20║川艸木，各自為類，而不曾離於地。此天即吾性之覺
J34nB311_p0740a21║天，此地即吾性之覺地，此種種不同之類，即吾靈知
J34nB311_p0740a22║之所發現。捨吾靈知，則一切皆不能發現也。人在睡
J34nB311_p0740a23║夢中，凡所見所聞、所交所接之命之身之世、天地人
J34nB311_p0740a24║物與明暗色空，各各差別，皆不出一己靈知之所發
J34nB311_p0740a25║現。如無此靈知，則無此夢想。如無此夢想，則無此靈
J34nB311_p0740a26║知。若以唯識推之，根身器界，所生各有次第。心王心
J34nB311_p0740a27║所，見分相分，親疏自證等分，先後能所，種子現行之
J34nB311_p0740a28║別，一法不可攙越。如能悟此靈知之夢想，于一時頓
J34nB311_p0740a29║現，于一念頓消，何曾有親疏次第之畢。所謂一念發
J34nB311_p0740a30║真歸源，十方世界即時消殞，夢裏明明有六趣，覺後
J34nB311_p0740b01║空空無大千是也。又誰能悟覺後之心境，還如夢中
J34nB311_p0740b02║而不執著乎？又誰能悟萬法歸一，一歸何處之旨，為
J34nB311_p0740b03║我在青州作一領布衫，重七斤乎？此又非木人石女
J34nB311_p0740b04║所得而唱和也。傀儡戲曲，盡古今人物之差別。線索
J34nB311_p0740b05║雖百般抽牽，何曾動著？本身妄想生滅顛倒，不曾動
J34nB311_p0740b06║著常住真心，如群兒之舞弄鏡光。故曰：迷之則生死
J34nB311_p0740b07║始，悟之則涅槃證。而眾生為夢想役其靈心，如真金
J34nB311_p0740b08║為匠作役為瓶盤釵釧。其名相雖異，而金性未移。真
J34nB311_p0740b09║金雖能隨緣現眾器，器器之金，曾無變異。所謂心佛
J34nB311_p0740b10║及眾生，是三無差別也。以故華嚴毘盧遮那，為一真
J34nB311_p0740b11║法界之主中主隨緣而現，為正覺世間主，有情世間
J34nB311_p0740b12║主，器世間主。統十方塵剎諸佛菩薩，若聖若凡，若天
J34nB311_p0740b13║魔外道，夜叉羅剎，山靈海島，一切鬼神，與五十三參
J34nB311_p0740b14║善知識。無論是男是女，是僧是俗，各自有主，曾不移
J34nB311_p0740b15║本位一絲毫許。如善財雖初得根本知，後得差別智，
J34nB311_p0740b16║而始終曾不易其童心，於其中間，法法不相到而自
J34nB311_p0740b17║到，各各不相知而自知，亦不見別求戀易名相而成
J34nB311_p0740b18║佛，皆與遮那同一藏性三昧，如金性之無一無異，無
J34nB311_p0740b19║欠無餘，更不必如法華會權歸實，三戀淨土，次第授
J34nB311_p0740b20║記，龍女轉男，然後向南方無垢界成佛也。會得華嚴
J34nB311_p0740b21║之不變隨緣，與法華之隨緣不變，則知是法住法位，
J34nB311_p0740b22║世間相常住之玅旨矣。又如梨園登臺，各自作古今
J34nB311_p0740b23║人物，曾不昧此靈知，而喜怒哀樂曲盡其情，雖屬假
J34nB311_p0740b24║事，能以全副真精神為之，又不自謂能如此超然解
J34nB311_p0740b25║脫不執著也，殆所謂世間奇男子乎？及乎下臺，或讚
J34nB311_p0740b26║之則喜，詈之則怒，稱他為聖人之流則矜，呵他為賊
J34nB311_p0740b27║人之類則恨，雖皆上下無實，而迷悟之情不同。予謂
J34nB311_p0740b28║臺上戲子以有為無，故能如佛聖之解悟；臺下戲子
J34nB311_p0740b29║以無為有，故同眾生之執迷。世人全身是戲，大地是
J34nB311_p0740b30║臺，而不能如戲子之解悟者，豈非以妄想執著自迷
J34nB311_p0740c01║倒哉？使人皆能參透以有為無之解悟，以無為有之
J34nB311_p0740c02║執迷，則臺上臺下皆相忘于大化之鄉也，豈不為世
J34nB311_p0740c03║出世間之真奇特乎？雖然，更須知眾生以不干己事
J34nB311_p0740c04║常解脫，其干己事常執迷。何以見之？岳王墳前鑄鐵
J34nB311_p0740c05║秦檜，賢愚莫不禮岳王生敬畏心，擊秦檜且溺之。嗚
J34nB311_p0740c06║呼！世人于岳何親？於檜何怨？特以好善惡惡之良知
J34nB311_p0740c07║良能，有不可磨滅者在。至有事干涉於私己，便自蒙
J34nB311_p0740c08║蔽，或能設身處地，不黨秦而助岳，且能爭善惡是非，
J34nB311_p0740c09║如拜岳墳打秦檜之不惜心手者幾人哉？更有可笑
J34nB311_p0740c10║者，如檜再世幸得為人，到此墳前，亦必禮岳王而自
J34nB311_p0740c11║擊也。彼董卓何嘗不痛罵王莽？盧杞何嘗不罵李林
J34nB311_p0740c12║甫？但傍觀者多醒，當局者易迷耳。人有善惡之良，則
J34nB311_p0740c13║可以處身世而無昧；人無執著之妄，則可以悟心命
J34nB311_p0740c14║而不迷。如果能參透如夢如戲，登臺上之禪，則諸法
J34nB311_p0740c15║皆畫蛇添足，捫空布彩耳。」鐸夜曰：「三世諸佛，以種種
J34nB311_p0740c16║方便因緣，譬喻言詞，開示其結集經典，充滿海藏，流
J34nB311_p0740c17║布十方，秪應眾生業無不盡，眾生界無不空，而猶然
J34nB311_p0740c18║如在夢中。其出生受生，不由人教，偏能具足一切癡
J34nB311_p0740c19║愛、貪嗔、嫉妒、我慢、誑欺、奸矯、詐偽種種妄想，執著法
J34nB311_p0740c20║門，觸處皆現，如磁石之見針自合，貪慾之見色自迷，
J34nB311_p0740c21║抑且磨之不滅，壞亦不銷，諸佛豈曾為彼設教，結集
J34nB311_p0740c22║此業識之藏於天上人間哉？是何善法教之多不能
J34nB311_p0740c23║就，如煉石之難于補天，斷鰲之艱于立極；惡法不教
J34nB311_p0740c24║卻自能成，如流水之易于趨海，野火之速於燎原，豈
J34nB311_p0740c25║善惡逆順之理有固然哉？將謂初教之不親，次教之
J34nB311_p0740c26║漸似，再教之逼真，終教之必神乎？將謂佛聖世出世
J34nB311_p0740c27║法，如春夏秋冬之必當循環乎？必生住異滅而後成
J34nB311_p0740c28║法化乎？必成住壞空而後成法界乎？如此則佛聖之
J34nB311_p0740c29║道，只能以一時人救一世事，不可以前遺後，亦不可
J34nB311_p0740c30║以後代前乎？或以不可遺為相遺，以不可代為相代，
J34nB311_p0741a01║必以各時各世各自為繼往開來，始不壞其造命、立
J34nB311_p0741a02║身、處世之事，以互相密成者，使人各自振作而不倦
J34nB311_p0741a03║乎？」杖人乃大笑曰：「其然，豈其然乎？子不見窮須知變，
J34nB311_p0741a04║變須知通，通須知久，此所謂千聖不傳之秘乎？天地
J34nB311_p0741a05║不能以一時成歲，佛聖不能以一法利生，太極不能
J34nB311_p0741a06║以一卦成易，帝王不能以一制成治，神道不能以一
J34nB311_p0741a07║教齊民，立法不能以一義成宗，醫王不能以一藥治
J34nB311_p0741a08║病。以故佛有三藏十二部，儒有經書子史、九流百家，
J34nB311_p0741a09║各有傳授之業。善能參透一法，可以通一切法；參透
J34nB311_p0741a10║一切法，可以歸一法。或各自執于一法，專于一門，大
J34nB311_p0741a11║小、偏圓、正邪、淺深之異，皆不能出一念未生前為根
J34nB311_p0741a12║宗也。即有透此根宗而不悟差別，徒執未生以為己
J34nB311_p0741a13║證，而不能使法界聖凡同參悟此心命身世，則佛聖
J34nB311_p0741a14║亦是自了漢，如焦芽敗種，墮斷常坑矣，何足為法界
J34nB311_p0741a15║之調御師哉？但有能參一念未生前，則於身世不遠，
J34nB311_p0741a16║從源出流，自得本宗。若上根利智之人，何枝末非原
J34nB311_p0741a17║本之心哉？如孔子謂視其所以，觀其所由，察其所安。
J34nB311_p0741a18║視、觀、察三字，即參究也，即精一、慎獨、克己也。所以、所
J34nB311_p0741a19║由、所安，即生、住、異、滅之心也。何心何事，無以由安哉？
J34nB311_p0741a20║但無人能視、觀、察耳。又如曾子之動容貌，出詞氣，正
J34nB311_p0741a21║顏色。動是誰動？正是誰正？出是誰出？此三字，即有神
J34nB311_p0741a22║之司存也。容貌、顏色、辭氣三者，即如籩豆之事也。世
J34nB311_p0741a23║人視此三者為事而外之，豈非自棄其形色，別覓天
J34nB311_p0741a24║性之所存乎？曾子見道之玅，慎獨之功，全在於此。足
J34nB311_p0741a25║見動容周旋而中禮，為盛德之至。灑掃應對，皆是精
J34nB311_p0741a26║義入神。果如是而參，造次必于是，顛沛必于是，何非
J34nB311_p0741a27║復禮歸仁之所在乎？果能如是參，求其不如是，亦不
J34nB311_p0741a28║可得也。趙州所謂除二時粥飯，不雜用心，何異終食
J34nB311_p0741a29║之不違仁，與須臾之不可離此道乎？儒者不肯參究，
J34nB311_p0741a30║禪者不能遍參，便有儒釋之分，淺深之異。使能參透
J34nB311_p0741b01║此旨，則學佛自能知儒，通儒自能造佛。世豈有曾入
J34nB311_p0741b02║門庭，而不肯造堂奧者乎？一部《禮記》，不出母不敬三
J34nB311_p0741b03║字。至於儼若思，安定辭，安民哉，即《大學》、《中庸》之三綱
J34nB311_p0741b04║領也。如謂動、正、出，即曾子之戒、定、慧也；容貌、顏色、詞
J34nB311_p0741b05║氣，即曾子之經、律、論也。既不曰形色，而曰所貴乎道
J34nB311_p0741b06║者三，非曾子之禪乎？即門人記孔子所慎齋、戰、疾，非
J34nB311_p0741b07║慎此三也，以形容夫子之慎如齋、如戰、如疾也。此慎，
J34nB311_p0741b08║即夫子之戒、定、慧也；此齋、戰、疾，即夫子之經、律、論也。
J34nB311_p0741b09║得此慎之神，非夫子自性宗通之禪乎？即吾佛三藏
J34nB311_p0741b10║十二部之玅，與教外別傳之神，亦不出此身、語、意三
J34nB311_p0741b11║業也。神而明之，化而裁之，默而成之，亦必存乎其人
J34nB311_p0741b12║耳，何分世法、出世云乎哉？自無如粉飾取榮，而不致
J34nB311_p0741b13║精一。末法奸巧，本學日荒，天下豈果皆可以粉飾，而
J34nB311_p0741b14║不切於心命身世，遂足久安長治乎？大氐善者終順，
J34nB311_p0741b15║可以漸誘漸磨；而惡者終逆，必致暴起暴滅。佛聖深
J34nB311_p0741b16║見其常，遠見其大，不敢謂善惡不同謀也。不見先聖
J34nB311_p0741b17║為萬世制作，凡民生日用，養生送死，乃至山川、鬼神、
J34nB311_p0741b18║禽獸、艸木，無所不用其極，以安身世性命，無少偏虧。
J34nB311_p0741b19║合天下之人，會古今之事，為一人之事；或有匹夫匹
J34nB311_p0741b20║婦，一事一物不得其所者，引為一人之責，一己之罪。
J34nB311_p0741b21║天下即不己責，而一己當自責；古今即不我關，而一
J34nB311_p0741b22║我當自關。從上帝王聖賢，與出世佛祖，為十方慈父，
J34nB311_p0741b23║世豈有師遺天下之徒，父捨法界之子哉？天下人皆
J34nB311_p0741b24║有父義、子義，法界人皆有師義、徒義，然未有不子而
J34nB311_p0741b25║能父，未有不徒而能師者也。人不以父子師徒自命，
J34nB311_p0741b26║則將為何如人哉？既知，則必真知；不真知，則迷苦而
J34nB311_p0741b27║不可救。既為，則必真為；不真為，則迷倒而不可扶。夫
J34nB311_p0741b28║真為者，非欲盡為極富貴權位之人也，為此外慕，便
J34nB311_p0741b29║喪身失命矣。真知者，真知有造命之玅法，立身之善
J34nB311_p0741b30║事，處世之正道。如父頑、母囂、弟傲，煢煢鰥夫，亦自能
J34nB311_p0741c01║以孝道得祿位名壽。如伊尹傳說太公之終顯，及顏、
J34nB311_p0741c02║曾、思、孟之不遇，亦何嘗不從貧賤自致身於聖賢豪
J34nB311_p0741c03║傑之間哉？予雖如此比似，以激發世人，而其宗旨，實
J34nB311_p0741c04║要人參究造命為法界中第一義也。世人不知此意，
J34nB311_p0741c05║故不畏天命，不畏大人，不畏聖人之言。不知造命、立
J34nB311_p0741c06║身、處世之法，乃敢犯法侮亂，蹈于不測，或甘死于偷
J34nB311_p0741c07║安取樂，或醉死於亂事危機。所以畏之一字，為眾生
J34nB311_p0741c08║出苦海之慈航。即人天之聖，與三乘大聖，皆有所畏，
J34nB311_p0741c09║乃能成就大法。唯佛出過聖凡，永謝二死，故號為無
J34nB311_p0741c10║畏法王。如師子一吼，百獸腦裂，自此之外，誰敢不畏
J34nB311_p0741c11║哉？如我意者，即佛祖大聖，亦有畏也。佛為法界之父，
J34nB311_p0741c12║而法界之子，有一無知，以犯危險，則父母之為子計，
J34nB311_p0741c13║不能不憂畏也。如火宅中諸子，以癡迷不知畏故，或
J34nB311_p0741c14║迷死於五欲之樂，或迷死於五逆之惡，或迷死于功
J34nB311_p0741c15║名富貴、勢利恩愛，或迷死於文字道理、知見功業，而
J34nB311_p0741c16║不知出生死性命之活路。或以正為邪、以邪為正，妄
J34nB311_p0741c17║自顛倒執著，不可教之以道，不可化之以法，不可制
J34nB311_p0741c18║之以刑，不可畏之以威。或以一邪事而亂國家，或以
J34nB311_p0741c19║一逆政而壞天下。是一人之別業，與天下之同業，互
J34nB311_p0741c20║為因緣，互為消長，或激之以自憤，或毒之以破迷，或
J34nB311_p0741c21║因禍而致福，或由亂而成平也。在佛祖神聖，正眼視
J34nB311_p0741c22║之，安知非眾生無始劫，積集有不可思議智，種於五
J34nB311_p0741c23║蘊識藏？或以上天造物，憐愍沉迷，因其業力，掀翻其
J34nB311_p0741c24║劫習，如火宅之三災變起，使諸子棄捨貪慾命根，而
J34nB311_p0741c25║趨出火宅，以取三車也。孟軻氏亦謂世人多死于安
J34nB311_p0741c26║樂，少生于憂患，若非苦到動心忍性，而得增益其所
J34nB311_p0741c27║未能，亦終是小人陷于坑阱，而莫之知避也。夫世出
J34nB311_p0741c28║世間法，皆重在有主。有主之學，雖習邪法，而皆可歸
J34nB311_p0741c29║于正；無主之學，雖習正法，而或亦流于邪。如華嚴有
J34nB311_p0741c30║三世間，而盧舍那為主中主，則十方塵剎皆有所主，
J34nB311_p0742a01║雖欲自妄，不能妄；雖欲自亂，不能亂；雖欲自邪，不能
J34nB311_p0742a02║邪；雖欲自外，不能外也。造天下之命者，其在斯乎？天
J34nB311_p0742a03║下非一人之天下，乃天下人之天下。人能以天下之
J34nB311_p0742a04║天下為心者，即一人是天下之人、萬古之人。唯天下
J34nB311_p0742a05║之一人，能以天下之性命如一己之性命，天下之道
J34nB311_p0742a06║德如一己之道德，天下之功業如一己之功業，天下
J34nB311_p0742a07║之罪過疾苦如一己之罪過疾苦者，則能分性命、道
J34nB311_p0742a08║德、功業、教養與天下而為天下。不以天下之教養養
J34nB311_p0742a09║我一人，當以我一人之教養共養于天下，為心、為法、
J34nB311_p0742a10║為事，或可以為君師主盟此天下也。人不知天下之
J34nB311_p0742a11║亂，皆是生民自己業報，反乃怨天運、恨世數。自古以
J34nB311_p0742a12║來，天何曾陷堯、舜、禹、湯、文、武、周、孔不為聖？何曾使桀、
J34nB311_p0742a13║紂、幽、厲、莽、卓、操、懿必為亂哉？所謂禍福無門，惟人自
J34nB311_p0742a14║召，寧不信乎？夫佛聖之玅道，深遠難測，不至於神悟
J34nB311_p0742a15║焉，終不足以感通於天下也。初心參學者，未可即令
J34nB311_p0742a16║其盡知，未可即令其盡行，但能控其先得入處之真，
J34nB311_p0742a17║而察其心命之所可知，其所不可知者當自悟；精其
J34nB311_p0742a18║身世之所可行，其所不可行者當自神。如知焉而不
J34nB311_p0742a19║久習于察，行焉而不久造於精，則亦徒事虛文。其所
J34nB311_p0742a20║謂察而悟、精而神者，曾不感通于實際，而反怪佛聖
J34nB311_p0742a21║之道雖嘗知嘗行，而不見效于神悟，豈不為自誣與
J34nB311_p0742a22║誣佛聖哉？更須知世人非不察不精也，如察而非所
J34nB311_p0742a23║當察，精而非所當精，如百工之玅技，外道之玅門，雖
J34nB311_p0742a24║察雖精，又何預於佛聖之道法，與性命之神悟哉？正
J34nB311_p0742a25║由此輩以不察不精之知行，與非所當為之參學，流
J34nB311_p0742a26║弊至後之學者，例如此從事，襲成頑風，以痼天下，為
J34nB311_p0742a27║不可救藥，豈非千古教法之大冤哉？從來此道一治
J34nB311_p0742a28║一亂，天下承平日久，人多死於故常，以假性情出假
J34nB311_p0742a29║禮義，以假禮義作假文章，以假文章取假功名事業，
J34nB311_p0742a30║以假功名事業立假道德聲名。及乎天下既無實際，
J34nB311_p0742b01║而上下無勤儉之功，有侵殘之害，事無生法，物多困
J34nB311_p0742b02║窮，天下相奪相爭，勢必各無自立，則三教九流，百工
J34nB311_p0742b03║技藝，無不假假相偽，各不相容，如養癱之必潰，久蠹
J34nB311_p0742b04║之必摧，積火之必然，畜毒之必發，安能不傾天下之
J34nB311_p0742b05║否，不倒天下之倉，不化腐爛為神奇，不反乾坤為再
J34nB311_p0742b06║造？然後如大冶紅爐，乃能煆去一切假物，煉出一切
J34nB311_p0742b07║真性情、真文章、真事業、真功名道德、真禪道佛法，安
J34nB311_p0742b08║知此非佛聖天地之所以為天下造新命，立新身，處
J34nB311_p0742b09║新世，作新宗旨經法乎？人能參透此，窮則變，變則通，
J34nB311_p0742b10║通則久之玅密，則能以窮變之機，自造造人，自立立
J34nB311_p0742b11║人，自達達人，雖不能博施天下，濟眾古今，亦可以一
J34nB311_p0742b12║真之法，存此世間，以濟度人也。昔人願天常生聖人，
J34nB311_p0742b13║願人常行善事者，以有聖人在世，天下雖有小人，終
J34nB311_p0742b14║不致為亂，自當循守善法；如無聖人在位，則雖有聖
J34nB311_p0742b15║德如孔孟，無能以致天下，如禪道於會昌，不免自隱
J34nB311_p0742b16║其身。以故，此造命之道猶重。在位者得之，雖天下之
J34nB311_p0742b17║萬民，不一一皆能立身處世；而天下如大船，聖人能
J34nB311_p0742b18║載萬民而撐之於生死苦海，免風波之溺，不亦大哉！
J34nB311_p0742b19║如大地皆是風波、蛟龍、鬼怪之危，而無舟楫以度；大
J34nB311_p0742b20║地皆賊盜、虎狼之險，而無善兵以護。世之能自度、自
J34nB311_p0742b21║免，幾人哉！是故，佛祖以性命之道而通聖賢、帝王及
J34nB311_p0742b22║有權位者。聖賢、帝王與有權位者，能以造命之法推
J34nB311_p0742b23║及三教九流、天下黎庶以至山川、鬼神，則天下之身
J34nB311_p0742b24║可立、天下之世可處、天下之命可以自造造人也。而
J34nB311_p0742b25║世之能自造者，亦佛聖之所與也。我此三參宗旨，清
J34nB311_p0742b26║淨法身，毘盧遮那如來於自心正中立十方法界諸
J34nB311_p0742b27║佛身命之極為主中主，如堯、舜之精一厥中、孔子之
J34nB311_p0742b28║一貫時中，與大易、河圖、洛書、洪範之建中立極，合致
J34nB311_p0742b29║陰陽之中和、成位育之經濟。三教九流、百工技術，雖
J34nB311_p0742b30║有大小、淺深之殊，曾無一法、一事、一物不由此主之
J34nB311_p0742c01║中而得自成立也。即吾教外諸宗，皆以向上全提、正
J34nB311_p0742c02║中玅協為千聖不傳之旨，捨此則是外道邪命陷于
J34nB311_p0742c03║偏枯。欲出此陷，如不以中，又何有出身之處哉！所謂
J34nB311_p0742c04║天向一中生造化，人從心上起經綸。羅經之針，非中
J34nB311_p0742c05║不定子午；律呂之管，非中不見天心。如此之類，非中
J34nB311_p0742c06║皆不成就。又況為君、為師與天下人物造此身命，不
J34nB311_p0742c07║有神於中焉者，而能為世、出世間之主人公哉！故有
J34nB311_p0742c08║天下者，必祀天、祭地、奉宗廟與先聖、先王及有功德
J34nB311_p0742c09║于世者，乃至社稷嶽瀆，山川鬼神，無不統制其祀典，
J34nB311_p0742c10║以隆殺於禮中，為聖帝明王之師法。設使世間之師
J34nB311_p0742c11║道能尊，則於出世間法，自能尊尊親親，此毘盧師法
J34nB311_p0742c12║身父，為吾心法界之主中主也。中乎！中乎！自非參透
J34nB311_p0742c13║而神悟此中之玅密有不可得而思議者，誰能與於
J34nB311_p0742c14║斯乎？善乎！韶國師之示眾云：『世尊於一切處成等正
J34nB311_p0742c15║覺，菩提樹下成等正覺，塵塵剎剎成等正覺，閻浮世
J34nB311_p0742c16║界裏成等正覺，一切聖凡，乃至三途地獄處，無不成
J34nB311_p0742c17║等正覺。』更須知吾法門，於言語機鋒，豎拂拈椎，無不
J34nB311_p0742c18║是令人成等正覺者。如華嚴為一真法界，有勝熱婆
J34nB311_p0742c19║羅門，以五炙投身，令人成等正覺。無厭足王，斬截刑
J34nB311_p0742c20║戮，令人成等正覺。婆須密以貪慾清淨，令人成等正
J34nB311_p0742c21║覺。又如提婆達多、歌利王等，及十方作大魔王外道
J34nB311_p0742c22║者，或以慾鉤而引其佛智，或以非法而導其神機，至
J34nB311_p0742c23║治世語言資生業等，雖種種幻法，於實相印中，皆以
J34nB311_p0742c24║大權示現，密令人於一切逆順法中，造命立身處世，
J34nB311_p0742c25║而成等正覺。不然，則道有偏黨，而滯狹小，法有所不
J34nB311_p0742c26║到，事有所不及也。何故？以心外別無有法，法外別無
J34nB311_p0742c27║有心，如心境可分，則前之所謂金性與器相亦可分，
J34nB311_p0742c28║夢想與靈知亦可分，戲子與戲文亦可分，水與波浪
J34nB311_p0742c29║亦可分，春與花葉亦可分，六根與此身亦可分，六識
J34nB311_p0742c30║與一心亦可分，三教與性命亦可分。善此顯密法門
J34nB311_p0743a01║者，機不墮于毒海，玅不昧于始終，大用現前，絕無滲
J34nB311_p0743a02║漏，則分與不分，皆名言無實法也。不見先聖親丁此
J34nB311_p0743a03║難，曲盡天下之變亂，目不耐見，心不自安，入水入泥，
J34nB311_p0743a04║推原此故，乃不辭三令五申，叮嚀反覆，如貫花之參
J34nB311_p0743a05║差，迴文之周匝，不過要人自參自悟、自得自證，以自
J34nB311_p0743a06║脫化耳。世尊於靈山拈花，百萬人天，獨迦葉微笑者，
J34nB311_p0743a07║得如來正法眼藏，教外別傳之旨，蓋能深悟此本分
J34nB311_p0743a08║風光，有千聖不傳之玅也。如阿難號為多聞第一，猶
J34nB311_p0743a09║自迷於聖見，法執不忘，不知金襴袈裟外，別傳何物？
J34nB311_p0743a10║若非迦葉尊者，於糞掃堆頭，翻出正法眼藏，何能以
J34nB311_p0743a11║倒卻門前剎竿，令阿難頓斷偷心，跳出活路，悟此向
J34nB311_p0743a12║上不傳之秘，為三藏十二部之綱宗哉？達磨渡蘆面
J34nB311_p0743a13║壁；二祖安心得髓；六祖落葉歸根，來時無口；青原聖
J34nB311_p0743a14║諦不為不落階級，而廬陵米價，玅出全提；南嶽說似
J34nB311_p0743a15║不中，染汙不得，而磨磚作鏡，別出大機，二支得之而
J34nB311_p0743a16║分流，五宗得之而會旨，是皆能與佛聖造命，與人天
J34nB311_p0743a17║立身而處世也。世人若但執佛聖之言教，而不參究
J34nB311_p0743a18║宗旨，終是自救不了，何能與人天作眼目，與佛祖作
J34nB311_p0743a19║師宗哉？末法邪外，掩日月燈之光明，恐世人陷于長
J34nB311_p0743a20║夜之迷，幸此鐸者，能振先聲於三墮縱橫中，以啟夢
J34nB311_p0743a21║覺，以悟戲場，使人皆得入千聖不傳之密門，苟非與
J34nB311_p0743a22║法界眾生，示異方便中之方便，出向上全提之旨，何
J34nB311_p0743a23║能會法界同參，皆令悟入此遮那主中主之光明，遍
J34nB311_p0743a24║照大統綱宗哉？」