J34nB311_p0748b01║天界覺浪盛禪師全錄卷之二十七
J34nB311_p0748b02║
J34nB311_p0748b03║門人　大奇　大忍　大寧　大杲　較
J34nB311_p0748b04║書札
J34nB311_p0748b05║復梅長公中丞書
J34nB311_p0748b06║有真骨性人被世界磨成，無真骨性人被世界磨滅。
J34nB311_p0748b07║歷觀神聖英奇，莫不遭危難而大有為，所謂吉凶生
J34nB311_p0748b08║大業乎？今當治久而亂，固是常事，獨此幾希公道，望
J34nB311_p0748b09║人主張，則天地之健順可不息也。幸明公挺然以斯
J34nB311_p0748b10║道自任，復能力持出世性命之宗，即使天下知有而
J34nB311_p0748b11║不克承當，彼或稍有戒心，亦不敢故意作逆也，況有
J34nB311_p0748b12║乘風雷而自為變化者乎？龍湖之龍，砍額在此。
J34nB311_p0748b13║又復梅中丞書
J34nB311_p0748b14║天下事皆有直捷簡要法，有費盡平生才力竟不能
J34nB311_p0748b15║得者、有費盡平生才力而後始得者、有不費一毫才
J34nB311_p0748b16║力纔入手便得者，所謂國家可均、爵祿可辭、白刃可
J34nB311_p0748b17║蹈、中庸不可能，而智愚、賢不肖有過與不及之弊，獨
J34nB311_p0748b18║大舜得之則用其中於民、顏淵得之則服膺而弗失，
J34nB311_p0748b19║其餘索隱行怪則無所忌憚矣。釋迦談經四十九年，
J34nB311_p0748b20║老婆費盡腕頭力，砧杵猶成斷續聲，及至末後拈花，
J34nB311_p0748b21║始得一直捷簡要，獨迦葉破顏領旨，不啻夫子呼參
J34nB311_p0748b22║而唯也。後世不達其直捷，反成無限淆訛，又豈止不
J34nB311_p0748b23║悟一千七百爛葛藤而已哉？而佛聖之愈直捷，轉使
J34nB311_p0748b24║眾生之愈委曲，自非善於隨機點化、就路還家，其鈍
J34nB311_p0748b25║置人固不少耳。所以山僧昨日答公拈花頌云：世尊
J34nB311_p0748b26║伎倆窮處，纔得一箇出身，不是他家具眼，依然腳底
J34nB311_p0748b27║泥深。不知高明以為何如？
J34nB311_p0748b28║答李夢白太宰書
J34nB311_p0748b29║讀手諭，深知為彼不肯參究者開一接引之機，要於
J34nB311_p0748b30║途路中指入堂奧之意，正古人放行中有把住，把住
J34nB311_p0748c01║中有放行，孤危平實，就裏縱操，皆親切為人處。然先
J34nB311_p0748c02║聖為人，不圖目前取驗，恐見小利而大事不成，往往
J34nB311_p0748c03║垂手下藥，不使惑亂瞑眩，則骨髓膏肓之疾終不瘳
J34nB311_p0748c04║也。如云：有見公案話頭，妄生穿鑿，反生毀謗。果有人
J34nB311_p0748c05║焉，能于真法穿鑿生謗，則如人以惡心伐旃檀樹，則
J34nB311_p0748c06║彼身染香氣，亦終得解脫也。故曰：不妨惑亂疑殺天
J34nB311_p0748c07║下人。是皆以異方便助發真實義也。觀公之意，即衲
J34nB311_p0748c08║之意。然衲雖如此答公，而其為人垂手，必須如公所
J34nB311_p0748c09║示，始可投今日之機也。誰謂今日金粟如來、床頭寶
J34nB311_p0748c10║劍無殺活哉？
J34nB311_p0748c11║寄浦城雪生潘達書
J34nB311_p0748c12║見子書與弔白臬及招魂、傳嘯諸稿。子之才過於識，
J34nB311_p0748c13║學激於情，雖向慕古今奇特之士，然終未專用力於
J34nB311_p0748c14║默識，以祈神悟耳。夫默識之功，即返觀天性也。於無
J34nB311_p0748c15║聲臭中密得領悟，則神協天人，自無物我不平之氣，
J34nB311_p0748c16║與今古無聊之辭矣。昔夫子門下，獨顏、曾愚魯，能克
J34nB311_p0748c17║己慎獨，絕無一毫外樂之思，故其心齋坐忘，神清金
J34nB311_p0748c18║石，自足與天地參，正所謂虛室生白，吉祥止止是也。
J34nB311_p0748c19║吾子方將琢巧以擬造物，何若收其放心，而恬養此
J34nB311_p0748c20║浩然之充塞哉。
J34nB311_p0748c21║因賊亂與梅中丞書
J34nB311_p0748c22║衲前年在麻城，聞賊勢甚急，而官長守城甚嚴，城中
J34nB311_p0748c23║士夫及富豪日夕多作計較，私奔出城，到山中作寨，
J34nB311_p0748c24║而寨多未成，或惹起窮民變為土賊，乘機殺掠，日傳
J34nB311_p0748c25║訛報，驚駭愚民，流離困苦，自相殺亂。及乎寇至，城雖
J34nB311_p0748c26║未破，而城外人民自投鋒刃，彼彼皆是也。悲哉！及今
J34nB311_p0748c27║年再至麻城，而城中士民以慣經不怪，見四鄉百姓
J34nB311_p0748c28║擁來城下，官長輒令築城門、點煙戶、守城垛，不問彼
J34nB311_p0748c29║是有身家可戀、不相通城外為亂否，亦不問彼平日
J34nB311_p0748c30║活計有餘、可忍窮餓不奔走否。彼賊果逼近，則官長
J34nB311_p0749a01║巡城點煙戶，不在者責罰。不知官纔去而煙戶亦趨
J34nB311_p0749a02║歸，且怨恨賊不速來，即開城從賊，反得快忿而恣欲
J34nB311_p0749a03║也。適在河南、鳳陽一路，親見此病，何曾賊善攻以破
J34nB311_p0749a04║城？是皆官長士夫憤激百姓，私通外寇，為內應而破
J34nB311_p0749a05║城也。夫天下守城之計，莫善於保民。保民之計，莫善
J34nB311_p0749a06║于察貧苦百姓，使之有衣食度活，有身家可戀，則百
J34nB311_p0749a07║姓用命，不待教誡責罰，自戮力死守矣。古人以百姓
J34nB311_p0749a08║為干城，仁義為甲兵，豈虛語乎？又見有賊勢急，遠遠
J34nB311_p0749a09║於省城州府請官兵，殊不知官兵亦他處百姓也，竭
J34nB311_p0749a10║盡庫廩錢糧以養官兵，戕害百姓，擄掠婦女，樹頭草
J34nB311_p0749a11║根，無不剽盡，官兵之毒慘，有甚於流寇者。何不以庫
J34nB311_p0749a12║廩錢糧，養我鄉黨親友父子骨肉，為足食足兵之計，
J34nB311_p0749a13║以死守信義而不去哉？近聞涿州馮因西邊闌入關，
J34nB311_p0749a14║公自散家財以給貧苦，手執壺漿登城，慰諭守城窮
J34nB311_p0749a15║民，使能下城斬賊首者，懸賞金寶若干。如有士夫富
J34nB311_p0749a16║豪私奔出城者，任百姓抄奪其家。於是貧富無二，貴
J34nB311_p0749a17║賤一心，而賊不敢窺，則城為之守矣。即壽州方孩未
J34nB311_p0749a18║侍御，亦嘗親見其若是。此二公真天下保民守城之
J34nB311_p0749a19║萬全策也。蓋自古以得民為得天下，欲治天下者，捨
J34nB311_p0749a20║百姓之心，而能治天下者，吾未見其可也。我公素以
J34nB311_p0749a21║經濟自命，海內推重，有邊才堪寄社稷之任。今此麻
J34nB311_p0749a22║城，皆宗族鄉黨，不能明目張膽，以排難決義，是擲宗
J34nB311_p0749a23║祀鄉親於賊盜之鋒刃也，安見能推忠孝于天下國
J34nB311_p0749a24║家哉？昨與大宰痛口說此，亦大驚愕。今特遣使迎公
J34nB311_p0749a25║歸城，急圖全策，何故以小忿而退守一沈莊耶？某嘗
J34nB311_p0749a26║謂良醫不患病奇，但患不察脈理與下藥；良將不患
J34nB311_p0749a27║敵詭，但患不識賊機與制兵。倘有以天下自任者，凡
J34nB311_p0749a28║有危疑險阻，皆反求諸己，平心處事，平氣通情，則天
J34nB311_p0749a29║下古今治亂，如庖丁解牛，恢恢乎游刃有餘地矣。道
J34nB311_p0749a30║盛無狀唐突，以公知我、我知公，故不敢避諱忌，冒瀆
J34nB311_p0749b01║尊嚴，惟慈悲原諒，幸甚！
J34nB311_p0749b02║復李太宰書
J34nB311_p0749b03║承示答中丞公問，著著皆有手眼，據款斷案，就中接
J34nB311_p0749b04║引。如趙括讀父書，誤殺四十萬性命，正是今日談文
J34nB311_p0749b05║字禪，誤墮生死也。若真悟佛祖心法，則縱橫機用，又
J34nB311_p0749b06║孰能當其鋒哉。如四種貪欲，料揀此四等人，皆應病
J34nB311_p0749b07║施藥，如泥合水，而垂利濟也。雖然，聖帝明王，嘗使貪
J34nB311_p0749b08║使欲、使痴使詐，以毒攻毒、以病治病，往往成大功業，
J34nB311_p0749b09║證大莊嚴。所謂先以慾鉤牽，後令入佛智是也。蓋天
J34nB311_p0749b10║下皆貪欲之藪，如京師絕域，無貪欲，則人誰肯奔赴，
J34nB311_p0749b11║與拼命建功業哉。即今沈庄集聚，誰非貪欲之人乎。
J34nB311_p0749b12║獨有不貪不欲之人難度，佛嘗呵為焦芽敗種，無激
J34nB311_p0749b13║發之機。故當以彼可畏可患迫之，投以毒藥惱亂之，
J34nB311_p0749b14║而起其疾，以發其機。其餘有貪欲之人，隨其情欲以
J34nB311_p0749b15║餌之，又誰能逃此法網哉。載讀中丞公復居士書，竊
J34nB311_p0749b16║見親履實踐，所以觀自在菩薩，必須行深般若岸頭，
J34nB311_p0749b17║始知五蘊皆妄識緣生，無實性也。若不深造到無實
J34nB311_p0749b18║性，無智亦無得處，安能心無罣礙，而出夢想顛倒，而
J34nB311_p0749b19║究竟涅槃，得大安樂地耶？盛嘗言：八萬四千稱性功
J34nB311_p0749b20║德智慧門，門門皆有八萬四千魔王邪外，把關據要，
J34nB311_p0749b21║水泄不通。若非普門大士，通身具八萬四千爍迦羅
J34nB311_p0749b22║眼，八萬四千毋陀羅手，安能一一覷破，一一打開此
J34nB311_p0749b23║種種差別，以大通廓徹此八萬四千功德智慧之法
J34nB311_p0749b24║門哉？如某漢者，八萬四千當關之一邪魔耳。惜公於
J34nB311_p0749b25║此退屈，更不就中發一大力，尋出降魔劍、照妖鏡，鼓
J34nB311_p0749b26║勇直前，掃清天下，以致太平也。此公雖謂勘破，誓不
J34nB311_p0749b27║復為其冷腹最熱，而實為某漢一戰而卻，反使彼八
J34nB311_p0749b28║萬魔軍之類，益得昌熾而不可滅也。我正欲公不忘
J34nB311_p0749b29║夙憤，發一大怒，而掃清妖孽，以報君父，以安天下，始
J34nB311_p0749b30║快我心也。即今日偏守護生堡，而置西陵危城于櫐
J34nB311_p0749c01║卯之上，此實某所抱恨，亦復視公如趙括讀父書也。
J34nB311_p0749c02║知我罪我，予何敢辭？容日某當親謁沈庄，願刳心以
J34nB311_p0749c03║質正之。
J34nB311_p0749c04║寄吉州蕭伯玉次公
J34nB311_p0749c05║古今芸芸，是一則不可結款公案，孰能于此目空天
J34nB311_p0749c06║壤哉？目空天壤，猶半提也。自策此杖於方外，撥艸瞻
J34nB311_p0749c07║風，第求一可與此杖敲擊者，以慰生平而已。盡生平
J34nB311_p0749c08║不獲，亦何負於獨往獨來以畢鄧林耶？原非敢於分
J34nB311_p0749c09║外侈求也。承公伯仲深心檀護，忽讀佳刻，吹毛淬利，
J34nB311_p0749c10║其於天壤間超超乎格量之表矣。此道談之如剝筍，
J34nB311_p0749c11║護之須如愛竹，不知何以親切至此？銅山西崩，洛鐘
J34nB311_p0749c12║東應，郗公舉此以問遠公，便是易耶？遠公默然。當時
J34nB311_p0749c13║為遠公作何語，方為匡廬石耳吐氣乎？惟逢如是人
J34nB311_p0749c14║不肯放過，何待他日相逢始為絕倒？
J34nB311_p0749c15║復黃海岸公
J34nB311_p0749c16║濟子至，得接二手扎，徹見為選聖建梵剎振宗風之
J34nB311_p0749c17║心，雖旻古佛再來，其始終願力不過是也。承諭赴閩
J34nB311_p0749c18║蚤歸，欲於觀星日向圓通受大菩薩戒，此正公深契
J34nB311_p0749c19║丹霞掩耳，又能嚴樹律幢，況此末法人多習漏為濁
J34nB311_p0749c20║智流轉，自非金剛大士挺力荷持，則此梵網心地戒
J34nB311_p0749c21║臺幾為艸莽所侵，安望有從正定而現萬德莊嚴以
J34nB311_p0749c22║攝授群情哉？此盛當刻日趨歸，冒闍黎位以證盟盧
J34nB311_p0749c23║能大士登壇受具而開天下之宗門也。春間，貴同年
J34nB311_p0749c24║金正希過訪，深能以大法自任，與盛訂今冬山中結
J34nB311_p0749c25║制必須親證大事，又極致意凡士紳相從者必先令
J34nB311_p0749c26║嚴肅戒鋒為入道前陣，何期氣類有如此妙協乎？欣
J34nB311_p0749c27║慰！欣慰！
J34nB311_p0749c28║復少司農巖犖戴公書（附來書）
J34nB311_p0749c29║法末明說，海澨陳人，滄桑以來，百苦交煎，始知偌
J34nB311_p0749c30║大乾坤無立錐地，為未聞道者著腳處也。夙生悲
J34nB311_p0750a01║憤，陡從兵火中喚出。甲申之冬，幸遇三峰下問石
J34nB311_p0750a02║老和尚門人今大司成胡此菴老師，不吝婆心，成
J34nB311_p0750a03║𥚚有加，雖然覷得橛頭，終以未能大用現前，曲盡
J34nB311_p0750a04║法奧為恨。昨幼仁道兄來，頒賜兩語錄，跽悉金鎞
J34nB311_p0750a05║見大和尚，不惜弄粥飯氣，到處尋人，乃知和尚求
J34nB311_p0750a06║人之難，與學人遇師之難，其切一耳。今因幼仁還，
J34nB311_p0750a07║敬啟洞上門庭即不問，且問捶碎三門，打翻露柱，
J34nB311_p0750a08║還我尊貴無上一路來時如何？數千里外可為炙
J34nB311_p0750a09║豬左膊也無？直待血濺梵天，始見老僧今日撇地。
J34nB311_p0750a10║明說頂禮，可勝悲仰之至，渴望喝聲，祈即郵及。法
J34nB311_p0750a11║末明說合十百拜。
J34nB311_p0750a12║衲於方外為法求人已數十年矣，近於江寧有陳旻
J34nB311_p0750a13║昭諸公力為護法，使此縣絲不墜，今幸飛翰從空而
J34nB311_p0750a14║下，始知血性丈夫能於百苦交煎中悲憤而出，且得
J34nB311_p0750a15║與大司成胡公激揚此本分大事，何奇特如之？衲素
J34nB311_p0750a16║神交者莫過陳百史，想必嘗相倡酬此如幻解脫法
J34nB311_p0750a17║門也。當此之際，有如是機緣，得非佛祖不傳之慧命
J34nB311_p0750a18║大有以振興乎？雖然，也須絕後重甦底漢子始擔荷
J34nB311_p0750a19║得，始不自欺欺人。昔者，裴相國於壁影間喚起黃蘗，
J34nB311_p0750a20║幾番痛受鉗鎚；陸大夫於鵝瓶裏呼出南泉，未免深
J34nB311_p0750a21║承錐拶；張無盡得兜率辣手，始能捉敗德山；張子韶
J34nB311_p0750a22║遭妙喜毒心，乃得勘破物格。諸作家是皆棒頭有眼
J34nB311_p0750a23║明如日，不變精金火裏看也。如大居士果能捶碎三
J34nB311_p0750a24║門、打翻露柱，自當得全機活脫、大用現前也，又何從
J34nB311_p0750a25║人問如何若何、向上向下別尋尊貴一路哉？事不獲
J34nB311_p0750a26║已，大居士直須向佛祖無立腳處真的的得個轉身
J34nB311_p0750a27║吐氣，則如師子兒哮吼返擲、縱橫自在，更不假他人
J34nB311_p0750a28║一毫威力，便能獨蹈大方，堪報不報之恩，以助無為
J34nB311_p0750a29║之化也。到這裏，正好與山僧相見。
J34nB311_p0750a30║復熊銓部雪堂居士書
J34nB311_p0750b01║從來以知己為難，而時節機緣為尤難，即昔人亦有
J34nB311_p0750b02║尚友千古者，而恨生不同時也。今山僧幸居士一見
J34nB311_p0750b03║莫逆，又能傾倒素心，非不世之遇乎？倘果能徹底參
J34nB311_p0750b04║證本分大事，正不妨於世出世，而君親之恩、佛祖之
J34nB311_p0750b05║恩，一賽兩彩也。誠如手諭，若未到心空及第，透過鐵
J34nB311_p0750b06║壁銀山，真可謂門外打之遶，一場懡㦬矣，又何貴於
J34nB311_p0750b07║世出世哉？惟居士始終此旨是幸。
J34nB311_p0750b08║答唐宜之居士書問
J34nB311_p0750b09║承居士手翰云：學人晝間念佛，至衰老之年，淫欲尤
J34nB311_p0750b10║其深恨。予曰：祗恐所念未必切，所恨未必深。又謂：乃
J34nB311_p0750b11║夜間猶有不曾識面之女人入夢。予曰：何物神通乃
J34nB311_p0750b12║爾？又謂：雖未必有邪事，而念頭上有不能作主者屢
J34nB311_p0750b13║屢。予曰：念底佛向何處去也？乃使此妖魔屢屢。又謂：
J34nB311_p0750b14║此明是夙習深重，工夫不得力。予曰：據此供是實，則
J34nB311_p0750b15║晝間所念之佛未切，而作不得主也明矣。又謂：假若
J34nB311_p0750b16║頓明心地之後，此境還現也無？予曰：待公悟後自知，
J34nB311_p0750b17║不著問人也。又謂：假若有，境相亦不相妨否？幸垂開
J34nB311_p0750b18║示。予曰：不特假若有，此境既真有，天堂之樂、地獄之
J34nB311_p0750b19║苦亦不相妨，但有苦樂之夢而顛倒，不如無苦樂之
J34nB311_p0750b20║覺為解脫也。不知公能觀覺時之假若有，如夢中之
J34nB311_p0750b21║真覺乎？其或未然，直須猛力喚醒主人，公則雖夢裏
J34nB311_p0750b22║明明有六趣，何如覺後空空無大千哉？又問：昨日某
J34nB311_p0750b23║請問自從無始貪嗔癡？予曰：若知無始，即悟無生，生
J34nB311_p0750b24║死本無，貪嗔何有？又謂：既曰貪矣，貪者即是始，如何
J34nB311_p0750b25║又說無始？予曰：公未開口前，這一問還有始也無？又
J34nB311_p0750b26║謂：老師搖手，弗令開口。予曰：山僧打失手眼處最多。
J34nB311_p0750b27║又謂：假使釋迦牟尼佛在座上，此問還答也無？予曰：
J34nB311_p0750b28║佛豈有不答？但莫問著臨濟、德山。又謂：意者發明心
J34nB311_p0750b29║地之後，無始消息自然曉了，此時不須言乎？予曰：公
J34nB311_p0750b30║未悟已自曉了，若真箇悟後，我也怕殺你。又謂：抑無
J34nB311_p0750c01║始消息，三世諸佛亦有難開口處，故置而不言乎？幸
J34nB311_p0750c02║垂慈示。予曰：若恁麼再參三十年，秪恐仍在鬼窟裏
J34nB311_p0750c03║作活計也。且與公舉一則舊公案看。昔有外道問世
J34nB311_p0750c04║尊：不問有言，不問無言。世尊良久，外道讚歎曰：「世尊
J34nB311_p0750c05║大慈，開我迷雲，令我得入。」乃禮拜而去。阿難白佛：「外
J34nB311_p0750c06║道得何道理，稱讚而去？」世尊曰：「如世良馬，見鞭影而
J34nB311_p0750c07║行。」公且道：世尊良久，還是有難開口處否？如何外道
J34nB311_p0750c08║以為令我得入，又入箇甚麼？阿難是佛侍者，如何作
J34nB311_p0750c09║此問？佛以為見鞭影，且指何處為鞭影？公以山僧搖
J34nB311_p0750c10║手為不答話，而世尊全無一語，則佛無慈悲，有不隨
J34nB311_p0750c11║機答人話之過矣。公也須這裏著眼看透始得，不然，
J34nB311_p0750c12║則山僧鈍置公之罪不可以自懺也。又謂：修行人上
J34nB311_p0750c13║乘煩惱即是菩提，不須轉，不須除，也不須覺。予曰：公
J34nB311_p0750c14║見經中云：知是空花，即無輪轉；知幻即離，不作方便；
J34nB311_p0750c15║離幻即覺，亦無漸次乎？又謂：盜賊與聖賢雖是同體，
J34nB311_p0750c16║然現行為盜賊。予曰：空本無花，捏目而有。又謂：如金
J34nB311_p0750c17║入礦，必須陶汰，方始成金。予曰：但了妄緣，即如如佛。
J34nB311_p0750c18║又謂：礦即是金。是義然否？予曰：妄依心起，悟妄即心；
J34nB311_p0750c19║波因水生，悟波即水。何不可之有？又謂：既云不須轉
J34nB311_p0750c20║矣，相宗又言轉識成智。二義相背否？幸垂慈示。予曰：
J34nB311_p0750c21║有分別心名識，無分別心名智，此相宗所謂轉名不
J34nB311_p0750c22║轉體。六祖亦云：「五八六七果因轉，但轉名言無寔性。
J34nB311_p0750c23║若於轉處不留情，繁興永處那伽定」是也。而法華寔
J34nB311_p0750c24║相妙義，以是法非思量分別之所能解。今公必欲分
J34nB311_p0750c25║別明白，不知至道無難，唯嫌揀擇，纔有是非，紛然失
J34nB311_p0750c26║心乎？若知此意，則知《維摩》雖云「善能分別諸法相」，而
J34nB311_p0750c27║於第一義諦實不動也。又謂：如來出世，原為大事因
J34nB311_p0750c28║緣，直指人心，見性成佛。予曰：若是本來心性成佛，亦
J34nB311_p0750c29║是假名。又謂：隨機接引，隨問隨答，蓋千變萬化而不
J34nB311_p0750c30║可窮。予曰：心外無法，使彼法法頭頭自悟本心，何不
J34nB311_p0751a01║可窮之有？又謂：今宗門上堂拈香，其詞意大約相同。
J34nB311_p0751a02║予曰：公能知同中之異、異中之同，則無宗教之疑矣。
J34nB311_p0751a03║又謂：至門庭施設，或用一棒，隨人來皆一棒；或用一
J34nB311_p0751a04║喝，隨人來皆一喝。其以棒喝悟明者有之矣。予曰：公
J34nB311_p0751a05║亦知語默動靜、喜笑怒罵處皆有機鋒棒喝，能開悟
J34nB311_p0751a06║人處也無？又謂：其棒喝而仍然昧者甚多也。予曰：有
J34nB311_p0751a07║終身于文字道理中昧然者亦不少，然一等狂妄瞎
J34nB311_p0751a08║禿，借此胡喝亂棒以欺心欺世而賺誤天下者，誠可
J34nB311_p0751a09║恨也。又謂：譬如人病，千般百樣，總以一丸藥療之，恐
J34nB311_p0751a10║未能應病也。予曰：至理一言，轉凡成聖，如世間果有
J34nB311_p0751a11║神丹大藥之機鋒棒喝，直當使人起死回生、化骨成
J34nB311_p0751a12║仙去也，又豈特能療千般萬樣之妄病哉？又謂：古來
J34nB311_p0751a13║宗師皆是大開手眼之人，實其見不及此，終守此法
J34nB311_p0751a14║而不變易，必有其故，幸垂慈示。予曰：此或公未及見
J34nB311_p0751a15║古人作用，不可以執死語、守死法者以誣先聖也。果
J34nB311_p0751a16║有大開手眼之人，死蛇也弄得活，元不在法，須看其
J34nB311_p0751a17║人之作用，則悟其故矣。又謂：昨承教理障難除，不欲
J34nB311_p0751a18║饒舌。愚謂理障者，自謂有得而欣欣守其營壘也。予
J34nB311_p0751a19║曰：此公說得著也。又謂：今某方抱惑而來，若無一言
J34nB311_p0751a20║解其疑惑，問者自說問的話、答者自說答的話，未免
J34nB311_p0751a21║有悵然失所之歎，幸賜落艸之談，以解一時之惑。旅
J34nB311_p0751a22║次紙筆不恭，翹切翹切，或大眾中開示、或賜書垂教，
J34nB311_p0751a23║皆隨師意。予曰：此有數種：有一種問東答東、問西答
J34nB311_p0751a24║西，以水濟水、以火益火者，此增人業識、枷上添鎖者
J34nB311_p0751a25║也；有一種問以分別、答以無分別，問以有情識、答以
J34nB311_p0751a26║無情識，此以殺人刀為活人劍，或以毒攻毒、以楔出
J34nB311_p0751a27║楔，神出鬼沒、正打傍敲，令人悵然失其來意，未嘗不
J34nB311_p0751a28║是毒手，令人自疑自參，如郭功甫之聞上大人、如張
J34nB311_p0751a29║無盡之踏倒溺器、如李翱之貴耳賤目、如于頔之客
J34nB311_p0751a30║作漢被黑風吹，未嘗非婆心徹困、落艸相為也，又何
J34nB311_p0751b01║待借毛錐子向口中漉漉地處掃來以塗人面孔哉？
J34nB311_p0751b02║惟公以深心法門洞見天下皆有此疑，故先為發藥
J34nB311_p0751b03║耳，此豈居士真有如此之遶之葛藤哉？不敢有負來
J34nB311_p0751b04║意，奉復如此，惟高明諒之。
J34nB311_p0751b05║復廣陵姚永言太僕書
J34nB311_p0751b06║古云：知有者始解奉重。世人既不知有，又安能自奉
J34nB311_p0751b07║重哉？衲嘗以子貢謂夫子之言性與天道不可得而
J34nB311_p0751b08║聞者，是渠自己悟得，乃特地喚醒世人，無徒聞夫子
J34nB311_p0751b09║之文章也。不然，則孟子所謂見而知之、聞而知之，皆
J34nB311_p0751b10║得繼其道統者，又何物乎？昔與黃元公、金正希諸君
J34nB311_p0751b11║子相與得以神交，居士亦藉此見不可見、聞不可聞
J34nB311_p0751b12║之文章以神交也。今薛更老歸，獲接手教，幸覽龍湖
J34nB311_p0751b13║外錄併佳作見寄，深見虛懷過譽，語妙心精。當此時
J34nB311_p0751b14║也，幸陳旻昭諸公全身荷持此事，更有高明如公能
J34nB311_p0751b15║為此宗酬唱，又何患末法不大相振起哉？凌蒼老、張
J34nB311_p0751b16║稚公聞在廣陵奮迅之極，皆欲即赴選佛，我公必慨
J34nB311_p0751b17║然偕來激揚矣，可勝佇望！
J34nB311_p0751b18║寄木陳大師書
J34nB311_p0751b19║久仰道風，未獲快晤，而別峰相見已非形跡矣。近聞
J34nB311_p0751b20║雪大師示寂雲門，傳者多謬，因思彥、闇章二禪人相
J34nB311_p0751b21║次而來，審知有師為主末後大事，則此凋秋雙樹愈
J34nB311_p0751b22║見體露金風也，可勝慰哉！某濫席徑山，續遭多故，未
J34nB311_p0751b23║克完大師祖庭公案，誠山門不幸也。適於金陵與諸
J34nB311_p0751b24║護法商確，又聞雲門諸公已有定議，此正各成其是，
J34nB311_p0751b25║而公論曾不廢也。況古人塔有舍利、靈骨、爪髮、衣缽
J34nB311_p0751b26║等分供一方，隨其親疏而奉之，總不悖于法化。茲既
J34nB311_p0751b27║得師為至親，必能深原大師生平精神意志所輕重
J34nB311_p0751b28║而位置之，則今日之舉措即天下後世之光範也。某
J34nB311_p0751b29║本局外，何當預此？以曾有請大師主祖庭之事，似不
J34nB311_p0751b30║容恝然付之不聞，故先以法門大體始終為之議艸，
J34nB311_p0751c01║必請正高明并質諸護法，務使曲盡善美，然後彼此
J34nB311_p0751c02║皆千古有光。統冀鑒裁為定，區區毫楮不宣。
J34nB311_p0751c03║請雪嶠大師住持徑山書
J34nB311_p0751c04║盛自庚辰秋於匡廬別大師入閩，亦嘗脩候，然不奉
J34nB311_p0751c05║教言，已四閱星霜矣。今秋從金陵來武林，掃雲棲先
J34nB311_p0751c06║太師塔，即擬趨謁，聞已飛錫別峰，故不果也。在京時，
J34nB311_p0751c07║承余未也諸公訂盛住黃山，故於十月即歸光明寺，
J34nB311_p0751c08║為藏拙計。護法諸公及鄒邑侯以徑山方在是非未
J34nB311_p0751c09║定，知金陵諸公及研窮上座與盛有方外緣，特招主
J34nB311_p0751c10║其席，庶可息此餘紛，而盛亦恃與南中諸公有夙好，
J34nB311_p0751c11║故慨然應之，欲藉此以疏通其故，而完美此勝事也。
J34nB311_p0751c12║仲冬十八，勉而入院，以慰其心，亦因是通訂諸護法
J34nB311_p0751c13║登山，必請大師旋錫雙徑，主持祖庭，以快海內渴慕，
J34nB311_p0751c14║并俾盛返光明，以踐前約，豈不遂區區贊成法門之
J34nB311_p0751c15║一念乎？且盛前於廬山嘗與海岸計，延大師主開先，
J34nB311_p0751c16║時竊有疑其中未實者，盛力任之曰：「如果不諧，盛當
J34nB311_p0751c17║追圓通訥，以方丈居白雲端之故事待大師也。況此
J34nB311_p0751c18║徑山是大師先住，盛在後住，昔玅喜嘗再住雙徑而
J34nB311_p0751c19║愈興，則今大師何獨不可重振五峰乎？」蓋盛之意，知
J34nB311_p0751c20║大師必不介意於去來，在世諦流布中，不妨留一則
J34nB311_p0751c21║大公無我、毋固毋必之機緣，以啟迪此末俗也。竊以
J34nB311_p0751c22║大師為深知盛者，必不以為虛衍故事，乃敢仰扳諸
J34nB311_p0751c23║護法與山中耆舊自來親迎法駕，先布此懷，伏惟允
J34nB311_p0751c24║許。
J34nB311_p0751c25║與杭州嘉興諸護法求請雪大師公啟書
J34nB311_p0751c26║近日海內先輩尊宿獨有雪大師，其住雙徑靜室已
J34nB311_p0751c27║久，雖嘗開法於廬山長水，乃應一期之命，而非所坐
J34nB311_p0751c28║道場也。徑山實天下之祖庭，偶以教律所居，與宗門
J34nB311_p0751c29║相左，故有前此一變，而大師反因是離山，識者深為
J34nB311_p0751c30║之惋歎焉。衲去秋適來武林，掃雲棲先太師塔，即入
J34nB311_p0752a01║黃山光明寺為藏拙計，不意諸護法過推衲之為人，
J34nB311_p0752a02║特以徑山法席命主持之。衲切念祖庭有難，豈忍默
J34nB311_p0752a03║視？故慨然而應，蓋欲藉此為主，庶可挽迴嫌隙，及完
J34nB311_p0752a04║美雪師住山三十年之高行也。前已先脩書，達其必
J34nB311_p0752a05║請主持之意，復書雖是固辭，然衲已先決之于心，必
J34nB311_p0752a06║成其事，而使天下人以衲真實為法門，成此揖讓之
J34nB311_p0752a07║風，不為欺飾，深取罪于明眼也。雖然，此天下之公法
J34nB311_p0752a08║也，一去一就，皆當以大法為重，此正衲所以不負諸
J34nB311_p0752a09║公之意，亦所以成衲于法門作一勝事，是必仍仗護
J34nB311_p0752a10║法大公之心、鈞鼎之力，發一公啟，請師主持，則千古
J34nB311_p0752a11║之下，知一人之心即天下之心，一山之事即萬世之
J34nB311_p0752a12║事也。惟諸公不忘付囑，幸始終贊成，山僧幸甚！法門
J34nB311_p0752a13║幸甚！
J34nB311_p0752a14║與槁木上座
J34nB311_p0752a15║梅惠連既出世，豈有不親來決擇於浪杖人者乎？浪
J34nB311_p0752a16║杖人既知惠連已出世，豈有不親為激勵者乎？此勢
J34nB311_p0752a17║所必至，無待更謀之也。昨聞於太平蹉路，路雖已蹉，
J34nB311_p0752a18║而人亦肯自蹉乎？惠連今更號槁木，此木非真槁，然
J34nB311_p0752a19║無生意者乎？好當看取龍吟花噴底消息，幸木公速
J34nB311_p0752a20║速親向杖人道來。
J34nB311_p0752a21║耿玉齊居士
J34nB311_p0752a22║小子從浙中來，言於西湖舟上，會天臺主人耿居士
J34nB311_p0752a23║與淡然兄，深詢杖人近狀，幾笑破知己之口。今且蒞
J34nB311_p0752a24║政東越，則此時庭前一株花，切不可如夢相看，以昧
J34nB311_p0752a25║滅吾正法眼也。杖人以別緣在白門，不久當歸雙徑，
J34nB311_p0752a26║或我居士於省會尚可圖晤，并討十七年來本參機
J34nB311_p0752a27║緣，與近日之作用何如，杖人當不惜眉毛，與一決擇
J34nB311_p0752a28║也。越中必於天童、雪竇、雲門諸尊宿處，作大佛事，不
J34nB311_p0752a29║知曾有何敲唱，幸有以慰我。
J34nB311_p0752a30║與陳旻昭居士
J34nB311_p0752b01║偶讀武夷第一塔歌，有云：「石屏崖下埋金鏡，月黑風
J34nB311_p0752b02║高千劫命，自從擊碎珊瑚鞭，不許諸人離險阱。」杖人
J34nB311_p0752b03║乃蹴起曰：不意我東苑先師一點毒血，從大險阱飛
J34nB311_p0752b04║入吾彀，先中子心腑裏，成一惡蠍，斧斫不開也。不知
J34nB311_p0752b05║更能奪杖人無文印子，與大地冤家作個飲恨咽氣
J34nB311_p0752b06║之路否？速速為我道來。
J34nB311_p0752b07║與蔡蓮西明府
J34nB311_p0752b08║道不難於知，而難於行。有能一日行之，則道未有不
J34nB311_p0752b09║明於天下也。孔子天縱之聖，尚乃學無常師，以多聞
J34nB311_p0752b10║擇善而集其大成，故能賢於眾聖焉。其高弟學而優
J34nB311_p0752b11║者，每出仕必聞政於夫子，夫子必以切於事情者告
J34nB311_p0752b12║之。如子賤、子游輩，能承其命，於臨事亦必尊賢取友，
J34nB311_p0752b13║學道愛人，以成其善政。此古人之能知能行，足以風
J34nB311_p0752b14║法天下後世者也。今我高明，家學淵源，天資又超朗，
J34nB311_p0752b15║出宰西秦，則其舉賢赦過、任怨任勞，正下車之第一
J34nB311_p0752b16║義也。予方外人，何以此而塵冰鑑？憶昔有懷未達，或
J34nB311_p0752b17║藉此亦所以陰翊聖道，并酬知己之私，又何嘗非以
J34nB311_p0752b18║身心性命之旨而公諸天下乎？琴劍之次，不妨以徑
J34nB311_p0752b19║山大慧全錄、王陽明文集及顏氏迪吉錄載之，以恣
J34nB311_p0752b20║探討。其於心法、聖學、治政、經濟，無有不講，行將大有
J34nB311_p0752b21║得於此也。
J34nB311_p0752b22║答陳百史少宰書
J34nB311_p0752b23║衲前年在靈谷時，偶溧陽一禪人，持高明火宅狹門
J34nB311_p0752b24║六問，索衲下語。時衲大笑曰：「答在陳公問中矣。關吏
J34nB311_p0752b25║問津，尚合繻乎？」彼時北望，已知火宅狹門，牛車鞭影，
J34nB311_p0752b26║自不容己也。客秋復來白門，會令兄侍御公，談及大
J34nB311_p0752b27║居士澹泊自處，加意巖壑，性光流逸，利於吹毛，愈令
J34nB311_p0752b28║人擊節痛快，有此兼長。自以為今日兼中妙協，尚有
J34nB311_p0752b29║所屬，正藉明眼大人塤箎唱和，而後振此黃鍾也。山
J34nB311_p0752b30║僧三十年來，為法求人，苦心片片。今得苦心承當者，
J34nB311_p0752c01║得非親受靈山付囑，特示於此大轉變中，密為接續
J34nB311_p0752c02║者乎？古人所貴者，心法相符，正得其用也。未一謀面，
J34nB311_p0752c03║而能親如骨肉，是非侍御公之久參，與衲密邇，又孰
J34nB311_p0752c04║能使吾與大居士至如此哉？然當斯末法彫攰，正有
J34nB311_p0752c05║事在，非徒說而已也。千聖慧命，別路激揚，將誰為寄？
J34nB311_p0752c06║將誰為傳？此衲之所以急急如救頭然，如持絲命，竊
J34nB311_p0752c07║深有望於二丸輔太虛，始不相負，此一時之雷雨屯
J34nB311_p0752c08║也。此時青雲之端，正是昆明池底劫火洞然，雖欲不
J34nB311_p0752c09║放舍身命，亦可惜許。公既不以衲為外人，衲安敢不
J34nB311_p0752c10║盡情剖露？果然放舍身命，自然不犯鋒芒，桑林之舞，
J34nB311_p0752c11║四顧委土矣。若傷大軱，亦可惜許。
J34nB311_p0752c12║又答百史
J34nB311_p0752c13║讀書先當辨人，真是其人，不可以形跡拘也。藏身方
J34nB311_p0752c14║外，本為求人，雖借著作寄意，鑒諒者亦多，至可與立
J34nB311_p0752c15║與權者，誠難旦暮遇矣。老居士生平自矢者何如？多
J34nB311_p0752c16║生慧種何如？天以奇世界煉公者何如？遇此時位，不
J34nB311_p0752c17║負本來，而能成大菩薩行，為萬法之大成，不開向上
J34nB311_p0752c18║眼而可乎？惟開向上眼，而乘夙願力，因立處之時位，
J34nB311_p0752c19║攪長河為酥酪，則庶可以不孤負耳。試問姚樞、許衡，
J34nB311_p0752c20║與羅什之吞針，澄圖之塔鈴，有同別否？
J34nB311_p0752c21║復方潛夫中丞
J34nB311_p0752c22║夢筆托孤于竹關乎？竹關托孤于夢筆乎？代明錯行，
J34nB311_p0752c23║忽爾玅協，非感時義，烏知消息？誦至此處，啞然一笑，
J34nB311_p0752c24║請更為公廣之：水火托孤于土乎？春秋托孤于冬乎？
J34nB311_p0752c25║道理托孤于象數乎？百物托孤于一毫乎？五倫托孤
J34nB311_p0752c26║于師友乎？正坐托孤于傍觀乎？覆載托孤于虛空乎？
J34nB311_p0752c27║混沌托孤于天地乎？三摩托孤于玅奢乎？毘盧托孤
J34nB311_p0752c28║于彌勒乎？先咷後笑，怨怒中和，杏花藥樹，真空玅有，
J34nB311_p0752c29║以貌例之，無不反判，果知其故，皆一貫也。直是業緣
J34nB311_p0752c30║無迴避處，多生公願，隨分自盡，然不可不一原反窮，
J34nB311_p0753a01║致始享真，不動心耳。我公三世淵源，研極不倦，誠慮
J34nB311_p0753a02║墨守理窟，正坐傷鋒，恰感此時隱几開徑，豁然遯世
J34nB311_p0753a03║之無悶、藏身之無礙，變易不易，偕行消息，更何疑乎？
J34nB311_p0753a04║豈待以蘇子瞻、黃山谷、李伯紀、張子韶為比哉？生于
J34nB311_p0753a05║憂患，天之鉗鎚，既嘗蘗味索性，苦瓠連根，吞萬古風，
J34nB311_p0753a06║吐一口氣，猶是冷灶熱血語也。且問：超乎甘苦，不落
J34nB311_p0753a07║計較者，又在何處？
J34nB311_p0753a08║答黃玉耳居士致馬擎宇督臺
J34nB311_p0753a09║奇男子偶然覕地，別行一路，自非人所能阻者。三軍
J34nB311_p0753a10║可奪帥，匹夫不可奪志，孔子信之矣。竹關自為竹關，
J34nB311_p0753a11║豈杖人能按牛頭耶？諸公若撦得出去，自是諸公手
J34nB311_p0753a12║段；若撦他不動，自是道人腳跟。老僧只管看。
J34nB311_p0753a13║寄梅惠連槁木書
J34nB311_p0753a14║昔衲與令兄中丞游小洛伽時，正遇寇警，衲有詩云：
J34nB311_p0753a15║「大地驚危欲震鰲，浮生何處腳跟牢？洛伽原在風波
J34nB311_p0753a16║上，誰解乘流占步高？」今已十年，只恐洛伽大士觀此
J34nB311_p0753a17║夢事，厭於疲勞，不肯隨波逐浪，孤負卻我此偈也。居
J34nB311_p0753a18║士試為我簡點此偈還無恙乎？前日許天魚會予於
J34nB311_p0753a19║天界，談我居士已披髮入山，括天地於毫端、囊古今
J34nB311_p0753a20║於一念，專以六時修蓮花淨業，無乃太占地步於洛
J34nB311_p0753a21║伽大士頂門上乎？聞陳庇華亦把臂入社，今日支、許
J34nB311_p0753a22║主盟，陶、謝齊收，自當不讓東林矣。不知耶舍如意尚
J34nB311_p0753a23║能令石上淡影作虎溪聲否？
J34nB311_p0753a24║寄李公子拄杖哥書
J34nB311_p0753a25║予自己卯秋離麻城之後，世事日見多變。令先尊太
J34nB311_p0753a26║宰翁雖仙去，此心無一日不念拄杖哥年幼，如不得
J34nB311_p0753a27║正人君子扶持，恐未免習俗移人，而為賢者所難也。
J34nB311_p0753a28║孟子云：「天降大任，勞筋餓體，空乏拂亂，以增益其所
J34nB311_p0753a29║未能。」又謂：「孤臣孽子，能居心慮患，而求其必達。」夫人
J34nB311_p0753a30║誰不勞苦空乏，但無能增益其所未能而自達耳。稍
J34nB311_p0753b01║可容頭過身，因循荏苒，且陷溺蠅營狗苟矣，自負負
J34nB311_p0753b02║天者何限？今拄杖哥亦可謂孽子矣，能居心慮患以
J34nB311_p0753b03║求必達，而增益其所未能乎？莫祗以操切世事，造械
J34nB311_p0753b04║衒術，能計訾贏，與世人較智角能為達也。讀書見聖
J34nB311_p0753b05║賢之心，學道行聖賢之事，必以格致慎獨為準。其身
J34nB311_p0753b06║能正，則物正事正，而家國俱達矣。孰能以不正物事
J34nB311_p0753b07║而欺誑之哉？寄來龍湖開示諸篇，時時過目，如時時
J34nB311_p0753b08║見我也。
J34nB311_p0753b09║寄大同嚴三求孝廉
J34nB311_p0753b10║予久不見三求，乃於僧持手上讀懷友集，見三求能
J34nB311_p0753b11║取師友於格外，又能卜逸山取千古逸事，將知三求
J34nB311_p0753b12║必能取逸師逸友，而進於大宗師之逸死，以享其大
J34nB311_p0753b13║生也。險阻人間，有如此種種逸致，則天地待人亦厚
J34nB311_p0753b14║矣，其亦不負為千古之逸人也夫。
J34nB311_p0753b15║與劉阮仙
J34nB311_p0753b16║昨黃坤五過竹關，以奇辯與無可往復，赤幟羽扇，賓
J34nB311_p0753b17║則始終賓，主則始終主，觀者愕然。阮仙居士驛騎頓
J34nB311_p0753b18║勞，何怪真長故入深源雲霧中耶？幸得杖人來，一笑
J34nB311_p0753b19║而罷。誰信得無用之用，別路尊貴也乎？凡事不徹其
J34nB311_p0753b20║故，未易入折攝場中，由我時出也。庖丁解牛，而文惠
J34nB311_p0753b21║君悟養生；輪扁釋椎鑿，而桓公化其糟粕矣。何謂小
J34nB311_p0753b22║出不是大遇？
J34nB311_p0753b23║復僧祥旦公書（即馬嘉植）
J34nB311_p0753b24║昔有覿面不相見，千里卻同風，如西河獅子慣咬殺
J34nB311_p0753b25║人之慈明，以楊大年、李文和見道穩密，特意而晤，果
J34nB311_p0753b26║一酬一唱，如撾毒鼓，至今聞其聲尚未有絕者。予前
J34nB311_p0753b27║曾於鴛湖會靈巖、檗菴諸公，談及晚近法門，卒多點
J34nB311_p0753b28║綴，即有機鋒可觀，了與生死性命無涉。辟如真道士
J34nB311_p0753b29║畫符，略為塗抹，便能驅雷遣將；若假道士，雖極盡咒
J34nB311_p0753b30║水燒黃，徒使野鬼見之撫笑，又討甚死急乎？彼時相
J34nB311_p0753c01║推，已知公為血性丈夫，有著手心頭便判之風矣。去
J34nB311_p0753c02║秋於汝航處讀菜根佳什，興味果爾蕭然，喜為之和，
J34nB311_p0753c03║不意高明能不厭我葛藤，於別峰相見，且訂晤期，將
J34nB311_p0753c04║見此宗猶有仙人無婦、玉女無夫之密也，又何幸如
J34nB311_p0753c05║之！
J34nB311_p0753c06║與吳子遠
J34nB311_p0753c07║尊翁太史合蓮池、憨山、博山為一滴乳，纍纍設問，反
J34nB311_p0753c08║復所以擁篲清道，扶掖來學。苦心哉！居士為三一公
J34nB311_p0753c09║之象，賢獨子一念及此，可不怵然所以繼志者乎？輓
J34nB311_p0753c10║近膩情黠識，未嘗用剝蕉洗狗之力，輒藉維摩大乘
J34nB311_p0753c11║自恕其三毒，寔縱淫醟耳。道且勿論，身為之夭比比
J34nB311_p0753c12║也。念觀我太史甚，安敢薄待子遠？
J34nB311_p0753c13║復吉州李梅公諸護法請住青原書
J34nB311_p0753c14║庚辰，洪都承大居士與劉西佩諸公延衲泰定及建
J34nB311_p0753c15║安國主，請主上藍，一時宗風丕振，皆不忘付囑之力
J34nB311_p0753c16║也。明年，郭首龍居士親到廬山圓通，挽衲主青原祖
J34nB311_p0753c17║庭，彼時以圓通事不能脫手。後因楚江亂，在吳越間
J34nB311_p0753c18║幾二十年。前在天界，適台駕過訪，獲與劉平老及旻
J34nB311_p0753c19║昭、笑峰、友蒼諸子相會，亦皆以護祖庭為囑，此正時
J34nB311_p0753c20║節因緣有待耳。蓋青原七祖為曹溪長子，首出群英。
J34nB311_p0753c21║後石頭下二支：一藥山雲巖下，出洞山一宗；一天皇
J34nB311_p0753c22║龍潭下，出雲門、法眼兩宗，皆其源高流長也。從來法
J34nB311_p0753c23║道有興有廢，使無興廢相尋，則天地生殺之氣機亦
J34nB311_p0753c24║息，聖凡剝復之神化亦窮矣。惟在人能通變，則使佛
J34nB311_p0753c25║聖皆不倦耳。設世尊不有調達諸魔外攻擊，則三明
J34nB311_p0753c26║六通及諸莊嚴皆無繇發現。所以維摩云：「眾生不病，
J34nB311_p0753c27║則我不病；吾若不病，則眾生病不能愈也。」正以諸佛
J34nB311_p0753c28║功德莊嚴，皆從眾生六十二見諸病中得。龍樹、馬鳴
J34nB311_p0753c29║不因外道，則不造論；達磨不面壁、不服毒，則不能傳
J34nB311_p0753c30║法；二祖不立雪斷臂，則不能安心得髓；即六祖亦有
J34nB311_p0754a01║室中揮刃之事。傳此法者，命如懸絲，不其然乎？自古
J34nB311_p0754a02║佛聖英雄，誰非以吉凶悔吝而生大業？即二支五派
J34nB311_p0754a03║之後，獨存濟、洞二宗子孫，亦從近世始盛也。山僧數
J34nB311_p0754a04║十年正為祖宗大法，不惜軀命，而海內諸明眼咸能
J34nB311_p0754a05║見諒，以故到處建立，非為一己之私。今在浙中，以先
J34nB311_p0754a06║因護法請主皋亭崇先，是真歇了禪師開山者。茲五
J34nB311_p0754a07║百年來，祖塔、祖庭幾于湮沒，非乘此會，後來未易於
J34nB311_p0754a08║重振也。青原今得笑峰主持，使山僧為向上一位，不
J34nB311_p0754a09║更尊貴乎？惟高明鑒原。
J34nB311_p0754a10║與韓聖秋大周
J34nB311_p0754a11║高明天資不世出，於道法踴躍如此，當以慧命自愛。
J34nB311_p0754a12║先當發明向上事，以持戒立德，始能光輝之。而酒色
J34nB311_p0754a13║尤是伐性之斧，切當痛戒，庶幾有入道之候。不然，徒
J34nB311_p0754a14║以口說是勝，終是自暴棄也。
J34nB311_p0754a15║復毛尊素居士
J34nB311_p0754a16║杖人自出世來，遇大根器如焦弱侯諸老，乃耆皓之
J34nB311_p0754a17║年。又曾心蕊、曹能始、李夢白、梅長公、耿九一、黃元公、
J34nB311_p0754a18║金正希諸公，皆退休於鼎沸之時，相遇酬唱，足以引
J34nB311_p0754a19║發後昆，而吾此法脈猶未及托囑。至竺菴、笑峰、光雪、
J34nB311_p0754a20║無可輩，出世分上不必較也。天界遇賢昆仲，英茂堪
J34nB311_p0754a21║任高深，亦以世艱莫深盤錯，近於劍川提麗化參同
J34nB311_p0754a22║最有關係。今質我書義全提，大快夙隱，端有賴紹述
J34nB311_p0754a23║矣。去秋劉千里曾在越中數會，已與談及此，公自不
J34nB311_p0754a24║肯輕易向去，更有頭正尾正荷持者在也。如蘇、黃、趙、
J34nB311_p0754a25║張，亦何曾非深入虎穴，再上重樓者乎？即大手眼如
J34nB311_p0754a26║黃龍，雖代座泐潭，終振起慈明之道；妙喜不嗣湛堂，
J34nB311_p0754a27║而光大圓悟之宗。況此時正當群吠影響哉？非欲控
J34nB311_p0754a28║人以自私，而實為天下得人法門惜眼也。居士與彼
J34nB311_p0754a29║同事親密，正宜使三楚宗風從此振作，明春能不畏
J34nB311_p0754a30║石頭路滑，一親省杖人於皋亭乎？惟為法自愛。
J34nB311_p0754b01║復龍三翁及石谿上座
J34nB311_p0754b02║山僧生來實有賣心肝求人痛願，以故不敢以大千
J34nB311_p0754b03║世界有芥子許非我捨身命作佛事處。然而就中求
J34nB311_p0754b04║本色真知己為此慧命者，又的有類不齊、混不得一
J34nB311_p0754b05║著子在。亦嘗有語云：人如比干心可剖，心如比干人
J34nB311_p0754b06║可友。使能執此以繩世，則當作孤風絕侶，如船子倩
J34nB311_p0754b07║人求法嗣，未必可能得也。何肯如雲巖向異類中行，
J34nB311_p0754b08║不露頭角？即南泉道：「吾沒巴鼻老，不免將黑豆子換
J34nB311_p0754b09║卻他眼睛。」況其餘哉？如山僧從前知己，寧有過於李
J34nB311_p0754b10║夢白、黃元公者？與彼數十年親相盤錯，末後乃見得
J34nB311_p0754b11║力。此後獨我龍三翁與石谿公曾不謀面，千里知心，
J34nB311_p0754b12║每接讀手書，刀刀見血，令我蹴然驚起。愧彼先聖常
J34nB311_p0754b13║遊化諸國，犯難求人，今有若而人能以生平不屈人
J34nB311_p0754b14║者而甘心委命於我，而我何心何行，不心肯口肯相
J34nB311_p0754b15║與質成？況二公久於此道，正如畫龍已成，文不加點
J34nB311_p0754b16║者，又何風雷之能相送？竊恐眼高品潔，不耐時世，將
J34nB311_p0754b17║為絕侶之行，欲托孤于萬世旦暮之遇也。二公如果
J34nB311_p0754b18║不屑屑於此，則亦不應急於見山僧之入泥水，一稱
J34nB311_p0754b19║之為憂天憫人，一稱之為赤子聖人，此仲尼不敢當
J34nB311_p0754b20║者，我何敢直任？觀此，則深知孔子者莫如儀封，以天
J34nB311_p0754b21║將夫子為木鐸達巷黨人，以大哉博學無所成名，其
J34nB311_p0754b22║超於長沮、桀溺、石門、荷蕢諸人之偏於自知，而何知
J34nB311_p0754b23║有天地日月始能成此古今哉？此山僧又剖孔子之
J34nB311_p0754b24║心，密我佛祖之意，欲託命於智過師者，舍此豈更別
J34nB311_p0754b25║有尊貴之一路乎？正我龍翁所謂造物不報之以人
J34nB311_p0754b26║而報之以天，能壞乾坤已壞之壞，死藥汞假死之死，
J34nB311_p0754b27║則不啻於龍潭吹滅紙燭，以一條白棒專打毘盧頂
J34nB311_p0754b28║上行者也。石上座謂此真血脈，如鐵函心史終不可
J34nB311_p0754b29║磨滅，則又能剖比干之心於杖人所賣之心矣。如此
J34nB311_p0754b30║何求不得，肯強自彌縫以自虧其渾全之本領乎？逆
J34nB311_p0754c01║知與天門、洞庭一隊近況，當更有相質正者在。
J34nB311_p0754c02║又復龍三三
J34nB311_p0754c03║無心於天下求知己而有真知己者，以不謀自合也；
J34nB311_p0754c04║有心於天下求知己而無真知己者，以有謀卻背也。
J34nB311_p0754c05║端木氏以夫子之得邦家，其諸異乎人之求之，此深
J34nB311_p0754c06║得不患人之不己知，求為可知之妙。吾宗有聞答泗
J34nB311_p0754c07║州大聖話，謂雲門兒孫猶在，豈別有術哉？正是深於
J34nB311_p0754c08║致知而自能格物也。今山僧之得遠交，於公真快足，
J34nB311_p0754c09║我生平亦自有故，豈肯以施設故事要於入門機鋒
J34nB311_p0754c10║轉語而後為之真投契哉？嗚呼！末俗之流弊，瞎千古
J34nB311_p0754c11║平人之眼，正在此也。中靜赤膽忠心，不讓古之孤臣
J34nB311_p0754c12║孽子，此來吳越，使諸方皆知白雲問石和上有此最
J34nB311_p0754c13║後侍者，能痛切為師求較刻語錄及乞塔銘以垂不
J34nB311_p0754c14║泯，只此亦惟公與檗老深見其始末，又況有靈巖、靈
J34nB311_p0754c15║隱、萬峰諸叔為之策勵，此外孰能以一己之私而為
J34nB311_p0754c16║彼此之異同乎？幸公更須表述之，使彼不敢自委當
J34nB311_p0754c17║為之事，正不負白雲和上是公輩親承之所自也。山
J34nB311_p0754c18║僧與公神交如此，不更深於別峰相見者乎？
J34nB311_p0754c19║與出泥尹洞庭居士
J34nB311_p0754c20║世固有風聞及觀其文字而如其人，乃於親見其事
J34nB311_p0754c21║更不知其人者有之；又有風聞及觀其文字而不信
J34nB311_p0754c22║其人，乃於親見其事始深知其人者有之；或初見而
J34nB311_p0754c23║疑信相半，及久與之同事而後深悟其人之真偽者
J34nB311_p0754c24║有之。使此三種人自求其故，亦有不知其所以然者，
J34nB311_p0754c25║此千古神理之妙，有不可偏執心境以求之，而自能
J34nB311_p0754c26║傳其造化之宗脈也。以故佛祖聖賢於世出世法，但
J34nB311_p0754c27║深自求其精密以交接人，而待其人自造自入、自悟
J34nB311_p0754c28║自證，更不強其人如何造入悟證此機緣也。於是乎
J34nB311_p0754c29║言曰：此向上一路，千聖不傳；末後牢關，直須親透。如
J34nB311_p0754c30║此，則不獨在參學分上，即為人分上皆當以此自勉
J34nB311_p0755a01║也。今之為人者不能以此自勉，乃執此以督貴學人，
J34nB311_p0755a02║不更與自己本分草料轉沒交涉乎？即山僧與公初
J34nB311_p0755a03║會於金陵興善及牛首與杭之淨慈，更於天界以書
J34nB311_p0755a04║札相通有年，亦兼於聞知見知，而山僧之所以懷公、
J34nB311_p0755a05║公之所以懷山僧，兩皆不知其所以能然也，此中又
J34nB311_p0755a06║誰能蛇足乎？雖然，也須公與山僧於生死性命中有
J34nB311_p0755a07║自肯處、有出脫處、有不可相欺處，則可謂向上不傳
J34nB311_p0755a08║之真知己也。不則，世間豈無以文字道理與人情世
J34nB311_p0755a09║事各自以為能知己者哉？
J34nB311_p0755a10║寄些菴郭天門居士
J34nB311_p0755a11║千古萬古只有遮些子，千變萬化只有遮些子。遮些
J34nB311_p0755a12║子通，則世出世法無有不通者；遮些子不通，即自己
J34nB311_p0755a13║一身底根塵識與日用動靜、生死性命皆不通也，又
J34nB311_p0755a14║何能通彼六凡四聖之種種法界為吾一心之法界
J34nB311_p0755a15║哉？秪如世間人有能通遮些子，不能通那些子；有能
J34nB311_p0755a16║通文字道理，而不能通人情世事；有能通機鋒妙密，
J34nB311_p0755a17║而不能通生死性命者。何也？此正是不能真通遮些
J34nB311_p0755a18║子也。果能通遮些子，則又何生死性命、夢想顛倒之
J34nB311_p0755a19║能惑亂哉？所謂通遮些子者，正要通生死性命、夢想
J34nB311_p0755a20║顛倒遮些子也。如公高明，以此自命，為楚些乎？為遮
J34nB311_p0755a21║些乎？果能為遮些子，必須有箇自肯處，必須于佛祖
J34nB311_p0755a22║聖賢、世出世法有箇大透脫始得。不然，公與龍三翁
J34nB311_p0755a23║及檗菴、洞庭、石谿諸公平生相逼拶者，是那些乎？當
J34nB311_p0755a24║此時世，當此機會，肯如此瞞頇而不大作箇徹底打
J34nB311_p0755a25║透之事乎？前年承公過訪於蕪湖六度菴，一見莫逆，
J34nB311_p0755a26║亦深知公是箇不肯自欺底人，必不肯得少為足，必
J34nB311_p0755a27║不肯如假死汞銀，不可見生死之洪爐也。惜乎不曾
J34nB311_p0755a28║久相盤錯，別來應更有出脫處。中靜歸，藉此一訊高
J34nB311_p0755a29║明，幸有以慰我于千里之外，庶不負遮些子神交也。
J34nB311_p0755a30║辭杭嘉湖諸護法請再住徑山書
J34nB311_p0755b01║甲申冬，山僧承諸護法請主徑山，已為祖庭一番安
J34nB311_p0755b02║置而往金陵。忽當此時，山中多故而虛其席，又承諸
J34nB311_p0755b03║護法公舉於當道宰官，力請山僧復主祖庭。山僧業
J34nB311_p0755b04║住崇光，曾面對張方伯、范兵憲諸公再三辭之矣！今
J34nB311_p0755b05║日諸當道公啟又到，山中諸耆舊亦來，足見護法深
J34nB311_p0755b06║心，山僧已領其意，然決不敢應命，亦使一等人不言
J34nB311_p0755b07║而喻也。蓋護法以扶樹正宗為主，既能請山僧主持
J34nB311_p0755b08║祖庭，又肯使山僧保全大體，則請者、辭者兩皆有光，
J34nB311_p0755b09║此又勝於再主祖庭、再倡祖道，而護持正法眼藏莫
J34nB311_p0755b10║更全美于此矣！況天下尊宿甚多耶？惟大護法見亮。
J34nB311_p0755b11║與劉潛柱居士
J34nB311_p0755b12║江南宗門之盛，曾不過三十年來，而衰濫之極過於
J34nB311_p0755b13║唐宋之末，此亦風運之所致也。不有振古真人，孰能
J34nB311_p0755b14║挽回既倒之狂瀾乎？前自吾壽昌崛起江西，而承嗣
J34nB311_p0755b15║者獨博山、東苑二師，一顯一隱，門堂大峻，傳法者命
J34nB311_p0755b16║如縣絲。而雪關兄早逝，獨區區責任在己，故不惜軀
J34nB311_p0755b17║命求人幾四十年，然所遇名公幾滿天下，求其如李
J34nB311_p0755b18║夢白、黃元公、余集生諸公能自參究，挺身為我法者
J34nB311_p0755b19║甚少。即有之，亦但外護，不克如龐、裴、楊、李諸老，必以
J34nB311_p0755b20║參透生死牢關，親證佛祖宗旨，表表於傳燈，足為千
J34nB311_p0755b21║古之心眼也。至若今日能以內外自護慧命，必欲親
J34nB311_p0755b22║取證此心法者，獨見居士與陳旻老幾費草鞋，如三
J34nB311_p0755b23║登九上之矢志不委耳。古人亦有寬於性命，以得少
J34nB311_p0755b24║為足，如蘇子瞻之自謂印可於東林，及借座於佛印、
J34nB311_p0755b25║假秤於玉泉，每自失機。張無盡亦自謂再參兜率，已
J34nB311_p0755b26║得末後句，不免又為真淨覺範所奪，只此亦可為參
J34nB311_p0755b27║證淆訛之激勵也。今日此宗之濫，又何曾兢兢以性
J34nB311_p0755b28║命為宗本哉？山僧此說在居士已熟有成鑒，果能以
J34nB311_p0755b29║求師友徹證己躬而為吾宗主盟，則世出世法均有
J34nB311_p0755b30║賴也，豈非山僧與居士世交法脈之源流有所自哉？
J34nB311_p0755c01║復錢牧齋老居士書
J34nB311_p0755c02║山僧昔年以痛念法門濫壞，故於植聖草中有五大
J34nB311_p0755c03║著述之作。今幸老居士具擇法眼，見此深為擊節，當
J34nB311_p0755c04║不畏百倍之難，於集《景德傳燈》時，且欲多方身贊其
J34nB311_p0755c05║事，此非如看兩大蟲相咬之機，忽然觸發八角磨盤
J34nB311_p0755c06║空裏走而作獅子吼，以震動北斗南辰之秘哉！吾宗
J34nB311_p0755c07║洞下諸祖語錄著述甚少，獨投子青、丹霞淳、天童覺、
J34nB311_p0755c08║真歇了四祖有拈古、頌古，與雪竇顯並傳於世，而宏
J34nB311_p0755c09║智、真歇二祖語錄久已散失。近聞毛子晉居士有舊
J34nB311_p0755c10║刻本，正擬求之，晉公與老居士最是密邇，乞轉致之，
J34nB311_p0755c11║使得重梓，又使二祖再生，而法乳橫流於無盡也。今
J34nB311_p0755c12║有宏祖與歇祖所作塔銘呈上，可見妙絕千古。彼時
J34nB311_p0755c13║妙喜善罵諸方，獨推重智、歇二祖，則其為迥出常流
J34nB311_p0755c14║可知矣！惟高明留神是幸。
J34nB311_p0755c15║屢接台教，何深心至此？正以從上諸宗語錄行實機
J34nB311_p0755c16║緣，如紫柏大師密藏開公遺稿，皆當到處采訪，以存
J34nB311_p0755c17║此大法慧命。聞吳中有《續古高僧傳》，如惲道生家多
J34nB311_p0755c18║藏舊本，或得便求之，共成勝事，此全在大護法垂手
J34nB311_p0755c19║遍索也。承命作募刻《夢遊全集疏》，并讀澹歸釋公記
J34nB311_p0755c20║事，得此緣起甚妙。如貴邑瞿幻寄編《指月錄》，此公手
J34nB311_p0755c21║眼不讓古人，已為彼采集作傳，稿在白門，當即彙出
J34nB311_p0755c22║一大快事也。拙作幸而引玉，又特作獅子一吼矣。
J34nB311_p0755c23║寄示無可智公
J34nB311_p0755c24║老胡西來，踏翻震旦盤子、立倚天長劍，使絕代英雄，
J34nB311_p0755c25║皆從渠乞命。迨二支奔放，五派橫流，更出淆訛，別施
J34nB311_p0755c26║殺活，雖有神奸，莫能反款。及乎蟲生獅肉，狐假虎皮，
J34nB311_p0755c27║僭竊成褫，詭詐交易，而符劍失真，邪異得計，安知更
J34nB311_p0755c28║無踏翻此盤，從彼乞命者乎？此杖人隱忍的，有不容
J34nB311_p0755c29║自己者在也。你智子於此，又何敢自委乎？彼臥薪嘗
J34nB311_p0755c30║膽，破釜焚舟為何事？而吾宗正丁，此時如不能於無
J34nB311_p0756a01║門創開不測之門，無毒拈出不傳之毒，則又何足使
J34nB311_p0756a02║此能作向上主盟，別展逆流手眼乎？聞子已出龍眠，
J34nB311_p0756a03║隱於匡廬，當以破籃一莖，慎自變化之。
J34nB311_p0756a04║寄秋岳曹居士
J34nB311_p0756a05║衲前在龍淵真塔，正當擊水尋珠、聚沙稱佛之時，而
J34nB311_p0756a06║高軒偕葵翁屢顧，如春風吹卉、花鳥逞機，自應有冷
J34nB311_p0756a07║眼俊心觸發天分者，得非主賓酬唱之妙密哉？友蒼
J34nB311_p0756a08║比來又承慰致，愈見旋乾轉坤，輻湊時至，幾自有在
J34nB311_p0756a09║耳。錢牧老以憨大師全集屬序，相傳寫正本，幸我公
J34nB311_p0756a10║在粵中搜得之。今使法乳流通，則曹溪肉祖儼然未
J34nB311_p0756a11║壞也。文節師來，乃知至孝格心，得見親啟手足。靈源
J34nB311_p0756a12║以逝者如斯，所讀萬卷書今在何處？父子間當有不
J34nB311_p0756a13║隔者。悟此薪傳之密，則何詫徐師川獨入燈林哉？特
J34nB311_p0756a14║述慰詩，聊表微意。嘉禾拙錄，并塵慧眼，或笑故紙有
J34nB311_p0756a15║時亦堪合藥也。惟清幃中不惜眉毛看，紅輪決定沉
J34nB311_p0756a16║西去也無？幸有以示我。
J34nB311_p0756a17║復劉覺岸居士
J34nB311_p0756a18║杖人嘗以吾宗最盛莫過於唐宋，彼時二支五派交
J34nB311_p0756a19║錯縱橫，而師承妙密，國王宰臣具擇法眼者甚多，護
J34nB311_p0756a20║持正法易為力也。至近代獨有濟、洞二宗不絕，自壽
J34nB311_p0756a21║昌、雲門、天童、罄山諸老崛起，雖是中興，還同草創，而
J34nB311_p0756a22║後之師法多有混濫，而具擇法眼者甚少，或此後當
J34nB311_p0756a23║多有因邪打正者出也。杖人最奇是前集《指月錄》之
J34nB311_p0756a24║瞿公，彼雖曾親近達大師，而其手眼有無師智、自然
J34nB311_p0756a25║智，不讓古之作者。杖人嘗令笑峰、無可細採其事入
J34nB311_p0756a26║於傳燈正宗，更別為傳集而流通之，如龐居士錄可
J34nB311_p0756a27║單行也。余於金陵最喜居士不事邊幅，能於底裏著
J34nB311_p0756a28║到，正當與笑峰、無可輩相與砥勵，使此正法眼不致
J34nB311_p0756a29║混亂，即杖人之所以望公，當如楊大年之能透悟而
J34nB311_p0756a30║修《傳燈》、瞿幻寄之能省發而集《指月》，豈不千古有同
J34nB311_p0756b01║風哉？
J34nB311_p0756b02║復王子京居士
J34nB311_p0756b03║杖人自鍾山與居士論出處之有時，果至後來神幻
J34nB311_p0756b04║百出，此正是造物不欲置人於死地，而以活法變化
J34nB311_p0756b05║之也。有一等自負遮天作略，到此曾有一籌成驗乎？
J34nB311_p0756b06║可見真作略全在生死急難中迫出來也，凡小百姓
J34nB311_p0756b07║則不在此論。如二乘人以出生死為重，涉生死為破
J34nB311_p0756b08║戒；大士以度生死為重，以遠生死為破戒。使皆以冒
J34nB311_p0756b09║難遊行為犯輕垢必不可，則釋迦不說：「我以提婆達
J34nB311_p0756b10║多入諸磨難，故得成無上莊嚴。」又如善財已發菩提
J34nB311_p0756b11║心，必遍參勝熱婆羅門無厭足王，於刀山劍樹得大
J34nB311_p0756b12║如幻三昧，何曾以坐在黑豆未生芽前為得大遊戲
J34nB311_p0756b13║乎？試問今日不間介人還入山中，得不犯嫌疑乎？還
J34nB311_p0756b14║入朝市，得不免諱忌乎？如此較之，則我與公皆不可
J34nB311_p0756b15║一己之私，而害造化之妙密也。正要公參大冶紅爐
J34nB311_p0756b16║禪、三墮縱橫禪，若喫老婆飯，抱不哭孩子，說不能說
J34nB311_p0756b17║大話，將欺閻閭哉？好生努力，向自己逆順心中切切
J34nB311_p0756b18║參證，非欲公好惹事，向外去打埋，以賊夫人之子也。
J34nB311_p0756b19║試問居士：一口氣不來時，安排箇甚麼出處好？
J34nB311_p0756b20║與紀伯紫居士
J34nB311_p0756b21║杖人嘗與梅長公云：「真有骨性人被世界磨成，真無
J34nB311_p0756b22║骨性人被世界磨滅。」如此世界，在吾子亦可謂備嘗
J34nB311_p0756b23║其風味矣。可能謂有骨性人被世界磨成者乎？果遮
J34nB311_p0756b24║世界能磨成其人乎？速須猛自提起，勿一差二誤，尋
J34nB311_p0756b25║救手不著也。如作巫師人，要去捉鬼，先要有藏身法，
J34nB311_p0756b26║使鬼捉我不得則可。自古未有不立身於不可勝之
J34nB311_p0756b27║地，而能勝人，且不為人所勝者也。立不可勝之地，是
J34nB311_p0756b28║何地乎？早不尋此安身立命，不為生死所侵處，終無
J34nB311_p0756b29║以自勝也。況我期子有向上事在，可不破釜焚舟以
J34nB311_p0756b30║自圖之。
J34nB311_p0756c01║復嚴三求居士
J34nB311_p0756c02║居士昔於靈谷結制時，與竺菴諸子法戰，更於印海
J34nB311_p0756c03║處閉關，半夜大叫，打破漆桶，被杖人捉住，直得目瞪，
J34nB311_p0756c04║乃推出。旋作偈呈悟，即時扯破，乃喻之以錢塘忠懿
J34nB311_p0756c05║王納土於宋。設彼於身國性命有一毫捨不得，則太
J34nB311_p0756c06║宗肯慨令彼復王於越哉？此正是懸崖撒手，絕後重
J34nB311_p0756c07║甦，始得如迴途石馬出紗籠，且能踏殺天下人也。居
J34nB311_p0756c08║士自此遭世變幻，深能韜晦，不敢妄生節目，此亦神
J34nB311_p0756c09║龍出沒，無人能窺其首尾也。必如何為我出一手眼，
J34nB311_p0756c10║扶此不倒之光幢乎？今承手札殷至，特題小像，命阿
J34nB311_p0756c11║劍別子持與居士，好知此題非贊杖人，即是居士贊。
J34nB311_p0756c12║且作麼生能如楊大年，使八角磨盤向我傳燈中遍
J34nB311_p0756c13║作獅子吼乎？幸有以慰我。
J34nB311_p0756c14║寄天童木陳和上
J34nB311_p0756c15║客秋獲睹光儀，消盛數十年寤寐，惜未久領玄誨，啟
J34nB311_p0756c16║我頑蒙，然亦不減道存目擊也。愚菴兄從四明歸，極
J34nB311_p0756c17║稱太白風光愈見於大多勝，此不特為法門慰籍矣。
J34nB311_p0756c18║淮上嵩乳兄幸大師以大法為公，讚序扶獎，深用感
J34nB311_p0756c19║激。盛素所無狀，今住皋亭破院，百廢莫舉，亦秪苟全
J34nB311_p0756c20║衰病而已。每於寂寥中懷想海內所得知己者，莫過
J34nB311_p0756c21║於大師與愚菴、靈巖三四老友為最親密，賦詩自慰，
J34nB311_p0756c22║卻又夷然。今特奉質高明，或不擲我於不屑也。拙刻
J34nB311_p0756c23║雖多，荒穢之極，板在江南未全印，便附數冊，先乞揮
J34nB311_p0756c24║斤，曷勝顒望。
J34nB311_p0756c25║復西湖愚菴和上
J34nB311_p0756c26║弟無似，今得倚杖越中，籍法兄木老、繼老二三良友，
J34nB311_p0756c27║交光披拂，亦足以慰此孤寂，則所幸者多矣。而老兄
J34nB311_p0756c28║至親，注念尤切，人生於世，又何加焉？讀預囑稿，振勵
J34nB311_p0756c29║神奇，西子湖摩蕩千古，別有一段天機，存此不傳之
J34nB311_p0756c30║秘也。木老書序引弄弟之贅辭，而化出精異，此又妙
J34nB311_p0757a01║於僧繇之點眼也。安得高什，時時啟我之盲瞶乎？尊
J34nB311_p0757a02║體本質淳粹，暫爾怠倦，寒梅忍俊不禁，時則皋亭，專
J34nB311_p0757a03║望老頭陀一快笑也。惟時珍愛不一。
J34nB311_p0757a04║寄靈巖繼起和上
J34nB311_p0757a05║盛嘗以世界之大，古今之遠，而歷世能主盟此名教
J34nB311_p0757a06║宗旨，而不可以昧滅者，不過數人，其餘皆附和贊成，
J34nB311_p0757a07║雖少有乖異，適足以成其機用之變化也。自古有天
J34nB311_p0757a08║資者，誰不謂能主盟哉？或此中不能開心見誠，以感
J34nB311_p0757a09║格天下，亦終不濟於名教宗旨，反資其無忌憚者，以
J34nB311_p0757a10║成大滲漏，卻難於挽救也。是故佛聖之道，皆貴乎至
J34nB311_p0757a11║誠無欺，所謂誠則著，著則明，明則動，動則變，變則化，
J34nB311_p0757a12║唯天下至誠為能化是也。如此，誰謂世法、出世法有
J34nB311_p0757a13║異致哉？岐而二之者，特以名教之於身世，以宗旨之
J34nB311_p0757a14║於性命，自相懸絕耳。如仲尼與釋迦會遇，肯自異乎？
J34nB311_p0757a15║故盛在太平時，曾作斯文宗旨難得知己說，以就質
J34nB311_p0757a16║法眼，正以此也。昔妙喜善貶剝諸方，晚年嘗於雪峰
J34nB311_p0757a17║訪真歇，於天童訪宏智，至今以為法門標格。盛在今
J34nB311_p0757a18║日，得與法座、天童、愚菴諸老獨相親密，不能自解者，
J34nB311_p0757a19║豈非各自開心見誠之所致哉？故前有懷三友詩，托
J34nB311_p0757a20║石谿道者持上，正使我輩為此宗主盟，不致於異人
J34nB311_p0757a21║所變亂，又安知吾輩之仰前人，不猶後人之仰今人
J34nB311_p0757a22║哉？偶有所見，特書此，附衲子歸山呈教不一。
J34nB311_p0757a23║復瀋陽祖心可姪禪師
J34nB311_p0757a24║余杖人嘗有脫空不可必之語云：人如比干心可剖，
J34nB311_p0757a25║心如比干人可友。又云：有能為千古傷心之人，則能
J34nB311_p0757a26║為萬世快心之事。亦自笑之。果以此法求人，則千古
J34nB311_p0757a27║亦不多得也。雖然，世固不可多得，有以大法自持、斯
J34nB311_p0757a28║文自命者，而不以此眼而求此心，則將何以立身處
J34nB311_p0757a29║道，而不為自欺欺世之人哉？今讀老姪書，益見千古
J34nB311_p0757a30║之傷心有在，端然不是脫空；千古之痛眼未亡，的然
J34nB311_p0757b01║自是可必。果有此痛眼，能為此傷心；果有此痛心，能
J34nB311_p0757b02║為此快事，則余前此的非謾語，的非可求於天下人
J34nB311_p0757b03║也。來書中句句非字，而字字皆血心也，字字可激英
J34nB311_p0757b04║雄也，字字可泣鬼神也，字字可痛佛祖也，字字可破
J34nB311_p0757b05║癡頑也，可解不可解之連環也，可刻不可刻之心印
J34nB311_p0757b06║也，子亦無復重敘原委也。蓋來書已滿盤揭露，若隱
J34nB311_p0757b07║若顯、若偽若真，橫拈倒用、傍打正敲，其縱奪殺活，已
J34nB311_p0757b08║曲盡其機神矣。即吾未答之意，已先在言中；即吾欲
J34nB311_p0757b09║答之言，已先在意裏。至苦心為壽昌、博山、華首祖父
J34nB311_p0757b10║法脈之深微，并余與老姪自匡山、白門於南北之分，
J34nB311_p0757b11║及天然姪、笑峰、友蒼、旻昭諸公之能同此眼此心，於
J34nB311_p0757b12║《傳燈正宗》有可質正、不可質正者，皆在此中無餘蘊
J34nB311_p0757b13║矣。去年從博山歸浙，倚杖皋亭，今夏友公持此書來，
J34nB311_p0757b14║不勝悲感，聊勒此附復，惟為法自愛是囑。
J34nB311_p0757b15║主博山時復何觀我書（公諱三省）
J34nB311_p0757b16║衲在廬山與黃海岸談天下士，輒稱居士高明，當為
J34nB311_p0757b17║吾宗過量人。海岸已作古矣，忽接手教，先得同然，真
J34nB311_p0757b18║不禁搔著生平庠處。衲自承壽昌先祖記別來四十
J34nB311_p0757b19║年，求人若止為吾洞宗探取此逆流者，則是世間有
J34nB311_p0757b20║外人、心中有外法矣。裴公美不云乎？夫血氣之屬必
J34nB311_p0757b21║有知，凡有知者必同體。衲所求于有知、同體之間，雖
J34nB311_p0757b22║繇迷悟而感聖凡，又豈肯以世、出世間而分其體哉？
J34nB311_p0757b23║即別傳五宗，异唱同風，而洞上獨以君臣、父子、主賓、
J34nB311_p0757b24║正偏、功位、內紹、外紹、五位、三墮、玄關、金鎖、鳥道、玄路
J34nB311_p0757b25║種種綱宗，以簡擇聖凡之偷心、透徹佛祖之秘旨，何
J34nB311_p0757b26║其密乎？後學不知先聖立法之微，輒或泥五宗之門
J34nB311_p0757b27║庭而失別傳之指歸，此又何足於世、出世法而能兼
J34nB311_p0757b28║中妙協其有知、同體也乎？故衲以此宗難得其妙，乃
J34nB311_p0757b29║於集成鼎定惓惓不能自已也。前得竺菴成，能荷祖
J34nB311_p0757b30║庭之事；復得笑峰然、無可智、旻昭中諸子尚堪任此。
J34nB311_p0757c01║今返西江，又幸高明能協，諸公不謀面而應幾、得先
J34nB311_p0757c02║聲而薦旨，則壽昌、博山之空荅呼應、密證妙心、共印
J34nB311_p0757c03║全提，當有坐我匡床、奪此柱杖者，不在破顏分付之
J34nB311_p0757c04║後也，千古痛快無踰此時。茲度歲於夢筆開春，即歸
J34nB311_p0757c05║博山定常住事，後或爾振杖而行，應不負此嘉命也。