J34nB311_p0758a01║天界覺浪盛禪師全錄卷之二十八
J34nB311_p0758a02║
J34nB311_p0758a03║門人　大別　大選　大健　大權　較
J34nB311_p0758a04║題跋
J34nB311_p0758a05║題姑蘇建法藥寺療十方僧引
J34nB311_p0758a06║黃道來居士，予先父友也。歲辛亥，予方出家，適值恩
J34nB311_p0758a07║愛執歸，幸居士深為勸釋，復為予卜夢筆山，因得閉
J34nB311_p0758a08║關。後謝去，參壽昌大師，遂策杖觀方。時戊午，從金陵
J34nB311_p0758a09║來閶門訪居士，正有事，余因特下毒手，以酬其夙私
J34nB311_p0758a10║而別，迄今又十六年矣。去歲，予有嵩衡之役，偶西湖
J34nB311_p0758a11║雙徑度春夏，因取道荊溪，故不及姑蘇也。抵金陵，問
J34nB311_p0758a12║禪者，言居士有藥僧願，予即寄一偈曰：「殺得天下人，
J34nB311_p0758a13║活得天下人，若非自殺漢，此鋒無處尋。」予已先深期
J34nB311_p0758a14║居士矣。及予之楚，耿天臺請予主盟，并以藥僧願約
J34nB311_p0758a15║屬予作序，願中有曰：「人之生老與死，此中著力不得，
J34nB311_p0758a16║惟有病之一路可以救藥。」予笑曰：「是則是，豈不知佛
J34nB311_p0758a17║祖出世，特以生死二字為人著力者乎？舍此，則亦無
J34nB311_p0758a18║從施設法藥矣。」居士以僧徒無主，病苦可悲，或小恙
J34nB311_p0758a19║而大劇，活症而瀕死，誠大士見為藥草救療沉痾之
J34nB311_p0758a20║弘願也。又云：「年逾五十，筋力易衰，不趁此歲月作行
J34nB311_p0758a21║門犬馬，悔將何及？至望諸方大德皆發勇擔荷，共成
J34nB311_p0758a22║勝事。」嗚呼！余讀至此，益可悲其志而傷其事也。居士
J34nB311_p0758a23║欲以自己必死之身，救他人無常之病，其智癡願切，
J34nB311_p0758a24║世人所緩而獨急，尤可謂難行之事也。況有一等向
J34nB311_p0758a25║上病痛，千聖所拱手，不能為治者在耶？昔維摩示疾，
J34nB311_p0758a26║毘耶，以病作醫，欲去眾生無始愛見攀緣妄想之業，
J34nB311_p0758a27║況此四大地、水、火、風，變化詭異，如夢幻空華，難可捉
J34nB311_p0758a28║摸，孰能一一按其症候，人人授其藥石哉？即維摩神
J34nB311_p0758a29║力，亦不過欲眾生悟此生死妄因，而自得解脫耳。不
J34nB311_p0758a30║然，即使盡大地人皆如長壽天，無病苦之惱，亦何補
J34nB311_p0758b01║於眾生慧命乎？即予一人有身已來，無日不病，無病
J34nB311_p0758b02║不奇，使居士終身為予左右調視，亦不能盡善此幻
J34nB311_p0758b03║業也，況能為天下後世耶？昔有真人患大瘋癩，自視
J34nB311_p0758b04║身為棄物，不久即得成道。是則眾生因病悟幻，因病
J34nB311_p0758b05║了心，以病為大良藥者，則亦取諸自身矣。居士年迫
J34nB311_p0758b06║桑榆而不自治，亦何暇以不急之務自誤哉？噫！居士
J34nB311_p0758b07║必先有見于此乎？必先有主張于是乎？一切眾生，至
J34nB311_p0758b08║于羽毛鱗甲之屬，其迷已極，即有微言妙法，難使開
J34nB311_p0758b09║悟。獨有人於彼生死之際，解放其性命，彼必感我救
J34nB311_p0758b10║拔，以激起報恩之心，反能消落其積業，而頓悟此靈，
J34nB311_p0758b11║則施藥之當機捷矣。又如僧者，豈不有因病而感其
J34nB311_p0758b12║真智，因法以悟其妄業，而同游此大藥籠乎？夫如是，
J34nB311_p0758b13║能以法藥二施，則療一僧之身病，即可療盡天下眾
J34nB311_p0758b14║生之心病也；續一日之危命，即可續萬世不絕之慧
J34nB311_p0758b15║命也。即不然，居士雖藥院不成，能舉此心、倡此行，自
J34nB311_p0758b16║足感悟十方，豈有如是真因，無如是真果也哉？予壽
J34nB311_p0758b17║昌祖每見病僧，必親調藥餌；見僧遷化，必躬負薪茶。
J34nB311_p0758b18║毘予此身，不知為人調藥負薪者耶？人為我調藥負
J34nB311_p0758b19║薪者耶？予當執杖鞭，吾徒皆從其後，則吾最初感居
J34nB311_p0758b20║士勸釋之心，亦可以酬矣。居士矍鑠哉！無疑予不來
J34nB311_p0758b21║也，無疑予不來也，且為先聲。
J34nB311_p0758b22║題梅花和韻
J34nB311_p0758b23║陳涉江特地向寒崖枯木中拈出一枝花，自笑自吟，
J34nB311_p0758b24║不知熏出許多忍俊不禁者，迭為敲唱，生出無限幽
J34nB311_p0758b25║光逸韻，振作性情，益見此中有一種天然秘藏，愈出
J34nB311_p0758b26║愈奇，愈無而愈有也。邵石生亦感此而和之，隨手指
J34nB311_p0758b27║點，半空陸離。此花能固人窮，又能與人富矣。嗚呼！邵
J34nB311_p0758b28║子須知徹骨之寒，本不為粥香計，而香落人間，熏人
J34nB311_p0758b29║性光，有如此者。夏時、殷輅、周冕、韶舞，皆森然于陋巷
J34nB311_p0758b30║簞瓢中，要在自問其不改者何如，將徒以郊寒島瘦
J34nB311_p0758c01║作口語遣放耶？
J34nB311_p0758c02║又題梅花和詩
J34nB311_p0758c03║吾宗提唱，獨貴生機。機生則句活也，句活則不與人
J34nB311_p0758c04║躲根，能令人起疑發悟，亦可八面受敵，不死于人。句
J34nB311_p0758c05║下文辭之妙，亦必得此始為可傳。故諸尊宿每拈古
J34nB311_p0758c06║詩以激揚玄旨，蓋有取于此。陳涉江偶以梅花作十
J34nB311_p0758c07║六詠，其匠心獨妙，能創人生機。王穆如諸風雅忍俊
J34nB311_p0758c08║不禁，起而和之，方歎其奇才異出。紀伯紫亦托此寫
J34nB311_p0758c09║其氣骨勁挺，姿韻高華，儼欲先春爭意。予因進之以
J34nB311_p0758c10║參宗門之花，一朝勘破性命根芽，則品地才情超超
J34nB311_p0758c11║物外，更當別有聞香者在。
J34nB311_p0758c12║石谿道者禪偈引
J34nB311_p0758c13║奇而不出乎正，則涉怪誕矣，機昧終始能免乎？正而
J34nB311_p0758c14║不寓乎奇，則涉鄙俗矣，濁智流轉能免乎？此怪與俗
J34nB311_p0758c15║皆是學處不深、宗旨不爛故也。杖人讀石谿道者禪
J34nB311_p0758c16║偈，其題註皆出於佛祖言行之正，其偈語皆出於佛
J34nB311_p0758c17║祖宗旨之奇，惟奇能使人疑而悟，惟正能使人思無
J34nB311_p0758c18║邪。此雖不可以拈頌並款，而語意甚似雲門諸綱宗
J34nB311_p0758c19║偈句，蓋彼得之於秦時𨍏轢鑽，石公得之於鈯斧石
J34nB311_p0758c20║頭滑，以故龍三老特拈出曰：「依舊是香嚴上樹話，開
J34nB311_p0758c21║口便喪失身命。此又鼻王兩孔一路出氣，不啻與時
J34nB311_p0758c22║人作僧繇點眼法也。」余不禁忌，為此嚏之。
J34nB311_p0758c23║馮開之先生小像贊題辭
J34nB311_p0758c24║古人不死，能令後世人見；今人不死，乃能徹見古人。
J34nB311_p0758c25║如馮開之先生，文章德業令聞施身，又能精出世法，
J34nB311_p0758c26║其奇特處儼然與蘇長公之事跡異世同風，誠千載
J34nB311_p0758c27║之間出者也。古今之人皆稟此靈、植此身、遊此世，乃
J34nB311_p0758c28║其獨超超於身世者，果得何道耶？阿咸爾中居士嘗
J34nB311_p0758c29║從杖人遊，獨恨先人不得同此一時。予笑曰：「先生曾
J34nB311_p0758c30║偕陸太宰皈心紫柏尊者，不啻文殊、普賢之相符，又
J34nB311_p0759a01║何歉於此乎？」爾中蹴然喜曰：「今幸大師一點出，則此
J34nB311_p0759a02║三大師又向徑山拄杖頭上放大光明也，小子又何
J34nB311_p0759a03║恨哉？」因出此卷請題，余援筆曰：「遊山水間，攜書何為？
J34nB311_p0759a04║松下石頭，庶幾知之。」
J34nB311_p0759a05║題方孩未侍御書白香山八漸偈卷
J34nB311_p0759a06║白香山於教義無涯中揭出八漸，如使人從一摩尼
J34nB311_p0759a07║圓炤中求入頭處，亦是導人一方便也。士大夫家誰
J34nB311_p0759a08║有閒心於此，循序而求其從容中道者哉？方孩未直
J34nB311_p0759a09║心言事，於獄中有得，晚年逍遙，偶爾下筆，皆類香山。
J34nB311_p0759a10║今於其弟萍水上座處見其手錄之卷，亦可見其留
J34nB311_p0759a11║神慧業，蓋亦從香山而進步者也。心性本妙，眾生自
J34nB311_p0759a12║粗，猶將金剛寶刀日以割泥，則其鋒芒日損；如能以
J34nB311_p0759a13║純靜心以法理自磨，則其智刃日新，不可當也。此非
J34nB311_p0759a14║佛祖聖賢之所以異於眾生百姓者，以其能善用此
J34nB311_p0759a15║寶刀也哉！穎上契闊，今日重得一相見矣。然青山白
J34nB311_p0759a16║石之誓，切不可又同香山之忘之也。
J34nB311_p0759a17║王元倬孝廉南陔十詠引
J34nB311_p0759a18║人未相見時，求有爾我之形神，固不可得；既相見後，
J34nB311_p0759a19║求無爾我之形神，亦不可得。昔無不能有之，今有不
J34nB311_p0759a20║能無之，向來目形為色，而以性為神，安得不二之耶？
J34nB311_p0759a21║就中交神之道，是古今之秘密藏也，誰能悟哉？雖然，
J34nB311_p0759a22║使無道學性命之義，交神於中，又何貴於相見之有？
J34nB311_p0759a23║予丁巳冬初到金陵，即晤元倬王公於天界，彼時皆
J34nB311_p0759a24║少年也，偶一談笑，適然相契於鏡心像跡。至今庚寅
J34nB311_p0759a25║春，重晤於方園，已相去三十四年矣，而此形神之交，
J34nB311_p0759a26║孰能更有無之？倬公廣交天下士，獨於杖人不能相
J34nB311_p0759a27║忘，今且以南陔十詠相質，屬予一言，以識其親友之
J34nB311_p0759a28║密。夫南陔為思養不及之詩，而笙歌以為無辭之曲，
J34nB311_p0759a29║十詠相賡，亦時哉之噫乎！此足以見公天性之親，與
J34nB311_p0759a30║神交之友，曾無間然於色性也。子夏嘗問孝，而聞色
J34nB311_p0759b01║難之旨，果其賢人之賢，能易乎君親友之色相，而踐
J34nB311_p0759b02║乎天性，是真能學道者也，非人生之最難者乎？倬公
J34nB311_p0759b03║天資淳至，祗以事親為出處，以道味為交游，踐形者
J34nB311_p0759b04║神，形即是神，隨其爾汝，又何以有無支蔓它求乎哉？
J34nB311_p0759b05║公其勉之，當更有無愧相見於秘密者矣。
J34nB311_p0759b06║讀方挺之傳題辭
J34nB311_p0759b07║天地人物，只有一性情之靈為可傳也。性情不靈，則
J34nB311_p0759b08║與草木同腐，即天地之幾亦息矣。故君子疾沒世而
J34nB311_p0759b09║名不稱焉。名乃神之應也。神而不應，則性情無所附
J34nB311_p0759b10║麗。附麗之指，不獨推佛聖之圓妙，即一言一行之有
J34nB311_p0759b11║神者，亦足以昭人倫，關風化也。古來有歷世第存氏
J34nB311_p0759b12║族之譜而無其傳者，有富貴而且壽考無其傳者，有
J34nB311_p0759b13║文章功業可傳而無其傳者。即有之，大都是子孫為
J34nB311_p0759b14║其祖父，朋友為其知己，後世仰其高風為之也。然未
J34nB311_p0759b15║有父為子傳，若方爾止為其子挺之之傳之奇也。是
J34nB311_p0759b16║其奇也，豈其父有不容己者故痛為之乎？豈其親友
J34nB311_p0759b17║亦有不容己者快為之乎？嗚呼！世風斯下矣。有能篤
J34nB311_p0759b18║父子親友之性情而不容己者為之，則又不可以泥
J34nB311_p0759b19║於氏族、富貴、壽考、文章、功業之為之也。既為其性情
J34nB311_p0759b20║所不容己，故能於生死夭枉中，神神奇奇，靈靈幻幻，
J34nB311_p0759b21║足以鼓之舞之、警之惺之，以闢世人三世幽明之不
J34nB311_p0759b22║迷，五倫交感之不隔也。雖然，亦繇於父奇母奇子奇
J34nB311_p0759b23║親友奇，然後可以吞吐古今，激揚隱昧也。時人不達
J34nB311_p0759b24║性情之感，區區苦欲求解過去因果，強引古人機緣
J34nB311_p0759b25║為據證，無乃誣見在之神靈為不可據乎？於此正足
J34nB311_p0759b26║見父子親友必於性情交感，此神乃靈，不則徒如聚
J34nB311_p0759b27║木石塵垢，自相埋沒，不亦大可哀乎？哀莫大於心死，
J34nB311_p0759b28║此心不死，則天地人物文章功業皆有神而可傳，傳
J34nB311_p0759b29║而能通也，是又烏可已哉？予方外人讀此，更不引佛
J34nB311_p0759b30║法因果為之解，第提其性情之不容己處，使能先讀
J34nB311_p0759c01║吾之題辭，然後再讀挺之傳與諸公詩賦，則後世下
J34nB311_p0759c02║必有勃然怨艾於性情而警惺之者，又當以方子之
J34nB311_p0759c03║傳為嚆矢也。
J34nB311_p0759c04║心經別題引（為雲棲座主蓮勺）
J34nB311_p0759c05║可二祖於少林覓心了不可得，末上禮拜而立，未免
J34nB311_p0759c06║殃及兒孫。璨三祖因覓罪相了不可得，特地作《信心
J34nB311_p0759c07║銘》，大似缽孟安柄。後來中峰於天目度竹篦子處猛
J34nB311_p0759c08║省，乃從銘下更作闢義，雖則以毒攻毒，其奈以訛傳
J34nB311_p0759c09║訛，如此之輩，是皆與心作冤對者也。殊不知始作俑
J34nB311_p0759c10║者，是黃面老子於般若中談出此《心經》耳。然不知此
J34nB311_p0759c11║心何來？此經何出？直饒他各逞妙手，幾曾不依樣葫
J34nB311_p0759c12║蘆？雲棲璸公久爛教乘，嘗親依杖人於徑山，獨恨未
J34nB311_p0759c13║能與之倒斷，無端被人把住作《心經別》，又不免彷彿
J34nB311_p0759c14║闢義，將娘生鼻孔東扭西捏而添負累矣。雖然，有能
J34nB311_p0759c15║於此捉敗得渠，則可許彼來徑山討痛棒喫。
J34nB311_p0759c16║題掌下血痕卷後
J34nB311_p0759c17║杖人主廬山時，黃海岸、金正希二居士，嘗稱魚山熊
J34nB311_p0759c18║公，種骨奇峭，如見吾師，必能別出手眼。杖人於楚，已
J34nB311_p0759c19║曾遙識公之丰采矣。以世幻變常，各有轉身出路，至
J34nB311_p0759c20║於一死一生，交情自見。今久乃有湘潭禪者來石城，
J34nB311_p0759c21║始得傳魚公已披髮入南嶽青黯黯處。然念杖人甚
J34nB311_p0759c22║切，不啻密移一步看雲飛也。杖人聞之，喜而不寐。偶
J34nB311_p0759c23║有郝子一則公案，正是三峰問石頂目三老婆徹困
J34nB311_p0759c24║之蹟，與杖人掌血之痕，似乎決不可付與非人。恰好
J34nB311_p0759c25║魚公是自家屋裏漢，特地寄去，當使熱面相看，悲風
J34nB311_p0759c26║匝地。尚有杖人與公所自負之末後一事，正當磨劍，
J34nB311_p0759c27║幸速有以慰我。
J34nB311_p0759c28║王仲山司馬表其同官阮山峰司寇平反天界
J34nB311_p0759c29║航公冤獄之卷，其八世孫萬松果公不忘先祖
J34nB311_p0759c30║所感之德，求為之題。
J34nB311_p0760a01║文殊、普賢二大士忽起佛見、法見，被世尊神力攝入
J34nB311_p0760a02║二鐵圍山中，不知有何過犯？不知誰能為出之？此是
J34nB311_p0760a03║佛祖一向上牢關之甚密者也。吾人無始劫來之事
J34nB311_p0760a04║且不論，即今一日十二時，隱微中有多少自迷陷事，
J34nB311_p0760a05║何曾有一人能自平反之？此甚可畏者也，又何區區
J34nB311_p0760a06║形於事跡而後始可警省哉？予見陳旻昭侍御於諸
J34nB311_p0760a07║公中又別出手眼一拈題之，更足以因機激發，則前
J34nB311_p0760a08║人之為後世嚆矢益可見矣。
J34nB311_p0760a09║題樺冠子自傳
J34nB311_p0760a10║人有奇才異志而不遇於世者固矣，卒能於深山取
J34nB311_p0760a11║樺木之葉為頂上之冠，且自仰羨之無斁，則所取非
J34nB311_p0760a12║木葉之儔，皆是所棄。觀其自贊，欲以樺膚代茅庇世
J34nB311_p0760a13║寒，以樺肌代膏燭長夜，又如秋水明霞、幽壑新月，何
J34nB311_p0760a14║可以孤絕擬其神骨哉！唐宜翁書其自傳已高之，獨
J34nB311_p0760a15║竊怪其出入三乘之言，不得以文字作游戲，此君子
J34nB311_p0760a16║正誼，以告朋友，伯紫當為其父拜命，則古道真風足
J34nB311_p0760a17║以振起，伯紫之所為孝，又當資始乎此也。予遂題其
J34nB311_p0760a18║端曰木葉之光。
J34nB311_p0760a19║牛首山藏名公游山詩記跋
J34nB311_p0760a20║洪覺範禪師跋顏平原、蘇子瞻、黃山谷諸公墨跡曰：
J34nB311_p0760a21║「文章翰墨，以道德節義見重，使諸公書法即不工，亦
J34nB311_p0760a22║足見重於世，矧又妙絕千古，有不足以傳乎？」牛首弘
J34nB311_p0760a23║覺寺主僧憨公，以昭代大宗伯鳳阿姜公、大司寇弇
J34nB311_p0760a24║州王公游山詩記先年已落世人之手，獨能苦心求
J34nB311_p0760a25║歸常住，為一大軸寶惜之，以增重山門，因屬余跋數
J34nB311_p0760a26║語於後，以識其傳遠之意。予曰：「我知公非寶此墨跡
J34nB311_p0760a27║也。惟是其人，則心畫心聲，無非贊揚法化，以引後世
J34nB311_p0760a28║皈依，豈徒壯觀名山，以恣游覽已耶？蓋有所以託乎
J34nB311_p0760a29║筆墨者，而非筆墨也；有所以遊乎山水者，而非山水
J34nB311_p0760a30║也。後來遊山水者觀此，亦知自愛其鼎，始足托重也
J34nB311_p0760b01║乎？」
J34nB311_p0760b02║為石谿書楚辭招魂
J34nB311_p0760b03║楚忠臣屈原被讒見放，乃作《離騷》，冀君感悟而還。已，
J34nB311_p0760b04║懷王不省，原不忍見宗國之危亡，遂沈汨羅而死。弟
J34nB311_p0760b05║子宋玉悲其志，作《招魂》招之。原之魂誰能招乎？非君
J34nB311_p0760b06║命無能招，非君國無可託，乃設為帝命巫陽招之，猶
J34nB311_p0760b07║曰楚王已悟，今招原之忠魂，必能歸於楚國也。屈原
J34nB311_p0760b08║果可以假托而招之乎？正以忠臣孝子不得君父之
J34nB311_p0760b09║心，不盡臣子之職，生生死死皆無所逃於天地之間
J34nB311_p0760b10║矣。余曰：招魂者，須君臣先自招也。君無所歸，則臣無
J34nB311_p0760b11║所託，所謂君憂臣辱，君辱臣死。今君既辱且死，則臣
J34nB311_p0760b12║之生死何所逃乎？即死，誰能招之？即招之，何所歸之？
J34nB311_p0760b13║故曰：此實招千萬世下為君為臣者當先有所歸也。
J34nB311_p0760b14║不然，滿天下皆游魂，又孰能招之？弔原而反騷者曰：
J34nB311_p0760b15║君子得時則大行，不得時則龍蛇。遇不遇，命也，何必
J34nB311_p0760b16║湛身哉？此豈不知忠魂之有所歸乎？石谿嘗錄善本，
J34nB311_p0760b17║又欲何招焉？予因語石谿曰：招魂賦備述四方之惡，
J34nB311_p0760b18║獨崇楚國之美，而招曰：魂兮歸來！去君之恒幹，何為
J34nB311_p0760b19║乎四方些？舍此樂處，離彼不祥些。此正與一部《彌陀
J34nB311_p0760b20║經》，以彼佛國土無有眾苦，名為極樂，但能一心不亂，
J34nB311_p0760b21║專持名號，即得往生，成就如是依正功德莊嚴。知此
J34nB311_p0760b22║一心不亂，則知魂兮歸來；知此魂兮歸來，則知一心
J34nB311_p0760b23║不亂。蓋人倫以不得君父則無所立身，出世不得心
J34nB311_p0760b24║性則無所立命，忠君愛國與唯心淨土是同是別？知
J34nB311_p0760b25║此，則盡法界亦無所逃於此心矣。奇哉！
J34nB311_p0760b26║題葵石居士夢石圖
J34nB311_p0760b27║華嚴宗旨，以法界惟心造正，與大易感而遂通天下
J34nB311_p0760b28║之故一機軸也。聖凡之依正，皆感心業而成，即佛祖
J34nB311_p0760b29║神道，亦以感應始交。文恪朱公以廷對第一至翰林
J34nB311_p0760b30║時，夢家園葵花大開，感而生子，喜其有向日之忠，因
J34nB311_p0760c01║字葵焉。及公成人，忽自夢於古剎彌勒前，見鳥雀有
J34nB311_p0760c02║失群者，觸石而殞，乃自創曰：「禽鳥有至性尚不滅，奈
J34nB311_p0760c03║何人不如乎？」俄空中有神告曰：「善哉！果以一念之忠
J34nB311_p0760c04║貞，足感千秋之靈應。」公不覺毅然化為石峰，炯炯若
J34nB311_p0760c05║有至大至剛之氣充塞於天壤者。驚而寤，乃自命為
J34nB311_p0760c06║葵石。以故一生居家出仕，無不感此忠貞而發諸事
J34nB311_p0760c07║業，此父子傳神之學也。且世為法門柱石，契闊寤寐
J34nB311_p0760c08║已十餘年，今又晤公於針劄不入處，當能石上栽花，
J34nB311_p0760c09║笑倒南泉，無措手口也，更為夢石圓夢可乎？
J34nB311_p0760c10║題定菴老人手澤卷
J34nB311_p0760c11║予昔在博山，見懷煦、道默、石車同參友以諸方尊宿
J34nB311_p0760c12║手卷呈和尚與雪關兄同看，各自有賞鑒者。予時獨
J34nB311_p0760c13║以須看有何言句能與人結冤業，如秪水上擊棓，堪
J34nB311_p0760c14║作何用？和尚與雪兄皆愕然點首曰：「正是所謂千年
J34nB311_p0760c15║故紙可合藥也。」予今偶倚杖梵受，院主靜聞乃焚香
J34nB311_p0760c16║大展，以其祖定菴老人手澤及諸家題辭卷呈覽，并
J34nB311_p0760c17║求一語弁之。予細閱，乃知此老操履孤峻，如天馬行
J34nB311_p0760c18║空，不落影跡，即彼山海關外、慘殺場中薦拔幽魂，與
J34nB311_p0760c19║五臺冰雪中掉頭不返，此便足以媿悚人心神，不忍
J34nB311_p0760c20║自陷於生死也。彼交游如雪嶠之倔強、瓶窯之精密，
J34nB311_p0760c21║咸能磨稜合縫，相就於公，可不觀友而知其人乎？至
J34nB311_p0760c22║如題辭中有永覺、古德、石雨、三宜、素華、道開諸公之
J34nB311_p0760c23║稱述，其高風異節與發藥，其後世子孫又有足與人
J34nB311_p0760c24║結業報恩冤之有在也，予特拈出以示其有血汗之
J34nB311_p0760c25║厥種云。
J34nB311_p0760c26║題小屋如漁舟卷
J34nB311_p0760c27║一篙上人未脫白時，即以小屋如漁舟自額其居，不
J34nB311_p0760c28║知志於渭川之出乎？志於嚴陵之處乎？石倉曹公喜
J34nB311_p0760c29║與游，嘗題詠其風流標致，而友愛之誼甚高，素法師
J34nB311_p0760c30║已鮮筆稱之矣。值世變煙波，乃以一篙自命而撐出
J34nB311_p0761a01║焉，獨追龍門、愚菴二老，倡徉乎西泠鴛水之上。石老
J34nB311_p0761a02║奪其釣竿，要討浮定有無之意；三老縱其船子，要使
J34nB311_p0761a03║沒蹤跡處翻身。則篙之為篙，誠不易也。今年杖人偶
J34nB311_p0761a04║來梵受，將閱月，上人周旋於丈室間，煞有轉變之密。
J34nB311_p0761a05║一日披其卷，乃再歎之曰：「古人拋梭為龍，蓋妙於化
J34nB311_p0761a06║也。上人之機如此，則化之及篙，篙之為化，又何可預
J34nB311_p0761a07║為畫哉？」杖人且拭目待之。
J34nB311_p0761a08║題恒生上座血書法華經
J34nB311_p0761a09║華嚴一真法界如箇太極盤子，八八六十四卦無不
J34nB311_p0761a10║具備，爭奈針劄不入？所以天下人物無不陷在卦爻
J34nB311_p0761a11║之中，自非悉達從盤底下翻出坎中，指天指地，㘞轉
J34nB311_p0761a12║坤艮之蘊，誰能使天地同根之人如帝出乎震、潔齊
J34nB311_p0761a13║乎巽、相見乎離，與天地合德、日月合明、與萬物各正
J34nB311_p0761a14║性命乎？《法華經》本末開合之意，魚符正在乎此，不則
J34nB311_p0761a15║何以收歸坤兌而證天乾之涅槃真際為原始返終
J34nB311_p0761a16║之道哉？恒生上座發源於台宗，必深討其旨，故能以
J34nB311_p0761a17║舌血代眉間放光，照破根塵識界，全歸華藏一真，乃
J34nB311_p0761a18║知水潦遭一踏、俱胝睹一指，便能頓見全機，超超向
J34nB311_p0761a19║上，非強設也。杖人偶於鴛水發棹武林時，驀遇恒公
J34nB311_p0761a20║索此，不免剔起兩莖為之喝彩，更請衍門老代我一
J34nB311_p0761a21║拶：恒公！恒公！當從何處始能以斷貫索穿卻善財、龍
J34nB311_p0761a22║女二人鼻孔為踏盤子人耶？咄！
J34nB311_p0761a23║題韓聖秋通天巖問答語
J34nB311_p0761a24║郭功輔訪白雲端，驀拈上大人，大似重與渾沌氏破
J34nB311_p0761a25║一天荒。楊次公訪芙蓉楷，驀曰：「別來未久，善能高鑒，
J34nB311_p0761a26║大似與黑漆桶開一生面。秪遮兩則機鋒，置在冷落
J34nB311_p0761a27║地上。」頃者聖秋中翰特來武林，見杖人不拈丘乙己，
J34nB311_p0761a28║不作別來久，但道居士來也，不禁撫掌一笑。韓公云：
J34nB311_p0761a29║「某胸襟有天樣大、海樣深底事，擬欲舉似和尚，被遮
J34nB311_p0761a30║一笑，直得如見駭雞之犀，無處不頓發神彩也。」杖人
J34nB311_p0761b01║又笑云：「還有恁麼那？」韓公曰：「某從西江一行於吉州，
J34nB311_p0761b02║正會笑公主持青原，振起垂足之風，轉見石頭路滑
J34nB311_p0761b03║也。某曾於通天巖見坡公遺石上一語，質諸住山人，
J34nB311_p0761b04║亦不免皆揣摩之意，獨笑公佛法人情有一椎兩當
J34nB311_p0761b05║而格外奪卻通玄者，即坡公于道德有無、天世三五
J34nB311_p0761b06║等語，將謂不作意言分別耶？今遭和尚遮一笑，頓使
J34nB311_p0761b07║上大人別來久，與坡公之借座於佛印、逞秤於玉泉，
J34nB311_p0761b08║皆活潑潑身裏出門矣。」乃出其通天巖問答稿，請日：
J34nB311_p0761b09║「和尚不可便休，更與一句。」杖人曰：「居士且去。」
J34nB311_p0761b10║張方伯金剛心經別解題辭
J34nB311_p0761b11║予嘗見癢和子謎語曰：「遮裏遮裏，那裏那裏，不是不
J34nB311_p0761b12║是，正是正是。」此真千古之絕快也。天下人最親切于
J34nB311_p0761b13║身心者，莫過痛癢，忽然搔著其處，是何等快！予壽昌
J34nB311_p0761b14║師翁初與諸友同論《金剛經》甚暢，廩山老祖驀呼曰：
J34nB311_p0761b15║「汝等還知此經有教眼、宗眼乎？」翁驚問：「如何是宗眼？」
J34nB311_p0761b16║祖乃拂衣而去。翁疑之，後於大好山話頓悟此旨，乃
J34nB311_p0761b17║知教眼端有宗眼之妙密也。六祖初於此經有省，後
J34nB311_p0761b18║從黃梅碓房重得入室印正，以故妙通宗說，如舞太
J34nB311_p0761b19║阿，無人能避其鋒影。蓋此經有時如清涼池，四面皆
J34nB311_p0761b20║可入，此諸家之解釋也；有時如大火聚，八面盡燎人，
J34nB311_p0761b21║此諸老之提唱也。此經之妙，又何曾限人于各自激
J34nB311_p0761b22║揚乎？予亦有二經別拈，正欲質之明眼，今倚杖皋亭，
J34nB311_p0761b23║偶韓公聖秋以予通于坦翁居士，特邀晤于鳳凰山
J34nB311_p0761b24║寺，可謂敲水來煮茶，山海坦然平也。張公素與方外
J34nB311_p0761b25║人遊，而深于宗說，乃以所著《心經平等》、《金剛如是》二
J34nB311_p0761b26║解示予，乃略展讀其提綱數篇，此中意何縱橫，絕無
J34nB311_p0761b27║訓詁之累，機鋒錯落，妙得殺活之神，自非深于教眼、
J34nB311_p0761b28║宗眼，能如是處處搔著佛與空生舍利之痛癢乎？韓
J34nB311_p0761b29║公見予擊節不已，乃屬予作一題詞，以識千古法喜。
J34nB311_p0761b30║遂述以質之，不知能搔著公之癢處否？
J34nB311_p0761c01║題友蒼嵩公軸子
J34nB311_p0761c02║蘇眉山以天地鬼神不能與人相接，故以蓍龜為之
J34nB311_p0761c03║介紹，此善其命也。韓子心醉友公，無以擬諸其形容，
J34nB311_p0761c04║乃倩奇人邈此川藞苴，將箇小古錐托在掌上，且自
J34nB311_p0761c05║瞋怪之，是又欲以此為介紹乎哉？杖人見而笑之曰：
J34nB311_p0761c06║「其亡其亡，繫於苞桑。曹家女子，嫁孟八郎。」