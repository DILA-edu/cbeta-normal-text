J34nB311_p0768b01║天界覺浪盛禪師全錄卷之三十
J34nB311_p0768b02║
J34nB311_p0768b03║參學門人　大璸蓮勺　大中陳丹衷　大時出之　大文曹正眼　評較
J34nB311_p0768b04║雜紀
J34nB311_p0768b05║莊子提正
J34nB311_p0768b06║莊周，戰國之隱者，能以古今之大道自任，又不甘於
J34nB311_p0768b07║流俗，憫世道交喪之心獨切，不可以自禁，乃敢大言
J34nB311_p0768b08║而無慚之人也。予讀其所著《南華》，實儒者之宗門，猶
J34nB311_p0768b09║教外之別傳也。蓋其旨也，玅於以神化，而移人心之
J34nB311_p0768b10║天也。神之於天，則自然矣。自然者，天之別名，化之無
J34nB311_p0768b11║跡者也。究之不外於慎獨致中和而冥聲臭，是彼固
J34nB311_p0768b12║能先任天真之自然，而同人物冥於自然之天真也。
J34nB311_p0768b13║又觀其立言之意，大似憤世儒與諸治方術者，不能
J34nB311_p0768b14║知天立宗，而相將陷於名相功利，以至於爭奪殺害，
J34nB311_p0768b15║如江流之日下，有不可挽迴也者。乃慨然撫心而有
J34nB311_p0768b16║感曰：是惡可使若而人終不知道德性天之宗乎？是
J34nB311_p0768b17║又惡可使吾儒之真宗終不可以挽迴乎？夫如是也，
J34nB311_p0768b18║又何所藉之以自明吾之所存？又何所藉之以自行
J34nB311_p0768b19║吾之所主乎？於是俯而觀之，憤焉愈不可解；仰而思
J34nB311_p0768b20║之，疑焉愈不能釋。憤疑之極，忽若成然寐、惺然覺，如
J34nB311_p0768b21║有以自慰也。於戲！世未有不至於自得，而能使人得
J34nB311_p0768b22║之者，此真千古之大惑也。於是儼然曰：自開闢漸遠，
J34nB311_p0768b23║更有伏羲、神農、黃帝、堯、舜、禹、湯、文、武、孔、顏，若而人能
J34nB311_p0768b24║知大道之原，天地之化，與能因人物之自然，而為民
J34nB311_p0768b25║生日用，制作法度，為道治之宗，使之各安身世性命
J34nB311_p0768b26║者乎？夫如是設教立宗，而天下後世尚有不能知其
J34nB311_p0768b27║所以，而愈效其跡，乃愈敝其神，甚至有不可復以教
J34nB311_p0768b28║宗救挽之者，其弊又安在哉？弊不生於簡易，而生於
J34nB311_p0768b29║支離；不生於無為，而生於生事；不生於無識，而生於
J34nB311_p0768b30║多知，以至於世道交相喪也。盍亦追其本而救之乎？
J34nB311_p0768c01║乃不得已，仍借羲、黃、堯、舜、孔、顏，與老聃、許由、壺、列、楊、
J34nB311_p0768c02║墨、惠施諸子，互相立論而神化之。其中蓋有主有賓，
J34nB311_p0768c03║有權有實，至於縱橫殺活，隱顯正奇，放肆詭誕，喜笑
J34nB311_p0768c04║怒罵，有以直指其天真，有以曲示其密意，其為移出
J34nB311_p0768c05║人心之天，而成其自然之性者，不可以常情臆見領
J34nB311_p0768c06║略，而且有如聾如瞽者，是何足怪哉？內七篇抑揚錯
J34nB311_p0768c07║綜，要不過正打傍敲，以闡發其神化自然之旨，而歸
J34nB311_p0768c08║應帝王于堯、舜，歸大宗師於孔、顏也。自謂天下沉濁，
J34nB311_p0768c09║不可與莊語，故為此無端崖之辭以移之，使天下疑
J34nB311_p0768c10║怪以自得之，則庶幾藉此明吾心中之所存，行吾心
J34nB311_p0768c11║中之所主耳。世人不知，以為詆毀堯、舜、孔、顏，又孰知
J34nB311_p0768c12║稱贊堯、舜、孔、顏，更有尚於莊生者乎？世人泥于常所
J34nB311_p0768c13║習見、常所習聞之名相功利，或見聞其指斥名相功
J34nB311_p0768c14║利於始作俑者，以故無有不毀而棄之者也。夫有毀
J34nB311_p0768c15║之則能疑之，是則善於讀莊子也。毀之而不疑，則終
J34nB311_p0768c16║不得其旨，即使堯舜孔顏復起而正其說，亦不能使
J34nB311_p0768c17║入神化之域也。是惟疑之，則所見為驚、所聞為熒。見
J34nB311_p0768c18║聞既驚且熒，則平日道理無所用。道理無所用，則心
J34nB311_p0768c19║知迷無所從。迷無所從則惑，惑則困，困則愚，愚則神
J34nB311_p0768c20║與天冥，同乎大通。此正疑始而後攖寧也。是故冥則
J34nB311_p0768c21║幾于無所待，而天為之逍遙矣。冥則幾於喪我對耦，
J34nB311_p0768c22║而物自為之齊矣。冥則幾於內不見我、外不見物，而
J34nB311_p0768c23║恢恢乎游刃有餘地，中心之生可養而有主矣。冥則
J34nB311_p0768c24║人物相忘於道術，而無加損於治化，則人間世可適
J34nB311_p0768c25║矣。人間世之可游，則德自充符，與天地變化為一，而
J34nB311_p0768c26║為大宗師，以應帝王。雖則渾沌為倏忽所鑿，亦無死
J34nB311_p0768c27║地，而常超超乎天地生死之外，為天地萬物之宗矣。
J34nB311_p0768c28║莊生移人心之天，以冥乎自然之性，真神化哉。或謂
J34nB311_p0768c29║莊子之書，可以獨行於天下古今也乎？曰：不可。莊生
J34nB311_p0768c30║所著，雖為六經之外別行一書，而實必須輔六經，始
J34nB311_p0769a01║能行其神化之旨也。使天下無六經，則莊子不作此
J34nB311_p0769a02║書，而將為六經矣。老聃云：「正以治國，奇以用兵。」夫六
J34nB311_p0769a03║經皆準天地人物之正，是天地人倫不易之常法，雖
J34nB311_p0769a04║稍有變，皆不敢稍違其正。此莊子如兵書，雖正奇互
J34nB311_p0769a05║用，而法多主於奇，如兵之不得已而用也。使天下絕
J34nB311_p0769a06║無六經，獨行莊子之言，則自相矛盾、自相成毀、自相
J34nB311_p0769a07║破立者不一，安得如六經之前後本末、始終大小，不
J34nB311_p0769a08║敢一毫參差、不敢一毫違逆、不敢一毫虛設、不敢一
J34nB311_p0769a09║毫假借也哉？此莊子所謂故為悠謬荒唐以寓言之
J34nB311_p0769a10║也。若不以意逆志、以言得旨，則何可以為典則功令
J34nB311_p0769a11║哉？然則以宗門教外別傳比，何也？曰：此亦借之以比
J34nB311_p0769a12║類，使人易於發明也。即吾宗亦有不可以獨行者，如
J34nB311_p0769a13║佛初生，指天指地，而雲門欲一棒打殺與狗子喫，貴
J34nB311_p0769a14║圖天下太平，及後之瞬目揚眉、拈鎚豎拂、翻筋斗、滾
J34nB311_p0769a15║木毬、推倒床、打破鏡，種種不可以常情常事測識者，
J34nB311_p0769a16║若但單舉之而行，則天下不必殿宇、不必佛像、不必
J34nB311_p0769a17║經書、不必僧眾、不必戒律，亦不必馬祖叢林、百丈清
J34nB311_p0769a18║規，及陞堂入室、示眾小參，肅肅雍雍之儀範皆可廢
J34nB311_p0769a19║矣。此向上一著，蓋千聖不傳，所以達磨初來東土，斥
J34nB311_p0769a20║相指心，直得面壁，猶然六遭受人毒害至於死，若不
J34nB311_p0769a21║遺履空槨而自將隻履西歸，又孰知其為向上之宗？
J34nB311_p0769a22║又孰信為教外別傳之旨乎？噫！吾於是獨惜莊子未
J34nB311_p0769a23║見吾宗，而又獨奇莊子之絕似吾宗。
J34nB311_p0769a24║正莊為堯孔真孤
J34nB311_p0769a25║古人以死節易，立孤難。立孤者，必先亡身避讎，使彼
J34nB311_p0769a26║無隙以肆其害，則必轉徙藏之深遠莽渺，托其可倚
J34nB311_p0769a27║之家，易其名，變其狀，以扶植之成人，然後乃可復其
J34nB311_p0769a28║宗而昌大其後。予讀莊子，乃深知為儒宗別傳。夫既
J34nB311_p0769a29║為儒宗矣，何又欲別傳之乎？蓋莊子有若深痛此內
J34nB311_p0769a30║聖外王之道，至戰國儒者，不知有堯孔之宗，惟名相
J34nB311_p0769b01║功利是求，不至殺奪不饜。至於治方術者，竊仁義禮
J34nB311_p0769b02║樂而殺奪，以喪亂其統宗，使堯舜危微精一，孔顏至
J34nB311_p0769b03║誠天命之道，并歸於殺奪。即有一二真儒，亦未深究
J34nB311_p0769b04║性命之極，冥才識智慮仁義禮樂而復其初，遂使後
J34nB311_p0769b05║世不復有窮神知化之事，而天下脊脊不能安性命
J34nB311_p0769b06║之情，則所學皆滯跡耳。而此嫡血之正脈，孤而不存，
J34nB311_p0769b07║天下萬世下有為內聖外王之道者，無所宗承，莊生
J34nB311_p0769b08║於是有托孤之懼矣。故托寓言於內外雜篇之中，上
J34nB311_p0769b09║自羲黃，下及諸子，以▆▆自恣之說，錯綜其天人精
J34nB311_p0769b10║微之密，而存宗脈於內七篇，以大宗師歸孔顏，以應
J34nB311_p0769b11║帝王歸堯舜。應帝王之學，即大宗師之道也。此莊生
J34nB311_p0769b12║所立言之真孤，雖天地覆墜，不能昧滅也。夫立孤之
J34nB311_p0769b13║人，視殉節為尤難，隱身易狀，轉徙于莽渺以存其真，
J34nB311_p0769b14║又謹護其所證，非直寄之以避一時之危而已，固將
J34nB311_p0769b15║圖復昌大其後也。莊子至今且二千年，知者固少，賞
J34nB311_p0769b16║音者不絕，未有謂其為孤，又孰能親正其為真孤哉？
J34nB311_p0769b17║予笑曰：莊生不先自云乎，萬世之下，一遇大聖，知其
J34nB311_p0769b18║解者，猶旦暮遇之，誠危其孤而快其遇耳。豈惟莊生
J34nB311_p0769b19║危之，孔子思託寄於狂狷，蓋不啻危之矣。即顏氏子
J34nB311_p0769b20║不殀，猶危其孤，況并顏子死矣，喪予之慟，萬世猶當
J34nB311_p0769b21║共悲痛而思其故，雖聖門不乏守道之賢，而殫其蘊，
J34nB311_p0769b22║抉其微，精義入神，符乎大道，合乎大方，恐難其人，莊
J34nB311_p0769b23║生幾是矣。予雖不敢與於大聖之列，幸今已知其解，
J34nB311_p0769b24║故快其遇而轉危其孤，特表而明其系，願與萬世共
J34nB311_p0769b25║認此嫡脈也。夫論大易之精微，天人之玅密，性命之
J34nB311_p0769b26║中和，位育之自然，孰更有過於莊生者乎？予之表系，
J34nB311_p0769b27║不得不亟推之，正懼儒者之心印太孤也。曰：自周已
J34nB311_p0769b28║來，皆以老莊並稱，莊子於諸大聖皆有譏刺，獨於老
J34nB311_p0769b29║聃無間言，至稱之吾師乎，吾師乎，非老聃之真嗣，則
J34nB311_p0769b30║莊子又何所嗣乎？曰：惟此吾所以正其非老聃之嫡
J34nB311_p0769c01║嗣，實堯孔之真孤。何則？孔子嘗問禮於老聃，亦嘗屢
J34nB311_p0769c02║稱曰：吾聞諸老聃。莊子目空萬古者，捨老聃之不託，
J34nB311_p0769c03║更欲託誰以自全此寓言乎？夫既謂之寓，則所寓相
J34nB311_p0769c04║似而非真也，能寓之人，豈可以相似而忘其真出處
J34nB311_p0769c05║哉？使天下萬世無人知莊子為堯孔真孤，而以相似
J34nB311_p0769c06║之老聃為所嗣，亦何愧乎？然此一副真骨血真氣脈
J34nB311_p0769c07║之為大宗師應帝王者，又何所歸焉？或曰：昔有一大
J34nB311_p0769c08║聖，亦嘗言老莊全不似道家玄學，乃儒者之逸流，此
J34nB311_p0769c09║誠千古特見，然未遽正之為堯孔真孤也。今以莊歸
J34nB311_p0769c10║之於儒，亦何不并老而歸之乎？曰：老子道德五千言，
J34nB311_p0769c11║雖亦可羽翼五經，但如齊太公之夾輔王室則可，若
J34nB311_p0769c12║以比魯之周公為文武之嫡嗣則不可也。老聃亦未
J34nB311_p0769c13║曾有一言及于堯舜文武周公及推孔子之賢，何足
J34nB311_p0769c14║以嗣堯舜？亦何必為堯舜之嗣？老聃之語，渾雄簡樸，
J34nB311_p0769c15║真足為天地無為自然之宗，然而闡揚內聖外王之
J34nB311_p0769c16║旨，曲盡天人一貫之微，其縱橫抑揚，奇倔痛快，能以
J34nB311_p0769c17║神化移人心之天而歸於自然處，即老子之文亦有
J34nB311_p0769c18║所未逮也。雖然，今歷數已久，有人能正其真孤，必欲
J34nB311_p0769c19║還其宗于堯孔，仍從天下以老莊並稱，如儒佛原不
J34nB311_p0769c20║同宗，而道有以玅協，亦何不可以並稱乎？此正吾平
J34nB311_p0769c21║日所謂世人不知道不同不相為謀之語，是破人分
J34nB311_p0769c22║門別戶，實教人必須以道大同於天下，使天下之不
J34nB311_p0769c23║同者皆相謀於大同之道，始不使異端之終為異端
J34nB311_p0769c24║也。使異端之終為異端，此聖人不能以道大同於天
J34nB311_p0769c25║下之過矣。使能同之，則天地日月四時鬼神無不與
J34nB311_p0769c26║之合也，又何更有不同者乎？此吾不忍天下人負莊
J34nB311_p0769c27║子立言標宗之意，以棄為無用而自失其天人自然
J34nB311_p0769c28║之道也。時予倚杖靈山，偶與不二社諸子談及莊生
J34nB311_p0769c29║之秘，曹子請為快提以曉未悟，故提此托孤以正其
J34nB311_p0769c30║別傳，即有謂予借莊子自為托孤與自為正孤，謂非
J34nB311_p0770a01║莊子之本旨，予又何辭？
J34nB311_p0770a02║提內七篇
J34nB311_p0770a03║莊子實以內聖外王之道為主，而具經濟天人之全
J34nB311_p0770a04║機大用。內七篇，始《逍遙》，終《應帝王》，蓋玅於移神化自
J34nB311_p0770a05║然之旨，而歸於堯、舜、孔、顏者也。其中雖多稱述伏羲、
J34nB311_p0770a06║神農、黃帝、許由、老聃、壺子、列子，其意全是借客形主，
J34nB311_p0770a07║托權明實，以一抑一揚，而互相發揮也。何以知其所
J34nB311_p0770a08║必主哉？如主羲、黃也，則屬上世，不太荒唐乎？如主聃、
J34nB311_p0770a09║壺也，則涉方外，不太渺蕩乎？如必欲主大宗師、應帝
J34nB311_p0770a10║王之道治，苟不推尊堯、舜、孔、顏為天地中和之主，則
J34nB311_p0770a11║道術將為天下裂矣！又何所取法以為宗乎？是吾即
J34nB311_p0770a12║七篇之命名，與七篇中首尾出堯、舜、孔、顏之旨，予知
J34nB311_p0770a13║其必主於堯、孔為內聖外王之宗也。夫六經之宗旨，
J34nB311_p0770a14║全主於實理、實事、實功、實用，而莊子則多主於虛理、
J34nB311_p0770a15║虛事、虛功、虛用，而究其指歸，皆有濟于實義也。以故
J34nB311_p0770a16║莊生之所以不經，而冠於百氏之上，以能自創而不
J34nB311_p0770a17║襲人。即多引成語，皆出匠心獨玅，而古人成語，即自
J34nB311_p0770a18║己語也。其豎義設喻，絕世所無，而至理有所不加。此
J34nB311_p0770a19║時佛法禪宗，尚未來東土，而莊子先為之破天荒，文
J34nB311_p0770a20║具眾體，奇出無端，排山蕩海，出鬼入神，其才力、膽識、
J34nB311_p0770a21║手眼、作略，大似諸祖之機鋒棒喝，以毒攻毒，以橛出
J34nB311_p0770a22║橛，能使人立地死心汗下，絕後重甦，誠震旦國之第
J34nB311_p0770a23║一種奇書。又有痛快于六經者，蓋六經如養元氣之
J34nB311_p0770a24║藥，以王道無近功也。百氏之作，未必立言皆能自創
J34nB311_p0770a25║其奇，即文字亦未必皆能自創其法。即有能師莊子
J34nB311_p0770a26║之意、法莊子之文而自新之者，亦未嘗不擅場為一
J34nB311_p0770a27║代之名家也。即天下英雄豪傑，有潑天熱血者，或能
J34nB311_p0770a28║一聞莊子超放之言，如投之於清冷之淵、棄之於秕
J34nB311_p0770a29║糠之地，不覺喪然自失，反不如兀者、介者、支離者、擁
J34nB311_p0770a30║腫者之能傲倪於萬物之上，為自得乎天也。何則？人
J34nB311_p0770b01║生之所以不得乎天者，以有二事交戰於胸中而自
J34nB311_p0770b02║失之也。二事為何？一則世所共尊尚者，莫過于聖人、
J34nB311_p0770b03║帝王、才智、仁義、功利、聲名、富貴、祿壽之類；一則世所
J34nB311_p0770b04║共畏惡者，莫過於生死、疾苦、憂患、孤獨、貧賤、介兀、支
J34nB311_p0770b05║離、散木之類。試令一讀莊子，忽能心目頓更，榮辱俱
J34nB311_p0770b06║喪，則尊尚者不知其所尊，畏惡者不知其所畏，并其
J34nB311_p0770b07║平生所未能省發者，忽因喪此二執，而又能省發之
J34nB311_p0770b08║也。夫如是，豈非莊子之度人難度、移人難移，為儒宗
J34nB311_p0770b09║之教外別傳哉？設使莊子生於摩騰入漢之時，必能
J34nB311_p0770b10║破冥諦神我之計，揮鞭于生、肇、融、叡之先，以開拓聖
J34nB311_p0770b11║諦第一義矣；生於達磨來梁之後，必能破委蛇渾沌
J34nB311_p0770b12║之疑，蛻穎於磨磚垂足之表，如馬駒之踏殺天下人，
J34nB311_p0770b13║石頭之滑殺天下人也。雖然，安知莊生非以權教示
J34nB311_p0770b14║現，故先於戰國為佛法之前矛，復於唐、宋而出世，為
J34nB311_p0770b15║馬、石輩之以全機大用振吾宗哉？
J34nB311_p0770b16║提逍遙遊
J34nB311_p0770b17║莊子以人習於常所見聞，而滯於名相功利，不見天
J34nB311_p0770b18║地之神化出於自然，故拈鯤鵬之大而化者，移人之
J34nB311_p0770b19║見聞以入於神，則逍遙乎與天遊矣。夫人物之各得
J34nB311_p0770b20║逍遙者，以各自無相待也。斥鷃笑大鵬，奚必以之九
J34nB311_p0770b21║萬里而南為？正以不必相待也。宋榮子雖自笑其可
J34nB311_p0770b22║笑，又惡可以笑列子之奚必以之御風而後泠然為
J34nB311_p0770b23║善哉？所謂此雖免於行，猶有所待者，以彼未由乎天
J34nB311_p0770b24║真自然之道，不免於藉功利也。若夫乘天地之正，而
J34nB311_p0770b25║御六氣之辨，以游無窮者，彼且惡乎待哉？故曰：聖人
J34nB311_p0770b26║無己，神人無功，至人無名。此逍遙之大意也。夫無己
J34nB311_p0770b27║無功無名，其果誰乎？堯讓天下與許由，庶幾似之。堯
J34nB311_p0770b28║曰：「夫子立而天下治，而吾猶尸之，請致天下。」許由曰：
J34nB311_p0770b29║「子治天下，天下既已治也，而我猶代子，吾將為賓乎？」
J34nB311_p0770b30║此則明乎兩不相代，如庖祝也。此二子之辭讓，猶似
J34nB311_p0770c01║乎以天下為天下，以能治之為治，而未出乎功利之
J34nB311_p0770c02║跡。以藐姑射之神人表之，孰弊弊焉以天下為事？故
J34nB311_p0770c03║以堯往見四子藐姑射之山，窅然喪其天下，正見堯
J34nB311_p0770c04║之所以神乎自然，非天下功利之跡可求也。此中之
J34nB311_p0770c05║玅，在下一轉處，人不知之耳。莊子意以人只知事跡
J34nB311_p0770c06║為跡，不知以事跡為神。使彼果不能以事跡為神，則
J34nB311_p0770c07║不以惠王之大瓠大而無用，欲剖之為惠子之拙於
J34nB311_p0770c08║用大；又不以不龜手之藥，或鬻技千金，或裂地而封，
J34nB311_p0770c09║為所用之異；又不以斄牛之大，而不能執鼠為無用；
J34nB311_p0770c10║又不以大樹患其無用，而不樹之於無何有之鄉。莊
J34nB311_p0770c11║子之不計物事之大小，不泥人情之有用無用，此正
J34nB311_p0770c12║明能以神化而任其自然，則事跡之大小、短長、動靜、
J34nB311_p0770c13║有無，未始不各適其天，而與之逍遙遊也。此篇主於
J34nB311_p0770c14║各無所待，故得逍遙，而一篇之旨，又足以含攝七篇
J34nB311_p0770c15║也。如鵬鷃之大小，菌樁之短長，彭殤之壽夭，皆各自
J34nB311_p0770c16║相忘，即《齊物》也。冰雪之處子，乘雲氣，御飛龍，其神凝，
J34nB311_p0770c17║使物不疵癘，即《養生主》也。宋榮子定乎內外之分，辨
J34nB311_p0770c18║乎榮辱之境，後其於世，未數數然，即《人間世》也。許由
J34nB311_p0770c19║之不治天下，有治天下之德，寧為其實，不為其名，即
J34nB311_p0770c20║《德充符》也。之人也，物莫之傷，大浸稽天而不溺，大旱
J34nB311_p0770c21║金石流而不熱，是其塵垢秕糠，猶將陶鑄堯舜，即《大
J34nB311_p0770c22║宗師》也。堯治天下，天下既已治，而窅喪其天下，冥於
J34nB311_p0770c23║自然，即《應帝王》也。予所謂活句活法，乃能八面受敵，
J34nB311_p0770c24║而直應曲當，誠莊子之謂也。噫，安得若而人與之細
J34nB311_p0770c25║讀《逍遙遊》哉。
J34nB311_p0770c26║提齊物論
J34nB311_p0770c27║莊子以自然為宗，而功在無為，其所立言不外乎此。
J34nB311_p0770c28║是《齊物論》，蓋踵前聖人無己而無所待，任萬物之自
J34nB311_p0770c29║然，非有使之，更不以生死、彼我、是非、得失為同異，故
J34nB311_p0770c30║渾然各相忘於無對耦之大道也。此以子綦隱几仰
J34nB311_p0771a01║天而噓，嗒焉似喪其耦者，是大塊之噫氣同出於無
J34nB311_p0771a02║為而自然也。世人之為物累，不能出生死於塵垢之
J34nB311_p0771a03║外者，以有我也。真吾無我，何有對耦可累？所謂形固
J34nB311_p0771a04║可使如枯木，心固可使如死灰者。子游只見其似喪
J34nB311_p0771a05║其耦，曾未知吾已喪我也。吾者，我之真宰也，何可喪
J34nB311_p0771a06║乎？吾所喪者，是妄執之我見也。我見能忘，則一無所
J34nB311_p0771a07║為，其天真之吾與天地萬物冥乎無朕，又何有一身
J34nB311_p0771a08║所耦之情形，如臣妾之不足相治，而自損益於其間
J34nB311_p0771a09║乎？此雖齊物，卻提出吾喪我為主，則與前無已而窅
J34nB311_p0771a10║然喪其天下，始終貫徹於蝶夢物化也。至曰非彼無
J34nB311_p0771a11║我，非我無所取，此正明我見本空，以對物有我，物不
J34nB311_p0771a12║自物，由我而物，如我不取，物亦不有。知此非幻成幻，
J34nB311_p0771a13║則亦近於自然矣，而不知其所使者是幻作，似若有
J34nB311_p0771a14║真宰而特不得其朕，可行已信。此正是唯無作，作則
J34nB311_p0771a15║眾竅怒號而不見其形，正是厲風濟則眾竅為虛，有
J34nB311_p0771a16║情而無形，正是吹萬不同而使其自己也。咸其自取，
J34nB311_p0771a17║怒者其誰耶？作者、怒者豈真有使之者，而非我無所
J34nB311_p0771a18║取之，我不益見其幻妄乎？於此可見風與、竅與、作者、
J34nB311_p0771a19║取者、怒者、使者，乃至閑閑間間，炎炎詹詹，其寐魂交，
J34nB311_p0771a20║其覺形開，與喜怒哀樂，慮歎變慹，姚佚啟態，互相求
J34nB311_p0771a21║之，如樂出虛，蒸成菌，一無可得，則物我本空。而達者
J34nB311_p0771a22║於是知通為一，不損人而益天，不益人而損天，一無
J34nB311_p0771a23║所為而休乎天均，又孰更能喪吾之天真乎？人不達
J34nB311_p0771a24║此，一受其成形，則與所耦而生，我見與接為搆，日與
J34nB311_p0771a25║心鬥，日夜相代乎前，莫知其所萌而妄執之不亡，直
J34nB311_p0771a26║至老死不能盡去，與物相刃相靡，其心盡如馳，莫之
J34nB311_p0771a27║能止，固已可悲。以至其形化，心與之俱化，而芒乎無
J34nB311_p0771a28║本可據，不亦大可哀乎？此莊子痛與世人提撕此生
J34nB311_p0771a29║死性命大事，是發六經所未發之秘旨也。所謂有大
J34nB311_p0771a30║覺乃能破此大夢，萬世之後一遇大聖知其解者，是
J34nB311_p0771b01║旦暮遇之也，而人豈獨無一不芒者乎？夫能不芒者，
J34nB311_p0771b02║以能知天真之獨存為可據也。天何存乎？夫能隨其
J34nB311_p0771b03║日夜相交乎前之成心而師之，誰獨無此成心為可
J34nB311_p0771b04║師乎？既謂之成心，則非知能益、愚能損也。所謂奚必
J34nB311_p0771b05║知代而心自取者有之，愚亦有與焉，則此成心是吾
J34nB311_p0771b06║人天真自然之心，是常存之心也，又豈未成乎心之
J34nB311_p0771b07║心得而是非之哉？未成乎心之心而是非之，則雖神
J34nB311_p0771b08║禹亦不能知也，吾獨安能復以真偽是非而辨其未
J34nB311_p0771b09║成之心哉？此天真自然之心能自見之，則天下所言
J34nB311_p0771b10║之是非真偽皆無隱也。彼此之所謂是非真偽，皆有
J34nB311_p0771b11║所偶。此道無偶，如樞之環，中空而外無端，可尋以是
J34nB311_p0771b12║而應無窮，則不可喻，以天地萬物如指馬也。今天下
J34nB311_p0771b13║道之成毀、言之是非，正如昭文之鼓琴、師曠之枝策、
J34nB311_p0771b14║惠子之據梧。是三子者，皆以自好相異而欲明之於
J34nB311_p0771b15║世，亦竟以堅白之昧其終。所謂道隱於小成，言隱於
J34nB311_p0771b16║榮華，使能圖其滑疑之耀，不用自異而寓諸庸，不亦
J34nB311_p0771b17║如聖人愚芚，以是相蘊為有得乎？夫如是，既和之以
J34nB311_p0771b18║天倪而無是非同異，其孰更能為正之乎？故吾曰：於
J34nB311_p0771b19║此能知，則彼此相耦，如罔兩之對影、化聲之相待、莊
J34nB311_p0771b20║周之夢蝶，是皆謂之物化。不取無非幻，猶待悟耶？
J34nB311_p0771b21║提養生主
J34nB311_p0771b22║養生以何為主？即緣督以為經，率性之謂道也。人之
J34nB311_p0771b23║不能保身全生、養親盡年者，以外有形生物欲為有
J34nB311_p0771b24║涯之肯綮，內有知見執著為無涯之自厚，而內外兩
J34nB311_p0771b25║相觸犯，則主無以自存。如族庖所見，無非是牛，未免
J34nB311_p0771b26║於折刀也，豈不殆哉？使能內不見有己有功、有名有
J34nB311_p0771b27║待，則吾天真之神無我見之厚，官知止而神行矣。外
J34nB311_p0771b28║不見彼此善惡、是非名刑，則吾自然之生無物欲之
J34nB311_p0771b29║閡，而依乎天理，以無厚入有間，恢恢乎游刃有餘地
J34nB311_p0771b30║矣。此自善其刀，十九年如新發於硎者，是君子之能
J34nB311_p0771c01║慎獨於莫見莫顯之中也。故每至于族，吾見其難為，
J34nB311_p0771c02║怵然為戒，視為止，行為遲，動刀甚微，謋然已解，提刀
J34nB311_p0771c03║而立，為之四顧，為之躊躕滿志，善刀而藏之。於此足
J34nB311_p0771c04║見孔子用行舍藏之所慎處，惟顏子拳拳服膺者是
J34nB311_p0771c05║與。若子路之雄心壯氣、無所忌憚者，痛誡之為暴虎
J34nB311_p0771c06║馮河，必也好謀懼事，是則已全乎知仁勇之玅，其所
J34nB311_p0771c07║謂保身全生、養親盡年者，不由此可以見乎？公文軒
J34nB311_p0771c08║驚見右師之介，疑乎天人，孰知天生者非天，人有者
J34nB311_p0771c09║非人乎？莊子意在因物自然，不敢以養生而反傷生
J34nB311_p0771c10║也。澤雉十步一啄，百步一飲，人見其勞，不知其養。使
J34nB311_p0771c11║一入乎樊籠中，飲啄固不必求，而困頓其形氣，神雖
J34nB311_p0771c12║欲王，亦無自善之方也，又何如逍遙乎無累哉。方今
J34nB311_p0771c13║玄家者流，特以長生不死自表，號為全真養生，其亦
J34nB311_p0771c14║能知右師之獨、澤雉之神，以外身身存、後身身先之
J34nB311_p0771c15║旨乎。知此，則多方勞其精神，竭其血氣，以圖卻病延
J34nB311_p0771c16║年。殊不知天真之神，已日與形氣俱化，雖欲自王，無
J34nB311_p0771c17║及矣。是可不謂之遁天倍情，忘其所受者乎。莊子以
J34nB311_p0771c18║老聃死為適來，夫子時也；適去，夫子順也。安時而處
J34nB311_p0771c19║順，哀樂不能入也。古者謂是帝之縣解，指窮於為薪，
J34nB311_p0771c20║火傳也，不知其盡也。秦失弔，見其老者，哭之如哭其
J34nB311_p0771c21║子；少者，哭之如哭其母。彼其所以會之，必有不蘄言
J34nB311_p0771c22║而言、不蘄哭而哭者。是遁天倍情，忘其所受，在老子
J34nB311_p0771c23║又何哀樂足以入其靈府。以世法視之，則必以老子
J34nB311_p0771c24║為聖人，能使人盡死喪之體如此，所謂臨喪不哀，吾
J34nB311_p0771c25║何以觀之哉。而秦失乃謂之遁天之刑，帝縣之尚未
J34nB311_p0771c26║解，此又深於方外，欲使人知超于生死之跡者也。生
J34nB311_p0771c27║時死順，是老莊無為自然之學，其宗本亦只如此。獨
J34nB311_p0771c28║是薪盡火傳一語，可通吾禪。然彼但曰火傳，曾未深
J34nB311_p0771c29║言薪既盡而火何以得傳，且不致於昧滅也。即生時
J34nB311_p0771c30║死順，只能不違此色身業力，以還其自然之天而已，
J34nB311_p0772a01║又何知吾有父母未生前，此常住真心之主，能了業
J34nB311_p0772a02║識而出死入生，與超凡越聖於名相之外哉。
J34nB311_p0772a03║提人間世
J34nB311_p0772a04║人知莊子以無為自然為宗，無用為用作主，不知彼
J34nB311_p0772a05║獨將極難為、極不然、極要用之事，與仲尼、顏回二師
J34nB311_p0772a06║弟子以苦心密行周旋盤錯，以曲盡其處人間世之
J34nB311_p0772a07║玅，於斯始見無為而能無所不為，自然而能無自不
J34nB311_p0772a08║然，無用而能無所不用，而不圖創此一段議論也。如
J34nB311_p0772a09║回請之衛曰：「聞衛君年壯行獨，輕用其國而不見其
J34nB311_p0772a10║過，輕用民死，民無如矣。願以所聞思其則，庶幾國有
J34nB311_p0772a11║瘳乎。」只此提出為人君無道而剛愎自用之病，可作
J34nB311_p0772a12║頂門一鍼。仲尼曰：「若殆往而刑耳，所存於己者未定，
J34nB311_p0772a13║何暇至於暴人之所行？若亦知德蕩乎名、知出乎爭
J34nB311_p0772a14║乎？王公必將乘人而鬥其捷，是以火益火矣。昔桀殺
J34nB311_p0772a15║關龍逢，紂殺王子比干，是皆修其身以下拂其上者
J34nB311_p0772a16║也。」只此提出為人臣有才而不能善用之病，可作腳
J34nB311_p0772a17║跟一棒。至若端而虛，勉為一，內直而外曲，與天人為
J34nB311_p0772a18║徒，雖能無罪，胡可以及化？猶師心者也。師心者，正不
J34nB311_p0772a19║能忘我見，猶有所待也，又何如心齋之無我無待乎？
J34nB311_p0772a20║若無聽之以心而聽之以氣，聽止于耳，心止于符。氣
J34nB311_p0772a21║也者，外其心知，虛而待物者也；符也者，協乎鬼神，靈
J34nB311_p0772a22║而不昧者也。唯道集虛，虛者，心齋也。是心之不役於
J34nB311_p0772a23║外而自虛靈，了無知見，如明鏡之無心待物，妍媸自
J34nB311_p0772a24║形於鏡；如瞻闋之虛室生白，吉祥自止于虛。非若有
J34nB311_p0772a25║心於端，勉為虛一，而為我見之所留礙。所謂絕跡易，
J34nB311_p0772a26║無行地難。為人使易以偽，而非天使以無知，而知一
J34nB311_p0772a27║無所偽，為萬物之自化也。如此則心行處滅，雖入樊
J34nB311_p0772a28║而無感其名，入則鳴，不入則止，無門無毒，一宅而寓
J34nB311_p0772a29║於不得已，隨機而應，又何容心於其間哉？仲尼曰：無
J34nB311_p0772a30║所逃於天地間。是為大戒。夫事其親者，不擇地而安
J34nB311_p0772b01║之，孝之至也；事其君者，不擇事而安之，忠之盛也；自
J34nB311_p0772b02║事其心者，哀樂不易施乎前，知無可奈何而安之若
J34nB311_p0772b03║命，德之至也。為人臣子者，固有所不得已，行事之情
J34nB311_p0772b04║而忘其身，何暇至於悅生而惡死？此決斷為臣子之
J34nB311_p0772b05║心，與事心之不踰矩處，如斬釘截鐵，真孔子萬古不
J34nB311_p0772b06║易之正論也。此後又教其行事之玅，曰：「兩喜兩怒之
J34nB311_p0772b07║言，傳其常情，無傳其溢言。」則幾乎全乘物以游心，託
J34nB311_p0772b08║不得已而養中至矣。形莫若就，心莫若和，與之為嬰
J34nB311_p0772b09║兒，無町無崖，達之入于無疵，此皆隨機利導，如禹之
J34nB311_p0772b10║治水，所惡於知，而行乎其無所事，則可以殺其狂奔，
J34nB311_p0772b11║而達之以性情也。不然，則未免流為揣摩縱橫之家，
J34nB311_p0772b12║與刑名法術之徒而作俑于治也。噫，此明眼者尤當
J34nB311_p0772b13║擇之。養虎愛馬，二喻切矣。正如保赤子，以心誠求之，
J34nB311_p0772b14║雖不中不遠。使有誠心而不得聖人以人治人、因物
J34nB311_p0772b15║付物之法，其不為缺銜毀首碎胸者幾希。末上以不
J34nB311_p0772b16║材之散木，自寄於社；與支離疏者以常疾免役，而且
J34nB311_p0772b17║受粟，猶足養身，終其天年。又況自能支離其德，如聖
J34nB311_p0772b18║人之無己無功，無名無待，而超超乎天地萬物之表
J34nB311_p0772b19║者乎。孔子適楚，接輿歌鳳而歎衰，大似深譏孔子。孰
J34nB311_p0772b20║知此正莊生之滿腹憤慲，痛世道之交喪，不可挽救。
J34nB311_p0772b21║徒以德臨人，何似山木自寇，膏火自煎乎。人皆知有
J34nB311_p0772b22║用之用，而莫知無用之用也。首尾皆以孔子事述之，
J34nB311_p0772b23║正表道德與志行之盛。如孔子周流列國，以求用於
J34nB311_p0772b24║時君，竟不能少展其一二。此深於痛世，而垂戒於為
J34nB311_p0772b25║人君，為人臣，為人師，及無此才此德者，不可強試於
J34nB311_p0772b26║世。莫若如不材之木，支離之人，自寓於社、自寓於疾
J34nB311_p0772b27║以自全，正莊子之自道也。噫，又孰知世人之不材、世
J34nB311_p0772b28║道之支離，世禮之如社、世患之如疾，而神人正當以
J34nB311_p0772b29║此自寓其神，以無用寄其大用，而逍遙乎神化之天，
J34nB311_p0772b30║以轉移此人間世哉。讀提莊者，到此更須別具隻眼。
J34nB311_p0772c01║提德充符
J34nB311_p0772c02║予提到德充符，益見莊子一副心膽手眼超出千古，
J34nB311_p0772c03║使人難見。如此篇以德為主，豈從古來無有一全德
J34nB311_p0772c04║人堪為充符之標指？乃一篇中重疊拈出王駘兀者、
J34nB311_p0772c05║申屠嘉兀者、叔山無趾惡人、哀駘它闉跂、支離無脈，
J34nB311_p0772c06║此五種舉世敗缺，不堪為天人所共棄者，與老聃、仲
J34nB311_p0772c07║尼、子產及人主酬唱，以高其地步，占其上風。而莊子
J34nB311_p0772c08║以為能全乎天，且能全乎人，而德又足以充符于天
J34nB311_p0772c09║下國家，將為大宗師、應帝王之根本也。然則莊子果
J34nB311_p0772c10║見從古來絕無一聖人有能全天人之德者足為主
J34nB311_p0772c11║耶？此中別更有意不可以明指耶？於此窺見莊子之
J34nB311_p0772c12║意，則內外雜篇皆不待索解而自了然矣。讀提莊者，
J34nB311_p0772c13║正好發大疑情，深自求其故，則悟入此神化之玅也。
J34nB311_p0772c14║莊子憤憤，無乃以己生不逢時，不得於君相，而不能
J34nB311_p0772c15║見用於世，故為是耶？是傷感聖人之道不能行於世，
J34nB311_p0772c16║只可如此敗缺之輩以自全為自得耶？是真欲譏聖
J34nB311_p0772c17║人不知時務，徒求行道於世，終不能行，不如兀者之
J34nB311_p0772c18║安分為德自充符耶？是見天地之道從來愈降愈下，
J34nB311_p0772c19║聖人少，愚人多；善人少，惡人多；吉事少，凶事多；治世
J34nB311_p0772c20║少，亂世多。故拈此可驚可畏、可痛可恨、是是非非、虛
J34nB311_p0772c21║虛實實，聊寓宗旨於萬世下，或得一二能疑疑悟悟
J34nB311_p0772c22║知其解者，使此幾希之脈不致斷絕耶？嗚呼！予於是
J34nB311_p0772c23║乃知莊子真如吾宗門之五家，別唱千七百公案之
J34nB311_p0772c24║淆訛，至有惑亂天下人、賺殺天下人，無所顧惜、無所
J34nB311_p0772c25║諱忌者，皆有不得已而成此機用也，是豈好為奇特
J34nB311_p0772c26║以欺籠天下萬世哉？常季曰：「從王駘遊者，與夫子中
J34nB311_p0772c27║分魯，立不教、坐不議，虛而往、實而歸，固有不言之教、
J34nB311_p0772c28║無形而心成者耶？是何人也？」大似與孔子傳神而嘲
J34nB311_p0772c29║其道不行如兀者也。仲尼曰：「夫子聖人也，丘也直後
J34nB311_p0772c30║而未往耳，丘將引天下而從之。」又似將機就機，搔著
J34nB311_p0773a01║自己痒處，爭奈把手牽他不肯行哉？仲尼又曰：「死▆
J34nB311_p0773a02║亦太矣，而不得與之變，雖天地覆墜，亦將不與之遺。
J34nB311_p0773a03║審乎無假而不與物遷，命物之化而守其宗。」所守者
J34nB311_p0773a04║何宗而能命物之化？且不為天地生死之所變遷，非
J34nB311_p0773a05║已得朝聞夕死之道乎？彼所知者為己，非為人也，以
J34nB311_p0773a06║其自知乃得其心，以其所得之心是得其本常之心，
J34nB311_p0773a07║而本常之心無可顯異，何能使物尊之？而從游之者
J34nB311_p0773a08║莫不皆自得之哉？仲尼以人莫鑑於流水而鑑於止
J34nB311_p0773a09║水，唯止能止眾止。受命於地，唯松柏獨也在，夏冬青
J34nB311_p0773a10║青；受命於天，唯舜獨也正，幸能正生，以正眾生。此正
J34nB311_p0773a11║如天不言而四時行、百物生也。夫聖人之德，如乾坤
J34nB311_p0773a12║之健順不息，自能資始資生，使品物流行，非如世人
J34nB311_p0773a13║不本於德，徒以名教法術而為治化也。不見舜處父
J34nB311_p0773a14║頑、母嚚、弟傲，唯求自正，其父母昆弟不期正而自正。
J34nB311_p0773a15║堯用是舉天下以與舜，亦以此而天下正也。又況能
J34nB311_p0773a16║以自正而官天地，府萬物，直寓六骸，象耳目，一知之
J34nB311_p0773a17║所知，而心未嘗死者乎。彼且擇日登假，而天地萬物
J34nB311_p0773a18║且將從是而化之矣。申屠嘉，兀者，與鄭子產同師於
J34nB311_p0773a19║伯昏無人。此正是同門出入，夙世冤家也。「子產曰：我
J34nB311_p0773a20║先出則子止。且子見執政而不違，子齊執政乎？」此又
J34nB311_p0773a21║惹得火來燒自身矣。申屠嘉曰：「先生之門固有執政
J34nB311_p0773a22║焉如此乎。久與賢人處則無過。今子之所取大者，先
J34nB311_p0773a23║生也，而猶出言若是，不亦過乎。」遮兀子卻能信手拳，
J34nB311_p0773a24║隨腳踢，甚是無狀。子產曰：「子既若是矣，猶與堯爭善，
J34nB311_p0773a25║計子之德不足以自反耶？」此何似大象溺泥，一腳不
J34nB311_p0773a26║起，三腳俱陷也乎。申屠嘉曰：「吾與夫子遊十九年矣，
J34nB311_p0773a27║而未嘗知吾兀者。」此所謂恩大難酬也。「今子與我遊
J34nB311_p0773a28║于形骸之內，而子索於形骸之外，不亦過乎。」此又索
J34nB311_p0773a29║子產于形骸之內矣。子產蹴然改容更貌曰：「子無乃
J34nB311_p0773a30║稱。」焦磚打著連底凍。莊生善于扶弱不扶強，儘可當
J34nB311_p0773b01║場一棒一條痕也。魯有兀者叔山無趾，踵見仲尼。仲
J34nB311_p0773b02║尼曰：「子不謹，既犯患矣，今來何及。」無趾曰：「吾猶有尊
J34nB311_p0773b03║足者存，吾是以務全之也。」孔子曰：「丘則陋矣，夫子胡
J34nB311_p0773b04║不入，請講所聞。」無趾出，語老聃曰：「孔丘之於至人，其
J34nB311_p0773b05║未耶？彼何賓賓以學子為？彼且蘄以諔詭幻怪之名
J34nB311_p0773b06║聞，不知至人之以是為己桎梏耶？」老聃曰：「胡不直使
J34nB311_p0773b07║彼以死生為一條，以可不可為一貫者，解其桎梏，其
J34nB311_p0773b08║可乎？」無趾曰：「天刑安可解？」此則大似學人參善知識，
J34nB311_p0773b09║不知師家探竿影艸，先自逐語生解，不覺墮他陷虎
J34nB311_p0773b10║之機，乃拂袖便去，已為得計，又何曾入他門庭堂奧，
J34nB311_p0773b11║得七穿八穴，以曲盡其宗旨之玅密哉？卻又到一叢
J34nB311_p0773b12║林，謂某知識不具眼，不知先納敗闕，又被此知識換
J34nB311_p0773b13║卻眼睛也。如此，無趾固是一箇奇特人，不免被仲尼
J34nB311_p0773b14║陷殺。再見老聃，其陷他又更深也。到此，各各須有出
J34nB311_p0773b15║身活路，始是作家。魯哀公舉衛哀駘它以惡駭天下，
J34nB311_p0773b16║與寡人處，不至月數，而寡人有意乎其為人。國無宰，
J34nB311_p0773b17║寡人傳國焉。無幾何而行，寡人卹焉若有亡也。是何
J34nB311_p0773b18║人也？此又似以國餌孔子，奈碧潭之龍，非香餌可得。
J34nB311_p0773b19║仲尼曰：「今哀駘它未言而信，無功而親，使人授己國，
J34nB311_p0773b20║惟恐其不受也，是必才全而德不形者也。而與物為
J34nB311_p0773b21║春，是接而生時於心者也。德不形者，物不能離也。」哀
J34nB311_p0773b22║公無端設一空釣，特地釣出孔子生平之心肝五臟，
J34nB311_p0773b23║血滴滴是熱物，又能使人泠然毛骨俱竦也。奇哉，莊
J34nB311_p0773b24║子之神於顧虎頭，其寫為魯司寇，三月大治，齊人進
J34nB311_p0773b25║女樂，三日遂行之，玅無點染乎。哀公異日告閔子曰：
J34nB311_p0773b26║「始也吾以南面而君天下，執天之紀而憂其死，吾自
J34nB311_p0773b27║以為通矣。今吾聞至人之言，恐吾無實，輕用吾身而
J34nB311_p0773b28║忘吾國。吾與孔丘非君臣也，德友而已矣。」此莊子痛
J34nB311_p0773b29║惜不自忍，於此提出孔子為德友，是德充符之大主
J34nB311_p0773b30║意也。深於為人君、為人師處，可謂箭上復加尖矣。闉
J34nB311_p0773c01║跂支離無脈說衛靈公，衛靈公說之而視全人，此強
J34nB311_p0773c02║弩之末，不必更進可也。惠子無情，一難逼出。莊子曰：
J34nB311_p0773c03║「是非吾所謂情也。吾所謂無情者，以人之不以好惡
J34nB311_p0773c04║內傷其身，常因自然而不益生也。」惠子曰：「不益生，何
J34nB311_p0773c05║以有其身？」莊子曰：「道與之貌，天與之形，無以好惡內
J34nB311_p0773c06║傷其身。今子外乎子之神，勞乎子之精，倚樹而吟，據
J34nB311_p0773c07║槁梧而瞑。天選子之形，子以堅白鳴。」嗚呼，此末後一
J34nB311_p0773c08║結，不可輕視。此正莊子為德充符曲盡其旨，亦深得
J34nB311_p0773c09║勿助勿忘之玅也。今人之所以不能集德而充於天
J34nB311_p0773c10║地人物，何也？以精神向外用而不取足於本性，如惠
J34nB311_p0773c11║子強欲益生，是何異與苗助長，適足以害其生也。不
J34nB311_p0773c12║特據梧為逐外傷內，即自執以道德仁義禮樂為治
J34nB311_p0773c13║化者，未忘我見，亦不得無為自然之宗本也。此豈直
J34nB311_p0773c14║以此為堅白自鳴哉。
J34nB311_p0773c15║提大宗師
J34nB311_p0773c16║德之所以能充天地而符萬物之性情者，如北辰之
J34nB311_p0773c17║不動，而眾星拱之也。今人間世無尚德之君臣，雖有
J34nB311_p0773c18║盛德之師如孔子，終亦與其弟子顏回、子貢輩自盤
J34nB311_p0773c19║自樂而當身世。道不得行，而何充符於天下，使為予
J34nB311_p0773c20║宗之與有？且是道也，唯可宗於上古。自道德降而為
J34nB311_p0773c21║仁義禮樂刑政，以至於功利，乃功利亦不世見，徒以
J34nB311_p0773c22║鬥爭殺奪，如之何可使從此不急之務乎？正以世不
J34nB311_p0773c23║尚而吾尚，世既已尚而吾尚，是奚異以許由代堯治
J34nB311_p0773c24║天下乎？世不尚而孔、顏尚，孔、顏尚而世仍不尚，如莊
J34nB311_p0773c25║生之能尚孔、顏，而自亦終以寓言尚乎宗旨於萬世
J34nB311_p0773c26║之後，蘄乎一遇大聖，知其解焉耳矣，又奚必能使天
J34nB311_p0773c27║下皆從所宗乎？夫自開闢來，世常多亂而少治。神聖
J34nB311_p0773c28║之出，歷數或千年，或五百年，或偶一繼世，如三代之
J34nB311_p0773c29║聖可指數，然萬世下終賴有此道。或間有知乎此，即
J34nB311_p0773c30║可首出群雄而有天下。果有真能尚者，敢多求乎哉？
J34nB311_p0774a01║少得其宗，亦足以慰應帝王於天下矣。然而此宗之
J34nB311_p0774a02║旨，不可一日不尊尚，不可一人不師法，此則是作大
J34nB311_p0774a03║宗師最急切之意也，敢自委為不急之務乎？莊生開
J34nB311_p0774a04║手說天人，知天之所為者，天而生也。知人之所為者，
J34nB311_p0774a05║以其知之所知，以養其知之所不知，終天年而不中
J34nB311_p0774a06║道夭者，是知之盛也。雖然，有患。夫知有所待而後當，
J34nB311_p0774a07║其所待者特未定也。庸詎知吾所謂天之非人乎？所
J34nB311_p0774a08║謂人之非天乎？且有真人然後有真知，此不異誠者
J34nB311_p0774a09║天之道也，思誠者人之道也。能知誠明之不二者，此
J34nB311_p0774a10║盡性之聖人，可為天人一貫之大宗師也。其曰真人
J34nB311_p0774a11║不逆寡，不雄成，不暮士，過而不悔，當而不自得也，此
J34nB311_p0774a12║非慎獨依乎中庸，遯世不見知而不悔者乎？登高不
J34nB311_p0774a13║慄、入水不濡、入火不熱，是知能登假於道也，此非致
J34nB311_p0774a14║中和、參天地，使陰陽不乖戾，以自達於道者乎？至謂
J34nB311_p0774a15║其寢不夢，其覺不憂，其食不甘，深深息踵，不知說生
J34nB311_p0774a16║惡死，翛然往來，此皆明真人知生死變化不出於我，
J34nB311_p0774a17║以我自能順適，不為所累，而不失乎無為自然之宗。
J34nB311_p0774a18║至謂大塊載我以形，勞我以生，佚我以老，息我以死，
J34nB311_p0774a19║是皆點醒生死之幻，人情之勞，不若返己知宗而相
J34nB311_p0774a20║忘於大道也。夫藏舟於壑，夜半力者負之而走，昧者
J34nB311_p0774a21║不知也。若夫藏天下於天下而不得所遯，是恒物之
J34nB311_p0774a22║大情也。聖人將遊於物之所不得遯而皆存，自本自
J34nB311_p0774a23║根，未有天地，自古以固存。神鬼神帝，生天生地，在太
J34nB311_p0774a24║極之先不為高，在六極之下不為深，此神化自然，非
J34nB311_p0774a25║有能使之而然也。子在川上曰：「逝者如斯。」夫逝者何
J34nB311_p0774a26║物？斯者何斯？果可逝耶？果不可逝耶？斯亦可以藏邪？
J34nB311_p0774a27║斯其不可藏邪？善乎斯者，則亦可以善乎生死始終。
J34nB311_p0774a28║亦且果有生死始終為可善邪？始藏天下於天下，與
J34nB311_p0774a29║遊於物之所不得遯而皆存者，可心傳而不可以語
J34nB311_p0774a30║受，可自得而不得以理見。自本自根，未有天地，自古
J34nB311_p0774b01║以固存。豈不能神萬物於一化，神萬化於一神之可
J34nB311_p0774b02║宗哉？女偊以卜梁倚。有聖人之才，而無聖人之道。吾
J34nB311_p0774b03║猶守而告之，三日而後能外天下；已外天下矣，吾又
J34nB311_p0774b04║守之，七日而後能外物；已外物矣，吾又守之，九日而
J34nB311_p0774b05║後能外生；已外生矣，而後能朝徹；朝徹而後能見獨；
J34nB311_p0774b06║見獨而後能無古今；無古今而後能入於不死不生。
J34nB311_p0774b07║殺生者不死，生生者不生。其為物，無不將也，無不迎
J34nB311_p0774b08║也，無不毀也，無不成也。其為攖寧。攖寧也者，攖而後
J34nB311_p0774b09║成者也。只此可會通內七篇旨趣。外天下，可通逍遙
J34nB311_p0774b10║之堯讓許由；外物外生，可通齊物之喪我朝徹；見獨
J34nB311_p0774b11║而無古今，可通養生主之薪盡火傳；無古今而後能
J34nB311_p0774b12║入不死不生，可通人間世之無用為用；殺生者不死，
J34nB311_p0774b13║生生者不生，可通大宗師之知天知人；其為物，無不
J34nB311_p0774b14║將，無不迎，無不毀，無不成；其為攖寧，可通應帝王之
J34nB311_p0774b15║虛而委蛇而未始出。吾宗然此文簡義奧宗趣有歸
J34nB311_p0774b16║如見獨而後無古今，正教中所謂冥諦神我直須透
J34nB311_p0774b17║過始得。問曰：子獨惡乎聞之？曰：聞諸副墨之子洛誦
J34nB311_p0774b18║之孫。洛誦聞之瞻明，瞻明聞之聶許，聶許聞之需役，
J34nB311_p0774b19║需役聞之於謳，於謳聞之玄冥，玄冥聞之參寥，參寥
J34nB311_p0774b20║聞之疑始。善乎莊子之能見道而有終始，使造道者
J34nB311_p0774b21║之有所悟入也。既曰攖寧則已極盡造道之微玅矣，
J34nB311_p0774b22║而特揭其子獨惡乎聞之而聞之副墨，以至於參寥，
J34nB311_p0774b23║可見副墨中之文字語言道理知見，到此參寥全無
J34nB311_p0774b24║棲寄矣。玅此一轉曰疑始，此真參禪之所謂纔能頓
J34nB311_p0774b25║發疑情也。夫疑何始？其始何疑？是惟不疑則不悟，大
J34nB311_p0774b26║疑則大悟。此悟豈易致哉？所謂攖寧，必攖而後始成，
J34nB311_p0774b27║非如撥亂乾坤始見太平、勦盡無明始得見性、度盡
J34nB311_p0774b28║眾生而後成佛也哉。孰能以無為首、以生為脊、以死
J34nB311_p0774b29║為尻？孰知生死存亡之一體者，吾與之友矣。子祀問
J34nB311_p0774b30║子輿病。輿曰：「造物者將以予為此拘拘也曲僂發背
J34nB311_p0774c01║句贅指，天閒而無事。跰躚鑑井化尻為輪，以神為馬，
J34nB311_p0774c02║予因而乘之，豈更駕哉？安時處順，哀樂不入，所謂縣
J34nB311_p0774c03║解也。不能自解者，物有結之，物不勝天久矣，吾又何
J34nB311_p0774c04║惡哉？」子來將死，妻子環而泣之。子犁往問曰：「叱避無
J34nB311_p0774c05║怛化子來曰：『父母於子唯命之從，陰陽不翅於父母，
J34nB311_p0774c06║彼近吾死而我不聽，我則悍矣，彼何罪焉？』大冶鑄金，
J34nB311_p0774c07║金踴躍為莫邪，此不祥之金也。今一以天地為大爐，
J34nB311_p0774c08║以造化為大冶，惡乎往而不可哉？」成然寐，蘧然覺。子
J34nB311_p0774c09║初年見大父臨欲終，先自擇日，乃召諸子孫及親友
J34nB311_p0774c10║至前，囑曰：「我後事已授長子矣，從此永訣，吾其往生
J34nB311_p0774c11║也。」予時與諸親屬痛哭，大父復召而誡之曰：「夫哭人
J34nB311_p0774c12║者，以傷其不生而就死地也。吾早已善吾生而不惡
J34nB311_p0774c13║吾志，今既善吾死而樂吾往，生死皆化跡，吾以是存
J34nB311_p0774c14║吾真，又何以哭為？所可哭者，汝徒生不知化所自來，
J34nB311_p0774c15║死不知化所自去，此心為生死幻化所迷昧，為可哭
J34nB311_p0774c16║也。汝何不以哭人者而自哭？使異日自能作主，不為
J34nB311_p0774c17║造化所移，則去來無非化跡也，又何哭之有？」予從是
J34nB311_p0774c18║猛然省此自能作主，不為造化所移一語而決出世
J34nB311_p0774c19║志，以至知宗門事，則又超于莊子以造化是從，不敢
J34nB311_p0774c20║違命為疑始，以此為攖寧之大師法也。意而子見許
J34nB311_p0774c21║由，由曰：「堯既已黥汝仁義，劓汝以是非矣，汝將何以
J34nB311_p0774c22║遊夫遙蕩恣睢轉徒之途乎？」曰：「夫無莊之失其美，據
J34nB311_p0774c23║梁之失其力，黃帝之亡其知，皆在爐鞴之間耳。庸詎
J34nB311_p0774c24║知夫造物者之不息我黥而補我劓，使我乘成以隨
J34nB311_p0774c25║先生耶？」顏回忘仁義矣，猶未也；忘禮樂矣，猶未也。回
J34nB311_p0774c26║坐忘矣。仲尼曰：「同則無好也，化則無常也。而果其賢
J34nB311_p0774c27║乎？丘也請從而後也。」此篇中文字曼衍，略提精要，存
J34nB311_p0774c28║其大旨。如論真人之疊見，病者之錯出，無非欲極描
J34nB311_p0774c29║出其所得於無為自然之狀，與其適生死變化之玅，
J34nB311_p0774c30║而末上又歸于堯之服仁義、明是非為黥劓。若必以
J34nB311_p0775a01║許由之為是、堯言之為非，則又為莊生是非之所黥
J34nB311_p0775a02║劓矣。夫仁義禮樂，此孔顏生平所恃以作君師，教詔
J34nB311_p0775a03║天下萬世不易之法也。而莊子以為顏子自謂回忘
J34nB311_p0775a04║仁義、忘禮樂，乃至離形去智，同于大通，豈不大相矛
J34nB311_p0775a05║盾？果知心齋之旨，則知仁義禮樂皆是大通，所謂同
J34nB311_p0775a06║則無好，化則無常也。是何仁義禮樂與形智之不同
J34nB311_p0775a07║於神化哉？又須知堯孔已是向上人，而蕩蕩乎民無
J34nB311_p0775a08║能名，如天之不可階也，以降跡入泥入水，說仁道義，
J34nB311_p0775a09║與百姓同其憂患而救人者。顏子所謂夫子步亦步、
J34nB311_p0775a10║趨亦趨、馳亦馳，是皆可與天下人共學也。使夫子超
J34nB311_p0775a11║軼絕塵而去，雖賢如顏子，猶且瞠乎其後，又豈許由
J34nB311_p0775a12║輩如參單板禪之自了漠所可譏議哉？蓋任天下萬
J34nB311_p0775a13║世之大功者，乃能任天下萬世之大過也。此莊子平
J34nB311_p0775a14║生學問全在此中，能翻弄變化，使攝末歸本，推本於
J34nB311_p0775a15║末也。不然，又何足以此為大宗師之本旨哉？
J34nB311_p0775a16║提應帝王
J34nB311_p0775a17║予昔讀憨大師《莊生影響論》曰：「不知春秋，不知涉世；
J34nB311_p0775a18║不讀老莊，不知忘世；不參禪，不知出世。」予以此論甚
J34nB311_p0775a19║善。不知者，必以老莊為忘世，為無事于經濟，則深負
J34nB311_p0775a20║莊生內七篇立題命名之至意，是擲民生事業與內
J34nB311_p0775a21║聖外王之道于空虛無用方之外也。內篇之意，其事
J34nB311_p0775a22║則主乎人，其旨則皆主乎天，又誰知即以人而主天，
J34nB311_p0775a23║以天而主人乎？知此，則知莊子全是以神化而移人
J34nB311_p0775a24║心之天，而歸於無為自然；以神化之無為自然，而應
J34nB311_p0775a25║於人心之天，而同於大通，以不出於其宗也。篇首齧
J34nB311_p0775a26║缺問王倪，四問四不知。夫不知之知，是真知也。齧缺
J34nB311_p0775a27║大喜，以告蒲衣：「乃今知之乎？」一曰：「亦得人矣，而未始
J34nB311_p0775a28║出於非人。」一曰：「其德甚真，而未始入於非人。」層層化
J34nB311_p0775a29║其偏見也，將以有知有為之為人，無知無為之為天
J34nB311_p0775a30║乎？人而不出於天，則人即天也，天亦何曾出於人哉？
J34nB311_p0775b01║直人自忘其天，而墮于有知有為，以此自累而累天
J34nB311_p0775b02║下也。日中始語肩吾曰：「君人者，以己出經式義度人。」
J34nB311_p0775b03║狂接輿曰：「是欺德也。夫聖人之治也，治外乎？正而後
J34nB311_p0775b04║行，確乎能其事而已。」彼以己出經式義度人，與此正
J34nB311_p0775b05║而後行、確乎能事，何相遠之有？而為欺德，何也？直以
J34nB311_p0775b06║求諸內外之分矣。彼皆本諸己，又何式義非正而後
J34nB311_p0775b07║行乎天根？遊殷陽，至蓼木，遭無名人而問為天下。無
J34nB311_p0775b08║名曰：「去！汝鄙人也，何問之不豫也？予方將與造物者
J34nB311_p0775b09║為人，厭則又乘夫莽渺之鳥以出六極，而遊無何有
J34nB311_p0775b10║之鄉。汝又何帛以治天下感予之心為？」又復問，無名
J34nB311_p0775b11║人曰：「汝遊于淡，合氣于漠，順物自然而無容私焉，而
J34nB311_p0775b12║天下治矣。」老聃語子居曰：「胥易技係，勞形怵心者也。
J34nB311_p0775b13║明王之治，功蓋天下而似不自己，化貸萬物而民弗
J34nB311_p0775b14║恃，有莫舉名，使物自喜，立乎不測而游於無有者也。」
J34nB311_p0775b15║即此便是應帝王之大宗旨也。與不見而章，不動而
J34nB311_p0775b16║變，無為而成，其為物不貳，則其生物不測，及不顯惟
J34nB311_p0775b17║德，百辟其刑之，篤恭而天下平，又何異乎？列子見季
J34nB311_p0775b18║咸而心醉，歸告壺子。壺曰：「吾與汝既其文，未既其實，
J34nB311_p0775b19║而固得道與？眾雌而無雄，而又奚卯焉？而以道與世
J34nB311_p0775b20║亢，必信夫，故使人得以相汝。嘗試與來。」列子與見壺
J34nB311_p0775b21║子。初見濕灰焉，壺子曰：「鄉吾示以地文，殆見吾杜德
J34nB311_p0775b22║機也。」再則見其杜權矣，壺子曰：「鄉吾示以天壤，殆見
J34nB311_p0775b23║吾善者機也。」三曰：「子之先生不齊，吾無得而相焉。試
J34nB311_p0775b24║齊，且復相之。」壺子曰：「吾鄉示以太沖莫勝，殆見吾衡
J34nB311_p0775b25║氣機也。」明日，又見壺子。立未定，自失而走。壺子曰：「鄉
J34nB311_p0775b26║吾示之以未始出吾宗，吾與之虛而委蛇，故逃也。」列
J34nB311_p0775b27║子自以為未始學，雕琢復朴，塊然獨立，一以是終。夫
J34nB311_p0775b28║盡其所受乎天而無見得，亦虛而已。故曰：用心若鏡。
J34nB311_p0775b29║南北中央三帝舉出甚奇，是誰相遇，是誰善待，是誰
J34nB311_p0775b30║謀報，是誰鑿死，是誰鑿不死耶？此末上以神巫相壺
J34nB311_p0775c01║子，三度皆能窺其影跡之機微，而末後示之以未始
J34nB311_p0775c02║出吾宗，以虛而委蛇，不知其誰何，故逃而不可追也。
J34nB311_p0775c03║又何異乎大耳三藏之得他心通者，第三度不能見
J34nB311_p0775c04║南陽忠國師落處。其機雖不同，而神巫之見亦世所
J34nB311_p0775c05║無也。正當全機不動，未始出吾宗時，即壺子欲返己
J34nB311_p0775c06║自照，亦不啻隔九重淵矣。何則？壺子能示能知，則神
J34nB311_p0775c07║巫亦能見能知矣。壺子不能示不能知，則不特人不
J34nB311_p0775c08║能知，即天地鬼神亦不能知，又何生死存亡禍福壽
J34nB311_p0775c09║夭之所得而寄其靈幻哉？以故齧缺以問四不知而
J34nB311_p0775c10║喜躍，季咸以一不知而神沒，正壺子謂列子而以道
J34nB311_p0775c11║與世亢，必信夫，故使人得而相汝。此是壺子能以機
J34nB311_p0775c12║用翫弄神巫，與列子密，使其窅然而喪其所有，忘其
J34nB311_p0775c13║我執，任其天真自然而無見得，亦虛而已。化其無為
J34nB311_p0775c14║自然之宗，則其心如鏡，亦無不將不迎應乎天地萬
J34nB311_p0775c15║物而不藏也，又何內聖外王之道不可以虛而委蛇
J34nB311_p0775c16║者應之哉。若然者，則非以堯舜孔顏更無有能當之
J34nB311_p0775c17║也。不讀《中庸》乎，首提天命之性，即未始出吾宗也。率
J34nB311_p0775c18║性之道，即神動而天隨也。至於修率工夫而莫顯莫
J34nB311_p0775c19║見，即淵默龍見，機發於踵也。故君子必慎其獨以致
J34nB311_p0775c20║中和，正虛而委蛇，無不藏，無不應也。所謂予懷明德，
J34nB311_p0775c21║不大聲以色，其上天之載，無聲無臭，非渾沌而何。若
J34nB311_p0775c22║能於此透過，晦昧為空，始可冥合天命之性。於此不
J34nB311_p0775c23║知，倏忽一念，迷己逐物，為聲色所轉，不亦鑿破渾沌
J34nB311_p0775c24║之德而失其天命之宗哉。夫真為渾沌也，非知見所
J34nB311_p0775c25║能到也，孰能以知見鑿而死之？雖鑿亦何有死地？是
J34nB311_p0775c26║人之自失其守而徇七竅，自為流浪生死而死其冥，
J34nB311_p0775c27║天命自然之靈也。吾特提此莊子以正堯孔之孤，將
J34nB311_p0775c28║使此天地古今不可死者復靈也夫。
J34nB311_p0775c29║吾師浪杖人，慣用吹毛利劍，殺活古今，而橫拈倒
J34nB311_p0775c30║用，靡不神解。從上宗門大匠恢廓者，特於本宗發
J34nB311_p0776a01║揮耳。世出世法，有千古疑情，人不能破，一經吾師
J34nB311_p0776a02║指點，則死者活、活者死，腐者神、神者化。或聞一言、
J34nB311_p0776a03║見一機，有不勝感慨喜悅而欲絕倒，甚至痛哭悲
J34nB311_p0776a04║傷，汗下心死不自已者。此蓋吾師夙乘願力，故能
J34nB311_p0776a05║得無師智、自然智，以無礙辯剖佛祖心也。即師法
J34nB311_p0776a06║嗣壽昌、東苑，特以一定師承，取信後世而已。其所
J34nB311_p0776a07║播揚建立，何嘗襲祖父言句，與歷祖葛藤，為生平
J34nB311_p0776a08║之活計哉？師云：「世界未有不壞，聖人未有不死，獨
J34nB311_p0776a09║此聖賢之經法，與佛祖之宗旨，固不可一日昧滅。」
J34nB311_p0776a10║乃知吾師所謂正孤，非直以正莊生所托堯孔之
J34nB311_p0776a11║孤，實吾師藉此以正自正之孤，用正天下萬世佛
J34nB311_p0776a12║祖聖賢之真孤也。卜視莊者，以其怪不入堯孔之
J34nB311_p0776a13║道，擯斥而拒絕之；高視莊者，以其奇足入佛祖之
J34nB311_p0776a14║宗，附會而攔入之。是二者皆亡羊也，孰能如吾師
J34nB311_p0776a15║正其為堯孔真孤，以冥其上天之載？即謂如教外
J34nB311_p0776a16║別傳者，特以抑揚縱奪似之也。不見師於薪盡火
J34nB311_p0776a17║傳處，見獨無古今處，惟造物是從處，委蛇渾沌處，
J34nB311_p0776a18║皆有所指。吾師所正孤中，更有真孤，藏之甚密，豈
J34nB311_p0776a19║常情所能測耶？莊子自謂萬世遇大聖，何期得吾
J34nB311_p0776a20║師以神化，移出莊生之奇，而不矢其正，使萬世參
J34nB311_p0776a21║悟不傳之密，豈復惟隨造物者游夫恣睢轉徒之
J34nB311_p0776a22║途哉？時於此又安敢避截舌之諱，不痛憤悲感，與
J34nB311_p0776a23║吾同參共認真孤乎？弟子大時凌世韶題。
J34nB311_p0776a24║陳大中曰：「杖人癸巳又全標莊子以付竹關，奄忽
J34nB311_p0776a25║十年，無可大師，乃成藥地炮莊，解拘救蕩，因風吹
J34nB311_p0776a26║火云爾。天下竟無知者乎哉？可惜許！」
J34nB311_p0776a27║提莊託千古之孤，真奇書也。藥地大師因作炮莊，
J34nB311_p0776a28║將以一參兩行託兼中玅協之孤乎？將以曼衍遊
J34nB311_p0776a29║息託公因反因之孤乎？發覆在此，苦心至此，孤哉！
J34nB311_p0776a30║孤哉！知恩者誰？廬陵學人宋之鼎跋