J34nB311_p0781a01║天界覺浪盛禪師全錄卷之三十二
J34nB311_p0781a02║
J34nB311_p0781a03║門人　大然　弘智　大存　大中　較
J34nB311_p0781a04║雜紀
J34nB311_p0781a05║青山小述
J34nB311_p0781a06║師謂今古文章之玅，莫過於《論語》，其旨趣幽微，前人
J34nB311_p0781a07║亦有所未發也。語中有孔氏大知己者三人焉，讀者
J34nB311_p0781a08║能一一醉心否耶？其一為儀封人。封人不過一見面
J34nB311_p0781a09║耳，不交一語，不設一問，即出而咨嗟判斷，尊之至極，
J34nB311_p0781a10║信之至深，斷之至決，以為吾夫子乃萬世師也，何喪
J34nB311_p0781a11║不喪之與有？何有道無道之與有？試觀木鐸二字，今
J34nB311_p0781a12║古以來，論贊尼山者，有過於此者乎？是亦藉賞鑑夫
J34nB311_p0781a13║子，而自見於千古之上者也。其二為達巷黨人。贊曰：
J34nB311_p0781a14║「大哉孔子！博學無所成名。」只此兩語，已畫出夫子全
J34nB311_p0781a15║體全神，即夫子聞之，亦開顏微笑，辭之不可，受之不
J34nB311_p0781a16║當，而曰：「黨人愛我，欲我成名乎？」人誰不欲名者？但成
J34nB311_p0781a17║名必有所執，執御執射，吾將擇而處此，庶幾其御也
J34nB311_p0781a18║矣。於前篇贊歎，居然隱躍照應。其三為楚狂接輿。他
J34nB311_p0781a19║人亦有知尊孔子者，而未有若斯人之稱之曰鳳也。
J34nB311_p0781a20║當時無知，且有呼之為喪家之狗者矣，而楚狂獨稱
J34nB311_p0781a21║之曰鳳，贊之曰德，而惜之曰衰，豈中根人見地所能
J34nB311_p0781a22║勘出者乎？孔子下車，將欲與語，而斯人已不可復見，
J34nB311_p0781a23║其鴻飛冥冥，真可一想像也。余問曰：「孔子下，欲與之
J34nB311_p0781a24║言，假如接輿尚在，將為夫子作一轉語，其所言者，是
J34nB311_p0781a25║何言歟？」師亦微笑曰：「此正記者之玅，不必蛇足也。」余
J34nB311_p0781a26║曰：「惜此三人，終不知其姓氏，豈所謂猶龍者，是其人
J34nB311_p0781a27║歟？」師曰：「此又須知，自夫子之木鐸一振天下，而天下
J34nB311_p0781a28║野無遺賢，莫不皆乘機而起，以附會於雲龍風虎之
J34nB311_p0781a29║末。如夫子不周流、不問津、不投宿、不擊磬，則晨門、荷
J34nB311_p0781a30║蕢丈人、長沮、桀溺、微生畝之徒，又何從得因夫子而
J34nB311_p0781b01║自顯其奇，得與於主賓迭唱之列，而爭光千古也哉？
J34nB311_p0781b02║又有所謂南子者，何物么魔？亦欲一見夫子，遂得附
J34nB311_p0781b03║於周家有婦人焉之列，此所謂聖作物睹，三代之際，
J34nB311_p0781b04║於斯愈見其盛也。」
J34nB311_p0781b05║師謂「其為人也孝弟，而好犯上者鮮矣。」若孝弟自不
J34nB311_p0781b06║犯上作亂，只應曰：其為人也孝弟，而犯上者鮮矣，何
J34nB311_p0781b07║必多一好字？可見從來犯上之人，必其自以為孝弟
J34nB311_p0781b08║者也。自以為孝弟，而為其上者略有所不當，遂悻悻
J34nB311_p0781b09║然曰：「君父有過，非我規正之、諫諍之而誰歟？」從此生
J34nB311_p0781b10║出好字，而悖逆不道俱胎於此矣。此蓋非真能孝弟
J34nB311_p0781b11║者也。真能孝弟者，決不自以為孝弟者也。舜惟不自
J34nB311_p0781b12║以為孝弟，故卒能使瞍、象感化而後已。此其所以為
J34nB311_p0781b13║真孝弟，而其仁不可勝用也。
J34nB311_p0781b14║師謂子使漆雕開仕，誠試驗之也。然見開於經世之
J34nB311_p0781b15║事，儘可優為之矣。而開乃如夢忽驚，自指此中一件
J34nB311_p0781b16║大事，未能相信得過。夫子喜不自勝，更不設是非，不
J34nB311_p0781b17║假贊歎。而記者窺夫子之神情，而記云「子悅」，亦善於
J34nB311_p0781b18║傳神也。
J34nB311_p0781b19║師謂夫子明知吾道不行，而遑遑救世婆心決不能
J34nB311_p0781b20║已，惟恐及門之人念頭衰敗，激發不起，故提出子路
J34nB311_p0781b21║來作機鋒，猛然曰：「吾道不行，吾當去而入海矣，及門
J34nB311_p0781b22║之人誰肯從我？庶幾其由歟！」此時若不提出仲由，則
J34nB311_p0781b23║子路不喜，子路不喜則及門之人有信不信，夫子全
J34nB311_p0781b24║神依然鈍置。唯時子路既喜，夫子遂急急以痛棒打
J34nB311_p0781b25║轉曰：是何人者歟？是何人者歟？其由歟！此一勇無所
J34nB311_p0781b26║取裁之人。吾問子：我豈浮海之人哉？我豈浮海之人
J34nB311_p0781b27║哉？似將子路全體掀翻於千丈崖巔，推落下地，將一
J34nB311_p0781b28║輩及門之士冰消瓦解，而吾非斯人之徒之語不必
J34nB311_p0781b29║再申打退鼓者，於是乎不敢自息，更憤發而興起矣。
J34nB311_p0781b30║此與前邊發語居然剌謬，所謂有殺有活者是也。
J34nB311_p0781c01║師又謂亦有道理全然具在，而不得一問則不出者。
J34nB311_p0781c02║且不得一至偏之問，以至於無可對答之問，其全神
J34nB311_p0781c03║亦不出者。如宰我從井短喪，乃是宰我感慨發難之
J34nB311_p0781c04║問，正欲夫子正言直斥之，此所謂善為說辭，互為激
J34nB311_p0781c05║揚也。又如必不得已而去，於斯三者何先？則問在答
J34nB311_p0781c06║中，答在問中矣。自此以下，在他人必不敢再問，而夫
J34nB311_p0781c07║子亦何必再答耶？乃子貢再窮，而夫子正告，然後知
J34nB311_p0781c08║此一件大事，自古及今，有何生何死可以脫離？即痛
J34nB311_p0781c09║癢不關之人，聞此可以通身汗下。甚矣！聖門問答，甚
J34nB311_p0781c10║於鐘鼓雷霆也。
J34nB311_p0781c11║師謂昔人有言：「以正治國，以奇用兵。」吾以為天下之
J34nB311_p0781c12║奇，未有不出於正者，用之自不測耳。即如用兵，必當
J34nB311_p0781c13║以正治兵，以奇取勝。如堂堂正正，三令五申，七伐八
J34nB311_p0781c14║伐，四門六花，孰有一件不由於正者？惟教之以正之
J34nB311_p0781c15║極，而忽以奇而用之，如九天之上、九地之下，此是不
J34nB311_p0781c16║可擬議、不可告誡，而共取勝也。如弄嬰兒於股掌之
J34nB311_p0781c17║上，蓋此處智不可傳也、跡不可學也。如背水井陘，奪
J34nB311_p0781c18║幟減灶，火牛流馬等用，略用其意，無不萬全者，非筆
J34nB311_p0781c19║之所能述也。豈特治兵以正，即治國亦且有奇焉。如
J34nB311_p0781c20║高宗之於殷也，一傳說為興殷之臣也，然必知一世
J34nB311_p0781c21║之人，其心皆繫於傳說矣，而幸有神奇之事，曰夢帝
J34nB311_p0781c22║求良云爾云爾也，而後一出而成中興之盛。如武之
J34nB311_p0781c23║於周也，一太公為興周之臣也，然亦必知一世之人，
J34nB311_p0781c24║其心皆繫於太公矣，而幸有神奇之事，曰非熊非罷，
J34nB311_p0781c25║太公望子久矣云爾云爾也，而後一出而成牧野之
J34nB311_p0781c26║盛。蓋聖帝明王，取威定霸，必先審一世之人心於其
J34nB311_p0781c27║所注射之處，而復繼之以神道設教之意，而感之夢
J34nB311_p0781c28║兆，以使萬心皆如一心，夫然後一舉百當，行之而不
J34nB311_p0781c29║疑也。管仲之欲霸桓公也，桓公田而管仲御，見鬼焉。
J34nB311_p0781c30║公謂仲曰：「仲父何見？」曰：「臣無見也。」公反而不懌，遂病。
J34nB311_p0782a01║齊士有皇子告敖者曰：「公則自傷，鬼胡能以傷公？」公
J34nB311_p0782a02║曰：「然則有鬼乎？」曰：「有。水有罔象，丘有崒，山有夔，野有
J34nB311_p0782a03║方皇，澤有委蛇。」公請問委蛇之狀。皇子曰：「委蛇，其大
J34nB311_p0782a04║如轂，其長如轅，紫衣而朱冠。其為物也，惡聞雷車之
J34nB311_p0782a05║聲，則捧其首而立。見之者殆乎霸。」桓公霍然而起，輾
J34nB311_p0782a06║然而笑曰：「此寡人之所見者也。」於是正衣冠，不終日
J34nB311_p0782a07║病去，而日圖伯功，卒以霸天下。夫使見鬼之時問仲，
J34nB311_p0782a08║而仲亦云見，則桓不病，不病則皇子告敖之言奚以
J34nB311_p0782a09║入，而伯心奚以堅？故夫皇子告敖之言，安知非仲父
J34nB311_p0782a10║之移桓公精神於圖伯之事，陰用而不使之知者耶？
J34nB311_p0782a11║噫，微矣！
J34nB311_p0782a12║師謂古今文章之士，似與道德性命無甚關係，然而
J34nB311_p0782a13║往往有為乾坤吐氣。若無此一筆，便不能使千古英
J34nB311_p0782a14║雄一段精光，永永流傳於天地之間。此誠所為不朽
J34nB311_p0782a15║盛事，非虛語也。如太史公文章第一不必論，論其傳
J34nB311_p0782a16║項羽一段。昔人謂高帝大風歌與霸王垓下歌，各自
J34nB311_p0782a17║寫出帝王興衰氣象，蓋謂其語足並也。余獨謂垓下
J34nB311_p0782a18║是何等時，虞姬死而子弟散，匹馬逃亡，身迷大澤，此
J34nB311_p0782a19║際亦何暇更作歌詞？即有作，亦誰聞之而誰記之歟？
J34nB311_p0782a20║吾謂此數語者，無論其事之有無，應是太史公筆補
J34nB311_p0782a21║造化，代為傳神。首二句轟轟烈烈，感憤千狀，是造物
J34nB311_p0782a22║之逼殺英雄，直使風雲失色，而天地無光。後二句怨
J34nB311_p0782a23║極悲極，到此處，饒他蓋世好漢，至於無可奈何，只有
J34nB311_p0782a24║一悲憤以作結局耳。此與下文天之亡我，非戰之罪
J34nB311_p0782a25║也一語，正相映帶。然後將英雄喪身失命時一段氣
J34nB311_p0782a26║概，譜出全神，而文章之事，亦可以不朽於天地之間
J34nB311_p0782a27║矣。細玩此語，余讀史幾十年來，未有拈解及此者，可
J34nB311_p0782a28║以使項將軍下拜，亦可使龍門生叩首九原也。師又
J34nB311_p0782a29║曰：「吾猶怪文章之士，嘗自逞其筆鋒所至，不善為千
J34nB311_p0782a30║古傳疑，以為遺恨。即如武王之取天下，不過救民於
J34nB311_p0782b01║水火之中，原非敢懟其父而仇其君也。既已克殷，而
J34nB311_p0782b02║紂衣其寶玉自焚而死，則其事已畢矣，而必曰左仗
J34nB311_p0782b03║黃鉞，右麾白旄，斬紂頭，懸之太白旗，此是何語？無論
J34nB311_p0782b04║武王之聖必不忍為，而太公、周公以下多少聖臣，肯
J34nB311_p0782b05║陷君於過如此其甚者歟？如以寶玉美女獻紂，以出
J34nB311_p0782b06║文王於羑里之類，皆不仁者之不經也。漢高滅楚，猶
J34nB311_p0782b07║封楚為魯公。越勾踐勝吳，欲赦夫差，必三問之范蠡
J34nB311_p0782b08║而後決。以武王伐紂而不商之諸臣，是周公、太公不
J34nB311_p0782b09║如范蠡，而武王不如漢高與勾踐也。太公於叩馬諫
J34nB311_p0782b10║者，猶曰義士，扶而去之，而甘心手刃於既死之共主，
J34nB311_p0782b11║是與鞭尸誣伍子胥等耳。此不可信之太公、周公，而
J34nB311_p0782b12║況於武王乎？此事即有傳疑，當一筆抹殺。又如董公
J34nB311_p0782b13║三老說沛公為義帝發喪一語，此興漢第一等大義
J34nB311_p0782b14║而遺之，惜乎太史之不能也。又如夫子臨歿而自稱
J34nB311_p0782b15║曰泰山其頹，梁木其萎，此亦非聖人語。以聖人生平
J34nB311_p0782b16║無些子不退讓，而臨終自謂泰山、梁木，抑何其陋也！
J34nB311_p0782b17║若此，只可作門人慨歎傷感之語，安得杜撰之，謂是
J34nB311_p0782b18║夫子自道？吾故於文人之不能周旋，有遺恨焉。」
J34nB311_p0782b19║談詩次，客謂太白絕句為唐一人，某絕句為第一，師
J34nB311_p0782b20║不以為然也。太白才高，時有露處，如但見淚痕濕，不
J34nB311_p0782b21║知心恨誰，眼淚恨容滿面，有何含畜可思，何如「玉階
J34nB311_p0782b22║生白露，夜久浸羅襪，卻下水晶簾，玲瓏望秋月」二十
J34nB311_p0782b23║字耶？玉階露白，旋生浸人，則空庭獨立，夜分已久，直
J34nB311_p0782b24║是徹骨冰冷，形影無依，不可攀援，而四顧躊躕，只有
J34nB311_p0782b25║明月在天耳。一筆到底，不寂寞而寂寞已甚，不言悲
J34nB311_p0782b26║怨而悲感凄怨極矣。作詩者之神情，原在詩外，所以
J34nB311_p0782b27║謂之僊人也。老杜新婚別云：「妾身未分明，何以拜姑
J34nB311_p0782b28║嫜？」人俱一往看過。余謂未分明三字，寫出新婚未成
J34nB311_p0782b29║人之狀，多少艱難羞澀，一篇精神，此其頰上三毛乎？
J34nB311_p0782b30║妾薄命詩云：「墮地自生神」，是何意耶？人以妾為人棄，
J34nB311_p0782c01║抑或季女斯饑，怨薄命耳。此詩若曰：妾之薄命，其在
J34nB311_p0782c02║父母生我呱呱下地時，若為男子，則墮地自生神矣；
J34nB311_p0782c03║既為女子，擲之地，投之水，弄之瓦，妾之得此於父母
J34nB311_p0782c04║懷中也，已薄命矣。如是觀之，一語深入骨髓，不可以
J34nB311_p0782c05║色聲香味求也。一日登山詠云：「此境可常住，浮生自
J34nB311_p0782c06║不能。」古今千態萬狀，無限陸離，而此以自不能三字
J34nB311_p0782c07║寫之，何等真率自然，何等感慨痛恨！詩骨高貴，登臨
J34nB311_p0782c08║曠懷，無踰此者。又詠云：「此境可常住，浮生自不能。」
J34nB311_p0782c09║師曰：「儒門有一怨字，如大舜如怨如慕，太甲之自怨
J34nB311_p0782c10║自艾，與詩之可以怨等，乃禪家所謂疑情，必欲求其
J34nB311_p0782c11║故而不得也。」本初曰：「大疑大悟，小疑小悟，不疑不悟，
J34nB311_p0782c12║疑又豈易言哉？今而後，余于學道求己，有入門矣。」
J34nB311_p0782c13║師曰：「予昔在一名邑，與諸縉紳會茶，方就坐，偶有一
J34nB311_p0782c14║老文學到來，諸公皆起讓其座。有一縉紳曰：『此吾老
J34nB311_p0782c15║社友也，惜乎讀書未成耳。』」予時不能放過，乃顧之曰：
J34nB311_p0782c16║「公將謂讀書已成也，若但以得高爵厚祿，即謂之讀
J34nB311_p0782c17║書有成，則曾子躬耕、顏子陋巷，皆是讀書未成也。」彼
J34nB311_p0782c18║縉紳勃然變色，甚不安。予曰：「公無傷也，此舉世風俗
J34nB311_p0782c19║如此，豈獨公哉！世人未生兒子時，每向佛神前祈禱，
J34nB311_p0782c20║多生中舉、中進士、做尚書閣老兒子，曾未有祈禱，但
J34nB311_p0782c21║生做聖做賢兒子。及有兒子未展開書本、未寫上大
J34nB311_p0782c22║人時，即相囑曰：『你好生讀書，必須求連登科甲始得。』
J34nB311_p0782c23║曾未有曰：『你好生讀書，必須求格致誠正始得。』此所
J34nB311_p0782c24║謂黃河向源頭上濁了也。源頭上以作聖作賢為事，
J34nB311_p0782c25║則以能作聖作賢為讀書有成，不以不能取連登科
J34nB311_p0782c26║甲為讀書無成也。」復有一位曰：「大師痛快之極，但太
J34nB311_p0782c27║利害耳。」予曰：「不利害則不痛快，此吾所以不敢有負
J34nB311_p0782c28║聖賢，不敢有負你讀書君子，不敢自負我是方外之
J34nB311_p0782c29║人，乃同于流俗也。」前縉紳亦轉為歡喜曰：「非大師不
J34nB311_p0782c30║能出此語，非學生不能當此語。」予曰：「正惟公是其人，
J34nB311_p0783a01║故作此語相激揚耳。」此老文學忍喜不禁，纔辭出門，
J34nB311_p0783a02║逢人即大叫曰：「這個纔是真大和上，這個纔是真出
J34nB311_p0783a03║世人，我等皆要真讀聖賢書，更無以中舉、中進士為
J34nB311_p0783a04║念，以自誤、誤人、誤天下國家也。此和上之言，人人皆
J34nB311_p0783a05║知，只是難得他於諸縉紳中出此痛快之言，令人心
J34nB311_p0783a06║悅而誠服也。」予聞師敘及此，不覺生大慚感，生大痛
J34nB311_p0783a07║恨，恨早不聞此言，如吹毛劍、塗毒鼓，能立地出人生
J34nB311_p0783a08║死也。世人只知以棒喝為棒喝，說禪為說禪，又誰知
J34nB311_p0783a09║吾師一言一字，棒盡天下人，喝盡天下人，誰聞此棒
J34nB311_p0783a10║喝，不汗下心死，死而復甦也哉？噫！聖人難遇，固如是
J34nB311_p0783a11║乎？
J34nB311_p0783a12║師曰：「昔在麻城，與李孟白諸公聚談，梅長公曰：『請問
J34nB311_p0783a13║和上，如此世界壞極，人心壞極，在佛菩薩以何慈悲
J34nB311_p0783a14║方便而救濟之？將來畢竟如何底止？勿以機鋒見示，
J34nB311_p0783a15║幸明白一提醒之。』予亦好笑，乃以手作樣曰：『國初之
J34nB311_p0783a16║時，如一錠大圓寶相似。』梅公疾點首曰：『開口便就玅
J34nB311_p0783a17║了，快請教。』予曰：『這一錠銀十成足色，及斬碎來用，卻
J34nB311_p0783a18║塊塊是精底。或人見其太好，乃過一道爐火，攙一分
J34nB311_p0783a19║銅，是九成了也。九成銀尚可用，再過第二手，又攙一
J34nB311_p0783a20║分銅，是八成了。及第三第四，乃至第七第八手，到如
J34nB311_p0783a21║今只見得是精銅，無銀子氣矣。』梅公曰：『然則如何處
J34nB311_p0783a22║之？』予曰：『如此則天厭之，人亦厭之，必須一併付與大
J34nB311_p0783a23║爐火烹煉一番，使那銅鉛鐵錫都銷盡了，然後還他
J34nB311_p0783a24║國初十成本色也。』梅公曰：『如此則造物須下毒手。』予
J34nB311_p0783a25║曰：『不下毒手，則造物者不仁亦無功，而天地之心皆
J34nB311_p0783a26║亡矣。』梅公與李冢宰諸公相顧曰：『噫！不知我輩還有
J34nB311_p0783a27║能跳出此造化之爐錘否？』初曰：『聞下此爐，正是冷水
J34nB311_p0783a28║澆背。』」
J34nB311_p0783a29║師嘗曰：「天地古今，無空闕之時，無空闕之人，無空闕
J34nB311_p0783a30║之事，無空闕之理。惟聖人不違心而擇時，不捨事而
J34nB311_p0783b01║求理，以天下之事是吾本分中事，古今之時是吾當
J34nB311_p0783b02║然之時，所以處治處亂、處吉處凶，皆是心王游衍大
J34nB311_p0783b03║中至正之道。今人動以生不逢時、權不在我為恨，試
J34nB311_p0783b04║問汝天當生何等時處汝方好？天當付何等權與汝
J34nB311_p0783b05║方足？我說恨時恨權之人，皆是不知自心之人，故有
J34nB311_p0783b06║悖天自負之恨，又安知生生死死、升升沈沈，盡屬自
J34nB311_p0783b07║己業力哉？汝不知自心業力強弱，不視自己種性、福
J34nB311_p0783b08║德、智慧、才力、學行、造詣、機緣，還得中正也無？卻乃恨
J34nB311_p0783b09║世、恨時、恨人、恨事。且道天生汝在世間，所作何事？分
J34nB311_p0783b10║明分付許多好題目與汝，汝無本事，自不能成。如庸
J34nB311_p0783b11║醫不恨自己醫學不精，卻恨世人生得病不好，天應
J34nB311_p0783b12║生何等好病，獨留與汝醫，成汝之功？佛祖聖賢將許
J34nB311_p0783b13║多好脈訣、好藥性、好良方、好製法留下與汝，汝自心
J34nB311_p0783b14║麤，不能審病診脈，量藥裁方，卻怪病不好治，是豈神
J34nB311_p0783b15║聖工巧之醫哉？汝不能醫，即當反求諸己，精讀此書，
J34nB311_p0783b16║深造此道，則自然神化也。果能以誠仁信義勉強力
J34nB311_p0783b17║行，向上未有不造到佛祖聖賢地位，向下未有不造
J34nB311_p0783b18║到英雄豪傑地位。今人果知有此，則自不恨生不逢
J34nB311_p0783b19║時，權不在我，與自為暴棄之人也。」
J34nB311_p0783b20║二十年，夢寐皈依覺浪杖人，而未得一晤。戊子六
J34nB311_p0783b21║月，始得領威音於靈寺，從遊青山，深自愧幸，然恨
J34nB311_p0783b22║生平不能有所見聞為印證地，讀《癸甲全提》、《龍湖
J34nB311_p0783b23║外錄》等篇，有歡喜信受而已。吾聞通天地人曰儒，
J34nB311_p0783b24║又聞知佛乃能知儒，吾既未能捨儒而見道，又安
J34nB311_p0783b25║能捨佛而尊儒也？本地風光未能省發，而欲嗷嗷
J34nB311_p0783b26║乞人以不識機用之棒喝，即雷霆何益於聾？而泰
J34nB311_p0783b27║山奚益於瞽乎？師通身是眼，通體是膽，彈指是法，
J34nB311_p0783b28║觸手皆圓，三教九流處處指出本來活路，即文章
J34nB311_p0783b29║技藝頭頭點出現在玅明。噫嚱！真大統矣。我輩無
J34nB311_p0783b30║論學佛學儒，而不聞師語，恐亦水中撈月、鏡裏尋
J34nB311_p0783c01║花耳。上堂法語自有記者，余因隨其晨暮茶次，隨
J34nB311_p0783c02║筆錄之，或錄未及全，或全未及聞，則以俟之同參
J34nB311_p0783c03║留神於此者，或因一言頓開心眼，則千聖絕學賴
J34nB311_p0783c04║有振起也。毘陵弟子大音惲本初謹記。
J34nB311_p0783c05║余老歸空門，麤涉教乘，根器鈍劣，了不知向上一
J34nB311_p0783c06║著，一時尊宿開堂豎拂都不參請，自笑如城東老
J34nB311_p0783c07║姥，獨不見佛。有目余不喜宗門作夜郎王倔強者，
J34nB311_p0783c08║不復置辨，頷之而已。今年孟夏，會覺浪杖人於武
J34nB311_p0783c09║林，數年相聞，握手一笑，觀其眉宇疏疏落落，如有
J34nB311_p0783c10║一往冰雪之韻沁入人心腑間，退而繙其書，得其
J34nB311_p0783c11║與吾友梅長公問畣一則，杖人有「烹煉銅銀，造物
J34nB311_p0783c12║須下毒手」之語，快讀一過，殘燈明滅，霍然如電光
J34nB311_p0783c13║得路，愈讀愈快，亟呼自釀椹酒澆之，乃就寢。嗚呼！
J34nB311_p0783c14║長公不可作矣，有情世界已經大火爐猛利烹煉，
J34nB311_p0783c15║神焦鬼爛，邈然如昆明劫灰矣。長公與杖人問畣
J34nB311_p0783c16║尚在紙上，如見鬚眉、如聞嘆噫，長公精靈男子，目
J34nB311_p0783c17║光如炬，安知爾時不在天宮寶地中奮髯捋鬚，與
J34nB311_p0783c18║八十老人挑燈酹酒相春應和乎？杖人又云：「古今
J34nB311_p0783c19║事理無空闕時，今人動恨生不逢時、權不在我，如
J34nB311_p0783c20║醫不恨己學不精，卻恨世病生得不好，是豈知自
J34nB311_p0783c21║心之人哉？」此一痛棒，有人聞之，言下不汗下心死，
J34nB311_p0783c22║死而不能復甦者，此則風痺不知痛癢，與死人無
J34nB311_p0783c23║異者也。世人眼孔如鍼，聞說睦州陳尊宿將一艸
J34nB311_p0783c24║鞋挂城門，止巨寇之兵；鄧隱峰擲錫空中，解吳元
J34nB311_p0783c25║濟兩軍之鬥，口吐不能收，以為都無此事。我觀和
J34nB311_p0783c26║尚此番提唱，便可使大地平沉、虛空粉碎，睦州之
J34nB311_p0783c27║鞋、隱峰之錫便當從舌根筆尖上取次涌出，始知
J34nB311_p0783c28║懸崖撒手人實有此理、實有此事，非為現通、非為
J34nB311_p0783c29║表法，人自看不到、信不及耳。余於杖人新刻諸書
J34nB311_p0783c30║中信手拈出，作為贈言，或挂壁間、或鑱木上，使見
J34nB311_p0784a01║者、聞者身毛皆豎，涕淚悲泣，庶不負獅子一吼，亦
J34nB311_p0784a02║不負余與杖人覿面相對一片老婆心也。或曰：「杖
J34nB311_p0784a03║人囊拈宗教、參同儒釋，多文廣義浩如煙海，今所
J34nB311_p0784a04║舉者非其要也，毋乃市兒之博，輕金錢而重搏黍
J34nB311_p0784a05║乎？」余曰：「善哉！子之能發吾蒙也。此義文長，赴在來
J34nB311_p0784a06║日。」戊戌夏，海印弟子虞山蒙叟錢謙益槃譚謹序。
J34nB311_p0784a07║何三省曰：「黃山谷最賞東坡沈著痛快、張顛濡墨
J34nB311_p0784a08║得之擔夫，其為痛快，世豈知耶？惲道生寫杖人之
J34nB311_p0784a09║痛快，蒙叟又從而痛快之，有同別否？如其悠悠讀
J34nB311_p0784a10║過，不能死甦，一任世人看作擔夫爭道。」