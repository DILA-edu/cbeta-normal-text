J34nB311_p0784b01║天界覺浪盛禪師全錄卷之三十三
J34nB311_p0784b02║
J34nB311_p0784b03║古吳弟子楊廷樞　古宣弟子湯斯祜　評較
J34nB311_p0784b04║雜紀
J34nB311_p0784b05║學庸宗旨
J34nB311_p0784b06║《大學》總綱，只在明明德一句，其親民止善二句，只是
J34nB311_p0784b07║完其明明德之功用也。其原始要終之血脈工夫，全
J34nB311_p0784b08║在致知格物四字，此四字只當在本文上看教貫徹，
J34nB311_p0784b09║不必別尋枝指也。果能貫徹此四字，則明明德於天
J34nB311_p0784b10║下能事畢矣，豈更有內聖外王之道學哉？何則？自古
J34nB311_p0784b11║帝王若無格致之功，則與人同在昧昧，安能明明德
J34nB311_p0784b12║於天下？所謂天生蒸民，有物有則，民之秉彝，好是懿
J34nB311_p0784b13║德。雖則人皆性具明德，莫不有知，惟是聖人學道，始
J34nB311_p0784b14║有致知之功，知即明德之明也，致知即明明德也，即
J34nB311_p0784b15║顧諟天命，克明峻德，皆自明也。如無聖人之學，推而
J34nB311_p0784b16║致之，誰能知吾明德中之意當誠，心當正，身當修，家
J34nB311_p0784b17║當齊，國當治，天下當平哉？人皆性具天則，莫不因物
J34nB311_p0784b18║而用之，惟是聖人學道，始有格物之功，物即明德中
J34nB311_p0784b19║至善之▆則，而隨處皆見也。格物者，格通其故，而止
J34nB311_p0784b20║於至善之天則也，即敬止帥仁絜矩之道也。如無聖
J34nB311_p0784b21║人之學，止而格之，誰能使吾明德中之意必誠，心必
J34nB311_p0784b22║正，身必修，家必齊，國必治，天下必平哉？所以不曰致
J34nB311_p0784b23║知必先格物，而曰致知在格物者，須推明德中至善
J34nB311_p0784b24║之天則，纔是良知以顯良能也。又不曰知至而后物
J34nB311_p0784b25║格，而曰物格而后知至者，正以平心窮理，神而明之，
J34nB311_p0784b26║不為物蔽，亦不廢物，故能止明德中至善之天則，纔
J34nB311_p0784b27║是良能以顯良知之至也。所以大學之道，是知能不
J34nB311_p0784b28║二之全德也。在明明德，是先致其知也。在親民，是致
J34nB311_p0784b29║知在格物也。在止於至善，是物格而后知至也。知止，
J34nB311_p0784b30║是知至而意誠也。止而定，是心正也。定而靜，是身修
J34nB311_p0784c01║也。靜而安，是家齊也。安而慮，是國治也。慮而得，是天
J34nB311_p0784c02║下平也。如此致知，纔是使無訟，纔是毋自欺，纔是自
J34nB311_p0784c03║慊，纔是慎獨，纔是必誠其意而德潤心廣也。如此格
J34nB311_p0784c04║物，纔是大畏民志，纔是如惡惡臭、如好好色，纔是好
J34nB311_p0784c05║而知惡、惡而知美，纔是藏身以恕而能喻諸人，纔是
J34nB311_p0784c06║同民好惡，為天下絜矩也。自天子以至於庶人，壹是
J34nB311_p0784c07║皆以致知格物為修身之本也。所以致知即明德，格
J34nB311_p0784c08║物即親民，格致合一，即止於至善。康誥章首舉聖帝
J34nB311_p0784c09║明王，皆不外此明德。三代之君，皆能自明其德，與民
J34nB311_p0784c10║相親，故親之而已。傳中以桀紂失其為君之德，不能
J34nB311_p0784c11║親民，且陷民於濁亂，故湯武出而新之。蓋新民即新
J34nB311_p0784c12║君也，新命即自新也。是故君子親以處常，新以處變，
J34nB311_p0784c13║而無所不用其明德至善之極也。邦畿丘隅章，正引
J34nB311_p0784c14║之以明知所當止。如文王乃真知止者也，緝熙即明
J34nB311_p0784c15║明德也，敬止即止至善也，為人君臣父子與國人交，
J34nB311_p0784c16║皆得所止，即親民也。此非三在之宗旨乎？其次如武
J34nB311_p0784c17║公道學自修，即明明德也；恂慄威儀，即止至善也；道
J34nB311_p0784c18║盛德至善，與賢親樂利，即親民之不能忘也。於此亦
J34nB311_p0784c19║可曲盡其微旨矣。至於聽訟，乃格致之功也。迷亂之
J34nB311_p0784c20║情，莫過於訟。內則意之善惡不分，外則民之爭搆莫
J34nB311_p0784c21║決，皆是訟也。能通天下之情，以定天下之志，非知之
J34nB311_p0784c22║至、物之格，何能必也使無訟乎？故誠意章以毋自欺
J34nB311_p0784c23║為致知點眼，以惡臭好色為格物定衡。夫自慊莫慊
J34nB311_p0784c24║於毋欺，意誠莫誠於慎獨。慊則惟自欺，亦惟自然。小
J34nB311_p0784c25║人揜著一念，明知有善可好、不善可惡，并亦無能自
J34nB311_p0784c26║欺，正良知良能不容泯滅處，豈待十目十指其加嚴
J34nB311_p0784c27║乎？此德潤心廣，必誠其意，是皆格致之力也。夫格致，
J34nB311_p0784c28║誠意之功也；誠意，正心之用也；正心，修齊治平之體
J34nB311_p0784c29║也。此三者，同德異事，雖分不分。蓋意者心之所發，發
J34nB311_p0784c30║非格致而不誠；心者意之所主，主非意誠而不正。心
J34nB311_p0785a01║主正，則發與未發皆得乎中，而不偏於有無。故有所
J34nB311_p0785a02║則偏於有矣，不在則偏於無矣。身心各偏，何從得正？
J34nB311_p0785a03║內外無偏，則心自中正矣。此孔門傳授心法之秘旨
J34nB311_p0785a04║也。自天子以至於庶人，若不深明此體用功，以何為
J34nB311_p0785a05║修身之本哉？蓋一身之好惡，關家國天下，一有不修
J34nB311_p0785a06║而辟焉，則家不可齊矣，安能不出家以孝弟慈，而成
J34nB311_p0785a07║教於國以及天下乎？正以心誠則好惡胥正，而民聿
J34nB311_p0785a08║從，堯舜之治，治以此也。心不誠則所令反其所好，而
J34nB311_p0785a09║民不從，桀紂之暴，暴以此也。夫齊家治國平天下，只
J34nB311_p0785a10║在能推一人之好惡，以及上下前後左右，即是絜矩
J34nB311_p0785a11║之道，即是民之父母。故君子先慎乎德。慎德者，慎格
J34nB311_p0785a12║致也。格致慎則好惡明，好惡明則人土財用皆不悖
J34nB311_p0785a13║於常道，得眾得國，足以保我子孫黎民矣，又何有命
J34nB311_p0785a14║過拂人之性，與小人不以義為利，使菑害並至，以亂
J34nB311_p0785a15║天下之治哉？誠意章以好惡別君子小人之慊欺，即
J34nB311_p0785a16║平天下亦只以好惡定君子小人之義利，此吾所謂
J34nB311_p0785a17║格致為原始要終之血脈工夫。正於此可以見大道
J34nB311_p0785a18║之學之全功，在能知止於至善，以明明德於天下也。
J34nB311_p0785a19║湯斯祜曰：「以明明德為顱，格致為目，好惡為骨，即
J34nB311_p0785a20║三綱八目，不煩註疏，一經九傳，一齊挈出。」
J34nB311_p0785a21║一部中庸之大宗旨，全在性道教三句。性之一字，乃
J34nB311_p0785a22║天然本有，不屬修成，特標之為宗本也。道教二字，乃
J34nB311_p0785a23║屬率修，而率修之功，全在慎獨致中和五字。蓋性非
J34nB311_p0785a24║率而天命不中，道非修而性命不和，中和之道非慎
J34nB311_p0785a25║獨不致。提起慎獨，則率修之功在其中矣。子思作《中
J34nB311_p0785a26║庸》之意，正見得天地人物不中和，則不能成位育，以
J34nB311_p0785a27║使各正性命。致中和之道，非慎獨之功不能；慎獨之
J34nB311_p0785a28║旨，非修道之教不知；修道之旨，非率性之宗於天命
J34nB311_p0785a29║則無本。是故率修之宗旨，全在不睹不聞處以慎其
J34nB311_p0785a30║獨，而不徇喜怒哀樂之情以致中和，則天地人物皆
J34nB311_p0785b01║得位育，而各率性命之正也。故其第二章首節，即提
J34nB311_p0785b02║仲尼曰：「君子中庸，小人反中庸。」中庸即率性而中和
J34nB311_p0785b03║也，反中庸即不率性而不中和也。君子時中，即能慎
J34nB311_p0785b04║獨率性，而無太過不及之道也。小人無忌憚，即不能
J34nB311_p0785b05║戒懼慎獨，各自徇情，成太過不及，而反中和之道也。
J34nB311_p0785b06║故孔子曰：「中庸其至乎，民鮮能久矣。」此數等人，皆各
J34nB311_p0785b07║有君臣父子之倫，皆各有智仁勇之德，日用倫常，何
J34nB311_p0785b08║曾須臾離此道？但彼未聞修道之教，未有慎獨之功，
J34nB311_p0785b09║故習焉而不察耳。欲斯道之明，與斯道之行，必須如
J34nB311_p0785b10║舜之問察用中，回之能擇中和，服膺勿失，方謂之飲
J34nB311_p0785b11║食其中，悠然知味耳。一有予智之心，正自陷於意見，
J34nB311_p0785b12║而不能擇守，安能如舜之大智若愚，回之大仁若訥，
J34nB311_p0785b13║而虛下拳拳乎？此所謂中庸之智仁勇，終不可能也。
J34nB311_p0785b14║若子路之問強，尚於南北有不相及，敢望君子和不
J34nB311_p0785b15║流、中不倚之強乎？素隱行怪之太過，偏執隱也；半途
J34nB311_p0785b16║而廢之不及，偏執費也。唯聖者夫焉有所倚，而能依
J34nB311_p0785b17║率性之中庸，此夫子不自居。看前之吾弗為，吾弗已，
J34nB311_p0785b18║則知此實夫子始能之也。故夫子又提出費而隱，以
J34nB311_p0785b19║顯天地聖人同一中和位育之道，本乎最微，而夫婦
J34nB311_p0785b20║之愚不肖，可以與知與能，此正聖人如天地之能與
J34nB311_p0785b21║鳶飛魚躍，各遂其天命之機。人能上下察之，豈不與
J34nB311_p0785b22║聖人天地同其大哉？故君子之道，必造端於夫婦之
J34nB311_p0785b23║能知能行，始能察到聖人至誠神化，與天地之化育
J34nB311_p0785b24║同功，真費而隱也。夫如是，則天地本無知能，所可知
J34nB311_p0785b25║能者，時行物生，鳶飛魚躍，各遂其趣，即天地之大德，
J34nB311_p0785b26║即生生不易之機，即至誠無息之化也。人能如此察
J34nB311_p0785b27║到聖人與天地相同處，則聖人亦無知能，所可知能
J34nB311_p0785b28║者，與夫婦同知、夫婦同能，使彼各遂其倫常日用，正
J34nB311_p0785b29║是求己治己，以人治人之道，初不曾以君父兄朋求
J34nB311_p0785b30║全，責備於子臣弟友也。此夫子之求未能，正如天地
J34nB311_p0785c01║之有所不知、有所不能，始能與人物同其化育，而相
J34nB311_p0785c02║忘於至誠之大道也。蓋此費隱之道，原不遠人，惟戒
J34nB311_p0785c03║懼慎獨，反求諸己者之言行相顧，素位自安，則自不
J34nB311_p0785c04║願外，自無怨尤，無入而不自得焉。此雖於費行隱，而
J34nB311_p0785c05║實於隱行費也。夫隱之費，微之顯，即造高遠自卑邇，
J34nB311_p0785c06║格父母自妻子也，豈非鬼神之德誠之不可揜者乎？
J34nB311_p0785c07║不見不聞，孰為體之？上下與左右之如在，孰為使之？
J34nB311_p0785c08║此處是真隱微，真見顯，可見鬼神即獨，獨止一誠，誠
J34nB311_p0785c09║不可揜，即是致中和而成位育。其惟舜之大孝大德，
J34nB311_p0785c10║乃能感天地、徵鬼神，而受天佑命也。蓋舜能以至誠
J34nB311_p0785c11║慎獨，求己盡孝，不求於父母兄弟，所謂行隱於察，以
J34nB311_p0785c12║至察乎天地鬼神，而德位與天地化育參同，神化又
J34nB311_p0785c13║豈復有遺憾乎？其次則莫如文王也，文王亦以至誠
J34nB311_p0785c14║慎獨而求諸己，不求君臣父子，而自能純德如天，使
J34nB311_p0785c15║武王纘緒而有天下，使周公繼述成文武之德。其達
J34nB311_p0785c16║孝之道，全在有志可繼、有事可述，所以制禮作樂，事
J34nB311_p0785c17║帝祀先，孝無不至，是非文武周公之慎獨而致中和、
J34nB311_p0785c18║成位育乎？然此舜文之道，皆是誠者，自誠明謂之性，
J34nB311_p0785c19║乃天之道也，所以不勉而中、不思而得，從容中道，因
J34nB311_p0785c20║性而垂教於天下者也。此下哀公問政，孔子以文武
J34nB311_p0785c21║之政具在人舉，正是誠之者人之道也，使其擇善固
J34nB311_p0785c22║執，因教率性，而正天命也，故先告以取人以身之道。
J34nB311_p0785c23║須知人知天，以三達德，行五達道，而列生知學困，安
J34nB311_p0785c24║行利勉，為修身治人之本。其為天下國家，提九經為
J34nB311_p0785c25║要領，其行九經之本，又在一修身，故又告之以誠身
J34nB311_p0785c26║明善，必學問、思辨、篤行而後能致此中和之道也。故
J34nB311_p0785c27║惟至誠而後始能盡己盡人盡物，與天地參。然則必
J34nB311_p0785c28║須次第推而致之，始能曲盡其誠也。所謂曲能有誠，
J34nB311_p0785c29║以誠則著，是能盡其性也；著則明，是能盡人之性也；
J34nB311_p0785c30║明則動，是能盡物之性也；動則變，是可以贊天地之
J34nB311_p0786a01║化育也；變則化，是可以與天地參也。故唯天下至誠
J34nB311_p0786a02║為能化，如此又何國家之興亡禍福有不先知如神
J34nB311_p0786a03║乎？所以誠非自成自道，乃成物之終始，為可貴也。使
J34nB311_p0786a04║其不誠，則天地人物之幾亦息矣，何有博厚高明悠
J34nB311_p0786a05║久之可徵哉？如此則為物不貳之獨，生物不測之中，
J34nB311_p0786a06║豈不可以一言至誠，盡天地人物之無窮廣厚乎？蓋
J34nB311_p0786a07║天地人物統於一誠，而合於聖人之至誠，於穆不己，
J34nB311_p0786a08║所以為天之至誠；不顯之德之純，亦於穆不已，所以
J34nB311_p0786a09║為文之至誠。大哉之道，至育物峻天，必須待至德之
J34nB311_p0786a10║人始凝，至道豈可苟哉？故君子尊德性而道問學，知
J34nB311_p0786a11║性命也；致廣大而盡精微，知天人也；極高明而道中
J34nB311_p0786a12║庸，知修道也；溫故而知新，知慎獨也；敦厚以崇禮，知
J34nB311_p0786a13║致中和也。知此則不驕不倍，既明且哲，何身之不可
J34nB311_p0786a14║保哉？然愚賤不知聖人修道慎獨之教，故無忌憚而
J34nB311_p0786a15║自用自專，又不知聖人率性中和之道，故儹越妄作
J34nB311_p0786a16║而災及其身。可不慎乎？是故非德位時之三重，安敢
J34nB311_p0786a17║議禮度文，與斯民同寡過乎？此唯明善誠身之君子，
J34nB311_p0786a18║參天俟聖，為世所信從，始能永譽於天下也。繇是推
J34nB311_p0786a19║之，自生民以來，獨有仲尼，乃為道教之主，天人之師。
J34nB311_p0786a20║故能祖述堯舜，為中道之正始；憲章文武，為和道之
J34nB311_p0786a21║正終。小德川流，大德敦化，此仲尼與天地之所以為
J34nB311_p0786a22║大也。夫至聖之至誠，有不聞之聰，不睹之明，不顯見
J34nB311_p0786a23║之睿智焉。於獨中而正己，於有臨而正天下，故能溥
J34nB311_p0786a24║博淵泉，而洋溢尊親。此亦唯仲尼之至誠，足與天地
J34nB311_p0786a25║同其神化也。亦唯天下至誠慎獨，為能經綸大經，立
J34nB311_p0786a26║大本，知大化，故曰配天。至誠至於配天，又焉有所倚
J34nB311_p0786a27║乎？所謂達天者，正於慎獨之中，闇然而日章，非的然
J34nB311_p0786a28║而有疚也。故於暗室屋漏，自能不動而敬，不言而信。
J34nB311_p0786a29║非不顯之德、中和之至，安能使百辟其刑，篤恭而天
J34nB311_p0786a30║下平哉？統而收之，不外於慎獨致中和，返於吾之至
J34nB311_p0786b01║誠，而神化於不睹不聞，無聲無臭，以達上天之載，天
J34nB311_p0786b02║命之性，為萬化之統宗也。可見天即是性，性即是誠，
J34nB311_p0786b03║誠即是獨。慎獨者，人盡而天不能外，故自天而之人。
J34nB311_p0786b04║誠之者，則自人而之天。凡人不知，藉聖人始知，故言
J34nB311_p0786b05║教。聖人之道，不遠於人，故言道。道之大原出於天，故
J34nB311_p0786b06║言天。豈非聖人立教，知天知人，天人合一之原本哉？
J34nB311_p0786b07║湯斯祜曰：「發明天人合一，頓漸二門俱可不立。」
J34nB311_p0786b08║《戴記》四十九篇，先儒程、朱獨表章《大學》、《中庸》二篇
J34nB311_p0786b09║為之章句，遂與《論》、《孟》列為四書；於是聖門相傳授
J34nB311_p0786b10║受之心法，其旨具備。宋儒之功，所以大於漢儒也。
J34nB311_p0786b11║二書同異，亦有可得而言。大學言德，中庸言性；大
J34nB311_p0786b12║學言格物，中庸言致中和；大學言知，中庸言能；大
J34nB311_p0786b13║學言止，中庸言行。大學言治，其言近而顯，極鉅而
J34nB311_p0786b14║無外；中庸言道，其言遠而微，極細而無間。此其異
J34nB311_p0786b15║也。大學言慎獨，中庸亦言慎獨；大學言至善，中庸
J34nB311_p0786b16║亦言明善；大學言誠意，中庸亦言誠身；大學言本，
J34nB311_p0786b17║中庸亦言大本；大學言仁，中庸兼言仁知勇；大學
J34nB311_p0786b18║言恕，中庸兼言忠恕；大學言齊家、治國、平天下，中
J34nB311_p0786b19║庸亦言夫婦、子臣、弟友、九經、三重以及篤恭而天
J34nB311_p0786b20║下平。此其同也。大學言大，雖身心意知之事不為
J34nB311_p0786b21║小；中庸言庸，雖鬼神百世之事不為奇。大學始人
J34nB311_p0786b22║而終天，故明德、新民以至於新命；中庸始天而終
J34nB311_p0786b23║人，故天命、率性以至於立教。此其同而異、異而同
J34nB311_p0786b24║也。雖然，舉世童而習之，白首而不窺其閫奧，矧夫
J34nB311_p0786b25║三教既分，末流逾遠，詘佛而伸儒，與夫抑儒而崇
J34nB311_p0786b26║佛者，其徒若東西易轂、燕越背塗，交馳而不知所
J34nB311_p0786b27║極，孰與論宗旨之同異哉？徑山覺大師植根香國，
J34nB311_p0786b28║授莂靈山，三乘夙圓，十地齊攝，雷音轟於震旦，法
J34nB311_p0786b29║雨並於曹溪。拈花擊竹，無非微玅之宗；豎拂擎拳，
J34nB311_p0786b30║盡是神明之教。顧心通萬法，智會一原，不以佛道
J34nB311_p0786c01║之幽玄，而笑儒門之澹泊，謂此《學》、《庸》二書，非獨治
J34nB311_p0786c02║世之準繩，而亦出世之心印也。為儒不可不知，為
J34nB311_p0786c03║僧亦不可不知，特自拈為宗旨，以示後學。其上座
J34nB311_p0786c04║屬余為序，余不辭固陋，竊效丹鉛，輒弁數言於首。
J34nB311_p0786c05║大師尚有論易、論學及講學、道治諸篇，其言皆中
J34nB311_p0786c06║正易簡，始終條貫，揭明天人性命之宗，而無玄虛
J34nB311_p0786c07║似是之說。昔張無垢為《論語》作頌，乃儒而禪也。今
J34nB311_p0786c08║大師宗旨，直起孔、顏於旦暮，覿曾、思於同堂，能發
J34nB311_p0786c09║程、朱諸大儒所未發，佛學之有功聖學，詎不於此
J34nB311_p0786c10║見哉？丙戌，居廬復菴弟子楊廷樞題於真如塢中。
J34nB311_p0786c11║圜中衍義儒宗三寶圖
J34nB311_p0786c12║渾沌未分時，獨賴此盤古老子，出大手眼而開闢之。
J34nB311_p0786c13║於是兩儀既判，三皇之才始立，五帝之行始全，化育
J34nB311_p0786c14║之道始足。至此天運如日方中，其有生必有剋，人物
J34nB311_p0786c15║始得反情復性。故禹以平水土而成天地之功，湯武
J34nB311_p0786c16║以用征誅而應天人之變。至周末有孔子，始終一貫，
J34nB311_p0786c17║以收拾造化之權，而天地人物之道，至此大備，無復
J34nB311_p0786c18║加矣。夫古人之所以為聖神者，直在自為之而已矣。
J34nB311_p0786c19║今人之性靈中，莫不有一盤古，統此十二聖心，周旋
J34nB311_p0786c20║于時中。苟能覺察之，則於生動時，不為狂陽發散其
J34nB311_p0786c21║精氣，且能慎獨以致中和；至死靜時，不為幽鬼沉迷
J34nB311_p0786c22║其誠明，且能率性以歸天命。夫如是，又何古今之同
J34nB311_p0786c23║異哉？因倣出世法，特揭出聖教師作三寶，為天下萬
J34nB311_p0786c24║世之當皈依者為圖，以配四衍義，誠儒宗始終之標
J34nB311_p0786c25║旨也。有具手眼君子，當必有自寶者在。
J34nB311_p0786c26║戊子，師在太平圜中拈心經金剛，後又著河圖、洛
J34nB311_p0786c27║書、先後天八卦衍義，而先作三寶圖，歸于一圓圖。
J34nB311_p0786c28║大哉旨乎，正欲人即行布是圓融，而與民同患，乃
J34nB311_p0786c29║其所以為至密也。小子入候，錄此以歸。學人大中
J34nB311_p0786c30║陳丹衷識。
J34nB311_p0787a01║教寶
J34nB311_p0787a02║【圖】
J34nB311_p0787a03║
J34nB311_p0787a04║
J34nB311_p0787a05║
J34nB311_p0787a06║
J34nB311_p0787a07║
J34nB311_p0787a08║
J34nB311_p0787a09║
J34nB311_p0787a10║
J34nB311_p0787a11║聖寶
J34nB311_p0787a12║【圖】
J34nB311_p0787a13║
J34nB311_p0787a14║
J34nB311_p0787a15║
J34nB311_p0787a16║
J34nB311_p0787a17║
J34nB311_p0787a18║
J34nB311_p0787a19║
J34nB311_p0787a20║
J34nB311_p0787a21║師寶
J34nB311_p0787a22║【圖】
J34nB311_p0787a23║
J34nB311_p0787a24║
J34nB311_p0787a25║
J34nB311_p0787a26║
J34nB311_p0787a27║
J34nB311_p0787a28║
J34nB311_p0787a29║
J34nB311_p0787a30║
J34nB311_p0787b01║自開闢來，神聖繼天立極、參贊位育者，始終不過盤
J34nB311_p0787b02║古統十二人，如一日有十二時，一年有十二月，推之
J34nB311_p0787b03║萬古，常不忒也。特立此圖，懸象昭示，則吾與萬世聖
J34nB311_p0787b04║神儼然同堂未散，可不自觀自察而奮勵之哉？今人
J34nB311_p0787b05║所以不能為神聖者，以心幾不能精一，師法不能時
J34nB311_p0787b06║中，知行不能大成，所以人心愈殘，治道愈亂，世情愈
J34nB311_p0787b07║迷，終難反古也。神聖能善用易道而自治治人，以知
J34nB311_p0787b08║陰陽偏勝而成迷亂，乃使剛柔相濟、水火交資，故性
J34nB311_p0787b09║情中和而天地化育也。使人能一心皈依此聖教師，
J34nB311_p0787b10║于十二時中不至偏勝，則人心可純、道術可正，長夜
J34nB311_p0787b11║可以復旦矣。孟子云：「養心莫善于寡欲。」正以世人多
J34nB311_p0787b12║欲而自雜亂，故不能帥一其志氣以充塞乎天地。所
J34nB311_p0787b13║以古之欲明明德於天下者，必先專其格致而寡其
J34nB311_p0787b14║所欲，始能充此大欲以從心而不踰矩也。噫！此九一
J34nB311_p0787b15║之宗，庸詎非萬古寡君寡師之所以寡欲寡過于天
J34nB311_p0787b16║下之道也哉？
J34nB311_p0787b17║人者，天地之心。人不立極而用時宜，則立天之道、
J34nB311_p0787b18║立地之道，又是誰耶？《易》曰：「天下之理得而成位乎
J34nB311_p0787b19║中，溥博淵泉而時出之。」時中之幾，深哉神哉！十二
J34nB311_p0787b20║時藏閏為十三，則數度之幾也。門人大然識。
J34nB311_p0787b21║河圖
J34nB311_p0787b22║【圖】
J34nB311_p0787b23║
J34nB311_p0787b24║
J34nB311_p0787b25║
J34nB311_p0787b26║
J34nB311_p0787b27║
J34nB311_p0787b28║
J34nB311_p0787b29║
J34nB311_p0787b30║
J34nB311_p0787c01║河圖衍義
J34nB311_p0787c02║河圖、洛書，各具先天後天體用，互相參兩，錯綜而成
J34nB311_p0787c03║太極之性德，即人心中皆具太極，陰陽五行，互相生
J34nB311_p0787c04║成，秩序變化，本性天然如是也。如為君為師者，必須
J34nB311_p0787c05║于未發之前省察，一念纔動，皆當互具五德而不偏
J34nB311_p0787c06║陷，則能致中和而參贊位育，使天下古今皆得成此
J34nB311_p0787c07║性命之正矣。
J34nB311_p0787c08║河圖，天包地也，一六三八，二七四九，運于四方，五與
J34nB311_p0787c09║十居中，以圓涵方。天道下降，陽生于下，始北次東，故
J34nB311_p0787c10║一與三生數居之；自內而外，歷南終西，故七與九成
J34nB311_p0787c11║數居之。地道上升，陰生于上，始南次西，故二與四生
J34nB311_p0787c12║數居之；自內而外，歷北終東，故六與八成數居之。
J34nB311_p0787c13║一六水表智之淵，二七火表禮之明，三八木表仁之
J34nB311_p0787c14║生，四九金表義之成，五十土表信之蘊，此概也。一行
J34nB311_p0787c15║各具五行，一德各具五德，隨舉可見，而言不頓彰，故
J34nB311_p0787c16║不得不配以表之。乾止言四德，而藏中旋邊，元亨利
J34nB311_p0787c17║貞，以信土而居智水之位，下襲即以上律，而乾知大
J34nB311_p0787c18║始之智以統之，故曰乾元亨利貞。孔子以春夏秋冬
J34nB311_p0787c19║表之，而坤以西南東北盤之，實則縱橫上下，無中無
J34nB311_p0787c20║邊，而宇中有宙、宙中有宇，合觀而總別一際矣。聰明
J34nB311_p0787c21║睿智，至誠有臨，非天藏中土，人受中生，一點靈明，本
J34nB311_p0787c22║不可欺，為信知大始之乾乎？文理密察，智能折攝，蓋
J34nB311_p0787c23║致廣大必盡精微，蒙泉習坎，潛用之幾，貴過冬關，而
J34nB311_p0787c24║十二時皆子時也。齋莊中正，禮以相見，合內外而適
J34nB311_p0787c25║品節，克復之後，交泰文明矣。寬裕溫柔，春和長養，帝
J34nB311_p0787c26║出震而轉巽風，金木相刑，以克制為成器，而學問冥
J34nB311_p0787c27║升，全樹全仁，享其花實矣。發強剛毅，義能裁成，執精
J34nB311_p0787c28║一而措時宜，金剛純粹，即博即約，麗澤收成，大矣哉！
J34nB311_p0787c29║大抵卯酉日月之門，仁包義決，所以藏智用于北，而
J34nB311_p0787c30║顯復禮于南也。子午南北之樞，智崇而潛于下學，禮
J34nB311_p0788a01║卑而峻極光明，所以主春秋之中和，而享其生成也。
J34nB311_p0788a02║天藏土中，人受其蘊，中以旁通坤艮，補二氣之有餘
J34nB311_p0788a03║不足，而燥潤交濟，號曰環中，苟舍四時，寧有歲乎？此
J34nB311_p0788a04║河洛以中五約示，而統類皆備，惜人習不察耳。
J34nB311_p0788a05║就天地生成之數而衍之，一多費隱，先後玅協，顯仁
J34nB311_p0788a06║藏用，代明錯行，中邊回互，歷然寂然。先聖表出，使人
J34nB311_p0788a07║觀玩引觸，原始反終，而慎危微精一之幾也。德性本
J34nB311_p0788a08║具，但不能終日乾乾，以自尊之修辭立誠，而問學知
J34nB311_p0788a09║味耳。去聖時遙，賴此神象微言，或有觀感而興起也
J34nB311_p0788a10║夫。
J34nB311_p0788a11║洛書
J34nB311_p0788a12║【圖】
J34nB311_p0788a13║
J34nB311_p0788a14║
J34nB311_p0788a15║
J34nB311_p0788a16║
J34nB311_p0788a17║
J34nB311_p0788a18║
J34nB311_p0788a19║
J34nB311_p0788a20║
J34nB311_p0788a21║洛書衍義
J34nB311_p0788a22║洛書以九為宗，以中為體，以一為元。一是陽之始，智
J34nB311_p0788a23║水初生為始覺，乃潛龍之來復。三是陽之少，仁木方
J34nB311_p0788a24║長為自覺，乃見龍之帝出。七是陽之壯，義金正堅為
J34nB311_p0788a25║覺他，乃惕躍之乘時。九是陽之終，禮火還原為滿覺，
J34nB311_p0788a26║乃亢龍之用九。上位乃後天離、先天乾，聖人居之則
J34nB311_p0788a27║尊高無輔，小人居之則過亢傲驕，是以動而有悔。惟
J34nB311_p0788a28║能用九使天道下濟，則位育光明矣。故五為陽之中，
J34nB311_p0788a29║信土大成為正覺，乃飛龍之出治。蓋陰為陽所統，陽
J34nB311_p0788a30║能始終用九以見天，則陰必能始終用六順承天行。
J34nB311_p0788b01║故陰以從九君而喪其陰朋，為陽之用臣，以終于東
J34nB311_p0788b02║北之有慶。二是陰之始，而側居西南，以九陽終于午
J34nB311_p0788b03║中，而陰承午中生之為姤，而側居傍隅。在河圖雖居
J34nB311_p0788b04║正午，而在上九之下，為臣奉君之象，故乘得陽火之
J34nB311_p0788b05║餘，如月之無光，以承日之陽為光，故地二屬火。于洛
J34nB311_p0788b06║書側居西南，為先天巽、後天坤，皆得臣子遜順之義。
J34nB311_p0788b07║以非禮勿視，輔禮而履霜。四是陰之少，側居東南，為
J34nB311_p0788b08║先天兌，後天巽。以非禮勿言，輔仁而括囊。八是陰之
J34nB311_p0788b09║壯，側居東北，為先天震，後天艮。以非禮勿動，輔信而
J34nB311_p0788b10║含章。六是陰之中，側居西北，為先天艮，後天乾。以非
J34nB311_p0788b11║禮勿聽，輔智而直方。十是陰之終，伏而不見。在河圖
J34nB311_p0788b12║則具十而輔五居中，在洛書用九而攝之。故十陰有
J34nB311_p0788b13║美，而推之于君，不敢自居為德。蓋臣子為股肱之任，
J34nB311_p0788b14║惟暢于四支而成事業。故孔子以大哉乾元之君，稱
J34nB311_p0788b15║唐堯虞舜能則天。以至哉坤元之德，稱泰伯文王能
J34nB311_p0788b16║忠孝。而天尊地卑，八卦成列，於人倫之道，各有定位
J34nB311_p0788b17║矣。吾以尊火為宗，蓋火乃乾陽上載之九，無極之元，
J34nB311_p0788b18║是天之明命，為先天資始之主。潛于太極，為九五之
J34nB311_p0788b19║黃中，以能通理而資生萬物。故後天之陰陽五行，皆
J34nB311_p0788b20║從此為時出。故中庸以至誠為經綸天下之大經，立
J34nB311_p0788b21║天下之大本，知天地之化育。所謂肫肫其仁者，指此
J34nB311_p0788b22║中體為潛龍勿用之地，是未發之中也。淵淵其淵者，
J34nB311_p0788b23║是此陽龍之進德修業，欲乘時而上升也。浩浩其天
J34nB311_p0788b24║者，是此龍飛于九五，與天地合其德位，而化育萬物，
J34nB311_p0788b25║正為君以治天下，為師以教天下之時也。學聖人者，
J34nB311_p0788b26║必以上天之九為宗，太極之中為體，以坎中一陽為
J34nB311_p0788b27║元，則致知慎獨，不昧天地之心矣。故古之欲明明德
J34nB311_p0788b28║于天下，必先自致其知。能知此天一之智水所自出，
J34nB311_p0788b29║則能生仁木、生禮火、生信土、生義金，以至全五性之
J34nB311_p0788b30║德。今人不能逆知未發之中，安知危微精一之本于
J34nB311_p0788c01║慎獨哉。能知獨中有此神明之火，為吾上載無聲無
J34nB311_p0788c02║臭之天心，則知天道必須下降為二五之衷，然後溥
J34nB311_p0788c03║博淵泉而時出之，則可為民秉彝之有物有則也。人
J34nB311_p0788c04║既不知未發，又烏知方發之仁義禮智，為喜怒哀樂
J34nB311_p0788c05║而發，皆能中節哉。十化為一，用九于中，圖四破而書
J34nB311_p0788c06║加八，邊常顯而中常隱，河洛本不二也。吾先就人指
J34nB311_p0788c07║之，九為天命本覺之性，中為率性之德，一為慎獨之
J34nB311_p0788c08║幾。雖然如是，須時時觀象玩辭，返躬省習，以至得意
J34nB311_p0788c09║忘言，神純功化，千聖不傳之密，天地造化之權，皆備
J34nB311_p0788c10║于我九一之宗旨矣。
J34nB311_p0788c11║準伏羲先天八卦會孔聖配大學宗旨
J34nB311_p0788c12║【圖】
J34nB311_p0788c13║
J34nB311_p0788c14║
J34nB311_p0788c15║
J34nB311_p0788c16║
J34nB311_p0788c17║
J34nB311_p0788c18║
J34nB311_p0788c19║
J34nB311_p0788c20║
J34nB311_p0788c21║準文王後天八卦會乾象配中庸宗旨
J34nB311_p0788c22║【圖】
J34nB311_p0788c23║
J34nB311_p0788c24║
J34nB311_p0788c25║
J34nB311_p0788c26║
J34nB311_p0788c27║
J34nB311_p0788c28║
J34nB311_p0788c29║
J34nB311_p0788c30║
J34nB311_p0789a01║先天明體而用，卦爻自內而生；後天明用而體，卦爻
J34nB311_p0789a02║自外而生。此太極、兩儀、四象、八卦，及六十四爻爻，皆
J34nB311_p0789a03║具太極體用。在人之性命心身，與物形世界，無論太
J34nB311_p0789a04║小正偏，亦莫不全具太極體用。以人不自知，故念念
J34nB311_p0789a05║昧此體用。惟聖人於念念爻爻，知慎此獨，故能率修
J34nB311_p0789a06║而參天地；於念念爻爻，精一此中，故能致格而享天
J34nB311_p0789a07║命也。
J34nB311_p0789a08║有畫以後，皆後天也。先何在乎？神明者，即此後天而
J34nB311_p0789a09║先天不違也。綱宗既明，其本自立。時行擊節，善用者
J34nB311_p0789a10║誰？世以羲、文分先天、後天八卦久矣，故因而衍之。
J34nB311_p0789a11║是甚麼
J34nB311_p0789a12║【圖】
J34nB311_p0789a13║
J34nB311_p0789a14║
J34nB311_p0789a15║
J34nB311_p0789a16║
J34nB311_p0789a17║
J34nB311_p0789a18║
J34nB311_p0789a19║
J34nB311_p0789a20║
J34nB311_p0789a21║聖人未作易，此易理具在天地造物、人生性情之中。
J34nB311_p0789a22║既作易，則天地造物、人生性情具在易理之內。既已
J34nB311_p0789a23║具在彼中，何更作此易乎？善哉！正欲人知作易之故
J34nB311_p0789a24║也。天地造物是氣化所成，雖歷古今之變而不忒。人
J34nB311_p0789a25║生則有性情私欲，或變為狂、為迷、為僭、為逆，有至滅
J34nB311_p0789a26║身、滅頂、敗國者。聖人憂之，故法天地造化之無私，準
J34nB311_p0789a27║陰陽變易之不忒，設象繫辭，使人觀玩以返情而化
J34nB311_p0789a28║私，率性以合道而還天命之真常。是則聖人之功高
J34nB311_p0789a29║天地，以能設教也。易者，古今設教之祖也。易不設太
J34nB311_p0789a30║極而首設乾坤者，太極乃天命真常之體，本無為也。
J34nB311_p0789b01║人生之私欲，以情也。乾坤能率情于性，則太極本自
J34nB311_p0789b02║天然于其中矣。是故設乾坤以明天地人物因性情
J34nB311_p0789b03║之動靜為變易。性元不變而情變，情有動靜、有善惡、
J34nB311_p0789b04║有吉凶、有逆順，以故繼善官天而設教，祗是收攝調
J34nB311_p0789b05║治其情欲，使千變萬化不失其性之本常而已。以故
J34nB311_p0789b06║乾坤為八八始終綱領，乾坤綱領惟在用九、用六之
J34nB311_p0789b07║一用字。能用此一用字，則千聖設教之本、率性之功
J34nB311_p0789b08║皆在是矣。百姓小人又何知有此用哉？如乾初九不
J34nB311_p0789b09║能用九，則潛龍既為妄所用，不能慎獨于未發，則不
J34nB311_p0789b10║能于九二出見，有利見之文明也。二不能用九，則于
J34nB311_p0789b11║三不能乾乾行事，以至于躍也。四不能用九，以進退
J34nB311_p0789b12║修德，則不能于九五飛天而出治也。五不能用九，則
J34nB311_p0789b13║不能于亢而無悔也。上亢能用九，則不以尊貴自傲，
J34nB311_p0789b14║禮絕百僚而為頂墮，又能以乾道下濟為復、泰、姤、坤，
J34nB311_p0789b15║以承順天行也。坤初六不能用六，則不免于履霜為
J34nB311_p0789b16║堅冰，如臣子不能以微漸自戒，而弒逆滅身矣。惟初
J34nB311_p0789b17║六能用，則于二為直方，于三為含章，于四為括囊，于
J34nB311_p0789b18║五為元吉，于六則無嫌疑也。龍戰之象，天道人事皆
J34nB311_p0789b19║有勢極之候，惟藏用九于用六者，能知而調御之，故
J34nB311_p0789b20║曰六十四卦，卦卦是一大公案，爻爻是一小公案。能
J34nB311_p0789b21║用于未發而神純者，乃大聖大賢，為元亨利亨也。用
J34nB311_p0789b22║于方發而中節者，乃賢人君子之吉利貞無咎也。用
J34nB311_p0789b23║于已發而遷改者，乃善人平人，可悔吝之災不害也。
J34nB311_p0789b24║不能用者，則無忌憚行險小人，小則為悔為吝，大則
J34nB311_p0789b25║為凶災為敗亡也。蓋有百姓之慎修焉，有宰輔之慎
J34nB311_p0789b26║修焉，有善人君子之慎修焉，有大聖大賢為君為師
J34nB311_p0789b27║之慎修焉，有一世君師之慎修焉，有為天下萬世君
J34nB311_p0789b28║師之慎修焉，此作易之諸大聖，蓋與天地古今而無
J34nB311_p0789b29║息者也。其道甚大，百物不廢，懼以終始，其要無咎。此
J34nB311_p0789b30║中條理，歷然寂然，誰是靜正而神明其故者乎？
J34nB311_p0789c01║靈山公衍
J34nB311_p0789c02║李盤問曰：「伏羲止畫方圓圖，不說太極，何也？」師曰：「大
J34nB311_p0789c03║易不說太極，首說乾坤者，太極不離陰陽，離陰陽無
J34nB311_p0789c04║太極也。舉陽則陰在陽中，舉陰則陽在陰中，惟乾坤
J34nB311_p0789c05║無變易，純一統天，其餘六子則破體不純而有變易，
J34nB311_p0789c06║然亦不離乎陰陽太極。欲深明此宗旨，須先明太極
J34nB311_p0789c07║為第一層，陰陽為第二層，有悟一不成二不是者乎？
J34nB311_p0789c08║不必語矣。此話且住，今就第二層中，當約二儀、四象、
J34nB311_p0789c09║八卦為內三層，十六卦、三十二卦、六十四卦為外三
J34nB311_p0789c10║層，是謂六虛實，無內外。過此已往，則重重涉入，巧曆
J34nB311_p0789c11║所不能計也。雖然，饒有千層萬層，祗是兼三才而交
J34nB311_p0789c12║其三其兩，秪是第一層中沖深含攝之寂感也。寂感
J34nB311_p0789c13║之妙，即出于如來藏心，能妙悟之，何分儒釋？」郝子荊
J34nB311_p0789c14║曰：「如我輩圍老人坐，豈非各各占一卦耶？」師曰：「人人
J34nB311_p0789c15║物物各具大易全體，不特一身具一太極，即一毛孔
J34nB311_p0789c16║亦具一太極。汝纔發一兆，便落一卦，動一爻矣。汝一
J34nB311_p0789c17║念未兆，即伏羲、神禹、文王、周、孔亦無處窺測得汝，亦
J34nB311_p0789c18║無處彖象得汝，亦無一毫端可名太極者，況彼孫臏、
J34nB311_p0789c19║鬼谷空搖龜殼，其奈汝何？所謂吉凶悔吝生乎動。幾
J34nB311_p0789c20║者，動之微也。幾微不動，何生死、吉凶、善惡、苦樂之有？
J34nB311_p0789c21║是故聖人慎獨於未發，絕對待於睹聞聲臭之前。今
J34nB311_p0789c22║人既不慎獨，則隱微無主，肆念妄行，徒被他卦爻彖
J34nB311_p0789c23║象吉凶悔吝之所顛倒錯亂而已。是故聖帝明王之
J34nB311_p0789c24║道，皆取法于易，以致中和。易有不易則得中，不易有
J34nB311_p0789c25║易則得和。惟堯舜能允執厥中而和平，故能知人心
J34nB311_p0789c26║之危，道心之微。危微乃出入之幾，即天人之際也，可
J34nB311_p0789c27║但以人欲為險危解耶？天而不人，則能位而不能育；
J34nB311_p0789c28║人而不天，則能育而不能位。惟位乎中，則能育乎和；
J34nB311_p0789c29║惟位乎和，則能育乎中。吾嘗曰：堯舜之前，法度不齊，
J34nB311_p0789c30║荒唐不可述也；文武之後，法度大亂，支離不可憲也。
J34nB311_p0790a01║惟堯舜為中道之正始，故孔子祖述之；惟文武為和
J34nB311_p0790a02║道之正終，故孔子憲章之。上律下襲，于易已見。河洛
J34nB311_p0790a03║卦策，皆本然之條理，一貫可徵者也。俯仰遠近，莫不
J34nB311_p0790a04║同然。所謂法住法位，一切見成，代明錯行，覆載本具，
J34nB311_p0790a05║豈人力可造作哉？孔子生于周末，功高堯舜，文武正
J34nB311_p0790a06║在此時，顏曾思孟繼其後，使孔子之道大明，亦不愧
J34nB311_p0790a07║為弟子。三代而後，無幾人能窺其門墻，況有能窺其
J34nB311_p0790a08║堂奧者乎？」盤再拜請曰：「孔子之集大成，猶今日吾師
J34nB311_p0790a09║之明大易也。吾師開佛祖之面目，儒者未見為奇；惟
J34nB311_p0790a10║吾師開周孔之面目，儒者乃見為奇。幸勿吝慈悲，再
J34nB311_p0790a11║示大易之道，了此身心性命之法。」師曰：「諸公知大易
J34nB311_p0790a12║之道，本末不異、體用一如乎？體中有用，人不能見其
J34nB311_p0790a13║用，感而後見其用；用中有體，人不能見其體，寂而後
J34nB311_p0790a14║見其體。所謂寂然不動，體也，心性之理也；感而遂通，
J34nB311_p0790a15║用也，生死之法也。即感而寂，無生死之用，不為心性
J34nB311_p0790a16║之體；即寂而感，無心性之體，不為生死之用。感而非
J34nB311_p0790a17║感，生死寂然；寂而非寂，心性明妙。但世人只知後天
J34nB311_p0790a18║六層，八八六十四卦，盤面上趨避進退，不知即卦即
J34nB311_p0790a19║爻上透底，一針刺到根柢。先天一層，太極上一幾未
J34nB311_p0790a20║動之先，則本無陰陽，八八淆然也。惟吾真宗，不於盤
J34nB311_p0790a21║面上橫蕩而行，遇一卦，遇一爻，只是一針透底，則彼
J34nB311_p0790a22║吉者不能吉、凶者不能凶，陰者不能陰、陽者不能陽，
J34nB311_p0790a23║處處逢歸路、頭頭達故鄉，一根既返源，六根成解脫，
J34nB311_p0790a24║又何根根塵塵非常住真心哉？又何千波萬浪非一
J34nB311_p0790a25║水，千器萬皿非一金哉？能如此透悟根宗，先天自我
J34nB311_p0790a26║立命而天不違，後天自我順命而奉天時矣。雖然，不
J34nB311_p0790a27║可以我透針之言，瞎錐亂刺，不向自己性命上透脫。
J34nB311_p0790a28║如今人之用棒喝，是底也一棒喝，非底也一棒喝，更
J34nB311_p0790a29║無展事投機、生殺與奪之妙。如此瞎亂相欺，則千古
J34nB311_p0790a30║佛祖聖賢之大經大法，皆是一個儱侗東瓜禪，盲瞽
J34nB311_p0790b01║泥塊法，何有精一微危之妙道，能致中和位育乎？嗚
J34nB311_p0790b02║呼！安得洗心于密，極深研幾者，相與發明此道，以報
J34nB311_p0790b03║先聖之恩也耶？」諸公大喜禮謝。
J34nB311_p0790b04║伏羲圓圖
J34nB311_p0790b05║伏羲止畫此圖，未嘗標出太極。孔子標出之，而隨即
J34nB311_p0790b06║曰：「一陰一陽之謂道，繼之者善也，成之者性也。」祗如
J34nB311_p0790b07║此圖，何者是道？何者是善？何者是性耶？綸之則一卦
J34nB311_p0790b08║有一卦之時義，一爻有一爻之時義，絲毫不亂；彌之
J34nB311_p0790b09║則渾淪周遍，隨舉一物，皆全具也。神無方而物有則，
J34nB311_p0790b10║本自方圓同時，非默成神明者，孰能知之？
J34nB311_p0790b11║方圓費隱同時總別先後一際
J34nB311_p0790b12║【圖】
J34nB311_p0790b13║
J34nB311_p0790b14║
J34nB311_p0790b15║
J34nB311_p0790b16║
J34nB311_p0790b17║
J34nB311_p0790b18║
J34nB311_p0790b19║
J34nB311_p0790b20║
J34nB311_p0790b21║
J34nB311_p0790b22║
J34nB311_p0790b23║
J34nB311_p0790b24║
J34nB311_p0790b25║
J34nB311_p0790b26║
J34nB311_p0790b27║
J34nB311_p0790b28║
J34nB311_p0790b29║
J34nB311_p0790b30║
J34nB311_p0790c01║天界浪杖人全錄序
J34nB311_p0790c02║何為而有天地？何為而有日月？何為而有山川、草木、
J34nB311_p0790c03║人物、牝牡之類？此理耶？事耶？誰為之甄陶點染，而色
J34nB311_p0790c04║相萬殊，不可名象，不可方物，不可治齊耶？又誰於不
J34nB311_p0790c05║可名象中，而強名之曰天地、日月、山川、艸木、人物、牝
J34nB311_p0790c06║牡，分之則庶其類，而合之則一其致耶？又誰於不可
J34nB311_p0790c07║方物中而方物之，不可治齊中而治齊之？此伏羲、神
J34nB311_p0790c08║農、堯、舜、禹、湯、文、武之所由作也。故君相者，所以裁成
J34nB311_p0790c09║天地之道，輔相天地之宜，以左右民者也。自天道有
J34nB311_p0790c10║所不行，不得已而立之君；君道有所不行，又不得已
J34nB311_p0790c11║而立之師。君以佐天道之窮，而師又以佐君道之窮。
J34nB311_p0790c12║誰為為之？道是也。誰為任之？孔子是也。乃孔子之道
J34nB311_p0790c13║亦有時而窮，而佛氏之教又起而翼之，斯道遂無復
J34nB311_p0790c14║有遺恨矣。斯道無遺恨，而天地始有遺快也。說者謂
J34nB311_p0790c15║佛氏興而孔子之道衰，不知孔子之道不衰於秦、漢
J34nB311_p0790c16║之後，而衰於戰國之初；不衰於佛氏之興，而衰於異
J34nB311_p0790c17║端之盛。異端者誰？楊、墨、鄉愿之屬是也。今天下之學
J34nB311_p0790c18║鄉愿者眾矣，學楊、朱者又眾矣，即求一墨子且不可
J34nB311_p0790c19║得，乃硬坐後起之佛氏以當之，曰此即異端也，豈不
J34nB311_p0790c20║冤哉！或曰：「若如言，則儒者之說非乎？」曰：「果為程、朱之
J34nB311_p0790c21║儒，則闢之可也，不闢亦可也。程、朱懼儒門之淡泊也，
J34nB311_p0790c22║故闢佛以存儒。然使天下之儒皆如程、朱，則佛且不
J34nB311_p0790c23║作矣，又何闢焉？天地仁愛之心，知後世之儒必不皆
J34nB311_p0790c24║如程、朱也，故復生一佛教以翼之，佛氏之有功於孔
J34nB311_p0790c25║門者大矣。儒者苟不能如程、朱，不必闢佛，且不妨學
J34nB311_p0790c26║佛。學佛而有得於吾道，自有妙協之理，非必捐棄父
J34nB311_p0790c27║母妻子，披緇入山而後為佛也。」但今佛氏之教抑又
J34nB311_p0790c28║窮耳，或執滯於因果輪迴，或偷息於幽閑冥漠，豈唯
J34nB311_p0790c29║未窺其堂奧，亦且未入其籓籬也。豈唯士大夫，即秉
J34nB311_p0790c30║其傳者、講師、座主既死於言下，拈椎豎拂亦逐於聲
J34nB311_p0791a01║影，求一大徹悟、大休歇人，曹溪而下，若德山、巖頭、汾
J34nB311_p0791a02║陽、慈明之流，已如披沙揀金，又安望其立言垂世，若
J34nB311_p0791a03║釋迦當年與孔氏之教並垂不朽乎？明啟、禎間，覺浪
J34nB311_p0791a04║盛禪師起於八閩，嗣法東苑，決幾壽昌，手挈祖印，肩
J34nB311_p0791a05║荷佛乘，年三十即開法於興化，道風遠振，海內傾仰，
J34nB311_p0791a06║名公鉅卿莫不入室扣擊，俯首皈心，而笑峰然、藥地
J34nB311_p0791a07║智二大士則以宰官身現比丘相，稱師之嫡骨真子
J34nB311_p0791a08║也，豈不盛哉！夫師於佛法凋落之日，能使斯道復興，
J34nB311_p0791a09║天下士大夫氣宇如王，不可一世者，莫不折節師事
J34nB311_p0791a10║之，以至兒童婦女、販鬻屠沽之流，亦莫不知天下有
J34nB311_p0791a11║覺浪和尚者，蓋由其雙選之法足以佐斯道之窮也。
J34nB311_p0791a12║鳴弱冠時，讀唐荊川左編，始知有宗門下事，遂讀之，
J34nB311_p0791a13║不忍釋手。及見洞山价祖傳，有喜則不無，譬如糞掃
J34nB311_p0791a14║堆頭，拾得一顆明珠話，胸中躍然，然無從質問。偶洞
J34nB311_p0791a15║山募僧至，示以孤岩和尚語錄，乃作書舉以問岩，岩
J34nB311_p0791a16║答云：「巒峰奇秀，鶴不停機。」余於此有省。後參煦杲照
J34nB311_p0791a17║禪師，相隨數載，每於一棒一喝中，見臨濟之大機大
J34nB311_p0791a18║用。壬辰，客白門，謁杖人於天界，蒙許入室，咨決種種
J34nB311_p0791a19║妙論，快所未曾。從此廓然四達，於儒釋分合之際，及
J34nB311_p0791a20║古人言句，了然無疑矣。故自六經、四子之書，以至三
J34nB311_p0791a21║藏十二部、諸子百家，與神仙養生之術，略一寓目，略
J34nB311_p0791a22║一拈提，即有水乳之妙，然後知杖人之為我至也。嗣
J34nB311_p0791a23║後見諸善知識，不可勝記，然更求如杖人者，未有也。
J34nB311_p0791a24║辛亥春，入青原，與藥地和上坐語移日，和上命作杖
J34nB311_p0791a25║人全錄序。余以杖人語錄遍天下，諸先達長者如梅
J34nB311_p0791a26║長公、李夢白輩序之詳矣，余小子復何辭？但以余親
J34nB311_p0791a27║見杖人於二十年之前，今讀其全錄於二十年之後，
J34nB311_p0791a28║宛若面談，即不能如梅、李諸先生親炙之久，然視彼
J34nB311_p0791a29║聞而知者，則有分矣。故不辭固陋，輒弁數言於簡端，
J34nB311_p0791a30║使天下後世知釋迦而後，又有若杖人者，振起斯道
J34nB311_p0791b01║於不墜，且合儒釋為一家，視今日諸狂禪瞬目揚眉、
J34nB311_p0791b02║裝神嚇鬼者，不大相徑庭也哉？有志者學儒學佛，當
J34nB311_p0791b03║必知所興起矣。時
J34nB311_p0791b04║康熙辛亥孟夏之月，青原學人李鶴鳴拜題。
J34nB311_p0791b05║
J34nB311_p0791b06║
J34nB311_p0791b07║
J34nB311_p0791b08║
J34nB311_p0791b09║
J34nB311_p0791b10║
J34nB311_p0791b11║
J34nB311_p0791b12║
J34nB311_p0791b13║
J34nB311_p0791b14║
J34nB311_p0791b15║
J34nB311_p0791b16║
J34nB311_p0791b17║
J34nB311_p0791b18║
J34nB311_p0791b19║
J34nB311_p0791b20║
J34nB311_p0791b21║杖人翁全錄集要序
J34nB311_p0791b22║于百千光中，日為光大；于百千水中，海為水大；于百
J34nB311_p0791b23║千善知識中，浪杖人為善知識大。此非余之臆說也。
J34nB311_p0791b24║余嘗聞諸竺老和尚，而知其不至阿所好也。浪杖人
J34nB311_p0791b25║斯可以為過量大人已乎？然而人有過量，語無過量，
J34nB311_p0791b26║惟及量耳。蓋由乎度越尋常，謂之過；由乎適如本分，
J34nB311_p0791b27║而要歸切近，謂之及之。兩也，其實一致。今夫杖人，其
J34nB311_p0791b28║書滿家，其門目至于百有數十，豈不曰文彩全彰？乃
J34nB311_p0791b29║終日言而盡道，亦終日言而未始出吾宗，此則南華
J34nB311_p0791b30║聖人之先得其然者矣。如徒以簡帙褒重，有類夫取
J34nB311_p0791c01║精多、用物弘之為貴者，即彼怪尤，或能勉爾。顧狐之
J34nB311_p0791c02║嗚呼，似人聲，非人聲也，曷足聽聞？今日者，獅絃既張，
J34nB311_p0791c03║毒鼓更震，一唱三歎，偏正回互，靡不逢之。嘗試攬其
J34nB311_p0791c04║篇章，以循其經緯本末，雖使九變復貫，畢竟語忌十
J34nB311_p0791c05║成，洞上流風，于斯固為增華加厲焉耳。且如潔淨精
J34nB311_p0791c06║微，易之教也，先儒第謂之能不犯手，安在其有喙三
J34nB311_p0791c07║尺，而必為前朝斷舌之才也乎？若夫宋人立尊堯之
J34nB311_p0791c08║題，晉代高注莊之作，則杖人亦嘗從同。惟托孤一語，
J34nB311_p0791c09║于斯道絕續之際，恫乎其言之不獨以資談柄也。中
J34nB311_p0791c10║天午運，所不至與儵欻俱淪者，吾言將繫其九鼎，必
J34nB311_p0791c11║如是而後可以至于精矣，亦必如是而後可以至于
J34nB311_p0791c12║大矣。世稱文章卓詭，但為名家；其廣博而無涯際，始
J34nB311_p0791c13║為大家。名家之不及大家甚遠，即于不立文字而有
J34nB311_p0791c14║文字，從有文字而發揮其無文字者，何獨不然？此向
J34nB311_p0791c15║來明教、永明、覺範、大慧諸老之所由尚也。麻三斤、乾
J34nB311_p0791c16║矢橛、庭前柏樹子等，雖曰咬嚼不破，亦往往作避鋒
J34nB311_p0791c17║藏拙之地。有如文身、句身，一為無量、無量為一，即豈
J34nB311_p0791c18║得于此躲根？昔者三佛之門並高矣，而漸成窠窟。佛
J34nB311_p0791c19║鑑、佛眼座下，有為狗子叫、鵓鳩鳴者，有覷燈籠露柱、
J34nB311_p0791c20║指東畫西者，則佛果譏之，且自幸其無是病。夫狗子、
J34nB311_p0791c21║鵓鳩、燈籠露柱，無論不可為佛法，恐併不可為世諦。
J34nB311_p0791c22║杖人書都不若是，談性命則湥以出，語事理則洽以
J34nB311_p0791c23║該，三教既與為總持，兩戒復極其關切，于是而欲以
J34nB311_p0791c24║廉纖訿之不得，欲以綿密稱之抑猶未盡，是誠壽昌
J34nB311_p0791c25║古佛之內紹，而五宗諸大老之集成，遂入藏流通進
J34nB311_p0791c26║名家，而大家由此其選也。竊伏聞雙徑祖席，群眾歸
J34nB311_p0791c27║重，奠以不遷，此亦大日來仰、大海來朝之常事已耳。
J34nB311_p0791c28║而今乎青原，青原者，七祖道場也。自笑峰大師起之，
J34nB311_p0791c29║無可大師承之，其山益峻。兩大師固與竺和尚鼎足，
J34nB311_p0791c30║而全錄集要之刻，則無大師董其成。無大師高足弟
J34nB311_p0792a01║子，為余好友，洪浪遂興雙嶺以應之，得髓之義及于
J34nB311_p0792a02║膚功，則是其為日光九重，若海之前後左右際者，不
J34nB311_p0792a03║又多乎哉？余亦在杖人子光孫水之列而浮游，他日
J34nB311_p0792a04║失所依歸，顧十指中猶見佛面。孟子曰：「予未得為孔
J34nB311_p0792a05║子徒也。予私淑諸人也。」爰恭無大師之命而序之，其
J34nB311_p0792a06║言有止，亦姑以志其欣愧焉。
J34nB311_p0792a07║在道凡夫黎元寬法名興遠拜題
J34nB311_p0792a08║
J34nB311_p0792a09║
J34nB311_p0792a10║
J34nB311_p0792a11║
J34nB311_p0792a12║
J34nB311_p0792a13║
J34nB311_p0792a14║
J34nB311_p0792a15║
J34nB311_p0792a16║
J34nB311_p0792a17║
J34nB311_p0792a18║
J34nB311_p0792a19║
J34nB311_p0792a20║
J34nB311_p0792a21║
J34nB311_p0792a22║
J34nB311_p0792a23║
J34nB311_p0792a24║
J34nB311_p0792a25║
J34nB311_p0792a26║
J34nB311_p0792a27║
J34nB311_p0792a28║
J34nB311_p0792a29║
J34nB311_p0792a30║
J34nB311_p0792b01║杖門隨集（附全錄後）
J34nB311_p0792b02║
J34nB311_p0792b03║天界學人　大中陳丹衷　大斧毛　燦　編
J34nB311_p0792b04║天界紀聞
J34nB311_p0792b05║三大恩人
J34nB311_p0792b06║丁亥清和，積陰新霽，偶過丈室，適有少年求師開示，
J34nB311_p0792b07║師笑曰：「世間有三大恩人，一切眾生當面蹉過，不免
J34nB311_p0792b08║辜負他，甘墮下流。」少年問：「云何是三大恩人？」師曰：「極
J34nB311_p0792b09║貧、多病、大苦，添上個死字，是煆煉我身心的大爐鞴，
J34nB311_p0792b10║千金難買、萬劫難逢，不向此中打破關頭，巍巍堂堂
J34nB311_p0792b11║做個知恩報恩、頂天立地的好漢，反視如生冤家，百
J34nB311_p0792b12║計求脫，露盡醜拙，將貪、瞋、癡種種毒藥滿口吞下，縱
J34nB311_p0792b13║饒得金高北斗、五慾目恣，也是生鐵鑄就臭髑髏，諸
J34nB311_p0792b14║佛拱手，無可奈何。窮究病根紙緣，昧卻勤、儉兩字。」或
J34nB311_p0792b15║問：「止如勤、儉，中、下根人亦盡識得。」師云：「世人作勤，盡
J34nB311_p0792b16║是業識；世人作儉，一味慳毒。今為真勤、儉下個註腳，
J34nB311_p0792b17║曰公。勤而公，則為禹惜寸陰、周公待旦；儉而公，則為
J34nB311_p0792b18║顏子之庶乎屢空、武侯之澹泊明志。死則死盡一切
J34nB311_p0792b19║偷心，根塵消隕、六用不行，庶幾是動心忍性、增益不
J34nB311_p0792b20║能，世、出世大任一肩挑起，不負三位大恩人煆煉我
J34nB311_p0792b21║做人一番。汝亦知勤、儉、公三字是化難生恩之造物，
J34nB311_p0792b22║佛祖聖賢總跳不出此三者。秪如聖學博我以文，勤
J34nB311_p0792b23║也；約我以禮，儉也。一日克復，天下歸仁，非公而何？造
J34nB311_p0792b24║化之有春、夏，博我以文，勤也；造化之有秋、冬，約我以
J34nB311_p0792b25║禮，儉也。各正性命，德合無疆，又公到極處矣。一切聰
J34nB311_p0792b26║明男子遇此三大化難生恩之人，若肯拽轉鼻頭來，
J34nB311_p0792b27║定知老僧不是賺汝。」薛正平紀。
J34nB311_p0792b28║孔子棒
J34nB311_p0792b29║人只知宗門用棒，不知孔子善用棒，而棒棒見血且
J34nB311_p0792b30║無痕。如君子之道四，丘未能一焉，開頭遮一棒，直將
J34nB311_p0792c01║人纔生下地來便打透也。又散開棒打出四個未能
J34nB311_p0792c02║來，如父未能求子、君未能求臣、兄未能求弟、朋友未
J34nB311_p0792c03║能求先施，卻先棒棒打著為君、為父、為兄、為朋者，而
J34nB311_p0792c04║實棒棒打著為臣、為子、為弟、為友者，然而夫婦一倫
J34nB311_p0792c05║不打著，何不見此四者皆出於一夫婦乎？孔子所以
J34nB311_p0792c06║棒棒皆打著，求己不求人，則人皆有己，所以明頭來
J34nB311_p0792c07║也打著、暗頭來也打著、連架來也打著，直走入古廟
J34nB311_p0792c08║裏去，如閨閤中夫婦在黑鬼窟裏也憑空打著。呵呵！
J34nB311_p0792c09║痛快麼？又誰知死版上孔夫子解打此活棒乎？
J34nB311_p0792c10║一字法門
J34nB311_p0792c11║孔子懼，作《春秋》，即此懼字，能使萬世亂臣賊子懼。孟
J34nB311_p0792c12║子為此懼，故能距楊墨，闢邪說，使王道廓如，功不在
J34nB311_p0792c13║禹下。一部《中庸》，全在戒慎恐懼中提出此性。道教底
J34nB311_p0792c14║廣大光明，震爍天地，小人無忌憚，又何知懼哉？懼正
J34nB311_p0792c15║是小人良藥。能用此一字，即寸鐵殺人活人，開天闢
J34nB311_p0792c16║地也。如孝親孝字，恭己恭字，敬己敬字，皆千聖傳心
J34nB311_p0792c17║之學，又變為孔子之言。詩可以怨，怨字；莊生怒而飛，
J34nB311_p0792c18║怒字；與孟子文王一怒安天下，怒字，皆是自心中創
J34nB311_p0792c19║出造化來，變易天地人物。即此一字，為吹毛劍也可，
J34nB311_p0792c20║為塗毒鼓也可，為獅子吼也可，為九轉丹也可。若武
J34nB311_p0792c21║庫中利器，但能用得慣，如一指頭禪，便一生用之不
J34nB311_p0792c22║盡。千古人不能成大事者，只是不精一，雜用心。故寸
J34nB311_p0792c23║鐵殺人之語，也須是大猛烈漢子始得。
J34nB311_p0792c24║拈重閬
J34nB311_p0792c25║薛正平少誦《南華》「胞有重閬，心有天遊」，極愛其語，與
J34nB311_p0792c26║老氏合三十輻共一轂，當其無，有車之用，殆謂此也。
J34nB311_p0792c27║與學人語，都不能了。適宣州翟孝廉羽侯禮師，師云：
J34nB311_p0792c28║「向南昌曾與君拈胞有重聞義，尚能記否？」翟悚然。余
J34nB311_p0792c29║問：「當時云何舉似？」師云：「幼見雞抱卵，識得此義。卵殼
J34nB311_p0792c30║中著頂空處，是為重閬，人疑其不足處，正其有餘處。
J34nB311_p0793a01║天地化醇，生生之玅，盡從此出，卵胎皆然，卵特易見
J34nB311_p0793a02║耳。莊生欲示人天遊於未始有物之初，寄之重閬，故
J34nB311_p0793a03║又云：人之知者，恃息歸根。以踵孟子表之夜氣，九萬
J34nB311_p0793a04║里之怒，飛以六月息，故云：生物以息相吹。試觀世人
J34nB311_p0793a05║負重遠行，氣急殺人，放下擔子，低頭合眼，得剎那之
J34nB311_p0793a06║息，聳肩便起。」師作挑擔勢，中添邪許聲，復作歇擔勢，
J34nB311_p0793a07║笑云：「為莊生盡情吐露矣。」余聞躍然曰：「今日因師得
J34nB311_p0793a08║悟中孚一卦，乃大易關紐。坡公解易亦云：卵生為之
J34nB311_p0793a09║孚。孚之傳曰：柔在內而剛得中。孰知在內之柔，坎一
J34nB311_p0793a10║真陽重重包裹，流行兌澤巽風之中，變化生焉。子雲
J34nB311_p0793a11║之玄從中孚而起，良有以也。摩耶夫人腹中諸佛菩
J34nB311_p0793a12║薩往來問法，又極重閬之虛空不可思量矣。於此悟
J34nB311_p0793a13║入，則大衍之虛一不用，與叫不響山谷一切都了，非
J34nB311_p0793a14║師委曲譬喻不能剖塵拈出。」師頷之曰：「子可謂善於
J34nB311_p0793a15║引伸也。周子無極而太極，與邵子未嘗有無而未嘗
J34nB311_p0793a16║離乎有無，圓此一句有同異否？」智曰：「人身頂腦虛者
J34nB311_p0793a17║靈，醫經心不用而用小心，喉以管竅吐聲，鼓以閉空
J34nB311_p0793a18║為響，艸木之核仁皆兩片也，而生命藏其中，誰知質
J34nB311_p0793a19║測具通幾耶？曾格此否？」
J34nB311_p0793a20║拈先著
J34nB311_p0793a21║世、出世間法，只爭個先後著。《易》云：「幾者，動之微，吉之
J34nB311_p0793a22║先見者也。」天下事原有吉無凶，不認得吉之先見，便
J34nB311_p0793a23║變出凶來。師少年有詩云：「大聖有隱憂，乃知天下故。
J34nB311_p0793a24║坐折英雄心，能先其後步。」玅旨可參。陳旻昭與一奕
J34nB311_p0793a25║客到師方丈，通云：「是國手也。」師笑曰：「我雖不善奕，卻
J34nB311_p0793a26║識得碁中旨趣。」遂舉向詩，乃徐云：「世稱碁家國手，謂
J34nB311_p0793a27║著著是先著，玅在先存結兩個眼地步。若一個眼，便
J34nB311_p0793a28║是死局。太極之不死，玅在陰陽之交錯而不相奪；其
J34nB311_p0793a29║陰陽之不死，全在太極非虛非實也。蓋彼未下子時
J34nB311_p0793a30║已識得，末後得力著子，便緩緩地放在冷處。對局者
J34nB311_p0793b01║不知其殺活在手，只管東衝西突，到得應手不迭方
J34nB311_p0793b02║悟其玅，已箭過新羅矣。故曰：國手先著，玅在占得兩
J34nB311_p0793b03║個眼地步，其後步自不可破也。萬法皆然，學易者謂
J34nB311_p0793b04║之逆數。沛公與項王之成敗，也只爭遮些子。老氏有
J34nB311_p0793b05║言：『圖難於易，為大於細。』非識得後步，何以下手？第世
J34nB311_p0793b06║人不易曉耳。唯十九行碁路上幾點黑白子，將下未
J34nB311_p0793b07║下處，可以神而明之，便是英雄默而成之，了向上句
J34nB311_p0793b08║與末後句矣。一等拍盲禪，但問黑白未分前遮一著
J34nB311_p0793b09║子落在何處，卻以掀卻棋盤者，是豈不為撥無因果
J34nB311_p0793b10║之外道哉？他又安知未分前在何處乎？」旻昭勇躍，嘆
J34nB311_p0793b11║為聞所未聞。它日，竹關又舉：「旻昭因曰：『長生變勢，以
J34nB311_p0793b12║三個劫而兩持，其幾更玅。』」師笑曰：「人玅在兩個鼻孔，
J34nB311_p0793b13║便可合口而坐；捏卻鼻孔時，能不開口吐气耶？」
J34nB311_p0793b14║信近於義章
J34nB311_p0793b15║三代以上，有孝字，無學字。蓋學統於上，即覺字，即親
J34nB311_p0793b16║字，猶先天之良知能親切，可為宗，可以宗也。甚矣，有
J34nB311_p0793b17║若之似孔子也！既拈孝弟為仁之本，復從仁本中拈
J34nB311_p0793b18║出民生日用最親切處之親字，為禮義之宗本。孔子
J34nB311_p0793b19║告哀公曰：「仁者，人也，親親為大。義者，宜也，尊賢為大。
J34nB311_p0793b20║親親之殺，尊賢之等，禮所生也。」夫尊親與親民，是皆
J34nB311_p0793b21║因其天然，而不失其民生日用最親切處，立出種種
J34nB311_p0793b22║名，以為千聖制禮作樂所因之宗也。義豈遠乎哉？信
J34nB311_p0793b23║一近之，便言可復。禮豈遠乎哉？恭一近之，便遠恥辱。
J34nB311_p0793b24║近與親對，而義與禮與仁，俱從近中寫來，乃是吾人
J34nB311_p0793b25║最親切處。信因於義，恭因於禮，而此禮義，又皆因不
J34nB311_p0793b26║失其親，亦可立為宗旨，亦可與人師宗云爾，非是不
J34nB311_p0793b27║失可親之人也。唯識指出親見分、親緣緣分，言心外
J34nB311_p0793b28║無法可作耳。後來子夏、子游、子張欲以所事孔子事
J34nB311_p0793b29║有若，亦欲與商確舊聞、結集遺言，如阿難現佛身說
J34nB311_p0793b30║法，如是我聞亦有與人師宗處，使此宗旨不墜也。曾
J34nB311_p0793c01║子便拈出江漢秋陽，又無異九峰侍者遍殺首座，此
J34nB311_p0793c02║更有親切處。遂各建立有子夏之儒、子張之儒、有若
J34nB311_p0793c03║之儒、漆雕氏之儒，而統遂散。百年而孟子出，提出夫
J34nB311_p0793c04║子集大成以收歸大統，反復歎見知無人以聞知自
J34nB311_p0793c05║許，而昌黎謂軻死無得其傳，有以也。余有感於因不
J34nB311_p0793c06║失三字與亦可宗三字，以見聖人制心制義處、學者
J34nB311_p0793c07║之親切苦心處，故曰：因包因果，宗包統類，統包破立，
J34nB311_p0793c08║類包寂歷，親包親疏。主此者誰？惟善用心即得。
J34nB311_p0793c09║樂其可知
J34nB311_p0793c10║孔子聞韶，三月不知肉味，曰：「不圖為樂之至於斯也。」
J34nB311_p0793c11║看為字，不圖字上形容豁然，此豈是悟得聲音哉？正
J34nB311_p0793c12║如香嚴聞擊竹，豁然而悟，實不圖在聲音邊也。師摯
J34nB311_p0793c13║是上流人，孔子欲就聲音中指出向上，所以為樂之
J34nB311_p0793c14║宗。樂其可知，非謂樂可知，蓋欲其知所以為樂之至
J34nB311_p0793c15║於斯也。故告之曰：爾固自謂樂可知也，然亦知千聖
J34nB311_p0793c16║未作樂之先，此樂從何而生乎？知樂之為樂，不知樂
J34nB311_p0793c17║之所以為樂。若始作，知其翕如；從之，知其純如、皦如、
J34nB311_p0793c18║繹如。樂至此成矣，爾之知如是止已。未始之前有翕
J34nB311_p0793c19║如，爾知之乎？未從之先有純如、皦如、繹如，爾知之乎？
J34nB311_p0793c20║先王作樂崇德，聽之不聞，是誰於雷出地奮而薦取
J34nB311_p0793c21║夫子微意乎？莊生曰：「有成與虧者，昭文氏之鼓琴也。
J34nB311_p0793c22║簫韶九成，成於歷山之號泣；洋洋盈耳，成於敬止之
J34nB311_p0793c23║緝熙。若軒轅氏，何待張樂？」洞庭七聖俱迷，大地變作
J34nB311_p0793c24║琴聲矣。師摯於此徹去，遂逃之無何有之鄉，不識者
J34nB311_p0793c25║以為適齊云。
J34nB311_p0793c26║儀封人
J34nB311_p0793c27║封人見地最高，不惟荷簣諸人彀不及，即聖門高弟
J34nB311_p0793c28║亦當避三舍。弟子中識見超卓，顏子猶謂不容然後
J34nB311_p0793c29║見君子，如子貢卻虛擬一綏來動和功勳邊事描寫。
J34nB311_p0793c30║子之不可及，猶天之不可階而升，何異盲人摸象？乃
J34nB311_p0794a01║封人一見尼山面目，便識得天載鼻孔，想其平日憂
J34nB311_p0794a02║天憫人，一副肝腸無處告人。天下無道久矣，隱隱想
J34nB311_p0794a03║著個木鐸，自堯、舜以來，高懸天上，無人承當，卻落在
J34nB311_p0794a04║孔子手裏，無限慶幸。措辭不及，便欲向二三子吐出
J34nB311_p0794a05║自家肝腸，不免怪笑。諸人止具一隻眼，為得喪兩字
J34nB311_p0794a06║熱顢。余故曰：封人不特孔子之知己，亦天之知己。
J34nB311_p0794a07║晏平仲
J34nB311_p0794a08║晏子善交，得力全在與之一字，便有擇交、不輕交、不
J34nB311_p0794a09║苟且意在，故能始終其交，久不忘敬。若於夫子，不免
J34nB311_p0794a10║有累世之疑，遂畏而不敢與交也。夫子識其短處，不
J34nB311_p0794a11║揜其長處，故特拈出。想平仲雖好賢，定因石父告絕，
J34nB311_p0794a12║是以見賢益惕、執蓋同升。倘所交非壁立千仞之人，
J34nB311_p0794a13║不免曲江軟美一路，求其久而愛則有之，求其如臨
J34nB311_p0794a14║父師久而敬，不可必也。雖然，交固難言，善交如晏子，
J34nB311_p0794a15║猶屢失之。去齊，別北郭騷，騷曰：「勉之！」上車歎曰：「嬰之
J34nB311_p0794a16║亡，不知士甚矣！」迨反國，聞騷之自殺以白己也，復驚
J34nB311_p0794a17║歎曰：「嬰之亡也宜哉！愈不知士甚矣！」善財五十三善
J34nB311_p0794a18║友亦從展轉得來，非伸兩手便能摸著鼻孔，擇交者
J34nB311_p0794a19║不可不知。馮鳳山云：「見執蓋者則薦之，遇孔子則沮
J34nB311_p0794a20║之，勘到鼻端，挧挧然矣。」旻昭曰：「孔子忘其沮而稱之，
J34nB311_p0794a21║此所以為聖人也。管、鮑乃是過情之事，獨舉此者，以
J34nB311_p0794a22║久敬為無弊耳。」
J34nB311_p0794a23║孰謂微生高直
J34nB311_p0794a24║夫子歎世人不識直，特借微生乞醯，點醒世人耳。此
J34nB311_p0794a25║非舉微生之過，亦非為微生雪屈也。人之生也直，直
J34nB311_p0794a26║者，率性之謂，似乎拈來便是。乃子又云：「敬以直內。」則
J34nB311_p0794a27║直不在徑情。天之大生曰動直，君子之安人安百姓，
J34nB311_p0794a28║在集義敬禮。而合觀之，直之中有不可思議玅用，即
J34nB311_p0794a29║如父為子隱，與直相反，子則云直在其中矣。若微生
J34nB311_p0794a30║高乞醯一事，子以為無害其直，試味孰謂二字，無限
J34nB311_p0794b01║嗟嘆，非捉得其敗缺。想當時或之乞，必有不得已而
J34nB311_p0794b02║乞，故高之應，亦不得已而應。子蓋委婉其詞曰：那個
J34nB311_p0794b03║說微生高是直人？乃於其乞醯一事，婉轉若此，政喜
J34nB311_p0794b04║其任行胸臆，不在區區形跡上矯情鎮物，如世間所
J34nB311_p0794b05║稱直。是故好直者，必須好學，於此可思。正平云：「嘗看
J34nB311_p0794b06║《世說》，裴叔則歲請二國租錢，卹中表之貧。或議其乞
J34nB311_p0794b07║物行惠，裴曰：『不然，損其餘，補不足，天之道也。』《名士傳》
J34nB311_p0794b08║謂叔則行已取予，任心而動，不顧毀譽，皆此類。知此，
J34nB311_p0794b09║便識夫子不抹殺微生高意。」師微笑。
J34nB311_p0794b10║舜禹之有天下章
J34nB311_p0794b11║師笑曰：「與之一字，千古未夢見，孟子略識得。曰：君子
J34nB311_p0794b12║有三樂，而王天下不與存焉。與作與奪之與。試為問
J34nB311_p0794b13║曰：舜、禹之有天下也，孰與之？曰：舜、禹之有天下，不待
J34nB311_p0794b14║耕稼陶漁，胼手胝足時便已具足。由是而觀，湯有天
J34nB311_p0794b15║下，非關放伐；武有天下，不待征誅；桀、紂失天下，原自
J34nB311_p0794b16║不曾有，非是被人奪卻。如此，則不特人不能與，天亦
J34nB311_p0794b17║不能與也。是知君子有三樂，皆是自己性命作得主
J34nB311_p0794b18║中來的，即與木石居，與鹿豕遊，未嘗不與舜、禹把臂
J34nB311_p0794b19║共行也。」
J34nB311_p0794b20║事君數章
J34nB311_p0794b21║數，非頻數之數，乃煩數之數，謂微細瑣碎，不關係事。
J34nB311_p0794b22║大臣以道事君，責難陳善；君子處友，忠告善道。必具
J34nB311_p0794b23║大手眼，大展演，自然水乳合，方為忠臣、為益友。即云
J34nB311_p0794b24║不可則止，亦不是冷眼覷他，直重下鍼盤，別尋龍穴
J34nB311_p0794b25║耳。若只瑣瑣屑屑小處去賣直沽名，辱與疏隨之矣。
J34nB311_p0794b26║如孔子與原壤友，壤方母死而歌，罪不勝責，正於夷
J34nB311_p0794b27║俟時訶責之。幼而不孫弟，禮不為我輩設也；長而無
J34nB311_p0794b28║述，為谿為谷也；老而不死，出死入生也。三者乃原壤
J34nB311_p0794b29║生平大得意處，此不過自了漢，故呼之為賊。狄梁公
J34nB311_p0794b30║事女主，日夜苦心，指天誓日，只有廬陵一案，若貌似
J34nB311_p0794c01║蓮花之六郎，一切穢濁不堪直視之狗彘，此大聖大
J34nB311_p0794c02║賢事主處友之機權。故曰：君子見其遠者大者，小人
J34nB311_p0794c03║見其小者近者。即衲子輩事師交友，亦須別具一隻
J34nB311_p0794c04║參學眼。潘達曰：「亦有小處近處極關係者。」
J34nB311_p0794c05║仰之彌高章
J34nB311_p0794c06║高堅前後認為歎道者固錯，謂歎自家工夫無捉摸
J34nB311_p0794c07║者亦錯。顏子初時不知道之在我，只將我去求道，又
J34nB311_p0794c08║認作聖人可以一蹴而至，嘗自云：「夫子步亦步，趨亦
J34nB311_p0794c09║趨，夫子絕塵而奔，回且瞠乎其後。」只遮瞠乎其後處，
J34nB311_p0794c10║正是出身活路，不知卻坐在此處，反以為不及，此是
J34nB311_p0794c11║學道通病。待得夫子拽轉他鼻頭來，始覺開眼也是，
J34nB311_p0794c12║合眼也是，方悟夫子循循善誘，博我者還是我自家
J34nB311_p0794c13║的文，約我者還是我自家的禮，到遮裏不能親自見
J34nB311_p0794c14║我，便罷手不得，直是聰明才智一毫用不著。斯時於
J34nB311_p0794c15║山窮水盡處瞥地開眼，原來只在遮裏，所謂渠今正
J34nB311_p0794c16║是我，我今不是渠，如有所立卓爾，雖欲從而末由，正
J34nB311_p0794c17║是放身命處，不復如從前向外馳求，乃知為人由己
J34nB311_p0794c18║而由人乎底意方透，可謂極善形容。自述悟由始終
J34nB311_p0794c19║得力行狀，特地與夫子拈此一瓣香，以酬直指我心
J34nB311_p0794c20║一點法乳之恩耳。使非萬分勇猛於反己，何能至是
J34nB311_p0794c21║哉？是以顏氏子歿，夫子不勝歎息曰：「惜乎！吾見其進，
J34nB311_p0794c22║未見其止。」使顏子不死，而遇人逢時，又不知作何大
J34nB311_p0794c23║事業。
J34nB311_p0794c24║以德報怨章
J34nB311_p0794c25║以德報怨，此大聖人事，亦老氏之言也。彼見當時瞋
J34nB311_p0794c26║毒熾盛，睚眥殺人，思以救之。譬如人患熱病，將冷水
J34nB311_p0794c27║當頭一潑，暫時得蘇，熱終內伏。不若夫子先與提清
J34nB311_p0794c28║脈絡，曰：「何以報德？」又向德中揭出直，直中揭出德，又
J34nB311_p0794c29║玅於怨中揭出直來。不揭出直來，則天下盡陷於不
J34nB311_p0794c30║仁不義，無一人能存性生之直也。夫子嘗云：「詩可以
J34nB311_p0795a01║怨。」怨者，天地之義氣。立己處人，有一毫不合於德義，
J34nB311_p0795a02║則自怨自艾，自不容己。艾，藥也。人無恥而不自怨，則
J34nB311_p0795a03║是大聖拱手，不可救藥之人也。不知怨，則不知興，并
J34nB311_p0795a04║不知德矣。立個方便，曰：以直報怨，以德報德。蓋犯而
J34nB311_p0795a05║無校，橫逆必反，此克己強恕事，不可以恩怨一概溷
J34nB311_p0795a06║濫。記曰：君父之仇，不共戴天；兄弟之仇，不反兵而鬥；
J34nB311_p0795a07║朋友之仇，主人能則執兵隨其後，是之為直。直是吾
J34nB311_p0795a08║心之天理生性，不可滅也。人無此，則彼此倫常絕矣。
J34nB311_p0795a09║賴天有怨報之直，故天下多不敢行不義，且使不義
J34nB311_p0795a10║者知有義也。即如戒經瞋不報瞋，獨於君親云不加
J34nB311_p0795a11║報。不加者，亦適相當，亦不可更有加於君父，即子之
J34nB311_p0795a12║所云直也。雲棲大師《梵網發隱》，亦於此分疏明白，云：
J34nB311_p0795a13║「佛法不曾教忠臣孝子忘了君親。」余嘗謂：堯薦舜，舜
J34nB311_p0795a14║薦禹，而天受之，方當得德報；湯之鳴條，武之牧野，順
J34nB311_p0795a15║天休命，方當得直報。復笑云：「老僧今日太直，又不忌
J34nB311_p0795a16║口。」
J34nB311_p0795a17║善人之道章
J34nB311_p0795a18║莊生云：絕跡易，無行地難。古人有踐跡而入室者，有
J34nB311_p0795a19║不踐跡而入室者。孔子蓋提跡室，架起兩頭，善人遊
J34nB311_p0795a20║行其中，所謂香象渡河，擺脫纏鎖，不惟跡之一字不
J34nB311_p0795a21║肯黏著，即室之一字亦欲掃除，似與狂簡相類而絕
J34nB311_p0795a22║不同。狂簡以氣魄用事，善人以清明純粹用事，是以
J34nB311_p0795a23║聖人思之不置。如云：「善人為邦，至於百年之後，其遺
J34nB311_p0795a24║風餘烈，亦足以勝殘去殺；善人教民，七年可以即戎。」
J34nB311_p0795a25║煞有作略。善人所有，似乎狂簡所無。惟孟子解得善
J34nB311_p0795a26║字最親切，曰：「可欲之謂善。」可欲二字，從孔子「繼之者
J34nB311_p0795a27║善也」來。是善人者，乃善繼天之志者也，豈不可欲？若
J34nB311_p0795a28║止質美，猶是孟子所謂未免鄉人君子憂之，何可欲
J34nB311_p0795a29║之有？只因善字不明，誤殺世上多少人。子張一問大
J34nB311_p0795a30║奇，孔子答他，可謂不負來機。同鄉林子過訪，因問：「和
J34nB311_p0795b01║尚何時還鄉去？」師笑曰：「歸恐作鄉愿。」曰：「何故又笑？」曰：
J34nB311_p0795b02║「狂、狷、中行，各有本色。欲學進取為狂，則是狂之鄉愿；
J34nB311_p0795b03║欲學有所不敢為之狷，即狷之鄉愿；學不狂不狷為
J34nB311_p0795b04║中行，即中行之鄉愿。故孔子以為亂德。德者，本色也。
J34nB311_p0795b05║即同人於宗亦吝，所謂認著法身即墮也，況其他乎？」
J34nB311_p0795b06║林子訝之。師曰：「待我還鄉時，向汝道破。」
J34nB311_p0795b07║戒慎恐懼是作聖宗旨
J34nB311_p0795b08║師云：「聖人之學，關於性命者，獨是有個戒慎恐懼，無
J34nB311_p0795b09║論未發已發，皆可以致中和而成位育。如不知有戒
J34nB311_p0795b10║慎，便是無忌憚之人，不待到放僻邪侈，也不見堯、舜，
J34nB311_p0795b11║只是個競競業業，所以成堯、舜。即如曾子，到啟手足
J34nB311_p0795b12║時，只云戰戰競競，如臨深淵，如履薄冰，所以能全其
J34nB311_p0795b13║始終。既謂之如，則非有深淵而能臨之戰戰，非有薄
J34nB311_p0795b14║冰而能履之競競。世人全身沒在深淵、墮在薄冰，而
J34nB311_p0795b15║且放肆無忌，所謂人皆曰予智，驅而納諸罟獲陷阱
J34nB311_p0795b16║之中，而莫之知避也，豈不重可哀乎？孟子善於警策，
J34nB311_p0795b17║曰：『人之所以異於禽獸者幾希，君子存之，小人去之。』
J34nB311_p0795b18║存去二字，尤嚴於斧鉞。一存便是戒懼於時中，一去
J34nB311_p0795b19║便是無忌憚而乖戾，此正是克念作聖，罔念作狂之
J34nB311_p0795b20║幾希也。世人雖曰讀書習禮，設教行道，於此中心稍
J34nB311_p0795b21║無戒慎之密，縱有一切經綸事業，無非是雜霸無忌
J34nB311_p0795b22║憚之虛詐，何曾知有精一中和、勤儉易簡之宗旨？既
J34nB311_p0795b23║不知此，則不免相習虛詐，舉世如狂，而載胥及溺，何
J34nB311_p0795b24║曾於生死性命有可救援哉？欲求救援之法，亦不過
J34nB311_p0795b25║戒慎恐懼而已矣。」旻於是驚起而問曰：「只如能戒懼
J34nB311_p0795b26║而致位育，後更作何保任？」師笑曰：「那得輕易到此？如
J34nB311_p0795b27║果到得位育境界，正好十分戒懼也。不見道橫按鏌
J34nB311_p0795b28║耶傳正令，太平寰宇斬癡頑乎？」
J34nB311_p0795b29║論怨
J34nB311_p0795b30║孔子言詩，雖興觀群怨並發其秘密藏，而純歸於一
J34nB311_p0795c01║怨字。此怨乃能以天地人物不平之氣，保合天人性
J34nB311_p0795c02║情之太和，則怨字又愈於元亨利貞貞字。元亨利貞
J34nB311_p0795c03║明天性自然流行之氣，此怨字發人情後天之密，非
J34nB311_p0795c04║到怨處不足以興、不足以觀、不足以群，到群又不能
J34nB311_p0795c05║不怨，不怨則不能歸根復命於絕後重甦，亦不能使
J34nB311_p0795c06║貞下起元為可興可觀也。予以莊生善怒字、屈原善
J34nB311_p0795c07║怨字、孟子尤善怨怒二字，蓋未有怨而不怒、怒而不
J34nB311_p0795c08║怨也。莊子以怒而飛，怒者其誰？艸木怒生，達其怒心，
J34nB311_p0795c09║即達其怒心尤玅，盡怒者其誰也？屈子怨而不怨，則
J34nB311_p0795c10║怨即怒也，不見離騷皆不平之怨耶？孟子云：「一怒而
J34nB311_p0795c11║安天下。」又以舜如怨如暴，以自求其不得於父母之
J34nB311_p0795c12║故；太甲自怨自艾，終得阿衡之意。凡皆以怨怒成此
J34nB311_p0795c13║浩然之氣，如大易以地雷復為見天地之心，怒莫若
J34nB311_p0795c14║雷，至於雷電敕法，帝出乎震，震驚百里，摩蕩八八六
J34nB311_p0795c15║十四卦，皆從震發怒機，此大易又為一部怨怒之府。
J34nB311_p0795c16║即堯不得其子而舉於舜，非怨怒而何能如此神遠
J34nB311_p0795c17║哉！舜以怨而得底豫，禹以父鯀殛死而治平水土，何
J34nB311_p0795c18║怨如之？即湯、武以臣伐君，不避慚德，何等怨怒耶？文
J34nB311_p0795c19║王拘於羑里，口無怨言，而此中之怨艾，至以一怒安
J34nB311_p0795c20║天下，何如？若周公以大義滅親，流言居東，怨可知也。
J34nB311_p0795c21║春秋，怨史也。孔子懼，作《春秋》，擅天王之進退褒貶。孟
J34nB311_p0795c22║子距楊、墨，只此一懼，乃不肯避萬世亂賊之諱忌，此
J34nB311_p0795c23║又何等怨怒哉？凡此以正直之氣，發天地人物不平
J34nB311_p0795c24║之氣，以會歸於天地中和者，皆怨怒功也。世間法如
J34nB311_p0795c25║此，參禪學道，視此生死性命之怨怒，果何物乎？
J34nB311_p0795c26║賢賢易色
J34nB311_p0795c27║賢賢易色者，言賢人之賢，不是空空企慕，直將彼之
J34nB311_p0795c28║賢陶汰自己脫胎換骨，把舊時色相盡底變易一番，
J34nB311_p0795c29║何等勇猛。遮樣人事親必孝，事君必忠，交友必信。或
J34nB311_p0795c30║以其一味誠朴，不加粧點，疑為未學。不知人生除了
J34nB311_p0796a01║大本達道，更有何學？故曰：吾必謂之學。或疑何以不
J34nB311_p0796a02║及師？蓋賢即師也。子夏居西河，不忘弟子職，故列師
J34nB311_p0796a03║於君親之上。
J34nB311_p0796a04║哀公問社章
J34nB311_p0796a05║哀公聵聵已甚，曾不知德政為國之本，驀問社於宰
J34nB311_p0796a06║我，豈亦知山川社稷為天地神人之主所關乎？宰我
J34nB311_p0796a07║善言語，乃知松柏栗為社，不說所以為社之意，又以
J34nB311_p0796a08║使民戰栗為辭。至今千古，經幾存亡，尚無人疑悟所
J34nB311_p0796a09║對之微意，哀公又何能直下即悟乎？宰我所對三句，
J34nB311_p0796a10║已如鐵饅頭咬嚼不破，孔子又放出金彈子，又誰能
J34nB311_p0796a11║自透心腑？知聖賢苦心深心有如此者。公昔問政，夫
J34nB311_p0796a12║子以人存政舉，分明露布，己漠然不能信行。及與之
J34nB311_p0796a13║語此，應自揣曰：我問社，他如何說個使民戰栗？民尚
J34nB311_p0796a14║能使之戰栗，矧我有國家社稷之所寄者，聞此反不
J34nB311_p0796a15║能戰栗，何也？如此自疑，必能自悟。孔子聞此答得奇
J34nB311_p0796a16║險，彼必不能疑悟，卻乃箭上加尖曰：此松柏栗是夏
J34nB311_p0796a17║殷周之成事，是時人不能說者，今已明說之而不省；
J34nB311_p0796a18║此夏殷周之興亡，是分明可警者，時人遂安意而不
J34nB311_p0796a19║能諫，今已為諷諫之而不悟。又誰知既往可以鑒誠
J34nB311_p0796a20║將來，而君人者不能藉既往者早自引咎鑒誡如此，
J34nB311_p0796a21║社稷安望長久而不為人所易哉？故予笑宰我於以
J34nB311_p0796a22║栗後繼曰：戰栗賺殺天下人，誤殺自己語。是此栗字
J34nB311_p0796a23║相同之毒也。
J34nB311_p0796a24║論賁卦
J34nB311_p0796a25║說者以賁是山間之火，其明幾何？噬嗑乃雷電之火，
J34nB311_p0796a26║其明始大。此泥於小利與無敢之言，而未察其命意
J34nB311_p0796a27║之深也。蓋聖人必先禮樂而後刑罰，刑罰可措而禮
J34nB311_p0796a28║不可措。禮者，文明以止者也。明而能止，故小利有攸
J34nB311_p0796a29║往而亨。此小正，天下莫能破也。況兵刑皆聖人所忌，
J34nB311_p0796a30║不欲以利見天下，如攝生者不輕於用藥。聖人以師
J34nB311_p0796b01║藏水於地中，又以賁藏火於山中，不特兵之利器不
J34nB311_p0796b02║可示人，即文之利器亦不可示人。聖人所貴於天真，
J34nB311_p0796b03║如黃裳通理，美在其中，不得已朿帛箋箋，至於白賁，
J34nB311_p0796b04║則聖人所尚之志得矣。於此可見小利有攸往，不敢
J34nB311_p0796b05║張大其辭，如露布之毒天下也。東坡以致飾授賁，與
J34nB311_p0796b06║孔子筮賁愀然，皆所以傳斯文也。知之乎？
J34nB311_p0796b07║四聖心易
J34nB311_p0796b08║村野之民，嘗於屋壁私以灰晝長短積之以自識，世
J34nB311_p0796b09║人一毫瞞昧不得，此學是村民之心易也。因悟伏羲
J34nB311_p0796b10║當初於天地人物燦然冥然處，忽而窺得其玅，乃撩
J34nB311_p0796b11║空而畫之，無文字道理之名言，而造化秘密之機盡
J34nB311_p0796b12║具，此伏羲之心眼中，先有此易經，俯仰遠近，不定中
J34nB311_p0796b13║定，所謂先天而不能違也。文王又何所見，便能名其
J34nB311_p0796b14║畫象，字其卦爻，而曲盡其奉天時義乎？亦惟文王自
J34nB311_p0796b15║信其寂感秩序之故，始悟伏羲與天地人物同此先
J34nB311_p0796b16║天不變易之體，而後因之為後天變易之用，正以盡
J34nB311_p0796b17║後天變易之用，而後不違其先天不變易之體也。周
J34nB311_p0796b18║公孔子自悟皆然，故曰：先須知自心之易，始知天地
J34nB311_p0796b19║之易。伏羲文王周孔之易，即如村民之出私意，非結
J34nB311_p0796b20║繩之易乎？天地之易，無言而四時行、百物生，此天命
J34nB311_p0796b21║之流行，雖有變化，無生死也。伏羲之易，有畫象而無
J34nB311_p0796b22║名言，乃代天地人物收其性情之秘密，而藏諸卦爻
J34nB311_p0796b23║之中，雖有變化，亦無死生。文王之易，本於天命，發於
J34nB311_p0796b24║至情，以人物後天之易，推其情偽相感，故有喜怒哀
J34nB311_p0796b25║樂吉凶悔吝之交易、移易、翻易、變易、轉易，與決不可
J34nB311_p0796b26║易之道。此雖全體居於變易之用，其全用之道，亦實
J34nB311_p0796b27║無生死也。周孔述而不作，顯微闡幽，使民生日用身
J34nB311_p0796b28║心性命，知先後天之體用，有原始反終之故，順流逆
J34nB311_p0796b29║轉之機，先後豈相違哉。先天畫象之易，如生成孩子
J34nB311_p0796b30║之全體，後天繫辭之易，如教養食息之全用。非此全
J34nB311_p0796c01║體，無資全用，非此全用，不享全體。文王周孔三聖之
J34nB311_p0796c02║贊易，乃亙古今教養民生之慧命也。何卦何爻，非教
J34nB311_p0796c03║養身心性命之法，又何卦何爻，有吉凶悔吝之法，又
J34nB311_p0796c04║何卦何爻，無吉凶悔吝之法哉。即如一身六根，本自
J34nB311_p0796c05║聰明，本自互用，本自渾同，本自差別，各各不相知而
J34nB311_p0796c06║自知，各各不相到而自到，親疏自得，天然渾忘於大
J34nB311_p0796c07║化中也如此。然生民既有情偽交作矣，安得無教養
J34nB311_p0796c08║哉。教養之法，全在一幾之通變，見於幾先，無往不吉，
J34nB311_p0796c09║一不知幾，而錯亂用心，則不免於自陷，此中固自有
J34nB311_p0796c10║吉凶之太少也。如視聽言動，原無吉凶悔吝，但以不
J34nB311_p0796c11║知正己為元吉，而逐其私欲，則視聽言動，便有非體
J34nB311_p0796c12║之凶悔吝也。使能正己之元吉，動止中節，則又何有
J34nB311_p0796c13║視聽言動，而非天然之禮哉？即民生日用，飲食衣服，
J34nB311_p0796c14║艸木寒暑，原無吉凶悔吝，正以未得教養變通之法，
J34nB311_p0796c15║未免奇偶誤用，負此生成恩德，反不如野人不自欺，
J34nB311_p0796c16║不為人欺也。欲為天下萬世之君親師友，與為天下
J34nB311_p0796c17║萬世之子民者，孰可不知自心具有生成教養之大
J34nB311_p0796c18║易哉？如此視之，使先天不與後天交，則先天墮於死
J34nB311_p0796c19║劫，後天陷於生緣。正以先天後天之能交，則先天活
J34nB311_p0796c20║而不死，後天寂而常生也。看透此先後天之交易，自
J34nB311_p0796c21║於易而不易，生死不能遷流，不易而易，造化自能任
J34nB311_p0796c22║運，又何禪道佛法之不可以參入哉？欲知安身立命，
J34nB311_p0796c23║而能常變化以超生死者，又何可不知此四聖自心
J34nB311_p0796c24║之易義哉？智曰：「伏羲畫易，亦是後天，亦用占幾。文周
J34nB311_p0796c25║孔子，都具先天，自能格致。須知中無先後，靜正不禦，
J34nB311_p0796c26║俯仰遠近，內外一本，秩序變化，歷然寂然，格物之則，
J34nB311_p0796c27║即天之則，即心之則，四聖原不求無為於恍惚也。」
J34nB311_p0796c28║因舉五位綱宗而論及象數端幾
J34nB311_p0796c29║古人之立法立言，正如大易之立象立辭也。使無大
J34nB311_p0796c30║易之象辭，則天下萬世，何從而得天地造化之幾微，
J34nB311_p0797a01║人物生死之性命哉？所貴於觀象玩辭，而顯仁藏用
J34nB311_p0797a02║也。人每以理為活，數為死。不知理雖活，或以意見自
J34nB311_p0797a03║用，而反落於怪邪。數雖死，能存法則，而可悟其天然。
J34nB311_p0797a04║有不得於象，則求之於辭。有不得於辭，則求之於象。
J34nB311_p0797a05║或於言辭有盡，而得象意無窮。是法住法位，世間相
J34nB311_p0797a06║常住，不於此可悟耶。
J34nB311_p0797a07║象數有法則而無情識
J34nB311_p0797a08║或曰：「不墮諸數矣，又論數乎？」曰：「數數者非數。邵子亦
J34nB311_p0797a09║云：『一非數也，從二起數。』」師因屈指曰：「一二三四五。」伸
J34nB311_p0797a10║指曰：「六七八九十。此處容得一毫情識造作安排也
J34nB311_p0797a11║乎？推而行之，化而裁之，極其變通乎？神體物而不可
J34nB311_p0797a12║遺，百姓日用而不知耳。單執一句不墮諸數，乃是剔
J34nB311_p0797a13║出之法身，執之是為理障。不見道：舍第二句第三句，
J34nB311_p0797a14║別無第一句乎？不則執名相與掃名相，皆不能會通，
J34nB311_p0797a15║依然各守所知愚耳。神而明之，存乎其人。」
J34nB311_p0797a16║會通不礙名相
J34nB311_p0797a17║姚愚谷曰：「西來以破名相為宗，何樂於存像教以自
J34nB311_p0797a18║泥其宗旨乎？」杖人曰：「人知名相之為名相，抑不知名
J34nB311_p0797a19║相之為全機大用也。佛初生，指天指地，周行七步，目
J34nB311_p0797a20║顧四方，與末後拈花，亦何非名相乎？」
J34nB311_p0797a21║五備五明
J34nB311_p0797a22║何謂五備？曰：「羅什答遠公云：『五備者，福也、戒也、博聞
J34nB311_p0797a23║也、辨才也、深智也。仁者備之，善弘其事。』」何謂佛學五
J34nB311_p0797a24║明？曰：「聲明、巧明、醫明，謂因明、內明也。四明是資生用
J34nB311_p0797a25║物，法制名義也。內明乃身心性命之理也。壽祠平術，
J34nB311_p0797a26║則四吠陀外道也。華嚴五地菩薩，無所不知，能於曆
J34nB311_p0797a27║律學藝，莫不通曉，故能涉俗利生。誰謂文佛入中土，
J34nB311_p0797a28║而不能讀此土之書乎？達磨對彼時經論，支蔓福禱
J34nB311_p0797a29║功德之病，而藥救之，指出心體，尊正法眼藏也。將以
J34nB311_p0797a30║不通文字，為不立文字乎哉？盡兩問是文字海。伏羲
J34nB311_p0797b01║自合俯仰遠近，而讀天地之書，即是讀自己之書。觸
J34nB311_p0797b02║馬龜，畫卦圖，乃是抄造化之文章，衍自心之秩序。一
J34nB311_p0797b03║多相貫，總別同時，特世眼自障耳。折攝正欲備明，不
J34nB311_p0797b04║礙三番兩折。根本智易得，差別智難窮。分心分識，豈
J34nB311_p0797b05║得已乎？佛見舁豬者，問之。舁者曰：『佛具一切智，豬亦
J34nB311_p0797b06║不識。』佛曰：『正須問過。』然則好問察邇者，入太廟，每事
J34nB311_p0797b07║問者，可以通觀矣。六合周行，初生即備，物物皆然，但
J34nB311_p0797b08║不自知耳。不因鏡水，誰見自己面目？不徵三才，誰信
J34nB311_p0797b09║自心條理？慎獨格致，仁智交圓，何外何內，而自裂其
J34nB311_p0797b10║夤哉？然習俗浮濁，不能清明，自須從靜正入。」
J34nB311_p0797b11║金鎞
J34nB311_p0797b12║才三
J34nB311_p0797b13║岐伯對黃帝曰：「言天者求之本，言地者求之位，言人
J34nB311_p0797b14║者求之氣交。」范蠡曰：「持盈者與天，定傾者與人，節事
J34nB311_p0797b15║者與地。」孟子曰：「地有肥碻雨露之養，人事之不齊也。」
J34nB311_p0797b16║杖人曰：「無處不具三才，無處不是三不齊，惟心統天
J34nB311_p0797b17║地人之用，而物示天地人之則。見破者時用之，即時
J34nB311_p0797b18║統之矣。知天即能用天，知地即能用地，格物即能知
J34nB311_p0797b19║天地，而各正性命，百物不廢，惟我裁之，惟我才之。宗
J34nB311_p0797b20║門無所不統，超一切而入一切，若膠一橛，猶是枯椿。」
J34nB311_p0797b21║才真不可假
J34nB311_p0797b22║有假道以自匿者，而真才必不可假也。處於才不才
J34nB311_p0797b23║之間，似之而非也。必盡其變、知其故，而後不枉其才、
J34nB311_p0797b24║不負其才。顯仁藏用，則才即道也。劍室燈帷，正所以
J34nB311_p0797b25║善用其才耳。
J34nB311_p0797b26║道德法
J34nB311_p0797b27║體道凝德而明法，則三者分而本一也。學者不析以
J34nB311_p0797b28║顯之，則有乍聞偏舉而爭者矣。法主於明，德主於闇，
J34nB311_p0797b29║道在默識。或離法以言至德，離德以言天道，將謂制
J34nB311_p0797b30║度果為末務，而四時與誠明無與乎？
J34nB311_p0797c01║比興賦
J34nB311_p0797c02║比、興、賦何處不具？有比中之興賦焉，興中之比賦焉，
J34nB311_p0797c03║賦中之比興焉，猶之函蓋乾坤，截斷眾流，隨波逐浪
J34nB311_p0797c04║之可九也。圓覺二十五清淨輪，乃禪那、玅奢、三摩之
J34nB311_p0797c05║所衍也。華嚴之旨，別即是圓，尚有疑耶？
J34nB311_p0797c06║因兩而後用參
J34nB311_p0797c07║鯤鵬者，淵天也。北南者，冬夏也。習坎，心亨而離明，麗
J34nB311_p0797c08║化也。高深潛飛，莫非是也。培風者，下學而上達也。《中
J34nB311_p0797c09║庸》首之戒懼，《論語》首之悅樂，同耶？異耶？特刱筆以寫
J34nB311_p0797c10║之，而破其名言之滯執耳。因兩而後用參，此所以貞
J34nB311_p0797c11║夫一也。執其兩端，用其中於民。若執一端，死法必不
J34nB311_p0797c12║能用中矣。故曰：道寓於器，亦泯於器。情節於法，而泯
J34nB311_p0797c13║其法。過而不及，乃知用中。中而旁行，乃能會通。
J34nB311_p0797c14║平奇互藥
J34nB311_p0797c15║俗不可醫，非奇不能。出類拔萃，好奇成病，以平寔消
J34nB311_p0797c16║歸之。鄙田碻阪，一望黃茅，忽有古木危石，寧不一徘
J34nB311_p0797c17║徊耶？千人有英，一州有豪，役人自養，執所必然。學者
J34nB311_p0797c18║卓犖不凡，或伉行，或文鋒，或淹洽，或高逸，皆喬楚也。
J34nB311_p0797c19║是真畸人，不依廡下，別路孤行，寧可禁乎？惟遇聖人，
J34nB311_p0797c20║乃能賞鑑而煆化之。故曰：怨怒致中和，奇特造平淡。
J34nB311_p0797c21║道善性
J34nB311_p0797c22║一陰一陽之謂道，繼之者善也，成之者性也。此舉天
J34nB311_p0797c23║命之性而三句衍之乎？道之泯，善性也；性之藏，善道
J34nB311_p0797c24║也；善之統，性道也；三而一也。官天繼善，人道總持，則
J34nB311_p0797c25║由擇善得一善以止至善，故曰善。用貫有無，則全天
J34nB311_p0797c26║委化，造命俟命，皆止至善中之固然者也。非知其故，
J34nB311_p0797c27║則此三句離微且角爭矣，知惟心識矣，知物自獻其
J34nB311_p0797c28║天則矣，器自具有良法矣。統類時宜，本不變也，更有
J34nB311_p0797c29║何說可以惑我？絲毫若疑，請自反復。
J34nB311_p0797c30║偏藥正用須知其故
J34nB311_p0798a01║主於斷欲，其藥多偏；主於明理，其用自正。要惟知其
J34nB311_p0798a02║故，乃能旁行不流，而時宜用中。夫三才性命，費隱秩
J34nB311_p0798a03║序，一多宇宙，寂感橐籥，所謂故也。聖人知其故，而質
J34nB311_p0798a04║建不惑，不惑乃是真不動心。時正烹茶，杖人笑曰：「破
J34nB311_p0798a05║蒲葵扇，臘月亦有用處。」
J34nB311_p0798a06║不斷滅而變化
J34nB311_p0798a07║丹曰：「如灰覆火，此亦一故也。」杖人曰：「此謂終不可斷
J34nB311_p0798a08║滅耳，非謂不可變化也。禮樂薰蒸，學問陶寫，正如剡
J34nB311_p0798a09║矢探輪者然，又如移花接木者然。如法制之，如法養
J34nB311_p0798a10║之，乃得其用。豈曰如灰覆火，終不得斷，而置之諉之
J34nB311_p0798a11║乎？欲知此故，非真參遍參不決也。」
J34nB311_p0798a12║心自本靈受命如響
J34nB311_p0798a13║興公言：「一友夢神言：『同學張生初五死，李生初十死。』
J34nB311_p0798a14║驚醒記之，至期果然。此何故耶？」杖人曰：「心自本靈，切
J34nB311_p0798a15║勿昧滅。易言受命如嚮，尚不信乎？筳篿者，鏡聽者，總
J34nB311_p0798a16║以至誠為驗。靜專一心，觸幾成識，況叩之靜正神明
J34nB311_p0798a17║者哉？大道慧足，而不欲為慧所使，故正訓不詳耳。理
J34nB311_p0798a18║有顯晦，原無斷滅，如晦夜不見山林，而山林如故也。
J34nB311_p0798a19║末流每倚心不自知而荒之。噫！」
J34nB311_p0798a20║報不忘
J34nB311_p0798a21║《維摩經》曰：「無我無作無受者，善惡之報亦不忘。」此正
J34nB311_p0798a22║顯虛靈不昧之本體，此正顯法住法位為固然。正己
J34nB311_p0798a23║晏逝，謂之無作無受，業力強弱，自作自受，原無所逃
J34nB311_p0798a24║也。惡空強自解說，臨終迫乃情見，與正己晏逝者，宵
J34nB311_p0798a25║壞懸隔矣。辟如口作大言，空房毛侸，業報隨現，更何
J34nB311_p0798a26║諉哉。以易徵之，一不壞，二亦不壞，決無二外之一。千
J34nB311_p0798a27║里應違，始於一念，因果歷然，本不可昧，豈必臨終乃
J34nB311_p0798a28║知之乎。故曰：知無我則不違理，知不忘則不壞事。依
J34nB311_p0798a29║法而住，即是脫體無依，不可以剝蕉之語，而昧其寔
J34nB311_p0798a30║際也。
J34nB311_p0798b01║研極徵信
J34nB311_p0798b02║本為盲修，故須勉其參究，往往錯仞，又復蹉過，不可
J34nB311_p0798b03║語上誤而可乎？若人欲了知，日日念誦，猶不破生死
J34nB311_p0798b04║之疑乎？真參見性，猶不破心識之疑城乎？緣生無性，
J34nB311_p0798b05║猶不破恍惚而安法位乎？《中庸》言盡性、盡人、盡物，《易》
J34nB311_p0798b06║言至精、至變、至神，自非研極徵信，安能決疑？末流無
J34nB311_p0798b07║真願力，道聽說鈴，八風一吹，毫無主宰，受用不及，曼
J34nB311_p0798b08║語紿人，又不如荷鉏磨研，自食其力者之為無欺也。
J34nB311_p0798c01║杖門隨集
J34nB311_p0798c02║
J34nB311_p0798c03║天界學人　大幬何三省　劉邦胤　較
J34nB311_p0798c04║雙選社
J34nB311_p0798c05║六十四種當如事
J34nB311_p0798c06║此事當如事選，事選當如事射，事射當如事中，事中
J34nB311_p0798c07║當如事卜，事卜當如事佛，事佛當如事感，事感當如
J34nB311_p0798c08║事天，事天當如事君，事君當如事鏡，事鏡當如事親，
J34nB311_p0798c09║事親當如事燈，事燈當如事暗，事暗當如事心，事心
J34nB311_p0798c10║當如事師，事師當如事眼，事眼當如事夢，事夢當如
J34nB311_p0798c11║事友，事友當如事想，事想當如事子，事子當如事病，
J34nB311_p0798c12║事病當如事冤，事冤當如事救，事救當如事毒，事毒
J34nB311_p0798c13║當如事情，事情當如事偶，事偶當如事繡，事繡當如
J34nB311_p0798c14║事春，事春當如事園，事園當如事種，事種當如事名，
J34nB311_p0798c15║事名當如事仇，事仇當如事利，事利當如事罪，事罪
J34nB311_p0798c16║當如事欲，事欲當如事刑，事刑當如事革，事革當如
J34nB311_p0798c17║事誠，事誠當如事鬼，事鬼當如事民，事民當如事神，
J34nB311_p0798c18║事神當如事群，事群當如事怨，事怨當如事貞，事貞
J34nB311_p0798c19║當如事元，事元當如事險，事險當如事蒙，事蒙當如
J34nB311_p0798c20║事畏，事畏當如事影，事影當如事欺，事欺當如事意，
J34nB311_p0798c21║事意當如事智，事智當如事惑，事惑當如事法，事法
J34nB311_p0798c22║當如事行，事行當如事變，事變當如事悟，事悟當如
J34nB311_p0798c23║事窮，事窮當如事證，事證當如事迷，事迷當如事覺，
J34nB311_p0798c24║事覺當如事密，事密當如事藏，事藏當如事誰。誰是
J34nB311_p0798c25║其人？咄！咄！
J34nB311_p0798c26║名教宗旨之大端
J34nB311_p0798c27║天地之能長生不死者，在二氣之中和。佛聖之能長
J34nB311_p0798c28║生不死者，在此心之精一。範圍天地之化而不過者，
J34nB311_p0798c29║在易簡。曲成萬物之業而不遺者，在勤儉。精一非勤
J34nB311_p0798c30║儉則不成，勤儉非精一則不當。易簡非勤儉則不能
J34nB311_p0799a01║範圍，中和非勤儉則不能位育。唯勤於聖人之名教，
J34nB311_p0799a02║則天下有功於生發。唯儉於聖人之名教，則天下有
J34nB311_p0799a03║德於收成。勤而不儉則虛花不果，儉而不勤則死煞
J34nB311_p0799a04║無為。天行健而勤，不息於博施；地載厚而儉，有餘於
J34nB311_p0799a05║濟眾。民不務易簡，則浮蕩於生死，皆無結實；民不務
J34nB311_p0799a06║精一，則雜亂於性命，皆無歸根。聖學不精一，則天人
J34nB311_p0799a07║之道不明；聖治不易簡，則倫常之道不行。修身齊家
J34nB311_p0799a08║不勤儉，則敗亡；正心誠意不精一，則茫昧。三教九流，
J34nB311_p0799a09║百工技藝，治世出世，教人養人，不於精一中和易簡
J34nB311_p0799a10║勤儉中八字，而得其宗旨，則終是雜用形神，徒勞生
J34nB311_p0799a11║死，不當於身心性命之法。以精一而參悟於宗門，則
J34nB311_p0799a12║證金剛上師；以勤儉而修證於教法，則成華嚴密藏。
J34nB311_p0799a13║六十四種妙于參
J34nB311_p0799a14║雙選，妙于促參；促參，妙于杖易；杖易，妙于機創；機創，
J34nB311_p0799a15║妙于交隔；交隔，妙于兩責；兩責，妙于不白；不白，妙于
J34nB311_p0799a16║爻觸；爻觸，妙于見獨；見獨，妙于四迷；四迷，妙于夢駭；
J34nB311_p0799a17║夢駭，妙于路亡；路亡，妙于蹋毒；蹋毒，妙于眼瞥；眼瞥，
J34nB311_p0799a18║妙于伏符；伏符，妙于對背；對背，妙于脫屣；脫屣，妙于
J34nB311_p0799a19║升刺；升刺，妙于計殺；計殺，妙于奪空；奪空，妙于隙死；
J34nB311_p0799a20║隙死，妙于活橫；活橫，妙于解橛；解橛，妙于滅垛；滅垛，
J34nB311_p0799a21║妙于鋒的；鋒的，妙于破立；破立，妙于谷函；谷函，妙于
J34nB311_p0799a22║飛幻；飛幻，妙于勿與；勿與，妙于兼收；兼收，妙于群放；
J34nB311_p0799a23║群放，妙于驅疏；驅疏，妙于不逃；不逃，妙于宥宗；宥宗，
J34nB311_p0799a24║妙于格拜；格拜，妙于訂拆；訂拆，妙于逆成；逆成，妙于
J34nB311_p0799a25║傷出；傷出，妙于風入；風入，妙于木先；木先，妙于火薦；
J34nB311_p0799a26║火薦，妙于革金；革金，妙于食句；食句，妙于神示；神示，
J34nB311_p0799a27║妙于春甘；春甘，妙于偷絕；偷絕，妙于花語；花語，妙于
J34nB311_p0799a28║石頷；石頷，妙于天故；天故，妙于笑逗；笑逗，妙于竿倒；
J34nB311_p0799a29║竿倒，妙于不指；不指，妙于古在；古在，妙于傳賺；傳賺，
J34nB311_p0799a30║妙于今無；今無，妙于不敢；不敢，妙于蟄申；蟄申，妙于
J34nB311_p0799b01║試多；試多，妙于森愚；森愚，妙于不印；不印，妙于文艸；
J34nB311_p0799b02║文艸，妙于眾謀；眾謀，妙于葵帝；葵帝，妙于拱眉；拱眉，
J34nB311_p0799b03║妙于命命。丹衷曰：「八八交參，咄咄命命，當玅者誰？」
J34nB311_p0799b04║參悟宗旨之大端
J34nB311_p0799b05║杖人已序結社之意，尚未拈出雙選之宗旨，當如何
J34nB311_p0799b06║下手始能全身拶入，不致於互相鈍置也？夫選佛選
J34nB311_p0799b07║儒之舉，古人從來如此結社，間亦有深於不二之名
J34nB311_p0799b08║教者。然此不傳之密，久在二宗之故紙堆頭、爛籐套
J34nB311_p0799b09║裏，又有幾人能自夢發疑情，求其妙協而無遺憾哉？
J34nB311_p0799b10║今杖人特地刱起此機，何當仍以故爛埋沒諸英奇
J34nB311_p0799b11║耶？且二宗故爛，非二宗咎也，直是無真師友深錐痛
J34nB311_p0799b12║劄，以了生死、證性命之宗旨，使彼真參實究，自悟此
J34nB311_p0799b13║向上不傳之密耳。果有真師友，又何患乎不立見斬
J34nB311_p0799b14║新之條令哉？先此已示六十四種當如事，更續示六
J34nB311_p0799b15║十四種妙於參，并使同社者深心拶入，必期於同轉
J34nB311_p0799b16║變、同悟證，庶不負矢上加尖之神疾，亦不致杖人徒
J34nB311_p0799b17║於大庾嶺頭以網張取此沒勾當也。咦！還有性燥漢
J34nB311_p0799b18║子來相叫喚，使此天下萬世之真種艸不昧滅乎？杖
J34nB311_p0799b19║人望甚。丹衷曰：「總以慾忿油麵刳洗浸激乃中節耳。
J34nB311_p0799b20║又為偏高執旛，故因生成之易而化裁之苦心哉。」
J34nB311_p0799b21║正決
J34nB311_p0799b22║欲為英雄豪傑、賢聖佛祖，必先降伏自心，然後始能
J34nB311_p0799b23║降伏天下；必要作佛聖英豪，則此心自能降伏世界。
J34nB311_p0799b24║是個洪爐，人人都被世界磨壞；是個漢，始被世界磨
J34nB311_p0799b25║成。造化必奪英雄之志，始能化英雄；英雄必奪造化
J34nB311_p0799b26║之權，始能雄造化。若能為千古傷心之人，則能作萬
J34nB311_p0799b27║世快心之事。人如比干心可剖，是何等心？心如比干
J34nB311_p0799b28║人可友，作麼生友？人誰不有此心？誰是有此心人？常
J34nB311_p0799b29║啼菩薩賣心肝，求般若。賣底是甚麼心肝？更求甚麼
J34nB311_p0799b30║般若？誰要買此個心？買此心來，將何用耶？一星真火，
J34nB311_p0799c01║能成天下之烈燄；一滴真水，能收天下之狂瀾；一念
J34nB311_p0799c02║真誠，能感天地之化機；一念真心，能全法界之種性。
J34nB311_p0799c03║欺一星之火，必為天下烈燄所燒；欺一滴之水，必為
J34nB311_p0799c04║天下狂瀾所沒；欺師友之一法，必為邪異無救之迷
J34nB311_p0799c05║徒；欺言行之一幾，必為萬世自心之劫賊。欲求超生
J34nB311_p0799c06║死性命，何憚而不肯存真？盡天下人弄假，只成就了
J34nB311_p0799c07║個作真之人。作真底人，既不怕作真底人，又豈怕弄
J34nB311_p0799c08║假底人？故曰：天地鬼神，刀兵水火，極怕至誠。猶信不
J34nB311_p0799c09║及耶？事事物物，皆有個天然絕妙，只是當機蹉過，便
J34nB311_p0799c10║成迷倒真工夫。只是閒忙逆順中，無可奈何處，自己
J34nB311_p0799c11║參究久之，自入自開。
J34nB311_p0799c12║斧鐸
J34nB311_p0799c13║問曰：「不知盤古一斧，從何處來的？」曰：「我於不得已處，
J34nB311_p0799c14║忽然感觸著此物耳。」問：「感觸後又何如？」曰：「我終不敢
J34nB311_p0799c15║輕此一問。」問：「儀封人中途替天拋出一個木鐸，有知
J34nB311_p0799c16║其來處麼？」曰：「答在問處。」曰：「何故用此？」曰：「心無師法，則
J34nB311_p0799c17║不能使六識嚴密，如六部之臣服，以統六根六塵，如
J34nB311_p0799c18║六合之泰寧。古人曰：『寧作心師，不可師心。』此心師法，
J34nB311_p0799c19║又從何出耶？將謂眾人師賢人，賢人師聖人，聖人師
J34nB311_p0799c20║萬物耶？萬物即天地也，天地萬物皆於穆之斧鐸也。
J34nB311_p0799c21║斧鐸者，能造規矩，傳規矩，而斧鐸即規矩也。惟志於
J34nB311_p0799c22║公，則能致真知而立其大者，故物格而無惑。物格無
J34nB311_p0799c23║惑，處處皆天命之流行。使初志之不公不大，又何能
J34nB311_p0799c24║學而不厭，誨人不倦，如天之行健，地之效順，而至誠
J34nB311_p0799c25║無息哉？唯君與師能得此斧鐸，則能主教養之道。姑
J34nB311_p0799c26║析而言之，以衣食之教養身，以倫常之教養世，以仁
J34nB311_p0799c27║義之教養情，以道德之教養心，以天命之教養性，以
J34nB311_p0799c28║向上不傳之教養神化。但標仁義，則萬物一體，仁也；
J34nB311_p0799c29║各得其所，義也。若曰於穆不已，則一切皆歸不可思
J34nB311_p0799c30║議矣。君師授天下臣民以規矩，天下各時習其規矩，
J34nB311_p0800a01║而成天下之巧。善取法則自省力，善讀書則自會通，
J34nB311_p0800a02║能戒慎則自悅樂，能專精則自入神。蓋以習其所知，
J34nB311_p0800a03║其所不知自悟；行其所能，其所不能者自成也。能盡
J34nB311_p0800a04║子道，則父母在其中。若以養子方知父母恩，則為子
J34nB311_p0800a05║時皆不能盡孝道矣。真忠孝人，決不謂自己是忠孝。
J34nB311_p0800a06║孔子是立極聖人，學易可以無過；顏子是克復亞聖，
J34nB311_p0800a07║知幾能不違仁。尼山以萬世為國土，顏子易短命為
J34nB311_p0800a08║長年。聖人責君子甚忠，責小人甚恕，不敢抹殺小人
J34nB311_p0800a09║一念之良，不忍姑息君子一念之過，在君子心上挽
J34nB311_p0800a10║救出小人，在小人心上挑剔出君子。善立義則自貴，
J34nB311_p0800a11║善集義則豫定。不為己甚則大，能留後手則昌。求人
J34nB311_p0800a12║之短，雖古聖賢亦有過；用人之長，雖下流者無可棄。
J34nB311_p0800a13║口業最利害，小則關一人一家，大則關天下萬世。學
J34nB311_p0800a14║道自不妄語始，口無擇言者，時然後言，言為心苗，一
J34nB311_p0800a15║勘便知。不見大慧呵默照之邪禪，陽明之言默有四
J34nB311_p0800a16║偽乎？言語通，親眷屬，此千古丹頭；識得破，忍不過，是
J34nB311_p0800a17║天下通病。聖賢必須善讀書、能戒懼中來。」
J34nB311_p0800a18║約節得中
J34nB311_p0800a19║守約則施博，知節則得中。浮奢作俑，是教法總弊。既
J34nB311_p0800a20║不慎獨，即無忌憚，務為太過不及，以亂勤儉簡易之
J34nB311_p0800a21║道，使民不知率從。若圖漸次禁制，必自主治政者始。
J34nB311_p0800a22║佛教之制，以身心性命為務，能就禪經律論觀淨諸
J34nB311_p0800a23║宗而參悟取證之，又何有濫浮之亂？且使俗人看看
J34nB311_p0800a24║天半峨眉，一陣松風時時過耳，其為陰翊王化何如？
J34nB311_p0800a25║況更有煆煉向上之中道乎？
J34nB311_p0800a26║捄安捄樂
J34nB311_p0800a27║拈。三世諸佛來供養，六道輪迴之眾生，不過此喜懼
J34nB311_p0800a28║中發機。然贊得人懽喜徹骨，不如罵得人刻骨傷心。
J34nB311_p0800a29║人盡知念菩薩能救苦救難，更不知念菩薩能救安
J34nB311_p0800a30║救樂。苦難易於救人，安樂難於救世。救得世則出得
J34nB311_p0800b01║世，出得世則救得世。如今還有能救安救樂者乎？喫
J34nB311_p0800b02║得痾得，不特盧扁用不著，即艸茅庸醫亦用不著。然
J34nB311_p0800b03║而窮理驗症采藥之醫王，終不自空過也。普門云：「念
J34nB311_p0800b04║念不空過，能滅諸有苦。」杖人云：「念念不空過，北斗裏
J34nB311_p0800b05║翻身。」或問：「如何是夢筆？」曰：「千峰驢覷花中影。」進云：「如
J34nB311_p0800b06║何是境中人？」曰：「一杖風生天下痕。」「恁麼則恩歸有地
J34nB311_p0800b07║也。」曰：「馳書不到家。」「如何是選佛？」曰：「倒騎玉象趁麒麟，
J34nB311_p0800b08║金鞭指盡東西路。」「如何是選儒？」曰：「春風得意馬蹄疾，
J34nB311_p0800b09║一日看遍長安花。」「如何是雙選底向上宗風？」振杖云：
J34nB311_p0800b10║「待你夢見遮一棒著。」
J34nB311_p0800b11║玅協
J34nB311_p0800b12║師與丁仲陽、王於一諸公曰：「世法不兼出世法，則人
J34nB311_p0800b13║多為利欲恩愛所累，更不知有生死性命、常樂我淨
J34nB311_p0800b14║之玅；出世法不兼世法，則人多為枯稿寂滅所累，更
J34nB311_p0800b15║不知有福智莊嚴、學問游養之事。所以世法賴有佛
J34nB311_p0800b16║法，則性命心親，而情欲心遠，自不致鬥爭劫殺、水火
J34nB311_p0800b17║刀兵之競起於人間也；佛法賴有世法，則福慧心圓，
J34nB311_p0800b18║利濟道廣，自不礙山林朝市、凡聖龍蛇之互忘於法
J34nB311_p0800b19║化也。此言雖淺，可以喻深，而吾洞上宗旨，特立君臣
J34nB311_p0800b20║正偏，以發明世法、出世法之玅協，真足陰翊王化，密
J34nB311_p0800b21║旋神幾，信蓮花之法位，垂萬古之經綸，享帝網之珠
J34nB311_p0800b22║宮，繼千聖之照用。諸公幸同參究，自到兼中，佛祖聖
J34nB311_p0800b23║賢，果有二道乎哉？譬如甲子，一起甲於東方，一起子
J34nB311_p0800b24║於北方；譬如宇宙，一衡而平列之，一縱而豎窮之，實
J34nB311_p0800b25║一際也。」
J34nB311_p0800b26║不語怪力以亂神
J34nB311_p0800b27║杖人嘗謂盧子繇曰：「子不語怪力以亂神也。神出至
J34nB311_p0800b28║誠，怪力乃妄，其不語嚴矣。」
J34nB311_p0800b29║旦氣
J34nB311_p0800b30║世法、出世法，如一枰棋相似，處處能占地步，則頭頭
J34nB311_p0800c01║皆有先著，惟在善應變耳。道人知得活子時之玅，則
J34nB311_p0800c02║念念皆第一念、時時皆初子時，可信女偊之朝徹、孟
J34nB311_p0800c03║氏之旦氣，亦秪尊此清明一念之能銳然在躬者，自
J34nB311_p0800c04║不落昏散之暮氣而通乎晝夜，嘗如神矣。
J34nB311_p0800c05║敬義先難
J34nB311_p0800c06║佛法無多，久長難得，自己主人公立得定，造得玅，守
J34nB311_p0800c07║之不渝，執之能變，如敬鬼神，而務之至密，永遠如是，
J34nB311_p0800c08║雖先難必後獲也。雖然，義之當為，無計得失，必乘時
J34nB311_p0800c09║行之。老聃不云乎：「執大象而天下往，往而不害安平
J34nB311_p0800c10║泰。」此正以能自執其大者，而爭天下先也。孰謂老氏
J34nB311_p0800c11║不敢先此天下之大象乎？求道不先於性命急切而
J34nB311_p0800c12║自立，恐猶未免為泛泛浮鷗，隨波而上下矣。
J34nB311_p0800c13║三驗關
J34nB311_p0800c14║子曰「視其所以」，可以得其心之發機矣；「觀其所由」，可
J34nB311_p0800c15║以得其心之流注矣；「察其所安」，可以得其心之落處
J34nB311_p0800c16║矣。以此三法勘證人之始終，豈不毒於莊子之九徵
J34nB311_p0800c17║乎？
J34nB311_p0800c18║傳心丹頭
J34nB311_p0800c19║聖賢之功在立教，而道在傳心。心學不傳，惟傳此名
J34nB311_p0800c20║教，漸變為功利爭奪，何以捄之？使無傳心立命之學，
J34nB311_p0800c21║為之運斤施鑿，終不免以糠秕而陶鑄堯舜之事業
J34nB311_p0800c22║矣。古人以糠秕陶鑄堯舜者，正恐人滯於名教，變為
J34nB311_p0800c23║功利爭奪也。孔子自敘，志學而立者，知止也。從心不
J34nB311_p0800c24║踰矩者，物格也。朝聞夕可，而超超大覺，不為所知愚
J34nB311_p0800c25║矣。或曰：「孔孟之道，不能行於當世，何歟？」曰：「聖人以萬
J34nB311_p0800c26║世為土木鐸，至今在耳。薪盡火傳，鑽燧析薪，又何嘗
J34nB311_p0800c27║不行於天地間耶？神而明之，存乎其人。如能採艸為
J34nB311_p0800c28║藥，煉藥為毒，煉毒為丹，聚丹為神，則能變化天地人
J34nB311_p0800c29║物，而照耀今古也。子知之乎？」
J34nB311_p0800c30║琱像
J34nB311_p0801a01║大匠得一良材，欲琱佛像，必先得佛像之名義。如佛
J34nB311_p0801a02║有垂手者，有擎拳者，有高冠莊嚴如觀音者，有坦腹
J34nB311_p0801a03║散誕如彌勒者。既先得此名義在心，而立其性命，然
J34nB311_p0801a04║後運斤施鑿，任其橫斜曲直，始有數存焉。雖未即見
J34nB311_p0801a05║容儀之精與慈威之狀，而彼匠心應手，一一皆率神
J34nB311_p0801a06║明而化成之矣。至於已成形像，則落乎今時名教節
J34nB311_p0801a07║義之數矣。其立心造命於未形像之先，是豈人之見
J34nB311_p0801a08║聞所能及？至於功成像見於有名義之後，人之聲色
J34nB311_p0801a09║皆可擬矣。是故將發未發之際，神聖之所獨慎，而不
J34nB311_p0801a10║敢自欺者也。
J34nB311_p0801a11║情見之微
J34nB311_p0801a12║凡聖情見之幾，乃微細生滅之妄，妄惑之起，卒不易
J34nB311_p0801a13║除。或以聖見而去凡情，或以凡情而去聖見，或復以
J34nB311_p0801a14║情激烈其情，或復以見摧折其見，或以非情見而神
J34nB311_p0801a15║悟其情見，或以即情見而頓證其情見，故有文殊仗
J34nB311_p0801a16║劍，罔明出定，婆子燒菴，德山托缽等機緣，正所謂隨
J34nB311_p0801a17║其顛倒，以緇為素，顛倒想滅，肯心自許，與夫三墮滲
J34nB311_p0801a18║漏之語，真先聖大悲為法檀度之玅旨也。自非深入
J34nB311_p0801a19║生死，透出聖凡，安能入此如幻解脫之金剛三昧哉？
J34nB311_p0801a20║丹曰：「眾生勞之乃安，安乃肯勞。少有一得，蚖蛇戀窟，
J34nB311_p0801a21║或委之天，或▆其力，或淺視之不過如此，或深畏之
J34nB311_p0801a22║非我所及，竟亦茫茫喚鐘作甕，故必以楔去楔，以疑
J34nB311_p0801a23║去疑，親到乃見其誠然，歷過乃知其利害，力竭半途，
J34nB311_p0801a24║因而退步，究不知也。隴斷迷飲，藉以牢籠，幾能破之，
J34nB311_p0801a25║故深入門中之▆症，轉變如此，不似世味世獘之易
J34nB311_p0801a26║辨也。老人苦心哉！今之見性，多泥神我，透脫一路，多
J34nB311_p0801a27║屬冥諦，迷於本覺，生滅徒然，不了目前，有無俱妄，猶
J34nB311_p0801a28║不感和盤托出之恩乎？」
J34nB311_p0801a29║真切金剛義
J34nB311_p0801a30║不見古之英雄，如漢高祖，以布衣提三尺劍，假為義
J34nB311_p0801b01║帝發喪之師，於諸暴虐王侯手中奪得天下。及見沙
J34nB311_p0801b02║中偶語，殿上擊劍，乃思制作法度，始於今日，識天子
J34nB311_p0801b03║之尊。又於沛豐，見諸父老，乃悲歌慷慨，泣數行下。此
J34nB311_p0801b04║皆真英雄到真切所在，始有此真憤激、真畏懼、真慷
J34nB311_p0801b05║慨，決非後人扭捏得出、描寫得出。如漢高到此，豈能
J34nB311_p0801b06║即了帝王之局哉？縱於後來殺叛臣，困白登，屈后妃，
J34nB311_p0801b07║囑平勃，安劉氏，恐此心尚未能即盡也。夫高祖不過
J34nB311_p0801b08║為雜霸之業，萬一不能企及三代之聖明，尚自如是，
J34nB311_p0801b09║況此大法時機，可一言一行、一事一緣即能盡哉？然
J34nB311_p0801b10║此時機，惟佛聖英雄，乃能言言步步推緊將去，始見
J34nB311_p0801b11║大業之盛、弘願之深也。空生不是關初一番希有，請
J34nB311_p0801b12║法後此一番悲泣希有則何以見深？聞此經者，必須
J34nB311_p0801b13║說到行到，始能曲盡門庭堂奧之玅密哉？噫嘻！英雄
J34nB311_p0801b14║不遇真知己，寶劍磨來付與誰？
J34nB311_p0801b15║知命
J34nB311_p0801b16║不知命無以為君子，吾亦謂不知命亦無以為小人，
J34nB311_p0801b17║蓋小人實托命於君子也。此命豈易知哉？知命，知天
J34nB311_p0801b18║也；知禮，知地也；知言，知人也。
J34nB311_p0801b19║知故
J34nB311_p0801b20║夢筆詩曰：「天下藏所以，時與機自翻。」知此所以，則知
J34nB311_p0801b21║天下之故；知此故，則仁無不明，明無不誠，誠則無有
J34nB311_p0801b22║不能盡己、盡人、盡物，以參天地、贊化育，皆此時機之
J34nB311_p0801b23║自輪翻也。學易者本諸心，徵諸俯仰遠近，故不為爻
J34nB311_p0801b24║象所迷；明心者本諸易，以定時位條理，故不為情偽
J34nB311_p0801b25║所亂。凡此皆有其故，知其故而慎其感，則分合之幾
J34nB311_p0801b26║不起離岐，生死之變不生疑炫，且能以分合贊化育，
J34nB311_p0801b27║以生死利性命焉。知此故，則能通乎晝夜而知，即知
J34nB311_p0801b28║此陰陽分合為原始反終，即知此生死之故，皆天命
J34nB311_p0801b29║流行之玅也。此故全在原反二字，即用九、用六之用。
J34nB311_p0801b30║如不知生死之故，如何能用原反？如不知原反之故，
J34nB311_p0801c01║如何能用生死？如能用生死，則能用九之奇、用六之
J34nB311_p0801c02║偶；用九、用六，即所以旋天幹地，而用天地人物，使各
J34nB311_p0801c03║自正其性命矣。
J34nB311_p0801c04║裁成因宜
J34nB311_p0801c05║天地之生，如桃之種自為桃，李之種自為李，火之熱
J34nB311_p0801c06║自炎上，水之濕自潤下，不能使桃李為水火，使水火
J34nB311_p0801c07║為桃李，即有能使桃李易種、水火相濟，亦其氣機之
J34nB311_p0801c08║自然也。又天地之能生此艸木金石也，不能使為宮
J34nB311_p0801c09║室器物之用，雖有可為官室器物之用，亦必聖人之
J34nB311_p0801c10║學，乃能使之而裁成其用也。又如艸木金石，有寒熱
J34nB311_p0801c11║補泄之性情，可為藥石，要亦不能自治，必聖人之學，
J34nB311_p0801c12║始能察其性情，制其氣味，而用以卻疾延年，起死回
J34nB311_p0801c13║生，乃助發其身心性情之靈玅也。觀此，則其可能不
J34nB311_p0801c14║可能、可與不可與，是誰所致，不恍然耶？
J34nB311_p0801c15║徵信
J34nB311_p0801c16║莊子曰：「聖人之靜，非曰靜也善，故靜也。」非所謂靜而
J34nB311_p0801c17║無靜者乎？六祖曰：「若要真不動，動上有不動。」非所謂
J34nB311_p0801c18║動而無動者乎？理外之事，是為事障，事外之理，是為
J34nB311_p0801c19║理障，猶不信事理不二，而事圓理畢耶？向上圓滿，歸
J34nB311_p0801c20║無所得，而《首楞嚴》譯為一切事究竟堅固，猶不信本
J34nB311_p0801c21║來證空，而日用安理也耶？一有多種，二無兩般，是法
J34nB311_p0801c22║住法位，世間相常住，猶不信一多之相貫，而秩序永
J34nB311_p0801c23║不壞耶？能隨境沉，智與理泯，猶不信素位即無妄想，
J34nB311_p0801c24║而中節之為兩忘耶？本末盡歸宗，尊卑用其語，萬物
J34nB311_p0801c25║各有功，當知用及處，猶不信物皆是我，謂之無物，心
J34nB311_p0801c26║泯於物，謂之無心耶？然則宗門之燈籠露柱，庭柏布
J34nB311_p0801c27║衫，果何謂乎？然則《易經》之龍狐鬼豕，杞瓜梯楊，果何
J34nB311_p0801c28║謂乎？神明者，見一而知萬，故會通象宜，而賾不惡、動
J34nB311_p0801c29║不亂也。世人見賾為多所迷，見一又為一所迷矣，安
J34nB311_p0801c30║望位中而時出之？學者須自徵信，乃能致用。
J34nB311_p0802a01║杏花影
J34nB311_p0802a02║人宰天地，藏悟於學
J34nB311_p0802a03║學而時習之一篇，開口揭盡人宰天地之宗旨矣。若
J34nB311_p0802a04║無此習，雖有此時，亦不能得此心學之悅。惟得此悅，
J34nB311_p0802a05║乃能有以及人，而同得此樂也。不到與人同樂，又安
J34nB311_p0802a06║能使人於生死性命不可知之處，而不慍其無所倚，
J34nB311_p0802a07║以相冥於無聲無臭之天哉。即此是夫子作而能述
J34nB311_p0802a08║之行狀，亦是述而不作之張本也。此章三節，首節是
J34nB311_p0802a09║為未知學者，示其為學之心法，即在明明德也。次節
J34nB311_p0802a10║是為已能學者，表其為人之化功，即在親民也。末節
J34nB311_p0802a11║是為學已成者，指其歸宗之密旨，即在止於至善也。
J34nB311_p0802a12║天地人物，安身立命，其以此學為秘藏乎？物則心矩，
J34nB311_p0802a13║無外無內，日作日息，消息偕行，生生不息，乘龍御天，
J34nB311_p0802a14║成位乎中，而時出之時義大哉。故曰：性在習中。時習
J34nB311_p0802a15║者，所以享其不習之性也。未致未格，學為功力。已格
J34nB311_p0802a16║已格，學乃茶飯也。丹曰：「下學而上達，達上而學下。無
J34nB311_p0802a17║上無下，一見永不再見。直下素行，藏萬世於學時。學
J34nB311_p0802a18║而不厭，誨人不倦，固是其緣不得已，亦正是其隨緣
J34nB311_p0802a19║放曠，樂以忘憂耳。」
J34nB311_p0802a20║習坎
J34nB311_p0802a21║八卦單名，而坎獨言習，何也？習坎維心亨，乃行有尚，
J34nB311_p0802a22║非習之於心，則不能亨，惟心必以能習坎始悅也。惟
J34nB311_p0802a23║習乃知學之有生死性命吉凶悔吝之險也，必先迷
J34nB311_p0802a24║而後得也，必先難而後獲也，必於亢而能有悔，而不
J34nB311_p0802a25║失其正也，必朝聞此道，而後夕可死也，必於死中得
J34nB311_p0802a26║此不死之道，乃為可死也。如忠臣孝子義夫節婦，必
J34nB311_p0802a27║能知此義命之可死，而後能死也，亦必能知此義命
J34nB311_p0802a28║之不可死，而後能生也，知此然後於生中能死其心，
J34nB311_p0802a29║於死中能生其心也。如於生死性命尚未有能行，故
J34nB311_p0802a30║不免借水火刀毒而後能死，未能得原始返終之故，
J34nB311_p0802b01║知時知幾，獨往獨來，談笑而化也。如紅銅欲出其血，
J34nB311_p0802b02║白銅欲出其鐵，空中欲出其火，水中欲取其金，豈無
J34nB311_p0802b03║故而能然乎？此人所不知之處，如未曾習此生死性
J34nB311_p0802b04║命之險，何能入險出險，行有尚而不慍此旨哉？此莊
J34nB311_p0802b05║生所謂疑始之學，是其險也。惟以疑始而創發，乃能
J34nB311_p0802b06║攖寧，所謂攖而後寧，疑而後悟，撥亂乾坤，後見太平，
J34nB311_p0802b07║雷雨滿盈，經綸乃建，是玅在使人先迷後得，又玅於
J34nB311_p0802b08║先得而後能入迷，夫豈世人之所知乎？所以天地無
J34nB311_p0802b09║情，不與聖人同憂，聖人有情，能與百姓同其患難，同
J34nB311_p0802b10║彼習此諸險，而後共濟此生死性命也。聖人不能自
J34nB311_p0802b11║濟而悅，則此心命尚不能自有，何能有父母兄弟妻
J34nB311_p0802b12║子，與有朋友自遠方來，而就我而共濟此險，為心亨
J34nB311_p0802b13║之樂哉？所謂樂得天下英材而教育之，而於從政乎
J34nB311_p0802b14║何有？亦可使不識不知者相與順帝之則也。如夫子
J34nB311_p0802b15║之轍環天下，至於削跡伐木、畏匡厄陳、栖栖遑遑，無
J34nB311_p0802b16║非樂天知命，如乘六龍以御天也。人不知習坎之玅，
J34nB311_p0802b17║視之為喪家之狗，而夫子自習其坎中之心，與天一
J34nB311_p0802b18║之水泛於八八卦爻風波之上，信其中樞，旋機不動，
J34nB311_p0802b19║感通天下，眾星拱之，南面聽政，亦是習坎繼明。故《禮
J34nB311_p0802b20║記》曰：「政者，聖人所以藏身之固也。」格物致知，需於酒
J34nB311_p0802b21║食也。大畏其民是非之志，使善惡之無情者不得盡
J34nB311_p0802b22║其辭，豈不是人自不能知，而我使其得不慍之秘，乃
J34nB311_p0802b23║為知本之學哉？夫子亦無知也，「有鄙夫問於我」，是彼
J34nB311_p0802b24║已有知也，「我則空空如也。扣其所知之兩端而自竭
J34nB311_p0802b25║焉」，則彼有知亦還無知，與我相冥於空空，又何慍之
J34nB311_p0802b26║有？此聖人神化不可傳之學也。必先得而後能迷也，
J34nB311_p0802b27║必悟了還同未悟也。夫婦之愚與知與行，是順帝之
J34nB311_p0802b28║則也。及其至也，雖聖人亦有所不知不能，此中容不
J34nB311_p0802b29║得知能也。知能是性命之隱怪，是生死之結根也。知
J34nB311_p0802b30║能是毒天下之毒也，惟聖人能用之以毒天下之隱
J34nB311_p0802c01║怪，亦以不知不能而亭毒天下之生死也。如天地之
J34nB311_p0802c02║大，常自無情而運行其生育；萬物之多，亦常自無情
J34nB311_p0802c03║而承受其功化。兩皆無情，而未嘗不各自安其性命
J34nB311_p0802c04║之正也。彼又何嘗相知與相慍哉？聖人以我忘天下
J34nB311_p0802c05║易，使天下忘我難。擊壤而歌，帝力何有？而堯始可相
J34nB311_p0802c06║忘而無憂也。人不知天地之大，自有太過不及，故猶
J34nB311_p0802c07║有所憾，實於天地與己性命何加損之有哉？是以語
J34nB311_p0802c08║小而無內，天下莫能破也；語大而無外，天下莫能載
J34nB311_p0802c09║也。此正是人不能知而自不慍之秘旨也。如鳶飛魚
J34nB311_p0802c10║躍之機，孰使之能然哉？卻能與天淵兩相忘也。此何
J34nB311_p0802c11║習乎？能使魚習於天乎？能使鳶習於淵乎？此知能之
J34nB311_p0802c12║所不及也。魚鳶亦何嘗自慍其無此知能為不及哉？
J34nB311_p0802c13║天淵是鳶魚之天乎？能飛能躍是鳶魚之天命流行
J34nB311_p0802c14║乎？習坎而心亨，不習無不利，有異同否？習察之秘，食
J34nB311_p0802c15║鮮知味然矣。將以不知冷熱甘苦為不知味乎？將以
J34nB311_p0802c16║不敢噉石吞鐵、嚥火服毒為不知味乎？聖人惟自習
J34nB311_p0802c17║習人，察至夫婦鳶魚無知無能處，乃能放身捨命，與
J34nB311_p0802c18║無情天地同流，故無適而非此中也。而小人於此，視
J34nB311_p0802c19║聽言動尚無忌憚而不戒慎，又何能習心於喜怒哀
J34nB311_p0802c20║樂未發之前，而慎其莫見莫顯之幾哉？世人之所以
J34nB311_p0802c21║陷於二陰險昧之中者，正是陷其知能於知能，卻乃
J34nB311_p0802c22║慍聖人不能如鬼畜之迷於五行以為知能，故終無
J34nB311_p0802c23║自悟性命之天，而享其時中之主人公也。毛燦曰：「且
J34nB311_p0802c24║有襲倚其不知不能慍聖人之學習為多事者，是其
J34nB311_p0802c25║陷於二陰又何等哉？」
J34nB311_p0802c26║禮會仁智，學擴仁智
J34nB311_p0802c27║《易．繫傳》言：「智崇效天，禮卑法地，為成性存存道義之
J34nB311_p0802c28║門矣。」又舉道善性而曰：「仁者見之謂之仁，智者見之
J34nB311_p0802c29║謂之智。」其下即曰：「顯諸仁，藏諸用。」但表仁而不言智，
J34nB311_p0802c30║何哉？藏諸用即智之事也，博文約禮則顯諸仁矣。故
J34nB311_p0803a01║曰：易有仁智而無情識。非無情也，節情率性而不違
J34nB311_p0803a02║其秩序，天則也；非無識也，破識用智而享其神明，鏡
J34nB311_p0803a03║照也。好仁弊愚，好智弊蕩，而問學者用識化識、游心
J34nB311_p0803a04║養心者也，禮則會仁智而使民共由者也。水可析可
J34nB311_p0803a05║合，火因膏因薪，體物者誠，物格則神。禮也，學也，聖人
J34nB311_p0803a06║與萬世析合膏薪、烹蒸麗化之藏用者也。
J34nB311_p0803a07║大心精心
J34nB311_p0803a08║戒慎恐懼，惟危也；不睹不聞，惟微也；有物有則，惟精
J34nB311_p0803a09║也；無聲無臭，惟一也。大心欲統天地而不踰，即邊是
J34nB311_p0803a10║中之矩；精心裁成四時而造此，參兩貞一之命。
J34nB311_p0803a11║鑑鍼
J34nB311_p0803a12║春秋
J34nB311_p0803a13║季彭山曰：「《春秋》之所謂懼者，不逆之於勃然動者之
J34nB311_p0803a14║不可忍，而牖之於隱然在者之不容息，非懼其書我
J34nB311_p0803a15║而不敢為之謂也。」丹舉以問，杖人曰：「因是非還是非，
J34nB311_p0803a16║即謂之無是非，不必復為之迴避矣。然如推論，不日
J34nB311_p0803a17║以為刻核，則郭公、夏五亦寓譏貶耶？何怪斷爛之姍
J34nB311_p0803a18║乎？春秋懷之，故是忠恕之書也。」丹曰：「司馬談宗道家
J34nB311_p0803a19║無為，而遷《史記》倣《春秋》，不與其父旨違乎？」杖人曰：「談
J34nB311_p0803a20║執遷手云：周衰，孔子修舊起廢，至今五百歲，有能紹
J34nB311_p0803a21║明之？正易傳，繼春秋，本詩、書、禮、樂之際，意在斯乎？是
J34nB311_p0803a22║遷奉父命也，遷之大孝也，又所以申明道家之大用
J34nB311_p0803a23║也。」曰：「艸野作春秋，亢乎？」曰：「時亢而亢則悔，亦龍也。宰
J34nB311_p0803a24║相非天子，政府即朝廷，尚有疑耶？」
J34nB311_p0803a25║假馬
J34nB311_p0803a26║孔子侍座於季孫，季孫之宰通曰：「君使八假馬，其與
J34nB311_p0803a27║之乎？」孔子曰：「吾聞取於臣謂之取，不曰假。」季孫悟，告
J34nB311_p0803a28║宰曰：「自今以來，君有取謂之取，無曰假。」杖人曰：「聖人
J34nB311_p0803a29║救正天下萬世，只在一字。愚謂君取於臣不曰假，則
J34nB311_p0803a30║臣進於君可曰與乎？」黃坤五因言：「名為五欲之一，達
J34nB311_p0803b01║人視聖人舍身立名教，大似生銀入銅，乃可用耳。」杖
J34nB311_p0803b02║人曰：「聲聞為我，便欲斷滅。且問此欲成聲聞乘之我，
J34nB311_p0803b03║非名根乎？福果則利根也。立教必正名，故曰：名不可
J34nB311_p0803b04║得而好，不可得而避。此中道而立之教綱也。入道真
J34nB311_p0803b05║實，須全放下，纔著名想，便為名鬼所噉矣。果熟香飄，
J34nB311_p0803b06║隨緣行化，故曰：名空不避名。聖人立命，不落因緣之
J34nB311_p0803b07║見；聖人裁成，不落自然之見。故知其所以然，行乎不
J34nB311_p0803b08║得不然，即嘗泯於當然，是名教即自然也。但未過屢
J34nB311_p0803b09║空卓立之關者，未可同日語矣。」
J34nB311_p0803b10║陳不占
J34nB311_p0803b11║齊崔杼弒莊公，有陳不占者，聞君難，將赴之。比去，餐
J34nB311_p0803b12║則失匕，上車失軾。御者曰：「怯如是，去有益乎？」不占曰：
J34nB311_p0803b13║「死君，義也；勇怯，氣也。」遂往，聞鼓聲而死。杖人曰：「特地
J34nB311_p0803b14║離微，其義乃著。孟子以兩不謂發揮中庸之三，謂水
J34nB311_p0803b15║中鹽味，色裏膠青，不於此剔一燈乎？」智曰：「藥止可以
J34nB311_p0803b16║醫血氣，心病還須治神。此可悟全盂全水，全清全光，
J34nB311_p0803b17║不二不一之故矣。」丹曰：「晏嬰於莊公之難曰：『獨吾君
J34nB311_p0803b18║也乎哉？』非其親暱，誰敢任之？」弘演則曰：「安得選無過
J34nB311_p0803b19║之君而後死之？二者孰是？」杖人曰：「既能舍身，何不平
J34nB311_p0803b20║日引君于道之為得乎？然君亦有諫而不聽者，自視
J34nB311_p0803b21║其職何如，可以引去，則獲明夷之心於出門庭，亦一
J34nB311_p0803b22║道也。論事之書，且快發其一節焉已耳。」丹曰：「卓吾謂
J34nB311_p0803b23║趙苞、溫嶠為殺母逆賊，然乎？」杖人曰：「迫於重親，猶一
J34nB311_p0803b24║丸藥之決曰救父耳。苞全城而歸，死墓下，復何咎乎？
J34nB311_p0803b25║溫嶠為國，固自有辭，然不能臥薪嘗膽，以感激同朝
J34nB311_p0803b26║臣子，而乃以紗障謀豔煽，又何辭以逭責乎？徐庶曰：
J34nB311_p0803b27║『今失老母，方寸亂矣。入魏而不獻一策以老，是亦一
J34nB311_p0803b28║道也。』」智曰：「先廷尉公言：『觀趙苞之苦，凡仕危地，不當
J34nB311_p0803b29║迎養沛公，先迎太公居漢中，豈有俎上之事哉？後周
J34nB311_p0803b30║宇文護以毋在齊而緩之。馬超棄父擇主，固何如李
J34nB311_p0803c01║璀也？』無故使人縮高其親，豈能望竇建德赦李勣之
J34nB311_p0803c02║父乎？何可不審！」獨孤寒曰：「達人知事，執之固然。先幾
J34nB311_p0803c03║遠引，不受人之職，即可不殉人之難，此莊子休所謂
J34nB311_p0803c04║養親盡年者乎？」杖人歎曰：「既落人間，業緣難避。」
J34nB311_p0803c05║隱讓
J34nB311_p0803c06║環中堂曰：「田單可以有齊而不有，郭子儀可以有唐
J34nB311_p0803c07║而不有，朱虛侯可以有漢而不有，皆隱讓也。」杖人曰：
J34nB311_p0803c08║「隱讓自泰伯始，非孔子稱之，誰知其為至德？吾故謂
J34nB311_p0803c09║丹朱為大孝子，甘心不才，而以天下讓人，成父之志，
J34nB311_p0803c10║亦隱讓也。莊子首表堯讓天下與許由，是為讓書，高
J34nB311_p0803c11║人達士不與天下爭，而別行一路，且以自娛，亦隱讓
J34nB311_p0803c12║也。」
J34nB311_p0803c13║正諷、奇諷
J34nB311_p0803c14║光武欲廢郭后，以問郅惲，惲曰：「床第之間，父尚不能
J34nB311_p0803c15║得之於子，況臣能得之於君乎？然古來廢后奪嫡，往
J34nB311_p0803c16║往亡國，願陛下慎之。」其對太子，復勸以順為孝，此最
J34nB311_p0803c17║善處人骨肉者，語正而婉，真可法也。唐讓皇之遜明
J34nB311_p0803c18║皇，蓋觀此乎？何魏徵之智不及此？李泌之爭太子，迎
J34nB311_p0803c19║刃而解，藏鋒應機，得庖丁之神者乎？然終不能救建
J34nB311_p0803c20║寧王倓，事固有不可盡論者。諫有五，孔子取諷，有旨
J34nB311_p0803c21║哉！魏武立後不決，以問賈詡，詡不對，曰：「何以不言？」曰：
J34nB311_p0803c22║「有所思。」曰：「何思？」曰：「思袁本初、劉景升父子耳。」此奇諷
J34nB311_p0803c23║也。德宗欲復用盧杞，以廷爭而止，轉別駕，泌曰：「連日
J34nB311_p0803c24║比陛下於桓、靈，今日此舉，則堯、舜不如也。」胡致堂乃
J34nB311_p0803c25║曰：「何得以堯、舜獻媚？迂哉！程伊川有方長不折之諫，
J34nB311_p0803c26║司馬溫公曰：『它日使主上不欲親賢，殆此故也。』」
J34nB311_p0803c27║內黃舍人兒
J34nB311_p0803c28║項兵欲屠內黃舍人，兒十三歲，數語救之。范增坐視
J34nB311_p0803c29║坑秦，卒屠新安，乃不如此十三歲兒耶？鴻門舉玦，長
J34nB311_p0803c30║沙之毒，背疽早自此發矣。矢人函人，擇術烏能無感？
J34nB311_p0804a01║營脫
J34nB311_p0804a02║鸞傭曰：「阮思曠以虛譽無寔，王敦出之於外。劉伯倫
J34nB311_p0804a03║為建武參軍，以無用罷。鄭綮歇後，亦此類也。費貽漆
J34nB311_p0804a04║癩，郭文不妻不肉，袁閎土室，非故為己甚，以為非此
J34nB311_p0804a05║無以營脫。環中堂終懷詩曰：『熊道生掃門，韋祖思誤
J34nB311_p0804a06║拜。辛謐甘不食，王尼車早壞。龔壯稱耳聾，王嘉竟負
J34nB311_p0804a07║債。古人善支離，神仙亦鍼繲。變名棄妻子，不知其所
J34nB311_p0804a08║在。采藥亦遇毒，鍼砭莫驚怪。獨有華山翁，一墮何如
J34nB311_p0804a09║快。』」杖人曰：「〈德充符〉以王駘一輩，寫魯國申夭之化身，
J34nB311_p0804a10║其上律下襲之鍼繲，支離游於列國，是誰知之？正為
J34nB311_p0804a11║時乘六龍，別峰異類，隨處肥遯，自非世人之所測也。」
J34nB311_p0804a12║簡傲非道
J34nB311_p0804a13║丹曰：「舐痔兼車，鳴鳶吝腐。以茲自口，於焉玩物。殊異
J34nB311_p0804a14║虛舟，有同攘臂。此晉史之論莊子也。自參曰：老子謙
J34nB311_p0804a15║退，莊子簡傲，然乎？」杖人曰：「讀書須善讀古人之書，不
J34nB311_p0804a16║則誣古人，且自陷矣。隱居遣放，郭象以為放而不傲，
J34nB311_p0804a17║阮籍所謂致意之詞也。讀莊子如讀樂府，乃以告示
J34nB311_p0804a18║例之乎？韓非解老，慈故能勇，遂流潛礉，將以罪老子
J34nB311_p0804a19║耶？言因救弊，法久必弊，在後人之善用以濟之，非委
J34nB311_p0804a20║於至理之弊也。老子言亦刻峭，而當時自處謙退，接
J34nB311_p0804a21║人以禮，故孔子問禮於老聃，約禮為仁，遜以出之，遯
J34nB311_p0804a22║象不惡而嚴以禮故也。莊子亦曰：『以刑為體，以禮為
J34nB311_p0804a23║翼。』謂內嘗戒懼，不起妄念，而外以禮隨順世緣者也。
J34nB311_p0804a24║戴安道宗老莊而履禮，深以放達為非，可謂有見而
J34nB311_p0804a25║奉重者。達士取快，往往置愚不肖為不足論，而專責
J34nB311_p0804a26║賢智，故出口若與經訓相翻耳。形容孤硬便似簡傲，
J34nB311_p0804a27║形容不犯鋒芒便似波靡，況以鬼神寫照乎？況加以
J34nB311_p0804a28║才人之賞怪而搆虛乎？故曰：善讀書者貴知寔際。」
J34nB311_p0804a29║王尼
J34nB311_p0804a30║王尼見何綏簡傲之書曰：「伯蔚居亂世而矜豪乃爾，
J34nB311_p0804b01║其能免乎？」或曰：「伯蔚聞此言，必相危害。」尼曰：「伯蔚比
J34nB311_p0804b02║聞我言，自已死矣。」及永嘉之亂，何氏無遺種，管輅見
J34nB311_p0804b03║何晏、夏侯湛而規之。人或以何等勢盛，輅曰：「鬼燥鬼
J34nB311_p0804b04║幽，其能久乎？」丹曰：「管輅亦夭，而王尼且死車牛之下
J34nB311_p0804b05║矣。」杖人曰：「世亂不可概責，而風尚確有其幾。定數固
J34nB311_p0804b06║莫能逃，而君子貴乎自盡。嵇叔夜以倨鍛致殺，豈莊
J34nB311_p0804b07║子之旨哉？『昔慚柳下，今媿孫登。』此其回光語也。不可
J34nB311_p0804b08║以廣陵散之從容，與夏侯太初之霹靂倚柱而為之
J34nB311_p0804b09║解也。」
J34nB311_p0804b10║馬伏波
J34nB311_p0804b11║竹開嘗舉：「馬伏波戒兄子不得言人過失，然書中述
J34nB311_p0804b12║杜季良之行，非過乎？其後季良仇人據援書以訟季
J34nB311_p0804b13║良，梁松因救季良不得，遂恨援而搆之禍，則援亦有
J34nB311_p0804b14║以取之，不獨受松之拜也。」杖人曰：「雖然，果能瘖乎？或
J34nB311_p0804b15║責援以老不知休，則彼受之耳。在毒霧中，自念少游
J34nB311_p0804b16║語：『乘下澤車，何可得也？據鞍矍鑠，未免見長。』」
J34nB311_p0804b17║殷深源、王安石
J34nB311_p0804b18║殷浩北伐既敗，廢居東陽，桓溫遺書示引，用合僕之
J34nB311_p0804b19║意。殷開閉十數，竟達空函，史蓋譏之。杖人曰：「其玄沙
J34nB311_p0804b20║之白紙乎？兵非高士所能，一試不中，摧幢折牙，深源
J34nB311_p0804b21║豈不自知？而乃與流俗同醜，吾知其必無是事也。一
J34nB311_p0804b22║日閱湧幢曰：『殷答空函，斥之也。』咄咄書空，蓋已超凡
J34nB311_p0804b23║界，入初地矣。道生之對，亦是至情。後溫果殺其子涓
J34nB311_p0804b24║以報辱。桓玄得志，痛詆浩以成父志。劉裕建義，止競
J34nB311_p0804b25║武功，何暇改正？故晉書有二大冤屈事，桓氏之於殷
J34nB311_p0804b26║浩，王庾之於陶士行是也。」丹曰：「相如通西南夷，陸機
J34nB311_p0804b27║入洛建功，殷浩、房琯之敗，皆不欲以文士自居，亦因
J34nB311_p0804b28║世不憐才，而以文士輕之，遂爾強談經濟。賈生治安
J34nB311_p0804b29║策著於長沙，將以陰折。絳、灌、三蘇之策，揣摩可觀，未
J34nB311_p0804b30║必可行也。」杖人曰：「經濟不可強營，固也。士子居恒，安
J34nB311_p0804c01║得不講求經濟？近代陽明能作事者，以悟得寔際，故
J34nB311_p0804c02║人情物理不能惑之。吾嘗惜王安石遇天子知己而
J34nB311_p0804c03║為國無功者，正如參得一橛禪，不知差別智，所以全
J34nB311_p0804c04║昧物理而辦事不效也。世豈有官吏與民貿易而不
J34nB311_p0804c05║侵牟者乎？豈有欲收青苗錢而弛禁令人私鑄者乎？
J34nB311_p0804c06║曹孟德初置校事，魏文因之，程曉言其弊，王安石欲
J34nB311_p0804c07║箝口，乃置京城邏卒，其智不及程曉遠矣。」
J34nB311_p0804c08║形神相離，不得不騷
J34nB311_p0804c09║離騷者，言乎形神相離，而不得不騷也。卜居漁父，反
J34nB311_p0804c10║復自盡，道法時位，安於所傷，緣不得已也。太史公非
J34nB311_p0804c11║屈，何以知其志與日月爭光？原其救少卿一事，真為
J34nB311_p0804c12║國家，非為朋友，其志不得自明，且得罪焉，是以悲屈
J34nB311_p0804c13║而自悲耳。學道者亦有形神相離，不得不騷者乎？亦
J34nB311_p0804c14║有悲人而自悲者乎？噫！
J34nB311_p0804c15║元亮
J34nB311_p0804c16║靖節作乞食詩，無非一念所激，恥食世粟。其曰愧我
J34nB311_p0804c17║非韓才，蓋自傷也。子美曰：「淵明未聞道，達生豈是足。」
J34nB311_p0804c18║黃山谷曰：「世執此詩以貶陶，非癡人說夢耶？」縱浪人
J34nB311_p0804c19║化中，不喜亦不懼，而葉夢得亦不肯陶，何也？杖人曰：
J34nB311_p0804c20║「不妨癡人說夢。」
J34nB311_p0804c21║
J34nB311_p0804c22║
J34nB311_p0804c23║
J34nB311_p0804c24║
J34nB311_p0804c25║
J34nB311_p0804c26║
J34nB311_p0804c27║
J34nB311_p0804c28║
J34nB311_p0804c29║
J34nB311_p0804c30║
J34nB311_p0805a01║杖人全集跋
J34nB311_p0805a02║道法之時乘也，代錯之本不二也。自非靜正不禦，專
J34nB311_p0805a03║入甚深，窮盡上下四維，而止有一寔者，未易語其故
J34nB311_p0805a04║也。事以時起，道以法行，教立尊幢，為眾所射，百家蜂
J34nB311_p0805a05║午，關責互起，烏能免乎？智嘗以醫學喻醫王，而表醫
J34nB311_p0805a06║醫之願焉。運氣、經脈、三才，同符靈、素，舉之而人不盡
J34nB311_p0805a07║達也。張仲景提出傷寒為重而論之。劉河間以傷寒
J34nB311_p0805a08║為熱病，治用寒涼，而張子和汗吐下寔宗之。李東垣
J34nB311_p0805a09║辨外感內傷，而闡扶陽之論。朱丹溪謂人身陽有餘
J34nB311_p0805a10║陰不足，而貴滋陰之方。薛立齋則發揮腎中有真水
J34nB311_p0805a11║火。其說各別，似乎冰炭，非欲為異也。務發明前人之
J34nB311_p0805a12║所未發者，則專言之；其已發明者，則略之。合觀而體
J34nB311_p0805a13║究焉，皆本具者，非人力所可誣飾也。後人不知集大
J34nB311_p0805a14║成而後能應病予藥，乃囂囂然倚一家而執之，豈不
J34nB311_p0805a15║蔽哉？況以媮心便其苟簡，易以驩門，以惏心縱其恣
J34nB311_p0805a16║睢，詭以障世，又挾單方燒靈、素乎？我杖人橫身于刀
J34nB311_p0805a17║兵水火，求天下大傷心人與之擔荷，傳真宗旨。時至
J34nB311_p0805a18║此時，喙鳴矯亂，必通其故、必集大成，方能知天下分
J34nB311_p0805a19║科專門之利害，而用之各隨其類，就材食力，固也。待
J34nB311_p0805a20║其人而後行，具大過人之資，發公願力，窮盡而統御
J34nB311_p0805a21║之，乃其所望也。欲集大成，正知遍知，徹上徹下，何可
J34nB311_p0805a22║以己格物之則？內外互徵，目不敵日，盆水映之無逃
J34nB311_p0805a23║也。恃自直之箭，則中鵠無矢；恃自圓之木，則行地無
J34nB311_p0805a24║輪。規繩檃括，而得法者簡矣。蘿必不可以箭，樗必不
J34nB311_p0805a25║可以輪，盡性而善，因之順理者易矣。每歎言法言性，
J34nB311_p0805a26║二者聚訟；言守成、言盡變，二者詎免齟齬耶？夫信得
J34nB311_p0805a27║先天之仁智，而真性不死；自知後天之奉順，而妄心
J34nB311_p0805a28║不生。猶乾道之健行而無息，坤道之有功而無成也，
J34nB311_p0805a29║猶有一吷焉。聖人見古今備萬之大獨，而知宙合混
J34nB311_p0805a30║闢之貫幾，天無先後，中具條理，更何疑乎？末流學者，
J34nB311_p0805b01║速於見利，規矩偭錯，不盡其誠；巧於護短，怙氣矜勝，
J34nB311_p0805b02║奇幢尊我，易失毫釐；匿以埋伏，使敵開戶；以奪為捽，
J34nB311_p0805b03║使不及距；急口之直，執硫使炊；無星之權，向空筈箭。
J34nB311_p0805b04║袛為利器示之，故流弊用罔耳。破庸籠，破空籠，破疑
J34nB311_p0805b05║籠，忽開參膺，旋覆頂門，還其重瞳，隨宜鏡照，口司飲
J34nB311_p0805b06║食言語，時有開閉，而鼻下垂二孔，本無開閉也。蓏理
J34nB311_p0805b07║相齒，倫脊忘言，是尚為綴旒所縛，而犛靬所炫哉？嗟
J34nB311_p0805b08║乎時哉！鳳山杖人，忽發堯孔托孤之論，而鹿湖老父，
J34nB311_p0805b09║亦致竹關下宮之辭，時節因緣，無容迴避，土木同緯，
J34nB311_p0805b10║歷天適然，安於所傷，習坎自盡，業已一門深入，豁其
J34nB311_p0805b11║通幾，公因反因，藏于代錯，各一本事，即是共一本分，
J34nB311_p0805b12║直下原無岐見，復何噥噥？本于無私，而遇緣即宗，同
J34nB311_p0805b13║患至密，而決于中節，夫豈憂本來於穆之缺少乎？杖
J34nB311_p0805b14║人觸處創發，而中切脈之針經，反因痛刺，而順新硎
J34nB311_p0805b15║之刀理，非許常人可以濁識浮情學之者也。如無其
J34nB311_p0805b16║人，何敢漫責？一橛者一橛，別路者別路，約於不欺，而
J34nB311_p0805b17║泯於薪火，識大識小，道自不愁斷絕，藏天下于天下
J34nB311_p0805b18║已矣。故就杖人三彙槁，而芟煩去複，歸決於此，此固
J34nB311_p0805b19║午會全彰，集大成之雷雨也，安知無傷盡偷心，觸此
J34nB311_p0805b20║自奮者乎？鳳山孝人弘智謹識
J34nB311_p0805b21║
J34nB311_p0805b22║
J34nB311_p0805b23║
J34nB311_p0805b24║
J34nB311_p0805b25║
J34nB311_p0805b26║
J34nB311_p0805b27║
J34nB311_p0805b28║
J34nB311_p0805b29║
J34nB311_p0805b30║
J34nB311_p0805c01║
J34nB311_p0805c02║
J34nB311_p0805c03║
J34nB311_p0805c04║　　　（天界覺浪老和上全錄。佛弟子王梅、張伯
J34nB311_p0805c05║　　　升，倡首流通。　伏願
J34nB311_p0805c06║　　　　　　皇風洋溢，　　佛日增輝；
J34nB311_p0805c07║　　　　　　天下太平，　　法輪常轉。）
J34nB311_p0805c08║
J34nB311_p0805c09║
J34nB311_p0805c10║
J34nB311_p0805c11║
J34nB311_p0805c12║
J34nB311_p0805c13║
J34nB311_p0805c14║　　　（佛弟子熊進學助刻
J34nB311_p0805c15║　　　天界覺浪老和上全錄。　伏願
J34nB311_p0805c16║　　　　　　皇風洋溢，　　佛日增輝；
J34nB311_p0805c17║　　　　　　天下太平，　　法輪常轉。）
J34nB311_p0805c18║
J34nB311_p0805c19║
J34nB311_p0805c20║
J34nB311_p0805c21║
J34nB311_p0805c22║
J34nB311_p0805c23║
J34nB311_p0805c24║　　　（信官耿繼善、繼美助刻
J34nB311_p0805c25║　　　天界覺浪老和上全錄。　伏願
J34nB311_p0805c26║　　　　　　皇風洋溢，　　佛日增輝；
J34nB311_p0805c27║　　　　　　天下太平，　　法輪常轉。）
J34nB311_p0805c28║
J34nB311_p0805c29║
J34nB311_p0805c30║
J34nB311_p0806a01║
J34nB311_p0806a02║
J34nB311_p0806a03║
J34nB311_p0806a04║　　　（佛弟子呂應陽、夏有德、繼旺、廖廷貴、王惟明、高
J34nB311_p0806a05║　　　世勳、金有登、朱雲登、董一奇、楊樂平、徐弘勳、鄭
J34nB311_p0806a06║　　　正詢、孫元禔、申振祖、劉士惀，助刻
J34nB311_p0806a07║　　　天界覺浪老和上全錄。　伏願
J34nB311_p0806a08║　　　　　　皇風洋溢，　　佛日增輝；
J34nB311_p0806a09║　　　　　　天下太平，　　法輪常轉。）