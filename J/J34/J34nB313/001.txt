J34nB313_p0819a01║青原愚者智禪師語錄目次
J34nB313_p0819a02║卷首
J34nB313_p0819a03║序
J34nB313_p0819a04║卷一
J34nB313_p0819a05║上堂
J34nB313_p0819a06║卷二
J34nB313_p0819a07║小參
J34nB313_p0819a08║示眾
J34nB313_p0819a09║卷三
J34nB313_p0819a10║法語
J34nB313_p0819a11║偈讚
J34nB313_p0819a12║卷四
J34nB313_p0819a13║佛事
J34nB313_p0819a14║跋
J34nB313_p0819a15║
J34nB313_p0819a16║
J34nB313_p0819a17║
J34nB313_p0819a18║
J34nB313_p0819a19║
J34nB313_p0819a20║
J34nB313_p0819a21║序
J34nB313_p0819a22║以鏡為有像，珠為有色，非知鏡與珠者也；謂像呈而
J34nB313_p0819a23║鏡不受，色至而珠不隨，亦非知鏡與珠者也；謂鏡受
J34nB313_p0819a24║像為塵，珠隨色為纇，必離像以求鏡，屏色以求珠，尤
J34nB313_p0819a25║非知鏡與珠者也。予於智大師，蓋三遇而失之，而今
J34nB313_p0819a26║始憮然如有當也。潛夫先生嘗撫楚軍，忤要人得禍，
J34nB313_p0819a27║矢為不佞詩成秩。歲壬午得解，謂予楚產，所見略同，
J34nB313_p0819a28║屬為之序。時大師周旋左右，溫柔敦厚，粹然容止間，
J34nB313_p0819a29║竊謂是聞詩不愚者，猶之以像為鏡、色為珠也；而不
J34nB313_p0819a30║知其世深于易，潔靜精微也。壬辰，避人臣之極位，以
J34nB313_p0819b01║比丘身訪予匡廬。肩大布衲遊行，即以為臥具，別無
J34nB313_p0819b02║鞋袋缽囊，亦復不求伴侶，日類十百里，無畏無疲，至
J34nB313_p0819b03║使予覿面不相識，審視乃寤為故人，則又驚歎曰：「大
J34nB313_p0819b04║丈夫現大人相若此，豈將相所能為？」猶之謂世有不
J34nB313_p0819b05║受像之鏡、不隨色之珠也，而不知其一無有乃能容
J34nB313_p0819b06║眾有，百不緣乃能涉眾緣。初非遺棄世務，徒取聲聞
J34nB313_p0819b07║人涅槃為樂也。是後山川間阻，彼此問遺，率浮沉不
J34nB313_p0819b08║達，祗聞其于莊、易之書，深入無際，將以了杖人所未
J34nB313_p0819b09║了，傳家世所不傳，至韋編絕不休也，則又拊几曰：「衲
J34nB313_p0819b10║僧手腳，提一寸鐵，直下斷人命根；拈一莖草，立地起
J34nB313_p0819b11║人痼疾，何取于鋒攢刃簇，馬載驢馱，得無其熟難忘
J34nB313_p0819b12║乎？」猶之謂像為鏡塵、色為珠纇，必屏棄色像，而後鏡
J34nB313_p0819b13║與珠覿露也。而不知一無有之法不可見，正于其容
J34nB313_p0819b14║萬有見之；百不緣之玅無可徵，正于其涉眾緣徵之。
J34nB313_p0819b15║欲離相像以求鏡，而己之像已先在鏡中；欲屏色以
J34nB313_p0819b16║珠，而身所有色已先在珠中，更有何術能舍之別求
J34nB313_p0819b17║耶？越二十年庚戌，其門人至黃山，出大師語錄見示，
J34nB313_p0819b18║併得其所為鼎薪一編而讀之，而後知言默不載之
J34nB313_p0819b19║道，言非默亦非；言默不載之人，默得言亦得也。不然，
J34nB313_p0819b20║世尊說法五十年，而于人天罔措中，獨有取乎破顏
J34nB313_p0819b21║笑；祖師航海千萬里，而于群然呈解時，獨有取乎依
J34nB313_p0819b22║位立，豈非第一等傳持而為之子孫者？顧有君臣、父
J34nB313_p0819b23║子、玄要、主賓種種別異，獨不虞道火而口燒乎？蓋天
J34nB313_p0819b24║然節奏、天然錯綜，初不以思議起、亦不容思議沒，一
J34nB313_p0819b25║一住其法位，而後破顏依位之旨可得而明也。亦猶
J34nB313_p0819b26║萬像雜陳，不但無損于鏡之明，而鏡之明乃益顯；五
J34nB313_p0819b27║色互見，不但無染于珠之淨，而珠之淨乃益彰。若祗
J34nB313_p0819b28║取澄潭月影，怖見波瀾；或徒以莽蕩儱侗，蓋其孤陋，
J34nB313_p0819b29║求免于大師癡狂之誚，不亦難乎？然世尊三昧，迦葉
J34nB313_p0819b30║不知；迦葉三昧，阿難不知；狸奴白牯三昧，諸佛不知。
J34nB313_p0819c01║吾于大師雖幾幸屢失而得之，過此以往，仍未之或
J34nB313_p0819c02║知也已。苟讀是錄，而輒以為大師盡于是，猶為大師
J34nB313_p0819c03║謾過，未可謂大師知己也。寓黃山雲谷法弟正志題
J34nB313_p0819c04║
J34nB313_p0819c05║
J34nB313_p0819c06║
J34nB313_p0819c07║
J34nB313_p0819c08║
J34nB313_p0819c09║
J34nB313_p0819c10║
J34nB313_p0819c11║
J34nB313_p0819c12║
J34nB313_p0819c13║
J34nB313_p0819c14║
J34nB313_p0819c15║
J34nB313_p0819c16║
J34nB313_p0819c17║
J34nB313_p0819c18║
J34nB313_p0819c19║
J34nB313_p0819c20║
J34nB313_p0819c21║
J34nB313_p0819c22║
J34nB313_p0819c23║
J34nB313_p0819c24║
J34nB313_p0819c25║
J34nB313_p0819c26║
J34nB313_p0819c27║
J34nB313_p0819c28║
J34nB313_p0819c29║
J34nB313_p0819c30║
J34nB313_p0820a01║青原愚者智禪師語錄卷一
J34nB313_p0820a02║侍子興㲈同門人興斧編
J34nB313_p0820a03║甲辰冬，吉州諸護法請住青原七祖道場。
J34nB313_p0820a04║師至祖關，云：「聖域祖關，舊時穿過，此番直到裏頭，為
J34nB313_p0820a05║苦心者點破。」
J34nB313_p0820a06║三門。「八字打開，何云把手拽不入？劃出白雲呈谷口，
J34nB313_p0820a07║只因身在此山中。」
J34nB313_p0820a08║彌勒殿。「盡道將來下生，且看今朝新到。你也好笑，我
J34nB313_p0820a09║也好笑。」
J34nB313_p0820a10║韋馱殿。「多少人疑著，只護三洲，不知正用著北風律
J34nB313_p0820a11║律。末法謾心獅子蟲，煩金剛杵從內打出。」
J34nB313_p0820a12║伽藍祠。「一自祗園布金，四天下莖艸盡是功德林。今
J34nB313_p0820a13║日水草現成，但待知音始終親囑付，只要求人不負
J34nB313_p0820a14║心。」
J34nB313_p0820a15║祖堂。「四七二三，虛空釘橛，惹得婆娑鼻孔，左扭右捏。
J34nB313_p0820a16║今日到這裏，正則總正。」卓拄杖，云：「只許拄杖子喝，不
J34nB313_p0820a17║許人喝。」
J34nB313_p0820a18║佛殿。「昆侖迸出三點血，眉毛冷覷諸方說。土果然生
J34nB313_p0820a19║金，天從地下掘。不免大展三拜蓋覆著，省得旁觀者
J34nB313_p0820a20║罔測。」
J34nB313_p0820a21║方丈。「徹，一切藩籬沒處躲跟，總在黃土紅爐中八角
J34nB313_p0820a22║磨碎；截，三世佛祖不容開口，只許青山白日下兩腳
J34nB313_p0820a23║承當。」
J34nB313_p0820a24║據室。「據此室，行此令，無迴避處。莫道大尊貴生，一路
J34nB313_p0820a25║泥水不少。若是過量出格相逢，自在北窗背後握手。
J34nB313_p0820a26║不見道，別搆一天，風斯在下。」
J34nB313_p0820a27║是日，合郡當道，同九邑紳士請上堂。師至法堂，云：「微
J34nB313_p0820a28║塵未剖，卍字森然；六種成時，白雲有主。多生慧種，已
J34nB313_p0820a29║露毫端；千古風流，當機微笑。且因舊例，別展家風。」付
J34nB313_p0820a30║維那宣啟訖，師指法座，云：「挫針治繲太支離，按捺雲
J34nB313_p0820b01║頭下翠微；今日捨身衣敝垢，長拖兩袖拂須彌。」遂陞
J34nB313_p0820b02║座。拈香，云：「佛在靈山傳正法眼藏，囑付國王、大臣、居
J34nB313_p0820b03║士、沙門等，各各承此恩力為內外護。只以一念無私
J34nB313_p0820b04║三昧，頓入普光明殿，同時供養。今日特為拈出，一祝
J34nB313_p0820b05║天壽平格、一酬本師法乳、一為檀護福德同圓。伏願
J34nB313_p0820b06║聖人御宇，萬物咸熙，正喜大眾讚摩訶，迸入香煙塞
J34nB313_p0820b07║天地。」遂斂衣就座。斯懷維那白椎，云：「法筵龍象眾，當
J34nB313_p0820b08║觀第一義。」師曰：「此是第二義，如何是一？一又作麼生
J34nB313_p0820b09║觀？即心即佛，黃葉啼丹嶂，椎碎了也；非心非佛，露柱
J34nB313_p0820b10║笑燈籠，椎碎了也；不是心、不是佛、不是物，急水拋毬
J34nB313_p0820b11║子，椎碎了也。更教說箇甚麼？若能於說箇甚麼處直
J34nB313_p0820b12║下碎了，亦可耳聾舌吐，不負椎聲；如或蹉過，不免將
J34nB313_p0820b13║我杖人集大成底葛藤，上下四維打一周由也。只如
J34nB313_p0820b14║中土第一箇聖人以馬毛龜甲為桃花竹子，忽然迸
J34nB313_p0820b15║出一箇大方圜圖，卦卦交參、爻爻互變，總是箇對待
J34nB313_p0820b16║法門。且問：如何是一？末後來尼山夫子臨老下箇註
J34nB313_p0820b17║腳，與天地合其德，一連四句。仔細看來，四箇與字、四
J34nB313_p0820b18║箇合字，大費分疏。釘釘得麼？膠粘得麼？佛以五乘、十
J34nB313_p0820b19║界、五教、十二分空有周遮，四十九年費盡伎倆，只到
J34nB313_p0820b20║末後稍頭拈花塞白，反不如初生略較些子。只為此
J34nB313_p0820b21║中難於開眼，半吞半吐、口大舌乾，逗得箇崧山石髓
J34nB313_p0820b22║帶累骨堆，五葉分宗空花亂墜，拄杖一畫，扇子打動
J34nB313_p0820b23║鯉魚；點壞空中，喚作永字八法。洞山秪這是立出五
J34nB313_p0820b24║位君臣，臨濟無位真人擺出玄要賓主；雲門一字關
J34nB313_p0820b25║又添三句，法眼一滴水又提六相，溈仰兩口一舌又
J34nB313_p0820b26║畫出九十六箇圓圈，一隊囉囉娑娑。你道說得出麼？
J34nB313_p0820b27║枉費鏤塵吹影，究竟描邈不來，未過絕甦，徒勞側耳。
J34nB313_p0820b28║新青原則不暇及此，現前凝翠屏壁立參天、待月橋
J34nB313_p0820b29║橫身濟物，石勳巖下瀑布成潭、象鼻嶺頭擎拳作舞，
J34nB313_p0820b30║此中還有第一義、第二義麼？如或見道忘山、見山忘
J34nB313_p0820c01║道，仁者、智者棒喝交馳，直饒不作境話會，豈堪嚼破
J34nB313_p0820c02║廬陵米耶？又不如從他分域無封、入關出關，聽道路
J34nB313_p0820c03║上遒人木鐸去也。青原七祖後，齊信如立，歷歷晨星；
J34nB313_p0820c04║繼起者，修復莊嚴，捋荼相接。直至我嘯峰法兄以杖
J34nB313_p0820c05║人一條拄杖子弔箇無孔銕鎚，推前拶後，復還七祖
J34nB313_p0820c06║舊顏，豎起毘盧閣頂，守家有子，玉殿苔生。忽然諸檀
J34nB313_p0820c07║護把藥地病夫再三逼到此席上差排，事不獲已，將
J34nB313_p0820c08║何應此時節？只得呼杖人所托的木行者出來與大
J34nB313_p0820c09║眾相見。」僧問：「缽盂吞七曜，錫杖振乾坤，如何是今日
J34nB313_p0820c10║境？」師云：「雪裏開花。」進云：「西江吐出，四海拱迎，那箇所
J34nB313_p0820c11║在是和尚親切處？」師打，云：「杖頭有眼。」進云：「禹力不到
J34nB313_p0820c12║處，河聲流向西。」師云：「爭奈逆風把舵？」僧一喝，師打，云：
J34nB313_p0820c13║「斬新王令森嚴。」進云：「果然賞罰分明。」師云：「空傷老力。」
J34nB313_p0820c14║僧禮拜，歸位。師復舉：「法燈禪師云：『山僧本欲幽棲巖
J34nB313_p0820c15║竇，隱遯過時，只為先師有箇未了公案，出來為他了
J34nB313_p0820c16║卻。』今日木行者跛挈一場，了箇故事，且道先師未了
J34nB313_p0820c17║底公案將何為他了卻耶？依舊是法燈前八字了也。
J34nB313_p0820c18║畢竟如何道得箇收拾句？鼓腹壤中三頓擊，傳心堂
J34nB313_p0820c19║背一團青。」維那結椎，云：「諦觀法王法，法王法如是。」下
J34nB313_p0820c20║座。
J34nB313_p0820c21║元旦，上堂。維那白椎竟，師云：「一元午會，萬法全彰，我
J34nB313_p0820c22║杖人兼中玅協之符，曉告枕頭今日香爐，惟願神明
J34nB313_p0820c23║代出，時集大成，乃使正法久住于世，以荅天地君親
J34nB313_p0820c24║師，普供人天賢聖佛，軒轅鏡裏洋溢光雲，翹肖倫中
J34nB313_p0820c25║同熏化乳。」僧問：「君臣道合即不問，五位王子事如何？」
J34nB313_p0820c26║師云：「冬雷急雨洗晴梅。」進云：「如何是誕生王子？」師云：
J34nB313_p0820c27║「不從今日始。」進云：「如何是朝生王子？」師云：「北面拱金
J34nB313_p0820c28║微。」進云：「如何是末生王子？」師云：「孤行不相背。」進云：「如
J34nB313_p0820c29║何是化生王子？」師云：「大用轉紅輪。」進云：「如何是內生
J34nB313_p0820c30║王子？」師云：「看看五雲尊貴墮。」進云：「王子未登殿時如
J34nB313_p0821a01║何？」師云：「無瞻仰處。」進云：「已登殿時如何？」師云：「垂拱不
J34nB313_p0821a02║容窺。」進云：「登殿後如何？」師云：「風行艸偃。」進云：「今有不
J34nB313_p0821a03║受鉗鎚、享現成福者，還許他撞來麼？」師一喝，僧一喝，
J34nB313_p0821a04║師便打，云：「還知痛癢麼？」僧禮拜，歸位。乃云：「向上不傳，
J34nB313_p0821a05║綱宗歷歷，舉以獻歲，聊當書雲。」師互示左右拳掌，又
J34nB313_p0821a06║合手，又散開，乃袖手，曰：「會麼？古今磨盤，古今旁午，頭
J34nB313_p0821a07║頭第一，日日新鮮，常在其中，內秘外現，指畫質俟，毫
J34nB313_p0821a08║髮無欺，覿面圈來，信得及否？若非花劈，詎免芒芒？纔
J34nB313_p0821a09║形齒牙，翻愁特地。會既不會，信亦周遮，只是恁麼流
J34nB313_p0821a10║傳，又能免冒昧耶？鏡清說有，明教說無，二老拳掌要
J34nB313_p0821a11║且元旦失利，今日畢竟道箇甚麼句得與萬世不失
J34nB313_p0821a12║利去？」良久，拂袖，曰：「堂裏香知鐘磬眼，山中花笑古今
J34nB313_p0821a13║天。」結椎，下座。
J34nB313_p0821a14║解制，上堂。僧問：「結也與麼、解也與麼，如何不結不解
J34nB313_p0821a15║好？」師揮拂，曰：「怎奈年年惱亂此春風？」進云：「不結也與
J34nB313_p0821a16║麼、不解也與麼，因甚帝網交蘆、鉤錐四布？」師曰：「怎奈
J34nB313_p0821a17║進退塵中離不得？」進云：「截斷者兩頭，以何為解脫？」師
J34nB313_p0821a18║劈頭打一拂。進云：「恁麼則覿體分明去也。」師旋拂，云：
J34nB313_p0821a19║「坐住反成勞。」乃曰：「我有一聲長嘯付與誰？直告既不
J34nB313_p0821a20║信，嘵嘵徒爾為。罷！罷！罷！各自去。去者去，艸鞋有刺妨
J34nB313_p0821a21║爛泥；住者住，過堂不誤雲版椎。且讓一箇人逍遙無
J34nB313_p0821a22║所事，提燈蒼翠裏吟詩。然且一向叮寧，所為何事？」擊
J34nB313_p0821a23║拂子，曰：「知非。」豎拂子，曰：「無解無結底又是甚麼？」放拂
J34nB313_p0821a24║子，曰：「我不知。」
J34nB313_p0821a25║師誕日，侍子中通請上堂。中通問：「檜樹即荊條，死路
J34nB313_p0821a26║走成生路；祖關穿聖域，鐘聲敲出鐸聲。河圖五十五
J34nB313_p0821a27║點，恰應地戶天門。如何是參天立地處？」師云：「揮空一
J34nB313_p0821a28║斧，幾人知恩？」進云：「半生先天，半生後天，未免打作兩
J34nB313_p0821a29║橛。」師云：「直下火爐，是奉？是背？」進云：「尼山鷲嶺已同時，
J34nB313_p0821a30║誰能不辜負去？」師云：「絕壁奔雷，莫耳聾麼？」進云：「冬煉
J34nB313_p0821b01║三時傳舊火，天留一磬擊新聲。」師云：「室內不知，兒孫
J34nB313_p0821b02║努力。」禮拜退。乃云：「鼎炮洞上君臣藥，斧透曹山父子
J34nB313_p0821b03║恩，驀地奮身天外看，香爐峰讓曉雲吞。今日是山僧
J34nB313_p0821b04║母難之辰，恰有窮子就父將碗白米供養雲堂，請來
J34nB313_p0821b05║此坐，舉揚一上。你道曝背衝寒的老病夫方且撫躬
J34nB313_p0821b06║自悼，又來舉揚箇甚麼？恰有汋林主送此木如意。」舉
J34nB313_p0821b07║起左右敲擊，復卓一下，云：「機上造機，角上生角，奇則
J34nB313_p0821b08║也奇，到此沒交涉；鷹爪奪毛，虎口攫肉，快則甚快，到
J34nB313_p0821b09║此沒交涉。若更說箇不生不死的爛貫索來祝無量
J34nB313_p0821b10║壽，不知此老還受也無？木如意子搖頭不肯了也。到
J34nB313_p0821b11║不如我這裏，堂內堂外箇箇都似木雞，事事還他魚
J34nB313_p0821b12║貫，未經桶底卻自忘機，現前松風石澗擺脫厲色淫
J34nB313_p0821b13║聲，碓觜茶鐺陶盡凡情聖解，莫道美食不中飽人。且
J34nB313_p0821b14║道木如意子作麼生消繳耶？正襟垂袖參天地，擁腫
J34nB313_p0821b15║何心八面揮？」下座。
J34nB313_p0821b16║結制日，孫魯山居士請上堂。僧問：「火燄為三世諸佛
J34nB313_p0821b17║說法，三世諸佛立地聽，是何意旨？」師云：「燒卻汝眉毛。」
J34nB313_p0821b18║進云：「識得本來真面目，方知腳下有來源。」師震杖，云：
J34nB313_p0821b19║「識得麼？」進云：「觸著當門露柱子，方明自己立地處。」師
J34nB313_p0821b20║云：「瞎撞木頭。」僧作舞，師云：「亂跳作麼？」僧禮拜，歸位。乃
J34nB313_p0821b21║云：「盡宇宙是箇禪堂，以元會為呼吸而結制，十界情
J34nB313_p0821b22║塵跳跟不出，可惜不自知；針▆上亦是一座禪堂，以
J34nB313_p0821b23║剎那收天地而結制，十身器界當下虀粉，可惜不自
J34nB313_p0821b24║知。直木子笑道：『大鵬背脊郎當太甚，焦螟睫上土曠
J34nB313_p0821b25║人稀，大無邊處受用不著，細無間處又鑽不入，二俱
J34nB313_p0821b26║不涉，汩沒何依？不如且在長連單上面面相對，壁立
J34nB313_p0821b27║萬仞去。』直木子！保汝的時節因緣決定不欺。恰好孫
J34nB313_p0821b28║魯山居士從曹溪來訪，青原隨喜，藥樹新堂，顧瞻枯
J34nB313_p0821b29║荊，再發靈壽，當前面面光明，人人壁立，因問：『結制事
J34nB313_p0821b30║如何？』老僧云：『過冬。』士云：『四季木犀香，難禁春消息。』老
J34nB313_p0821c01║僧云：『幸賴過量人來證明。』士一笑。因分玉粒，飽灑雲
J34nB313_p0821c02║堂，磨片石頭，因緣斯許。福城多生相遇且置，只如同
J34nB313_p0821c03║歸一笑，直下幾能豁破也無？」良久，舉：「大慧杲禪師因
J34nB313_p0821c04║不動居士至，上堂云：『眼空宇宙渾無物，大坐當軒孰
J34nB313_p0821c05║敢窺？選佛選官俱已了，同途把手不同歸。敢問大眾：
J34nB313_p0821c06║既同途又把手，為甚不同歸？壁立萬仞的還曾夢見
J34nB313_p0821c07║麼？昔陸亙大夫問南泉曰：「肇法師甚奇怪。解道：天地
J34nB313_p0821c08║與我同根，萬物與我一體。」南泉遂指庭前花曰：「時人
J34nB313_p0821c09║見此一株花，與夢相似。」徑山今日判斷，若向理上看，
J34nB313_p0821c10║非但南泉謾陸大夫一點不得，亦未摸著他腳下一
J34nB313_p0821c11║莖毛在；若向事上看，非但陸大夫謾南泉一點不得，
J34nB313_p0821c12║亦未夢見他汗臭氣在。或出來道：「大小徑山說理說
J34nB313_p0821c13║事。」即向他道：「但向理事上會取。」』諸仁者！大慧尋常血
J34nB313_p0821c14║濺梵天，為甚又在平地上喫交？且如同途把手不同
J34nB313_p0821c15║歸，與今日的同歸一笑，可能向理事上會取否耶？如
J34nB313_p0821c16║會取不得，自有時節禪堂前問取靈壽木去。」下座。
J34nB313_p0821c17║重陽晦山和尚到山，引座，上堂。「雙桂重陽待客開，撒
J34nB313_p0821c18║花水底看天裁，橋梁界破雲霄路，紫氣從南過嶺來。
J34nB313_p0821c19║可笑病龍鍾，一向三不管，就有箇驪龍頷下探珠、猛
J34nB313_p0821c20║虎口中奪骨的漢子來，卻也湊泊不上，反覺得水碓
J34nB313_p0821c21║中一粒米鈍置殺人。忽然一陣風吹得晦山和尚到
J34nB313_p0821c22║此，自江北四祖打南華回，吐西江頂上之波、掃七祖
J34nB313_p0821c23║無縫之塔，多生故人啼笑不了，同堂鐘鼓異響旋宮，
J34nB313_p0821c24║億萬毫毛一齊豎立，好箇節拍，豈容錯過？諸仁者！猶
J34nB313_p0821c25║[仁-二+(太*皿)]𠎷耶？或者興化躲雨，不妨盤礡演祖。若是咬嚼玄
J34nB313_p0821c26║要，正好叩擊汾陽，掀天浴日，但去摩捋虎鬚，騰擲一
J34nB313_p0821c27║上。毋論搆得搆不得，決有一段痛快，不負汝等過重
J34nB313_p0821c28║陽也。惟憑氈拍板，知得九韶音。」
J34nB313_p0821c29║竺菴和尚訃至，上堂。「萬里澥山碧化雪，波斯擲卻連
J34nB313_p0821c30║環訣，黃龍角攪滄溟竭，紙灰騰空天破裂。痛絕！痛絕！
J34nB313_p0822a01║竺菴和尚和盤倒卻去也。兩點眼珠，一場滴凍，有分
J34nB313_p0822a02║痛者，觸著便可瓦解水消；若猶一膜依稀，莫嫌今日
J34nB313_p0822a03║叨怛。念我杖人，一碗磠沙被竺法兄打頭吸盡，所以
J34nB313_p0822a04║徑山拼命見賊，攢刃生蓮；省侍太平獄中，親磨干將。
J34nB313_p0822a05║自此接圓通之鼓搥，興壽昌于瓦礫，金殿嵯峨，功成
J34nB313_p0822a06║不處，翛然南岳，毘洞再開，奔天界之訃音，造棲霞之
J34nB313_p0822a07║無縫，重泝西江頂上，廩山之塔巋然，拜掃東苑武夷，
J34nB313_p0822a08║不跨石門雷鼓，竭澥掀天，突然脫去。自題火把，粉碎
J34nB313_p0822a09║須彌，大吼一聲，八絃震動，平生自協雲龍，不輕許可，
J34nB313_p0822a10║且喜異苗雙茂，付托有人。雖然，正幢乍折，愁殺邪氛，
J34nB313_p0822a11║蓋信好山鋤頭，凌霄蹴岳。大眾且問：雲居一棒，刀斫
J34nB313_p0822a12║不開，出沒洪濤，原無涓滴。你道承誰恩力？要歸何處
J34nB313_p0822a13║聻？若舉電激風馳，鬼神罔測，宜乎搆湊不來。但論事
J34nB313_p0822a14║竟堅固，嚗嚗石頭，難道有徵不信？何況末後一擊，又
J34nB313_p0822a15║且硬塞牢關？秪如分付紅爐徹底煎，還有于此瓦解
J34nB313_p0822a16║水消者麼？」良久，云：「如其無也，不須噥噥，且隨我上供
J34nB313_p0822a17║去。」下座。
J34nB313_p0822a18║上堂。師陞座白椎竟，有僧出問，師曰：「今日天寒，不煩
J34nB313_p0822a19║久立。」便下座。
J34nB313_p0822a20║劉平田居士浴佛日，請上堂。僧問：「迦文降誕，劉公皈
J34nB313_p0822a21║依，和尚陞座，將何指示？」師云：「一頓齋有分。」進云：「如何
J34nB313_p0822a22║是萬象之中獨露身？」師云：「曾到雪山頂上麼？」僧便喝，
J34nB313_p0822a23║師便打。進云：「這一棒早已喫過也。」師云：「可惜許。」進云：
J34nB313_p0822a24║「真心有在。」師云：「敗將莫談兵。」乃云：「必真解脫始是擔
J34nB313_p0822a25║當，削鐵斬釘乃大夫事。秪如初生自言獨尊，何故雪
J34nB313_p0822a26║山六載乃叫奇耶？莫是入胎習氣難忘耶？莫是瞥地
J34nB313_p0822a27║乃爾冷笑耶？將謂兩指四顧在六合中，桑弧蓬矢是
J34nB313_p0822a28║誰出像耶？將謂白日射人眼花，暗室光纔自見，一經
J34nB313_p0822a29║雪地剝落，始能享其四時耶？謾落商量，閒疑且置，只
J34nB313_p0822a30║要是箇削鐵斬釘漢子，定然拔俗，不肯因循。即今發
J34nB313_p0822b01║願初心，原在拄天拄地，無我備我本來尊貴，不用雲
J34nB313_p0822b02║門訝為希奇，多生一笑，自盡今時，早已攪長河為酥
J34nB313_p0822b03║酪。今日平田居士全身拶入青原，作箇白髮嬰兒，供
J34nB313_p0822b04║養索訶世界，換骨脫胎，忍俊真奇，三界忘言，已周七
J34nB313_p0822b05║步，盡古今是一大浴盆，誰不手舞足蹈？又何待即心
J34nB313_p0822b06║即佛、非心非佛作指頭餳？又何待嚼乾矢橛、綑麻三
J34nB313_p0822b07║斤為麻胡嚇哉？且喜大眾各沾一杓，共飽一頓，又道
J34nB313_p0822b08║箇甚麼句子酬他慶快聻？九萬里鵬從海出，一千年
J34nB313_p0822b09║鶴遠天歸。」下座。
J34nB313_p0822b10║戊申元旦，洪浪淵請上堂。師云：「向上一句，釋迦未曾
J34nB313_p0822b11║投胎；末後一句，彌勒只堪捧腹；中間一句，空累文殊、
J34nB313_p0822b12║普賢。兩眼兩腳爭差，尚且惹人擯出。青原今日即不
J34nB313_p0822b13║然，三世諸佛、百千祖師一齊按過，滿口道不得底，峰
J34nB313_p0822b14║頭海眼噴雪；盡力舉不起底，閒居閣裏拏雲。只為矜
J34nB313_p0822b15║茫錯過，太無事生，所以盤錯相逢，又從頭起。」拂拂，云：
J34nB313_p0822b16║「此話且置，秪如洪崖浪起，跳出西山二十夏，剩此眉
J34nB313_p0822b17║毛三千里，不忘磬眼，故鄉本色，笑出上風特地臘底，
J34nB313_p0822b18║逆流恰值百年中半。以此元旦作第一齋，淨居雲版
J34nB313_p0822b19║生大歡喜，又道箇甚的好聻？但願春風齊著力，一時
J34nB313_p0822b20║吹入我門中。」下座。
J34nB313_p0822b21║庚戌十一月初一日，讓淨居院，辭眾，上堂。師舉：「白雲
J34nB313_p0822b22║端云：『他人住處我不住，他人行處我不行，不是與人
J34nB313_p0822b23║難共住，大都緇素要分明。』大慧杲云：『他人住處我亦
J34nB313_p0822b24║住，他人行處我亦行，瞥喜瞥嗔誰理會？新羅夜半日
J34nB313_p0822b25║頭明。』只二老，一箇大煞偏拗，一箇自無主張。藥地愚
J34nB313_p0822b26║者即不然，拄杖子如蟲禦木，一毫端上與時行。」
J34nB313_p0822b27║廩山瑞如監院請上堂。維那白椎竟，僧問：「如來為一
J34nB313_p0822b28║大事因緣出現于世，和尚陞座，是同？是別？」師曰：「王宮
J34nB313_p0822b29║雪嶺一乘雲。」進云：「靈山會上秪借一花，今日堂中以
J34nB313_p0822b30║何為據？」師豎拂子。進云：「即今覿面相呈，和尚又如何
J34nB313_p0822c01║指示？」師揮拂，曰：「只看遮一下。」僧禮拜，曰：「將此身心奉
J34nB313_p0822c02║塵剎，是則名為報佛恩。」師曰：「日磨長劍倚天寒。」乃曰：
J34nB313_p0822c03║「長年占斷白雲封，一枝迸出笑春風。諸仁者！看廩山
J34nB313_p0822c04║老祖磨劍出處麼？古人真疑迸出，只是了卻自己一
J34nB313_p0822c05║段蓋天蓋地光明，尋常煮月烹雲，便是掀天浴日，隨
J34nB313_p0822c06║分一莖艸上，儼然玉殿層臺，原非驩門掛彩、鬧鼓販
J34nB313_p0822c07║椎可冒濫也。昔壽昌談金剛義，廩山祖曰：『宗眼未了，
J34nB313_p0822c08║非為究竟。』壽昌問：『如何是金剛眼？』廩山拂衣而起。且
J34nB313_p0822c09║道是何等神鋒？壽昌從此鋤破大好山。且道從何處
J34nB313_p0822c10║迸出？于此了得，盡兩間白雲一封、盡古今春風一笑，
J34nB313_p0822c11║正可信步來往，蹴蹋乾坤。若此一封一笑猶涉遲徊，
J34nB313_p0822c12║直饒占斷長年，乃是寒崖焦種耳。此山衝霄壁立，元
J34nB313_p0822c13║公題為不是人間藥地來，飲水知源，遂爾因巖依樹
J34nB313_p0822c14║十年，倏忽曳耙青原，竺兄和尚重來壽昌塔頂，再紅
J34nB313_p0822c15║圓此公案，瑞如監院率諸緇素請一舉揚。你道舉揚
J34nB313_p0822c16║箇什麼？依舊柱予上北斗光中磨礪石，西江頂上灑
J34nB313_p0822c17║淵泉。」拂衣而起，結椎，下座。
J34nB313_p0822c18║壽昌楚雲大師率兩序請上堂。師指法座云：「是法平
J34nB313_p0822c19║等，何故特地湧出須彌王座聻？西江頂上占定青雲，
J34nB313_p0822c20║智上座來唱太平，不妨信步。」遂陞座。拈香云：「靈山付
J34nB313_p0822c21║囑內外善護不分，請看壽昌二字，當空便祝香煙萬
J34nB313_p0822c22║年無盡。此地乃壽昌老祖開西竺之山，一時龍騰虎
J34nB313_p0822c23║嘯，鼓震炎午之運，二世和尚克家厚載，請我師杖人
J34nB313_p0822c24║特主此席，大闡無私，嗣後竺兄和上瓦礫再造，雙其
J34nB313_p0822c25║二老善奏塤箎，兄唱弟酬，金聲玉振，今日一總燒卻，
J34nB313_p0822c26║與他炙地熏天去也。」楚大師白椎竟，師舉拂云：「藥地
J34nB313_p0822c27║彌縫孤不孤？一椎今古下紅爐，山川風雨穿心過，環
J34nB313_p0822c28║轍堤眉只兩噓。」左右拂云：「還有激揚此兩噓者麼？」問：
J34nB313_p0822c29║「風行艸偃，電閃雷轟，萬壑奔流，千峰競秀，橫說豎說
J34nB313_p0822c30║即且置，五位君臣請師宣。」師曰：「千年曆本費唇皮。」進
J34nB313_p0823a01║云：「如何是正中偏？」師曰：「梅吐三更月。」進云：「如何是偏
J34nB313_p0823a02║中正？」師曰：「溪回一徑風。」進云：「如何是正中來？」師曰：「青
J34nB313_p0823a03║山凝古翠。」進云：「如何是偏中至？」師曰：「白日舞殘紅。」進
J34nB313_p0823a04║云：「如何是兼中到？」師以拂子旋拂曰：「無汝撈摸處。」進
J34nB313_p0823a05║云：「偏正已蒙師指示，秪如諸祖寶塔崔嵬，和上又作
J34nB313_p0823a06║麼生下帚子？」師便棒。進云：「可謂打麵還他州土麥，唱
J34nB313_p0823a07║歌須是帝鄉人。」師曰：「遮莫承當，如何證據？」進云：「爭奈
J34nB313_p0823a08║有眼者見，有耳者聞。」師曰：「不必賴他人。」僧禮拜，云：「與
J34nB313_p0823a09║麼則專為流通去也。」師又棒，曰：「流漫假承當。」僧歸位，
J34nB313_p0823a10║云：「和尚不得壓良為賤。」師曰：「李豐、石璽，終自愕然。」問：
J34nB313_p0823a11║「泗州見大聖，意旨如何？」師曰：「汝見拂子麼？」進云：「今日
J34nB313_p0823a12║和尚坐法空座，拈起一莖艸，作麼生普利四州？」師曰：
J34nB313_p0823a13║「育龜自不見。」進云：「如何北斗掛須彌？」師曰：「切莫望空
J34nB313_p0823a14║啟告。」進云：「黃龍頂上浪滔天。」師曰：「浸殺你。」進云：「恁麼
J34nB313_p0823a15║則海底泥牛啣且走。」師曰：「湊不上。」乃曰：「向上不傳，向
J34nB313_p0823a16║下文長，何必爭如不必？通身詎若遍身？但作話會，徒
J34nB313_p0823a17║辱家風。只如老祖云：『醍醐上味出乎乳，滴水攙中便
J34nB313_p0823a18║不成。』還曾親過此煆煉關麼？三十棒頭開正眼，何曾
J34nB313_p0823a19║傳得祖師心？還曾歷過此㘞地侯麼？冒雨衝風，分明
J34nB313_p0823a20║指示，還信此跳出後之受用麼？世無真願，畫少掠虛，
J34nB313_p0823a21║絕甦不親，折攝猶惑，不用則死水，一用便莽蕩，麻三
J34nB313_p0823a22║斤、乾矢橛都攙作情識窠臼，直饒掀倒禪床、喝散大
J34nB313_p0823a23║眾，也襲成逐塊隨邪，又不如瞎驢趁大隊去也。疑此
J34nB313_p0823a24║自問，即是真參。雖然恁麼，不必氣急現前，斧口磬眼，
J34nB313_p0823a25║節拍歷然，大樹繞庭，靈苗自茂。且道箇甚麼收科好？
J34nB313_p0823a26║幸是內生王子統功功，姑射山前五榖熟。」珍重！結椎，
J34nB313_p0823a27║下座。
J34nB313_p0823a28║東苑山主熊魯子咸初眾居士請上堂。「此來掃出石
J34nB313_p0823a29║屏心，擊櫂聲中無古今，偶向讀書坊下過，破塵一句
J34nB313_p0823a30║待知音。此是東苑老祖磨劍之地，早從石屏巖下虀
J34nB313_p0823b01║粉乾坤，撞著大好山頭飛鳶踢破，一逢夢筆觸落巖
J34nB313_p0823b02║花，虎嘯龍吟普天震動，大隨不壞逝者如斯。山阿一
J34nB313_p0823b03║堂舊基重搆，皆諸檀護不忘屢世法乳，共出隻手莖
J34nB313_p0823b04║艸莊嚴。適山僧從武夷掃塔而來，諸公堅請于此據
J34nB313_p0823b05║坐一舉，且道老祖眉毛即今何在？」良久，擊案一下，曰：
J34nB313_p0823b06║「東苑老祖咳唾了也。猶記當初與余繼泉居士三問：
J34nB313_p0823b07║第一句如何無始以來一念不生的？第二句如何是
J34nB313_p0823b08║二六時中正受用的？第三句如何是生死牢關打破
J34nB313_p0823b09║的？卻怪何故分作三句？莫是怕人顢頇麼？即今有破
J34nB313_p0823b10║口捏碎者麼？」确一下，曰：「若于此處透得可信，絕甦過
J34nB313_p0823b11║關；顧佇徒然，反勞側耳。且道今日幸會前緣，又將何
J34nB313_p0823b12║者來應箇時節聻？岱嶂開雲鋪座下，鯉池躍浪在峰
J34nB313_p0823b13║頭。」下座。
J34nB313_p0823b14║冬至日，岱嶂居士、余雨辰、游子六等請師一枝山上
J34nB313_p0823b15║堂。僧問：「莫看仙人扇，別峰藏玅，高寶秘形，山從何作
J34nB313_p0823b16║眼？」師曰：「橋板仙船多眯目，扣舷誰向擢歌看？」進云：「三
J34nB313_p0823b17║教峰前創開虎嘯，一枝東苑卻在書坊，請問薪火相
J34nB313_p0823b18║傳，誰是主中之主？」師曰：「閣造大虛收萬象，爐中寶劍
J34nB313_p0823b19║動星文。」進云：「九重春色鳳樓開，十字毬門獅子滾。」師
J34nB313_p0823b20║曰：「那裏見得是獅子？」僧一喝，師曰：「輞川容夜吠。」僧禮
J34nB313_p0823b21║拜，師以杖槊曰：「瞎撞習家池。」乃曰：「六六峰前已展眉，
J34nB313_p0823b22║扣舷曾和隱屏詩，聽泉閣上重敲唱，賺殺浮山一局
J34nB313_p0823b23║棋。此是東苑老祖句，眉已展了、詩已和了，浮山一局
J34nB313_p0823b24║何故賺殺？且問今日誰知先著？若未透脫，怎說過關？
J34nB313_p0823b25║猶記當年枝山冬至上堂，舉及紅爐煖閣以至邊地
J34nB313_p0823b26║寒冰、設身處地更莫謾，現今套在金剛圈子裏，儘力
J34nB313_p0823b27║跳不出，能免六道輪迴耶？有現在圈子裏不為寒暑
J34nB313_p0823b28║苦樂所干者麼？有現在圈子裏而能遍諸國土作佛
J34nB313_p0823b29║事者麼？若非大死甦來，盡被冷煖迷倒，七日來復都
J34nB313_p0823b30║成套話。然則，所謂關內句、關外句、非內非外句、內外
J34nB313_p0823c01║兼收句、翻身跳出句，俱不得已造化開閉耶？壽昌、博
J34nB313_p0823c02║山、東苑、杖人以及巨兄皆于一枝山過化，當時余猶、
J34nB313_p0823c03║龍繼泉、熊仰宗諸居士都以法喜盤桓，屢世所熏種
J34nB313_p0823c04║子自熟，浮山一局鼓唱同時。今諸公兒孫發心設齋，
J34nB313_p0823c05║請登此座重新舉揚，何妨先王閉關，頓作華嚴樓閣？
J34nB313_p0823c06║且道：結齋後道箇甚麼好聻？冬日背上，識取陽春。」下
J34nB313_p0823c07║座。
J34nB313_p0823c08║蘆中余太師一家，同鄭牧仲、林祖夏、黃任者、方雲師、
J34nB313_p0823c09║眾居士暨諸山法侶，迎師黃石通天寺上堂。師揮拂
J34nB313_p0823c10║曰：「遊山竿木駕雲龍，偶畫葫蘆卻不同，黃石當機堪
J34nB313_p0823c11║一笑，點睛專待老壼公。」僧問：「應以宰官得度，即現宰
J34nB313_p0823c12║官身而為說法；應以比丘得度，即現比丘身而為說
J34nB313_p0823c13║法。今歲蓮花現瑞，通天顏面重光，玅協雙超，如何指
J34nB313_p0823c14║示？」師曰：「穀城雲裏白毫光。」進云：「兩點水墨，一處成龍。」
J34nB313_p0823c15║師曰：「黃石眼睛，闍黎拈得出麼？」進云：「男兒自有通天
J34nB313_p0823c16║路，不向如來行處行。」師曰：「未許冒昧承當。」僧一喝，師
J34nB313_p0823c17║曰：「枉費氣力。」乃曰：「浮山遠公上堂云：『第一句水泄不
J34nB313_p0823c18║通，緇素難辨；第二句十方通暢，大地全光；第三句高
J34nB313_p0823c19║低一顧，大地齊瞻。若是衲僧陌路相逢，須具通天正
J34nB313_p0823c20║眼始得。』既以摩醯迸出，卻又抹去別拈；若是總不相
J34nB313_p0823c21║干，何故一場虛設？將謂非天非人、能天能人，是箇三
J34nB313_p0823c22║不收麼？將謂瞎者打開、開者打瞎，兩折三番，定勞之
J34nB313_p0823c23║遶麼？蚊子銕牛，豬炙左膊，料踔無涉，何以應時？千里
J34nB313_p0823c24║奇緣，不可漫過，是花是草，揀擇何辜？猶憶古人曰：理
J34nB313_p0823c25║家膠柱，紗縠未掀；教家牛毛，數寶何益？宗門毒藥，翻
J34nB313_p0823c26║成靠著，依然不是。然則目空雲漢，只叫蒼天也乎？不
J34nB313_p0823c27║則，混沌無記，盲龜浮木而已。通天正眼，如何即是？我
J34nB313_p0823c28║杖人集大成玅協之宗，難道舉揚不及耶？今日就地
J34nB313_p0823c29║參天，偶有三問。第一問曰：圯橋墮履，何以識得是弄
J34nB313_p0823c30║椎兒？留侯願棄人間，何更寶祠黃石？遮兩隻眼在甚
J34nB313_p0824a01║麼處？第二問曰：壼公使季咸逃走，鈍置列子，還有出
J34nB313_p0824a02║身處也無？第三問曰：九鯉化龍，未審金翅還來結款
J34nB313_p0824a03║否？出格通天者，試下一語看。」良久，曰：「直饒杜湊將來，
J34nB313_p0824a04║崖州萬里轉見支離了也。此事非情識唇齒所能差
J34nB313_p0824a05║排，顧佇即非，不如且罷，各人隨分。現在玄同如此寺，
J34nB313_p0824a06║為吾師一家建立香火祠堂，供養龍象，兼盡玅協。即
J34nB313_p0824a07║此通天，比年劫火蕩灰，原自巋然不動，衲僧廝守，鐘
J34nB313_p0824a08║鼓鏗鏘，今朝一筆開顏，觸著蓮花起舞。且道：承誰恩
J34nB313_p0824a09║力享此通天聻？超出乾坤惟一掌，山中星月自呼潮。」
J34nB313_p0824a10║揮拂，下座。
J34nB313_p0824a11║汋林浴佛日，蕭孟昉、小翮兩居士為太常伯玉老居
J34nB313_p0824a12║士冥誕，請上堂。師至座前，云：「從徹底掀翻。何故？臨出
J34nB313_p0824a13║門時一上，只為撞著生死知音通一信，不妨蹋潑九
J34nB313_p0824a14║龍湯。」遂登座。良久，云：「今日絕妙因緣，還有出來掀翻
J34nB313_p0824a15║者麼？」僧問：「神龍無首，獅子迷蹤，至人無欲，大道無言，
J34nB313_p0824a16║按下雲頭，相借一問，得麼？」師云：「雷龍花劈普天聾。」進
J34nB313_p0824a17║云：「當年此日釋迦生，居士今朝薦太常，請師陞座，且
J34nB313_p0824a18║道慶生即是？薦亡即是？」師云：「兩行水墨一齊飛。」進云：
J34nB313_p0824a19║「恁麼則居士不忘親付囑，靈山一會儼然存。」師云：「讚
J34nB313_p0824a20║則不無，歎則退後。」乃云：「嬰兒白髮可憐生，一步周遭
J34nB313_p0824a21║破古今，日日人人初下地，圓通一信報知音。我杖人
J34nB313_p0824a22║在圓通時，曾寄蕭伯玉老居士一張白紙，此話未圓，
J34nB313_p0824a23║今朝孟昉居士恰以世尊降生之日月，永為長者追
J34nB313_p0824a24║薦之道場，生死一團骨肉，好箇當機到來，苔殿花飛
J34nB313_p0824a25║不如自問，且道問箇甚麼？別峰一往，挂處無痕，狹路
J34nB313_p0824a26║相逢，難禁失笑，且道笑箇甚麼？曹溪逆流過嶺，此間
J34nB313_p0824a27║截住青原，春浮手造山川，古寺重興般若。金粟太常，
J34nB313_p0824a28║不食粒米，蕭齊一榻，坐斷浮雲。初生本寂，空不待歸，
J34nB313_p0824a29║起信相傳，指頭猶在。所以世人盡說如來生日，愚者
J34nB313_p0824a30║說原不曾生；世人盡說是老居士忌辰，愚者說原不
J34nB313_p0824b01║曾死。諸仁者！者是一部《起信論》切腳，信得及否？今朝
J34nB313_p0824b02║浴佛，無不信者，試浴浴看。生也一杓，死也一杓，生中
J34nB313_p0824b03║死也一杓，死中生也一杓，直饒說得箇不生不死，更
J34nB313_p0824b04║須一杓。你道古今一箇大浴盆，還浴得快活否？你道
J34nB313_p0824b05║嬰兒白髮，還知痛癢否？若不知伯玉老居士來處，如
J34nB313_p0824b06║何透得黃面老子落處？若不槊著兩指四顧的痛癢，
J34nB313_p0824b07║如何能槊著春浮起信的痛癢？有者道：月胎水骨，多
J34nB313_p0824b08║生慧種。有者道：宿世輞川，天然頹放。搔則任搔，痛癢
J34nB313_p0824b09║未在，萬丈光芒，不經煙火，三徑撒手，燒卻龍坪，煎銷
J34nB313_p0824b10║金礦，直刳兜率之胎，打瞎悟門，豈與諸方荅話？到者
J34nB313_p0824b11║裏，須索喚起狗子，吐吞雲門，煮滾鑊湯，薑椒大慧，始
J34nB313_p0824b12║與獨尊出氣，回來遊戲人天，自有得力兒孫，受享普
J34nB313_p0824b13║光明殿。諸仁者！看看春浮老居士𨁝跳來也。一場親
J34nB313_p0824b14║荅杖人書。」