J34nB313_p0824c01║青原愚者智禪師語錄卷二
J34nB313_p0824c02║侍子興磬同門人興斧編
J34nB313_p0824c03║小參
J34nB313_p0824c04║晚參舉梵志擎兩株花供佛佛召仙人放下著志遂
J34nB313_p0824c05║放下左手花佛又曰放下著志又放下右手花佛又
J34nB313_p0824c06║曰放下著志曰我兩手皆空更放下箇甚麼佛曰汝
J34nB313_p0824c07║當放捨外六塵內六根中六識一時捨卻無可捨處
J34nB313_p0824c08║是汝免生死處梵志言下悟無生忍師云黃面老子
J34nB313_p0824c09║不合恁麼註腳你說十八界幾人放得下又孤負了
J34nB313_p0824c10║兩株花今日于慧男居士送來兩石鐵遯圃居士送
J34nB313_p0824c11║來兩種花鐵也在這裏花也在這裏鋤钁增氣春色
J34nB313_p0824c12║新添且道青原還說三箇放下否老僧只向他道埋
J34nB313_p0824c13║下著右邊桃花埋在山門前左邊梅花埋在殿閣後
J34nB313_p0824c14║若有人再問外六塵內六根中六識如何消繳我則
J34nB313_p0824c15║道諸仁者濟濟同心人人腳跟下有一把鐵鋤頭直
J34nB313_p0824c16║教盡娑婆世界都埋下了也雖然恐還是生鐵明日
J34nB313_p0824c17║開爐打起珍重。
J34nB313_p0824c18║晚參此事不可以有心求不可以無心合靜沉死水
J34nB313_p0824c19║動落今時超出二途棲心無寄猶是暗癡恁麼看來
J34nB313_p0824c20║不是昭昭靈靈便是昏昏默默直饒說箇不落有無
J34nB313_p0824c21║尚未是到家時節在天奇瑞曰透過劫外劫外自然
J34nB313_p0824c22║無心透過今時今時自然無心諸仁者你說遮無心
J34nB313_p0824c23║還靠著昭昭靈靈麼還靠著昏昏默默麼時方大雨
J34nB313_p0824c24║師指云簷前雨滴聲古人舉著便有省會瑞鹿曰點
J34nB313_p0824c25║點不落在別人眼裏你道此處作麼生透過然切忌
J34nB313_p0824c26║張著一雙血肉眼去見尖著一雙血肉耳去聞離又
J34nB313_p0824c27║離不得即又即不得作麼生透過假如透過又作何
J34nB313_p0824c28║語田夫戴笠懽栽種泥路行人欲斷魂喜得到家廊
J34nB313_p0824c29║下走如何消受此時辰。
J34nB313_p0824c30║起七小參一二三四五六七七六五四三二一逆中
J34nB313_p0825a01║順順中逆無順無逆是誰恩力古人恁麼道著甚死
J34nB313_p0825a02║急歷過者到此溫疤艾團再炙新參者初生兔兒首
J34nB313_p0825a03║尾畢直一歸何處麻三斤剎竿頭上穿靴立走不出
J34nB313_p0825a04║鑽不入竹篦子言語道斷交付香版時不可失。
J34nB313_p0825a05║解七小參坐一走七朝三暮四畢竟何為從上應病
J34nB313_p0825a06║予藥莫是隨其顛倒就藥捄藥麼須知善用皆是藥
J34nB313_p0825a07║不善用皆是病湯頭隨症不執古方亦用古方試看
J34nB313_p0825a08║天道變化一寒一暑炮製火候一武一文緩急無非
J34nB313_p0825a09║中琴之節張弛無非養弓之用且道不落寒暑天不
J34nB313_p0825a10║問文武火穿卻緩急張弛底在甚麼處今日初七了
J34nB313_p0825a11║也正午三更日日從頭起各人得力不得力以不欺
J34nB313_p0825a12║三昧回光自驗看藥地老夫只在背後等著如仍茫
J34nB313_p0825a13║然青州布衫重七斤喫粥了也洗缽去。
J34nB313_p0825a14║晚參白雲端禪師云一句道盡與佛祖為師一句道
J34nB313_p0825a15║不盡與人天為師青原則不然一句道盡秪可與人
J34nB313_p0825a16║天為師一句不道便與佛祖為師與古人誰較親切
J34nB313_p0825a17║且道如何是不道底一句揮手一下。
J34nB313_p0825a18║冬至晚參老天三不齊歲實毫不易三萬年追差呼
J34nB313_p0825a19║吸輪迴例彌綸者何物是誰通寤寐面南看北斗日
J34nB313_p0825a20║日是冬至面前大圓鏡反觀最容易濁識奈迷封都
J34nB313_p0825a21║成眼中刺今朝拄杖子忽過釣臺背種藥得浮廬飛
J34nB313_p0825a22║龍垂鳳翅水霰轉雷霆獅象雲門峙舉似雪爐人正
J34nB313_p0825a23║可吐閒氣梅花占臘前消息破也未今日古人閉關
J34nB313_p0825a24║山僧不妨開關且作黃鍾候管引諸公一噴得麼第
J34nB313_p0825a25║一問曰誰能出不由戶先王至日閉關且問楞嚴一
J34nB313_p0825a26║門法華狹小門楞伽無門作麼生為他一句折合去
J34nB313_p0825a27║第二問曰舍身為藥樹遍地一莖草如何得殺活同
J34nB313_p0825a28║時第三問曰涅盤堂上塗毒鼓聞者無不死且問打
J34nB313_p0825a29║鼓的站在什麼處諸仁者各下一語看維那云一狀
J34nB313_p0825a30║領過師曰何乃為大眾擔枷首座曰一時聽不明請
J34nB313_p0825b01║和尚寫出來明日禪堂繳上師曰且放一著。
J34nB313_p0825b02║為陳旻昭居士對靈小參師舉永嘉云大丈夫秉慧
J34nB313_p0825b03║劍般若光兮金剛燄不但能摧外道鋒早曾落卻天
J34nB313_p0825b04║魔膽如我旻昭法兄千生示此一生慧劍放光非偶
J34nB313_p0825b05║然也以世義言南宮捷後御史持符諸生之田不增
J34nB313_p0825b06║一畝北門之屋不樹旗竿旁無妾騰齊五十年善護
J34nB313_p0825b07║金湯放捨身命世豈輕易有此等耶皈依博山而事
J34nB313_p0825b08║杖人受天界印而事栖霞攪翻法身向上識破鬼窟
J34nB313_p0825b09║獸場霹歷琴歌應病予藥只為遮箇承虛接響知恩
J34nB313_p0825b10║者少負恩者多痛念杖人借莊托孤乃與竹關約期
J34nB313_p0825b11║炮集既化死水枯椿尤悼惡空莽蕩長書論症不覺
J34nB313_p0825b12║噓噓十載西江為君了卻今日對靈舉出送慰孝子
J34nB313_p0825b13║鵬搏蝶夢不堪狙公作計知我罪我聽此赤鳥之飛
J34nB313_p0825b14║自歸委化因是公懸嗟嗟且道離即斷常之中天然
J34nB313_p0825b15║時節版眼午會正決不疑者誰傷盡偷心正開繼照
J34nB313_p0825b16║涉江雲中砍額當何如耶因寄聲曰竹關大笑此炮
J34nB313_p0825b17║場霹歷琴歌老法殤燒著紙灰相供養種蘭階上一
J34nB313_p0825b18║爐香。
J34nB313_p0825b19║聞三宜和尚訃音小參金山劈翅偶示雲門乾澥破
J34nB313_p0825b20║塵不留鴻影以愚菴而掛睦州之草鞋借聖湖而吹
J34nB313_p0825b21║性空之水笛將謂拋擿世界別造乾坤詎知掃蕩佛
J34nB313_p0825b22║祖不存性命隨場噫氣有竅共聞逸格超宗讚歎莫
J34nB313_p0825b23║及至于一生與杖人在刀兵水火中換手搥胸又豈
J34nB313_p0825b24║世出世人之所知耶忽折法幢悲風四散牯脅不須
J34nB313_p0825b25║作字麟角早已參天只可惜浮廬之孤不曾來孤山
J34nB313_p0825b26║與我法叔搖櫓為悵耳即今一眾念摩訶還知笑破
J34nB313_p0825b27║老人口麼前日奉懷一絕不免重舉愚菴菽水老來
J34nB313_p0825b28║聾門泊虛舟萬頃中一則西湖餧魚話倚天長劍掛
J34nB313_p0825b29║西風。
J34nB313_p0825b30║林豁軒昆仲就東山石扆請小參三萬二千獅子座
J34nB313_p0825c01║菴羅室裏青天墮文殊入門敲啞鐘金粟前身但高
J34nB313_p0825c02║臥擊几云此處豁然楞嚴堂雲門一鏃三關破作麼
J34nB313_p0825c03║生破分段生死破變易生死亦破今古廢興人我是
J34nB313_p0825c04║非殺活權實一齊都破破破破後笑此滯貨今古廢
J34nB313_p0825c05║興人我是非殺活權實喚作三昧未嘗不可如未豁
J34nB313_p0825c06║然時光勿惰易則因風吹火難則逆風把舵獨不見
J34nB313_p0825c07║張無垢悟後雙跌儼然誰不在楊大年八角盤中磨
J34nB313_p0825c08║此處豁軒金玉枕藉絃歌愚者來遊九漈乘雲一過
J34nB313_p0825c09║題作石扆東山相賀乃請指示先念苾馱向上無上
J34nB313_p0825c10║說箇甚麼孤奢不住自己切磋多生慧種此番唱和
J34nB313_p0825c11║止有一事實大丈夫如何做六合拂一圍得句惟一
J34nB313_p0825c12║唾從上叨叨的根本差別是兩箇不是兩箇正因了
J34nB313_p0825c13║因緣因是三箇不是三箇寶鏡重離回互是五箇不
J34nB313_p0825c14║是五箇若尚折攝朦朧怎辨魔羅只恐盡九洲銕鑄
J34nB313_p0825c15║一箇大錯因而笑曰呵呵呵部臨何似楚詞些酸湯
J34nB313_p0825c16║可解酲糠秕也須𥳽萬頃不耕何貴田白飯不甜請
J34nB313_p0825c17║一餓祝勉交參業在其中應時及節一句如何中秋
J34nB313_p0825c18║月正皎八月潮來大下座。
J34nB313_p0825c19║
J34nB313_p0825c20║
J34nB313_p0825c21║
J34nB313_p0825c22║
J34nB313_p0825c23║
J34nB313_p0825c24║
J34nB313_p0825c25║
J34nB313_p0825c26║
J34nB313_p0825c27║
J34nB313_p0825c28║
J34nB313_p0825c29║
J34nB313_p0825c30║
J34nB313_p0826a01║示眾
J34nB313_p0826a02║安職事示眾石頭大師參同契有曰本末盡歸宗尊
J34nB313_p0826a03║卑用其語萬物各有功當言用及處學者幾幾能見
J34nB313_p0826a04║不虛度耶天無七曜五行天復何用船無帆檣篙櫓
J34nB313_p0826a05║舵手何為既建叢林自安職事紀綱條理法位現成
J34nB313_p0826a06║譬如一人五官百骸各稱其職而元氣自運神明斯
J34nB313_p0826a07║享必執以心為內以法為外身首異處豈得復為全
J34nB313_p0826a08║人翻笑達磨分皮分骨分肉分髓猶是批剝火候特
J34nB313_p0826a09║地一場支離耳所叮嚀者形骸既分即有血氣之我
J34nB313_p0826a10║有血氣之我即有衣食之我有衣食之我即有是非
J34nB313_p0826a11║之我有是非之我即有毀譽之我情識一熾護短掠
J34nB313_p0826a12║虛驕妒斯起蔽賢凌慢晚季為甚然其初來非為蔽
J34nB313_p0826a13║賢也只是求道不切則多一種希求放佚念頭便增
J34nB313_p0826a14║長一種護短求勝念頭日熾日偏纔有一事不順情
J34nB313_p0826a15║一點不次第便沒奈何便自作主不得即恩義如君
J34nB313_p0826a16║臣父子亦顧不得如此澆薄又何怪法界之不變亂
J34nB313_p0826a17║叢林之不廢墜耶真正學道人便從這裏看破最為
J34nB313_p0826a18║省力不得已看話頭起疑情猶是方便矣既已不相
J34nB313_p0826a19║應只請以不自欺為本參放在腳心裏踏著。
J34nB313_p0826a20║鑄燧堂示眾陽燧鏡能於空中取火然古人必於冬
J34nB313_p0826a21║至鑄之此豈無謂耶滿空皆火惟此燧鏡面前上下
J34nB313_p0826a22║左右光交處一點即燃夫豈無謂耶杖人有五行尊
J34nB313_p0826a23║火之論金木水土四形皆有形質獨火無體而因物
J34nB313_p0826a24║乃見吾宗謂之傳燈豈無謂耶雪峰曰三世諸佛在
J34nB313_p0826a25║火燄裏轉大法輪玄沙曰火焰為三世諸佛說法三
J34nB313_p0826a26║世諸佛立地聽藥地則曰土灶荼鐺油盞香爐為火
J34nB313_p0826a27║焰現三世諸佛三世諸佛吐舌笑且道雪峰鑄燧玄
J34nB313_p0826a28║沙鑄燧與藥地鑄燧還有先後顯密也無若於這裏
J34nB313_p0826a29║會去原自一燈千燈愈分而愈不窮如或未然滿空
J34nB313_p0826a30║皆火尚且不知又如何會得取火又如何會得用火
J34nB313_p0826b01║又如何會得藏火耶家家門前火把子反來燎卻面
J34nB313_p0826b02║門如何近傍今日特題鑄燧堂為諸仁者發機果然
J34nB313_p0826b03║當下銷鎔金剛體露不則隨各人自己煆煉去亦不
J34nB313_p0826b04║相孤負也。
J34nB313_p0826b05║古人云學道如鑽火逢煙莫便休直待金星現歸家
J34nB313_p0826b06║始到頭佛望人發金剛心又要金剛後得智如是二
J34nB313_p0826b07║心先心為難今人難得遇正師正友遇了又須親自
J34nB313_p0826b08║痛切始有生機不自痛切則心發不起寧有真疑要
J34nB313_p0826b09║放下又放不下要提起又提不起但圖體面說我參
J34nB313_p0826b10║過禪來或向冊子口頭學些骨董塗說見長境風一
J34nB313_p0826b11║吹全用不著一等閉門作活但守寒灰究竟如石壓
J34nB313_p0826b12║草於本分事全無交涉自謂潔淨無依寔未到潔淨
J34nB313_p0826b13║處皆是業識心所計邪見直饒到潔淨亦未許有參
J34nB313_p0826b14║學分一等淺見私計豁達硬作主宰寔圖自便妄謂
J34nB313_p0826b15║有甚禪可參甚道可學坐在無事甲裏依然不能無
J34nB313_p0826b16║事妄語橫逞真可憐憫一等疲極而歇或於電光一
J34nB313_p0826b17║瞥便認為是汩沒不能跳出卻被貼體無明蓋覆了
J34nB313_p0826b18║將來發出依前溺水沉舟以上數種且道過在甚麼
J34nB313_p0826b19║處只為不知有不發金剛心不自痛切一暴十寒豈
J34nB313_p0826b20║能成片便打退鼓十有五雙夫鑄劍者既在爐中燒
J34nB313_p0826b21║紅又向水中淬黑淬了又燒燒了又淬金剛始出是
J34nB313_p0826b22║箇漢將從前積習一齊翻轉戰勝而肥始有箇倒斷
J34nB313_p0826b23║處不見道射人先射馬擒賊必擒王惟其一門直入
J34nB313_p0826b24║故得此一番痛快到這時節方能迸出自己一句子
J34nB313_p0826b25║始許見人叩擊來與拳頭拄杖商量山僧從不曉得
J34nB313_p0826b26║甚麼只是一片赤心相為要各人得箇真寔受用處
J34nB313_p0826b27║非敢一例作胡盧禪互相欺誑去也。
J34nB313_p0826b28║結制貼單示眾肯心自許寶鏡道底一切依舊趙州
J34nB313_p0826b29║道底信得及麼更有何說一眾儼然曰有結集依法
J34nB313_p0826b30║而住故爾鼓舞一日一盆洗面水如何免得今冬最
J34nB313_p0826c01║可喜者是我協玅法弟到來彼以英奇猛烈行腳真
J34nB313_p0826c02║參且二十年踏破諸方投針皋亭號為協玅杖人一
J34nB313_p0826c03║生以玅協發揮兼中宗旨求人擔荷舉此囑之上下
J34nB313_p0826c04║包決智行一真何等珍重去年在壽昌輔弼今又來
J34nB313_p0826c05║助臂青原屈尊就卑行起解滅古佛家風挽回末習
J34nB313_p0826c06║全賴在此藥樹堂中開爐煆煉淨居雲板領眾鏗鏘
J34nB313_p0826c07║讓老凍膿坐而視之豈不慶快又有無倚首座肯為
J34nB313_p0826c08║知浴將得蕭山主一門誠心供養大眾可謂一彩兩
J34nB313_p0826c09║賽且道以何相酬聻須一箇箇不負頂踵始得。
J34nB313_p0826c10║落堂示眾參禪無別訣只要生死切真疑現前古人
J34nB313_p0826c11║拼定一生兩生只是一箇痛切發憤自不容己及乎
J34nB313_p0826c12║㘞地非從人得開爐煆煉者時時助一陣鼓耳汝若
J34nB313_p0826c13║肯切三世諸佛沒奈汝何汝若不肯切三世諸佛亦
J34nB313_p0826c14║沒奈汝何今既在此堂中斬新舊令不得動著木行
J34nB313_p0826c15║者決不相饒。
J34nB313_p0826c16║示眾出家兒將世間割不斷底恩愛都割斷了所為
J34nB313_p0826c17║何事若又于生死大事不明既為生死所迷惑又為
J34nB313_p0826c18║談生死者攪亂不能自決不能作主反去揣摩影子
J34nB313_p0826c19║粉飾欺人與流俗一般耽滯擾攘豈不可悲可痛哉
J34nB313_p0826c20║趁此火爐大家做一場冤家貴在一切放下單單一
J34nB313_p0826c21║箇話頭頓在面前切忌起第二念不但塵勞舊事不
J34nB313_p0826c22║知不覺纏綿勾引即計較此事難易遮裏搆不上是
J34nB313_p0826c23║第二念將心待悟且捱一期亦第二念更去穿鑿話
J34nB313_p0826c24║頭擬著轉語將諸語錄上記的揣摩杜湊只要當機
J34nB313_p0826c25║答得好看愈是第二念了古人奉勸者只在心切生
J34nB313_p0826c26║死自然制之一處努力做去迸破時節不期而然若
J34nB313_p0826c27║如時流夾雜名色體面參禪此則煮砂終不成飯老
J34nB313_p0826c28║僧不敢與諸公互相賺誤去也古人云只愁不成佛
J34nB313_p0826c29║不愁佛不解語閻羅大王豈怕汝口頭三昧耶所以
J34nB313_p0826c30║叮嚀以母自欺為本參從正路入此事決定不是做
J34nB313_p0827a01║與人看的故曰不要你參佛祖禪棒喝禪只要參自
J34nB313_p0827a02║己禪半邊竹篦斬新分付。
J34nB313_p0827a03║示眾此事至易至難何以故此事只在自己不是他
J34nB313_p0827a04║人替得的不用向外馳求一念回光即同本得豈不
J34nB313_p0827a05║至易然無始以來生滅情識糾纏欲一時翻向無生
J34nB313_p0827a06║滅那邊去徹底脫換豈是容易菩薩一聞千悟俱係
J34nB313_p0827a07║多生久積淨業之因今既不能相比便從鈍處下手
J34nB313_p0827a08║真實更為得力。
J34nB313_p0827a09║示眾不遠千里尋師問道是為生死大事求一決擇
J34nB313_p0827a10║若是學了諸方語錄上古董逢人便逞一上滑煉口
J34nB313_p0827a11║頭以為了當遇著明眼人一拶都無用處費盡心機
J34nB313_p0827a12║不知與自己生死何干與自己初心何干此處經冬
J34nB313_p0827a13║彼處過夏究無一件真有所長只是檢點他人過失
J34nB313_p0827a14║或以慈心三昧覆之則曰此凍膿不是峭辣手若以
J34nB313_p0827a15║金剛三昧制之則曰太煞不通方我與此處無緣不
J34nB313_p0827a16║知曾一返問自己發心處否如斯之流蓋為衣食放
J34nB313_p0827a17║佚起見又要裝老參腔你道諸佛出世作麼生救得
J34nB313_p0827a18║他古人賣俏放憨之句理楫長謝是他真了當後天
J34nB313_p0827a19║然風流不是造作而來後人不求正知見便云恐為
J34nB313_p0827a20║正知見所礙未琢先磨枉費氣力卍菴曰叢林所至
J34nB313_p0827a21║邪說熾然甚矣夫名色體面之不能入道也果是其
J34nB313_p0827a22║人自有全體八面隨名色還名色何曾動著一絲毫
J34nB313_p0827a23║耶其如黠踐黠智見小欲速何哉所以杖人只望個
J34nB313_p0827a24║大傷心人與之本色盤桓今日遮裏聚首非有此等
J34nB313_p0827a25║只是老夫觸著痛腸忽然衝齒旁觀寧無笑其惡口
J34nB313_p0827a26║小家者乎藥因救病出金瓶緣不得已。
J34nB313_p0827a27║示眾從上本欲人死盡偷心弄到如今反是長人偷
J34nB313_p0827a28║心且道過在何處只為干建化門頭撇些光影貼體
J34nB313_p0827a29║無明乘之作自便計于學道分中去之愈遠向來謂
J34nB313_p0827a30║開此火爐曲為中下根我道正要煆煉上根人何以
J34nB313_p0827b01║故上根人聰明伶俐才能過人一種驕心勝氣最難
J34nB313_p0827b02║降伏即使會禪乃是學語之流又況絕無才能而空
J34nB313_p0827b03║腹高心恣大我慢者乎所以古人立不語堂要人言
J34nB313_p0827b04║語道斷心行處滅立枯木堂要人違其現業榨乾情
J34nB313_p0827b05║識既到遮裏大家如生冤家相似總不容情是肯心
J34nB313_p0827b06║人從此煆煉固是一慶幸事非為依樣葫蘆了此舖
J34nB313_p0827b07║面云云也。
J34nB313_p0827b08║冬至開新鍋示眾平氣齊天今年恰好順時納祐疾
J34nB313_p0827b09║病稀少適有張塘善信特來開鍋湊巧柴頭不勝慶
J34nB313_p0827b10║讚偶成一箇口號金木水火土共功爛煮古今沒昏
J34nB313_p0827b11║曉大家鼓腹好山中雲板連聲曰多擾。
J34nB313_p0827b12║庚戌十一月初一日退院法蔭堂示眾師云秪為老
J34nB313_p0827b13║病退休舉賢且代新硎堂中首座多年老將杖人特
J34nB313_p0827b14║以協玅之號舉之太阿出匣正好與諸人磨淬一場
J34nB313_p0827b15║抖搜歸雲閣上可以撫掌唱太平歌矣即今到中五
J34nB313_p0827b16║堂迎首座入噴雪軒去。
J34nB313_p0827b17║首山茶筵示眾大雪後冬至前陰極陽生好箇時節
J34nB313_p0827b18║恰遇我青原諸法侄新起箇烹雪堂過冬又有首山
J34nB313_p0827b19║中千監院設茶為病僧祝壽不肖之子劍刃一生母
J34nB313_p0827b20║難之辰何堪壽祝幸有達孝覺皇一句無生法乳足
J34nB313_p0827b21║以超脫世間煩惱舉來報答正可破顏昔年博山和
J34nB313_p0827b22║上廬墓過桐先外祖吳觀我公于一喝下忽脫桶底
J34nB313_p0827b23║先母亦皈依取名今日說起多生業緣啼笑同時有
J34nB313_p0827b24║何可避每聞先外祖雪裏打春雷中有大父母後從
J34nB313_p0827b25║刀兵水火中息喘杖人之門又聞死是大恩人乃祝
J34nB313_p0827b26║無量壽由今看來以雪埋雷以死祝壽不妨奇特有
J34nB313_p0827b27║觸此語徹底放下得一場大慶快者麼果然絕後重
J34nB313_p0827b28║甦通身白汗回視一切利害得失人我生死瓦解水
J34nB313_p0827b29║消由我自在出入香水海中浮杯執杖俱是報恩未
J34nB313_p0827b30║出母胎指天指地何勞雲門更費力耶如或蹉過問
J34nB313_p0827c01║著自己的大父母落在何處越發茫茫不如且進堂
J34nB313_p0827c02║去一念萬年盡此一報普作供養珍重。
J34nB313_p0827c03║師退居陶菴聞虎入淨居示眾數百人不能制一虎
J34nB313_p0827c04║而又不能與之相忘又何怪乎古聖人不用虎乘虎
J34nB313_p0827c05║耕而益有焚山之法使民自備居處器禦此其所以
J34nB313_p0827c06║與虎相忘也知虎畏日畏火是盡性之一端也一火
J34nB313_p0827c07║不繼以眾火而能破之乎虎能盡其用而人不能盡
J34nB313_p0827c08║其用不可羞乎虎能拼命而人護短以怯生又不真
J34nB313_p0827c09║自護其短而復露黔驢之足益可笑矣詩曰階前虎
J34nB313_p0827c10║心善此寂感蘊中受命如響之至理也道人他不必
J34nB313_p0827c11║論知此亦可矣越諺曰虎去山乃吼居山亦舊山無
J34nB313_p0827c12║端發其機何能勝其頑。
J34nB313_p0827c13║合明山墓下結一欒廬題曰不擇地拈以示眾高座
J34nB313_p0827c14║閉關三年博得一場終天絕地今日者不擇地而蹈
J34nB313_p0827c15║之三條椽子下賴得幾柯柏樹與他攀折楞嚴金剛
J34nB313_p0827c16║哭聲震地你道回避得麼汝等諸人不肯相離識得
J34nB313_p0827c17║遇緣即宗須信久長難得且道今日以何相告烹飯
J34nB313_p0827c18║砍柴是第一義。
J34nB313_p0827c19║示眾祖師戶限一腳踢倒門外漢卻請進來洗盞烹
J34nB313_p0827c20║茶生死道路千古坦平客作奴亦堪與他量晴較雨
J34nB313_p0827c21║只是欺心底斷然閉門不納油觜底斷然大棓趁開
J34nB313_p0827c22║雖然大地山河說無間歇若把來喚作佛法流傳則
J34nB313_p0827c23║不可以手拍案曰住。
J34nB313_p0827c24║汋林結制示眾師云諸方喚做結制汋林喚作過冬
J34nB313_p0827c25║休論其名止貴其實只在真切豈是牢籠者裏不要
J34nB313_p0827c26║參機鋒棒喝禪不要參佛祖玄玅禪只要參自己本
J34nB313_p0827c27║分禪從上條例有尊正規職在維那若緊切中求請
J34nB313_p0827c28║益工夫可問西堂後堂病僧但有一笑相待只是二
J34nB313_p0827c29║六時中不得動著一條直木不肯欺人。
J34nB313_p0827c30║佛誕日金樓茶筵示眾昨日雷雨中來今宵上弦出
J34nB313_p0828a01║月人人指地指天恰遇周行時節青山倒入茶杯滿
J34nB313_p0828a02║堂一口無別此宗中興本自西江在我壽昌鋤頭上
J34nB313_p0828a03║發泄總在受用一真法界不必播弄千般話說似此
J34nB313_p0828a04║金樓再造殊虧知予老宿一段真實不見道拖犁拽
J34nB313_p0828a05║杷全彰古轍在此祖翁田地各人本分無缺腳跟放
J34nB313_p0828a06║光脊梁鑄銕便將泥水洗天穿卻春風冬雪等閒平
J34nB313_p0828a07║地家風正是峰頭真訣只要自問喚甚麼作鋤頭見
J34nB313_p0828a08║今相對時不可空手釘橛恰好過夏因齋不覺慶贊
J34nB313_p0828a09║中帶累廩山饒舌。
J34nB313_p0828a10║廩山南谷示眾此是廩山南谷舟旋一澗環林麓通
J34nB313_p0828a11║玄頂上不自知平田回首孤峰綠今日涂萬年居士
J34nB313_p0828a12║請住安福藥地愚者特為指出面目且謾道證龜成
J34nB313_p0828a13║鱉莫胡猜翻自問青牛可是襄陽鹿幸此方總覆壽
J34nB313_p0828a14║昌雲一任風吹別調新豐曲。
J34nB313_p0828a15║示眾舉地藏琛禪師曰諸方浩浩說禪何如我者裏
J34nB313_p0828a16║種田博飯喫師曰雖然如是蹉過者多錯會者亦不
J34nB313_p0828a17║少古人為生死發心逢者一杯茶一碗飯真不容易
J34nB313_p0828a18║只如茶不是茶飯不是飯時還委悉麼諸仁者即今
J34nB313_p0828a19║在者片田地事事見成水足草足比世人火坑業纏
J34nB313_p0828a20║輕便多少總是佛恩浩大但出家時不愁衣食正好
J34nB313_p0828a21║向鐮刀上钁頭邊一心辦道以真參實悟為期若此
J34nB313_p0828a22║處一念汩沒便昧本來便負佛恩諸仁者佛法難聞
J34nB313_p0828a23║善友難遇當生難遭想生慚愧想世人病根起於只
J34nB313_p0828a24║圖安飽因循過時一些些境風吹來便受人我嫉妒
J34nB313_p0828a25║之害不能作主反將日來辦行好事都變成了業障
J34nB313_p0828a26║何獨到眼光落地時業識茫茫無本可據乃自哀哉
J34nB313_p0828a27║痛哉莫說此話尚高遠了古人嘗曰袈裟下失卻人
J34nB313_p0828a28║身更可憐憫今日安得不一告報時不待人急須努
J34nB313_p0828a29║力珍重。
J34nB313_p0828a30║南谷示眾出家兒貴出生死利害之家非謂出兩片
J34nB313_p0828b01║大門之家似此五濁苦海三毒家親如何能一刀兩
J34nB313_p0828b02║斷得大自在此大自在其實當人箇箇本具不假外
J34nB313_p0828b03║求只是情生智隔想變體殊習氣所緣如油入麵纔
J34nB313_p0828b04║說放過瀑水橫流所以佛祖立出種種安心法門原
J34nB313_p0828b05║非得已且問十二時中全被外物所轉有一碗飯喫
J34nB313_p0828b06║便要作箇體面何況敝屣王侯略罵一句便自瞋忿
J34nB313_p0828b07║如山何況舍卻頭目髓腦若云我是出家兒便說已
J34nB313_p0828b08║脫俗了當受世間供養此處自欺知慚愧否空腹高
J34nB313_p0828b09║心果如溈山警策所說否南谷道場轉禪已久碗灶
J34nB313_p0828b10║具足俱是多生所基恰好病夫過此聚頭因茶開口
J34nB313_p0828b11║如何得不孤負此茶杯去亦無別樣新說只在從頂
J34nB313_p0828b12║至踵一心辦道放下世俗體面苟安心腸始不犯口
J34nB313_p0828b13║轉心不轉之笑話諸仁者本分見成辦道至易只如
J34nB313_p0828b14║今夜茶杯相較德山一棒多少人人滿口自問胸堂
J34nB313_p0828b15║莫孤負茶杯好。