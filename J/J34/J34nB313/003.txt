J34nB313_p0828c01║青原愚者智禪師語錄卷三
J34nB313_p0828c02║侍子興磬同門人興斧編
J34nB313_p0828c03║法語
J34nB313_p0828c04║室中正訓
J34nB313_p0828c05║佛有一語三昧正語三昧愛語三昧學者先從正語
J34nB313_p0828c06║入將世味道味劈作兩開只要作得主不為外物轉
J34nB313_p0828c07║立志既定根基堅固始有信入參究分起信論曰眾
J34nB313_p0828c08║生有自力廣聞取解者或自力少聞多解者或無自
J34nB313_p0828c09║力因廣論得解者或樂總持少聞攝多義取解者雖
J34nB313_p0828c10║以無思契同必從聞解信入靈源曰法門有樂說者
J34nB313_p0828c11║以無言為非有尚默者以多語為過皆據一知一見
J34nB313_p0828c12║為局量而不知無量之量為通途也具正見建圓機
J34nB313_p0828c13║人忽倦普慈如天澤無心物均獲利白樂天舉佛經
J34nB313_p0828c14║同異問濟公覺範代云方便智三言而已一代時教
J34nB313_p0828c15║以法相宗破相宗法性宗攝之法之所本要本于理
J34nB313_p0828c16║而當于義不必守名句以自滯至于言謂之不及而
J34nB313_p0828c17║可以模鑄佛魔了辨同異者又未可遽言也永明壽
J34nB313_p0828c18║曰解但為遣情耳說但為破執耳情消執謝則說解
J34nB313_p0828c19║何存真性了然寂無存泯一菴曰物各還其物之則
J34nB313_p0828c20║即是物不遷稱權無我斤兩不爽是則方便智乃本
J34nB313_p0828c21║自現成者也特人不能死盡偷心而享此善用耳。
J34nB313_p0828c22║靈源謂圓悟曰學者雖有見道之資若不深蓄厚養
J34nB313_p0828c23║發用必峻暴非特無補於教門將恐有招禍辱圓悟
J34nB313_p0828c24║告大慧曰須防自己三業忽起此語最切單方顯勝
J34nB313_p0828c25║撮弄筒子氣急殺人誤而可乎。
J34nB313_p0828c26║古人道德學問藏於腦後不露圭角事不得已吐出
J34nB313_p0828c27║還吞今人出一叢林入一保社纔見一隅不能三反
J34nB313_p0828c28║竊得語錄上奇言玅句機鋒知解便逞口頭惟恐人
J34nB313_p0828c29║不知我之長處是則參禪一回止成得一肚皮我慢
J34nB313_p0828c30║貢高而已不知於生死上有何相干嗟乎末世凡夫
J34nB313_p0829a01║根器頑鈍識見偏淺立行不遠操心非寔中此邪毒
J34nB313_p0829a02║道聽塗說永嘉所歎莽蕩招殃安能不齰舌耶惟有
J34nB313_p0829a03║當下知非便許立地成佛。
J34nB313_p0829a04║溈山禪師曰事理不二即如如佛圓覺經言事障理
J34nB313_p0829a05║障何也事本無障以貪欲昏蔽而障之也理安有障
J34nB313_p0829a06║以黠智偏執而障之也銷鎔情識全體自露然自無
J34nB313_p0829a07║始以來習氣流轉便欲一刀兩斷豈容易哉故須以
J34nB313_p0829a08║參究為事提起此事則一切自然放下久久自得。
J34nB313_p0829a09║古人道愛之則是愛礦棄之則是棄金此處指出甚
J34nB313_p0829a10║難一番烹煉何故蹉過依舊半青半黃菽麥不分安
J34nB313_p0829a11║得不去自欺欺人也耶即能遮掩得來作偽心勞日
J34nB313_p0829a12║拙大可憐憫言至乎此皮下有血能不猛省回心自
J34nB313_p0829a13║照一掌翻轉慶快有分。
J34nB313_p0829a14║昔之高人浮雲富貴淡於勢利者不自名其高故往
J34nB313_p0829a15║往自寓曰懶今學者入門未得一角如何飾詞藉口
J34nB313_p0829a16║放逸切須警敏盡職參學自勉若是正人開眼自然
J34nB313_p0829a17║行起解滅笑和尚曰人生下地皆有職職盡方能無
J34nB313_p0829a18║媿色衰年本欲討閒身不是百忙閒不得。
J34nB313_p0829a19║覺範禪師曰為學日益百川浸灌也為道日損水落
J34nB313_p0829a20║石出也苟非為學日益又安知為道之日損哉正氣
J34nB313_p0829a21║曰損是損其情慾益是益其正知故曰學事以成務
J34nB313_p0829a22║致用也學道者自反至誠而已果然徹上徹下由此
J34nB313_p0829a23║中行則學事猶茶飯也本茂則末自榮不見道本末
J34nB313_p0829a24║盡歸宗。
J34nB313_p0829a25║或問曰理雖可以頓悟習氣難以卒除須盡今時一
J34nB313_p0829a26║等倚混沌無記空者便云誰見有習氣可盡是否曰
J34nB313_p0829a27║習氣不可盡而可化故以學問為茶飯若以差別言
J34nB313_p0829a28║之有必不免之習氣饑必食寒必衣倦必眠之類節
J34nB313_p0829a29║之而已有必當化之習氣驕妒鄙倍之類是也當仁
J34nB313_p0829a30║不讓見義不避堅志不移好學不厭是亦謂之習氣
J34nB313_p0829b01║乎是不可以總殺總赦而混之也上根大人超一切
J34nB313_p0829b02║法之外而遊一切法之中正用時宜彼不喚做習氣
J34nB313_p0829b03║樵夫十字街何問中書堂事且去擔柴保不誤汝。
J34nB313_p0829b04║示蕭小翮居士
J34nB313_p0829b05║高峰玅禪師曰紅塵堆裏學山居寂莫身心道有餘
J34nB313_p0829b06║但得胸中憎愛盡不參禪也是工夫秪為眾生情膠
J34nB313_p0829b07║識錮佛以種種方便如剝芭蕉紅塵中汩汩茫茫無
J34nB313_p0829b08║本可據枯木崖前差路多誤中執著其病愈深故學
J34nB313_p0829b09║道人必須開眼必須參究從專門深入不能專深故
J34nB313_p0829b10║令從疑處入沒奈何提箇話頭大慧杲教人提狗子
J34nB313_p0829b11║無佛性博山教人提一口氣不來畢竟向何處去提
J34nB313_p0829b12║此一句即金剛刀一切截斷人人自有迸破時節紙
J34nB313_p0829b13║盡且住。
J34nB313_p0829b14║示蕭虎符學易
J34nB313_p0829b15║逐今時之後但覺動頤紛紜推空劫以前便覽杳冥
J34nB313_p0829b16║寂感智者互換舉之新建云鐘未嗚時轟天赫地鐘
J34nB313_p0829b17║既嗚時寂天寞地尚疑此耶大小長短虛實一切代
J34nB313_p0829b18║錯惠秉琦辨豈逃此乎程迥曰太極者大中也禮記
J34nB313_p0829b19║提為大本易言成位乎中中何物乎宗鏡言三種權
J34nB313_p0829b20║中三種實中又言五中道又曰中不定中又曰無中
J34nB313_p0829b21║無邊曾疑此耶此中之秩序條理隨在畢具隨物可
J34nB313_p0829b22║徵聖人表之變變不變神無方物有則全符如是故
J34nB313_p0829b23║知一不可言言則是二易以象數為端幾而至精至
J34nB313_p0829b24║變至神在其中研極者知之物格無物知致無知又
J34nB313_p0829b25║何言哉儒者人事處分株守常格至于俯仰遠近（曆律）。
J34nB313_p0829b26║醫占會通神明多半茫然夫物物一太極即物物一
J34nB313_p0829b27║河洛而信不及乎宗門止提了心方便而一切實法
J34nB313_p0829b28║置為不屑夫法住法位五明一實原自玅協時人得
J34nB313_p0829b29║少為足耳惟易統之以費知隱以隱行費即無費隱
J34nB313_p0829b30║矣逆幾于先順理於後即無先後矣格物之則即天
J34nB313_p0829c01║之則即心之則繼之以法因物用物是真無我大我
J34nB313_p0829c02║至尊深幾神哉予行天下鮮見有好學不厭者高明
J34nB313_p0829c03║既肯研極邇靜正而遠不禦神明默成請從此入。
J34nB313_p0829c04║示侍子中通興㲈
J34nB313_p0829c05║深幾之中忽有悟入此其一長當一切以方圓圖通
J34nB313_p0829c06║之其綱宗曰秩敘變化同時即華嚴之行布不礙圓
J34nB313_p0829c07║融圓融不礙行布即費即隱三教玅協矣汝復于象
J34nB313_p0829c08║數有入處正所以享其不墮諸數者也公因反因藏
J34nB313_p0829c09║于此矣天地人物皆器也皆道也有法則而無情識
J34nB313_p0829c10║故曰格物之則即天之則即心之則故倚此秩序變
J34nB313_p0829c11║化寂歷同時之符處處皆然慾忿一平發皆中節矣
J34nB313_p0829c12║易其可不學哉所以破有無之說曰天無先後中有
J34nB313_p0829c13║條理舍後窮先所以引人入勝地而變化之也。
J34nB313_p0829c14║示趙眉魯興翱字藥雲
J34nB313_p0829c15║李翱為鼎州刺史躬謁藥山山執經卷不顧侍者曰
J34nB313_p0829c16║太守在此守性急曰見面不如聞名拂袖便出山曰
J34nB313_p0829c17║太守何得貴耳賤目守回拱謝問曰如何是道山以
J34nB313_p0829c18║手指上下曰會麼守曰不會山曰雲在青天水在瓶
J34nB313_p0829c19║守忻愜作禮述偈曰鍊得身形似鶴形千株松下兩
J34nB313_p0829c20║函經我來問道無餘說雲在青天水在瓶（云云）。
J34nB313_p0829c21║示魯兩吉興準
J34nB313_p0829c22║兩吉居士名哲一日入青原求更其字愚者引抑之
J34nB313_p0829c23║什字曰辰告此謝安石所舉蔽三百之一言也辰時
J34nB313_p0829c24║也時義大矣哉兩吉寂然感通因禮而求取法名愚
J34nB313_p0829c25║者曰不見準提心印之為佛母乎易以天地準變變
J34nB313_p0829c26║不變損益時行證惟心者我即天地然其深入必在
J34nB313_p0829c27║研參支公曰世可說兩入三則亂信耶疑耶即從此
J34nB313_p0829c28║研研以專真用以會通是真所謂兩吉乎因名曰興
J34nB313_p0829c29║準字研參題辰告軒願與天下時損益而言之。
J34nB313_p0829c30║示即幾興偉
J34nB313_p0830a01║惟深也故通天下之志惟幾也故能成天下之務惟
J34nB313_p0830a02║神也故不疾而速不行而至此易所以極深研幾而
J34nB313_p0830a03║昌格適綸也天下之理得而成位乎中中何物乎時
J34nB313_p0830a04║出措宜而惡動頤又何物乎今人聞甚深則怖豈悟
J34nB313_p0830a05║深無深淺而止實哉聖人立象以盡意繫詞以盡情
J34nB313_p0830a06║偽佛祖表法以最神而因幾以盡情偽楞嚴雙非非
J34nB313_p0830a07║而曰非即非離又曰是即非即何故多此一句猶疑
J34nB313_p0830a08║此即否向上不傳向下文長折攝離微此中難言惟
J34nB313_p0830a09║端幾可研耳以不自欺入豁然一即一切一切即一
J34nB313_p0830a10║猶嫌匝匝之波即務養神事同理舉猶嫌屑屑之勞
J34nB313_p0830a11║歟幾失神明欺則不能享矣真疑即此立參脫桶即
J34nB313_p0830a12║此茶飯能逃不能逃汝自驗之非干他事。
J34nB313_p0830a13║示山足興斧
J34nB313_p0830a14║靜住禪人舊事祖堂石谿大師有年還里又炙西生
J34nB313_p0830a15║大師教乘滋茂回互宗趣今來青原訊其本分不昧
J34nB313_p0830a16║疑關以山足字更其名愚者曰青原垂一足住山唯
J34nB313_p0830a17║鈯斧且劈古今薪冷灶自燒煮因命之曰興斧且問
J34nB313_p0830a18║揮八極碎一切者是何斧耶不犯大軱當門露刃用
J34nB313_p0830a19║了急磨四顧善藏者鈯何鈯耶無上兩足尊與一足
J34nB313_p0830a20║行千古有同別耶此處砉然無滯則盡六合是青山
J34nB313_p0830a21║一切森羅供我之磨藏矣深入一門猶專煉通擔荷
J34nB313_p0830a22║保任豈屬空言乎勉之勉之。
J34nB313_p0830a23║示中千賢監院
J34nB313_p0830a24║忠禪師云悟道易明道難明道如禁蛇人信其藥力
J34nB313_p0830a25║咒力以蛇綰弄揣懷袖中無難未知藥咒等力者怖
J34nB313_p0830a26║駭棄去但諦見自心情見便破此無他知其故而不
J34nB313_p0830a27║惑耳楞伽曰諸法無法體而說惟是心不見于自心
J34nB313_p0830a28║而起于分別或舉以問雲居齊曰見自心遂分別乎
J34nB313_p0830a29║齊曰非然也譬如調馬馬自見其影而不驚何以故
J34nB313_p0830a30║以自知其影從自身出故吾是以知不斷分別亦捨
J34nB313_p0830b01║心相此無他智度論所謂善用其心者博山曰毫釐
J34nB313_p0830b02║繫念三途業因瞥爾情生萬劫枷鎖將以有念為有
J34nB313_p0830b03║念有情為有情耶將以無念為無念無情為無情耶
J34nB313_p0830b04║一菴曰兩末三窮遇緣即宗用中猶不豁乎紫柏曰
J34nB313_p0830b05║以四大觀身而無身相所謂無身有事之雙超也以
J34nB313_p0830b06║前境觀心有心用而無我執所謂因物付物之本空
J34nB313_p0830b07║也法外無心即是心外無法而法中之秩序物則之
J34nB313_p0830b08║差別其可茫然混用乎心本無體神自無方何更空
J34nB313_p0830b09║勞穿鑿乎銷礦成金必資知識此事盡時乃享現量
J34nB313_p0830b10║安得絕甦發願與定綱宗。
J34nB313_p0830b11║示非渠會書記
J34nB313_p0830b12║常念汝胃脘氣痛須靜攝乃愈今兼室安居過夏事
J34nB313_p0830b13║亦不煩母論痛不痛不可坐在無事甲裏古人謂一
J34nB313_p0830b14║日不空過者何故叮嚀耶大抵一半自調養一半自
J34nB313_p0830b15║煉本分自試薪火偷心歇天機活比現更何計較古
J34nB313_p0830b16║人云心本無體正用即得尚疑此耶切忌靠著放憨
J34nB313_p0830b17║語錯認最是誤事。
J34nB313_p0830b18║示即幾偉侍者
J34nB313_p0830b19║薪火調御動靜不失其時法住法位比量皆現量也
J34nB313_p0830b20║天機自活偷心自亡古今總是我底真擔當即真解
J34nB313_p0830b21║脫如或未然十二時中管帶切不可忽處處回光消
J34nB313_p0830b22║歸自己即是管帶必有事行無事何用更言管帶乎
J34nB313_p0830b23║善自調御病亦不生。
J34nB313_p0830b24║又
J34nB313_p0830b25║體道集虛處事平實為貴不可認著慌忽一切便流
J34nB313_p0830b26║入莽蕩矣及盡今時惟在知有而奉重自己閒居鼓
J34nB313_p0830b27║舞只以學問為茶飯故曰戒懼是一刻之樂事此超
J34nB313_p0830b28║無學者之飛躍也學而不厭是大聖人之隨緣放曠
J34nB313_p0830b29║也。
J34nB313_p0830b30║又
J34nB313_p0830c01║偉子且住靜不見潛道十年之青膺乎臨濟曰諸方
J34nB313_p0830c02║火葬我這裏活埋此時親受用著不徒說鑊湯爐炭
J34nB313_p0830c03║眾苦不能到也氈蒲團與汝。
J34nB313_p0830c04║跋宙輪宇矩說示山足斧
J34nB313_p0830c05║宙逝宇素彌範綸圍而無中無邊享此條理中矣歷
J34nB313_p0830c06║盡理法界煉事法界乃享此無礙信解行證火候豈
J34nB313_p0830c07║可欺哉末流竊一句荒委寧不唶唶宇宙本一際也
J34nB313_p0830c08║真空玅有玅協兼中非窮盡者烏可以言到乎真心
J34nB313_p0830c09║細心即行布是圓成混不得也偶然簡出舊紙正好
J34nB313_p0830c10║吹毛用磨斧子勉之。
J34nB313_p0830c11║命山足斧為浮山監院
J34nB313_p0830c12║浮渡為遠祖道場兩宗一脈杖人所最存注者今吳
J34nB313_p0830c13║山主一家同合邑來請愚者以青原祖堂未畢面依
J34nB313_p0830c14║山主約先發執事人今命山足斧往監理其事古人
J34nB313_p0830c15║叮嚀悟心識法止有一事實行起解滅豈復容一念
J34nB313_p0830c16║離岐靈源叟曰悟道守道惟求諸己而行道之時一
J34nB313_p0830c17║味捨己從人自非等心死誓則不能擔此擔子末流
J34nB313_p0830c18║發願不真輕浮淺躁襲虛凌傲動見眉目又安望其
J34nB313_p0830c19║和眾辦行而成徑大傳遠之務乎常住當家公心為
J34nB313_p0830c20║法反躬先眾不辭勞苦所謂一行三昧行之不變自
J34nB313_p0830c21║然感孚十方則祖翁田地庶幾有賴矣努力努力。
J34nB313_p0830c22║又
J34nB313_p0830c23║悟道明道只在一番打徹根本差別而已行道難者
J34nB313_p0830c24║全在放下自己與眾生一般隨順中接引而針錐變
J34nB313_p0830c25║化之故曰佛不住佛而用大菩薩行。
J34nB313_p0830c26║示當人鑒副寺
J34nB313_p0830c27║不自欺為種以學問為茶飯而神化則豈筆舌所可
J34nB313_p0830c28║言乎南泉所送一敘亦言混沌與開闢為反因但發
J34nB313_p0830c29║至誠公願統之而日用隨薪泯火自享深造隨其更
J34nB313_p0830c30║端我皆得其所宜而不為所惑蓋有貫乎混沌開闢
J34nB313_p0831a01║之中而隨時中節者忽為其波瀾所紛也牧潛為天
J34nB313_p0831a02║隱子元時禪師其手筆乃覺範以後之一人將來穿
J34nB313_p0831a03║出不可被混抹也。
J34nB313_p0831a04║示瑞如
J34nB313_p0831a05║廩山源遠流長我杖人夢寐為此一事竺菴笑峰二
J34nB313_p0831a06║和尚相繼注神而未遑得遂今幸時節開端樹起梁
J34nB313_p0831a07║柱舊山田地次第自然渠水我今出門瑞如老成監
J34nB313_p0831a08║事料理自有壽昌主之寶坊又近但礪鐵脊又何憂
J34nB313_p0831a09║焉古人化米化炭桶箍自脫破屋縮項唱雪珍珠看
J34nB313_p0831a10║是何等家風豈使兩橛固知三斤钁頭斷然不相負
J34nB313_p0831a11║耳勉之勉之。
J34nB313_p0831a12║示喪偶老宿
J34nB313_p0831a13║永豐程天修過訪陶菴見喪偶老宿在葉聲閣上禮
J34nB313_p0831a14║大悲熟視之乃豐橋德幢主人也愚詢之天修曰二
J34nB313_p0831a15║十年前修吾邑石橋成四萬金功德邑侯方旌禮謝
J34nB313_p0831a16║之彼必不受又強之遂夜不知所往合邑作德幢菴
J34nB313_p0831a17║塑師像其中後十年師回知之自推其像而去今何
J34nB313_p0831a18║在此愚者曰此多生藥樹之蔭乎天修請書之遂占
J34nB313_p0831a19║數語曰陽豐橋起德幢不居敝屣遠遊天下吾廬恰
J34nB313_p0831a20║遇故人為君道破稽首大士一葉聲墮南郭嗒然東
J34nB313_p0831a21║方眉先莫住龍老請安眠。
J34nB313_p0831a22║示侍子中履
J34nB313_p0831a23║物惡其棄于地也不必為己有力惡其不出于己也
J34nB313_p0831a24║不必為己此物理小識之隨人集證也託人問人皆
J34nB313_p0831a25║不犯其鋒芒而以通幾護質測之窮何所礙乎時論
J34nB313_p0831a26║以秩序變化寂歷同時為宗方圓同時奇恒之府即
J34nB313_p0831a27║多是一皆統類於此矣神無方準不亂宗門多言神
J34nB313_p0831a28║無方而準不亂則以象數為端幾而信倫理之為固
J34nB313_p0831a29║然者也但用之則在乎推行化裁耳大凡推之于先
J34nB313_p0831a30║多屬洸洋任之于後則動頤而迷兩頭俱抹過者剔
J34nB313_p0831b01║中乎中不定中也正明其時也此中之秩序條理本
J34nB313_p0831b02║自現成特因幾務而顯耳格物之則即天之則即心
J34nB313_p0831b03║之則豈患執有則膠執無則荒哉若空窮其心則倏
J34nB313_p0831b04║忽如幻故吾以莊子談虛無而乃曰極物而止以有
J34nB313_p0831b05║形象無形者而定矣佛亦是以費知隱乃能以行隱
J34nB313_p0831b06║費但不露其金針耳炮莊是遣放之書消心最玅者
J34nB313_p0831b07║不執也不計也玅于藏鋒無所不具可細心看之。
J34nB313_p0831b08║與西峰蠡測澥靜主
J34nB313_p0831b09║古人所謂能超一切法能入一切法應病予藥恰當
J34nB313_p0831b10║竅䏿鏡照谷響開門落臼俱享眼明己正為大自在
J34nB313_p0831b11║非傍水按葫盧而以苟且唐捐也叢林依止以蓮池
J34nB313_p0831b12║意整理接待正是我壽昌不二家風遇其人來手眼
J34nB313_p0831b13║不失雲居行履話寶鏡收場句塵塵三昧不動絲毫
J34nB313_p0831b14║詎容造作推諉耶在事依法管帶更享天然火柴頭
J34nB313_p0831b15║三斤鐵截卻玄玅不讓人躲跟明矣即以此院鉗鎚
J34nB313_p0831b16║可也勉之勉之。
J34nB313_p0831b17║
J34nB313_p0831b18║
J34nB313_p0831b19║
J34nB313_p0831b20║
J34nB313_p0831b21║偈
J34nB313_p0831b22║示劉若孩居士（并序）
J34nB313_p0831b23║知止是以夜而通晝夜者格物是以晝而通
J34nB313_p0831b24║晝夜者也三反晝夜尚有疑乎既曰潛龍勿
J34nB313_p0831b25║用又曰無所不用其極亦晝夜也定乃能格
J34nB313_p0831b26║致格致是謂大定以不用善其用以用善其
J34nB313_p0831b27║不用用之中皆不用者也尚有疑乎如其舉
J34nB313_p0831b28║一不能悱三且從一門深入。
J34nB313_p0831b29║谷王非下頂門無上虀粉中間誰卓拄杖蓏理相齒
J34nB313_p0831b30║物則知天其神無方別傳不傳既以易證就路履旋
J34nB313_p0831c01║一句畫前須破重玄止一事實畢卻後先三反晝夜
J34nB313_p0831c02║通因乎專生成裁成時宜乘權日午三更歷然寂然
J34nB313_p0831c03║示王若先居士（并引）
J34nB313_p0831c04║萬物皆備于我萬我皆備于物轉山河大地
J34nB313_p0831c05║歸自己則易轉自己歸山河大地則難適來
J34nB313_p0831c06║舉此然疑作耶且從下二句看。
J34nB313_p0831c07║一飲一蔭思我然疑公因反因從來未提幬覆代錯
J34nB313_p0831c08║掌不可欺無我備物中旁先迷生死發藥來處唯唯
J34nB313_p0831c09║分心分識紗縠難窺甕外運甕治正兵奇縣崖絕甦
J34nB313_p0831c10║大願綸彌午會中天消息偕時核仁全樹且請研幾
J34nB313_p0831c11║示梁懿孫居士
J34nB313_p0831c12║見見之時見不及物物不物休氣急三科七大何郎
J34nB313_p0831c13║當薪火交蘆誰主張圓滿菩提歸無所得且問一切
J34nB313_p0831c14║事究竟堅固那箇著力噥噥空累優陀南一嚏自不
J34nB313_p0831c15║欺消息
J34nB313_p0831c16║示廖生公居士
J34nB313_p0831c17║宇觀人間宙觀世山谷狼藉三藏秘是誰點燧照一
J34nB313_p0831c18║際不攀斷貫索凡例柷敔訛傳疑啞鐘韶舞拍板定
J34nB313_p0831c19║不易穿過千生未生前桑弧蓬矢一㘞地方圓亦是
J34nB313_p0831c20║栗棘圈欣逢許劍真法器跳出三籠隨類示可破五
J34nB313_p0831c21║雲書卍字
J34nB313_p0831c22║示陳高也居士
J34nB313_p0831c23║無作無受報不忘維摩經中己露布蓮花法位三如
J34nB313_p0831c24║是窮子何乃復驚懼四邊火起誰上車虛空消殞歸
J34nB313_p0831c25║何處若疑且過趙州關問事即得禮拜去
J34nB313_p0831c26║示梁山甫居士
J34nB313_p0831c27║一切法無我得成於忍莫贏其瓶呼出井應無所住
J34nB313_p0831c28║而生其心八角磨盤休沉吟不取於相亦不取非相
J34nB313_p0831c29║子午雙破紅輪光放金剛如是降伏住書懋緩筋請
J34nB313_p0831c30║平步豁然大笑歸去來簷下雙扉不誤主顧
J34nB313_p0832a01║示非渠會
J34nB313_p0832a02║渠今正是我我今不是渠以驢覷井井覷驢從上直
J34nB313_p0832a03║須破紗縠曹山四禁非糊塗
J34nB313_p0832a04║又
J34nB313_p0832a05║首楞珍重盡今時寶所蓮花不負伊磨淬金剛揮紫
J34nB313_p0832a06║電轉輪擊節是誰知
J34nB313_p0832a07║示即幾偉
J34nB313_p0832a08║偉哉造化笑棲苴不負其材乃丈夫大屈大伸天煆
J34nB313_p0832a09║煉藏刀淬火看回途
J34nB313_p0832a10║示山足斧（時己酉臘八日）
J34nB313_p0832a11║青原垂一足住山唯鈯斧且劈古今薪冷灶自燒煮
J34nB313_p0832a12║又命斧住浮山
J34nB313_p0832a13║浮渡棋聲在眼前通天陌路讓誰先石頭壁立常伸
J34nB313_p0832a14║指一斧供薪足煮泉
J34nB313_p0832a15║為蠡測澥維那更字
J34nB313_p0832a16║傳澥（只在一滴）吸上須彌背脊鐵鞋踏乾重溟莫教人笑
J34nB313_p0832a17║蠡測
J34nB313_p0832a18║除夕示中子興㲈
J34nB313_p0832a19║念汝隨予學環中竟左旋冬春看兩度頭尾筭三年
J34nB313_p0832a20║風送新花雨詩將舊夢圓沖之傳曆意誰與問青天
J34nB313_p0832a21║示當仁鑑副寺
J34nB313_p0832a22║岱堂三年瓦生角淨居三年扶木杓泥豬癩狗了尊
J34nB313_p0832a23║貴雪爐霜刃鋪禮樂獨喜石頭裂出真肝腸潛道青
J34nB313_p0832a24║鷹展血覺
J34nB313_p0832a25║示焦泉澄知客
J34nB313_p0832a26║真金本以火為恩不閡無門四出門久祝沃焦泉上
J34nB313_p0832a27║頂針鋒眼裏造乾坤
J34nB313_p0832a28║示洞先山侍者
J34nB313_p0832a29║過水不是渠覿面不是水曹山當門劍孝滿者善使
J34nB313_p0832a30║如何為洞先將來慎牙齒
J34nB313_p0832b01║示還子徵侍者
J34nB313_p0832b02║八還卻向無還者虛空流汗天地啞正淬金剛磨處
J34nB313_p0832b03║藏豈怕打殺四天下
J34nB313_p0832b04║寄芥菴璨并杖人全錄
J34nB313_p0832b05║還鄉曲調露旛竿納盡須彌已轉九唯有杖門莖草
J34nB313_p0832b06║在待伊招手與人看
J34nB313_p0832b07║示襄藏蘊侍者
J34nB313_p0832b08║石頭引汝吸西江日用吾諧何處藏看破漉籬還可
J34nB313_p0832b09║賣超宗亦不數襄陽十年劈出血肝腸今日新硎
J34nB313_p0832b10║何處藏正顯罩籬神變化一雙赤手舞風霜
J34nB313_p0832b11║示王青蓮法名興詢字南指
J34nB313_p0832b12║福城東際見文殊須許南詢道不孤樓閣指頭開復
J34nB313_p0832b13║閉急須穿過莫黏塗
J34nB313_p0832b14║示林祖涵法名興雷字蟄協
J34nB313_p0832b15║冬雪藏雷春莫驚八風圖上自何生此中見得無先
J34nB313_p0832b16║在九野重霄總帝京
J34nB313_p0832b17║示魯維參法名興參字靈注
J34nB313_p0832b18║靈源流注問參同明暗回機莫倚空主中相續須親
J34nB313_p0832b19║見母擲光陰四境風
J34nB313_p0832b20║示劉兆公法名興奉字曉藏
J34nB313_p0832b21║黃閣簾前奉者誰三更天曉甚東西多生鑄此當空
J34nB313_p0832b22║鏡藏在森羅十二時
J34nB313_p0832b23║為劉寒竹孫取法名法周字華始
J34nB313_p0832b24║縱橫卍字本周天立地揆方統大圓無首履旋何內
J34nB313_p0832b25║外此中包決在龍淵
J34nB313_p0832b26║溪示
J34nB313_p0832b27║翠屏把住水雷奔收入茶爐蟹眼吞噴雪軒中肝膽
J34nB313_p0832b28║句西風為我掃蓬門
J34nB313_p0832b29║示學者
J34nB313_p0832b30║一句話頭如鐵橛百層水釜烹丹雪冬關埋出一聲
J34nB313_p0832c01║雷驚風又涉花枝血
J34nB313_p0832c02║一句話頭如鐵橛壁立銀山四面絕從中起一陣風
J34nB313_p0832c03║雷丹枕三更為汝說
J34nB313_p0832c04║一句話頭如鐵橛當風掃帚無車轍誰能一躍上縣
J34nB313_p0832c05║崖舍命乘雲㘞地絕
J34nB313_p0832c06║棲霞和尚新定天開巖遣僧展拜兼禮笑大師
J34nB313_p0832c07║龕
J34nB313_p0832c08║天開巖下合龍文生死同條石火焚今在西江流片
J34nB313_p0832c09║紙一爐燒作故山雲
J34nB313_p0832c10║禮遠公塔
J34nB313_p0832c11║劍鋩山頭慣放腳雙關一帶同殺活殘枰敲破通天
J34nB313_p0832c12║眼那問黑白落不落
J34nB313_p0832c13║寄孫魯山居士
J34nB313_p0832c14║須彌頂上種青玉縮作方壺供金栗且引襄陽舞袍
J34nB313_p0832c15║笏愚公自笑移香谷
J34nB313_p0832c16║寄吳湯日居士（時命山足斧住華嚴）
J34nB313_p0832c17║三一齋中白眼青通晝夜灑甘露餅憂患憂孟與塗
J34nB313_p0832c18║炭輐斷謑髁者何限洗出浮渡一片石三十六巖聽
J34nB313_p0832c19║揮斤白雲老挂先著堂坐隱遠公棋道場卻拓鈯斧
J34nB313_p0832c20║期爛柯從今沒奈旁觀何
J34nB313_p0832c21║自讚
J34nB313_p0832c22║首山賢監院請
J34nB313_p0832c23║濯熱蓮花消永晝笑煞觀河眉不皺摩羅果拋擲掌
J34nB313_p0832c24║中拄杖放在背後無所可用乾坤消瘦後來人切忌
J34nB313_p0832c25║從壁上看料定虛空看不透
J34nB313_p0832c26║雙嶺淵西堂請
J34nB313_p0832c27║蒼天過水看三墮右袂自嗤肩臂左怪殺禮樂鋪在
J34nB313_p0832c28║紅爐𥳽漫說當堂不正坐多少人論量敝垢丹青誰
J34nB313_p0832c29║知它解衣盤礡贏
J34nB313_p0832c30║蠡測海維那請
J34nB313_p0833a01║一張紙雲遮海樹一拂子劈破鐵圍忽然在西峰壁
J34nB313_p0833a02║上不覺垂此霜眉換卻眼睛初不知滾滾聽人隔岸
J34nB313_p0833a03║揮朱紫敝垢皆支離不可便道是青原老古錐
J34nB313_p0833a04║非渠會書記請
J34nB313_p0833a05║南北東西無所住為甚走入芥子煙中去木葉三毛
J34nB313_p0833a06║勞顧虎迸破面門誰得而相汝
J34nB313_p0833a07║即幾偉書記請
J34nB313_p0833a08║白刃舞毫端紅爐書卍字世出世間要且不識三十
J34nB313_p0833a09║年後呿一口氣虛空特地費丹青且莫嫌寒山一帚
J34nB313_p0833a10║敝
J34nB313_p0833a11║浮山斧監院請
J34nB313_p0833a12║一杯浮渡黑白未分前已露須知袖手滿盤先谷口
J34nB313_p0833a13║傳聲是誰常住將以華嚴樓閣為毘目故處依然此
J34nB313_p0833a14║藏軒裏一指隨寓聊且懸崖背後讓煙熏休管萬世
J34nB313_p0833a15║旦暮遇遇則遇還看席卷竿頭步
J34nB313_p0833a16║當仁鑑副寺請
J34nB313_p0833a17║六合中間擲一拂依然豎起殘榾柮且問這個東西
J34nB313_p0833a18║是何物擊節一下答不出雖許三拜掩灰塵畢竟以
J34nB313_p0833a19║何為它雪屈
J34nB313_p0833a20║
J34nB313_p0833a21║
J34nB313_p0833a22║
J34nB313_p0833a23║
J34nB313_p0833a24║
J34nB313_p0833a25║
J34nB313_p0833a26║
J34nB313_p0833a27║
J34nB313_p0833a28║
J34nB313_p0833a29║
J34nB313_p0833a30║
J34nB313_p0833b01║像讚
J34nB313_p0833b02║血畫接引佛
J34nB313_p0833b03║今古漫天都是血無端浸破衣裳折一雙窮相手長
J34nB313_p0833b04║伸腳下蓮花望誰接
J34nB313_p0833b05║彌勒佛
J34nB313_p0833b06║雲頭墮在街頭掛一幅包此人間大樓開閣閉指尖
J34nB313_p0833b07║閒撞倒背後拍一下滿布袋是甚東西百雜碎無人
J34nB313_p0833b08║著價待問他時有理難伸但消得一個嗄嗄
J34nB313_p0833b09║達摩
J34nB313_p0833b10║杖人常有些兒藥留待他年毒達摩衹為折蘆面壁
J34nB313_p0833b11║太煞捏怪隻履歸去一場懡㦬忽遇點睛者如何崑
J34nB313_p0833b12║崙粉碎揚秋波
J34nB313_p0833b13║觀音大士
J34nB313_p0833b14║此一筆當頭劈蘭葉太軟鐵線太直衲衣下事從來
J34nB313_p0833b15║讚嘆不及爭似泥塑木雕換飯喫
J34nB313_p0833b16║又
J34nB313_p0833b17║第二筆蒙頭屈膝看他不出不妨數九不可打七腳
J34nB313_p0833b18║酸且坐斷虛空冷風卻笑人獨立
J34nB313_p0833b19║又
J34nB313_p0833b20║第三筆通身濕乾卻洛伽波平地擲楖栗千手千眼
J34nB313_p0833b21║在那裏依舊眉橫鼻直
J34nB313_p0833b22║蒲團像
J34nB313_p0833b23║粉碎崑崙不問津春風冷眼笑紅塵漫勞雲裏金剛
J34nB313_p0833b24║杵一個蒲團到處尊
J34nB313_p0833b25║送子像
J34nB313_p0833b26║楊柳灑水呼麒麟寶髻放光如車輪是誰蒿筆成五
J34nB313_p0833b27║色蓮花瓣裏乾坤新
J34nB313_p0833b28║壽亭侯
J34nB313_p0833b29║金剛刀挂兩眉前燈下春秋聽世傳莫問本來何面
J34nB313_p0833b30║目且看血色濺蒼天
J34nB313_p0833c01║鼓山永覺老和尚
J34nB313_p0833c02║不跨石門三十年捧腹垂涕看蒼天早知不肯打這
J34nB313_p0833c03║破鼓且樂得在沸鼎裏安眠
J34nB313_p0833c04║天界浪老和尚
J34nB313_p0833c05║一張白紙放毫光莫認紅衣與面黃返擲依然在坐
J34nB313_p0833c06║下且認手中如意子可是金剛王
J34nB313_p0833c07║又
J34nB313_p0833c08║三五縱橫只一畫千花萬石夢中抹佛祖位裏留不
J34nB313_p0833c09║住白刃紅爐鋪禮樂縫起來雙袖托孤可怪是兩頭
J34nB313_p0833c10║一腳且道今日以何報答震聲一喝