J34nB313_p0834a01║青原愚者智禪師語錄卷四
J34nB313_p0834a02║侍子興㲈同門人興斧編
J34nB313_p0834a03║佛事
J34nB313_p0834a04║七祖塯拈香
J34nB313_p0834a05║曹溪逆流第一滴兩腳登山衣不溼卻笑落與不落
J34nB313_p0834a06║猶是階級雖然廬陵米價遇貴即賤到底無人酬值
J34nB313_p0834a07║且看無影樹下荊條生一任青天掃蕩建立。
J34nB313_p0834a08║石頭遷祖像前拈香
J34nB313_p0834a09║推倒南嶽跌殺隱峰一柄鈯斧子至今常削風但插
J34nB313_p0834a10║三枝黃屑香不妨註破你的參同。
J34nB313_p0834a11║鈯補處縣天界老和尚真拈香
J34nB313_p0834a12║鼻孔向上齒暴當門雪劍倒揮天出血洞簾常捲月
J34nB313_p0834a13║無痕今朝送入青原鈯補處斧斤風裏返香魂拈香
J34nB313_p0834a14║云只如這一爐香不知是藥地燒杖人不知是杖人
J34nB313_p0834a15║燒藥地聞麼毒哉以手左右揮云大眾退後近傍不
J34nB313_p0834a16║得。
J34nB313_p0834a17║天界老和尚生辰上供
J34nB313_p0834a18║橫身水火慰縣弧正命如絲老托孤一掌竹關逢債
J34nB313_p0834a19║主達磨盤子踏翻無看看杖人生也三杯冷茶如何
J34nB313_p0834a20║為他洗屈聻誰聽貓兒㘞地喊九龍一口吐江湖。
J34nB313_p0834a21║臘月十三日七祖忌辰上供
J34nB313_p0834a22║千年一臘不曾忘晴放毘盧背後光巖下梅花齊報
J34nB313_p0834a23║喜殿前二桂久昌昌不肖初忝祖庭無能為獻聊以
J34nB313_p0834a24║荊條來掃地古爐倒插一枝香。
J34nB313_p0834a25║臘月二十五日石頭遷祖像前上供
J34nB313_p0834a26║山中傳下無虛實是生是死在今日雲門臘月二十
J34nB313_p0834a27║五遂與一掌即三十酹茶云從今記取年年一滴。
J34nB313_p0834a28║正月二日七祖生辰上供
J34nB313_p0834a29║無死生至今生本地劉村記下今辰二月二當中春
J34nB313_p0834a30║攀條拂地飛香雲且道腳下濟濟以何供養天在山
J34nB313_p0834b01║中青不改桃花松桂四時新。
J34nB313_p0834b02║二月二十三設潛夫府君位上供
J34nB313_p0834b03║我父晚徑十五霜公因反因開天荒中五旋四縣天
J34nB313_p0834b04║綱準不亂享神無方晝夜生死歸大常層樓奧室陽
J34nB313_p0834b05║為堂井瓢灶火傳燈光生生本無生代明而錯行今
J34nB313_p0834b06║日青原燒此香時乘午會當闡揚別峰酌水朝故鄉
J34nB313_p0834b07║供養萬世恩無疆。
J34nB313_p0834b08║母吳太恭人忌日燒香
J34nB313_p0834b09║師云忽然四十有三年孝滿曹山發酒顛今日西江
J34nB313_p0834b10║烹雪水不知忉利是何天吾母太恭人秉蓮池戒受
J34nB313_p0834b11║博山乳總是三一之淵源孤兒撞入天界毘盧閣拈
J34nB313_p0834b12║出四大性自復了卻金字華嚴昨夜通兒忽到言及
J34nB313_p0834b13║一喝嚴背芝產甘泉十孫具足清芬八十念此天邊
J34nB313_p0834b14║又定建報親菴于觀音巖前且道此處以何為供恰
J34nB313_p0834b15║度了剷草僧一員。
J34nB313_p0834b16║笑峰和尚龕前拈香（時倪止先請回白下）
J34nB313_p0834b17║特地重開七祖顏五年冷笑碧潺潺今日逼出鰲山
J34nB313_p0834b18║弟朁把黃荊一字關噫。
J34nB313_p0834b19║起龕
J34nB313_p0834b20║師以杖打圓相云見麼葉落冬春無去來荊條有口
J34nB313_p0834b21║沒安排太陽山上歸根處刀斧知恩砍不開秪如我
J34nB313_p0834b22║笑峰和尚江東夫子內紹靈苗末遇杖人舍身藥樹
J34nB313_p0834b23║熄邪一吼敓西震東瓶洒西江重顏七祖金鳳宿龍
J34nB313_p0834b24║巢別峰無非玉殿麟角藏水牯出關仍唱還鄉毘盧
J34nB313_p0834b25║有父全身室內不知獅子教兒返擲終歸本位萬古
J34nB313_p0834b26║之微猷不昧寶鏡之奉順昭然有於此見得透者立
J34nB313_p0834b27║處知恩報恩如或未然直須途中竭力即今法嗣載
J34nB313_p0834b28║上青原血胤請歸白下玄沙報父羅𬑟克家此一往
J34nB313_p0834b29║反旁觀不識正因有在智者撫心且道正起龕時撫
J34nB313_p0834b30║心一句作麼生寫照正命靈光亙今古負天一笑五
J34nB313_p0834c01║雲中以杖敲云起。
J34nB313_p0834c02║紹宗堂為笑和上設供
J34nB313_p0834c03║隨擲蒲鞋已六年棲霞風雨到青原相牽水碓舂新
J34nB313_p0834c04║米斧劈柴頭冷灶煙便拈香云不用叫蒼天。
J34nB313_p0834c05║笑和上衣缽塔成設供
J34nB313_p0834c06║師云霜曉翠微白日落黃原紫案山無縫塔新縣年
J34nB313_p0834c07║年一杯古澗水大眾看看笑老人開口麼是誰禪床
J34nB313_p0834c08║震動尚勞挂齒。
J34nB313_p0834c09║為不釐務芝穎化禪師起龕
J34nB313_p0834c10║惟我芝公織芒立地水凌加霜信手吹毛刺天出血
J34nB313_p0834c11║少年隨隱石船早被嚴菴逼出遍蹋諸方不顧乃脫
J34nB313_p0834c12║桶于青原正謂鞭岳轉風不意抽身太早病中水火
J34nB313_p0834c13║正急讓你笑傲一春午時四句臨行還塞高峰一問
J34nB313_p0834c14║且問白馬曇照之苦苦何似大梅鼯鼠之唧唧青原
J34nB313_p0834c15║大眾為君結舌還識得此晴空霹靂麼老僧則更請
J34nB313_p0834c16║芝公趲出涅槃堂為天下苦心人一場痛快去也。
J34nB313_p0834c17║舉火
J34nB313_p0834c18║瓦針艾團自己勦絕更有火柴頭為人須為徹千生
J34nB313_p0834c19║哭笑太淆訛到此用得用不得然則芝公粉碎一句
J34nB313_p0834c20║作麼生與人受用聻鷓鴣原上火燒碧待月溪流常
J34nB313_p0834c21║不歇。
J34nB313_p0834c22║設供
J34nB313_p0834c23║閉門風雨相看啞倚柱雷霆亦不聞豈非蕭江相見
J34nB313_p0834c24║一絕看不盡時皆壁立到無餘地一潭收豈非梅陂
J34nB313_p0834c25║相賞一絕青又菴裏幾月苦茶今日面前一杯噴雪
J34nB313_p0834c26║不如仍舉碗撻丘作供親切旁觀者痛笑老人失卻
J34nB313_p0834c27║靈芝骨血我則謂即今一問脫穎尤捷噫眼淚落也
J34nB313_p0834c28║復有何說象石橋流為汝嗚咽。
J34nB313_p0834c29║移鐘版上中五堂
J34nB313_p0834c30║玉界金繩千聖不越今日從左手向背上一槌不妨
J34nB313_p0835a01║奇特天地聽其指揮狡狐聞之膽裂將謂頑銅斷木
J34nB313_p0835a02║儼然金口木舌且道超出人天號令人天移將來不
J34nB313_p0835a03║移易一絲毫是何等恩力擊鐘版一下曰前後際斷
J34nB313_p0835a04║天然中節。
J34nB313_p0835a05║為泯菴心維那起龕
J34nB313_p0835a06║維那一生鐵脊青原累汝兩冬釣臺凝翠亭間龍洲
J34nB313_p0835a07║劍挂眉峰一病待我武功來送汝夏月水條風我到
J34nB313_p0835a08║單前問予作麼生曰一切不煩常住我問生平底事
J34nB313_p0835a09║到此何如曰惟乞和尚一把火維那今日藉大眾手
J34nB313_p0835a10║更為汝拶出遮窠臼直令黃金骨照青山紅。
J34nB313_p0835a11║舉火
J34nB313_p0835a12║橋下水流何浩浩藥籠風割夏枯草且看脫體無依
J34nB313_p0835a13║亂石場驚起鐵牛啣束槁以矩打圓相秪如生死不
J34nB313_p0835a14║道大眾如何證得此炬恩力耶圓光直徹威音前爍
J34nB313_p0835a15║破形山誰是摩尼寶。
J34nB313_p0835a16║入塔
J34nB313_p0835a17║指骨云泯菴維那一條硬木風削千章撞著青原劈
J34nB313_p0835a18║碎宮商生也鴈字過江死也劍倚天長全身送入青
J34nB313_p0835a19║青裏不似人間釘野椿大眾到遮裏轉位回身一句
J34nB313_p0835a20║作麼生吐氣聻以杖擊地云大地一彈皆起舞萬峰
J34nB313_p0835a21║雲裏響飛泉。
J34nB313_p0835a22║為曇白御禪人起龕
J34nB313_p0835a23║笑雙二老處六年侍者撞到青原一年結款曇白你
J34nB313_p0835a24║高峰一句罷參了也只可以勦截臨行風雨策勵不
J34nB313_p0835a25║可讓人漫道白髮龍鍾送少年。
J34nB313_p0835a26║芝穎大師忌無門師設供請于塔前拈香
J34nB313_p0835a27║翠屏背面千秋綠恰將老人衣塔藏靈骨今日芝公
J34nB313_p0835a28║死也生無門逼汝伸雙足師一笑友一哭旁有嚴菴
J34nB313_p0835a29║鼓一曲誰知碗躂丘迸碎蒼龍窟大眾澆此一杯穀
J34nB313_p0835a30║雨茶看見芝公為人漱口麼。
J34nB313_p0835b01║祈雨拈香
J34nB313_p0835b02║一滴甘露瓶從來不著價囑付娑竭龍為民護苗稼
J34nB313_p0835b03║百尺深潭飛半空中間起雲四邊下。
J34nB313_p0835b04║為知客幻菴慧舉火
J34nB313_p0835b05║永嘉過嶺幾冬春滑到青原了此因去冬末後句咄
J34nB313_p0835b06║咄莫欺人一病四旬竟不呻吟豈待如今來問疏親
J34nB313_p0835b07║且道翻身向何處去依然劫火橫身。
J34nB313_p0835b08║為侍者夜露舉火
J34nB313_p0835b09║相隨十六年一拙送汝老興曉如今曉了將謂是禿
J34nB313_p0835b10║帚撒花秪引箇火牛啣草。
J34nB313_p0835b11║為大覺菴知客元長入塔（以虎終）
J34nB313_p0835b12║卓杖云看見此公一場奪食徹骨流風麼慧消平等
J34nB313_p0835b13║善長歸元行腳一回幾緉草鞋生耳復還故處栴檀
J34nB313_p0835b14║瑞像偕來護木又而享三昧佐大覺以接十方末後
J34nB313_p0835b15║一著不妨驚人今日拶到此處今古同參渾忘主伴
J34nB313_p0835b16║江濤山月供養千秋且道咬斷命根入穴得子又作
J34nB313_p0835b17║麼生呵氣聻試問長沙岑大蟲牛頭何引祖師怕卓
J34nB313_p0835b18║杖云吽。
J34nB313_p0835b19║九月初七日天界老和尚忌辰上供
J34nB313_p0835b20║重陽節到霜風飄眼珠秋水嘗滿瓢三百首詩不容
J34nB313_p0835b21║人見蹋翻盤子半字無交半字無交為甚年年此際
J34nB313_p0835b22║觸著今朝燒香云啼笑難分總一燒。
J34nB313_p0835b23║為幻菴慧知客入塔
J34nB313_p0835b24║作圓相云環此蒼蒼誰出沒投林入火空彔彔雖則
J34nB313_p0835b25║師子座前少一擲無縫塔裏添真骨又且有伴同歸
J34nB313_p0835b26║誰信黃金一國既到此處觸著聊將何語證痛耶不
J34nB313_p0835b27║須重與解連環黃葉滿天啼不足。
J34nB313_p0835b28║荊樹下建新禪堂上梁
J34nB313_p0835b29║青青煉就真丹土荊條鞭作金剛杵順水把關從誇
J34nB313_p0835b30║雙象須信截流在此伏虎試看縱十八橫十五劈碎
J34nB313_p0835c01║虛空天然規矩漫說功全憑一斧且道今日如何喝
J34nB313_p0835c02║采天明向上只平看千手同心一時舉。
J34nB313_p0835c03║藥樹堂成挂鐘版
J34nB313_p0835c04║師云新堂古法時至舉揚號令人天鉗鎚佛祖只須
J34nB313_p0835c05║從遮一下證入即從遮一下粉碎乃擊鐘版云灼然
J34nB313_p0835c06║不移易一絲毫許。
J34nB313_p0835c07║禪堂安文殊菩薩拈香
J34nB313_p0835c08║漫疑黑豆未生芽開閉樓頭眼易花莫戀福城東廟
J34nB313_p0835c09║住忽然垂臂怎酬他燒香云大眾文殊菩薩來也在
J34nB313_p0835c10║山僧指頭上作大獅子吼鑽入諸人頂門從腳尖上
J34nB313_p0835c11║出來道恭喜恭喜一箇箇立地成佛作祖去見麼且
J34nB313_p0835c12║道如何酬他乃彈指一下。
J34nB313_p0835c13║聞三宜和尚訃上供
J34nB313_p0835c14║面未相識天外回頭多勞寄信以沉為浮共道西湖
J34nB313_p0835c15║舞棹三寸離鉤休休覆卻虛舟聊獻一杯寒澗水雲
J34nB313_p0835c16║中開口滿天流。
J34nB313_p0835c17║竺和尚訃至設供
J34nB313_p0835c18║骨肉雖同門一生不相識方期南浦會撞倒海波泣
J34nB313_p0835c19║炮莊頭上太煞逍遙三彙灰中依然未集今日聊烹
J34nB313_p0835c20║雪水恰是除年虀粒伏惟法兄和上來中五堂破口
J34nB313_p0835c21║一吸顧左右云見麼哭不及笑不及是誰嗅著些氣
J34nB313_p0835c22║息。
J34nB313_p0835c23║小年供西歸日送眉菴秀和上（木主）入祖堂
J34nB313_p0835c24║刮地剛風祖庭水冷眉菴和上于兵燹裏扶起剎竿
J34nB313_p0835c25║鎔銅浴佛騎殿當門捨骨掩泥披鎧出岸恰是五逆
J34nB313_p0835c26║聞雷吹光度刃不妨鼓鐵綽板唱大江詞有時穆滿
J34nB313_p0835c27║駕八駿固令汲冢放光有時紀信乘九龍換卻重瞳
J34nB313_p0835c28║叱吒奇哉魁壘足勝赤幡移步龍須豎拂臨行筋斗
J34nB313_p0835c29║翻空繼聲塗毒鏗鏘好聽祖堂合奏今請入此大香
J34nB313_p0835c30║爐中長熏鼻孔露柱與古帆稱賀有伴即來倒荊與
J34nB313_p0836a01║雙桂同拈望峰作禮且道長熏鼻孔作麼生一句為
J34nB313_p0836a02║後人通嚏耶普供西歸冰臘水眉毛尚饗剔燈看。
J34nB313_p0836a03║設供
J34nB313_p0836a04║瞎驢滅卻粒米何消此中無位次開交古澗寒泉一
J34nB313_p0836a05║度澆且問今日在何處與前後放光聻遂爇香云燒。
J34nB313_p0836a06║掃廩山忠祖塔
J34nB313_p0836a07║磨得青萍倚石眠拂衣而起金剛穿十年冷地疏泉
J34nB313_p0836a08║源塔頂再紅白日圓且道今來一掃將以何者了此
J34nB313_p0836a09║時節因緣確然卓筆衝蒼天（廩山孤立數百仞舊題參天一筆）。
J34nB313_p0836a10║掃壽昌老祖塔
J34nB313_p0836a11║鋤破好山翻身跳出西江頂上吞吐霹靂炎午中間
J34nB313_p0836a12║開宗第一卻讓不肖兒孫苕帚上五花八劈且道以
J34nB313_p0836a13║何酬恩力耶一莖草上千秋碧。
J34nB313_p0836a14║掃二世見如老和上塔
J34nB313_p0836a15║關中迸出一聲蛙指據青天掛彩霞二十年不動聲
J34nB313_p0836a16║色立此山家白雲谷口多少手又今我重來苔逕綻
J34nB313_p0836a17║千生只潑一杯茶。
J34nB313_p0836a18║為竺菴和上設供
J34nB313_p0836a19║同門雙眼不識面載回南岳舟中見重來師表堂雙
J34nB313_p0836a20║手聊一獻且喜多子塔錦縫披金殿到底功成不處
J34nB313_p0836a21║返毘盧且看屋痕光閃青霄電插香云正恁麼時還
J34nB313_p0836a22║在南岳在壽昌聻古爐再插三檀條香雲覆卻娑婆
J34nB313_p0836a23║遍。
J34nB313_p0836a24║為雙峰和上設供
J34nB313_p0836a25║咬指流胸好兄弟南岳西江一口氣黃龍背上留藥
J34nB313_p0836a26║地重來毘目開不閉無開閉松枝掛劍霜風礪。
J34nB313_p0836a27║為其天和上設供
J34nB313_p0836a28║竹關一聲奉送石耳飛鳶過嶺空傷腳指雖然坐斷
J34nB313_p0836a29║是非門換手槌胸今未己靈苗栽石長新枝且澆萬
J34nB313_p0836a30║年橋下水。
J34nB313_p0836b01║到長慶為空隱和上設供
J34nB313_p0836b02║騎牛入佛殿貪程不覺曉末後一聲不辜負回頭擲
J34nB313_p0836b03║杖山山好金輪白氣信夙因華首海幢乘月笑等閑
J34nB313_p0836b04║坐斷準提壇金殿重重彈指造七箇蒲團懶道場鍬
J34nB313_p0836b05║鋤櫛栗又手笑且道青原智行者到此以何為供聻
J34nB313_p0836b06║從誇鄉果荔枝紅滿林古幹青相照。
J34nB313_p0836b07║掃鼓山永覺老和上塔
J34nB313_p0836b08║金雞啄破碧琉璃棒下翻身為甚疑不跨石門穿過
J34nB313_p0836b09║也掀天吞海有何奇如我鼓山永覺老和尚人人盡
J34nB313_p0836b10║道九峰岳降示金剛師壽昌嫡骨午運總持是誰見
J34nB313_p0836b11║他鎔銅淬雪施禮樂又誰知他移山喝水嬰兒嘻不
J34nB313_p0836b12║免五千鈍置黃金鎖八十棒腹嗟瘡痍最後留毒龍
J34nB313_p0836b13║擺尾換人錦縫丹青圍多生此生信啼笑千里一埽
J34nB313_p0836b14║誠萋萋卻笑何必來打遮破鼓也是沸地墮枕齁此
J34nB313_p0836b15║時且道今日承何願力當得供養聻海潮歸岳頂渴
J34nB313_p0836b16║筆蘸天池。
J34nB313_p0836b17║報親古航和上塔前上供
J34nB313_p0836b18║一航舞渡無今古兩岸中流都不住人人盡道是博
J34nB313_p0836b19║山滴乳按其生平不打遮鼓滴水滴凍為著何來寓
J34nB313_p0836b20║言答問誰知辛苦磨碎五位虀粉圖書煉人垂足只
J34nB313_p0836b21║是一斧獅狐齊掃放龍光問取報親菴露柱秪如今
J34nB313_p0836b22║日上供還道得甚麼好聻究竟無語。
J34nB313_p0836b23║到武夷石屏掃東苑老祖塔
J34nB313_p0836b24║烹壽昌乳令夢筆吐盡謂海底吞龍又道巖邊嘯虎
J34nB313_p0836b25║多少人望崖而返自問雙蛾長幾許遮莫來打瞎悟
J34nB313_p0836b26║門別行一路到遮裏大王峰獅子峰立在兩傍石屏
J34nB313_p0836b27║巖定命橋白雲封住不肖兒孫遠來一掃又作何句
J34nB313_p0836b28║九曲千秋流不去。
J34nB313_p0836b29║東苑老祖像前上供
J34nB313_p0836b30║撞壽昌之牢關奪博山之險砦向在石屏巖下二十
J34nB313_p0836c01║年也只為著推倒趙州莫作怪今日一杯白水欲望
J34nB313_p0836c02║受供未審以何為驗耶咳便插香。
J34nB313_p0836c03║廩山上梁
J34nB313_p0836c04║木頭不解語指出天心柱澗水滴碎五更鐘半夜雷
J34nB313_p0836c05║雨為伐鼓北窗石壁直塞青霄南抱岡陵為我分土
J34nB313_p0836c06║一枝夢筆偶爾揮空莖草剎竿一時橫壴以拄杖擊
J34nB313_p0836c07║梁令眾起云大家看取是甚東西作主。
J34nB313_p0836c08║天界老和尚生忌拈香
J34nB313_p0836c09║神前臺盞紙灰供養後世批毛刮髓只得者滴眼淚
J34nB313_p0836c10║拈香云影裏傳聲生生晦氣且道將牛糞作香燒畢
J34nB313_p0836c11║竟為著何事年年臘月下一場雪梅花迸破山門翠
J34nB313_p0836c12║便禮拜。
J34nB313_p0836c13║嘯峰大師訃至設靈炷香
J34nB313_p0836c14║半生倪夫子七載白雲庫劫火入杖門棲霞只一步
J34nB313_p0836c15║樸菴遯參改笑峰不覺一笑天地通熄邪之雷不可
J34nB313_p0836c16║少捄東震西一莖草青原鈯斧破虛空笑趁蒲鞋一
J34nB313_p0836c17║齊掃竹關三載感雪恩濺血迸碎玄黃門今日香爐
J34nB313_p0836c18║安得不倒地倒此灰堆如何出氣啐。
J34nB313_p0836c19║天界老和尚周忌拈香
J34nB313_p0836c20║黃花剛謝西風吹鷓鴣依舊三更飛自從刀頭撞倒
J34nB313_p0836c21║太平攔路錐十年并作一年啼醍醐毒藥塗虎皮托
J34nB313_p0836c22║孤異類哀支離以香熱爐中云即今不得喚作燒香
J34nB313_p0836c23║不得喚作詩題烈煙觸著傷心處不是傷心人不知
J34nB313_p0836c24║便拜。
J34nB313_p0836c25║先老和上忌辰拈香
J34nB313_p0836c26║師云風風雨雨近重陽歲歲朝朝一斷腸恰有汋林
J34nB313_p0836c27║寒澗水曹溪嶺背點蒿湯無色味不聞香此毒何人
J34nB313_p0836c28║肯再嘗。
J34nB313_p0836c29║為五中兼禪人起龕
J34nB313_p0836c30║師云五中禪人半生屹嶪波吒末後孤危壁立十三
J34nB313_p0837a01║年前許了天界卻在汋林八箇月拌命酬直秪為倒
J34nB313_p0837a02║卻剎竿一句塞斷咽喉五中你如今了也送汝烈焰
J34nB313_p0837a03║斜陽看佛日從今燒卻無生窟。
J34nB313_p0837a04║舉火
J34nB313_p0837a05║師云西風急蒼煙直四面八風吹不入以炬打圓相
J34nB313_p0837a06║云萬里神光破碧飛且得通紅痛快金剛骨。
J34nB313_p0837a07║壽昌其天和尚訃至設供
J34nB313_p0837a08║師云煖多變雨北風怒又聞吹折黃龍一枝樹壽昌
J34nB313_p0837a09║主人重過飛鳶嶺途中撒手來時路雖道不同條隻
J34nB313_p0837a10║履何嘗有來去莫問其天法兄向何處今日一杯溪
J34nB313_p0837a11║澗水且荅十年燒佛句。
J34nB313_p0837a12║為敬梅老僧火
J34nB313_p0837a13║師云汋林多年飯足汝口百不會中撞彩也有直等
J34nB313_p0837a14║到烹雪堂裏許多人來轉雨為晴大家出手舉火炬
J34nB313_p0837a15║云者箇火把能成一切能壞一切且道不受成壞底
J34nB313_p0837a16║在甚麼處擲炬云只問金剛心決不隨他走。
J34nB313_p0837a17║
J34nB313_p0837a18║
J34nB313_p0837a19║
J34nB313_p0837a20║
J34nB313_p0837a21║
J34nB313_p0837a22║
J34nB313_p0837a23║
J34nB313_p0837a24║
J34nB313_p0837a25║
J34nB313_p0837a26║
J34nB313_p0837a27║
J34nB313_p0837a28║
J34nB313_p0837a29║
J34nB313_p0837a30║
J34nB313_p0837b01║跋
J34nB313_p0837b02║孔子集堯舜禹湯文周之大成藥地老人集諸佛祖
J34nB313_p0837b03║師之大成時也非人也孔子時無諸佛祖師之教故
J34nB313_p0837b04║集堯舜禹湯文周之大成而諸佛祖師之教寓其中
J34nB313_p0837b05║老人本傳堯舜禹湯文周之道轉而集諸佛祖師之
J34nB313_p0837b06║大成而堯舜禹湯文周之道寓其中時也非人也教
J34nB313_p0837b07║以時起道以時行何莫非異類中行乎何莫非因法
J34nB313_p0837b08║救法乎何莫非乘午會協兼中乎杖人翁於刀兵水
J34nB313_p0837b09║火求天下大傷心人為之托孤老人南北兩逼熅火
J34nB313_p0837b10║捨身不二破籃莖艸遇緣即宗是天地因時而生老
J34nB313_p0837b11║人復因老人之時而生杖人可思議哉夫時之不得
J34nB313_p0837b12║不病病之不得不藥藥之不得不就醫王也一橛者
J34nB313_p0837b13║一橛昆侖者昆侖別路者別路無記頑空者暗癡膠
J34nB313_p0837b14║執標幢鬥勝者莽蕩滑疑惟以不立文字為了涅槃
J34nB313_p0837b15║不以不離文字用窮差別卒歸護短強勝妄執愈增
J34nB313_p0837b16║差別未明涅槃亦未曉佛祖冤乎哉老人之時乘也
J34nB313_p0837b17║以無我為過關以不自欺為薪火合尼山正示鷲嶺
J34nB313_p0837b18║大過漆園旁擊而一之明乎公因反因正知遍知證
J34nB313_p0837b19║此五位天然秩序寂歷同時之大符所謂透過向上
J34nB313_p0837b20║打殺向上同患盡分決於中節然後知醫王集大成
J34nB313_p0837b21║而後能應病予藥也如或專提向上則赤子之惡亦
J34nB313_p0837b22║善矣礦土之善亦惡矣赤子礦土非惡也不當乎理
J34nB313_p0837b23║不適乎用善而不得謂之善也興㲈向侍青原兩閉
J34nB313_p0837b24║冬關父子恩深刀斧莫入亥子之交守櫬五雲苫山
J34nB313_p0837b25║瓦燈重蒐語錄編之歸而藏諸浮山時主席浮山為
J34nB313_p0837b26║吾法兄山足大師觸著痛處急願流通既成浮志之
J34nB313_p0837b27║餘共襄剞劂相與拍掌而喜謂老人為杖人托孤即
J34nB313_p0837b28║為諸佛祖師托孤即為堯舜禹湯文周托孤實為孔
J34nB313_p0837b29║子托孤也火焦露日枯筍生光時也非人也繼而悲
J34nB313_p0837b30║謂以此報前之大傷心人復以此望之天下後世之
J34nB313_p0837c01║大傷心人識法者懼知音者稀時也非人也。藥地侍
J34nB313_p0837c02║子方中通法名興㲈百拜敬識
J34nB313_p0837c03║余觀從上聖人未有不處困而亨者尼山統仁知而
J34nB313_p0837c04║不得其位老子談道德而未廣其傳釋迦證真常而
J34nB313_p0837c05║人多不信然而三聖之法至今塞天地不衰誠所謂
J34nB313_p0837c06║處困而亨者也至華嚴五地菩薩具無量智現無量
J34nB313_p0837c07║身說無量法寓仁義道德忠信節孝及醫卜曆數皆
J34nB313_p0837c08║歸真常又非恒等所及吾師藥地老人臨難捨身踏
J34nB313_p0837c09║完天地而歸不二窮盡一切而乘中和以大才而成
J34nB313_p0837c10║大孝移大孝而持大節全大節而秉大願總持三教
J34nB313_p0837c11║烹炮古今歸于鼎薪非現五地身而說三聖之法者
J34nB313_p0837c12║歟非處困而亨者歟末後受囑于杖人翁擔荷曹洞
J34nB313_p0837c13║大法計出世二十餘年說法多處語錄若干卷位白
J34nB313_p0837c14║兄于萬安患難苫次中編輯成帙此又以處困而亨
J34nB313_p0837c15║者為刀斧不開之一證也斧奉老人命住浮渡華嚴
J34nB313_p0837c16║勉力既成茲山之志復與位兄謀為語錄流通因緣
J34nB313_p0837c17║時節或自有在庶不負老人因法救法之苦心也。時
J34nB313_p0837c18║丙辰重九吉州門人興斧百拜敬識