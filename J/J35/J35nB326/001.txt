J35nB326_p0475a01║木人剩稿序
J35nB326_p0475a02║嘗考古而知世運之隆替，與佛法之廢興，皆有數
J35nB326_p0475a03║存焉，非人之所能為也。世運則五百年始有王者
J35nB326_p0475a04║興，隨有名世輔長。佛法則自釋尊而降，代不乏人，
J35nB326_p0475a05║大都皆承願力再來，誠非偶爾。昔張方平謂王荊
J35nB326_p0475a06║公曰：「儒門澹薄，收拾不住，皆歸釋氏。」信不誣也。嗚
J35nB326_p0475a07║呼！彼諸大知識，僉棄我而沒，良以法末人漓，難為
J35nB326_p0475a08║教化，概不肯住世為苦海慈航。比諸方據室撐持
J35nB326_p0475a09║祖道者，亦既兢兢黽勉，弗敢告勞。然而經律禪淨，
J35nB326_p0475a10║各擅一能，兼善之材，無多屈指。甚矣！得人之難也。
J35nB326_p0475a11║東粵何幸，迭產聖僧，向大鑑而下，石頭、仰山等輩，
J35nB326_p0475a12║皆法門角虎，覺苑飛龍，今也則亡，殊堪慨歎。猶喜
J35nB326_p0475a13║線傳未滅，旋而崛起，至人經律禪淨，咸稱獨步。今
J35nB326_p0475a14║見我
J35nB326_p0475a15║在犙和尚，其人也，高居鼎湖方丈，尋臥麻溪象林，
J35nB326_p0475a16║不居祖位，如良賈深藏，故緇素屢請昇堂不允。年
J35nB326_p0475a17║登古稀，來吾江南長干及寧波鄧山，供禮如來舍
J35nB326_p0475a18║利浮圖，晉雲門顯聖位中和尚，力請上堂，并與眾
J35nB326_p0475a19║授戒，皆堅辭不諾，頗不類近代堂頭婆心太切，多
J35nB326_p0475a20║囑法嗣希圖熱鬧門庭。師惟以惡辣鉗鎚陶鎔來
J35nB326_p0475a21║學，如大匠繩墨，不為拙工改廢，故根器稍劣者多
J35nB326_p0475a22║望崖而退。師既無心於事，無事于心，嘗以木人自
J35nB326_p0475a23║目，故鼎湖方丈後額曰木人居。居可容膝，面山而
J35nB326_p0475a24║窗，名花好鳥，時開時鳴。師本體無情，對景宴如，恬
J35nB326_p0475b01║不為動，於是花鳥獲適其性，又從而額曰雜花苑。
J35nB326_p0475b02║聯曰：鳥從歌旦夕，花任笑冬春。豈非取木人看花
J35nB326_p0475b03║鳥意乎？師矜正法下衰，禪淨之餘，註釋三藏百有
J35nB326_p0475b04║餘卷，以利群蒙，字字津梁，皆發古人所未發，如良
J35nB326_p0475b05║醫之應病與藥，服者悉瘳。緇素叩擊，隨機開導，莫
J35nB326_p0475b06║不切中肯綮，各臻玄奧。侍者錄其要語，成帙鋟梓，
J35nB326_p0475b07║名曰《木人剩稿》，屬予序。予儒者也，內典未閒，惡足
J35nB326_p0475b08║以知師之高深哉？然緬師履踐，猶宮牆數仞，其中
J35nB326_p0475b09║美宗廟、富百官，有不待入而知其具足者矣，因為
J35nB326_p0475b10║《剩稿》序。
J35nB326_p0475b11║賜進士出身、文林郎、內府中書科中書舍人、加一
J35nB326_p0475b12║級、丙辰會試充內收掌試卷官、丁巳順天鄉試
J35nB326_p0475b13║同考，法弟子江南新都程化龍頓首拜題。
J35nB326_p0475b14║
J35nB326_p0475b15║
J35nB326_p0475b16║
J35nB326_p0475b17║
J35nB326_p0475b18║
J35nB326_p0475b19║
J35nB326_p0475b20║
J35nB326_p0475b21║
J35nB326_p0475b22║
J35nB326_p0475b23║
J35nB326_p0475b24║
J35nB326_p0475c01║鼎湖山木人居在犙禪師剩稿目錄
J35nB326_p0475c02║卷一
J35nB326_p0475c03║開示
J35nB326_p0475c04║答問
J35nB326_p0475c05║卷二
J35nB326_p0475c06║警策
J35nB326_p0475c07║尺牘
J35nB326_p0475c08║卷三
J35nB326_p0475c09║尺牘
J35nB326_p0475c10║卷四
J35nB326_p0475c11║偈頌
J35nB326_p0475c12║詩贊
J35nB326_p0475c13║記銘
J35nB326_p0475c14║卷五
J35nB326_p0475c15║序文
J35nB326_p0475c16║祭文
J35nB326_p0475c17║舉火
J35nB326_p0475c18║行實
J35nB326_p0475c19║塔銘
J35nB326_p0475c20║
J35nB326_p0475c21║
J35nB326_p0475c22║
J35nB326_p0475c23║
J35nB326_p0475c24║
J35nB326_p0475c25║
J35nB326_p0475c26║
J35nB326_p0475c27║
J35nB326_p0475c28║
J35nB326_p0475c29║
J35nB326_p0475c30║
J35nB326_p0476a01║鼎湖山木人居在犙禪師剩稿卷一
J35nB326_p0476a02║侍者開溈錄
J35nB326_p0476a03║○開示
J35nB326_p0476a04║碧江諸檀越請往開示心經
J35nB326_p0476a05║師陞座講經題，至「照見五蘊皆空，度一切苦厄」訖，時
J35nB326_p0476a06║人眾哄鬧，聽者難聞，乃略示云：「當知菩薩所修不同，
J35nB326_p0476a07║名號亦別。從眼根修證故，照見五蘊皆空，得觀自在
J35nB326_p0476a08║名；從耳根悟入故，初於聞中入流亡所，得觀世音名。
J35nB326_p0476a09║大眾！欲識觀自在菩薩照見五蘊皆空麼？」即豎起如
J35nB326_p0476a10║意，復云：「大眾！欲得觀世音菩薩入流忘所麼？」喝一喝，
J35nB326_p0476a11║便下座。
J35nB326_p0476a12║莞邑金繩禪院請師說戒
J35nB326_p0476a13║師拈香祝聖訖，據座示云：
J35nB326_p0476a14║「善男子！諸佛世尊，本為一大事因緣故，出現於世，所
J35nB326_p0476a15║謂開佛知見、示佛知見、悟佛知見、入佛知見，故說無
J35nB326_p0476a16║量法門、八萬修多羅藏。法門雖復眾多，而總歸三學，
J35nB326_p0476a17║所謂戒、定、慧也。然慧由定發，定藉戒生，是知戒為三
J35nB326_p0476a18║學之首、萬善之基，眾聖因茲而趣菩提，諸佛從斯而
J35nB326_p0476a19║成正覺。所以欲得無上妙道，須當至誠而稟受之。」（示己
J35nB326_p0476a20║次第，為諸緇素受戒。）
J35nB326_p0476a21║乙巳結夏安居示眾
J35nB326_p0476a22║「原安居一法，有事有理。言事則三月九旬之中，身不
J35nB326_p0476a23║出界外宿，即名安居。言理則有大乘小乘。大乘以大
J35nB326_p0476a24║圓覺為自境界，若心念世事，即名破安居。身雖出界，
J35nB326_p0476a25║心存鏡智，不名破夏。所以文殊三處度夏，不名破安
J35nB326_p0476a26║居。以文殊於大圓覺中，未曾動著一步也。其小乘以
J35nB326_p0476a27║身受心法四念處為自境界，若心離念處，即名出界。
J35nB326_p0476a28║而思世間財色名食睡，即被五欲魔之所纏縛。雖不
J35nB326_p0476a29║名破安居，而煩惱結使瘡疣未除，九旬誠為虛度。如
J35nB326_p0476a30║昔有一比丘，依樹下安居，忽然一念思惟世事。樹神
J35nB326_p0476b01║語言：『比丘何以生大毒瘡？』比丘聞已，即自責心悔過。
J35nB326_p0476b02║神言：『比丘善自塗瘡矣。』比丘復住四念處。神言：『比丘
J35nB326_p0476b03║瘡已瘥矣。』所以一念纔生，鬼神得而知之。豈有心念
J35nB326_p0476b04║俗事，而不遠離賢聖，還得與淨行者同居乎？今有修
J35nB326_p0476b05║念佛者，即以六字洪名為自境界，若心離六字，即名
J35nB326_p0476b06║破安居。其參禪者，當以一箇話頭為自境界，若離話
J35nB326_p0476b07║頭，即名破夏。故云，暫時不在，如同死人。寧有心思五
J35nB326_p0476b08║欲，而不破夏者乎？苟不遵事依理，則有名無實。不免
J35nB326_p0476b09║於三月中，有徒喪光陰，虛度九旬之責也。」
J35nB326_p0476b10║除夕示眾
J35nB326_p0476b11║「今乃臘月除夕，諸方叢林規矩各各不同，或有歌曲
J35nB326_p0476b12║戲舞，或有說法豎義。今夕鼎湖也不歌舞，亦不說法，
J35nB326_p0476b13║畢竟作箇甚麼？者裡須是箇仙陀婆漢始得。會麼？」良
J35nB326_p0476b14║久，云：「若也不會，當別與大眾說箇𡓍雜話也罷。若言
J35nB326_p0476b15║𡓍雜，則諸人滿腹皆是，又何須山僧說乎？倘言我無
J35nB326_p0476b16║𡓍雜，不但慧眼不明，實自昧多矣。今不妨為眾拈出。
J35nB326_p0476b17║何如？何為𡓍雜？所謂三毒、十惡、八萬四千塵勞妄想、
J35nB326_p0476b18║塵沙諸惑是也。然八萬四千皆由十惡而有，十惡本
J35nB326_p0476b19║三毒而生。言十惡者，身三：殺、盜、婬；口四：妄言、綺語、兩
J35nB326_p0476b20║舌、惡口；意三：貪、瞋、癡。云何名殺？非謂不害人命，而飛
J35nB326_p0476b21║禽走獸、蜎飛蝡動俱稟識心，心無大小，惟形類不同
J35nB326_p0476b22║耳。既心無大小，則上自諸佛，下至六道眾生，同一覺
J35nB326_p0476b23║性，如有傷害，即是殺未來諸佛也。云何名盜？非謂偷
J35nB326_p0476b24║他七寶資財，但非己有而起貪心，即是盜矣。云何名
J35nB326_p0476b25║婬？非謂干犯他人男女，乃至不淨心生，思念前境，即
J35nB326_p0476b26║是之也。云何名妄言？謂未證聖自言證聖，未悟道自
J35nB326_p0476b27║謂悟道，未得禪定言得禪定，乃至言見神見鬼等，名
J35nB326_p0476b28║大妄言，與殺盜婬罪同科，不通懺悔也。云何名綺語？
J35nB326_p0476b29║謂種種裝飭虛浮不實之詞，惑亂人心也。云何名兩
J35nB326_p0476b30║舌？謂向此說彼，面是背非，令人虛生憎愛也。云何名
J35nB326_p0476c01║惡口？謂口出麤言，罵詈於人，痛如刀割也。云何名貪？
J35nB326_p0476c02║謂貪愛五欲財色名食睡，又眼貪好色，耳貪妙音，鼻
J35nB326_p0476c03║貪香氣，舌貪珍味，身貪細滑，意貪一切快樂諸法也。
J35nB326_p0476c04║云何名瞋？謂於違逆之境，煩惱忿起，瞋火滿胸，不思
J35nB326_p0476c05║有理無理，只見己是他非，吐惡毒言，兩目瞋視，不顧
J35nB326_p0476c06║師長朋友上中下座，縱曾沾恩叨澤，悉皆忘卻，只欲
J35nB326_p0476c07║己勝，豈念陷他。云何名癡？所謂愚癡倒見，無有慧目，
J35nB326_p0476c08║不鑒是非，於三教中，不能分別是法、非法，此世間法、
J35nB326_p0476c09║此出世間法，於如來三藏十二分經，何者是大乘、何
J35nB326_p0476c10║者是小乘，何為性宗、何為相宗，何名有宗、何名空宗，
J35nB326_p0476c11║云何權教、云何實教，何等了義教、何等不了義教，於
J35nB326_p0476c12║此不能決擇分別，即失趣向，縱饒勤苦精進，不免盲
J35nB326_p0476c13║修瞎練，月往年來，無常忽到，孤負一生，錯足一踏，即
J35nB326_p0476c14║陷墜深淵，千生萬劫，沒有出頭，如此𡓍雜，若多若▆，
J35nB326_p0476c15║自須一一檢過，不可因循，自欺自瞞。生死關頭，業識
J35nB326_p0476c16║種子，此便是也。成佛作祖，亦不外於此矣。故溈山云：
J35nB326_p0476c17║『一念頓悟自理，猶有無始曠劫習氣未能頓淨，須教
J35nB326_p0476c18║渠淨除現業流識，即是修也，不可別有法教渠修行
J35nB326_p0476c19║趣向。』何名現業？三毒十惡是也。何名流識？八萬四千
J35nB326_p0476c20║塵勞妄想是也。即如吾人心中念生念滅之妄識，如
J35nB326_p0476c21║水迅流，使人不自覺知。若無慧目，尚不見其生滅起
J35nB326_p0476c22║止，何能窺其迅流面目？一念起即名為生，一念滅即
J35nB326_p0476c23║名為死，生死不停，長劫流轉。此之種子，若不急除，則
J35nB326_p0476c24║生死無汝出分。雖然不能頓除，必須漸漸去離。故經
J35nB326_p0476c25║云：『理須頓悟，事要漸除。』既云頓悟漸除，況其未悟者？
J35nB326_p0476c26║所以古人悟後，水邊林下，正為操履此事。若能除得
J35nB326_p0476c27║一分，則便去其一分生死，乃還其一分米錢。諸仁者！
J35nB326_p0476c28║請自檢點，看曾除得幾分？倘全未除，則今晚閻羅老
J35nB326_p0476c29║子與你打算，算到口氣不來日子盡，須一一還他。噫！
J35nB326_p0476c30║各自請回打點去，休將瞌睡錯時光。」（仙陀婆一名四實，惟有智臣能
J35nB326_p0477a01║知，謂鹽、馬、水、劍。）
J35nB326_p0477a02║丁未夏安居示眾
J35nB326_p0477a03║「六根淨攝，身心晏然，名之曰安。誓此九旬，足不越界，
J35nB326_p0477a04║名之曰居。然一歲四季，何以但夏三月結制安居？據
J35nB326_p0477a05║律教中，如來為三事故，制夏安居：一為雨盛炎熱，比
J35nB326_p0477a06║丘自當禁足三月，勉勵策進身心，不得一切時人間
J35nB326_p0477a07║遊行，妨修道業；二為夏時多諸蟲蟻，舉足動步，莫非
J35nB326_p0477a08║傷損，比丘原修慈行，護生為本，無事不得遊行；三為
J35nB326_p0477a09║遮諸誹謗，以比丘違前二事，招世譏嫌。由此故，制夏
J35nB326_p0477a10║安居也。若據宗門，護生須用殺，殺盡始安居。喚何者
J35nB326_p0477a11║為生？所謂三毒之魔、六根之賊，情識知見，苟不剿除，
J35nB326_p0477a12║為魔賊所縛，終不能解脫獲大自在，何得名為安居？
J35nB326_p0477a13║若山僧則不然。何也？盡大地覓一眾生，了不可得，何
J35nB326_p0477a14║有生之可護？自無始來，寸步也未出門，何處人間遊
J35nB326_p0477a15║行？從頭至足，中間不見有我，何人受彼譏謗？三毒六
J35nB326_p0477a16║根之魔賊，本是妙明中家具，如指不觸指、空不礙空，
J35nB326_p0477a17║且向甚麼處下手，而言殺盡始安居？」良久，曰：「大眾會
J35nB326_p0477a18║麼？若能於此薦得，則安居已竟；如或不然，且各歸寮，
J35nB326_p0477a19║對首受法去。」
J35nB326_p0477a20║除夕示眾
J35nB326_p0477a21║「今是臘月三十日，在家者公私匆逼，債主填門；出家
J35nB326_p0477a22║者閻羅老子打算飯錢。諸仁者！請自籌量，看曾還卻
J35nB326_p0477a23║多少也未？若還他飯錢不得，一飲一食、一絲一縷，名
J35nB326_p0477a24║為負債受用；若分文不欠，方名無事道人，亦名解脫
J35nB326_p0477a25║大士。除此之外，還有還得飯錢者麼？唯有參禪與念
J35nB326_p0477a26║佛二種暫延債主。然參禪的，二六時中把箇話頭放
J35nB326_p0477a27║在面前，念念發起疑情，如紅爐大冶，觸物皆燒，所謂
J35nB326_p0477a28║魔來也殺，佛來也殺。既然凡聖不立，生死又向何處
J35nB326_p0477a29║安排？縱然閻羅老子到此，且顧眉毛不暇，又何敢與
J35nB326_p0477a30║你打算飯錢？念佛的，行住坐臥把一句彌阤安著胸
J35nB326_p0477b01║中，念念不忘，休云西方淨土有箇彌陀，然淨土不離
J35nB326_p0477b02║你心，你之自性即是彌陀。諸仁者！欲見彌陀麼？請自
J35nB326_p0477b03║迴眸一看。」良久，云：「見麼？凡所有相皆是虛妄，若見諸
J35nB326_p0477b04║相非相，即見如來。苟於此見得，飯錢還畢；如或不然，
J35nB326_p0477b05║請自尊重去，明朝當刮目來相會也。」
J35nB326_p0477b06║己酉安居示眾
J35nB326_p0477b07║「六賊不侵自境曰安，六根不躡他界曰居。若纔出父
J35nB326_p0477b08║祖門庭，即被他擒攫，不居陰界，法身獨露。若不如是，
J35nB326_p0477b09║且自努力，各進己業。參禪者，舉起話頭，疑情現前，便
J35nB326_p0477b10║當深錐痛劄，如下刀刃，即要見血。念佛者，放下萬慮，
J35nB326_p0477b11║堅持六字洪名，如輪環轉，無令彈指間歇，即得淨念
J35nB326_p0477b12║相繫。看律者，須達止持作犯名種性相，信如來言，勿
J35nB326_p0477b13║順庸鄙，吉羅無虧，結使自消。看經者，洞明性相宗趣，
J35nB326_p0477b14║研窮法理，契悟無生。餘此之外，隨力隨能，執役勞務，
J35nB326_p0477b15║供養佛法僧三寶，自然福至心靈，入道無艱。所謂二
J35nB326_p0477b16║嚴備足，方證菩提。苟不遵教，竊入法門，避懶偷安，虛
J35nB326_p0477b17║沾信施，是魔眷屬，辜負出家，徒名安居，大失律旨，非
J35nB326_p0477b18║世尊意。況人身難得，正法難聞，宜加精進，祈超三有。
J35nB326_p0477b19║又今末劫眾生，福輕業重，自應晨昏夙夜，勤行禮拜
J35nB326_p0477b20║懺悔。一消罪累，二長菩提，三為成佛種子。毋致袈裟
J35nB326_p0477b21║下失卻人身，悔之不及。今老人雖不常在山中，如能
J35nB326_p0477b22║依法奉行，即在吾邊。倘不依言，雖共同住，亦去吾千
J35nB326_p0477b23║里矣。宜各勉旃。」
J35nB326_p0477b24║七月望日自恣示眾
J35nB326_p0477b25║「今晨是佛歡喜日。云何名佛歡喜？蓋佛于二事中而
J35nB326_p0477b26║生歡喜：一、眾僧自恣，於見、聞、疑三事任他舉發，有過
J35nB326_p0477b27║則如法懺悔，故佛歡喜；二、於三月中精進行道，或階
J35nB326_p0477b28║四果、三賢、十地，或增益戒、定、慧學，故佛歡喜。今日看
J35nB326_p0477b29║將來，佛必不為我等歡喜，而為我等攢眉。何也？其有
J35nB326_p0477b30║罪者，自不發露懺悔除愆，縱有見、聞、疑，而畏他瞋怒，
J35nB326_p0477c01║不敢舉發，則於自恣名體俱不相當，故佛為之攢眉。
J35nB326_p0477c02║今日於四道果無所得，於三賢、十聖位無所證，於三
J35nB326_p0477c03║無漏學無所增勝，好生慚愧。何謂於三無漏學無所
J35nB326_p0477c04║增勝？戒以對治煩惱惑為義。煩惱雖多，約有二種：一、
J35nB326_p0477c05║根本；二、隨眠。今當自揣，曾持何戒而除何惑？若檢點
J35nB326_p0477c06║不出，是則於戒懵然，奚能增勝？定謂四禪、八定、諸三
J35nB326_p0477c07║昧門。今當自忖，看已曾證得何等三昧、禪定？苟無所
J35nB326_p0477c08║證，則慧學無因矣。慧以破惑為義。敢問已破何惑而
J35nB326_p0477c09║證人空智？曾破何惑而證法空智？若非如此，徒喪光
J35nB326_p0477c10║陰。倘以識兄妄生邪解，謂本自現成，何修何證？則䧄
J35nB326_p0477c11║墮在邇。是則三學無分，聖道匪階，自負己靈，寧無畏
J35nB326_p0477c12║懼哉？」
J35nB326_p0477c13║除夕示眾
J35nB326_p0477c14║「諸仁者！現前有一物，且問諸人知不知？老僧仔細看
J35nB326_p0477c15║來，四面不相似。言其大，非丈尺可窮；言其小，非權衡
J35nB326_p0477c16║能定。欲名名不得，欲說說不出。若云仰之彌高，鑽之
J35nB326_p0477c17║彌堅，瞻之在前，忽焉在後，總是捕風捉影漢。若云予
J35nB326_p0477c18║欲無言，無言即是言矣，且輸他維摩老子一著已。何
J35nB326_p0477c19║也？在昔維摩居士示疾於毘耶丈室，彼時文殊大士
J35nB326_p0477c20║與五十餘位菩薩并諸賢聖同往問疾，維摩乃問：『諸
J35nB326_p0477c21║仁者！何者是不二法門？』諸大士既各各自呈所得，後
J35nB326_p0477c22║問文殊菩薩，文殊云：『我於無言、無說、無示、無識，離諸
J35nB326_p0477c23║問答，為不二法門。』文殊卻問：『居士以何為不二法門？』
J35nB326_p0477c24║維摩默然無言。維摩敗缺且置，若是老僧當時在會，
J35nB326_p0477c25║即拂袖而出，免使在會賢聖一場懡㦬。老僧今夕欲
J35nB326_p0477c26║吩咐木橛為諸人說破，又恐煩及于他，不如各各放
J35nB326_p0477c27║下，休歇身心，即自見自知，如啞子喫黃連，始信老僧
J35nB326_p0477c28║今夕言不欺也。」
J35nB326_p0477c29║元旦示眾
J35nB326_p0477c30║師云：「老僧昨除夕所示，現前有一物，四面看來不相
J35nB326_p0478a01║似，你等諸人不以為意，不向此討箇明白，畢竟似箇
J35nB326_p0478a02║什麼？老僧今日不惜舌頭，為諸兄弟下箇註腳，所謂
J35nB326_p0478a03║不似佛，不似祖，不似人，不似馬。你等若能於此不似
J35nB326_p0478a04║中端的箇落處，方有修行話分，亦可以了生死。不然，
J35nB326_p0478a05║生死到來，道眼不明，便被生死拘繫，墮落三塗，無有
J35nB326_p0478a06║出期也。你等諸人若有能端的得，可出來試道看。」首
J35nB326_p0478a07║座出云：「某甲截舌有分。」師曰：「猶須更道始得。」座云：「待
J35nB326_p0478a08║某甲有口即道。」師曰：「敗缺了也。」座云：「和尚也有一半
J35nB326_p0478a09║在。」師曰：「放你三十棒。」座云：「謝師可棒。」師曰：「首座且置，
J35nB326_p0478a10║你等諸人又作麼生？當下便要取決，方為好心出家，
J35nB326_p0478a11║亦不孤負老僧，恁麼不惜眉毛，為你掉盡婆心。諸兄
J35nB326_p0478a12║弟！既不能出來道取一句，老僧今更以方便為諸兄
J35nB326_p0478a13║弟別說箇摩訶般若波羅蜜話，令你等修行，知箇趣
J35nB326_p0478a14║向。只如者箇般若波羅蜜，覷之即瞎，擬之即死，向前
J35nB326_p0478a15║則喪身失命，退後即墮坑落塹。你等人人有此波羅
J35nB326_p0478a16║蜜，老僧亦有此波羅蜜，三世諸佛亦有此波羅蜜，只
J35nB326_p0478a17║是諸佛能善解受用，你等不解受用。你諸兄弟既知
J35nB326_p0478a18║自有，便應自保重，不可向外妄生愛惡，見諸佛便生
J35nB326_p0478a19║敬愛，見眾生有不順己情便生憎嫌，違此則不達凡
J35nB326_p0478a20║聖平等之法。一切眾生既有，即是佛也。若知眾生是
J35nB326_p0478a21║佛，憎嫌何由得起？諸兄弟！今後切須保重自己者箇
J35nB326_p0478a22║波羅蜜，勿於眾生有分別異見，始得免不輕他咎。所
J35nB326_p0478a23║以我釋迦世尊因地時，為常不輕菩薩，每見四眾人
J35nB326_p0478a24║等，俱禮拜稱云：『我不輕於汝等，汝等皆當作佛。』彼時
J35nB326_p0478a25║四眾惡口罵詈云：『我等不用汝虛妄授記。』爾時菩薩
J35nB326_p0478a26║不生瞋恚，仍向前禮拜諸兄弟，看他是何等謙卑忍
J35nB326_p0478a27║辱。蓋因他信得眾生確確是佛，自信信他，自保保他，
J35nB326_p0478a28║故能行此難行希有之事。老僧也願諸兄弟及早克
J35nB326_p0478a29║念，以此菩薩為師為鑑，自信自保，始有脫離生死日
J35nB326_p0478a30║在。」
J35nB326_p0478b01║庚戌夏安居示眾
J35nB326_p0478b02║「大眾！安居既竟，須當勤策身心。所謂幻事場中，一法
J35nB326_p0478b03║不捨；金色門頭，一塵不立。不立一塵，如大冶洪爐相
J35nB326_p0478b04║似；不捨一法，即六度萬行、空花佛事皆悉隨作。倘若
J35nB326_p0478b05║錯過，再遇難逢。若以枯木禪為一塵不立，則未免他
J35nB326_p0478b06║日野狐身在。諸兄弟！可向事事無礙中做去，則自他
J35nB326_p0478b07║兼濟，福智日新，始不孤今夏中三月資益者也。」
J35nB326_p0478b08║和尚五十一誕前示眾
J35nB326_p0478b09║「某命生不辰，出值末劫，根鈍識暗，福薄慧淺，上乏德
J35nB326_p0478b10║以酬四恩，下無法以資群有，既生無能有益於世，死
J35nB326_p0478b11║復何顏以見佛祖？曉夜思忖，淚沾簟枕。茲屆母難之
J35nB326_p0478b12║晨，益加愧切，食息尚不能少安，又何面目與眾慶誕？
J35nB326_p0478b13║知我者，為祝先靈早登上界，三途有情頓息苦輪，勿
J35nB326_p0478b14║傚世俗設齋辦供，增我慚顏，添我痛結，足感厚德。更
J35nB326_p0478b15║祈眾兄弟挺身向前，各出手眼，努力衛持佛法，匡護
J35nB326_p0478b16║父祖門庭，放我骸骨歸于巖壑，得與清風為伴，明月
J35nB326_p0478b17║同倫，則肝膽塗地，亦未能報君於萬一矣。」
J35nB326_p0478b18║斐然宋元戎初入法門求示修心法要
J35nB326_p0478b19║「經云：『人身難得，佛法難聞。』難得而居士得之，難聞而
J35nB326_p0478b20║居士聞之。既聞之，則當著力求進，以步躋堂奧，而受
J35nB326_p0478b21║用無盡矣。但進趣之方，其路不一，若近世所遵尚者，
J35nB326_p0478b22║唯參禪、念佛二門。禪謂直指人心，見性成佛，即達磨
J35nB326_p0478b23║祖師所遞相傳授者。昔古人於一言半句下，洞明心
J35nB326_p0478b24║地，與諸佛祖同一口氣，無二無別。後人根機稍鈍，不
J35nB326_p0478b25║能於言下契悟，故古人不得已而示以一言一句，深
J35nB326_p0478b26║參實究，行住坐臥，未嘗暫離，以悟為則，吃緊做去，豁
J35nB326_p0478b27║然疑情頓破，則生死大事了當矣。然此一門，最玄最
J35nB326_p0478b28║奧，參者難得其妙，多墮情識光影坑中，埋卻不少，必
J35nB326_p0478b29║須要依明眼善知識，時刻提撕，始不錯認石火電光
J35nB326_p0478b30║為自己也。念佛一門，謂眾生不聞佛名，不見佛性，沉
J35nB326_p0478c01║淪生死海中，無解脫期，故如來愍之，教令念佛，以稱
J35nB326_p0478c02║佛名，滅卻無邊生死之罪。如其心心念佛，即心心是
J35nB326_p0478c03║佛，不假方便，自心便是淨土，自性即是彌陀，捨此虛
J35nB326_p0478c04║幻報身，直趣極樂世界，親睹彌陀，至成正覺。今居士
J35nB326_p0478c05║夙植靈根，雖處塵勞，而不為塵勞所惑，知有三世輪
J35nB326_p0478c06║迴，欲求出生死之法，必須於如上二種法門深進共
J35nB326_p0478c07║一。若要念佛，當將一句彌陀名號惕於心中，六字歷
J35nB326_p0478c08║歷分明，猶如連珠，不使間斷。設有妄念倏起，即須早
J35nB326_p0478c09║覺，還續前念，不可隨妄想境遷流，無有底止，日久月
J35nB326_p0478c10║深，自然淳熟，便證念佛三昧。縱未證三昧，現獲三種
J35nB326_p0478c11║利益：一者、經云：『念佛一聲，滅卻八萬四千億劫生死
J35nB326_p0478c12║重罪。』二者、蒙佛大悲願力攝受，經云：『若有眾生持我
J35nB326_p0478c13║名號，我當接引其人來生我國。』三者、此心刻刻妄想
J35nB326_p0478c14║扳緣，即是流轉世間之因，當來必招六道生死之果。
J35nB326_p0478c15║若一稱佛號，即此妄念變為佛心，便是返本還源，復
J35nB326_p0478c16║自性佛矣。若欲參禪者，須看自己現前者一念妄想
J35nB326_p0478c17║從何處生起，滅向何處，於二六時中刻刻尋究，以必
J35nB326_p0478c18║窺見為了手，忽然一日覷破，則歷劫塵勞生死種子
J35nB326_p0478c19║一朝解脫矣。然此必須把定正見，切不可錯認目前
J35nB326_p0478c20║光影，亦不可將心穿鑿，亦不得暗地湊泊，直須發起
J35nB326_p0478c21║勇猛精進，驀直向前討箇落處，以為究竟。如是用心，
J35nB326_p0478c22║縱未開悟，已種般若種子千生萬劫無泯。此是初入
J35nB326_p0478c23║法門捷徑工夫榜子，唯居士明而鑒之。」
J35nB326_p0478c24║辛亥，和尚周甲誕晨，緇素弟子設供張錦，申祝和
J35nB326_p0478c25║尚齋訖示云
J35nB326_p0478c26║「昔世尊降誕，一手指天，一手指地，云：『天上天下，惟吾
J35nB326_p0478c27║獨尊。』後雲門禪師曰：『我當時若見，一棒打殺與狗子
J35nB326_p0478c28║吃了，貴圖天下太平。』我某甲今日生茲末季，前不睹
J35nB326_p0478c29║釋迦老子開大慢言，後不遇雲門老漢惡辣鉗鎚。若
J35nB326_p0478c30║遇惡辣鉗鎚，今日便與黃面瞿曇出氣，不致帶累諸
J35nB326_p0479a01║仁者跋涉而來，華錦稱祝薄德，山僧好生慚愧。斯事
J35nB326_p0479a02║且置，只如知恩報恩一句又作麼生道？」良久，云：「露柱
J35nB326_p0479a03║打破石人頭。」
J35nB326_p0479a04║辛亥除夕示眾
J35nB326_p0479a05║「今日除夕，世云除舊布新，我等釋子喚甚麼作舊？甚
J35nB326_p0479a06║麼作新？」詗首座出曰：「適和尚教除舊布新，本來無物，
J35nB326_p0479a07║除箇甚麼？布箇甚麼？」師曰：「只者箇甚麼也須除卻，甚
J35nB326_p0479a08║麼與不甚麼並皆掃蕩。」座曰：「從何處下手？」師喚曰：「開。」
J35nB326_p0479a09║詗答：「諾。」師曰：「便好下手去。」座禮拜，師良久，曰：「古人道：
J35nB326_p0479a10║『如牛過窗櫺，蹄角通身俱已過了。因甚麼尾巴過不
J35nB326_p0479a11║得？』」書記出云：「前後際斷，中無一物，牛與窗櫺俱不可
J35nB326_p0479a12║得。」師曰：「未夢見在。」座曰：「如來禪許公有些子分。」記云：
J35nB326_p0479a13║「只如首座又作麼生？」座曰：「好箇畜生，被人賺向者裡
J35nB326_p0479a14║走。」師曰：「依然未端的，猶欠腦後一搥在。」座禮拜而退。
J35nB326_p0479a15║次早元旦，座禮佛，稽首纔起，忽腦迸香桌，聲轟如雷，
J35nB326_p0479a16║不覺身心廓落，即入方丈，呈偈曰：「腦後一槌，虛空迸
J35nB326_p0479a17║裂，四方八面絕遮欄，大地山河齊漏洩。牛尾巴，親捉
J35nB326_p0479a18║倒，始信鳳凰兒不向那邊討。」師曰：「今日乃知吾不你
J35nB326_p0479a19║欺，誠不媿為博山兒孫也。」座曰：「承和尚記莂。」禮謝而
J35nB326_p0479a20║退。
J35nB326_p0479a21║新正示眾
J35nB326_p0479a22║「今日獻歲初三，世云：彌勒世尊降誕芳晨。既云彌勒
J35nB326_p0479a23║降誕，為甚麼不見現身說法聻？」詗首座出，曰：「且喜說
J35nB326_p0479a24║法已竟。」遂禮拜，復立。師曰：「你既肯承當，為甚麼還自
J35nB326_p0479a25║退讓？」座曰：「灼然無諱避處，但曹洞家兒孫事應側立。」
J35nB326_p0479a26║師曰：「老僧除夕示東山水牯牛公案，次早你因緣時
J35nB326_p0479a27║至，腦迸香桌，始知吾婆心徹困。你既如是，老僧亦不
J35nB326_p0479a28║可放過。」遂擲拂子，座手接得，師曰：「東山一頭水牯兒，
J35nB326_p0479a29║腦後一槌奪卻尾，大地山河無覓處，原來落在者箇
J35nB326_p0479a30║風顛漢手裏。」座即禮謝，曰：「蒙和尚吩咐，敬當奉持，掃
J35nB326_p0479b01║除魔佛，以報不報之恩。」師下座，歸方丈。
J35nB326_p0479b02║示晨昏課誦
J35nB326_p0479b03║「二時課誦，是修行之要術，出生死之靈符。固不可得
J35nB326_p0479b04║而簡略，又豈可得而輕忽者哉。晨諷楞嚴咒者，淨除
J35nB326_p0479b05║業障，成就所修。晚誦《彌陀經》者，彰顯西方，注想淨土。
J35nB326_p0479b06║次誦八十八佛洪名，以滅罪之根源。復修菩薩五悔、
J35nB326_p0479b07║普賢十願，成就六度萬行，回向淨土，棲心寂光。後加
J35nB326_p0479b08║施食，福利群生，拔其劇苦，令餐法味，以獲解脫。是則
J35nB326_p0479b09║每日晨昏二時，自利利他之行無間。猶須於二六時
J35nB326_p0479b10║中善用其心，屏息諸緣，不馳外境，念念不忘，始得所
J35nB326_p0479b11║修圓備。若夫情念不休，妄心不了，奔逐六塵，如窮子
J35nB326_p0479b12║逃逝，忘返家念。即晨昏課誦而成說路人，何日云歸？
J35nB326_p0479b13║又況於課誦而不注心專誠者，何異童蒙課三字經
J35nB326_p0479b14║乎？其中經文懺理未解者，速當博問究明，方為智者
J35nB326_p0479b15║善懷要術，而佩靈符。乃不落童蒙之誚，而自事成辦
J35nB326_p0479b16║矣。」（五悔者，一眾罪皆懺悔，二諸福盡隨喜，三請佛功德，四願成無上智，五迴向無上菩提。）
J35nB326_p0479b17║示半月半月布薩
J35nB326_p0479b18║「佛制半月半月布薩，為淨三業，以潔六根。有過者，即
J35nB326_p0479b19║當發露，說悔其罪；無犯者，依法淨住。以戒淨故，煩惱
J35nB326_p0479b20║結使，因斯解脫；未來生死種子，從此凋謝。故布薩翻
J35nB326_p0479b21║為淨住。由吉羅無犯，乃名淨住，亦名長養。謂離諸罪
J35nB326_p0479b22║障，功德長養，法身漸圓。是以持戒為功德妙因，獲證
J35nB326_p0479b23║法身極果。故經云：『如來三十二相，無差別因，皆由持
J35nB326_p0479b24║戒而得。』又云：『戒即汝等大師。』若無戒者，是則無師。師
J35nB326_p0479b25║既無矣，奚名釋子？而故違者，即是逆師命，叛師教。既
J35nB326_p0479b26║為脫生死出家，豈可不遵如來聖制？況今一衣一食，
J35nB326_p0479b27║皆藉如來白毫相光之福分及，而不念報恩，復加違
J35nB326_p0479b28║教，可乎？又於半月半月，在伽藍前，不畏神明，自欺心
J35nB326_p0479b29║口，可乎？經云：『犯戒之人，滴水難消；伽藍淨地，無容足
J35nB326_p0479b30║處。行則鬼拂其跡。』可不慎哉！其有智者，無論大戒非
J35nB326_p0479c01║大戒，自當時時防非止過。有犯則發露悔過，無則加
J35nB326_p0479c02║勉。故律云：『有二白法：一者不犯；二者設犯，即能懺悔。』
J35nB326_p0479c03║既許悔過，還成白法，烏可自覆而為黑業者乎？能如
J35nB326_p0479c04║律教修持，是則世間良祐福田，天人導師。如佛言曰：
J35nB326_p0479c05║『若山谷中，有五清淨持戒比丘，能令世間正法不滅。』
J35nB326_p0479c06║可無自懷慶幸於波羅提木叉，而不深生珍敬者哉？」
J35nB326_p0479c07║示持齋
J35nB326_p0479c08║「齋乃仁術也，大人君子之學，非婦人女子之事也。今
J35nB326_p0479c09║人侈口腹之欲而惡言齋。夫口腹之欲不可縱意，孔
J35nB326_p0479c10║門訓之詳矣。孔子曰：『士志於道，而恥惡衣惡食者，未
J35nB326_p0479c11║足與議也。』孟子曰：『飲食之人，則人賤之矣。』許人縱口
J35nB326_p0479c12║腹哉？何學孔子之學？以口腹小事而與孔訓相違，不
J35nB326_p0479c13║自知其非，且謂齋之一字專於釋學，不思子之所慎
J35nB326_p0479c14║齋戰疾，又曰齋必變食，孔子曷嘗無齋也？更若孟子
J35nB326_p0479c15║之言，則曰：『齋戒沐浴，則可以事上帝。』事上帝者，顧諟
J35nB326_p0479c16║天之明命。顧諟天之明命，是帝王明德新民之學也，
J35nB326_p0479c17║非大人君子之學哉？齋為婦人女子之事哉？吾愧今
J35nB326_p0479c18║之丈夫不及女子者多矣。何也？女子能齋，是能操術
J35nB326_p0479c19║於仁；男子不能齋，是乃絕術於仁。仁，人之生理也，是
J35nB326_p0479c20║所異禽獸之幾希者也，可絕乎哉？故人當急急乎齋
J35nB326_p0479c21║也，求乎仁也。」
J35nB326_p0479c22║示分齋素
J35nB326_p0479c23║師一日與二三子話，示學道人貴腳下無絲，始得去
J35nB326_p0479c24║來自由。時有高士雍容作禮，問曰：「僕末俗愚夫，未達
J35nB326_p0479c25║圓頓之旨，今始麤知歸向法門，而於齋素尚懷疑惑。
J35nB326_p0479c26║竊見時人有食海參、海蜥、蠔、蜆為齋者，以為無血，故
J35nB326_p0479c27║無所妨，豈其然乎？」師曰：「器世界中，眾生亦殷充矣。所
J35nB326_p0479c28║謂胎卵溼化，蠢動蜎飛，俱稟識性，咸知希生怖死，食
J35nB326_p0479c29║息苦樂，與人無殊，唯形質不同，故血有赤白、骨有內
J35nB326_p0479c30║外，白者如蠔、蜆之屬，外者如龜、玳之類。或依水陸而
J35nB326_p0480a01║居、或依虛空卉木而住，盡名眾生。蠔、蜆等乃眾生之
J35nB326_p0480a02║一耳。若噉此為齋，非我佛教之謂齋也。」士曰：「敢問齋
J35nB326_p0480a03║義？」師曰：「齋之為言齊也。齊身不殺、盜、婬，齊口不妄言、
J35nB326_p0480a04║綺語、兩舌、惡口，齊心不貪、瞋、邪見，而履夫中道。故佛
J35nB326_p0480a05║制齊日中一食，使不倚有無之偏邪，而直處乎中道
J35nB326_p0480a06║第一義中。今人有身齋而口不齋，口齋而心不齋者，
J35nB326_p0480a07║全乖中道也。」士曰：「中道云何措足？」師曰：「根塵不偶，心
J35nB326_p0480a08║體離念，即名中道。」士曰：「初學鈍根，罔諳進趣，可有方
J35nB326_p0480a09║便乎？」師曰：「念佛、參究、修觀三門，隨履其一，即是登中
J35nB326_p0480a10║道之階梯。」士曰：「還用持齋否？」師曰：「豈不聞齊身口意
J35nB326_p0480a11║耶？齊身口意，即名持戒。若戒不持，如人無足，尚不能
J35nB326_p0480a12║登躡階梯，豈能窺其堂奧乎？」士曰：「今時持齋，多不中
J35nB326_p0480a13║食，亦有益耶？」師曰：「古人云：『一日持齋，天下殺生悉無
J35nB326_p0480a14║己分。』安得無益？若不中食，但名斷葷持素，不得名齋，
J35nB326_p0480a15║有違中道之義也。」士曰：「中道在心，非在夫齋。」師曰：「心
J35nB326_p0480a16║體無依，理因事顯。卻事言理，如棄燭期明、滅色求空，
J35nB326_p0480a17║猶不免邪見稠林，況得中道第一義哉？」士踴躍禮謝
J35nB326_p0480a18║曰：「非師指示，幾沒邪途。今承明誨，雖殞身未足酬其
J35nB326_p0480a19║萬一矣。」
J35nB326_p0480a20║示緇素禮儀
J35nB326_p0480a21║「凡為共住之眾，無論老少，與久修近進者，要須屏絕
J35nB326_p0480a22║名利，備修禮儀。苟其名不捐，則好譽惡訾日生，而人
J35nB326_p0480a23║我是非交集胸中，廢德喪行，自茲而始。利不除，則希
J35nB326_p0480a24║得畏失，而情馳外境，交結往來，狎近時深，心行日濁，
J35nB326_p0480a25║愛欲貪恣，蘊滿腹內，污道忘修，由是生焉。儀不具，則
J35nB326_p0480a26║表乖僧體，陋符庸俗，人天失所宗仰，志氣日虧，僧寶
J35nB326_p0480a27║從此漸替矣。禮不修，則失上恭下敬之誼，見上忘尊，
J35nB326_p0480a28║見下缺慰，不接待往來，深違和敬之道。至於稱呼應
J35nB326_p0480a29║諾，罔知尊卑之式。準如律教，上中下座，彼此皆稱大
J35nB326_p0480a30║德上座，或喚下座字號下座，或稱上座為長老尊者。
J35nB326_p0480b01║今依叢林規法，彼此悉稱師父。若稱檀越，則云居士。
J35nB326_p0480b02║居士者，以有才大富，好談名言，清淨自居之謂也。或
J35nB326_p0480b03║稱檀越，理亦當焉。古稱帝王，皆云檀越。檀者，施也。越
J35nB326_p0480b04║者，度也。謂彼能行布施，即能越度貧窮生死苦海也。
J35nB326_p0480b05║若老若少，皆此稱之。居士於僧，亦當輕心敬仰。何也？
J35nB326_p0480b06║凡為僧者，皆稟如來出俗之教，乃世外之士，處一切
J35nB326_p0480b07║人天之上首，故帝王稱之為上人。是以天帝釋每出
J35nB326_p0480b08║東門即禮佛，出南門即禮法，出西門則禮僧。如來在
J35nB326_p0480b09║昔，親以百頌而讚僧德。縱其無道，猶囑天龍護祐。雖
J35nB326_p0480b10║知非聖，亦當屏自慢心，以聖視之敬之，則自獲殊勝
J35nB326_p0480b11║福田。此是如來親說。故知無問長幼，有道無道，皆應
J35nB326_p0480b12║稱為師父。所以者何？凡有一言可法者，皆為我師。是
J35nB326_p0480b13║故經中教令，依法不依人。譬如陋瓶盛寶，穢囊藏珍，
J35nB326_p0480b14║不可以其囊穢而棄其珍，嫌其瓶陋而捨其寶。固道
J35nB326_p0480b15║無長幼，尊人即是尊己，虛心便能納物。如來說世間
J35nB326_p0480b16║有四不可輕。所謂沙彌雖小不可輕，能說法利人故；
J35nB326_p0480b17║王子雖小不可輕，能殺活人故；星火雖小不可輕，能
J35nB326_p0480b18║燒萬里岡山故；龍子雖小不可輕，能摧山傾海故。若
J35nB326_p0480b19║能彼此恭順，則人人自德，翕翕法立。是故儒門禮儀
J35nB326_p0480b20║三百，威儀三千。釋宗則三千威儀，八萬細行。自古聖
J35nB326_p0480b21║賢，莫不由斯嚴身進道。倘忽此以為輕，則道喪有日，
J35nB326_p0480b22║法滅在邇矣。」（師初住西來山，彼間僧俗不知禮法尊道，故示之也。）
J35nB326_p0480b23║乙卯四月十五子夜，師夢緇素雲集，設新高座，請
J35nB326_p0480b24║示法要（時素多緇少）
J35nB326_p0480b25║師曰：「自漢明帝法流震旦，人皆依教，修證者多。爾後
J35nB326_p0480b26║人逐名言，依經解義，證悟者寡。故我達磨初祖航海
J35nB326_p0480b27║而來，掃蕩糟粕，不立文字，直指人心，見性成佛。既云
J35nB326_p0480b28║不立文字，又教老僧今日向什麼處開口？所以昔日
J35nB326_p0480b29║維摩被文殊一問，直得咳嗽不得。而今還有能為維
J35nB326_p0480b30║摩大士出得一口氣者，不妨出看。」眾無語。良久，曰：「眾
J35nB326_p0480c01║既為法而來，不可入寶山空手而歸。老僧常為大眾
J35nB326_p0480c02║別唱箇舊家曲調也罷。」僧出，云：「雖然是箇舊家曲，一
J35nB326_p0480c03║番提起一番新。」師曰：「昔日白侍郎參鳥窠禪師，窠曰：
J35nB326_p0480c04║『諸惡莫作，眾善奉行，自淨其意，是諸佛教。』白曰：『者箇
J35nB326_p0480c05║話三歲孩童亦說得。』窠曰：『三歲孩童雖說得，八十公
J35nB326_p0480c06║公行不得。』彼時侍郎直饒舌頭吐出三寸，亦不能下
J35nB326_p0480c07║口。屈殺，屈殺。」便下座。
J35nB326_p0480c08║示得戒因緣
J35nB326_p0480c09║「佛制受戒，必須心境相應，然後戒體成就，缺一則戒
J35nB326_p0480c10║不可得矣。言心者，謂行人志期出離生死，專心希得
J35nB326_p0480c11║戒法，至誠懇師稟受，心無異念也。言境者，要具法界
J35nB326_p0480c12║僧緣。僧者，謂三師七證。三師者，一，和尚，十臘滿足，善
J35nB326_p0480c13║解經律論三藏，如或三藏不能備達，亦須律藏通曉，
J35nB326_p0480c14║得作和尚。二、羯磨阿闍黎，三、教授阿闍黎，並須善閑
J35nB326_p0480c15║軌範，戒德清高。此之二師，不論年臘，但戒律精通，便
J35nB326_p0480c16║許為師。七證者，言其極少，方云為七，邊地許二，並要
J35nB326_p0480c17║戒德清淨，堪作證明，缺一不可。數雖滿七，而非大戒
J35nB326_p0480c18║及不清淨者，俱不聽為作證明，受者亦不得戒也。法
J35nB326_p0480c19║者，謂依如來聖教，白四羯磨如法，文無差舛，方得成
J35nB326_p0480c20║就也。界者，一自然界，二作法界。若無此界，一切羯磨
J35nB326_p0480c21║受戒皆悉空作，以無界攝故，戒不成就也。作法界者
J35nB326_p0480c22║有二：先結戒場，次結大界。結法如律文。若不在場內
J35nB326_p0480c23║受戒，在大界內受者，一切比丘俱要齊集，惟除說欲。
J35nB326_p0480c24║有一比丘不集，諸比丘俱得別眾罪，受戒者不得戒
J35nB326_p0480c25║也。緣者，謂三衣、缽具、濾水囊，六物備足，不得苟簡及
J35nB326_p0480c26║借替等事。受沙彌戒者，須備上、下二衣及缽、濾囊。上
J35nB326_p0480c27║衣者，謂縵條，不得割截。若披五條、七條割截之衣，律
J35nB326_p0480c28║制不許，深為罪累。下衣者，謂涅槃僧，此云裙，當依律
J35nB326_p0480c29║制，非俗裙也。倘現未備，後應造之。若與上相違，無作
J35nB326_p0480c30║不發，戒不沾身，是為濫廁僧倫，罪過彌天，何能消他
J35nB326_p0481a01║信施？既知戒為出生死之舟航，趣涅槃之徑路，為師
J35nB326_p0481a02║者不可不慎，依律作法，方免自誤誤他之咎。其受者
J35nB326_p0481a03║豈當輕心苟簡從事？既無作不攝，難逃賊住之愆，授
J35nB326_p0481a04║受者鑒諸。」
J35nB326_p0481a05║示沙門衣食論
J35nB326_p0481a06║「佛制出家修道，當依四聖種住：一依衣服知足，二依
J35nB326_p0481a07║飲食知足，三依臥具知足，四依醫藥知足。或有以醫
J35nB326_p0481a08║藥攝前第二，其第四云：依樂斷樂修，此謂饒益病比
J35nB326_p0481a09║丘故。以防病比丘有少病，即求勝藥，不能勤修聖道，
J35nB326_p0481a10║故云樂斷。斷謂斷諸煩惱，樂修謂樂修聖道。是以受
J35nB326_p0481a11║比丘戒時，即為說四依法：一依糞掃衣，二依乞食，三
J35nB326_p0481a12║依樹下坐，四依腐爛藥。由少欲知足，一切諸佛聲聞緣
J35nB326_p0481a13║覺皆從此生，相續不斷，故名聖種。又此能令正法久
J35nB326_p0481a14║住世間不滅，故名聖種。斯是如來大慈，為諸弟子安
J35nB326_p0481a15║立產業及所作故，說此聖種。前之三種是安立產業，
J35nB326_p0481a16║而捨四種世業：一捨農務，二捨商賈，三捨傭作，四捨
J35nB326_p0481a17║自在。捨此四種，惟以乞食一種為出世業。此乞食以
J35nB326_p0481a18║無貪解脫善根為性，故《心地觀經》云：『如是四事，隨有
J35nB326_p0481a19║所得，麤細稱心，遠離貪求，是無垢性。諸佛如來三十
J35nB326_p0481a20║七品菩提行法，皆從此生，能令佛法僧寶常不斷絕。』
J35nB326_p0481a21║今之沙門釋子，四種全違，而求勝妙衣服，具足飲食。
J35nB326_p0481a22║倘有少病，即圖貴價藥石，得之不念來處，缺之則憂
J35nB326_p0481a23║惱障起，甚至退失道心。是故一切諸過，皆從此不知
J35nB326_p0481a24║足起也。智者當其勉諸。」（糞掃衣者，是他所棄，縱有所污，拾回七次浣之而著，迦葉
J35nB326_p0481a25║尊者終身服之。腐爛藥者，亦名陳棄藥，是陳年腐爛之藥，人之所棄，有病取而煎服。）
J35nB326_p0481a26║示鐵橈比丘（法名開楫）
J35nB326_p0481a27║「菩薩利生，必以般若大慧為舟楫，六度萬行為櫓棹，
J35nB326_p0481a28║恒順眾生為風帆。煩惱苦海無邊，非開般若慈航，莫
J35nB326_p0481a29║能濟渡群有。眾生未盡，行願匪窮，苟不堅固萬行之
J35nB326_p0481a30║鐵橈櫓棹，豈能超登彼岸者哉？」
J35nB326_p0481b01║示非渠比丘住山
J35nB326_p0481b02║「修行無別法，休向外綢繆，世間多少人，鏡裏特迷頭。
J35nB326_p0481b03║欲覓真蹤跡，步行騎水牛，非渠不是汝，不汝復誰儔？
J35nB326_p0481b04║覿面不相識，孤殺一雙眸，六處皆玄門，何待一根抽？
J35nB326_p0481b05║直下須薦取，擬議隔山丘，驅心踏玄路，割肉作瘡疣。
J35nB326_p0481b06║不存迷悟見，凡聖豈能收？游戲毘盧藏，坐臥彌勒樓，
J35nB326_p0481b07║任他劫海燒，松下自優遊。」
J35nB326_p0481b08║示洞先禪人
J35nB326_p0481b09║「夫為真衲子，應具參方眼，此心自圓成，豈從他鑄篆？
J35nB326_p0481b10║自當穩腳跟，休逐時流轉，所依師要正，所近友宜選。
J35nB326_p0481b11║四儀必須嚴，調心在休遣，欲知吾祖道，先將佛魔辨。
J35nB326_p0481b12║向外覓新奇，即是法身癬，所以真道人，不嘗空王膳。
J35nB326_p0481b13║觸對不忘玄，拈䊚把指吮，萬法本逍遙，惟人自作繭。
J35nB326_p0481b14║但情不附物，憎愛自除剪。我先曾告子，戒德為首件。
J35nB326_p0481b15║次明伊自心，隨力通經典，佛祖所設機，搓圓復捺匾。
J35nB326_p0481b16║肯心不輟疑，直透重關鍵，近步古哲人，潛蹤密履踐。
J35nB326_p0481b17║頂門眼忽開，滿盤惟一臠，龍天推將時，隨宜代敷演。
J35nB326_p0481b18║老人於斯際，雙眉向空展，欲道末後句，開口便已殄。
J35nB326_p0481b19║聊率老婆言，書為吾子勉。」
J35nB326_p0481b20║示飛石侍者（求書卷）
J35nB326_p0481b21║道無古今，人有利鈍。古人於一言半句下即便了當，
J35nB326_p0481b22║後人根鈍，故知識不已，示之參究。不知一法立、一弊
J35nB326_p0481b23║生，遂以參究二字目為實法，二六時中將一句陳年
J35nB326_p0481b24║公案左猜右摸，苦挨瞌睡便當工夫，甚至以打七為
J35nB326_p0481b25║奇貨、苦練為參禪。余昔與古雪兄在顯聖密和尚處
J35nB326_p0481b26║亦曾入此社火，而雪兄體弱多病，獨虧他不顧身命，
J35nB326_p0481b27║兀坐終宵。一時值彼昏沉，余以香板一打，彼遂連吐
J35nB326_p0481b28║黃水數口，結冬期滿，於自分中依然沒交涉。昔我釋
J35nB326_p0481b29║迦世尊以正法眼藏付囑大迦葉，展轉傳至能祖，亦
J35nB326_p0481b30║未嘗有教人參究一事。後代知識雖多設方便，不無
J35nB326_p0481c01║利益，乃無奈鈍根者何，反生種種穿鑿，賺自悟門。何
J35nB326_p0481c02║故聻？禪之一字早是強生節目，況容葛藤蔓引而復
J35nB326_p0481c03║云參究者乎？今飛子求指參究工夫，余只對之呵呵
J35nB326_p0481c04║大笑耳。子不契，復以紙懇求開示，余曰：「開之即瞎，示
J35nB326_p0481c05║之添頭，何不看你眼裏眸子安在何處？」飛子擬議，余
J35nB326_p0481c06║曰：「許汝參遍諸方，或時觸著磕著，始▆老人言不虛
J35nB326_p0481c07║也。倘或隨今時流認龜作鱉，被人以冬瓜印子印之，
J35nB326_p0481c08║以當生平受用，非吾子也。見既不同，豈能窺老人繩
J35nB326_p0481c09║床上轉側時咳嗽者哉？飛子其勉之。」
J35nB326_p0481c10║示亦愚禪人
J35nB326_p0481c11║「學道須識學道方，識得方時休問道。含元殿裏覓長
J35nB326_p0481c12║安，古今多少迷顛倒。斷除煩惱雖增病，迷頭逐影病
J35nB326_p0481c13║更狂。分別法塵知見立，現前歷歷失家鄉。暗地追求
J35nB326_p0481c14║鑽鬼窟，千劫伶俜吃枉屈。心心要覓祖師心，孰肯將
J35nB326_p0481c15║心當下歇。本無一物全體露，一物圓陀和用吐。今人
J35nB326_p0481c16║不解殺活機，錯夢南能䟕兩路。或云隨時方便示，大
J35nB326_p0481c17║失祖師直指意。子今欲學祖師禪，剎竿踏倒翻身出。」
J35nB326_p0481c18║師七十一誕晨，講《觀無量壽佛經》上品上生章畢，
J35nB326_p0481c19║曰：
J35nB326_p0481c20║「昔日世尊降誕，一手指天、一手指地，曰：『天上天下，惟
J35nB326_p0481c21║吾獨尊。』今日山僧有手不能舉、有口不能說，好生慚
J35nB326_p0481c22║愧，故將經文為眾重添註腳，聊申諸仁者遠來為山
J35nB326_p0481c23║僧慶祝。須知壽者原無相，大眾恁麼祝，前後三際斷，
J35nB326_p0481c24║古今不可得。若問未生前，開口咽喉噎；若問娘生後，
J35nB326_p0481c25║對面不相識。別尋無位人，鼻孔即打失。畢竟是如何？
J35nB326_p0481c26║吩咐東風為眾說。」便下座。
J35nB326_p0481c27║示禪律
J35nB326_p0481c28║「禪無律，則妙行難操。律無禪，則玄微莫徹。禪非律，而
J35nB326_p0481c29║僧俗渾淆。律非禪，祖燈誰續。各執一以廢融，未免徐
J35nB326_p0481c30║六之誚。僧俗渾淆，則三寶缺一，人天何所歸向？祖燈
J35nB326_p0482a01║不續，直指寧傳？是故雞足山中，在昔禪律並行，猶加
J35nB326_p0482a02║十二頭陀之行，孰不知之。今時法末人訛，多習俗情，
J35nB326_p0482a03║取雞足之心，而棄雞足之行。然心無表示，人天靡睹。
J35nB326_p0482a04║行可目觀，起生敬仰。是則不言而自信，不化而自行，
J35nB326_p0482a05║明矣。」
J35nB326_p0482a06║○室中答問
J35nB326_p0482a07║貴州峨半胡居士問：「參究做工夫時，還屬妄想否？」師
J35nB326_p0482a08║曰：「若論參究真妄，不落當做工夫時，只心心要明此
J35nB326_p0482a09║事，真且不見，何處有妄可得？一知真妄，便落狐想，去
J35nB326_p0482a10║道轉遠。如人鑽火，盡力鑽求，只要見火，寧暇顧其竹
J35nB326_p0482a11║木鑽具，及有得與不得之心哉？」
J35nB326_p0482a12║碧江歐章臣居士謁師，就坐，師曰：「居士入道久如？」答
J35nB326_p0482a13║曰：「可以久則久，可以近則近。」師曰：「此中儱侗不得，畢
J35nB326_p0482a14║竟有箇時節因緣。」答云：「今日見和尚便是入道之始。」
J35nB326_p0482a15║師曰：「吾道無門，居士向甚麼處入？」士無語。（有僧代云：）
J35nB326_p0482a16║弟子已蒙和尚攝受。臣云：「弟子終日閉門了此心，為
J35nB326_p0482a17║什麼此心不可了？」師曰：「居士有心否？」士云：「豈得無心？」
J35nB326_p0482a18║師曰：「有心即可了。」
J35nB326_p0482a19║廣州梁義倩居士問云：「不斷酒肉，修得道否？」師曰：「說
J35nB326_p0482a20║著修即要斷。」
J35nB326_p0482a21║碧江蘇電生居士問：「《金剛》一經切要在那一句上？」師
J35nB326_p0482a22║曰：「在應如是住，如是降伏其心。」復問：「前後二偈是同
J35nB326_p0482a23║是別？」師曰：「前偈要人親見法身，後偈欲人了幻即真。」
J35nB326_p0482a24║羊城霍用之居士問云：「法身不可以色見，不可以聲
J35nB326_p0482a25║求，未審向甚麼處得見？」師曰：「向東圊頭見去。」
J35nB326_p0482a26║西湖淨寺五百羅漢像被火焚𤊒，有僧問瞎堂禪師
J35nB326_p0482a27║云：「既是漏盡羅漢，為甚麼被火焚卻？」堂云：「為伊有業
J35nB326_p0482a28║識在。」時識者咸謂失旨。有僧問師，師曰：「孤雁撲蘆灰。」
J35nB326_p0482a29║進云：「意旨畢竟如何？」師曰：「漏盡了也。」
J35nB326_p0482a30║新塘居士湛翼周問曰：「本來心性法，請師為指南。」師
J35nB326_p0482b01║曰：「山僧無法，無可與人。」士曰：「可有方便某甲處也無？」
J35nB326_p0482b02║師曰：「喜怒哀樂未發之時，看取那箇是你心性？」士云：
J35nB326_p0482b03║「六祖所謂『不思善，不思惡，正恁麼時，那箇是汝本來
J35nB326_p0482b04║面目？』莫是者箇道理麼？」師曰：「似則亦似，是即未是。」士
J35nB326_p0482b05║云：「未是之言，乞師再示。」師曰：「你不是我。」士曰：「娘生面
J35nB326_p0482b06║目雖不同，者點靈光豈有異？」師曰：「猶須親見始得。」士
J35nB326_p0482b07║曰：「何曾欠缺？」師曰：「雖然不欠缺，爭奈隔關何？」士無語。
J35nB326_p0482b08║僧問：「昔人問趙州和尚云：『狗子還有佛性也無？』州云：
J35nB326_p0482b09║『無。』後有問云：『狗子還有佛性也無？』州云：『有。』此兩轉語，
J35nB326_p0482b10║請和尚為學人分析。」師云：「者漢固是箇迷己逐物，趙
J35nB326_p0482b11║州古佛得稱巧手，沒凡聖量，檢點將來，不無滲漏。何
J35nB326_p0482b12║也？不合恁麼惑亂人家男女，令後來一隊著有無漢，
J35nB326_p0482b13║亂向有無邊錯會。」
J35nB326_p0482b14║僧問：「高峰垂問：『人人有個影子，寸步不移，因甚麼踏
J35nB326_p0482b15║不著？』」
J35nB326_p0482b16║師曰：「鷂子不污自頂。」又云：「指不相傷。」
J35nB326_p0482b17║僧問：「大徹底人既脫生死，因甚麼命根不斷？」
J35nB326_p0482b18║師曰：「寐語作麼生？死既脫，且問喚甚麼作命根？」
J35nB326_p0482b19║僧問：「既是無孔笛，且道向何處下口吹？」
J35nB326_p0482b20║師曰：「教設問者漢近前來，遂向耳邊一吹。」
J35nB326_p0482b21║僧問：「博山粟如禪師設問：『修證即不無，污染即不得，
J35nB326_p0482b22║畢竟如何修證？』」
J35nB326_p0482b23║師曰：「既無一物，何染何證？勿錯會好。又若要證，饑餐
J35nB326_p0482b24║渴飲。」
J35nB326_p0482b25║夏秘三近事至，禮拜訖，師曰：「什麼處來？」事云：「雷峰來。」
J35nB326_p0482b26║師曰：「彼有何言句？」事云：「昨七月十五，方丈和尚上堂
J35nB326_p0482b27║云：『今七月十五是佛歡喜日，眾僧自恣日，正是山僧
J35nB326_p0482b28║大罪過處。』有僧出云：『如何是和尚大罪過處？』尚曰：『珍
J35nB326_p0482b29║重！』僧云：『南無阿彌陀佛。』而退。」師曰：「老老大大自言有
J35nB326_p0482b30║大罪過，纔被者僧一詰，遽惶珍重，真敗缺不少矣。」事
J35nB326_p0482c01║云：「只如和尚又作麼生？」師曰：「你試舉看。」事云：「如何是
J35nB326_p0482c02║和尚大罪過處？」師曰：「天不容，地不載。」事欣然禮謝。
J35nB326_p0482c03║紹興沈居士至舟中，問曰：「頃聞有人往海幢問阿字
J35nB326_p0482c04║大師：『大千世界壞時，如來舍利歸在何處，得不被他
J35nB326_p0482c05║壞也？』阿曰：『歸在龍宮。』海藏後來問和尚，答彼云：『歸在
J35nB326_p0482c06║金剛際。』未審是否？」師曰：「金剛際同是一大千世界，壞
J35nB326_p0482c07║則同壞，吾無此語，勿捏老僧好。」士曰：「畢竟歸在什麼
J35nB326_p0482c08║處？」師曰：「在居士眸子裏。」士無對。師曰：「當面失卻。」士作
J35nB326_p0482c09║禮而退。
J35nB326_p0482c10║淨棠李居士曰：「弟子近閱今時《金剛經》諸註，各解不
J35nB326_p0482c11║一，其中玄理奧義，固非俗子所知，至於事相，亦各不
J35nB326_p0482c12║同。即如胎、卵、溼、化四生，事當楷定，不易之論，何以各
J35nB326_p0482c13║解亦異？且如溼生，云是魚鱉之屬，然魚鱉亦是卵生，
J35nB326_p0482c14║何云溼生？言化生，謂是蟬蝶之類。然蟬則俗子未審，
J35nB326_p0482c15║蝶本卵生，卵成蟲，蟲出殼為蝶，人皆知之。今請和尚
J35nB326_p0482c16║詳示，以決俗疑。」師曰：「余亦久見其謬，但未有咨者，今
J35nB326_p0482c17║為子略而言之。凡從胎臟出，名為胎生；從卵殼出，謂
J35nB326_p0482c18║之卵生；藉溼氣成，故曰溼生；無而倏有，稱為化生。《俱
J35nB326_p0482c19║舍論》云：『溼化染香處，謂溼生嗅知生處香氣，便生愛
J35nB326_p0482c20║染，隨所愛合，而便結生。』即如物久不被日暴，便生白
J35nB326_p0482c21║醭，蟲染醭氣而生也。化生染處者，謂化生隨業，見當
J35nB326_p0482c22║生處染著結生也。其魚鱉蝦蜆等俱屬卵生，由蜆蛾
J35nB326_p0482c23║散卵於水上而成蜆，如蜻蜓點卵於水而成六足蟲，
J35nB326_p0482c24║已具頭尾硬翅，出殼為蜓也。蚯蚓與草蟲交染（草蟲俗云
J35nB326_p0482c25║蛞），蚓在地鳴聲已似蟬，蚓上樹縮而成殼，退殼成蟬。
J35nB326_p0482c26║於六道中，天及地獄皆化生。鬼有胎化二生，即人中
J35nB326_p0482c27║亦具四生。昔佛在世，毘舍佉母生三十二卵，出為波
J35nB326_p0482c28║斯匿王三十二將。此方寶誌公生于鷹巢，足猶鳥足。
J35nB326_p0482c29║溼生，昔柰女生於柰花中，由藉露潤香氣而有也。化
J35nB326_p0482c30║生，如西域二女生于地下，出家為比丘尼，皆證阿羅
J35nB326_p0483a01║漢果。眾生業報受萬類之形，皆由識心差別而成，非
J35nB326_p0483a02║凡所測也。」士曰：「非師莫決世疑。」遂禮謝而退。
J35nB326_p0483a03║師昔在瀛山雪和尚室侍立次，瀛曰：「先老和尚有垂
J35nB326_p0483a04║語三則，汝還委悉麼？」師曰：「請和尚舉示。」瀛曰：「不萌之
J35nB326_p0483a05║草，為甚能藏香象？」師曰：「者畜生欲隱彌露。」瀛曰：「古澗
J35nB326_p0483a06║寒泉水作什麼色？」師曰：「五眼窺不得。」瀛曰：「徹底無依，
J35nB326_p0483a07║向什麼處安身立命？」師曰：「鋤破虛空帶活埋。」
J35nB326_p0483a08║馬法雲近事問：「無位真人常在面門出入，未有面門
J35nB326_p0483a09║時又向什麼處出入？」師曰：「斫卻頭來對你說。」事云：「便
J35nB326_p0483a10║請和尚抽出活人劍。」師震威一喝，事直得面赤，作禮
J35nB326_p0483a11║而退。
J35nB326_p0483a12║僧問：「明眼人過後，安身立命在何處？」師曰：「五蘊山前
J35nB326_p0483a13║撒手，毘盧閣後翻身。」進云：「乞請直示學人。」師曰：「待你
J35nB326_p0483a14║踏倒鐵圍山方向你道。」
J35nB326_p0483a15║吳君虯居士問：「六祖大師云：『心平何勞持戒？行直何
J35nB326_p0483a16║用修禪？』佛言：『因戒生定，因定發慧。』佛祖之言豈不互
J35nB326_p0483a17║相乖耶？」師曰：「佛祖元同一箇鼻孔，言無有二也。心平
J35nB326_p0483a18║者，菩薩本源心地戒也。菩薩之心猶如大地，輿載一
J35nB326_p0483a19║切，生長萬物，初無分別，是以用香塗之而不生愛，以
J35nB326_p0483a20║穢塗之而不生嫌。菩薩之心亦復如是，觀大地如赤
J35nB326_p0483a21║子，眾生禮拜讚歎而不生喜，眾生瞋罵毀辱亦不生
J35nB326_p0483a22║嫌，故曰：能忍如地，是為心平。心平即戒，戒外無心，何
J35nB326_p0483a23║勞更持？更持則頭上安頭矣。禪亦云定，亦云三昧，梵
J35nB326_p0483a24║語三昧，華言調直。定亦云正定，亦云正心行處，謂人
J35nB326_p0483a25║之心從無始時來常曲不端，得此正心行處，心即端
J35nB326_p0483a26║直，心行既直，何用更修禪耶？是則因戒生定，因定發
J35nB326_p0483a27║慧，佛祖之言互為始終，不相乖異明矣。但今凡夫淺
J35nB326_p0483a28║識執泥文字，不悟佛祖隨機說法、搓圓捺匾、以甜易
J35nB326_p0483a29║苦之權宜，故多生疑惑而障自悟門也。」居士曰：「弟子
J35nB326_p0483a30║不因此問，焉得萬目開張？」便禮謝而退。
J35nB326_p0483b01║王公輔從仙城來象林，禮和尚訖，云：「昨大佛寺石蓮
J35nB326_p0483b02║禪師上堂，田居士出問云：『竿木隨身事如何？』蓮曰：『逢
J35nB326_p0483b03║場作戲。』進云：『如何是逢場作戲？』蓮曰：『者箇。』進云：『如何
J35nB326_p0483b04║是者箇？』蓮喝一喝。某甲不甘，特來請決和尚。」師曰：「你
J35nB326_p0483b05║試舉看。」公云：「竿木隨身事如何？」師曰：「要行便行，要住
J35nB326_p0483b06║即住。」進云：「如何是逢場作戲？」師曰：「明來明打，暗來暗
J35nB326_p0483b07║打。」公欣然禮謝。次日，一僧到參，復舉前話云：「竿木隨
J35nB326_p0483b08║身事如何？」師曰：「捩轉乾坤。」進云：「恁麼則逢場作戲去
J35nB326_p0483b09║也。」師曰：「竹梢上搖鈴。」
J35nB326_p0483b10║
J35nB326_p0483b11║僧問：「路逢死蛇莫打殺，無底籃子盛將歸來。既是死
J35nB326_p0483b12║蛇，為甚麼莫打殺？」師曰：「再犯難容。」進云：「籃子何時失
J35nB326_p0483b13║卻底？」師曰：「問取提籃人。」進云：「盛將歸來作麼生？」師曰：
J35nB326_p0483b14║「供養驢脣長老。」僧禮退。
J35nB326_p0483b15║藩下田居士問：「前公爺甚信用天主教，擇日改造衙
J35nB326_p0483b16║門，皆依其教，而公爺不及見工竣而卒於外。某未諳
J35nB326_p0483b17║其教，請和尚示之。」師曰：「天竺亦有天主，或事大自在
J35nB326_p0483b18║天，或事大梵天王。然梵天王前生為樵夫，見火燒山
J35nB326_p0483b19║而救滅之，因存無量生命，住壽過一劫。此天地初成
J35nB326_p0483b20║時，梵王獨住一劫，未有梵侶。後起念云：『願諸有情來
J35nB326_p0483b21║生此處。』作是念已，梵子即生天竺。外道不測，便執梵
J35nB326_p0483b22║王是常，梵子無常。故天竺四品，人皆事之：一、婆羅門
J35nB326_p0483b23║執，云從梵王口生（婆羅門華言梵志，亦云淨行，似此方之儒者）；二、剎帝利
J35nB326_p0483b24║執，云從梵王齋生（剎帝利是大國王種）；三、商賈執，云從梵王脅
J35nB326_p0483b25║生；四、農人執，云從梵王腳生。故各各事之。其大自在
J35nB326_p0483b26║天王住色界頂，字威靈帝，主領三千大千世界。梵王
J35nB326_p0483b27║是娑婆世界，主住色界初禪、二禪兩楹之中，主領小
J35nB326_p0483b28║千世界。今西洋天主邪教，妄無根本，不知以何天為
J35nB326_p0483b29║主。余三十年前已見其書，杜撰俚語，其名其字甚鄙
J35nB326_p0483b30║陋。又謂一切人民及三教聖人皆從天主生，故不宗
J35nB326_p0483c01║事而事天主。今有無識之人，多信其教。昔雲棲大師
J35nB326_p0483c02║三筆已有三辯，余不須重論矣。《竹窗三筆》云：『一老宿
J35nB326_p0483c03║言：「有異域人為天主之教者，子何不辨？」「予以為教人
J35nB326_p0483c04║敬天，善事也，奚辨焉？」老宿曰：「彼欲以此移風易俗，而
J35nB326_p0483c05║兼之毀佛謗法，賢士良友多信奉者故也。」因出其書
J35nB326_p0483c06║示予，乃略辨其一二。彼雖崇事天主，而天之說實所
J35nB326_p0483c07║未諳。按經以證，彼所稱天主者，忉利天帝也，一四天
J35nB326_p0483c08║下三十三天之主也。此一四天下，從一數之而至於
J35nB326_p0483c09║千，名小千世界，則有千天主矣；又從一小千數之而
J35nB326_p0483c10║復至於千，名中千世界，則有百萬天主矣；又從一中
J35nB326_p0483c11║千數之而復至於千，名大千世界，則有萬億天主矣。
J35nB326_p0483c12║統此三千大千世界者，大自在天王是也。彼所稱最
J35nB326_p0483c13║尊無上之天主，大自在天視之，略似周天子視千八
J35nB326_p0483c14║百諸侯也。彼所知者，萬億天主中之一耳，餘欲界諸
J35nB326_p0483c15║天皆所未知也。又上而色界諸天，又上而無色界諸
J35nB326_p0483c16║天，皆所未知也。又言天主者，無形、無色、無聲，則所謂
J35nB326_p0483c17║天者，理而已矣，何以御臣民、施政令、行賞罰乎？彼雖
J35nB326_p0483c18║聰慧，未讀佛經，何怪乎立言之舛也。現前信奉士友，
J35nB326_p0483c19║皆正人君子，表表一時，眾所仰瞻，以為向背者，予安
J35nB326_p0483c20║得避逆耳之嫌，而不一罄其忠告乎？惟高明下擇芻
J35nB326_p0483c21║蕘而電察焉。（一）又聞彼云：「《梵網》言：『一切有生，皆宿生
J35nB326_p0483c22║父母，殺而食之，即殺吾父母。』如是，則人亦不得行婚
J35nB326_p0483c23║娶，是妻妾吾父母也；人亦不得置婢僕，是役使吾父
J35nB326_p0483c24║母也；人亦不得乘騾馬，是陵跨吾父母也。士人僧人
J35nB326_p0483c25║不能答，如之何？」予曰：「《梵網》止是深戒殺生，故發此論。
J35nB326_p0483c26║意謂恒沙劫來，生生受生，生生必有父母，安知彼非
J35nB326_p0483c27║宿世父母乎？蓋恐其或己父母，非決其必己父母也。
J35nB326_p0483c28║若以辭害意，舉一例百，則儒亦有之。禮禁同姓為婚，
J35nB326_p0483c29║故買妾不知其姓，則卜之。彼將曰：『卜而非同姓也，則
J35nB326_p0483c30║婚之固無害。』此亦曰：『娶妻不知其為父母，為非父母，
J35nB326_p0484a01║則卜之；卜而非己父母也，則娶之亦無害矣。』《禮》云：『倍
J35nB326_p0484a02║年以長，則父事之。』今年少居官者何限，其舁轎引車，
J35nB326_p0484a03║張蓋執戟，必兒童而後可，有長者在焉，是以父母為
J35nB326_p0484a04║隸卒也。如其可通行而不礙，佛言獨不可通行乎？夫
J35nB326_p0484a05║男女之嫁娶，以至車馬僮僕，皆人世之常法，非殺生
J35nB326_p0484a06║之慘毒比也。故經止云：一切有命者不得殺。未嘗云：
J35nB326_p0484a07║一切有命者不得嫁娶，不得使令也。如斯設難，是謂
J35nB326_p0484a08║聘小巧之迂談，而欲破大道之明訓也，胡可得也？復
J35nB326_p0484a09║次，彼書杜撰不根之語，未易悉舉。如謂人死其魂常
J35nB326_p0484a10║在，無輪迴者。既魂常在，禹、湯、文、武何不一誡訓於桀、
J35nB326_p0484a11║紂、幽、厲乎？先秦、兩漢、唐、宋諸君，何不一致罰於斯、高、
J35nB326_p0484a12║莽、操、李、楊、秦、蔡之流乎？既無輪迴，叔子何能託前生
J35nB326_p0484a13║為某家子？明道何能憶宿世之藏母釵乎？羊哀化虎，
J35nB326_p0484a14║鄧艾為牛，如斯之類，班班載於儒書，不一而是。彼皆
J35nB326_p0484a15║未知，何怪其言之舛也。（二）復次，南郊以祀上帝，王制
J35nB326_p0484a16║也。曰欽若昊天，曰欽崇天道，曰昭事上帝，曰上帝臨
J35nB326_p0484a17║汝，二帝三王所以憲天而立極者也。曰知天，曰畏天，
J35nB326_p0484a18║曰律天，曰則天，曰富貴在天，曰知我其天，曰天生德
J35nB326_p0484a19║於予，曰獲罪於天，無所禱也，是遵王制集千聖之大
J35nB326_p0484a20║成者，夫子也。曰畏天，曰樂天，曰知天，曰事天，亞夫子
J35nB326_p0484a21║而聖者，孟子也。天之說何所不足，而俟彼之創為新
J35nB326_p0484a22║說也？以上所陳，倘謂不然，乞告聞天主。倘予懷妒忌
J35nB326_p0484a23║心，立詭異說，故沮壞彼主教，則天主威靈洞照，當使
J35nB326_p0484a24║猛烈天神下治之，以飭天討。（三）」』」
J35nB326_p0484a25║（三筆判其以忉利天帝為天主。忉利天人間一百歲，彼天為一晝夜，壽一千歲，計人間歲三千六百萬年。
J35nB326_p0484a26║此是欲界第二天，居須彌山頂，名地居天。世界壞時則同壞，何能出於劫數？其大梵天王壽一劫半，大自
J35nB326_p0484a27║在天王同色究竟天壽一萬六千劫。世界壞時，此天不壞，以有阿那含三果聖人居住也。今此娑婆世界，
J35nB326_p0484a28║共有萬億日月、須彌山、四天下，乃至梵天。故釋迦如來化千百億身，教住眾生，以一日月周行四天下，光
J35nB326_p0484a29║明所照臨，是為一世界。如是千世界中有千日月，是為小千世界。爾所小千千世界，是為中千世界。爾所
J35nB326_p0484a30║中千千世界，是為大千世界。○一小千世界如一貫錢，一中千世界如千貫錢，一大千世界如千千貫錢，
J35nB326_p0484b01║故有萬億世界。成則同成，壞則同壞。所言劫者，梵語劫波，此云長時。成、住、壞、空各有二十小劫，共為八十
J35nB326_p0484b02║箇小劫，總名一大劫。一箇小劫，共計一千六百八十萬年。二十箇小劫，共計三萬三千六百萬年。成劫已
J35nB326_p0484b03║過，壞劫未至，今當住劫。第九箇小劫減時，一大劫共計一十三萬四千四百萬年。忉利天帝，梵語釋提桓
J35nB326_p0484b04║因，華言能天主，謂能為三十三天主。昔為人時，姓憍尸迦，修建迦葉佛舍利塔，三十二人助修，共生三十
J35nB326_p0484b05║三天。憍尸迦為帝，三十二為王，共為三十三天。儒云上帝，道云玉帝。梵語忉利，華言三十三。）
J35nB326_p0484b06║
J35nB326_p0484b07║
J35nB326_p0484b08║
J35nB326_p0484b09║
J35nB326_p0484b10║
J35nB326_p0484b11║吳震飛居士問：「《維摩經》中，維摩居士凡見諸二乘聲
J35nB326_p0484b12║聞弟子，即云唯。而見諸菩薩大士，則云仁者。如是遇
J35nB326_p0484b13║五百諸大聲聞阿羅漢，初皆云唯。如見舍利弗，便云
J35nB326_p0484b14║唯舍利弗、唯目犍連。今據唯字之義，無非切，音微，是
J35nB326_p0484b15║專辭、語辭，又訓獨也。又烏賄切，音委，諾也，應聲也。如
J35nB326_p0484b16║曾子曰：唯。凡彼人有語，此人方應諾。而舍利弗遇維
J35nB326_p0484b17║摩，未曾有語，維摩何以云唯？若作語辭訓之，應音微，
J35nB326_p0484b18║似非本文。如遇諸大士，亦可云唯。何以遇諸聲聞，獨
J35nB326_p0484b19║云唯？古今諸註，亦未見有釋。今請和尚為弟子開千
J35nB326_p0484b20║古之疑。」師曰：「此非華言，亦非胡語，乃天竺梵音，但有
J35nB326_p0484b21║語而無義。天竺人見諸尋常同輩者，及後輩人別久，
J35nB326_p0484b22║忽遇之，即呼云唯，然後乃敘餘事。現今廣州府常人
J35nB326_p0484b23║相見，猶作此語。由昔晉、齊、梁、唐、宋代來，天竺賈客并
J35nB326_p0484b24║諸國商侶，常泛舶至廣州。而諸譯經法師及高僧，多
J35nB326_p0484b25║有附舶而至者。故昔廣府人多解梵音，兼海中諸國
J35nB326_p0484b26║人語，以便貿易。今之廣州鄰郡肇慶府，猶多作外國
J35nB326_p0484b27║語。如稱外祖父則云公帝，外祖母則云婆帝。陽江縣
J35nB326_p0484b28║（肇府屬）喚外祖父為罨打，外祖母為阿低（阿俗作亞）。《僧祗律》
J35nB326_p0484b29║云：『比丘共公語時，不得喚阿公、阿郎、摩訶羅，應言娑
J35nB326_p0484b30║路醯多。共母語時，不得言阿母、阿婆，應言婆路醯帝。』
J35nB326_p0484c01║然婆、帝、低三字，與律文及外國言音皆相近也。
J35nB326_p0484c02║何以呼諸大士云仁者，而獨呼聲聞二乘人云唯？此
J35nB326_p0484c03║《維摩經》是大乘典，有彈斥二乘之意，故無尊稱之辭
J35nB326_p0484c04║也。雲棲《楞嚴摸久記》中，以唯字作此方義訓釋，是以
J35nB326_p0484c05║終不能決也。」士曰：「承師釋久疑滯。」遂作禮而退。
J35nB326_p0484c06║順治壬辰，師在順邑沙灣何隆將居士館度夏。時有
J35nB326_p0484c07║二僧從曹溪來，化繡千佛衣以供六祖。居士問師：「云
J35nB326_p0484c08║何名千佛衣？」師曰：「斯謬也。昔如來在王舍城天帝石
J35nB326_p0484c09║窟前經行，見有稻田，畦畔分明，差互得所。佛告阿難：
J35nB326_p0484c10║『從今日後作衣，當用是畦畔法，以刀割截而成，不為
J35nB326_p0484c11║怨賊所劫奪。是諸沙門賢聖幖幟，過去千佛弟子著
J35nB326_p0484c12║如是衣，當來千佛弟子亦著如是衣。』今時法末人訛，
J35nB326_p0484c13║不諳經律，繡千佛像在衣上。雲棲大師《正訛集》中已
J35nB326_p0484c14║有辯矣。集云：『近世袈裟上編繡諸佛，云千佛衣。此訛
J35nB326_p0484c15║也。佛像止宜頂戴在首，負荷在肩而已。懸挂胸膈，已
J35nB326_p0484c16║涉褻慢，況羅綴一身，自腰膝而下皆佛也。其過可勝
J35nB326_p0484c17║言哉！輪王福傾，諒非虛語，而成風久襲，不自覺知。願
J35nB326_p0484c18║高明俯察芻蕘，慎勿著此。』或曰：『然則千佛衣果無之
J35nB326_p0484c19║乎？』曰：『有之。即今二十五條衣者，千佛相傳之衣也。佛
J35nB326_p0484c20║告比丘：「我此僧伽黎，過去未來諸佛，皆著此衣，而得
J35nB326_p0484c21║解脫。」是其證也。』」（袈裟，舊作加沙，又作𣮫毟，華言壞色，亦云赤色。謂用草木皮葉泥等染，以
J35nB326_p0484c22║壞五大色也。義淨法師云：「梵語加沙野，譯為赤色，即乾陀之色。」元來不干東夏之言，何勞下底置衣？葛洪
J35nB326_p0484c23║《字苑》，始從衣也。如是因色名衣，非今應赴。所著五彩者，佛言：「當來將我袈裟，變為五彩，是末法之衰相也。」
J35nB326_p0484c24║若以義表，或名福田衣，能生眾善故。亦名解脫服，以解脫貪瞋痴諸煩惱故。又名離塵服，由斷六塵故。又
J35nB326_p0484c25║名蓮花服，由不為六塵所染故。其義非一，詳載標釋。畦，音奚。畔，音叛。皆田界也。僧伽黎，華言重複衣，謂割
J35nB326_p0484c26║之合成故也。亦名雜碎衣，以條數多故。乾陀，華言赤色，即赤色樹皮也。）
J35nB326_p0484c27║省城李慧菴居十問：「今有長髮不剃者，謂之頭陀。復
J35nB326_p0484c28║有剃髮留鬚者，謂之表丈夫。以為宗門有道之相，佛
J35nB326_p0484c29║教中果有是乎？」師曰：「佛之教法，萬國皆同，無有二制。
J35nB326_p0484c30║天竺梵語頭陀，亦云杜多，華言抖擻，以能抖擻三界
J35nB326_p0485a01║貪愛等諸煩惱。謂比丘當離憒鬧，不樂飾好，心絕貪
J35nB326_p0485a02║求，清淨自居，以修正道。其行故有十二，一住阿蘭若
J35nB326_p0485a03║（寂淨處，離村五六里，牛羊所不到處），二常乞食（不受他請），三次第乞（不擇貧富，常行
J35nB326_p0485a04║平等），四一食（日中一食，午前不數數食，妨廢修道），五節量食（不飢不飽，身心輕安，易修
J35nB326_p0485a05║道業），六過中不飲漿（以果壓汁名漿，及糖蜜漿，以絕愛著貪求也），七著敝衲
J35nB326_p0485a06║衣（亦名糞掃衣，拾他所棄敝物，浣濯令淨，納成為衣，以絕色好，不招賊難），八但三衣（一、五
J35nB326_p0485a07║條衣，二、七條衣，三、二十五條衣，不多不少，足蓋形體，勤修道業），九塚間坐（觀他屍骨，作不淨想，
J35nB326_p0485a08║深生厭離，他既如是，我寧免之，不惜自身，勤修道行），十樹下坐（樹蔭清涼，心易寂定），十一
J35nB326_p0485a09║露地坐（隨意快樂，月光遍照，令心明利，易入空定），十二常坐不臥（行住坐臥，四威
J35nB326_p0485a10║儀中，坐為第一，氣息調和，心易入道。若懈怠▆眠，諸食瞋痴，煩惱魔常得其便，是故脅不著席。）此十
J35nB326_p0485a11║二行，迦葉尊者終身行之，未聞有披髮之事。故佛讚
J35nB326_p0485a12║其德超人天，除佛一人，無能及者。若比丘行之，則自
J35nB326_p0485a13║莊嚴二百五十戒法。不行亦無過。昔高峰大師悟後，
J35nB326_p0485a14║復於懸崖上立一丈室，榜曰死關，不設床座，不用侍
J35nB326_p0485a15║人。三年後出關，髮長過肩，即遣人剃除，非任其自若
J35nB326_p0485a16║也。或云：髮不礙道。殊不知正礙道、正像法時，有在家
J35nB326_p0485a17║修行，能證得須陀洹初果，斯陀含二果，阿那含三果，
J35nB326_p0485a18║而不能證阿羅漢四果。若其出家，鬚髮纔落時，即證
J35nB326_p0485a19║阿羅漢果。若在家菩薩不剃，則可出家為僧，受二百
J35nB326_p0485a20║五十大戒，是住持三寶之一數。佛制比丘住蘭若，無
J35nB326_p0485a21║人剃髮，極長二指（可一寸餘）。今非無人剃，又非閉死關，以
J35nB326_p0485a22║馱髮為頭陀，名實俱謬。《正訛集》云：『有既不剃落，又不
J35nB326_p0485a23║簪冠，剪髮齊眉，號曰頭陀。此訛也。頭陀梵語，華言抖
J35nB326_p0485a24║擻，具足十二苦行，擺脫塵垢，清淨無染，故云抖擻。佛
J35nB326_p0485a25║言：「有頭陀行，則我法久存；無頭陀行，則我法滅。」頭陀
J35nB326_p0485a26║關佛法盛衰，而乃以異色人濫其稱乎？若夫在死關
J35nB326_p0485a27║而髮長不剃，如天目高峰大師者，斯真頭陀矣。復有
J35nB326_p0485a28║剃髮不剃鬚者，駕言：削髮除煩惱，留鬚表丈夫。此訛
J35nB326_p0485a29║也。髮云煩惱，則鬚之煩惱尤甚。鬚表丈夫，則孟子所
J35nB326_p0485a30║稱大丈夫者，乃在躬仁義，貞窮達，一死生而已。張良
J35nB326_p0485b01║狀貌如婦人女子，而心雄萬夫，奚以鬚為哉？如是違
J35nB326_p0485b02║佛明制，顯異惑眾之流，擯而斥之，毋令混入於緇門
J35nB326_p0485b03║可也。』」（阿羅漢，華言無生，謂不受後世死生也。正像法，佛法有三時：佛涅槃後，正法有一千年，次像法
J35nB326_p0485b04║有一千年，三末法有三萬年。今時當末法，人有修行，不能證果。）
J35nB326_p0485b05║鄧實峰居士問：「牛乳是素否？」師曰：「乙未歲，余受鍾山
J35nB326_p0485b06║徐子伯昌請，館中結冬。時昌母年鄰八旬，曾從余稟
J35nB326_p0485b07║奉歸戒，長齋三十餘載。然昌性至孝，見母耄弱，齋戒
J35nB326_p0485b08║彌謹，無可以為甘旨，私衷怵然。邈思古媳有將己乳
J35nB326_p0485b09║哺姑，意欲以牛乳奉之。母弗聽。猶豫未決，乃就余請
J35nB326_p0485b10║曰：『餌乳將無違齋乎？』余睹其孝念惓惓，因語：『天竺國
J35nB326_p0485b11║人，無論葷素，悉尚乳酪醍醐，凡所敬尊讌客，咸皆用
J35nB326_p0485b12║之。其醍醐本乳鍊成，能痊百病，故其俗多牧牛𤚲乳，
J35nB326_p0485b13║必留餘以飼其犢，佛因順俗而聽食之，如子飲母乳，
J35nB326_p0485b14║故非葷也。向聞此方𤚲乳者，惟利多乳，不留餘以活
J35nB326_p0485b15║其犢，是即因乳傷命，不可食也。』昌曰：『比來牛價，頗藉
J35nB326_p0485b16║人多愛惜其子，𣪬分其乳以鬻耳。』余曰：『如若言者，權
J35nB326_p0485b17║食無妨也。邇聞牛直不充𣪬乳，多戕厥犢，是知乳從
J35nB326_p0485b18║奪命中來，固不合食也。如有虛損重病及衰耄者，飲
J35nB326_p0485b19║食難進，藥餌不瘳，必非戕傷其犢，生大慚愧，服者庶
J35nB326_p0485b20║幾。脫無重病衰老，決不可食也。』」
J35nB326_p0485b21║鼎湖山木人居在犙禪師剩稿卷一
J35nB326_p0485b22║音釋
J35nB326_p0485b23║修多羅（此云契經。謂佛所說經，上契諸佛之心，下契眾生之機也。今單言經，是略也）。三藏
J35nB326_p0485b24║（經律論也）。十二分經（佛所說法教分十二，以統八萬法藏。一曰修多羅，如上釋，謂直說法相長
J35nB326_p0485b25║行之義也。二曰重頌，謂重頌上長行直說也。三曰授記，謂佛授三乘人得道記也。四曰孤起，謂不重頌名
J35nB326_p0485b26║孤起，即偈頌也。五曰無問自說，謂無人請問佛自說也。六曰因緣，謂佛說緣起事也。七曰譬喻，謂佛假言
J35nB326_p0485b27║辭以說諸法也。入曰本事，謂佛說聲聞弟子前世事也。九曰本生，謂佛說菩薩行因本曾為事也。十曰方
J35nB326_p0485b28║廣，謂佛說大乘方廣之理也。正理為方，包富名廣。十一曰未曾有，謂佛說希有之法，或現神通眾生歎未
J35nB326_p0485b29║曾有也。十二曰論義，謂佛答其問者，釋其所以也。）玳（同瑇，音代。瑇瑁，狀似龜，甲有文，可飾器物。瑁，音
J35nB326_p0485b30║妹。）雞足山（在中天竺摩竭國王舍城東南雞足山。直上三峰，狀如雞足。迦葉尊者捧袈裟入中
J35nB326_p0485c01║寂定，二峰斂覆。當來彌勒佛登山，彈指峰開，迦葉授衣與彌勒，月空化火焚身入滅也。因迦葉入定，亦名
J35nB326_p0485c02║尊足山。）四料揀（永明壽禪師戒無證悟人勿輕淨土，故示以料揀。一曰：有禪無淨土，十人九錯
J35nB326_p0485c03║路，陰境若現前，瞥爾隨他去。言陰境者，謂於禪定中五陰魔發現。如《楞嚴經》明十種魔事，其人初不覺，著
J35nB326_p0485c04║魔迷惑，自謂得無上道，死墮阿鼻地獄也。二曰：無禪有淨土，萬修萬人去，但得見彌陀，何愁不開悟。三曰：
J35nB326_p0485c05║有禪有淨土，猶如戴角虎，現世為人師，來生作佛祖。四曰：無禪無淨土，銕床并銅柱，萬劫與千生，沒箇人
J35nB326_p0485c06║依怙。謂死墮地獄，臥銕床、抱紅銅柱，萬劫千生不復人身也。）堪忍（亦云能忍，梵語娑婆是也。謂此
J35nB326_p0485c07║世界眾生，堪能忍受貪嗔癡，及諸煩惱眾苦之噁，不求解脫，出離生死，故名忍土也。）八苦（一、生苦，二、
J35nB326_p0485c08║老苦，三、病苦，四、死苦，五、恩愛別離苦，六、所求不得苦，七、怨憎會苦，八、大小諸橫憂悲苦。）黐（音癡。黐膠，
J35nB326_p0485c09║所以黏鳥獸也。）蜢（音猛。蚱蜢似蝗非蝗，有尖頭，有大頭，翅有兩重，能飛能跳，食草木葉，江南名草蟲，嶺
J35nB326_p0485c10║南名蜢。蚱，音責。大者能鳴，由其聲嘖嘖也。）醭（音撲，物久生白醭。）圊（音青，廁也）。𣪬（音遘，取牛乳也。）
J35nB326_p0485c11║比丘（此云乞士。外乞食以資身，內乞法以資心。亦云怖魔，謂比丘受二百五十大戒，魔王驚怖也。）
J35nB326_p0485c12║
J35nB326_p0485c13║
J35nB326_p0485c14║
J35nB326_p0485c15║
J35nB326_p0485c16║
J35nB326_p0485c17║
J35nB326_p0485c18║
J35nB326_p0485c19║
J35nB326_p0485c20║
J35nB326_p0485c21║
J35nB326_p0485c22║
J35nB326_p0485c23║舍利（此云靈骨。）師父（為人模範曰師，謂教人以道之稱也。生我戒身，長我慧命曰父。有作師傅，
J35nB326_p0485c24║師傅是官名，俗稱名儒能講論六藝者曰師傅。）弟子（學在師後名弟，解從師生名子。）
J35nB326_p0485c25║
J35nB326_p0485c26║六賊（色聲香味觸法之六塵也，能劫奪眼耳鼻舌身意之六根。）罨打（上遏合切，音姶，平聲。下音
J35nB326_p0485c27║打，平聲。此皆外國語，非天竺梵音也。）維摩（梵音俱云維摩詰，華言淨名，是東方無動佛妙喜世界菩
J35nB326_p0485c28║薩示生。此娑婆界贍部洲中天竺毘耶離城，原是金粟如來示現也。即如觀音菩薩是古正法明如來，為
J35nB326_p0485c29║化眾生故，今復示現菩薩身也。）
J35nB326_p0485c30║
J35nB326_p0486a01║習氣。（大經云：煩惱名字，略說則三毒，廣說則三界九十八使。煩惱習者，名煩惱殘氣。若身業、口業，不
J35nB326_p0486a02║隨智慧，似從煩惱起，非實煩惱。久習煩惱故，起如是業。二乘聖人，雖得漏盡，而有煩惱習。如火燒薪已，灰
J35nB326_p0486a03║炭猶在，火力薄故，不能盡。若世界盡時，劫火燒三千大千世界，無復遺餘，由火力大故。佛一切智，亦復如
J35nB326_p0486a04║是，燒諸煩惱，無復殘習。○煩惱者，煩燒也。惱，迷惑惱亂也。即一切善惡妄想，從無始來，被此妄想，燒然惱
J35nB326_p0486a05║亂，迷惑驅使，流轉三界，不得▆▆▆▆▆▆▆▆▆▆▆，故亦名惑，亦名使也。）