J35nB326_p0491c01║鼎湖山木人居在犙禪師剩稿卷三
J35nB326_p0491c02║侍者開溈錄
J35nB326_p0491c03║○尺牘
J35nB326_p0491c04║與竺菴和尚
J35nB326_p0491c05║獅絃朗奏，妖籟沉音，洞風方慶其大颺矣。遙空作讚，
J35nB326_p0491c06║固已多時，而別峰相見，又昕曛不隔纖毫也。不慧自
J35nB326_p0491c07║方外回，即僻居荒隅，不與世接者幾十年來。近為鼎
J35nB326_p0491c08║湖先師歸寂，眾乃苦勸住持，然每愧樗櫟非材，秪堪
J35nB326_p0491c09║鈍置窮谷。無何，勉強從事，正藉德光遐映耳。茲洞禪
J35nB326_p0491c10║人回，特修片札奉候興居，并拙註塵覽，不盡。
J35nB326_p0491c11║與石塔梅逢和尚
J35nB326_p0491c12║瑞應優曇，普天欽仰。老兄握夜明符出世，適當其時。
J35nB326_p0491c13║弟嚮往高風已非一日，獨未覿面遘談，覺慳良緣耳。
J35nB326_p0491c14║然松風水月，又不可謂有纖塵之隔、剎那之異也。所
J35nB326_p0491c15║愧弟因方外回，鈍煨瘴麓，無能為洞宗出指，殊自嫌
J35nB326_p0491c16║面目。今則撐護有人，弟何嘗而不謦欬揚眉哉？茲因
J35nB326_p0491c17║洞禪人回，特勒八行訊候，尚容親圖握敘，為一期傾
J35nB326_p0491c18║倒也。
J35nB326_p0491c19║與檀度南菴和尚
J35nB326_p0491c20║深山大澤必產龍蛇，信乎古言之不謬也。我博山師
J35nB326_p0491c21║翁以行解相高，為中興曹洞之尊宿，三十餘年不捨
J35nB326_p0491c22║鉗鎚。當時英傑所從出者，則瀛山先師與令師法叔
J35nB326_p0491c23║數人，堪稱大澤中真那伽子。而令師道德才品俱勝，
J35nB326_p0491c24║又得法兄光紹前烈，實令人謦欬彈指也。仰惟法兄
J35nB326_p0491c25║再來大士，正好於斯法衰魔盛時，大出手眼振作一
J35nB326_p0491c26║番，俾佛日晦而重輝，吾宗微而更著，則人天俱賴有
J35nB326_p0491c27║津梁焉。客春澗法叔以刻師翁廣錄與謀，因寄有法
J35nB326_p0491c28║兄大集，披覽間頓見口光徹照，益信再來大士乘時
J35nB326_p0491c29║演化，以救今之訛弊也。弟欽羨又何如哉？茲因鴻便，
J35nB326_p0491c30║率勒數行，一通高山流水之意，臨楮無任馳戀不宣。
J35nB326_p0492a01║與位中和尚
J35nB326_p0492a02║禪林下衰，如今日撐拄，正須過量大人。法兄從般若
J35nB326_p0492a03║中來，為法門上將，具見聞根者，孰不景仰而加讚乎？
J35nB326_p0492a04║弟駑駘鈍鳥，不能有所振奮，甚自愧虛負圓顱。所幸
J35nB326_p0492a05║三十餘年前隨人行腳，獲親近東山令師叔及二三
J35nB326_p0492a06║古尊宿，見其作略為人，誠堪可師，獨是碌碌庸材，終
J35nB326_p0492a07║以活埋為得計。若高視法兄，權衡佛祖，舟楫人天，自
J35nB326_p0492a08║又應搥罵不少矣。客春因澗老叔遣侍者通信，曾著
J35nB326_p0492a09║行人隨還，擬順走寶山謁候，適值老叔圓寂，行人急
J35nB326_p0492a10║欲回報，其書并土物送附博山轉致，不知曾達記室
J35nB326_p0492a11║與否？茲復付博山一菴書并儀物走敬法座，想老法
J35nB326_p0492a12║兄清風朗月之懷，必頷之一笑也。臨楮無任依依。
J35nB326_p0492a13║與程周量方伯
J35nB326_p0492a14║居士坐菩薩乘，現宰官身，凡在法門，皆藉弘護，可謂
J35nB326_p0492a15║不忘靈鷲付囑矣。曩者于分衛中得一接晤，具見道
J35nB326_p0492a16║意汪洋，令人欽羨無已。別後想慧眼廓佛祖之心宗，
J35nB326_p0492a17║造履極聖賢之物格，不假聞樨而頓明無隱，直掀翻
J35nB326_p0492a18║維摩老子，信然也。俟他日有緣，當親訓姓秤官人一
J35nB326_p0492a19║喝。茲因便鴻，率勒寸楮，奉訊興居萬福。隨附拙註呈
J35nB326_p0492a20║覽，臨楮不盡神飛。
J35nB326_p0492a21║與黎常谷文學
J35nB326_p0492a22║相隔三秋，猶之一日，誠為白駒過隙，生死迅速，得無
J35nB326_p0492a23║令人著忙者乎？比來興居，想獲清勝，但未審道念有
J35nB326_p0492a24║所進步否？苟不日新，難以中立，則後必有退踵。日在
J35nB326_p0492a25║如此，皆由不信自靈明之不昧、死復更生之定理，因
J35nB326_p0492a26║果影響，鷺白烏玄，必無爽也。今貧道為緇白二眾苦
J35nB326_p0492a27║延住持鼎湖，日欲居士昆季到此林泉一話，或能觸
J35nB326_p0492a28║發宿因，覷破娘生面孔，不惟慶快一生，而亦喜於千
J35nB326_p0492a29║劫不為生死累也。
J35nB326_p0492a30║與楊無見居士（出家號石鑒）
J35nB326_p0492b01║前日過館，飽我香飯，至今八萬四千毛竅中尤作眾
J35nB326_p0492b02║香界氣息，但愧空腹沙門無可為報耳。感愧！感謝！惡
J35nB326_p0492b03║濁世中尊翁能知歸向法門，請余與授歸戒，萬中無
J35nB326_p0492b04║一，他日定為樂邦中人。居士亦應牢把鼻巴，於市廛
J35nB326_p0492b05║街頭伸腳，千魔無能嬈、八風莫能搖，始不虛在妙喜
J35nB326_p0492b06║國中來作有家漢子也。
J35nB326_p0492b07║與宗符比丘
J35nB326_p0492b08║老人昨在勇猛菴住二十餘日，見菴眾有學律者而
J35nB326_p0492b09║不專志，志苟不專則難以融會持犯，未免有觸途成
J35nB326_p0492b10║滯之艱，久之便有隨流日子去矣。復見有學禪者皆
J35nB326_p0492b11║墮今時知見，多輕毘尼、咳詆律學以為執著，寧知輕
J35nB326_p0492b12║詆毘尼、叛逆聖教而執病尤甚，縱遇藥王大士、扁鵲
J35nB326_p0492b13║神醫亦無下手處也。古人咳唾掉臂無非妙用，何獨
J35nB326_p0492b14║毘尼而非妙用乎？斯則不但不知古人受用，而且不
J35nB326_p0492b15║達如來聖智。何也？如來在昔不以正法眼藏付囑彌
J35nB326_p0492b16║勒、文殊，而付囑大迦葉尊者，尊者位居聲聞頭陀，終
J35nB326_p0492b17║身午前不雜餘食、過中不飲果漿，古板子無過此老，
J35nB326_p0492b18║今奚取此老心而棄此老行耶？嗚呼！如來婆心專為
J35nB326_p0492b19║末代作箇對治陶鎔習氣榜子，而末代專與如來作
J35nB326_p0492b20║箇諍門，殊不知隨自習氣，阿誰不會？何俗不曉？如此
J35nB326_p0492b21║豈特為習氣所使，實自失大利益，復於末世中作箇
J35nB326_p0492b22║斷滅正法種子，自誤誤他，過非小也。昔日親和尚嘗
J35nB326_p0492b23║曰：「一善知識出世即壞一正法，又寧知度一徒出家
J35nB326_p0492b24║便壞一正法乎？」故老人長夜懼此，所以不敢廣納徒
J35nB326_p0492b25║眾，恐力誨之不及、教之不全，即為獅子身中蟲矣。子
J35nB326_p0492b26║昔依老人住十餘年，老人未嘗有不遵禪律而互相
J35nB326_p0492b27║詆毀者，吾初勉子參方，仍贈以草鞋、錢、衣、襲等物，可
J35nB326_p0492b28║謂欲子成人至矣。子於嶺外得遇羅峰和尚，禪、律、教
J35nB326_p0492b29║三宗並行，是再來古德也。和尚後住日親山，你復得
J35nB326_p0492b30║親侍數載，受益不淺，奚可不奉日親之教以教徒眾，
J35nB326_p0492c01║返順近世之徐六可乎？當自勉之。
J35nB326_p0492c02║與嚴石行文學
J35nB326_p0492c03║聞居士去冬為魔所妒，然今世界舉目皆然，能不被
J35nB326_p0492c04║他困者，指不數屈。惟堅自定力，力行善款，信因果之
J35nB326_p0492c05║無誕，則惡魔不能致其大禍。況者段公案，乃居士多
J35nB326_p0492c06║生與他結得來，所以今生未免累及。茲魔既自衄，獲
J35nB326_p0492c07║太吉利，即是消除宿業，勿造新殃，是所深願也。
J35nB326_p0492c08║復何壬生明經
J35nB326_p0492c09║三教之為言也，不離心性。心性之言雖同，而道迥異。
J35nB326_p0492c10║何也？孔老之為道，志在一生，忽三世之論，昧因果之
J35nB326_p0492c11║談，故其道落斷常，性窒六合。既窒六合，塵不可出，區
J35nB326_p0492c12║區于寰宇之內，輪轉六趣之中。由斷則迷善惡之因，
J35nB326_p0492c13║而不知響應，是以難免當來有為之果，果復造因，因
J35nB326_p0492c14║果循環，生死不已。由常則堅執世間有為之法，而不
J35nB326_p0492c15║達無常，雖有逝川之歎，而無不滅之論。吾佛所謂道
J35nB326_p0492c16║者，性自如如，本既不生，今亦不滅。而教則離名言，絕
J35nB326_p0492c17║數量，無大小，彌綸六合之局。論大則圓包法界，言小
J35nB326_p0492c18║則細入鄰虛，湛然常住而不變不遷，寂寞虛靈而不
J35nB326_p0492c19║迷不昧，歷今古而無去無來，即一念而周三世，無凡
J35nB326_p0492c20║聖之分，越心識之見，尚不得以有無而為論，豈可以
J35nB326_p0492c21║斷常而為言？若佛所言有無者，以眾生一念不覺，自
J35nB326_p0492c22║作妄因，妄受果報，如影隨形，猶響應聲，理之必然，毫
J35nB326_p0492c23║不有爽。果成因謝，果謝因無，本不有因，妄造而受。妄
J35nB326_p0492c24║無實性，故說為無；因果不亡，故說為有。此吾佛之謂
J35nB326_p0492c25║有無，非同孔老之有無。若有信生死因果不虛，自性
J35nB326_p0492c26║靈明不滅者，於上言句檢點明白，則不妄作妄受，妄
J35nB326_p0492c27║流生死。可於二六時中，恒自返照，看自現前一念落
J35nB326_p0492c28║在何處。忽也窺破，則不隨其生死流轉，而大事辦矣。
J35nB326_p0492c29║然初心入道，必以福善為門，不妨多種以為助道之
J35nB326_p0492c30║因。故云：修慧不修福，入道多辛苦。是知入道福高易
J35nB326_p0493a01║進，善淺難成。賓頭盧令釋道安浴僧，誠為可鑒。紙墨
J35nB326_p0493a02║難窮太虛理，名言豈露佛祖心？請自酌量，惟善觀察。
J35nB326_p0493a03║復洪西嚴少宰
J35nB326_p0493a04║世出世法，本一無二。於諸有為無為法，了達其性，則
J35nB326_p0493a05║是行於出世法；不了達其性，則是流於世諦法。故有
J35nB326_p0493a06║動涉有為，而不昧無為者；亦有靜向無為，而轉涉有
J35nB326_p0493a07║為者。明昧之間，雖毫釐無差，實天地懸隔，言之誠未
J35nB326_p0493a08║易易。接教，知已稟受菩薩大戒，與決意林泉，幹辦出
J35nB326_p0493a09║世業去。事之佳勝，孰有過此？窮巖棲苴，愧無稱賀。謹
J35nB326_p0493a10║達斯言，是用遠將。想高明諦理，不以為贅譚也。
J35nB326_p0493a11║又
J35nB326_p0493a12║別後每懷尊體，想今調適矣。曾覺病來有所得力否？
J35nB326_p0493a13║凡入一番紅爐，必有一番銷落，便中幸詳舉似。在今
J35nB326_p0493a14║相與，不敢流於世諦。向言有所未直者，以奉法於君
J35nB326_p0493a15║子之信而後諫。今既不鄙寡德，資受佛戒，不信之疑，
J35nB326_p0493a16║毋容在念，當必忠告。惟是懸說多端，不知應病一語，
J35nB326_p0493a17║故索來教，俟有嗣陳。明教嵩公之言曰：「為道不為身，
J35nB326_p0493a18║為法不為名。」實竊膺之。倘能成就，舒我老婆心，以報
J35nB326_p0493a19║佛恩，曷勝感藉。
J35nB326_p0493a20║復曾自昭文學（出家號更見）
J35nB326_p0493a21║自禁足沙灣時，詢鍾山諸子及往來僧眾，知居士關
J35nB326_p0493a22║中兀坐，晏然自若，深懷慶慰，第未審腳跟下事若何
J35nB326_p0493a23║措足？茲接來札，頓見心目矣。然向上一事，既非識見
J35nB326_p0493a24║所到，亦非理會能及，若於言下薦得，乃是宿具靈根，
J35nB326_p0493a25║纔一用心，便落工夫邊事，即須猛著精彩，把定在前，
J35nB326_p0493a26║看渠渠是誰，步步立在轉處，不可死在一路，自然抵
J35nB326_p0493a27║至也。縱使熟境雜念現前，如電掣長空，紅爐片雪，不
J35nB326_p0493a28║用將心掃除，自然去不留跡。苟以心除心，心心相續，
J35nB326_p0493a29║妄無休日，猶如病目，惡見空花，花轉非一，一念回光，
J35nB326_p0493a30║空花自滅。雖云心本無二，而用之非一，故致每多墮
J35nB326_p0493b01║歧途。然根有大小，性具剛柔，做工夫人誠有緩急，若
J35nB326_p0493b02║英雄憤發之漢，舉起當下即要決了。如人捉賊，當前
J35nB326_p0493b03║扭住，立目便要見贓。又如猛將入陣，以擒賊帥為心，
J35nB326_p0493b04║雖千鋒萬刃交途，而單刀直入，無暇顧其餘者。話頭
J35nB326_p0493b05║現前，尚不見真，何得見妄？所謂直取無上菩提，一切
J35nB326_p0493b06║是非莫管，斯乃超群拔萃禪和子之捷徑工夫。倘纔
J35nB326_p0493b07║見妄生，即是念不專一，工夫不得力矣。其根性柔者，
J35nB326_p0493b08║久參疑情不破，心無間歇，工夫由是綿密，異念不生。
J35nB326_p0493b09║切不可認此為是，只當發起勇猛，以破疑情為志，自
J35nB326_p0493b10║然有觸著磕著日在。倏爾靜境現前，身心輕安，見靜
J35nB326_p0493b11║裸裸地，斯乃識情澄凝所至，心境暫寂，非是聖證。若
J35nB326_p0493b12║作聖解，即墮群邪。若能於中急著眼睛，忽然覿面，則
J35nB326_p0493b13║虛空粉碎，大地平沉，方為撒手。若英雄憤發，無箇入
J35nB326_p0493b14║手處，正是大路當前，不可暫歇。脫有廓然，即當遍參
J35nB326_p0493b15║知識，以求證驗。得遇作家手眼，方有竿頭進步。最怕
J35nB326_p0493b16║自認電光，亦忌他冬瓜印子。今觀來札，知近日所得，
J35nB326_p0493b17║不出妄心暫歇，正當發起疑情，勇往向前，自有一番
J35nB326_p0493b18║大受用在，他日始不被天下老和尚舌頭瞞。老人於
J35nB326_p0493b19║居士心熱，不覺率此逗漏，為鄰人作醜，與我一皆抹
J35nB326_p0493b20║卻為幸。
J35nB326_p0493b21║復黎哲斯居士
J35nB326_p0493b22║欲以世間法而求出生死者，其猶形曲而覓影端，聲
J35nB326_p0493b23║暴而求響順，寧得有之乎？言脫離思想，無箇覓處，即
J35nB326_p0493b24║當看此想從何處起，去至何所。復覓不得，可看此想
J35nB326_p0493b25║面孔何似。倘或窺破，可來與老人驗過，萬不能下此
J35nB326_p0493b26║工夫。因果不可不信，齋戒不可不勤，三寶是良福田，
J35nB326_p0493b27║不可不深加歸敬。佛是世間慈父，念眾生如一子。若
J35nB326_p0493b28║人想念佛名，如來即入其人想中。是則以此思想妄
J35nB326_p0493b29║念，易之而為佛心。佛心既成，則不隨其世間生死流
J35nB326_p0493b30║轉矣。
J35nB326_p0493c01║復伍鐵山兵憲（香山縣，古名銕城）
J35nB326_p0493c02║鐵城湖峰，山川雖阻，而雲月是同，猶影現澄潭，兩兩
J35nB326_p0493c03║相接，非遠非近，非一非二，既無二月，必無二人，故判
J35nB326_p0493c04║袂來寒暑疊遷，而未嘗與老居士纖隔。邇來懸念之
J35nB326_p0493c05║思，水月未足為喻，想居士亦必然也。承惠墨丹佳章，
J35nB326_p0493c06║四壁為之生光，非月裏兔毫神力變化，莫能有斯也。
J35nB326_p0493c07║復嚴定生居士
J35nB326_p0493c08║貧道母難之晨，自惟無德可報，好慚好愧，乃累居士
J35nB326_p0493c09║偈言見祝，直得繩床震動，來云是箇鑪鉗，未卜向甚
J35nB326_p0493c10║麼處安炭火？咄！無你棲泊處。西照禪人來意得恁麼
J35nB326_p0493c11║孝順，寄與三十棒著，定生領過。偈曰：閑搦龜毛筆，
J35nB326_p0493c12║繪出虛空樣；博得居士嚴，謂予真拙匠。居士若誠然，
J35nB326_p0493c13║如群盲摸象；居士若不然，月非離指上。說似即不中，
J35nB326_p0493c14║獨許衡山讓；當鋒毒棒馳，問渠誰痛癢？立要斯石人，
J35nB326_p0493c15║打翻奇伎倆；白日嚴公眼，莫自生花障。知我不相瞞，
J35nB326_p0493c16║斯為真供養；拈卻金剛經，何有相非相？直下欠承當，
J35nB326_p0493c17║知復沉比量。（來云：我聞般若經，壽者本無相。）
J35nB326_p0493c18║復劉璞公文學
J35nB326_p0493c19║貧道擬樹白石浮圖，用報佛恩，已經歲未竣，比昔賢
J35nB326_p0493c20║插莖草而寶王剎成，似尤省事。居士旁視，應失笑我
J35nB326_p0493c21║也。兩承捐助，福自有歸，須知當前了無受者，勿責無
J35nB326_p0493c22║禮，沙門不致謝也。來諭不斷煩惱而入涅槃，是則直
J35nB326_p0493c23║捷之甚，但不斷婬怒，癡亦不與俱，於此又覺反案，未
J35nB326_p0493c24║審居士曾酌量與否？世諦浮蝣，行陰不駐，惟居士如
J35nB326_p0493c25║時自愛也。
J35nB326_p0493c26║復何見五司寇？
J35nB326_p0493c27║人生世間，須憑福力所滋，時逢末劫，不假善因，曷獲
J35nB326_p0493c28║祥臻之果？然福從善生，善由心發，是以日用中須善
J35nB326_p0493c29║用心，纔有毫芒不與道德相應者，即須揭除，無至萌
J35nB326_p0493c30║生漸長，不覺滋茂，難钁其根。言不相應者，首則殺生，
J35nB326_p0494a01║次則驕恣，不念人身無常，三界火宅，目前所有悉屬
J35nB326_p0494a02║空花智眼，靜夜觀來，於己毫無分在，惟有生平所造
J35nB326_p0494a03║美惡兩業，雖千生萬劫亦不系亡，是故智人須擇其
J35nB326_p0494a04║善者而力行之，斯是善用其心者也。如居士昔處驚
J35nB326_p0494a05║濤，大獲晏然，莫不皆由宿之良因、今之善德而至也。
J35nB326_p0494a06║茲聞齋戒無倦，信念愈堅，非具智眼看破空花，無能
J35nB326_p0494a07║如斯，更能百尺竿頭再進，是為盡善盡美。道人老病
J35nB326_p0494a08║日至，明春決罷剞劂之緣，還山與泉石同優，以待天
J35nB326_p0494a09║年耳。後與居士晤話難期，故以婆言訂及，幸無嫌瀆
J35nB326_p0494a10║可也。
J35nB326_p0494a11║復徐聖甫明經
J35nB326_p0494a12║真幻虛實已知，居士知之；世出世間諸法亦已知，居
J35nB326_p0494a13║士知之。然於知之而未曾勘破，是衲之所知之。衲所
J35nB326_p0494a14║如之，久已啟之；唯能啟之，不能為居士肩之。故歷劫
J35nB326_p0494a15║塵勞擔子，還須自己回頭一看，廓爾放下，即千生萬
J35nB326_p0494a16║劫夢事了不可得，當處即見古佛解脫場矣。如或不
J35nB326_p0494a17║然，則未審擔至何日？云：休信知。知之一字，眾禍之門
J35nB326_p0494a18║也。
J35nB326_p0494a19║復李仲藏文學
J35nB326_p0494a20║面後滿想居士工夫日有所進，不料為地、水、火、風四
J35nB326_p0494a21║大所滯。然病生起必由於心，而心非四大，雖非四大，
J35nB326_p0494a22║亦不離四大。苟能於斯言下窺著，不但病無處所，而
J35nB326_p0494a23║維摩老人亦被居士勘破矣。
J35nB326_p0494a24║復劉中雷司李
J35nB326_p0494a25║昨與居士一語相投，非百劫千生之緣，無能有此。茲
J35nB326_p0494a26║來偈語，猶是途路邊事。道人意欲居士不涉程途，當
J35nB326_p0494a27║處家鄉，乃不廢力，是真不打之遶者。若也不然，猶費
J35nB326_p0494a28║草鞋錢。在昨癡心相為，不得已向居士嘔臭糟水，為
J35nB326_p0494a29║我一皆瀉卻為妙。既知是無明，本自設欄頭板，是暫
J35nB326_p0494a30║睹堂奧門限，方知知非二字受用不盡。但言者漢是
J35nB326_p0494b01║者漢，只恐猿猴窺水中月耳。道非今古，人無彼此。唯
J35nB326_p0494b02║居士初年不遇作家鉗鎚，縱得遇之，而亦未嘗咬指
J35nB326_p0494b03║相為，或自未肯著死工夫。至今年邁氣衰，心力不如，
J35nB326_p0494b04║豈非輸他如何？果肯徹底掀翻，即自另有箇消息在。
J35nB326_p0494b05║故大慧杲教人做工夫，當立在轉處，勿死在一路。此
J35nB326_p0494b06║其自驗的家具，故有十八無數之差，然亦不可死在
J35nB326_p0494b07║十八無數之裏。如或不然，便當死心淨土，莫踏兩船
J35nB326_p0494b08║以自賺誤。來云：用昨方子，不必定要數珠計數，但放
J35nB326_p0494b09║下諸緣，驀直念去，自然得入三昧。此時要見面孔，亦
J35nB326_p0494b10║是不難。誠哉是言！苟能放下，則面孔自露矣。（劉公少年歸依
J35nB326_p0494b11║憨山大師，年至八十，始參本師。師時逼拶之，一夜端坐，工夫逼切，豁然惺悟，通身汗洽。年八十二，未終前
J35nB326_p0494b12║七八日，聞蓮花香，臨終語其子曰：「在大師恩大難報，汝當為我敷座堂中，我出坐化，令人知學佛有驗也。」
J35nB326_p0494b13║其子畏天寒，不依語，遂寂然而逝。）
J35nB326_p0494b14║復澹歸禪師
J35nB326_p0494b15║接手札，知瓶缽端溪，何不我顧以解積懷耶？別來雖
J35nB326_p0494b16║云寒暑再更，而山色依然，故於此間足見具壽顏面
J35nB326_p0494b17║道體常如也。久傳丹霞形勝，未及親瞻，茲閱佳刻，誠
J35nB326_p0494b18║不虛聞，是知山靈有待，因緣時至，而瓶翻大地也。他
J35nB326_p0494b19║日梵剎丕成，留一半席與行腳僧何如？倘未言旋，即
J35nB326_p0494b20║著人迎錫共話數日，亦見末法中之水乳也。（具壽▆云長老）
J35nB326_p0494b21║復曾續慈清士
J35nB326_p0494b22║佛法，子已知矣，而未能行之；世法，子已知矣，而未能
J35nB326_p0494b23║捨之。其未能捨處，必須捨之；未能行處，決要行之。不
J35nB326_p0494b24║可以時待人，而人不待時也。眼底兒女，現前風光，實
J35nB326_p0494b25║非身後莊嚴牌子。子須善察，幸無錯認。鏡像水月，虛
J35nB326_p0494b26║度一生，再生難逢，即此生亦未能保如今日之安也。
J35nB326_p0494b27║來云四十、五十，不知尚能幹辦否？老人不言不能，但
J35nB326_p0494b28║於子二事，弗敢許也。一是天命，二乃衰邁。臥起尚假
J35nB326_p0494b29║人力，何能措志加勉？復更添數十年塵習，而欲一朝
J35nB326_p0494b30║蠲滌，恐未能也。老人憂此，故每念子耳。子今來問，如
J35nB326_p0494c01║有人問八十公，公能負百斤，日行千里否？豈不益旁
J35nB326_p0494c02║觀者笑哉？真梵菴每得匡護，實子之赤心也，亦當韋
J35nB326_p0494c03║天將一橛杵矣。誠知子護他拳拳，猶須自護諄諄可
J35nB326_p0494c04║也。言自護者，勿縱六情，被五欲魔縛，是老人之深願
J35nB326_p0494c05║也。
J35nB326_p0494c06║復何壬生明經
J35nB326_p0494c07║言面邈隔，已及四載。時思晤話，每悵無緣。忽接來翰，
J35nB326_p0494c08║深生慶慰。知居士興居與道念皆勝，是即心即佛之
J35nB326_p0494c09║關犍矣。心佛既無二途，但識其心，何勞更問其佛。須
J35nB326_p0494c10║於二六時中，猛著精彩，覓心所在，要得親見始得。不
J35nB326_p0494c11║可穿鑿，以理解會，失卻本源。唯當仔細用心，佛祖決
J35nB326_p0494c12║不欺人。一朝廓落，心佛了不可得，何處更覓生死塵
J35nB326_p0494c13║勞。於此倘未薦得，不妨篤志西方，發願往生彌陀，親
J35nB326_p0494c14║為說破，一生當證無上菩提，豈不慶快者哉。
J35nB326_p0494c15║復劉璞公文學
J35nB326_p0494c16║久闊玄話，殊抱悵然。客冬濟令姪持手教相訪，甚慰
J35nB326_p0494c17║遠懷。此來道念增進，不問可知。但于日用頭邊，能不
J35nB326_p0494c18║被聲色轉漂否耳。光陰易邁，識浪飄人。居士時當自
J35nB326_p0494c19║發猛省，于生死妄想輪中，決要尋箇出路，始不孤在
J35nB326_p0494c20║閻浮提中走一遭也。山中甚清淡，而松風水石，亦可
J35nB326_p0494c21║遣興延談。居士儻能撇下俗緣，不遠一到，得數日相
J35nB326_p0494c22║聚者，何快如之。
J35nB326_p0494c23║復宋斐然都統
J35nB326_p0494c24║劣德山僧僻居寒谷，忽枉台車遠顧，問法殷勤，可謂
J35nB326_p0494c25║夙具靈根，能于崇勢福樂中特求覺悟，真足楊眉嘉
J35nB326_p0494c26║羨矣。茲復承健騎齎施，白粲朱提，山中衲子俱汗慚
J35nB326_p0494c27║飽腹，為祝福無疆矣。儻移鎮未期，尚冀雲乘再降，以
J35nB326_p0494c28║得話徹心源，一日千載也。
J35nB326_p0494c29║復梁顒若明經
J35nB326_p0494c30║聖賢之學，求為真切力行及有所得，此自古已難其
J35nB326_p0495a01║人，況乎末代所謂失道而後德、失德而後仁、失仁而
J35nB326_p0495a02║後義，仁義失而譎欺浮靡日馳殆不知返，豈世風使
J35nB326_p0495a03║然耶？頃於鳳城旅館曾獲一瞻眉宇，知為端介沉養
J35nB326_p0495a04║之士，別後魚鴈荒疏，徒懷悵切。昨元夕後自新州還
J35nB326_p0495a05║象林，忽辱華翰，佳什先施，捧讀至再，愧喜交衷。真言
J35nB326_p0495a06║言顯道，具見學力所操，獨間所獎譽者覺文過其實，
J35nB326_p0495a07║貧道何德以當此？然如居士以碩望淳儒傾心學佛，
J35nB326_p0495a08║則又何讓馮濟川、張無垢諸大老專美於前乎？且聞
J35nB326_p0495a09║居士欲捐盛產為祗林梵宇，以善誘同人薰修淨業，
J35nB326_p0495a10║期於菩提必證。經中謂末法中有諸菩薩現王臣身、
J35nB326_p0495a11║興揚佛法，今居士欣然以慈門德行自利利他，誠為
J35nB326_p0495a12║菩薩心懷歟？來作有願乞賢師一藥方句，但居士妙
J35nB326_p0495a13║明真體、迥絕塵煩，縱有靈藥，未審何處容施？願居士
J35nB326_p0495a14║其毋瞞山僧矣！俟白蓮送香、丹荔呈玉，當策杖前來
J35nB326_p0495a15║為居士笑破。
J35nB326_p0495a16║復博山雪澗和尚
J35nB326_p0495a17║先師翁老和尚誠一代尊宿，行解圓備，節操孤高，中
J35nB326_p0495a18║興洞宗，為法門所倚，故當時德風所被，海內傾心，而
J35nB326_p0495a19║博山一脈至今猶存且振者，蓋憑老法叔支持鼎力
J35nB326_p0495a20║也。仰惟法叔接引人天，不倦陀羅之臂；弘揚祖道，先
J35nB326_p0495a21║標結集之心。作用難思，宛為妙則，法門深幸，良在斯
J35nB326_p0495a22║乎！某自念緣慳附驥，才愧守株，昔從方外行腳回，即
J35nB326_p0495a23║擬活埋窮谷，不意戊戌間頂湖得度先師歸寂，眾遂
J35nB326_p0495a24║強推住持。今以年漸衰邁，只得掣肘退席，獨是修營
J35nB326_p0495a25║如來窣堵波，宿願未能頓滿，而祖庭掃塔，丈室還拳，
J35nB326_p0495a26║雖屢憶惕中懷，無那因循致慢，愧赧又當何如哉！茲
J35nB326_p0495a27║者深沐慈意，法語遙頒，拜而披讀，具見婆心。念我為
J35nB326_p0495a28║法求人，然擔荷法眼，人人應奮丈夫，第恐駘質樗根，
J35nB326_p0495a29║不堪鞭繩，為慚恧耳！聞粟兄已膺命出世，某忝連枝，
J35nB326_p0495a30║曷勝欣忭！靈苗蕃茂，可拭目而觀之矣！承諭鐫先師
J35nB326_p0495b01║翁全錄，此實慧命尤關，豈惟恩酬法乳，兼為後哲南
J35nB326_p0495b02║車，某敢不效誠以副尊囑乎？茲因貴侍言旋，敬勒片
J35nB326_p0495b03║言，恭候杖履外，容別圖抽身請益，聞所未聞也。
J35nB326_p0495b04║復博山粟如大師
J35nB326_p0495b05║久嚮玄風，為日已積，每以未獲披晤為悵。而水光山
J35nB326_p0495b06║翠，與法兄旦夕嘗之，又未曾有異纖毫也。弟頃自方
J35nB326_p0495b07║外還，即陸沉寒谷，無出頭念。蓋以福淺慧微，不敢望
J35nB326_p0495b08║諸哲匠為愧，當何如矣。邇聞法兄芳年德備，挺住博
J35nB326_p0495b09║山，光振門庭，令祖風不墜。弟私衷慶慰，寧有既耶。茲
J35nB326_p0495b10║承手諭，以鋟梓先師翁法錄為謀，可謂知恩可報。他
J35nB326_p0495b11║時流布海內，俾無量緇素人天，因斯得開正眼，其功
J35nB326_p0495b12║德可言喻哉。弟雖薄於福緣，收不罄衣缽資隨喜。今
J35nB326_p0495b13║上首回，敬勒寸言，附候興居。尚容另圖握話，以暢渴
J35nB326_p0495b14║懷。拙刻塵覽，不宣。
J35nB326_p0495b15║復壽昌觀濤和尚
J35nB326_p0495b16║大澤產龍，南山伏豹，故知神變之物，非高深曠遠處，
J35nB326_p0495b17║無以養成其頭角爪牙。令師老和尚法門巨匠，從其
J35nB326_p0495b18║爐韝煆煉出者，必皆意氣威獰，作用超群，狂瀾砥柱，
J35nB326_p0495b19║此正老法兄今日應運再來也。弟昔于丙子間，不揣
J35nB326_p0495b20║獠民固陋也，曾隨例行腳，得禮二三尊宿，獨愧蹇驢
J35nB326_p0495b21║跛鱉，終乏致遠良才。今年漸衰，憊匿跡邊，望法兄領
J35nB326_p0495b22║袖法門，為龍天擁戴，不啻雲泥相去也。夏初，某禪人
J35nB326_p0495b23║回，辱手書大作，法錄先施，披讀間光徹南海，真現前
J35nB326_p0495b24║古佛，非言舌所能讚揚。至於別品佳儀，又何愛弟之
J35nB326_p0495b25║深？不知何以報璚耳？茲特著某來奉訊，動定萬安，為
J35nB326_p0495b26║法利生，不有疲勞耶？附有一香，遙供老祖支提，值因
J35nB326_p0495b27║時艱福薄，殊不成展于孝思，慚愧何如哉？何時謁祖
J35nB326_p0495b28║曹溪，俾弟得藉聆謦欬，并一敘天際孔懷，則喜山望
J35nB326_p0495b29║外也。外拙刻塵覽，微物引敬，臨楮無任神馳。
J35nB326_p0495b30║復黃文侯孝廉
J35nB326_p0495c01║某回，知居啟康勝，道意汪洋，殊為欣慰。來翰所談，甚
J35nB326_p0495c02║有理致，信向幽衷，具見札下。第學道之士，必先發勇
J35nB326_p0495c03║銳決烈之志，如輪刀上陣，立要勦除怨敵。不然，紛華
J35nB326_p0495c04║聖道，交戰胸中，則旋進旋退，率未有以證詣也。今居
J35nB326_p0495c05║士大有靈根，既知欲泥沉象，則須疾奮出離。若徒有
J35nB326_p0495c06║厭煩惱之縛，不急截斷根源，將恐染緣易就，道業難
J35nB326_p0495c07║成，二鼠催侵，四蛇競背，何以勝此也？居士既要自性
J35nB326_p0495c08║必明、生死必斷，則宜先空世見，穩踏腳跟，勿落宋儒
J35nB326_p0495c09║偏局迷窠，致善惡殃慶自生矛盾。竊佛法之玄微，回
J35nB326_p0495c10║為己說，以邀聲譽于時人，浪誹釋教，高築慢山，誘引
J35nB326_p0495c11║一類撮囊流輩，誤陷邪途，又何怪不墜泥犁而為龜
J35nB326_p0495c12║身業種乎？居士高明博達，於書無所不窺，但性理一
J35nB326_p0495c13║宗，非麤心浮意可能造極。倘不以貧道管見為非，可
J35nB326_p0495c14║與共談，則期放下家緣，至荒院一同徵詰，或如趙清
J35nB326_p0495c15║獻公有撞彩磕著時也。（二鼠，日、月也；四蛇，身之地、水、火、風四大也；泥犁，地獄也。）
J35nB326_p0495c16║復吳震飛兵憲
J35nB326_p0495c17║令弟持手札辱臨，深感存注道念，且悉動定清和，與
J35nB326_p0495c18║春光俱暢，孰不加額？所言劫運流行，群生遭劇，凡在
J35nB326_p0495c19║含齒，誰不痛懷？今居士有心有力，能不惜泥水，正是
J35nB326_p0495c20║菩薩利行方便之時，不獨道人為之欣躍，即佛天好
J35nB326_p0495c21║生成物之仁，亦已默祐之慈光矣。事出有名，緣自應
J35nB326_p0495c22║順，率此暫復，諸容另佈。
J35nB326_p0495c23║與尹瀾柱銓部
J35nB326_p0495c24║曩者過金繩禪院，叨承香饌，尟慧沙門不識何以報
J35nB326_p0495c25║德，惟深慚恧耳。及後同舟，復接名言為暢。談敘間，居
J35nB326_p0495c26║士謂西方只是此心，別無方所，時未及詳論。然西方
J35nB326_p0495c27║淨土，有事有理。言事，即從此娑婆世界西去，過十萬
J35nB326_p0495c28║億世界外，有世界名曰極樂，是阿彌陀佛應化之境，
J35nB326_p0495c29║廣大無邊。娑婆世界如牛毛頭一滴水之量，極樂世
J35nB326_p0495c30║界如四大海水之量。彼佛現在說法，觀音、勢至是彼
J35nB326_p0496a01║佛左右二大菩薩，馬鳴、龍樹諸大菩薩，及廬山、蓮社
J35nB326_p0496a02║諸賢，皆生彼處。昔善財童子五十三參，最後見普賢
J35nB326_p0496a03║菩薩，教發十大願王，往生極樂，親近彌陀。彼土無生
J35nB326_p0496a04║老病死及三惡道、寒熱諸苦，思衣衣來，思食食至，黃
J35nB326_p0496a05║金為地，七寶宮殿自然備足，故名極樂，亦名淨土。然
J35nB326_p0496a06║淨土有四：一、凡聖同居土，即九品往生四色蓮花，如
J35nB326_p0496a07║四大海水者。今人念佛，雖得往生彼土，猶是凡夫，未
J35nB326_p0496a08║證聖位，而與諸大菩薩共住，見化身彌陀，故名凡聖
J35nB326_p0496a09║同居土。二方便有餘土，謂聲聞緣覺，已斷三界見思
J35nB326_p0496a10║惑盡，得生彼土，尚餘無明之惑未盡，故名方便有餘
J35nB326_p0496a11║土。三實報莊嚴土，周圓無際，眾寶莊嚴，純是三賢十
J35nB326_p0496a12║聖等覺諸大菩薩所居，見盧舍那報身彌陀，故名實
J35nB326_p0496a13║報莊嚴土。四常寂光土，即理性土，無有相貌方所，是
J35nB326_p0496a14║妙覺果佛所證三德涅槃。法身所居者，能居即法身，
J35nB326_p0496a15║所居即土。三德者，法身、解脫、般若。常即法身，寂即解
J35nB326_p0496a16║脫，光即般若，是為三德。惟佛與佛，乃能知之。言理▆
J35nB326_p0496a17║此心本來清淨，無諸妄想塵勞煩惱，自心即淨土，自
J35nB326_p0496a18║性即彌陀。若卻事談理，則九品無分。苟執事迷理，淨
J35nB326_p0496a19║念心純，猶生下品。故匹夫匹婦，鸚鵡鴝鵒，皆得往生。
J35nB326_p0496a20║若事理雙修，即生上品。故《維摩經》云：「欲得淨土，當淨
J35nB326_p0496a21║其心。隨其心淨，則佛土淨。」茲冀居士，事理一貫，行解
J35nB326_p0496a22║圓修，與馬鳴、龍樹、蓮社諸賢，同遊極樂，親睹彌陀，是
J35nB326_p0496a23║衲之所深願也。
J35nB326_p0496a24║復番禺增城眾居士
J35nB326_p0496a25║諸佛御世，秪為欲撈盡大地群生；列祖出興，不過要
J35nB326_p0496a26║打殺普天下命根。即如洞山老祖密施金針，剔開靈
J35nB326_p0496a27║利漢子頂門法眼，以至先瀛山亦別無伎倆，只是隨
J35nB326_p0496a28║例向人天眾前撒添沙土。貧道則愧德無可賢、齒徒
J35nB326_p0496a29║虛長，濫承推愛，誠非所安。惟羨眾居士具大根器、勇
J35nB326_p0496a30║猛丈夫，正宜不除妄、不求真，曜起金剛王正眼當前
J35nB326_p0496b01║一覷，直得凡聖平沈、獨露堂堂，恁麼時方好來問：畢
J35nB326_p0496b02║竟喚作阿誰？今欲為公道破，恰值口門塞卻。（來云：曾睹水影，
J35nB326_p0496b03║是渠是我？畢竟實是阿誰？）
J35nB326_p0496b04║復秦汧甫居士
J35nB326_p0496b05║不晤多載，無緣促膝。舊歲旅中暫遇，未盡懷抱為歉。
J35nB326_p0496b06║茲接來札，不勝欣慰。來云：連遭蹇厄，斯是定數。愛別
J35nB326_p0496b07║離苦，世難免之。故佛教人早修，以超八苦。尊目復明，
J35nB326_p0496b08║非信心所致，不能有此。又云：百累關心，焦勞倍甚。何
J35nB326_p0496b09║不觀龐居士，推金落海，賣篱度日，夫婦男女共修，故
J35nB326_p0496b10║得去來自由。（既無）愛別離苦，況有百累焦勞乎。來云：依
J35nB326_p0496b11║經應無所住，而生其心。研求無住已難，生心尤難。然
J35nB326_p0496b12║此非再來人，觸著磕著，終難下手。又言：世事累人，不
J35nB326_p0496b13║得常時靜坐。何不於四威儀中，聞聲見色，舉動言談，
J35nB326_p0496b14║迎賓接客，穿衣飲食時，是箇甚麼。他毫不違我念，而
J35nB326_p0496b15║我不識他，當急覷捕。若心不放捨，必有箇下落處。古
J35nB326_p0496b16║云：「佛法無多子，久長難得人。但辦肯心，決不相賺。」若
J35nB326_p0496b17║知下落，方來面決。復不妨早夜於阿彌陀佛前，稱名
J35nB326_p0496b18║禮拜發願。一者至誠念佛一聲，滅除八萬四千生死
J35nB326_p0496b19║之罪。二者縱得開悟，猶有無量劫來習氣種子未除。
J35nB326_p0496b20║親近彌陀，淘汰宿習，得階聖位。龍樹是初地菩薩，尚
J35nB326_p0496b21║往生極樂，況其未悟者。所謂有禪有淨土，猶如戴角
J35nB326_p0496b22║虎是也。此復。
J35nB326_p0496b23║
J35nB326_p0496b24║
J35nB326_p0496b25║
J35nB326_p0496b26║
J35nB326_p0496b27║
J35nB326_p0496b28║
J35nB326_p0496b29║
J35nB326_p0496b30║
J35nB326_p0496c01║
J35nB326_p0496c02║
J35nB326_p0496c03║
J35nB326_p0496c04║
J35nB326_p0496c05║
J35nB326_p0496c06║
J35nB326_p0496c07║
J35nB326_p0496c08║
J35nB326_p0496c09║
J35nB326_p0496c10║
J35nB326_p0496c11║鼎湖山木人居在犙禪師剩稿卷三
J35nB326_p0496c12║音釋
J35nB326_p0496c13║昕曛（上音欣，日出時。下音熏，日入時。）駘（音臺，駑駘下乘也。）八風（一、利，二、衰，三、毀，四、譽，五、稱，
J35nB326_p0496c14║六、譏，七、苦，八、樂。謂此八法，人所愛憎，而扇動人心，故名為風。）毘尼（此云律。）咳詆（上音孩，笑
J35nB326_p0496c15║也。下音邸，訶也。）搦（音諾，按也。）祗林（祗陀太子所施之林，即給孤長者之園。）陀羅（母陀羅，即
J35nB326_p0496c16║菩薩拯接眾生之慈柔臂也。）忭（音便，喜樂貌。）璚（同瓊，音煢。）龜身（是庾信故事，載《六道集》第
J35nB326_p0496c17║五卷趙文信篇。）趙清獻公（宋神宗時，與天缽重元禪師為方外友，而咨決心法。一日，聞雷有省，
J35nB326_p0496c18║即說偈曰：「退食公堂自憑几，不動不搖心似水。霹靂一聲透頂門，驚起從前自家底。舉頭蒼蒼喜復喜，剎
J35nB326_p0496c19║剎塵塵無不是。中下之人不得聞，妙用神通而已矣。」）鴝鵒（上音渠，下音育，八哥鳥也。）苴（音疽，苴菜。）
J35nB326_p0496c20║支提（即塔。）那伽（此云龍。）
J35nB326_p0496c21║
J35nB326_p0496c22║
J35nB326_p0496c23║見思惑者（謂三界見惑為一住，三界思惑分為三住，根本無明為一住，共成五住地惑也。方便
J35nB326_p0496c24║土者，謂二乘人修方便道，斷見思惑所居之土也。實報土者，稱實感報故也。謂菩薩斷惑▆有未盡者，居
J35nB326_p0496c25║此土也。）
J35nB326_p0496c26║　　　（弟子一享等捐資敬刻
J35nB326_p0496c27║　　剩稿第三卷。身心離障，福慧日增，臨命終
J35nB326_p0496c28║　　　時，
J35nB326_p0496c29║　　無量壽佛親垂接引。
J35nB326_p0496c30║　　　康熙癸亥仲冬吉旦識。）