J35nB326_p0497a01║鼎湖山木人居在犙禪師剩稿卷四
J35nB326_p0497a02║侍者傳調錄
J35nB326_p0497a03║○偈頌
J35nB326_p0497a04║庚戌元旦別慧弓首座號石箭
J35nB326_p0497a05║一弓纔秉，須彌殞質。毒箭仰施，虛空失色。聞者膽喪，
J35nB326_p0497a06║擬即敗闕。唯有瞎驢，不避斯的。
J35nB326_p0497a07║辛亥夏日別犢蹤溈侍者，字薦犎
J35nB326_p0497a08║溈山犢，一物兩名誰敢酬？饑惟食，渴趣流，牽向溪邊
J35nB326_p0497a09║喜哮吼。一回放，一回收，臨溪兩兩眸對眸。芒繩斷，失
J35nB326_p0497a10║鼻頭，牧童交臂自綢繆。月到中天兩不立，體用全彰
J35nB326_p0497a11║一袋收。不了此中端的意，奚能薦得犎兒祐？
J35nB326_p0497a12║空石比丘（法名傳意）
J35nB326_p0497a13║祖師西來意，空中一片石。欲得識渠渠，切忌頭磕著。
J35nB326_p0497a14║片石侍者
J35nB326_p0497a15║南泉滿口道含糊，賺殺當年陸大夫，直下拈除得不
J35nB326_p0497a16║得，空中石佛跨蟾蜍。
J35nB326_p0497a17║解牧侍者（求書執杖視之字，復示之以偈）
J35nB326_p0497a18║堪笑南泉王老師，牛兒不牧溪東西，東西言犯王水
J35nB326_p0497a19║草，隨分納些滿路遺。執杖視之世尊語，老人親切為
J35nB326_p0497a20║你舉，不知纔擬執視間，牛兒打失無處所。汝今解牧
J35nB326_p0497a21║真箇解，解者為誰牧者何？當下若能端的去，白牛迥
J35nB326_p0497a22║迥露前坡。
J35nB326_p0497a23║馬玉文，法名法雲，更字別山
J35nB326_p0497a24║咦！者箇馬郎子真是偷心不死，既與法名，又要更字，
J35nB326_p0497a25║好不知足、貪不知恥，大似今人求買拂子。噫！非非非，
J35nB326_p0497a26║畢竟何是？果不知足、貪不知止，恰如後覺祈先覺記。
J35nB326_p0497a27║噫！非非非，畢竟何是？本自現成，奚用粉脂？故諸大士
J35nB326_p0497a28║不欲聞記。噫！雖然如是，曲為今時世諦流布名言，豈
J35nB326_p0497a29║離是不獲已因而書之？免使錯認驢駑，喚作驊騮駒
J35nB326_p0497a30║子。
J35nB326_p0497b01║宋斐然元戎回朝索記
J35nB326_p0497b02║倚天長劍也大奇，明仙授與不須疑。金雞啼破青牛
J35nB326_p0497b03║夢，北斗南看正是渠。（其酉年奉旨出嶺至江右，復奉旨丑年回粵。）
J35nB326_p0497b04║壽陳汝德居士
J35nB326_p0497b05║問君舉踵自何來，不種菱花愛種梅。香風入座雙眉
J35nB326_p0497b06║展，惹得虛空笑滿腮。
J35nB326_p0497b07║壽何隆將文學七十一
J35nB326_p0497b08║知君曾見鐵花開，何年移向此中栽。石女時溉猶未
J35nB326_p0497b09║已，鴈歸北去燕南來。
J35nB326_p0497b10║壽李淨業居士
J35nB326_p0497b11║鐵榦凌霄白玉堆，從來無影向空培。若問何年親手
J35nB326_p0497b12║植，泥牛入海漫追回。
J35nB326_p0497b13║贈空渠禪人往海南住靜
J35nB326_p0497b14║大隱沒蹤跡，韜光失卻眉。石女臨夜鏡，相看不識渠。
J35nB326_p0497b15║贈林直衢居士
J35nB326_p0497b16║流水傍溪直，高低亦隨衢。隨流認得性，兩腳任卷舒。
J35nB326_p0497b17║壽承乘長老六十一（初受和尚菩薩大戒）
J35nB326_p0497b18║六十餘年事若何？居俗日鮮為僧多，天命既知非分
J35nB326_p0497b19║外，牛尾拾得唱哩囉。童顏鶴髮世希有，難學者點孝
J35nB326_p0497b20║慈和，他日聲名震四海，肯留半席老人麼？
J35nB326_p0497b21║贈覺溪王近事（法名開澤，道號滌渠）
J35nB326_p0497b22║聊將曹溪水，滌盡昔時非，忽從大夢覺，方知我是渠。
J35nB326_p0497b23║天堂并地獄，也無安身處，休忘火宅內，澤汝宿同機。
J35nB326_p0497b24║贈羅定文總戎
J35nB326_p0497b25║曾向靈峰受莂來，龍泉湧出嶺南臺，箕茭階前香拂
J35nB326_p0497b26║鼻，歸庭又覺百花開。
J35nB326_p0497b27║和尚七十一
J35nB326_p0497b28║杖底風生吳越遍，芒鞋又羨五臺巔，率爾不從心所
J35nB326_p0497b29║欲，依然身臥鼎湖邊。昨夜芙蕖芳拂鼻，今朝日午月
J35nB326_p0497b30║初圓，勞君為祝清涼壽，我為君祝老彭年。（師年七▆，往南浙禮
J35nB326_p0497c01║供舍利塔，欲上北五臺山禮文殊菩薩，自寧波回至蘇州，聞嶺南波濤之作，遂還粵，故不果行也。）
J35nB326_p0497c02║壽劉中雷司李八十一頌（自號石洞老人）
J35nB326_p0497c03║曠哉無上道，非智莫能周，唯有過量人，澄潭徹底透。
J35nB326_p0497c04║經歷微塵剎，侍多千眾祐，建諸總持門，深入那伽寶。
J35nB326_p0497c05║名高臘復長，慧深德倍茂，蟠桃經幾摘，泥牛漫記秋。
J35nB326_p0497c06║弗耕金粟壟，貪遊妙喜州，錯腳踏毘耶，共議不二酬。
J35nB326_p0497c07║眾口既喃喃，忍噎難咳嗽，跳入石洞中，掀翻他窠臼。
J35nB326_p0497c08║撞破娘生面，寒光爍斗牛，秪因婆心切，白雪來堆頭。
J35nB326_p0497c09║或為童子戲，時作種蓮叟，蓮花輝四艷，品階逾重九。
J35nB326_p0497c10║惹得東西里，稱賀無量壽，我以海墨志，忘卻第一籌。
J35nB326_p0497c11║（眾祐是世尊舊稱。毘耶城是維摩居處，前身是金粟如來，後為東方妙喜世界不動佛之菩薩。那伽是大
J35nB326_p0497c12║禪定也。）
J35nB326_p0497c13║己亥元旦舉筆頌
J35nB326_p0497c14║新雨籠元日，春色滿山疇，田夫陳播植，行者須上求。
J35nB326_p0497c15║修行無別法，秪要曉綢繆，隨執一句子，百千一齊收。
J35nB326_p0497c16║久修不通達，總由情未休，了卻心意識，前塵本自浮。
J35nB326_p0497c17║說甚根與塵？三祗劫歷修，聖諦尚不為，何言階級周？
J35nB326_p0497c18║天下本太平，縱橫任自攸，一見雲門老，奚更問趙州？
J35nB326_p0497c19║橫身歌白雪，側掌泛壺舟，問我意何似？西江水長流。
J35nB326_p0497c20║○詩贊
J35nB326_p0497c21║遊新州龍山國恩寺，恭謁　大鑒祖師，喜賦（二首）
J35nB326_p0497c22║道無南北與中原，五葉同歸此一根，初祖骨皮分付
J35nB326_p0497c23║盡，大師衣缽且留存。峰頭環伏真天畫，寺額金標是
J35nB326_p0497c24║國恩，擬把妙心求印可，目瞻香篆已忘言。
J35nB326_p0497c25║用憨山大師韻（萬曆間，大師親筆書國恩寺壁，至今康熙猶存）
J35nB326_p0497c26║本來無物豈沾塵，千載同欽見地真。道在寧妨磚累
J35nB326_p0497c27║塔，性空留得肉生身。當時呈偈非關字，今日拈香是
J35nB326_p0497c28║舊人。正欲弘傳師法意，可容錫井鑒前因。
J35nB326_p0497c29║贈黎居士
J35nB326_p0497c30║（和尚于己亥前，聞黎子有出塵之念，因以書勉之。時黎子以親緣未了，未遂拂衣。荏苒因循，又覺十
J35nB326_p0498a01║餘年往矣。黎子之心，猶不退也。今庚子冬日，欣然持和尚舊書來謁。和尚嚮其真誠，占此贈之。）
J35nB326_p0498a02║夢裏相逢十餘年，今朝覿面豈曾嫌？此回莫更南柯
J35nB326_p0498a03║去，好向湖峰學米禪。
J35nB326_p0498a04║李長華總戎承　平南王命，至山炷香賦贈
J35nB326_p0498a05║詩書名將孰云無，獨愛將軍仁且都。弱冠登壇人共
J35nB326_p0498a06║仰，親承王命謁浮圖。
J35nB326_p0498a07║壽李慧菴居士六十一
J35nB326_p0498a08║翻卻龐公省事禪，笑將婚嫁作閒緣。老來自得安心
J35nB326_p0498a09║法，萬不干懷一等仙。
J35nB326_p0498a10║贈斐然宋元戎（法名開嶽，號德峰）
J35nB326_p0498a11║特達英雄漢，揮戈不昧禪，金風吹勁草，識取未生前。
J35nB326_p0498a12║壽陳公孺山主（法名開諶，道號玉蕖）
J35nB326_p0498a13║羨君宿植信根深，世上豪華不著襟。花藥頻添冬日
J35nB326_p0498a14║務，經禪偏長晚年心。園蔬預遣供僧饌，租鈔先除髹
J35nB326_p0498a15║佛金。無限風情兼月話，不妨居近覺皇林。（瑞塔寺後即其宅。）
J35nB326_p0498a16║壽新興李邑侯乃翁卓然居士
J35nB326_p0498a17║羨君曾踵昔賢來，自種高槐作棟材。近結耆英為九
J35nB326_p0498a18║老，香風披拂壽眉開。
J35nB326_p0498a19║贈王榮我高要邑侯
J35nB326_p0498a20║仙令翩翩蒞瘴鄉，犬無吠野雉馴桑。政閒時理修因
J35nB326_p0498a21║事，重把祿金布法堂。
J35nB326_p0498a22║又
J35nB326_p0498a23║難兄琴鶴化蠻城，難弟金吾侍禁庭，可待功成作相
J35nB326_p0498a24║後，肩將瓢笠事空生。（弟是御前總戎。）
J35nB326_p0498a25║贈亨扶蔡居士
J35nB326_p0498a26║七寶財豐長者家，上根單設白牛車，如今法法成三
J35nB326_p0498a27║昧，匝地清風笑未涯。
J35nB326_p0498a28║壽實峰鄧居士（法名開權）
J35nB326_p0498a29║憶昔威音劫共遊，今來又復聚閻浮。宿緣豈上三生
J35nB326_p0498a30║結，針芥非惟一旦投。我趣非家慚懶拙，君因入世羨
J35nB326_p0498b01║風流。六旬才德已兼勝，三代檀那孰與儔。鄰里沾濡
J35nB326_p0498b02║聲載道，兒孫卓犖氣吞牛。榮華花報何關意，淨土莊
J35nB326_p0498b03║嚴是取繆。笑我叨為辛亥長，輸君幾種福緣周。色身
J35nB326_p0498b04║聊把岡陵祝，慧命難將海墨籌。
J35nB326_p0498b05║次韻酬顒若梁隱士（居鳳城）
J35nB326_p0498b06║鳳凰儔隱鳳城旁，笑視昏鴉嚇鼠忙；老氏擯知為魏
J35nB326_p0498b07║塞，曾翁守約始成長。目前好景皆陽炎，世上浮萍只
J35nB326_p0498b08║電光；若論無生斯可貴，昔賢曾是嚮西方。（昔賢是指十八蓮社。）
J35nB326_p0498b09║復印東陳居士
J35nB326_p0498b10║煙鎖茅堂靜，緣閒白日長。空懷陶隱士，遙隔淡雲鄉。
J35nB326_p0498b11║酬青原藥地和尚
J35nB326_p0498b12║昔年隨腳轉，曾步千金臺。何處大山佛，飛光直到來。
J35nB326_p0498b13║寄懷陸義山中翰
J35nB326_p0498b14║先生生便心明了，自說前身是德雲。山院可能今又
J35nB326_p0498b15║到，木樨香甚不遮聞。
J35nB326_p0498b16║和尚六旬作
J35nB326_p0498b17║古今十世圓當念，六十年前此日生，已豁空花不捏
J35nB326_p0498b18║目，從教水牯強呼名。無星秤漸酬機懶，折腳鐺存逸
J35nB326_p0498b19║老情，便欲移茅更深入，聖凡欣厭一時冥。
J35nB326_p0498b20║壽柱庭鄧居士（與和尚同庚）
J35nB326_p0498b21║我生仲夏末，君誕季秋前。知有宿緣在，同為辛亥年。
J35nB326_p0498b22║羨君德方勝，愧我道何全。檀信誇三代，桂芳喜二賢。
J35nB326_p0498b23║善功既廣積，嘉慶自長綿。不慕神仙藥，惟欣佛土蓮。
J35nB326_p0498b24║佛稱無量壽，君亦壽無邊。
J35nB326_p0498b25║壽崇梵闍黎六十一（曾在柄和尚、羅峰和尚本師處作闍黎）
J35nB326_p0498b26║禪鋒淨論不諍贏，嶺海爭知高座名？臘長心閒無事
J35nB326_p0498b27║事，摩尼百八手常擎。
J35nB326_p0498b28║次韻酬瑞卜何居士
J35nB326_p0498b29║入社人稱羨姓宗，竹林幾度慰過逢。究來知識道仍
J35nB326_p0498b30║隔，黜去聰明理始鎔。庭柏砌花呈祖意，天雲瓶水豁
J35nB326_p0498c01║迷封。無懷在在饒真適，何事鱸蓴漫憶淞。
J35nB326_p0498c02║次韻酬壽昌觀濤和尚
J35nB326_p0498c03║鐵船高泛千峰頂，不犯清波誰巧並？窣堵紅詹人再
J35nB326_p0498c04║來，家風近喜君重整。祖庭雄踞吼如雷，外道天魔盡
J35nB326_p0498c05║破摧，峻絕信知非雪嶺，那能產此棟梁材？逸足神駒
J35nB326_p0498c06║追電駕，蒼蠅徒戀焉容借？知音獨許深心人，欲露全
J35nB326_p0498c07║明窺半夜。節拍聊將大眾憑，赤窮隻手舞何能？凝眸
J35nB326_p0498c08║遙睇皋亭上，圍匝黃雲一萬層。
J35nB326_p0498c09║壽麗初簡居士六十一
J35nB326_p0498c10║慧植多生信入深，福田逢處滿鋪金。道高耳順勤精
J35nB326_p0498c11║進，欲誘兒孫證佛心。
J35nB326_p0498c12║和尚七十一
J35nB326_p0498c13║逸老孤峰計已施，萬年松自長虯枝，泥牛千古誰人
J35nB326_p0498c14║覓？木橛一椿任我癡。午夜天空聞謦欬，有時機叩只
J35nB326_p0498c15║揚眉，獨憐七十余生晚，堪笑雲門棒下遲。
J35nB326_p0498c16║山居雜詠（十首）
J35nB326_p0498c17║一根歸攝六根收，我也無心境亦休。昨夜西風驚鐵
J35nB326_p0498c18║馬，今朝瞥地駕泥牛。溪中歷歷分長角，月下明明露
J35nB326_p0498c19║白頭。世諦榮枯閒自若，常隨萬物度春秋。
J35nB326_p0498c20║病容消瘦興偏多，閒月清風共琢磨。山靜瓦爐香縷
J35nB326_p0498c21║盡，一聲謦欬意如何。
J35nB326_p0498c22║虛谷松深野思微，蓽門苔長客來稀。等閒獨自溪頭
J35nB326_p0498c23║晚，坐斷晴雲幾片飛。
J35nB326_p0498c24║梅樹根深都已老，重披蘚荔禦冰侵。有僧花下癡獃
J35nB326_p0498c25║坐，欲得薰開太古心。
J35nB326_p0498c26║數朵梅花先日放，薰聞不及作香知。憐渠七十詩僧
J35nB326_p0498c27║者，鼻識應慚落鈍遲。
J35nB326_p0498c28║雲鎖千峰寂，溪空一鳥啼。欲描此中意，懼失老僧眉。
J35nB326_p0498c29║坐看溪雲散，山花意欲飛。無人來語話，長嘯付清機。
J35nB326_p0498c30║曾到東山寺，沿溪折野梅。逢僧三五輩，笑坐白雲堆。
J35nB326_p0499a01║坐看山花笑，臨溪戲游魚。忽睹娘生面，吾今不是渠。
J35nB326_p0499a02║桃花幾欲放，野色映山新。攜得無心輩，分裁門外春。
J35nB326_p0499a03║山居
J35nB326_p0499a04║佛祖真宗絕掩藏，溪聲不斷為宣揚，叢蘭抽蕊點山
J35nB326_p0499a05║徑，疊嶂排雲護草堂。鄰老病虛頻夜惺，行童癡重慣
J35nB326_p0499a06║時忘，人來欲借無縫塔，為道好皮莫剜瘡。
J35nB326_p0499a07║素雲晴鎖萬峰秋，丹嶂危居一比丘。活得百年只是
J35nB326_p0499a08║氣，悟無少法不如漚。鷃鵬休互嗤高下，椿菌何須論
J35nB326_p0499a09║短修。教意宗乘莫我識，砂鍋蔬熟笑無油。
J35nB326_p0499a10║鳥韻花香春自鬧，窗閒林寂道如宜，一條楖栗逢溪
J35nB326_p0499a11║度，半卷楞嚴倚樹披。高下隨平田有在，玄黃忽略馬
J35nB326_p0499a12║何為？菩提妙法非空色，緣念未忘被物羇。
J35nB326_p0499a13║數擬出山訪故人，松門觀鶴每逡巡。自閒白社荷衣
J35nB326_p0499a14║老，不是黃農木食民。秋夜小亭懷蜆子，西風磐石夢
J35nB326_p0499a15║驢脣。真成獨往空千古，一抹溪光姓字淪。
J35nB326_p0499a16║太虛終本無明晦，萬象都來一鏡空。松塢晝清人倚
J35nB326_p0499a17║樹，岩臺秋好月和風。總休計彼居迷悟，不必從予較
J35nB326_p0499a18║達窮。聽徹溪聲千疊響，只今道與泰峰崇。
J35nB326_p0499a19║傍崖築屋遠𡾓城，滿甕蓮花物外情。漁父莫知幽澗
J35nB326_p0499a20║趣，樵童安辨隱人名。輕霜草樹芳桐老，暴雨松坡紫
J35nB326_p0499a21║菌生。一笑古今成夢事，幾回禪起獨經行。
J35nB326_p0499a22║峭絕青山匝萬重，中無一物可消容。養來病雉應知
J35nB326_p0499a23║法，放去閒雲好自縱。猿向斷崖巔樹挂，蠆尋枯壁孔
J35nB326_p0499a24║泥封。隔林舊有育王寺，隱隱猶聞清夜鐘。
J35nB326_p0499a25║千章古木繞茅齋，曝暖閑麋臥土階。盤藕遲花都可
J35nB326_p0499a26║意，山蕉充紙亦舒懷。雲橫斷壁人何遠，月照斜峰境
J35nB326_p0499a27║愈佳。端合無渠知住處，真強哉矯把名埋。
J35nB326_p0499a28║光陰迅速事如何，及健提撕休更蹉，拙斧攜將山去
J35nB326_p0499a29║住，碌磚堅作鏡來磨。冰鎏蘚石添蘭氣，霧鎖蒼岩長
J35nB326_p0499a30║桂柯，任爾物情趨勢利，寂寥長對古彌陀。
J35nB326_p0499b01║事得無心理自圓，松聲艸色現成禪，石頭何意硬成
J35nB326_p0499b02║佛？鰲足空聞直拄天。月被雲遮光不下，水因槎礙澀
J35nB326_p0499b03║難前，一時塵剎俱空去，誰辨中間與二邊？
J35nB326_p0499b04║世途巇險欲何之，草菴歸去青山陲。百念盡凋持貝
J35nB326_p0499b05║葉，一身輕健飯靈芝。石窗散誕忘乎我，盧谷迢遙訪
J35nB326_p0499b06║者誰。咫尺華胥遊未遂，暫沽明月暢佳思。
J35nB326_p0499b07║天地未應同我闊，何妨山裡石岩岩。懶隨雲水出人
J35nB326_p0499b08║世，樂愛煙蘿住草菴。撼木風生饑虎怒，釀花酒熟老
J35nB326_p0499b09║猴酣。閑閑較歷娑婆國，無似枯禪百不諳。
J35nB326_p0499b10║世上人誰識渾金，聊攜缾錫入荒岑。拓來瘦地三餘
J35nB326_p0499b11║畝，苫得虛齋兩半尋。壅有疑情勞面壁，苦無閑步訪
J35nB326_p0499b12║山陰。悟迷由汝無多事，獨自盤桓朗夕吟。
J35nB326_p0499b13║寂寂寥寥似可依，坦然尚覺去時非。碧光匝嶺客塵
J35nB326_p0499b14║斷，翠色盈軒道意微。風怒晚林摧敝葉，月憐秋冷為
J35nB326_p0499b15║長暉。坐來竹露成珠顆，猶自聽泉未掩扉。
J35nB326_p0499b16║毀譽不干欣厭盡，塵緣終省到茅齋。嚼苗辨藥神農
J35nB326_p0499b17║暢，臨水觀經意自佳。暖谷護花雲裊裊，疏林飫果鳥
J35nB326_p0499b18║喈喈。滄桑任變寰中事，一榻高眠萬慮埋。
J35nB326_p0499b19║半兼禪律半耕樵，自昔攜笻不限橋，活句每從苦究
J35nB326_p0499b20║得，光陰多為懶磨消。白翻遠岫銜花去，黑起深潭怒
J35nB326_p0499b21║雨飄，故我住山忘籠辱，一龕高臥傲神堯。
J35nB326_p0499b22║秪許閒雲伴拂衣，逍遙物外與誰歸？落花滿澗思樵
J35nB326_p0499b23║藥，寒日半山歌采薇。入戶青猿依磬定，出林黃鳥破
J35nB326_p0499b24║煙飛。人間世事多如幻，六代繁華今已非。
J35nB326_p0499b25║百年底事竟何如，一入青山五十餘。眼惺不生蝴蝶
J35nB326_p0499b26║夢，心空寧受青牛書。月沉曲彔猶蒙衲，春盡幽園方
J35nB326_p0499b27║罷鋤。賴有白雲攔谷口，是非不得到吾廬。
J35nB326_p0499b28║竹深茅屋靜蒲團，竹杖時閒出遠觀。翻把山中無少
J35nB326_p0499b29║慮，焉知世上幾多難。風輕絕谷聞蘭臭，鳥盡豐枝厭
J35nB326_p0499b30║桔酸。空劫以前何必問，日斜敲磬思漫漫。
J35nB326_p0499c01║毘盧遮那佛贊
J35nB326_p0499c02║如來以大悲願力，入如幻三昧，攝化群生，所以有降
J35nB326_p0499c03║生成道，說法涅槃之相。而凡夫不了大權示現，悉起
J35nB326_p0499c04║斷常生滅之見。惟有沒量大人，證文殊智，蹈普賢行，
J35nB326_p0499c05║遊華藏海，見毘盧遮那如來，身心不動，於一毛孔中，
J35nB326_p0499c06║坐十方界，轉大法輪，教化無量有情，未嘗休息。噫！休
J35nB326_p0499c07║息與不休息且置，如何是毘盧遮那如來聻？咄！好著
J35nB326_p0499c08║頂門眼。
J35nB326_p0499c09║月智如來贊
J35nB326_p0499c10║華嚴藏海中明鏡世界月智如來，晝夜恒說法音，十
J35nB326_p0499c11║方四眾悉現其身，往集聽受，因為之贊曰：
J35nB326_p0499c12║當臺明鏡絕遮攔，螟睫彌盧莫自瞞，欲識廣長無間
J35nB326_p0499c13║歇，溪聲依舊水潺潺。
J35nB326_p0499c14║阿彌陀佛贊
J35nB326_p0499c15║肉髻浮千嶺，紺目徹四瀛，六八深弘願，九品悉歸源。
J35nB326_p0499c16║坐寶蓮華上，光明遍界清，有願咸拯攝，無生不出▆。
J35nB326_p0499c17║欲得躋彼岸，觀想及持名，心裏無他物，彌陀胸中現。
J35nB326_p0499c18║無量壽佛贊（即阿彌陀佛）
J35nB326_p0499c19║十方諸善逝，福智皆平等。惟有度生慈，彌陀佛稱最。
J35nB326_p0499c20║六八深願王，普攝群生界。施列九品蓮，隨根各蒙濟。
J35nB326_p0499c21║威德相嚴嚴，巍巍出心量。今此墨圖形，聊爾存瞻仰。
J35nB326_p0499c22║咦！即相非相二俱非，春風先入梅花國。
J35nB326_p0499c23║西方三聖贊
J35nB326_p0499c24║十方諸如來，同出廣長舌。窮劫贊彌陀，演之莫能及。
J35nB326_p0499c25║有情歸向者，遠離四山逼。纔爾一稱名，妄念從此釋。
J35nB326_p0499c26║欲趣八德池，須識第二月。淨念之樂邦，返聞歸常寂。
J35nB326_p0499c27║心境若長空，彌陀當面立。（淨念即勢至，返聞即觀音。）
J35nB326_p0499c28║廣博樓閣三聖圖贊（一心近事請）
J35nB326_p0499c29║手羅千眼，法界露布。寶閣凌空，象王迴顧。師子嚬呻，
J35nB326_p0499c30║虛空骨腐。月前薦取，波澄月皓。一色一香，無非中道。
J35nB326_p0500a01║舉掌低頭，家鄉已到。千生不逢，萬劫難遭。一心供養，
J35nB326_p0500a02║叵思妙報。（圖中畫千手千眼大悲，右文殊，左普賢，上廣博樓閣。）
J35nB326_p0500a03║靈山圖贊
J35nB326_p0500a04║山名耆闍崛，非文亦非質，秀出眾寶峰，言辭匪可述。
J35nB326_p0500a05║十方薄伽梵，時亦共遊適，是故釋迦尊，說法曾未畢。
J35nB326_p0500a06║劫火燒海時，毘嵐風相擊，此山常安隱，凡愚詎能識？
J35nB326_p0500a07║唯有末量人，天台親證得，五百無事僧，授決猶未息。
J35nB326_p0500a08║我今稽首禮，長接如來膝。（梵語耆闍崛，華言靈鷲山，山頂西垂似鷲頭也。昔釋
J35nB326_p0500a09║迦如來與五百羅漢授成佛記，天台智者大師誦法華經，忽見如來為五百阿羅漢授記猶未息，故今▆
J35nB326_p0500a10║寫五百羅漢。薄伽梵乃如來眾德之稱。）
J35nB326_p0500a11║觀音大士贊
J35nB326_p0500a12║巍哉觀自在，古佛正法明。威披弘誓鎧，不空絹索長。
J35nB326_p0500a13║四八應如幻，九界沐悲光。佛容浮寶髻，法雨灑塵方。
J35nB326_p0500a14║圓協如來慈，遍處火宅涼。由昔了聞性，於今應如響。
J35nB326_p0500a15║無緣咸拯接，況禮及稱揚。摩尼隨所現，功歸無畏鄉。
J35nB326_p0500a16║觀音菩薩擎蓮花贊
J35nB326_p0500a17║手擎紅蓮，面輝慈芳。心似寒潭，澤及萬方。本既非男，
J35nB326_p0500a18║奚得女裝。一極悲心，四八形彰。不離本際，月印千江。
J35nB326_p0500a19║心境交徹，未易思量。喚驢喚馬，一任安將。乃佛乃祖，
J35nB326_p0500a20║亦恣敬仰。咄！還有識觀音菩薩者麼？驢嘴未張金臂
J35nB326_p0500a21║現，泥牛入海浪翻天。
J35nB326_p0500a22║千手眼大士贊（謝慕真請）
J35nB326_p0500a23║大悲觀音，千手一心。無緣慈運，護照群萌。一雨普滋，
J35nB326_p0500a24║受益隨根。稱名禮拜，猶響應聲。當處返聞，獨露全身。
J35nB326_p0500a25║入流亡所，即見法明。謝子奉供，斯為慕真。
J35nB326_p0500a26║準提菩薩贊
J35nB326_p0500a27║法身非相非無相，毘盧頂上炳圓明。體用妙融彰二
J35nB326_p0500a28║九，特顯如來不共乘。照護群情猶響應，所求悉地隨
J35nB326_p0500a29║心成。俱胝沒馱由此證，稽首步步踏前程。（俱胝，萬億也。沒馱，即
J35nB326_p0500a30║佛也。十八臂，表佛十八不共法也。）
J35nB326_p0500b01║十六羅漢贊
J35nB326_p0500b02║十六大羅漢，受佛親遺囑。至今未泥洹，為世作良福。
J35nB326_p0500b03║各領諸徒眾，分住洲山谷。外現諸神變，內心無三毒。
J35nB326_p0500b04║面貌雖不同，鼻孔皆無肉。欲得識渠渠，急著眼睛▆。
J35nB326_p0500b05║豁爾解翻身，二八元來一十六。（十六阿羅漢，今現在世間，各領眾徒，或數
J35nB326_p0500b06║百，或千條，住諸山諸洲，護持佛法，為施主作福田。若人齋僧，即變作凡僧來應。世謂十八，大謬也。泥洹，亦
J35nB326_p0500b07║云涅槃，此云圓寂。德無不備曰圓，障無不盡日寂。）
J35nB326_p0500b08║達磨祖師贊
J35nB326_p0500b09║此老度生心急，反招藥毒面黑。梁皇不契無聖，折蘆
J35nB326_p0500b10║少林面壁。躲身熊耳峰頭，敗闕蔥嶺沙磧。咦！還有識
J35nB326_p0500b11║得達磨者麼？惡。
J35nB326_p0500b12║布袋和尚影贊
J35nB326_p0500b13║眼掣流星，口懸半月。晏坐街頭，橫舒木橛。逢人即乞，
J35nB326_p0500b14║無言可說。淨穢皆收，一袋囊卻。八苦交煎，安閒自若。
J35nB326_p0500b15║撞頭磕額，人莫之識。臨終自露，一場敗闕。何故如此？
J35nB326_p0500b16║只為當初願力牽，今朝特地婆心熱。（像持布袋，橫按拄杖地坐，有八
J35nB326_p0500b17║孩子，拔杖奪履，抯耳摩奶，入袋取物，種種戲之，以表八苦。）
J35nB326_p0500b18║和尚影自贊（王莫愚居士請）
J35nB326_p0500b19║此老無道可尊，無德可稱。形如枯木，心似寒冰。五十
J35nB326_p0500b20║餘年，依村傍山。佛也不念，禪也不參。問其終日何為，
J35nB326_p0500b21║未能學箇閒閒。
J35nB326_p0500b22║又（田居士請）
J35nB326_p0500b23║像在此，僧在何，休言一箇兩箇。若問其中意旨如何，
J35nB326_p0500b24║不妨為你說破。懷州牛喫禾，益州馬腹皤。
J35nB326_p0500b25║又（濯足影贊錫缽在旁）
J35nB326_p0500b26║生在威音窟裏，死被蝦蟆吞卻。目前不識伎倆，只曉
J35nB326_p0500b27║傍溪洗腳。乞得半缽破盂飯，歸來分作三口嚼。有問
J35nB326_p0500b28║西來意旨如何，仰面呼天苦殺苦殺。
J35nB326_p0500b29║又（戴居士請）
J35nB326_p0500b30║此老無長處，便宜一世懶。書詩無渠分，筆硯不相關。
J35nB326_p0500c01║參禪眉先攢，看經黑漫漫。欲要持淨戒，舉心即便犯。
J35nB326_p0500c02║如何度歲月？朝晨三盅稀粥水，午來兩碗老米飯。
J35nB326_p0500c03║又（本山大眾請）
J35nB326_p0500c04║者漢。不入羲皇室，那識老婆家？初耕湖頂地，鋤頭反
J35nB326_p0500c05║手把。愛春盧能米，渴種趙州茶。狂心猶未歇，撞破嶺
J35nB326_p0500c06║外霞。僵臥瀛山巔，天童驀腳䟕。翻身入缾窯，卻噉雲
J35nB326_p0500c07║門鮓。歸來醉未醒，乘興弄胡笳。石人擬欲和，聽絕不
J35nB326_p0500c08║成嗏。舒腳月下坐，松風瀟灑灑。面目一何似？鬍子連
J35nB326_p0500c09║嘴巴。有問箇中意如何？倒拈拂子劈口打。（影持拂子，瀛山雪闢
J35nB326_p0500c10║和尚、天童密雲和尚、缾窯永覺和尚、雲門爾密和尚。）
J35nB326_p0500c11║又
J35nB326_p0500c12║者箇老漢把你當佛，你又不為；把你當驢，你卻不類。
J35nB326_p0500c13║畢竟把你當箇甚麼？咄！畫不成底秪者是，日出銜山
J35nB326_p0500c14║露不全。
J35nB326_p0500c15║李芝木明經影贊（立蒼松下，道號淨業，文武兼備）
J35nB326_p0500c16║此翁何所似？恰如老金壁，靈格自天成，非承渠恩力。
J35nB326_p0500c17║四十九年前，揮戈說詩易，忽爾知天命，胸中無一的。
J35nB326_p0500c18║詩魔與酒魔，化作維摩翼，撇御鬼畜餐，學佛中道食。
J35nB326_p0500c19║竟日口喃喃，自哦還自適，樂矣松風下，貌歟奚似昔？
J35nB326_p0500c20║僧兮為俗兮，安排即便失，畢竟恁麼是，首羅覷不得。
J35nB326_p0500c21║你欲知少分，頭頂天兮腳踏地。
J35nB326_p0500c22║良生馬元戎影贊（道號鷲翁，手扶笻，常誘人受八戒）
J35nB326_p0500c23║似則似矣，是則未是，錯認驢脣老，喚作馬郎氏。秪因
J35nB326_p0500c24║婆心切，杖遊堪忍地，時示將軍身，或為道藝士。應現
J35nB326_p0500c25║既無方，誘進難思議，畢竟是何人？咦！雖然相逢不相
J35nB326_p0500c26║識，卻被天湖號鷲翁。（鼎湖亦名天湖，娑婆此云堪忍。）
J35nB326_p0500c27║王莫愚影贊（公善醫，化千餘人，結放生會，法名法諝）
J35nB326_p0500c28║者漢手不似佛而能應病與藥，腳不似驢而能踏破
J35nB326_p0500c29║筌蹄，隨機接物而不俗，鬚鬢雙垂竟非僧，那吒不得
J35nB326_p0500c30║命其名，首羅豈能窺其體？畢竟是箇甚麼人？直待虛
J35nB326_p0501a01║空失卻鼻，自當為汝分別分別。
J35nB326_p0501a02║本心近事坐蓮影贊（花池中寫一月輪）
J35nB326_p0501a03║識得娘生面，勿疑此老拙。世法頗精通，念佛口不輟。
J35nB326_p0501a04║兀坐蓮花臺，鼻孔穿水月。恰似無事僧，休疑龜作鱉。
J35nB326_p0501a05║豁然曉本心，彌陀為記莂。
J35nB326_p0501a06║一心近事影贊
J35nB326_p0501a07║生自空王家，覿面不相識。目光爍太虛，齒懸數片雪。
J35nB326_p0501a08║一心若湛然，萬法當處息。咄！領取一口西江水，方來
J35nB326_p0501a09║為汝出長舌。（其影露齒。）
J35nB326_p0501a10║○記銘
J35nB326_p0501a11║西來山白象林小龍湫記
J35nB326_p0501a12║言象林之勝，則小龍湫得其奇。湫在象林院外左廂，
J35nB326_p0501a13║其水源去湫數十步，即聖露泉迸出於山凹叢石間，
J35nB326_p0501a14║翻瀾迅疾，成小澗流。湫當澗流奔逸處，廣不踰四尋，
J35nB326_p0501a15║縱不盈十仞，而蜿折高低，疊作三層級，每層級接連
J35nB326_p0501a16║橫石脊為關限，隆起嶄然，巧於彫鑿。水行艱澀，激淵
J35nB326_p0501a17║而成短瀑，其聲潺潺涓涓，緩急中節，如鳴琴，如鼓瑟。
J35nB326_p0501a18║兩岸之石，狀皆譎異，參差聳卓。又其石出水面者，嶙
J35nB326_p0501a19║峋突兀而繡蘚錢；浸水下者，岩宕溯匝而織苔茸。石
J35nB326_p0501a20║縫罅生瘦菖蒲、秋海棠諸小芳草，根葉蔓延，縈艷纈
J35nB326_p0501a21║鮮。然湫三疊，中者減淺，下者稍闊，上者淵莫可測。底
J35nB326_p0501a22║布璨石明沙，與莓毛相牽帶，水色湛徹，如吠琉璃，臨
J35nB326_p0501a23║之者鬚眉頓鑒。余雅愛其奇，嘗與二三徒侶列坐湫
J35nB326_p0501a24║邊亂石言談，余搖犀牛兒扇，自謂金谷、蘭亭無以過
J35nB326_p0501a25║是。以彼一時暢敘名士高僧樂甚，乃境興情歡，斯樂
J35nB326_p0501a26║則情生境外，而即境無生，耳見目聞，無非妙用三摩
J35nB326_p0501a27║提者。湫下流不遠，合左右溪，灌作放生潭。潭上古木
J35nB326_p0501a28║叢林，為楓為松，皆百尺摩霄，鷦鷯鶯雉巢厥枝柯。樹
J35nB326_p0501a29║下復多巨石，方者危者，而盤而峭，俱可充床座，恣禪
J35nB326_p0501a30║寂，快雄談，因為是湫增勝云。爾時，會坐有居士忽問
J35nB326_p0501b01║余曰：「湫在此，龍在什麼處？」余急捉其鬚曰：「在什麼處？」
J35nB326_p0501b02║士茫然。余拓開曰：「者曝腮漢，當面失卻龍矣。」
J35nB326_p0501b03║寶象林瑞塔舍利函記
J35nB326_p0501b04║恭聞如來三祗樹德，百劫修因，行滿果圓，成等正覺。
J35nB326_p0501b05║住世七十九年，說法四十九載，度盡有緣，雙林示寂。
J35nB326_p0501b06║復以悲智碎金剛體而為末舍利，施諸群生而作良
J35nB326_p0501b07║祐福田，俾植人天妙果，永作三乘道因。貲自惟無始
J35nB326_p0501b08║劫來，惑業障重，汩沒三界之內，輪環六趣之中，弗睹
J35nB326_p0501b09║佛興，寧蒙記莂？不預涅槃末會，奚獲最後申供？幸宿
J35nB326_p0501b10║蒔微因，得值能仁遺身舍利，一瞻一禮，滅我怨愆，一
J35nB326_p0501b11║香一燈，為世間眼，粉骨難酬，塗膽莫報。茲謹捐衣缽
J35nB326_p0501b12║淨資，與諸四輩建立寶殿，并白石浮圖，舉高一丈八
J35nB326_p0501b13║尺，六面玲瓏，彫鏤成就，奉供能仁調御金剛之體，泊
J35nB326_p0501b14║安諸佛栴檀聖像。以此殊因，回向無上菩提，不歷阿
J35nB326_p0501b15║僧祗劫，次生即成正覺，再乘大悲願輪，遊戲生死海
J35nB326_p0501b16║中。眾生未盡，我願無窮。更祈人天四眾，瞻者敬者，遠
J35nB326_p0501b17║離三災八難，一花一香，皆生安養不動佛國。頌曰：
J35nB326_p0501b18║稽首能仁設利羅，無邊勝德所成就，不捨洪慈悲願
J35nB326_p0501b19║力，施作眾生良福田。他方此土流光燭，咸令吉祥獲
J35nB326_p0501b20║善利，我樹浮圖殊勝因，次生願證無上覺。（舍利亦云設利羅。）
J35nB326_p0501b21║瑞塔然燈記
J35nB326_p0501b22║余建白石浮圖，石產於端州星巖，潔白如玉，舉高一
J35nB326_p0501b23║丈八尺，安於殿內，表如來十八不共法也。七層六面，
J35nB326_p0501b24║彫鏤玲瓏，以明七覺支、六波羅密之和會也。面各開
J35nB326_p0501b25║一門，門各坐一栴檀佛像，令人就面面門門親睹清
J35nB326_p0501b26║淨法身也。一一像前各置一枝珠蓮花，花上然琉璃
J35nB326_p0501b27║燈一盞，一一燈左右復設珠蓮花一枝，花上置鮮花
J35nB326_p0501b28║一缾。塔層數既七，燈數也七，六七燈映交光，復以種
J35nB326_p0501b29║種香花燈燭周匝於外羅列焉。每然燈則修敬，緇焉
J35nB326_p0501b30║素焉，合輒百千指圍繞，一讚一禮訖，旋轉如輪，光重
J35nB326_p0501c01║重，影重重，光影交攝，互相徹見。其燈也，微風吹動，炯
J35nB326_p0501c02║炯光輝，轉轉燦爛。於是乎塔也，通身光明，不復能辯
J35nB326_p0501c03║其為白石乎、白玉乎已爾。
J35nB326_p0501c04║匾竹杖銘（上匾下圓）
J35nB326_p0501c05║圓者圓，匾者匾。渠得我力，我得渠健。徹底風生，雲飛
J35nB326_p0501c06║霧卷。歷遍煙波，歸來依然。
J35nB326_p0501c07║雙杖銘（其杖頭二寸，下開兩枝，中則合而為一，下復開為兩枝相交）
J35nB326_p0501c08║不二而二，不一而一。同住同行，無勞無逸。點破苔階，
J35nB326_p0501c09║衲僧不識。捩轉機關，孤危靠壁。傑出諸方，者杖楖栗。
J35nB326_p0501c10║鼎湖山木人居在犙禪師剩稿卷四
J35nB326_p0501c11║音釋
J35nB326_p0501c12║鱸蓴（上音盧，魚名。下音純，菜也。）窣堵（梵語窣堵波，此云聚相。謂如來舍利，乃萬德所聚，即佛塔
J35nB326_p0501c13║也。）四山（生老病死。）叵（音頗，不可也。）毘嵐風（即壞天地世界之風。）摩尼（此云如意
J35nB326_p0501c14║珠王。）八苦（一、生，二、老，三、病，四、死，五、愛別離，六、怨憎會，七、求不得，八、大小橫禍。）䟕（音叉，去聲，踏也。）
J35nB326_p0501c15║首羅（梵語摩醯首羅，此云大自在天王三目。）嶃（音暫平聲，山尖銳也。）嶙峋（上音鄰，下音荀。嶙峋，
J35nB326_p0501c16║山崖重深也。）宕溯（上音唐，去聲，洞室，又過也。下音素，逆流而上曰溯洄，水欲下，違之而上也。）茸
J35nB326_p0501c17║（音戎，草生聚貌。）罅（音▆，去聲，裂也，孔罅。）纈（音賢，入聲，結也，文繒也。）白石浮圖（亦云窣堵
J35nB326_p0501c18║波，亦云塔波，如前釋。石出肇慶府七星岩，其質瑩瀠如白玉。初，和尚欲建塔，喚白石匠二十人至鼎湖山，
J35nB326_p0501c19║議取無瑕淨白。石匠謂：「石必有黑斑文，難得全白者。」和尚言：「汝只盡心往取。」是夜，無故岩前山頂石自墜
J35nB326_p0501c20║下，穿木月宮後墻而入殿內，離殿柱二三寸。不然，殿即傾矣。次早，水月宮僧喚石匠碎石出殿。匠至，以尺
J35nB326_p0501c21║度之，每段開為二三塊，以足塔用，尚少塔腳方墩。和尚言：「既全白難得，當取紅文，勿取黑斑。」果得紅文。然
J35nB326_p0501c22║四段合成，結方六尺。鐫已，以水磨瑩，始見其文。而四段各處以合之，則文相湊。斯皆神力所至，誠非人工
J35nB326_p0501c23║所能為也。塔坐麻奢鄉寶象林瑞塔寺後殿。未建塔前，其地有紫氣祥光，衝天如晝，鄉人咸訝之。及建寺
J35nB326_p0501c24║工竣，晨旦有紅蓮花現千簷前，大七八尺，光燄四發，緇素咸嘉焉。舍利入塔時，現諸祥瑞，載如條處。）
J35nB326_p0501c25║貝多（梵語俱云貝多羅，此云岸，形似此方棕櫚，直而且高，高四、五十尺，花如黃米子，其葉長廣，其色
J35nB326_p0501c26║光潤，天竺書寫而采用之。）三摩提（亦云三摩地，華言等持，謂定慧平等任持者也。）十八不
J35nB326_p0501c27║共法（謂諸佛之智，內充無畏之德，外顯一切功德，智慧超過物表，不與凡夫二乘及諸大菩薩共有
J35nB326_p0501c28║也。一、身無失，二、口無失，三、念無失，四、無異想，五、無不定心，六、無不知已捨，七、欲無減，八、精進無減，九、念無
J35nB326_p0501c29║減，十、智慧無減，十一、解脫無減，十二、解脫知見無減，十三、一切身業隨智慧行，十四、一切口業隨智慧行，
J35nB326_p0501c30║十五、一切意業隨智慧行，十六、智慧知過去世無礙，十七、智慧知未來世無礙，十八、智慧知現在世無礙。）
J35nB326_p0502a01║續
J35nB326_p0502a02║三教圖贊
J35nB326_p0502a03║一人周法界，二老居六合，居六彰世教，周界佩三覺。
J35nB326_p0502a04║面貌雖不同，誘善則不錯，欲得識渠渠，應看此一喝。
J35nB326_p0502a05║咄！
J35nB326_p0502a06║亨民鍾居士影贊（士文學，善丹青，而能寫自影。影坐磐石上，蒼松下，道號南溪）
J35nB326_p0502a07║快哉盤石上，樂矣松風下，目光徹四瀛，胸中無滓渣。
J35nB326_p0502a08║一枝月兔毫，揮出自與他，聖諦尚不為，何處覓真假？
J35nB326_p0502a09║咦！畢竟是何人？喚之則錯，名之則差。
J35nB326_p0502a10║
J35nB326_p0502a11║棲老和尚影贊
J35nB326_p0502a12║乘大願輪，再來無別。欲誘群生，遂參南浙。既晉雲棲，
J35nB326_p0502a13║受惟心訣。心猶未了，要得腦裂。翻身江右，歷盡煙雪。
J35nB326_p0502a14║撞趙州門，入博山室。遭渠毒手，命根頓絕。問其意旨
J35nB326_p0502a15║如何，兩口原來無一舌。
J35nB326_p0502a16║和尚牧牛影贊（和尚交臂坐柳樹下牧牛，上有喜鵲一雙）
J35nB326_p0502a17║生來七十一，芒繩忽打失。牛兒飽困眠，我亦閒自適。
J35nB326_p0502a18║交臂樹下坐，鳥鳴聲唽唽。月纔到中天，人牛無處覓。
J35nB326_p0502a19║
J35nB326_p0502a20║
J35nB326_p0502a21║音釋
J35nB326_p0502a22║十六大阿羅漢（一賓頭盧，二迦諾迦伐蹉，三迦諾迦跋釐惟闍，四蘇頻陀，五諾詎羅，六跋
J35nB326_p0502a23║陀羅，七迦哩迦，八伐闍羅弗多，九戌博迦，十半托迦，十一羅怙羅，亦云羅喉羅，十二那伽犀那，十三因揭
J35nB326_p0502a24║陀，十四伐那婆斯，十五阿氏多，十六注茶半托迦。此十六大阿羅漢，皆具三明六通無量功德，承佛敕命，
J35nB326_p0502a25║以神通力延自壽量，各領徒眾，皆阿羅漢，住於世間，守護正法，為世福田，至今猶未入滅。乃至將來第十
J35nB326_p0502a26║小劫，人壽八萬歲時，釋迦如來法已將滅，彌勒佛不久出世，十六尊者聚集天上人間釋迦如來所有舍
J35nB326_p0502a27║利，建七寶塔，禮拜供養訖，舍利即下入金剛際，十六尊者上昇虛空，自出三昧，火焚身入滅矣。今此是第
J35nB326_p0502a28║九個減劫，當人壽六七十歲間，過五十六億七千萬歲，至人壽八萬歲，彌勒世尊來此成佛，坐龍華樹下，
J35nB326_p0502a29║三會說法，度無量眾生，釋迦如來今之遺法種福弟子，皆得在彼三會中，悉蒙度脫。）闡提（華言不具
J35nB326_p0502a30║信，謂不信因果，不信三世輪迴善惡業報故。）
J35nB326_p0502b01║蕉（音蕉，芭蕉也。廣東深山不植自生，高一丈餘尺，葉長五六尺，大二三尺。有子長大如黃瓜，
J35nB326_p0502b02║酸澀不堪食。家植有數種，子甘甜大小不等。若香蕉，子小而長，甚香甜。）
J35nB326_p0502b03║善逝（是佛十號之一。）