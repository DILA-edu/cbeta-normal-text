J35nB326_p0502c01║鼎湖山木人居在犙禪師剩稿卷五
J35nB326_p0502c02║侍者開溈錄
J35nB326_p0502c03║○序文
J35nB326_p0502c04║四分律藏名義標釋序
J35nB326_p0502c05║原夫律之為教也乃三乘之寶筏四雙之雲階諸佛
J35nB326_p0502c06║從斯而趣菩提眾聖由此而昇泥曰譬若明珠喻如
J35nB326_p0502c07║淨雪外眾不預其傳內徒為之秘授三寶藉之而彰
J35nB326_p0502c08║五輩因之以立其為法也豈不重哉在昔金河重誨
J35nB326_p0502c09║波離嗣宣西域聖人師資肅佩分㲲傳持千有餘載
J35nB326_p0502c10║逮流東夏漢晉刱聞齊梁漸備隋唐盛興迄夫宋代
J35nB326_p0502c11║已來人皆首學俱出樊籠僧同遵軌咸超有岸邇世
J35nB326_p0502c12║訛鋒互舉禪律競分見既不同資受不無其謬致使
J35nB326_p0502c13║後進無門初造失序展卷不識其名循文詎能知義
J35nB326_p0502c14║贊始臨壇還同昏穴惟此奮翅三藏獵目群章稽彼
J35nB326_p0502c15║西天之梵言釋此東華之音議端取曇無德律所有
J35nB326_p0502c16║文句難通者僅標其名纘釋其義傍採諸家之辯正
J35nB326_p0502c17║述經論之玄雖引四部之要文然不雜彼之宗緒恐
J35nB326_p0502c18║紊持犯難為防護間所述者並是通途行事及略顯
J35nB326_p0502c19║開遮庶知持犯有其同別非取輕條以替重篇卻大
J35nB326_p0502c20║愆而易小過蓋本聖意未許律旨全遮偷心不絕難
J35nB326_p0502c21║言信戒是以獨舉一部隨事標釋不舛餘宗俾刱學
J35nB326_p0502c22║者覽卷無滯溫習者不觀他面罔致迷文失旨意莫
J35nB326_p0502c23║適從遂舉手於高閣不再顧以終身律學於斯頓止
J35nB326_p0502c24║僧寶從此漸替維念於茲敢興短聞集為部夾統釋
J35nB326_p0502c25║事相略明樞義若夫開遮持犯廣備律詮性制輕重
J35nB326_p0502c26║翫之即得對治煩惑要在深研此不預述況贊之淺
J35nB326_p0502c27║識豈能窮其淵府俟學充足戒光自朗其餘纖悉玄
J35nB326_p0502c28║軌疏律乃陳此所先標後不重出以彼疏意易彰理
J35nB326_p0502c29║獲線貫帙今成矣但愧庸才難免鬻乳之▆併所缺
J35nB326_p0502c30║疑未備者總冀來哲共昭南極輝戒珠於長夜昺慧
J35nB326_p0503a01║日於中天正法得之恒存聖階固而永久是所慶願
J35nB326_p0503a02║智者鑒諸。
J35nB326_p0503a03║四分戒本如釋序
J35nB326_p0503a04║夫戒本者何乃比丘之規矱涅槃之津要規矱失則
J35nB326_p0503a05║心慮無整津要迷則彼岸難到故如來首自鹿苑終
J35nB326_p0503a06║乎鶴樹諄諄誨囑俾依木叉為師視同如佛今人背
J35nB326_p0503a07║遺囑詆毘尼何異逆子而抗慈父善星而侮聖言背
J35nB326_p0503a08║遺囑是非佛也詆毘尼是非法也見持戒者而嘲𠿝
J35nB326_p0503a09║是非僧也三寶既非而且毀奚名釋子蓋戒法乃對
J35nB326_p0503a10║治無明業種之醍醐修證五分法身之妙術業種不
J35nB326_p0503a11║斷因流瀰漫法身不圓解脫無日違此而修縱得妙
J35nB326_p0503a12║悟禪定現前終是魔業經有明言非人臆語今時妄
J35nB326_p0503a13║修謬證置木叉于言外取己見為自規尺自不能持
J35nB326_p0503a14║欲他而同己僻毀法滅律無堪視之予因睹此每勸
J35nB326_p0503a15║初學著目毘尼使定慧有址正法而得久住第律文
J35nB326_p0503a16║旨奧止持作犯名種性相閱者無不茫然乃忞自庸
J35nB326_p0503a17║力取戒本如律釋之故曰如釋釋而未盡附餘部以
J35nB326_p0503a18║悉之僅為律之首鑰以學者而疏通蹊徑文蹄雖約
J35nB326_p0503a19║而義階實周其有欲登舍那殿閣者可向此跨上一
J35nB326_p0503a20║足。
J35nB326_p0503a21║授比丘戒錄序
J35nB326_p0503a22║恭惟如來御世觀眾生機有上中下故教設三乘所
J35nB326_p0503a23║謂菩薩緣覺聲聞也乘雖分三莫不以戒為定慧之
J35nB326_p0503a24║本是故如來初坐菩提樹下即為諸大心菩薩傳誦
J35nB326_p0503a25║盧舍那佛三聚淨戒次至鹿苑王城為諸二乘漸制
J35nB326_p0503a26║五篇七聚立十人僧白四羯磨授比丘具足戒然佛
J35nB326_p0503a27║初出世邊地尟聞正法出家五眾亦希時迦旃延尊
J35nB326_p0503a28║者居西天竺阿槃提國彼有長者子名億耳出家求
J35nB326_p0503a29║尊者為受具戒而彼國無十人僧不得受具彼馳往
J35nB326_p0503a30║白佛佛聽邊地持律五人僧得作羯磨受具五人中
J35nB326_p0503b01║須一人持律善解羯磨即以羯磨師為第五人其教
J35nB326_p0503b02║授師要聞軌範餘證戒僧必須清淨方許為證明也
J35nB326_p0503b03║所謂中邊者中即中天竺居東南西北四天竺之中
J35nB326_p0503b04║也邊地者中天竺東去至東際有白木調國國外是
J35nB326_p0503b05║邊地南去至南際有靖善塔塔外是邊地西去至西
J35nB326_p0503b06║際有一師黎仙人山山外是邊地北去至北際有柱
J35nB326_p0503b07║國國外是邊地今此震旦在白木調東去天竺五萬
J35nB326_p0503b08║七千餘里如來出世一千餘載未聞佛法至漢明帝
J35nB326_p0503b09║永平三年帝感瑞夢乃遣將軍蔡愔等一十八人使
J35nB326_p0503b10║西域訪求佛道六年愔等至月氏國遇摩騰法蘭二
J35nB326_p0503b11║法師得梵本經六十萬言相與東還明帝大悅由是
J35nB326_p0503b12║此方王臣士庶漸知歸向至十四年司空陽城侯劉
J35nB326_p0503b13║峻與諸官人士庶等一千餘人出家陰夫人王婕妤
J35nB326_p0503b14║等與宮婦女二百三十人出家時二法師與諸人出
J35nB326_p0503b15║家剃除鬚髮著縵條衣授與三歸五戒十戒而已以
J35nB326_p0503b16║不得滿十人五人僧授具足戒後至漢第十桓帝一
J35nB326_p0503b17║百餘年內猶三歸五戒十戒遞相傳授至漢靈帝建
J35nB326_p0503b18║寧元年有北天竺沙門五人來到漢地與僧受大戒
J35nB326_p0503b19║一名支法領二名支謙三名竺法護四名竺道生五
J35nB326_p0503b20║名支婁識其時大律未有支法領口誦出戒本一卷
J35nB326_p0503b21║羯磨一卷在此流行至魏初（邵陵厲公）嘉平三年有中天
J35nB326_p0503b22║竺沙門曇磨迦羅（此云法時）善誦諸部毘尼至雒陽立羯
J35nB326_p0503b23║磨受法準用十僧於是佛法大行震旦為東夏受戒
J35nB326_p0503b24║律之始也後至前秦建元二年天竺沙門曇磨持（此云
J35nB326_p0503b25║法海）譯出十誦戒本三部建元十四年竺法念譯出毘
J35nB326_p0503b26║奈耶律十卷後秦姚興弘始十年天竺尊者卑摩羅
J35nB326_p0503b27║叉（此云無垢眼）來遊關左闡揚毘尼鳩摩羅什所譯十誦
J35nB326_p0503b28║律大行者叉之力也弘始十一年有中天竺佛陀耶
J35nB326_p0503b29║舍尊者至譯出四分律藏而關中先行僧祗江南盛
J35nB326_p0503b30║行十誦至元魏法聰律師始弘四分律宗聰傳道覆
J35nB326_p0503c01║覆傳惠光光傳雲暉願願傳隱樂洪雲雲傳洪尊尊
J35nB326_p0503c02║傳智首首傳道宣宣傳法勵滿意意傳法成成傳大
J35nB326_p0503c03║亮道省亮傳雲一道岸惠澄澄傳惠欽皆口相授受
J35nB326_p0503c04║臻於壼奧自此之後廣矣（詳載高僧傳中）至宋元已來代不
J35nB326_p0503c05║乏人元末明初戒律稍異明中諳律者已希至明末
J35nB326_p0503c06║時律之一宗掃地矣余從受具來閱大律藏目不交
J35nB326_p0503c07║睫者數年而不得其中宗趣遂遍參諸方以求明哲
J35nB326_p0503c08║而無一習學毘尼者經云毘尼藏是佛法壽命毘尼
J35nB326_p0503c09║藏住佛法亦住余慮法不久住晝夜悲傷不能自安
J35nB326_p0503c10║時余年三十有四興往天竺之念求請梵僧數人還
J35nB326_p0503c11║歸震旦再傳戒法俾戒燈熄而更著壽命微而復續
J35nB326_p0503c12║遂于甲申春抵閩地欲取海舶人夫從閩濱約泛一載
J35nB326_p0503c13║餘至東天竺海隅耽摩立底國可六十餘驛到中天
J35nB326_p0503c14║竺那爛陀寺不意時值滄桑弗果所願至今年過古
J35nB326_p0503c15║稀猶悵昔之無緣也比見諸方叢席與人授戒不依
J35nB326_p0503c16║佛制盡是非法別眾非法者何不知白四羯磨惟抄
J35nB326_p0503c17║寫他人杜撰閒文唱誦或師自心所作佛制受具者
J35nB326_p0503c18║至多惟許三人同壇若過即成非法縱依羯磨而誦
J35nB326_p0503c19║文生澀事多舛謬尚是非法況杜撰者乎別眾者何
J35nB326_p0503c20║不知依律結大界及戒場既無戒場即一人受具同
J35nB326_p0503c21║住比丘或百或千盡要共集與彼授具有一比丘不
J35nB326_p0503c22║集是名別眾眾既獲罪受者亦不得戒而終身得假
J35nB326_p0503c23║名比丘虛受信施公然自謂上座受他禮拜罪莫大
J35nB326_p0503c24║焉或在白衣沙彌前作羯磨三十二十同時一齊授
J35nB326_p0503c25║之大違佛制若不依佛言教何名從佛口生從法化
J35nB326_p0503c26║生世無二佛法無二制斯則非法為法以訛傳訛遞
J35nB326_p0503c27║相踵習不覺其非誠為末法之滅法矣然此則關係
J35nB326_p0503c28║法門非小若有如法受得戒者自當保重如護明珠
J35nB326_p0503c29║其住持弘紹之賓特宜遵木叉之教依法依律依佛
J35nB326_p0503c30║所制俾戒珠朗于長夜木叉固而永久是為弘正法
J35nB326_p0504a01║傳教之大士焉（授比丘尼戒錄序式叉摩那戒錄序文多不錄壇者即是戒場在大界內
J35nB326_p0504a02║結大小法式如標釋如釋所明）。
J35nB326_p0504a03║
J35nB326_p0504a04║刻二教論序
J35nB326_p0504a05║教鼎列三中古襲之矣今論為二者非彌天之辨莫
J35nB326_p0504a06║能擬議焉其法條分十二明九流洞百氏道歸儒宗
J35nB326_p0504a07║釋超六合教羅三諦理極離微故不可得而思議唯
J35nB326_p0504a08║通方先生獨發千古之幽覆楷定萬世之司南捨此
J35nB326_p0504a09║孰能賾其少分哉讀是論者須頫空涯涘之見始可
J35nB326_p0504a10║覷尾閭之汪洋歟。
J35nB326_p0504a11║刻通極論序
J35nB326_p0504a12║夫佛理至極非達士通人莫能底之而九流百氏各
J35nB326_p0504a13║泥教跡競生異端是由不知一真靈覺終古無泯強
J35nB326_p0504a14║立名言妄談氣生氣化見封世典遂疑貝葉之非理
J35nB326_p0504a15║執域中故昧出世之妙未睹梵行先生何識古皇法
J35nB326_p0504a16║化是論之由作也破世術絕競流比月指類耀拳讀
J35nB326_p0504a17║者須虛其心空其見腳跟不帶纖塵自然踏翻窠臼
J35nB326_p0504a18║始不孤是作又何虛是刻哉（二論出廣弘明集）。
J35nB326_p0504a19║心經添足序
J35nB326_p0504a20║如來出世本為眾生發明心地然心無跡難以形容
J35nB326_p0504a21║不已於虛空中畫出一條鱉鼻蛇首尾宛然可觀而
J35nB326_p0504a22║不可觸今不自量為蛇添足得無取笑於人乎咦蓋
J35nB326_p0504a23║欲令人識足知蛇如標月指讀是解者見蛇遺足得
J35nB326_p0504a24║意忘蛇方為善用其智且不咳余如或不然未免毒
J35nB326_p0504a25║氣所中切忌切忌。
J35nB326_p0504a26║歸戒要集序
J35nB326_p0504a27║夫三寶者性相常住體周法界接物應機如日曜於
J35nB326_p0504a28║千江為世舟航非三畏之可比故其始心入道首則
J35nB326_p0504a29║歸依三寶受不殺盜婬妄酒戒似儒教仁義禮智信
J35nB326_p0504a30║之五常然五常慶在一生五戒功歸多劫故云五戒
J35nB326_p0504b01║不持人天路絕如來三十二相皆從持戒而得苟不
J35nB326_p0504b02║持戒尚不得疥癩野干之身況得如來功德之體若
J35nB326_p0504b03║能持戒現獲名稱終超有頂是故現見奉戒去殺不
J35nB326_p0504b04║徇仁而仁自著持戒離盜不崇義而義自敷守戒除
J35nB326_p0504b05║婬不修禮而禮自立遵戒息妄不期信而信自成受
J35nB326_p0504b06║戒斷酒不履智而智自明夫斯之實可謂振網持綱
J35nB326_p0504b07║萬目開張破無明殼出長夜夢復何功可以加之何
J35nB326_p0504b08║德可以配之若不是修昧於所欲徒役慮於名形勞
J35nB326_p0504b09║心緣於百氏倦形神於宵夜虛耳目於良晨何乖道
J35nB326_p0504b10║之遠逝而弗及者乎得其本則無欲而不辦去其實
J35nB326_p0504b11║則何從以措心是以梵忠捨異學而歸投三尊菩薩
J35nB326_p0504b12║奉禁戒而位同大覺如斯之教孰得而思議哉。
J35nB326_p0504b13║刻地獄生天記序
J35nB326_p0504b14║湛然禪師接曹洞之正脈為一代宗匠探賾三藏尤
J35nB326_p0504b15║善華嚴得遊戲三昧於藏經中拈出漁翁一段公案
J35nB326_p0504b16║織為戲文目曰地獄生天記至於屠沽往生不無所
J35nB326_p0504b17║本或曰梨園歌舞沙門亦預言乎曰華嚴五地百工
J35nB326_p0504b18║技藝靡不綜練故諸大士以六度萬行利生見有一
J35nB326_p0504b19║法益於世者即為之舉示然則湛公於華嚴海中興
J35nB326_p0504b20║波作浪就場屋裏哨月嗏雲又何疑哉梵行比丘弘
J35nB326_p0504b21║戒得本欣然捐衣缽資重梓屬余為語余喜曰是亦
J35nB326_p0504b22║藏海之一渤歟用筆諸簡端。
J35nB326_p0504b23║刻金剛經後序
J35nB326_p0504b24║我釋迦如來一代說法隨機大小教分十二而為八
J35nB326_p0504b25║萬四千修多羅藏今此金剛一經乃六百般若之精
J35nB326_p0504b26║要八萬四千之力用如金剛王寶杵擬山山摧擬空
J35nB326_p0504b27║空碎破一微塵出大千經卷而無一字可得安一切
J35nB326_p0504b28║眾生於無餘涅槃而無涅槃之相橫揮直抹妙用無
J35nB326_p0504b29║方不可得而思議者故空生歎之莫及曰希有世尊
J35nB326_p0504b30║今梁子某睹是希有弗覺展眉擊節用剞劂以流通
J35nB326_p0504c01║俾受持讀誦者應無所住而契無餘涅槃是則梁子
J35nB326_p0504c02║誠為荷擔如來矣山僧由是歎而莫及故特表而出
J35nB326_p0504c03║之。
J35nB326_p0504c04║壽孩若何司馬八十一序
J35nB326_p0504c05║器界中有閒賢散聖灑然物役之外蕩乎寥廓之間
J35nB326_p0504c06║其道以不壞色身為最勝所謂壽者相也故得其道
J35nB326_p0504c07║者則年與世異雖造化不能以一多數限之若彭子
J35nB326_p0504c08║之八百東方氏之三千此猶未達其源也比世之人
J35nB326_p0504c09║多徒慕其年之修永而不思厥德修之當鑒是烏能
J35nB326_p0504c10║善其道者哉唯孩翁老居士則不爾居士妙齡以詩
J35nB326_p0504c11║書攻品器中歲以劍術濟時用晚臘以善根學菩提
J35nB326_p0504c12║而溫恭明厚恥宣人短好行惠施不自有其德以為
J35nB326_p0504c13║天性之致然喜放生戒宰殺刷竺墳老典以流通延
J35nB326_p0504c14║法侶而轉金剛藏口持無量壽之洪名心蘊無量壽
J35nB326_p0504c15║之萬德則又其篤誠時事也夫以居士生奕世文學
J35nB326_p0504c16║之家而善韜其矯傑安於積代豪富而樂志澹如非
J35nB326_p0504c17║其心冥至道蹟高閒賢散聖者又孰能與於是哉則
J35nB326_p0504c18║其享不老之遐年固不可以八百三千齊限矣居士
J35nB326_p0504c19║常訓二英孫曰古先達名賢多從三寶門中乘大福
J35nB326_p0504c20║而轉身者如李鄴侯呂申公其人也爾曹當亦幸自
J35nB326_p0504c21║勉今二英孫弱冠已著聲泮水他日定應木天石渠
J35nB326_p0504c22║之選而酬志於野院山門知復留玉為鎮矣茲乙巳
J35nB326_p0504c23║夷則朔越之日乃居士九九懸弧之辰諸釋氏子嘉
J35nB326_p0504c24║居士行邁前哲履道幽玄實今之龐老子特欲得山
J35nB326_p0504c25║僧一言為慶祝山僧愧無繡口不足以揚令德爰念
J35nB326_p0504c26║與居士數十年莫逆是不敢以疏拙辭者乃為之頌
J35nB326_p0504c27║曰有隱君子兮河之濱與世相違兮道是循佛是吾
J35nB326_p0504c28║師兮僧是親性嘉仁施兮每出俸而活羽鱗誘蘭孫
J35nB326_p0504c29║以修福慧兮指般若而為津都無閒心於逆順兮安
J35nB326_p0504c30║得有喜瞋今則歷年已九九兮貌如童之誾誾問渠
J35nB326_p0505a01║何因而致斯兮知己久證金剛身吸西江于一口兮
J35nB326_p0505a02║曾不動兩脣出瓶鵝而不雙損兮自諾何須人聞桂
J35nB326_p0505a03║吹而無隱爾兮觸鼻皆春。
J35nB326_p0505a04║題程君縉居士浣月軒
J35nB326_p0505a05║月為煙雲霞霧修羅五事所翳不得明淨人被色聲
J35nB326_p0505a06║香味觸五欲所迷不見自心良可慨哉今君縉居士
J35nB326_p0505a07║負英標豪邁之資出歷宦途五欲自恣而不昧晚歲
J35nB326_p0505a08║歸心道法構靜軒開月池以自娛余因題浣月而贈
J35nB326_p0505a09║之蓋擬一入此軒者塵垢廓清心月宛然呈現矣雖
J35nB326_p0505a10║然如是猶須好著金剛正眼始得。
J35nB326_p0505a11║刻博山無異老和尚廣錄後序
J35nB326_p0505a12║拈花微笑靈山父子無事生端斷臂安心少室師徒
J35nB326_p0505a13║一期特地然而別通線路曲為今時所以總屬葛藤
J35nB326_p0505a14║怪由昔日矣我博山先師翁無異老和尚因邪打正
J35nB326_p0505a15║翻古案一千七條逐浪隨波承洞宗三十二葉憫時
J35nB326_p0505a16║救敝滿空法施棘蓬誘素規緇遍界聲撾毒鼓三十
J35nB326_p0505a17║餘年落草幾翻徹底為人故當時喪命根于辣鎚下
J35nB326_p0505a18║者紀不可勝即今分法化于震旦中者數難枚舉惟
J35nB326_p0505a19║我兩雪和尚不出戶庭隆興家業可謂嚴提祖令克
J35nB326_p0505a20║振芳猷歟茲澗法叔彙集師翁所遺葛藤公布諸方
J35nB326_p0505a21║永為法乳屬余分任冀早奏功俾他時有超宗異目
J35nB326_p0505a22║者于師翁言句上覿睹尊堂踏翻玄路使瑞苗蕃茂
J35nB326_p0505a23║播宗風于無窮貴胤彌昌逆洞流於不竭是為跋。
J35nB326_p0505a24║刻十七帖序
J35nB326_p0505a25║世間字書竟俗而非僧也僧或間而為之乃率其自
J35nB326_p0505a26║然非攻之也而或攻之至於花卉丹青是俗竟非僧
J35nB326_p0505a27║也予於方外得右軍十七帖觀其墨蹟化而龍也由
J35nB326_p0505a28║是藏之三十餘載今欲以其神化布於天下因而鐫
J35nB326_p0505a29║之俾不沒其胸襟千古洋洋焉。
J35nB326_p0505a30║
J35nB326_p0505b01║好生集序
J35nB326_p0505b02║夫血氣之屬莫不稟天命而成殊形異族俱託四大
J35nB326_p0505b03║而有所謂天地同根萬物同體根體不殊故性是一
J35nB326_p0505b04║所以希生怖死痛癢苦樂曾無有二豈可割彼身命
J35nB326_p0505b05║益自幻形一針刺體苦楚難當半甲離皮痛徹骨髓
J35nB326_p0505b06║何忍釘貫頂門刀刎喉咽生剝毛鱗活就湯火痛心
J35nB326_p0505b07║未絕已上刀砧假其苦痛異人則任烹任割苟或無
J35nB326_p0505b08║殊便當縱躍縱翻回萬物於己體推性命於天地物
J35nB326_p0505b09║我一如自他無閒返本之道誠在斯焉所以莊子得
J35nB326_p0505b10║物之逍遙孟氏懸符於悲體湯君解網素王不綱是
J35nB326_p0505b11║亦戒殺之漸然終媒乎其本故孔門目之為權漸釋
J35nB326_p0505b12║宗稱之為頓乘乘頓則縕乎權漸未有執漸而廢其
J35nB326_p0505b13║頓又況權漸之不為安稱仁人之心哉忽此心者猩
J35nB326_p0505b14║鷹何異且因果皎然響應無爽影逐形遷業隨作受
J35nB326_p0505b15║未見植麻得粟殺生而獲延年果報不殊致有修短
J35nB326_p0505b16║之別放生自感福壽無患少病皆其餘祉故劉之亨
J35nB326_p0505b17║放雙鯉而得延年陳元植護生命壽增百歲楊序生
J35nB326_p0505b18║活魚子得越中夭採樵夫救焚山生梵天壽過一劫
J35nB326_p0505b19║天帝釋護鳥卵而戰退修羅韋丹老贖烹黿報以祿
J35nB326_p0505b20║位楊寶童療病雀得玉環四世三公李進勍放一船
J35nB326_p0505b21║魚度厄獲金釋真表棄畋獵彌勒親與授戒永明壽
J35nB326_p0505b22║空庫錢而贖生命德大道成隋天台建陂池魚盡生
J35nB326_p0505b23║高麗流水長者救十千魚俱生天上報以珍寶位至
J35nB326_p0505b24║成佛即我釋迦如來也自古聖賢無不好生愍死不
J35nB326_p0505b25║畏後世乃為殘戮只圖現滋三寸舌根不顧怨結萬
J35nB326_p0505b26║代世世生生於六道中伺相酬報相害相吞至有兵
J35nB326_p0505b27║戈劫亂業果未盡復造新殃如輪環轉無有休息如
J35nB326_p0505b28║來愍此教令斷殺放生使因不作果報自泯其有智
J35nB326_p0505b29║者頓悟同體一旦捨之則慈施天下十方剎土悉自
J35nB326_p0505b30║安鄉三界內外皆我樂國啟諸仁德淨信佛子共欣
J35nB326_p0505c01║斯旨遵修慈行贖放毛鱗縱其飲啄使逍遙於雲漢
J35nB326_p0505c02║之間任優游於湖澤之內或聞法以脫輪迴或承咒
J35nB326_p0505c03║而生天上同立仁壽之基齊罷干戈之響迴舜日於
J35nB326_p0505c04║當時扇慈風於斯際願既不減于天台功奚異於流
J35nB326_p0505c05║水殊因妙果豈可得而思議哉。
J35nB326_p0505c06║○祭文
J35nB326_p0505c07║掃雲棲大師塔文
J35nB326_p0505c08║如來滅度千年至漢明大法始流東夏于時宗奉者
J35nB326_p0505c09║不少而歸根得旨者誠希自晉東林遠公振起馬鳴
J35nB326_p0505c10║龍樹之風道高德隆一時緇素名賢翕然趨附猶百
J35nB326_p0505c11║川之趍大海洋洋乎誠一代之慈航矣迄今末法人
J35nB326_p0505c12║訛口口談空而行在有中識想紛飛滿胸三毒非極
J35nB326_p0505c13║樂為寓言詆念佛為下根嗚呼眾生之福薄至於此
J35nB326_p0505c14║耶唯我雲棲師翁老和尚愍彼狂愚中興淨土豈但
J35nB326_p0505c15║繼東林而實代佛宣揚於末世矣某自愧生晚不獲
J35nB326_p0505c16║師翁慈顏一面一言以示獨於三十四年時趨赴窣
J35nB326_p0505c17║堵波下得藉三禮茲欲再親禮支提而恨年已衰邁
J35nB326_p0505c18║摳趍不前乃特遣侍者某齎辦香酌清泉搥胸三禮
J35nB326_p0505c19║曰佛愍群蒙膺生死苦故開方便持名徑路助佛獎
J35nB326_p0505c20║化永明壽祖禪淨雙持猶添角虎師翁同手彈琶弄
J35nB326_p0505c21║鼓接引三根競昇淨土心無垢染孰知濁污一念不
J35nB326_p0505c22║生凡聖皆倒堵波巍巍天龍歸護誰識師翁為人末
J35nB326_p0505c23║著古佛現身非凡測度生平說法救病良藥如昔文
J35nB326_p0505c24║殊親示無著普賢曾授善財願躍念佛一門度世慈
J35nB326_p0505c25║舶天上天下師為獨尊狂瀾砥柱人皆仰欽隨緣示
J35nB326_p0505c26║化薄福寧親衣缽久失憑誰示珍再乘願輪度盡迷
J35nB326_p0505c27║津緬師高風千古一人和南尚饗。
J35nB326_p0505c28║掃壽昌太師翁大和尚塔文
J35nB326_p0505c29║維某年某月某日前住端州鼎湖山近居南海寶象
J35nB326_p0505c30║林法曾孫某敬具清香素饌上供太師翁大和尚窣
J35nB326_p0506a01║堵坡前曰先瀛山曩在祖庭上堂曾對眾舉揚傅大
J35nB326_p0506a02║士空手把鋤頭究竟成何事業我師祖則一生腳踏
J35nB326_p0506a03║實地惟把箇沒柄鉏頭第一鉏翻起三大古名剎第
J35nB326_p0506a04║二鉏掘開大地人腦門復云欲識傅大士後身麼則
J35nB326_p0506a05║我師祖是欲識師祖前身麼則傅大士是今日不肖
J35nB326_p0506a06║某安敢揭父攘羊秪圖證龜成鱉何故傅大士當時
J35nB326_p0506a07║一鉏不了帶累太師翁太師翁當時亦有一鉏不了
J35nB326_p0506a08║帶累先瀛山先瀛山不為不盡力但爭奈鉏不完如
J35nB326_p0506a09║今少不免向太師翁窣堵坡前痛下一掘以了此不
J35nB326_p0506a10║完之鉏伏惟太師翁忍默不呵且作麼生是不完底
J35nB326_p0506a11║那一鉏直斷諸佛祖命根太師翁也須好生迴護於
J35nB326_p0506a12║是稽首作禮而言曰禪林下衰宗風怠弱至明季間
J35nB326_p0506a13║殆為極矣嗚呼倘不藉太師翁乘大願輪再來西竺
J35nB326_p0506a14║古佛出妙手眼振起揚廣家風則洞上一宗幾乎將
J35nB326_p0506a15║墜其為功也何非接懸崖之樹蔭覆天下人哉若夫
J35nB326_p0506a16║高抽寶鏡君臣五位以齊彰平舉蓋函賓主三玄而
J35nB326_p0506a17║貫徹權衡佛祖規範人天此皆太師翁餘事也只如
J35nB326_p0506a18║太師翁生平一段風流灑脫處且又如何冒雨衝風
J35nB326_p0506a19║去披星戴月歸交互明中暗覿面示全提伏惟尚饗。
J35nB326_p0506a20║掃博山異老和尚塔文
J35nB326_p0506a21║鼎湖法孫某自惟生晚不睹師翁雷舌親宣中興洞
J35nB326_p0506a22║宗之祖道乃於三十四年時踏到窣堵坡邊三禮而
J35nB326_p0506a23║白雪三墮時不自揣猶恨弗獲師翁一面一言以示
J35nB326_p0506a24║遂迷頭狂走雖然歷盡諸方至今猶寒徹膽髓毛骨
J35nB326_p0506a25║凜然寧知師翁當時全身獨露聲振三千為我徹困
J35nB326_p0506a26║不淺而我於制底前錯過不少矣嗣後弗覺絡索因
J35nB326_p0506a27║循光陰幾許不獲再趨德相展謁罪犯難逃過非空
J35nB326_p0506a28║界所能容也今澗法叔仔肩法門欲使法旨彌綸宇
J35nB326_p0506a29║宙以師翁遺言集成部帙熱腔授我重梓入藏為人
J35nB326_p0506a30║天之眼目續萬代之心燈某拜而捧之不啻寶鏡親
J35nB326_p0506b01║承合指微諾今特遣職事某稽首師翁窣堵坡下伏
J35nB326_p0506b02║媿劣孫脣不似驢腹不類馬無空王膳如妙高聚既
J35nB326_p0506b03║不用鹽醬那希胡餅唯以法界為盤羅列森羅萬象
J35nB326_p0506b04║翠竹黃花於窣堵坡前鼓沒絃琴吹無孔笛擊半邊
J35nB326_p0506b05║板歌明月調供上毘盧殿裏赤體老師翁異大和尚
J35nB326_p0506b06║惟願揚眉謦欬俯鑒微誠尚饗。
J35nB326_p0506b07║上瀛山雪和尚塔供忱
J35nB326_p0506b08║靈峰一會惟大龜氏能契真機洞上一宗非我和尚
J35nB326_p0506b09║莫續其燄恭惟和尚猊座妙齡拔俗穎悟天成親先
J35nB326_p0506b10║師翁提命三十餘載大臻圓奧足不越閫而首眾博
J35nB326_p0506b11║山由是法化兩江道震天下某丁丑春於杭之接待
J35nB326_p0506b12║寺獲依座下復於橫山光明古剎忝同室處雖惟自
J35nB326_p0506b13║愧不識師之婆心而師之面目亦瞞某甲不得時為
J35nB326_p0506b14║業風飄墮瘴鄉不復再侍巾瓶緬想真容深恨水影
J35nB326_p0506b15║茲特將丹忱稽首窣堵坡前爇瓣香酌清流物雖芹
J35nB326_p0506b16║微赤心遍界詞慚石女淚灑天風伏願和尚常寂光
J35nB326_p0506b17║中無靳昭鑒。
J35nB326_p0506b18║上鼎湖棲老和尚供忱
J35nB326_p0506b19║順治戊戌八月七七之晨弟子某謹備瓣香蔬筵敬
J35nB326_p0506b20║奠于鼎湖堂上圓寂老和尚猊座前曰嗚呼師於空
J35nB326_p0506b21║王佛所乘大願輪遊戲法界出沒娑婆欲誘群蒙而
J35nB326_p0506b22║示現有生託質同凡而妙齡出俗度嶺遍參杖履南
J35nB326_p0506b23║浙聽貝葉而性相宗洞徹晉雲棲而受惟心妙訣撞
J35nB326_p0506b24║趙州門入博山室遭其毒手命根頓絕歸自蒲澗翻
J35nB326_p0506b25║貝多而教羅三諦坐白雲而範圍大千播惟心鼓毒
J35nB326_p0506b26║▆殺活全提無容擬議某夙緣感至得禮座下自愧
J35nB326_p0506b27║皮頑膚厚不納風薰狂心未了踏遍諸方雖逢哲匠
J35nB326_p0506b28║無奈櫟根終非良楮擬欲歸來再侍巾瓶還拳丈室
J35nB326_p0506b29║不意師厭末世遽遊寂滅大海使我銜哀望斷淚似
J35nB326_p0506b30║雨傾肝腸痛絕踰於喪親法幢斯倒四眾失怙角虎
J35nB326_p0506c01║潛蹤孰為哮吼惟冀電光再掣影落千江任其撈漉
J35nB326_p0506c02║縱彼欣觀覷破則頓悟無生踏著則同歸性海圓師
J35nB326_p0506c03║悲智滿師願輪和南尚饗。
J35nB326_p0506c04║祭華首空隱大師文
J35nB326_p0506c05║維順治辛丑歲迦提月十一日鼎湖山法姪某謹遣
J35nB326_p0506c06║副寺某化城監院某知客某侍者某敬以香燭茗果
J35nB326_p0506c07║致奠于華首和尚空大師之靈曰於戲日月逝矣詎
J35nB326_p0506c08║弗云來法幢已折良可痛哉將謂泰山而無其頹今
J35nB326_p0506c09║遽失仰云胡不哀緬維大師天縱寧馨靈根智種發
J35nB326_p0506c10║自妙齡纔方剃落即志上乘曉夜翹勤脅祖斯型依
J35nB326_p0506c11║吾和尚受二華經同居白雲切磨咨傲頃曏攜提參
J35nB326_p0506c12║老博山遭渠毒手簇破生顏鐵虎蛇吞須彌坑陷首
J35nB326_p0506c13║羅哭救血淚濺濺師從脫露遁跡投閑于彼黃岩重
J35nB326_p0506c14║坐死關星霜頻易饑寒頓忘妖松不燒銜花亦荒心
J35nB326_p0506c15║冥境蕩卉木騰光福智資糧咸是齊彰德光行勝龍
J35nB326_p0506c16║鬼推將出而範世賴振宗綱鑄陶衲子誘發冠裳剛
J35nB326_p0506c17║柔赫著遙邁石霜粵鄉閩地法浸汪洋顧我胡為宿
J35nB326_p0506c18║緣蹇甚先師歸寂未三五稔恨猶未剪孤零可噤方
J35nB326_p0506c19║切瞻依冀渥露潤而忽訃聞使我心燼哲人違世一
J35nB326_p0506c20║何其迅嗚呼慧日潛輝黑風怒號魔邪方熾龍泉反
J35nB326_p0506c21║韜花鬘失貫牛耳誰操禪林無幸耆艾凋槁凡我緇
J35nB326_p0506c22║素孰不為忉未了無生寧契師旨師視涅槃無異生
J35nB326_p0506c23║死生死涅槃如夢如瞖大寂滅海為師遊戲聊存世
J35nB326_p0506c24║禮薄薦蘋儀尚饗。
J35nB326_p0506c25║祭博山雪澗和尚文
J35nB326_p0506c26║維康熙十年歲次辛亥某月某日粵東南海寶象林
J35nB326_p0506c27║瑞塔禪院法姪某甲謹遣行者某等齎瓣香清▆稽
J35nB326_p0506c28║首敬上啟於博山澗翁法叔大和尚常寂光中曰洞
J35nB326_p0506c29║上一宗幾將墜而復振者誠藉我老法叔大人為之
J35nB326_p0506c30║扶豎也自壽昌老祖脫聖凡窠沒三乘見以那伽力
J35nB326_p0507a01║挽頹風於當時翻身拶入魔界硬操犁耙耕開彌天
J35nB326_p0507a02║險阱於時被生陷者不少喪身者無數唯我博山先
J35nB326_p0507a03║師翁素稱手眼而親陷徹底通身糜爛氣薰遍界是
J35nB326_p0507a04║以三十餘年抱冤難雪適遇我瀛山老和尚久侍師
J35nB326_p0507a05║翁巾瓶親得其旨晏坐萬仞峰頭直下騰身受用不
J35nB326_p0507a06║淺故繼席二十餘載唯於荊棘叢中拈出一條爛刺
J35nB326_p0507a07║待人接物務求其知痛癢者以為大法之寄適年高
J35nB326_p0507a08║臘長德望方隆為一時四眾人天所仰乃忽唱還鄉
J35nB326_p0507a09║之曲遊戲於無住大寂場中而法運下衰憑誰砥柱
J35nB326_p0507a10║姪於三千里外聞之不禁臨風淚墮因展哀衷曰嗚
J35nB326_p0507a11║呼法門秋晚邪濁混流清珠云失孰任其憂緬維老
J35nB326_p0507a12║叔慧深德稠溫粹其容空正其眸毀譽不關如彼崇
J35nB326_p0507a13║丘以德感人人皆自投微言辣語真世慈舟生死涅
J35nB326_p0507a14║槃如夢如漚臨行飄然自怡自由示同能仁八十春
J35nB326_p0507a15║秋千古高風誰敢與儔唯口生子長踞哮吼千里微
J35nB326_p0507a16║誠薦茲茗甌寂光不移靈鑒遍周槃談尚饗。
J35nB326_p0507a17║祭蘆田穎學大師文
J35nB326_p0507a18║維康熙癸丑六月朔越十四日法弟某因瀛山人來
J35nB326_p0507a19║得聞穎老法兄大師圓寂深痛法門之不幸也敬具
J35nB326_p0507a20║清茗麤蔬遙空和南致奠曰始余行腳撞入妙行睹
J35nB326_p0507a21║千人叢兄為氣豪知堪種草非凡羽毛於先師門久
J35nB326_p0507a22║受薰淘余慚鈍劣空負同條兄常勉余整翮南翱及
J35nB326_p0507a23║余歸嶺送我輕舠舟中衷言徹曉叨叨分攜之後山
J35nB326_p0507a24║川寂寥余既陸沉兄亦光韜庚子一書聊敘鬱陶擬
J35nB326_p0507a25║完拙▆圖話炎颼豈謂一旦示我難遭法門無幸憂
J35nB326_p0507a26║心孔勞緬惟法兄德高臘長面忽云徂後昆誰仰生
J35nB326_p0507a27║平一味孤嚴厚養克振先型爰成碩望諸方咸推人
J35nB326_p0507a28║天哲匠而兄竟然不輕拈杖惟具眼人賞其高唱方
J35nB326_p0507a29║諸賣弄何啻霄壞如今太息縱橫魍魎白澤不存孰
J35nB326_p0507a30║為袪蕩千載音容徒令懷想我薦茗蔬不殃鹽醬地
J35nB326_p0507b01║陷紅輪海底燈亮尚饗。
J35nB326_p0507b02║祭公孺陳山主文
J35nB326_p0507b03║維康熙癸丑年五月望越二日寶象林沙門釋某遣
J35nB326_p0507b04║副院侍者謹以茗果蔬飯香燭錢帛致奠於開山火
J35nB326_p0507b05║檀越公孺陳老居士之靈曰言夫公之出世當萬曆
J35nB326_p0507b06║之戊申沒於康熙癸丑五月五夜將寅得年六十有
J35nB326_p0507b07║六可與古稀而同論吁壽固惟公宜有兮又孰知夫
J35nB326_p0507b08║有德而始臻洎自弱齡即負奇氣兮睨視富貴等浮
J35nB326_p0507b09║雲任豪俠而不淫蕩兮率曠達士之天真性耿介而
J35nB326_p0507b10║不黨偏兮敦直道乎鄉鄰行從儉而非固兮名為實
J35nB326_p0507b11║賓而薄徇乃若令尹之與冏卿兮結為子女之婚姻
J35nB326_p0507b12║人不多公之千箱萬倉兮而惟羨公之蘭裔振振況
J35nB326_p0507b13║公之暮年猛省兮亟尋苦海之通津歸大覺而執弟
J35nB326_p0507b14║子兮願修真以脫迴輪謀余建剎而捨地兮期與人
J35nB326_p0507b15║天樹福因今人見聞是美舉兮莫不爭並亞仙而稱
J35nB326_p0507b16║陳茲既禪林之落成兮擬披緇以違世塵不謂心真
J35nB326_p0507b17║而身幻兮遽把黃粱付欠伸嗚呼世之人代公猶恨
J35nB326_p0507b18║有遺餘獨我知公往已昇化樂居由公崇功德千載
J35nB326_p0507b19║堪歎譽吁人生如寄孰不歸歟公歸得所誰無仰諸
J35nB326_p0507b20║蓋公所未了知者生死即涅槃煩惱即真如然吾今
J35nB326_p0507b21║日徹困為公也眉毛豈復能惜於微塵國土不隔毫
J35nB326_p0507b22║端兮心佛眾生誰親疏十世古今不離當念兮芥石
J35nB326_p0507b23║徒然何終初於斯薦取莫躊躕菩提目前湛碧虛欲
J35nB326_p0507b24║識此中無隱意清茶清果間清蔬薄言申奠惟神鑒
J35nB326_p0507b25║且尚饗。
J35nB326_p0507b26║祭高要王邑侯文
J35nB326_p0507b27║嗚呼世間萬法遷變無常所以此身喻如輕霜三萬
J35nB326_p0507b28║光陰殊非久長有生必滅孰能免將惟達道人生死
J35nB326_p0507b29║兩忘緬維居士天性溫良器識恢宏愷悌慈庠以金
J35nB326_p0507b30║吾長出蒞蠻邦救癆瘵民傾菩薩腸惠政方成口碑
J35nB326_p0507c01║道旁恨才未展如漢龔黃我隨世人為斯感傷賢人
J35nB326_p0507c02║早歿君子道荒況公願輪為法金湯倏焉告逝誰繼
J35nB326_p0507c03║優光我本期公大潤遐方宰官說法普施慈航云胡
J35nB326_p0507c04║中折失予良望嗚呼愁雲慘淡東風颯吹草木雖榮
J35nB326_p0507c05║終至必衰哲人已往不復見之德音千古式動人悲
J35nB326_p0507c06║我念與公道心相知公亦愛我法語相資聊酌盃水
J35nB326_p0507c07║弔清白遺惟靈高蹈西方寶池嗚呼尚饗。
J35nB326_p0507c08║祭空白禪師偈
J35nB326_p0507c09║生來八十齊能事皆已備不學祖師禪唯持殺活機
J35nB326_p0507c10║殺盡歌太平掉臂歸來去不住彼此岸橫身臥太虛。
J35nB326_p0507c11║○舉火
J35nB326_p0507c12║為崇梵闍黎舉火
J35nB326_p0507c13║般若如大火聚四面不可入般若如清涼池四面皆
J35nB326_p0507c14║可入大眾者闍黎梵行已立所作已辦亙古亙今唯
J35nB326_p0507c15║此一人其來也月落波心了無實體可得其去也鴈
J35nB326_p0507c16║過長空亦無蹤跡可留以不壞假名有此幻軀今欲
J35nB326_p0507c17║赤手露其娘生面目故有茶毘之舉師秉火苣云此
J35nB326_p0507c18║苣若喚作火則無安身處若不喚作火則無立命處
J35nB326_p0507c19║畢竟喚作箇甚麼若出得此中句盡十方界是箇常
J35nB326_p0507c20║寂光土即以苣打圓相云者裏便是四色蓮花擲下
J35nB326_p0507c21║苣云者箇就是金剛不壞軀。
J35nB326_p0507c22║為鐵橈比丘舉火
J35nB326_p0507c23║鐵橈具壽汝六十餘年來在俗是箇儒家君子出家
J35nB326_p0507c24║是箇梵行比丘今日脫體無依既非俗而復非僧畢
J35nB326_p0507c25║竟是箇甚麼人噫佛祖不能命其名五眼焉能窺其
J35nB326_p0507c26║體會麼你若薦得生死當下了卻若也未會我以此
J35nB326_p0507c27║靈苣送你往西方極樂世界彌陀為你說破。
J35nB326_p0507c28║鼎湖山木人居在犙禪師剩稿卷五
J35nB326_p0507c29║音釋
J35nB326_p0507c30║涘（音詞上聲水涯也）。咳（音孩笑也）。德相（即塔也謂眾德所聚之相也）。
J35nB326_p0508a01║槃談（即和南華言禮敬）。飆（音標暴風從下而上也）。睨（音詣邪視也）。韜（音叨藏也寬也）。
J35nB326_p0508a02║舠（音刀小船）。三德（若分言之法身般若解脫名三常淨我樂名德）。那伽（大禪定也）。
J35nB326_p0508a03║　　　（弟子一伎等捐資敬梓
J35nB326_p0508a04║　　剩稿第四卷早獲正法眼藏頓悟如來心
J35nB326_p0508a05║　　　印度盡一切眾生然後成無上覺
J35nB326_p0508a06║　　　康熙甲子仲春吉旦識）
J35nB326_p0508a07║　　　（弟子正童奉資敬刊
J35nB326_p0508a08║　　剩稿第五卷三障頓消四智早圓與諸眾
J35nB326_p0508a09║　　　生同成正覺
J35nB326_p0508a10║　　　康熙甲子中秋吉旦識）
J35nB326_p0508a11║
J35nB326_p0508a12║
J35nB326_p0508a13║泥曰（亦云泥洹又云涅槃此云不生不滅）。鬻（音欲賣也）。贗（音雁偽物）。矱（音穫度也）。曏（音向
J35nB326_p0508a14║不久也）。