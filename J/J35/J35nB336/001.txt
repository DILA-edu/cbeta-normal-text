J35nB336_p0669a01║南海寶象林慧弓詗禪師語錄卷一
J35nB336_p0669a02║書記傳一錄
J35nB336_p0669a03║壬子元正，老和尚示眾。首座出問，機緣相契，即以衣
J35nB336_p0669a04║拂付之。座禮謝老和尚竟，侍者將衣拂與大眾，送至
J35nB336_p0669a05║首座寮，座接衣，捧示云：「此衣大庾嶺下提不起，雞足
J35nB336_p0669a06║峰前覆不全。詗上座今日承老和尚傳來，雙手接到，
J35nB336_p0669a07║不難不易；一肩披上，無欠無餘。且道：與佛祖機緣是
J35nB336_p0669a08║同？是別？若道是同，為什麼兩段淆訛，無能端的？若道
J35nB336_p0669a09║是別，又何謂遞相傳持，一模鑄出？若於此道得箇轉
J35nB336_p0669a10║語，不唯佛祖一場納缺，即詗上座亦無處躲身。倘或
J35nB336_p0669a11║不然，詗上座今日且握新權，屈諸大眾齊列下風去
J35nB336_p0669a12║也。」遂披起紫伽黎，執白拂子，顧左右，云：「大眾！正當恁
J35nB336_p0669a13║麼時，還容思議麼？推爺向裏今晨事，灌頂方登八面
J35nB336_p0669a14║傅。」
J35nB336_p0669a15║次早，大眾至首座寮禮拜老和尚，復命煌侍者將柱
J35nB336_p0669a16║杖傳授，者云：「此箇拄杖子是堂頭老和尚三十年前
J35nB336_p0669a17║所用底，今日分付大師，以驗天下龍蛇。」座接拄杖，卓
J35nB336_p0669a18║一下，云：「大眾！還知麼？我老和尚三十年前行腳時，曾
J35nB336_p0669a19║參見數員作家尊宿，一一皆親遭惡辣鉗鎚。首則頂
J35nB336_p0669a20║湖栖翁，次則瀛山雪翁，又次則金仙永覺、東山爾密、
J35nB336_p0669a21║寶壽石雨、愚菴三宜等，此諸大老皆稱一代宗匠，然
J35nB336_p0669a22║尚有不唧溜處，被我老和尚把一條斷井索一串穿
J35nB336_p0669a23║回，高挂壁上，向來未有人搔著。如今忽然變作南山
J35nB336_p0669a24║鱉鼻，毒氣爞爞，欲作光怪，卻又被詗上座覷見，信手
J35nB336_p0669a25║拈來，要尋箇冤對手，略展些子威光。」遂卓拄杖，云：「詗
J35nB336_p0669a26║上座即今全提正令去也，眾中莫有不顧危亡，敢便
J35nB336_p0669a27║嬰鋒者麼？出來與拄杖子相見。」僧出，問云：「大師！拄杖
J35nB336_p0669a28║子喚則觸、不喚則背，畢竟喚作甚麼？」師云：「一棒兩無
J35nB336_p0669a29║痕。」進云：「果然好手。」師云：「再犯難容。」僧禮拜，歸眾。僧問
J35nB336_p0669a30║云：「棒喝是濟下家常，如何是大師新令？」師云：「拄杖適
J35nB336_p0669b01║在手，念你是新降。」進云：「謝師好棒。」師云：「識取鉤頭意，
J35nB336_p0669b02║莫錯認盤星。」僧無語。師乃舉：「芭蕉慧清禪師云：『你有
J35nB336_p0669b03║拄杖子，我與你拄杖子；你無拄杖子，我奪卻你拄杖
J35nB336_p0669b04║子。』古人一期方便，可謂曲盡婆心。秪如詗上座即今
J35nB336_p0669b05║又作麼生？若道有拄杖子，好與三十棒；若道無拄杖
J35nB336_p0669b06║子，好與三十棒。何故？道有道無終屬謗，不如閒著東
J35nB336_p0669b07║頭西。」
J35nB336_p0669b08║次日，老和尚命師為緇素大眾秉拂。
J35nB336_p0669b09║師至法座前，指云：「者棚子是箇定盤星，從上佛祖出
J35nB336_p0669b10║世利生，一毫總錯不得。詗上座今日雖非出世，且向
J35nB336_p0669b11║這定盤星上翻卻佛祖陳年公案。」遂就座，以拂子打
J35nB336_p0669b12║圓相，云：「三世諸佛、歷代祖師一時向詗上座拂子上
J35nB336_p0669b13║放大光明、轉大法輪了也。」遂舉拂子，召大眾，云：「還見
J35nB336_p0669b14║麼？」復擊拂子，云：「還聞麼？若見，光非青、黃、赤、白色，你作
J35nB336_p0669b15║麼生見？若聞，法離文字音聲相，你作麼生聞？若言不
J35nB336_p0669b16║見，便被眼睛礙卻；若言不聞，又被耳朵塞卻。向這裏
J35nB336_p0669b17║翻得身轉，佛祖也須齊立下風；如或不然，今日被詗
J35nB336_p0669b18║上座當面鈍置。」維那出，問云：「如何是第一義諦？」師云：
J35nB336_p0669b19║「金口宣不出，大地絕知音。」進云：「今日龍天大眾咸聞
J35nB336_p0669b20║所未聞也。」師云：「誹謗不異讚揚。」溈副院問云：「誕生寶
J35nB336_p0669b21║位師今據，請施方便闡宗猷。」師云：「馬上相逢無紙筆，
J35nB336_p0669b22║憑君傳語報平安。」進云：「今日小出大遇也。」師云：「莫作
J35nB336_p0669b23║清風吟。」進云：「三要玄關即未問，五位君臣為指南。」師
J35nB336_p0669b24║云：「侍立貴知時。」進云：「如何是正中偏？」師云：「井底蝦蟆
J35nB336_p0669b25║抱月眠。」進云：「如何是偏中正？」師云：「把火向陽迷舊徑。」
J35nB336_p0669b26║進云：「如何是正中來？」師云：「解把琪花石上栽。」進云：「如
J35nB336_p0669b27║何是兼中至？」師云：「旋嵐劫火中游戲。」進云：「如何是兼
J35nB336_p0669b28║中到？」師云：「聖魅不容真破灶。」進云：「五位君臣蒙師指，
J35nB336_p0669b29║向上端的又如何？」師云：「崑崙吹玉笛，鐵鋸舞三臺。」螭
J35nB336_p0669b30║上座問云：「如何是真性？」師云：「無眉休話尾。」螭擬議，師
J35nB336_p0669c01║云：「覿面如不薦，特地隔千山。」僧問云：「象林銀河，水深
J35nB336_p0669c02║多少？」師云：「沒卻你鼻孔。」進云：「既稱寶象林，寶象在什
J35nB336_p0669c03║麼處？」師將拂子一搖。良久，舉：「雲巖老祖云：『承當箇事，
J35nB336_p0669c04║大須審細。』且道：作麼生是審細？莫不是揀擇明白是
J35nB336_p0669c05║審細麼？且喜沒交涉。畢竟如何？機絲不犯梭頭事，文
J35nB336_p0669c06║彩縱橫意自殊。」
J35nB336_p0669c07║
J35nB336_p0669c08║
J35nB336_p0669c09║
J35nB336_p0669c10║
J35nB336_p0669c11║
J35nB336_p0669c12║
J35nB336_p0669c13║
J35nB336_p0669c14║
J35nB336_p0669c15║
J35nB336_p0669c16║
J35nB336_p0669c17║
J35nB336_p0669c18║
J35nB336_p0669c19║
J35nB336_p0669c20║
J35nB336_p0669c21║正月初三，彌勒佛誕，小參
J35nB336_p0669c22║「今日正月初三，世傳彌勒尊佛寶誕芳晨，此事有意
J35nB336_p0669c23║氣者便應疑著。何故？彌勒當來未曾來，彌勒現在今
J35nB336_p0669c24║何在？若言在兜率，誕生便虛傳，即從在內院。且問諸
J35nB336_p0669c25║大眾：還曾親見內院麼？若不曾親見，豈非夢裏話封
J35nB336_p0669c26║侯？秪空笑破木人口。直饒彌勒真誕生，詗上座若見
J35nB336_p0669c27║時，也要學雲門一棒便打殺。作麼聻？柱杖子不曾眼
J35nB336_p0669c28║花。雖然，到如今也且隨因齋慶讚條例舉一則語，供
J35nB336_p0669c29║養伊箇當來老大人及今現在諸大眾。昔梁朝傳翕
J35nB336_p0669c30║大士尊號玄風，乃當來慈氏如來，為化有緣故，現肉
J35nB336_p0670a01║身說法，常有偈云：『夜夜抱佛眠，朝朝還共起。起坐鎮
J35nB336_p0670a02║相隨，語默同居止。殲毫不相離，如身影相似。欲識佛
J35nB336_p0670a03║去處，秪這語聲是。』大士恁麼提唱，可謂剖盡婆心也。
J35nB336_p0670a04║然但撿點將來，不無話作兩橛。我當時若在，便拽住
J35nB336_p0670a05║問他：『能抱者是誰？所抱者何佛？』又云：『欲識佛去處，秪
J35nB336_p0670a06║者語聲是。』不見教中云：『佛身充滿于法界。』若然充滿，
J35nB336_p0670a07║則盡法界是箇佛身，又更擬去箇什麼處所？眾中莫
J35nB336_p0670a08║有為大士作主者麼？試請出來顯手眼看。如或不然，
J35nB336_p0670a09║詗上座將黑豆換諸大眾眼睛去也。聽取一偈：夜自
J35nB336_p0670a10║眠，朝自起，語默動定全一體，休將一體分兩途，捉影
J35nB336_p0670a11║尋聲迷至理。伶利人，急荐取，若於當下不能明，直饒
J35nB336_p0670a12║當來龍華樹下正相逢，認著依然還不是。」良久，云：「會
J35nB336_p0670a13║麼？分明秪在梨花上，隔斷東風何處尋？」
J35nB336_p0670a14║上元燈節，頂湖副寺暨職事大眾設齋，請小參
J35nB336_p0670a15║師云：「今月今晨正月半，賞燈慶節人間慣，燈火輝人
J35nB336_p0670a16║絲竹堂，鑼鼓喧天酒肉案，錦綺彰而咬互難支，歌笑
J35nB336_p0670a17║豪而應接不辦。醉醺醺，老少縱橫；鬧嘈嘈，女男劇玩。
J35nB336_p0670a18║衲僧家，隨豐澹，雖無剪綵花一棚，也有好春光一段，
J35nB336_p0670a19║琉璃光燦爛兮眼面相覷，鐘鼓聲高低兮髑髏穿貫。
J35nB336_p0670a20║僧堂前撞頭磕額風清，佛殿裏遮眸撲鼻香散，混而
J35nB336_p0670a21║不雜，托來露缾花碟茶盞，類之弗齊，撐起桌圍幢幡
J35nB336_p0670a22║帳幔。正恁麼時，文殊、普賢作生，觀音、彌勒為旦，共一
J35nB336_p0670a23║拍而唱和，互四人為主伴。咦！且道：善財童子在甚麼
J35nB336_p0670a24║處高著眼？」良久，云：「會麼？」以拄杖打圓相，云：「看！看！十方
J35nB336_p0670a25║剎海一枝燈，照破人人生鼻管。」聞副寺出，禮云：「香雲
J35nB336_p0670a26║靄靄金猊現，花雨霏霏寶象回。光裕門風即不問，提
J35nB336_p0670a27║唱新腔事若何？」師云：「遍拍三臺催處舞，解針一曲和
J35nB336_p0670a28║難齊。」進云：「一音纔普被，萬彙盡知歸。」師云：「多馳千里
J35nB336_p0670a29║想，覿面幾人逢？」燭知客出，禮云：「佛祖成道，各有奇祥。
J35nB336_p0670a30║大師徹證三門外梅樹，花開過後又發花，青萼復變
J35nB336_p0670b01║成紫萼，信知不是一翻寒徹骨，怎得梅花獻瑞來？獻
J35nB336_p0670b02║瑞呈祥即且置，作麼生是寒徹骨意旨？」師云：「家貧遭
J35nB336_p0670b03║劫。」進云：「畢竟如何？」師云：「脫體光生。」進云：「恁麼則大地
J35nB336_p0670b04║群萌咸沾春力也。」師云：「須知有不承恩露者。」進云：「不
J35nB336_p0670b05║承恩露是什麼人？」師云：「枯椿。」進云：「便恁麼去時如何？」
J35nB336_p0670b06║師云：「不坐白雲。」進云：「非師不證。」師云：「莫贓誣人好。」遂
J35nB336_p0670b07║禮拜，歸眾。越書記問云：「不落時人窠，請師分五位。」師
J35nB336_p0670b08║云：「要頭從截去，爭敢議朝儀？」進云：「如何是正中偏？」師
J35nB336_p0670b09║云：「漆盤覆著大光錢。」進云：「如何是偏中正？」師云：「玉樓
J35nB336_p0670b10║臺鎖崑崙頂。」進云：「如何是正中來？」師云：「解返秦庭重
J35nB336_p0670b11║壁回。」進云：「如何是兼中至？」師云：「探花須信巧游蜂，不
J35nB336_p0670b12║損色香得其味。」進云：「如何是兼中到？」師云：「密室無人
J35nB336_p0670b13║雙罷照。」進云：「向上更有事也無？」師云：「婆娑無影樹，不
J35nB336_p0670b14║秀有情春。」進云：「五位已商確，五功更請聞。」師云：「誰有
J35nB336_p0670b15║閑口舌，更與論玄勛？」進云：「如何是向？」師云：「精忠貫日。」
J35nB336_p0670b16║進云：「如何是奉？」師云：「步步踏玄途。」進云：「如何是功？」師
J35nB336_p0670b17║云：「坦然無事事，憂喜不干他。」進云：「如何是共功？」師云：
J35nB336_p0670b18║「坐斷千峰秀，休眠異草青。」進云：「如何是功功？」師云：「歸
J35nB336_p0670b19║家鄉夢息，月隱夜鐘沉。」進云：「勛位已承答，賓主更須
J35nB336_p0670b20║分。」師一喝。進云：「如何是賓中賓？」師云：「秖知除糞掃，孤
J35nB336_p0670b21║負屋頭珍。」進云：「如何是賓中主？」師云：「莫貪水面好桃
J35nB336_p0670b22║花，須識仙翁源裏住。」進云：「如何是主中賓？」師云：「玉堂
J35nB336_p0670b23║夜月透簾新。」進云：「如何是主中主？」師云：「太上皇居誰
J35nB336_p0670b24║敢睹？」進云：「勿謂空探影，真期激大音。」師云：「自知慚絕
J35nB336_p0670b25║韻，因見子期情。」僧出禮拜，以目相視，即復禮拜歸眾。
J35nB336_p0670b26║師云：「得即得，猶欠一著在。」僧問：「如何是真佛？」師云：「不
J35nB336_p0670b27║從彫畫得，休斷色聲求。」進云：「如何是真法？」師云：「教理
J35nB336_p0670b28║不能詮，萬象空饒舌。」進云：「如何是真僧？」師云：「佛祖混
J35nB336_p0670b29║無似，群生類豈齊？」僧問：「如何是祖師西來意？」師云：「埋
J35nB336_p0670b30║藏不得。」進云：「意旨如何？」師云：「春來艸自青。」僧問云：「萬
J35nB336_p0670c01║法歸一，一歸何處？」師云：「二八一丈六。」進云：「意旨如何？」
J35nB336_p0670c02║師云：「匝地清風。」僧問：「如何是一印印空？」師云：「夜半鐘
J35nB336_p0670c03║聲。」進云：「如何是一印印水？」師云：「如井覷驢。」進云：「如何
J35nB336_p0670c04║是一印印泥？」師云：「牛騰馬踏。」僧禮拜，歸眾。師良久，云：
J35nB336_p0670c05║「今日承副寺諸頭首職事、緇素大眾設齋，請小參。詗
J35nB336_p0670c06║上座自惟福輕慧淺，好生慚愧。何故聻？若論此事，詗
J35nB336_p0670c07║上座未出本寮早應吃棒，何況更向諸兄弟說緇道
J35nB336_p0670c08║黃堪作甚麼？雖然如是，也要大家著眼，直須是箇英
J35nB336_p0670c09║明漢，單刀直入，不得搜求玄路、展演詞鋒，當下便須
J35nB336_p0670c10║了當。即如僧問清平令遵禪師：『如何是小乘？』曰：『錢貫。』
J35nB336_p0670c11║『如何是大乘？』曰：『井索。』『如何是有漏？』曰：『箍篱。』『如何是無
J35nB336_p0670c12║漏？』曰：『木杓。』恁麼語話可謂剿截不循枝葉，伶利者便
J35nB336_p0670c13║應頓忘知解，迥脫根塵。然在詗上座者裏論量將來，
J35nB336_p0670c14║未免又成一向。秪今莫別有好商量麼？不妨拈出供
J35nB336_p0670c15║諸兄弟明鑒。『如何是小乘？』答云：『將謂贏渠多省力，不
J35nB336_p0670c16║知頭角已輸人。』『如何是大乘？』答云：『無論聖凡渾普載，
J35nB336_p0670c17║到頭不共汝同盤。』『如何是有漏？』答云：『虛室何曾白？疏
J35nB336_p0670c18║櫳偏礙風。』『如何是無漏？』答云：『撲碎玻璃盞，虛空血淋
J35nB336_p0670c19║淋。』且道：與清平是同？是別？若能緇黃得出，可有透關
J35nB336_p0670c20║底眼；如或倜儻不明，今日詗上座便恁麼瞞過諸兄
J35nB336_p0670c21║弟。還會麼？回文織就人人見，誰識縱橫不亂絲？」
J35nB336_p0670c22║鼎湖佛誕說戒，監寺朗上座，居士李淨業、王鼎符、王
J35nB336_p0670c23║安伯、周覺三、馬子開等，暨合山緇素大眾請小參
J35nB336_p0670c24║師登座，云：「諸佛出世，為欲開悟一切眾生。釋迦世尊
J35nB336_p0670c25║剛要款曲賣弄，不知纔降王宮，早已敗缺了也。為甚
J35nB336_p0670c26║麼聻？一切眾生本來具足如來智慧德相。既然本來
J35nB336_p0670c27║具足，又開悟箇甚麼？若有開悟，則是頭上安頭。所以
J35nB336_p0670c28║雲門和尚云：『我當時若見，一棒打殺與狗子喫卻，貴
J35nB336_p0670c29║圖天下太平。』雲門恁麼道，雖則血心片片，撿點將來，
J35nB336_p0670c30║未免猶被黃面小孩兒惑亂，致自生驚怪。雲門既腳
J35nB336_p0671a01║跟不穩，也好與一棒打殺則且置，且道：詗上座又作
J35nB336_p0671a02║麼生？我當時若見，但呵呵大笑，令者小孩兒立地冰
J35nB336_p0671a03║消瓦解，欲開大口開不得、欲舉好手舉不得、欲步四
J35nB336_p0671a04║方無著足處。何故？識破做不成。」維那出，問云：「十方同
J35nB336_p0671a05║聚會，箇箇學無為，此是選佛場，心空及第歸。如何是
J35nB336_p0671a06║十方同聚會？」師云：「現前不荐，更待何時？」進云：「恁麼則
J35nB336_p0671a07║靈山、鼎湖，兩彩一賽也。」師云：「閒言語。」那禮拜，歸眾。僧
J35nB336_p0671a08║大千間云：「平洋大海，普納三千。如何是平洋大海？」師
J35nB336_p0671a09║云：「者裏不宿死屍。」進云：「除卻者裏又如何？」師云：「饒你
J35nB336_p0671a10║一棒去。」師良久，乃云：「諸仁者！此事人人本具，箇箇不
J35nB336_p0671a11║無。既到者裏，為甚麼不肯承當？以致自家鼻孔落在
J35nB336_p0671a12║他人手裏。秪為自甘下劣，妄認根塵，識影子以當平
J35nB336_p0671a13║生受用。不知者箇影子正是生死根源，若不當下照
J35nB336_p0671a14║破，輪迴未有了期。所以，從上佛祖為憫一切眾生生
J35nB336_p0671a15║死相續，故不辭勞倦，入出母胎，鼓搖唇舌，宣示種種
J35nB336_p0671a16║差別法門，正為對除凡夫種種顛倒妄想。然此顛倒
J35nB336_p0671a17║妄想雖復千萬殊途，總不出現前一念。若能了此現
J35nB336_p0671a18║前一念，即無生死可得。不見：古人道：『狂心未歇，歇即
J35nB336_p0671a19║菩提。』雖然如此，若待狂心歇方即菩提，又已落在第
J35nB336_p0671a20║二灘下。諸仁者！秪如詗上座即今恁麼論量，且道：是
J35nB336_p0671a21║狂心？是菩提？若于此著得隻眼，許你親見釋迦老子
J35nB336_p0671a22║今日降生處即是涅槃、涅槃處即是降生；如或不然，
J35nB336_p0671a23║休問普陀岩上客，鶯聲啼隔一溪雲。」遂卓拄杖，下座。
J35nB336_p0671a24║佛誕浴佛法語
J35nB336_p0671a25║「秪浴得者箇，不浴得那箇，古人先已說破。浴得者箇，
J35nB336_p0671a26║即浴得那箇，詗上座今日欣逢慶節，也特來親澆一
J35nB336_p0671a27║杓。」遂浴。
J35nB336_p0671a28║
J35nB336_p0671a29║
J35nB336_p0671a30║
J35nB336_p0671b01║
J35nB336_p0671b02║
J35nB336_p0671b03║
J35nB336_p0671b04║
J35nB336_p0671b05║
J35nB336_p0671b06║
J35nB336_p0671b07║
J35nB336_p0671b08║
J35nB336_p0671b09║
J35nB336_p0671b10║
J35nB336_p0671b11║上堂
J35nB336_p0671b12║書記傳一錄
J35nB336_p0671b13║師於康熙癸丑年正月朔日，從南海寶象林瑞塔禪
J35nB336_p0671b14║院首座寮，受玉蕖陳山主暨諸紳士、緇素大眾，承
J35nB336_p0671b15║老和尚命，請上堂
J35nB336_p0671b16║師至法堂前，指法座，云：「者是老和尚三十餘年來當
J35nB336_p0671b17║堂不坐底正位，詗上座亦二十餘年來空侍立者，即
J35nB336_p0671b18║今為何便卻來登？還會曲為今時者麼？三春元日金
J35nB336_p0671b19║輪秀，萬國歌謠賀聖明。」遂登座，拈香，云：「此一瓣香，無
J35nB336_p0671b20║根得有，當處即空，普薰沙界，不艷芳叢。熱向爐中，伏
J35nB336_p0671b21║願
J35nB336_p0671b22║皇王珠簾垂拱，榮賤賡有道之風；百辟金鼎和調，中
J35nB336_p0671b23║外樂無為之化。檀那揭露光明藏，同倫頓了涅槃心。
J35nB336_p0671b24║此一瓣香，妙體虛圓人莫測，欲覓從來不可得，芬芳
J35nB336_p0671b25║遍界絕覆藏，不可得中秪麼得。熱向爐中，秪為
J35nB336_p0671b26║博嶠瀛山不了，殃及詗上座墮落雙眉，如今不顧羞
J35nB336_p0671b27║慚，秪得傚伊雲中石女，也來東抹西粧。
J35nB336_p0671b28║此一瓣香，自從一花開五葉、二株發嫩桂以來，諸方
J35nB336_p0671b29║宗匠出世為人俱要拈出者些子，即今艸堂老和尚
J35nB336_p0671b30║現證，詗上座實瞞諸仁者不得也。」遂炷香，云：「任教數
J35nB336_p0671c01║點窮海墨，秪要波瀾溯洞源。」維那白椎，云：「法筵龍象
J35nB336_p0671c02║眾，當觀第一義。」師云：「一元啟旦，海門吐匝地紅光；千
J35nB336_p0671c03║福肇初，山林占無畔春色。明明兼帶，消息逗漏草頭
J35nB336_p0671c04║邊；密密敷宣，端的全付花叢底。沒絃琴按指，韻迥青
J35nB336_p0671c05║霄；無孔笛吹唇，響回煖律。塵塵合轍，在在通津。建法
J35nB336_p0671c06║幢，振法運，祝國泰民安；揭宗眼，揚宗風，報親恩師德。
J35nB336_p0671c07║雖然如是，者箇猶是建化門頭邊事。秪如舊臘去、新
J35nB336_p0671c08║春來，覓去來處了無蹤跡則且置，敢問諸仁者：己躬
J35nB336_p0671c09║下一著子，還涉去來動定也無？者裡相委得，便見樊
J35nB336_p0671c10║籠鳩去休論歲，枯木花開不犯春。」僧出，問云：「坐斷三
J35nB336_p0671c11║世十方，吞盡聖凡佛祖，知是大師未陞座前尋常行
J35nB336_p0671c12║履。請問：曲為今時一句又作麼生道？」師云：「太陽正照
J35nB336_p0671c13║不當門。」進云：「恁麼則斬新條令，格外風規去也。」師云：
J35nB336_p0671c14║「直得詗上座口似磉盤。」進云：「作家宗師。」大展三拜。師
J35nB336_p0671c15║云：「一般稱古錦，春色不同觀。」六如上座出，問云：「如何
J35nB336_p0671c16║是首座為人一句？」師云：「兔角杖打石人頭。」進云：「十智
J35nB336_p0671c17║同真，請師剖決。」師云：「問者閒家具作麼？」進云：「如何是
J35nB336_p0671c18║一同一質？」師云：「密室不張燈。」進云：「如何是二同大事？」
J35nB336_p0671c19║師云：「鹽盡炭無特地愁。」進云：「如何是三總同參？」師云：
J35nB336_p0671c20║「寒巖古木，翠竹黃花。」進云：「如何是四同真智？」師云：「體
J35nB336_p0671c21║妙窮玄落二三。」進云：「如何是五同遍普？」師云：「葉葉枝
J35nB336_p0671c22║枝春透露。」進云：「如何是六同具足？」師云：「減他一著又
J35nB336_p0671c23║爭得？」進云：「如何是七同得失？」師云：「見之不取，思之千
J35nB336_p0671c24║里。」進云：「如何是八同生殺？」師云：「救得也是死漢。」進云：
J35nB336_p0671c25║「如何是九同音吼？」師云：「松濤澗水互呈音。」進云：「如何
J35nB336_p0671c26║是十同得入？」師云：「寶鏡當軒，媸妍自辨。」進云：「與什麼
J35nB336_p0671c27║人同得入？」師云：「三門頭坐四金剛。」進云：「與誰同音吼？」
J35nB336_p0671c28║師云：「木馬嘶風，泥牛笑月。」進云：「作麼生同生殺？」師云：
J35nB336_p0671c29║「撾塗毒鼓。」進云：「何物同得失？」師云：「千人逐一鹿。」進云：
J35nB336_p0671c30║「那箇同具足？」師云：「宴鼠飲河。」進云：「是甚麼同遍普？」師
J35nB336_p0672a01║云：「寒暑到來無處避。」進云：「孰與總同參？」師云：「功德天，
J35nB336_p0672a02║黑暗女。」進云：「那箇同大事？」師云：「石人衫子破，大地沒
J35nB336_p0672a03║人縫。」進云：「何物同一質？」師云：「鷺隱蘆花不見蹤。」進云：
J35nB336_p0672a04║「十智同真面目全，其中一智是根源。且問：如何是那
J35nB336_p0672a05║一智？」師以拂子擊香桌，云：「者一智。」進云：「向上還有事
J35nB336_p0672a06║也無？」師云：「詗上座要惜眉毛。」僧問：「大師說法普利人
J35nB336_p0672a07║天，又將箇甚麼供養老和尚？」師云：「今日已賴上座證
J35nB336_p0672a08║明。」僧問云：「盡大地是火坑，得何三昧而不燒卻？」師云：
J35nB336_p0672a09║「無池不受月，有樹卻招風。」進云：「意旨如何？」師云：「三三。」
J35nB336_p0672a10║僧問云：「銕壁銀山作麼生透？」師云：「恰好箇入路。」進云：
J35nB336_p0672a11║「如何是水底泥牛啣月走？」師云：「者畜生行不踏步在。」
J35nB336_p0672a12║進云：「如何是巖前石虎抱兒眠？」師云：「天曉不知明。」進
J35nB336_p0672a13║云：「泥牛石虎蒙師示。」語未畢，師作虎聲。陳而上居士
J35nB336_p0672a14║問云：「如何是無佛處稱尊？」師云：「詗上座不入者保社。」
J35nB336_p0672a15║陳志昆居士問云：「大師說法如藥囊金針，善能針百
J35nB336_p0672a16║病，又如何針一？」師云：「居士無量壽。」師良久，舉云：「昔曹
J35nB336_p0672a17║山慧霞禪師因僧問：『佛未出世時如何？』山曰：『曹山不
J35nB336_p0672a18║如。』『出世後如何？』山曰：『不如曹山。』古人恁麼道，且道：還
J35nB336_p0672a19║可商量也無？若詗上座見佛與曹山出世、不出世，雖
J35nB336_p0672a20║則主賓互換，偏正宛全，撿點將來，總是箇花前弄影，
J35nB336_p0672a21║醉後添杯。何故？一切眾生本來成佛，出世為阿誰？不
J35nB336_p0672a22║出有何事？雖然如是，詗上座今日又作麼生與佛相
J35nB336_p0672a23║見？玉兔不知通晝曉，金烏爭解徹宵明？」維那結椎，云：
J35nB336_p0672a24║「應觀法王法，法王法如是。」
J35nB336_p0672a25║上元，淨業李宮詹暨眾檀越緇素法侶設供，請上堂
J35nB336_p0672a26║師云：「如是我聞：一時日月燈明佛、然燈佛、藥師琉璃
J35nB336_p0672a27║光佛、須彌燈王佛俱會一處，同坐虛空寶華光王座，
J35nB336_p0672a28║眉毛撕結，鼻孔膠貼，放大光明而告木上座曰：『善哉，
J35nB336_p0672a29║智者！吾有涅槃妙心、正法眼藏久埋在時節因緣，今
J35nB336_p0672a30║當付囑於汝，汝應普為一切人天大眾分明剖示。』爾
J35nB336_p0672b01║時，木上座從奮迅三昧起，遂卓柱杖，云：『告諸大眾：今
J35nB336_p0672b02║時何時？三五一十五，東家鑼，西家鼓，蝦蟆也趁師子
J35nB336_p0672b03║舞，蓮花不向水泥開，火樹饒從人屋數，笙歌綵戲互
J35nB336_p0672b04║紛紛，阿誰眼耳不聞睹？單單一箇破燈籠，滿腔有理
J35nB336_p0672b05║不能訴。』且道：不能訴箇什麼聻？一片涅槃心，冷地無
J35nB336_p0672b06║人顧。」僧出，問云：「上元佳節，燈月交輝。且問：應時及節
J35nB336_p0672b07║一句作麼生道？」師云：「還聞外面聲麼？」進云：「村前鑼鼓
J35nB336_p0672b08║響。」師云：「迷己逐物。」進云：「父母未生前，那箇是我某甲
J35nB336_p0672b09║本來面目？」師舉柱杖示之，云：「莫向這裡會。」僧問云：「如
J35nB336_p0672b10║何是賓中賓？」師云：「拋家飄泊轉迷津。」進云：「如何是賓
J35nB336_p0672b11║中主？」師云：「沿途客作忽逢父。」進云：「如何是主中賓？」師
J35nB336_p0672b12║云：「暫藏珍御問農人。」進云：「如何是主中主？」師云：「金輪
J35nB336_p0672b13║不動敢誰忤？」進云：「賓主已蒙師指示，撥開賓主又如
J35nB336_p0672b14║何？」師云：「樹頭無影挂春風。」進云：「如何是正令當行？」師
J35nB336_p0672b15║驀打一棒。僧問：「如何是第一玄？」師云：「威音未曉前。」進
J35nB336_p0672b16║云：「如何是第二玄？」師云：「心慮豈能緣？」進云：「如何是第
J35nB336_p0672b17║三玄？」師云：「森羅覿面全。」進云：「如何是第一要？」師云：「目
J35nB336_p0672b18║前無法青山峭。」進云：「如何是第二要？」師云：「坐卻白雲
J35nB336_p0672b19║遭怪笑。」進云：「如何是第三要？」師云：「月落潭空齊罷照。」
J35nB336_p0672b20║進云：「三玄三要外，端的又如何？」師云：「柱杖不打無慚
J35nB336_p0672b21║人。」僧出問：「如何是關中主？」師云：「不禮拜更待何時？」僧
J35nB336_p0672b22║便禮拜，師云：「隨人語轉。」僧問：「如何是最初句？」師云：「未
J35nB336_p0672b23║問已前作麼生？」進云：「如何是與人句？」師云：「父母所生
J35nB336_p0672b24║口，終不為君通。」進云：「如何是末後句？」師卓柱杖一下。
J35nB336_p0672b25║僧問云：「佛祖出世人競歸，大師出世幾人肯？」師云：「遍
J35nB336_p0672b26║界無一人。」進云：「為甚麼如此？」師云：「為他人人眼裏有
J35nB336_p0672b27║佛祖。」進云：「恁麼則禮絕班行去也。」師云：「外方誰敢論
J35nB336_p0672b28║量？」李淨業居士問云：「師唱誰家曲？宗風嗣阿誰？」師云：
J35nB336_p0672b29║「聲前一調宮商別，不落時人眼耳聞。」進云：「怎麼則洪
J35nB336_p0672b30║音凝博嶠，異響振雲巖也。」師云：「寧可就門饒罵詈，莫
J35nB336_p0672c01║須惡水潑平人。」師乃云：「昔日世尊於靈山會上以無
J35nB336_p0672c02║上大法付囑天龍八部、國王、大臣、宰官、居士、長者、檀
J35nB336_p0672c03║越，須同併力護持，俾是無上大法常住在世，普為三
J35nB336_p0672c04║界群生而作苦海舟航。復以涅槃妙心、正法眼藏付
J35nB336_p0672c05║授尊者大迦葉，使遞代傳持，無令斷絕，普為一切人
J35nB336_p0672c06║天而作歸源眼目。今日眾檀越乃爾慇懃，可謂不忘
J35nB336_p0672c07║靈山付囑。但我詗上座智無先聖大人之明、德欠前
J35nB336_p0672c08║賢密地之實，拊臆捫襟，好生慚愧，然而曲就今時，不
J35nB336_p0672c09║免拈一則語公諸大眾同結般若良緣。如鏡清道怤
J35nB336_p0672c10║禪師因僧問：『如何是新年頭佛法？』答云：『元正啟祚，萬
J35nB336_p0672c11║物咸新。』鏡清恁麼提唱，可謂真語者、實語者、不誑語
J35nB336_p0672c12║者。如今詗上座者裡若論新年頭佛法也有一句子，
J35nB336_p0672c13║且又作麼生道？昨日新雷發，今朝細雨飛，莫道草木
J35nB336_p0672c14║無情，一時頓放芳菲，好箇真消息，當人休自迷。諸仁
J35nB336_p0672c15║者！還委悉也麼？」良久，云：「知音今日豈無人？秪是不如
J35nB336_p0672c16║孔夫子。何故？吾無隱乎爾。」遂卓柱杖，下座。
J35nB336_p0672c17║老和尚誕辰，山主眾居士暨合院大眾請上堂
J35nB336_p0672c18║師云：「據令而行，三世諸佛無處藏身；放一線道，歷代
J35nB336_p0672c19║祖師競來饒舌。所以堂頭老和尚六十三年前也曾
J35nB336_p0672c20║恁麼來，但未免隨波逐浪。雖然如是，要且佛眼覷不
J35nB336_p0672c21║得。如今六十三年後，秪是截斷眾流，不通凡聖。雖然
J35nB336_p0672c22║如是，要且鳥道常通。眾中莫有舉棹知源、動絃別曲
J35nB336_p0672c23║者麼？」鑑維那問云：「世尊未出母胎，度生已畢；大師未
J35nB336_p0672c24║出本寮，說法已竟。因甚又陞座作麼？」師云：「生鐵秤鎚
J35nB336_p0672c25║浮古井。」進云：「須彌為筆，大海為墨，為老和尚慶祝遐
J35nB336_p0672c26║齡又作麼生道？」師云：「如來壽量品第一。」那舉拳云：「未
J35nB336_p0672c27║審這箇還受慶祝也無？」師云：「七九六十三。」見侍者問：
J35nB336_p0672c28║「世尊降誕，瑞靄衝天；和尚生辰，井泉異色。四眾稱揚
J35nB336_p0672c29║則不問，五位王子請師宣。」師云：「玉蕊偏開劫外春。」進
J35nB336_p0672c30║云：「如何是誕生王子？」師云：「今日恰值和尚懸弧。」進云：
J35nB336_p0673a01║「如何是朝生王子？」師云：「許你大展拜。」進云：「如何是末
J35nB336_p0673a02║生王子？」師云：「闍黎報恩有分。」進云：「如何是化生王子？」
J35nB336_p0673a03║師云：「願將無量壽，上祝聖明君。」進云：「如何是內生王
J35nB336_p0673a04║子？」師云：「詗上座今日特因和尚慶節上堂。」進云：「恁麼
J35nB336_p0673a05║則洞上綱宗掀轉處，瀛山法脈又重新。」遂禮拜，師云：
J35nB336_p0673a06║「讚事即得。」進云：「也不為分外。」師云：「放過一棒。」良久，師
J35nB336_p0673a07║乃舉：「傅大士云：『有物先天地，無形本寂寥，能為萬象
J35nB336_p0673a08║主，不逐四時凋。』好箇補處慈尊，七穿八穴去也。為什
J35nB336_p0673a09║麼聻？既然有物，是什麼物？見無形者，是什麼人？若秪
J35nB336_p0673a10║恁麼說，秪解指蹤話跡，又何曾直指於人？況下文半
J35nB336_p0673a11║橛，撿點將來，轉覺不堪。何故？不見道：唯一堅密身，一
J35nB336_p0673a12║切塵中現。若然如是，則盡大地山河無有一絲毫而
J35nB336_p0673a13║非堅密身，又何容更待能為萬象主，不逐四時凋，而
J35nB336_p0673a14║不打成百雜碎乎？噓！雖然如此，也要知大士竭盡婆
J35nB336_p0673a15║心始得。詗上座如今當人天眾前且分取不逐四時
J35nB336_p0673a16║凋一句供養堂上老和尚。且道：老和尚還受供養也
J35nB336_p0673a17║無？若受，則醮彩繪虛空；若不受，又爭奈詗上座已推
J35nB336_p0673a18║門落臼？大眾！還委悉麼？欲知親透法身處，三尺拄杖
J35nB336_p0673a19║攪黃河。」遂下座。
J35nB336_p0673a20║
J35nB336_p0673a21║平南王七旬大誕，鼎湖慶雲寺修禮大悲圓滿道場，
J35nB336_p0673a22║世子公都統暨諸昆玉等至山設供，老和尚命師上
J35nB336_p0673a23║堂
J35nB336_p0673a24║師陞座，拈香，云：「此一瓣香，不藉五行鍾秀，寧假兩曜
J35nB336_p0673a25║儲精？熱向爐中，端為
J35nB336_p0673a26║今上皇帝祝延聖躬萬歲，伏願四海永拜金輪，八埏長
J35nB336_p0673a27║歌玉燭。此一瓣香，靈根挺自威音劫前，妙果成于釋
J35nB336_p0673a28║迦會上，熱向爐中，端為恭祝
J35nB336_p0673a29║平南王殿下華慶千秋，王妃康齡百祀，嶺海同稟威
J35nB336_p0673a30║光，緇素咸叨德庇，法幢藉而宏鎮，佛日賴以常明。此
J35nB336_p0673b01║一辦香，彙二嚴為妙蓋，集五分作祥雲，熱向爐中，恭
J35nB336_p0673b02║為
J35nB336_p0673b03║平藩世子公都統暨諸昆玉　文武宰官等，祿秩高
J35nB336_p0673b04║居，德風遐扇，調羹有道，補袞無為，常作覺苑金湯，永
J35nB336_p0673b05║為法門屏翰。」斂衣就座，維那白椎，云：「法筵龍象眾，當
J35nB336_p0673b06║觀第一義。」師云：「若是第一義，諸方知識皆道：『向未白
J35nB336_p0673b07║此槌以前薦得，方有少分相應。』詗上座則不然。」遂舉
J35nB336_p0673b08║拄杖，云：「會麼？從前汗馬無人識，秪要重論蓋代功。」朗
J35nB336_p0673b09║監寺出問云：　「平藩今日慶誕，特來設供修因。果因
J35nB336_p0673b10║交徹則不問，慶生一句請師宣。」師云：「白日遶須彌。」進
J35nB336_p0673b11║云：「恁麼則法門胥幸也。」師云：「拄杖子不向上座𨁝跳。」
J35nB336_p0673b12║進云：「畢竟如何施設？」師云：「大悲千手眼。」進云：「還假神
J35nB336_p0673b13║力也無？」師云：「一滴楊枝萬里春。」禮拜歸位。僧問云：「大
J35nB336_p0673b14║師提唱宗風為　平藩祝壽。請問如何是祝壽一句？」
J35nB336_p0673b15║師云：「大椿以一萬六千年為春拜。」進云：「秪如今日是
J35nB336_p0673b16║平藩七旬慶誕，且道：與七旬前是同？是別？」師云：「拄杖
J35nB336_p0673b17║子忍俊不禁。」進云：「昔浮山遠禪師常以九帶示徒，即
J35nB336_p0673b18║今九帶且不問，如何是那一帶？」師卓拄杖一下。僧問：
J35nB336_p0673b19║「如何是即心即佛？」師云：「既言即心，何須更問？」進云：「如
J35nB336_p0673b20║何是非心非佛？」師舉拄杖示云：「會麼？」進云：「秪如去此
J35nB336_p0673b21║二途時如何？」師云：「也須吃棒。」僧問云：「大千世界七寶
J35nB336_p0673b22║布施，請問誰是得者？」師拈拄杖，云：「莫是遮箇麼？」進云：
J35nB336_p0673b23║「大師是僧，如何是佛？」師云：「不合向你道唯我獨尊。」進
J35nB336_p0673b24║云：「一切眾生皆有佛性，為甚麼不識？」師云：「怪得阿誰？」
J35nB336_p0673b25║僧問云：　「平藩寶誕作麼生祝？」師云：「緘口即報　皇
J35nB336_p0673b26║恩。」僧禮拜。良久，師舉云：「圓滿大悲者，乃觀世音菩薩
J35nB336_p0673b27║芳稱也。菩薩乃西方無量壽如來補處法王子，妙德
J35nB336_p0673b28║為千聖中尊，乘大願輪遍入十方微塵國土，攝化四
J35nB336_p0673b29║生有緣含識，於一身心現千手眼，所謂平等照護，不
J35nB336_p0673b30║令失時違候。雖然如是，秪如空劫以前未有眾生時，
J35nB336_p0673c01║又照護箇甚麼？於此通得箇消息，便見觀世音菩薩
J35nB336_p0673c02║千變萬化，不曾動著一絲毫，於一絲毫上出現千變
J35nB336_p0673c03║萬化。如或於此未能頓了，詗上座今日不惜眉毛，更
J35nB336_p0673c04║為大眾分明剖示。即如今　平南王殿下，身居百僚
J35nB336_p0673c05║之上，運自神力，佐
J35nB336_p0673c06║世祖章皇帝綏定南荒，蕩除海孽，此之功業自應萬古
J35nB336_p0673c07║流芳。孔子云：『大德者，必得其位、必得其祿、必得其名、
J35nB336_p0673c08║必得其壽。』然而▆平南王位至極而思退，祿至厚而
J35nB336_p0673c09║欲辭，名至貴而不驕，壽至高而不著，但于隨緣通變
J35nB336_p0673c10║處，每興揚佛事而不自伐其功，善誘群生陰裨　皇
J35nB336_p0673c11║化而不自矜其德。應知如是深密行處即是菩薩圓
J35nB336_p0673c12║滿大悲，菩薩圓大悲即是　平南王深密行處。大眾！
J35nB336_p0673c13║還知者兩大士不思議境界麼？說法隨機頻應現，當
J35nB336_p0673c14║場誰識自由身？」卓拄杖，下座。維那結椎，云：「諦觀法王
J35nB336_p0673c15║法，法王法如是。」
J35nB336_p0673c16║寶象林臘八戒期，然燈禮塔，緇素大眾請就塔院上
J35nB336_p0673c17║堂
J35nB336_p0673c18║師陞座，僧出，問云：「世尊今日成道，作麼生是成道？」師
J35nB336_p0673c19║云：「空拳誑小兒。」僧擬議，師云：「擬不著。」僧禮拜起，進云：
J35nB336_p0673c20║「請師速道一句。」師云：「燈光貫髑髏。」肯沙彌問云：「丹霞
J35nB336_p0673c21║掩耳，脫體風流；投子放頑，宛然尊貴。且問：禪作麼生
J35nB336_p0673c22║參？戒作麼生受？」師云：「天左旋，地右轉。」進云：「未審無位
J35nB336_p0673c23║真人還受戒參禪也無？」師一喝。進云：「恁麼則千聖不
J35nB336_p0673c24║傳無底缽，象林今日又重新。」師云：「喜得拄杖子不在，
J35nB336_p0673c25║聊且放過。」彌禮拜，歸眾。良久，師遂舉云：「昔世尊于今
J35nB336_p0673c26║夜坐菩提樹下，睹明星出現時，豁然大悟，乃云：『吾與
J35nB336_p0673c27║一切眾生本來成佛。』既與眾生本來成佛，云何說《梵
J35nB336_p0673c28║網經》？又道：『我是已成佛，汝是當成佛，常作如是信，戒
J35nB336_p0673c29║品已具足。』審如是，爭怪得後來人慚愧？世尊面赤，不
J35nB336_p0673c30║如語直。詗上座即今要與大眾落艸盤桓，一有多種，
J35nB336_p0674a01║二無兩般，又作麼生商量？會麼？神機不向千差定，泥
J35nB336_p0674a02║跡徒勞杓卜聲。」
J35nB336_p0674a03║六月十九日，大士得道，值師四十一初度，眾請上堂
J35nB336_p0674a04║師陞座，云：「諸法從緣起，如來說是因。云何名為從緣
J35nB336_p0674a05║起諸法？所謂無明行業、四大五蘊，以至山河大地、萬
J35nB336_p0674a06║象森羅，如是諸法莫不皆從緣起者，所以如來即之
J35nB336_p0674a07║而開示人天，千聖悟此而位登解脫。雖然如是，只如
J35nB336_p0674a08║未有無明身心世界時，且道：如來又向甚麼處說得
J35nB336_p0674a09║箇因字？有能代瞿曇老子插得一嘴，堪報不報之恩。
J35nB336_p0674a10║大眾！還會麼？詗上座恁麼說，早是龜毛長三尺。」僧問
J35nB336_p0674a11║云：「未離兜率，已降王宮；未出母胎，度生已畢。意旨如
J35nB336_p0674a12║何？」師云：「溪流夜夜月，鳥囀朝朝春。」進云：「恁麼則昔日
J35nB336_p0674a13║靈山，今時瑞塔也。」師云：「莫謗山僧好。」僧禮拜，歸眾。僧
J35nB336_p0674a14║問云：「空色且不問，法身長幾許？」師云：「晝夜一百八。」僧
J35nB336_p0674a15║問云：「如何是大師未生前面目？」師云：「石人不賃屋，大
J35nB336_p0674a16║地絕遮藏。」僧問云：「師登不惑年，眉毛長幾丈？」師云：「雷
J35nB336_p0674a17║從地起。」僧問云：「未有無明身心世界時，著不得箇因
J35nB336_p0674a18║字固然。即今大士成道、大師出世，未審是因？非因？」師
J35nB336_p0674a19║云：「幾成錯過。」進云：「不因此問，真成錯過。」師噓一聲。僧
J35nB336_p0674a20║問云：「諸法從何而生？」師云：「為你有此一問。」良久，師乃
J35nB336_p0674a21║云：「驢唇先生無端指熱為夏，惱亂毛道凡夫；補陀大
J35nB336_p0674a22║士不合隨真順俗，云成妙覺菩提。詗上座四十一年
J35nB336_p0674a23║前在母胎中聞此二事，理見不平，今日特為大眾拈
J35nB336_p0674a24║出。且道：作麼生判斷？若謂熱原非夏、道本無成，未免
J35nB336_p0674a25║孤他先聖。若然，熱便是夏、道即可成，又未免冤屈自
J35nB336_p0674a26║己。就者淆訛處能定當得，許伊有語話分；如或不然，
J35nB336_p0674a27║詗上座替大眾吃拄杖去也。畢竟如何？坐斷二邊中
J35nB336_p0674a28║不立，一時趁起駭雞犀。」
J35nB336_p0674a29║
J35nB336_p0674a30║
J35nB336_p0674b01║答問
J35nB336_p0674b02║僧舉棲賢覞禪師問答求別語，師許之，僧遂依原僧
J35nB336_p0674b03║舉問云：「久聞大師得大機大用，如何是大機？」師云：「猛
J35nB336_p0674b04║虎跳不出。」進云：「如何是大用？」師云：「雄象入花池。」進云：
J35nB336_p0674b05║「某甲終日迎賓送客，作揖打恭，還當得大機大用麼？」
J35nB336_p0674b06║師云：「莫將鶴唳誤作鶯啼。」
J35nB336_p0674b07║問云：「古人提唱麻三斤，猶是曲為今時。今日新大師
J35nB336_p0674b08║特地又作麼生？」師云：「鞭起泥牛耕皓月，喚教石女織
J35nB336_p0674b09║流黃。」進云：「恁麼則新豐曲子今日親聞也。」師云：「作何
J35nB336_p0674b10║音調？」僧無對。師云：「掠虛頭漢。」
J35nB336_p0674b11║問云：「一句當機，八萬門生死永絕。如何是一句？」師云：
J35nB336_p0674b12║「聞思不及。」
J35nB336_p0674b13║問云：「久知大師定作人天鑪鉗，請先露箇消息。」師云：
J35nB336_p0674b14║「泥牛遍界恣騰踏，頭角分明總不彰。」進云：「得意氣時
J35nB336_p0674b15║添意氣，遇風流處且風流。」師云：「一任傍觀并撫掌，卷
J35nB336_p0674b16║舒一線未容覷。」
J35nB336_p0674b17║問云：「雲從龍，風從虎，相逢覿面時如何？」師云：「直得五
J35nB336_p0674b18║年分疏不下。」進云：「恁麼則霧啟便是龍吟，風生知是
J35nB336_p0674b19║虎笑。」師云：「異類豈堪同爪角？藏身誰更羨蹤由？」僧禮
J35nB336_p0674b20║拜，云：「紫羅帳裏君臣合，金殿重重顯至尊。」師云：「華封
J35nB336_p0674b21║雖頌祝，帝自不知聞。」
J35nB336_p0674b22║問云：「臨濟大師云：『有一人常在途中，不離家舍。』如何
J35nB336_p0674b23║是不離家舍一句？」師云：「池中撈白月。」進云：「如何是常
J35nB336_p0674b24║在家舍，不離途中？」師云：「夢裏度黃河。」進云：「竹影掃階
J35nB336_p0674b25║塵不動，月穿潭底水無痕。」師云：「莫把鴛鴦誇巧繡，須
J35nB336_p0674b26║知胡蝶正莊周。」
J35nB336_p0674b27║問云：「此事如明鏡當臺，妍來妍現、媸來媸現。秪如鏡
J35nB336_p0674b28║破臺亡，妍媸不來，又作麼生？」師云：「灼然無諱。」僧一喝，
J35nB336_p0674b29║師云：「猶守瓦礫在。」進云：「也要大師知道。」師云：「堪憐客
J35nB336_p0674b30║作漢，難與論家珍。」
J35nB336_p0674c01║問云：「兔角龜毛火裏栽，鐵山當面勢崔嵬。如何是龜
J35nB336_p0674c02║毛兔角？」師云：「不容把捉。」進云：「如何是銕山當面？」師云：
J35nB336_p0674c03║「鑽仰徒然。」僧禮拜，云：「深承法旨，足照迷方。」師云：「須明
J35nB336_p0674c04║參學眼，莫秪墮偏枯。」時傍有僧進云：「某甲欲就中重
J35nB336_p0674c05║申一問，未審大師還不吝慈悲否？」師云：「已絡索不少
J35nB336_p0674c06║也。」進云：「如何是常在途中，不離家舍？」師云：「蝸牛上壁。」
J35nB336_p0674c07║進云：「如何是常在家舍，不離途中？」師云：「盲龜拽磨。」進
J35nB336_p0674c08║云：「如何是龜毛兔角？」師云：「薰風水繡紋。」進云：「如何是
J35nB336_p0674c09║鐵山當面？」師云：「賺殺闍黎。」僧禮拜，云：「不因此問，幾成
J35nB336_p0674c10║錯過。」師云：「切忌妄承當。」
J35nB336_p0674c11║壬子秋日，師駐寶安金繩，僧舉《麗中禪師語錄》答學
J35nB336_p0674c12║人三問請益，師隨問置答。
J35nB336_p0674c13║問云：「如何是父母未生前面目？」師云：「古鏡深埋。」
J35nB336_p0674c14║問云：「未有此身前，向甚麼處行履？」師云：「不借陰陽地，
J35nB336_p0674c15║飄然獨任真。」進云：「便恁麼時如何？」師云：「千年桃核。」
J35nB336_p0674c16║問云：「天地未分時，這箇在什麼處？」答云：「不坐萬年床。」
J35nB336_p0674c17║進云：「還假承當也無？」師云：「闍黎近前來，向你道。」僧纔
J35nB336_p0674c18║近前，師云：「去！你欠伶利。」
J35nB336_p0674c19║藩下田生輝居士問：「頃因石蓮禪師上堂，某甲曾問
J35nB336_p0674c20║二語不契，今日已承老和尚慈悲垂示，便祈首座更
J35nB336_p0674c21║下一轉語。」師云：「試理問看。」問云：「竿木隨身事若何？」師
J35nB336_p0674c22║云：「度水登山得渠力。」進云：「逢場作戲又作麼生？」師云：
J35nB336_p0674c23║「放開則法輪大轉，握住則佛祖難容。」