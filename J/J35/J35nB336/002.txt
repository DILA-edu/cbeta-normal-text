J35nB336_p0675a01║南海寶象林慧弓詗禪師源流拈頌卷二
J35nB336_p0675a02║書記傳一錄
J35nB336_p0675a03║初祖菩提達磨大師。因慧可問：「諸佛法印，可得聞乎？」
J35nB336_p0675a04║祖曰：「諸佛法印，匪從人得。」可曰：「我心未寧，乞師安心。」
J35nB336_p0675a05║祖曰：「將心來，與汝安。」可曰：「覓心了不可得。」祖曰：「與汝
J35nB336_p0675a06║安心竟。」
J35nB336_p0675a07║拈云：「象林若作初祖見問，諸佛法印可得聞乎？即
J35nB336_p0675a08║以手掩其口，不唯令伊當下剿截，亦免使後來兒
J35nB336_p0675a09║孫各各向覓心了不可得處躲根作活。」
J35nB336_p0675a10║頌云：「覓心無處安心竟，平地波層千尺疑。萬古碧
J35nB336_p0675a11║潭空界月，再三撈摝始應知。」
J35nB336_p0675a12║初祖曰：「吾本來茲土，傳法救迷情。一花開五葉，結果
J35nB336_p0675a13║自然成。」
J35nB336_p0675a14║拈云：「初祖為法，求人破費，路行過水，筋力竭盡。一
J35nB336_p0675a15║坐九年工夫，始得者朵花開，香流千古。但折合將
J35nB336_p0675a16║來，不無虛生捏目，自救不了在。雖然，且道：是傳什
J35nB336_p0675a17║麼法？咦！切忌錯會。」
J35nB336_p0675a18║頌云：「共歎一花五葉，撿來也大無端。笑渠無限男
J35nB336_p0675a19║女，特地遭他熱瞞。」
J35nB336_p0675a20║二祖神光慧可大師。將衣法付三祖已，遂即往鄴都，
J35nB336_p0675a21║隨宜說法，韜光混跡，變易儀相，或入諸酒肆、或過於
J35nB336_p0675a22║屠門，或習街談、或隨廝役。人問之曰：「師是道人，何故
J35nB336_p0675a23║如是？」祖曰：「我自調心，何關汝事？」
J35nB336_p0675a24║拈云：「入廛混跡，自是老大風流，秪箇調心，未必親
J35nB336_p0675a25║口。何故？大師曾道：『覓心了不可得。』既了不可得，又
J35nB336_p0675a26║調箇甚麼？」代云：「老僧近來衰耄。」
J35nB336_p0675a27║頌云：「老賣調心法，橫身臥市叢。無人知此意，孤負
J35nB336_p0675a28║少林風。」
J35nB336_p0675a29║三祖司空僧燦大師。《信心銘》末云：「言語道斷，非去來
J35nB336_p0675a30║今。」
J35nB336_p0675b01║拈云：「既言語道斷，且道：此《信心銘》是言語？非言語？
J35nB336_p0675b02║大師銘於去日，某甲聞在今時，展轉流布，惠及將
J35nB336_p0675b03║來。是去來今？非去來今？敢請大師下一轉語。」
J35nB336_p0675b04║頌云：「死蛇橫路莫當頭，日炙風吹毒轉稠。千載有
J35nB336_p0675b05║人輕觸著，禍無旋踵喪良儔。」
J35nB336_p0675b06║四祖黃梅道信大師。唐太宗嚮師道德，欲瞻風彩，詔
J35nB336_p0675b07║赴京。祖上表遜謝，前後三返，竟以疾辭。第四度命使
J35nB336_p0675b08║曰：「如果不起，即取首來。」使至山諭旨，祖乃引頸就刃，
J35nB336_p0675b09║神色儼然。使異之，回以狀聞。帝彌加欽慕，就賜珍繪，
J35nB336_p0675b10║以遂其志。
J35nB336_p0675b11║拈云：「初祖被武帝一詔即來，四祖受太宗三徵不
J35nB336_p0675b12║起。二君王尊崇大法，千古希奇；二祖師真切為人，
J35nB336_p0675b13║一時徹困。故即來，便是和皮及髓拋露不起，非把
J35nB336_p0675b14║婆心法眼包藏。咦！身為國主，雖宿具靈根，而墮在
J35nB336_p0675b15║尊貴，未免爭了些子。不然，則二君王一囊囊盡，後
J35nB336_p0675b16║來衲僧家又討甚麼巴鼻？」
J35nB336_p0675b17║頌云：「三徵不起破頭雲，此意分明答聖君。珍繪賜
J35nB336_p0675b18║來彰信重，卻今千古恨傳聞。」
J35nB336_p0675b19║五祖黃梅弘忍大師。既付衣法盧行者，自後不復上
J35nB336_p0675b20║堂。大眾疑怪致問，祖曰：「吾道行矣，何更詢之？」復問：「衣
J35nB336_p0675b21║法誰得耶？」祖曰：「能者得。」于是眾議，盧行者名能，尋訪
J35nB336_p0675b22║既失，潛知彼得，即共奔逐。
J35nB336_p0675b23║拈云：「一隊逐塊頭漢，死向衣缽姓名邊猜覓，若非
J35nB336_p0675b24║行者眉橫鼻直，黃梅一路平沉。雖然如是，祖師也
J35nB336_p0675b25║有吃棒處。何故？吾道行矣，非白晝寐語乎？」
J35nB336_p0675b26║頌云：「佛性既非北，衣缽豈南來？報語捕風漢，大庾
J35nB336_p0675b27║空嶺嵬。」
J35nB336_p0675b28║曹溪六祖惠能大師。有蜀僧名方辯，來謁曰：「善捏塑。」
J35nB336_p0675b29║祖正色曰：「試塑看。」辯不領旨，乃塑祖真，可高七尺，曲
J35nB336_p0675b30║盡其妙。祖觀之曰：「汝善塑性，不善佛性。」酬以衣物，辯
J35nB336_p0675c01║禮謝而去。
J35nB336_p0675c02║拈云：「方公一捏，捏成祖師七尺神彩。且道：祖師法
J35nB336_p0675c03║身還在裏許麼？若在，則法身多出一箇；若不在，爭
J35nB336_p0675c04║奈目擊無疑？倘當時道：『父母未生前面目，試塑將
J35nB336_p0675c05║來。』不唯令方公推倒無位真人，亦使後來人要依
J35nB336_p0675c06║樣胡盧不得。」
J35nB336_p0675c07║頌云：「南宗六祖善酬機，塑是有形卻與衣。佛性空
J35nB336_p0675c08║來無一物，縱云傳法亦成非。」
J35nB336_p0675c09║吉州青原山靜居寺行思禪師。一日，問石頭曰：「有人
J35nB336_p0675c10║道嶺南有消息。」頭曰：「有人不道嶺南有消息。」師曰：「若
J35nB336_p0675c11║恁麼，大藏、小藏從何而來？」頭曰：「盡從者裏去。」師然之。
J35nB336_p0675c12║拈云：「一人道嶺南有消息、一人不道嶺南有消息，
J35nB336_p0675c13║恁麼淆訛，難以端的。且道：者箇消息，青原父子還
J35nB336_p0675c14║隱顯得麼？咄！我是青原下兒孫。」
J35nB336_p0675c15║頌云：「嶺南消息無巴鼻，切忌從頭問起來，遷老幸
J35nB336_p0675c16║然急掩卻，免教漏洩賺人猜。」
J35nB336_p0675c17║南岳石頭希遷和尚。問新到僧：「從甚麼處來？」曰：「江西
J35nB336_p0675c18║來。」師曰：「見馬大師否？」曰：「見。」師乃指一橛柴，曰：「馬師何
J35nB336_p0675c19║似者箇？」僧無對。
J35nB336_p0675c20║拈云：「石頭和尚向絕凡聖情量邊推出馬大師，爭
J35nB336_p0675c21║奈者僧不識。詗上座莫能代語麼？不因慈悲指示，
J35nB336_p0675c22║幾乎當面錯過。」
J35nB336_p0675c23║頌云：「月在蘆花見不難，停眸路又隔雲端。石頭柴
J35nB336_p0675c24║橛分明剖，劍掛眉間徹膽寒。」
J35nB336_p0675c25║澧州藥山惟儼禪師。問雲巖：「作甚麼？」巖曰：「擔屎。」師曰：
J35nB336_p0675c26║「那箇聻？」巖曰：「在。」師曰：「汝來去為誰？」巖曰：「替他東西。」師
J35nB336_p0675c27║曰：「何不教並行？」巖曰：「和尚莫謗他。」師曰：「不合恁麼道。」
J35nB336_p0675c28║巖曰：「如何道？」師曰：「還曾擔麼？」
J35nB336_p0675c29║拈云：「藥山就擔屎處撥轉雲巖，可謂作家尊宿親
J35nB336_p0675c30║切為人。咦！若作佛法商量，未免污了唇齒。」
J35nB336_p0676a01║頌云：「擔屎徹困，帶累唇齒。叨叨一上，終還是你。」
J35nB336_p0676a02║潭州雲岩曇晟禪師。因藥山問：「聞汝解弄師子，是否？」
J35nB336_p0676a03║師曰：「是。」山曰：「弄得幾出？」師曰：「弄得六出。」山曰：「我亦弄
J35nB336_p0676a04║得。」師曰：「和尚弄得幾出？」山曰：「我秪弄得一出。」師曰：「一
J35nB336_p0676a05║即六，六即一。」師後到溈山。溈問：「承聞長老在藥山弄
J35nB336_p0676a06║師子，是否？」師曰：「是。」溈曰：「長弄？有置時？」師曰：「要弄即弄，
J35nB336_p0676a07║要置即置。」溈曰：「置時師子在什麼處？」師曰：「置也，置也。」
J35nB336_p0676a08║拈云：「藥山道：『我秪弄得一出。』可謂少處減，多處添，
J35nB336_p0676a09║擒縱自在。雲岩真師子，子解道：『一即六，六即一。』踞
J35nB336_p0676a10║步天然。後來遇箇水牯牛，不識利害，管探置時在
J35nB336_p0676a11║什麼處？於時不念初犯，攔胸踏倒，卻問：『你水牯牛
J35nB336_p0676a12║性命在甚麼處？』」
J35nB336_p0676a13║頌云：「以六為游戲，以一為嚬呻。試問乾坤裏，誰是
J35nB336_p0676a14║出頭人？」
J35nB336_p0676a15║瑞州洞山悟本良价禪師。因僧問：「寒暑到來，如何迴
J35nB336_p0676a16║避？」師曰：「何不向無寒暑處去？」曰：「如何是無寒暑處？」師
J35nB336_p0676a17║曰：「寒時寒殺闍黎，熱時熱殺闍黎。」
J35nB336_p0676a18║拈云：「寒熱相煎，畢竟如何了得？寒時熱相無處覓，
J35nB336_p0676a19║熱時寒相不可尋，寒熱熱寒不相到，秪應識取熱
J35nB336_p0676a20║寒心。」
J35nB336_p0676a21║頌云：「冤家不到無仇處，驀地相逢正是伊。若使了
J35nB336_p0676a22║無恩怨念，直饒把臂臥天涯。」
J35nB336_p0676a23║洪州雲居道膺禪師。師問洞山：「如何是祖師西來意？」
J35nB336_p0676a24║山曰：「闍黎他後有把茅蓋頭。」「忽有人問，如何秪對？」師
J35nB336_p0676a25║曰：「道膺罪過。」
J35nB336_p0676a26║拈云：「盡天下古今把箇西來意俱作奇特商量，究
J35nB336_p0676a27║竟商量不出，惟有洞山父子秪就問答邊互換賓
J35nB336_p0676a28║主，善順機宜，便覺逗漏不少。且道：有甚著眼處？你
J35nB336_p0676a29║不妨伶利。」
J35nB336_p0676a30║頌云：「若是西來祖意，不妨問著難答。如今慚愧雲
J35nB336_p0676b01║居，罪過為渠先納。」
J35nB336_p0676b02║洪州鳳棲山同安丕禪師。僧問：「如何是同安一隻箭？」
J35nB336_p0676b03║師曰：「腦後看。」曰：「腦後事如何？」師曰：「過也。」
J35nB336_p0676b04║拈云：「同安翻撚一箭，直接那畔知音；者僧死摸腦
J35nB336_p0676b05║後，真成佳期空負。秪如老漢道：『過也。』且道：過在阿
J35nB336_p0676b06║那邊急著眼？」
J35nB336_p0676b07║頌云：「電爍同安一箭兒，驀釘腦後豈容窺？當時若
J35nB336_p0676b08║便喪身去，猶賀天山奏凱歸。」
J35nB336_p0676b09║洪州同安志禪師。先同安臨寂，上堂，曰：「多子塔前宗
J35nB336_p0676b10║子秀，五老峰前事若何？」如是三舉，莫有對者。末後師
J35nB336_p0676b11║出曰：「夜明簾外排班立，萬里歌謠道太平。」安曰：「須是
J35nB336_p0676b12║者驢漢始得。」
J35nB336_p0676b13║拈云：「若論五老峰前事，向丕老未上堂時薦取。尚
J35nB336_p0676b14║未為俊捷，乃三舉後，道得函蓋恰巧，不免費幾雍
J35nB336_p0676b15║容。雖然，貿珠須是參詳價，豈與販鹽小課同？」
J35nB336_p0676b16║頌云：「三翻宣密旨，一語定乾坤。欲識昇平事，壞歌
J35nB336_p0676b17║不頌恩。」
J35nB336_p0676b18║鼎州梁山緣觀禪師。上堂，真園頭出，問：「家賊難防時
J35nB336_p0676b19║如何？」師曰：「識得不為冤。」曰：「識得後如何？」師曰：「貶向無
J35nB336_p0676b20║生國裏。」曰：「莫是他安身立命處麼？」師曰：「死水不藏龍。」
J35nB336_p0676b21║曰：「如何是活水龍？」師曰：「興波不作浪。」曰：「忽遇傾湫倒
J35nB336_p0676b22║岳時如何？」師下座，把住，曰：「闍黎莫教濕了老僧袈裟
J35nB336_p0676b23║角。」
J35nB336_p0676b24║拈云：「真公做賊做成龍，堪誇探珠得巧法。觀老捉
J35nB336_p0676b25║賊費拏龍手，可笑割雞用牛刀。當時道：『家賊難防
J35nB336_p0676b26║時如何？』但云：『識得汝也。』看伊又如何作得禍來？雖
J35nB336_p0676b27║然，若非七縱七擒後，孟獲爭能絕歹心？」
J35nB336_p0676b28║頌云：「難防小醜是家家，不必驚疑但識他。降得孽
J35nB336_p0676b29║龍成好手，爭如惡水濕袈裟？」
J35nB336_p0676b30║郢州大陽山警玄禪師。上堂：「夜半烏雞抱鵠卵，天明
J35nB336_p0676c01║起來生老鸛。鶴毛鷹嘴鷺鶿身，卻共烏鴉為侶伴。高
J35nB336_p0676c02║入煙霄，低飛柳岸，向晚歸來仔細看，依稀恰似雲中
J35nB336_p0676c03║雁。」
J35nB336_p0676c04║拈云：「大陽竭盡智巧名言，秪描畫得箇混不得、類
J35nB336_p0676c05║不齊底怪鳥，可惜費了許多文彩。況不合夜半天
J35nB336_p0676c06║明有者般箇異族飛鳴出現，急應請關南道吾禳
J35nB336_p0676c07║卻，不然禍兆破家門。」
J35nB336_p0676c08║頌云：「萬法無依體自圓，聖凡情盡幾瀟然。雞烏鵠
J35nB336_p0676c09║白分明是，纔涉形容落者邊。」
J35nB336_p0676c10║舒州投子義青禪師。上堂：「默沉陰界，語落深坑。擬著
J35nB336_p0676c11║則天地懸殊，棄之則千生萬劫。洪波浩渺，白浪滔天。
J35nB336_p0676c12║鎮海明珠，在誰收掌？」良久，卓柱杖，曰：「百雜碎。」
J35nB336_p0676c13║拈云：「不許語默棄擬，可謂截斷眾流，疏通一派。雖
J35nB336_p0676c14║然如此，秪是燦爛明珠，久沉滔天浪底，看來未易
J35nB336_p0676c15║探尋。莫道卓拄杖處便是罔象靈蹤麼？且喜沒交
J35nB336_p0676c16║涉。畢竟如何？何不早著眼？」
J35nB336_p0676c17║頌云：「明珠鎮海幾經秋，一道光吞百億洲。今日吾
J35nB336_p0676c18║師親指出，杖頭卓處莫凝眸。」
J35nB336_p0676c19║東京天寧芙蓉道楷禪師。上堂，良久，曰：「青山常運步，
J35nB336_p0676c20║石女夜生兒。」便下座。
J35nB336_p0676c21║拈云：「芙蓉老師如此舉唱，直把萬里一條銕拗作
J35nB336_p0676c22║兩尋，將來懇打大象，不知驚走法身。斯事且置，秪
J35nB336_p0676c23║如青山常運步，大地無寸土，向什麼處著足？其石
J35nB336_p0676c24║女兒是何嘴臉伶利者？試為道看。」
J35nB336_p0676c25║頌云：「青山一息移千步，不到槃成那一邊？更有一
J35nB336_p0676c26║般堪怪笑，石兒拋出鼻無全。」
J35nB336_p0676c27║鄧州丹霞子淳禪師。上堂：「『乾坤之內，宇宙之間，中有
J35nB336_p0676c28║一寶，秘在形山。』肇法師恁麼道，秪解指蹤話跡，且不
J35nB336_p0676c29║能拈示于人。丹霞今日劈開宇宙，打破形山，為你諸
J35nB336_p0676c30║人拈出，具眼者辨取。」以拄杖卓一下，曰：「還見麼？鷺鶿
J35nB336_p0677a01║立雪非同色，明月蘆花不似他。」
J35nB336_p0677a02║拈云：「一人道宇宙形山、一人道蘆花雪月，恁麼指
J35nB336_p0677a03║注，何異群盲摸象？詗上座莫能全顆拈呈麼？夜半
J35nB336_p0677a04║正明，天曉不露。」
J35nB336_p0677a05║頌云：「打破形山出寶兒，丹霞卓杖切須知。分明月
J35nB336_p0677a06║在蘆花上，看到蘆花月已非。」
J35nB336_p0677a07║真州長蘆真歇清了禪師。上堂：「處處覓不得，秪有一
J35nB336_p0677a08║處不覓自得。且道：是那一處？」良久，云：「賊身已露。」
J35nB336_p0677a09║拈云：「老漢無端著賊，既言賊身已露，贓在那裏？眼
J35nB336_p0677a10║裏？耳裏？掣電裏？報鐘裏？搔癢裏？屎急裏？莫便是良
J35nB336_p0677a11║久裏？咦！秪為慈悲開線路，不知曾幾陷平人？」
J35nB336_p0677a12║頌云：「檀郎喚小玉，無為空抑逼。深夜倒銀床，枕子
J35nB336_p0677a13║順摸得。」
J35nB336_p0677a14║明州天童宗玨禪師。上堂：「劫前運步，世外橫身，妙契
J35nB336_p0677a15║不可以意到，真證不可以言傳，直得虛靜斂氛，白雲
J35nB336_p0677a16║向寒巖而斷；靈光破暗，明月隨夜船而來。正恁麼時，
J35nB336_p0677a17║作麼生履踐？偏正不曾離本位，縱橫那涉語因緣？」
J35nB336_p0677a18║拈云：「天童將弄驪珠，好手提持曹洞宗風，逆放順
J35nB336_p0677a19║收，橫拋豎接，不露當陽影，寧墜悄然機？喝彩任傍
J35nB336_p0677a20║觀，釘樁慚正視。雖然得稱盡美，撿點猶有未甘。何
J35nB336_p0677a21║故？縱橫那涉語因緣？須是木人道始得。」
J35nB336_p0677a22║頌云：「大行不舉步，真到無所歸。石女喚回三界夢，
J35nB336_p0677a23║木人坐斷六門機。」
J35nB336_p0677a24║明州雪竇智鑒禪師。上堂：「世尊有密語，迦葉不覆藏。
J35nB336_p0677a25║一夜落花雨，滿城流水香。」
J35nB336_p0677a26║拈云：「世尊幸無密語，設有大地群生，盡疑眼能啗
J35nB336_p0677a27║醋。足菴一期上堂，亦是倒上剎竿。」
J35nB336_p0677a28║頌云：「語即不密，豈況重宣？真成狼藉，華雨濺濺。」
J35nB336_p0677a29║明州天童如淨禪師。上堂：「陸修靜、陶淵明、文殊、普賢。」
J35nB336_p0677a30║作圓相曰：「咦！一款具呈。且道：憑誰批判？若是孔夫子，
J35nB336_p0677b01║吾無隱乎爾。」
J35nB336_p0677b02║拈云：「詗上座今日要與天童翻案，救取四人，裂破
J35nB336_p0677b03║圓相。曰：『鑒如得其情。』且道：憑誰作證？若是李老聃，
J35nB336_p0677b04║吾游心于物之初。」
J35nB336_p0677b05║頌云：「一機之絹，三經五緯。仔細觀來，成何華綺？」
J35nB336_p0677b06║襄州鹿門覺禪師。示眾：「盡大地是學人一卷經，盡乾
J35nB336_p0677b07║坤是學人一隻眼，以者隻眼讀如是經，千萬億劫常
J35nB336_p0677b08║無間斷。」
J35nB336_p0677b09║拈云：「鹿門恁麼開示，真箇舌覆大千。且問：此經共
J35nB336_p0677b10║有何許字句？乾坤是眼。又把者經安在那邊？須煩
J35nB336_p0677b11║慈悲指出，無致鈍根學人看讀不易。」
J35nB336_p0677b12║頌云：「大地是經翻不起，乾坤是眼捏難埋。不知覺
J35nB336_p0677b13║老何心行？平白推人落險崖。」
J35nB336_p0677b14║青州普照一辯禪師。因大明寶問：「離四句，絕百非，請
J35nB336_p0677b15║師直指西來意。」師曰：「昨日有人恁麼問，被打出去也。」
J35nB336_p0677b16║明曰：「今日又如何？」師曰：「你得恁麼不識痛癢？」明禮拜，
J35nB336_p0677b17║師曰：「可惜許，棒折也。」明直得汗下。
J35nB336_p0677b18║拈云：「棒折汗下，知有大明。白生吃枉，離句絕非。諒
J35nB336_p0677b19║得青州，難酬祖意。如今且置，有躡前蹤借問時，詗
J35nB336_p0677b20║上座又如何秪對？寧甘截舌，不毀先猷。」
J35nB336_p0677b21║頌云：「覿面相呈絕討論，西來的意似深冤。笑無唧
J35nB336_p0677b22║溜大明老，卻向青州覓棒痕。」
J35nB336_p0677b23║磁州大明寶禪師。示眾：「若論此事，如人作針線，幸然
J35nB336_p0677b24║針針相似，忽有人來，不覺失針，秪見線者邊尋也不
J35nB336_p0677b25║見、那邊尋也不見，卻自曰：『近處尚不見，遠處那裏得
J35nB336_p0677b26║來？』多時尋不得，心煩不好，昏悶打睡，拽衣就枕時，驀
J35nB336_p0677b27║然一劄：『㘞！原來在者裏。』」
J35nB336_p0677b28║拈云：「老漢恁麼說禪，不怕禍生，好急拽向三十二
J35nB336_p0677b29║代祖師案前，痛與三十二棒。何故？不合巧將譬喻
J35nB336_p0677b30║漏洩真機，賺令後來人一箇箇爭向『㘞！原來在這
J35nB336_p0677c01║裏』承虛接響。」
J35nB336_p0677c02║頌云：「一樹寒梅立兩階，雪晴開得十分佳。笑渠老
J35nB336_p0677c03║宿輸慳計，卻放春香透出崖。」
J35nB336_p0677c04║太原王山體禪師。示眾：「既有尊貴之位，須明尊貴底
J35nB336_p0677c05║人。須知尊貴底人不處尊貴之位，方明尊貴不落階
J35nB336_p0677c06║級。」
J35nB336_p0677c07║拈云：「金針妙密，玉線巧縫。提持尊貴，一路好手。固
J35nB336_p0677c08║羨王山，還免得遭人撿點也無？以有驚異。」
J35nB336_p0677c09║頌云：「王老提持洞上宗，珠迴玉轉燦重重。要知舜
J35nB336_p0677c10║日昇平事，歌遍南薰不宰功。」
J35nB336_p0677c11║磁州大明雪巖滿禪師。因僧問高郵定和尚：「透網金
J35nB336_p0677c12║鱗，以何為食？」定曰：「乾屎橛。」僧無語。師代曰：「謝供養。」
J35nB336_p0677c13║拈云：「敢問老漢於者橛上曾咬著也未？」代云：「虧你
J35nB336_p0677c14║恁麼慇懃孝敬。」
J35nB336_p0677c15║頌云：「尋常供養味滋長，苦過黃連辣過薑。塞斷舌
J35nB336_p0677c16║頭休口入，可曾解向鼻根嘗？」
J35nB336_p0677c17║燕京報恩萬松行秀禪師。示眾：「動則埋身千尺，不動
J35nB336_p0677c18║則當處生苗，直須兩頭撒開、中間放下，更買草鞋行
J35nB336_p0677c19║腳始得。」
J35nB336_p0677c20║拈云：「萬松恁麼舉揚，何曾離得草裏？且問老漢：『撒
J35nB336_p0677c21║開處是何光景？放下時又作麼消息？』須是實供始
J35nB336_p0677c22║得。不然，與我草鞋來，也學行腳去。」
J35nB336_p0677c23║頌云：「推人落井，遭甚麼瘟？急如律令，太上老君。」
J35nB336_p0677c24║中都萬壽雪庭福裕禪師。僧問：「如何是祖師西來意？」
J35nB336_p0677c25║師曰：「待乳峰點頭即向汝道。」
J35nB336_p0677c26║拈云：「我他日見萬壽，要代這僧進語：『賴乳峰不點
J35nB336_p0677c27║頭。若點頭，和尚慚愧無地。』」
J35nB336_p0677c28║頌云：「乳峰㟮出插天寒，十路無門攀仰難。何處迅
J35nB336_p0677c29║雷驅驟雨？殘雲一片掛秋瘢。」
J35nB336_p0677c30║嵩山靈隱文泰禪師。上堂：「塵劫來事，秪在於今；河沙
J35nB336_p0678a01║妙德，總在心源。試教伊覿面相呈，便不解當風拈出。
J35nB336_p0678a02║且道：過在甚麼處？」良久，卓拄杖，云：「秪為分明極，翻令
J35nB336_p0678a03║所得遲。」
J35nB336_p0678a04║拈云：「我要問靈隱：『喚阿那箇作心源？』便須當面拈
J35nB336_p0678a05║出。不然，任伊拄杖子連卓幾下，尚未分明在。」
J35nB336_p0678a06║頌云：「海印高懸萬象呈，重重交互太光生。當前認
J35nB336_p0678a07║著還迷倒，說甚玄微與暗明？」
J35nB336_p0678a08║西京還源寶應遇禪師。一日，聞靈隱泰上堂，舉：「切忌
J35nB336_p0678a09║從他覓，迢迢與我疏。」當下大悟。
J35nB336_p0678a10║拈云：「寶應聞舉話便悟，悟即不無，也是從他覓得
J35nB336_p0678a11║底，未是家珍。如何是不從他覓得聻？切忌與我疏。」
J35nB336_p0678a12║頌云：「蕩子伶俜事可傷，幾年隨著馬驢行。抬頭忽
J35nB336_p0678a13║聽宸樓鐸，始覺全身在帝鄉。」
J35nB336_p0678a14║鄧州香嚴淳拙文才禪師。上堂：「滿盤打算了，秪有者
J35nB336_p0678a15║一著最便宜。敢問諸人：且道：是那一著？」卓拄杖，云：「切
J35nB336_p0678a16║忌卜度。」
J35nB336_p0678a17║拈云：「淳拙恁麼打，九歸便輸了。河渚上算沙童子，
J35nB336_p0678a18║且道：過在什麼處？前說者一著，後說那一著，恁麼
J35nB336_p0678a19║打算不定，三生六十劫猶卜度未親在。」代曰：「老僧
J35nB336_p0678a20║住持事繁。」
J35nB336_p0678a21║頌云：「秪有者著子，滿盤算不出。稽首羨吾師，便宜
J35nB336_p0678a22║先落一。」
J35nB336_p0678a23║南陽萬安松庭子巖禪師。上堂：「我不學諸方說禪，浩
J35nB336_p0678a24║浩地魔魅人家男女。」僧問：「達磨面壁時如何？」師曰：「者
J35nB336_p0678a25║便是浩浩底禍胎也。」曰：「如何得剿絕去？」師曰：「倒縒芒
J35nB336_p0678a26║繩縛鬼子，須是其人。」
J35nB336_p0678a27║拈云：「初祖面壁，禍胎固然，且莫驚著。今鬼子在人
J35nB336_p0678a28║眼中鼻裡出入作怪，師芒繩在什麼處？快拈出來。」
J35nB336_p0678a29║頌云：「芒繩倒縒，我不如師。見怪不怪，師不如我。咄！
J35nB336_p0678a30║大海從魚躍，長天任鳥飛。」
J35nB336_p0678b01║西京少室凝然了改禪師。上堂：「莫向言中取則，直須
J35nB336_p0678b02║句外明宗。」擲拄杖，下座。
J35nB336_p0678b03║拈云：「少室向平易裏橫身接物，可謂不吝慈悲，秪
J35nB336_p0678b04║是承當處大難，詗上座不免拔劍相助。且道：拄杖
J35nB336_p0678b05║擲下時，是句外？是言中？若辨別得出，拄杖子任橫
J35nB336_p0678b06║擔去。」
J35nB336_p0678b07║頌云：「活人真有劍，死水不藏龍。特地為君薦，休教
J35nB336_p0678b08║眼著聾。」
J35nB336_p0678b09║西京少室俱空契斌禪師。僧問：「如何是成劫以後底
J35nB336_p0678b10║事？」師曰：「龍馬負圖。」
J35nB336_p0678b11║拈云：「俱空所答的有本據，但未曉龍馬真形曾親
J35nB336_p0678b12║見也麼？聖人心事付全圖，伏羲好手描不出。」
J35nB336_p0678b13║頌云：「一畫當先，三點居前，是為龍馬之文章，師拈
J35nB336_p0678b14║之以談後天。」
J35nB336_p0678b15║西京定國無方可從禪師。示眾：「向上宗乘，本無言說。
J35nB336_p0678b16║當人一著，非假外來。直須向自胸襟迸出，偏不附物，
J35nB336_p0678b17║正不立玄，不涉程途，方得到家穩坐。不然，你還知九
J35nB336_p0678b18║峰不肯首座麼？百丈五百生墮在狐窩麼？金鎞刮膜，
J35nB336_p0678b19║擬則成乖，有志此宗，大須審細。珍重！」
J35nB336_p0678b20║拈云：「九峰不肯首座，定國信其具眼，誰知更數世
J35nB336_p0678b21║下有箇不肖遠孫亦不肯定國？何故？不合把無言
J35nB336_p0678b22║說宗乘善巧叨叨。詗上座恁麼判斷，又還尚有不
J35nB336_p0678b23║肯者麼？咄！擬則成乖。」
J35nB336_p0678b24║頌云：「不涉程途須到家，死蛇觸著禍難賒。欲知此
J35nB336_p0678b25║著真端的，月在梅梢不見華。」
J35nB336_p0678b26║西京嵩山月舟文載禪師。示眾：「達磨西來，以一乘法
J35nB336_p0678b27║直指單傳，令人見性成佛。至我少室，如九鼎繫以單
J35nB336_p0678b28║絲，言之魄墮。汝諸人趁色力康健打辦箇事，急須努
J35nB336_p0678b29║力，莫閒過日。大眾！且喚什麼作一乘法聻？」良久，云：「切
J35nB336_p0678b30║忌喚甕作鐘。」
J35nB336_p0678c01║拈云：「祖師確有一乘法，直指人見性成佛，則未出
J35nB336_p0678c02║南天竺國界，早應打落當門牙齒。月舟不知甚麼
J35nB336_p0678c03║心行，欲潦倒古今，爭奈遞傳下有箇獦獠種，不受
J35nB336_p0678c04║渠瞞。何故？不曾喚甕作鐘。」
J35nB336_p0678c05║頌云：「一乘全非西祖意，訛傳訛已遍支那。不知月
J35nB336_p0678c06║老何心行，猶把甕鐘來奈何。」
J35nB336_p0678c07║燕京宗鏡大章宗書禪師。聞月舟法眼精明，參請入
J35nB336_p0678c08║室，潛淘密踐者八載。初開法興德。嘉靖丁巳，少室疏
J35nB336_p0678c09║請再四，師乃歎曰：「先師化後三十年，宗風逮弱。前輩
J35nB336_p0678c10║有言：『禪林下衰，弘法者多。』假我偷安，不急急撐拄之，
J35nB336_p0678c11║其崩潰可須也。某雖慚付囑，其如付囑何？」遂欣然主
J35nB336_p0678c12║之。
J35nB336_p0678c13║拈云：「具拴風釘雲、掀山揭海手段，始能擔荷大法
J35nB336_p0678c14║宗鏡，力振頹綱。克家固然，秪如宗風逮弱，向阿那
J35nB336_p0678c15║邊撐拄？若撐拄得著，佛祖也須齊拜後塵。」
J35nB336_p0678c16║頌云：「為人特地始偷安，撐弱宗風賴者竿。王令化
J35nB336_p0678c17║行寰宇靜，夜深明月照簾寒。」
J35nB336_p0678c18║建昌廩山蘊空常忠禪師。因壽昌經公與人論《金剛》
J35nB336_p0678c19║勝義甚快，師笑曰：「宗眼不明，非為究竟。」昌便問：「如何
J35nB336_p0678c20║是宗眼？」師振衣而起。忽一日告眾曰：「我有件要了底
J35nB336_p0678c21║大事，汝等須知。」眾茫然。師豎起拳，曰：「會麼？」眾無對，師
J35nB336_p0678c22║乃揮案一下，曰：「吽！吽！為汝了去。」遂趨寂。
J35nB336_p0678c23║拈云：「廩山平生說法，秪是貴取直截，更無簇錦攢
J35nB336_p0678c24║華，所謂芳叢不艷為得之矣。獨是末後猶有一未
J35nB336_p0678c25║了底公案，不肖遠孫今日不免當眾為渠了卻。吽！
J35nB336_p0678c26║吽！癹！吒！」
J35nB336_p0678c27║頌云：「底事分明不易知，豎拳揮案透情披。當時豈
J35nB336_p0678c28║謂無人薦？吽字要令千古輝。」
J35nB336_p0678c29║建昌壽昌無明慧經禪師。年登古稀，尚混勞侶，耕鑿
J35nB336_p0678c30║不息，方丈脩然，惟作具而已。嘗有偈曰：「冒雨衝風去，
J35nB336_p0679a01║披星帶月歸。不知身有苦，唯恐行門虧。」益國王嚮師
J35nB336_p0679a02║道德，歎曰：「去聖時遙，幸遺此老。」於是屢加褒敬。臨終
J35nB336_p0679a03║盥浴訖，索筆大書曰：「今日分明指示。」擲筆端坐面化。
J35nB336_p0679a04║拈云：「此老命帶勞星，一生作務無停，以隴畝為坐
J35nB336_p0679a05║具、以牯牛為伴侶、以耘植為三昧、以犁鋤為妙機，
J35nB336_p0679a06║下窮赤日工夫，出盡通身白汗，恨未曾撞著箇無
J35nB336_p0679a07║忌諱漢。若詗上座，即攔塗把住，問：『渠父祖一片田
J35nB336_p0679a08║地也著得犁無？』直得此老無下鍬處。雖然如是，秪
J35nB336_p0679a09║其衝風冒雨、戴月披星，又堪作一幅天然古畫，無
J35nB336_p0679a10║怪乎國王稱仰。但惜那國王不合向犁鋤邊、牛背
J35nB336_p0679a11║上見此老，故未得伊風流灑脫耳。且如何是伊風
J35nB336_p0679a12║流灑脫處聻？今日分明指示。」
J35nB336_p0679a13║頌云：「耕鑿為緣，絕無巧拙。拽杷歸來，披星戴月。」
J35nB336_p0679a14║信州博山無異元來禪師。一日如廁，睹人上樹即大
J35nB336_p0679a15║悟，亟趨見壽昌。昌曰：「子近日事作麼生？」師曰：「有箇活
J35nB336_p0679a16║路，秪是不許人知。」昌曰：「既是活路，為什麼不許人知？」
J35nB336_p0679a17║師曰：「不知，不知。」
J35nB336_p0679a18║拈云：「博山道：『不知，不知。』不知箇甚麼？詗上座不妨
J35nB336_p0679a19║點出。為甚麼不許人知？若許人知，一場好笑。」
J35nB336_p0679a20║頌云：「悟迷秪在一抬頭，上樹明明見本由。開口欲
J35nB336_p0679a21║談辭已喪，活門無路擬何投？」
J35nB336_p0679a22║瀛山雪關道闍禪師。博山問堂中首座：「人天眼目。如
J35nB336_p0679a23║何是人天眼目？」師曰：「頂門上。」山曰：「還假照鑒也無？」師
J35nB336_p0679a24║曰：「君不見。」山曰：「不虛參見作家來。」師掩耳而出。
J35nB336_p0679a25║拈云：「師翁頂眼雖明，猶欠點在。當時見道：『還假照
J35nB336_p0679a26║鑒也無？』即應快便出去。若待證明起來，未免重煩
J35nB336_p0679a27║掩耳。」
J35nB336_p0679a28║頌云：「頂門伊眼膜千層，一點瞞他也不能。覿面相
J35nB336_p0679a29║呈忘照觸，青山原自絕常青。」
J35nB336_p0679a30║端州鼎湖山在犙弘贊禪師。一日，侍瀛山和尚次，山
J35nB336_p0679b01║曰：「先師有垂語三則，汝還委悉麼？」師曰：「請和尚舉。」山
J35nB336_p0679b02║曰：「不萌之草，為甚能藏香象？」師曰：「者畜生欲隱彌露。」
J35nB336_p0679b03║山曰：「古澗寒泉，水作何色？」師曰：「五眼識不得。」山曰：「徹
J35nB336_p0679b04║底無依，向什麼處安身立命？」師曰：「鋤卻虛空帶活埋。」
J35nB336_p0679b05║山曰：「放汝三十棒。」師便珍重而出。
J35nB336_p0679b06║拈曰：「師翁趁火煆金，可謂連鎚鍊就。老漢因徵納
J35nB336_p0679b07║寶，不惜和橐傾將。雖是詔奉尋常，亦乃唱酬不偶。
J35nB336_p0679b08║今日開詗亦有三轉語：『不萌之草，為甚能藏香象？』
J35nB336_p0679b09║答曰：『空手把金鉤。』『古澗寒泉，水作何色？』答曰：『不共
J35nB336_p0679b10║秋天曉。』『徹底無依，向甚麼處安身立命？』答曰：『針鋒
J35nB336_p0679b11║頂上好加尖。』將此三轉語供養二代師翁大和尚。」
J35nB336_p0679b12║頌云：「目前端的不辭道，恐作寒泉一色看。堪笑無
J35nB336_p0679b13║依徹底漢，倒騎香象踏塵寰。」
J35nB336_p0679b14║一花五葉歌
J35nB336_p0679b15║君不見：祖師西來意，神州先有大乘氣，航將衣缽破
J35nB336_p0679b16║洪濤，覓箇知音相委寄，梁廷天子好明眸，覿面依然
J35nB336_p0679b17║還不識。知非時，暫藏秘，九年面壁何疲瘁？大有忘軀
J35nB336_p0679b18║為法人，雪中斷獻一肱臂。既印心，勤囑累，勿使吾宗
J35nB336_p0679b19║輕得墜，覓罪中間內外無，與安心竟同一鼻。小沙彌，
J35nB336_p0679b20║卻伶利，能明縛脫皆由自，緣熟來時針芥投，種花生
J35nB336_p0679b21║處殊因地。善攝持，常不寐，般若齊稱賊引避，行將法
J35nB336_p0679b22║授小兒曹，祥雲兆出橫枝嗣。求佛人，槽廠去，春教米
J35nB336_p0679b23║白待篩治，三更得旨卻南行，庾嶺追尋徒步費。且韜
J35nB336_p0679b24║光，懷會次，權行守網利生事，一旦風幡逗上機，信衣
J35nB336_p0679b25║爭請聊相示。君不見：一花五葉果圓成，莫向那邊著
J35nB336_p0679b26║眼覷。咦！