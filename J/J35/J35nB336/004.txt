J35nB336_p0682c01║南海寶象林慧弓詗禪師宗門拈古卷四
J35nB336_p0682c02║書記傳一錄
J35nB336_p0682c03║洞山宗
J35nB336_p0682c04║瑞州洞山良价悟本禪師（青四雲岩晟嗣）僧問：「三身之中，阿
J35nB336_p0682c05║那身不墮眾數？」師曰：「吾常於此切。」後有持此問曹山：
J35nB336_p0682c06║「先師道：『吾常於此切。』意作麼生？」山云：「要頭便斫去。」又
J35nB336_p0682c07║問雪峰，峰以拄杖打云：「我亦曾到洞山來。」
J35nB336_p0682c08║拈云：「至實不華，至詞不飭。洞山答處，非親從那畔
J35nB336_p0682c09║透底翻身來，何能示此銀壁千尋之句？即使木人
J35nB336_p0682c10║聞之，直得汗流汁背矣。所以後來兩箇漢被僧問
J35nB336_p0682c11║著，亦竟無容措語。秪如今日還可商量麼？咄！惜取
J35nB336_p0682c12║舌頭好。」
J35nB336_p0682c13║洞山因雪峰上問訊，師曰：「入門須有語，不得道早箇
J35nB336_p0682c14║入了也。」峰曰：「某甲無口。」師曰：「無口且從，還我眼來。」峰
J35nB336_p0682c15║無語。雲居別前語云：「待某甲有口即道。」
J35nB336_p0682c16║拈云：「詗上座見老漢纔問時，向道：『語即不無。』秪恐
J35nB336_p0682c17║和尚不信是家裏話。」
J35nB336_p0682c18║洞山上堂：「有一人在千萬人中，不背一人、不向一人，
J35nB336_p0682c19║你道此人具何面目？」雲居出曰：「某甲參堂。」
J35nB336_p0682c20║拈云：「洞山滿掌撒珍珠，遍地全無落半顆。雲居當
J35nB336_p0682c21║臺抽寶鏡，森羅齊共納殊形。父子敲唱，妙挾圓機，
J35nB336_p0682c22║可謂天然首尾。雖然，秪如此人面目畢竟又作麼
J35nB336_p0682c23║生？玉兔未臨光透戶，金烏常照不當門。」
J35nB336_p0682c24║洞山因僧問：「欲見和尚本來師，如何得見？」師曰：「年牙
J35nB336_p0682c25║相似，即無阻矣。」僧擬進語，師曰：「不躡前蹤，別請一問。」
J35nB336_p0682c26║僧無對。雲居代云：「恁麼則不見和尚本來師也。」
J35nB336_p0682c27║拈云：「若是本來師，莫道年牙相似，即恐名貌亦不
J35nB336_p0682c28║相似。何故？若相似，何異泥牛？所以老漢不待伊進
J35nB336_p0682c29║語便撥轉機輪，可謂巧於回互，獨惜者僧當面錯
J35nB336_p0682c30║過耳。秪如雲居代語，是躡前蹤？不躡前蹤？伶利者
J35nB336_p0683a01║請試著眼。」
J35nB336_p0683a02║洞山因雪峰般柴次，乃於面前拋下一束。師曰：「重多
J35nB336_p0683a03║少？」峰曰：「盡大地人提不起。」師曰：「爭得到者裏？」峰無語。
J35nB336_p0683a04║拈云：「雪峰臂腕儘有千尋，舌頭僅可寸半。洞山眼
J35nB336_p0683a05║察秋毫，爭奈[月*唇]拖數量？然今且置，秪如重多少又
J35nB336_p0683a06║如何秪對？連皮鼻孔總七斤。」
J35nB336_p0683a07║洞山因官人問：「有人修行否？」師曰：「待公作男子即修
J35nB336_p0683a08║行。」
J35nB336_p0683a09║拈云：「洎合恁麼承當。」
J35nB336_p0683a10║洞山示眾：「知有佛向上人，方有語話分。」僧問：「如何是
J35nB336_p0683a11║佛向上人？」師曰：「非佛。」保福別云：「佛非。」法眼別云：「方便
J35nB336_p0683a12║呼為佛。」
J35nB336_p0683a13║拈云：「三箇老古錐，盡力道不出者箇邊量也。一人
J35nB336_p0683a14║名位不得、一人色聲不得、一人同盤不得，撿點將
J35nB336_p0683a15║來猶未可在。何故？向上一路還著得如許淆訛麼？」
J35nB336_p0683a16║洞山因僧問：「如何是玄中玄？」師曰：「如死人舌。」
J35nB336_p0683a17║拈云：「滿口道不得。咄！更須截卻。」
J35nB336_p0683a18║洞山因官人問：「三祖《信心銘》，弟子擬註。」師曰：「『纔有是
J35nB336_p0683a19║非，紛然失心。』作麼生註？」法眼代云：「恁麼則弟子不註
J35nB336_p0683a20║也。」
J35nB336_p0683a21║拈云：「洞山秪知落草為人，不覺通身泥水。法眼無
J35nB336_p0683a22║端插嘴，理人閒事長無明。當時官人倘向道：『註則
J35nB336_p0683a23║且置，畢竟喚什麼作心？』者兩老漢又作麼開口？」
J35nB336_p0683a24║洞山因僧問：「亡僧遷化向甚麼處去？」師曰：「火後一莖
J35nB336_p0683a25║茅。」
J35nB336_p0683a26║拈云：「洞山把火後，一莖茅遮蓋，生緣露裸裸。我當
J35nB336_p0683a27║時若見，為伊拈卻，喚醒亡僧。」
J35nB336_p0683a28║洞山見幽上座來，遽起向禪床後立。幽曰：「和尚為甚
J35nB336_p0683a29║麼回避學人？」師曰：「將謂闍黎不見老僧。」
J35nB336_p0683a30║拈云：「洞山背後納缺，幽公當面吃瞞。若不放過，某
J35nB336_p0683b01║甲也有三十。」
J35nB336_p0683b02║洞山因僧問：「蛇吞蝦蟆，救則是？不救則是？」師曰：「救則
J35nB336_p0683b03║雙目不睹，不救則形影不彰。」
J35nB336_p0683b04║拈云：「不彰且置，秪者不睹可煞淆訛。若直不睹，則
J35nB336_p0683b05║雙目現存；若睹，則話頭何在？向者裏著得一句語，
J35nB336_p0683b06║便許闍黎救取蝦蟆，蝦蟆不異闍黎，闍黎與蝦蟆
J35nB336_p0683b07║無別；若著不得一句話，莫道蝦蟆被吞，闍黎亦無
J35nB336_p0683b08║出身之路。速道！速道！」
J35nB336_p0683b09║洞山曰：「一大藏教，秪是箇之字。」
J35nB336_p0683b10║拈云：「洞山恁麼判教，可謂曲為今時，爭奈賺人向
J35nB336_p0683b11║葛藤窠裏重打一遶？」
J35nB336_p0683b12║撫州曹山本寂禪師（青五洞山价嗣）因鏡清問：「清虛之理，畢
J35nB336_p0683b13║竟無身時如何？」山曰：「理即如此，事作麼生？」曰：「如理如
J35nB336_p0683b14║事。」山曰：「瞞曹山一人即得，怎奈諸聖眼何？」曰：「若無諸
J35nB336_p0683b15║聖眼，無鑒得箇不恁麼。」山曰：「官不容針，私通車馬。」
J35nB336_p0683b16║拈云：「鏡清雖能置色身于空劫以前，爭奈被曹山
J35nB336_p0683b17║印破？曹山固善出人事理，何異四皓與儲皇定是
J35nB336_p0683b18║非？詗上座又且如何？不如逐伴歸山去，長笑一聲
J35nB336_p0683b19║煙霧深。」
J35nB336_p0683b20║曹山因僧問：「朗月當空時如何？」山曰：「猶是階下漢。」曰：
J35nB336_p0683b21║「請師接上階。」山曰：「月落後相見。」
J35nB336_p0683b22║拈云：「莫向明中鬥額，須從暗裏翻身，直令文彩縱
J35nB336_p0683b23║橫，不露金針雙鎖，此曹山真切為人曲垂方便處
J35nB336_p0683b24║也。若夫全身兼到，明暗俱泯，又當另開隻眼。」
J35nB336_p0683b25║曹山問強上座曰：「佛真法身，猶若虛空。應物現形，如
J35nB336_p0683b26║水中月。作麼生說箇應底道理？」曰：「如驢覷井。」師曰：「道
J35nB336_p0683b27║則太煞道，秪道得八成。」曰：「和尚又如何？」師曰：「如井覷
J35nB336_p0683b28║驢。」
J35nB336_p0683b29║拈云：「直饒井驢絕覷，更須密移一步。何故？寶殿無
J35nB336_p0683b30║人空侍立，不種梧桐免鳳來。」
J35nB336_p0683c01║曹山因僧問：「古德道：『盡大地唯有此人。』未審是甚麼
J35nB336_p0683c02║人？」師曰：「不可有第二月也。」曰：「如何是第一月？」師曰：「也
J35nB336_p0683c03║要老兄定當。」曰：「作麼生是第一月？」師曰：「險。」
J35nB336_p0683c04║拈云：「夜半騎牛鳥道歸。」
J35nB336_p0683c05║曹山因僧問：「人人盡有弟子在塵中，師還有否？」師曰：
J35nB336_p0683c06║「過手來。」其僧過手，師點曰：「一二三四五六足。」
J35nB336_p0683c07║拈云：「曹山費盡口手打算，依然遺失二人。何故？不
J35nB336_p0683c08║見道：點即不到。當時者僧見道過手來，即拍掌一
J35nB336_p0683c09║下，看伊又作何折合？」
J35nB336_p0683c10║洪州雲居道膺禪師（青五洞山价嗣）令侍者送褲與一住菴
J35nB336_p0683c11║道者。道者曰：「自有娘生褲。」竟不受。師卻令侍者去問：
J35nB336_p0683c12║「娘未生時著箇甚麼？」道者無對。後遷化，燒得舍利，持
J35nB336_p0683c13║似師。師曰：「直如饒得八斛四斗，不如當初下一轉語
J35nB336_p0683c14║好。」
J35nB336_p0683c15║拈云：「雲居令侍者送褲不是好心，此道者不受恰
J35nB336_p0683c16║好，但笑其自不唧溜，說有娘生，豈不惹出娘未生
J35nB336_p0683c17║時禍事？後來舍利且置，秪如侍者來問詗上座：『娘
J35nB336_p0683c18║未生前著箇甚麼？』答云：『如和尚著底。』」
J35nB336_p0683c19║雲居隨洞山渡水次，山問：「水深多少？」師曰：「不濕。」山曰：
J35nB336_p0683c20║「粗人。」師曰：「請師道。」山曰：「不乾。」
J35nB336_p0683c21║拈云：「一則入水不動波、一則楊波不撥水，父子相
J35nB336_p0683c22║為敲擊，曲徹回互之機則不無，爭奈總不出箇乾
J35nB336_p0683c23║濕。」
J35nB336_p0683c24║雲居因僧問：「如何是諸佛師？」師喝曰：「者田庫奴。」僧禮
J35nB336_p0683c25║拜，師曰：「你作麼生會？」僧曰：「者老和尚。」師曰：「元來不會。」
J35nB336_p0683c26║僧作舞出去，師曰：「沿臺盤乞兒。」
J35nB336_p0683c27║拈云：「者僧雖解周旋回互，不犯機輪，爭奈被人壓
J35nB336_p0683c28║良為賤。當時倘待問你：『作麼生會？』便復禮拜出去。
J35nB336_p0683c29║雲居縱有手眼，也難草草設施。」
J35nB336_p0683c30║雲居參洞山，山問：「汝名什麼？」師曰：「道膺。」山曰：「何不向
J35nB336_p0684a01║上道？」師曰：「向上則不名道膺。」山深肯之。
J35nB336_p0684a02║拈云：「雲居道：『向上則不名。』畢竟名箇什麼？若謂千
J35nB336_p0684a03║聖也無開口分，也秪是明得尊貴一路耳。至如不
J35nB336_p0684a04║居尊貴位，又當如何論量？噓！詗上座不怕斷舌那。」
J35nB336_p0684a05║雲居上堂：「孤迥迥，峭巍巍。」僧問曰：「某甲不會。」師曰：「面
J35nB336_p0684a06║前案山子也不識。」
J35nB336_p0684a07║拈云：「雲居向絕頂無人處下箇真切入廛手，爭奈
J35nB336_p0684a08║者僧當面錯過。雖然，直饒會案山子，猶有主山雲
J35nB336_p0684a09║更遮峰巒；直饒會得主山，猶有向上一竅在。且道：
J35nB336_p0684a10║畢竟作麼生？孤迥迥，峭魏魏，可見不可睹，無你棲
J35nB336_p0684a11║泊處。咄！恁麼為人下註腳，好與三十棒。」
J35nB336_p0684a12║雲居因僧問：「一時包裏時如何？」師曰：「旋風千匝。」
J35nB336_p0684a13║拈云：「雲居道處，可謂周遮有餘，但未免教人向外
J35nB336_p0684a14║打繞。象林則不然，燈滅暗來，千眼覷不及。且道：還
J35nB336_p0684a15║有親疏否？」
J35nB336_p0684a16║雲居因僧問：「山河大地從何而有？」師曰：「從妄想有。」曰：
J35nB336_p0684a17║「與某甲想出一錠金，得麼？」師便休去，僧不肯。
J35nB336_p0684a18║拈云：「雲居若不休去，盡大地山河被尼乾子輩判
J35nB336_p0684a19║入無因甲裏。雖然，未免令雲門謂已是葛藤，不能
J35nB336_p0684a20║折合。當時待道：『與某甲想出一錠金，得麼？』但云：『你
J35nB336_p0684a21║卻伶利。』管教者僧自作勝解。」
J35nB336_p0684a22║撫州疏山匡仁禪師（青五洞山价嗣）僧問：「靈機未運時如何？」
J35nB336_p0684a23║師曰：「夜半放白牛。」
J35nB336_p0684a24║拈云：「疏山放則知時，且問：此牛兒什麼年畜得？」
J35nB336_p0684a25║隨州青林師虔禪師（青五洞山价嗣）上堂：「祖師門下，鳥道玄
J35nB336_p0684a26║微。功窮皆轉，不究難明。汝等諸人，直須離心意識參，
J35nB336_p0684a27║絕凡聖路學，方可保任。若不如是，非吾子息。」
J35nB336_p0684a28║拈云：「青林雖則委曲，為人覿面提挈。且道：離心意
J35nB336_p0684a29║識是箇何物？絕凡聖路向那裏安身？若於此明得，
J35nB336_p0684a30║便有參學眼，然須更買草鞋。何故？祖師門下說甚
J35nB336_p0684b01║麼離絕？」
J35nB336_p0684b02║青林因僧問：「學人竟往時如何？」師曰：「死蛇當大路，勸
J35nB336_p0684b03║子莫當頭。」曰：「當頭時如何？」師曰：「喪子命根。」曰：「不當頭
J35nB336_p0684b04║時如何？」師曰：「亦無你回避處。」曰：「正恁麼時如何？」師曰：
J35nB336_p0684b05║「失卻也。」曰：「未審向什麼處去？」師曰：「艸深無覓處。」曰：「和
J35nB336_p0684b06║尚也須隄防始得。」師撫掌，曰：「一等是箇毒氣。」
J35nB336_p0684b07║拈云：「者僧開死口于冷地，可謂知恩報恩。青林賣
J35nB336_p0684b08║好手而接人，不免疏時便險。雖然，要知撫掌後語，
J35nB336_p0684b09║卻是前箭猶可後箭深。」
J35nB336_p0684b10║潭州龍牙山居遁禪師（青五洞山价嗣）僧問：「無邊身菩薩為
J35nB336_p0684b11║甚麼不見如來頂相？」師曰：「汝道如來還有頂相麼？」
J35nB336_p0684b12║拈云：「據龍牙道，是則如來無頂相。因甚古人云『毘
J35nB336_p0684b13║盧頂上行』？明眼衲僧試為端的。」
J35nB336_p0684b14║龍牙因僧問：「如何是西來意？」師曰：「此問最苦。」報慈云：
J35nB336_p0684b15║「此問最好。」
J35nB336_p0684b16║拈云：「兩尊宿答處似則最切，然撿點將來未的的
J35nB336_p0684b17║在。何故？西來意苦好不涉。」
J35nB336_p0684b18║龍牙因僧問：「維摩掌擎世界，未審維摩向甚麼處立？」
J35nB336_p0684b19║師曰：「道者，汝道維摩掌擎世界。」
J35nB336_p0684b20║拈云：「騎賊馬趕賊，好手則不無。龍牙若是象林，但
J35nB336_p0684b21║云：『擎世界則且置，汝甚麼年中見維摩？』倘纔擬答，
J35nB336_p0684b22║便驀頭打出。」
J35nB336_p0684b23║高安白水本仁禪師（青五洞山价嗣）師將順世，焚香，白眾曰：
J35nB336_p0684b24║「香煙絕處，是吾涅槃時也。」言訖，加趺而坐，息隨煙滅。
J35nB336_p0684b25║拈云：「此老臨末尚要賣弄風流且勿論，秪如息隨
J35nB336_p0684b26║煙滅，生平道業行解向甚處著落？若定當得，便見
J35nB336_p0684b27║白水未曾涅槃。」
J35nB336_p0684b28║益州北院通禪師（青五洞山价嗣）因辭洞山，擬入嶺。山曰：「善
J35nB336_p0684b29║為飛猿，嶺峻好看。」師良久。山召：「通闍黎！」師應諾。山曰：
J35nB336_p0684b30║「何不入嶺去？」師因有省，更不入嶺。
J35nB336_p0684c01║拈云：「直饒言下知歸，已落飛猿嶺外。」
J35nB336_p0684c02║京兆府蜆子和尚（青五洞山价嗣）混跡閩川，逐日沿江岸採
J35nB336_p0684c03║掇蝦蜆，以充其腹。
J35nB336_p0684c04║拈云：「此老不妨奇怪。試問：伊當時得何道理，便以
J35nB336_p0684c05║蝦蜆充腹？若見有眾生，則道眼何在？若謂本無眾
J35nB336_p0684c06║生，又爭奈目前何？欲見蜆子受用，須於此透過始
J35nB336_p0684c07║得。」
J35nB336_p0684c08║京兆府華嚴休靜禪師（青五洞山价嗣）師在洛浦作維那時，
J35nB336_p0684c09║一日白槌普請曰：「上間般柴，下間鋤地。第一座間聖
J35nB336_p0684c10║僧作甚麼？」師曰：「當堂不正坐，那赴兩頭機？」
J35nB336_p0684c11║拈云：「首座開口延禍，帶累聖僧著忙。維那白槌生
J35nB336_p0684c12║端，致連漆桶吃訝。若是詗上座見問時，秪向道：『動
J35nB336_p0684c13║著坐著俱痛棒，大家出手幾安閒？』」
J35nB336_p0684c14║瑞州九峰普滿禪師（青五洞山价嗣）僧問：「眼不到色塵時如
J35nB336_p0684c15║何？」師指香臺，曰：「面前是什麼？」曰：「請師子細。」師曰：「不妨
J35nB336_p0684c16║遭人撿點。」
J35nB336_p0684c17║拈云：「九峰指處，倘作色看，則喪失見精；不作色看，
J35nB336_p0684c18║則弭縫眼孔。直饒踢倒香臺，猶須吃象林痛棒。何
J35nB336_p0684c19║故？不見道：喚作色得麼？」
J35nB336_p0684c20║台州幽栖道幽禪師（青五洞山价嗣）師一日齋時入堂，白槌
J35nB336_p0684c21║曰：「白大眾！」眾舉頭，師曰：「且吃飯。」
J35nB336_p0684c22║拈云：「幽栖一翻特地，但曰：『且吃飯。』看他何等親切？
J35nB336_p0684c23║雖然，不許嚼著一粒米。」
J35nB336_p0684c24║越州乾峰和尚（青五洞山价嗣）上堂：「法身有三種病、二種光，
J35nB336_p0684c25║須是一一透得，始解歸家穩坐。須知更有向上一竅
J35nB336_p0684c26║在。」雲門出問：「菴內人為甚麼不知菴外事？」師呵呵大
J35nB336_p0684c27║笑。門曰：「猶是學人疑處。」師曰：「子是甚麼心行？」門曰：「也
J35nB336_p0684c28║要和尚相委。」師曰：「直須與麼，始解穩坐。」門應：「喏喏。」
J35nB336_p0684c29║拈云：「雲門雖有利口滑詞，爭奈被乾峰鈍置？若詗
J35nB336_p0684c30║上座見道更有向上一竅，但掩耳出去，卻令乾峰
J35nB336_p0685a01║疑著。」
J35nB336_p0685a02║乾峰問眾僧：「輪迴六趣具甚麼眼？」眾無對。
J35nB336_p0685a03║拈云：「我若見問，向道：『佛眼亦不具。』何故？若具佛眼，
J35nB336_p0685a04║即不見輪迴。」
J35nB336_p0685a05║乾峰因僧問：「如何是超佛越祖之談？」師曰：「老僧問聻？」
J35nB336_p0685a06║曰：「和尚問則且置。」師曰：「老僧問尚不奈何，說甚麼超
J35nB336_p0685a07║佛越祖之談？」
J35nB336_p0685a08║拈云：「用白拈手換快人睛，乾峰慣得其便，所以超
J35nB336_p0685a09║佛越祖之談不妨當機說破。」
J35nB336_p0685a10║乾峰因僧問：「十方婆伽梵，一路涅槃門，未審路頭在
J35nB336_p0685a11║什麼處？」師以拄杖畫一畫，云：「在者裏。」後僧持此語請
J35nB336_p0685a12║益雲門，門乃拈起扇子，曰：「扇子𨁝跳上三十三天，築
J35nB336_p0685a13║著帝釋鼻孔，東海鯉魚打一棒，雨似盤傾。會麼？」
J35nB336_p0685a14║拈云：「盡謂乾峰指路徑直，不知秪者一畫已是淆
J35nB336_p0685a15║訛不少。後來雲門雖巧翻其拙，也是制文字以代
J35nB336_p0685a16║結繩，轉見難堪。且道：畢竟如何？切忌向兩老漢未
J35nB336_p0685a17║拈拄杖及扇子時著倒。」
J35nB336_p0685a18║乾峰因雲門問：「請師答話。」師曰：「到老僧也未？」曰：「恁麼
J35nB336_p0685a19║則文偃在遲也。」師曰：「恁麼那！恁麼那！」曰：「將謂候白，更
J35nB336_p0685a20║有候黑。」
J35nB336_p0685a21║拈云：「妙唱不干舌，善和不動唇，二大老一期巧弄，
J35nB336_p0685a22║翻起威音以前白雪，揭露彌勒今後陽春，事存理
J35nB336_p0685a23║應，偏正雙融。雖然如是，細檢將來，未免無風波匝
J35nB336_p0685a24║匝。」
J35nB336_p0685a25║明州天童咸啟禪師（青五洞山价嗣）簡大德問：「學人卓卓上
J35nB336_p0685a26║來，請師的的。」師曰：「我者裏一屙便了，有甚麼卓卓的
J35nB336_p0685a27║的？」曰：「和尚與麼答話，更買草鞋行腳好。」師曰：「近前來。」
J35nB336_p0685a28║僧近前，師曰：「秪如老僧與麼祗對，過在什麼處？」簡無
J35nB336_p0685a29║對，師便打。
J35nB336_p0685a30║拈云：「大小天童解屙不解了，於時見道：『更買草鞋
J35nB336_p0685b01║行腳好。』便呵呵大笑，豈不令者僧冷地省來，知撒
J35nB336_p0685b02║潑相為？乃反問：『過在甚麼處？』真成龍頭蛇尾。」
J35nB336_p0685b03║天童因問伏龍：「甚處來？」曰：「伏龍來。」師曰：「還伏得龍麼？」
J35nB336_p0685b04║曰：「不曾伏者畜生。」師曰：「且坐喫茶。」
J35nB336_p0685b05║拈云：「伏龍將謂具獰惡神威，不受人控制，不知已
J35nB336_p0685b06║上他茶中香餌。當時恰好向道：『若不伏得和尚，法
J35nB336_p0685b07║座傾翻了也。』看天童老漢又如何管待？」
J35nB336_p0685b08║吉州禾山和尚（青五洞山价嗣）僧問：「如何是西來意？」師曰：「禾
J35nB336_p0685b09║山大頂。」
J35nB336_p0685b10║拈云：「禾山好箇大頂，青黯黯而風常顯，露堂堂而
J35nB336_p0685b11║雲更遮，直饒具勢至、目連神足，也知渠踏不著。何
J35nB336_p0685b12║故？無你著足處。雖然，禾山還須忌尊貴墮。」
J35nB336_p0685b13║潭州寶蓋山和尚（青五洞山价嗣）僧問：「不居正位底人如何
J35nB336_p0685b14║行履？」師曰：「紅炎叢中駿馬嘶。」
J35nB336_p0685b15║拈云：「好箇畜生，無漏廄中猶不伏，卻來荒草裏藏
J35nB336_p0685b16║頭露腳。」
J35nB336_p0685b17║澧州欽山文邃禪師（青五洞山价嗣）與岩頭、雪峰同到德山。
J35nB336_p0685b18║師出問：「天皇也恁麼道、龍潭也恁麼道，未審和尚作
J35nB336_p0685b19║麼生道？」山曰：「汝試舉天皇、龍潭道底看。」師擬議，山便
J35nB336_p0685b20║打。師被打，歸延壽堂，曰：「是即是，打我太煞！」岩頭曰：「你
J35nB336_p0685b21║恁麼，他後不得道見德山來。」
J35nB336_p0685b22║拈云：「當時入門便棒，豈不千古是德山？若待擬議
J35nB336_p0685b23║方打，何曾醫得死馬？倘欽山是箇仙陀，『你試舉天
J35nB336_p0685b24║皇、龍潭道底看。』但云：『幸在學人前徵此一問，若他
J35nB336_p0685b25║人便笑和尚去也。』不唯令老漢咬舌，亦免得自家
J35nB336_p0685b26║喫屈。」
J35nB336_p0685b27║欽山因僧參，師豎起拳，又伸掌，曰：「開即成掌，五指參
J35nB336_p0685b28║差。」復握拳，云：「如今為拳必無高下，汝道欽山還通商
J35nB336_p0685b29║量也無？」僧近前卻豎起拳，師曰：「你恁麼秪是箇▆開
J35nB336_p0685b30║合漢。」
J35nB336_p0685c01║拈云：「就一手說差別，智已全彰。欽山得稱善巧，然
J35nB336_p0685c02║為人處猶尚欠在。當者僧卻擬豎拳，亟應喝云：『隨
J35nB336_p0685c03║語生解，有甚麼限？拳未豎時，道將一句來。』豈但撥
J35nB336_p0685c04║開一時活路，亦救得後來一隊漢不死向拳頭下。」
J35nB336_p0685c05║欽山因僧寫師真呈，師曰：「還似我也無？」僧無對。師自
J35nB336_p0685c06║代曰：「眾僧看取。」
J35nB336_p0685c07║拈云：「者僧恰好向云：『莫道似我，看來亦不似渠。』何
J35nB336_p0685c08║故？若似和尚，便無藏身處。老漢後來自代：『眾僧看
J35nB336_p0685c09║取。』真箇不識羞恥。」
J35nB336_p0685c10║瑞州九峰通玄禪師（青五洞山价嗣）僧問：「自心、他心，得相見
J35nB336_p0685c11║否？」師曰：「自己尚不見，他人何可觀？」
J35nB336_p0685c12║拈云：「詗上座則不然。他人且莫論，汝今自心見在
J35nB336_p0685c13║何處？作何面貌？咄！切莫亂卜度。」
J35nB336_p0685c14║洛京白馬遁儒禪師（青五洞山价嗣）僧問：「如何是衲僧本分
J35nB336_p0685c15║事？」師曰：「十道不通風，啞子傳來信。」曰：「傳甚麼信？」師乃
J35nB336_p0685c16║合掌頂戴。
J35nB336_p0685c17║拈云：「白馬答處則固玄，盡善則未在。何故？不見道：
J35nB336_p0685c18║切忌從他覓。若待傳來，堪作甚麼？」
J35nB336_p0685c19║撫州金峰從志禪師（青六曹山寂嗣）一日，拈起枕子示僧，曰：
J35nB336_p0685c20║「一切人喚作枕子，金峰道不是。」僧曰：「未審和尚喚作
J35nB336_p0685c21║什麼？」師拈起枕子。僧曰：「恁麼則依而行之。」師曰：「你喚
J35nB336_p0685c22║作什麼？」曰：「枕子。」師曰：「落在金峰窠裏。」
J35nB336_p0685c23║拈云：「前此道不是原因，眼正後卻拈枕子，斷不隨
J35nB336_p0685c24║邪。者僧未諳金峰曲示結角羅紋，不犯當頭錦縫，
J35nB336_p0685c25║又寧能免不落他窠裏而別有脫身活路乎？當時
J35nB336_p0685c26║倘道：『和尚即不妨向某甲喚甕作鐘，某甲終不敢
J35nB336_p0685c27║對和尚指鹿為馬。』老漢又如何折合？」
J35nB336_p0685c28║金峰因僧問訊次，乃把住曰：「輒不得向人道，我有一
J35nB336_p0685c29║則因緣舉似你。」僧作聽勢，師與一掌。僧曰：「為什麼打
J35nB336_p0685c30║某甲？」師曰：「我要者話行。」
J35nB336_p0686a01║拈云：「當時若道：『某甲已為流通，和尚幸不有疑好。』
J35nB336_p0686a02║金峰者一掌又向何處著落？」
J35nB336_p0686a03║金峰因僧掃地次，師問：「你作甚麼？」僧豎起苕帚。師曰：
J35nB336_p0686a04║「猶有者箇在。」曰：「和尚適來見箇甚麼？」師豎起拄杖。
J35nB336_p0686a05║拈云：「者僧好箇苕帚，秪是不會受用。當時見問：『作
J35nB336_p0686a06║甚麼？』便放下叉手而立。金峰縱有拄杖，亦換人眼
J35nB336_p0686a07║睛不得。」
J35nB336_p0686a08║撫州曹山慧霞禪師（青六曹山寂嗣）僧問：「四山相逼時如何？」
J35nB336_p0686a09║師曰：「曹山在裏許。」曰：「還求出也無？」師曰：「在裏許即求
J35nB336_p0686a10║出。」
J35nB336_p0686a11║拈云：「曹山求出即不無，秪是無路。象林則不然，東
J35nB336_p0686a12║方來者東方合，南西北方依次合。何故？不許同流
J35nB336_p0686a13║成合污，應知隨色是摩尼。」
J35nB336_p0686a14║襄州鹿門處真禪師（青六曹山寂嗣）僧問：「和尚百年後向甚
J35nB336_p0686a15║麼處去？」師曰：「山下李家使牛去。」曰：「還許學人相隨也
J35nB336_p0686a16║無？」師曰：「汝若相隨，莫同頭角。」曰：「諾。」師曰：「合到甚麼處？」
J35nB336_p0686a17║曰：「佛眼辨不得。」師曰：「若不放過，亦是茫茫。」
J35nB336_p0686a18║拈云：「鹿門雖有為人之口，且無活人之手。者僧道：
J35nB336_p0686a19║『佛眼辨不得。』即應驀脊便棒。何故？不可教伊繫在
J35nB336_p0686a20║無影樹下。雖然，秪者亦是茫茫。且道：是成褫伊？非
J35nB336_p0686a21║成褫伊？明眼者不妨撿點。」
J35nB336_p0686a22║瑞州洞山道延禪師（青六曹山寂嗣）因曹山垂語云：「有一人
J35nB336_p0686a23║向萬丈崖頭騰身直下，此是甚麼人？」眾無對。師出曰：
J35nB336_p0686a24║「不存。」山曰：「不存箇甚麼？」師曰：「始得撲不碎。」山深肯之。
J35nB336_p0686a25║拈云：「洞山固善保任，未免已落崖頭。若是活解翻
J35nB336_p0686a26║身底漢，只消道箇墮也破也。」
J35nB336_p0686a27║華州草菴法義禪師（青六曹山寂嗣）僧問：「如何是祖師西來
J35nB336_p0686a28║意？」師曰：「爛炒浮漚飽滿喫。」
J35nB336_p0686a29║拈云：「炒則且從，敢保草菴嚼不破。」
J35nB336_p0686a30║撫州曹山光慧禪師（青六曹山寂嗣）僧問：「如何是妙明真性？」
J35nB336_p0686b01║師曰：「款款莫磕損。」
J35nB336_p0686b02║拈云：「一等是堪笑，喚琉璃作水晶。」
J35nB336_p0686b03║撫州曹山智炬禪師（青六曹山寂嗣）僧問：「如何是如來語？」師
J35nB336_p0686b04║曰：「猛風可繩縛。」
J35nB336_p0686b05║拈云：「縛則也不難，切忌瞥地失卻繩子。」
J35nB336_p0686b06║曹山因僧問：「如何是聲前一句？」師曰：「恰似不道。」
J35nB336_p0686b07║拈云：「詗上座恰好要道，秪恐你眼聞。」
J35nB336_p0686b08║衡州育王弘通禪師（青六曹山寂嗣）僧問：「如何是急切處？」師
J35nB336_p0686b09║曰：「針眼裏打筋斗。」
J35nB336_p0686b10║拈云：「直饒一打萬八千，也秪是針眼裏伎倆。詗上
J35nB336_p0686b11║座從來不解捏怪，但秪道：『眼毛頭上撲流星。』」
J35nB336_p0686b12║育王因僧問：「如何是本來身？」師曰：「回光影裏見方親。」
J35nB336_p0686b13║拈云：「者裏有三十棒要打育王。為什麼聻？不合教
J35nB336_p0686b14║者僧向光影中作活計。詗上座即今也好喫三十
J35nB336_p0686b15║棒，為伊添注腳。秪如本來身，豈待回光處見？若待
J35nB336_p0686b16║回光處見，是始覺身非本來身矣。畢竟如何？遍界
J35nB336_p0686b17║不逢常覿露。」
J35nB336_p0686b18║洪州鳳棲山同安丕禪師（青六雲居膺嗣）僧問：「如何是觸目
J35nB336_p0686b19║菩提？」師曰：「面前佛殿。」
J35nB336_p0686b20║拈云：「撞瞎雙眸兩眼看。」
J35nB336_p0686b21║同安因僧問：「一見便休去時如何？」師曰：「是也。更來者
J35nB336_p0686b22║裏作麼？」
J35nB336_p0686b23║拈云：「者僧恰好進語：『若不來，和尚疑某甲未休在。』」
J35nB336_p0686b24║同安因僧問：「將來不相似，不將來時如何？」師曰：「甚麼
J35nB336_p0686b25║處著？」
J35nB336_p0686b26║拈云：「好箇答頭，秪是撮不上手。」
J35nB336_p0686b27║同安因僧問：「如何是和尚家風？」師曰：「金雞抱子歸霄
J35nB336_p0686b28║漢，玉兔懷胎入紫薇。」曰：「忽遇客來，如何秪待？」師曰：「金
J35nB336_p0686b29║果早朝猿摘去，玉華晚後鳳啣歸。」
J35nB336_p0686b30║拈云：「滿而不溢，虛而常盈。同安氣宇如王，開口婉
J35nB336_p0686c01║然尊貴。故其尋常受用，初無珍御可驚，已令短販
J35nB336_p0686c02║樵人，真自嗟慚無分。秪今象林家風，也不可太過
J35nB336_p0686c03║不及。且道：又作麼生？繞屋泉長飛玉液，照床月每
J35nB336_p0686c04║瀉銀濤。忽遇客來，將何秪待？無米油餈充小頓，空
J35nB336_p0686c05║盤胡餅足饑餐。」
J35nB336_p0686c06║同安因僧問：「未有者箇時，作麼生行履？」師曰：「尋常又
J35nB336_p0686c07║作麼生？」曰：「恁麼則不改舊人也。」師曰：「作何行履？」
J35nB336_p0686c08║拈云：「劫前運步，須知步步成蹤；市裏橫身，要識身
J35nB336_p0686c09║身無影。同安慣拈洞嶺初秋草，引使泥牛出海濤
J35nB336_p0686c10║則且置，獨惜者僧將成九仞之山，不進一簣之土，
J35nB336_p0686c11║為可太息耳。雖然，到此時也，三世諸佛直得口挂
J35nB336_p0686c12║壁上。噓！恁麼那？」
J35nB336_p0686c13║同安因僧問：「纔有言詮，盡落今時。不落今時，請師直
J35nB336_p0686c14║說。」師曰：「木人解語非干舌，石女拋梭不亂絲。」
J35nB336_p0686c15║拈云：「見聞不及處，聲色崢嶸；事理全彰時，覺知寂
J35nB336_p0686c16║滅。咄！倒騎駿馬驟岑樓，踏碎潭中無影樹。」
J35nB336_p0686c17║廬山歸宗寺懷惲禪師（青六雲居膺嗣）僧問：「無佛無眾生時
J35nB336_p0686c18║如何？」師曰：「甚麼人如此？」
J35nB336_p0686c19║拈云：「歸宗要從碧潭深處鉤出獰龍，堪笑者僧素
J35nB336_p0686c20║非神物。當時拂袖出去，豈不令老漢疑著？」
J35nB336_p0686c21║池州嵇山章禪師（青六雲居膺嗣）師在投子作柴頭，子同喫
J35nB336_p0686c22║茶次，謂師曰：「森羅萬象總在裏許。」師潑卻茶曰：「森羅
J35nB336_p0686c23║萬象在甚麼處？」子曰：「可惜許一碗茶。」
J35nB336_p0686c24║拈云：「當時放下茶碗又作麼生？雖然，秪如投子道：
J35nB336_p0686c25║『可惜許。』為森羅裏道？森羅外道？試商量看。」
J35nB336_p0686c26║南康軍雲居懷岳禪師（青六雲居膺嗣）僧問：「如何是無根樹？」
J35nB336_p0686c27║師曰：「處處著不得。」
J35nB336_p0686c28║拈云：「若是無根樹，甚處著不得？如今著不得且置，
J35nB336_p0686c29║畢竟喚什麼作無根樹？還會麼？天帝有心難可致，
J35nB336_p0686c30║月宮無影更難尋。」
J35nB336_p0687a01║杭州佛日本空禪師（青六雲居膺嗣）參雲居，作禮問曰：「二龍
J35nB336_p0687a02║爭珠，誰是得者？」居曰：「卸卻業身來與子相見。」師曰：「業
J35nB336_p0687a03║身已卸。」居曰：「珠在甚麼處？」師無對。同安代云：「回頭即
J35nB336_p0687a04║沒交涉。」
J35nB336_p0687a05║拈云：「『珠在什麼處？』『適纔已呈和尚。』佛日當時下得
J35nB336_p0687a06║此語，也省得同安賊過後放炮。」
J35nB336_p0687a07║南康軍雲居道簡禪師（青六雲居膺嗣）僧問：「孤峰獨宿時如
J35nB336_p0687a08║何？」師曰：「閒卻七間僧堂不宿，阿誰教汝孤峰獨宿？」
J35nB336_p0687a09║拈云：「善發人者不在於華詞，雲居秪就日逐平常
J35nB336_p0687a10║邊提箇閒卻句，便令者僧曠劫攀緣立摧于當念。
J35nB336_p0687a11║雖然如是，撿點將來猶欠為人為徹在。何故？不見
J35nB336_p0687a12║道：靈雀不栖無影林。」
J35nB336_p0687a13║蘄州廣濟禪師（青六雲居膺嗣）僧問：「不識不見，請師道出。」師
J35nB336_p0687a14║曰：「不昧。」曰：「不昧時作麼生？」師曰：「汝喚作甚麼？」
J35nB336_p0687a15║拈云：「和尚放某甲過即便喚，何故？慮觸尊諱。」
J35nB336_p0687a16║歙州朱溪謙禪師（青六雲居膺嗣）韶國師行腳時到參，值犬
J35nB336_p0687a17║咬靈鼠聲，韶便問：「是什麼聲？」師曰：「犬咬靈鼠聲。」曰：「既
J35nB336_p0687a18║是靈鼠，因甚麼卻被犬咬？」師曰：「咬殺也。」曰：「好箇犬。」師
J35nB336_p0687a19║便打。韶曰：「莫打，某甲話在。」師便休。
J35nB336_p0687a20║拈云：「朱溪橫身為物，可謂曲盡婆心。國師搖舌當
J35nB336_p0687a21║機，未免空挨屈棒。二大老驀地激揚，善圓賓主固
J35nB336_p0687a22║足仰。若是象林見道：『莫打某甲。』便更與一棒。豈不
J35nB336_p0687a23║為太平寰宇特斬痴頑乎？」
J35nB336_p0687a24║朱溪因造佛殿畢，一僧同看。師曰：「此殿著得什麼佛？」
J35nB336_p0687a25║曰：「著即不無，有人不肯。」師曰：「我不問那箇人。」曰：「恁麼
J35nB336_p0687a26║則某甲亦未曾秪對和尚。」
J35nB336_p0687a27║拈云：「善提綿密之機，使功位齊轉，發明於言下，朱
J35nB336_p0687a28║溪不失為哲匠矣。但者僧若在象林門下，便放過
J35nB336_p0687a29║不得。何故？取次和詶，小人智巧。」
J35nB336_p0687a30║隨州護國守澄禪師（青六疏山仁嗣）因演化在湖南報慈，值
J35nB336_p0687b01║上堂次，化出問：「如何是真如佛性？」慈云：「誰無？」不契，遂
J35nB336_p0687b02║請益師。師曰：「汝但問來。」化理前問，師曰：「誰有？」化於言
J35nB336_p0687b03║下大悟。
J35nB336_p0687b04║拈云：「報慈、護國可謂竭力為人，但說法則不可。何
J35nB336_p0687b05║故？道有、道無，與真如何涉？演化當時言下契悟，亦
J35nB336_p0687b06║自喫枉不少。」
J35nB336_p0687b07║護國因僧問：「如何是梵音相？」師曰：「河北驢鳴，河南犬
J35nB336_p0687b08║吠。」
J35nB336_p0687b09║拈云：「異類中行且放，護國若論梵音，猶是弄巧成
J35nB336_p0687b10║拙，應更喫棒。為何如此？南北翻譯，語滯鄉談，使勝
J35nB336_p0687b11║義不顯。」
J35nB336_p0687b12║洛京靈泉歸仁禪師（青六疏山仁嗣）師初問疏山：「枯木生花，
J35nB336_p0687b13║始與他合。是這邊句？是那邊句？」山曰：「亦是者邊句。」師
J35nB336_p0687b14║曰：「如何是那邊句？」山曰：「石牛吐出三春霧，靈雀不栖
J35nB336_p0687b15║無影林。」
J35nB336_p0687b16║拈云：「那邊消息，鐵蓋銀函，不因疏山揭露，石牛踏
J35nB336_p0687b17║便無地，靈雀飛豈有天？雖然，也秪提唱得一邊。」
J35nB336_p0687b18║靈泉因僧問：「如何是靈泉心印？」師曰：「不傳不受。」曰：「或
J35nB336_p0687b19║遇交代時如何？」師曰：「淮南船子看洛陽。」
J35nB336_p0687b20║拈云：「靈泉不妨奇怪。且道：淮南船子具什麼眼？若
J35nB336_p0687b21║是無情眼，即不應能看；若是有情眼，船本木做，又
J35nB336_p0687b22║作麼生為看？於此定當得心印，即日交代。」
J35nB336_p0687b23║撫州疏山證禪師（青六疏山仁嗣）僧問：「如何是聲色混融句？」
J35nB336_p0687b24║師曰：「不辨消不及。」
J35nB336_p0687b25║拈云：「入理深談，還他證老。若是覿面提持，象林別
J35nB336_p0687b26║資一路：風來水面時。」
J35nB336_p0687b27║洪州百丈明照安禪師（青六疏山仁嗣）僧問：「萬法歸一，一歸
J35nB336_p0687b28║何處？」師曰：「未有一箇人不問。」
J35nB336_p0687b29║拈云：「問在答處，答在問邊，百丈慣得其便。若是一
J35nB336_p0687b30║向如斯，連青州衫子俱被詗上座勘破。」
J35nB336_p0687c01║瑞州黃檗山慧禪師（青六疏山仁嗣）參疏山，問：「剎那便去時
J35nB336_p0687c02║如何？」山曰：「偪塞虛空。汝作麼生去？」師曰：「偪塞虛空，不
J35nB336_p0687c03║如不去。」山便休。師下堂，參第一座。座曰：「適來秪對甚
J35nB336_p0687c04║奇特。」師曰：「此乃率爾，敢望慈悲開示愚昧？」座曰：「一剎
J35nB336_p0687c05║那間還有擬議否？」師於言下頓省。
J35nB336_p0687c06║拈云：「偪塞虛空，且道：疏父子當時向甚麼處相見？
J35nB336_p0687c07║有能道得，十方世界在你眉睫上；如或不然，當下
J35nB336_p0687c08║被剎那鈍置。」
J35nB336_p0687c09║襄州石門獻蘊禪師（青六青林虔嗣）初問青林：「如何用心即
J35nB336_p0687c10║得齊於諸聖？」林仰面，良久，曰：「會麼？」師曰：「不會。」林曰：「去！
J35nB336_p0687c11║無子用心處。」師禮拜，乃契悟。
J35nB336_p0687c12║拈云：「直饒伶利向老漢仰面處省去，已好喫象林
J35nB336_p0687c13║手中苕帚柄。況禮拜方磕著，堪甚麼彫琢？雖然，青
J35nB336_p0687c14║林也不能無過。既無用心處，良久作甚麼？」
J35nB336_p0687c15║石門因僧問：「猛虎當軒時如何？」師曰：「性命不存。」曰：「恁
J35nB336_p0687c16║麼則遭他毒手。」師曰：「一任咬嚼。」
J35nB336_p0687c17║拈云：「石門行劍刃上事，可謂任緣放曠。然若不從
J35nB336_p0687c18║遷祖，境智非一，孰云去來處？再蘇起來，未免郎當
J35nB336_p0687c19║太煞。」
J35nB336_p0687c20║韶州光龍諲禪師（青六青林虔嗣）上堂，良久曰：「不煩珍重。」
J35nB336_p0687c21║拈云：「龍光欲截斷玄微，不知更愈形文彩。當時倘
J35nB336_p0687c22║有人向道：『和尚話墮也。』老漢又如何折合？」
J35nB336_p0687c23║襄州萬銅山廣德延禪師（青六青林虔嗣）僧問：「盡大地是箇
J35nB336_p0687c24║死屍，向甚麼處葬？」師曰：「北邙山下，千丘萬丘。」
J35nB336_p0687c25║拈云：「廣德恁麼為人，稱堪輿先生尚不可。何故？千
J35nB336_p0687c26║丘萬丘秪是亂葬墳，未曾點出正穴，焉能發得尊
J35nB336_p0687c27║貴？象林則不誤主，固教伊當處死、當處埋，倘有人
J35nB336_p0687c28║信得好，急向者裏死來。」
J35nB336_p0687c29║京兆重雲智暉禪師（青六白水仁嗣）常創溫室，施水給藥為
J35nB336_p0687c30║事。有比丘患白癩，眾惡之，唯師與之摩洗如常。俄有
J35nB336_p0688a01║神光異香，既而訝之，遂失所在，遺瘡痂，馨香酷烈，遂
J35nB336_p0688a02║聚而塑觀音像以藏之。
J35nB336_p0688a03║拈云：「遇白癩，勉自力洗之；見異香，塑大士藏之。雖
J35nB336_p0688a04║似好事讓他人，寧知自己失卻鼻孔？重雲被比丘
J35nB336_p0688a05║惑亂則且置，且道：此比丘畢竟是什麼人？若能識
J35nB336_p0688a06║得，尊貴位中留不住；如識不得，又隨明月宿蘆花。」
J35nB336_p0688a07║潭州報慈藏嶼禪師（青六龍牙遁嗣）僧問：「情生智隔，想變體
J35nB336_p0688a08║殊。秪如情未生時如何？」師曰：「隔。」曰：「情未生時隔箇甚
J35nB336_p0688a09║麼？」師曰：「者箇梢郎子未遇人在。」
J35nB336_p0688a10║拈云：「者僧既向鏡裏迷頭，報慈不合就空中著楔。
J35nB336_p0688a11║若是象林，也不消得。何故？返照入江翻石壁，歸雲
J35nB336_p0688a12║擁樹失山村。」
J35nB336_p0688a13║報慈因僧問：「古人面壁，意旨如何？」師良久，卻召僧，僧
J35nB336_p0688a14║應諾。師曰：「汝去，別時來。」
J35nB336_p0688a15║拈云：「者僧若是仙陀，於良久次，向道：『和尚好睡。』便
J35nB336_p0688a16║出去。老漢縱欲瞞人，知做伎倆不得。」
J35nB336_p0688a17║襄州含珠山審哲禪師（青六龍牙遁嗣）僧問：「如何是無位真
J35nB336_p0688a18║人？」師曰：「別安排又爭得？」曰：「不安排時如何？」師曰：「無位
J35nB336_p0688a19║真人。」
J35nB336_p0688a20║拈云：「如今不好觸諱，倘問：『不安排時如何？』但云：『某
J35nB336_p0688a21║在斯。』雖然，我且問你：者真人甚麼年行道？」
J35nB336_p0688a22║洪州同安威禪師（青六九峰滿嗣）僧問：「祖意、教意，是同？是別？」
J35nB336_p0688a23║師曰：「玉兔未曾知曉意，金烏爭肯夜頭明？」
J35nB336_p0688a24║拈云：「象林不似同安金雕翡翠、玉繡麒麟。倘有問
J35nB336_p0688a25║時，秪向道：『函人唯恐傷人，矢人唯恐不傷人。』」
J35nB336_p0688a26║京兆府香城和尚（青六北院通嗣）初參北院，問曰：「一似兩箇
J35nB336_p0688a27║時如何？」院曰：「一箇賺汝。」師乃有省。
J35nB336_p0688a28║拈云：「香城被賺則且置，北院恐亦未免猶自喫瞞。
J35nB336_p0688a29║何故？曾為蕩子偏憐客，自愛貪杯惜醉人。」
J35nB336_p0688a30║瑞州上藍慶禪師（青七洞山延嗣）師初參雪峰，問：「如何是雪
J35nB336_p0688b01║峰的的意？」峰以拄杖子敲師頭，師應諾，峰大笑。
J35nB336_p0688b02║拈云：「上藍應諾，真箇鹵莽承當；雪峰大笑，直是奈
J35nB336_p0688b03║何不得。若要明的的意，總須來象林喫拄杖。」
J35nB336_p0688b04║襄州谷隱智靜禪師（青七鹿門真嗣）僧問：「如何是指歸之路？」
J35nB336_p0688b05║師曰：「莫用伊。」曰：「還使學人到也無？」師曰：「甚麼處著得
J35nB336_p0688b06║汝？」
J35nB336_p0688b07║拈云：「者僧好一片穩密田地，自是不會受用，無端
J35nB336_p0688b08║被谷隱遍撒熱鐵蒺藜，至今著腳不得。且道：當時
J35nB336_p0688b09║下得什麼語，始得放曠自由？咦！出身猶可易，脫體
J35nB336_p0688b10║道應難。」
J35nB336_p0688b11║益州崇真禪師（青七鹿門真嗣）僧問：「如何是禪？」師曰：「澄潭釣
J35nB336_p0688b12║玉兔。」
J35nB336_p0688b13║拈云：「撮得電光是好手。」
J35nB336_p0688b14║襄州鹿門志行譚禪師（青七鹿門真嗣）僧問：「如何是清淨法
J35nB336_p0688b15║身？」師曰：「戌亥年生。」
J35nB336_p0688b16║拈云：「鹿門好箇清淨法身，隨著支干裏轉。詗上座
J35nB336_p0688b17║尊造又且如何？子時當正位，不貴是威音。」
J35nB336_p0688b18║蘆山佛手巖行因禪師（青七鹿門真嗣）僧問：「如何是對現色
J35nB336_p0688b19║身？」師豎一指。
J35nB336_p0688b20║拈云：「若向佛手豎指處著倒，捏目生華；不向豎指
J35nB336_p0688b21║處放參，拍盲求路。直饒總不作箇見，也是烏龜眠
J35nB336_p0688b22║死水。畢竟如何？山從人面起，雲傍馬頭生。」
J35nB336_p0688b23║洪州同安志禪師（青七同安丕嗣）僧問：「凡有言句，盡落今時。
J35nB336_p0688b24║學人上來，請師直指。」師曰：「目前不現，句後不迷。」曰：「向
J35nB336_p0688b25║上事如何？」師曰：「迥然不換，標的即差。」
J35nB336_p0688b26║拈云：「同安提持向上一路，可謂應無跡、用無痕，但
J35nB336_p0688b27║撿點將來，未免猶彰標的。」
J35nB336_p0688b28║袁州仰山和尚（青七同安丕嗣）僧問：「如何是仰山境？」師曰：「白
J35nB336_p0688b29║雲峰下猿啼蚤，碧嶂巖前虎起遲。」
J35nB336_p0688b30║拈云：「者裏若作境會，參學事畢全未還家；若不作
J35nB336_p0688c01║境會，擇法眼無坐堂安妥。且道：作境會即是？不作
J35nB336_p0688c02║境會即是？若人道得接手句，許伊親見仰山、象林，
J35nB336_p0688c03║更與三十棒。」
J35nB336_p0688c04║隨州雙泉山道虔禪師（青七嵇山章嗣）僧問：「如何是希有底
J35nB336_p0688c05║事？」師曰：「白蓮花向半天開。」
J35nB336_p0688c06║拈云：「老老大大，賺人向虛空裏踏步。」
J35nB336_p0688c07║廬山歸宗弘章禪師（青七歸宗惲嗣）僧問：「小船渡大海時如
J35nB336_p0688c08║何？」師曰：「較些子。」曰：「如何得渡？」師曰：「不過來。」
J35nB336_p0688c09║拈云：「那邊消息，歸宗固善提撕，若要截斷洪流，不
J35nB336_p0688c10║得動著柁柄。」
J35nB336_p0688c11║隨州智門守欽禪師（青七護國澄嗣）僧問：「兩鏡相照，為甚麼
J35nB336_p0688c12║中間無像？」師曰：「自己亦須隱。」曰：「鏡破臺亡時如何？」師
J35nB336_p0688c13║豎起拳頭。
J35nB336_p0688c14║拈云：「掃除建立，回互交加，自非作家老手，無能應
J35nB336_p0688c15║機自在。詗上座于智門落艸處更資一路。『兩鏡相
J35nB336_p0688c16║照，為什麼中間無像？』頭角不堪。『鏡破臺亡時如何？』
J35nB336_p0688c17║混然無諱。且道：還通商量也無？不妨明眼。」
J35nB336_p0688c18║隨州護國知遠演化禪師（青七護國澄嗣）僧問：「乾坤休駐意，
J35nB336_p0688c19║宇宙不留心時如何？」師曰：「總是戰爭收拾得，卻因歌
J35nB336_p0688c20║舞破除休。」
J35nB336_p0688c21║拈云：「向者裏著得一隻眼，好箇不快活漢。」
J35nB336_p0688c22║郢州大陽慧堅禪師（青七靈泉仁嗣）初在靈泉，入室次，泉問：
J35nB336_p0688c23║「甚麼處來？」師曰：「僧堂裏來。」泉曰：「為甚麼不築著露柱？」
J35nB336_p0688c24║師於言下有省。
J35nB336_p0688c25║拈云：「大陽恁麼省去，於靈泉門下可稱快俊。若在
J35nB336_p0688c26║象林，此間正好喫棒。何故？待人叮囑見淆訛，氣宇
J35nB336_p0688c27║堪來作何用？」
J35nB336_p0688c28║大陽因僧問：「不借時機用，如何話祖宗？」師曰：「老鼠咬
J35nB336_p0688c29║腰帶。」
J35nB336_p0688c30║拈云：「象林則不然，老鼠勘破阿姨禪。」
J35nB336_p0689a01║瑞州五峰紹禪師（青七五峰遇嗣）僧問：「如何是第一義？」師拍
J35nB336_p0689a02║禪床，云：「若不是仙陀，千里萬里。」
J35nB336_p0689a03║拈云：「五峰好一拍，秪是無人和得。詗上座秪今和
J35nB336_p0689a04║去也。」遂拍膝，云：「若不是仙陀，落七落八。」
J35nB336_p0689a05║襄州廣德義禪師（青七廣德延嗣）僧問：「如何是大寂滅海？」師
J35nB336_p0689a06║曰：「鬧市走馬，不觸一人。」
J35nB336_p0689a07║拈云：「我當時倘在，向道：『烏有先生，今在縣裏告和
J35nB336_p0689a08║尚，不合私占官田。』他若眼目定動，教露柱連馬擒
J35nB336_p0689a09║下，待樓至佛來乃發落。」
J35nB336_p0689a10║廣德因僧問：「懸崖峭峻，還具得失也無？」師曰：「忻逢良
J35nB336_p0689a11║便，好與一推。」
J35nB336_p0689a12║拈云：「具驅耕奪食之作，方可以接人天；無撒手翻
J35nB336_p0689a13║身之能，不足以稱師子。廣德逢危，知不吝慈悲矣，
J35nB336_p0689a14║爭奈者僧一死更不再活。」
J35nB336_p0689a15║廣德因僧問：「諦信底人信箇甚麼？」師曰：「莫道冰無火，
J35nB336_p0689a16║斯須紅炎生。」
J35nB336_p0689a17║拈云：「直饒信得冰即是火，猶未免依生物解。況待
J35nB336_p0689a18║斯須轉來，堪作甚麼？」
J35nB336_p0689a19║襄州廣德周禪師（青七廣德延嗣）僧問：「聞話不覺時如何？」師
J35nB336_p0689a20║曰：「遍界沒聾人，誰是知音者？」曰：「如何是知音者？」師曰：
J35nB336_p0689a21║「斷絃續不得，歷劫響泠泠。」
J35nB336_p0689a22║拈云：「續不得且置，且問：此絃斷來多少時？若人定
J35nB336_p0689a23║當得，便信敲空有韻，擊水無聲；若定不得，薔薇與
J35nB336_p0689a24║桃李對談，總然春夢。」
J35nB336_p0689a25║襄州石門慧徹禪師（青七石門蘊嗣）僧問：「年窮歲盡時如何？」
J35nB336_p0689a26║師曰：「東村王老夜燒錢。」
J35nB336_p0689a27║拈云：「石門酬機，慣用無星秤子。象林則不然，有問：
J35nB336_p0689a28║『年窮歲盡時如何？』但向道：『一般歲序如流去，何許
J35nB336_p0689a29║人家特地愁？』」
J35nB336_p0689a30║唐州大乘山和尚（青七含珠哲嗣）僧問：「如何是四方八面事？」
J35nB336_p0689b01║師曰：「升子裏𨁝跳，斗子裏轉身。」
J35nB336_p0689b02║拈云：「大乘雖能逆往順來、上翻下轉，秪不出箇升
J35nB336_p0689b03║斗。若論四方八面事，須是門前剎竿上布幡子。」
J35nB336_p0689b04║鼎州梁山緣觀禪師（青八同安志嗣）僧問：「如何是衲衣下事？」
J35nB336_p0689b05║師曰：「密。」
J35nB336_p0689b06║拈云：「千尺烏龍井，覷著立時盲。」
J35nB336_p0689b07║梁山示眾：「南來者與伊三十棒，北來者與伊三十棒。」
J35nB336_p0689b08║拈云：「象林門下直饒非南北來者，與伊三十棒。者
J35nB336_p0689b09║裏還有三十棒，且道：與什麼人？若能識得此人，三
J35nB336_p0689b10║十棒一棒也不較。」
J35nB336_p0689b11║懷安軍雲頂德敷禪師（青八護國遠嗣）成都帥請就衙陞座，
J35nB336_p0689b12║有樂營將出，禮拜起，回顧下馬臺，曰：「一口吸盡西江
J35nB336_p0689b13║水即不問，請師吞卻階前下馬臺。」師展兩手，唱曰：「細
J35nB336_p0689b14║抹將來。」營將猛省。
J35nB336_p0689b15║拈云：「老漢若不解開火裏蝍蟟口，幾成吞吐不下。
J35nB336_p0689b16║營將恁麼省去，也是逼狗上高墻。」
J35nB336_p0689b17║潭州北禪契念禪師（青八大陽堅嗣）僧問：「如何是不墜古今
J35nB336_p0689b18║句？」師曰：「十五十六，日月相逐。」
J35nB336_p0689b19║拈云：「北禪雖稱作家宗師，爭奈隨日月下走。如今
J35nB336_p0689b20║有問象林，但向道：『山青水綠。』」
J35nB336_p0689b21║襄州石門紹遠禪師（青八石門徹嗣）僧問：「如何是宗乘中一
J35nB336_p0689b22║句？」師曰：「石火夜燒山，大地齊合掌。」
J35nB336_p0689b23║拈云：「若作佛法商量，累他石門眉毛墮落。」
J35nB336_p0689b24║潭州北禪懷感禪師（青八石門徹嗣）僧問：「如何是諸聖為人
J35nB336_p0689b25║底句？」師曰：「紅輪當萬戶，光燭本無心。」
J35nB336_p0689b26║拈云：「若恁麼流布將去，曹溪一路平沉。者僧未具
J35nB336_p0689b27║參學眼且置，北禪好與三十棒。」
J35nB336_p0689b28║太原筠首座（青八石門徹嗣）一日荷鉏入園，僧問：「三身中那
J35nB336_p0689b29║一身去作務？」師拄鉏而立。僧曰：「莫便當也無？」師攜鉏
J35nB336_p0689b30║便行。
J35nB336_p0689c01║拈云：「功位齊轉，照用臨時，太原可稱作者，但攜鉏
J35nB336_p0689c02║便行，為人處則未徹。當時見道：『莫便當也無？』倒拈
J35nB336_p0689c03║鉏柄，驀頭便打，豈不令者僧知格外風規？」
J35nB336_p0689c04║東京普淨常覺禪師（青八歸宗章嗣）給事陶穀問曰：「經云：『離
J35nB336_p0689c05║一切相，則名諸佛。』今目前諸相紛然，如何離得？」師曰：
J35nB336_p0689c06║「給事見箇甚麼？」陶欣然仰重。
J35nB336_p0689c07║拈云：「問得恰好，答得也奇，但撿點將來，秪成得箇
J35nB336_p0689c08║問答。我者裏則不然，諸相不惡，用離作麼？倘若更
J35nB336_p0689c09║問：『畢竟如何？』呵呵大笑，云：『詗上座要留舌頭喫飯。』」
J35nB336_p0689c10║襄州谷隱知儼禪師（青八谷隱靜嗣）僧問：「千山萬水如何登
J35nB336_p0689c11║陟？」師曰：「舉步便千里萬里。」曰：「不舉步時如何？」師曰：「亦
J35nB336_p0689c12║千里萬里。」
J35nB336_p0689c13║拈云：「谷隱秪知竭力為人，不覺全身落草。」
J35nB336_p0689c14║郢州大陽警延禪師（青九緣山觀嗣）問僧：「甚處來？」曰：「洪州。」師
J35nB336_p0689c15║日：「先師在麼？」曰：「在。」師曰：「在即不無，請渠出來，我要相
J35nB336_p0689c16║見。」僧曰：「聻。」師曰：「者箇猶是侍者。」僧無對。師曰：「喫茶去。」
J35nB336_p0689c17║拈云：「者裏合代這僧兩轉語。『先師在麼？』也知和尚
J35nB336_p0689c18║掛念。『請渠出來，我要相見。』和尚大似不肯先師，不
J35nB336_p0689c19║然，降尊就卑又爭得？」
J35nB336_p0689c20║大陽因僧問：「如何是和尚家風？」師曰：「滿瓶傾不出，大
J35nB336_p0689c21║地沒饑人。」
J35nB336_p0689c22║拈云：「大陽家風儘有滋味，秪是無啗噉處。」
J35nB336_p0689c23║澧州藥山利昱禪師（青九梁山觀嗣）僧問：「格外之談，乞師垂
J35nB336_p0689c24║示。」師曰：「要道也不難。」曰：「恁麼則萬仞碧潭，許垂一線
J35nB336_p0689c25║也。」師曰：「大眾笑汝。」
J35nB336_p0689c26║拈云：「者僧被藥山鈍置則已，格外之談畢竟作麼
J35nB336_p0689c27║生道？三面黧奴腳踏月，兩頭白牯手拏煙。」
J35nB336_p0689c28║鼎州羅紋得珍山主（青九梁山觀嗣）僧問：「親切處乞師指示。」
J35nB336_p0689c29║師曰：「老僧元是廣南人。」
J35nB336_p0689c30║拈云：「羅紋被者僧一問，直得腳跟露出。雖然如是，
J35nB336_p0690a01║回頭即沒交涉。」
J35nB336_p0690a02║鄧州廣濟禪師（青九石門遠嗣）僧問：「如何是修行？」師曰：「庭柱
J35nB336_p0690a03║傷寒。」
J35nB336_p0690a04║拈云：「庭柱傷寒，和尚要須替他忌口始得。者僧倘
J35nB336_p0690a05║能下得此語，廣濟當時立地汗流。」
J35nB336_p0690a06║濠州南禪聰禪師（青九北禪感嗣）僧問：「如何是大道根源？」師
J35nB336_p0690a07║曰：「雲興當午夜，石虎叫連宵。」
J35nB336_p0690a08║拈云：「南禪雖則善指根源，要且不出三種病人疑
J35nB336_p0690a09║處。」
J35nB336_p0690a10║襄州谷隱契崇禪師（青九谷隱儼嗣）僧問：「如何是祖師西來
J35nB336_p0690a11║意？」師曰：「番人皮裘胡人著。」曰：「學人不會此理如何？」師
J35nB336_p0690a12║曰：「聾人側耳啞人歌。」
J35nB336_p0690a13║拈云：「祖師好箇西來意，無端被谷隱將二種病人
J35nB336_p0690a14║樂事抹煞，引得一類偏空枯寂漢亂向絕音聞邊
J35nB336_p0690a15║錯會。」