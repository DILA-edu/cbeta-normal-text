J35nB336_p0690b01║南海寶象林慧弓詗禪師宗門拈古卷五
J35nB336_p0690b02║書記傳一錄
J35nB336_p0690b03║洞山宗
J35nB336_p0690b04║舒州投子義青禪師（青十大陽延嗣）因僧問師唱誰家曲宗
J35nB336_p0690b05║風嗣阿誰師曰威音前一箭射透兩重山曰如何是
J35nB336_p0690b06║相傳底事師曰全因淮地月得照郢陽春曰恁麼則
J35nB336_p0690b07║入水見長人也師曰秪知金玉異那辨楚王心僧禮
J35nB336_p0690b08║拜師以拂子擊之。
J35nB336_p0690b09║拈云一答問間具顯扇海一千六百由旬之勢其
J35nB336_p0690b10║傑出群類之英姿可想也秪如威音前一箭且道
J35nB336_p0690b11║是甚麼人製造有能識得可一目古今。
J35nB336_p0690b12║投子因芙蓉問祖師言句如家常茶飯離此之外別
J35nB336_p0690b13║有為人處麼師曰汝道寰中天子敕還假堯舜禹湯
J35nB336_p0690b14║也無蓉擬進語師以拂子驀口摵曰汝發意來蚤有
J35nB336_p0690b15║三十棒也蓉忽開悟禮拜便行師曰且來闍黎蓉不
J35nB336_p0690b16║顧師曰汝到不疑之地耶蓉掩耳而去。
J35nB336_p0690b17║拈云投子分付早棒未免教壞他男芙蓉掩耳便
J35nB336_p0690b18║去不知已入行家雖則節拍驚人看來總須好笑
J35nB336_p0690b19║且道好笑箇甚麼不妨疑著。
J35nB336_p0690b20║惠州羅浮顯如禪師（青十大陽延嗣）初到大陽陽問汝是甚
J35nB336_p0690b21║處人曰益州陽曰此去幾里曰五千里陽曰你與麼
J35nB336_p0690b22║來還曾踏著麼曰不曾踏著陽曰汝解騰空耶曰不
J35nB336_p0690b23║解騰空陽曰爭得到者裏曰步步不迷方通身無辨
J35nB336_p0690b24║處陽曰汝得超方三昧耶曰聖心不可得三昧豈彰
J35nB336_p0690b25║名陽曰如是如是汝應信此即本體全彰事理不二
J35nB336_p0690b26║善自護持。
J35nB336_p0690b27║拈云若是不彰名三昧何得印為事理不二大陽
J35nB336_p0690b28║真箇證龜成鱉。
J35nB336_p0690b29║郢州興陽清剖禪師（青十大陽延嗣）鄭金部問和尚甚麼時
J35nB336_p0690b30║開堂師曰不歷僧秪數日月未生前。
J35nB336_p0690c01║拈云興陽被金部搔著痒處不覺和身便倒且道
J35nB336_p0690c02║日月未生時為甚麼人說法泥牛親合掌石馬暗
J35nB336_p0690c03║點頭。
J35nB336_p0690c04║襄州白馬歸喜禪師（青十大陽延嗣）初問大陽學人蒙昧乞
J35nB336_p0690c05║師指箇入路陽曰得良久乃召師師應諾陽曰與你
J35nB336_p0690c06║箇入路師於言下有省。
J35nB336_p0690c07║拈云若有箇路可入大陽不止瞞人白馬言下省
J35nB336_p0690c08║去猶是夜行踏白。
J35nB336_p0690c09║復州乾明機聰禪師（青十大陽延嗣）僧問如何是佛法大意
J35nB336_p0690c10║師曰此問不虛。
J35nB336_p0690c11║拈云回照絕幽微乾明一口道盡也雖然佛法大
J35nB336_p0690c12║意虛不虛沒交涉。
J35nB336_p0690c13║鼎州梁山善冀禪師（青十梁山岩嗣）師頌魯祖面壁曰魯祖
J35nB336_p0690c14║三昧最省力纔見僧來便面壁若是知心達道人不
J35nB336_p0690c15║在揚眉便相悉。
J35nB336_p0690c16║拈云魯祖直是不欲見人梁山唱為省力即饒省
J35nB336_p0690c17║得力時便已平地吃交。
J35nB336_p0690c18║相州天平山契愚禪師（青十道吾詮嗣）官人問無鄰可隔為
J35nB336_p0690c19║甚麼不相見師曰怨阿誰。
J35nB336_p0690c20║拈云若是象林教伊拈卻鼻孔。
J35nB336_p0690c21║東京天寧芙蓉道楷禪師（青十一投子青嗣）在投子作典座
J35nB336_p0690c22║子曰廚務勾當不易師曰不敢子曰煮粥耶蒸飯耶
J35nB336_p0690c23║師曰人工陶米著火行者煮粥蒸飯子曰汝作甚麼
J35nB336_p0690c24║師曰和尚慈悲放他閒去。
J35nB336_p0690c25║拈云大功不宰芙蓉固善抽身獨猶受人安排不
J35nB336_p0690c26║無令旁觀者咬齒。
J35nB336_p0690c27║芙蓉因僧問是直截根源師曰足下已生草舉步落
J35nB336_p0690c28║危坡。
J35nB336_p0690c29║拈云芙蓉直下把斷要津令人定動不得真是作
J35nB336_p0690c30║家宗匠善用惡辣鉗鎚簡點將來猶帶煙水痕作
J35nB336_p0691a01║麼生得泯徹去急觀蛾眉未露時。
J35nB336_p0691a02║芙蓉上堂鐘鼓喧喧報未聞一聲驚起夢中人圓常
J35nB336_p0691a03║靜應無餘事誰道觀音別有門良久曰還會麼休問
J35nB336_p0691a04║補陀岩上客鶯聲啼斷海山雲。
J35nB336_p0691a05║拈云如斯話會誰不觀音雖然詗上座今日要與
J35nB336_p0691a06║補陀芙蓉同得相見又作麼生拈卻鼓搥鶯舌道
J35nB336_p0691a07║將一句來。
J35nB336_p0691a08║芙蓉因僧問如何是和尚家風師曰眾人皆見曰未
J35nB336_p0691a09║審見個甚麼師曰東壁打西壁。
J35nB336_p0691a10║拈云眾人皆見自是大方家風但論年撕打未免
J35nB336_p0691a11║煩勞尊力。
J35nB336_p0691a12║隨州大洪山報恩禪師（青十一投子青嗣）上堂五五二十五
J35nB336_p0691a13║案山雷主山雨明眼衲僧莫教錯舉。
J35nB336_p0691a14║拈云詗上座則不然六六三十六者邊明未全那
J35nB336_p0691a15║邊暗不足具眼衲僧莫教亂卜。
J35nB336_p0691a16║長安福應文禪師（青十一投子青嗣）上堂明明百草頭明明
J35nB336_p0691a17║祖師意直下便承當錯認弓為矢惺惺底築著磕著
J35nB336_p0691a18║懵懂底和泥合水龜毛拂逼塞虛空兔角杖撐天拄
J35nB336_p0691a19║地日射珊瑚林知心能幾幾擊禪床下座。
J35nB336_p0691a20║拈云既言龜毛拂逼塞虛空且道福應尋常向甚
J35nB336_p0691a21║麼處開口有能端的得許伊有語話分。
J35nB336_p0691a22║鄧州丹霞子淳禪師（青十二芙蓉楷嗣）上堂舉德山示眾曰
J35nB336_p0691a23║我宗無語句實無一法與人德山恁麼說話可謂秪
J35nB336_p0691a24║知入草求人不覺通身泥水子細觀來秪具一隻眼
J35nB336_p0691a25║若是丹霞則不然我宗有語句金刀剪不開深深玄
J35nB336_p0691a26║妙旨玉女夜懷胎。
J35nB336_p0691a27║拈云為眾竭力禍出私門兩尊宿俱難豁免何故
J35nB336_p0691a28║不合將我宗偏說有無賺惑人家男女象林者裡
J35nB336_p0691a29║秪要句句中須有語中無語無語中有語且道與
J35nB336_p0691a30║古人是同是別。
J35nB336_p0691b01║東京淨因法成禪師（青十二芙蓉楷嗣）上堂知有佛祖向上
J35nB336_p0691b02║事方有說話分諸禪德且道那個是佛祖向上事有
J35nB336_p0691b03║個人家兒子六根不具七識不全是大闡提無佛種
J35nB336_p0691b04║性逢佛殺佛逢祖殺祖天堂收不得地獄攝無門大
J35nB336_p0691b05║眾還識此人麼良久曰對面不仙陀睡多饒寐語。
J35nB336_p0691b06║拈云若論向上事饒伊淨因竭盡智巧也提唱不
J35nB336_p0691b07║全何也逢佛殺佛逢祖殺祖只如無佛無祖又殺
J35nB336_p0691b08║個甚麼端的將來不無寐語且作麼生商量始能
J35nB336_p0691b09║免得遭他脣吻論劫飄零常晏坐通身泥滓淨無
J35nB336_p0691b10║塵。
J35nB336_p0691b11║淨因上堂歸元性無二方便有多門但了歸元性何
J35nB336_p0691b12║愁方便門諸人要會歸元性麼露柱將來作木杓旁
J35nB336_p0691b13║人不肯任從伊要會方便門麼木杓將來作露柱撐
J35nB336_p0691b14║天拄地也相宜且道不落方便門一句作麼生道三
J35nB336_p0691b15║十年後莫教錯舉。
J35nB336_p0691b16║拈云淨因驀向無人世界擲石驚群倒回衲僧海
J35nB336_p0691b17║會鼓唇揚己雖則殊添意氣未免笑殺旁觀詗上
J35nB336_p0691b18║座路見不平只得拔刀相助當時踢翻木杓拗丟
J35nB336_p0691b19║露柱卻問伊將什麼作歸元方便即任不落方便
J35nB336_p0691b20║道得完全也須要罰口大心虛何故三十年後莫
J35nB336_p0691b21║教錯舉。
J35nB336_p0691b22║洪州寶峰闡提惟照禪師（青十二芙蓉楷嗣）示聰藏主曰有
J35nB336_p0691b23║情故情滲漏有見故見滲漏有語故語滲漏設得情
J35nB336_p0691b24║無見無語無拽住便問他你是何人。
J35nB336_p0691b25║拈云洞山老祖三種驗人秘旨被寶峰將箇有無
J35nB336_p0691b26║翻註破裂俱盡恁麼見解驢年去在咄你是何人。
J35nB336_p0691b27║襄州石門元易禪師（青十二芙蓉楷嗣）僧問古鏡未磨時如
J35nB336_p0691b28║何師曰精靈皺眉曰磨後如何師曰波斯彈指曰為
J35nB336_p0691b29║甚麼如此師曰好事不出門。
J35nB336_p0691b30║拈云石門不有後語一圓古鏡內盡是千妖百怪
J35nB336_p0691c01║也倘或有問象林古鏡未磨時如何向道佛祖也
J35nB336_p0691c02║無覓處磨後如何滿目山河影不彰為甚麼如此
J35nB336_p0691c03║從來不涉世間事且道與古人相去幾何。
J35nB336_p0691c04║西京天寧禧誧禪師（青十三芙蓉楷嗣）師臨終謂眾曰丹霞
J35nB336_p0691c05║有箇公案從來推倒扶起今朝普示諸人且道是箇
J35nB336_p0691c06║甚底顧示左右曰會麼曰不會師曰偉哉大丈夫不
J35nB336_p0691c07║會末後句遂就寢右脅而化。
J35nB336_p0691c08║拈云末後句莫道天寧不會直饒從上祖祖不思
J35nB336_p0691c09║議也都不會德山當時雖稱快便然猶會不徹秪
J35nB336_p0691c10║得三年活所以一箇箇盡被推倒至今無人解扶
J35nB336_p0691c11║起遂顧左右云詗上座即今扶起也還見麼且道
J35nB336_p0691c12║是箇甚底。
J35nB336_p0691c13║襄州鹿門法燈禪師（青十二芙蓉楷嗣）僧問虛玄不犯寶鑑
J35nB336_p0691c14║光寒時如何師曰掘地深埋。
J35nB336_p0691c15║拈云若不深埋便形文彩。
J35nB336_p0691c16║鹿門因僧問如何是逍遙物外底人師曰遍身紅爛
J35nB336_p0691c17║不可扶持。
J35nB336_p0691c18║拈云若是闡提家男女不妨顛酒更風流。
J35nB336_p0691c19║太傅高世則居士仲貽號無功（青十二芙蓉楷嗣）參芙蓉求
J35nB336_p0691c20║指心要蓉令去其所重扣已而參一日忽造微密呈
J35nB336_p0691c21║偈曰懸崖撒手任縱橫大地虛空自坦平照壑輝巖
J35nB336_p0691c22║不借月菴前別有一簾明。
J35nB336_p0691c23║拈云太傅秪知賣弄風流不顧腳跟欠點為甚麼
J35nB336_p0691c24║聻將為別有一簾明。
J35nB336_p0691c25║真州長蘆真歇清了禪師（青十三丹霞淳嗣）上堂久默斯要
J35nB336_p0691c26║不務速說釋迦老子待要款曲賣弄爭奈未出母胎
J35nB336_p0691c27║已被人覷破且道覷破箇甚麼瞞長蘆不得。
J35nB336_p0691c28║拈云倘世尊當日一默到涅槃不但省得幾挑氣
J35nB336_p0691c29║力亦令一切聖凡人天共皆罔措無端自破口戒
J35nB336_p0691c30║致使後來兒孫議長論短然今且置且道未出母
J35nB336_p0692a01║胎向甚麼處覓世尊直饒長蘆不被所瞞我要問
J35nB336_p0692a02║渠甚麼年時得者消息。
J35nB336_p0692a03║長蘆上堂口邊白樸去始得入門通身紅爛去方知
J35nB336_p0692a04║有門裏事更須知有不出門底乃曰喚甚麼作門。
J35nB336_p0692a05║拈云長蘆恁麼舉揚大似坐贓斷枉消費如許彎
J35nB336_p0692a06║曲剖盡籓籬堂奧卻不知喚什麼作門甚麼處不
J35nB336_p0692a07║是門雖然秪如不出門者是什麼人咄閉口深藏
J35nB336_p0692a08║舌好。
J35nB336_p0692a09║長蘆上堂還有不被玄妙污染底麼良久曰者一點
J35nB336_p0692a10║傾四海水已是洗脫不下。
J35nB336_p0692a11║拈云南岳道污染不得長蘆道洗脫不下兩尊宿
J35nB336_p0692a12║當面淆訛惑亂人不少在詗上座要直截剖似也
J35nB336_p0692a13║不難且問者一點落在什麼色裏。
J35nB336_p0692a14║長蘆因僧問如何是空劫以前自己師曰白馬入蘆
J35nB336_p0692a15║花。
J35nB336_p0692a16║拈云若作一色論量埋沒宗風若謂類之弗齊埋
J35nB336_p0692a17║沒自己畢竟如何且莫犯諱。
J35nB336_p0692a18║長蘆上堂乍雨乍晴乍寒乍熱山僧底箇山僧自知
J35nB336_p0692a19║諸人底箇諸人自說且道雪峰口除喫飯外要作甚
J35nB336_p0692a20║麼。
J35nB336_p0692a21║拈云古者道寒則普天寒熱則普天熱為什麼長
J35nB336_p0692a22║蘆又道山僧底箇山僧知諸人底箇諸人說恁麼
J35nB336_p0692a23║疑誵若為相悉噓有口不會喫飯者多又云我當
J35nB336_p0692a24║時若在向道和尚且合取好。
J35nB336_p0692a25║明州天童宏智正覺禪師（青十三丹霞淳嗣）僧問一絲不著
J35nB336_p0692a26║時如何師曰合同船子並頭行曰其中事作麼生師
J35nB336_p0692a27║曰快刀快斧斫不入。
J35nB336_p0692a28║拈云斫不入處其中事盡情剖析而無刀斧之痕
J35nB336_p0692a29║須知天童好手秪如好手之中又莫別有商量處
J35nB336_p0692a30║也無蟻齒咬崑崙蚊針測渤海。
J35nB336_p0692b01║天童上堂心不能緣口不能議直饒退步荷擔切忌
J35nB336_p0692b02║當頭觸諱風月寒清古渡頭夜船撥轉琉璃地。
J35nB336_p0692b03║拈云當時但道心不能緣口不能議直饒退步荷
J35nB336_p0692b04║擔切忌便恁麼休去豈唯俾伊騰騰野老不知天
J35nB336_p0692b05║子之獨尊卻能任彼涓涓寒月閒徹無人之古渡
J35nB336_p0692b06║咦。
J35nB336_p0692b07║隨州大洪慶預禪師（青十三丹霞淳嗣）上堂進一步踐他國
J35nB336_p0692b08║王水土退一步踏他祖父田園不進不退正在死水
J35nB336_p0692b09║中還有出身之路也無蕭騷晚籟松釵短游漾春風
J35nB336_p0692b10║柳線長。
J35nB336_p0692b11║拈云善指路頭而不動口手者必能教人善奔走
J35nB336_p0692b12║而不觸當途吾於大洪上堂庶幾矣雖然及其至
J35nB336_p0692b13║也猶不能不落于長短詗上座爰補其不足鶯歌
J35nB336_p0692b14║柳舞適然會嬈亂春風好一場。
J35nB336_p0692b15║處州治平湡禪師（青十三丹霞淳嗣）上堂優游實際妙明家
J35nB336_p0692b16║轉步移身指落霞無限白雲猶不見夜乘明月出蘆
J35nB336_p0692b17║花。
J35nB336_p0692b18║拈云治平如此舉揚接引人天即得若論實際家
J35nB336_p0692b19║風未免斲釘不密何故落霞與白雲錯莫明月共
J35nB336_p0692b20║蘆花參差。
J35nB336_p0692b21║台州天封子歸禪師（青十三淨因成嗣）上堂卓拄杖一下召
J35nB336_p0692b22║大眾曰八萬四千法門八字打開了也見得麼金鳳
J35nB336_p0692b23║夜棲無影樹峰巒纔露海雲遮。
J35nB336_p0692b24║拈云當時大眾見卓拄杖即散去猶較些子無端
J35nB336_p0692b25║被伊召入葛藤窠裡畢竟明得箇甚麼即如老漢
J35nB336_p0692b26║恁麼提持雖則掉盡婆心一片也秪是鉛刀割水
J35nB336_p0692b27║何故峰巒纔露海雲遮。
J35nB336_p0692b28║東京妙慧尼淨智禪師（青十三淨因成嗣）上堂舉趙州勘破
J35nB336_p0692b29║婆話曰趙州舌頭連天老婆眉毛覆地分明勘破歸
J35nB336_p0692b30║來無限平人瞌睡。
J35nB336_p0692c01║拈云大小趙州無端錯勘婆子致累古今論量妙
J35nB336_p0692c02║慧雖欲分解叵耐猶涉鄉情詗上座不好彰揚只
J35nB336_p0692c03║得一齊掩卻。
J35nB336_p0692c04║江州圓通真際禪師（青十三寶峰照嗣）常有偈曰不因言句
J35nB336_p0692c05║不因人不因物色不因聲夜半吹燈方就枕忽然這
J35nB336_p0692c06║裡已天明。
J35nB336_p0692c07║拈云天台木上座云我悔當時不與圓通說破致
J35nB336_p0692c08║令伊向色聲明暗裡作活計至今無出身之路眾
J35nB336_p0692c09║中莫有為圓通雪屈者麼出來我且問你不因聲
J35nB336_p0692c10║色人言且道因箇甚麼莫是因吹燈也無且喜沒
J35nB336_p0692c11║交涉畢竟如何三級浪高魚化龍痴人猶戽夜塘
J35nB336_p0692c12║水。
J35nB336_p0692c13║興國軍智通景深禪師（青十三寶峰照嗣）參寶峰入室次曰
J35nB336_p0692c14║直須斷起滅念向空劫以前掃除玄路不涉正偏盡
J35nB336_p0692c15║卻今時全身放下放盡還放方有自由分師聞頓領
J35nB336_p0692c16║厥旨峰擊鼓告眾曰深得闡提大死之道後學宜依
J35nB336_p0692c17║之因號大死翁。
J35nB336_p0692c18║拈云本來無一物放下箇甚麼雖然萬古碧潭空
J35nB336_p0692c19║界月再三撈摝始應知。
J35nB336_p0692c20║大死翁臨終偈曰不用剃頭何須澡浴一堆紅炎千
J35nB336_p0692c21║足萬足雖然如是且道向上還有事也無遂斂目而
J35nB336_p0692c22║逝。
J35nB336_p0692c23║拈云盡謂此翁得大死之道因號大死是則從日
J35nB336_p0692c24║至年從生至劫剎那剎那無不大死矣即今末後
J35nB336_p0692c25║一著且道又作麼生若云這回方稱大死是為頭
J35nB336_p0692c26║上安頭若云更須大死此回則平日所得便成虛
J35nB336_p0692c27║妄有人于此定當得許渠親見大死如或不然未
J35nB336_p0692c28║免被大死奪卻鼻孔秪如他道向上還有事也無
J35nB336_p0692c29║又作麼生道待八十年後為你說破。
J35nB336_p0692c30║衡州花藥智朋禪師（青十三寶峰照嗣）上堂海風吹夢嶺猿
J35nB336_p0693a01║啼月敢問諸人是何時節恁麼會得無影樹下任遨
J35nB336_p0693a02║遊如或不然三條椽下直須打徹。
J35nB336_p0693a03║拈云十方世界日用頭邊總不出箇見聞覺知花
J35nB336_p0693a04║藥秪就見聞覺知裡提起箇是何時節便乃當面
J35nB336_p0693a05║和盤托出還會麼如不會象林更資一路且道無
J35nB336_p0693a06║影樹植在甚麼處。
J35nB336_p0693a07║越州天衣法聰禪師（青十三石門易嗣）上堂幽室寒燈不假
J35nB336_p0693a08║挑虛空明月徹雲霄要知日用常無間烈燄光中發
J35nB336_p0693a09║異苗。
J35nB336_p0693a10║拈云天衣若無後語幾被蝦蟆勘破。
J35nB336_p0693a11║西京熊耳慈禪師（青十三天寧誧嗣）上堂般若無知應緣而
J35nB336_p0693a12║照山僧今日撒屎撒尿這邊放那邊屙東山西嶺笑
J35nB336_p0693a13║呵呵幸然一片清涼地剛被熊峰染污他染污他莫
J35nB336_p0693a14║啾唧泥牛木馬盡呵叱過犯彌天且莫論再得清明
J35nB336_p0693a15║又何日還會麼來年更有新條在惱亂春風卒未休。
J35nB336_p0693a16║拈云東司頭不可向你說佛法趙州則虔誠如彼
J35nB336_p0693a17║矣法堂前要顯般若應緣信口便談撒屎撒尿熊
J35nB336_p0693a18║耳果頑賴若是乎如今有能於此兩尊宿作用處
J35nB336_p0693a19║著得一隻眼許伊這邊那邊如或不然未免被彼
J35nB336_p0693a20║屙彔彔染污了眼睛惱亂卻鼻孔。
J35nB336_p0693a21║越州天章樞禪師（青十三大洪智嗣）上堂召大眾曰春將至
J35nB336_p0693a22║歲已暮思量往古來今秪是箇般調度凝眸昔日家
J35nB336_p0693a23║風下足舊時岐路勸君休莫莽鹵眨上眉毛須薦取
J35nB336_p0693a24║東村王老笑呵呵此道今人棄如土。
J35nB336_p0693a25║拈云前言勸君休後言須薦取豈不話作兩橛且
J35nB336_p0693a26║問既然休去又薦取箇甚麼直饒天章不為東村
J35nB336_p0693a27║王老我要徵渠喚什麼作此道。
J35nB336_p0693a28║明州天童宗玨禪師（青十四長蘆了嗣）僧問如何是道師曰
J35nB336_p0693a29║十字街頭休斫額。
J35nB336_p0693a30║拈云盡謂天童善指人道俾趨向者直截歸家不
J35nB336_p0693b01║知叮囑處便是危坡萬丈若非活解翻身舉步即
J35nB336_p0693b02║登時喪命瑞塔者裏不可點賺於人倘有問時但
J35nB336_p0693b03║對曰誰教你落井。
J35nB336_p0693b04║真州北山法通禪師（青十四長蘆了嗣）僧問斷言語絕思惟
J35nB336_p0693b05║處乞師指示師曰滴水不入石。
J35nB336_p0693b06║拈云鑿開鳥道還他北山老婆點出龍睛須是象
J35nB336_p0693b07║林瞎漢當時見恁麼問即劈頭便棒何故要令伊
J35nB336_p0693b08║知些痛痒。
J35nB336_p0693b09║真州長蘆妙覺禪師（青十四長蘆了嗣）上堂盡大地是箇解
J35nB336_p0693b10║脫門把手拽不肯入雪峰老漢抑逼人作麼既到者
J35nB336_p0693b11║裏為甚麼鼻孔在別人手裏良久曰貪觀天上月失
J35nB336_p0693b12║卻手中橈。
J35nB336_p0693b13║拈云雪峰秪要推人落塹不知自己無出身之路
J35nB336_p0693b14║長蘆欲從險處架橋爭免愈張荊棘兩老漢捺胃
J35nB336_p0693b15║作屁聲手段被詗上座捉敗了也還有為伊作主
J35nB336_p0693b16║者麼快出來自縛。
J35nB336_p0693b17║明州雪竇聞菴嗣宗禪師（青十四天童覺嗣）僧問蓮華未出
J35nB336_p0693b18║水時如何師曰沒卻你鼻孔曰出水後如何師曰穿
J35nB336_p0693b19║卻你眼睛。
J35nB336_p0693b20║拈云雪竇答處截斷天下人舌頭則不無獨詗上
J35nB336_p0693b21║座要問渠或遇無眼鼻漢又穿沒箇甚麼。
J35nB336_p0693b22║雪竇上堂翠岩不是不說秪為無箇時節今朝快便
J35nB336_p0693b23║難逢一句為君剖決露柱本是木頭秤鎚本是生銕
J35nB336_p0693b24║諸人若到諸方莫道山僧饒舌。
J35nB336_p0693b25║拈云作家宗匠別無奇特秪要令人就尋常定動
J35nB336_p0693b26║邊認取箇本來面目所以道露柱是木頭秤錘是
J35nB336_p0693b27║生銕咄得恁麼不顧舌頭。
J35nB336_p0693b28║雪竇因僧問如何是正法眼師曰烏豆。
J35nB336_p0693b29║拈云三世諸佛不能用烏豆法所以畢竟要從娘
J35nB336_p0693b30║母胎出現歷代祖師不能會烏豆機所以畢竟要
J35nB336_p0693c01║假兒孫腳下行雪竇者漢會即似會用卻不得所
J35nB336_p0693c02║以畢竟不能塞斷詗上座舌頭且道如何是畢竟
J35nB336_p0693c03║不能塞斷詗上座舌頭處聻何不領話。
J35nB336_p0693c04║杭州淨慈自得慧暉禪師（青十四天童覺嗣）謁宏智入室次
J35nB336_p0693c05║智舉堪嗟去日顏如玉卻歎回時鬢似霜詰之師曰
J35nB336_p0693c06║其入離其出微自爾問答無滯智許為室中真子。
J35nB336_p0693c07║拈云大小淨慈向出入離微間計較若我是天童
J35nB336_p0693c08║決不許作真子雖然佛過二千年覓正知見者也
J35nB336_p0693c09║難得。
J35nB336_p0693c10║明州瑞岩石窗法恭禪師（青十四天童覺嗣）上堂春風楊柳
J35nB336_p0693c11║眉春禽弄百舌一片祖師心兩處俱漏泄不動步還
J35nB336_p0693c12║家習漏頓消滅暗投玉線芒曉貫金針穴深固實幽
J35nB336_p0693c13║遠無人孰辨別慚愧可憐生頭頭俱合轍不念阿彌
J35nB336_p0693c14║陀南無乾屎橛無智癡人前第一不得說。
J35nB336_p0693c15║拈云祖師當年覓心了不可得今那裏得如許多
J35nB336_p0693c16║心漏洩設有也是瑞岩捏出底瑞塔不學伊支離
J35nB336_p0693c17║分別既然頭頭合轍但信口念南無阿彌陀南無
J35nB336_p0693c18║乾屎橛何故至道無難唯嫌揀擇。
J35nB336_p0693c19║常州善權法智禪師（青十四天童覺嗣）上堂三界無法何處
J35nB336_p0693c20║求心驚蛇入艸飛鳥出林雨過山堂秋夜靜市聲終
J35nB336_p0693c21║不到孤岑。
J35nB336_p0693c22║拈云善權有兩負門既是無法上堂便應啞卻口
J35nB336_p0693c23║始得微塵國土不隔于毫端市聲終不到孤岑恐
J35nB336_p0693c24║未知當否象林不辭饒舌論量也若更要何處求
J35nB336_p0693c25║心且莫向雨過山堂秋夜時著倒好。
J35nB336_p0693c26║臨江軍慧力悟禪師（青十四大洪預嗣）上堂一切聲是佛聲
J35nB336_p0693c27║簷前雨滴響泠泠一切色是佛色覿面相呈諱不得
J35nB336_p0693c28║便恁麼若為明碧天雲外月華清。
J35nB336_p0693c29║拈云便恁麼去時十方大地皆是箇佛色聲塞滿
J35nB336_p0693c30║何處更容慧力安身三十棒教伊吃在何故不合
J35nB336_p0694a01║把將聲色便當極頭何況更賺人向天外著摸。
J35nB336_p0694a02║福州雪峰慧深首座（青十四大洪預嗣）示眾未得入頭須切
J35nB336_p0694a03║切入頭已得須教徹雖然得入本無無莫守無無無
J35nB336_p0694a04║間歇大洪聞曰深兄說禪若此惜福緣不勝耳。
J35nB336_p0694a05║拈云首座若無無間歇幾不成斷滅去也雖然猶
J35nB336_p0694a06║未脫唱教家前科在即如大洪恁麼道是賞伊是
J35nB336_p0694a07║罰伊。
J35nB336_p0694a08║舒州投子道宣禪師（青十四天衣聰嗣）久侍天衣一夕聞巡
J35nB336_p0694a09║更鈴聲忽猛省曰住住一聲直透青霄路寒潭月皎
J35nB336_p0694a10║有誰知泥牛觸折珊瑚樹住後凡有所問以拂子作
J35nB336_p0694a11║搖鈴勢。
J35nB336_p0694a12║拈云者漢從巡更鈴邊撈得箇撥不動底影響便
J35nB336_p0694a13║自謂無人知得何異宋人寶石燕住後更向人前
J35nB336_p0694a14║賣弄殊不知曹溪波浪如相似無限平人被陸沉。
J35nB336_p0694a15║明州雪竇智鑑禪師（青十五天童玨嗣）參翠山宗宗問道者
J35nB336_p0694a16║為眾竭力不無其勞師曰須知有不勞者曰尊貴位
J35nB336_p0694a17║中留不住時如何師曰觸處相逢不相識曰猶是途
J35nB336_p0694a18║中主賓如何是主中主師曰丙丁吹滅火宗以手掩
J35nB336_p0694a19║師口師拓開便行。
J35nB336_p0694a20║拈云宗中拄箭量外投鍼兩大老相共激揚發明
J35nB336_p0694a21║賓主不無盡善但撿點將來翠山慣弄馬騎被驢
J35nB336_p0694a22║撲則且置雪竇即能當機圓活不犯鋒輪奈已被
J35nB336_p0694a23║人掩卻口如今莫有能代伊翻案者麼直饒聞早
J35nB336_p0694a24║便歸去爭似從來不出門。
J35nB336_p0694a25║越州超化藻禪師（青十五善權智嗣）開爐上堂雪滿寒窗燒
J35nB336_p0694a26║盡丹霞木佛冰交野渡凍殺陝府鐵牛直得寒灰發
J35nB336_p0694a27║炎片雪不留任運縱橫現成受用諸禪德要會麼衲
J35nB336_p0694a28║帔蒙頭坐冷煖了無知。
J35nB336_p0694a29║拈云大小超化前言不副後語既冷煖無知且道
J35nB336_p0694a30║燒盡木佛又作麼生若於此著得隻眼保你親見
J35nB336_p0694b01║寒灰發炎片雪不存如或不然兩眸子都被蒙頭
J35nB336_p0694b02║漢剜卻。
J35nB336_p0694b03║秦州廣福微菴道勤禪師（青十五雪竇宗嗣）上堂舉僧問同
J35nB336_p0694b04║安如何是和尚家風安曰金雞抱子歸霄漢玉兔懷
J35nB336_p0694b05║胎入紫微曰忽遇客來將何秪待安曰金果早朝猿
J35nB336_p0694b06║摘去玉華晚後鳳啣來師曰廣福即不然有問如何
J35nB336_p0694b07║是和尚家風秪向他道翠竹叢邊歌款乃碧岩深處
J35nB336_p0694b08║臥煙蘿忽遇客來如何秪待沒底籃兒盛皓月無心
J35nB336_p0694b09║碗子貯清風。
J35nB336_p0694b10║拈云同安廣福異口同音激揚洞上家風真為得
J35nB336_p0694b11║心應手一人向尊貴邊搖舌如禹稷施為無非展
J35nB336_p0694b12║帝王事業一人就雍容裏啟齒如顏淵舉措莫不
J35nB336_p0694b13║中君子規模可謂互為首尾彰明堯舜之道如今
J35nB336_p0694b14║有問瑞塔家風又如何秪對即目理人間事未有
J35nB336_p0694b15║工夫答得你且去別時來。
J35nB336_p0694b16║明州天童如淨禪師（青十六雪竇鑒嗣）開鑪上堂召眾打圓
J35nB336_p0694b17║相曰箇是天童火爐近前則燒殺退後則凍殺忽有
J35nB336_p0694b18║箇漢出來道合作麼生㘞火爐動也。
J35nB336_p0694b19║拈云退與近是他人事我要問天童因甚認火爐
J35nB336_p0694b20║作自己。
J35nB336_p0694b21║天童上堂靈雲見處桃花開天童見處桃花落桃花
J35nB336_p0694b22║開春風催桃花落春風惡靈雲且置莫有與天童相
J35nB336_p0694b23║見者麼春風惡桃花躍浪生頭角。
J35nB336_p0694b24║拈云天童與麼賣弄風流添得靈雲十分意氣但
J35nB336_p0694b25║撿點將來兩箇漢俱不免被桃花惑亂象林莫能
J35nB336_p0694b26║與救正麼教伊縛把春風來且痛炙一醮。
J35nB336_p0694b27║東谷光禪師（青十六華藏祚嗣）上堂舉船子接夾山至覆船
J35nB336_p0694b28║而逝因緣頌曰藏身處沒蹤跡無影樹頭靈鳥宅沒
J35nB336_p0694b29║蹤跡處莫藏身不萌枝上春花拆有來由誰辨的天
J35nB336_p0694b30║曉西風拂拂吹松釵一逕爭拋擲。
J35nB336_p0694c01║拈云東谷此頌美則美矣未盡善也何故有宅則
J35nB336_p0694c02║藏未泯言拆則跡豈亡若夫不萌枝上花開無影
J35nB336_p0694c03║樹頭鳳舞此又體用互彰之言非直藏身之謂下
J35nB336_p0694c04║文半段似偏饒境致將無從那邊了事卻回者邊
J35nB336_p0694c05║行履耶只恐不是玉是玉也大奇如今詗上座也
J35nB336_p0694c06║別有一頌不妨具呈明鑒藏身處沒蹤跡靈鳥不
J35nB336_p0694c07║栖無影林沒蹤跡處莫藏身空津那覓有神鐔要
J35nB336_p0694c08║端的急錐鍼霜落傲空三逕菊月沉愁斷數聲砧。
J35nB336_p0694c09║襄州鹿門覺禪師（青十七天童淨嗣）參長翁值上堂曰一箇
J35nB336_p0694c10║烏梅似本形蜘蛛結網打青蜓青蜓落了兩片翼堪
J35nB336_p0694c11║笑烏梅咬鐵釘師不覺失笑曰早知燈是火飯熟已
J35nB336_p0694c12║多時。
J35nB336_p0694c13║拈云長翁從類不得底不妨畫月把硃砂鹿門就
J35nB336_p0694c14║說不中邊自甘剜睛安木患簡點將來二俱可笑
J35nB336_p0694c15║如今既倒難扶秪得將錯就錯諸有智者因譬得
J35nB336_p0694c16║解咄恁麼錯與人下註腳。
J35nB336_p0694c17║青州普照一辨禪師（青十八鹿門覺嗣）垂問有口讀不盡無
J35nB336_p0694c18║言心自明是則裂破虛空不是則鬼家活計上人端
J35nB336_p0694c19║的處道將一句來。
J35nB336_p0694c20║拈云某甲道即不辭恰值口掛壁上。
J35nB336_p0694c21║問聲前荐得落在今時句後承當迷頭認影作麼生
J35nB336_p0694c22║是空劫以前自己。
J35nB336_p0694c23║拈云象林為你保任此事終不虛也遂喝一喝云
J35nB336_p0694c24║且道者一喝是聲前是句後若能端的得直下便
J35nB336_p0694c25║明空劫前自己如或不然切忌鑿七竅。
J35nB336_p0694c26║問二邊不立中道不安且道甚處相見得箇端的。
J35nB336_p0694c27║拈云八角磨盤空裏走四洲爍破坐無家。
J35nB336_p0694c28║明州天童雲外岫禪師（青十八直翁舉嗣）垂語天童今日大
J35nB336_p0694c29║死去也你作麼生救天童今日大死去也你不要相
J35nB336_p0694c30║救天童今日大死去也阿誰與我同行。
J35nB336_p0695a01║拈云盡大地人一死便休唯有天童三死不了如
J35nB336_p0695a02║今鄉情難遏不免為之助哀第一問著語云待靈
J35nB336_p0695a03║照姐來看日早晚第二問云和尚甚麼年中已造
J35nB336_p0695a04║壽塔第三問云和尚自喚第四婦好須要教者老
J35nB336_p0695a05║漢缽袋子雙手分付。
J35nB336_p0695a06║磁州大明寶禪師（青十九普照辨嗣）參普照辨公問離四句
J35nB336_p0695a07║絕百非請師直指西來意照云昨日有人恁麼問被
J35nB336_p0695a08║打出去也師曰今日又如何照云你得恁麼不識痛
J35nB336_p0695a09║癢師禮拜照云可惜許棒折也師直得汗下。
J35nB336_p0695a10║拈云普照於時見請直指但呵呵大笑不唯令者
J35nB336_p0695a11║漢無處窺窬且顯得大人尊貴不親行棒大明自
J35nB336_p0695a12║甘喫瞞且置畢竟離四句絕百非直指西來意恁
J35nB336_p0695a13║麼提持瑞塔不肯在。
J35nB336_p0695a14║慈雲覺禪師（青十九普照辨嗣）普照問不見一法猶是半提
J35nB336_p0695a15║作麼生是全提底道理師曰石馬驟千山。
J35nB336_p0695a16║拈云通玄峰頂不是人間敢問慈雲尊足曾踏著
J35nB336_p0695a17║也未。
J35nB336_p0695a18║玉溪通玄圓通禪師（青十九普照辨嗣）嘗著百問一以手向
J35nB336_p0695a19║空中點一點曰且道者一點明什麼邊事。
J35nB336_p0695a20║拈云通玄竭盡好手秪向空中點得一點要且未
J35nB336_p0695a21║曾到在直饒向空外能點得一點撿點將來也秪
J35nB336_p0695a22║成箇脫空秪如伊道明什麼邊事畢竟是明什麼
J35nB336_p0695a23║邊事瞞詗上座不得。
J35nB336_p0695a24║鄭州普照寶禪師（青十九普照辨嗣）嘗於淦陽造仰山寺忽
J35nB336_p0695a25║有題詩柱上者曰人道斑鳩拙我道斑鳩巧一根兩
J35nB336_p0695a26║根柴便是家緣了師睹之忽有悟。
J35nB336_p0695a27║拈云普照之悟為悟巧拙無定名為悟巧拙皆妙
J35nB336_p0695a28║用直饒別有真趣也未免隨人語轉。
J35nB336_p0695a29║明州雪竇無印大證禪師（青十九天童岫嗣）上堂千說萬說
J35nB336_p0695a30║不若覿面一見昨日二十九今朝七月一報汝參玄
J35nB336_p0695b01║人此中有深秘娘生兩雙眼箇箇如黑漆急急急回
J35nB336_p0695b02║頭覷破天真佛良久曰且道是甚面目。
J35nB336_p0695b03║拈云動則影現覺則冰生不動不覺正在死水裏
J35nB336_p0695b04║雪竇能教人不犯此三方可與說天真佛不然任
J35nB336_p0695b05║即回頭覷破也秪是箇第二月。
J35nB336_p0695b06║大原府王山體禪師（青二十大明寶嗣）參大明躬為侍者戮
J35nB336_p0695b07║力十年秘重深嚴不見參學一日抽單罔不疑怪或
J35nB336_p0695b08║問明侍者何往明曰諸方來諸方去何介意哉曰參
J35nB336_p0695b09║學何如明曰道有參學裁他頭角道無參學減他威
J35nB336_p0695b10║光一眾方疑後承記莂。
J35nB336_p0695b11║拈云侍者秪與麼去一眾便摸他腳跟不著大明
J35nB336_p0695b12║因風吹火乃與伊印破面門至今去住不得。
J35nB336_p0695b13║磁州大明雪巖滿禪師（青二十一王山體嗣）初參普照寶寶曰
J35nB336_p0695b14║兄弟年俊正宜參扣老僧當年念念以佛法為事師
J35nB336_p0695b15║遽避席進曰和尚而今如何寶曰如生冤家相似師
J35nB336_p0695b16║曰若不得此語幾累我枉行千里寶下禪床握手曰
J35nB336_p0695b17║作家那。
J35nB336_p0695b18║拈云伶利者見道念念以佛法為事便好掀倒禪
J35nB336_p0695b19║床何故佛法二字早是污了耳根那堪更道而今
J35nB336_p0695b20║如何雖然也不得艸艸直要問得者老漢腳跟點
J35nB336_p0695b21║地方見作家是則是雪巖不免被人著賊。
J35nB336_p0695b22║雪巖上堂舉洞山解夏云秋初夏末兄弟東去西去
J35nB336_p0695b23║直須向萬里無寸草處去良久云秪如萬里無寸草
J35nB336_p0695b24║作麼生去石霜曰出門便是草大陽曰直饒不出門
J35nB336_p0695b25║亦是草漫漫地師云三箇老漢雖然異口同音未免
J35nB336_p0695b26║撞頭磕額何故一人大開口了合不得一人高抬腳
J35nB336_p0695b27║了放不下一人緊閉門了出不去王山即不然遍十
J35nB336_p0695b28║方界非外全在一微塵在一微塵非內遍十方界秪
J35nB336_p0695b29║者一微塵及盡不可得也向那裏安門甚處入草還
J35nB336_p0695b30║委悉麼休侵洞嶺初秋草請看疏山臘月蓮。
J35nB336_p0695c01║拈云雪巖與伊三箇老漢結款當則當爭奈自己
J35nB336_p0695c02║被人勾入草裏至今出身不得還委悉麼掬水月
J35nB336_p0695c03║在手弄花香滿衣。
J35nB336_p0695c04║勝默光禪師（青二十一王山體嗣）示眾舉麻谷到章敬遶禪床
J35nB336_p0695c05║三匝振錫一下卓然而立敬曰是是谷又到南泉遶
J35nB336_p0695c06║禪床三匝振錫一下卓然而立泉曰不是不是師云
J35nB336_p0695c07║是無可是非無真非是非無主萬善同歸梟雞晝夜
J35nB336_p0695c08║徒自支離我無三寸鱉得喚龜迦葉不肯一任攢眉。
J35nB336_p0695c09║拈云是還章敬不是還南泉麻谷自攜錫去一些
J35nB336_p0695c10║事也無無端被勝默粥飯氣不消又鼓作是非論
J35nB336_p0695c11║量帶累龜鱉梟雞互證不出鼻祖不已從滅盡定
J35nB336_p0695c12║起而教詔云佛法不是者箇道理。
J35nB336_p0695c13║燕京報恩萬松行秀禪師（青二十二雪巖滿嗣）示眾機輪轉處
J35nB336_p0695c14║智眼猶迷寶鏡開時殲塵不度開拳不落地應物善
J35nB336_p0695c15║知時兩刃相逢如何回互。
J35nB336_p0695c16║拈云萬松提持洞上宗綱可有運斤之作瑞塔如
J35nB336_p0695c17║今要與伊相見且作麼生機輪轉處智眼猶迷咄
J35nB336_p0695c18║寶鏡開時殲塵不度咄開拳不落地應物善知時
J35nB336_p0695c19║咄兩刃相逢如何回互咄此四喝有一喝覿面全
J35nB336_p0695c20║提有一喝混然無諱有一喝有無不落有一喝偏正
J35nB336_p0695c21║雙泯更有一喝不在四喝內外中間且道在什麼
J35nB336_p0695c22║處咄。
J35nB336_p0695c23║報恩問僧俱胝豎指意旨如何僧乃豎指師曰秪者
J35nB336_p0695c24║箇更別有僧無語師便喝出。
J35nB336_p0695c25║拈云者僧浪欲效嚬不知醜從拙露且置報恩若
J35nB336_p0695c26║不喝出俱胝指頭至今無伸屈處雖然猶未可謂
J35nB336_p0695c27║徹底為人在何故當時見豎指即咬斷豈不令伊
J35nB336_p0695c28║立見古人。
J35nB336_p0695c29║竹林巨川海禪師（青二十二雪巖滿嗣）風鈴頌曰銅唇鐵舌太
J35nB336_p0695c30║尖新樓角懸來不記春言外八千三昧法因風說與
J35nB336_p0696a01║箇中人。
J35nB336_p0696a02║拈云竹林只解因風作活且問風未生時百千三
J35nB336_p0696a03║昧向甚麼處著。
J35nB336_p0696a04║中都萬壽雪庭福裕禪師（青二十三報恩秀嗣）問僧道源不遠
J35nB336_p0696a05║性海非遙且道畢竟在什麼處僧不契師便喝。
J35nB336_p0696a06║拈云道源性海敢問是一是二若是一云何異名
J35nB336_p0696a07║若是二又成兩箇者裏須透得過始見萬壽簡要
J35nB336_p0696a08║為人如或不然未免覿面隔千里。
J35nB336_p0696a09║萬壽因僧問如何是向上尊貴一路師曰漁歌驚起
J35nB336_p0696a10║沙汀鷺飛出蘆花不見蹤。
J35nB336_p0696a11║拈云萬壽盡力提持秪明得過今時一色耳寧知
J35nB336_p0696a12║尊貴一路自別誰敢論量乎。
J35nB336_p0696a13║燕京報恩林泉從倫禪師（青二十三報恩秀嗣）元世祖詔入內
J35nB336_p0696a14║殿與帝師論道帝問祖師公案師舉六祖非風旛動
J35nB336_p0696a15║仁者心動話對之帝師詰云實風旛動何名心動師
J35nB336_p0696a16║豎拂子拂一拂曰且道是什麼動帝師無語師曰不
J35nB336_p0696a17║可更道一切唯心萬法唯識也。
J35nB336_p0696a18║拈云報恩當時但說且道是什麼動便爾休去不
J35nB336_p0696a19║唯令祖師公案似黃金增色亦使帝師久後有箇
J35nB336_p0696a20║悟處乃無端錯下註腳真為龍頭蛇尾好與三十
J35nB336_p0696a21║痛棒何故不合於帝王前和砆談玉。
J35nB336_p0696a22║登封嵩山靈隱文泰禪師（青二十四萬壽裕嗣）參雪庭于少室
J35nB336_p0696a23║庭問當機一句試拈出看師擬開口庭曰家產被人
J35nB336_p0696a24║藉沒了也還在者裏叫屈師撫掌曰爭奈我何庭曰
J35nB336_p0696a25║者風顛漢出去師曰仁義道中且與一拜。
J35nB336_p0696a26║拈云靈隱纔見問時便好與攔腮一掌老漢縱有
J35nB336_p0696a27║閃電之機亦應回顧不及乃當斷不斷反被伊掣
J35nB336_p0696a28║落鼻孔真箇失錢遭罪雖然末上一拜須知是死
J35nB336_p0696a29║蛇噴毒。
J35nB336_p0696a30║靈隱臨終謂維那曰古人坐脫立化即不無於衲僧
J35nB336_p0696b01║分上皆餘事也山僧則不然言畢遂掩息右脅吉祥
J35nB336_p0696b02║而逝。
J35nB336_p0696b03║拈云靈隱臨末秪道箇山僧則不然遂令千古上
J35nB336_p0696b04║下裝奇捏怪者一時瓦解冰消真為大人作略矣
J35nB336_p0696b05║雖然是他吉祥而逝畢竟向甚麼處去。
J35nB336_p0696b06║太原中林智泰禪師（青二十四萬壽裕嗣）僧問如何得不涉動
J35nB336_p0696b07║靜去師曰偏界絕纖塵通身無影像。
J35nB336_p0696b08║拈云中林答處是則透一色超一切心我者裏則
J35nB336_p0696b09║不然妙在一漚前豈容千聖眼。
J35nB336_p0696b10║安平守讓禪師（青二十四萬壽裕嗣）示眾殺人刀活人劍是上
J35nB336_p0696b11║古風規山僧者裏不費磨礱用得恰好且道此箇把
J35nB336_p0696b12║柄從何處得來嵩山千丈雪熊耳一輪月復喝一喝。
J35nB336_p0696b13║拈云若是瑞塔但說到者裏不費磨礱用得恰好
J35nB336_p0696b14║喝一喝便休不唯俾天下人聞者立喪命根亦令
J35nB336_p0696b15║千古下無討把柄處何故我此一喝如金剛王。
J35nB336_p0696b16║弁州太子久善禪師（青二十四萬壽裕嗣）上堂舉僧問大龍色
J35nB336_p0696b17║身敗壞如何是堅固法身龍云山花開似錦澗水湛
J35nB336_p0696b18║如藍師曰大龍恁麼道山僧則不然若有問色身敗
J35nB336_p0696b19║壞如何是堅固法身向他道山花瞎人眼澗水毒人
J35nB336_p0696b20║耳鶴不戀幽窠龍不藏死水。
J35nB336_p0696b21║拈云二尊宿一期話盡春園風景不知猶是錯認
J35nB336_p0696b22║客裏雲山且道瑞塔有甚正眼處倘有躡前致問
J35nB336_p0696b23║時但祗對云皮爛骨殘嗟莫掩灰飛煙滅訝郎當。
J35nB336_p0696b24║燕京鞍山月泉同新禪師（青二十四報恩倫嗣）示寂說偈曰來
J35nB336_p0696b25║無所從去亦無方驀豎拳云且道者箇還有窒礙也
J35nB336_p0696b26║無放拳曰撒手縱橫雲天蒼蒼瞑目便逝。
J35nB336_p0696b27║拈云鞍山臨寂尚要搬弄拳頭唇腦不免為大方
J35nB336_p0696b28║家失笑瑞塔他年臨寂斷不作者般態度何故去
J35nB336_p0696b29║來生死尋常事不必裝奇惑亂人。
J35nB336_p0696b30║西京還源寶應福遇禪師（青二十五少室泰嗣）僧問如何是西
J35nB336_p0696c01║來的的大意師曰風送泉聲來几畔月移花影到窗
J35nB336_p0696c02║前。
J35nB336_p0696c03║拈云且道風靜月沉聲影不彰時西來意在什麼
J35nB336_p0696c04║處有能為寶應作主者出來試道看。
J35nB336_p0696c05║濟南府靈巖秋江潔禪師（青二十五少室泰嗣）因雪軒成參師
J35nB336_p0696c06║問甚處來曰青州師曰帶得青州布衫來麼曰呈似
J35nB336_p0696c07║和尚了也師曰三十棒且待別時。
J35nB336_p0696c08║拈云靈巖見兔放鷹雪軒因鍼投芥雖則節拍相
J35nB336_p0696c09║和爭奈傍人冷眼咦布衫觔兩饒無恙究竟將來
J35nB336_p0696c10║堪甚麼。
J35nB336_p0696c11║南陽香嚴淳拙文才禪師（青二十六寶應遇嗣）僧問如何是理
J35nB336_p0696c12║法界師曰虛空撲落地粉碎不成文如何是事法界
J35nB336_p0696c13║師曰到來家蕩盡免作屋中愚如何是事理無礙法
J35nB336_p0696c14║界師曰三冬枯木秀九夏雪花飛如何是事事無礙
J35nB336_p0696c15║法界師曰清風伴明月野老笑相親。
J35nB336_p0696c16║拈云祖意教意自來三千年冰炭不相入唯有香
J35nB336_p0696c17║嚴解拈葛藤作拄杖用雖然秪其指點四法界若
J35nB336_p0696c18║作祖意商量未免葛藤絆倒若作教意端委爭奈
J35nB336_p0696c19║拄杖正令方行有能於此分疏得拄杖即是葛藤
J35nB336_p0696c20║詗上座如今更於葛藤上添箇芒索要與古人接
J35nB336_p0696c21║嘴如何是理法界乾坤無寸土大地不逢人如何
J35nB336_p0696c22║是事法界到江吳地盡隔岸越山多如何是事理
J35nB336_p0696c23║無礙法界玄珠澄赤水神劍躍深淵如何是事事
J35nB336_p0696c24║無礙法界婦搖機軋軋兒弄口㗻㗻且道此外還
J35nB336_p0696c25║有事也無唵㘕莎訶。
J35nB336_p0696c26║金陵天界雪軒道成禪師（青二十六靈岩潔嗣）依秋江潔一日
J35nB336_p0696c27║潔謂曰金鎖玄關曾打開盡也未師曰千年桃核裏
J35nB336_p0696c28║覓甚舊時仁潔頷之。
J35nB336_p0696c29║拈云雪軒被靈岩輕輕拶著直得皮膚落盡骨髓
J35nB336_p0696c30║郎當至今無可收拾處當時老漢倘是作家但云
J35nB336_p0697a01║原來空殼有人鑽看伊又如何秪對待纔開口即
J35nB336_p0697a02║連棒打出豈不見橫按莫邪存正令太平寰宇斬
J35nB336_p0697a03║癡頑。
J35nB336_p0697a04║雪軒因明太祖詔對稱旨命住持天界師奏不會佛
J35nB336_p0697a05║法上製詩鐫金榜令懸法堂尊重甚至。
J35nB336_p0697a06║拈云我要覓一箇不會佛法底人作國師古人曾
J35nB336_p0697a07║有此語雪軒纔被太祖詔命住持便奏不會佛法
J35nB336_p0697a08║將謂合他古轍不知正類刻舟若非明主信重恩
J35nB336_p0697a09║隆當時趁出國門有在雖然若論佛法也要人撐
J35nB336_p0697a10║持。
J35nB336_p0697a11║盤山遇禪師（青二十六寶應達嗣）上堂諸方尊宿皆好舉話接
J35nB336_p0697a12║待衲僧山僧今日效嚬也舉一則供養大眾良久云
J35nB336_p0697a13║莫怪空疏便下座復顧侍者曰拄杖聻者曰在者裏
J35nB336_p0697a14║師曰各各領取一頓。
J35nB336_p0697a15║拈云盤山於諸方說不到處拈出箇莫怪空疏可
J35nB336_p0697a16║謂作家相為獨惜無人解會一眾若是仙陀見良
J35nB336_p0697a17║久便散去管教者老漢照顧拄杖不及。
J35nB336_p0697a18║太原斌禪師（青二十六寶應達嗣）上堂以手屈指數曰西天四
J35nB336_p0697a19║七東土二三算到一千七百總出我者指頭不得噫
J35nB336_p0697a20║罷罷得歸去時且歸去莫落他人指數中。
J35nB336_p0697a21║拈云太原秪會得一巴楂數便爾目無東西我當
J35nB336_p0697a22║時見恁麼道捉刀連臂截斷問伊還數得箇甚麼
J35nB336_p0697a23║不圖與古人出氣且要令後來者知數量沒交涉
J35nB336_p0697a24║雖然也須信其苦口。
J35nB336_p0697a25║西京天慶息菴義讓禪師（青二十六封龍就嗣）參封龍就公一
J35nB336_p0697a26║日呈達磨皮髓頌就問達磨皮髓皆被諸子得之且
J35nB336_p0697a27║道隻履西歸者是箇什麼師曰且喜和尚猶記得就
J35nB336_p0697a28║曰是則是我終有些疑你師曰恁麼則老胡有賴也
J35nB336_p0697a29║就顧謂侍僧曰何如。
J35nB336_p0697a30║拈云向非天慶鼻直眉橫達磨幾乎攪亂中國也
J35nB336_p0697b01║然則一期詰問便不得草草獨是封龍終欠辣手
J35nB336_p0697b02║拏定致使推過侍僧不無令人暗地咬指。
J35nB336_p0697b03║南陽萬安松庭子嚴禪師（青二十七香嚴材嗣）僧問和尚陞座
J35nB336_p0697b04║人天駢集秦封槐為甚不來聽法師曰闍黎聽他說
J35nB336_p0697b05║法有分。
J35nB336_p0697b06║拈云盡謂松庭被人一拶直得無理可伸推過秦
J35nB336_p0697b07║封槐不知老漢會盡無情說法纔搔著癢處便將
J35nB336_p0697b08║禺于絡索調調刁刁滾向當前爭奈者僧有眼如
J35nB336_p0697b09║聾有耳如盲自生鈍置雖然畢竟秦封槐欲說時
J35nB336_p0697b10║把甚麼為聽若道耳聽落松庭窠裏若道眼聽落
J35nB336_p0697b11║象林圈內有能道得聽處分明終不依草附木。
J35nB336_p0697b12║萬安主少室時力田給眾嘗有偈曰晝拈塊石驅山
J35nB336_p0697b13║鬼夜坐窠菴逐野豚讀此可見師之古風矣。
J35nB336_p0697b14║拈云維摩與眾魔共一手作諸勞侶萬安則晝驅
J35nB336_p0697b15║鬼而夜逐豚一則過于和光一則太為刮篤總不
J35nB336_p0697b16║禁傍人撿點有者道詗上座聻向云寧可作侶逐
J35nB336_p0697b17║豚最怕白日見鬼。
J35nB336_p0697b18║佛岩稔禪師（青二十七香嚴材嗣）上堂英雄識英雄豪傑喜豪
J35nB336_p0697b19║傑山僧非二者一生友難結獨有七尺藤相憐還相
J35nB336_p0697b20║悅夜來忽反目要椎我腰折諸兄弟你道他為何如
J35nB336_p0697b21║此謂我太把達磨心髓為人都漏洩。
J35nB336_p0697b22║拈云佛岩恁麼告報漏洩則且從未審喚什麼作
J35nB336_p0697b23║達磨心髓倘能當下拈出不妨英雄豪傑如或不
J35nB336_p0697b24║然拄杖腰折未放伊在。
J35nB336_p0697b25║古蔡元禪師（青二十七香嚴材嗣）小參今夜不答話僧出師曰
J35nB336_p0697b26║討棒喫的漢有甚了期僧曰何不便棒師曰賊是小
J35nB336_p0697b27║人拈拄杖便歸方丈。
J35nB336_p0697b28║拈云將謂古蔡善於回互不動干戈而太平自致
J35nB336_p0697b29║不知被者僧一拶便露出醜腳來何故若是君子
J35nB336_p0697b30║爭識小人。
J35nB336_p0697c01║金陵靈谷正映禪師（青二十七靈谷謙嗣）僧問如何是和尚為
J35nB336_p0697c02║人一句師曰兔角杖挑天上月龜毛拂散海濱雲曰
J35nB336_p0697c03║恁麼則人天胥慶四海歸仁也師曰且合取口。
J35nB336_p0697c04║拈云洒洞水一滴作大地陽春好手固稱靈谷我
J35nB336_p0697c05║且問渠兔角杖與龜毛拂從什麼人致得若來處
J35nB336_p0697c06║不明終不得作好人論。
J35nB336_p0697c07║大都天寧壽禪師（青二十七空相珪嗣）上堂驢事未了馬事到
J35nB336_p0697c08║來忙忙大地誰是放懷呵呵呵歸去來無根樹子清
J35nB336_p0697c09║風起不待春回花自開。
J35nB336_p0697c10║拈云天寧恁麼道是放懷不放懷若放懷為什麼
J35nB336_p0697c11║被清風管帶直饒道得了事也是花自無情有意
J35nB336_p0697c12║開。
J35nB336_p0697c13║陝州熊耳山崧溪子定禪師（青二十七天慶讓嗣）一日謂門人
J35nB336_p0697c14║曰吾順化時至汝輩甚勿以世情眷戀有乖道誼末
J35nB336_p0697c15║後一句聽吾分付言訖就枕泊然而逝。
J35nB336_p0697c16║拈云末後句從上佛祖共相竭力俱提掇不起熊
J35nB336_p0697c17║耳臨寂極盡婆心也秪道得箇聽吾分付畢竟末
J35nB336_p0697c18║後句是甚麼奇特得恁麼難著手瑞塔今日不惜
J35nB336_p0697c19║身命剖向諸人良久云秪者是。