J35nB336_p0698a01║南海寶象林慧弓禪師宗門拈古卷六
J35nB336_p0698a02║
J35nB336_p0698a03║書記傳一法照錄
J35nB336_p0698a04║洞山宗
J35nB336_p0698a05║西京嵩山凝然了改禪師（青二十八萬安嚴嗣）上堂，舉：「可大師
J35nB336_p0698a06║問初祖曰：『弟子心未安，乞師與安。』祖曰：『將心來，與你
J35nB336_p0698a07║安。』曰：『覓心了不可得。』祖曰：『與你安心竟。』」師曰：「缺齒胡
J35nB336_p0698a08║販，得箇陳年滯貨，攤向街頭。若不得箇孟八郎承虛
J35nB336_p0698a09║接響，幾乎無著落處。都來總好與三十棒。」
J35nB336_p0698a10║拈云：「孟八郎既不唧溜擔當滯貨，殊無了賴，固不
J35nB336_p0698a11║免為人所笑，嵩山老漢便不合代為著落，如今也
J35nB336_p0698a12║好痛與三十棒，不圖杜絕後來更有承虛，秪要令
J35nB336_p0698a13║伊見招贓款。」
J35nB336_p0698a14║嵩山上堂：「祖師心印，不是有言、不是無言，不屬有知、
J35nB336_p0698a15║不屬無知，豈可向句下研窮、意中揣度？」
J35nB336_p0698a16║拈云：「末法時代，人多狂慧，故每提唱酬機，惟貴尖
J35nB336_p0698a17║新巧舌，何異七國君臣競以權智相傾，大失先王
J35nB336_p0698a18║揖讓之道？我嵩山老祖所以力抵頹波，接人秪用
J35nB336_p0698a19║本色草料，一任攢龜打瓦漢無你夢著處則勿論，
J35nB336_p0698a20║設有問：『不向句下研窮少林安心因緣，是研窮與
J35nB336_p0698a21║否？』咄！莫將知見妄疏親。」
J35nB336_p0698a22║西京嵩山俱空契斌禪師（青二十九嵩山改嗣）依嵩山改，一日，
J35nB336_p0698a23║改問曰：「石頭道：『書亦不達，信亦不通。』是何意旨？」師曰：
J35nB336_p0698a24║「千里同風。」曰：「青原垂足，又作麼生？」師曰：「禍事，禍事。」改
J35nB336_p0698a25║為點首曰：「洞上一宗，在汝躬矣。」
J35nB336_p0698a26║拈云：「不肖遠孫今日要判『書亦不達、信亦不通』，月
J35nB336_p0698a27║為千里同風，敢保未會石頭意在。何故？不見道：平
J35nB336_p0698a28║生穿鑿不相干。」
J35nB336_p0698a29║嵩山因僧問：「如何是空劫已前自己？」師曰：「烏龜向火。」
J35nB336_p0698a30║拈云：「向火即且從，且問：當時證見者是甚麼人？」
J35nB336_p0698b01║西京定國寺無方可從禪師（青三十嵩山斌嗣）參俱空，空曰：
J35nB336_p0698b02║「子曾參何人來？」師曰：「少室山前風悄然。」曰：「因甚一花
J35nB336_p0698b03║開五葉？」師曰：「無孔鐵槌百雜碎。」曰：「掠虛頭作麼？」師曰：
J35nB336_p0698b04║「某甲見盡天下人秪解掠實，無有掠虛者。」曰：「不打自
J35nB336_p0698b05║招。」師曰：「和尚慣用底，不妨勘破。」
J35nB336_p0698b06║拈云：「縱饒定國勘破，依然秪是百雜碎。若是象林，
J35nB336_p0698b07║見道無有掠虛者，即和聲便打，云：『教休不肯休，直
J35nB336_p0698b08║待雨淋頭。』豈不令伊當下知錯？」
J35nB336_p0698b09║嵩山月舟文載禪師（青三十一定國從嗣）掩關，因閱萬松拈提
J35nB336_p0698b10║若面墻者久之，忽一日有省，曰：「此宗非絕後再甦、懸
J35nB336_p0698b11║崖撒手者，要望他針線細密，盤旋回互，不觸當頭、兔
J35nB336_p0698b12║子搆牛奶，萬萬不可得。」既而幡然出關，參定國從公，
J35nB336_p0698b13║得大發明，從撫而印之。
J35nB336_p0698b14║拈云：「閱故典有省，古來不無其人。乃復出關參訪，
J35nB336_p0698b15║足見此老行已嚴密，不輕自肯，自不可與高亭、玄
J35nB336_p0698b16║沙輩同日而語，宜其厚德為洞宗棟梁、法門軌範
J35nB336_p0698b17║矣。至如他於定國處得大發明，畢竟發明箇甚麼？
J35nB336_p0698b18║若謂本分事，既言本分，豈容他發得明？若不然者，
J35nB336_p0698b19║爭又恁麼說？有能於此端的，得許伊承嗣嵩山。」
J35nB336_p0698b20║燕京宗鏡院大章宗書禪師（青三十二嵩山載嗣）因廩山忠參，
J35nB336_p0698b21║值師外出，山迎而問曰：「達磨面壁石何在？」師指曰：「嗚，
J35nB336_p0698b22║那青青黯黯處。」曰：「指東話西作麼？」師曰：「杜撰禪和，如
J35nB336_p0698b23║麻似粟。」曰：「者漢在者裏，擬魔魅人那？」師便打。
J35nB336_p0698b24║拈云：「廩山當時腳跟若不穩當，幾被者漢賺落青
J35nB336_p0698b25║青黯黯底，至今無出頭處。雖然，爭奈到頭遭他屈
J35nB336_p0698b26║棒。」
J35nB336_p0698b27║西京少室幻休常潤禪師（青二十三宗鏡書嗣）參小山書公，一
J35nB336_p0698b28║日入室呈偈，書把住曰：「子母勦說，更須自入悟門。」師
J35nB336_p0698b29║曰：「常不借緣，從何門入？」曰：「既不借緣，何為至此？」師曰：
J35nB336_p0698b30║「因不借緣，所以至此。」曰：「就不借緣一語，於意云何？」師
J35nB336_p0698c01║曰：「彩鳳翻飛身自在，鐵牛奔吼意常閒。」書遂付以大
J35nB336_p0698c02║法。
J35nB336_p0698c03║拈云：「少室不借緣則灼然，未免向異類中露出聲
J35nB336_p0698c04║跡。」
J35nB336_p0698c05║建昌廩山蘊空常忠禪師（青三十三宗鏡書嗣）受宗鏡付囑，隱
J35nB336_p0698c06║從姑山。有顧問者，師但搖手曰：「汝不會我語。」曰：「試說
J35nB336_p0698c07║看。」師曰：「南城城外水，滔滔向北流。」問者瞪目。師曰：「向
J35nB336_p0698c08║道汝不會我語。」
J35nB336_p0698c09║拈云：「廩山倘見顧問者，但瞪目視之，豈特疑殺天
J35nB336_p0698c10║下人？亦可使將佛法當等閑不得。」
J35nB336_p0698c11║順德蓬鵲山天然圓佐禪師（青三十三宗鏡書嗣）蓬岩吳柱史
J35nB336_p0698c12║問：「如何是般若體？」師曰：「寂然不動。」曰：「如何是般若用？」
J35nB336_p0698c13║師曰：「感而遂通。」
J35nB336_p0698c14║拈云：「蓬山將謂因人說法，善赴來機，不知不唯誤
J35nB336_p0698c15║人，而且誤法。何故？若指寂然不動為體，則青山白
J35nB336_p0698c16║石何嘗非寂然乎？感而遂通為用，則春鳥夏蟲何
J35nB336_p0698c17║嘗非感通乎？要知曹溪波浪如相似，無限平人被
J35nB336_p0698c18║陸沉。噓！也是證龜成鱉。」
J35nB336_p0698c19║燕京大覺寺慈舟方念禪師（青三十四少室潤嗣）依少室潤公
J35nB336_p0698c20║作維那，一日，遊初祖面壁處，忽然契悟，乃曰：「五乳峰
J35nB336_p0698c21║前好箇消息，大小石頭塊塊著地。」呈潤，潤可之。
J35nB336_p0698c22║拈云：「大覺恁麼契悟，還諦當也無？若諦當，則未舉
J35nB336_p0698c23║游步已前，石頭豈不著地？若不諦當，少室何為印
J35nB336_p0698c24║可？於此見得分明，兩父子天然妙絕。」
J35nB336_p0698c25║嵩山無言正道禪師（青三十四少室潤嗣）僧問：「如何是新年頭
J35nB336_p0698c26║佛法？」師曰：「靈春已有新條令，不必重重為指陳。」
J35nB336_p0698c27║拈云：「者老漢開口惹事。」
J35nB336_p0698c28║建昌壽昌無明慧經禪師（青三十四廩山忠嗣）依廩山，因閱燈
J35nB336_p0698c29║錄，僧問興善：「如何是道？」善曰：「大好。」山有疑，日夜提究，
J35nB336_p0698c30║至忘寢食。一日偶搬石，正極力推次，忽然有得，走見
J35nB336_p0699a01║山，通所以。山詰之，應對無滯，遂與剃染受具。
J35nB336_p0699a02║拈云：「直饒壽昌有得，也秪是箇大小大。」
J35nB336_p0699a03║壽昌問僧：「趙州道：『臺山婆子，我為汝勘破了也。』畢竟
J35nB336_p0699a04║勘破在甚麼處？」僧曰：「和尚今日敗缺了也。」師曰：「老僧
J35nB336_p0699a05║一生也不奈何，好教你知。若實會，舉似來看。」僧擬進
J35nB336_p0699a06║語，師打一棒，云：「者掠虛漢。」
J35nB336_p0699a07║拈云：「壽昌握斷凡聖路頭，閑神野鬼又爭能跳得
J35nB336_p0699a08║過？雖然，且道：當時下得甚麼語免得者一棒？伶利
J35nB336_p0699a09║者試道看。」
J35nB336_p0699a10║壽昌除夕示眾曰：「今年只有茲時在，試問諸人知也
J35nB336_p0699a11║無？那事未曾親磕著，切須痛下死工夫。」
J35nB336_p0699a12║拈云：「秪者一頌，可謂刳心為人。但今且問：饑磕著
J35nB336_p0699a13║食、寒磕著衣、困磕著床、屙磕著廁、談笑磕著唇舌、
J35nB336_p0699a14║憎愛磕著喜怒，一一皆已了，然猶未曉喚甚麼作
J35nB336_p0699a15║那事？把甚麼來磕著？向甚麼處下死工夫？敢懇和
J35nB336_p0699a16║尚不吝慈悲，更為說破。」代曰：「訝郎當便恁麼去。」
J35nB336_p0699a17║壽昌上堂：「桃性本甜，李性本苦。佛道則文，禪道則武。
J35nB336_p0699a18║所以鞭道拷僧、呵佛罵祖，古今靈利衲僧，且道：有幾
J35nB336_p0699a19║人知此甜苦？達磨迨及於今，三千七百之數。參！」
J35nB336_p0699a20║拈云：「壽昌盡力道，秪不出箇前三三、後三三也。詗
J35nB336_p0699a21║上座則不然，且道：有何長處？初三十一，中九下七。」
J35nB336_p0699a22║越州雲門湛然圓澄禪師（青三十五大覺念嗣）因鶴林參五臺
J35nB336_p0699a23║達觀可，盤桓夜深次，觀曰：「你信得及麼？」鶴曰：「信得及。」
J35nB336_p0699a24║觀曰：「既信得及，請將《法華經》拋入尿桶看。」鶴如所言，
J35nB336_p0699a25║諸方疑駭。師往勘之，問鶴：「有此事否？」鶴曰：「實有此事。」
J35nB336_p0699a26║師曰：「汝信得及麼？」鶴曰：「信得及。」師曰：「既信得及，割取
J35nB336_p0699a27║頭來。」鶴不知所措。師曰：「虛頭禪客。」觀聞曰：「阿耶！阿耶！
J35nB336_p0699a28║鶴林萬劫地獄，雲門一語出之矣。」
J35nB336_p0699a29║拈云：「臺山雖欲逼蛇化龍，不知自起法見。雲門更
J35nB336_p0699a30║要乘忙捕賊，豈免白日持刀？兩老漢俱不免為人
J35nB336_p0699b01║帶累且置，鶴林見令將經拋入尿桶，但向道：『和尚
J35nB336_p0699b02║是甚麼心行？經中已有屎尿臭處，休教某甲更添
J35nB336_p0699b03║迷倒。』當時下得此語，敢謂無人奈何。」
J35nB336_p0699b04║信州博山無異元來禪師（青三十五壽昌經嗣）因壽昌以玄則
J35nB336_p0699b05║禪師答僧問「龍吟霧起，虎笑風生」話命頌，師衝口頌
J35nB336_p0699b06║云：「殺活爭雄各有奇，模糊肉眼豈曾知？吐光不遂時
J35nB336_p0699b07║流意，依舊春風逐馬蹄。」
J35nB336_p0699b08║拈云：「咄哉玄則！者僧兩箇漢不會轉身句，若非我
J35nB336_p0699b09║博山祖翁出回天之手、吐摧石之詞，與之蓋覆千
J35nB336_p0699b10║古，便成一人語滲漏、一人見滲漏。如今且置，秪如
J35nB336_p0699b11║法眼後來一劄，為是了前公案？為是賞罰當行？者
J35nB336_p0699b12║裏也總不管伊列在情滲漏。何故？賊過後放炮，徒
J35nB336_p0699b13║把聲勢虛張。詗上座恁麼判斷去也，眾中還有不
J35nB336_p0699b14║甘者麼？如無，依舊春風逐馬蹄。」
J35nB336_p0699b15║博山因僧問：「一口氣不來，向甚麼處安身立命？」師曰：
J35nB336_p0699b16║「毘盧閣後鳳凰山。」
J35nB336_p0699b17║拈云：「祖翁此語具殺活兩門，詗上座試為點出。秪
J35nB336_p0699b18║如無鳳凰山，又向甚麼處安立？於此明得，許渠親
J35nB336_p0699b19║見博山。」
J35nB336_p0699b20║博山因誾首座閉關，以偈呈師，師曰：「是將師子吼者。」
J35nB336_p0699b21║乃令出關，仍贈以偈曰：「始行大事六年雪，頓入圓明
J35nB336_p0699b22║一片冰。今日幸親無縫塔，掣開關鎖萬千層。」
J35nB336_p0699b23║拈云：「首座閉關，倒行摩揭正令；博山命出，掀翻面
J35nB336_p0699b24║壁真風。父嚬呻，子遊戲，共成一場密作用固足仰，
J35nB336_p0699b25║詗上座又不然，盡大地是箇關，你擬向什麼處開
J35nB336_p0699b26║閉？有能道得末後句，許伊坐斷古今人舌頭。」
J35nB336_p0699b27║博山拈花微笑頌曰：「瑞瓣靈枝劫外春，拈來攪動海
J35nB336_p0699b28║山雲。婆心況是如天遠，誰是拖泥帶水人？」
J35nB336_p0699b29║拈云：「天王獻花，世尊拈到，本極尋常，一些子事也
J35nB336_p0699b30║無，叵奈金色頭陀無端失笑，世尊乃急就時機掉
J35nB336_p0699c01║箇謊語，千古遂奉為奇案，競頭鑽鑿，帶累先祖翁
J35nB336_p0699c02║也隨邪逐倒，拖得通身水泥。都來好總各與三十
J35nB336_p0699c03║棒。」
J35nB336_p0699c04║建陽東苑慧臺元鏡禪師（青三十五壽昌經嗣）因有省，以偈呈
J35nB336_p0699c05║壽昌曰：「識破不值半文錢，可憐摸索幾多年。宗流盡
J35nB336_p0699c06║是欺心漢，說甚祖師別有禪？」昌曰：「識破果然不值錢。
J35nB336_p0699c07║你且道：那裏是趙州勘破婆子處？」師厲聲曰：「和尚莫
J35nB336_p0699c08║作怪。」昌為大笑曰：「參禪要到者一著，始不受人牢籠。」
J35nB336_p0699c09║師禮拜。
J35nB336_p0699c10║拈云：「東苑既謂識破不直半文，則驪珠搕𢶍視等
J35nB336_p0699c11║無二，胡為老漢把空拳向面門橫一橫，便又作驚
J35nB336_p0699c12║怪叫喚。當時但就伊膝上一捏，或秪呵呵大笑，豈
J35nB336_p0699c13║不立令冰消瓦解？即如壽昌末後恁麼道，也是憐
J35nB336_p0699c14║兒不覺醜。咦！總然被詗上座識破。」
J35nB336_p0699c15║東苑上堂：「道法本無多，南辰貫北河，秪消一箇字，降
J35nB336_p0699c16║盡世間魔。且道：是那一箇字？」喝一喝，便下座。
J35nB336_p0699c17║拈云：「東苑是真師子兒，纔破口吼時，父祖早已喪
J35nB336_p0699c18║盡，豈況世間魔乎？獨是詗上座觀來，未免撒潑，忍
J35nB336_p0699c19║俊不禁。何故？不必。」
J35nB336_p0699c20║新城壽昌見如元謐禪師（青三十五壽昌經嗣）依先壽昌坐禪
J35nB336_p0699c21║次，昌問：「在此作什麼？」師不對。昌曰：「莫啞麼？」師亦不對。
J35nB336_p0699c22║昌曰：「真箇啞那？」師下禪床，曰：「和尚也不得向髓中覓
J35nB336_p0699c23║骨。」昌曰：「畢竟事作麼生？」師曰：「銚柄杓杷。」昌曰：「三十棒
J35nB336_p0699c24║且放過。」
J35nB336_p0699c25║拈云：「老漢直能啞到底，壽昌縱有好棒，亦無分付
J35nB336_p0699c26║處。」
J35nB336_p0699c27║福州鼓山永覺元賢禪師（青三十五壽昌經嗣）僧問：「既是無垢
J35nB336_p0699c28║淨光院，因甚又作浴堂？」師曰：「淨地恐迷人。」
J35nB336_p0699c29║拈云：「鼓山秪知竭力為眾，不覺墮落眉毛。」
J35nB336_p0699c30║鼓山主浙真寂鼎湖，本師丁丑行腳時曾到參。師曰：
J35nB336_p0700a01║「何方來？」曰：「嶺南。」師曰：「莫是獦獠種草麼？」曰：「請和尚辨
J35nB336_p0700a02║看。」師曰：「者守網兒猶臭臊氣在。」曰：「果瞞和尚鼻孔不
J35nB336_p0700a03║得。」師曰：「念是新來，不打得汝。」曰：「某甲暫為和尚禮拜
J35nB336_p0700a04║蓋過。」
J35nB336_p0700a05║拈云：「鼓山可謂鉗鎚妙密，善探竿影，爭奈被箇沒
J35nB336_p0700a06║巴鼻漢瞞過。若是詗上座見道：『請和尚辨看。』即驀
J35nB336_p0700a07║脊棒出。何故？入戶已知來見解，何勞更舉轢中泥？」
J35nB336_p0700a08║杭州寶壽石雨明方禪師（青三十六雲山澄嗣）僧問：「那吒析骨
J35nB336_p0700a09║還父，析肉還母，未審將何說法？」師曰：「冬不寒，臘後看。」
J35nB336_p0700a10║拈云：「者僧問得口啞，寶壽答得眉墮，可謂一期酬
J35nB336_p0700a11║唱，千古罕聞。但檢點將來，未免猶話作兩截。倘有
J35nB336_p0700a12║問瑞塔，秪向云：『盡道春歸無覓處，不知轉入此中
J35nB336_p0700a13║來。』」
J35nB336_p0700a14║杭州愚菴三宜明盂禪師（青三十六雲門澄嗣）上堂：「大眾！世尊
J35nB336_p0700a15║拈花後，還有人舉著箇事麼？」良久，云：「要識來年米價，
J35nB336_p0700a16║問取東村王大。」
J35nB336_p0700a17║拈云：「若論箇事，莫道後來人，直饒釋迦老子纔拈
J35nB336_p0700a18║花時，早已錯舉。若不錯舉，惟有青原和尚平量米
J35nB336_p0700a19║價，乃能使大意庶幾了然當處。秪今愚菴也非不
J35nB336_p0700a20║要舉，其奈字經三寫，烏焉成馬。」
J35nB336_p0700a21║愚菴入橫山，訪汝航援公。談論間，鼎湖本師在眾，出
J35nB336_p0700a22║禮拜，曰：「兩箇老老大大，終日口喃喃，還商量得下麼？」
J35nB336_p0700a23║師曰：「理人閒事長無明。」曰：「者老和尚一釣便上。」師曰：
J35nB336_p0700a24║「老僧今日失利。」乃問航曰：「者漢那來？」航曰：「廣州。」師曰：
J35nB336_p0700a25║「我聞廣州與新州比鄰，畢竟相去多少？」曰：「父母所生
J35nB336_p0700a26║口，終不向和尚分遠近。」師曰：「賴值拄杖不在。」本師拂
J35nB336_p0700a27║袖便出。
J35nB336_p0700a28║拈云：「愚菴從來具咬狐犴牙爪，及被箇廣南蠻一
J35nB336_p0700a29║問，便乃倒退三舍。為是輸己讓人？為是速兵滅灶？
J35nB336_p0700a30║明眼者試為撿點。」
J35nB336_p0700b01║紹興東山爾密明澓禪師（青三十六雲門澄嗣）小參：「立功勳，存
J35nB336_p0700b02║照用，大似緣木求魚；收視聽，黜聰明，何異牯牛取乳？
J35nB336_p0700b03║又道：道非見聞覺知，不離色聲言語。據如上說，且道：
J35nB336_p0700b04║畢竟如何行履始得恰好？路逢死蛇莫打殺，無底籃
J35nB336_p0700b05║子盛將歸。」
J35nB336_p0700b06║拈云：「東山提唱若此，可謂曲窮回互，直盡十成，足
J35nB336_p0700b07║稱洞宗作家。然仔細撿來，未免與賊過梯。」
J35nB336_p0700b08║東山在顯聖結冬，鼎湖本師行腳曾預會下。師曰：「疑
J35nB336_p0700b09║情發得起麼？」曰：「疑情雖發，猶欠悟在。」師曰：「如人撥火，
J35nB336_p0700b10║深撥始得炎生。」曰：「直得無下手處。」師曰：「好箇入路。」本
J35nB336_p0700b11║師禮拜。次日，師又曰：「昨日撥火炎生也未？」曰：「大千洞
J35nB336_p0700b12║然。」師曰：「好須迴避。」曰：「㘞。」師曰：「者頑賴漢，通身紅爛去
J35nB336_p0700b13║也。」曰：「和尚合取口好。」師休去。
J35nB336_p0700b14║拈云：「堂頭和尚大得顯聖鑪韝之力，乃不肯沾他
J35nB336_p0700b15║缽袋子，何耶？咦！三登九上非無意，其奈因緣在德
J35nB336_p0700b16║山。」
J35nB336_p0700b17║湖州弁山瑞白明雪禪師（青三十六雲門澄嗣）僧問：「若人識得
J35nB336_p0700b18║心，大地無寸土。現前山河大地，是有？是無？」師云：「鏡裏
J35nB336_p0700b19║莫攀花。」
J35nB336_p0700b20║拈云：「我不似弁山巧分裏外，但教者僧且識取心
J35nB336_p0700b21║來，與箇撥漚求水話。」
J35nB336_p0700b22║信州瀛山雪關智誾禪師（青三十六博山來嗣）除夕，小參：「大盡
J35nB336_p0700b23║三十日，小盡二十九，果然及得盡，歲月更長久。長久
J35nB336_p0700b24║且置，諸方龍象都到博山過年，且道：無位真人在什
J35nB336_p0700b25║麼處度歲？若有曉得，不妨出來遞箇消息；其或未然，
J35nB336_p0700b26║問取壁上桃符便知端的。」
J35nB336_p0700b27║拈云：「師翁恁麼說話，無計較中翻成計較，無途轍
J35nB336_p0700b28║中翻成途轍。何故？既是無位真人，還教人覓甚麼
J35nB336_p0700b29║處所？若要遞箇消息，先請老漢口掛壁上。」
J35nB336_p0700b30║瀛山小參：「釋迦老子解捏怪，向無生處說生，破院道
J35nB336_p0700c01║人不曾生，無生可說；釋迦老子會裝巧，向無滅處說
J35nB336_p0700c02║滅，破院道人不曾滅，無滅可說。與麼，則釋迦老子全
J35nB336_p0700c03║身墮在生滅，破院道人全身跳出生滅。且道：跳出的
J35nB336_p0700c04║是？不跳出的是？不見道：他人住處我不住，他人行處
J35nB336_p0700c05║我不行，不是與人難共住，大都緇素要分明。」
J35nB336_p0700c06║拈云：「大眾！今日須據令而行也。甘蔗大人不合向
J35nB336_p0700c07║無生滅中道有，欲誑諸愚夫，隨其顛倒，以緇為素；
J35nB336_p0700c08║瀛山師翁不合從有生滅處談無，要瞞諸智人，顛
J35nB336_p0700c09║倒想滅，肯心自許。一人撥空覓蹤、一人執燈除影，
J35nB336_p0700c10║恁麼總不出箇生滅戲論也。咦！又爭怪得詗上座
J35nB336_p0700c11║不無冷地胡盧？」
J35nB336_p0700c12║瀛山在虎跑上堂，鼎湖出問曰：「如月在水，孤明歷歷
J35nB336_p0700c13║時如何？」師曰：「擊碎精靈窟，通身毛骨寒。」曰：「便恁麼撒
J35nB336_p0700c14║手時，還有事也無？」師曰：「切忌坐明頭。」鼎湖遂禮拜。
J35nB336_p0700c15║拈云：「老漢被師翁擊碎屎杓，至今穢污淋漓帶累，
J35nB336_p0700c16║詗上座終身洗脫不下。」
J35nB336_p0700c17║瀛山主妙行鼎湖，參遍諸方回。禮覲，師曰：「子曾見什
J35nB336_p0700c18║麼人來？」曰：「某甲不見一人。」師曰：「子眼何太高？」曰：「和尚
J35nB336_p0700c19║莫污人好。」師曰：「還見老僧麼？」曰：「若見和尚，何異諸方？」
J35nB336_p0700c20║師曰：「老僧今日欺汝不得也。」曰：「爭敢冤屈和尚？」師曰：
J35nB336_p0700c21║「三十棒自領出去。」曰：「和尚莫全靠學人。」師便休。
J35nB336_p0700c22║拈云：「青鷹之子自具凌霄逸翮，超忽萬里，不類林
J35nB336_p0700c23║間野雀兒固然，但可惜當時好棒匆匆放過。若是
J35nB336_p0700c24║詗上座，待道：『莫全靠學人。』即驀脊打出，管教者漢
J35nB336_p0700c25║有屈無伸。」
J35nB336_p0700c26║瀛山在淨慈，因放生上堂，海岸黃司李問云：「如何是
J35nB336_p0700c27║色身三昧？」師曰：「色身且置，居士得何三昧？」士云：「要且
J35nB336_p0700c28║不是鱗毛。」師曰：「也像者箇蟲豸。」士云：「護生須用殺，殺
J35nB336_p0700c29║盡始安居。畢竟殺生是？放生是？」師喝曰：「莫被人惑亂
J35nB336_p0700c30║好。」士云：「果然作家。」師曰：「念汝尊官，饒過一掌。」
J35nB336_p0701a01║拈云：「師翁雖得一掌便宜，怎奈為俗漢露出頭角？」
J35nB336_p0701a02║瀛山因聞子將居士問：「如何是真實見？」師云：「一點瞞
J35nB336_p0701a03║不得。」
J35nB336_p0701a04║拈云：「師翁語雖真實，不是好心。何故？總為這一點，
J35nB336_p0701a05║瞞盡天下人。」
J35nB336_p0701a06║瀛山因雲怡陳學憲問：「眼見分明，不肯全身拶入，過
J35nB336_p0701a07║在甚處？」師云：「夜鼠愈走，凍蠅不飛。」
J35nB336_p0701a08║拈云：「識得師翁此語，當下歇盡狂心。」
J35nB336_p0701a09║瀛山主鼓山，結制，上堂：「亂意猿奔樹，塵緣馬過橋，不
J35nB336_p0701a10║到心空處，何日得開交？所以古人立箇期限，要你向
J35nB336_p0701a11║甕中捉鱉。諸兄弟！直須內不住心，外不住境，黏膠既
J35nB336_p0701a12║脫，窠臼掀翻，果到心境雙亡，正好通箇消息。咦！龍門
J35nB336_p0701a13║高萬仞，騰躍是何人？」
J35nB336_p0701a14║拈云：「心境且莫論，只如內外不住，畢竟不住底是
J35nB336_p0701a15║箇甚麼？」
J35nB336_p0701a16║淮安府檀度嵩乳道密禪師（青三十六博山來嗣）上堂，拈拄杖，
J35nB336_p0701a17║云：「識得一，萬事畢。設若一亦不立，又作麼生？」擲下拄
J35nB336_p0701a18║杖，云：「門聯乍被風吹去，明月光嬴四壁生。」
J35nB336_p0701a19║拈云：「老叔祖若不從霜天月落夜將半，誰共沉潭
J35nB336_p0701a20║照影寒打翻過來，必無此風光透漏。」
J35nB336_p0701a21║檀度因僧問：「如何是兼帶一路？」師曰：「蝶穿芳艸雙眉
J35nB336_p0701a22║濕，蜂撩殘花兩股肥。」
J35nB336_p0701a23║拈云：「慚殺鶯兒虛弄舌，生憎木偶解招眸。」
J35nB336_p0701a24║擅度因僧問：「如何是交互明中暗？」師曰：「蘆花兩岸雪，
J35nB336_p0701a25║煙水一江秋。」
J35nB336_p0701a26║拈云：「若非具法眼大師正眼，又幾二十年作境會？
J35nB336_p0701a27║瑞塔要令人直下了當不已，將叔祖陳案翻卻。」乃
J35nB336_p0701a28║云：「深秋簾幕千家雨，落日樓臺一笛風。」
J35nB336_p0701a29║福州雪峰古杭道舟禪師（青三十六博山來嗣）夜參，奉首座問
J35nB336_p0701a30║曰：「前雪峰常以鐵、木、石三毬接人，未審畢竟以那箇
J35nB336_p0701b01║為首？」師云：「汝問那箇為首？」曰：「卻被毬兒覷破也。」師云：
J35nB336_p0701b02║「汝喚什麼作毬眼？」曰：「秪這是。」師云：「瞎。」
J35nB336_p0701b03║拈云：「咄！老叔祖若無箇瞎雪峰毬兒，至今被人摸
J35nB336_p0701b04║索去也。」
J35nB336_p0701b05║金陵獨峰竹山道嚴禪師（青三十六博山來嗣）有垂語曰：「此經
J35nB336_p0701b06║深固幽遠，無人能到。且道：喚什麼作此經？」
J35nB336_p0701b07║拈云：「獨峰秪知裏沙哄兒，不顧婆心打失。敢問：既
J35nB336_p0701b08║無人到，知有此經者是什麼人？」
J35nB336_p0701b09║端州天湖棲壑道丘禪師（青三十六博山來嗣）常作【圖】相于方
J35nB336_p0701b10║丈壁間，下註云：「離則兩傷，合則雙美。夜半纔分，天曉
J35nB336_p0701b11║不似。」
J35nB336_p0701b12║拈云：「師翁欲勾人到威音那畔，不知纔涉動覺，早
J35nB336_p0701b13║被文彩塗糊。其有未能向夜明簾外轉身者，切忌
J35nB336_p0701b14║於斯圈點裏穿鑿。」
J35nB336_p0701b15║信州博山雪澗道奉禪師（青三十六博山來嗣）小參：「今朝五月
J35nB336_p0701b16║二十，普請泥牛入室，幸有燈籠證明，莫道諸人不識。
J35nB336_p0701b17║若要識，黑如日兮明如漆。如或遲疑，照顧兩朵眉毛，
J35nB336_p0701b18║切莫容易打失。」
J35nB336_p0701b19║拈云：「博山欲盡情抬搦，秪不外夜半正明、天曉不
J35nB336_p0701b20║露也。何以見得？黑如日兮明如漆。咄！恁麼會，殃及
J35nB336_p0701b21║眉毛。」
J35nB336_p0701b22║開府大成余居士集生，法名道裕，號石頭，桐城人（青三
J35nB336_p0701b23║十六博山來嗣）瀛山誾公問：「八卦正位如何排？」公曰：「切忌當
J35nB336_p0701b24║頭。」
J35nB336_p0701b25║拈云：「若不是石頭翁曾坐斷十方，密移一步，幾錯
J35nB336_p0701b26║了當頭一畫。」
J35nB336_p0701b27║瀛山又問：「中心樹子如何斫？」公曰：「亞父徒勞樽俎計。」
J35nB336_p0701b28║拈云：「果然弄手腳不得。」
J35nB336_p0701b29║祠部端伯黃居士元公，江右新城人（青三十六博山來嗣）參博
J35nB336_p0701b30║山，得大徹證。一日訪雪嶠信，公問：「既是出家，何不剃
J35nB336_p0701c01║髮？」曰：「與居士一般。」公曰：「要做官那？」信作扶翅勢，公大
J35nB336_p0701c02║笑。信曰：「當時龐公也甚利害。」公曰：「當面蹉過。」信目視
J35nB336_p0701c03║之，公曰：「噓！」
J35nB336_p0701c04║拈云：「風流灑脫則不無，雪師太獨於黃老子前弄
J35nB336_p0701c05║不得伎倆耳。且道：黃老子有什麼利害處？噓！」
J35nB336_p0701c06║黃居士有偈：「魔即佛，佛即魔，一切聖凡都殺盡，寰中
J35nB336_p0701c07║共唱太平歌。」
J35nB336_p0701c08║拈云：「既魔佛同一家親，又何須特地冤殺聖凡鍐？」
J35nB336_p0701c09║黃居士和雪關師祖掃壽昌塔，偈云：「堂頭老漢藏身
J35nB336_p0701c10║處，坐斷毘盧頂𩕳門，裸裸十方全露體，巍巍千界獨
J35nB336_p0701c11║稱尊。玄機直指空三藏，正令全提喪六根，莫道雲岩
J35nB336_p0701c12║相次絕，他家自有嫡兒孫。」
J35nB336_p0701c13║拈云：「壽昌老祖雖則坐斷毘盧頂𩕳，爭奈藏身不
J35nB336_p0701c14║密，尾巴纍垂，致令後人摸作掃把會？其過在當初
J35nB336_p0701c15║且置，秪如他家自有嫡兒孫，又且道是阿誰？要知
J35nB336_p0701c16║端的麼聻？」
J35nB336_p0701c17║金陵天界覺浪道盛禪師（青三十六東苑鏡嗣）上堂：「十字街頭
J35nB336_p0701c18║結制，唯有石橛子自肯承當；急水灘上白槌，秪許竹
J35nB336_p0701c19║篙兒全機活脫。杖人恁麼舉，忽有箇出來捲卻席子，
J35nB336_p0701c20║也好與三十棒。且道：是賞伊？罰伊？撿點得出，黃頭碧
J35nB336_p0701c21║眼剜肉成瘡；撿點不出，白牯黧奴開眼作夢。秪如今
J35nB336_p0701c22║日與眾造箇款端又作麼生？巨靈抬手無多子，劈破
J35nB336_p0701c23║華山千萬重。」
J35nB336_p0701c24║拈云：「將露柱作木杓，把銅鈴當眼睛，知是天界從
J35nB336_p0701c25║來慣便。詗上座當時若在，也不消出來捲席，但向
J35nB336_p0701c26║座前冷笑一聲便歸眾，直令老杖人造款不得。何
J35nB336_p0701c27║故？啼得血流無用處，不如緘口過殘春。」
J35nB336_p0701c28║天界示眾：「石女夜拋梭，織錦密彰文彩；木人朝結網，
J35nB336_p0701c29║得魚疾透波瀾。相將活計以成家，因此勤勞而樂業，
J35nB336_p0701c30║草野渾忘治象，宸廷冥契天然。秪如此外，還更有向
J35nB336_p0702a01║上事也無？寒來破衲蒙頭坐，醒後敲冰自煮茶。」
J35nB336_p0702a02║拈云：「老祖叔恁麼道，那管他孟八郎會不會？此者
J35nB336_p0702a03║若非從那邊了事，卻來者畔打野梩，即疑狼尾續
J35nB336_p0702a04║貂裘，便孤了真歇翁四轉提唱去也。」
J35nB336_p0702a05║福州鼓山為霖道霈禪師（青三十六鼓山賢嗣）元宵，小參：「天上
J35nB336_p0702a06║一輪月，人間萬戶燈，清光成一片，瑞氣自騰騰。不得
J35nB336_p0702a07║作境會、不得作心會、不得作心境俱忘會，畢竟如何？
J35nB336_p0702a08║我見燈明佛，本光瑞如此。」
J35nB336_p0702a09║拈云：「鼓山總為慈悲之故，有此落艸之談。」
J35nB336_p0702a10║八閩松溪華嚴玄錫弘恩禪師（青三十七瀛山誾嗣）小參：「撾鼓
J35nB336_p0702a11║請升堂，鳴鐘說小參，一等渾閒事……」顧視左右，云：「吾今
J35nB336_p0702a12║不再三。」便下座。
J35nB336_p0702a13║拈云：「藥山打鐘陞堂，眾纔集，便下座。華嚴恁麼提
J35nB336_p0702a14║唱，可謂了他前人不了。但冷眼覷來，未免加霜雪
J35nB336_p0702a15║上。」
J35nB336_p0702a16║華嚴女子出定頌：「女身入定男身出，怪來鼻上而安
J35nB336_p0702a17║鼻。老瞿曇，沒骨脊，事急教人走上壁。咦！也是開眼尿
J35nB336_p0702a18║席。」
J35nB336_p0702a19║拈云：「一箇老婆子攪亂許多人且置，至若世尊為
J35nB336_p0702a20║三界大師也來從中播土，無怪乎被師伯捉敗。秪
J35nB336_p0702a21║如師伯恁麼手腳，又被詗上座捉敗。還知麼？開眼
J35nB336_p0702a22║尿席，推己度人。」
J35nB336_p0702a23║華嚴儀像，端伯黃居士贊云：「法王子，三界尊，堂堂坐
J35nB336_p0702a24║斷博山頂，諸佛如來一口吞。誅祖禰，滅兒孫，卻許這
J35nB336_p0702a25║驢能報恩。咄！」
J35nB336_p0702a26║拈云：「瞿曇大師在俗為金輪主，出家為大法王；華
J35nB336_p0702a27║嚴老伯在家為國王裔，出世為法王子。且道：是同？
J35nB336_p0702a28║是別？若是同，一人醇在，光前裕後；一人辣在，誅祖
J35nB336_p0702a29║滅孫。若是別，則兩人俱為一尊貴。還有人委悉得
J35nB336_p0702a30║麼？知音獨許黃居士。咄！若作佛法商量，未夢見在。」
J35nB336_p0702b01║華嚴舉：「慈明示眾。云：『一切賢聖皆以無為法而有差
J35nB336_p0702b02║別，前是案山、後是主山，那箇是無為法？』良久，云：『向下
J35nB336_p0702b03║文長，付在來日。』」師云：「那箇是無為法？情知道不出，華
J35nB336_p0702b04║嚴未免將下文續講一上去也。聽取，聽取。」
J35nB336_p0702b05║拈云：「慈明為眾舉揚無為法，不覺和註腳道破，又
J35nB336_p0702b06║得華嚴與之翻抄，遂使真空般若根塵不能埋沒。
J35nB336_p0702b07║雖然，秪如兩尊宿末句大有淆訛，象林不好開口。」
J35nB336_p0702b08║端州鼎湖在犙弘贊禪師（青三十七瀛山誾嗣）近士馬法雲問：
J35nB336_p0702b09║「無位真人常在面門出入，未有面門時又在甚麼處
J35nB336_p0702b10║出入？」師曰：「斫卻頭來對你說。」士云：「便請和尚抽出活
J35nB336_p0702b11║人劍。」師震威一喝，士直得面赤，便拜下。
J35nB336_p0702b12║拈云：「秪者一喝，莫道馬近士承當不及，直饒從上
J35nB336_p0702b13║佛祖也照應不來。若是詗上座倘在，向道：『謝和尚
J35nB336_p0702b14║好喝。』老漢又將何打發？」
J35nB336_p0702b15║鼎湖因僧問：「明眼人過後，安身立命在何處？」師曰：「五
J35nB336_p0702b16║蘊山前撒手，毘盧閣後翻身。」進云：「乞請直示學人。」師
J35nB336_p0702b17║曰：「待你踏倒鐵圍方向你道。」
J35nB336_p0702b18║拈云：「者漢老老大大，猶有閒工夫與人鬥百草。」
J35nB336_p0702b19║韶州日親山羅峰弘麗禪師（青三十七瀛山誾嗣）結制，上堂：「活
J35nB336_p0702b20║潑潑，沒把握，不知不覺動手運腳，眾生際此不解安
J35nB336_p0702b21║居，佛祖到此難出頭角。今日親因其時節提起布袋
J35nB336_p0702b22║頭，既抖擻，又包括，遇佛祖而教寒灰燄發、遇眾生而
J35nB336_p0702b23║教六月霜落，也不許鷂子鑽天、也不許靈龜宿殼，便
J35nB336_p0702b24║此兩重關管，看你諸人無繩自縛，莫道日親有殺無
J35nB336_p0702b25║活。蓋為今日結制，合閉這重樓閣，若更窺門闞戶，轉
J35nB336_p0702b26║見不堪入作。苟是箇中人，惺惺睡著，無可穿鑿。久立，
J35nB336_p0702b27║珍重。」
J35nB336_p0702b28║拈云：「直饒逼得蚯蚓化龍，也是無風起浪。」
J35nB336_p0702b29║日親評《信心銘》：「毫釐有差，天地懸隔。懸隔不懸隔，有
J35nB336_p0702b30║差畢竟差。毫釐天地齊拈卻，管教時人不眼花。」
J35nB336_p0702c01║拈云：「見有天地毫釐，早已眼花不少。」
J35nB336_p0702c02║又評：「一心不生，萬法無咎。但恁麼讀，莫轉腳好。若下
J35nB336_p0702c03║箇切字，便隔遠在。」
J35nB336_p0702c04║拈云：「師叔恁麼語話，大似釘樁搖櫓。古人教人立
J35nB336_p0702c05║在轉處又作麼生？詗上座不教人立轉處，也不教
J35nB336_p0702c06║人莫轉腳，免教反成相賺，秪向云：『你且道：畢竟喚
J35nB336_p0702c07║什麼作一心？』」
J35nB336_p0702c08║又評：「六塵不惡，還同正覺。有塵有覺，不惡大惡，說箇
J35nB336_p0702c09║還同，豈非大錯？」
J35nB336_p0702c10║拈云：「祖師不合分塵、分覺，日親不合重添註腳，撿
J35nB336_p0702c11║點將來，大錯？小錯？詗上座聻？將錯就錯。」
J35nB336_p0702c12║又評：「得失是非，一時放卻。你要放卻，我便擔著。兩人
J35nB336_p0702c13║齊來，纔見祖師家活。」
J35nB336_p0702c14║拈云：「是非得失，擔之則有、放之則無，擔放一齊拋
J35nB336_p0702c15║卻，盡好箇胡盧、不好箇胡盧。」
J35nB336_p0702c16║金陵棲霞南菴弘依禪師（青三十七檀度密嗣）僧問：「人人有箇
J35nB336_p0702c17║影子，因甚麼踏不著？」師云：「誰？」
J35nB336_p0702c18║拈云：「好箇誰，畢竟誰為誰？者賊。詗上座不可學老
J35nB336_p0702c19║叔道也，倘有問時，但道：『舉足便相違。』」
J35nB336_p0702c20║棲霞晚參，舉：「古德云：『五蘊山前一段空，同門出入不
J35nB336_p0702c21║相逢，無量劫來賃屋住，到頭不識主人公。』」師云：「既不
J35nB336_p0702c22║識主人公，且道：賃屋的是誰？」眾無語，師代指露柱，云：
J35nB336_p0702c23║「和尚問你。」
J35nB336_p0702c24║拈云：「棲霞老漢秪要曲盡婆心為人，不知自家鼻
J35nB336_p0702c25║孔被露柱勘破且置，秪如同門出入是同什麼的
J35nB336_p0702c26║出入？與阿那箇賃屋？還有倜儻得明者麼？如或不
J35nB336_p0702c27║明，眼睛上三尺芒刺。切忌！切忌！」
J35nB336_p0702c28║金陵攝山竺菴大成禪師（青三十七天界盛嗣）問僧：「如何是渠
J35nB336_p0702c29║今正是我？」僧云：「攝山今日入室。」師曰：「十方無壁落，四
J35nB336_p0702c30║面亦無門，你向甚麼處入？」僧云：「歸堂去。」師曰：「這箇怎
J35nB336_p0703a01║當得？」
J35nB336_p0703a02║拈云：「是伊聞道什麼處入，即近前叉手尚欠仙陀，
J35nB336_p0703a03║卻是待纔問著，向云：『和尚鼻孔今日在學人手裏。』
J35nB336_p0703a04║要教者老漢火爐立地震動。」
J35nB336_p0703a05║杭州皋亭觀濤大奇禪師（青三十七天界盛嗣）晚參：「當明中有
J35nB336_p0703a06║暗，勿以暗相遇；當暗中有明，勿以明相睹。明暗各相
J35nB336_p0703a07║對，比如前後步。石頭大師在汝等髑髏內橫出豎入，
J35nB336_p0703a08║見汝等諸人不識，騎山門歸南岳山去了，秪留得箇
J35nB336_p0703a09║末後句子，今夜不免舉似。」良久，云：「謹白參玄人，光陰
J35nB336_p0703a10║莫虛度。」
J35nB336_p0703a11║拈云：「秪道箇在汝等髑髏內橫出豎入，便把明暗
J35nB336_p0703a12║交加一時裂破，可謂真得先人接人辣手矣。雖然，
J35nB336_p0703a13║還知崇先老叔被詗上座捉敗處麼？騎山門，歸南
J35nB336_p0703a14║岳，便恁麼去，動著三十棒。」
J35nB336_p0703a15║皋亭上堂：「寒汀饑鴈集，雪嶺冷猿啼。斷臂求心者，空
J35nB336_p0703a16║階立未回。既是覓心了不可得，因甚又道以心傳心？
J35nB336_p0703a17║者裏道得箇出身句，普通年間事秪在目前；其或未
J35nB336_p0703a18║然，去去西天路，迢迢十萬餘。」
J35nB336_p0703a19║拈云：「有人道得出身句，普通年間事可殺淆訛。昨
J35nB336_p0703a20║宵雨，今朝晴，一隻斑鳩相對鳴。我要問皋亭，因甚
J35nB336_p0703a21║疑怪驚？」
J35nB336_p0703a22║皋亭上堂：「眼若不睡，諸夢自除。心若不異，萬法一如。
J35nB336_p0703a23║者裏見得祖師，可以騎猛虎入蟻穴、趁毒龍上蜂鬚。
J35nB336_p0703a24║更或擬議，前是三門、後是佛殿，有甚麼障礙諸人？」拍
J35nB336_p0703a25║禪床一下，曰：「惺惺著。」
J35nB336_p0703a26║拈云：「皋亭和尚老老大大，惺惺作夢，驚動泥牛失
J35nB336_p0703a27║笑，帶累祖師叩齒。詗上座即今瞌睡著忙，不管得
J35nB336_p0703a28║你後是佛殿、前是三門，多少障礙諸人？事因叮囑
J35nB336_p0703a29║起，展轉見淆訛。」
J35nB336_p0703a30║皋亭晚參：「諸方三等接人，皋亭者裏原無階級，你若
J35nB336_p0703b01║是箇橫行闊步底，處處可以放捨身命，擬向前廊後
J35nB336_p0703b02║廡東窺西窺，直饒你見處親切，也秪是向外馳求。如
J35nB336_p0703b03║何道箇接手句？」
J35nB336_p0703b04║拈云：「老上座今日被堂頭絆倒也，還知皋亭和尚
J35nB336_p0703b05║落水為人麼？全身在波瀾之內。」
J35nB336_p0703b06║皋亭上堂：「漠漠水田白鷺，陰陰夏木黃鸝。無位真人
J35nB336_p0703b07║面目，可憐處處逢渠。者裏若不千眼頓開，東家作馬，
J35nB336_p0703b08║西家作驢。」
J35nB336_p0703b09║拈云：「咦！到者裏說箇千眼頓開，閻浮提早已千年
J35nB336_p0703b10║錯過，皋亭非不苦口叮嚀，爭奈認著依然還不是？」
J35nB336_p0703b11║皋亭小參：「雪峰三登投子，九上洞山。資福望見剎竿
J35nB336_p0703b12║便回去。走殺天下人，不離家舍；坐殺天下人，常在途
J35nB336_p0703b13║中。山僧當時若見，總與三十棒。不見道：雲雷相送。」
J35nB336_p0703b14║拈云：「古人承當箇事，或失於過當，打盡如許多之
J35nB336_p0703b15║遶，翻覆依前秪是伊；或失於輕便，如纔睹卵，亟謂
J35nB336_p0703b16║時夜宜，無怪乎三十棒相送秪是我。老叔即今也
J35nB336_p0703b17║好親敬三十棒。何故？口是禍門。」
J35nB336_p0703b18║楊州石塔梅逢大忍禪師（青三十七天界盛嗣）晚參，眾纔集，師
J35nB336_p0703b19║撫几，云：「慚愧。」便歸方丈。
J35nB336_p0703b20║拈云：「慚愧二字切忌道著，道著則從上佛祖以及
J35nB336_p0703b21║現在天下老和尚莫不一時冰消瓦解，即石塔亦
J35nB336_p0703b22║坐蕭何制律甲裏求免脫不得，好似塗毒鼓受撾，
J35nB336_p0703b23║有兩耳朵者皆即立喪命根于聞處，唯有嶺南詗
J35nB336_p0703b24║上座聞之得大快活。且道：有甚過人處聻？不見道：
J35nB336_p0703b25║爭怪得恁麼頑賴？」
J35nB336_p0703b26║吉州青原無可弘智禪師（青三十七天界盛嗣）陞座，良久，曰：「且
J35nB336_p0703b27║喜。」一眾默然。
J35nB336_p0703b28║拈云：「秪者默然，靈山何似今日也？雖然，當時一眾
J35nB336_p0703b29║見此老良久即便散去，不唯箇箇仙陀，亦免得互
J35nB336_p0703b30║相鈍置。」
J35nB336_p0703c01║杭州白巖位中淨符禪師（青三十七寶壽方嗣）六祖因風颺剎
J35nB336_p0703c02║幡，二僧對論，風動幡動不決。祖曰：「不是風旛動，仁者
J35nB336_p0703c03║心動耳。」頌：「忍俊不禁處，傾腸說向伊。一言剛始出，駟
J35nB336_p0703c04║馬便難追。噫！卻悔從前多管事，如今閒惹是和非。」
J35nB336_p0703c05║拈云：「大小祖師開口便談是談非，引得後來一隊
J35nB336_p0703c06║漢盡向者葛藤窠絆倒。白巖忍俊不禁，欲與之扶
J35nB336_p0703c07║豎，爭奈是拚命喫河豚，未免為詗上座吐舌。」
J35nB336_p0703c08║白巖：「那吒太子析肉還母，析骨還父，然後現人身為
J35nB336_p0703c09║父母說法。」頌雲：「消後夜雨歇中天，桂輪流影落長川。
J35nB336_p0703c10║仙彩筆端收不得，數聲黃鳥更悠然。」
J35nB336_p0703c11║拈云：「詗道者午夢方回，忽值有舉那吒公案以問：
J35nB336_p0703c12║『那吒既將骨肉析，還未審他父母收向何處安著？
J35nB336_p0703c13║又後來所現底身從什麼處得來？』道者曰：『吾適已
J35nB336_p0703c14║夢破，不好更與你葛藤，你可往問白巖和尚。』進云：
J35nB336_p0703c15║『豈無方便？』道者乃拈白巖頌子塞之。雖然，頌則塞
J35nB336_p0703c16║矣，秪是不合教人向輪影鳥聲中卜度。」
J35nB336_p0703c17║白巖：「僧問雲門：『不是目前機，亦非目前事時如何？』門
J35nB336_p0703c18║云：『倒一說。』」頌：「倒一說，超途轍，靈春不挂枯椿雪。無端
J35nB336_p0703c19║露柱兮生狂，帶累崑崙兮喫跌。別！別！碧眼黃頭猶未
J35nB336_p0703c20║徹。」
J35nB336_p0703c21║拈云：「雲門倒一說，情知伊未徹。白巖恁麼頌，且道：
J35nB336_p0703c22║徹也未？瑞塔如今要與二尊宿相見又作麼生？別！
J35nB336_p0703c23║別！嘉州大像夢蝴蝶。」
J35nB336_p0703c24║信州博山粟如弘瀚禪師（青三十七博山奉嗣）小參：「萬法歸一，
J35nB336_p0703c25║一歸何處？心佛既非，將甚憑據？堪憐有口不能說，無
J35nB336_p0703c26║家誰地去？」喝一喝，云：「杓卜聽虛聲，熟睡饒譫語。」
J35nB336_p0703c27║拈云：「能仁當時說到『無家誰地去』，喝一喝便休，不
J35nB336_p0703c28║但疑殺天下人，亦令青州布衫添得十分光彩。」（能仁寺）
J35nB336_p0703c29║信州瀛山雲岫成巒禪師（青三十七瀛山誾嗣）僧問：「如何是佛
J35nB336_p0703c30║祖家風？」師云：「拄杖子早已向汝道了。」
J35nB336_p0704a01║拈云：「若不是體會無情說法，便類時流瞎打一棒，
J35nB336_p0704a02║又何處更有瀛山？」
J35nB336_p0704a03║菘江青龍百愚淨斯禪師（青三十七弁山雪嗣）青原參六祖，首
J35nB336_p0704a04║問：「當何所務，即得不落階級？」祖曰：「汝曾作什麼來？」曰：
J35nB336_p0704a05║「聖諦亦不為。」祖曰：「落何階級？」曰：「聖諦尚不為，何階級
J35nB336_p0704a06║之有？」祖深器之，遂命首眾。頌云：「跣足披簑度別岑，相
J35nB336_p0704a07║逢切忌話威音。掀翻麟閣勳勞泯，擊碎菱花影象沉。
J35nB336_p0704a08║靄靄寒雲籠岳頂，團團皓月蕩波心。金牛不喫凡間
J35nB336_p0704a09║草，曉入滄溟無處尋。」
J35nB336_p0704a10║拈云：「青原七祖無端納缺，口口談空，行在有中，前
J35nB336_p0704a11║則聖諦不為，後乃為人首眾。若我作曹溪，決然不
J35nB336_p0704a12║深器。如今既往不咎，秪是青龍老漢又不合巧將
J35nB336_p0704a13║人牛雙泯、功位俱隱為比，況引得何許人更向尊
J35nB336_p0704a14║貴邊亂卜度？」
J35nB336_p0704a15║越州顯聖天愚淨寶禪師（青三十七東山澓嗣）玄沙示眾：「諸方
J35nB336_p0704a16║老宿盡道接物利生，秪如三種病人來，汝作麼生接？
J35nB336_p0704a17║患盲者，拈槌豎拂他又不見；患聾者，語言三昧他又
J35nB336_p0704a18║不聞；患啞者，教伊說又說不得。若接不得，佛法無靈
J35nB336_p0704a19║驗。」時有僧出曰：「三種病人還許學人商量否？」沙曰：「許。
J35nB336_p0704a20║汝作麼生商量？」其僧珍重，便出。沙曰：「不是，不是。」羅漢
J35nB336_p0704a21║曰：「桂琛現有眼、耳、口，和尚作麼生接？」沙曰：「慚愧。」便歸
J35nB336_p0704a22║方丈。頌云：「盲聾喑啞，風流瀟灑，泄漏天機，之乎也者。」
J35nB336_p0704a23║拈云：「大小顯聖替三種病人放憨錯過，他家父子
J35nB336_p0704a24║若在指月門下，總與一款具呈玄沙，大似學究談
J35nB336_p0704a25║兵決勝於掌握，及大陣當前便不妨難禦。當時見
J35nB336_p0704a26║道：『某甲現有眼、耳、口。』即拽住問伊：『既現有眼，見箇
J35nB336_p0704a27║什麼？現有耳，聞箇什麼？現有口，開口即便錯。』待纔
J35nB336_p0704a28║擬議，即痛棒打出。羅漢雖善轉鎗頭，爭奈依然敗
J35nB336_p0704a29║缺？既自非客作賤人，何處更容求接？三尊宿被詗
J35nB336_p0704a30║上座勘過了也，還有能為作主者麼？咄！莫教漏洩
J35nB336_p0704b01║天機。」
J35nB336_p0704b02║杭州普明石照淨曄禪師（青三十七東山澓嗣）維摩居士示疾
J35nB336_p0704b03║毘耶離城，因三十二菩薩問疾，各說不二法門。至文
J35nB336_p0704b04║殊，曰：「我於一切法，無言、無說，無示、無識，離諸問答，是
J35nB336_p0704b05║為入不二法門。」於是文殊卻問維摩曰：「我等各自說
J35nB336_p0704b06║已，云何是仁者所說不二法門？」時維摩默然。文殊讚
J35nB336_p0704b07║曰：「乃至無有語言文字，是為真入不二法門。」師云：「維
J35nB336_p0704b08║摩洗腳抱橋，文殊葛藤遍地，總是落二落三，與不二
J35nB336_p0704b09║法門絕無交涉。諸禪德！且道：如何是不二法門？逢人
J35nB336_p0704b10║切莫錯舉。」
J35nB336_p0704b11║拈云：「者裏有四十棒，二十棒先打二大士，不合將
J35nB336_p0704b12║語默玄路提唱不二法門，賺亂古今何許知識；十
J35nB336_p0704b13║棒要打普明，不合發起諍端，令人理論不息；餘十
J35nB336_p0704b14║棒若有箇漢舉著不二法門，急打出去。詗上座恁
J35nB336_p0704b15║麼批判，也好箇險。」
J35nB336_p0704b16║▆▆廣胤木菴弘標禪師（青三十七檀度密嗣）乳源和尚上堂：
J35nB336_p0704b17║「西來的的意不妨，難道眾中莫有道得者麼？出來試
J35nB336_p0704b18║道看。」時有僧出禮拜，源劈脊便打，曰：「是什麼時節出
J35nB336_p0704b19║頭來？」便歸方丈。師云：「者僧若是箇漢，待伊纔拈棒便
J35nB336_p0704b20║好接住，送一送，云：『和尚也須自領一半始得。』管教者
J35nB336_p0704b21║老漢一場懡㦬。」
J35nB336_p0704b22║拈云：「可笑廣胤無辜，苦苦替人分棒。當時者僧倘
J35nB336_p0704b23║似龍牙，縱挨了屈棒，也恰好道：『打即任打，要且無
J35nB336_p0704b24║西來意。』豈不令乳源慚惶無地？」
J35nB336_p0704b25║三楚義山且拙淨訥禪師（青三十七弁山雪嗣）趙州因一秀才
J35nB336_p0704b26║問：「佛不違眾生願，是否？」州曰：「是。」曰：「某甲就和尚乞取
J35nB336_p0704b27║手中拄杖，得否？」州曰：「君子不奪人所好。」曰：「某甲非君
J35nB336_p0704b28║子。」州曰：「老僧亦非佛。」師云：「趙州古佛，與奪自由。自非
J35nB336_p0704b29║過量人，未免向是非窠裏走。」
J35nB336_p0704b30║拈云：「盡謂趙州天下人不奈何，及被秀才把箇是
J35nB336_p0704c01║非圈置前便跳不出，累延義山老漢也洗沾著不
J35nB336_p0704c02║脫。」
J35nB336_p0704c03║瑞州洞山元潔淨瑩禪師（青三十七弁山雪嗣）南泉問良欽：「空
J35nB336_p0704c04║劫中還有佛否？」欽曰：「有。」泉曰：「是阿誰？」欽曰：「是良欽。」泉
J35nB336_p0704c05║曰：「居何國土？」欽無語，師代欽轉身便行。
J35nB336_p0704c06║拈云：「洞山代轉身便行，將謂藏身處沒蹤跡，不知
J35nB336_p0704c07║欽公無語，正是佛身充滿於法界。咄！動著三十棒。」
J35nB336_p0704c08║淮陰潛菴玉笈弘乾禪師（青三十七檀度密嗣）魯祖尋常見僧
J35nB336_p0704c09║來便面壁。南泉聞曰：「我尋常與師僧道：『向佛未出世
J35nB336_p0704c10║時會取，尚不得一箇半箇，他漝麼驢年去。』」頌云：「池陽
J35nB336_p0704c11║腦後三斤鐵，王老眉峰一段鋼。鑄就一枝無孔笛，閒
J35nB336_p0704c12║吹月下引鸞凰。」
J35nB336_p0704c13║拈云：「鎔二尊宿腦眉，為一無孔鐵笛，作手固讓潛
J35nB336_p0704c14║菴，看來總不外欲寫衷腸箇事。如今且束挂春園，
J35nB336_p0704c15║免引胡蝶作夢。」
J35nB336_p0704c16║吉州青原笑峰大然禪師（青三十七天界盛嗣）世尊一日陞座，
J35nB336_p0704c17║大眾集定，文殊白椎，曰：「諦觀法王法，法王法如是。」世
J35nB336_p0704c18║尊便下座。頌云：「紫宸朝罷綴鵷班，丹鳳樓前駐馬看。
J35nB336_p0704c19║惟有終南山色在，晴明依舊滿長安。」
J35nB336_p0704c20║拈云：「世尊待要款曲與大眾舉揚箇事，無端被童
J35nB336_p0704c21║子心急一椎擊斷，故不已忍默休去，以致後來師
J35nB336_p0704c22║德總亂攢龜打瓦，甚而將自家熟境形容，即如笑
J35nB336_p0704c23║峰和尚是也。雖然，且問伊：『終南山色在，畢竟作麼
J35nB336_p0704c24║生說在底消息？』咄！不許向陰晴裏著倒。」