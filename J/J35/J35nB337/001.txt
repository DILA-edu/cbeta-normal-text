J35nB337_p0705a01║序
J35nB337_p0705a02║歲在壬子，嘉興妙湛園寶持總禪師弟
J35nB337_p0705a03║子炤公，以其師二會錄來吳，問序於余。
J35nB337_p0705a04║余與師同出退翁老人之門，雖媿不文，
J35nB337_p0705a05║義難辭讓。今歲丁巳，錄始刻成，乃為之
J35nB337_p0705a06║序曰：無上妙道，非即語言，非離語言。即
J35nB337_p0705a07║語言而求之，是執花以為春也；離語言
J35nB337_p0705a08║而求之，是棄花而覓春也。惟執與棄，皆
J35nB337_p0705a09║倒亂心，非真實見，卒難與以會道。有智
J35nB337_p0705a10║人焉，知春之不專在花，而偶拈一花以
J35nB337_p0705a11║示，顧且謂曰：「此亦春也。」而愚者不解，乃
J35nB337_p0705a12║謂春盡在是，徒玩手中之花葉，竟忘域
J35nB337_p0705a13║內之風光，豈唯雙眼不靈，將使大塊削
J35nB337_p0705a14║色矣。讀是錄者，亦猶是耳。謂師之道盡
J35nB337_p0705a15║在於是，非知師者也；謂師之道不在於
J35nB337_p0705a16║是，亦非知師者也。然則師之道果何在
J35nB337_p0705a17║乎？曰：「亦不外是。」譬如大海忽起一漚，認
J35nB337_p0705a18║為全潮固非，指為異海亦錯。知此意者，
J35nB337_p0705a19║當從一字一句之中，透出非字非句之
J35nB337_p0705a20║外，始不負師垂語之初心，而炤公板行
J35nB337_p0705a21║之志亦於焉畢酬矣。若夫師之道在是
J35nB337_p0705b01║不在是，余終不敢以十成死語賺誤旁
J35nB337_p0705b02║人也。師諱玄總，字寶持，初住嘉禾妙湛，
J35nB337_p0705b03║次住鹽官南詢，得法靈巖退翁和尚，為
J35nB337_p0705b04║臨濟三十三世云。繼住靈巖嗣祖沙門
J35nB337_p0705b05║碓菴曉青書於大鑒堂中
J35nB337_p0705b06║
J35nB337_p0705b07║
J35nB337_p0705b08║
J35nB337_p0705b09║
J35nB337_p0705b10║
J35nB337_p0705b11║
J35nB337_p0705b12║
J35nB337_p0705b13║
J35nB337_p0705b14║
J35nB337_p0705b15║
J35nB337_p0705b16║
J35nB337_p0705b17║
J35nB337_p0705b18║
J35nB337_p0705b19║
J35nB337_p0705b20║
J35nB337_p0705b21║
J35nB337_p0705c01║寶持總禪師語錄卷上
J35nB337_p0705c02║參學門人明英記
J35nB337_p0705c03║住禾城妙湛禪院語
J35nB337_p0705c04║開堂日陞座，拈香云：「大眾見麼？秪這些子，減牛頭之
J35nB337_p0705c05║價，奪龍腦之香，覷著底眼睛卓豎，嗅著底鼻孔昂藏，
J35nB337_p0705c06║多少人不知落處？要聽山僧表彰，分明記取，舉似諸
J35nB337_p0705c07║方，爇向爐中，供養靈嵒堂上本師退翁和尚。」便燒坐
J35nB337_p0705c08║定，上首白椎云：「法筵龍象眾，當觀第一義。」學人問：「師
J35nB337_p0705c09║唱誰家曲調？學人願續陽春。」師云：「只恐知音者寡。」學
J35nB337_p0705c10║云：「不忝靈山親授記，果然音韻壓江南。」師云：「汝知其
J35nB337_p0705c11║一，未知其二。」學作禮云：「敢不再三？」師云：「何如歸去休？」
J35nB337_p0705c12║學人問：「世尊說法，諸天雨花，和尚出世，有何祥瑞？」師
J35nB337_p0705c13║云：「日日如斯。」學云：「恁麼則太平無象也。」師云：「切忌忙
J35nB337_p0705c14║忙戽夜塘。」學一喝，師云：「止濼困魚，徒勞激浪。」乃云：「獅
J35nB337_p0705c15║吼堂前，芳草千叢獻碧；象迴林下，落花萬點飄紅。廓
J35nB337_p0705c16║文殊之智門，橫穿直入；導普賢之願海，高納低容。爾
J35nB337_p0705c17║諸禪德觸目不會道，運足焉知路？既然同在一法界
J35nB337_p0705c18║中，今日何妨更與諸人同參一員真善知識。」乃拈起
J35nB337_p0705c19║拄杖云：「即此用，離此用，臨濟德山咸奉重，煆凡煉聖
J35nB337_p0705c20║大爐錘，來者命根遭斷送。」卓一下云：「不能離土，十影
J35nB337_p0705c21║神駒；若解沖霄，九苞丹鳳。」又卓一卓。上首結椎云：「諦
J35nB337_p0705c22║觀法王法，法王法如是。」下座。
J35nB337_p0705c23║當晚，小參。「小菴小舍小叢林，木石同參聽法音，不向
J35nB337_p0705c24║虛空安耳穴，免招意地更沉吟。諸人適來聞鼓陞堂、
J35nB337_p0705c25║聽板止靜，總不違時失候，何常錯用工夫？斷臂安心，
J35nB337_p0705c26║自是老胡造孽；掩泥布髮，莫笑然燈誑人。你若無求，
J35nB337_p0705c27║彼即絕伎。山僧今日雖出頭來，祗要息事，不貴多事。」
J35nB337_p0705c28║乃顧左右，云：「歸堂。」
J35nB337_p0705c29║立職事，上堂。學人問：「雲從龍，風從虎，聖人作而萬物
J35nB337_p0705c30║睹。是有心求？是無心得？」師云：「是有心求？是無心得？」學
J35nB337_p0706a01║云：「某甲今日得見和尚。」師云：「且過那邊著。」學云：「在他
J35nB337_p0706a02║門下，敢不低頭？」師云：「聽教詔者亦是難得。」乃云：「事存
J35nB337_p0706a03║函蓋，理應箭鋒，未許錯誤絲毫，豈可參差點畫？內不
J35nB337_p0706a04║放出，外不放入，從上穩密家風；高處高平，低處低平，
J35nB337_p0706a05║一向坦夷法度。炊茶做飯，切忌違時；換水添香，不宜
J35nB337_p0706a06║失候。長老坐，侍者立，雖然無佛法商量，也要為人天
J35nB337_p0706a07║表率。不易不易，大難大難。且道不難不易一句作麼
J35nB337_p0706a08║生道？但使眾心同水乳，何妨大地是荊榛？」
J35nB337_p0706a09║謝同門，上堂。「佛祖心髓，人天眼目，點滴不殊，光輝相
J35nB337_p0706a10║屬。大家出手共扶宗，靈瑞一花千古獨。」擊拂子，下座。
J35nB337_p0706a11║結制日，眾請上堂。喝一喝，云：「就地掘開爐韝，為煆精
J35nB337_p0706a12║金；信手奮起鉗鎚，何辭鈍鐵？明明不覆藏，歷歷無虛
J35nB337_p0706a13║假，既無你棲泊處，亦無你迴避處。所以，一處真，千處
J35nB337_p0706a14║百處一時真；一句透，千句百句一時透。何須限短期
J35nB337_p0706a15║長，裝模做樣，開鑿人天，摧碎空外？縱殺活于魔宮虎
J35nB337_p0706a16║穴，肆予奪于爐炭鑊湯，然後群靈景仰，千聖歸降。然
J35nB337_p0706a17║雖如是，秖如古人道：『末後一句始到牢關，把斷要津，
J35nB337_p0706a18║不通凡聖。』你諸人又向甚處出氣？」連喝兩喝，下座。
J35nB337_p0706a19║晚參。「疊足蒲團萬慮清，香光燈影夜初更，不勞重問
J35nB337_p0706a20║安心法，生佛由來是假名。」
J35nB337_p0706a21║檀越請上堂。「曠劫來事無有程途，威音那邊豈容生
J35nB337_p0706a22║滅？千聖頂𩕳上有佛祖窮不到底機關，諸人舌頭邊
J35nB337_p0706a23║有主賓撲不破底文彩。法隨法行，無處不遍；心隨心
J35nB337_p0706a24║用，無事不周。迺至若行、若住、若坐、若臥，一花、一香、一
J35nB337_p0706a25║瞻、一禮，無不皆從自己胸襟流出，無不皆從本有道
J35nB337_p0706a26║場中來。果能于此洞徹根源，說甚離相離名人不稟，
J35nB337_p0706a27║吹毛用了急須磨？恁麼也得、不恁麼也得、恁麼不恁
J35nB337_p0706a28║麼總得，更說甚麼我是凡夫、佛為聖者，彼有神通、我
J35nB337_p0706a29║無伎倆？忽然雲門扇子𨁝跳上三十三天，築著帝釋
J35nB337_p0706a30║鼻孔；東海鯉魚打一棒，雨似盆傾。又作麼生商量？」良
J35nB337_p0706b01║久，喝一喝，云：「收取口喫飯。」
J35nB337_p0706b02║上堂。「涅槃心，差別智，一有多種，二無兩般。就體消停，
J35nB337_p0706b03║撒手到家人不識；從緣薦得，更無一物獻尊堂。你有
J35nB337_p0706b04║拄杖子，我與你拄杖子，他卻不受；你無拄杖子，我奪
J35nB337_p0706b05║卻你拄杖子，豈是好心？要得水乳分明，須讓鵝王決
J35nB337_p0706b06║擇。」乃拈拄杖卓一下，云：「會麼？點石化為金玉易，勸人
J35nB337_p0706b07║除卻是非難。」
J35nB337_p0706b08║上堂。學人問：「佛未出世時如何？」師云：「一字不著畫。」學
J35nB337_p0706b09║云：「出世後如何？」師云：「二年同一春。」學云：「出與未出時
J35nB337_p0706b10║如何？」師云：「天高東南，地傾西北。」學云：「向上更有事也
J35nB337_p0706b11║無？」師云：「太無厭生。」乃云：「十方薄伽梵，擺撥不開；一路
J35nB337_p0706b12║涅槃門，挨擠不上。跛腳阿師一向與人鬥勝慣了，手
J35nB337_p0706b13║中扇子也解跋扈飛揚。若是妙湛又且不然，十方薄
J35nB337_p0706b14║伽梵，一路涅槃門，未審路頭在甚麼處？但向道：『此問
J35nB337_p0706b15║不弱。若是踏步便知高下底，自然脊背汗出，一免得
J35nB337_p0706b16║帝釋驚心、二免得鯉魚喫棒、三免得帶水拖泥、四免
J35nB337_p0706b17║得沿途覓路。』更有一種利益，待汝得到涅槃門裏款
J35nB337_p0706b18║款商量。」
J35nB337_p0706b19║晚參。「禪不用參，道不用學，偷心屏除，隨分安樂，倦來
J35nB337_p0706b20║便上繩床，一任諸方圖度。」
J35nB337_p0706b21║觀音誕日，張夫人送法衣至，上堂。學人問：「昔日阿難
J35nB337_p0706b22║問迦葉云：『世尊付金襴袈裟外別傳何物？』咨和尚為
J35nB337_p0706b23║某甲說。」師云：「撒沙撒土。」學云：「迦葉道：『倒卻門前剎竿。』
J35nB337_p0706b24║意旨如何？」師云：「堪笑堪悲。」學云：「今日檀越送衣得幾
J35nB337_p0706b25║所福？」師云：「不妨疑著。」學云：「金毛師子子，千里見淆訛。」
J35nB337_p0706b26║師云：「也不得草草。」學人問：「閃電未收轟霹靂，峰巒纔
J35nB337_p0706b27║露海雲遮。如何是臨濟宗？」師云：「開口見膽。」學云：「水底
J35nB337_p0706b28║泥牛耕白月，雲中木馬驟清風。如何是雲門宗？」師云：
J35nB337_p0706b29║「不許眨眼。」學云：「金烏東上人皆貴，玉兔西沉佛祖迷。
J35nB337_p0706b30║如何是溈仰宗？」師云：「別無道理。」學云：「無漏國中留不
J35nB337_p0706c01║住，月華影裏見還難。如何是曹洞宗？」師云：「風吹不入。」
J35nB337_p0706c02║學云：「春入洞庭南岸碧，鳥啼西嶺月生東。如何是法
J35nB337_p0706c03║眼宗？」師云：「一切現成。」學云：「謝師答話。」師打，云：「逢人不
J35nB337_p0706c04║得錯舉。」乃云：「無上法王有微玅大總持門，曩劫逮茲
J35nB337_p0706c05║迥無變異，古今該攝他不得、凡聖轉換他不得，釋迦
J35nB337_p0706c06║掩室智不能知、淨名杜詞識不能識，總上座一向愛
J35nB337_p0706c07║把不定，似蚝蜢吐油，捏著便出。汝等還有不動聲色
J35nB337_p0706c08║向父母未生已前入得普門三昧者麼？若也入得，始
J35nB337_p0706c09║知過去正法明，即是現前觀自在，非一、非異，無古、無
J35nB337_p0706c10║今，生既不曾生、滅亦未嘗滅，應緣靡不周，露出廣長
J35nB337_p0706c11║舌。」喝一喝，下座。
J35nB337_p0706c12║晚參。「達磨不來東土，免見齒牙疏缺；二祖不往西天，
J35nB337_p0706c13║落得肘臂完全。省得一事是一事，過了一年是一年。
J35nB337_p0706c14║無端見說楊岐屋裏差異，畜生秪有三隻腳；首山路
J35nB337_p0706c15║上新婦，騎驢卻要阿家牽。」揮拂子，云：「山僧為汝袚除
J35nB337_p0706c16║災異，坐致太平。」良久，顧左右，云：「見箇甚麼？」
J35nB337_p0706c17║解制，上堂。學人問：「五日一風，十日一雨，固是太平境
J35nB337_p0706c18║界。門裏出身一句作麼生道？」師云：「石火燄中驅虎兕，
J35nB337_p0706c19║電光影裏走龍蛇。」學云：「江西、湖南便恁麼去時如何？」
J35nB337_p0706c20║師云：「教休即便休，莫待雨淋頭。」學便喝，師打，云：「不信。」
J35nB337_p0706c21║學人問：「如何是妙湛境？」師云：「自家驗取。」學云：「如何是
J35nB337_p0706c22║境中人？」師云：「大家在這裏。」學云：「人在境中？境在人中？」
J35nB337_p0706c23║師云：「不可拈一放一。」學云：「人境已蒙師指示，向上宗
J35nB337_p0706c24║乘事若何？」師云：「道甚麼？」學云：「作家宗師，天然有在。」師
J35nB337_p0706c25║云：「眼裏還著得沙麼？」學人問：「木人把板雲中拍，石女
J35nB337_p0706c26║含笙井底吹，不落宮商，是何曲調？」師云：「清風來未休。」
J35nB337_p0706c27║學云：「恁麼則一句韻含千古妙，萬重青碧月來初。」師
J35nB337_p0706c28║云：「滿眼滿耳。」乃云：「結制已來，與諸兄弟吹起沒煙火
J35nB337_p0706c29║種，燒盡陳爛葛藤，煮不濕羹，喫無米飯，不獨一眾飽
J35nB337_p0706c30║鼾鼾地，無面目漢亦隨例得一分，日日向火爐頭商
J35nB337_p0707a01║量無賓主話，頓使寒灰發燄，漆桶生光，露柱揚眉，燈
J35nB337_p0707a02║籠撫掌。雖然如是，長安雖樂，不是久居，放開線道，一
J35nB337_p0707a03║任東去西去，朝三千橫擔拄杖，暮八百緊峭草鞋，有
J35nB337_p0707a04║佛處不得住，無佛處急走過。」驀拈拄杖，云：「大眾！還曾
J35nB337_p0707a05║撞著這箇麼？若也撞著，皮下有血底自然知些痛癢；
J35nB337_p0707a06║若也未曾，來年更有新條在，莫言不道。」
J35nB337_p0707a07║請靈瑞和尚住玅湛兼退院，上堂。卓拄杖，云：「這箇所
J35nB337_p0707a08║在，吉祥殊勝，千佛萬祖次第出興。今于賢劫中，有釋
J35nB337_p0707a09║迦文佛遠孫靈瑞如來將于此座成最正覺、轉妙法
J35nB337_p0707a10║輪、度無數眾，諸天八部于虛空中吹螺擊鼓、擎香散
J35nB337_p0707a11║花，瑞相既彰，各宜忻慶，未度得度、未解令解、未安者
J35nB337_p0707a12║安。且道山僧落箇甚麼？一瓢水月歸雲壑，百衲麻衣
J35nB337_p0707a13║臥竹關。」
J35nB337_p0707a14║住海鹽南詢禪院語
J35nB337_p0707a15║到院，上堂。「未到南詢，不妨疑著；及乎親到，賓主歷然。
J35nB337_p0707a16║東邊來者也如是見，西邊來者也如是見。」驀拈拈杖，
J35nB337_p0707a17║云：「且道：這上座還曾見麼？有不顧危亡的出來說看。」
J35nB337_p0707a18║學人問：「世尊四十九年不曾說一字，因甚有一大藏
J35nB337_p0707a19║教？」師云：「你取山僧語那？」學云：「恁麼則寰中天子、塞外
J35nB337_p0707a20║將軍也。」師打一棒，云：「亂指注。」乃云：「縱域中殺活，遍剎
J35nB337_p0707a21║海毒燄腥風，增一分不得；肆格外威權，盡古今冰消
J35nB337_p0707a22║瓦解，減一分不得。何必拈卻炙脂帽子、褫下鶻臭布
J35nB337_p0707a23║衫，然後稱毒辣手腳？南詢這裏不貴雲興缾瀉，秪圖
J35nB337_p0707a24║就事風光，行者淘米、著火人工、煮粥蒸飯，一任諸人
J35nB337_p0707a25║橫吞豎咬，得飽便休。且道：還有為人處也無？」喝一喝，
J35nB337_p0707a26║云：「開得這張口，坐得這箇座。」復舉：「僧問雲門：『一言道
J35nB337_p0707a27║盡時如何？』門云：『裂破。』又，僧問睦州：『一言道盡時如何？』
J35nB337_p0707a28║州云：『老僧在你缽囊裏。』」師云：「一人向高高山頂立，點
J35nB337_p0707a29║即不到；一人向深深海底行，到即不點。雖然，腳跟各
J35nB337_p0707a30║有立地處，爭奈二俱不了？設有問山僧：『一言道盡時
J35nB337_p0707b01║如何？』劈脊便棒。或有傍不甘底出來，某甲更有話在，
J35nB337_p0707b02║但道：『向下文長，付在來日。』」下座。
J35nB337_p0707b03║當日，晚參。「城隈小院綠陰遮，歇卻身心到處家，臨濟
J35nB337_p0707b04║命根原不斷，臨機一喝驗龍蛇。」隨震威喝，云：「秪這一
J35nB337_p0707b05║喝，有主、有賓，有照、有用，不是顢頇儱侗欺誤後人。你
J35nB337_p0707b06║若分得，便請霄漢飛騰；若分不得，即便夤緣入艸。你
J35nB337_p0707b07║但開口，我早識得也。」學人纔出作禮，師云：「不可連累
J35nB337_p0707b08║山僧入艸。」便起。
J35nB337_p0707b09║上堂。「敲空作響，擊木無聲，徒勞心手，罕遇知音。爭似
J35nB337_p0707b10║一切不為底家堂穩坐，隨例喫粥喫飯，任他呼馬呼
J35nB337_p0707b11║牛，千聖難與安名，一著從來自異。」顧左右，云：「且道是
J35nB337_p0707b12║那一著？」良久，云：「機先如未薦，句後漫思量。」
J35nB337_p0707b13║上堂。舉：「僧問趙州：『如何是祖師西來意？』州云：『庭前柏
J35nB337_p0707b14║樹子。』僧云：『和尚莫將境示人。』州云：『我不將境示人。』僧
J35nB337_p0707b15║云：『如何是祖師西來意？』州云：『庭前柏樹子。』」師云：「語不
J35nB337_p0707b16║離窠臼，焉能出蓋纏？山僧恁般說話，大似欺誣亡歿，
J35nB337_p0707b17║若使當門一齒下下咬著底老宿尚在，定然別有機
J35nB337_p0707b18║關。」
J35nB337_p0707b19║晚參。學人問：「一椎便就時如何？」師云：「汝非其人。」學便
J35nB337_p0707b20║喝，師云：「破也，墮也。」師云：「一椎便就，須是其人，渾崙吐
J35nB337_p0707b21║出，不辨粗精。破也，墮也，賺殺衲僧，一回勘徹，海上橫
J35nB337_p0707b22║行。」
J35nB337_p0707b23║結制日，上堂。「撥轉向上關，白牯黧奴全身出現；打開
J35nB337_p0707b24║無盡藏，寶几珍御覿面無私。縱橫古木林中，舒卷白
J35nB337_p0707b25║雲堆裏，明投暗合，日面月面，金不博金，正去偏來，潭
J35nB337_p0707b26║北湘南，水不洗水。」驀豎拂子，云：「是以祖印高提，諸佛
J35nB337_p0707b27║心源咸歸掌握。」擊一下，云：「機輪纔轉，群生命脈悉受
J35nB337_p0707b28║指呼，鐵餕餡吞吐以時，金剛圈放收有地，淨裸裸不
J35nB337_p0707b29║留一物，赤洒洒不掛寸絲，理絕玄微，情忘向背，非三
J35nB337_p0707b30║賢十聖所知，豈神通變化可測？恰是燄爐不藏蚊蚋，
J35nB337_p0707c01║若說長期短期，即屬遞相鈍置。」遂擲拂子，下座。
J35nB337_p0707c02║檀越請上堂。學人問：「我欲見文殊，何者即是？」師云：「色
J35nB337_p0707c03║不是色。」學云：「還假眼觀否？」師云：「方便有多門，歸源無
J35nB337_p0707c04║二路。」學云：「某甲今日小出大遇。」師云：「草鞋錢什麼人
J35nB337_p0707c05║還？」學人問：「如何是古佛心？」師云：「不越所問。」學云：「恁麼
J35nB337_p0707c06║則凡聖齊平，古今無間也。」師云：「眉且不是目。」乃云：「菩
J35nB337_p0707c07║薩見覺猶為覺礙，山河大地是礙、艸芥人畜是礙、屋
J35nB337_p0707c08║宅田園是礙、父母眷屬是礙，乃至菩提涅槃是礙、禪
J35nB337_p0707c09║定解脫是礙，直饒一一透過、了了分明，覺礙為礙，不
J35nB337_p0707c10║得自在。諸人要得自在去麼？」拈拄杖，云：「拄杖子𨁝跳
J35nB337_p0707c11║上三十三天，穿過上方香積如來鼻孔，驚得聲聞、緣
J35nB337_p0707c12║覺、諸大弟子東倒西擂，叫苦不迭，他卻迤邐歸來，依
J35nB337_p0707c13║舊在繩床角畔呵呵大笑道：『我無甚覺，亦無甚礙，慣
J35nB337_p0707c14║隨人轉不稱功，是故名為觀自在。』然雖如此，爭奈猶
J35nB337_p0707c15║落在山僧手裏？」隨卓一下，云：「我藉汝力，汝得我用，上
J35nB337_p0707c16║下千秋，秪成獨弄。」又卓一卓。
J35nB337_p0707c17║晚參。「爐韝之所固無鈍鐵，尤宜重下一鎚；良醫之門
J35nB337_p0707c18║誰是病夫？還須更服一貼。諸人秪為半進半退，不知
J35nB337_p0707c19║身在其中，所以遭古人檢責道：『映眼時，若千日，萬象
J35nB337_p0707c20║不能逃影質；凡夫只是未曾觀，何得自輕而退屈？』汝
J35nB337_p0707c21║諸兄弟盡是久經行陣、慣戰作家，橫出直入總是自
J35nB337_p0707c22║家境界、上來下去無非本地風光，豈同善財入樓閣
J35nB337_p0707c23║之門暫時斂念？莫比維摩掌中世界別有清規，秪貴
J35nB337_p0707c24║承當，不煩久立。」
J35nB337_p0707c25║解制，上堂。學人問：「如何是一印印空？」師云：「佛眼深窺
J35nB337_p0707c26║不見蹤。」學云：「如何是一印印水？」師云：「今古縱橫無定
J35nB337_p0707c27║止。」學云：「如何是一印印泥？」師云：「大悲千手不能提。」學
J35nB337_p0707c28║云：「三印已蒙親指示，腳跟下事又如何？」師云：「這緉草
J35nB337_p0707c29║鞋，三文錢買得。」學云：「幾時是住頭？」師云：「驢年也未得
J35nB337_p0707c30║在。」學云：「蒼天，蒼天。」師打，云：「一任亂走。」乃拈起拄杖，云：
J35nB337_p0708a01║「諸仁者！汝等一期之中識得拄杖子也未？不見大溈
J35nB337_p0708a02║真如和尚示眾云：『識得拄杖子，行腳事畢。』」拈起拄杖，
J35nB337_p0708a03║云：「這箇是拄杖子，那箇是行腳事？直饒向這裏見得，
J35nB337_p0708a04║衲僧門下秪是箇脫白沙彌；若也不會，且向三家村
J35nB337_p0708a05║裏東卜、西卜，忽然卜著也不定。諸仁者！大溈恁麼道，
J35nB337_p0708a06║大似一尺鏡納千里之像。雖然，真空絕跡，其奈海印
J35nB337_p0708a07║發光，安知夜明簾外影跡猶存、古鏡臺前色香未泯？
J35nB337_p0708a08║直須得失俱喪，始能絕跡、絕塵；是非杳忘，方可透聲、
J35nB337_p0708a09║透色。所以，經云：『佛說一切法，為度一切心。我無一切
J35nB337_p0708a10║心，何用一切法？』」遂擲下拄杖，云：「你若辨得，天下橫行。」
J35nB337_p0708a11║上堂。舉：「玄沙與天龍入山見虎，龍云：『和尚虎。』沙云：『是
J35nB337_p0708a12║汝虎。』雪竇云：『要與人天為師，面前端的是虎。』」師云：「狹
J35nB337_p0708a13║路相逢，原無迴避。三人各逞爪牙，擬向大蟲鬥勝，殊
J35nB337_p0708a14║不知有陷虎之機。若是山僧，待伊道：『和尚虎。』隨與一
J35nB337_p0708a15║喝，云：『畜生縮頭去。』」
J35nB337_p0708a16║中秋，上堂。舉：「古德偈云：『人有心看月，月無心照人，有
J35nB337_p0708a17║無成一片，方始得惺惺。』」師云：「古人恁麼道，理上則有
J35nB337_p0708a18║餘，事上猶不足。山僧亦有一偈，也只是自己語，喜得
J35nB337_p0708a19║事上也著、理上也著，今夜茶果艱難，持作一分供養。
J35nB337_p0708a20║人有心看月，月無心照人，有無俱透脫，光明觸處生。」
J35nB337_p0708a21║下座。
J35nB337_p0708a22║重陽，晚參：「擬向高高山頂立，俗氣未除；擬向深深海
J35nB337_p0708a23║底行，圖箇甚麼？茱萸酒，菊花茶，落帽當年笑孟嘉，爭
J35nB337_p0708a24║似山僧都不管，任他人世亂如麻。」
J35nB337_p0708a25║上堂。學人問：「向上一路，千聖不傳，和尚從何而得？」師
J35nB337_p0708a26║云：「石頭作沙彌時參見六祖。」乃云：「萬瓦清霜，箇箇寒
J35nB337_p0708a27║毛卓豎；一窗紅日，人人心地和融。豈是逐境遷移、隨
J35nB337_p0708a28║時轉換？只為南詢門下總不曾立箇窠臼陷人。不見
J35nB337_p0708a29║昔日曹谿和尚云：『但能轉處不留情，繁興永處那伽
J35nB337_p0708a30║定。』你若硬作主宰，要與前塵抵敵，這裏無閒飯養人。」
J35nB337_p0708b01║下座，以拄杖一時趁散。
J35nB337_p0708b02║除歲，晚參。「北禪烹露地白牛與諸人分歲，總上座豈
J35nB337_p0708b03║可一味減省？也不免借水獻花，應箇時節。」乃喝一喝，
J35nB337_p0708b04║云：「麤餐猶易飽，細嚼即難饑。」
J35nB337_p0708b05║元旦，上堂。拈起拂子向空畫一畫，云：「歲朝把筆，諸事
J35nB337_p0708b06║迪吉。一願拄杖子不生枝葉，二願草鞋跟不惹塵煙，
J35nB337_p0708b07║三願粥飯頭大家得力，四願佛法藏元字不留。此是
J35nB337_p0708b08║山僧新年頭對眾所立四弘誓願，一願不成，不取正
J35nB337_p0708b09║覺。」復擊一下，云：「猶有這箇在。」便下座。
J35nB337_p0708b10║上堂。學人問：「山花似錦，澗水如藍，還當得清淨法身
J35nB337_p0708b11║否？」師云：「好鳥分明說向人。」乃云：「竹簾卷起漏春光，蘭
J35nB337_p0708b12║蕙無人亦自芳，獨向高流相映帶，不從時卉鬥青黃。
J35nB337_p0708b13║大眾！只這四句，若作佛法商量，埋沒上座；不作佛法
J35nB337_p0708b14║商量，孤負山僧。作麼生道得箇平展底句子？」良久，自
J35nB337_p0708b15║代云：「看墻似土色。」
J35nB337_p0708b16║上堂。「十八上解作活計底，一頭水牯牛無處著落。」代
J35nB337_p0708b17║云：「遞過索頭來。」又云：「賺殺旁觀。」或云：「十八上破家散
J35nB337_p0708b18║宅底，因甚七斤衫子至今脫卸不下？」代云：「久矣無人
J35nB337_p0708b19║說到這裏。」又云：「苦哉佛陀。」
J35nB337_p0708b20║靈巖省覲，臨行上堂。「三年不鳴，一鳴驚人，猶有彼我
J35nB337_p0708b21║在；三年不飛，一飛翀天，猶有程限在。要得光前絕後，
J35nB337_p0708b22║越格超宗，待總上座到靈巖行一轉來，與汝方便。」下
J35nB337_p0708b23║座。
J35nB337_p0708b24║上堂。舉：「梁武帝問達磨大師：『如何是聖諦第一義？』磨
J35nB337_p0708b25║曰：『廓然無聖。』帝曰：『對朕者誰？』磨曰：『不識。』」師喝云：「這兩
J35nB337_p0708b26║箇漢，青天白日互相熱謾。當時若有靈利衲僧，待他
J35nB337_p0708b27║道了便與掀倒禪床，不獨為梁皇雪屈，亦顯中國有
J35nB337_p0708b28║人。然雖如是，還知武帝放行一路麼？參。」
J35nB337_p0708b29║上堂。舉：「末山尼了然禪師一日室中坐次，有僧從面
J35nB337_p0708b30║前過，然曰：『阿誰？』僧曰：『師子兒。』然曰：『既是師子兒，為甚
J35nB337_p0708c01║被文殊騎卻？』僧無對，然便打。」師曰：「我不是末山動手
J35nB337_p0708c02║動腳，設有箇師子兒到來，但向道：『你試哮吼看。』若是
J35nB337_p0708c03║解翻擲底，自然別有生涯。」時有僧出，師云：「若是野干
J35nB337_p0708c04║逐法王，百年妖怪虛開口。」便下座。
J35nB337_p0708c05║上堂。舉：「僧問法眼慧超咨和尚：『如何是佛？』法眼云：『汝
J35nB337_p0708c06║是慧超。』其僧從此悟入。」師云：「這僧悟去，秪悟得慧超；
J35nB337_p0708c07║法眼答來，只酬得佛話。要得千古令行，更須買草鞋
J35nB337_p0708c08║行腳始得。」
J35nB337_p0708c09║上堂。舉：「雲門示眾云：『十五日已前則不問，十五日已
J35nB337_p0708c10║後道將一句來。』自代云：『日日是好日。』」師云：「十五日前
J35nB337_p0708c11║道得，海晏河清；十五日後道得，風行草偃。前後既爾
J35nB337_p0708c12║不同，作麼生說箇日日是好日底道理？會麼？扇子𨁝
J35nB337_p0708c13║跳上三十三天，築著帝釋鼻孔；東海鯉魚打一棒，雨
J35nB337_p0708c14║似盆傾。」
J35nB337_p0708c15║上堂。舉：「僧問洞山：『如何是佛？』山曰：『麻三觔。』」師云：「如今
J35nB337_p0708c16║叢林商量浩浩，盡道洞山答佛話，多是錯認定盤星，
J35nB337_p0708c17║少能領取鉤頭意。如今衲僧要見，拈拄杖劈脊打，云：
J35nB337_p0708c18║『切忌銖銖兩兩。』」
J35nB337_p0708c19║上堂。舉：「僧問靈巖儲和尚：『菩薩未成佛時如何？』巖云：
J35nB337_p0708c20║『讚歎有餘。』僧云：『成佛後如何？』巖云：『懊悔不及。』」師云：「前
J35nB337_p0708c21║頭答得著，後頭答不著。」道了，復叩齒云：「無端，無端。」
J35nB337_p0708c22║上堂。舉：「俱胝和尚凡有所問，只豎一指。」師云：「俱胝一
J35nB337_p0708c23║指頭，千古曾無對，可憐懵懂禪，至今不瞥地。若瞥地，
J35nB337_p0708c24║萬象森羅無出氣。」
J35nB337_p0708c25║上堂。舉：「龍牙問翠微：『如何是祖師西來意？』微云：『與我
J35nB337_p0708c26║過禪板來。』牙過禪板與翠微，微接得便打，牙云：『打即
J35nB337_p0708c27║任打，要且無祖師西來意。』牙又問臨濟：『如何是祖師
J35nB337_p0708c28║西來意？』濟云：『與我過蒲團來。』牙取蒲團過與臨濟，濟
J35nB337_p0708c29║接得便打，牙云：『打即任打，要且無祖師西來意。』」師云：
J35nB337_p0708c30║「胡蜂不戀舊時窠，猛將肯向家中死。二尊宿雖然垂
J35nB337_p0709a01║手相同，要且用處各別，然始終不奈這擔板漢何。諸
J35nB337_p0709a02║人總道：『龍牙無眼，錯過宗師。』還知畢竟無祖師西來
J35nB337_p0709a03║意麼？」隨以手摑口云：「不合恁麼道。」
J35nB337_p0709a04║
J35nB337_p0709a05║
J35nB337_p0709a06║
J35nB337_p0709a07║
J35nB337_p0709a08║
J35nB337_p0709a09║
J35nB337_p0709a10║寶持總禪師語錄卷上（終）