J35nB337_p0709b01║寶持總禪師語錄卷下
J35nB337_p0709b02║參學門人文穆記
J35nB337_p0709b03║機緣
J35nB337_p0709b04║師在靈嵒坐夏同眾入室。老和尚問云如何是道者
J35nB337_p0709b05║得力句。師云玄總自來不分外。尚云趙州洗缽盂話
J35nB337_p0709b06║作麼商量。師云賴有行者在。尚云爭好倚重別人。師
J35nB337_p0709b07║云若不如此誰知不分外。尚休去。師便出。
J35nB337_p0709b08║一日又問許多時雨水陂池皆滿。因甚衲僧耳裏一
J35nB337_p0709b09║點也著不得。師云老和尚慣向閒處留心。尚驀豎竹
J35nB337_p0709b10║篦云這箇𠰚。師云不是某甲幾錯答話。和尚云你大
J35nB337_p0709b11║似平日。不曾向閒處留心。師便喝。尚云閒。師云今日
J35nB337_p0709b12║且讓老和尚出頭。
J35nB337_p0709b13║師辭出山。老和尚問云臨行一句作麼生道。師云力
J35nB337_p0709b14║在逢緣不借中。尚云更須善為。師應諾諾。
J35nB337_p0709b15║師問鑒大師古人錯祗對一轉語。因甚便五百世墮
J35nB337_p0709b16║野狐身。鑒云有疑不妨伸問。師云大家在這裏。鑒云
J35nB337_p0709b17║若據此說秪可入佛。師云上座意作麼生。鑒云喜和
J35nB337_p0709b18║尚再復人身。師云慮不及此。
J35nB337_p0709b19║師一日問靈瑞和尚。古人道結夏得九十日也。水牯
J35nB337_p0709b20║牛作麼生。又云結夏得九十日也。寒山子作麼生。水
J35nB337_p0709b21║牯牛則且置寒山。子意旨如何。瑞云不因一問爭識
J35nB337_p0709b22║得伊。師云與麼則與水牯牛同參也。瑞云且莫別栽
J35nB337_p0709b23║頭角。師大笑。
J35nB337_p0709b24║一日同坐室中語次。師云諸方老宿互有短長。靈瑞
J35nB337_p0709b25║大師云長者由他長。短者由他短。師云如何使他得
J35nB337_p0709b26║一道齊平去。瑞云不可為他斟酌也。師云把得定。作
J35nB337_p0709b27║得主。須是老兄。
J35nB337_p0709b28║又一日閒坐次。師云宗道者近日得箇自肯處。靈瑞
J35nB337_p0709b29║大師云也須勘過。師云我作初參。你試問看。瑞云你
J35nB337_p0709b30║未開口。我早勘過了也。師云還我話頭來。瑞云逢人
J35nB337_p0709c01║不得錯舉。師云只這一句。不是自肯。二人乃大笑。
J35nB337_p0709c02║師云。我在董菴曾見一學者問和尚本來面目。和尚
J35nB337_p0709c03║答以。左眼半斤。右眼八兩。學者踴躍而去。此語如何。
J35nB337_p0709c04║瑞云似即似是即未是。師云請老兄代一語。瑞云翻
J35nB337_p0709c05║轉面皮看。師云我道一切現成。
J35nB337_p0709c06║董菴西堂過訪。師云三年不相見。本分事如何。堂云
J35nB337_p0709c07║覿露堂堂。師云猶是舊時窠臼。堂云兄此間莫有新
J35nB337_p0709c08║鮮佛法麼。師云有。堂云願聞。師云情懷冷淡如秋水。
J35nB337_p0709c09║門徑蕭條有白雲。
J35nB337_p0709c10║師照問學人到這裏立錐無地時如何。師云撒手任
J35nB337_p0709c11║西東。照云若然隨緣得路也。師云腳跟下是甚麼。
J35nB337_p0709c12║師照問內不見有自己。外不見有山河。此人如何。師
J35nB337_p0709c13║云政好勘過了打。照云妙湛門風果然千仞壁立。師
J35nB337_p0709c14║云搆得著也未。照云和尚。師云月落後相見。
J35nB337_p0709c15║尼問如何是雄雄之尊。師云大斧斫不開。尼云還許
J35nB337_p0709c16║親近否。師云腦後著生鐵。
J35nB337_p0709c17║學人問殺父殺母。佛前懺悔。殺佛殺祖。甚處懺悔。師
J35nB337_p0709c18║云苦苦抑逼人作麼。
J35nB337_p0709c19║學人問趙州柏樹子話意旨如何。師云草交猶有色。
J35nB337_p0709c20║花落竟無聲。學人禮拜云某甲今日得箇入路。師云
J35nB337_p0709c21║試說向山僧。看學人擬議。師便喝出。
J35nB337_p0709c22║師一日垂問云諸人腳跟下各各有一坐具地且道
J35nB337_p0709c23║是甚麼年中置得。一云適來猶記得。一云威音王已
J35nB337_p0709c24║前。一云何不問某甲。師云三人證龜成鱉。眾復請師
J35nB337_p0709c25║代語。師云欲舉。恐驚大眾。
J35nB337_p0709c26║師一日見紅白桃花。顧眾云共本同條。因甚麼顏色
J35nB337_p0709c27║各異。眾無對。師自代云分付東風仔細推。
J35nB337_p0709c28║學人問擬欲歸鄉。何路最捷。師云汝離家來幾年也。
J35nB337_p0709c29║學云總不記得。師云苦。學云和尚豈無方便。師云出
J35nB337_p0709c30║身猶可易脫。體道應難。
J35nB337_p0710a01║尼問臨濟喫棒。意旨如何。師云年深猶見血痕新。
J35nB337_p0710a02║師一日問侍者日勢早晚。者云總被黑雲遮卻也。師
J35nB337_p0710a03║於空中畫○。相云𠰚。侍者無對。靈瑞大師代云原來
J35nB337_p0710a04║和尚自知早晚。
J35nB337_p0710a05║問木人把板雲中拍。石女含笙井底吹。不落宮商是
J35nB337_p0710a06║何曲調。師云清風匝耳。問一切諸佛。及諸佛阿耨多
J35nB337_p0710a07║羅三藐三菩提法。皆從此經出。如何是此經。師云不
J35nB337_p0710a08║孤來意。問祖師心印篆作何文。師云自家驗取。問諸
J35nB337_p0710a09║佛本源深之多少。師云量不著問不得。指東劃西。平
J35nB337_p0710a10║實處道。將一句來。無對。師代云爭敢造次。問道人行
J35nB337_p0710a11║處如火銷冰。因甚築著磕著。無對。師代云計較未成。
J35nB337_p0710a12║問佛祖公案。秪是一箇道理。因甚有明與不明。師云
J35nB337_p0710a13║妄想至今猶不絕。問大修行人。本脫生死因甚命根
J35nB337_p0710a14║不絕斷。師云病入膏肓。問人人有箇影子。寸步不離。
J35nB337_p0710a15║因甚踏不著。師云知即得問。若是金毛師子。子三千
J35nB337_p0710a16║里外見淆訛。觀世音菩薩將錢買胡餅。因甚卻是饅
J35nB337_p0710a17║頭。師云將錯就錯。問大迦葉。見世尊拈花。破顏微笑。
J35nB337_p0710a18║須菩提聞世尊說法。涕淚悲泣。且道笑底是哭底是。
J35nB337_p0710a19║師云放憨作麼。又云賺殺旁觀。問一雨所滋。根苗有
J35nB337_p0710a20║異。無陰陽地上生箇甚麼。師云文彩全彰。又云描也
J35nB337_p0710a21║描不成。畫也畫不就。問白日無閒人。不風不雨。達磨
J35nB337_p0710a22║因甚一坐九年。師云時光可惜。又云從來疑著這漢。
J35nB337_p0710a23║問一塵一佛國。飯是塵。且道一杓有幾箇釋迦老子。
J35nB337_p0710a24║師云眾眼難瞞。又云有甚饅頭鎚子快下。將來問乾
J35nB337_p0710a25║坤。此日無知己。玉石何能辨假真。衲僧行腳眼在甚
J35nB337_p0710a26║麼處。師云扣牙恐驚齒。又云問取露柱。問穩坐家堂。
J35nB337_p0710a27║因甚主人翁不識。師云某甲自小不解捏目。又云問
J35nB337_p0710a28║取奴兒婢子。問掀翻大海。摑碎須彌。為甚平地上抬
J35nB337_p0710a29║腳不起。師云弄巧成拙。又云非一朝一夕之故。問眼
J35nB337_p0710a30║光爍破四天下。自己眉毛落盡。因甚不見。師云我常
J35nB337_p0710b01║於此切。又云為著阿誰。問萬里不掛片雲時如何。師
J35nB337_p0710b02║云境界甚危。問大耳三藏第三度。因甚不見國師。師
J35nB337_p0710b03║云是伊卻會。問單提獨弄帶水拖泥。敲唱俱行。銀山
J35nB337_p0710b04║鐵壁且道放開為人好。把住為人好。師代云上板頭
J35nB337_p0710b05║看。又云分身兩處看。問拆東籬補西壁。是衲僧家尋
J35nB337_p0710b06║常手腳。大唐國裏不道無人還有虛空裏釘得橛的
J35nB337_p0710b07║麼。師代云莫向閒處說。又云和尚用心不易。問朝三
J35nB337_p0710b08║千暮八百。有佛處不得住。無佛處急走過。家中折腳
J35nB337_p0710b09║鐺子分付阿誰。師代云目前可驗。又云放待冷來看。
J35nB337_p0710b10║問靈利衲僧撥著便轉。一步步不曾踏在空裏。因甚
J35nB337_p0710b11║道向上一路千聖不傳。師代云汝問極當。又云便與
J35nB337_p0710b12║掀倒禪床。問羅籠不肯住。呼喚不回頭底。終日眼睜
J35nB337_p0710b13║睜地向這裏望空啟告為著阿誰。師代云侍者過茶
J35nB337_p0710b14║來。又云知即得。問衲僧家千劫學佛威儀。萬劫學佛
J35nB337_p0710b15║細行。且道憑箇甚麼。便逢佛殺佛。逢祖殺祖。師代云
J35nB337_p0710b16║許多禿子可有性麼。又云賞伊大膽問嘗在于其中
J35nB337_p0710b17║經行及坐臥。釋迦老子至今出這裏。不得腳下兒孫。
J35nB337_p0710b18║如何使他到處稱尊去。師代云堪笑堪悲。又云理長
J35nB337_p0710b19║則就問。寧說阿羅漢有三毒。不說如來有二種語。衲
J35nB337_p0710b20║僧家一句是一句。因甚纔與麼便不與麼。師代云即
J35nB337_p0710b21║今𠰚。又云換卻眼睛問纔有所重便成窠臼石鞏一
J35nB337_p0710b22║向彎弓禾山只是打鼓。還免得過也無。師代云舊日
J35nB337_p0710b23║事不須提起。又云罪不重科。問萬里不掛片雲時如
J35nB337_p0710b24║何。一云我不向這裏住。復問云向甚麼處住。師代云
J35nB337_p0710b25║和尚欲斷某甲命根那。又云某甲腳跟至今不點地。
J35nB337_p0710b26║問穩坐家堂。因甚主人翁不識。一云瞞他露柱不得。
J35nB337_p0710b27║復問云瞞他露柱不得。且道明日是天晴。是下雨。師
J35nB337_p0710b28║代云成何道理。又云請和尚別置一問來問。眼光爍
J35nB337_p0710b29║破四天下底。自己眉毛落盡。因甚不見。一云留與後
J35nB337_p0710b30║人貶剝。復問云昔日妙德空生尚自讚歎不及。何故
J35nB337_p0710c01║而今卻許後人貶剝。師代云近日世界不好。又云口
J35nB337_p0710c02║是禍門。
J35nB337_p0710c03║垂問古人道。但參活句。莫參死句。洞山麻三觔。雲門
J35nB337_p0710c04║乾矢橛盡是死句。如何是活句。又云若人造一切罪。
J35nB337_p0710c05║得見己之法王即得解脫。且道己之法王作麼生見。
J35nB337_p0710c06║又云不立一塵。本來無物。古人恁麼道將從上家業
J35nB337_p0710c07║盡情折倒了也。你道日用憑何作活。又云無依無欲
J35nB337_p0710c08║便是能仁。因甚又要驅耕夫之牛。奪饑人之食。又云
J35nB337_p0710c09║缽裏飯桶裏水。一任諸人橫吞豎咽。洗缽盂話作麼
J35nB337_p0710c10║生。會又云一稱南無佛。皆已成佛道。因甚趙州道佛
J35nB337_p0710c11║之一字我不喜聞。又云學道人隨處安閒。自然合他
J35nB337_p0710c12║古轍。因甚驢事未去。馬事又來。又云三世諸佛是奴
J35nB337_p0710c13║婢。一大藏教是涕唾。且拈過一邊。秪如牡丹花下睡。
J35nB337_p0710c14║貓兒是箇甚麼。
J35nB337_p0710c15║頌古
J35nB337_p0710c16║香巖上樹。
J35nB337_p0710c17║吹毛寶劍逼人寒。瞬目揚眉作麼看。未舉已前先薦
J35nB337_p0710c18║得。崑崙騎象鷺鷥牽。
J35nB337_p0710c19║魯祖不言言（至）無口將甚麼喫飯。
J35nB337_p0710c20║有言無言。海底撐船。有口無口。一場逗漏。倦鳥知還。
J35nB337_p0710c21║閒雲出岫。擬議思量。劈脊便摟。
J35nB337_p0710c22║世尊陞座。
J35nB337_p0710c23║世尊陞座。文殊白椎。衲僧不會。莫亂鍼錐。
J35nB337_p0710c24║崇壽指凳。
J35nB337_p0710c25║直道玄關人不覺。衲僧鼻孔徒穿鑿。聖凡極盡不容
J35nB337_p0710c26║情。一陣東風卷寥廓。
J35nB337_p0710c27║永嘉到曹谿。
J35nB337_p0710c28║三千威儀。八萬細行。簡點將來。好與一頓。不如緘口
J35nB337_p0710c29║度殘春。免得盧公添話柄。
J35nB337_p0710c30║雪峰古澗寒泉。
J35nB337_p0711a01║寒泉古澗意如何。觸著分明舉似他。芳草岸邊舟楫
J35nB337_p0711a02║穩。落花巖畔杖藜扶。龍吟大澤波濤息。獅吼高山鳥
J35nB337_p0711a03║獸殂。指按光生全海印。何勞苦口唱哆啝。
J35nB337_p0711a04║爾時。龍女有一寶珠。價值三千大千世界。且道
J35nB337_p0711a05║三千大千世界是多少價。
J35nB337_p0711a06║一二三四五六七三千大千如電拂鼻孔依前搭上
J35nB337_p0711a07║唇裂開布袋翻身出。
J35nB337_p0711a08║趙州一日雪中臥（至）州便起去。
J35nB337_p0711a09║冷處分明絕覆藏。婆心切切為人忙。機輪撥轉旋天
J35nB337_p0711a10║地。一曲陽春韻獨長。
J35nB337_p0711a11║米胡令人問仰山。今時人還假悟也無。山曰悟。
J35nB337_p0711a12║即不無爭奈落在第二頭何米胡深肯之。
J35nB337_p0711a13║爍迦羅眼絕纖瑕。第二門頭認得他。滿路清風意無
J35nB337_p0711a14║限。落花流水遍天涯。
J35nB337_p0711a15║臨濟三頓棒。
J35nB337_p0711a16║毒龍奮迅雨千尺。猛虎出林神鬼泣。三千剎海夜沉
J35nB337_p0711a17║沉。萬象森羅齊壁立。
J35nB337_p0711a18║達磨面壁。
J35nB337_p0711a19║惡口傷人趁出國。冷坐九年癡兀突。若無一臂助全
J35nB337_p0711a20║功。直至如今覷破壁。
J35nB337_p0711a21║德山小參不答話。
J35nB337_p0711a22║霧捲星馳。雷奔電激。眨上眉毛。早已著賊。面皮翻轉
J35nB337_p0711a23║絕承當。大地茫茫黑如漆。
J35nB337_p0711a24║雪峰自負一束藤。
J35nB337_p0711a25║拋鉤釣巨鼇。一掣知多少。踏月披蓑歸去來。入門又
J35nB337_p0711a26║復眠芳草。涅槃堂裏解翻身。一聲鐵笛霜天曉。
J35nB337_p0711a27║仰山指雪師子。
J35nB337_p0711a28║白練飛空一色新。無情哮吼解翻身。韶陽毒手今何
J35nB337_p0711a29║在。玉樹瓊葩遍界春。
J35nB337_p0711a30║僧問西堂。有問有答。賓主歷然。
J35nB337_p0711b01║爛卻須彌截卻藤。水邊林下似無情。洛陽三月花如
J35nB337_p0711b02║錦。為報東君知未曾。
J35nB337_p0711b03║欽山豎拳。
J35nB337_p0711b04║百卉競芳妍。蜂王直至前。採花成蜜去。春色不堪憐。
J35nB337_p0711b05║僧問睦州高揖釋迦。
J35nB337_p0711b06║鐵骨冰心不讓人。太阿橫按逐風塵。天涯踏遍無知
J35nB337_p0711b07║己。帚柄花開劫外春。
J35nB337_p0711b08║棗樹問僧近離甚處僧云漢國（云云）。
J35nB337_p0711b09║漢地塵沙撲面。漢家天子不見。縱然靈利衲僧。鼻孔
J35nB337_p0711b10║輸他一線。臨機白棒掀天。透出日面月面。回頭腳底
J35nB337_p0711b11║風生。大地混成一片。
J35nB337_p0711b12║趙州問婆子甚處去。婆云偷趙州筍去。
J35nB337_p0711b13║狹路相逢兩眼開。抱贓不悔實奇哉。吞聲喫掌冤難
J35nB337_p0711b14║雪。定案還須折獄才。
J35nB337_p0711b15║陸亙大夫問南泉肇法師也甚奇怪。
J35nB337_p0711b16║一體同觀意莫窮。太阿寶劍舞春風。空生國裏花無
J35nB337_p0711b17║限。萬紫千紅一瞬中。
J35nB337_p0711b18║我有一機。瞬目視伊。若還不薦。別喚沙彌。
J35nB337_p0711b19║虛空釘橛。弄巧成拙。推己及人。有甚交涉。
J35nB337_p0711b20║舉一不得。舉二放過。一著落在第二。
J35nB337_p0711b21║一既不成。二亦不是。剔起眉毛。偶然失利。
J35nB337_p0711b22║有句無句（至）句歸何處。
J35nB337_p0711b23║句歸何處。莫亂指注。拶破燈籠。笑倒露柱。
J35nB337_p0711b24║一畝之地。三蛇九鼠。
J35nB337_p0711b25║一畝之地三蛇九鼠。文彩全彰。利動君子。
J35nB337_p0711b26║衲僧巴鼻。
J35nB337_p0711b27║衲僧巴鼻。借伊出氣。失手摸著。本無禁忌。
J35nB337_p0711b28║金剛眼睛。
J35nB337_p0711b29║金剛眼睛。覿面非真。八斛四斗。何故何新。
J35nB337_p0711b30║獅子爪牙。
J35nB337_p0711c01║獅子爪牙。掀翻窠臼。佛祖到來。直須退後。
J35nB337_p0711c02║殺活拄杖。
J35nB337_p0711c03║殺活拄杖。縱橫出入。日月潛輝。乾坤失色。
J35nB337_p0711c04║黃龍三關。
J35nB337_p0711c05║我手何似佛手。禪和莫亂開口。拈起無孔鐵鎚。普令
J35nB337_p0711c06║萬象知有。
J35nB337_p0711c07║我腳何似驢腳。步步親曾踏著。饒伊鼻孔撩天。也被
J35nB337_p0711c08║山僧穿卻。
J35nB337_p0711c09║人人有箇生緣。葛藤窠裏牽纏。捩轉娘生鼻孔。方知
J35nB337_p0711c10║令不虛傳。
J35nB337_p0711c11║又
J35nB337_p0711c12║我手何似佛手。牢把繩頭緊扭。忽然繩斷遭攧。直得
J35nB337_p0711c13║須彌倒走。
J35nB337_p0711c14║我腳何似驢腳。生死岸頭跳躍。楊岐驀地拽回。不覺
J35nB337_p0711c15║失卻一隻。
J35nB337_p0711c16║人人有箇生緣。不離聲色語言。若更思量擬議。迢迢
J35nB337_p0711c17║十萬八千。
J35nB337_p0711c18║雲門胡餅。
J35nB337_p0711c19║胡餅拈來度與僧。幾人有口解橫吞。古今佛祖憑超
J35nB337_p0711c20║越。行貨知他值幾緡。
J35nB337_p0711c21║洞山麻三觔。
J35nB337_p0711c22║貼秤秤來足銖兩。等閒拋出無人賞。早晚行情定不
J35nB337_p0711c23║同。逴得便行方鹵莽。
J35nB337_p0711c24║馬祖一喝百丈三日耳聾。如何是聾的旨趣。
J35nB337_p0711c25║一喝耳聾。烈焰亙空。家私蕩盡。赤骨律窮。
J35nB337_p0711c26║丹霞燒木佛。為甚院主墮眉鬚。
J35nB337_p0711c27║燒取舍利。無端特地。靈利衲僧。更須仔細。
J35nB337_p0711c28║天上月圓人間月半。作麼生得恰好去。
J35nB337_p0711c29║天上月圓。人間月半。可煞新鮮。急著眼看。
J35nB337_p0711c30║道得也三十棒。道不得也三十棒。道得為甚更
J35nB337_p0712a01║要喫棒。
J35nB337_p0712a02║道得不道。露柱𨁝跳。勘破歸來。一場好笑。
J35nB337_p0712a03║青天也須喫棒。且道過在甚麼處。
J35nB337_p0712a04║青天喫棒。全無鼻孔。絕倒旁觀。伏惟珍重。
J35nB337_p0712a05║萬象之中獨露身。如何是上座獨露底身。
J35nB337_p0712a06║向上一路。千聖不傳。失腳踏著。鼻孔撩天。
J35nB337_p0712a07║和宋慈受深禪師披雲臺十頌
J35nB337_p0712a08║行盡千山又萬山。那知人世有餘閒。杖頭點出金剛
J35nB337_p0712a09║眼。脫落皮膚指顧間。
J35nB337_p0712a10║仰天長嘯遏行雲。流出桃花賺世人。踏破芒鞋呈舊
J35nB337_p0712a11║面。森羅萬象現全身。
J35nB337_p0712a12║杜鵑聲裏覓殘紅。南北東西路莫窮。短笛有聲催午
J35nB337_p0712a13║夢。鐵鎚無孔舞春風。
J35nB337_p0712a14║鳴條破塊撲窗櫺。石火光中閃電明。臺上野花零落
J35nB337_p0712a15║盡。空山寂寂鳥無聲。
J35nB337_p0712a16║衰病難將藥石攻。扶笻巖畔強從容。湖水盡翻青白
J35nB337_p0712a17║眼。七十二峰返照中。
J35nB337_p0712a18║昨日少年今白頭。滿腔熱血付東流。日長無事倚松
J35nB337_p0712a19║立。笑指嶺頭雲未休。
J35nB337_p0712a20║不問吳山越水前。平生活計钁頭邊。收來放去渾閒
J35nB337_p0712a21║事。撒出珍珠顆顆圓。
J35nB337_p0712a22║嘯月披雲足比鄰。閒花野艸總成真。琴臺響屧渾無
J35nB337_p0712a23║恙。人面于今花更新。
J35nB337_p0712a24║淡飯黃虀飽便休。鶉衣百結任悠悠。倦來收足蒲團
J35nB337_p0712a25║坐。客至從教不舉頭。
J35nB337_p0712a26║莫怪平生用力麤。掀翻大地一耕夫。了了了時無可
J35nB337_p0712a27║了。何妨淹殺赤梢魚。
J35nB337_p0712a28║絨牡丹
J35nB337_p0712a29║魏紫姚黃各不同。同根一體自相通。天姿不假陽和
J35nB337_p0712a30║力。一段風光爍太空。
J35nB337_p0712b01║絨荷花
J35nB337_p0712b02║無影枝頭錦色鮮。煙霞風月滿長川。若將真妄論高
J35nB337_p0712b03║下。瞎卻眾生眼萬千。
J35nB337_p0712b04║示戒珠禪德
J35nB337_p0712b05║隨緣得旨復何求。覿體全彰物物週。會得箇中消息
J35nB337_p0712b06║了。好來妙湛喫拳頭。
J35nB337_p0712b07║竹杖頌
J35nB337_p0712b08║心空及第。高節自持。何妨任運。帶水拖泥。
J35nB337_p0712b09║和劭監院師嬴得楊岐第一籌四首
J35nB337_p0712b10║一道平懷萬事休。青鞋白箬度春秋。十年勳業高叢
J35nB337_p0712b11║席。嬴得楊岐第一籌。
J35nB337_p0712b12║嬴得楊岐第一籌。亂峰雲靄鳥聲幽。庭前柏子青無
J35nB337_p0712b13║盡。到處香風滿钁頭。
J35nB337_p0712b14║嬴得楊岐第一籌。東山西嶺恣優游。玄關踏破無塵
J35nB337_p0712b15║跡。截斷千谿水逆流。
J35nB337_p0712b16║嬴得楊岐第一籌。艸枯石冷雪埋丘。知君自有天然
J35nB337_p0712b17║概。活計些些孰敢儔。
J35nB337_p0712b18║示師照
J35nB337_p0712b19║千聖從前喚不回。腳跟有路絕纖埃。今朝自解翻身
J35nB337_p0712b20║轉。剎剎塵塵正眼開。
J35nB337_p0712b21║示英維那
J35nB337_p0712b22║一椎便當占機先。不用低頭覓要玄。挈領提綱在今
J35nB337_p0712b23║日。為人手段獨精圓。
J35nB337_p0712b24║示穆書記
J35nB337_p0712b25║暗中文彩已全彰。長笑諸方漫度量。心眼頓開能識
J35nB337_p0712b26║透。皎然日月共爭光。
J35nB337_p0712b27║示圓朗悅眾
J35nB337_p0712b28║堂中早晚自周旋。古佛威儀無間然。直下洞明言外
J35nB337_p0712b29║旨。鴉鳴鵲噪句中玄。
J35nB337_p0712b30║示西雲禪者
J35nB337_p0712c01║清風匝匝透玄關。葉落疏林見遠山。一著子禪無避
J35nB337_p0712c02║處。誰能更向管窺斑。
J35nB337_p0712c03║示力嚴道人
J35nB337_p0712c04║拋卻珍奇錦繡緣。卻從枯淡樂餘年。祖師皮骨休分
J35nB337_p0712c05║析。閒即加餐困即眠。
J35nB337_p0712c06║示具眼道者
J35nB337_p0712c07║大悲菩薩千手眼。不知那隻用來親。凡情聖見俱消
J35nB337_p0712c08║落。始信光明透剎塵。
J35nB337_p0712c09║贈張夫人
J35nB337_p0712c10║浮華轉盻屬雲煙。草座麻衣悟息肩。識病豈煩尋妙
J35nB337_p0712c11║藥。解空時復感諸天。獻珠龍女當成佛。插疏龐婆好
J35nB337_p0712c12║學禪。一曲無生堪共語。臨風寄與雁頭箋。
J35nB337_p0712c13║寄洛陽侯夫人
J35nB337_p0712c14║憶昔滄桑歎別離。十年消息重相違。金樽檀板君無
J35nB337_p0712c15║恙。石室蒲團我正宜。春暖未融凝鬢雪。夢醒方辨處
J35nB337_p0712c16║囊錐。幾番領得殷勤意。回首中原更有誰。
J35nB337_p0712c17║南洲鳳舉樓望雪
J35nB337_p0712c18║截流一棹骨毛寒。六出花飛宇宙漫。奮起玉龍金鎖
J35nB337_p0712c19║斷。劈開華嶽劍光殘。奚囊有句從教覓。少室無心不
J35nB337_p0712c20║用安。試問五湖參學者。盛歸銀碗若為看。
J35nB337_p0712c21║真讚
J35nB337_p0712c22║靈巖老和尚讚
J35nB337_p0712c23║尊嚴如神。慈悲如佛。不動色聲。全具折攝。有時奪食
J35nB337_p0712c24║驅耕。有時抽釘拔榍。結大地冤讎。安虛空耳穴。坐斷
J35nB337_p0712c25║中吳第一峰。是聖是凡齊叫屈。
J35nB337_p0712c26║董菴和尚讚
J35nB337_p0712c27║定服嚴身。戒香瑩體。寬以待人。儉以約己。萬法皆圓。
J35nB337_p0712c28║一真不取。我所知師。如是而已。
J35nB337_p0712c29║靈瑞和尚讚
J35nB337_p0712c30║用末山機塞灌谿口。靈山老人許伊哮吼。惱怒時性
J35nB337_p0713a01║如雷火。直欲擊碎虛空。歡喜時語似春風。隨意榮添
J35nB337_p0713a02║枯朽。趁東山水上行。逐西嶺雲中走。禪道脫規模佛
J35nB337_p0713a03║法。絕樞紐妙湛與伊。同參未曾輕易點首。何況他家
J35nB337_p0713a04║爛惡禪。要令此老輕抬手。
J35nB337_p0713a05║自讚
J35nB337_p0713a06║凡不能窺。聖莫能測。鐵作面皮。虎口奪骨。七尺烏藤
J35nB337_p0713a07║正令行。從教萬象稱奇特。
J35nB337_p0713a08║謂此便是妙湛。大似認影迷頭。謂此若非妙湛。又似
J35nB337_p0713a09║離波覓水。除卻離即離非。未免別說道理。涅槃不為
J35nB337_p0713a10║榮。生死不為恥。烹麟煆鳳望後昆。別立生涯奪食驅。
J35nB337_p0713a11║耕笑前賢遭人指。使妙湛一無所長。隨分眠餐而已。
J35nB337_p0713a12║要會靈山的骨禪。達磨打落當門齒。
J35nB337_p0713a13║丹青描未就。楮墨畫難工。覿面無遮護。秋蟾朗太空。
J35nB337_p0713a14║書問
J35nB337_p0713a15║與龔夫人
J35nB337_p0713a16║連日大雨滂沱。火爐邊無賓主。句竟不曾提起。直是
J35nB337_p0713a17║可笑。今者天晴日出。狸奴白牯俱各舞爪張牙。未曾
J35nB337_p0713a18║有一些子好意思舉似知己。未審晏坐時。還記得箇
J35nB337_p0713a19║一轉語否。若能撩起便行。未跨船舷。自然過量。庶不
J35nB337_p0713a20║負一段樂法深心耳。
J35nB337_p0713a21║又
J35nB337_p0713a22║佛法大海。信為能入。智為能度。頃見夫人信根深植。
J35nB337_p0713a23║不為富貴所移。全身早已游泳如來大圓覺海。不待
J35nB337_p0713a24║離塵。始登無垢也。靈山一會。事非偶然。且善知識者
J35nB337_p0713a25║難逢難遇。如春雷拔地。晨鐘出雲。不假言詮。啟盲發
J35nB337_p0713a26║瞶。上根利智者便可一肩擔荷詰朝。為世尊誕辰。山
J35nB337_p0713a27║頭和尚為眾陞座。舉楊第一義諦。此事雖則人人有
J35nB337_p0713a28║分。然朝暾散彩。先及高山。吾輩深為夫人望之。為法
J35nB337_p0713a29║真誠。知必不學。山陰返棹也。
J35nB337_p0713a30║示門下諸子
J35nB337_p0713b01║宿生忍力未充。似不能知群有性。自累猶可。又累他
J35nB337_p0713b02║人。冷地思之。不覺失笑。世間事如夢如幻。聚散如浮
J35nB337_p0713b03║雲。去來無固。必總在大光明藏中。何去住之有間哉。
J35nB337_p0713b04║一笠荒村。蕭然自寄。在我則隨緣作主。固無怨尤。汝
J35nB337_p0713b05║等初發心學道。未免寒毛卓豎。當知我此門風。壁立
J35nB337_p0713b06║萬仞。一眼覷破。即世情世味。五欲三毒。百種煩惱。一
J35nB337_p0713b07║一覓起處不得。秪有一回飲水一回咽耳。金風體露
J35nB337_p0713b08║月面全彰。當圖徹底掀翻。俟魔氛少息。當執手共說
J35nB337_p0713b09║無生話也。
J35nB337_p0713b10║寶持總禪師語錄卷下（終）