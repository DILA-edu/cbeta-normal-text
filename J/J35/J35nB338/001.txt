J35nB338_p0715a01║靈瑞禪師語錄序
J35nB338_p0715a02║金烏玉兔，交互爭輝，天苞地符，亭毒示異，世界清奇
J35nB338_p0715a03║之氣，不在於此，即在於彼。況觀音大士現婆羅門身，
J35nB338_p0715a04║赤腳渡流沙河來，壁觀九年，分皮柝髓，一等是人家
J35nB338_p0715a05║男女，纔跨得渠門限，骨頭都換卻了也。我吳閶素稱
J35nB338_p0715a06║法教淵藪，虎丘一片石壁立萬仞，諸峰兒孫羅列其
J35nB338_p0715a07║下，時則有資壽之玅總、西竺之法海，惟久皆以錦繖
J35nB338_p0715a08║英雄展繡旗作略，後先演暢，左右激揚，至今瞌睡虎
J35nB338_p0715a09║穴中三日子，皆吒呀地到處哮吼。大宗之庭，唐哉！皇
J35nB338_p0715a10║哉！終不敢耽耽正眼一視。靈嵒山頭旗鼓高張，凌跨
J35nB338_p0715a11║宗祖，一旦以四眾排闥移鎮此山，攤出家藏原本契
J35nB338_p0715a12║書，人人白晝見日，那知靈瑞符大師據虎頭、收虎尾，
J35nB338_p0715a13║向威音已前早已逴得，便行趯倒洞庭山、掀翻柳毅
J35nB338_p0715a14║井，出世為人唱虎丘之道。師資赤幟適出一時，吳越
J35nB338_p0715a15║之間風行草偃，始靈瑞既玅湛，分身兩處，露刃當門，
J35nB338_p0715a16║三關劈箭，平施陷虎之機；舉目提綱，力振張麟之網。
J35nB338_p0715a17║語句流布，諸體畢具，一一如銕釘木札不可咬嚼、如
J35nB338_p0715a18║干將莫邪不可嬰犯、如雲涌波譎不可按摸，真所謂
J35nB338_p0715a19║頓挫瀏灕，舞劍器渾脫者耶！豈少林得肉之人、雙徑
J35nB338_p0715a20║註莊之客可得睥睨？殆高安灘頭、高高山頂立不露
J35nB338_p0715a21║頂者耶！讀是錄者，一杓半杓莫亂斟酌。吳郡密菴居
J35nB338_p0715a22║士李模題
J35nB338_p0715a23║
J35nB338_p0715a24║
J35nB338_p0715a25║
J35nB338_p0715a26║
J35nB338_p0715a27║
J35nB338_p0715a28║
J35nB338_p0715a29║
J35nB338_p0715a30║
J35nB338_p0715b01║
J35nB338_p0715b02║
J35nB338_p0715b03║
J35nB338_p0715b04║
J35nB338_p0715b05║
J35nB338_p0715b06║
J35nB338_p0715b07║
J35nB338_p0715b08║
J35nB338_p0715b09║
J35nB338_p0715b10║
J35nB338_p0715b11║序
J35nB338_p0715b12║昔達磨初祖佩西天識記航海東來，梁武以天子之
J35nB338_p0715b13║尊而不契廓然之旨，經論精通如流支三藏輩亦皆
J35nB338_p0715b14║溟涬其說，獨總持者以尼部綱領破禪學洪荒，儼然
J35nB338_p0715b15║與斷臂立雪之可師雁行終古，苟非法身大士乘宿
J35nB338_p0715b16║願力示隨類形，安能使拘拘質陋而昧本來者信有
J35nB338_p0715b17║不立階差、一念頓證之玅道乎？故知斯事不可以高
J35nB338_p0715b18║貴辨博，輒自誇詡無門之門，除是過量英雄乃能插
J35nB338_p0715b19║足。若夫庸愚羸劣之夫，未許窺其戶庭而造其堂奧
J35nB338_p0715b20║也。惟我靈瑞符大師賦性英特、發語逸群，既從靈嵒
J35nB338_p0715b21║印下翻身，便向臨濟棒頭吐氣，孤行秀水眾楚皆喑，
J35nB338_p0715b22║獨步東山千峰下拜，為之後者相繼誠難，方彼前賢
J35nB338_p0715b23║實亦無媿，而大師善藏其用，退席閒居，嚴冷風規足
J35nB338_p0715b24║莊僧史。今讀嵒華諸集，其玅句珠圓、雄機劍拔，走盤
J35nB338_p0715b25║而盤局全輝、揮空而空輪絕跡，置之末山、無著諸師
J35nB338_p0715b26║語中，俾具擇法眼者窮歲研精卒莫能辨。噫！說法垂
J35nB338_p0715b27║機至此極矣，展卷掩卷一如毒鼓而盡喪偷心，然播
J35nB338_p0715b28║其聲教于天下後世者，我不知其凡幾，即以此名無
J35nB338_p0715b29║盡燈可也。歲在庚戌仲秋前三日，玉峰匠心道者行
J35nB338_p0715b30║際和南謹序。
J35nB338_p0715c01║靈瑞尼祖揆符禪師妙湛錄卷第一
J35nB338_p0715c02║學人師炤等記
J35nB338_p0715c03║住秀州玅湛園語
J35nB338_p0715c04║上堂。拈香，云：「此一瓣香，明逾寶月，瑞勝優曇，若非鼻
J35nB338_p0715c05║孔相符，爭得心源共印？爇向爐中，供養
J35nB338_p0715c06║始祖釋迦文佛大和尚暨禪宗第一祖飲光尊者、直
J35nB338_p0715c07║下諸大祖師，恭願
J35nB338_p0715c08║金輪統御，一人端拱御樓中；叡澤𩃎流，四海五湖王
J35nB338_p0715c09║化裏。」次拈香，云：「此一瓣香，縱奪隨機，權衡在我，捏聚
J35nB338_p0715c10║則聖凡罔措，分開則賓主歷然。爇向爐中，奉為創菴
J35nB338_p0715c11║檀越、在會英賢，伏願頓超權學，直達唯心，迴入諸塵，
J35nB338_p0715c12║廣興佛事。」正拈香，云：「此一瓣香，本無寶秘，豈有囊藏？
J35nB338_p0715c13║苟非點著便知，不免重新說破。爇向爐中，供養靈嵒
J35nB338_p0715c14║堂上本師退翁大和尚，用酬法乳。」斂衣就座。上首白
J35nB338_p0715c15║椎，云：「法筵龍象眾，當觀第一義。」師云：「未白椎以前有
J35nB338_p0715c16║一句子，從上尊宿總未曾說著，山僧今日忍俊不禁，
J35nB338_p0715c17║眾中還有當機啟發者麼？」學人問：「師唱誰家曲？宗風
J35nB338_p0715c18║嗣阿誰？」師云：「有耳咸知。」學云：「與麼則靈山雪曲玅，鴛
J35nB338_p0715c19║水印紋新也。」師云：「何須按譜辨宮商？」學作禮，云：「敢為
J35nB338_p0715c20║流通。」師云：「逢人不得錯舉。」學人問：「祖印高提於此日，
J35nB338_p0715c21║請師一句接群機。」師云：「不問不對。」學云：「學人今日小
J35nB338_p0715c22║出大遇。」師云：「莫漫矜誇。」學人問：「人天普集，凡聖交參，
J35nB338_p0715c23║學人上來，願聞提唱。」師云：「分明記取。」學云：「寔為古今
J35nB338_p0715c24║罕聞。」師云：「難為識者。」乃云：「道者家風，古今不異，三問
J35nB338_p0715c25║茆屋，一味安閒，更弗向外營求，隨分有鹽有醬。若是
J35nB338_p0715c26║佛法，山僧有口秪堪掛壁。」上首復白椎，云：「諦觀法王
J35nB338_p0715c27║法，法王法如是。」便下座。
J35nB338_p0715c28║當日晚參，眾方集，師顧左右云：「便爾休去，太煞不近
J35nB338_p0715c29║人情；欲更商量，大似平添缽柄。當處翻轉面皮，外不
J35nB338_p0715c30║見有諸聖，內不見有己靈，凝然萬里一條銕，作麼與
J35nB338_p0716a01║山僧叩激？」乃拈起拄杖云：「看！看！秪這便是殺活拄杖，
J35nB338_p0716a02║穿過衲僧鼻孔，刺破金剛眼睛。諸仁！縱有師子爪牙，
J35nB338_p0716a03║且無用處，放行把住總在山僧。放行也，髮毛涕唾齊
J35nB338_p0716a04║放光明；把住也，根塵識心應時銷落。且道放行為人
J35nB338_p0716a05║好？把住為人好？」隨卓拄杖一下，云：「理長則就。」復舉：「末
J35nB338_p0716a06║山尼了然禪師因灌溪閒和尚到，曰：『若相當即住，不
J35nB338_p0716a07║然即推倒禪床。』便入堂內。山遣侍者問：『上座遊山來？
J35nB338_p0716a08║為佛法來？』溪曰：『為佛法來。』山乃陞座。溪上參，山問：『上
J35nB338_p0716a09║座今日離何處？』曰：『路口。』山曰：『何不蓋卻？』溪無對，始禮
J35nB338_p0716a10║拜。問：『如何是末山？』山曰：『不露頂。』曰：『如何是末山主？』山
J35nB338_p0716a11║曰：『非男女相。』溪乃喝曰：『何不變去？』山曰：『不是神，不是
J35nB338_p0716a12║鬼，變個甚麼？』溪於是伏膺，作園頭三年。」師云：「末山一
J35nB338_p0716a13║向放頑，善藏其用；灌溪雖然性懆，不解輸機。山僧今
J35nB338_p0716a14║日既冒臨濟宗孫肘臂，終不外曲。待他道：『上座遊山
J35nB338_p0716a15║來？為佛法來？』但道：『總不與麼。』更問：『何不蓋卻？』向道：『也
J35nB338_p0716a16║要與長老通個消息。』再說非男女相，卻云：『識得你也。
J35nB338_p0716a17║總有尺八钁頭，那敢安排著你？』山僧福薄德涼，無心
J35nB338_p0716a18║坐此床座，既爾業緣難避，不免略露家風。」乃擲下拄
J35nB338_p0716a19║杖云：「千秋標格從君看，大用須憑作者知。」
J35nB338_p0716a20║夏日，上堂。「紅雲似火，白汗如珠，行人路上，絕後再甦。」
J35nB338_p0716a21║乃舉起扇子顧眾，云：「會麼？無限清風隨展握，用來不
J35nB338_p0716a22║必更躊躕。」
J35nB338_p0716a23║孝子徐為等請為尊慈寶持總禪師對靈陞座。拈香
J35nB338_p0716a24║云：「此一瓣香，眉毛廝結，鼻孔無差。紅爐燄上翻身，互
J35nB338_p0716a25║相喝彩；紫電光中著眼，各自稱尊。爇向爐中，供養前
J35nB338_p0716a26║住玅湛總公法兄禪師，伏願乘般若舟至涅槃岸，嘗
J35nB338_p0716a27║為諸佛真子，永作眾生導師。」斂衣就座。學人問：「淨法
J35nB338_p0716a28║界身本無出沒，因甚雙林樹下示有涅槃？」師云：「因誰
J35nB338_p0716a29║致得？」學云：「與麼則今日全因方便也。」師云：「說得道理
J35nB338_p0716a30║好，歸依佛法僧。」學一喝，師云：「命根猶在。」學人問：「天堂
J35nB338_p0716b01║收不得，地獄豈能拘？無位真人向甚處安身立命？」師
J35nB338_p0716b02║云：「意況不到。」學云：「若不上來，焉知端的？」師云：「莫被山
J35nB338_p0716b03║僧舌頭謾過好。」學云：「學人爭敢造次？」師云：「作禮了退。」
J35nB338_p0716b04║乃舉：「盤山云：『三界無法，何處求心？四大本空，佛依何
J35nB338_p0716b05║住？』盤山恁麼道，正是璞玉渾金未經剖煆，雖則貴重
J35nB338_p0716b06║可珍，其奈光彩未發。山僧雖非敏手，今日因孝子徐
J35nB338_p0716b07║古顏等殷勤三請，勉陞此座，與緇素前略加雕琢，不
J35nB338_p0716b08║圖取悅人天，秪期適用時世。三界無法，不消一劄，何
J35nB338_p0716b09║處求心？大地平沉，四大本空，地、水、火、風、佛依何住？迥
J35nB338_p0716b10║無著處。既無著處，則堂堂獨露，逼塞虛空；歷歷全該，
J35nB338_p0716b11║貫通今古。截斷生死根株，掀翻去來相貌。且道：如何
J35nB338_p0716b12║是我總兄歸根得旨一句？」擲下拂子云：「水流原在海，
J35nB338_p0716b13║月落不離天。」
J35nB338_p0716b14║超瑩道人齋，上堂。「達磨面壁乾盡髑髏，若不得神光
J35nB338_p0716b15║血滴滴地出一臂力，怎能彀起死回生剋由？叵耐年
J35nB338_p0716b16║深月久，毒氣太甚，觸著嗅著，一個個撒風撒顛、呵佛
J35nB338_p0716b17║罵祖，目睹瞿曇猶如黃葉，道一大藏教是破草鞋、十
J35nB338_p0716b18║地聖人是守屍鬼、二乘聲聞是擔屎漢，古今天下不
J35nB338_p0716b19║奈這一隊何。山僧今日有個療病神方，將來布施大
J35nB338_p0716b20║眾。」隨以拄杖旋風打散，歸方丈。
J35nB338_p0716b21║上堂。「言語上簡刮，粘唾癡蠅；心性上鑽研，沒泥香象。
J35nB338_p0716b22║山僧自幼不曾行腳，草鞋錢那知貴賤？近日開個燈
J35nB338_p0716b23║心皂夾舖，有人來買，三文、兩文隨分賣與。忽然遇著
J35nB338_p0716b24║家貲巨萬底走到門裏，一眼覷破，道：『嗄！原來秪有這
J35nB338_p0716b25║些。』道了便行。大眾！還怪得伊恁般話麼？你若分疏不
J35nB338_p0716b26║謬，正要借伊拔本；倘或依舊零星沽販，山僧恰好一
J35nB338_p0716b27║場失利。」
J35nB338_p0716b28║中秋，上堂。「十五日已前，當暗中有明；十五日已後，當
J35nB338_p0716b29║明中有暗。正當十五日一句又作麼生？月色有圓夜，
J35nB338_p0716b30║人心無滿時。」
J35nB338_p0716c01║施主請上堂。「達磨從不會禪，仲尼何曾識字？一對無
J35nB338_p0716c02║孔銕鎚，至今無處出氣。且道是甚麼礙？」喝一喝，云：「梵
J35nB338_p0716c03║語唐言，泥裏有刺。」
J35nB338_p0716c04║眾居士請上堂。徐居士問：「濟上風規人盡仰，師登寶
J35nB338_p0716c05║座請垂慈。」師云：「吾無隱乎爾。」士云：「如何是奪人不奪
J35nB338_p0716c06║境？」師云：「雨滴嵒花落翠寒。」士云：「如何是奪境不奪人？」
J35nB338_p0716c07║師云：「胡僧持咒口喃喃。」士云：「如何是人境兩俱奪？」師
J35nB338_p0716c08║云：「一箭射一群，大地無寸土。」士云：「如何是人境俱不
J35nB338_p0716c09║奪？」師云：「錦衣公子貴，結伴御街遊。」士云：「人境已蒙師
J35nB338_p0716c10║指示，向上還有事也無？」師云：「山門日日向南開。」士作
J35nB338_p0716c11║禮，師云：「往來不易。」巨宗道人問：「末山不露頂，凡聖難
J35nB338_p0716c12║窺；禾城乍建標，龍象交集。耀古輝今則且置，超宗逸
J35nB338_p0716c13║格事如何？」師舉拄杖，云：「有時拈向千峰頂，劃斷天雲
J35nB338_p0716c14║不放高。」宗云：「大方之家果爾不同。」師便喝，宗作禮，云：
J35nB338_p0716c15║「片言塞殺灌溪口，臨濟兒孫總喫驚。」師云：「不勞讚歎。」
J35nB338_p0716c16║乃云：「道絕方隅，蹉過者非真豪傑；法離聞見，猛省者
J35nB338_p0716c17║即大丈夫。拈匙放箸，全彰古佛家風；掃地焚香，徹證
J35nB338_p0716c18║祖師巴鼻。不借他人力用，打開自己胸襟，吐一句則
J35nB338_p0716c19║玉潤珠圓，赴一機則風行草偃。山僧百不知、百不會，
J35nB338_p0716c20║眼孔未能辨親、辨疏，口門秪堪喫粥、喫飯，今日被諸
J35nB338_p0716c21║檀越抑逼將來，既無禪可傳、又無道可道，聊倩木上
J35nB338_p0716c22║座應個時節。」遂拈拄杖卓一下，云：「會麼？即此見聞非
J35nB338_p0716c23║見聞，無餘聲色可呈君，個中若了全無事，百億身從
J35nB338_p0716c24║當處分。」復卓拄杖一卓，下座。
J35nB338_p0716c25║寶持禪師忌辰，孝子徐焉、徐然等請上堂。僧問：「擊碎
J35nB338_p0716c26║聖凡窠窟，截斷生死根株，具此風規，憑何力用？」師打，
J35nB338_p0716c27║云：「莫教忘卻。」僧云：「斬釘截鐵，已見全提；就下平高，請
J35nB338_p0716c28║希別展。」師卓拄杖，云：「令不重行。」僧云：「驚群須是英靈
J35nB338_p0716c29║漢，敵勝還他師子兒。」師云：「大眾一時喝彩。」學人問：「佛
J35nB338_p0716c30║祖無謾人之心，因甚生也不道、死也不道？」師云：「此意
J35nB338_p0717a01║誰知？」學云：「請師別通一路。」師云：「無人能領。」學作禮，云：
J35nB338_p0717a02║「不是某甲，洎成錯過。」師云：「莫強惺惺。」乃云：「透生死關
J35nB338_p0717a03║捩，全體真、全體幻；轉佛祖機輪，一手搦、一手抬。頂門
J35nB338_p0717a04║上截斷千差，管伊理障、事障；腳跟下縱橫十字，說甚
J35nB338_p0717a05║這邊、那邊？不落今時，豈居劫外？風高月冷，同道方知；
J35nB338_p0717a06║虎驟龍驤，作家始辨。惟我總兄和尚提靈山正印，入
J35nB338_p0717a07║濟水洪波，敵勝驚群，利生導物。其住也，鶴翹松際；其
J35nB338_p0717a08║去也，雲過人間。三界不得拘留，六處安能羈絆？且道：
J35nB338_p0717a09║今朝在會諸仁者又向甚處與他相見？」喝一喝，云：「要
J35nB338_p0717a10║得靈光無向背，直須北斗面南看。」
J35nB338_p0717a11║臘八日，徐門檀越請上堂。居士問：「釋迦已滅，彌勒未
J35nB338_p0717a12║生，正當今日，佛法委付何人？」師云：「渠無名字。」士云：「某
J35nB338_p0717a13║甲今日小出大遇。」師云：「須是其人。」學人問：「如何是佛？」
J35nB338_p0717a14║師云：「頂相終難睹。」學云：「如何是法？」師云：「無言最有功。」
J35nB338_p0717a15║學云：「如何是僧？」師云：「古貌筆難寫。」學云：「一即三，三即
J35nB338_p0717a16║一。」師云：「且待當來問彌勒。」學人問：「世尊四十九年不
J35nB338_p0717a17║曾說著一字，因甚有一大藏教？」師云：「扯葛藤，你為第
J35nB338_p0717a18║一。」學云：「未審中間那一句最親切？」師云：「不務速說。」學
J35nB338_p0717a19║人問：「拈卻棒，除卻喝，如何是臨濟宗？」師云：「頂門轟霹
J35nB338_p0717a20║靂，腦後奮金鎚。」學云：「舉不顧，即差誤。如何是雲門宗？」
J35nB338_p0717a21║師云：「石火尚嫌鈍，電光猶較遲。」進云：「夜半正明，天曉
J35nB338_p0717a22║不露。如何是曹洞宗？」師云：「玉女拋梭織，泥牛帶月耕。」
J35nB338_p0717a23║學云：「但盡凡心，別無聖解。如何是溈仰宗？」師云：「家肥
J35nB338_p0717a24║生孝子，國霸有謀臣。」學云：「三界唯心，萬法唯識。如何
J35nB338_p0717a25║是法眼宗？」師云：「見月休觀指，歸家罷問程。」學云：「一花
J35nB338_p0717a26║拈出人間瑞，五葉芬芳古至今。」師云：「不得向枝葉上
J35nB338_p0717a27║搏量。」乃云：「無依無欲是能仁，卻被明星換眼睛。盡大
J35nB338_p0717a28║地人同一見，更將何法度眾生？黃面老子受山僧一
J35nB338_p0717a29║問，直得口似匾擔。汝等諸人各各著如來衣、坐如來
J35nB338_p0717a30║座，何不道一句子與他出氣，以見佛法有人？不然，卻
J35nB338_p0717b01║是山僧罪過。」
J35nB338_p0717b02║因雪，上堂。「雪！雪！寒光凜冽，輕似鵝毛，細如米末。不唯
J35nB338_p0717b03║一色洞然，分明人境俱奪。雪！雪！直饒該抹將來，理亦
J35nB338_p0717b04║沒交涉，事亦沒交涉。雪！雪！看你幾時得歇？」
J35nB338_p0717b05║除夜，小參。「送舊年，迎新歲，不用宰牛烹露地，梅花幾
J35nB338_p0717b06║點送春來，爆竹一聲催臘去，隨家豐儉樂欣欣，說甚
J35nB338_p0717b07║三皇與五帝？衲被蒙頭萬事休，此時山僧都不會。」
J35nB338_p0717b08║歲旦，上堂。「水不投器，何能定其方圓？空不入缾，難以
J35nB338_p0717b09║定其大小。菩薩天人同依法界，修羅蚊蚋悉飲滄溟。
J35nB338_p0717b10║從來平等真如，此中誰分優劣？苟能直信不疑，今朝
J35nB338_p0717b11║便是初一。」
J35nB338_p0717b12║閱懺，上堂。學人問：「向上一路，千聖不傳。如何是向上
J35nB338_p0717b13║一路？」師云：「直得寸草不生。」學云：「日用如何踐履？」師云：
J35nB338_p0717b14║「須是腳跟紅線斷。」學人問：「如何是第一句？」師云：「電光
J35nB338_p0717b15║石火存機變。」學云：「如何是第二句？」師云：「堪笑人來捋
J35nB338_p0717b16║虎鬚。」學云：「如何是第三句？」師云：「茫茫宇宙人無數，幾
J35nB338_p0717b17║個男兒是丈夫？」學云：「如何是一句中具三玄？」師云：「伸
J35nB338_p0717b18║過手來。」學云：「如何是一玄中具三要？」師打，云：「擔取去。」
J35nB338_p0717b19║古顏居士問：「興化道：『逢人則不出，出則便為人。』意旨
J35nB338_p0717b20║如何？」師云：「胡馬依北風。」士云：「三聖道：『我則不然，逢人
J35nB338_p0717b21║即出，出則不為人。』又作麼生？」師云：「越鳥巢南枝。」士云：
J35nB338_p0717b22║「畢竟還有優劣也無？」師云：「取性。」學人問：「達磨西來不
J35nB338_p0717b23║立文字，因甚有《楞伽》四卷？」師云：「如是之法，我從佛聞。」
J35nB338_p0717b24║學云：「未審幾人信受？」師云：「汝莫作闡提見解。」學云：「某
J35nB338_p0717b25║甲未敢造次。」師云：「且救一半。」學人問：「庭前柏樹子意
J35nB338_p0717b26║旨如何？」師云：「仰面不知高幾許，回頭秪覺影隨人。」學
J35nB338_p0717b27║云：「和尚莫將境示人。」師云：「因風吹火，用力不多。」乃云：
J35nB338_p0717b28║「山門頭合掌，計較未成；佛殿裏燒香，圖個甚麼？大丈
J35nB338_p0717b29║夫，秉慧劍，般若鋒兮金剛焰，非但能摧外道心，早曾
J35nB338_p0717b30║落卻天魔膽，豈肯屈膝希求、擎拳禱祝？將謂如來惠
J35nB338_p0717c01║你三昧，夢見。」
J35nB338_p0717c02║完懺，眾請上堂。學人問：「春風包裹，不得文彩全彰；時
J35nB338_p0717c03║雨滋霈，不及根莖並茂。未審承誰恩力？」師云：「好本多
J35nB338_p0717c04║同。」學云：「與麼則法雷纔震驚天地，寶月初圓耀古今。」
J35nB338_p0717c05║師云：「識者難謾。」學云：「肯將閒學解，埋沒祖師心。」師云：
J35nB338_p0717c06║「是所禱矣。」學人問：「如何是金剛王劍？」師云：「殺活由我。」
J35nB338_p0717c07║學云：「如何是踞地師子？」師云：「能有幾個？」學云：「如何是
J35nB338_p0717c08║探竿影草？」師云：「識得你也。」學云：「如何是一喝不作一
J35nB338_p0717c09║喝用？」師云：「一場逗漏。」學人問：「一日缽盂兩度濕，日日
J35nB338_p0717c10║如斯；多年衲襖四邊穿，年年如舊。住山活計不必垂
J35nB338_p0717c11║慈，出世風猷更希降旨。」師云：「荷葉衣無盡，松花食有
J35nB338_p0717c12║餘。」學云：「此猶是住山家風，作麼生是出世邊事？」師云：
J35nB338_p0717c13║「這個闍黎太煞不知厭足。」學云：「三十年後願為流通。」
J35nB338_p0717c14║師云：「莫妄想。」乃云：「禾山鼓、雲門曲，雖然音調不同，也
J35nB338_p0717c15║要手口相應。中下機人不究根源，認螢火為太陽、指
J35nB338_p0717c16║魚目同明月，門前大案山肯點頭也未？若是絕滲漏、
J35nB338_p0717c17║沒覆藏底，穿起鶻臭衫、頂上炙脂帽，踏遍大唐國土，
J35nB338_p0717c18║腳跟下有甚麼過？你輩茄子、瓠子到處生根，幾時出
J35nB338_p0717c19║離窠臼？要得脫灑自由。」卓拄杖一下，云：「吽！吽！」
J35nB338_p0717c20║燈節，上堂。「人人盡有光明在，看時不見暗昏昏，符上
J35nB338_p0717c21║座不惜隻手與伊剔出，應個時節，普令盡大地有眼
J35nB338_p0717c22║同見。」乃舉起手，云：「看！看！金剛烈燄燒破虛空，文彩全
J35nB338_p0717c23║彰，十方洞顯，諸人一向舉頭，全不炤管腳下，忽若燈
J35nB338_p0717c24║銷火滅，平地上喫交，莫怪山僧不說。」
J35nB338_p0717c25║靈嵒老和尚誕辰，師炤領諸弟子設大齋會，上堂。巨
J35nB338_p0717c26║宗問：「百億須彌未足比其崇高，百億滄海未足方其
J35nB338_p0717c27║深廣，正當今日，如何舉揚？」師云：「有口道不盡。」宗云：「只
J35nB338_p0717c28║此一句，已遍寰區。」師云：「知音者誰？」宗云：「香雲寶雨皆
J35nB338_p0717c29║蒙記，翠柏蒼松盡點頭。」師云：「果見話行。」居士問：「天垂
J35nB338_p0717c30║寶蓋，地涌金蓮，未審是道力所成？福因所感？」師云：「何
J35nB338_p0718a01║不問山僧？」士云：「即今諮和尚。」師云：「道力所成，福因所
J35nB338_p0718a02║感。」士云：「果然一點水墨，兩處成龍。」師云：「未許興波作
J35nB338_p0718a03║浪在。」學人問：「堅若金剛，淨如蓮花，還當得希有事也
J35nB338_p0718a04║無？」師云：「希有，希有。」學呈掌，云：「某甲獲得此寶，今日請
J35nB338_p0718a05║師酬價。」師云：「爭不足，讓有餘。」學作禮，云：「到此直得退
J35nB338_p0718a06║身三步。」師打，云：「將謂山僧吝惜。」學人問：「從上風規即
J35nB338_p0718a07║不問，靈嵒宗旨請師傳。」師云：「有問即荅。」學云：「學人適
J35nB338_p0718a08║來造次。」師云：「已辨來風。」學云：「不因今日問，爭識古人
J35nB338_p0718a09║心？」師云：「一拶便骨出。」學人問：「花簇簇，錦簇簇，除滅千
J35nB338_p0718a10║殃，成就百福。雖然驗在目前，畢竟承誰恩力？」師打，云：
J35nB338_p0718a11║「不得忘卻這一棒。」學云：「大眾證明。」學人禮謝，師顧左
J35nB338_p0718a12║右，云：「且道這漢會不會？」乃云：「法身無相，寒暑不能推
J35nB338_p0718a13║遷；法眼無瑕，幻翳豈容蓋覆？如玅蓮華，纖塵絕染；如
J35nB338_p0718a14║金剛杵，烈焰難侵。弘大誓以匡時，敷至懷而應物，縱
J35nB338_p0718a15║使掉霹靂舌、震毒鼓聲，窮劫宣揚，莫能殫盡。弛張三
J35nB338_p0718a16║寸，顛倒五音，解玉鑽珠，添華綴錦，且道至人分上還
J35nB338_p0718a17║受也無？」驀豎拂子，云：「山僧承渠威力，竭其神機，為諸
J35nB338_p0718a18║仁者重說偈言。」乃擊一下，云：「靈山古佛降生時，慶讚
J35nB338_p0718a19║因齋闔國知，朝與三千暮八百。」顧左右，云：「大眾聞與
J35nB338_p0718a20║麼道，莫怪山僧太煞無禮，更有個救處在，從來大悟
J35nB338_p0718a21║不存。」師擲拂子，下座。
J35nB338_p0718a22║明宣、明果請上堂。「喫粥了也，洗缽盂去，日日如然，未
J35nB338_p0718a23║曾瞥地。堪笑一輩行腳高流，慣向趙州喉下取氣，撞
J35nB338_p0718a24║著庭前柏樹子，道是祖師西來意。阿呵呵！非唯屈辱
J35nB338_p0718a25║古人，抑且埋沒自己。」
J35nB338_p0718a26║到村菴，上堂。「一幅酒旗風，數點杏花雨，村路少人行，
J35nB338_p0718a27║秪有黃鸝語。竹籬茅舍，別是乾坤；石室蒲團，頓忘今
J35nB338_p0718a28║古。富貴底不用驕矜，貧賤底何須愁苦？何故？好信騎
J35nB338_p0718a29║牛，全勝跨虎。」
J35nB338_p0718a30║大士誕日，慧月披剃，上堂。學人問：「十方俱擊鼓，十處
J35nB338_p0718b01║一齊聞，端的觀音入理之門，因甚王老師不打？」師云：
J35nB338_p0718b02║「若將耳聽終難會。」宗云：「一根既返源，六根成解脫。何
J35nB338_p0718b03║故有時用得著，有時用不著？」師云：「眼處聞聲始得知。」
J35nB338_p0718b04║宗云：「不因漁父沿溪引，爭識桃源別有春？」師云：「道人
J35nB338_p0718b05║應以優婆夷身得度者。」宗云：「靈山授記未到如此。」師
J35nB338_p0718b06║云：「我今為汝保任，終不虛也。」學人問：「華雨動搖，平地
J35nB338_p0718b07║卻成狼籍；香雲瀰漫，太虛也受羅籠。今朝觀自在出
J35nB338_p0718b08║頭來，也不審誰是渠本生父母？」師云：「黃鶯花外啼初
J35nB338_p0718b09║歇，紫燕簾前語未休。」學云：「某甲可謂小出大遇。」師云：
J35nB338_p0718b10║「猶欠一著在。」學人問：「於一身心現千手眼，還當得奇
J35nB338_p0718b11║特事也無？」師云：「山僧只管看。」學云：「口欲談而詞喪，為
J35nB338_p0718b12║對有言；心欲緣而慮忘，為對妄想。去此二途，請師荅
J35nB338_p0718b13║話。」師云：「露柱卻惺惺。」學云：「格外之機已蒙垂示，目前
J35nB338_p0718b14║一句還許別通消息否？」師云：「有甚饅頭䭔子？快下將
J35nB338_p0718b15║來。」學一喝，歸眾。師云：「塞斷咽喉。」乃舉：「雲門示眾云：『聞
J35nB338_p0718b16║聲悟道，見色明心。』舉起手，云：『觀世音菩薩將錢買胡
J35nB338_p0718b17║餅。』放下手，云：『原來卻是饅頭。』」師云：「諸人各各有兩隻
J35nB338_p0718b18║眼睛、有一雙耳朵，誰禁得你聞聲？誰禁得你見色？作
J35nB338_p0718b19║麼生是悟底道、明底心？山僧不敢向聲前色後鼓弄
J35nB338_p0718b20║人家男女，所以秪舉個現成公案。你若向雲門抬搦
J35nB338_p0718b21║處薦得，饅頭、胡餅一任豎嚥橫吞；若也未辨來端，且
J35nB338_p0718b22║莫鈍置我觀音大士。」
J35nB338_p0718b23║春日期滿，上堂。「子規聲裏堆堆坐，亂紅如雨春將暮。
J35nB338_p0718b24║畢竟年年用著來，今朝何似休歸去。」卓拄杖。
J35nB338_p0718b25║上堂。「安居已定，夏日方長。佛法大意，不用商量。滴破
J35nB338_p0718b26║耳門蕉葉雨，觸翻鼻孔藕花香。」
J35nB338_p0718b27║晚參。「世事悠悠，不如山丘。臥藤蘿下，塊石枕頭。這般
J35nB338_p0718b28║漢飽喫飯了，沒些子意智。若順風吹到山僧門裏，正
J35nB338_p0718b29║好棒了趁出。待他道：『因甚打某甲？』『這裏不是你住處。』」
J35nB338_p0718b30║回洞庭，勉諸參眾，上堂。學人問：「東山水上行，意旨如
J35nB338_p0718c01║何？」師云：「古今看不厭，秀色壓東南。」學云：「還愜他古人
J35nB338_p0718c02║意也無？」師云：「金聲空自惜，玉振有誰知？」學云：「果然靈
J35nB338_p0718c03║瑞一曲，玅絕古今。」師云：「側耳風前聽，虛心劫外傳。」學
J35nB338_p0718c04║人問：「如何是動若行雲？」師云：「離婁有相。」學云：「如何是
J35nB338_p0718c05║止猶谷神？」師云：「罔象無心。」學云：「如何是不涉有無句？」
J35nB338_p0718c06║師云：「芙蓉秋水闊，楊柳暮煙輕。」乃云：「蹤跡如雲不易
J35nB338_p0718c07║尋，秋風忽起洞庭心。又攜明月隨煙舫，蹔別城東祗
J35nB338_p0718c08║樹林。好大眾，莫沉吟，世間難得是光陰。謹白參玄莫
J35nB338_p0718c09║虛度，曹源流出自胸襟。大丈夫漢，莫不衣藏至寶，膝
J35nB338_p0718c10║有黃金。爭肯央庠過日，屈首塵中？各宜鞭策身心，直
J35nB338_p0718c11║趨玅道。奴呼菩薩，婢視聲聞。普賢與我折華，文殊與
J35nB338_p0718c12║我攜水。庶足展拓生平，略舒意氣。其或未然，山僧臨
J35nB338_p0718c13║出門時，有一句子分付，切須聽取。」良久，卓拄杖一下，
J35nB338_p0718c14║云：「總不得動著。」
J35nB338_p0718c15║道舊相訪，上堂。「黃葉門前路，白雲湖上山。謝君重訪
J35nB338_p0718c16║及，相對各開顏。人正鬧，我方閒，更邀嶺月啟松關。然
J35nB338_p0718c17║雖如是，若當宗乘，你也沒量罪過，我也沒量罪過。」
J35nB338_p0718c18║到靈峙，為仁和尚壽，眾請上堂。月上座問：「纔舉毫端，
J35nB338_p0718c19║便成流布。但恁麼去，如何得聞于未聞？」師云：「但有好
J35nB338_p0718c20║風來席上，更無凡語落人間。」月云：「竹密不妨水過，山
J35nB338_p0718c21║高豈礙雲飛？」師云：「今日喜得個知音。」月云：「靈山現瑞，
J35nB338_p0718c22║千古騰輝去也。」師云：「領過那邊著。」乃云：「盡十方布寶
J35nB338_p0718c23║華王座，坐得者名大丈夫；窮三世宣壽量法門，領得
J35nB338_p0718c24║者是真豪傑。烏飛兔走，空性嘗存；鳳舞麟翔，門風獨
J35nB338_p0718c25║異。少室一燈復燦，靈山二桂垂陰。喜溢天倫，輝騰佛
J35nB338_p0718c26║日。少舒鄙意，用贊無疆。若欲向上提持，問取堂頭和
J35nB338_p0718c27║尚。」
J35nB338_p0718c28║到勝蓮，寂明上座請為令先師無歇和尚對靈陞座。
J35nB338_p0718c29║「有物先天地，無形本寂寥，能為萬象主，不逐四時凋。
J35nB338_p0718c30║傅大士恁麼道，秪可抱不哭孩兒，守枯椿過日，未得
J35nB338_p0719a01║轉變臨機，去來任性。所以道：欲識不遷義，須向萬物
J35nB338_p0719a02║遷變處識取；欲明嘗住心，須向生死流轉中明取。他
J35nB338_p0719a03║若起滅紛紜，我亦隨波逐浪，自然到處稱尊，乾坤獨
J35nB338_p0719a04║步。且道：即今勝蓮法兄在何處安身立命？今古應無
J35nB338_p0719a05║墜，分明在目前。」
J35nB338_p0719a06║修顒上人披剃，上堂。學人問：「離五欲網，出三界家，還
J35nB338_p0719a07║當得奇特事也無？」師云：「我不汝欺。」學云：「恁麼則臘月
J35nB338_p0719a08║蓮花又一枝也。」師云：「有眼何曾見？」僧提起坐具，云：「看
J35nB338_p0719a09║看。」師云：「那有閑工夫？」學人問：「父母未生前，如何是學
J35nB338_p0719a10║人本來面目？」師云：「松本青青雪裏看。」學云：「莫便是麼？」
J35nB338_p0719a11║師云：「來年更有新條在。」學人問：「欲行千里，一步為初。
J35nB338_p0719a12║如何最初一步？」師云：「切忌忙忙心萬里。」學云：「若然，全
J35nB338_p0719a13║賴腳跟得力也。」師打，云：「眼裏更著瞳神始得。」乃云：「欲
J35nB338_p0719a14║行非嘗之事，必待非嘗之人，不用安排，何須雕琢？頭
J35nB338_p0719a15║上寶華冠乘時卸卻，髻中明月珠就手撒開，頂門放
J35nB338_p0719a16║大光明，炤耀十方世界，直得佛國魔宮輝煌震動，修
J35nB338_p0719a17║羅地獄息諍停酸，不是神通玅用，皆由當人自心功
J35nB338_p0719a18║德所致。故經云：『初發心時，便成正覺。』豈俟三十二相、
J35nB338_p0719a19║八十種好，垂寶蓋于空中、涌金蓮于地上，然後謂之
J35nB338_p0719a20║得阿耨菩提耶？果能于念念中乘般若船、游法性海，
J35nB338_p0719a21║到菩提岸、據涅槃城，提挈聖凡、莊嚴果位，則初心始
J35nB338_p0719a22║得圓成，一眾全歸覆育，名大丈夫，是真佛子。」拈拄杖，
J35nB338_p0719a23║云：「山僧既已說過，且道這上座有何分付？」隨卓一下，
J35nB338_p0719a24║云：「內外一如方近道，嶮夷不變足驚人。」
J35nB338_p0719a25║小參。「若要說禪，山僧未曾問人借得口，你輩透青雙
J35nB338_p0719a26║眼，松直棘曲，卻會分別，因甚見我舉起拄杖便如銕
J35nB338_p0719a27║壁一般，茫無棲泊？只為胸中玄玅見解不曾抖擻乾
J35nB338_p0719a28║淨，要得著衣喫飯，不落數量，但坐念無際，來年春又
J35nB338_p0719a29║春。」
J35nB338_p0719a30║明徹道人請上堂。學人問：「無明寔性即佛性，幻化空
J35nB338_p0719b01║身即法身，因甚類之弗齊？」師云：「山僧舌頭短。」學云：「落
J35nB338_p0719b02║霞與孤鶩齊飛，秋水共長天一色，因甚混則知處？」師
J35nB338_p0719b03║云：「莫取人處分。」學云：「不因目前事，怎辯劫初機？」師云：
J35nB338_p0719b04║「依舊草裏輥。」學人問：「如何是一印印空？」師云：「鴻飛那
J35nB338_p0719b05║復辨西東？」學云：「如何是一印印水？」師云：「碧眼胡僧難
J35nB338_p0719b06║下嘴。」學云：「如何是一印印泥？」師云：「十字縱橫不掛絲。」
J35nB338_p0719b07║學云：「未審何人用得？」師云：「當陽隨展握，終不藉功勛。」
J35nB338_p0719b08║學人問：「香嚴聞擊竹，靈雲見桃花，二人悟處還有優
J35nB338_p0719b09║劣也無？」師云：「耳朵兩片皮，牙齒一具骨。」學云：「與麼則
J35nB338_p0719b10║佛佛道仝也。」師云：「因甚耳不見色，眼不聞聲？」乃舉：「法
J35nB338_p0719b11║眼禪師云：『三通鼓罷，簇簇上來，佛法人事一時周畢。』
J35nB338_p0719b12║香山尼佛通禪師云：『山僧即不然，三通鼓罷，簇簇上
J35nB338_p0719b13║來，拄杖不在，苕帚柄聊與三十。』」師云：「一人以禮樂經
J35nB338_p0719b14║邦，一人以干戈戢亂，文事武備不可偏廢。然雖如是，
J35nB338_p0719b15║堯舜之君猶有化在。山僧思回上古之風，汝諸人能
J35nB338_p0719b16║返樸還淳也未？不然，聽取教詔好：三通鼓罷，簇簇上
J35nB338_p0719b17║來，過後思量，一場特地。」
J35nB338_p0719b18║上堂。「青山白雲裏人，只知青山白雲裏事。紅塵鬧市
J35nB338_p0719b19║裏人，只知紅塵鬧市裏事。有一人無所不知，無處不
J35nB338_p0719b20║到，不許安名立字，且道他是阿誰？」喝一喝。
J35nB338_p0719b21║晚參。「當爐不避火迸，當言不避截舌，饒伊膽大如天，
J35nB338_p0719b22║更須勘過了打。」
J35nB338_p0719b23║瑞宗道人請上堂。學人問：「諸佛出世，為一大事因緣；
J35nB338_p0719b24║祖師西來，要人見性成佛。和尚今日圖個甚麼？」師云：
J35nB338_p0719b25║「意況不到。」學云：「大善知識豈無方便？」師云：「近日南湖
J35nB338_p0719b26║水滿也未？」學云：「不因漁父引，爭得見波濤？」師云：「賺卻
J35nB338_p0719b27║多少人？」學人問：「如何是真佛？」師云：「有眼如盲，有口如
J35nB338_p0719b28║啞。」學云：「如何是真法？」師云：「以字不成，八字不是。」學云：
J35nB338_p0719b29║「如何是真道？」師云：「嘗在於其中，經行及坐臥。」學人問：
J35nB338_p0719b30║「蓮華未出水時如何？」師云：「看不見。」學云：「出水後時如
J35nB338_p0719c01║何？」師云：「藏不得。」學云：「作何顏色？」師云：「日下三刻看。」學
J35nB338_p0719c02║人問：「從上宗乘，乞師指示。」師云：「怕爛卻那？」學云：「某甲
J35nB338_p0719c03║是性燥漢。」師打云：「教休不肯休，直待雨淋頭。」乃云：「衲
J35nB338_p0719c04║僧家，無片段，多莽鹵，少思筭。洞庭山色兩眉青，不知
J35nB338_p0719c05║慚媿和雲占。」
J35nB338_p0719c06║巨宗道人薙度訖，上堂。巨宗問：「如來頂相，菩薩難窺；
J35nB338_p0719c07║大士悟門，諸天罔措。學人今日脫珍御服、著弊垢衣，
J35nB338_p0719c08║未審依何法以進修？」師云：「宜依佛、法、僧住。」宗云：「可謂
J35nB338_p0719c09║恩高齊華岳，澤廣勝滄溟。」師云：「此猶是讚嘆之詞。」宗
J35nB338_p0719c10║云：「今日不得不然。」師云：「莫負初心好。」乃云：「道人行處，
J35nB338_p0719c11║如火銷冰，事事絕毫絕釐；箭既離絃，無回返勢，處處
J35nB338_p0719c12║破塵破的。十方獨步，虎驟龍驤；三界橫趨，鸞翔鳳翥。
J35nB338_p0719c13║功可齊於諸聖，功不浪施；道止濟于一身，道非圓備。
J35nB338_p0719c14║直得如天普蓋，廕覆千差；似地普擎，發生萬類。具如
J35nB338_p0719c15║此廣大之心，行如此奇特之事。三乘權學，應念頓超；
J35nB338_p0719c16║九有含生，彈指咸攝。誰是初機？誰是後學？然雖如是，
J35nB338_p0719c17║且道始終端正、凡聖混融一句作麼生道？初發心先
J35nB338_p0719c18║成正覺，慎行履處即真修。翻身跳出炎炎宅，大丈夫
J35nB338_p0719c19║兒得自繇。」
J35nB338_p0719c20║精進期，小參。「威音王已前，本無授受，各自稱尊；釋迦
J35nB338_p0719c21║佛已後，遞代傳持，互相打鬨。石頭土塊，咸放光明；草
J35nB338_p0719c22║根樹皮，皆承印記。若非有包刮今古、吐納宇宙底胸
J35nB338_p0719c23║襟，安能倒卓須彌、平傾滄海？行一步，踐踏諸聖頂𩕳；
J35nB338_p0719c24║噓一聲，鼓蕩五宗元氣。東家杓柄長，西家杓柄短，一
J35nB338_p0719c25║總莫管。且道自己分上作麼商量？近時有般漢，坐繩
J35nB338_p0719c26║床，稱知識，問著便努目撐眉、扣牙吐舌，保護個昭昭
J35nB338_p0719c27║靈靈，以當金丹至寶。提心注目，喚作見性明心；叉手
J35nB338_p0719c28║曲躬，認為從體起用。頂門迸響，名破沙盆；惡口傷人，
J35nB338_p0719c29║號金剛劍。如斯見解，往往成群，真似東土衲僧，不若
J35nB338_p0719c30║西天外道。還當得自己分中事麼？今日於諸大眾前，
J35nB338_p0720a01║不妨舉箇現成公案。昔日僧問法眼：『如何是佛？』法眼
J35nB338_p0720a02║云：『汝是慧超。』其僧從此悟入。後來雪竇頌云：『江國春
J35nB338_p0720a03║風吹不起，鷓鴣啼在深花裏，三級浪高魚化龍，癡人
J35nB338_p0720a04║猶戽夜塘水。』」師云：「若向事上看，雪竇不如他法眼；若
J35nB338_p0720a05║向理上看，法眼不如他雪竇。冷地忽有人出眾道：『這
J35nB338_p0720a06║理是甚麼所在？說事說理。』山僧合掌向道：『俊哉，俊哉！
J35nB338_p0720a07║我也只要你恁麼道。』」
J35nB338_p0720a08║不違禪德壽，徒眾請上堂。學人問：「燈籠與日月齊明，
J35nB338_p0720a09║露柱與虛空同壽，未審拄杖子花甲多少？」師云：「量也
J35nB338_p0720a10║量不盡，筭也筭不出。」學云：「真個難思。」師云：「腳下迢迢
J35nB338_p0720a11║十萬餘。」學人問：「如何是佛法的的大意？」師云：「多少人
J35nB338_p0720a12║踏不著。」學云：「和尚從何而得？」師云：「直下拈來看。」學人
J35nB338_p0720a13║問：「大顛禪師云：『晝夜一百八。』意旨如何？」師云：「一串穿
J35nB338_p0720a14║卻。」學云：「首座扣齒三下，是漏泄家風？是酬他所問？」師
J35nB338_p0720a15║亦扣齒三下。學云：「果然佛佛道仝。」師云：「也好趁出院。」
J35nB338_p0720a16║學人問：「正法眼藏，八字打開；涅槃玅心，和盤托出。某
J35nB338_p0720a17║甲別無諱處，和尚如何證明？」師展兩手。學云：「直是令
J35nB338_p0720a18║人難搆。」師云：「有甚相謾？」學云：「一華拈出傳今古，五葉
J35nB338_p0720a19║分開印大千。」師云：「可惜將我一枝佛法便與麼流將
J35nB338_p0720a20║去。」乃云：「合千差，包萬有，橫遍十方；齊往來，印古今，豎
J35nB338_p0720a21║窮三際。喚作讚法身語，大似錦上鋪花，胸中若非經
J35nB338_p0720a22║緯分明，終是耕夫玉漏。果遇當行作者到來，山僧不
J35nB338_p0720a23║惜一時分付。」豎起拂子，云：「見麼？萬人瞻仰處，遍界燦
J35nB338_p0720a24║優曇。」
J35nB338_p0720a25║
J35nB338_p0720a26║
J35nB338_p0720a27║
J35nB338_p0720a28║
J35nB338_p0720a29║
J35nB338_p0720a30║靈瑞尼祖揆符禪師語錄卷第一（終）