J35nB338_p0720b01║靈瑞尼祖揆符禪師妙湛錄卷第二
J35nB338_p0720b02║學人師炤等記
J35nB338_p0720b03║住秀州玅湛園語
J35nB338_p0720b04║上堂舉秀禪師偈云身似菩提樹心如明鏡臺時時
J35nB338_p0720b05║勤拂拭勿使惹塵埃師云錯又舉盧行者偈云菩提
J35nB338_p0720b06║本無樹明鏡亦非臺本來無一物何處惹塵埃師云
J35nB338_p0720b07║錯復云且道古人錯山僧錯若道古人錯大似欺誣
J35nB338_p0720b08║亡歿謗毀祖師若道山僧錯節角淆訛在甚麼處眾
J35nB338_p0720b09║中有不怕疑團撲破底來玅湛喫黃虀秈米飯了與
J35nB338_p0720b10║你款款地商量這兩錯。
J35nB338_p0720b11║上堂拈拄杖云碎得聖凡窠臼荒艸解橫身提得本
J35nB338_p0720b12║分鉗鎚大地齊乞命讚之則耳聾眼瞎毀之則口啞
J35nB338_p0720b13║舌禿不毀不讚平地陷人別有機關鑿空覓路明明
J35nB338_p0720b14║向你道了也若更不會莫怪山僧蓋覆將來擲拄杖
J35nB338_p0720b15║下座。
J35nB338_p0720b16║冬至小參群陰剝盡一陽來復天運循環全無斷續
J35nB338_p0720b17║不羨枯木花開休誇冰河焰發放一線道日影初長
J35nB338_p0720b18║撥動生機灰飛葭管良久云諸人更向前討甚熱碗
J35nB338_p0720b19║卓拄杖便起。
J35nB338_p0720b20║上堂舉須菩提持缽入維摩舍乞食時維摩詰取缽
J35nB338_p0720b21║盛飯謂言汝能於食等者諸法亦等諸法等者於食
J35nB338_p0720b22║亦等如是行乞乃可取食乃至彼外道六師是汝之
J35nB338_p0720b23║師彼師所墮汝亦隨墮乃可取食入諸邪見不到彼
J35nB338_p0720b24║岸住於八難不得無難同於煩惱離清淨法汝得無
J35nB338_p0720b25║諍三昧一切眾生亦得是定其施汝者不名福田供
J35nB338_p0720b26║養汝者墮三惡道為與眾魔共一手作諸勞侶汝與
J35nB338_p0720b27║眾魔及諸塵勞等無有異於一切眾生而有怨心謗
J35nB338_p0720b28║諸佛毀於法不入眾數終不得滅度汝若如是乃可
J35nB338_p0720b29║取食時須菩提聞之置缽欲出師云大小須菩提原
J35nB338_p0720b30║來膽小若是山僧待他道了但云居士若與麼某甲
J35nB338_p0720c01║消得捧缽便行非唯塞斷維摩口門兼又嬴得身心
J35nB338_p0720c02║飽滿即今還有傍不甘底要為毘耶老子作主麼眾
J35nB338_p0720c03║無語師云有口不得飯喫者多。
J35nB338_p0720c04║立春上堂寒隨一夜去去不至方春逐五更來來無
J35nB338_p0720c05║住相天氣半晴半雨霞光忽卷忽舒拄杖子暗裏抽
J35nB338_p0720c06║枝舜若多空中布彩固是舊案新翻應時及節然當
J35nB338_p0720c07║不得奇特事別有一椿奇特事日暖冰融河流凍解
J35nB338_p0720c08║便有無數錦鱗活活潑潑跳跳脫脫東也搖頭西也
J35nB338_p0720c09║擺尾被山僧覷見一網打盡送上龍門隨震威喝云
J35nB338_p0720c10║轟這霹靂一個個飛騰霄漢去也諸人也不得自甘
J35nB338_p0720c11║泥伏下座。
J35nB338_p0720c12║早參曉天雲靜冷霜華日出人間事若麻坐看風幡
J35nB338_p0720c13║機自活閒情輸與埜僧家。
J35nB338_p0720c14║元信二道人仝請上堂學人問佛法大意如何指南
J35nB338_p0720c15║師云賞不避讎敵學云謝師畣話師云已後莫孤負
J35nB338_p0720c16║山僧學人問百尺竿頭如何進步師云錢塘去國三
J35nB338_p0720c17║千里學云便恁麼去時如何師云更買草鞋乃云解
J35nB338_p0720c18║語非干舌無言不是心拍禪床云十分重露布何事
J35nB338_p0720c19║更沉吟下座。
J35nB338_p0720c20║除夜小參一眾共圍爐藹然和氣多雖云貧徹骨嬴
J35nB338_p0720c21║得好規模。
J35nB338_p0720c22║元旦上堂年頭佛法迥脫有無不違從上元正啟祚
J35nB338_p0720c23║山僧今日賀新年說新法諸人還曾置得新鮮一問
J35nB338_p0720c24║也未有則拄杖子正值開封如無明年更有新條在
J35nB338_p0720c25║惱亂春風卒未休。
J35nB338_p0720c26║上堂舉僧問靈巖和尚學人儗到寶山時如何巖云
J35nB338_p0720c27║行得一步是一步僧云到後如何巖云過了一日是
J35nB338_p0720c28║一日師云山頭老漢慣隨人轉這僧有一肚妄想不
J35nB338_p0720c29║能與他出脫致使懷寶迷邦馳求不息若是符上座
J35nB338_p0720c30║學人儗到寶山時如何看腳下到後如何擔取去待
J35nB338_p0721a01║伊擬議劈脊便棒豈不賞罰分明然雖如是要問大
J35nB338_p0721a02║眾且道這一棒畢竟是賞是罰果若辨得與你一棒。
J35nB338_p0721a03║上堂學人問撥草瞻風秪圖見性即今性在甚麼處
J35nB338_p0721a04║師云此問不惡學云識得自性方脫生死眼光落地
J35nB338_p0721a05║時作麼生脫師云令我攢眉學云脫得生死便知去
J35nB338_p0721a06║處四大分離向甚處去師云土地前更下一分飯學
J35nB338_p0721a07║人問一點不來白雲萬里世尊因甚三七思惟師云
J35nB338_p0721a08║甚處得此消息學云語是誑默是謗語默向上有事
J35nB338_p0721a09║在如何是語默向上事師云填溝塞壑乃舉盤山云
J35nB338_p0721a10║三界無法何處求心師云三界無法何處求心雲來
J35nB338_p0721a11║山暗雨過溪深春風一夜花開盡添得黃鸝送好音
J35nB338_p0721a12║下座。
J35nB338_p0721a13║普門大士誕辰上堂殿角鈴幡腳鈴舍南椿米杵舍
J35nB338_p0721a14║北擣衣砧別有雲堂靜板煙寺疏鐘花底啾啾暮雀
J35nB338_p0721a15║草根唧唧秋蟲烏啼霜落後鵲噪月明中後夜繩床
J35nB338_p0721a16║展轉不寐更聞風刺棕櫚聲雨打芭蕉聲簷頭滴水
J35nB338_p0721a17║聲窗前墜葉聲譙樓金鼓聲寒巷雞犬聲老媼課佛
J35nB338_p0721a18║聲童子念經聲如是若干音聲拈拄杖卓一下云總
J35nB338_p0721a19║不出這一聲分別則循聲流轉返聞即觀音普門。
J35nB338_p0721a20║上堂舉舍利弗問須菩提夢中說六波羅蜜與覺時
J35nB338_p0721a21║是同是別師云且待須臾須菩提云此義幽深吾不
J35nB338_p0721a22║能說師云真個那會中有彌勒大士可往問之師云
J35nB338_p0721a23║癩兒牽伴舍利弗遂問彌勒師云也不得放過彌勒
J35nB338_p0721a24║云誰為彌勒誰是彌勒師云今日一齊捉敗。
J35nB338_p0721a25║上堂舉僧問靈巖如何用心得不落于惡道巖云朝
J35nB338_p0721a26║霞不出門僧云便恁麼去時如何巖云暮霞行千里
J35nB338_p0721a27║師云會則途中受用不會世諦流布。
J35nB338_p0721a28║洞庭初夏示眾舉古德偈云茶芽蔍蓛初離焙筍角
J35nB338_p0721a29║狼芒又吐泥山舍一期春事辦得閒誰管板頭低師
J35nB338_p0721a30║云得一日過一日古人慣討便宜終不預搔待癢然
J35nB338_p0721b01║秪說得自己邊事不曾提著大眾邊事山僧不是分
J35nB338_p0721b02║彼分此貴要大家知有乃拈拄杖畫一畫云威音一
J35nB338_p0721b03║幅開生面不為群機有覆藏。
J35nB338_p0721b04║遊山回上堂人間四月芳菲盡山寺桃花始盛開長
J35nB338_p0721b05║恨春歸無覓處不知轉入此中來師喝云賺殺多少
J35nB338_p0721b06║人。
J35nB338_p0721b07║小參你有拄杖子我與你拄杖子多處更添你無拄
J35nB338_p0721b08║杖子我奪卻你拄杖子少處更減秪如多處不用添
J35nB338_p0721b09║少處不用減一句又作麼生良久云秪宜拄杖子。
J35nB338_p0721b10║病起上堂舉雪竇病起示眾云門掩還同歲月摧石
J35nB338_p0721b11║窗經雨積莓苔一床枕簟淨名老時見斷雲孤月來
J35nB338_p0721b12║師云山僧不識雪竇且得同病相憐亦有一偈效顰
J35nB338_p0721b13║喚作藥爐頭話靠拄杖云枯藤瘦骨兩扶持病起剛
J35nB338_p0721b14║餘氣一絲經月不行菴下路樹禽引子去多時。
J35nB338_p0721b15║上堂舉雪峰示眾云盡大地撮來如粟米粒大拋向
J35nB338_p0721b16║面前漆桶不會打鼓普請看師云大蟲舌上打鞦韆
J35nB338_p0721b17║危險不立蟭螟眼裏放夜市寬綽有餘非是神通何
J35nB338_p0721b18║關自力古今多少衲僧盡向雪峰漆桶裏折倒還知
J35nB338_p0721b19║這一粒亦無著處麼山僧不解面前背後有善問者
J35nB338_p0721b20║出來。
J35nB338_p0721b21║同參遺音至上堂十方薄伽梵一路涅槃門拈起拄
J35nB338_p0721b22║杖云除卻這上座何處覓知音卓一下。
J35nB338_p0721b23║浴佛上堂清淨法身不立一塵循例澆潑賺殺衲僧
J35nB338_p0721b24║快便漢子直下翻得轉面皮始信世尊不曾打下浣
J35nB338_p0721b25║盆山僧不妨倒過杓柄遞與上座你若解用到處推
J35nB338_p0721b26║波助瀾何分這個那個不然可惜一柄杓分付不著
J35nB338_p0721b27║人。
J35nB338_p0721b28║小參學人問有佛處不得住無佛處急走過如何得
J35nB338_p0721b29║腳跟點地師云且莫亂走學云趙州摘楊花意旨如
J35nB338_p0721b30║何師云慣得其便學人問如來惟一說無二說因甚
J35nB338_p0721c01║教有頓漸師云山僧不曾虧上座學云與麼則全用
J35nB338_p0721c02║婆心也師云苦哉佛陀乃拈拄杖云向上一路千聖
J35nB338_p0721c03║不傳卓一下云諸人因甚得到這裏良久云堪對暮
J35nB338_p0721c04║雲歸未合遠山無限碧層層。
J35nB338_p0721c05║晚參函蓋乾坤句截斷眾流句隨波逐浪句隨喝云
J35nB338_p0721c06║這是那一句。
J35nB338_p0721c07║小參荷葉團團團似鏡菱角尖尖尖似錐風吹柳絮
J35nB338_p0721c08║毛毬走雨打梨花蛺蝶飛師云古人這個話喚作相
J35nB338_p0721c09║似語要得十成諦當直須鎖卻口門何故須知無譬
J35nB338_p0721c10║喻能喻此法者。
J35nB338_p0721c11║上堂學人問一切諸佛及諸佛阿耨多羅三藐三菩
J35nB338_p0721c12║提法皆從此經出如何是此經師云三段不同學人
J35nB338_p0721c13║問大耳三藏最後因甚不見國師師云草賊大敗學
J35nB338_p0721c14║人問萬里不掛片雲時如何師云腳跟下草深多少
J35nB338_p0721c15║學云透網金鱗以何為食師云一切現成乃云過去
J35nB338_p0721c16║諸如來一狀領過現在諸菩薩伏聽處分未來修學
J35nB338_p0721c17║人喝一喝云切不可打入這群隊超方上士便請獨
J35nB338_p0721c18║步丹霄你若希望心不息且在門外立。
J35nB338_p0721c19║端節上堂信筆書去符最靈就地撮來藥最玅拈拂
J35nB338_p0721c20║子云起死回生秪有這些擊一下云伏祟禁邪更無
J35nB338_p0721c21║別竅擲拂子云思惟瞥起喪天機修合陳方豈靈效
J35nB338_p0721c22║下座。
J35nB338_p0721c23║上堂舉世尊一日陞座文殊白椎云諦觀法王法法
J35nB338_p0721c24║王法如是世尊便下座師云文殊耳門有竅善能聽
J35nB338_p0721c25║於希聲一眾眼裏無筋那識葛藤遍地而今有聲前
J35nB338_p0721c26║領旨底出來我要問伊昔日世尊說底是甚麼法對
J35nB338_p0721c27║畣不來帶累靈山老子塞殺咽喉無出氣處且道阿
J35nB338_p0721c28║誰罪過。
J35nB338_p0721c29║晚參學人問如何是威音已前一句師云適來猶記
J35nB338_p0721c30║得學人問如何是諸佛心師便打趁乃云威音前一
J35nB338_p0722a01║句適來猶記得汝欲再商量大棒打出骨。
J35nB338_p0722a02║上堂十方無壁四面無門衲僧不會氣急殺人山僧
J35nB338_p0722a03║有個方便真實說向諸人不用前後相度貴須直下
J35nB338_p0722a04║轉身復喝云走到那裏去。
J35nB338_p0722a05║上堂一大藏教秪貴多祖師門下秪貴少若是山僧
J35nB338_p0722a06║不許一字多不許一字少細簡古今難得恰好拍禪
J35nB338_p0722a07║床云諸人到這裏那容你草草畢竟如何子規啼在
J35nB338_p0722a08║落花枝分付行人歸及早。
J35nB338_p0722a09║結夏小參舉雲門示眾云結夏得數日也寒山子作
J35nB338_p0722a10║麼生大溈哲云結夏得數日也水牯牛作麼生師云
J35nB338_p0722a11║一人向尋嘗處走難覓蹤由一人向異類中行不露
J35nB338_p0722a12║頭角諸人要明下載清風須出通身白汗還有分得
J35nB338_p0722a13║古人優劣者麼如無九十日飯錢莫怪預前索取。
J35nB338_p0722a14║祈雨上堂萬里不掛片雲青天也須喫棒山僧有一
J35nB338_p0722a15║棒今日且不打分付雲門大師持去將東海鯉魚痛
J35nB338_p0722a16║擊一下果見浪涌波掀雲騰霧起娑竭龍宮搖搖震
J35nB338_p0722a17║動龍王出來𨁝跳道上天不雨干我甚事你這跛腳
J35nB338_p0722a18║阿師無事生事上人門戶直是多事雲門大師道莫
J35nB338_p0722a19║絮莫絮聽我說一段理龍女已經成佛你做這畜生
J35nB338_p0722a20║面孔全沒些子道意即今震旦國中赤土如焚人民
J35nB338_p0722a21║垂斃虧你是個龍王猶自保護著頷下明珠瞌瞌的
J35nB338_p0722a22║靜沉死水龍王聽了大怒轟個霹靂直得雨似盆傾
J35nB338_p0722a23║帶累雲門大師無處迴避拈起拄杖云如今縮入山
J35nB338_p0722a24║僧拄杖裏去也諸人若不信遂擲下云更借一龍騎
J35nB338_p0722a25║出洞倘逢天旱便為霖。
J35nB338_p0722a26║粹賢道人忌日小參幾回生幾回死生死悠悠無定
J35nB338_p0722a27║止自從頓悟了無生於諸榮辱何憂喜山僧即不然
J35nB338_p0722a28║幾回生幾回死生死悠悠隨所止不須重更悟無生
J35nB338_p0722a29║榮辱何關丘乙己永嘉大師恁麼撩起便行玅湛山
J35nB338_p0722a30║僧不恁麼放下便穩你道如何是不隨人腳轉一句
J35nB338_p0722b01║良久云向道莫行山下路果聞猿叫斷腸聲。
J35nB338_p0722b02║上堂舉南泉坐次一僧問訊叉手而立泉云太俗生
J35nB338_p0722b03║僧合掌泉云太僧生僧無語師云請王老師安名道
J35nB338_p0722b04║他是僧他又不合掌道他是俗他又不叉手這裏說
J35nB338_p0722b05║得分明許你有出身路不然一個渾身無著處天涯
J35nB338_p0722b06║儘有泣途人。
J35nB338_p0722b07║中夏早參入荒田勿揀信手拈來草觸目未嘗無臨
J35nB338_p0722b08║機何不道持此問衲僧個個添懊惱休懊惱夜來涼
J35nB338_p0722b09║露滴芙蕖傾出明珠一栲栳。
J35nB338_p0722b10║上堂舉百丈住後馬祖寄三甕醬至丈集眾上堂開
J35nB338_p0722b11║書了拈拄杖指甕曰道得即不打破道不得即打破
J35nB338_p0722b12║眾無語丈便打破歸方丈師云可惜許。
J35nB338_p0722b13║上堂舉僧問趙州如何是趙州州云東門西門南門
J35nB338_p0722b14║北門師云這僧問既有宗趙州荅亦不錯即今四門
J35nB338_p0722b15║洞達一任諸人縱橫出入還有親到地頭者麼我更
J35nB338_p0722b16║要問你趙州主在。
J35nB338_p0722b17║晚參彌勒真彌勒分身千百億時時示時人時人自
J35nB338_p0722b18║不識驀拈拄杖云不用倚墻靠壁到處全得他力拽
J35nB338_p0722b19║拄杖便行。
J35nB338_p0722b20║上堂舉文殊菩薩問維摩居士云我等各自說已云
J35nB338_p0722b21║何是仁者所說不二法門雪竇云維摩道甚麼師云
J35nB338_p0722b22║若將耳聽終難會眼處聞聲始得知。
J35nB338_p0722b23║解夏小參舉僧問雲門夏末秋初前程或有人問未
J35nB338_p0722b24║審對他道甚麼門云大眾退後僧云過在甚麼處門
J35nB338_p0722b25║云還我九十日飯錢來師云雲門潑天開個飯舖秪
J35nB338_p0722b26║是不能飽人何故蓋為索價太高雖有百味珍饈誰
J35nB338_p0722b27║敢等閑喫著玅湛今日也開個飯舖雖則麤麤糙糙
J35nB338_p0722b28║卻能厭飽饑虛汝等還有放膽近前者麼眾無語乃
J35nB338_p0722b29║云這一隊飯籮頭受餓漢以拄杖一時趁散。
J35nB338_p0722b30║上堂一不得問二不得休衲僧若會火上添油下座。
J35nB338_p0722c01║晚參學人問如何是格外之譚師云洞庭孤島煙浪
J35nB338_p0722c02║深學云險師云爭似問頭危乃云水闊天垂岸林空
J35nB338_p0722c03║月上樓若無看山眼虛買洞庭舟。
J35nB338_p0722c04║中秋夜小參學人問既是幸無偏炤處因何剛有不
J35nB338_p0722c05║明時師云侍者記取這一問學云還有方便也無師
J35nB338_p0722c06║云縱被浮雲掩終能永夜清學人問天上無雙月人
J35nB338_p0722c07║間只一僧是甚麼人語師云石頭作沙彌時參見六
J35nB338_p0722c08║祖學云可謂一堂風冷淡千古意分明師云師子咬
J35nB338_p0722c09║人韓盧逐塊乃云中庭地白樹栖鴉露冷無聲溼桂
J35nB338_p0722c10║花今夜月明人盡望不知秋思落誰家。
J35nB338_p0722c11║上堂萬鳥自譚玄有口不須說山僧重指陳幾人能
J35nB338_p0722c12║見徹樹凋葉落體露金風霧斂煙消光含寶月瓜棚
J35nB338_p0722c13║豆架平地掀翻雁唳蛩吟一時休歇別別諸方踏破
J35nB338_p0722c14║草鞋何似今朝直截。
J35nB338_p0722c15║上堂舉僧問長慶如何是合聖之言慶云山僧被闍
J35nB338_p0722c16║黎一問直得口似匾擔師云今人秪知長慶口似匾
J35nB338_p0722c17║擔不知這僧眼若流星若是合聖之言符上座別有
J35nB338_p0722c18║個道處每因送客處憶得別家時。
J35nB338_p0722c19║上堂西風一陣來落葉兩三片狼籍祖師心匝地無
J35nB338_p0722c20║人見雖不見嘗履踐芒鞋步步踏黃金佛法原來如
J35nB338_p0722c21║土賤。
J35nB338_p0722c22║小參佛佛佛四句百非盡超越祖祖祖天上天下曾
J35nB338_p0722c23║唯我禪禪禪神頭鬼面幾何般道道道達磨未明那
J35nB338_p0722c24║一竅神光特地要安心究竟何曾覓得心玅湛而今
J35nB338_p0722c25║用處別拈卻棒兮除卻喝德山臨濟過一邊爭許豐
J35nB338_p0722c26║干恣饒舌寒則普天匝地寒熱則普天匝地熱要行
J35nB338_p0722c27║便行歇便歇切忌逡巡守途轍。
J35nB338_p0722c28║上堂長廊下與你說底不是後架頭與你說底不是
J35nB338_p0722c29║即今法堂上與你說底且道是不是學人纔出作禮
J35nB338_p0722c30║師云似即似是即不是便下座。
J35nB338_p0723a01║脩顒恒侍者忌小參驀豎拂子云渠無面目觸處逢
J35nB338_p0723a02║渠迴避不及刺破眼珠擊一下云電光石火存機變
J35nB338_p0723a03║堪笑人來捋虎鬚擲拂子下座。
J35nB338_p0723a04║上堂山僧今日陞座開演一字法門不用束須彌成
J35nB338_p0723a05║筆量海水為墨展太虛作紙如蠶食葉振腕捷書何
J35nB338_p0723a06║也文彩已彰。
J35nB338_p0723a07║上堂拈拄杖云黃面老子趁向他方碧眼胡僧置之
J35nB338_p0723a08║一壁不圖意氣凌人落得目前空闊復畫一畫云拄
J35nB338_p0723a09║杖子無端畫地成河此岸底秪在此岸彼岸底秪在
J35nB338_p0723a10║彼岸彼岸不來此岸則住涅槃此岸不到彼岸則住
J35nB338_p0723a11║生死更向中流著倒爭免沒溺殺人如何得行于非
J35nB338_p0723a12║道通達佛道擲拄杖云躍入深潭從變化風雷誰獲
J35nB338_p0723a13║見全身。
J35nB338_p0723a14║小參迦文掩室淨名杜詞跡固相同本各有異若能
J35nB338_p0723a15║略去玄黃別求神駿何煩靈鷲山中動搖鞭影頓見
J35nB338_p0723a16║馬駒腳下蹴踏五花逐電追風瞥眼便過騰身直上
J35nB338_p0723a17║始是英雄良久拍禪床云秪有快馬且無快人。
J35nB338_p0723a18║上堂松柏千年青不入時人意牡丹一日紅滿城公
J35nB338_p0723a19║子醉師呵呵大笑云猶有這個在山僧但秪困眠閒
J35nB338_p0723a20║坐渴飲飢餐總不曾將世間草木放在眼裡何也青
J35nB338_p0723a21║底繇他青紅底由他紅千年與一日顏色盡歸空。
J35nB338_p0723a22║上堂得之於心伊蘭作旃檀之樹失之於旨甘露乃
J35nB338_p0723a23║蒺蔾之園直饒不作得失論量其耐香臭未辨眾中
J35nB338_p0723a24║莫訝山僧移塗易轍一向摟搜有斬得釘截得銕底
J35nB338_p0723a25║片言諦當吾終弗怪。
J35nB338_p0723a26║病瘧起上堂舉東山演和尚云世人如病瘧一般寒
J35nB338_p0723a27║一上熱一上便過了一生師云東山老人能近取譬
J35nB338_p0723a28║諸有智者自然領解汝等還知病中有不病者麼寒
J35nB338_p0723a29║時任他寒熱時任他熱寒時覓熱相了不可得熱時
J35nB338_p0723a30║覓寒相亦不可得各各依本位世間相嘗住且如何
J35nB338_p0723b01║是病瘥藥亡一句留取口喫飯。
J35nB338_p0723b02║上堂檀越堅請陞堂願將般若舉揚這裏風頭稍硬
J35nB338_p0723b03║且歸煖室商量便下座歸方丈。
J35nB338_p0723b04║小參門庭寂莫敗葉堆雲原埜蕭條深塵沒馬歎逝
J35nB338_p0723b05║川之不返欣噩夢之乍醒願勿把纜放船最忌膠柱
J35nB338_p0723b06║鼓瑟衣裁荷葉脆質休耽飯煮松花飢瘡易補省得
J35nB338_p0723b07║一事是一事過了一日是一日莫強云為即真安樂
J35nB338_p0723b08║除夜上堂今朝是臘月三十寒也寒到徹頭貧也貧
J35nB338_p0723b09║到徹頭節令既不相饒人事那容轉放只得典袈裟
J35nB338_p0723b10║換米劈木佛圍爐從教院主墮眉鬚惟冀諸仁展懷
J35nB338_p0723b11║抱何故不見道忙不在一時靠拄杖休去。
J35nB338_p0723b12║懸鐘板
J35nB338_p0723b13║叢林肇啟鐘板高懸輕輕擊著聲振大千發佛祖不
J35nB338_p0723b14║言之正令起我宗未墜之真傳風行草偃用密機圓
J35nB338_p0723b15║但勿違時失候自然龍象交參。