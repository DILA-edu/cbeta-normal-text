J35nB338_p0727b01║靈瑞尼祖揆符禪師妙湛錄卷第四
J35nB338_p0727b02║學人振清等錄
J35nB338_p0727b03║拈古
J35nB338_p0727b04║世尊初生，一手指天，一手指地，周行七步，目顧四方
J35nB338_p0727b05║云：「天上天下，惟我獨尊。」師云：「黃面瞿曇無大人相，只
J35nB338_p0727b06║知有己，不知有他。若是符道者則不然，蝦蟆、蚯蚓、茄
J35nB338_p0727b07║子、瓠子，我不敢輕於汝等，汝等皆當作佛。忽有個出
J35nB338_p0727b08║來道：『說得道理好。』我卻許伊。何故？不見道：家無小使，
J35nB338_p0727b09║不成君子。」
J35nB338_p0727b10║梁武帝問達磨大師：「如何是聖諦第一義？」磨云：「廓然
J35nB338_p0727b11║無聖。」帝曰：「對朕者誰？」磨云：「不識。」帝不契，達磨遂渡江
J35nB338_p0727b12║至魏。師云：「西天梵語，此土唐言，東西既自分疆，語言
J35nB338_p0727b13║定然不對。梁皇劈頭問去，直得地轉天旋；達磨信口
J35nB338_p0727b14║畣來，頓見冰消瓦解。諸人還識達磨麼？縱道不識，早
J35nB338_p0727b15║已落他圈繢了也。後至嵩山少林寺一坐九年，更將
J35nB338_p0727b16║熱面挨他冷壁，有甚共語處？」
J35nB338_p0727b17║文殊一日命善財採藥，是藥者採將來。善財遍觀大
J35nB338_p0727b18║地，無不是藥，來白文殊。文殊云：「是藥者採將來。」善財
J35nB338_p0727b19║就地拈一莖草，度與文殊。文殊接得，示眾云：「此藥亦
J35nB338_p0727b20║能殺人，亦能活人。」師云：「善財、文殊遞相熱謾，我當時
J35nB338_p0727b21║若見，向他道：草本不勞拈出。」
J35nB338_p0727b22║傅大士云：「終日拈香擇火，不知身是道場。」玄沙云：「終
J35nB338_p0727b23║日拈香擇火，不知真個道場。」師云：「終日拈香擇火，不
J35nB338_p0727b24║知別有道場。」
J35nB338_p0727b25║玄沙問鏡清：「教中道：『不見一法為大過患。』且道不見
J35nB338_p0727b26║甚麼法？」清指露柱云：「莫是不見這個法？」沙云：「淛中清
J35nB338_p0727b27║水白米從汝喫，佛法未夢見在。」師云：「大小鏡清，有頭
J35nB338_p0727b28║無尾。我當時若見，但云：『作家宗師。』直教玄沙開了口
J35nB338_p0727b29║合不得。」
J35nB338_p0727b30║文殊菩薩問維摩居士云：「我等各自說已，云何是仁
J35nB338_p0727c01║者所說不二法門？」雪竇云：「維摩道甚麼？」師云：「不可教
J35nB338_p0727c02║山僧重下註腳也。」
J35nB338_p0727c03║良禪客問欽山云：「一鏃破三關時如何？」山云：「放出關
J35nB338_p0727c04║中主看。」良云：「恁麼則知過必改。」山云：更待何時？良云：
J35nB338_p0727c05║「好箭放不著所在。」便出。山云：「且來，闍黎！」良回首，山把
J35nB338_p0727c06║住云：「一鏃破三關即且止，試與欽山發箭看。」良擬議，
J35nB338_p0727c07║山打七棒云：「且聽這漢疑三十年。」師云：「可惜良禪客
J35nB338_p0727c08║只解貪功，不知挫銳，當時待他道：『試為欽山發箭看。』
J35nB338_p0727c09║劈耳便摑，管教有棒也打不下。而今要識關中主麼？
J35nB338_p0727c10║隨聲便喝。」
J35nB338_p0727c11║傅大士偈云：「夜夜抱佛眠，朝朝還共起，起坐鎮相隨，
J35nB338_p0727c12║語默同居止。須臾不相離，如身影相似，要識佛去處，
J35nB338_p0727c13║只這語聲是。」師云：「苦哉！佛阤。」玄沙云：「大小傅大士秪
J35nB338_p0727c14║認得個昭昭靈靈。」師云：「惡口！惡口！」雪竇云：「打草秪要
J35nB338_p0727c15║蛇驚。」師云：「舌頭在麼？」復拈云：「符上座見處，也要諸方
J35nB338_p0727c16║簡點。要識佛去處麼？」便起身云：「這裏住不得。」
J35nB338_p0727c17║僧問長慶：「雪峰平日有何言句，得似羚羊掛角時？」慶
J35nB338_p0727c18║云：「我不可作雪峰弟子不得。」師云：「代僧便禮拜，云：『敢
J35nB338_p0727c19║為流通。』」
J35nB338_p0727c20║僧問曹山：「清稅孤貧，乞師賑濟。」山喚闍黎，僧應諾，山
J35nB338_p0727c21║云：「青原白家酒三盞，喫了猶道未沾唇。」師云：「清稅雖
J35nB338_p0727c22║善作竊，怎奈不知趨向？曹山尋嘗家風穩密，你擬上
J35nB338_p0727c23║他門戶，他便砒霜鴆羽一道而行，設或霑他一滴，豈
J35nB338_p0727c24║止喪身失命？且道符上座與麼道，還愜諸人意麼？具
J35nB338_p0727c25║眼者試辨看。」
J35nB338_p0727c26║阿難一日問迦葉曰：「師兄，世尊傳金襴袈裟外，別傳
J35nB338_p0727c27║個甚麼？」迦葉召阿難，阿難應諾。迦葉曰：「倒卻門前剎
J35nB338_p0727c28║竿著。」師云：「金色頭陀被阿難一拶，直得全身放倒。即
J35nB338_p0727c29║今還有共相扶豎者麼？」良久，云：「依舊可憐生。」
J35nB338_p0727c30║玄沙問僧：「近離甚處？」僧云：「瑞嵒。」沙云：「瑞嵒有何言句？」
J35nB338_p0728a01║僧云：「嘗喚主人公，自應：『諾，惺惺著，他後莫受人謾。』」沙
J35nB338_p0728a02║云：「一等是美精魂，也甚奇怪。」沙云：「何不在彼中住？」僧
J35nB338_p0728a03║云：「已遷化也。」沙云：「如今還喚得應麼？」僧無語。雪竇云：
J35nB338_p0728a04║「蒼天！蒼天！」師云：「這僧無語，多少淆訛。雪竇道：『蒼天！蒼
J35nB338_p0728a05║天！』也是死中得活。」
J35nB338_p0728a06║槃山上堂云：「心月孤圓，光吞萬象。光非炤境，境亦非
J35nB338_p0728a07║存。光境俱忘，復是何物？」師隨聲便喝。
J35nB338_p0728a08║金峰示眾云：「金峰二十年前有老婆心，二十年後無
J35nB338_p0728a09║老婆心。」僧云：「如何是二十年前有老婆心？」峰云：「問凡
J35nB338_p0728a10║畣凡，問聖畣聖。」僧云：「如何是二十年後無老婆心？」峰
J35nB338_p0728a11║云：「問凡不畣凡，問聖不畣聖。」師云：「且道金峰前頭為
J35nB338_p0728a12║人？後頭為人？若說得分明，許你作金峰半個弟子。」
J35nB338_p0728a13║僧問仰山：「法身還解說法也無？」山云：「我說不得，別有
J35nB338_p0728a14║一人說得。」僧云：「說得底人在甚麼處？」山推出枕子。溈
J35nB338_p0728a15║山聞，云：「寂子用劍刃上事。」師云：「仰山推出枕子，還當
J35nB338_p0728a16║法身說法也無？說使當得，且道說底是甚麼法？若人
J35nB338_p0728a17║透得，許你劍刃上有出身之路；若透不得，盡大地草
J35nB338_p0728a18║木斬為三段，也不是分外。」
J35nB338_p0728a19║六祖聞二僧對論風旛，一曰旛動，一曰風動，往復不
J35nB338_p0728a20║已。祖曰：「不是旛動，不是風動，仁者心動。」師云：「話墮也。」
J35nB338_p0728a21║僧問鏡清：「學人啐，請師啄。」清云：「還得活也無？」僧云：「若
J35nB338_p0728a22║不活，遭人怪笑。」清云：「也是草裏漢。」師云：「鏡清秪具啐
J35nB338_p0728a23║啄同時眼，未有啐啄同時用，所以不能活得。這僧若
J35nB338_p0728a24║揀點得出，卻免遭人怪笑；不然，草裏漢未許出頭在。」
J35nB338_p0728a25║靈雲一日見桃花契悟，述偈云：「三十年來尋劍客，幾
J35nB338_p0728a26║回落葉又抽枝，自從一見桃花後，直至如今更不疑。」
J35nB338_p0728a27║玄沙聞得乃云：「諦當甚諦當，敢保老兄未徹在。」師云：
J35nB338_p0728a28║「少信根人，終無解脫。」
J35nB338_p0728a29║王太傅入招慶煎茶，時朗上座與明招把銚，朗翻卻
J35nB338_p0728a30║茶銚，太傅見，問上座：「茶爐下是甚麼？」朗云：「捧爐神。」太
J35nB338_p0728b01║傅云：「既是捧爐神，為甚麼翻卻茶銚？」朗云：「仕官千日，
J35nB338_p0728b02║失在一朝。」太傅拂袖便去。明招云：「朗上座喫卻招慶
J35nB338_p0728b03║飯了，卻去江外打野榸。」朗云：「和尚作麼生？」招云：「非人
J35nB338_p0728b04║得其便。」雪竇云：「當時但踏倒茶爐。」師云：「當時但拈一
J35nB338_p0728b05║片柴放在爐中。」
J35nB338_p0728b06║黃檗捧缽向南泉位上坐，泉入堂見，乃問：「長老甚麼
J35nB338_p0728b07║年行道？」檗云：「威音王已前。」泉云：「猶是王老師兒孫。下
J35nB338_p0728b08║去！」檗便過第二位坐，泉休去。師云：「黃檗退己讓人，早
J35nB338_p0728b09║已落在第二；南泉雖得便宜，爭奈猶欠一著。若是符
J35nB338_p0728b10║上座見伊道威音王已前，但云：『坐卻著。』且教這漢一
J35nB338_p0728b11║生動轉不得。」
J35nB338_p0728b12║僧問長沙：「作麼生轉得山河大地歸自己去？」沙云：「作
J35nB338_p0728b13║麼生轉得自己歸山河大地去？」師云：「依舊打作兩橛。」
J35nB338_p0728b14║僧遊五臺，問一婆子曰：「臺山路向甚麼處去？」婆曰：「驀
J35nB338_p0728b15║直去。」僧便去。婆曰：「好個師僧！又恁麼去。」後有僧舉似
J35nB338_p0728b16║趙州，州曰：「待我去勘過。」明日，州便去問：「臺山路向甚
J35nB338_p0728b17║麼處去？」婆曰：「驀直去。」州便去。婆曰：「好個師僧！又恁麼
J35nB338_p0728b18║去。」州歸院，謂僧曰：「臺山婆子為汝勘破了也。」師云：「臺
J35nB338_p0728b19║山大路徑直如絃，往往來來無不踏著，無端向別人
J35nB338_p0728b20║口裏討，卻被這婆子冷眼看破，好不丈夫。趙州老漢
J35nB338_p0728b21║雖然得個轉身，一路也是隨人腳跟走，還免得婆子
J35nB338_p0728b22║口麼？」良久，云：「茫茫宇宙人無數，幾個男兒是丈夫？」
J35nB338_p0728b23║僧問馬大師：「離四句，絕百非，請師直指某甲西來意。」
J35nB338_p0728b24║大師云：「我今日勞倦，不能為汝說，問取智藏去。」僧問
J35nB338_p0728b25║智藏，藏云：「何不問和尚？」僧云：「和尚教來問。」藏云：「我今
J35nB338_p0728b26║日頭痛，不能為汝說，問取海兄去。」僧問海，海云：「我到
J35nB338_p0728b27║這裏卻不會。」僧舉似馬大師，大師云：「藏頭白，海頭黑。」
J35nB338_p0728b28║師云：「三人尊宿病痛一般，這僧若是個點著知歸底，
J35nB338_p0728b29║決不向髑髏前見鬼。山僧今日與伊念一道真言，免
J35nB338_p0728b30║得禍患纏身。」卓拄杖一下，云：「藏頭白，海頭黑，一切精
J35nB338_p0728c01║靈從此出，渾家送上渡頭船。急急如律令敕。」
J35nB338_p0728c02║龍牙問翠微：「如何是祖師西來意？」微云：「與我過禪板
J35nB338_p0728c03║來。」牙遂過禪板，微接得便打，牙云：「打即任打，要且無
J35nB338_p0728c04║祖師西來意。」師云：「皮下還有血麼？」
J35nB338_p0728c05║徑山問玅總：「古人不出方丈，為甚麼卻去莊上喫油
J35nB338_p0728c06║餈？」總曰：「和尚放玅總過，玅總方敢通個消息。」山云：「我
J35nB338_p0728c07║放你過，你試道看。」總曰：「玅總亦放和尚過。」山曰：「爭奈
J35nB338_p0728c08║油餈何？」總喝一喝，便出。師云：「徑山、玅總互相熱謾，若
J35nB338_p0728c09║不得個油餈，幾乎開口了合不得。且道符上座見處
J35nB338_p0728c10║又作麼生？纔有，出來劈脊便棒，云：『你且知些滋味。』」
J35nB338_p0728c11║俱胝和尚，凡有人問，便豎一指。師云：「佛法不是這個
J35nB338_p0728c12║道理。」
J35nB338_p0728c13║僧問趙州：「學人乍入叢林，乞師指示。」州云：「喫粥了也
J35nB338_p0728c14║未？」僧云：「喫粥了也。」州云：「洗缽盂去。」其僧因此大悟。師
J35nB338_p0728c15║云：「長連床上喫粥喫飯則許闍黎，若是佛法，未夢見
J35nB338_p0728c16║在。」
J35nB338_p0728c17║僧問夾山：「如何是夾山境？」山云：「猿抱子歸青嶂裡，鳥
J35nB338_p0728c18║啣花落碧嵒前。」法眼云：「我二十年秪作境話會。」師云：
J35nB338_p0728c19║「謾露柱即得。忽有人問：『不作境話會，又且如何？』這木
J35nB338_p0728c20║頭方始瞥地。」
J35nB338_p0728c21║僧問藥山：「平田淺草，麈鹿成群，如何射得麈中主？」山
J35nB338_p0728c22║曰：「看箭。」僧放身便倒。山曰：「侍者，拖出這死屍。」僧便走。
J35nB338_p0728c23║山曰：「弄泥團漢有甚麼限？」師云：「千鈞之弩不為鼷鼠
J35nB338_p0728c24║而發，這僧皮下無血，可惜藥山一枝好箭。若是符上
J35nB338_p0728c25║座，見伊纔問，但云：『中也。』若跳得出，許他死中得活。」
J35nB338_p0728c26║臨濟大師示眾云：「佛法不是小事，我於黃檗先師處
J35nB338_p0728c27║三度喫六十痛棒，如蒿枝子拂相似。如今更思一頓，
J35nB338_p0728c28║誰為下手？」時有僧出云：「某甲下手。」濟拈棒與僧，僧擬
J35nB338_p0728c29║接，濟便打。師云：「一個不知痛癢，一個全沒慚愧。黃檗
J35nB338_p0728c30║先師血滴滴地為你，卻道如蒿枝拂相似。這僧不顧
J35nB338_p0729a01║來處艱難，但只管喫。符道者今日要令不知痛癢底
J35nB338_p0729a02║知些痛癢，全沒慚愧底具足慚愧。」乃卓拄杖一下，云：
J35nB338_p0729a03║「令不虛行。」
J35nB338_p0729a04║僧問雲門：「如何是諸佛出身處？」門云：「東山水上行。」師
J35nB338_p0729a05║云：「諸佛出身處，東山水上行，忽若山崩水竭，諸人向
J35nB338_p0729a06║處覓佛，家貧猶自可，路貧愁殺人。」
J35nB338_p0729a07║靈嵒一日因僧參，嵒云：「甚處？」僧云：「湖廣。」嵒云：「聞得鸚
J35nB338_p0729a08║鵡洲被賊劫去，是否？」僧云：「不曾。」嵒云：「老僧卻信人騙。」
J35nB338_p0729a09║師云：「真個那？」又云：「賊！賊！」
J35nB338_p0729a10║僧問靈嵒：「學人患此大病，正受疼痛時，一切處安置
J35nB338_p0729a11║伊不得，和尚如何救療？」嵒云：「還氣急麼？」僧一喝，嵒云：
J35nB338_p0729a12║「肝氣有餘，肺氣不足。」師云：「靈嵒雖能識病，不善用藥。」
J35nB338_p0729a13║拈拄杖卓一下，云：「當時若喫得這服，不致深入膏肓。
J35nB338_p0729a14║何故？不見道：若藥不瞑眩，厥疾不瘳。」以拄杖旋風打
J35nB338_p0729a15║散。
J35nB338_p0729a16║馬大師不安，院主問：「和尚近日尊候如何？」大師曰：「日
J35nB338_p0729a17║面佛，月面佛。」師云：「病入膏肓。」
J35nB338_p0729a18║雲蓋問石霜：「萬戶俱閉即不問，萬戶俱開時如何？」霜
J35nB338_p0729a19║云：「堂中事作麼生？」云：「無人接得渠。」霜云：「道也太煞道，
J35nB338_p0729a20║也只道得八九成。」云：「未審和尚作麼生道？」霜云：「無人
J35nB338_p0729a21║識得渠。」師云：「頭頭上了，物物上明，秪喚作了事人，百
J35nB338_p0729a22║尺竿頭更有一步在。秪如萬戶俱開，為甚麼無人識
J35nB338_p0729a23║得？」良久，云：「用識作麼？」
J35nB338_p0729a24║曹山問僧：「作甚麼？」僧云：「掃地。」山云：「佛前掃？佛後掃？」僧
J35nB338_p0729a25║云：「前後一時掃。」山云：「與曹山過靸鞋袋來。」師云：「曹山
J35nB338_p0729a26║雖善使令，未免壓良為賤。符上座則不然，前後一時
J35nB338_p0729a27║掃，拄杖不在，苕帚柄聊與三十。」
J35nB338_p0729a28║香林遠禪師因僧問：「魚遊陸地時如何？」遠云：「發言須
J35nB338_p0729a29║有後救。」僧云：「卻下碧潭時如何？」遠云：「頭重尾輕。」師云：
J35nB338_p0729a30║「衲僧家發言須有後救，香林雖然作者，爭奈頭重尾
J35nB338_p0729b01║輕？山僧則不然，魚遊陸地時如何？境界甚危。卻下碧
J35nB338_p0729b02║潭時如何？救得一半。與麼道，還有過麼？」
J35nB338_p0729b03║僧問趙州：「一物不將來時如何？」州云：「放下著。」僧云：「既
J35nB338_p0729b04║是一物不將來，放下個甚麼？」州云：「放不下，擔取去。」師
J35nB338_p0729b05║云：「這僧力能挾泰山以超北海，一個門限卻跨不過。
J35nB338_p0729b06║大眾！要知趙州老漢心行麼？大似籍沒人家產了，更
J35nB338_p0729b07║要人納贓在。山僧今日據款結案，一物不將來，請君
J35nB338_p0729b08║齊放下。入門逢阿誰？出門見甚麼？口舌利如錐，今古
J35nB338_p0729b09║令人怕。」喝一喝。
J35nB338_p0729b10║陸亙大夫一日見南泉云：「肇法師也甚奇怪，解道天
J35nB338_p0729b11║地與我同根，萬物與我一體。」泉指庭前牡丹花云：「大
J35nB338_p0729b12║夫，時人見此一枝花，如夢相似。」師云：「南泉年老，齒不
J35nB338_p0729b13║關風，無端漏泄春光，直是令人目眩。若是符道者又
J35nB338_p0729b14║不然，待伊道了，但云：『大夫喚甚麼作天地萬物？』縱饒
J35nB338_p0729b15║陸亙有語，也是夢裏惺惺。」
J35nB338_p0729b16║武帝請傅大士講《金剛經》，大士便於座上揮案一下，
J35nB338_p0729b17║便下座。師云：「葛藤不少。」誌公問云：「陛下還會麼？」帝云：
J35nB338_p0729b18║「不會。」誌公云：「大士講經竟。」師云：「座主奴。」
J35nB338_p0729b19║臨濟侍立德山次，山云：「困。」濟云：「老漢寐語作麼？」山便
J35nB338_p0729b20║打，濟便掀倒禪床。師云：「青天白日裏瞌睡也打不迭，
J35nB338_p0729b21║這兩個漢大似開眼作夢。山僧當時若見，各與二十
J35nB338_p0729b22║九棒，留一棒自喫。何故？只因為他閑事長無明。」
J35nB338_p0729b23║靈嵒因一僧入方丈請益，云：「某甲不善用心，喫和尚
J35nB338_p0729b24║方便。」嵒云：「老僧今日患痢，一連五六七次方便，你還
J35nB338_p0729b25║知麼？」僧云：「不知。」嵒叱云：「原來我方便，你又不知。出去！」
J35nB338_p0729b26║師云：「靈嵒雖則倒腹傾腸，為人徹困，其奈自矢不覺
J35nB338_p0729b27║臭。這僧若是個知氣息底，當時但掩鼻而出，也免得
J35nB338_p0729b28║末後狼籍。」
J35nB338_p0729b29║趙州問婆子：「甚麼處去？」婆云：「偷趙州筍去。」州云：「忽遇
J35nB338_p0729b30║趙州又作麼生？」婆一掌，州便休。師云：「婆子匆匆打辦，
J35nB338_p0729c01║放過一著；趙州草草承當，賴遇無旁觀者。」
J35nB338_p0729c02║遵布衲在藥山浴佛次，藥山云：「你只浴得這個，還浴
J35nB338_p0729c03║得那個麼？」遵云：「把將那個來。」師云：「更討第二通惡水
J35nB338_p0729c04║那？」
J35nB338_p0729c05║鏡清問僧：「門外是甚麼聲？」僧云：「蛇吞蝦蟆聲。」清云：「將
J35nB338_p0729c06║謂眾生苦，更有苦眾生。」師云：「念彼觀音力，還著於本
J35nB338_p0729c07║人。」又云：「自作自受。」
J35nB338_p0729c08║仰山問僧：「近離甚處？」僧云：「廬山。」山云：「曾遊五老峰麼？」
J35nB338_p0729c09║僧云：「不曾到。」山云：「闍黎不曾遊山。」雲門云：「此語皆為
J35nB338_p0729c10║慈悲之故，有落草之談。」師云：「若作佛法商量，腳下泥
J35nB338_p0729c11║深三尺；不作佛法商量，門前路滑如油。畢竟如何？待
J35nB338_p0729c12║上座遊山來，卻向汝道。」
J35nB338_p0729c13║僧問睦州：「高揖釋迦，不拜彌勒時如何？」州云：「昨日有
J35nB338_p0729c14║人問，趁出院了也。」僧云：「怕某甲不實那？」州云：「拄杖不
J35nB338_p0729c15║在，苕帚柄聊與三十。」師云：「這僧雷聲浩大，雨點全無，
J35nB338_p0729c16║睦州若不站定腳跟，未免磕七撞八。」
J35nB338_p0729c17║僧問靈嵒：「孤峰獨峭時如何？」嵒云：「風吹沒奈何。」僧云：
J35nB338_p0729c18║「萬派朝宗時如何？」嵒云：「不停流。」僧云：「如何是尊貴墮？」
J35nB338_p0729c19║嵒云：「不墮在尊貴。」僧云：「作家宗師。」嵒云：「他亦不受。」僧
J35nB338_p0729c20║云：「某甲到這裏也沒奈何。」嵒云：「誰教你來？」師云：「這老
J35nB338_p0729c21║漢大似頑石一般，天下人拈掇不起。若不是這僧斧
J35nB338_p0729c22║鑿將來，爭見些子竅穴？」
J35nB338_p0729c23║僧問六祖：「黃梅意旨甚麼人得？」祖云：「會佛法人得。」僧
J35nB338_p0729c24║云：「和尚還得否？」祖云：「我不得。」僧云：「為甚麼不得？」祖云：
J35nB338_p0729c25║「我不會佛法。」師云：「是真語？是實語？」
J35nB338_p0729c26║僧問雲門：「樹凋葉落時如何？」門云：「體露金風。」師云：「雲
J35nB338_p0729c27║門不善成立，從上家私狼藉殆盡。符上座今日有一
J35nB338_p0729c28║語分付，切須記取。」良久，云：「莫將黃葉誤作真金。」
J35nB338_p0729c29║翠嵒夏末示眾云：「一夏以來，為兄弟東語西話，看翠
J35nB338_p0729c30║嵒眉毛在麼？」師云：「一場話杷。」長慶云：「生也。」師云：「低聲，
J35nB338_p0730a01║低聲。」保福云：「作賊人心虛。」師云：「智過君子。」雲門云：「關。」
J35nB338_p0730a02║師云：「俱山僧恁麼道，早是眉毛長數丈。知麼？」
J35nB338_p0730a03║崇壽指凳子云：「識得凳子，周匝有餘。」雲門云：「識得凳
J35nB338_p0730a04║子，天地懸殊。」師云：「一個跳不出，一人搆不著。山僧則
J35nB338_p0730a05║不然，識得凳子，秪是凳子。」
J35nB338_p0730a06║溈山一日見劉鐵磨來，溈山云：「老牸牛！汝來也。」磨云：
J35nB338_p0730a07║「來日臺山大會齋，和尚還去麼？」山乃放身作臥勢，磨
J35nB338_p0730a08║便出去。師云：「巍巍堂堂，被人家一頓齋飯，便乃和身
J35nB338_p0730a09║放倒，諸人還知銕磨便出去麼？下坡不走，快便難逢。」
J35nB338_p0730a10║杜順和尚偈曰：「嘉州牛喫禾，益州馬腹脹，天下覓醫
J35nB338_p0730a11║人，炙豬左膊上。」師云：「有甚麼交涉？」
J35nB338_p0730a12║僧問雪竇：「如何是諸佛本源？」竇云：「千峰寒色。」師云：「直
J35nB338_p0730a13║得寒毛卓豎。」僧云：「向上更有事也無？」竇云：「雨滴嵒花。」
J35nB338_p0730a14║師云：「到者方知。」
J35nB338_p0730a15║臨濟上堂云：「有一無位真人，嘗在汝等諸人面門出
J35nB338_p0730a16║入，未證據者看看。」時有僧出云：「如何是無位真人？」濟
J35nB338_p0730a17║下禪床擒住云：「道！道！」僧擬議，濟拓開云：「無位真人是
J35nB338_p0730a18║甚麼乾屎橛？」師云：「若是無位真人，非一處出現，茶裏、
J35nB338_p0730a19║飯裏，鐘裏、鼓裏，拄杖頭、拂子上，腳跟下、鼻孔內，無一
J35nB338_p0730a20║處不是他出現底所在，開眼也著，合眼也著。如今衲
J35nB338_p0730a21║僧要見，劈脊便打，云：有甚麼難？」
J35nB338_p0730a22║靈嵒一日見居士炤鏡，嵒云：「道人家須要炤顧這個
J35nB338_p0730a23║作麼？」士無語，嵒云：「何不道秪圖看破伊？」師云：「當時但
J35nB338_p0730a24║撲破鏡子。」
J35nB338_p0730a25║僧問法眼：「如何是佛？」云：「汝是慧超。」師云：「法眼雖然口
J35nB338_p0730a26║快，未免喚奴作郎。這僧造次承當，怎奈有頭無尾。」
J35nB338_p0730a27║玄沙上堂，眾集，遂將拄杖一時趁下，卻回向侍者道：
J35nB338_p0730a28║「我今日作得一解，險入地獄如箭射。」者云：「喜得和尚
J35nB338_p0730a29║再復人身。」師云：「玄沙侍者對揚家醜，靈利衲僧覷見，
J35nB338_p0730a30║未免笑破鼻孔。」
J35nB338_p0730b01║黃檗示眾云：「汝等諸人盡是噇酒糟漢，恁麼行腳，何
J35nB338_p0730b02║處更有今日？還知大唐國裏沒禪師麼？」時有僧出云：
J35nB338_p0730b03║「只如諸方匡徒領眾又作麼生？」檗云：「不道無禪，秪是
J35nB338_p0730b04║無師。」師云：「黃檗若無後語，洎被打破蔡州。這僧雖善
J35nB338_p0730b05║搶攙，奈何落在圈繢裏？」
J35nB338_p0730b06║僧問雲門：「如何是法身？」門云：「六不收。」圓悟云：「一不立。」
J35nB338_p0730b07║師云：「八不似。」復云：「雨灑不濕，風吹不入，靈利衲僧，如
J35nB338_p0730b08║何辨得？」
J35nB338_p0730b09║臨濟入僧堂，兩首座齊下喝，僧問臨濟：「還有賓主也
J35nB338_p0730b10║無？」濟云：「賓主歷然。」師云：「從前汗馬無人識，秪要重論
J35nB338_p0730b11║蓋代功。」
J35nB338_p0730b12║三聖問雪峰：「透網金鱗以何為食？」峰云：「待汝出網來
J35nB338_p0730b13║向汝道。」聖云：「一千五百人善知識，話頭也不識。」峰云：
J35nB338_p0730b14║「老僧住持事繁。」師云：「揀點舌頭。」
J35nB338_p0730b15║修山主偈云：「是柱不見柱，非柱不見柱。」師云：「途中無
J35nB338_p0730b16║這個消息。」「是非已去了，是非裏薦取。」師云：「屋裏沒此
J35nB338_p0730b17║葛藤。說也說了，註也註了，還會麼？若不會，大好從頭
J35nB338_p0730b18║舉，九九八十一收。」
J35nB338_p0730b19║三角示眾云：「若論此事，眨上眉毛早已蹉過。」麻谷出
J35nB338_p0730b20║問云：「蹉過則不問，如何是此事？」角云：「蹉過。」谷便掀倒
J35nB338_p0730b21║禪床，角便打。雪竇云：「兩個老漢眉毛也未曾眨上，說
J35nB338_p0730b22║甚麼此事蹉過？」師云：「三尊宿雖各各眼明手快，便利
J35nB338_p0730b23║如風，使人卒難近傍，要且不知此事。而今莫有欲知
J35nB338_p0730b24║此事的麼？纔有人出，劈脊便打。設或問道：『如何是此
J35nB338_p0730b25║事？』但復打云：『三十年後，此話大行。』」
J35nB338_p0730b26║南泉示眾云：「王老師自小養得一頭水牯牛，擬向溪
J35nB338_p0730b27║東牧，不免食他國王水草；擬向溪西牧，亦不免食他
J35nB338_p0730b28║國王水草。不如隨分納些些，總不見得。」師云：「王老師
J35nB338_p0730b29║秪解閉門作活，不能觸處逢生，一頭水牯牛東擬西
J35nB338_p0730b30║擬，更沒奈何，雖云隨分納些些，總未是本分草料。山
J35nB338_p0730c01║僧今日亦有一頭水牯牛，溪東也放、溪西也放，總是
J35nB338_p0730c02║自家田地，並不犯他家一莖水草。諸人還見牛麼？」自
J35nB338_p0730c03║云：「叱！叱！」
J35nB338_p0730c04║長慶示眾云：「撞著道伴交肩過，一生參學事畢。」師云：
J35nB338_p0730c05║「撞著道伴交肩過，好個無孔銕鎚。」
J35nB338_p0730c06║僧問禾山：「習學謂之聞，絕學謂之鄰，過此二者，是為
J35nB338_p0730c07║真過。如何是真過？」山云：「解打鼓。」又問：「如何是真諦？」山
J35nB338_p0730c08║云：「解打鼓。」又問：「即心即佛即不問，如何是非心非佛？」
J35nB338_p0730c09║山云：「解打鼓。」又問：「向上人來如何接？」山云：「解打鼓。」師
J35nB338_p0730c10║云：「曾有人問符上座：『禾山解打鼓，意旨如何？』對他道：
J35nB338_p0730c11║『好事不謾人。』且道還契古德意麼？禾山解打鼓，對眾
J35nB338_p0730c12║分明舉，好事不謾人，知音更誰許？會得的，甜瓜徹蒂
J35nB338_p0730c13║甜；不會的，苦瓠連根苦。」
J35nB338_p0730c14║雪竇云：「乾坤之內，宇宙之間，中有一寶，掛在壁上。達
J35nB338_p0730c15║磨九年面壁，不敢正眼覷著。如今衲僧要見，劈脊便
J35nB338_p0730c16║打。」師云：「雪竇只圖自便，不顧賺人，無端與麼道了，遂
J35nB338_p0730c17║令一輩衲僧向壁上東覷西捕，唐喪光陰。符上座則
J35nB338_p0730c18║不然，乾坤之內、宇宙之間中有一寶。」喝一喝，云：「秪在
J35nB338_p0730c19║這裏，拈起也日月增輝，放下也泥沙匿耀，如今衲僧
J35nB338_p0730c20║要見，我也不惜。」復喝一喝。
J35nB338_p0730c21║趙州因秀才云：「和尚是古佛。」州云：「秀才是新如來。」師
J35nB338_p0730c22║云：「靈山授記，未到如此。」又云：「得人一牛，還人一馬。」
J35nB338_p0730c23║僧問香林：「如何是衲衣下事？」林云：「臘月火燒山。」雪竇
J35nB338_p0730c24║云：「臘火燒山，萬種千般。翹松鶴冷，踏雪人寒。達磨不
J35nB338_p0730c25║會，大難大難。」師云：「香林縱火燒山，雪竇順風助燄，衲
J35nB338_p0730c26║衣下事使人卒難摸索。符上座則不然，臘火燒山，天
J35nB338_p0730c27║寬地寬，達磨不識，討甚心安？」
J35nB338_p0730c28║睦州陞座云：「首座𠰒？」畣云：「在。」「寺主𠰒？」畣云：「在。」「維那𠰒？」
J35nB338_p0730c29║畣云：「在。」州云：「三段不同，今當第一。向下文長，付在來
J35nB338_p0730c30║日。」師云：「彈偏斥小、歎大褒圓則不無，睦州老漢且未
J35nB338_p0731a01║能隨根應病授與法藥。山僧今日又且不然，首座𠰒
J35nB338_p0731a02║在、寺主𠰒在、維那𠰒在，我今為汝保任此事，終不虛
J35nB338_p0731a03║也。」
J35nB338_p0731a04║石室見僧來，拈起拄杖云：「過去諸佛也恁麼，現在諸
J35nB338_p0731a05║佛也恁麼，未來諸佛也恁麼。」長沙云：「放下拄杖子，別
J35nB338_p0731a06║通消息來。」師云：「可惜這有頭無尾漢，有根拄杖子也
J35nB338_p0731a07║不解用。待他道：『放下拄杖，別通個消息來。』劈脊便打，
J35nB338_p0731a08║非惟勦絕長沙，抑自有出身之路。」
J35nB338_p0731a09║古德云：「這一片田地分付來多時也，我待你立地搆
J35nB338_p0731a10║去。」法眼云：「這一片田地分付來多時也，我待你坐地
J35nB338_p0731a11║搆去。」師云：「這一片田地分付來多時也，我更不與汝
J35nB338_p0731a12║著忙，何故無人搆得？」
J35nB338_p0731a13║雪峰示眾云：「世界闊一丈，古鏡闊一丈；世界闊一尺，
J35nB338_p0731a14║古鏡闊一尺。」玄沙指火爐云：「且道火爐闊多少？」峰云：
J35nB338_p0731a15║「如古鏡闊。」沙云：「老和尚腳跟未點地在。」師云：「雪峰古
J35nB338_p0731a16║鏡放光，玄沙火爐發焰，若非他家父子，妍媸立辨，胡
J35nB338_p0731a17║漢無私，爭免得焦頭爛額？諸人要識玄沙後語麼？須
J35nB338_p0731a18║問取他家兒孫始得。」
J35nB338_p0731a19║舍利弗一日入城，見月上女出城，舍利弗問云：「甚麼
J35nB338_p0731a20║處去？」女云：「如舍利弗恁麼去。」舍利弗云：「我方入城，汝
J35nB338_p0731a21║方出城，何言如舍利弗恁麼去？」女云：「諸佛弟子當住
J35nB338_p0731a22║何處？」弗云：「諸佛弟子當住大涅槃。」女云：「諸佛弟子既
J35nB338_p0731a23║住大涅槃故，我亦如舍利弗恁麼去。」師云：「兩個一場
J35nB338_p0731a24║敗闕，有人簡點得出，許汝謗于佛、毀于法，不入眾數；
J35nB338_p0731a25║其或未然，卻是山僧罪過。」
J35nB338_p0731a26║僧問石門：「年窮歲盡時如何？」石門云：「東村王老夜燒
J35nB338_p0731a27║錢。」僧復問開先暹和尚：「年窮歲盡時如何？」暹云：「依舊
J35nB338_p0731a28║孟春猶寒。」師云：「一人門外打之遶，一人室中看冷煖。
J35nB338_p0731a29║東山別有一轉，年窮歲盡時如何？大家相聚喫莖虀。
J35nB338_p0731a30║也要諸方貶剝。」
J35nB338_p0731b01║乾峰示眾云：「舉一不得舉二，放過一著落在第二。」雲
J35nB338_p0731b02║門出云：「昨日有人從天台來，卻往徑山去。」峰云：「典座
J35nB338_p0731b03║來日不得普請。」便下座。師云：「焦磚打著連底凍，赤眼
J35nB338_p0731b04║撞著火柴頭。」
J35nB338_p0731b05║外道問佛：「不問有言，不問無言。」世尊良久，外道云：「世
J35nB338_p0731b06║尊大慈，開我迷雲，令我得入。」外道既去，阿難問云：「外
J35nB338_p0731b07║道有何所證，禮謝而去？」世尊云：「如世良馬，見鞭影而
J35nB338_p0731b08║行。」師云：「作麼生是世尊鞭影？莫是良久處麼？若與麼，
J35nB338_p0731b09║則東土衲僧不若西天外道。畢竟如何？良馬已隨鞭
J35nB338_p0731b10║影去，阿難依舊世尊前。」
J35nB338_p0731b11║雲門示眾云：「百草頭上道將一句來。」自代云：「俱。」師云：
J35nB338_p0731b12║「紅旗閃爍，換盡諸佛眼睛；寶劍輝煌，斷盡諸佛性命。
J35nB338_p0731b13║還有具通天作用，向一字裏排身者麼？有即許你親
J35nB338_p0731b14║見雲門。」
J35nB338_p0731b15║僧到靈嵒，禮拜起便喝，嵒便打，僧云：「因甚便打？」嵒云：
J35nB338_p0731b16║「賞伊大膽。」師云：「這僧如貧兒暴富，揮金如土。靈嵒雖
J35nB338_p0731b17║然得人一牛、還人一馬，叵奈儉而不奢。若是符上座，
J35nB338_p0731b18║脫下衲衣痛與一頓，自然重賞之下必有勇夫。」
J35nB338_p0731b19║僧問瑯琊：「清淨本然，云何忽生山河大地？」琊云：「清淨
J35nB338_p0731b20║本然，云何忽生山河大地？」其僧有省。師云：「騎賊馬，趕
J35nB338_p0731b21║賊隊，果是作家。這僧恁麼悟去，分明悟得教乘，祖師
J35nB338_p0731b22║門下未夢見在。」
J35nB338_p0731b23║溈山普請次，值靜板鳴，有一僧拍手呵呵大笑歸去。
J35nB338_p0731b24║溈山云：「俊哉！此是觀音入理之門。」至晚，問其僧：「你適
J35nB338_p0731b25║來見個甚麼道理？」僧云：「適來肚饑，聞板聲，歸喫飯。」溈
J35nB338_p0731b26║山云：「賺殺人。」鏡清云：「當時溈山有此一僧。」鼓山云：「當
J35nB338_p0731b27║時溈山無此一僧。」師云：「這僧一笑，多少淆訛？勞他千
J35nB338_p0731b28║五百人知識各說異端，無本可據，直至而今遂成不
J35nB338_p0731b29║了。山僧此日乘時為渠了卻。」乃呵呵大笑，云：「多少淆
J35nB338_p0731b30║訛？」
J35nB338_p0731c01║僧問百丈：「如何是奇特事？」丈云：「獨坐大雄峰。」僧禮拜，
J35nB338_p0731c02║丈便打。師云：「這僧會得禮拜，不會禮拜？若人緇素得
J35nB338_p0731c03║出，始知百丈令行一半。」
J35nB338_p0731c04║僧問興化：「四方八面來時如何？」化云：「打中間底。」僧便
J35nB338_p0731c05║禮拜。化云：「昨日赴個村齋，中途遇一陣卒風暴雨，卻
J35nB338_p0731c06║向古廟裏躲避得過。」師云：「興化老人頂門眼正，肘後
J35nB338_p0731c07║符靈，縱遇千妖百怪，他卻不慌不忙，輕輕念道真言，
J35nB338_p0731c08║自然銷蹤滅跡。雖然，若不得個古廟藏身，這陣卒風
J35nB338_p0731c09║暴雨也不易當抵，直至今朝，未免水漉漉地。」
J35nB338_p0731c10║僧問靈嵒：「如何是密密之言？」嵒云：「外人爭得聞？」師云：
J35nB338_p0731c11║「低聲，低聲。」
J35nB338_p0731c12║報慈問僧：「近離甚處？」僧云：「臥龍。」慈云：「在彼多少時？」僧
J35nB338_p0731c13║云：「經冬過夏。」慈云：「龍門無宿客，為甚麼在彼多少時？」
J35nB338_p0731c14║僧云：「師子窟中無異獸。」慈云：「你試作師子吼看。」僧云：
J35nB338_p0731c15║「若作師子吼，即無和尚也。」慈云：「念汝新到，且放三十
J35nB338_p0731c16║棒。」師云：「一個頭角已成，一個爪牙畢露，雖然各展風
J35nB338_p0731c17║規，爭如山僧道個不必？」
J35nB338_p0731c18║僧問巴陵：「祖意教意，是同是別？」陵云：「雞寒上樹，鴨寒
J35nB338_p0731c19║下水。」僧問睦州：「祖意教意，是同是別？」州云：「青山是青
J35nB338_p0731c20║山，白雲是白雲。」雪竇云：「問既一般，畣亦相似，其中有
J35nB338_p0731c21║利他自利，謾人自謾，若點揀分明，管取解空第一。」師
J35nB338_p0731c22║云：「登山采玉，入海求珠，祖意教意，切忌守株。若人點
J35nB338_p0731c23║揀得出，直是天地懸殊。」
J35nB338_p0731c24║百丈侍馬大師行次，見一群野鴨子飛過，祖云：「是甚
J35nB338_p0731c25║麼？」丈云：「野鴨子。」祖云：「甚麼處去也？」丈云：「飛過去也。」祖
J35nB338_p0731c26║遂把百丈鼻扭，丈負痛失聲，祖云：「又道飛過去也。」師
J35nB338_p0731c27║云：「馬師雖然作者，爭奈好肉剜瘡？直饒扭捏將來，鼻
J35nB338_p0731c28║孔終是不正。若是山僧見他道：『飛過去也。』但微笑云：
J35nB338_p0731c29║『果然。』更不與他手忙腳亂。何故？不見道：泉枯終見底，
J35nB338_p0731c30║鳥倦自知還。」
J35nB338_p0732a01║臨濟一日與普化同施主家齋，濟問：「毛吞巨海，芥納
J35nB338_p0732a02║須彌，為復神通玅用？為復法爾如然？」化踢倒飯床，濟
J35nB338_p0732a03║云：「太麤生！」化云：「這裏是甚麼所在，說麤說細？」濟休去。
J35nB338_p0732a04║來日又同一施主家齋，濟復問：「今日供養何似昨日？」
J35nB338_p0732a05║化又踢倒飯床，濟云：「大麤生！」化云：瞎漢！「佛法說甚麼
J35nB338_p0732a06║麤細？」濟吐舌。師云：「兩個老賊喫卻檀越家飯了，作這
J35nB338_p0732a07║般去就，全沒些子慚媿。雖然，官不容針，私通車馬。一
J35nB338_p0732a08║個有奔流度刃的手腳，一個用疾焰過風的機關，直
J35nB338_p0732a09║饒香積如來，也須從旁喝彩。且道那一個合受人天
J35nB338_p0732a10║供養？」良久，喝一喝，云：「有甚饅頭䭔子？快下將來。」
J35nB338_p0732a11║趙州示眾云：「至道無難，唯嫌揀擇。纔有語言，是揀擇？
J35nB338_p0732a12║是明白？老僧不在明白裏，是汝諸人還護惜也無？」時
J35nB338_p0732a13║有僧出云：「既不在明白裏，護惜個甚麼？」州云：「我亦不
J35nB338_p0732a14║知。」僧云：「和尚既不知，為甚卻道不在明白裏？」州云：「問
J35nB338_p0732a15║事即得，禮拜了退。」師云：「趙州老一向放憨，及遇這僧
J35nB338_p0732a16║挨拶緊來，直得將身上壁。還有為趙州竭力的麼？出
J35nB338_p0732a17║來通個消息，使山僧知你是個風不入底漢。」
J35nB338_p0732a18║僧問靈嵒：「惟一堅密身，一切塵中現。如何是塵中現
J35nB338_p0732a19║底身？」嵒指庭前花云：「這株花得與麼紅，那株花得與
J35nB338_p0732a20║麼白。」師云：「換卻眼睛。」
J35nB338_p0732a21║僧問鏡清：「新年頭還有佛法也無？」清云：「有。」僧云：「如何
J35nB338_p0732a22║是新年頭佛法？」清云：「元正啟祚。」僧云：「謝師畣話。」清云：
J35nB338_p0732a23║「鏡清今日失利。」又僧問明教：「新年頭還有佛法也無？」
J35nB338_p0732a24║教云：「無。」僧云：「年年是好年，為甚麼卻無？」教云：「張公喫
J35nB338_p0732a25║酒李公醉。」僧云：「老老大大，龍頭蛇尾。」教云：「明教今日
J35nB338_p0732a26║失利。」師云：「新年佛法有，石上栽花；新年佛法無，空中
J35nB338_p0732a27║釘橛。忽有個問符上座：『新年頭還有佛法也無？』但云：
J35nB338_p0732a28║『路上相逢齊稽首。』且道是有耶？是無耶？若揀點得出，
J35nB338_p0732a29║山僧今日失利。」
J35nB338_p0732a30║僧問投子：「金雞未鳴時如何？」投云：「無這個音響。」僧云：
J35nB338_p0732b01║「鳴後如何？」投云：「各自知時。」師云：「投子古佛等閑垂一
J35nB338_p0732b02║機一境，直是令人難搆。山僧今日不吝慈悲，亦有一
J35nB338_p0732b03║轉，高也著、低也著，金雞未鳴時如何？夜半正明；鳴後
J35nB338_p0732b04║如何？天曉不露。且道與古人相去多少？」
J35nB338_p0732b05║僧問智門：「如何是般若體？」門云：「蚌含明月。」僧云：「如何
J35nB338_p0732b06║是般若用？」門云：「兔子懷胎。」師云：「蚌含明月，聲前撲不
J35nB338_p0732b07║破；兔子懷胎，句裏絕知音。要識是非，面目現在。」拍手
J35nB338_p0732b08║一下。
J35nB338_p0732b09║仰山問三聖：「汝名甚麼？」聖云：「慧寂。」仰山云：「慧寂是我。」
J35nB338_p0732b10║聖云：「我名慧然。」仰山呵呵大笑。師云：「二員作者，一放
J35nB338_p0732b11║一收，一挨一拶，如排百萬大軍，只將瓦礫相擊，眾中
J35nB338_p0732b12║皆是慣歷沙場、久經陣敵之士，到這裏還覺額頭汗
J35nB338_p0732b13║出麼？」
J35nB338_p0732b14║保福、長慶遊山次，福以手指云：「只這裏便是玅峰孤
J35nB338_p0732b15║頂。」慶云：「是即是，可惜許。」師云：「直得腳跟下寸草不生。」
J35nB338_p0732b16║雪竇云：「今日共這漢遊山，圖個甚麼？」師云：「下坡不走，
J35nB338_p0732b17║快便難逢。」雪竇復云：「千年後不道無，只是少。」師云：「相
J35nB338_p0732b18║隨來也。」後舉似鏡清，清云：「若不是孫公，便見髑髏遍
J35nB338_p0732b19║埜。」師云：「青天白日。」
J35nB338_p0732b20║文殊問無著：「近離甚處？」無著云：「南方。」殊云：「南方佛法
J35nB338_p0732b21║如何住持？」著云：「末法比丘少奉戒律。」殊云：「多少眾？」著
J35nB338_p0732b22║云：「或三百，或五百。」無著問文殊：「此間如何住持？」殊云：
J35nB338_p0732b23║「凡聖同居，龍蛇混雜。」著云：「多少眾？」殊云：「前三三，後三
J35nB338_p0732b24║三。」師云：「諸方總道無著被文殊熱謾，殊不知文殊被
J35nB338_p0732b25║無著一問，直得前後錯亂，數目參差，直至而今也打
J35nB338_p0732b26║筭不清。」
J35nB338_p0732b27║肅宗皇帝問忠國師云：「師百年後所須何物？」國師云：
J35nB338_p0732b28║「與老僧作個無縫塔。」帝云：「請師塔樣。」國師良久，云：「會
J35nB338_p0732b29║麼？」帝云：「不會。」國師云：「我有付法弟子耽源，卻諳此事，
J35nB338_p0732b30║請詔問之。」國師遷化後，帝詔耽源問：「此意如何？」源云：
J35nB338_p0732c01║「湘之南，潭之北，中有黃金充一國，無影樹下合同船，
J35nB338_p0732c02║琉璃殿上無知識。」師云：「大小國師被天子一問，直得
J35nB338_p0732c03║口啞。若是山僧請師塔樣，但云：『陛下可謂不忘付囑。』
J35nB338_p0732c04║非唯坐斷天下人舌頭，亦免得後代兒孫起模畫樣。」
J35nB338_p0732c05║靈樹遠禪師一日問青上座云：「《法華經》中，爾時龍女
J35nB338_p0732c06║有一寶珠，價直三千大千世界。且道三千大千是多
J35nB338_p0732c07║少價？」青云：「且待須臾，自當證知。」遠云：「師兄即今還肯
J35nB338_p0732c08║方便麼？」青近前叉手云：「也不較多。」靈嵒聞得，打露柱
J35nB338_p0732c09║一下。師云：「一個索值甚高？一個酬價極賤？靈嵒從中
J35nB338_p0732c10║白拈，爭奈旁觀覷破。且道誰是旁觀者？」顧左右云：「喏！」
J35nB338_p0732c11║昔有秀才問長沙：「某甲曾看《千佛名經》，百千諸佛但
J35nB338_p0732c12║見其名，未審居何國土？」長沙召秀才，秀才應諾。沙云：
J35nB338_p0732c13║「黃鶴樓崔顥題後，秀才還曾題也未？」曰：「未曾。」沙曰：「得
J35nB338_p0732c14║閑題取一篇好。」師云：「長沙與秀才把手同行，親到諸
J35nB338_p0732c15║佛住處，叵耐秀才貪程太速，不解返觀，驀然撞著黃
J35nB338_p0732c16║鶴樓，方始腳跟點地。苦哉！苦哉！將長沙一片婆心擲
J35nB338_p0732c17║向鸚鵡洲裏不響。你諸人還知諸佛住處麼？」豎起指
J35nB338_p0732c18║云：「黃鶴一去不復返，白雲千載空悠悠。」
J35nB338_p0732c19║僧問五祖：「一大藏教是個切腳，未審切那個字？」祖云：
J35nB338_p0732c20║「八囉娘。」師云：「灼然言不該典，非君子之談。東山信口
J35nB338_p0732c21║畣來，暗與修多羅合。一大藏教是個切腳，釋迦老子
J35nB338_p0732c22║可謂竭盡機思。且道八囉娘畢竟是唐言？是梵語？若
J35nB338_p0732c23║將并班必駁丁當帝都向齒舌上彈切得來，有甚麼
J35nB338_p0732c24║交涉？大眾！要會八囉娘麼？須於意外明宗，莫向言中
J35nB338_p0732c25║取則。」隨以手空中畫一畫，云：「汝等隨山僧手看。」眾舉
J35nB338_p0732c26║首，乃轉身便行。
J35nB338_p0732c27║僧問投子：「如何是一大事因緣？」子云：「尹司空與老僧
J35nB338_p0732c28║開堂。」師云：「投子果是實頭，不免猶霑俗氣。若問山僧：
J35nB338_p0732c29║『如何是一大事因緣？』但對他道：『不可更有第二事。』」
J35nB338_p0732c30║僧問長慶：「眾手淘金，誰是得者？」慶云：「有伎倆者得。」僧
J35nB338_p0733a01║云：「學人還得也無？」慶云：「太遠在。」師云：「長慶太吝，這僧
J35nB338_p0733a02║太怯。若是逴得便行底，怎肯向別人口裏討得與不
J35nB338_p0733a03║得？即今且止，你道這僧具甚麼伎倆？果若辨得，一手
J35nB338_p0733a04║分付。」
J35nB338_p0733a05║鏡清問僧：「趙州喫茶去，你作麼生會？」僧便出去。清云：
J35nB338_p0733a06║「邯鄲學唐步。」師云：「可惜趙州一碗茶被鏡清潑卻，這
J35nB338_p0733a07║僧便出，且道知味不知味？你向觜唇上咂啖得來，怎
J35nB338_p0733a08║免道個苦？」
J35nB338_p0733a09║趙州因新羅院主請齋，州到門首問：「此是甚麼？」院主
J35nB338_p0733a10║云：「新羅院。」州云：「我與你隔海。」師云：「趙州未入得新羅
J35nB338_p0733a11║門，秪向途路上論量遠近。若是山僧，待他道：『與你隔
J35nB338_p0733a12║海。』便云：『怎得到這裏？』非惟截斷趙州舌頭，且免後人
J35nB338_p0733a13║虛空釘橛。」
J35nB338_p0733a14║僧問趙州：「如何是佛？」州云：「大者如兄，小者如弟。」師云：
J35nB338_p0733a15║「趙州和尚一向釘觜銕舌問著，無有畣不得者。這僧
J35nB338_p0733a16║秪問惟我獨尊底，因甚他卻畣有兩個？你試說道理
J35nB338_p0733a17║看，是則遞相恭敬，不是則各自稱尊。」
J35nB338_p0733a18║僧問雲門：「一言道盡時如何？」門云：「裂破。」師云：「合得一
J35nB338_p0733a19║半。」雪竇彈指三下。師云：「切忌承虛接響。」僧問睦州：「一
J35nB338_p0733a20║言道盡時如何？」州云：「老僧在你缽囊裏。」師云：「著甚來
J35nB338_p0733a21║由？」雪竇呵呵大笑。師云：「破了也。」復云：「有人辨得此四
J35nB338_p0733a22║轉語，許他天上天下。」
J35nB338_p0733a23║
J35nB338_p0733a24║
J35nB338_p0733a25║
J35nB338_p0733a26║
J35nB338_p0733a27║
J35nB338_p0733a28║
J35nB338_p0733a29║
J35nB338_p0733a30║靈瑞尼祖揆符禪師妙湛錄卷四（終）