J35nB338_p0733b01║靈瑞尼祖揆符禪師妙湛錄卷第五
J35nB338_p0733b02║學人振渶等錄
J35nB338_p0733b03║頌古（公案次第，碧巖集同）
J35nB338_p0733b04║舉：「梁武帝問達磨大師：『如何是聖諦第一義？』磨云：
J35nB338_p0733b05║『廓然無聖。』帝曰：『對朕者誰？』磨云：『不識。』帝不契，達磨
J35nB338_p0733b06║遂渡江至魏。帝後舉問志公，志公云：『陛下還識此
J35nB338_p0733b07║人否？』帝曰：『不識。』志公云：『此是觀音大士傳佛心印。』
J35nB338_p0733b08║帝悔，遂遣使去請。志公云：『莫道陛下發使去取，闔
J35nB338_p0733b09║國人去，他亦不回。』」頌曰：
J35nB338_p0733b10║金剛寶劍劈天揮，進退無門直下危，覿面相呈還不
J35nB338_p0733b11║識，等閒放過卻難追。
J35nB338_p0733b12║舉：「趙州示眾云：『至道無難，唯嫌揀擇。纔有語言，是
J35nB338_p0733b13║揀擇？是明白？老僧不在明白裏，是汝還護惜也無？』
J35nB338_p0733b14║時有僧問：『既不在明白裏，護惜個什麼？』州云：『我亦
J35nB338_p0733b15║不知。』僧云：『和尚既不知，為什麼卻道不在明白裏？』
J35nB338_p0733b16║州云：『問事即得，禮拜了退。』」頌曰：
J35nB338_p0733b17║三餐噇了飽膨脝，無事花間布一枰。倚老逢人還賣
J35nB338_p0733b18║老，不爭黑白滿盤嬴。
J35nB338_p0733b19║舉：「馬大師不安，院主問：『和尚近日尊候如何？』大師
J35nB338_p0733b20║云：『日面佛，月面佛。』」頌曰：
J35nB338_p0733b21║一拶通身病骨蘇，不煩盧扁更懸壺。幾多好肉重添
J35nB338_p0733b22║爝，意欲圖全反喪吾。
J35nB338_p0733b23║舉：「德山到溈山，挾複子於法堂上，從東過西，從西
J35nB338_p0733b24║過東，顧視云：『無！無！』便出至門首，卻云：『也不得草草！』
J35nB338_p0733b25║便具威儀，再入相見。溈山坐次，德山提起坐具云：
J35nB338_p0733b26║『和尚！』溈山擬取拂子，德山便喝，拂袖而出，背卻法
J35nB338_p0733b27║堂，著草鞋便行。溈山至晚問首座：『適來新到在什
J35nB338_p0733b28║麼處？』首座云：『當時背卻法堂，著草鞋出去也。』溈山
J35nB338_p0733b29║云：『此子已後向孤峰頂上盤結草菴，呵佛罵祖去
J35nB338_p0733b30║在。』」頌曰：
J35nB338_p0733c01║劍牙盆口煞威獰，慣向刀塗血路行，一自溈山遭授
J35nB338_p0733c02║記，至今難洗惡聲名。
J35nB338_p0733c03║舉：「雪峰示眾云：『盡大地撮來如粟米粒大，拋向面
J35nB338_p0733c04║前，漆桶不會，打鼓普請看。』」頌曰：
J35nB338_p0733c05║渾無巴鼻囫圇禪，盡令提綱舉不全，拋下何勞重打
J35nB338_p0733c06║鼓？須知漆桶有時穿。
J35nB338_p0733c07║舉：「雲門垂語云：『十五日已前不問汝，十五日已後
J35nB338_p0733c08║道將一句來。』自代云：『日日是好日。』」頌曰：
J35nB338_p0733c09║秋風索索紫藤枯，病葉紛紛感歲徂。到老天涯人不
J35nB338_p0733c10║識，清光翻轉未生圖。
J35nB338_p0733c11║舉：「僧問法眼：『慧超咨和尚，如何是佛？』法眼云：『汝是
J35nB338_p0733c12║慧超。』」頌曰：
J35nB338_p0733c13║啐啄之機箭拄鋒，起心早已涉羅籠，若無竭海驅山
J35nB338_p0733c14║力，到此休誇蓋世雄。
J35nB338_p0733c15║舉：「翠巖夏末示眾云：『一夏以來為兄弟說話，看翠
J35nB338_p0733c16║巖眉毛在麼？』」（保福云：「作賊人心虛。」長慶云：「生也。」雲門云：「關。」）頌曰：
J35nB338_p0733c17║唱如白雪和如蘭，一字相酬聽者難，八面清風惹衣
J35nB338_p0733c18║裓，至今凜凜逼人寒。
J35nB338_p0733c19║舉：「僧問趙州：『如何是趙州？』州云：『東門西門南門北
J35nB338_p0733c20║門。』」頌曰：
J35nB338_p0733c21║門門有路淨無塵，趙老分明解轉身。不得邏兵伸一
J35nB338_p0733c22║問，誰知賊是普州人。
J35nB338_p0733c23║舉：「睦州問僧：『近離甚處？』僧便喝，州云：『老僧被汝一
J35nB338_p0733c24║喝。』僧又喝，州云：『三喝、四喝後作麼生？』僧無語，州便
J35nB338_p0733c25║打，云：『這掠虛頭漢！』」頌曰：
J35nB338_p0733c26║有鋒無殿欲何如，一喝明明是掠虛。莫道銜枚真伎
J35nB338_p0733c27║死，也勝陣敗說兵書。
J35nB338_p0733c28║舉：「黃檗示眾云：『汝等諸人盡是噇酒糟漢，恁麼行
J35nB338_p0733c29║腳，何處有今日？還知大唐國裏無禪師麼？』時有僧
J35nB338_p0733c30║出云：『只如諸方匡徒領眾又作麼生？』檗云：『不道無
J35nB338_p0734a01║禪，只是無師。』」頌曰：
J35nB338_p0734a02║天上人間一口吞，通身伎倆出無門。衲僧氣果如樊
J35nB338_p0734a03║將，項羽從教亦喪魂。
J35nB338_p0734a04║舉：「僧問洞山：『如何是佛？』山云：『麻三斤。』」頌曰：
J35nB338_p0734a05║無星秤子定銖錙，滯句承言即受欺。今古叢林難著
J35nB338_p0734a06║價，至令好貨不爭奇。
J35nB338_p0734a07║舉：「僧問巴陵：『如何是提婆宗？』巴陵云：『銀碗裏盛雪。』」
J35nB338_p0734a08║頌曰：
J35nB338_p0734a09║雪盛銀碗類難齊，休問全提與半提。自解將身藏北
J35nB338_p0734a10║斗，何勞重更躡雲梯。
J35nB338_p0734a11║舉：「僧問雲門：『如何是一代時教？』雲門云：『對一說。』」頌
J35nB338_p0734a12║曰：
J35nB338_p0734a13║對一說，口無舌，四十九年真秘訣。文彩縱橫劫外機，
J35nB338_p0734a14║碧眼胡僧覷不徹。屈屈，拶得雲門一腳折。
J35nB338_p0734a15║舉：「僧問雲門：『不是目前機，亦非目前事時如何？』雲
J35nB338_p0734a16║門云：『倒一說。』」頌曰：
J35nB338_p0734a17║倒一說，活潑潑，策起眉毛看縱奪，陝府銕牛喫蒺藜，
J35nB338_p0734a18║嘉州大象流出血。徹！徹！是聖是凡齊吐舌。
J35nB338_p0734a19║舉：「僧問鏡清：『學人啐，請師啄。』清云：『還得活也無？』僧
J35nB338_p0734a20║云：『若不活，遭人怪笑。』清云：『也是草裏漢。』」頌曰：
J35nB338_p0734a21║今古難明啐啄機，叢林滾滾是和非，老盧佛法不曾
J35nB338_p0734a22║會，嬴得黃梅一領衣。
J35nB338_p0734a23║舉：「僧問香林：『如何是祖師西來意？』林云：『坐久成勞。』」
J35nB338_p0734a24║頌曰：
J35nB338_p0734a25║坐久成勞歲月移，髑髏著地幾人知。清風遍界空惆
J35nB338_p0734a26║悵，只把琅玕永夜吹。
J35nB338_p0734a27║舉：「肅宗皇帝問忠國師：『百年後所須何物？』國師云：
J35nB338_p0734a28║『與老僧作個無縫塔。』帝曰：『請師塔樣。』國師良久，云：
J35nB338_p0734a29║『會麼？』帝云：『不會。』國師云：『吾有付法弟子耽源，卻諳
J35nB338_p0734a30║此事，請詔問之。』國師遷化後，帝詔耽源問：『此意如
J35nB338_p0734b01║何？』源云：『湘之南，潭之北，中有黃金克一國，無影樹
J35nB338_p0734b02║下合同船，琉璃殿上無知識。』」頌曰：
J35nB338_p0734b03║國師已有全身塔，一切天人無見頂。起模畫樣是耽
J35nB338_p0734b04║源，帝釋殿前重著銘。功德滅兮法財損，千古有誰能
J35nB338_p0734b05║拔本？俊衲僧，當猛省，風從花裏過來香，水向石邊流
J35nB338_p0734b06║出冷。
J35nB338_p0734b07║舉：「俱胝和尚凡有所問，只豎一指。」頌曰：
J35nB338_p0734b08║無文寶印錦重重，一等高提讓此翁，堪笑如獐諸小
J35nB338_p0734b09║果，秪將雲霧作神通。
J35nB338_p0734b10║舉：「龍牙問翠微：『如何是祖師西來意？』微云：『與我過
J35nB338_p0734b11║禪板來。』牙過禪板與翠微，微接得便打。牙云：『打即
J35nB338_p0734b12║任打，要且無祖師西來意。』牙又問臨濟：『如何是祖
J35nB338_p0734b13║師西來意？』濟云：『與我過蒲團來。』牙取蒲團過與臨
J35nB338_p0734b14║濟，濟接得便打。牙云：『打即任打，要且無祖師西來
J35nB338_p0734b15║意。』」頌曰：
J35nB338_p0734b16║拈來便用也尋常，度與分明計更長，兩個骨撾都勘
J35nB338_p0734b17║破，須知別自有衷腸。
J35nB338_p0734b18║舉：「僧問智門：『蓮花未出水時如何？』智門云：『蓮花。』僧
J35nB338_p0734b19║云：『出水後如何？』門云：『荷葉。』」頌曰：
J35nB338_p0734b20║天真妙韻壓諸方，說著令人齒頰香。一種目前難透
J35nB338_p0734b21║脫，競將花葉細商量。
J35nB338_p0734b22║舉：「雪峰示眾云：『南山有一條鱉鼻蛇，汝等諸人切
J35nB338_p0734b23║須好看。』長慶云：『今日堂中大有人喪身失命。』僧舉
J35nB338_p0734b24║似玄沙，玄沙云：『須是稜兄始得。雖然如此，我即不
J35nB338_p0734b25║恁麼。』僧云：『和尚作麼生？』沙云：『用南山作麼？』雲門以
J35nB338_p0734b26║拄杖攛向雪峰面前作怕勢。」頌曰：
J35nB338_p0734b27║毒燄腥風裏一團，直教聞見骨毛寒，禁蛇有術誰親
J35nB338_p0734b28║得？拄杖頭邊著眼看。
J35nB338_p0734b29║舉：「南泉因東西兩堂爭貓兒，泉遇之，白眾曰：『道得
J35nB338_p0734b30║即救取貓兒，道不得即斬卻也。』眾無對，泉便斬之。」
J35nB338_p0734c01║頌曰：
J35nB338_p0734c02║提來活底付何人，死要教伊卸業身。絕叫一聲刀似
J35nB338_p0734c03║雪，腥風毒血污乾坤。
J35nB338_p0734c04║舉：「趙州自外歸，泉舉前話示之，州脫草履安頭上
J35nB338_p0734c05║而出。泉曰：『子若在，即救得貓兒也。』」頌曰：
J35nB338_p0734c06║神仙秘訣付神仙，父子雖親亦不傳。頭帶草鞋顛倒
J35nB338_p0734c07║甚，腳跟未有踏青天。
J35nB338_p0734c08║舉：「保福、長慶遊山次，福以手指云：『只這裡便是妙
J35nB338_p0734c09║峰頂。』慶云：『是則是，可惜許。』後舉似鏡清，清云：『若不
J35nB338_p0734c10║是孫公，便見髑髏遍埜。』」頌曰：
J35nB338_p0734c11║是即是，可惜許，無背面，全規矩。妙峰今古絕人行，休
J35nB338_p0734c12║向蒼苔尋屐齒。
J35nB338_p0734c13║舉：「劉銕磨到溈山，山云：『老牸牛！汝來也。』磨云：『來日
J35nB338_p0734c14║臺山大會齋，和尚還去麼？』溈山放身臥，磨便出去。」
J35nB338_p0734c15║頌曰：
J35nB338_p0734c16║日醉花前白髮新，全忘帝力自由身。耕田鑿井吾家
J35nB338_p0734c17║事，那識唐虞是主人。
J35nB338_p0734c18║舉：「蓮花峰菴主拈拄杖示眾云：『古人到這裏，為什
J35nB338_p0734c19║麼不肯住？』自代云：『為他途路不得力。』復云：『畢竟如
J35nB338_p0734c20║何？』又自代云：『楖栗橫擔不顧人，直入千峰萬峰去。』」
J35nB338_p0734c21║頌曰：
J35nB338_p0734c22║行遍千差與萬差，腳頭腳底驗龍蛇。堪嗟赤手白拈
J35nB338_p0734c23║者，解道途中不離家。
J35nB338_p0734c24║舉：「僧問百丈：『如何是奇特事？』丈云：『獨坐大雄峰。』僧
J35nB338_p0734c25║禮拜，丈便打。」頌曰：
J35nB338_p0734c26║雄峰獨坐令高褆，有口何人敢問伊？一吸黃河絕涓
J35nB338_p0734c27║滴，巨靈神亦豎降旗。
J35nB338_p0734c28║舉：「僧問雲門：『樹凋葉落時如何？』雲門云：『體露金風。』」
J35nB338_p0734c29║頌曰：
J35nB338_p0734c30║人亡家破髑髏乾，月下霜鴻叫影寒。誰在高樓最先
J35nB338_p0735a01║聽，併將愁緒入雲端。
J35nB338_p0735a02║舉：「南泉參百丈涅槃和尚，丈問：『從上諸聖還有不
J35nB338_p0735a03║為人說法底麼？』泉云：『有。』丈云：『作麼生是不為人說
J35nB338_p0735a04║底法？』泉曰：『不是心，不是佛，不是物。』丈云：『說了也。』泉
J35nB338_p0735a05║云：『某甲只恁麼，和尚作麼生？』丈云：『我又不是大善
J35nB338_p0735a06║知識，爭知有說不說？』泉云：『某甲不會。』丈云：『我太煞
J35nB338_p0735a07║為你說了也。』」頌曰：
J35nB338_p0735a08║君向瀟湘我向秦，休言同路不同行。暫邀茆店開樽
J35nB338_p0735a09║酒，人在異鄉翻有情。
J35nB338_p0735a10║舉：「僧問大隋：『劫火洞然，大千俱壞，未審這個壞不
J35nB338_p0735a11║壞？』隋云：『壞。』僧云：『恁麼則隨他去也。』隋云：『隨他去。』」頌
J35nB338_p0735a12║曰：
J35nB338_p0735a13║如火與火無迴避，分明向道隨他去。腳底千山走殺
J35nB338_p0735a14║人，阿誰拔得虛空刺。
J35nB338_p0735a15║舉：「僧問趙州：『承聞和尚親見南泉，是否？』州云：『鎮州
J35nB338_p0735a16║出大蘿蔔頭。』」頌曰：
J35nB338_p0735a17║牽爺帶祖逼將來，材也何緣養不材。落得一身渾是
J35nB338_p0735a18║膽，家無儋石亦開懷。
J35nB338_p0735a19║舉：「麻谷持錫到章敬，遶禪床三匝，振錫一下，卓然
J35nB338_p0735a20║而立。敬云：『是！是！』麻谷又到南泉，遶禪床三匝，振錫
J35nB338_p0735a21║一下，卓然而立。泉云：『不是！不是！』麻谷當時云：『章敬
J35nB338_p0735a22║道是，和尚為什麼道不是？』泉云：『章敬即是，是汝不
J35nB338_p0735a23║是。此是風力所轉，終成敗壞。』」頌曰：
J35nB338_p0735a24║轉處不停輪，迅機如掣電，拈卻是與非，古今常對面。
J35nB338_p0735a25║見不見，撒出明珠顆顆圓，旁人眼裏添花片。咄！
J35nB338_p0735a26║舉：「定上座問臨濟：『如何是佛法大意？』濟下禪床擒
J35nB338_p0735a27║住，與一掌，便托開。定佇立，傍僧云：『定上座何不禮
J35nB338_p0735a28║拜？』定方禮拜，忽然大悟。」頌曰：
J35nB338_p0735a29║辣掌風生沒面情，豈同黃檗老婆心？家貧無奈重遭
J35nB338_p0735a30║劫，立地教伊斷命根。
J35nB338_p0735b01║舉：「陳操尚書看資福，福見來，便畫一圓相。操云：『弟
J35nB338_p0735b02║子恁麼來，早是不著便，何況更畫一圓相？』福便掩
J35nB338_p0735b03║卻方丈門。」頌曰：
J35nB338_p0735b04║金圈直下向人拋，透得方知眼目高，生小腳跟紅線
J35nB338_p0735b05║斷，等閒平步上青霄。
J35nB338_p0735b06║舉：「仰山問僧：『近離甚處？』僧云：『廬山。』山云：『曾遊五老
J35nB338_p0735b07║峰麼？』僧云：『不曾到。』山云：『闍黎不曾遊山。』雲門云：『此
J35nB338_p0735b08║語皆為慈悲之故，有落草之談。』」頌曰：
J35nB338_p0735b09║出草之談，有誰能搆？轉腦回頭，殊不唧溜。逼塞虛空
J35nB338_p0735b10║無路行，芒鞋踏踏隨人後。忽翻騰，解哮吼，金毛師子
J35nB338_p0735b11║消一個。
J35nB338_p0735b12║舉：「文殊問無著：『近離甚處？』無著云：『南方。』殊云：『南方
J35nB338_p0735b13║佛法如何住持？』著云：『末法比丘少奉戒律。』殊云：『多
J35nB338_p0735b14║少眾？』著云：『或三百，或五百。』無著問文殊：『此間如何
J35nB338_p0735b15║住持？』殊云：『凡聖同居，龍蛇混雜。』著云：『多少眾？』殊云：
J35nB338_p0735b16║『前三三，後三三。』」頌曰：
J35nB338_p0735b17║相逢狹路轉身難，開口無端落二三，眨得眼來俱打
J35nB338_p0735b18║失，天涯何處覓同參？
J35nB338_p0735b19║舉：「長沙一日遊山，歸至門首，首座問：『和尚什麼處
J35nB338_p0735b20║去來？』沙云：『遊山來。』首座云：『到什麼處來？』沙云：『始隨
J35nB338_p0735b21║芳草去，又逐落花回。』座云：『大似春意。』沙云：『也勝秋
J35nB338_p0735b22║露滴芙蕖。』」頌曰：
J35nB338_p0735b23║穩坐家堂未為寶，出草何妨重入草？春光踏爛石頭
J35nB338_p0735b24║香，一片好山青不了。
J35nB338_p0735b25║舉：「盤山垂語云：『三界無法，何處求心？』」頌曰：
J35nB338_p0735b26║三界無法，何處求心。水不洗水，金不博金。夜來風雨
J35nB338_p0735b27║交相鬥，花落門前一寸深。
J35nB338_p0735b28║舉：「風穴在郢州衙內上堂云：『祖師心印，狀似銕牛
J35nB338_p0735b29║之機，去即印住，住即印破。只如不去不住，印即是？
J35nB338_p0735b30║不印即是？』時有盧陂長老出問：『某甲有銕牛之機，
J35nB338_p0735c01║請師不搭印。』穴云：『慣釣鯨鯢澄巨浸，卻嗟蛙步輾
J35nB338_p0735c02║泥沙。』陂佇思，穴云：『長老何不進語？』陂擬議，穴打一
J35nB338_p0735c03║拂子。穴云：『還記得話頭麼？試舉看。』陂擬開口，穴又
J35nB338_p0735c04║打一拂子。牧主云：『佛法與王法一般。』穴云：『見個什
J35nB338_p0735c05║麼道理？』牧主云：『當斷不斷，返招其亂。』穴便下座。」頌
J35nB338_p0735c06║曰：
J35nB338_p0735c07║銕牛機，誰▆觸？妙用無方轉轆轆。去印住兮未許回
J35nB338_p0735c08║眸，住印破兮那容置足？赤手生擒火聚中，何煩背地
J35nB338_p0735c09║抽金鏃？佛祖從來不為人，擬欲談時舌頭禿。
J35nB338_p0735c10║舉：「僧問雲門：『如何是清淨法身？』門云：『花藥欄。』僧云：
J35nB338_p0735c11║『便恁麼去時如何？』門云：『金毛獅子。』」頌曰：
J35nB338_p0735c12║花藥欄邊春爛熳，誰知下有毒蛇窠。一朝踏著親遭
J35nB338_p0735c13║螫，千聖從教骨髓枯。
J35nB338_p0735c14║舉：「陸亙大夫與南泉語話次，陸云：『肇法師道：「天地
J35nB338_p0735c15║與我同根，萬物與我一體。」也甚奇怪。』南泉指庭前
J35nB338_p0735c16║花召大夫云：『時人見此一株花，如夢相似。』」頌曰：
J35nB338_p0735c17║指出庭花叫一聲，幾人夢裏強惺惺。掀翻色相尋玄
J35nB338_p0735c18║路，錯打南柯第十更。
J35nB338_p0735c19║舉：「趙州問投子：『大死底人卻活時如何？』投子云：『不
J35nB338_p0735c20║許夜行，投明須到。』」頌曰：
J35nB338_p0735c21║死去活來無氣息，投明禁夜絕途程。二員古佛光交
J35nB338_p0735c22║射，瓦礫荊榛盡坦平。
J35nB338_p0735c23║舉：「龐居士辭藥山，山命十禪客相送至門首，居士
J35nB338_p0735c24║指空中雪云：『好雪片片，不落別處。』時有全禪客云：
J35nB338_p0735c25║『落在甚麼處？』士打一掌。全云：『居士不得草草。』士云：
J35nB338_p0735c26║『汝恁麼稱禪客，閻老子未放汝在。』全云：『居士作麼
J35nB338_p0735c27║生？』士又打一掌，云：『眼見如盲，口說如啞。』」頌曰：
J35nB338_p0735c28║洞然一色透還難，千古叢林作笑端。翻轉面皮遭毒
J35nB338_p0735c29║手，主賓道喪腳頭寬。
J35nB338_p0735c30║舉：「僧問洞山：『寒暑到來如何迴避？』山云：『何不向無
J35nB338_p0736a01║寒暑處去？』僧云：『如何是無寒暑處？』山云：『寒時寒殺
J35nB338_p0736a02║闍黎，熱時熱殺闍黎。』」頌曰：
J35nB338_p0736a03║唱歌須郢人，運斤推大匠。拍拍是陽春，全鋒無一向。
J35nB338_p0736a04║霜威凜凜骨毛寒，爍石流金底模樣。不動纖塵致太
J35nB338_p0736a05║平，月明簾外添惆悵。
J35nB338_p0736a06║舉：「禾山垂語云：『習學謂之聞，絕學謂之鄰。過此二
J35nB338_p0736a07║者，是為真過。』僧問：『如何是真過？』山云：『解打鼓。』又問：
J35nB338_p0736a08║『如何是真諦？』山云：『解打鼓。』又問：『即心即佛即不問，
J35nB338_p0736a09║如何是非心非佛？』山云：『解打鼓。』又問：『向上人來時
J35nB338_p0736a10║如何接？』山云：『解打鼓。』」頌曰：
J35nB338_p0736a11║禾山伎倆秪些些，毒鼓當軒信手撾，千古家聲轟宇
J35nB338_p0736a12║宙，從教佛祖眼迷麻。
J35nB338_p0736a13║舉：「僧問趙州：『萬法歸一，一歸何處？』州云：『我在青州
J35nB338_p0736a14║作領布衫，重七斤。』」頌曰：
J35nB338_p0736a15║火浣冰綃類不同，金刀玉尺漫裁縫。禪流總向青州
J35nB338_p0736a16║問，生怕宗師打脫空。
J35nB338_p0736a17║舉：「鏡清問僧：『門外是什麼聲？』僧云：『雨滴聲。』清云：『眾
J35nB338_p0736a18║生顛倒，迷己逐物。』僧云：『和尚作麼生？』清云：『洎不迷
J35nB338_p0736a19║己。』僧云：『洎不迷己，意旨如何？』清云：『出身猶可易，脫
J35nB338_p0736a20║體道應難。』」頌曰：
J35nB338_p0736a21║虛簷滴瀝雨聲寒，迷己眾生被熱謾，誰解碧渠花下
J35nB338_p0736a22║水，等同滄海怒濤觀。
J35nB338_p0736a23║舉：「僧問雲門：『如何是法身？』門云：『六不收。』」頌曰：
J35nB338_p0736a24║笑殺雲門六不收，一時翻轉尾和頭。風吹日炙無人
J35nB338_p0736a25║識，模樣看看鬼見愁。
J35nB338_p0736a26║舉：「王太傅入招慶煎茶，時朗上座與明招把銚，朗
J35nB338_p0736a27║翻卻茶銚，太傅見，問上座：『茶爐下是什麼？』朗云：『捧
J35nB338_p0736a28║爐神。』太傅云：『既是捧爐神，為什麼翻卻茶銚？』朗云：
J35nB338_p0736a29║『仕官千日，失在一朝。』太傅拂袖便去。明招云：『朗上
J35nB338_p0736a30║座喫卻招慶飯了，卻去江外打埜榸。』朗云：『和尚作
J35nB338_p0736b01║麼生？』招云：『非人得其便。』」頌曰：
J35nB338_p0736b02║打翻茶銚俗官嫌，覆水難收等逝川。涓滴興波能幾
J35nB338_p0736b03║幾，空教雷火霹青天。
J35nB338_p0736b04║舉：「三聖問雪峰：『透網金鱗以何為食？』峰云：『待汝出
J35nB338_p0736b05║網來向汝道。』聖云：『一千五百人善知識，話頭也不
J35nB338_p0736b06║識。』峰云：『老僧住持事繁。』」頌曰：
J35nB338_p0736b07║擺尾搖頭戲碧川，不煩雷雨送歸天。曲鉤直釣齊拋
J35nB338_p0736b08║卻，誰羨絲綸掌上懸。
J35nB338_p0736b09║舉：「僧問雲門：『如何是塵塵三昧？』門云：『缽裡飯，桶裏
J35nB338_p0736b10║水。』」頌曰：
J35nB338_p0736b11║缽裡是飯，桶裏是水。逐塊韓盧，咬人師子。自家有病
J35nB338_p0736b12║自家醫，不用燒錢重引鬼。
J35nB338_p0736b13║舉：「雪峰住菴時，有兩僧來禮拜，峰見來，以手托庵
J35nB338_p0736b14║門，放身出云：『是甚麼？』僧亦云：『是甚麼？』峰低頭歸菴。
J35nB338_p0736b15║僧後到巖頭，頭問：『甚麼處來？』僧云：『嶺南來。』頭云：『曾
J35nB338_p0736b16║到雪峰麼？』僧云：『曾到。』頭云：『有何言句？』僧舉前話，頭
J35nB338_p0736b17║云：『他道甚麼？』僧云：他無語，低頭歸庵。頭云：『噫！我當
J35nB338_p0736b18║初悔不向他道末後句，若向伊道，天下人不奈雪
J35nB338_p0736b19║老何。』僧至夏末，再舉前話請益，頭云：『何不早問？』僧
J35nB338_p0736b20║云：『未敢容易。』頭云：『雪峰雖與我同條生，不與我同
J35nB338_p0736b21║條死，要識末後句，只這是。』」頌曰：
J35nB338_p0736b22║末後句，為君說，兩口分明無一舌。低頭歸去絕商量，
J35nB338_p0736b23║叢林浩浩成途轍。途轍成，路縱橫，羊腸雖險惡，依舊
J35nB338_p0736b24║有人行。
J35nB338_p0736b25║舉：「僧問趙州：『久響趙州石橋，到來只見略彴。』州云：
J35nB338_p0736b26║『汝只見略彴，且不見石橋。』僧云：『如何是石橋？』州云：
J35nB338_p0736b27║『度驢度馬。』」頌曰：
J35nB338_p0736b28║趙州石橋度驢馬，橫身異類真瀟灑。貪他腳跡蹉程
J35nB338_p0736b29║途，更買草鞋繞天下。
J35nB338_p0736b30║舉：「馬大師與百丈行次，見埜鴨子飛過，大師云：『是
J35nB338_p0736c01║什麼？』丈云：『埜鴨子。』大師云：『什麼處去也？』丈云：『飛過
J35nB338_p0736c02║去也。』大師遂扭百丈鼻頭，丈作忍痛聲，大師云：『又
J35nB338_p0736c03║道飛過去也。』」頌曰：
J35nB338_p0736c04║生機滿目隨他去，縵天網子網不住。鼻孔拽脫可憐
J35nB338_p0736c05║人，斷送渾家在岐路。
J35nB338_p0736c06║舉：「雲門問僧：『近離甚處？』僧云：『西禪。』門云：『西禪近日
J35nB338_p0736c07║有何言句？』僧展兩手，門打一掌。僧云：『某甲話在。』門
J35nB338_p0736c08║卻展兩手，僧無語，門便打。」頌曰：
J35nB338_p0736c09║風前展手絕毫釐，喫棒吞聲若個知？駕與青龍騎未
J35nB338_p0736c10║得，謾嫌平白把人欺。
J35nB338_p0736c11║舉：「道吾與漸源至一家弔慰，源拍棺云：『生邪？死邪？』
J35nB338_p0736c12║吾云：『生也不道，死也不道。』源云：『為什麼不道？』吾云：
J35nB338_p0736c13║『不道，不道。』回至中路，源云：『快與某甲道，若不道，打
J35nB338_p0736c14║和尚去也。』吾云：『打即任打，道即不道。』源便打。後道
J35nB338_p0736c15║吾遷化，源至石霜，舉似前話，霜云：『生也不道，死也
J35nB338_p0736c16║不道。』源云：『為什麼不道？』霜云：『不道，不道。』源於言下
J35nB338_p0736c17║有省。源一日將鍬子於法堂上從東過西，從西過
J35nB338_p0736c18║東，霜云：『作什麼？』源云：『覓先師靈骨。』霜云：『洪波浩渺，
J35nB338_p0736c19║白浪滔天，覓什麼先師靈骨？』源云：『正好著力。』太原
J35nB338_p0736c20║孚云：『先師靈骨猶在。』」頌曰：
J35nB338_p0736c21║打了不知真痛癢，死來方悟活機關。黃金鎖骨饒尋
J35nB338_p0736c22║得，也是重添爝後瘢。
J35nB338_p0736c23║舉：「良禪客問欽山：『一鏃破三關時如何？』山云：『放出
J35nB338_p0736c24║關中主看。』良云：『恁麼則知過必改。』山云：『更待何時？』
J35nB338_p0736c25║良云：『好箭放不著所在。』便出。山云：『且來，闍黎！』良回
J35nB338_p0736c26║首，山把住云：『一鏃破三關即且止，試與欽山發箭
J35nB338_p0736c27║看。』良擬議，山打七棒云：『且聽這漢疑三十年。』」頌曰：
J35nB338_p0736c28║關中主，誰辨取，點肋點胸徒自許。囓鏃機危善者稀，
J35nB338_p0736c29║射虎將軍空沒羽。報君知，莫莽鹵，大地荒來無寸土。
J35nB338_p0736c30║舉：「僧問趙州：『至道無難，唯嫌揀擇。如何是不揀擇？』
J35nB338_p0737a01║州云：『天上天下，唯我獨尊。』僧云：『此猶是揀擇。』州云：
J35nB338_p0737a02║『田厙奴！什麼處是揀擇？』僧無語。」頌曰：
J35nB338_p0737a03║虛空體非群相，背面曾無兩樣。若將方位論量，大似
J35nB338_p0737a04║作模罔象。如何？若何？三十拄杖。
J35nB338_p0737a05║舉：「僧問趙州：『至道無難，唯嫌揀擇，是時人窠窟否？』
J35nB338_p0737a06║州云：『曾有人問我，直得五年分疏不下。』」頌曰：
J35nB338_p0737a07║五年分疏不下，作者全無柄把。快須脫臼離窠，莫更
J35nB338_p0737a08║鑽龜打瓦。
J35nB338_p0737a09║舉：「僧問趙州：『至道無難，唯嫌揀擇。纔有語言是揀
J35nB338_p0737a10║擇，和尚如何為人？』州云：『何不引盡這語？』僧云：『某甲
J35nB338_p0737a11║只念到這裏。』州云：『只這至道無難，唯嫌揀擇。』」頌曰：
J35nB338_p0737a12║彌盧不高，滄海非廣。趙州為人，古今標榜。蕩盡歸來，
J35nB338_p0737a13║切忌鹵莽。
J35nB338_p0737a14║舉：「雲門以拄杖示眾云：『拄杖子化為龍，吞卻乾坤
J35nB338_p0737a15║了也。山河大地，甚處得來？』」頌曰：
J35nB338_p0737a16║頭角崢嶸桃浪奔，乾坤吞盡出無門，如今落在山僧
J35nB338_p0737a17║手，一棒須教血一痕。
J35nB338_p0737a18║舉：「風穴垂語云：『若立一塵，家國興盛；不立一塵，家
J35nB338_p0737a19║國喪亡。』」頌曰：
J35nB338_p0737a20║若立一塵家國盛，不立一塵家國亡。埜老豈知堯舜
J35nB338_p0737a21║力，君王休更說垂裳。
J35nB338_p0737a22║舉：「雲門示眾云：『乾坤之內，宇宙之間，中有一寶，秘
J35nB338_p0737a23║在形山。拈燈籠向佛殿裏，將三門來燈籠上。』」頌曰：
J35nB338_p0737a24║掀翻宇宙及玄關，放出神光一道閒。堪笑春池忙拾
J35nB338_p0737a25║礫，寶山入後竟空還。
J35nB338_p0737a26║舉：「外道問佛：『不問有言，不問無言。』世尊良久，外道
J35nB338_p0737a27║讚歎云：『世尊大慈，開我迷雲，令我得入。』外道去後，
J35nB338_p0737a28║阿難問佛：『外道有何所證，而言得入？』佛云：『如世良
J35nB338_p0737a29║馬，見鞭影而行。』」頌曰：
J35nB338_p0737a30║有無不問雙提脫，便當展足行空闊。更待圉人鞭影
J35nB338_p0737b01║搖，可憐皮下原無血。
J35nB338_p0737b02║舉：「巖頭問僧：『什麼處來？』僧云：『西京來。』頭云：『黃巢過
J35nB338_p0737b03║後，還收得劍麼？』僧云：『收得。』巖頭引頸近前云：『㘞！』僧
J35nB338_p0737b04║云：『師頭落也。』巖頭呵呵大笑。僧後到雪峰，峰問：『什
J35nB338_p0737b05║麼處來？』僧云：『巖頭來。』峰云：『有何言句？』僧舉前語，雪
J35nB338_p0737b06║峰打三十棒趕出。」頌曰：
J35nB338_p0737b07║三十烏藤正令行，嫌他賞罰太分明。黃巢過後誰收
J35nB338_p0737b08║劍，持繞天涯報太平。
J35nB338_p0737b09║舉：「梁武帝請傅大士講《金剛經》，大士便於座上揮
J35nB338_p0737b10║案一下，便下座，武帝愕然。誌公問：『陛下還會麼？』帝
J35nB338_p0737b11║云：『不會。』誌公云：『大士講經竟。』」頌曰：
J35nB338_p0737b12║揮案一聲同霹靂，玄音妙旨俱狼藉。美味不中飽人
J35nB338_p0737b13║餐，笑煞誌公旁說食。
J35nB338_p0737b14║舉：「仰山問三聖：『汝名什麼？』聖云：『惠寂。』仰山云：『惠寂
J35nB338_p0737b15║是我。』聖云：『我名惠然。』仰山呵呵大笑。」頌曰：
J35nB338_p0737b16║你心頭似我心頭，是馬何須喚作牛。卻怪口鬆輕說
J35nB338_p0737b17║破，笑聲響落幾千秋。
J35nB338_p0737b18║舉：「南泉、歸宗、麻谷同去禮拜忠國師，至中路，南泉
J35nB338_p0737b19║於地上畫一圓相云：『道得即去。』歸宗於圓相中坐，
J35nB338_p0737b20║麻谷作女人拜。泉云：『恁麼則不去也。』歸宗云：『是什
J35nB338_p0737b21║麼心行？』」頌曰：
J35nB338_p0737b22║一伙美泥團漢子，小原非弟大非兄。堂堂官路平如
J35nB338_p0737b23║砥，誰信生涯各自行。
J35nB338_p0737b24║舉：「溈山、五峰、雲巖同侍立百丈，百丈問溈山：『併卻
J35nB338_p0737b25║咽喉唇吻作麼生道？』溈山云：『卻請和尚道。』丈云：『我
J35nB338_p0737b26║不辭向汝道，恐已後喪我兒孫。』」頌曰：
J35nB338_p0737b27║卻請和尚道，不落尋常併玄妙。滄溟浪息天無雲，八
J35nB338_p0737b28║面清風紅日照。
J35nB338_p0737b29║舉：「百丈復問五峰：『併卻咽喉唇吻作麼生道？』峰云：
J35nB338_p0737b30║『和尚也須併卻。』丈云：『無人處斫額望汝。』」頌曰：
J35nB338_p0737c01║和尚也併卻，敵勝驚群展謀略。直饒黑白未分前，好
J35nB338_p0737c02║手何曾錯一著。
J35nB338_p0737c03║舉：「百丈又問雲巖：『併卻咽喉唇吻作麼生道？』嚴云：
J35nB338_p0737c04║『和尚有也未？』丈云：『喪我兒孫。』」頌曰：
J35nB338_p0737c05║和尚有也未，倉扁何曾知藥忌。是草拈來便殺人，到
J35nB338_p0737c06║底問誰明活意。
J35nB338_p0737c07║舉：「僧問馬大師：『離四句，絕百非，請師直指西來意。』
J35nB338_p0737c08║馬師云：『我今日勞倦，不能為汝說，問取智藏去。』僧
J35nB338_p0737c09║問智藏，藏云：『何不問和尚？』僧云：『和尚教來問。』藏云：
J35nB338_p0737c10║『我今日頭痛，不能為汝說，問取海兄去。』僧問海兄，
J35nB338_p0737c11║海云：『我到這裏卻不會。』僧舉似馬大師，馬師云：『藏
J35nB338_p0737c12║頭白，海頭黑。』」頌曰：
J35nB338_p0737c13║離四句，絕百非，大家相聚喫莖虀。是他父子雖同病，
J35nB338_p0737c14║忌口誰知勝上醫。
J35nB338_p0737c15║舉：「金牛和尚每至齋時，自將飯桶於僧堂前作舞，
J35nB338_p0737c16║呵呵大笑云：『菩薩子喫飯來。』」頌曰：
J35nB338_p0737c17║飯桶舁來香氣浮，堂前笑煞老金牛，杓柄短長休計
J35nB338_p0737c18║較，秪要諸人飽便休。
J35nB338_p0737c19║舉：「僧從定州和尚會裏來到烏臼，烏臼問：『定州法
J35nB338_p0737c20║道何似這裏？』僧云：『不別。』臼云：『若不別，更轉彼中去。』
J35nB338_p0737c21║便打。僧云：『棒頭有眼，不得草草打人。』臼云：『今日打
J35nB338_p0737c22║著一個也。』又打三下，僧便出去，臼云：『屈棒元來有
J35nB338_p0737c23║人喫在。』僧轉身云：『爭奈杓柄在和尚手裡。』臼云：『汝
J35nB338_p0737c24║若要，山僧回與汝。』僧近前奪臼手中棒，打臼三下，
J35nB338_p0737c25║臼云：『屈棒，屈棒。』僧云：『有人喫在。』臼云：『草草打著個
J35nB338_p0737c26║漢。』僧便禮拜，臼云：『卻恁麼去也。』僧大笑而出，臼云：
J35nB338_p0737c27║『消得恁麼，消得恁麼。』」頌曰：
J35nB338_p0737c28║一拳還一拳，一踢還一踢。伯牙與子期，不是閒相識。
J35nB338_p0737c29║舉：「丹霞問僧：『甚處來？』僧云：『山下來。』霞云：『喫飯了也
J35nB338_p0737c30║未？』僧云：『喫飯了。』霞云：『將飯來與汝喫底人還具眼
J35nB338_p0738a01║麼？』僧無語。」頌曰：
J35nB338_p0738a02║施者受者俱瞎漢，盡其機來明一半，世間隨例喫飯
J35nB338_p0738a03║人，直須列下重加勘。
J35nB338_p0738a04║舉：「僧問雲門：『如何是超佛越祖之談？』門云：『餬餅。』」頌
J35nB338_p0738a05║曰：
J35nB338_p0738a06║韶陽爐灶甚鮮新，胡餅馨香貨物真。一等現錢成買
J35nB338_p0738a07║賣，攙行奪市更無人。
J35nB338_p0738a08║舉：「古有十六開士，於浴僧時隨例入浴，忽悟水因。
J35nB338_p0738a09║雪竇云：『諸禪德！作麼生會他道玅觸宣明成佛子
J35nB338_p0738a10║住？也須七穿八穴始得。』」頌曰：
J35nB338_p0738a11║妙觸宣明喜復喜，通身知是自家底。休圖入水見長
J35nB338_p0738a12║人，一物也無當再洗。
J35nB338_p0738a13║舉：「僧問投子：『一切聲是佛聲，是否？』投子云：『是。』僧云：
J35nB338_p0738a14║『和尚莫𡱰沸碗鳴聲。』投子便打。又問：『麤言及細語，
J35nB338_p0738a15║皆歸第一義，是否？』投子云：『是。』僧云：『喚和尚作一頭
J35nB338_p0738a16║驢，得麼？』投子便打。」頌曰：
J35nB338_p0738a17║投子機輪固奇絕，這僧卻也善輸籌。可憐驅奪曾無
J35nB338_p0738a18║術，白日空來作小偷。
J35nB338_p0738a19║舉：「僧問趙州：『初生孩子還具六識也無？』趙州云：『急
J35nB338_p0738a20║水上打毬子。』僧復問投子：『急水上打毬子，意旨如
J35nB338_p0738a21║何？』投子云：『念念不停流。』」頌曰：
J35nB338_p0738a22║見人解笑不知名，大地山河似掌平。天上麒麟原有
J35nB338_p0738a23║種，卻憑古佛辨英聲。
J35nB338_p0738a24║舉：「僧問藥山：『平田淺草，麈鹿成群，如何射得麈中
J35nB338_p0738a25║麈？』山云：『看箭！』僧放身便倒。山云：『侍者！拖出這死漢。』
J35nB338_p0738a26║僧便走。山云：『弄泥團漢有什麼限？』」頌曰：
J35nB338_p0738a27║擎頭戴角來，架箭張弓接。得路便翻身，機關何迅捷。
J35nB338_p0738a28║別，別，淺草平田有餘烈。
J35nB338_p0738a29║舉：「僧問大龍：『色身敗壞，如何是堅固法身？』龍云：『山
J35nB338_p0738a30║花開似錦，澗水湛如藍。』」頌曰：
J35nB338_p0738b01║山花似錦，澗水如藍，髑髏乾盡，始許相諳。刺破眼睛
J35nB338_p0738b02║無避處，曼殊室利是同參。
J35nB338_p0738b03║舉：「雲門示眾云：『古佛與露柱相交，是第幾機？』自代
J35nB338_p0738b04║云：『南山起雲，北山下雨。』」頌曰：
J35nB338_p0738b05║南山一片雲，北山一陣雨。古佛本無言，露柱卻有語。
J35nB338_p0738b06║雲門跛足師，趁口多欺汝。若問第幾機，今口憑誰舉。
J35nB338_p0738b07║舉：「維摩詰問文殊師利：『何等是菩薩入不二法門？』
J35nB338_p0738b08║文殊曰：『如我意者，於一切法無言無說，無示無識，
J35nB338_p0738b09║離諸問荅，是為入不二法門。』於是文殊師利問維
J35nB338_p0738b10║摩詰：『我等各自說已，仁者當說何等是菩薩入不
J35nB338_p0738b11║二法門？』雪竇云：『維摩道什麼？』復云：『勘破了也。』」頌曰：
J35nB338_p0738b12║文殊走卻金毛，維摩卷卻銕舌，須知古路無蹤，不用
J35nB338_p0738b13║循途守轍。
J35nB338_p0738b14║舉：「僧到桐峰庵主處，便問：『這裡忽逢大虫時又作
J35nB338_p0738b15║麼生？』庵主便作虎聲，僧便作怕勢，庵主呵呵大笑。
J35nB338_p0738b16║僧云：『這老賊！』庵主云：『爭奈老僧何？』僧休去。」頌曰：
J35nB338_p0738b17║草窠裡，跳一個，秪瞻前，靡顧後。雖然氣可食全牛，伏
J35nB338_p0738b18║肉何曾肯轉頭？可憐獵人輕放過，長林風起至今愁。
J35nB338_p0738b19║舉：「雲門垂語云：『人人盡有光明在，看時不見暗昏
J35nB338_p0738b20║昏。作麼生是諸人光明？』自代云：『廚庫三門。』又云：『好
J35nB338_p0738b21║事不如無。』」頌曰：
J35nB338_p0738b22║三門廚庫常相對，見如不見何曾會。別有神光照膽
J35nB338_p0738b23║寒，也須一捏百雜碎。
J35nB338_p0738b24║舉：「雲門示眾云：『藥病相治，盡大地是藥，那個是自
J35nB338_p0738b25║己？』」頌曰：
J35nB338_p0738b26║盡大地是藥，那個是自己。直饒化三千，依舊可知禮。
J35nB338_p0738b27║舉：「玄沙示眾云：『諸方老宿盡道接物利生，忽遇三
J35nB338_p0738b28║種病人來，作麼生接？患盲者，拈鎚豎拂他又不見；
J35nB338_p0738b29║患聾者，語言三昧他又不聞；患啞者，教伊說又說
J35nB338_p0738b30║不得。且作麼生接？若接此人不得，佛法無靈驗。』僧
J35nB338_p0738c01║請益雲門，雲門云：『汝禮拜著。』僧拜起，雲門以拄杖
J35nB338_p0738c02║挃，僧退後，門云：『汝不是患盲。』復喚：『近前來。』僧近前，
J35nB338_p0738c03║門云：『汝不是患聾。』門乃云：『還會麼？』僧云：『不會。』門云：
J35nB338_p0738c04║『汝不是患啞。』僧於此有省。」頌曰：
J35nB338_p0738c05║玄沙死盡活人，雲門活盡死漢。可憐瘖啞盲聾，到處
J35nB338_p0738c06║牽行搭伴。掌中一粒大還丹，萬兩黃金曾不換。
J35nB338_p0738c07║舉：「雲巖問道吾：『大悲菩薩用許多手眼作什麼？』吾
J35nB338_p0738c08║云：『如人夜半背手摸枕子。』巖云：『我會也。』吾云：『汝作
J35nB338_p0738c09║麼生會？』巖云：『遍身是手眼。』吾云：『道即太煞道，只道
J35nB338_p0738c10║得八成。』巖云：師兄作麼生？吾云：『通身是手眼。』」頌曰：
J35nB338_p0738c11║通身遍身，俱是手眼。咄哉文殊，不用揀選。
J35nB338_p0738c12║舉：「僧問智門：『如何是般若體？』門云：『蚌含明月。』僧云：
J35nB338_p0738c13║『如何般若用？』門云：『兔子懷胎。』」頌曰：
J35nB338_p0738c14║蚌含明月兔懷胎，潑水那堪又撒灰。淨地無端遭污
J35nB338_p0738c15║卻，順憑風雨長莓苔。
J35nB338_p0738c16║舉：「鹽官一日喚侍者：『與我將犀牛扇子來。』侍者云：
J35nB338_p0738c17║『扇子破也。』官云：『扇子既破，還我犀牛兒來。』侍者無
J35nB338_p0738c18║對。」頌曰：
J35nB338_p0738c19║侍者無牛明是詐，鹽官扇破漫尋蹤。清風滿掘難收
J35nB338_p0738c20║拾，所用誰知各不同。
J35nB338_p0738c21║舉：「世尊一日陞座，文殊白椎云：『諦觀法王法，法王
J35nB338_p0738c22║法如是。』世尊便下座。」頌曰：
J35nB338_p0738c23║椎聲塞殺懸河口，下座忙忙外邊走。箇個尋伊腳板
J35nB338_p0738c24║蹤，錯過靈山師子吼。
J35nB338_p0738c25║舉：「僧問大光：『長慶道：「因齋慶讚。」意旨如何？』大光作
J35nB338_p0738c26║舞，僧禮拜，光云：『見個什麼便禮拜？』僧作舞，光云：『這
J35nB338_p0738c27║埜狐精。』」頌曰：
J35nB338_p0738c28║學我者拙，似我者死，堪笑諸方，出口入耳。一模脫出
J35nB338_p0738c29║當風流，爭及雲門六不收？要得千差同入炤，直須頂
J35nB338_p0738c30║上豁雙眸。
J35nB338_p0739a01║舉：「《楞嚴經》云：『吾不見時，何不見吾不見之處？若見
J35nB338_p0739a02║不見，自然非彼不見之相。若不見吾不見之地，自
J35nB338_p0739a03║然非物，云何非汝？』」頌曰：
J35nB338_p0739a04║墨黑漆處行一步，忽然絆倒全身墮。信手摸得大錠
J35nB338_p0739a05║金，不是福兮定是禍。
J35nB338_p0739a06║又
J35nB338_p0739a07║漁郎自別武陵溪，曲曲桃花舊路迷。身在其中不知
J35nB338_p0739a08║止，仙凡從此隔雲泥。
J35nB338_p0739a09║舉：「長慶有時云：『寧說阿羅漢有三毒，不說如來有
J35nB338_p0739a10║二種語。不道如來無語，只是無二種語。』保福云：『作
J35nB338_p0739a11║麼生是如來語？』慶云：『聾人爭得聞？』保福云：『情知你
J35nB338_p0739a12║向第二頭道。』慶云：『作麼生是如來語？』保福云：『喫茶
J35nB338_p0739a13║去。』」頌曰：
J35nB338_p0739a14║聾者不聞，且喫茶去。一人得口，一人失耳。山僧今日
J35nB338_p0739a15║有麤言，何如道個可惜許？
J35nB338_p0739a16║舉：「趙州上堂云：『金佛不度爐，木佛不度火，泥佛不
J35nB338_p0739a17║度水，真佛內裡坐。』」頌曰：
J35nB338_p0739a18║水火無情殺活殊，更教打併入紅爐。這回不用提真
J35nB338_p0739a19║佛，纔有絲毫涉異途。
J35nB338_p0739a20║舉：「《金剛經》云：『若為人輕賤，是人先世罪業應墮惡
J35nB338_p0739a21║道。以今世人輕賤故，先世罪業則為消滅。』」頌曰：
J35nB338_p0739a22║少小龍沙慣射鵰，歸來那怕陣雲高。縱然不得封侯
J35nB338_p0739a23║印，誰敢當鋒犯寶刀。
J35nB338_p0739a24║舉：「天平和尚行腳時參西院，常云：『莫道會佛法，覓
J35nB338_p0739a25║個舉話人也無。』一日，西院遙見，召云：『從漪。』平舉頭，
J35nB338_p0739a26║西院云：『錯。』平行三兩步，西院又云：『錯。』平近前，西院
J35nB338_p0739a27║云：『適來這兩錯，是西院錯？是上座錯？』平云：『從漪錯。』
J35nB338_p0739a28║西院云：『錯。』平休去，西院云：『且在這裡過夏，待共上
J35nB338_p0739a29║座商量這兩錯。』平當時便行，後住院謂眾云：『我當
J35nB338_p0739a30║初行腳時，被業風吹到思明長老處，連下兩錯，更
J35nB338_p0739b01║留我過夏，待共我商量。我不道恁麼時錯，我發足
J35nB338_p0739b02║向南方去時，早知道錯了也。』」頌曰：
J35nB338_p0739b03║喚回兩錯儘淆訛，行腳高流會也麼？向後忽然思拔
J35nB338_p0739b04║本，鑽天鷂子過新羅。
J35nB338_p0739b05║舉：「肅宗帝問忠國師：『如何是十身調御？』國師云：『檀
J35nB338_p0739b06║越踏毗盧頂上行。』帝云：『寡人不會。』國師云：『莫認自
J35nB338_p0739b07║己清淨法身。』」頌曰：
J35nB338_p0739b08║莫認清淨身，直踐毘盧頂。咄哉老南陽，寒濤翻古井。
J35nB338_p0739b09║舉：「僧問巴陵：『如何是吹毛劍？』巴陵云：『珊瑚枝枝撐
J35nB338_p0739b10║著月。』」頌曰：
J35nB338_p0739b11║照雪光芒射斗寒，珊瑚枝上月團圞，秪消一句酬恩
J35nB338_p0739b12║了，不用黃金白玉盤。
J35nB338_p0739b13║
J35nB338_p0739b14║
J35nB338_p0739b15║
J35nB338_p0739b16║
J35nB338_p0739b17║
J35nB338_p0739b18║
J35nB338_p0739b19║
J35nB338_p0739b20║靈瑞尼祖揆符禪師妙湛錄卷第五（終）