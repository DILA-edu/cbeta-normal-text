J35nB339_p0745c01║靈瑞禪師嵒華集卷第二
J35nB339_p0745c02║侍者振鴻等記
J35nB339_p0745c03║師一日渡湖，舟中垂二十問，同行未及畣，復自代語。
J35nB339_p0745c04║一云：「洞庭湖水，巨浪千尋，不假舟航，如何得濟？」代云：
J35nB339_p0745c05║「途路中有此一問。」又云：「渡來，渡來。」
J35nB339_p0745c06║一云：「看風使帆，尋嘗手腳。忽遇旋嵐偃嶽，東去西去。」
J35nB339_p0745c07║代云：「我也驚。」又云：「坐卻著。」
J35nB339_p0745c08║一云：「太湖三萬六千頃，月在波心說向誰？」代云：「不顧
J35nB339_p0745c09║旁觀者。」又云：「何必。」
J35nB339_p0745c10║一云：「落霞與孤鶩齊飛，秋水共長天一色，是甚麼人
J35nB339_p0745c11║境界？」代云：「山僧惜口。」又云：「這裏不是你住處。」
J35nB339_p0745c12║一云：「夜靜水寒魚不食，滿船空載月明歸。未免勞而
J35nB339_p0745c13║無功。一釣須連十二鰲，的具何眼目？」代云：「不別。」又云：
J35nB339_p0745c14║「猶有一絲在。」
J35nB339_p0745c15║一云：「釣竿斫盡重栽竹，不計功程得便休。因甚放生
J35nB339_p0745c16║卻用釣來魚？」代云：「是伊不護惜。」又云：「理即如是。」
J35nB339_p0745c17║一云：「謝三郎長年出沒煙波，何緣只看絲綸上，不見
J35nB339_p0745c18║蘆花對蓼紅？」代云：「業在其中。」又云：「意況不到。」
J35nB339_p0745c19║一云：「不因柳毅傳書信，何緣得到洞庭湖？既到這裏，
J35nB339_p0745c20║因甚秪見波濤涌，不見海龍宮？」代云：「退後一步。」又云：
J35nB339_p0745c21║「賺殺人。」
J35nB339_p0745c22║一云：「七十二峰，個個隨波逐浪；東山西嶺，兩兩截斷
J35nB339_p0745c23║眾流。如何是函蓋乾坤句？」代云：「目前是甚麼？」又云：「一
J35nB339_p0745c24║合相不可得。」
J35nB339_p0745c25║一云：「縱然一夜風吹去，秪在蘆花淺水邊。月黑風狂，
J35nB339_p0745c26║因甚便手忙腳亂？」代云：「境界甚危。」又云：「爭敢謾汝？」
J35nB339_p0745c27║一云：「渡河須用筏，到岸不須舟。臨上灘時，為甚麼更
J35nB339_p0745c28║要把纜？」代云：「須到如此。」又云：「也是。」
J35nB339_p0745c29║一云：「魚以水為命，打入網子裏了，因甚猶自𨁝跳？」代
J35nB339_p0745c30║云：「通身不奈何。」又云：「別無伎倆。」
J35nB339_p0746a01║一云：「自是不歸歸便得，五湖煙景有誰爭？有恁麼事？
J35nB339_p0746a02║無恁麼事？」代云：「山僧無二語。」又云：「能有幾個？」
J35nB339_p0746a03║一云：「江湖無閡人之心，因甚時人過不得？」代云：「此問
J35nB339_p0746a04║甚當。」又云：「自古自今。」
J35nB339_p0746a05║一云：「不貪香餌味，可謂碧潭龍。離鉤三寸，道一句看。」
J35nB339_p0746a06║代云：「圖個甚麼？」又云：「恐非來意。」
J35nB339_p0746a07║一云：「未跨船舷，早與三十，而今通身在內，合喫多少？」
J35nB339_p0746a08║代云：「上座自道看。」又云：「笑殺衲僧。」
J35nB339_p0746a09║一云：「萬古碧潭空界月，再三撈摝始應知。知是般事
J35nB339_p0746a10║便休，費許多老力作麼？」代云：「也要伊自肯。」又云：「譬如
J35nB339_p0746a11║閒。」
J35nB339_p0746a12║一云：「蝦蟆飛上梵天，蚯蚓驀過東海，畜生也使神通。
J35nB339_p0746a13║衲僧到這裏，因甚一點伎倆也做不得？」代云：「不欲驚
J35nB339_p0746a14║眾。」又云：「退己讓人。」
J35nB339_p0746a15║一云：「河裏失錢河裏摝，是不惜性命底所為。忽有人
J35nB339_p0746a16║請和尚下水，且道圖個什麼？」代云：「如汝所問。」又云：「只
J35nB339_p0746a17║當兒戲。」
J35nB339_p0746a18║一云：「三兩月來天不雨，洞庭湖水依舊滿滿地，未審
J35nB339_p0746a19║什麼劫中曾欠少？」代云：「年代深遠。」又云：「卻謾露柱不
J35nB339_p0746a20║得。」
J35nB339_p0746a21║師持缽歸，復設十問。一云：「衲僧家尊貴天然，御飯也
J35nB339_p0746a22║須吐卻。如今東也隨分納些些，西也隨分納些些，成
J35nB339_p0746a23║得個甚麼道理？」代云：「缽盂無底。」又云：「快便難逢。」
J35nB339_p0746a24║一云：「白麵五厘一升，青菜三文一束，街頭市上，無不
J35nB339_p0746a25║口口相應。問著廬陵米價十個，有五雙不能酬對，病
J35nB339_p0746a26║在甚處？」代云：「爭之不足。」又云：「且聽諸方。」
J35nB339_p0746a27║一云：「貪他一粒，失卻半年軃根。阿師齋他，有甚利益？
J35nB339_p0746a28║當門一齒，下下咬著底，合受人天供養否？」代云：「檀越
J35nB339_p0746a29║愛，把不定。」又云：「鼓角動也。」
J35nB339_p0746a30║一云：「盡大地撮來如粟米粒大黑漆缽盂裏，這夥總
J35nB339_p0746b01║是一氣呵成底，祖師近在口皮邊，何故匙挑不上？」代
J35nB339_p0746b02║云：「將謂是衲僧。」又云：「放過一著。」
J35nB339_p0746b03║一云：「圓陀陀，光爍爍，拈起則水泄不漏，放下則囊括
J35nB339_p0746b04║十虛。古來洗缽盂話即不問你，飯是米做一句作麼
J35nB339_p0746b05║生道？」代云：「山僧愛問不愛畣。」又云：「只當尋嘗。」
J35nB339_p0746b06║一云：「真如解脫、菩提涅槃，總是人家喫過底殘羹剩
J35nB339_p0746b07║飯；雲門餅、趙州茶，也是衲僧棄下底齷齪唾餘。汝若
J35nB339_p0746b08║傾將來，如以穢食置于淨器。如今要得充足，用個甚
J35nB339_p0746b09║麼？」代云：「一拶便骨出。」又云：「某甲行腳不逢人。」
J35nB339_p0746b10║一云：「三年不喫飯，目前無饑人。祖翁田地從此一時
J35nB339_p0746b11║荒卻也則不惡，靈苗瑞草和根拔，滿眼從教荊棘生。
J35nB339_p0746b12║還覺多事麼？」代云：「心不負人。」又云：「鉤在不疑之地。」
J35nB339_p0746b13║一云：「利刀有蜜不須舐，蠱毒之家水莫嘗，你若沾著
J35nB339_p0746b14║牙關，便見遍身紅爛。秪如吞吐得乾坤底，憑甚麼全
J35nB339_p0746b15║無忌諱？」代云：「令我攢眉。」又云：「空尚不可得。」
J35nB339_p0746b16║一云：「千粒萬粒盡從這一粒生，秪這一粒從甚處生？
J35nB339_p0746b17║識得來處，萬兩黃金也合消。不然，他後有人索飯錢。」
J35nB339_p0746b18║乃搖手云：「不可怨著山僧。」代云：「諾！諾！」又云：「為合如是？
J35nB339_p0746b19║不合如是？」
J35nB339_p0746b20║一云：「於食等者，諸法亦等；諸法等者，於食亦等。如來
J35nB339_p0746b21║者，即諸法如義。因甚道供養百千諸佛，不如供養一
J35nB339_p0746b22║無心道人？」代云：「甚麼處著此一問？」又云：「汝作吾弟子
J35nB339_p0746b23║不得。」
J35nB339_p0746b24║室中垂問達磨不遊梁土，喚甚麼作祖？釋迦不降皇
J35nB339_p0746b25║宮，指甚麼作佛？目前大道坦然，為甚麼不行？腳底諸
J35nB339_p0746b26║緣蕩盡，為甚麼不住？主賓須互換，為甚麼老僧不是
J35nB339_p0746b27║闍黎、闍黎不是老僧？機用要臨時，為甚麼曹洞秪說
J35nB339_p0746b28║君臣、雲門多談事理？天不能蓋、地不能載，為甚麼跳
J35nB339_p0746b29║這裏不出？莫見乎隱、莫顯乎微，為甚麼覷那邊不見？
J35nB339_p0746b30║爐韝之所，因甚多鈍銕？良醫之門，何故足病人？
J35nB339_p0746c01║師到靈嵒省覲，和尚問云：「聞說道者見世尊初生像，
J35nB339_p0746c02║有個會處，試呈似老僧。」師遂收坐具云：「明破即不堪。」
J35nB339_p0746c03║和尚云：「他後有人問靈嵒佛法，如何說向伊？」師云：「爭
J35nB339_p0746c04║敢觸忤和尚？」尚便喝。師云：「實謂今古罕聞。」和尚云：「賺
J35nB339_p0746c05║了也。」師一喝便出。
J35nB339_p0746c06║一日，偕數同參入室，和尚云：「近日諸方浩浩地商量
J35nB339_p0746c07║托缽公案，道者又作麼生？」師云：「一口吞盡。」和尚云：「吞
J35nB339_p0746c08║得下，吐不出，直是禍事。」師云：「和尚大好心行。」和尚云：
J35nB339_p0746c09║「甚處見得？」師云：「替他古人擔憂。」尚笑云：「老僧罪過。」師
J35nB339_p0746c10║云：「某甲有一半。」
J35nB339_p0746c11║和尚一日又問：「鴦崛救產難因緣作麼生會？」師云：「爭
J35nB339_p0746c12║敢妄通消息？」尚云：「你做他鴦崛弟子不得。」師云：「和尚
J35nB339_p0746c13║愛取別人口裏語。」和尚云：「你道他家生下底兒子是
J35nB339_p0746c14║男是女？」師云：「面目現在。」和尚云：「好個面目現在。」師云：
J35nB339_p0746c15║「某甲今日帶累鴦崛。」和尚云：「救不得也。」師作禮云：「幸
J35nB339_p0746c16║是某甲。」
J35nB339_p0746c17║雨後，和尚問：「天晴日出，雨落地溼，是甚麼意旨？」師云：
J35nB339_p0746c18║「大眾眼在。」和尚云：「忽若無眼耳鼻舌底，又作麼生？」師
J35nB339_p0746c19║云：「一點也謾他不得。」尚云：「非非相天，即今幾人退位？」
J35nB339_p0746c20║師云：「和尚不問，某甲不畣。」和尚云：「道！道！」師云：「賺殺旁
J35nB339_p0746c21║觀。」
J35nB339_p0746c22║師在戒壇隨喜，和尚問：「如何是孝順至道之法？」師云：
J35nB339_p0746c23║「某甲終不敢違背。」和尚云：「是真語？是實語？」師云：「謾和
J35nB339_p0746c24║尚不得。」和尚云：「更有第三番羯磨在。」師應喏喏。
J35nB339_p0746c25║到方丈，和尚問：「釋迦傳心于中印，彌阤演教于西方，
J35nB339_p0746c26║還有優劣也無？」師云：「一狀領過。」和尚云：「領後如何？」師
J35nB339_p0746c27║一喝便出。
J35nB339_p0746c28║一日，辭和尚下山，和尚云：「前日公案還記得麼？」師云：
J35nB339_p0746c29║「某甲只解瞻前，不解顧後。」和尚云：「何緣得到與麼田
J35nB339_p0746c30║地？」師云：「深領和尚一問。」和尚云：「原來忘卻。」師云：「口是
J35nB339_p0747a01║禍門。」
J35nB339_p0747a02║到靈嵒首座寮，碓菴大師問：「東山西嶺青明什麼邊
J35nB339_p0747a03║事？」師云：「盡大地人瞻仰有分。」菴云：「與麼則不離當處
J35nB339_p0747a04║也。」師云：「踏破草鞋。」
J35nB339_p0747a05║碓菴大師一日又問：「久雨不晴時如何？」師云：「上穿下
J35nB339_p0747a06║溜。」菴云：「須知有迴避處。」師云：「賺殺衲僧。」
J35nB339_p0747a07║碓菴大師過菴坐定，問云：「如何是道者家風？」師云：「夜
J35nB339_p0747a08║坐連雲石，春栽帶雨松。」菴云：「莫作境話會。」師云：「直饒
J35nB339_p0747a09║不作境話會，亦未敢相許。」菴云：「豈不勞而無功？」師云：
J35nB339_p0747a10║「第一座前爭敢造次？」菴云：「知得也。」師云：「蒼天！蒼天！」
J35nB339_p0747a11║師一日舉古人頌云：「問著曾經劈面來，衲僧不會莫
J35nB339_p0747a12║針錐，叢林逐隊爭胡餅，飽得身心更有誰？」隨畫一圓
J35nB339_p0747a13║相，顧學人云：「拈取去。」學佇視，師云：「有口原來不解吞。」
J35nB339_p0747a14║師禮佛次，學人問：「乾矢橛，麻三斤，殿裏底意旨如何？」
J35nB339_p0747a15║師隨展坐具，云：「侍者與我記取這一轉。」學無語，師即
J35nB339_p0747a16║便作禮，云：「迦葉師兄應當委悉。」
J35nB339_p0747a17║一日，溪邊行次，見捕魚者，顧同行云：「等閑垂一釣，容
J35nB339_p0747a18║易上鉤來。且道是魚是鱉？」同行云：「某甲不貪香餌。」師
J35nB339_p0747a19║云：「死水裏浸殺，有甚麼用處？」
J35nB339_p0747a20║學人問：「古人云：『禪客相逢秪彈指，此心能有幾人知？』
J35nB339_p0747a21║如何是此心？」師彈指一下。學云：「不會。」師云：「能有幾人
J35nB339_p0747a22║知？」
J35nB339_p0747a23║一僧問：「一舉四十九，是什麼物？」師云：「東山下左邊底。」
J35nB339_p0747a24║僧云：「吽！吽！」師云：「我一向小覷你。」僧擬議，師劈面掌云：
J35nB339_p0747a25║「吽！吽！特舍兒擔枷過狀。」
J35nB339_p0747a26║學人問：「三門與自己是同是別？」師云：「待你入得門來
J35nB339_p0747a27║向你道。」學近前叉手，師云：「這廝全不知進退。」便打。
J35nB339_p0747a28║僧問：「東家點燈，為甚麼西家猶自覓油？」師云：「當時不
J35nB339_p0747a29║曾置得。」僧云：「與麼則一切臨時也。」師云：「黑夜裏索許
J35nB339_p0747a30║多冷飯作麼？」僧擬開口，師喝云：「不知饑飽漢，出去。」
J35nB339_p0747b01║學人問：「如何是祖師西來意？」師云：「竹柏聲相寒。」學云：
J35nB339_p0747b02║「原來太近。」師云：「大有人向這裏住。」學云：「師還出得否？」
J35nB339_p0747b03║師云：「訝郎當漢又恁麼去也。」
J35nB339_p0747b04║學人問：「如何是金剛王劍？」師云：「逢佛殺佛，逢祖殺祖。」
J35nB339_p0747b05║僧云：「如何是踞地師子？」師云：「推不向前，約不退後。」僧
J35nB339_p0747b06║云：「如何是探竿影草？」師云：「未開口已前識得你了也。」
J35nB339_p0747b07║僧云：「如何是一喝不作一喝用？」師云：「佛法外另置一
J35nB339_p0747b08║問來。」
J35nB339_p0747b09║學人問：「如何是佛？」師云：「速禮三拜。」學云：「如何是法？」師
J35nB339_p0747b10║云：「放過阿誰？」學云：「如何是僧？」師云：「天下橫行。」學云：「如
J35nB339_p0747b11║何是衲衣下事？」師云：「一拶便骨出。」學云：「如何是祖師
J35nB339_p0747b12║心印？」師云：「不可與你個模子去也。」
J35nB339_p0747b13║師一日命童子鏟草，適一道者過菴，問云：「祖意明明
J35nB339_p0747b14║百草頭，何得一時鏟卻？」師拈一株草抖擻云：「在甚麼
J35nB339_p0747b15║處？」道者佇思，師劈面擲云：「這個所在，那許你生根？」
J35nB339_p0747b16║一婆子問：「弟子逐日念經，還當得參禪否？」師云：「耳且
J35nB339_p0747b17║不是目。」婆云：「乞師指示修行正路。」師云：「幸是無事，定
J35nB339_p0747b18║要個護身符子作麼？」
J35nB339_p0747b19║學人問：「世尊拈花，意旨如何？」師云：「將勤補拙。」學云：「迦
J35nB339_p0747b20║葉微笑又作麼生？」師云：「偶爾成文。」
J35nB339_p0747b21║師一日因庭前牡丹盛開，顧宗道者云：「南泉謂時人
J35nB339_p0747b22║見此一株花如夢相似，且道意在甚麼處？」宗下數語，
J35nB339_p0747b23║師皆不允，乃自代云：「爭似春風處處閒？」宗云：「牡丹花
J35nB339_p0747b24║下睡貓兒又作麼生？」師以箸敲碗云：「花花喫飯來。」
J35nB339_p0747b25║一居士自負會禪，到菴云：「近日諸方知識甚多。」師云：
J35nB339_p0747b26║「曾見幾人？」士云：「領眾匡徒，比屋皆是。」師云：「不獨穿卻
J35nB339_p0747b27║鼻孔，又兼換卻眼睛。」士無語，師云：「好好留取口。」
J35nB339_p0747b28║學人問：「牛頭未見四祖，為甚麼百鳥銜花？」師云：「戶外
J35nB339_p0747b29║一峰秀。」學云：「見後為甚麼不銜花？」師云：「階前眾壑深。」
J35nB339_p0747b30║學人問：「南泉斬貓，意旨如何？」師云：「卸卻業身來，與汝
J35nB339_p0747c01║諦當。」學云：「趙州頭戴艸鞋而出，又作麼生？」師云：「也是
J35nB339_p0747c02║逐惡隨邪。」
J35nB339_p0747c03║學人問：「金雞未鳴時如何？」師云：「行人眼未開。」學云：「鳴
J35nB339_p0747c04║後如何？」師云：「往來須仔細。」學云：「蓮花未出水時如何？」
J35nB339_p0747c05║師云：「文彩已全彰。」學云：「出水後如何？」師云：「不勞重繪
J35nB339_p0747c06║色。」學云：「魚遊陸地時如何？」師云：「十進九退。」學云：「卻下
J35nB339_p0747c07║碧潭時如何？」師云：「七縱八橫。」學云：「諸佛未出世時如
J35nB339_p0747c08║何？」師云：「阿誰無分？」學云：「出世後如何？」師云：「惟我獨尊。」
J35nB339_p0747c09║師領眾到翠峰，指雪竇石刻像云：「這老漢一向口吧
J35nB339_p0747c10║吧地，今日拶教上壁去也。」眾不能荅，請師代語。師云：
J35nB339_p0747c11║「入石三分。」
J35nB339_p0747c12║師同眾翫月次，一老媼云：「秪是一個月，因甚有圓有
J35nB339_p0747c13║缺？」師云：「秪是一個月。」
J35nB339_p0747c14║宗道者問：「法身還解說法否？」師云：「我被你一問，直得
J35nB339_p0747c15║口啞。」宗云：「某甲今日亦推出個枕子，還喚作劍刃上
J35nB339_p0747c16║事得麼？」師云：「道者也不得自傷己命。」
J35nB339_p0747c17║師一日拈杖云：「這個不從天台得，不從南嶽得，還有
J35nB339_p0747c18║知得來處底麼？」宣道者云：「上來下去，全得渠力。」師云：
J35nB339_p0747c19║「未出嘗情。」超道者云：「某甲尋思去。」師云：「何不目前驗
J35nB339_p0747c20║取？」宣云：「師意如何？」師云：「年深月久，忘卻了也。」
J35nB339_p0747c21║靈嵒和尚住東山日，問僧云：「天下熙熙，皆為利來；天
J35nB339_p0747c22║下攘攘，皆為利往。東山這裏雲深路僻，狼虎縱橫，尿
J35nB339_p0747c23║床鬼子三回五度來就我覓甚麼碗？」代云：「若不上來，
J35nB339_p0747c24║焉知端的？若不登高望，焉知宇宙寬？」「衲僧家既得到
J35nB339_p0747c25║這裏，一個個俯視諸方，目朝雲漢，且道自己眼光有
J35nB339_p0747c26║多少闊？」代云：「教人指點堪作甚麼？」「鎮日長廊卷風，葉
J35nB339_p0747c27║葉縣風規，滿床盡灑雪珍珠，楊岐行徑地，租錢且放
J35nB339_p0747c28║過，諸人钁頭邊一句與我提起看。」代云：「難為識者。」
J35nB339_p0747c29║住國清日，問僧：「文殊堂裏一萬菩薩，方廣寺裏五百
J35nB339_p0747c30║聲聞，天台山高八萬四千丈，你道頂上著得幾人？」代
J35nB339_p0748a01║云：「不入眾數。衲僧家本分行腳，到處總不敢犯人苗
J35nB339_p0748a02║稼，因甚將石梁橋一踏兩段？」代云：「和尚年尊。」「不問華
J35nB339_p0748a03║頂峰前客、不問平田庄裏人，未過關嶺一機教什麼
J35nB339_p0748a04║人舉？」代云：「氣急殺人。」「國清寺裏掃地底掃地、燒火底
J35nB339_p0748a05║燒火，文殊、普賢總不空過，豐干跨虎出松門，成何道
J35nB339_p0748a06║理？」代云：「非我同流。」「智者大師親見靈山一會，儼然未
J35nB339_p0748a07║散，金屑雖貴，落眼成塵。山僧今日將山河大地一時
J35nB339_p0748a08║翻轉了也，諸人見個甚麼？」代云：「喪我兒孫。」「一隊衲僧
J35nB339_p0748a09║來、一隊衲僧去，父母所生眼一點也謾他不得，因甚
J35nB339_p0748a10║新昌石佛大有人不曾見？」代云：「某甲得路便行。」
J35nB339_p0748a11║僧問靈嵒：「嘗在於其中經行及坐臥，釋迦老子至今
J35nB339_p0748a12║出這裏不得，腳下兒孫如何使他到處稱尊去？」嵒云：
J35nB339_p0748a13║「且待明日來。」代云：「不可停囚長智。」「寧說阿羅漢有三
J35nB339_p0748a14║毒，不說如來有二種語。衲僧家一句是一句，因甚纔
J35nB339_p0748a15║與麼便不與麼？」嵒云：「即今𠰒。」代云：「這老漢著甚死急。」
J35nB339_p0748a16║「纔有所重便成窠臼。石鞏一向彎弓，禾山只是打鼓，
J35nB339_p0748a17║還免得過也無？」嵒云：「舊日事不必提起。」代云：「爭敢諱
J35nB339_p0748a18║卻。」
J35nB339_p0748a19║靈嵒問僧：「透網金鱗以何為食？」僧云：「東山下左邊底。」
J35nB339_p0748a20║嵒云：「東山下左邊底是鹹味？是淡味？」僧無對。代云：「實
J35nB339_p0748a21║謂古今罕聞。」「萬里不掛片雲時如何？」僧云：「我不向這
J35nB339_p0748a22║裏住。」嵒云：「向甚麼處住？」僧無對。代云：「某甲腳跟至今
J35nB339_p0748a23║不點地。」「穩坐家堂，因甚主人不識？」僧云：「謾他露柱不
J35nB339_p0748a24║得。」嵒云：「謾他露柱不得，明日是天晴？是下雨？」僧無對。
J35nB339_p0748a25║代云：「和尚是善知識。」「眼光爍破四天下，自己眉毛落
J35nB339_p0748a26║盡因甚不見？」僧云：「留與後人貶剝。」嵒云：「昔日玅德空
J35nB339_p0748a27║生尚自讚歎不及，而今何故許人貶剝？」僧無對。代云：
J35nB339_p0748a28║「堪笑堪悲。」
J35nB339_p0748a29║天寧垂語云：「一不得有，二不得無。有之與無，尖斗量
J35nB339_p0748a30║不盡。淨潔打疊一句作麼生道？」代云：「尖斗量不盡。」「晝
J35nB339_p0748b01║見日，夜見星，將甚麼見？」代云：「眼𠰒。」「鬧市裏天子，百草
J35nB339_p0748b02║頭老僧，為甚麼不領？」代云：「放待冷來看。」「空劫中甚麼
J35nB339_p0748b03║人作主？」代云：「闍黎有一半。」「事存函蓋合，理應箭鋒拄。
J35nB339_p0748b04║天寧畣話也，置將一問來。」代云：「恐和尚不肯。」「三界唯
J35nB339_p0748b05║心，萬法唯識。你尋嘗見露柱喚作甚麼？」代云：「要道也
J35nB339_p0748b06║不難。」「太陽溢目，萬里不掛。片雲拈卻，青天喫棒。合下
J35nB339_p0748b07║得個甚麼語？」代云：「商量看。」「日可冷，月可熱，眾魔不能
J35nB339_p0748b08║壞真說。如何是真說？」代云：「脫空妄語。」「昨日晴，乾鵲鳴。
J35nB339_p0748b09║今日雨，鵓鳩語。趙壁本無瑕，相如誑秦主。隨時及節
J35nB339_p0748b10║一句作麼生道？」代云：「好事不如無。」「直得無一法可當
J35nB339_p0748b11║情，猶未是衲僧行履處。作麼生是衲僧行履處？」代云：
J35nB339_p0748b12║「一切現成。為無為，益無益，梯航九有，津濟四生，未必
J35nB339_p0748b13║善因而招惡果。甚麼處著得此人？」代云：「沒處去。」「赤肉
J35nB339_p0748b14║團上，壁立千仞。還有商量分也無？」代云：「令我攢眉。」「擾
J35nB339_p0748b15║擾匆匆，晨雞暮鐘。你道那一人在三界內三界外？」代
J35nB339_p0748b16║云：「杜撰長老。」「江東西，河南北，到處行腳，也曾聽尊宿
J35nB339_p0748b17║話來。且道那一句最親切？」代云：「敢為流通。」「若一毫凡
J35nB339_p0748b18║聖情念未盡，不免入驢胎馬腹裏去則固是；設使一
J35nB339_p0748b19║毫頭凡聖情念淨盡，為什甚麼亦未免入驢胎馬腹
J35nB339_p0748b20║裏去？」代云：「事不獲已。」
J35nB339_p0748b21║世尊因見文殊在門外立，乃云：「文殊，文殊，何不入門
J35nB339_p0748b22║來？」文殊云：「我不見一法在門外，何以教我入門？」代云：
J35nB339_p0748b23║「小心袛候著。」
J35nB339_p0748b24║迦葉尊者一日踏泥次，有一沙彌見，乃問：「尊者何得
J35nB339_p0748b25║自為？」祖云：「我若不為，誰為我為？」代云：「某甲慮不及此。」
J35nB339_p0748b26║賓頭盧尊者因阿育王問：「承聞尊者親見佛來，是不？」
J35nB339_p0748b27║尊者以手策起眉毛，良久，云：「會麼？」王云：「不會。」者云：「阿
J35nB339_p0748b28║耨達池龍王曾請佛齋，吾是時亦預其數。」代云：「昔日
J35nB339_p0748b29║供養何似今日？」
J35nB339_p0748b30║無著與文殊茶次，殊拈起玻璃盞云：「南方還有這個
J35nB339_p0748c01║麼？」著云：「無。」殊云：「尋嘗將甚麼喫茶？」著無語。代云：「不因
J35nB339_p0748c02║此問，洎合忘卻。」
J35nB339_p0748c03║漢國有一菴主，遇王出遊，人報云：「大王來，請起。」主云：
J35nB339_p0748c04║「非但王來，佛來亦不起。」王宣問：「佛豈不是汝師？」主云：
J35nB339_p0748c05║「是。」帝云：「弟子見師，因什麼不起？」主無語，代云：「不可以
J35nB339_p0748c06║小妨大。」
J35nB339_p0748c07║武帝問達磨：「如何是聖諦第一義？」磨云：「廓然無聖。」帝
J35nB339_p0748c08║云：「對朕者誰？」磨云：「不識。」代云：「洎不問過。」
J35nB339_p0748c09║寂大師進三界圖，帝問：「朕居何界？」寂無語，代云：「何處
J35nB339_p0748c10║不稱尊？」
J35nB339_p0748c11║王太傅迎木佛至明招，乃問：「忽遇丹霞來時如何？」招
J35nB339_p0748c12║提起佛云：「也要分付著人。」代云：「恐絫和尚眉鬚墮落。」
J35nB339_p0748c13║韓侍郎與肇論主茶次，乃問：「聞座主講得《肇論》，是否？」
J35nB339_p0748c14║主云：「不敢。」韓云：「有物不遷義，是否？」主云：「是。」韓乃撲破
J35nB339_p0748c15║盞，云：「這個是甚麼義？」主無對。代打露柱一下，云：「分明
J35nB339_p0748c16║記取。」
J35nB339_p0748c17║洪州大寧眾陳狀請第二座住持，宋令公云：「何不請
J35nB339_p0748c18║第一座？」眾無對，代云：「此番不可以戒臘推。」
J35nB339_p0748c19║裴相國參石霜，霜奪笏問云：「在一人手裏為圭，在公
J35nB339_p0748c20║手裏為笏，在老僧手裏喚作甚麼？」國無對，代云：「放過
J35nB339_p0748c21║一著。」
J35nB339_p0748c22║湖南護國僧抄化次，官人問：「既是護國，唐家三百年
J35nB339_p0748c23║社稷何在？」代云：「何得當面蓋覆？」
J35nB339_p0748c24║洞山行腳次，見一官人云：「我要註三祖《信心銘》，得否？」
J35nB339_p0748c25║山云：「只如『纔有是非，紛然失心』，作麼生註？」代云：「臨文
J35nB339_p0748c26║不諱。」
J35nB339_p0748c27║陳操尚書齋僧次，乃自行食，僧方展手，書卻縮手，僧
J35nB339_p0748c28║無對。書云：「果然。」代云：「喫飯時莫打之遶。」
J35nB339_p0748c29║有施主婦人入院，行眾僧隨年錢。僧云：「聖僧前著一
J35nB339_p0748c30║分。」婦人曰：「聖僧年多少？」無對。代云：「不虧不欠。」
J35nB339_p0749a01║十一祖問十二祖云：「汝非諸佛。」十二祖云：「諸佛亦非。」
J35nB339_p0749a02║代云：「似即似，是即未是。」
J35nB339_p0749a03║溈山云：「老僧百年後，向下檀越家作一頭水牯牛，脅
J35nB339_p0749a04║下書溈山僧某甲。當恁麼時，喚作溈山僧又是水牯
J35nB339_p0749a05║牛，喚作水牯牛又是溈山僧。且如何則是？」代云：「豈可
J35nB339_p0749a06║別栽頭角？」
J35nB339_p0749a07║台州六通院僧欲渡船，有人問：「既是六通，為甚麼假
J35nB339_p0749a08║船？」無對。代云：「已後不可釘樁搖櫓。」
J35nB339_p0749a09║僧參溈山，山作起勢，僧云：「請莫起。」山云：「我未曾坐。」僧
J35nB339_p0749a10║云：「某未曾拜。」山云：「何得無禮？」代云：「彼此沒便宜。」
J35nB339_p0749a11║聖僧像被屋漏滴，有人問：「既是聖僧，為甚麼有漏？」代
J35nB339_p0749a12║云：「為著阿誰？」
J35nB339_p0749a13║仰山問僧：「名甚麼？」僧云：「靈通。」仰云：「便請入露柱。」代云：
J35nB339_p0749a14║「圖個甚麼？」
J35nB339_p0749a15║睦州見僧來參，便喝云：「上座如何偷嘗住果子？」僧云：
J35nB339_p0749a16║「某甲方到，因甚麼道偷果子？」州云：「爭奈贓物見在𠰒。」
J35nB339_p0749a17║代云：「還我核子來。」
J35nB339_p0749a18║雲門問僧：「近離甚處？」云：「新羅。」門云：「將甚麼過海？」云：「草
J35nB339_p0749a19║賊大敗。」門云：「你為甚麼在我手裏？」僧云：「恰是。」代云：「吽！
J35nB339_p0749a20║吽！」
J35nB339_p0749a21║雪峰問僧：「甚麼處來？」僧云：「覆船。」峰云：「生死海未渡，因
J35nB339_p0749a22║甚麼覆卻船？」代云：「若不入水，怎見長人？」
J35nB339_p0749a23║偃臺感山主到圓通院相看，第一座問曰：「圓通無路，
J35nB339_p0749a24║山主爭得到來？」無對。代云：「不意上座問到這裏。」
J35nB339_p0749a25║有僧持缽到長者家，偶為犬傷，長者指袈裟曰：「龍披
J35nB339_p0749a26║一縷，金翅不吞。大師全披法服，為甚卻被狗咬？」代云：
J35nB339_p0749a27║「識甚好惡？」
J35nB339_p0749a28║有人見死魚浮水上，問僧：「魚豈不是以水為命？」曰：「是。」
J35nB339_p0749a29║曰：「為甚麼卻向水中死？」無對。代云：「命根斷也未？」
J35nB339_p0749a30║雪峰在洞山搬柴次，乃對山拋下，云：「重。」山云：「重多少？」
J35nB339_p0749b01║峰云：「盡大地人提不起。」山云：「因甚麼得到此？」代云：「不
J35nB339_p0749b02║是某甲，幾見葛藤遍界？」
J35nB339_p0749b03║有僧與童子上經了，令持經著函內，童子曰：「某甲念
J35nB339_p0749b04║底著向那裏？」代云：「用包裹作麼？」
J35nB339_p0749b05║有僧到曹溪守衣缽，僧提起衣曰：「此是大庾嶺頭提
J35nB339_p0749b06║不起底。」曰：「為甚麼在上座手裏？」無對。代云：「脫賺諸方，
J35nB339_p0749b07║何止今日？」
J35nB339_p0749b08║雪峰問僧：「甚麼處來？」僧云：「疏山。」峰曰：「我以前到時是
J35nB339_p0749b09║事不足，而今足也未？」僧云：「足。」峰云：「粥足？飯足？」代云：「當
J35nB339_p0749b10║不止此。」
J35nB339_p0749b11║雲居令侍者送褲與菴主，主云：「我自有娘生褲。」者回
J35nB339_p0749b12║舉似居，居再令去問：「娘未生時著甚麼？」主無對，代云：
J35nB339_p0749b13║「和尚用心良苦。」
J35nB339_p0749b14║僧問龍牙：「如何是祖師西來意？」牙云：「待石龜解語，即
J35nB339_p0749b15║向汝道。」僧云：「石龜解語也。」牙云：「向汝道什麼？」僧無對。
J35nB339_p0749b16║代云：「說即不辭，恐無人聽。」
J35nB339_p0749b17║趙州見投子教化，乃問：「莫是投子否？」投子云：「茶鹽錢
J35nB339_p0749b18║布施將來。」州休去。代云：「缽盂裏著得多少？」
J35nB339_p0749b19║玄沙問僧：「近離甚處？」僧云：「瑞嵒。」沙云：「近日有何言句？」
J35nB339_p0749b20║僧云：「嘗喚主人公云：『惺惺著，他後莫受人謾。』」沙云：「一
J35nB339_p0749b21║等弄精魂，就中也奇怪，上座何不且住？」僧云：「已遷化。」
J35nB339_p0749b22║沙云：「只今喚得應麼？」僧無對。代云：「有甚氣息？」
J35nB339_p0749b23║明招在法雲，一時插火從食堂前過，有僧云：「這個是
J35nB339_p0749b24║眾僧的，盜向甚麼處去？」招乃轉火插云：「上座分上有
J35nB339_p0749b25║多少？」僧無對。招云：「這一隊漢今夜總須凍死。」代云：「誰
J35nB339_p0749b26║知冷灰裏有粒豆爆。」
J35nB339_p0749b27║雲門問僧：「近離甚處？」僧云：「江西。」門云：「江西一隊老宿
J35nB339_p0749b28║寐語住也未？」僧网措。代云：「諾，惺惺著。」
J35nB339_p0749b29║劉鐵磨到溈山，山云：「老牸牛，汝來也。」磨云：「來日臺山
J35nB339_p0749b30║有齋，和尚還去否？」山放身作臥勢。代云：「這老漢敗也。」
J35nB339_p0749c01║宋太宗幸相國寺，問看經僧曰：「是甚麼經？」曰：「《仁王經》。」
J35nB339_p0749c02║曰：「既是寡人經，因甚卻在卿手裏？」無對。雪竇代云：「皇
J35nB339_p0749c03║天無親，惟德是輔。」別云：「敢不奉持。」幸開寶塔，問僧：「卿
J35nB339_p0749c04║是甚人？」曰：「塔主。」曰：「朕之塔，因甚卿作主？」無對。雪竇代
J35nB339_p0749c05║云：「闔國咸知。」別云：「謝陛下降尊就卑。」僧朝宗問：「甚處
J35nB339_p0749c06║來？」曰：「廬山臥雲菴。」曰：「朕聞臥雲深處不朝天，因甚到
J35nB339_p0749c07║此？」無對。雪竇代云：「難逃至化。」別云：「丹心可鑒。」僧入對
J35nB339_p0749c08║次，奏曰：「陛下還記得麼？」曰：「甚處相見來？」曰：「靈山一別，
J35nB339_p0749c09║直至如今。」曰：「以何為驗？」無對。雪竇代云：「貧道得得而
J35nB339_p0749c10║來。」別云：「今日喜近龍顏。」京寺回祿藏經燬，僧乞宣賜，
J35nB339_p0749c11║召問：「昔日摩騰不燒，如今為甚卻燒？」無對。雪竇代云：
J35nB339_p0749c12║「陛下不忘付囑。」別云：「何幸臣僧預聞般若？」宗嘗夢神
J35nB339_p0749c13║人報曰：「請陛下發菩提心。」因早朝宣問左右街：「菩提
J35nB339_p0749c14║心作麼生發？」無對。雪竇代云：「實謂今古罕聞。」別云：「不
J35nB339_p0749c15║離陛下所問。」
J35nB339_p0749c16║有道流在佛殿前背坐，僧曰：「道士莫背佛。」道流曰：「大
J35nB339_p0749c17║德！本教中道：佛身充滿於法界。向甚麼處坐得？」僧無
J35nB339_p0749c18║對。法眼代云：「識得汝。」別云：「你恁麼問，早背卻也。」又有
J35nB339_p0749c19║一行者隨法師入佛殿，行者向佛而唾，法師曰：「行者
J35nB339_p0749c20║少去就，何以唾佛？」行者曰：「將無佛處來與某甲唾。」法
J35nB339_p0749c21║師無對。仰山代法師云：「但唾行者。」又云：「行者若有語，
J35nB339_p0749c22║即向伊道：『還我無行者處來。』」別仰山語云：「洎合小覷
J35nB339_p0749c23║你。」別行者有語處云：「非吾弟子。」
J35nB339_p0749c24║泗州塔頭侍者及時鎖門，有人問：「既是三界大師，為
J35nB339_p0749c25║甚麼被弟子鎖？」侍者無對。法眼代云：「弟子鎖，大師鎖。」
J35nB339_p0749c26║別云：「你且門外立。」
J35nB339_p0749c27║江南相馮延巳與數僧遊鍾山，至一人泉，問：「一人泉，
J35nB339_p0749c28║許多人爭得足？」一僧對曰：「不教欠少。」別云：「從來不曾
J35nB339_p0749c29║有人恁麼問。」
J35nB339_p0749c30║官人問僧：「名甚麼？」曰：「無揀。」官人曰：「忽然將一碗沙與
J35nB339_p0750a01║上座，又作麼生？」曰：「謝官人供養。」別云：「喚甚麼作沙？」
J35nB339_p0750a02║鷂子趁鴿子，飛向佛殿欄干上鸇。有人問僧：「一切眾
J35nB339_p0750a03║生在佛影中嘗安嘗樂，鴿子見佛為甚麼卻鸇？」無對。
J35nB339_p0750a04║法燈代云：「怕佛。」別云：「怕。」
J35nB339_p0750a05║先淨炤禪師問楞嚴大師：「經中道：『若能轉物，即同如
J35nB339_p0750a06║來；若被物轉，即名凡夫。』秪如昇元閣作麼生轉？」嚴無
J35nB339_p0750a07║對。汾陽代云：「彼此老大。」別云：「破也，墮也。」
J35nB339_p0750a08║僧問投子：「定慧等學，明見佛性，此理如何？」投子云：「打
J35nB339_p0750a09║水用桶，舀粥用杓。」別云：「莫妄想。」
J35nB339_p0750a10║法眼一日以手指簾，有二僧齊去捲簾，法眼云：「一得
J35nB339_p0750a11║一失。」別云：「這個那個，信無兩般。」
J35nB339_p0750a12║崇壽問僧：「泉眼不通被沙礙，道眼不通被甚麼礙？」僧
J35nB339_p0750a13║云：「眼礙。」別云：「今日更添一翳。」
J35nB339_p0750a14║保福在疾，問僧：「我與你相識年深，有何名方玅藥相
J35nB339_p0750a15║救？」僧云：「甚有人說，和尚不解忌口。」別云：「和尚若肯，某
J35nB339_p0750a16║甲不吝。」
J35nB339_p0750a17║替高麗國來錢塘刻觀音聖像，及舁上船，竟不能動，
J35nB339_p0750a18║因請入明州開元寺供養。後有設問：「無剎不現身，聖
J35nB339_p0750a19║像為甚麼不去高麗國？」長慶稜代云：「現身雖普，睹相
J35nB339_p0750a20║生偏。」別云：「個中無路。」
J35nB339_p0750a21║有人問僧：「點甚麼燈？」僧曰：「長明燈。」曰：「甚麼時點？」曰：「去
J35nB339_p0750a22║年點。」曰：「長明何在？」無對。長慶稜代云：「若不如此，知公
J35nB339_p0750a23║不受人謾。」別云：「可惜一盞燈。」
J35nB339_p0750a24║麻谷持錫到國師處，振錫而立。國師云：「汝既如是，何
J35nB339_p0750a25║用見吾？」谷又振錫一下。別云：「三十年後，自有人舉。」
J35nB339_p0750a26║南泉遷化，陸亙大夫到院，主云：「大夫何不哭？」大夫云：
J35nB339_p0750a27║「道得即哭。」長慶代云：「合笑不合哭。」別云：「苦哉佛陀！」
J35nB339_p0750a28║僧問法燈：「百骸俱潰散，一物鎮長靈。未審百骸一物
J35nB339_p0750a29║相去多少？」燈云：「百骸一物，一物百骸。」別云：「若要商量，
J35nB339_p0750a30║與汝商量。」
J35nB339_p0750b01║有西天聲鳴三藏到王大王處，王令玄沙驗過，玄沙
J35nB339_p0750b02║以銅火箸擊鐵火爐，問三藏云：「是甚麼聲？」云：「銅銕聲。」
J35nB339_p0750b03║沙云：「大王！莫受外國人謾。」別云：「多少淆訛。」
J35nB339_p0750b04║國師問座主：「講甚麼經？」云：「《金剛經》。」國師云：「最初是甚
J35nB339_p0750b05║麼字？」座主云：「如是。」國師云：「是甚麼？」別云：「做得座主也。」
J35nB339_p0750b06║玅濟於僧前書一字，問云：「是甚麼？」僧云：「不識。」濟云：「滿
J35nB339_p0750b07║口道著。」別云：「達磨來也。」
J35nB339_p0750b08║石頭問讓大師：「不慕諸聖，不重己靈時如何？」讓云：「子
J35nB339_p0750b09║問太高生，何不向下問將來？」別云：「草鞋錢教阿誰還？」
J35nB339_p0750b10║僧問玄沙：「盡十方世界是一顆明珠，學人為甚麼不
J35nB339_p0750b11║會？」沙云：「用會作麼？」別云：「喫得棒也未？」
J35nB339_p0750b12║嵒頭、雪峰、欽山三人坐次，洞山點茶來，欽山閉眼，洞
J35nB339_p0750b13║云：「甚麼處去來？」欽山云：「入定來。」洞云：「定本無門，從何
J35nB339_p0750b14║而入？」老宿代云：「大有人恁麼會。」別云：「和尚恁麼問，爭
J35nB339_p0750b15║免得諸方口？」
J35nB339_p0750b16║有僧入冥，見地藏菩薩，地藏問：「是你平生修何業？」僧
J35nB339_p0750b17║曰：「念《法華經》。」曰：「止止不須說，我法玅難思。為是說不
J35nB339_p0750b18║說？」無對。歸宗柔代云：「此回歸去，敢請流通。」別云：「今日
J35nB339_p0750b19║聞所未聞。」
J35nB339_p0750b20║靈瑞禪師嵒華集卷第二（終）