J35nB339_p0750c01║靈瑞禪師嵒華集卷第三
J35nB339_p0750c02║侍者振清等錄
J35nB339_p0750c03║靈嵒退翁和尚住祥符日垂問學者五宗門風頌語
J35nB339_p0750c04║臨濟宗
J35nB339_p0750c05║問目前無闍黎那個是賓。
J35nB339_p0750c06║白雲一片隔層巒分付來人仔細看腳下不知行路
J35nB339_p0750c07║險漫資捷徑出長安
J35nB339_p0750c08║問此間無老僧那個是主。
J35nB339_p0750c09║本無諱處見還難誰並當軒立問端古鏡一朝重撲
J35nB339_p0750c10║破轉身休覓夜光寒
J35nB339_p0750c11║問唯此一事實餘二則非真何者是權。
J35nB339_p0750c12║皓魄當空照絕私休將病眼更窺池若從指節量分
J35nB339_p0750c13║寸辜負靈山李老師
J35nB339_p0750c14║問但以假名字引導於眾生何者是實。
J35nB339_p0750c15║閒將蜜果換葫蘆暮四朝三慰眾狙解下灰囊原是
J35nB339_p0750c16║飯從前心想一時枯
J35nB339_p0750c17║問不許夜行剛把火以何為炤。
J35nB339_p0750c18║月落潭空鑒者稀略通一線為輸機誰能返顧來時
J35nB339_p0750c19║路馬載驢駝盡入微
J35nB339_p0750c20║問直須當道與人看以何為用。
J35nB339_p0750c21║展手風前出眾岐如山如岳絕毫釐直饒翻轉娘生
J35nB339_p0750c22║面未是他家烜赫兒
J35nB339_p0750c23║雲門宗
J35nB339_p0750c24║問既曰函蓋乾坤因甚菴內人不知菴外事。
J35nB339_p0750c25║堯天舜日樂雍熙身在其中總不知鑿井耕田事成
J35nB339_p0750c26║辦未聞埜老解攢眉
J35nB339_p0750c27║問既曰目機銖兩因甚放過一著落在第二。
J35nB339_p0750c28║不犯鋒鋩正令行從來善敵厭談兵無中有路超終
J35nB339_p0750c29║始火聚刀山也出情
J35nB339_p0750c30║問既曰不涉萬緣因甚從苗辨地因語識人。
J35nB339_p0751a01║機善漚和解截流辨人端在一毫頭祖師骨髓難收
J35nB339_p0751a02║拾撒出青青百草頭
J35nB339_p0751a03║溈仰宗
J35nB339_p0751a04║問父慈子孝因甚不上令下從反用劍刃上事。
J35nB339_p0751a05║隨順還貽禍滅門劍鋒有路合酬恩干戈玉帛齊拋
J35nB339_p0751a06║卻木枕斜推誑下根
J35nB339_p0751a07║問見角知牛因甚脅下添得五字五年分疏不下。
J35nB339_p0751a08║蹄角撐空復印泥暗藏聲價少人知是渠鼻孔難牽
J35nB339_p0751a09║挽肉眼從旁只相皮
J35nB339_p0751a10║問見煙知火因甚夜深撥得些子至今燈焰不續。
J35nB339_p0751a11║寒爐深撥燄花紅燎盡雙眉卷卻蹤銕額銅頭難湊
J35nB339_p0751a12║泊誰能打鳳更羅龍
J35nB339_p0751a13║曹洞宗
J35nB339_p0751a14║問莫行心處路因甚猶有一人從正中來。
J35nB339_p0751a15║心徑苔生舉步慵肯因閒寂滯高蹤蒼龍不向澄潭
J35nB339_p0751a16║臥飛劈青霄雷雨從
J35nB339_p0751a17║問不掛本來衣因甚娘生褲至今脫不下。
J35nB339_p0751a18║赤體堂堂不掛絲己靈偏重太平癡直須更淬莫邪
J35nB339_p0751a19║利削盡娘生舊面皮
J35nB339_p0751a20║問何須正恁麼因甚道直須恁麼始契如如。
J35nB339_p0751a21║應物呈形井覷驢私緣蕩盡我如渠休貪勛業標麟
J35nB339_p0751a22║閣名字宜從左脅書
J35nB339_p0751a23║問切忌未生時因甚雲嵒洞山向不生不滅處相
J35nB339_p0751a24║見。
J35nB339_p0751a25║楚天藏盡月輪孤漢地星垂列壯圖誰向春風怨楊
J35nB339_p0751a26║柳從來客路是歸途
J35nB339_p0751a27║法眼宗
J35nB339_p0751a28║問三界唯心因甚要言前定旨。
J35nB339_p0751a29║不種梧桐免鳳棲機先鵬翥力難齊茫茫匝地無餘
J35nB339_p0751a30║土一色平沉始半提
J35nB339_p0751b01║問萬法唯識何必向句裏明宗。
J35nB339_p0751b02║春草叢邊脫兔遙守株空歎鬢絲焦憑君略展張麟
J35nB339_p0751b03║手八萬四千非鳳毛
J35nB339_p0751b04║問一切現成你道撥萬象不撥萬象。
J35nB339_p0751b05║嶺雲澹泞澗奔忙屋角花枝自短長飯飽山僧閒弄
J35nB339_p0751b06║箸苦無佛法得商量
J35nB339_p0751b07║靈嵒上堂云佛法不是小事夫說法者須是六種成
J35nB339_p0751b08║就第一安立成就（師注真妄同源形名未垂）第二目前成就（師注塵塵
J35nB339_p0751b09║有路不滯偏方）第三自己成就（師注蕩盡諸緣炤體獨立）第四智智成就
J35nB339_p0751b10║（師注卷舒絕待炤用齊行）第五本末成就（師注正位方彰大功無問）第六平等
J35nB339_p0751b11║成就（師注混然忘跡凡聖迥超）六種圓具法法歸宗一種有虧言
J35nB339_p0751b12║言昧旨上根利智自然一六互收淺學初機切忌循
J35nB339_p0751b13║途守轍卓拄杖（師注自古自今可憑可據）下座。
J35nB339_p0751b14║靈嵒上堂云夫臨機轉握共有八門定亂致平難拘
J35nB339_p0751b15║一法或奇正之縱橫或陰陽之紛錯九天九地一死
J35nB339_p0751b16║一生擒賊擒王射人射馬所以決勝要在臨時神符
J35nB339_p0751b17║貴於轉換門門有路步步通塗過量英雄不煩指點
J35nB339_p0751b18║自能排身直入其或不然靈嵒為汝打開八門拈起
J35nB339_p0751b19║拄杖云第一剎那該攝門（師注逼塞虛空古今無間）第二主賓成
J35nB339_p0751b20║立門（師注同風敲唱識者還稀）第三當機生法門（師注玅應臨時全忘啐啄）第
J35nB339_p0751b21║四予奪自在門（師注縱擒錯互不落尋嘗）第五輸機善用門（師注換象
J35nB339_p0751b22║抽爻突出難辨）第六全提正令門（師注鋒輪並運殺活齊施）第七諸根普
J35nB339_p0751b23║攝門（師注殊道同歸不資餘力）第八太平無象門（師注化機絕朕尊貴無方）卓
J35nB339_p0751b24║拄杖云這是那一門眾网措遂下座旋風打散歸方
J35nB339_p0751b25║丈（師注從前汗馬無人識秖要重論蓋代功）。
J35nB339_p0751b26║藏雲室十二種日旋三昧（師注并敘）
J35nB339_p0751b27║金圈拋出三藏絕詮玉誥頒來十方洞鑒不行意路
J35nB339_p0751b28║言如雷火當天打破情關道比蟾光出海願諸達士
J35nB339_p0751b29║共契斯宗玄符謹志。
J35nB339_p0751b30║【圖】生佛未形如何通信（師云塞卻鼻孔）[○@心]條然素潔試請安
J35nB339_p0751c01║名（師云拄卻舌頭）[○@智]心識不到別有生機（師云突出難辨）[○@卍]迥脫根
J35nB339_p0751c02║塵方堪讚歎（師云豈涉繁詞）【圖】旁通一線許汝商量（師云知音者誰）
J35nB339_p0751c03║[○@云]乍卷乍舒開遮自在（師云動還翳目）[○@山]萬仞壁立湊泊還
J35nB339_p0751c04║難（師云個中無路）[○@人]有二岐路不可不知（師云孰辨奴郎）[○@木]應物隨
J35nB339_p0751c05║機熾然無間（師云此意須明）[○@女]和合諸塵不入眾數（師云幾成獨立）
J35nB339_p0751c06║[○@尾]披毛戴角佛眼難窺（師云不妨奇特）【圖】十字縱橫一真不
J35nB339_p0751c07║立（師云可知禮也）。
J35nB339_p0751c08║佛祖真讚
J35nB339_p0751c09║釋迦文佛讚
J35nB339_p0751c10║未離兜率降皇宮未出母胎度人畢真實之言可上
J35nB339_p0751c11║碑淺慧凡沈信不及獨許韶陽得一橛知他皮下原
J35nB339_p0751c12║無血刻畫深求面目全分明弄巧翻成拙
J35nB339_p0751c13║無量壽佛讚
J35nB339_p0751c14║無字真經秖有一句近在口邊可憑可據飯後堂前
J35nB339_p0751c15║閒行兩轉阿彌陀佛去此不遠華池寶網水月山雲
J35nB339_p0751c16║纖塵不立親見法身
J35nB339_p0751c17║文殊大士讚
J35nB339_p0751c18║我真文殊無是文殊若有是者則二文殊要識文殊
J35nB339_p0751c19║秪這便是但恁麼去金毛師子
J35nB339_p0751c20║普賢大士讚
J35nB339_p0751c21║心聞洞十方生于大因力靜中起一念當處是遍吉
J35nB339_p0751c22║六牙白象縱全威等閑踏破精靈窟
J35nB339_p0751c23║彌勒大士讚
J35nB339_p0751c24║天上無彌勒高高處觀之不足地下無彌勒低低處
J35nB339_p0751c25║平之有餘紅塵鬧市裏車闐馬隘青山白雲裏竹密
J35nB339_p0751c26║松疏要見彌勒大士出門處處逢渠
J35nB339_p0751c27║觀音大士讚
J35nB339_p0751c28║菩薩眾生母眾生菩薩兒從來劈不破起倒鎮相隨
J35nB339_p0751c29║苦厄憑依仗慈悲普護持請觀垂手處甘露滴楊枝
J35nB339_p0751c30║十二面觀音像讚
J35nB339_p0752a01║拶破面門行活路僧繇玅筆終難措蓮華國土久拋
J35nB339_p0752a02║離欲歸忘卻來時路
J35nB339_p0752a03║寶陀嵒大士讚
J35nB339_p0752a04║大士不坐寶陀嵒癡人空向濤聲拜但得居塵不染
J35nB339_p0752a05║塵是即名為觀自在
J35nB339_p0752a06║絨繡觀音讚
J35nB339_p0752a07║謾道素縑描未就隨緣赴感見深慈一針鋒上全身
J35nB339_p0752a08║露脫體風流不掛絲
J35nB339_p0752a09║魚籃觀音讚
J35nB339_p0752a10║護生全用殺生心透網金鱗掌上擎一遇知音便分
J35nB339_p0752a11║付肯同死貨定行情
J35nB339_p0752a12║送子觀音讚
J35nB339_p0752a13║菩薩無緣具大慈偏能嚼飯餵嬰兒青青一片波心
J35nB339_p0752a14║月只許嵒前鸚鵡知
J35nB339_p0752a15║觀音文殊普賢三大士同軸讚
J35nB339_p0752a16║從聞思修具悲智願品字莊嚴毫端涌現雖然有卷
J35nB339_p0752a17║有舒要且無背無面見不見倒騎牛兮入佛殿
J35nB339_p0752a18║普門大士讚（二首）
J35nB339_p0752a19║鐘作鐘鳴鼓作鼓響大士悟門清機歷掌一雙紫燕
J35nB339_p0752a20║語簾前兩個黃鶯啼柳上
J35nB339_p0752a21║會得聲前旨圓通路坦平頭頭瞻玅相彩墨畫難成
J35nB339_p0752a22║布袋和尚
J35nB339_p0752a23║十字街頭等個人分明擔閣殺閒身打開布袋不知
J35nB339_p0752a24║惜傾盡夜光明月新
J35nB339_p0752a25║達磨面壁像
J35nB339_p0752a26║這漢通身莽鹵不信口能招禍致令後代兒孫鬼窟
J35nB339_p0752a27║長年打坐
J35nB339_p0752a28║折蘆渡江像
J35nB339_p0752a29║得饒人處且饒人莫笑梁皇手段輕這漢自知無禮
J35nB339_p0752a30║節不煩趕逐便抽身
J35nB339_p0752b01║初祖
J35nB339_p0752b02║赤腳渡流沙東來路便差一身華擘盡何啻落門牙
J35nB339_p0752b03║二祖
J35nB339_p0752b04║夜雪寒凝骨朝霞血染空得師一臂力萬古振玄宗
J35nB339_p0752b05║三祖
J35nB339_p0752b06║換卻舊皮毛通身越樣驕大書信心銘憎愛一時消
J35nB339_p0752b07║四祖
J35nB339_p0752b08║從本無人縛何更求解脫直下自知歸擺手行空闊
J35nB339_p0752b09║五祖
J35nB339_p0752b10║碌碌種新松忙忙翻舊面若欲問生緣今朝不著便
J35nB339_p0752b11║六祖
J35nB339_p0752b12║腳未踏黃梅街頭行短販識得負薪人卸下千斤擔
J35nB339_p0752b13║南嶽
J35nB339_p0752b14║何物恁麼來金雞一粒粟取捨兩俱忘牛車轉轆轆
J35nB339_p0752b15║馬祖
J35nB339_p0752b16║即心即佛難非佛非心易踏殺天下人腳跟不著地
J35nB339_p0752b17║百丈
J35nB339_p0752b18║扭得鼻頭歪無端入禍胎面門分哭笑布鼓當春雷
J35nB339_p0752b19║黃檗
J35nB339_p0752b20║吐舌全機用橫身弄爪牙寰中曾獨步言下定龍蛇
J35nB339_p0752b21║臨濟
J35nB339_p0752b22║賺無位真人滅正法眼藏罪犯不容誅且喫三頓棒
J35nB339_p0752b23║興化
J35nB339_p0752b24║滿握撒真珠無人識得渠全提木拐子行說任偏頗
J35nB339_p0752b25║南院
J35nB339_p0752b26║作家不啐啄一棒絕商量直下滅胡種哀聲滿大唐
J35nB339_p0752b27║風穴
J35nB339_p0752b28║慣用銕牛機高提祖師印不得小釋迦誰續懸絲命
J35nB339_p0752b29║首山
J35nB339_p0752b30║放下法華經拈起竹篦子到老只隨流楚王城畔水
J35nB339_p0752c01║汾陽
J35nB339_p0752c02║氣宇大如王肝腸狠如賊破滅臨濟宗眾不滿三十
J35nB339_p0752c03║慈明
J35nB339_p0752c04║弄西河師子擒臨濟大龍干戈齊偃息談笑起真宗
J35nB339_p0752c05║楊岐
J35nB339_p0752c06║栗蓬作麼吞金圈如何透放出三腳驢作大師子吼
J35nB339_p0752c07║白雲
J35nB339_p0752c08║天下好宗師白雲年齒少脫體逞風流何嘗怕人笑
J35nB339_p0752c09║五祖
J35nB339_p0752c10║翻盡祖翁田捏成鐵酸餡信口打脫空雪曲巴音亂
J35nB339_p0752c11║圓悟
J35nB339_p0752c12║香篆銷金鴨午雞啼玉欄從來心裏事不許一人諳
J35nB339_p0752c13║虎丘
J35nB339_p0752c14║見見原非見太虛飛閃電睡虎忽翻身雄風生八面
J35nB339_p0752c15║應菴
J35nB339_p0752c16║坐斷金輪峰狐兔銷聲跡大哉甘露門古今歎莫及
J35nB339_p0752c17║密菴
J35nB339_p0752c18║提起破沙盆光明觸處生不煩除搕𢶍古路坦然平
J35nB339_p0752c19║破菴
J35nB339_p0752c20║倒拈七尺藤為人作撇脫堪笑刻舟人特地成途轍
J35nB339_p0752c21║無準
J35nB339_p0752c22║終日弄胡孫鼓破胡孫走從此恣眠餐伎倆空雙手
J35nB339_p0752c23║雪嵒
J35nB339_p0752c24║觸破精靈窟殿前一株柏不識歲寒心等閒看黛色
J35nB339_p0752c25║高峰
J35nB339_p0752c26║捉敗主人公故鄉歸信通泗州逢大聖不改舊行蹤
J35nB339_p0752c27║中峰
J35nB339_p0752c28║來索童男女度與竹篦子無情化有情笑殺自家底
J35nB339_p0752c29║千嵒
J35nB339_p0752c30║鵲噪豈知音鼠竊終難飽築碎嘗住磚至今償不了
J35nB339_p0753a01║萬峰
J35nB339_p0753a02║諸法從本來嘗自寂滅相勘破老南泉明珠呈掌上
J35nB339_p0753a03║寶藏
J35nB339_p0753a04║底事存玄要無心絕正偏萬峰接手句春雨落梅天
J35nB339_p0753a05║東明
J35nB339_p0753a06║心亦不是佛智亦不是道打破太虛空一時多靠倒
J35nB339_p0753a07║海舟
J35nB339_p0753a08║龜背刮霜毛兔頭截銀角片月落寒潭至今無摸索
J35nB339_p0753a09║寶峰
J35nB339_p0753a10║西天有外道東土無衲僧江山共雲月一一是師承
J35nB339_p0753a11║天奇
J35nB339_p0753a12║碌碌走天涯春風幾度花飽嘗途路苦猛省便還家
J35nB339_p0753a13║無聞
J35nB339_p0753a14║胡馬向風嘶心空及第時華山高突兀無路得攀躋
J35nB339_p0753a15║笑巖
J35nB339_p0753a16║千古獨馨香秖是一莖菜縮身柳巷中別有通人愛
J35nB339_p0753a17║龍池
J35nB339_p0753a18║爆破碧琉璃衝霄有路歸禹門風浪險霹靂是生機
J35nB339_p0753a19║天童
J35nB339_p0753a20║白棒據當門劃斷聖凡路春滿化龍池金鱗獲無數
J35nB339_p0753a21║三峰
J35nB339_p0753a22║折竹響成雷落梅寒似雪名高百世師心雄萬人傑
J35nB339_p0753a23║靈嵒
J35nB339_p0753a24║大冶烹佛祖正令行吳越聲價壓諸方人境兩俱奪
J35nB339_p0753a25║達磨大師讚
J35nB339_p0753a26║廓然無聖個是阿誰擬心即錯莫亂鍼錐齒不關風
J35nB339_p0753a27║道法印匪從人得目如流電見支那儘好胡揮插腳
J35nB339_p0753a28║梁皇殿上受他當面安排自覺風頭不順轉身冷面
J35nB339_p0753a29║蒼崖骨髓一時齊潑撒更留隻履誑癡呆
J35nB339_p0753a30║臨濟大師讚
J35nB339_p0753b01║逢佛殺佛逢祖殺祖奮金剛劍撾塗毒鼓面門陡喪
J35nB339_p0753b02║無位真人腳板踏折向上一路斬新別立乾坤依舊
J35nB339_p0753b03║單行莽鹵餓鬼界裏放火奪漿地獄道中敲枷打鎖
J35nB339_p0753b04║養成大隊瞎驢留下一隻睡虎至今遺害方來不免
J35nB339_p0753b05║叫冤叫苦惡名流布滿塵寰誰信今朝殃及我
J35nB339_p0753b06║雲門大師讚
J35nB339_p0753b07║一拶腳便折一問頭便低到處隨波逐浪嘗時指東
J35nB339_p0753b08║話西拋乾屎橛熏天觸地牽𨍏轢鑽透骨穿皮刮餿
J35nB339_p0753b09║茶祭鬼謗露柱生兒忙叱僧堂反顧閑將佛殿倒騎
J35nB339_p0753b10║一味脫空捏怪全無展事投機待得香林果熟早見
J35nB339_p0753b11║靈樹花飛休誇氣宇如王大滅祖欺宗定是伊
J35nB339_p0753b12║雪竇明覺顯禪師讚
J35nB339_p0753b13║面目儼然漫道往者不可問風規壁立孰云來者猶
J35nB339_p0753b14║可追大韶陽門戶別北塔鉤錐魚龍盡陷佛祖平欺
J35nB339_p0753b15║禪子訝中眉垂太湖三萬六千頃月在波心說向誰
J35nB339_p0753b16║徑山大慧杲禪師讚
J35nB339_p0753b17║開虛空口掉霹靂舌快便如風語語見血針砭膏肓
J35nB339_p0753b18║掀翻途轍嫌圓悟忒殺禪多怪湛堂半邊鼻缺三尺
J35nB339_p0753b19║竹篦攪叢林衲子至今無雪屈
J35nB339_p0753b20║三峰漢月藏和尚讚
J35nB339_p0753b21║乘願再來超群獨立起臨濟欲墜之綱宗得汾陽不
J35nB339_p0753b22║傳之巴鼻攙旗奪鼓萬象心驚換卦抽爻森羅骨慄
J35nB339_p0753b23║埽蕩者固是英雄建立者乃真豪傑遂使五燈寒焰
J35nB339_p0753b24║復燦當時何啻大樹清陰重榮此日者哉
J35nB339_p0753b25║靈巖退翁老和尚讚
J35nB339_p0753b26║不用臨濟喝不行德山棒掃除從上葛藤蕩盡諸方
J35nB339_p0753b27║伎倆歡喜時截南山之竹為筆莫寫其慈心惱怒時
J35nB339_p0753b28║磨東海之波作墨難描其惡狀知他是聖是凡任汝
J35nB339_p0753b29║為龍為象列下說法六成就杜撰長老未免眉攢演
J35nB339_p0753b30║出臨機八要門過量英雄也須膽喪不居真際密施
J35nB339_p0753c01║佛祖權衡不涉眾緣懸起人天牓樣道眼圓明底猶
J35nB339_p0753c02║難睹其頂𩕳機心濃厚者豈易窺其背項不敢讚何
J35nB339_p0753c03║敢毀不可親僅可望夫是之謂十坐大道場中興濟
J35nB339_p0753c04║北宗底退翁老和尚
J35nB339_p0753c05║董菴尼祇園禪師讚
J35nB339_p0753c06║孤迥迥十方無壁峭巍巍四面無門拈弄一條白棒
J35nB339_p0753c07║何妨到處稱尊截銕斬釘乃宗師本分平高就下非
J35nB339_p0753c08║識者疇論是亦所謂金粟之子天童之孫也耶
J35nB339_p0753c09║天台尼自覺禪師讚
J35nB339_p0753c10║華頂風高石橋水冷師住其間足不越閫垂三十年
J35nB339_p0753c11║大作佛事月燭慧燈星排道樹不學小乘法有愛憎
J35nB339_p0753c12║街頭示滅遍界分身我未識師夙聞令範曷志瞻依
J35nB339_p0753c13║聊為述讚
J35nB339_p0753c14║玅湛尼寶持總禪師讚
J35nB339_p0753c15║不居煩惱窟不坐解脫阬外不求諸聖內不負己靈
J35nB339_p0753c16║似香象渡河能超兔跡如金翅擘海直取龍吞精嚴
J35nB339_p0753c17║自肯勇敢誰倫佩靈山正印總無著孤軍掃蕩煙雲
J35nB339_p0753c18║清宇宙木人同享太平春
J35nB339_p0753c19║伏獅尼義恭珂禪師讚
J35nB339_p0753c20║靈利直是靈利撇脫果然撇脫東山水上勘破諸佛
J35nB339_p0753c21║出身生緣略同伏師室中點定衲僧正眼立地迥別
J35nB339_p0753c22║鶯啼燕語迦葉不聞聞草長花繁世尊不說說嫌他
J35nB339_p0753c23║窮伎倆細切嶺頭雲討甚閒工夫薄披潭底月別別
J35nB339_p0753c24║從前知己反為讎此日憑誰表清絕
J35nB339_p0753c25║寒山尼元明老師壽像讚
J35nB339_p0753c26║一片寒山沉巨浸吾師隱處茆庵靜從來清亦畏人
J35nB339_p0753c27║知方寸中潛修戒定其處已也安必慮危其與人也
J35nB339_p0753c28║久而能敬是真無愧古人而可垂裕後進者也
J35nB339_p0753c29║靈瑞尼宗遠老師壽像讚
J35nB339_p0753c30║念佛念法信己信人圓修福慧等視冤親要觀音傾
J35nB339_p0754a01║心鬥樣與摩耶交臂稱鄰識得無依佛母自然慧命
J35nB339_p0754a02║長新
J35nB339_p0754a03║自題
J35nB339_p0754a04║白紙一幅黑筆幾叉亦非男亦非女貌從何得不是
J35nB339_p0754a05║神不是鬼變個甚麼無語則口邊堆醭有見則眼裏
J35nB339_p0754a06║添花閒笑灌谿多莽鹵錯呼臨濟作爺爺
J35nB339_p0754a07║口快如風性急如火罔辨親疏那知人我鋒稜上用
J35nB339_p0754a08║不停機電光中兆分其五休誇一棒成龍謾說三玄
J35nB339_p0754a09║陷虎豈不聞玄沙有言兮大丈夫先天為心祖
J35nB339_p0754a10║兔角杖挑明月龜毛繩繫清風不是神通玅用阿誰
J35nB339_p0754a11║敢問渠儂
J35nB339_p0754a12║白石磊磊青松落落勘破形骸深藏頭角笑他流水
J35nB339_p0754a13║空忙聽彼浮雲自薄固知耕也餒在其中孰信回也
J35nB339_p0754a14║不改其樂
J35nB339_p0754a15║洞庭山高不露頂太湖水深不濕腳下載清風付與
J35nB339_p0754a16║誰祖師心印齊拋卻
J35nB339_p0754a17║覿面兩無言臨機一著先金針穿白月石火迸青天
J35nB339_p0754a18║笑倒唯心佛掀翻得肉禪近來貧更甚有問只空拳
J35nB339_p0754a19║
J35nB339_p0754a20║靈瑞禪師嵒華集卷第三（終）