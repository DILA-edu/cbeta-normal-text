J35nB339_p0754b01║靈瑞禪師嵒華集卷第四
J35nB339_p0754b02║學人振渶等錄
J35nB339_p0754b03║春日懷古
J35nB339_p0754b04║門外春將半，桃花帶雨紅，靈雲猶未瞥，笑殺嶺頭風。
J35nB339_p0754b05║（靈雲）
J35nB339_p0754b06║門外春將半，脩篁長嫩枝，清風時擊著，若個解忘知？
J35nB339_p0754b07║（香巖）
J35nB339_p0754b08║門外春將半，全心似死灰，好花無剩影，百鳥未曾來
J35nB339_p0754b09║（牛頭）
J35nB339_p0754b10║門外春將半，懸絲釣淥波，金鱗卒難遇，明月自高歌
J35nB339_p0754b11║（船子）
J35nB339_p0754b12║門外春將半，茶芽滿焙香，近無人嗅著，趙老謾顛狂。
J35nB339_p0754b13║（趙州）
J35nB339_p0754b14║門外春將半，幽林采藥行，一莖全殺活，妙德強惺惺。
J35nB339_p0754b15║（文殊）
J35nB339_p0754b16║門外春將半，漁舟別浦多，數聲款乃裏，淹殺備頭阤。
J35nB339_p0754b17║（玄沙）
J35nB339_p0754b18║門外春將半，孤峰草漸長，善財無覓處，煙水正茫茫。
J35nB339_p0754b19║（善財）
J35nB339_p0754b20║門外春將半，窗前埜鹿行，今朝不著便，一箭付三平。
J35nB339_p0754b21║（石鞏）
J35nB339_p0754b22║門外春將半，黃鸝口更多，觀音秪這是，游子意如何？
J35nB339_p0754b23║（普門）
J35nB339_p0754b24║披雲臺頌（和宋慈受深禪師原韻）
J35nB339_p0754b25║三間茆屋傍雲山，雲自高飛山自閒。門外石頭行路
J35nB339_p0754b26║滑，無人得到翠微間。
J35nB339_p0754b27║枯木花開劫外春，破顏得旨更何人？翻然直入千峰
J35nB339_p0754b28║去，惆悵孤雲埜鶴身。
J35nB339_p0754b29║蕭蕭竹色滿軒清，月到方池分外明。收拾耳門將眼
J35nB339_p0754b30║聽，忽然捉敗枕頭聲。
J35nB339_p0754c01║百鳥不來花自紅，今年窮勝去年窮。一從不食空王
J35nB339_p0754c02║俸，坐斷他家下載風。
J35nB339_p0754c03║今古英雄互戰攻，電光石火不相容。爭知物外金仙
J35nB339_p0754c04║子，萬象森羅一體中。
J35nB339_p0754c05║虛堂晏坐看峰頭，萬派無聲水逆流，斷臂安心太多
J35nB339_p0754c06║事，不如日用信緣休。
J35nB339_p0754c07║花香鳥語別峰前，妙德空生何處邊？解得虛空無相
J35nB339_p0754c08║貌，隨他器量自方圓。
J35nB339_p0754c09║吾欲休時無可休，穿衣喫飯信悠悠。好言謹白參玄
J35nB339_p0754c10║客，莫待他年怨白頭。
J35nB339_p0754c11║身作舟航據要津，皮膚脫盡露全真。多年滯貨無人
J35nB339_p0754c12║顧，杓水澆開面目新。
J35nB339_p0754c13║倒握烏藤膽氣麤，此間無口說工夫，都來一棒從分
J35nB339_p0754c14║辨，透得龍門豈是魚？
J35nB339_p0754c15║再和前韻
J35nB339_p0754c16║一簣功成萬仞山，面皮翻轉莫偷閒。英雄頭白只彈
J35nB339_p0754c17║指，幾個名高佛祖間。
J35nB339_p0754c18║肩橫楖栗愛穿雲，踏破芒鞋不遇人，堪笑空生貪晏
J35nB339_p0754c19║坐，雨花堆裏喪全身。
J35nB339_p0754c20║大鵬出海便飛騰，下視塵寰雙眼明。直取龍吞甚標
J35nB339_p0754c21║格，啾啾虫鳥汝猶聲。
J35nB339_p0754c22║烈燄花飛雪片紅，廓然無聖好能窮。可憐闔國無人
J35nB339_p0754c23║識，揚子江心一葦風。
J35nB339_p0754c24║彼自無瘡勿用攻，分皮分髓累衰容。那知三拜相傳
J35nB339_p0754c25║印，不在金襴一襲中。
J35nB339_p0754c26║薦取老僧百草頭，明明賺殺好禪流，天寒霜雪和根
J35nB339_p0754c27║倒，丈六金身笑未休。
J35nB339_p0754c28║坐臥游行太古前，蒼茫一望絕中邊。問心求法無人
J35nB339_p0754c29║到，月在清波獨自圓。
J35nB339_p0754c30║綠樹成陰春已休，晝長山舍事悠悠。茶芽離焙忽穿
J35nB339_p0755a01║鼻，筍角帶泥爭出頭。
J35nB339_p0755a02║年來活計付兒孫，澹泊身心慣率真。一曲東山行水
J35nB339_p0755a03║上，雲門聲調越光新。
J35nB339_p0755a04║爪牙觸著莫嫌麤，臨敵依違不丈夫，及盡凡心無別
J35nB339_p0755a05║解，放生原是釣來魚。
J35nB339_p0755a06║蜜蜂頌（和宋天封佛慈禪師原韻）
J35nB339_p0755a07║勘遍諸方得意時，競將同調喚來歸。無餘聲色呈君
J35nB339_p0755a08║也，花藥欄邊自在飛。
J35nB339_p0755a09║逢人便劄遶天涯，苦屈無從一叩衙。莫怪巡官偏杜
J35nB339_p0755a10║撰，針鋒要驗當行家。
J35nB339_p0755a11║工夫及盡蜜成時，萬別千差永棄離。金網縵縵猶是
J35nB339_p0755a12║難，漫云無事即寬脾。
J35nB339_p0755a13║同門出入各風光，為眾忙如為己忙。不立一塵家國
J35nB339_p0755a14║盛，從前勳業悔承當。
J35nB339_p0755a15║不貪寶惜戀枯桐，個個臨機善變通。堪笑眼中添翳
J35nB339_p0755a16║者，忙忙空裏覓花紅。
J35nB339_p0755a17║爆竹頌（和靈嵒僧首師原韻）
J35nB339_p0755a18║怪得名喧宇宙中，慣將一喝振玄風。果知響逐聲來
J35nB339_p0755a19║也，不必窮年費苦工。
J35nB339_p0755a20║收放同時放較危，要通一線驀頭錐，奮然爆著虛空
J35nB339_p0755a21║碎，閃電光中霹靂追。
J35nB339_p0755a22║金圈拋出自音王，儘有其人瞌睡忙，誰是見煙須辨
J35nB339_p0755a23║火，色聲頭上立承當。
J35nB339_p0755a24║大小隨緣任去留，正當轟烈得心休。買來輸與他人
J35nB339_p0755a25║放，本色金錢肯浪酬。
J35nB339_p0755a26║嚇人嚇鬼有多方，拍手呵呵笑一場。勘破恁般關捩
J35nB339_p0755a27║子，裝聾作啞又何妨。
J35nB339_p0755a28║折梅供佛
J35nB339_p0755a29║玉顏銕骨老冰霜，眾壑無人獨自芳，折得寒香隨手
J35nB339_p0755a30║至，真堪供養法中王。
J35nB339_p0755b01║自贈
J35nB339_p0755b02║住山歲月總不記，但見四山青又黃。博飯栽田爭如
J35nB339_p0755b03║我，說禪浩浩讓諸方。
J35nB339_p0755b04║閒遊古寺
J35nB339_p0755b05║古廟香爐冷不禁，落花芳草伴啼鶯。象王鼻孔無尋
J35nB339_p0755b06║處，迦葉低頭問世尊。
J35nB339_p0755b07║翠竹蒼松夾路生，得閒領鶴自經行。夕陽西下水東
J35nB339_p0755b08║去，獨立不聞人語聲。
J35nB339_p0755b09║秋日舟中偶拈
J35nB339_p0755b10║秋老芙容濯露鮮，謝家人不在漁船。閒將新月垂秋
J35nB339_p0755b11║水，釣得金鱗即便還。
J35nB339_p0755b12║還山渡湖
J35nB339_p0755b13║舞棹呈橈泛水雲，鷺鶿飛入蓼花汀，天然一色難分
J35nB339_p0755b14║別，孤負身心百不靈。
J35nB339_p0755b15║萬頃湖光接遠空，片帆搖曳破秋風，漁歌一曲無人
J35nB339_p0755b16║會，蘆葉紛紛對蓼紅。
J35nB339_p0755b17║亂雲堆裏數峰高，曳履經行不憚勞。記得去年當此
J35nB339_p0755b18║際，石床趺坐聽松濤。
J35nB339_p0755b19║歸山自嘲
J35nB339_p0755b20║妙峰孤頂無行路，到者全心當下灰，堪笑白雲無定
J35nB339_p0755b21║止，被風吹去又吹來。
J35nB339_p0755b22║和劭監院師四偈
J35nB339_p0755b23║嬴得楊岐第一籌，更無閒事著胸頭。人間甲子都忘
J35nB339_p0755b24║卻，片葉落知天下秋。
J35nB339_p0755b25║嬴得楊岐第一籌，妙峰孤頂日悠悠。善財無處尋蹤
J35nB339_p0755b26║跡，煙水茫茫向外求。
J35nB339_p0755b27║嬴得楊岐第一籌，門椎拍板賣風流。宮商角徵非音
J35nB339_p0755b28║韻，萬象森羅盡點頭。
J35nB339_p0755b29║嬴得楊岐第一籌，無端打入水牯牛。斜陽芳草忘拘
J35nB339_p0755b30║束，始信渠儂得自由。
J35nB339_p0755c01║月夜閒行
J35nB339_p0755c02║門外峰巒列翠鬟，昏鴉隊隊帶聲還。微風吹落浮雲
J35nB339_p0755c03║片，月色如銀萬境閑。
J35nB339_p0755c04║秋江如練浸長天，萬籟無聲月正圓。好景不須他處
J35nB339_p0755c05║覓，清光只在指頭邊。
J35nB339_p0755c06║靈光獨耀迥無鄰，大地山河絕點塵，若謂南泉超物
J35nB339_p0755c07║外，馬師賺殺幾多人。
J35nB339_p0755c08║夢中曾說悟圓通，剔起雙眉月正濃。長嘯一聲驚宇
J35nB339_p0755c09║宙，有誰同上最高峰。
J35nB339_p0755c10║芒鞋竹杖破蒼苔，瀟灑胸襟向月開。萬里無雲天一
J35nB339_p0755c11║色，好山如畫疊成堆。
J35nB339_p0755c12║小池
J35nB339_p0755c13║小池秋冷碧涵空，夜靜游魚未見蹤。死水不堪藏妙
J35nB339_p0755c14║用，波興一滴是真龍。
J35nB339_p0755c15║因雨示眾
J35nB339_p0755c16║點點不落別處，今古衲僧罔措，大士慣用眼聽，許伊
J35nB339_p0755c17║有個入路。雖然有個入路，要且未有出身，但莫循聲
J35nB339_p0755c18║流轉，何妨只用耳根？
J35nB339_p0755c19║雨滋庭草，村鬧池蛙，藉萬象以常談，省山僧之
J35nB339_p0755c20║為說
J35nB339_p0755c21║苦雨連朝春草滋，更添蛙鼓鬧平池。人來不下禪床
J35nB339_p0755c22║接，免得渾身帶水泥。
J35nB339_p0755c23║秋風
J35nB339_p0755c24║柳葉蕭條梧葉殘，秋風一夜滿長安。沒絃琴苦知音
J35nB339_p0755c25║寡，流水高山不用彈。
J35nB339_p0755c26║即景偶拈
J35nB339_p0755c27║洞庭高卓壓群峰，宇宙寥寥上下空。風月一湖平似
J35nB339_p0755c28║掌，玉盤捧出碧芙容。
J35nB339_p0755c29║湖光湛湛月如銀，一片心花露印文。勘破威音聲色
J35nB339_p0755c30║外，任他飛躍自紛紜。
J35nB339_p0756a01║冬日舟行
J35nB339_p0756a02║雪覆蘆花欲暮天，一江風色正堪憐。螭文萬派難區
J35nB339_p0756a03║別，重鼓蘭橈泛銕船。
J35nB339_p0756a04║雪
J35nB339_p0756a05║蓋覆乾坤同一色，不知將底辨群機。忽然枯木春風
J35nB339_p0756a06║轉，遍界瓊葩燦玉枝。
J35nB339_p0756a07║雪夜示眾
J35nB339_p0756a08║吞卻山河不是塵，太平時代自由身。一華五葉香何
J35nB339_p0756a09║極，漫道庭無立雪人。
J35nB339_p0756a10║除夜小參
J35nB339_p0756a11║歲盡年窮會也麼？道人豐儉秪隨家，北禪苦把耕牛
J35nB339_p0756a12║宰，奪角爭蹄亂若麻。
J35nB339_p0756a13║歲盡年窮會也麼？團圞仝喫趙州茶，幾多臨渴重穿
J35nB339_p0756a14║井，伎倆雖高也大差。
J35nB339_p0756a15║歲盡年窮會也麼？現成公案絕周遮，當機若有仙阤
J35nB339_p0756a16║客，拈起靈山舊日花。
J35nB339_p0756a17║歲盡年窮會也麼？身心歇處即歸家，堪憐不猒馳求
J35nB339_p0756a18║者，途路之遶枉怨嗟。
J35nB339_p0756a19║歲朝示眾
J35nB339_p0756a20║鐘聲披起鬱多羅，借得婆衫卻拜婆。賓主歷然同一
J35nB339_p0756a21║室，今朝昨日不爭多。
J35nB339_p0756a22║鐘聲披起鬱多羅，沉水煙騰卍字爐。三世如來同鼻
J35nB339_p0756a23║孔，等閒一一盡穿過。
J35nB339_p0756a24║鐘聲披起鬱多羅，貧到無錐意氣多。佛祖位卑留不
J35nB339_p0756a25║得，聲光嬴得遍娑婆。
J35nB339_p0756a26║鐘聲披起鬱多羅，也學諸方念佛阤，莫把遙天支遁
J35nB339_p0756a27║鶴，等閒喚作右軍鵝。
J35nB339_p0756a28║梅
J35nB339_p0756a29║獨立冰霜外，長愁風雨中。素心曾不改，秪合對蒼松。
J35nB339_p0756a30║探梅
J35nB339_p0756b01║山前一片白雲橫，七十峰頭次第登，看到色空香不
J35nB339_p0756b02║住，故宜相對坐禪僧。
J35nB339_p0756b03║數點梅花冷結愁，芒鞋踏遍小溪幽，埜人不辨香來
J35nB339_p0756b04║處，風起山中雪滿頭。
J35nB339_p0756b05║映水梅
J35nB339_p0756b06║一枝冷艷占春先，瘦影橫斜墮水邊。桃李只誇顏色
J35nB339_p0756b07║好，清香難及藐姑仙。
J35nB339_p0756b08║庭前牡丹
J35nB339_p0756b09║庭前花發牡丹紅，指出分明似夢中。一段色香誰辨
J35nB339_p0756b10║取，秪堪惆悵倚東風。
J35nB339_p0756b11║蘭
J35nB339_p0756b12║風灑幽蘭日影長，清心不語見慈祥。知君獨抱馨香
J35nB339_p0756b13║德，空谷無人也自芳。
J35nB339_p0756b14║數珠偈
J35nB339_p0756b15║信手拈來顆顆圓，觀音彌勒聽敷宣，驀朝掐斷繩頭
J35nB339_p0756b16║也，始覺從前一串穿。
J35nB339_p0756b17║誦法華經有感
J35nB339_p0756b18║楊花摘得燄爐紅，宇宙掀翻兩眼空，放去白牛無影
J35nB339_p0756b19║象，且攜羊鹿慰兒童。
J35nB339_p0756b20║王夫人製彩絨牡丹甚精，示以二偈
J35nB339_p0756b21║金鍼玉線奪天工，葉葉花花總不同，識得根源歸自
J35nB339_p0756b22║己，全從掌握起春風。
J35nB339_p0756b23║春隨刀剪奪天工，深綠叢中一點紅。莫謂芳菲都不
J35nB339_p0756b24║艷，色香盡處是真空。
J35nB339_p0756b25║絨荷花示正平
J35nB339_p0756b26║不染淤泥不帶空，卻從指爪露真容。法王何必輕拈
J35nB339_p0756b27║出，解笑方堪繼祖風。
J35nB339_p0756b28║頌古德語
J35nB339_p0756b29║風作何色，雨從何來。不消彈指，樓閣門開。自有一雙
J35nB339_p0756b30║窮相手，未曾容易舞三臺。
J35nB339_p0756c01║雨從何來，風作何色。人定花香，水落石出。此時若不
J35nB339_p0756c02║究根源，真待當來問彌勒。
J35nB339_p0756c03║風起拈示禪者
J35nB339_p0756c04║簸土揚塵山岳搖，不留蹤跡示全超。大鵬養就圖南
J35nB339_p0756c05║翼，借爾須臾萬里遙。
J35nB339_p0756c06║排雲鼓浪正飛揚，御世無心應萬方。玉殿深深留不
J35nB339_p0756c07║住，松聲澗響共迴翔。
J35nB339_p0756c08║示禪者
J35nB339_p0756c09║拈出紅爐燄裏毛，玄關燒盡樹高標，等閒跳上虛空
J35nB339_p0756c10║背，萬象平驚膽氣毫。
J35nB339_p0756c11║示月禪人
J35nB339_p0756c12║赤手擒來潭底月，清光落落照坤維，世人有眼還同
J35nB339_p0756c13║瞎，須是深雲道者知。
J35nB339_p0756c14║示澄道者
J35nB339_p0756c15║虛堂冷坐對杉松，玉柱峰高翠滴濃，有口秪堪長掛
J35nB339_p0756c16║壁，免教華雨墮寒空。
J35nB339_p0756c17║可仁道者住庵示之
J35nB339_p0756c18║小小茆菴含法界，善財何必向南參？拈香擇火真三
J35nB339_p0756c19║昧，瞥爾情生便不堪。
J35nB339_p0756c20║慧安禪德請開示留贈
J35nB339_p0756c21║偶來江上一停舟，謝汝殷勤為款留，莫怪山僧無指
J35nB339_p0756c22║示，見人問訊即低頭。
J35nB339_p0756c23║示亮道者
J35nB339_p0756c24║茫茫三界原無法，道者如何更覓心？山徑寒風凋敗
J35nB339_p0756c25║葉，草鞋步步踏黃金。
J35nB339_p0756c26║示采禪人
J35nB339_p0756c27║草鞋踏遍法身中，不立孤危道絕功，昨夜雲門提正
J35nB339_p0756c28║令，樹頭葉葉露金風。
J35nB339_p0756c29║秋月示雲林道人二偈
J35nB339_p0756c30║拈出威音心裡月，炤開生佛未分前，渠儂面目知何
J35nB339_p0757a01║似？籬落霜高菊正鮮。
J35nB339_p0757a02║歇得身心勿外求，縱橫十字絕周由。饒伊別有縵天
J35nB339_p0757a03║網，透過牢關也合休。
J35nB339_p0757a04║示蓮生大德
J35nB339_p0757a05║心直無虛是道場，面門瞋喜絕囊藏。意根若使重遮
J35nB339_p0757a06║護，長劫迢迢滯異鄉。
J35nB339_p0757a07║贈喻中禪師
J35nB339_p0757a08║胸襟磊落氣安閒，曾踏他家向上關。萬象森羅齊喝
J35nB339_p0757a09║彩，清風嬴得遍塵寰。
J35nB339_p0757a10║山居雜偈
J35nB339_p0757a11║白雲夜半正明，青山天曉不露。但秪閒坐困眠，管甚
J35nB339_p0757a12║有過無過。
J35nB339_p0757a13║雲過松濤瀉碧，雨餘柳帶垂青。好景無人顧著，飛來
J35nB339_p0757a14║獨許幽禽。
J35nB339_p0757a15║水月頌
J35nB339_p0757a16║山僧口裏無舌，解道虛空是橛，可憐伎死禪和，秪管
J35nB339_p0757a17║水中撈月。
J35nB339_p0757a18║示閨人參禪
J35nB339_p0757a19║玉女夜拋梭，織錦於西舍。製就未生圖，清光冷相射。
J35nB339_p0757a20║圓脩道者有省示之
J35nB339_p0757a21║心是根兮法是塵，兩頭拈卻未為真，忽然一捏百雜
J35nB339_p0757a22║碎，始信昔人非昔人。
J35nB339_p0757a23║勉無聞道者
J35nB339_p0757a24║生來腳底無羈絆，雲月谿山到處看，今日缽盂添個
J35nB339_p0757a25║柄，新鮮不似舊時安。
J35nB339_p0757a26║示智徹道人課佛
J35nB339_p0757a27║念佛終期念自心，莫將知見妄疏親。但能淨穢雙忘
J35nB339_p0757a28║卻，敢保花臺決定生。
J35nB339_p0757a29║示炤道者
J35nB339_p0757a30║佛祖牢關一擊開，百千三昧總嬴來。逢人若肯呈牙
J35nB339_p0757b01║爪，敵勝驚群不可陪。
J35nB339_p0757b02║示隨侍諸子
J35nB339_p0757b03║湖上島橫青玉案，雲中塔鎖白銀幢。威音一幅全生
J35nB339_p0757b04║面，不為群機有覆藏。
J35nB339_p0757b05║讀龐居士語錄
J35nB339_p0757b06║靈炤人貧智短，龐公年老心孤，蕩盡家私無賴，百草
J35nB339_p0757b07║頭邊亂屙。
J35nB339_p0757b08║閱子韶無著機緣
J35nB339_p0757b09║無著餈邊綴腳，子韶蛙口翻身。兩個一般病痛，知他
J35nB339_p0757b10║誰淺誰深。
J35nB339_p0757b11║山居即事
J35nB339_p0757b12║松花香飯剛個飽，荷葉碎衣勞再拴。斗大茆庵傍溪
J35nB339_p0757b13║住，不知是馬是驢年。
J35nB339_p0757b14║春日
J35nB339_p0757b15║筍蕨春肥香到齒，竹梧晝靜冷侵衣。長安冠蓋日相
J35nB339_p0757b16║索，爭及山家無是非。
J35nB339_p0757b17║別洞庭舊隱
J35nB339_p0757b18║自攜瓢笠下雲岑，彼此無言意甚深。分付洞庭峰頂
J35nB339_p0757b19║月，清光留取照同心。
J35nB339_p0757b20║送禪者
J35nB339_p0757b21║道人思欲南游，好將拄杖牢收。出門莫貪快便，蒼苔
J35nB339_p0757b22║路滑如油。
J35nB339_p0757b23║無題三首
J35nB339_p0757b24║不食空王俸，塵塵得自由。雖無三昧力，一飽便知休。
J35nB339_p0757b25║會即恁麼來，不會恁麼去。金圈與栗蓬，是甚閒家具。
J35nB339_p0757b26║喝散一溪雲，喚回千嶂月。萬象各呈形，誰能更饒舌。
J35nB339_p0757b27║
J35nB339_p0757b28║
J35nB339_p0757b29║
J35nB339_p0757b30║靈瑞禪師嵒華集卷第四（終）