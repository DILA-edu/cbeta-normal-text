J35nB339_p0757c01║靈瑞禪師嵒華集卷第五
J35nB339_p0757c02║學人岳嶙等錄
J35nB339_p0757c03║呈靈嵒老和尚
J35nB339_p0757c04║德山放下繫驢橛，臨濟除卻熱碗鳴。兩個一雙無伎
J35nB339_p0757c05║倆，不知將底付兒孫。
J35nB339_p0757c06║酬張宮保大圓居士（來偈附）
J35nB339_p0757c07║豐干老人慣饒舌（師著語云：有些子），獨許寒山得一橛（甚處
J35nB339_p0757c08║得這消息來）。誰家玉女夜穿梭（莫辨來蹤），織就一花成五葉
J35nB339_p0757c09║（更事多矣）。截住臨濟熱碗鳴（天下人無出氣分），拗折德山繫驢
J35nB339_p0757c10║橛（費力不少）。婆子翻來勘趙州（賺殺旁觀），多少男兒齊叫屈
J35nB339_p0757c11║（古今扶不起）。和尚閱後偈（道什麼），侍者從旁笑曰：「居士忒
J35nB339_p0757c12║殺倒卻剎竿（枉喫許多粥飯），便恁麼住，將謂大圓止見錐
J35nB339_p0757c13║頭利，不見鑿頭方（別有長處，何妨拈出）。」復下一轉語（惜取口喫飯）：
J35nB339_p0757c14║「靈嵒將底付兒孫（只恐跳不出），依舊碗鳴還繫橛（果然）。靈
J35nB339_p0757c15║照休來勘阿爺（苦屈之辭，不妨難吐），翠峰山前牛妳赤（可知也）。
J35nB339_p0757c16║靈照婆子童髦分（少者由他少，老者出他老），臺山寒山烏兔判
J35nB339_p0757c17║（素非鴨類）。三個拈來一串穿（阿誰下手），且道女身轉不轉（居士
J35nB339_p0757c18║用心良苦）？」末後句留與阿師自道（三十年後有人舉在）。
J35nB339_p0757c19║阿難倒卻剎竿，迦葉扶持不起，靈嵒方便為人，分付
J35nB339_p0757c20║大圓居士。
J35nB339_p0757c21║閉口已露鋒鋩，開口何勞再勘？只為多個襆頭，長老
J35nB339_p0757c22║翻成俗漢。
J35nB339_p0757c23║尚書離文字求，庵主非男女相。請問行腳高流，且道
J35nB339_p0757c24║恁的模樣？
J35nB339_p0757c25║老師猶少機關，侍者那知端的。分明舉似諸方，要驗
J35nB339_p0757c26║不欺之力。
J35nB339_p0757c27║羞見總持得肉，恥同懷讓分眉。直得一塵不染，方名
J35nB339_p0757c28║真正男兒。
J35nB339_p0757c29║你道是神是鬼，渠言非聖非凡。居士智過鶖子，許伊
J35nB339_p0757c30║勘得寒山。
J35nB339_p0758a01║述志
J35nB339_p0758a02║佛祖之道淵且微，淺深悟入隨群機，後人碌碌昧此
J35nB339_p0758a03║意，持刀追逐爭傳衣。阿誰能達禪河底？蠡測管窺欺
J35nB339_p0758a04║爾汝，縱然奪得舊袈裟，心印雕鐫不相似。莫怪今朝
J35nB339_p0758a05║太穿鑿，當初已見源頭濁，瞿曇偶爾自拈花，迦葉無
J35nB339_p0758a06║端便輕薄。東土西天兩脫空，敲骨取髓情難容，慣傷
J35nB339_p0758a07║物義絕回互，驅雷策電難尋蹤。山僧秪個莫妄想，要
J35nB339_p0758a08║與古今呈榜樣，善財童子向南參，歷盡門庭無背向。
J35nB339_p0758a09║百千三昧空納空，了無隻字填心胸，渾如金翅劈溟
J35nB339_p0758a10║渤，恣情快口皆神龍。塵說剎說熾然說，何必豐干重
J35nB339_p0758a11║饒舌？把茆自立好生涯，銕鑄飯鐺一腳折。
J35nB339_p0758a12║寄李老夫人
J35nB339_p0758a13║祖師西來，喚牛作馬，上大人前，可知禮也。
J35nB339_p0758a14║一大藏教，秪說這個，但形文彩，即屬染污。
J35nB339_p0758a15║全佛即心，全心即佛，兩既一般，刀不自割。
J35nB339_p0758a16║雪峰輥毬，禾山打鼓。喪盡家私，超佛越祖。
J35nB339_p0758a17║不屬艱難，亦非容易。塞卻鼻孔，甚處出氣？
J35nB339_p0758a18║鳧脛自短，鶴頸自長。併卻唇吻，許汝商量。
J35nB339_p0758a19║長天秋水，孤鶩落霞，趙州不會，且坐喫茶。
J35nB339_p0758a20║露濯花鮮，風搖葉落。本自天然，何煩雕琢。
J35nB339_p0758a21║離念境界，本無得失。才儗分疏，家親是賊。
J35nB339_p0758a22║文字性離，非無文字。逢著知音，分明舉似。
J35nB339_p0758a23║巨宗道者有省，偈贈
J35nB339_p0758a24║道人家，有底說。日用中，活潑潑。飯充飢，茶止渴。本現
J35nB339_p0758a25║成，無秘訣。閃電機，霹靂舌。儗弄巧，翻成拙。戲拈筆，閒
J35nB339_p0758a26║不徹。太虛空，齊點抹。字非文，眼當活。驀相逢，施一喝。
J35nB339_p0758a27║漆桶子，連底脫。出常情，探虎穴。握權衡，看縱奪。識得
J35nB339_p0758a28║伊，超祖佛。
J35nB339_p0758a29║寶持兄開法南詢寄之
J35nB339_p0758a30║運水搬柴事偶諧，隨家豐儉絕安排。缽盂添柄新翻
J35nB339_p0758b01║樣，直得虛空笑滿腮。
J35nB339_p0758b02║門庭建立太無端，慚媿頭阤倒剎竿，互換機輪看仔
J35nB339_p0758b03║細，作家今日笑阿難。
J35nB339_p0758b04║示靈捷道者
J35nB339_p0758b05║一壑松風庵小小，七十二峰青未了。畏寒懶剃髮髼
J35nB339_p0758b06║鬆，溪深杓柄長多少。
J35nB339_p0758b07║示自賢道者
J35nB339_p0758b08║欲知諸佛出身處，看取東山水上行。一夜虛空開口
J35nB339_p0758b09║笑，好將肝膽為人傾。
J35nB339_p0758b10║寄董庵主人
J35nB339_p0758b11║岸草隨溪綠，村花映日紅。不須頻對面，千里自同風。
J35nB339_p0758b12║示迅機道者
J35nB339_p0758b13║迢迢歷劫秪如今，須信凡心即佛心，莫鎖自家無盡
J35nB339_p0758b14║藏，苦拈黃葉當真金。
J35nB339_p0758b15║示堅如道者
J35nB339_p0758b16║清風匝地骨毛寒，莫把瞿曇作佛看。處處綠楊堪繫
J35nB339_p0758b17║馬，家家有路透長安。
J35nB339_p0758b18║示明原道人二偈
J35nB339_p0758b19║祖師來自普通年，良馬何曾離得鞭。但盡凡情無別
J35nB339_p0758b20║解，飢餐渴飲且隨緣。
J35nB339_p0758b21║踏倒雄峰向上機，去來語默絕思惟，大千捏聚無多
J35nB339_p0758b22║子，積岳堆山在一微。
J35nB339_p0758b23║墮鏡
J35nB339_p0758b24║撲碎古菱花，風流出當家。若言曾得悟，美玉又添瑕。
J35nB339_p0758b25║寄自可道人
J35nB339_p0758b26║荷擔此道貴英靈，列聖叢中作典型，意氣不從他處
J35nB339_p0758b27║得，華山一劈破層青。
J35nB339_p0758b28║寄淨雲道者
J35nB339_p0758b29║垂手機先六不收，電光影裡豁雙眸。塵塵拈出金剛
J35nB339_p0758b30║印，文彩縱橫接上流。
J35nB339_p0758c01║靈峙和尚五十壽頌
J35nB339_p0758c02║麒麟不為祥，鳳凰不為瑞，靈山師子王，天然具尊貴。
J35nB339_p0758c03║一聲哮吼遠近聞，狐兔潛蹤頭腦碎，爪牙用出更驚
J35nB339_p0758c04║群，殺活全提無向背。堂前翠蔭十分圓，吹澈香風今
J35nB339_p0758c05║遍界，同條生也共敷榮，百萬人天永依賴。
J35nB339_p0758c06║月夜偶示
J35nB339_p0758c07║指破青天月，何人著眼看。翻疑月是指，今古黑漫漫。
J35nB339_p0758c08║閱參同契
J35nB339_p0758c09║執事原是迷，契理亦非悟。咄哉老石頭，開口便話墮。
J35nB339_p0758c10║悼伏獅義恭禪師（舊與師同參）
J35nB339_p0758c11║家山揖別向南詢，負笈擔簦秪兩人，君就獅林稱導
J35nB339_p0758c12║首，我從鴛水獲閒身。雲泥異勢將誰怨？冰雪盈懷各
J35nB339_p0758c13║自珍。今日素帷陳茗奠，白頭雙淚更傷神。
J35nB339_p0758c14║栽松道者
J35nB339_p0758c15║短钁鉏煙冷，長鍬帶雨寒。青松當路種，不礙往來看。
J35nB339_p0758c16║山中書壁
J35nB339_p0758c17║有個青松樹，都來不記時。昂霄長獨立，那怕雪霜欺。
J35nB339_p0758c18║壽勝力居士
J35nB339_p0758c19║花甲黃金三百六，顛倒循環無斷續，拈出威音古月
J35nB339_p0758c20║輪，照見未生前面目。眼耳鼻舌強安排，智慧德相同
J35nB339_p0758c21║具足，描不成兮畫不成，多福門前一叢竹。
J35nB339_p0758c22║病起贈朗仲居士（士善岐黃）
J35nB339_p0758c23║莖草拈來殺活全，溫辛甘苦各從權，君家善用知通
J35nB339_p0758c24║變，藥病相投遂霍然。
J35nB339_p0758c25║眾生病已入膏肓，大士重投對治方，不學維摩能忌
J35nB339_p0758c26║口，如何肺腑得清涼？
J35nB339_p0758c27║贈趙封初居士
J35nB339_p0758c28║悅道翻身騎霹靂，雷門布鼓盡銷聲。一琴一鶴風規
J35nB339_p0758c29║別，雖在人間出世情。
J35nB339_p0758c30║讀書自足忘名利，賣藥方能識苦甘。泡影百年知是
J35nB339_p0759a01║幻，花開葉落也須參。
J35nB339_p0759a02║塵中不染古君子，林下自高閒道人。倦即投床飢便
J35nB339_p0759a03║食，從來雕偽不如真。
J35nB339_p0759a04║龐公未了婚姻事，陶令偏多兒女纏。獨有南村趙居
J35nB339_p0759a05║士，比他二老更超然。
J35nB339_p0759a06║披雲和尚養母偈
J35nB339_p0759a07║平地掀翻生死津，草鞋如虎更精神。諸方飽勘慵抬
J35nB339_p0759a08║眼，擔荷懸絲在爾身。
J35nB339_p0759a09║啐啄同時子母全，大機之用更超然。隨人腳轉陳尊
J35nB339_p0759a10║宿，織履何如自種田。
J35nB339_p0759a11║賣心斷臂有真規，熱血寒鋩苦為誰？今日更無人重
J35nB339_p0759a12║法，累他古佛墮鬚眉。
J35nB339_p0759a13║靈山諸弟競成名，說法神通各自撐，誰識天花零亂
J35nB339_p0759a14║處？嵒中宴坐有空生。
J35nB339_p0759a15║散宅破家如趙老，些些隨納勝南泉。再來有願支臨
J35nB339_p0759a16║濟，出便為人然不然。
J35nB339_p0759a17║念佛偈示徒
J35nB339_p0759a18║鷲嶺一枝花，世尊為拈掇。迦葉曾破顏，祖祖傳心訣。
J35nB339_p0759a19║苟非大力人，往往成途轍。佛滅二千年，根器日衰拙。
J35nB339_p0759a20║五百與三百，龍蛇常混雜。人我恣貪瞋，個事無交涉。
J35nB339_p0759a21║入室反操戈，結黨爭衣缽。釋迦好弟子，皮下皆有血。
J35nB339_p0759a22║宜速改門庭，同念西方佛。一卷彌阤經，金口親宣說。
J35nB339_p0759a23║令諸念佛人，三界橫超越。晝夜常惺惺，不共塵勞合。
J35nB339_p0759a24║念念即自心，心心非別物。念與念俱亡，淨穢應時脫。
J35nB339_p0759a25║覿體是彌阤，何煩更饒舌。我記如是人，直下齊了徹。
J35nB339_p0759a26║眾苦不能侵，逍遙長快活。
J35nB339_p0759a27║偶示
J35nB339_p0759a28║松風自奏無絃曲，水月長懸不夜燈。眼裡耳裏絕瀟
J35nB339_p0759a29║灑，天上人間只一僧。
J35nB339_p0759a30║頌石頭語
J35nB339_p0759b01║太平日月無形像，不在乾坤有鳳麟。但得皇風成一
J35nB339_p0759b02║片，碌磚拋出也光生。
J35nB339_p0759b03║荷花
J35nB339_p0759b04║風掠晴荷水閣涼，淤泥不染夜生香。全身如坐車輪
J35nB339_p0759b05║大，不必西行覲法王。
J35nB339_p0759b06║休夏東山
J35nB339_p0759b07║白雲影裏種空花，捩轉風頭景色賒。堪笑閒身無著
J35nB339_p0759b08║處，卻來煙島臥寒沙。
J35nB339_p0759b09║貧富
J35nB339_p0759b10║富貴猶嫌千口，貧窮轉恨一身。畫鼓當軒試擊，驚翻
J35nB339_p0759b11║舜若多神。
J35nB339_p0759b12║山房桂花盛開
J35nB339_p0759b13║秋風一夜到山房，金粟花開月滿廊。鼻孔撩天亦穿
J35nB339_p0759b14║卻，不知誰個解聞香。
J35nB339_p0759b15║拾墜松
J35nB339_p0759b16║山險無行路，誰人到此中。夜來風色緊，拗折數株松。
J35nB339_p0759b17║十二時歌
J35nB339_p0759b18║夜半子，夢裏紛紛不知止。踏破東山西嶺青，翻身原
J35nB339_p0759b19║在被窩裏。
J35nB339_p0759b20║雞鳴丑，日用頭頭自諧偶。那邊水洗面皮光，這裡啜
J35nB339_p0759b21║茶濕卻口。
J35nB339_p0759b22║平旦寅，萬象之中獨露身。佛祖到來難著力，惟人自
J35nB339_p0759b23║肯乃方親。
J35nB339_p0759b24║日出卯，珊瑚樹林色杲杲。不須別處覓瞿曇，丈六金
J35nB339_p0759b25║身一莖草。
J35nB339_p0759b26║食時辰，別甑炊香玉粒新。喫粥了洗缽盂去，便道宗
J35nB339_p0759b27║師指示人。
J35nB339_p0759b28║禺中巳，莫向太虛分彼此。風中鈴鐸善宣揚，歷歷分
J35nB339_p0759b29║明無一字。
J35nB339_p0759b30║日南午，愛閒不打禾山鼓。無事上山走一遭，倦來又
J35nB339_p0759c01║上蒲團坐。
J35nB339_p0759c02║日昳未，十二部經可知禮。稽首南無上大人，試問何
J35nB339_p0759c03║為丘乙己。
J35nB339_p0759c04║晡時申，會得依然猶隔津。自怪脩行不得力，順成歡
J35nB339_p0759c05║喜逆成瞋。
J35nB339_p0759c06║日入酉。一彎月掛窗前柳。吹火柴生滿灶煙，頭上青
J35nB339_p0759c07║灰三五斗。
J35nB339_p0759c08║黃昏戌。老鼠便來偷白蜜。床頭打絮到三更，連累山
J35nB339_p0759c09║僧不得息。
J35nB339_p0759c10║人定亥，芥子吸乾香水海。衣內摩尼忽放光，露柱燈
J35nB339_p0759c11║籠齊喝采。
J35nB339_p0759c12║行路難（臨江仙）
J35nB339_p0759c13║貴賤形骸隨業轉，世人顛倒堪悲。初生便有死追隨，
J35nB339_p0759c14║纔分你我相，骨肉已參差。未入娘胎何處也，好教
J35nB339_p0759c15║猛省深思。剎那不住苦凄其，炎炎三界內，跳出是男
J35nB339_p0759c16║兒。（生苦）
J35nB339_p0759c17║記得少年多意氣，轉頭萬事皆空。雞皮鶴髮漸成翁，
J35nB339_p0759c18║眼昏常帶霧，齒漏不關風。老健春寒秋後熱，謾誇
J35nB339_p0759c19║心尚孩童。急須學佛悟真宗，遷延如有待，日暮怨途
J35nB339_p0759c20║窮。（老苦）
J35nB339_p0759c21║石火電光能幾幾，終朝美酒肥羊。莫言災退遇良方，
J35nB339_p0759c22║兒孫雖得力，痛苦自支當。病後始知身是累，健時
J35nB339_p0759c23║多為人忙。爭名奪利走風霜，生平無片善，前路黑茫
J35nB339_p0759c24║茫。（病苦）
J35nB339_p0759c25║百年信是無根蒂，心驚陌上飛塵。全憑一氣作天鈞，
J35nB339_p0759c26║不知渾似夢，卻認夢為真。呼吸不來長逝矣，休論
J35nB339_p0759c27║我富他貧。田園妻子與家珍，萬般將莫去，惟有業隨
J35nB339_p0759c28║身。（死苦）
J35nB339_p0759c29║寄炤道人
J35nB339_p0759c30║一朝夢醒豁雙眸，塵網重重不敢留。絕勝轉龍成佛
J35nB339_p0760a01║女，更無寶惜掛胸頭。
J35nB339_p0760a02║自列孤明炤獨存，心燈燄續廓重昏，他年振祖風規
J35nB339_p0760a03║別，不負今朝在法門。
J35nB339_p0760a04║寄閑道人
J35nB339_p0760a05║為師為法莫辭勞，同道相將立志高。養就垂天雲樣
J35nB339_p0760a06║翮，培風一舉上雲霄。
J35nB339_p0760a07║成就他人即自成，好看大士利生情。法門覺樹䨥榮
J35nB339_p0760a08║日，天下同稱好弟兄。
J35nB339_p0760a09║遣懷
J35nB339_p0760a10║塵蹤長揖臥煙蘿，卻笑諸方露布多，心井既乾無識
J35nB339_p0760a11║浪，任他平地起風波。
J35nB339_p0760a12║送子觀音
J35nB339_p0760a13║墨塵點剎遍分身，萬種花開一樣春。識得觀音真實
J35nB339_p0760a14║相，掌中拋下玉麒麟。
J35nB339_p0760a15║病中作
J35nB339_p0760a16║眼前身是夢中身，電影燈光起滅頻。誰向千年桃核
J35nB339_p0760a17║裏，重新來覓舊時仁。
J35nB339_p0760a18║山居
J35nB339_p0760a19║一舍三楹翠岫圍，離離橘柚晚香飛。石床昨夜生秋
J35nB339_p0760a20║夢，似向松門跨虎歸。
J35nB339_p0760a21║有感
J35nB339_p0760a22║禪到今朝不耐看，神頭鬼面幾何般？憑君轉日迴瀾
J35nB339_p0760a23║手，扶起靈山舊剎竿。
J35nB339_p0760a24║蜂起禪門日已非，魔風滾滾盡緇衣，不如插腳蓮華
J35nB339_p0760a25║會，一任諸方笑鈍機。
J35nB339_p0760a26║傷穎正
J35nB339_p0760a27║剛剛教得可憐生，拋卻皮囊別路行。喚不轉頭徒悵
J35nB339_p0760a28║望，窗前留下讀殘經。
J35nB339_p0760a29║示勝禪者
J35nB339_p0760a30║要為佛祖好兒孫，須是知恩解報恩，生銕心肝無改
J35nB339_p0760b01║變，常施法雨潤三根。
J35nB339_p0760b02║示雲禪
J35nB339_p0760b03║菩提心是佛根芽，法雨滋培力轉加。不逐境風凋落
J35nB339_p0760b04║盡，香飄果熟記無差。
J35nB339_p0760b05║落花
J35nB339_p0760b06║朝來風捲昨開花，零落紅香起怨嗟。艷色寧知不常
J35nB339_p0760b07║好，卻從魂夢立生涯。
J35nB339_p0760b08║示原道人
J35nB339_p0760b09║芳草叢邊指路頭，教伊驀直漫凝眸。憧憧湖海知音
J35nB339_p0760b10║寡，匝地清風付趙州。
J35nB339_p0760b11║商量石（鉛山有石並立，其狀如人偶語，故云。）
J35nB339_p0760b12║壁立峰前老白雲，此無言說彼無聞。如何卻受商量
J35nB339_p0760b13║號，脫體孤危錯過君。
J35nB339_p0760b14║儼然二老共談心，流水高山是賞音。不落人間凡異
J35nB339_p0760b15║調，自能越古更超今。
J35nB339_p0760b16║全無竅穴卻玲瓏，不費神丁斧鑿工。偶爾閑名掛群
J35nB339_p0760b17║口，豈因呵佛占孤峰。
J35nB339_p0760b18║曾無一字到人憎，笑殺春風長葛藤，天下舌頭都截
J35nB339_p0760b19║斷，教伊解語是山僧。
J35nB339_p0760b20║個個因君眼倍青，一雙無口解談經。是渠向上人難
J35nB339_p0760b21║會，惟有虛空側耳聽。
J35nB339_p0760b22║無心撞著轉身難，磊落相依表歲寒，須信欲言言莫
J35nB339_p0760b23║及，話頭不舉自團圞。
J35nB339_p0760b24║幾度逢春不變心，順憑花笑與鶯吟。全無滲漏超三
J35nB339_p0760b25║墮，嶺上木人休自矜。
J35nB339_p0760b26║不逐閒雲老泛浮，肯仝枯木倚寒丘。無情有性人難
J35nB339_p0760b27║信，只合渠儂自點頭。
J35nB339_p0760b28║纔涉商量便不堪，未言先喻石頭諳，雖無一字眾山
J35nB339_p0760b29║響，何必嘮叨強指南。
J35nB339_p0760b30║天荒地老兩相成，謾道能言不解行。舉世知音隨舌
J35nB339_p0760c01║轉，幾人曾聽到無聲。
J35nB339_p0760c02║
J35nB339_p0760c03║
J35nB339_p0760c04║
J35nB339_p0760c05║
J35nB339_p0760c06║
J35nB339_p0760c07║
J35nB339_p0760c08║
J35nB339_p0760c09║
J35nB339_p0760c10║靈瑞禪師嵒華集卷第五（終）