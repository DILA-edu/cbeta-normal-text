J35nB340_p0761a01║慧覺衣禪師語錄目次
J35nB340_p0761a02║卷一
J35nB340_p0761a03║上堂
J35nB340_p0761a04║卷二
J35nB340_p0761a05║上堂
J35nB340_p0761a06║小參
J35nB340_p0761a07║機緣
J35nB340_p0761a08║卷三
J35nB340_p0761a09║法語
J35nB340_p0761a10║諸頌
J35nB340_p0761a11║諸讚
J35nB340_p0761a12║印偈
J35nB340_p0761a13║行狀
J35nB340_p0761a14║佛事
J35nB340_p0761a15║眾偈
J35nB340_p0761a16║附斗菴大士錄
J35nB340_p0761a17║
J35nB340_p0761a18║
J35nB340_p0761a19║
J35nB340_p0761a20║
J35nB340_p0761a21║
J35nB340_p0761a22║
J35nB340_p0761a23║
J35nB340_p0761a24║
J35nB340_p0761a25║
J35nB340_p0761a26║
J35nB340_p0761a27║
J35nB340_p0761a28║
J35nB340_p0761a29║
J35nB340_p0761a30║
J35nB340_p0761b01║慧覺衣禪師語錄卷第一
J35nB340_p0761b02║嗣法門人徹御等編
J35nB340_p0761b03║住重慶府長安山崇因禪寺
J35nB340_p0761b04║師因闔郡文武官紳等重建長安工畢，請就本寺開
J35nB340_p0761b05║堂。拈疏云：「佛祖心髓、人天眼目總不出者箇，大眾見
J35nB340_p0761b06║麼？不然，請維那分明露布。」
J35nB340_p0761b07║法座。以拄杖指云：「師子王登獅子座，全提正令顯家
J35nB340_p0761b08║風，千妖百怪藏無地，凜凜寒威震大雄。」喝一喝，遂陞
J35nB340_p0761b09║座。告香云：「此瓣香，無聲無臭，絕相絕名，兩間仗以成
J35nB340_p0761b10║儀，萬物憑之得體，洞明日月，旋幹春秋，橫遍十方，豎
J35nB340_p0761b11║窮三際，爇向爐中，耑申供養
J35nB340_p0761b12║本師釋迦文佛、西天東土歷代祖師，伏願光騰宇宙
J35nB340_p0761b13║非空色，瑞繞彌盧亙古今，度世不忘悲願力，法幢隨
J35nB340_p0761b14║處展叢林。此瓣香，根盤大地，莖塞中天，地天否泰之
J35nB340_p0761b15║不移，成住壞空而不變，金枝特秀，玉葉芬芳，蔭庇六
J35nB340_p0761b16║虛，光垂八表，爇向爐中，端為祝延　今上
J35nB340_p0761b17║皇帝聖躬萬歲萬歲萬萬歲，欽願民祿足時國祿足，
J35nB340_p0761b18║人心安也道心安，萬邦共慶堯天日，永扇淳風無易
J35nB340_p0761b19║難。此瓣香，歡騰朝野，道玅陰陽，權造化以握地柄天
J35nB340_p0761b20║樞，運璇璣而抱星移斗轉，仁聲大振，至化遐宣，福國
J35nB340_p0761b21║福民，為祥為瑞，爇向爐中，特申奉為滿朝文武、闔國
J35nB340_p0761b22║公卿、洎本省本府在位尊官、重建長安當期護法、鄉
J35nB340_p0761b23║紳文學、遠近檀越等，敬願退則得貴、得名、得祿，進則
J35nB340_p0761b24║尚道、尚德、尚文，勳業格人、格地、格天，壽算如岡、如陵、
J35nB340_p0761b25║如嶽。」末後拈香云：「此瓣香，向幾頹皮骨、幾斷情關、四
J35nB340_p0761b26║絕三甦、一生九死處得來，今日人天眾前不免當陽
J35nB340_p0761b27║拈出，爇向爐中，單為供養見住夔州府梁山縣金城
J35nB340_p0761b28║山金城禪寺醉佛樓上傳臨濟正宗第三十一世本
J35nB340_p0761b29║師破山大和尚，用酬法乳深恩，惟願棒頭喝下騰獅
J35nB340_p0761b30║象，語後聲前快馬牛，徹骨為人心片片，一回相見一
J35nB340_p0761c01║回讎。」斂衣就座。上首白椎，云：「法筵龍象眾，當觀第一
J35nB340_p0761c02║義。」師云：「聲前薦得，猶落二三；句裏承當，總成窠臼。正
J35nB340_p0761c03║恁麼時，不屬見聞、不墮聲色，佛眼覷不及，世智莫能
J35nB340_p0761c04║分。第一義還有觀得者麼？」一僧纔出，師云：「劍去久矣。」
J35nB340_p0761c05║便打。進云：「學人猶未問話，為甚便打？」師復打，云：「刻舟
J35nB340_p0761c06║之流，如麻似粟。」進云：「和尚也不得壓良為賤。」師連打，
J35nB340_p0761c07║云：「公驗分明，不勞再勘。」問：「殿宇鼎新，法幢初建，且道
J35nB340_p0761c08║以何法為人？」師豎杖，云：「者箇棒棒見痕，刀刀見血。」進
J35nB340_p0761c09║云：「只此便是，為復別有？」師云：「別有別無，不堪供養。」問：
J35nB340_p0761c10║「十方同聚會，箇箇學無為，如何是無為法？」師云：「待汝
J35nB340_p0761c11║心空及第時即向汝道。」乃云：「渝州法道久荒殘，瓦礫
J35nB340_p0761c12║荊榛不忍看，今日山僧重拔劍，家家有路到長安。如
J35nB340_p0761c13║是，則荊榛自翦、瓦礫自除，寶所自通、靈根自茂，到者
J35nB340_p0761c14║裏河山生色、海野呈祥，智鑑高縣，宗風大振。斬新做
J35nB340_p0761c15║成潔白世界，平空建立光彩門庭。展開盡大地，作箇
J35nB340_p0761c16║選佛選祖之場；拈出一毛頭，示現度馬度牛之路。一
J35nB340_p0761c17║任人天魔梵、僧俗男女，豎去橫來，七通八達，饑餐渴
J35nB340_p0761c18║飲，健起困眠，出沒卷舒，自由自在。人人腳跟點地，常
J35nB340_p0761c19║光現前；箇箇鼻孔遼天，壁立萬仞。聖凡情量，不隔纖
J35nB340_p0761c20║毫；愚智根源，奚分增減？森羅萬象，共證般若菩提；九
J35nB340_p0761c21║有四生，同明正法眼藏。所以道：『十方坐斷，一道齊平；
J35nB340_p0761c22║心佛眾生，三無差別。』」驀拈拂子，拂一拂，云：「大眾！既然
J35nB340_p0761c23║河清海宴，道泰民安，林下衲僧激揚宗旨，且今日新
J35nB340_p0761c24║崇因到院為國開堂祝
J35nB340_p0761c25║聖一句作麼生道？萬古堯天輝佛日，長今舜世振宗
J35nB340_p0761c26║風。」（敘謝不錄）復舉：「三聖道：『逢人則不出，出則便為人。』
J35nB340_p0761c27║興化道：『逢人則出，出則不為人。』」師云：「二大老所謂一
J35nB340_p0761c28║人在高高峰頂立，一人在深深海底行，各自分疆劃
J35nB340_p0761c29║界，你東我西，未免遭人檢點。若是衣上座則不然，說
J35nB340_p0761c30║甚逢人出不出，大家都在者裏，豈特為人不為人？問
J35nB340_p0762a01║著各與三十棒，雖是太殺傷慈，要且門風端正。」乃拈
J35nB340_p0762a02║拄杖，卓一卓，喝一喝，云：「男兒別有通霄路，怎向他人
J35nB340_p0762a03║行處行？」上首白椎，云：「諦觀法王法，法王法如是。」
J35nB340_p0762a04║正心周居士等請上堂。「打口鼓子，說禪說道；著弊垢
J35nB340_p0762a05║衣，入水入泥。山僧今日不惜唇齒，與汝諸仁葛藤一
J35nB340_p0762a06║上。」遂以拂子打○相，云：「大眾見麼？若向者裏見得徹
J35nB340_p0762a07║去，便見三世諸佛皆在者裏放光現瑞、接物利生，歷
J35nB340_p0762a08║代祖師亦在者裏設化門庭、分宗列派，天下老和尚
J35nB340_p0762a09║也在者裏建立法幢、流通正脈，盡大地人若聖若賢、
J35nB340_p0762a10║若僧若俗、若男若女、若非男女，乃至四生六道、有情
J35nB340_p0762a11║無情、一切含識等，總在者裏資治勞生、安身立命，塵
J35nB340_p0762a12║塵不別、剎剎無私，萬象森羅全彰海印。者裏明得，百
J35nB340_p0762a13║處千處一時明；者裏透脫，百處千處一時透。何必長
J35nB340_p0762a14║期短限、晝三夜三，便好掀倒禪床、掉臂不顧？如或未
J35nB340_p0762a15║然，更聽一偈：『心城垣固少停休，理域門開坐玉樓，野
J35nB340_p0762a16║馬且將繩索繫，戀場獅子謾拋毬。』」
J35nB340_p0762a17║上堂。問：「如何是長安境？」師云：「塗山禹穴，字水龍門。」進
J35nB340_p0762a18║云：「如何是長安人？」師云：「頂天立地，鼻直眉橫。」進云：「人
J35nB340_p0762a19║境俱不立時如何？」師和聲便打。乃云：「拈花微笑，承虛
J35nB340_p0762a20║接響，斷臂安心，割肉補瘡。恁麼則佛祖玅道只平常，
J35nB340_p0762a21║為什麼東討西覓，咬定不肯承當？」擊拂子，云：「時節若
J35nB340_p0762a22║至，其理自彰。」
J35nB340_p0762a23║登先阮居士請上堂。問：「如何是最初親切句？」師云：「早
J35nB340_p0762a24║晨喫白粥。」進云：「如何是末後親切句？」師云：「晚來又覺
J35nB340_p0762a25║饑。」進云：「前後坐斷，中間不立時，且道親切句在什麼
J35nB340_p0762a26║處？」師云：「天共白雲曉，水和明月流。」僧拂袖歸位，師便
J35nB340_p0762a27║喝。問：「昨日事如何？」師云：「今朝不異。」進云：「今朝又若何？」
J35nB340_p0762a28║師云：「昨日一般。」進云：「昨日今朝即且置，當陽一句作
J35nB340_p0762a29║麼生？」師云：「橫按莫邪全正令，太平寰宇斬癡頑。」乃云：
J35nB340_p0762a30║「天大莫能蓋，地大莫能載，納在一毛頭，郎當大自在。
J35nB340_p0762b01║雖然如是，崇因恁麼說話，且道得自何來？」卓拄杖，云：
J35nB340_p0762b02║「擊碎破沙盆，瓦子成一塊。」
J35nB340_p0762b03║元宵，上堂。「新正十四十五，處處敲鑼擂鼓，家家燈火
J35nB340_p0762b04║沉沉，回陽洞明天府，內有一盞光明，七通八達鹵杵，
J35nB340_p0762b05║舉向拄杖頭邊，照徹銅肝鐵腑。」拈拄杖，卓一卓，喝一
J35nB340_p0762b06║喝，云：「些子玲瓏絕去來，輝天鑑地騰今古。」
J35nB340_p0762b07║德亮耆舊請上堂。「路本平夷，行來即險；眼分明暗，看
J35nB340_p0762b08║自成盲。見不及時，眉毫萬丈；行不到處，壁立千層。腳
J35nB340_p0762b09║跟下蹋破地竅天關，隨處通衢直捷；眼睛底刺瞎傍
J35nB340_p0762b10║觀正視，管取見諦精明。到此時節，掀翻漆桶，直步大
J35nB340_p0762b11║方，擺手出長安，逍遙諸國土去也。所以道：『不移寸步，
J35nB340_p0762b12║遊歷三千；弗越片時，融通今昔。』山僧恁麼告報，還有
J35nB340_p0762b13║消息也無？」喝一喝，下座。
J35nB340_p0762b14║上堂。問：「如何是奪人不奪境？」師云：「空舟逐浪。」進云：「如
J35nB340_p0762b15║何是奪境不奪人？」師云：「窮子無衣。」進云：「如何是人境
J35nB340_p0762b16║兩俱奪？」師驀豎拄杖。進云：「如何是人境俱不奪？」師打
J35nB340_p0762b17║云：「一人有慶，兆民賴之。」僧禮云：「謝師答話。」師云：「有慢
J35nB340_p0762b18║闍黎。」乃云：「鐵漢提鉏取礦，太陽捧日求燈，只因不識
J35nB340_p0762b19║自己，所以向外馳尋，生成頂天立地，長就鼻直眉橫，
J35nB340_p0762b20║終不履冠戴履，何勞掩耳求聲？明明為汝道破，八兩
J35nB340_p0762b21║原來半觔。既然如是，且道不是心、不是佛、不是物畢
J35nB340_p0762b22║竟作麼生？」喝一喝，云：「本是膃肭臍，喚作海狗腎。」
J35nB340_p0762b23║為穗安居士請上堂。「無扊扅門闥，盡力扣難開；沒關
J35nB340_p0762b24║鍵奧堂，放身挨不入。腳下紅絲未斷，手頭瓦子欠靈，
J35nB340_p0762b25║一向信二疑三，致令進五退七。是以只在籬牆外打
J35nB340_p0762b26║之遶，不得穩密處坐一坐。諸禪德！可中若有箇通方
J35nB340_p0762b27║上士、勇猛丈夫，不顧危亡，拌著性命，自肯單刀直入，
J35nB340_p0762b28║管教坐享成功。倘或三撻不回，一任東西南北。何故？
J35nB340_p0762b29║十方薄伽梵，一路涅槃門，把手牽伊行不得，為人自
J35nB340_p0762b30║肯乃方親。」喝一喝。
J35nB340_p0762c01║圓通大士誕辰，上堂。「返耳觀心，耳中著水。返眼聽性，
J35nB340_p0762c02║眼裏撒沙。所返既忘，觀聽亦寂。動靜二相，了然不生。
J35nB340_p0762c03║二相不生，生滅自滅。生滅既滅，寂滅見前。心境一如，
J35nB340_p0762c04║是真三昧。」乃豎拂子，云：「大眾見麼？」擊禪床，云：「聞麼？觀
J35nB340_p0762c05║世音菩薩從此聞修三昧，安詳而起，向山僧拂子頭
J35nB340_p0762c06║上示見百億香水海、百億須彌山、百億佛國土、百億
J35nB340_p0762c07║眾生界。於諸界中復見百億大自在身、百億爍迦羅
J35nB340_p0762c08║首、百億母陀羅臂、百億清淨寶目，復放百億大寶光
J35nB340_p0762c09║明，交光相羅如寶絲網。於諸光中復出百億廣長舌
J35nB340_p0762c10║相，一時出大梵音道：『淨法界身，本無出沒。大悲願力，
J35nB340_p0762c11║示見受生。和光同塵，應機接物。從無住本，流出萬端。』
J35nB340_p0762c12║於是應以國王、宰官、居士、長者、天龍八部、人非人等，
J35nB340_p0762c13║乃至佛身得度者，即皆見之而為說法。如天普蓋，似
J35nB340_p0762c14║地普擎。統三界以為家，作四生之依怙。生凡育聖，廣
J35nB340_p0762c15║利群品。有感必通，無求不應。大眾！既然菩薩見如是
J35nB340_p0762c16║種種神變、作如是種種佛事，可謂殊勝中殊勝、奇特
J35nB340_p0762c17║中奇特。正當恁麼時節，畢竟如何瞻仰？」乃起身，以拂
J35nB340_p0762c18║子拂一拂，云：「溪聲盡是廣長舌，山色無非清淨身。」
J35nB340_p0762c19║師誕辰，上堂。問：「四月八日佛降誕，二月廿一祖師生，
J35nB340_p0762c20║且道是同？是別？」師云：「一箇鼻頭，兩孔出氣。」進云：「昔日
J35nB340_p0762c21║道：『惟吾獨尊。』今日道甚麼？」師便打。進云：「畢竟如何是
J35nB340_p0762c22║為人的的句？」師復打，乃云：「山僧適來在方丈內有一
J35nB340_p0762c23║句子佛法，擬欲拈出供養眾兄弟，卻被木上座一口
J35nB340_p0762c24║吞卻了也。如今更要別尋兩句以悉鄙衷，只是一期
J35nB340_p0762c25║又說不盡。何故？向下文長。」
J35nB340_p0762c26║上堂。「七尺蘆柴直下鉤，斷橋水上截西流，漁翁既不
J35nB340_p0762c27║藏徼倖，果是金鱗快聚頭。」以拄杖作釣勢，云：「眾中莫
J35nB340_p0762c28║有金鱗麼？」一僧出，師云：「不是，不是。」進云：「是，是。」師云：「是
J35nB340_p0762c29║箇什麼？」僧擬議，師打云：「是甚鍼眼魚，來上龍門釣？」時
J35nB340_p0762c30║數僧問答皆不契，師下座，一齊打散，拽杖歸方丈。
J35nB340_p0763a01║上堂。「古人道：『若立一塵，家國興盛，野老顰蹙；不立一
J35nB340_p0763a02║塵，家國喪亡，野老安帖。』山僧三十年前傾倉罄橐，祇
J35nB340_p0763a03║得箇窮唇寡舌、雪骨冰肌，即今雖住箇院子，與眾兄
J35nB340_p0763a04║弟說話，窮也不得、富也不得，有也不得、無也不得。何
J35nB340_p0763a05║故？若富貴，則眾星飛彗，未免雙月同宮；若貧窮，雖四
J35nB340_p0763a06║海宴清，要且孤君即位。大眾且道：『有無雙遣、富貧不
J35nB340_p0763a07║立一句作麼生道？』」拈拄杖，卓一卓，喝一喝，云：「大士淨
J35nB340_p0763a08║缾陳瓦子，彌勒布袋破葫蘆。」
J35nB340_p0763a09║上堂。「生來不會掜扭，祇記得箇小九。二五原來一十，
J35nB340_p0763a10║三三豈不見九？不解誇經賣紀，弗覺分妍辨醜。」卓拄
J35nB340_p0763a11║杖，云：「只有一句佛法，家犬明明是狗。」
J35nB340_p0763a12║解制，澤明劉居士請上堂。「九旬禁足，三月護生，聖制
J35nB340_p0763a13║告圓，委在今日。恁麼則金剛圈、栗棘蓬一時吞跳，龍
J35nB340_p0763a14║象堂、獅子窟八字打開，行者自行、坐者自坐、去者自
J35nB340_p0763a15║去、住者自住，一任東西南北舒卷縱橫，自在自由，無
J35nB340_p0763a16║罣無礙。雖然如是，且盡大地是箇解脫無底深坑，動
J35nB340_p0763a17║則墮坑落塹，不動亦墮塹落坑。試問諸禪德：動的是？
J35nB340_p0763a18║不動的是？」便下座。
J35nB340_p0763a19║住湖山治平禪寺語錄
J35nB340_p0763a20║師自乙未秋日，因兵燹之後，治平傾圮，僅存藏閣椽
J35nB340_p0763a21║柱數壁，門人佛語等請建逸居。
J35nB340_p0763a22║修造畢，上堂。「帝釋插一莖草建梵剎竟，老僧白手成
J35nB340_p0763a23║家只據見定，雖則不遵古規，要且不離方寸。何故？」擊
J35nB340_p0763a24║拂子一下，云：「同轉如來玅法輪。」
J35nB340_p0763a25║說戒，上堂。「三宗未設，無相無名；一念才生，有持有犯。
J35nB340_p0763a26║有持有犯，則善惡日增；無相無名，則超然獨脫。所以
J35nB340_p0763a27║道：無邊剎境，自他不隔於毫端；十世古今，始終不離
J35nB340_p0763a28║於當念。當念不生，萬法無咎；毫端有別，天地縣殊。故
J35nB340_p0763a29║昔六祖大師云：『不思善，不思惡。正恁麼時，阿那箇是
J35nB340_p0763a30║汝本來面目？』」驀豎拂子，召眾，云：「還委悉麼？若向者裏
J35nB340_p0763b01║委悉得去，便見各人安身立命、染淨不著處，亦見古
J35nB340_p0763b02║人劈腹剜心、橫身為物處，並及五教三宗不勞分布，
J35nB340_p0763b03║彈指領略去也。若猶未委，老僧不免為諸沙彌別通
J35nB340_p0763b04║方便。」說戒竟，下座。
J35nB340_p0763b05║上堂。傳衣，云：「夫戒者，非是以衣具杖缽於行持處整
J35nB340_p0763b06║樣莊模，然要在喜怒哀樂之未發時棄塵合覺，久之
J35nB340_p0763b07║塵根淨盡，自然覺性見前。若得邪妄拔除，管教真機
J35nB340_p0763b08║獨露。到此時節，何事不辦？何戒不持？日用尋常頭頭
J35nB340_p0763b09║在道，語默動靜著著符宗。然雖如是，此猶是漸次階
J35nB340_p0763b10║梯，未是衲僧巴鼻。可中若有箇漢向鐘未鳴、鼓未響
J35nB340_p0763b11║已前和聲嚼碎話頭，退步蹋翻地角，衣上座也只得
J35nB340_p0763b12║點頭不輒。何故？自從能點過，少見姓熊人。」
J35nB340_p0763b13║佛生日，圓戒，上堂。「未離兜率，遍地刀鎗；既降皇宮，干
J35nB340_p0763b14║戈不息。雲門一棒打殺，已是納款投降；湖山路見不
J35nB340_p0763b15║平，正謂隨邪逐惡。當初失腳蹋他門戶，至今水洗不
J35nB340_p0763b16║開。既然法令當行，豈肯推三就四？而今不免為諸大
J35nB340_p0763b17║德無鎧甲底與汝鎧甲、無兵器底與汝兵器，直教箇
J35nB340_p0763b18║箇殺佛、殺祖，斷盡自己命根；人人奪寶、奪珍，換卻人
J35nB340_p0763b19║天眼目。乃至旂天號地，滅賊除姦，符到令行，如日消
J35nB340_p0763b20║雪。縱是釋迦、彌勒，也須拱手擎拳；設使臨濟、德山，自
J35nB340_p0763b21║合望風斂衽。諸大德！若具者般手段，可作佛祖兒孫，
J35nB340_p0763b22║堪報不報之恩，一時普報了也。老僧恁麼告報，還有
J35nB340_p0763b23║恁麼人麼？」震威一喝，云：「出群須是英靈漢，敵勝還他
J35nB340_p0763b24║師子兒。」
J35nB340_p0763b25║住太公山石寶禪寺語錄
J35nB340_p0763b26║師在綦江龍潭，受蒼峨上座等請入院。三門。云：「欲登
J35nB340_p0763b27║石寶奧堂，先跨石寶門戶。既然鑽仰彌堅，且道作麼
J35nB340_p0763b28║生入？咄！自從八字打開，至今一條大路。」
J35nB340_p0763b29║佛殿。云：「釋迦已過去，彌勒猶未來，即今新石寶，更教
J35nB340_p0763b30║禮阿誰？」喝一喝。
J35nB340_p0763c01║方丈。云：「若立一塵，九間僧舍熱烘烘；不立一塵，八面
J35nB340_p0763c02║天窗空寂寂。」指侍者，云：「立也是你，不立也是你。」
J35nB340_p0763c03║拈疏。云：「百千法門，無量玅義，覿體全彰，何須特地？然
J35nB340_p0763c04║雖如是，也要大家知。」
J35nB340_p0763c05║法座。以杖擊云：「石寶之座方廣而高，攀仰莫及，老漢
J35nB340_p0763c06║親遭，今日被者一夥沒面皮人拖拖撦撦，業網難逃，
J35nB340_p0763c07║且道還有具眼者麼？看石寶𨁝跳。」遂登。拈香祝
J35nB340_p0763c08║聖畢，末後拈香云：「此瓣香名不得、狀不得、取不得、捨
J35nB340_p0763c09║不得，逢強即弱、遇柔即剛，三家村裏生成、十字街頭
J35nB340_p0763c10║賣弄，只得聲喧海宇、價重寰區，次回拈出爇在爐中，
J35nB340_p0763c11║敬為見住夔州府梁山縣萬竹山福國禪寺雙桂堂
J35nB340_p0763c12║上傳臨濟正宗第三十一世破山大和尚，用報法乳
J35nB340_p0763c13║之恩。」斂衣趺坐。上首白椎竟，師云：「人不逢人，必難啟
J35nB340_p0763c14║乎至情之口；言非得意，亦無覿面點首之儀。今幸蒼
J35nB340_p0763c15║峨上座三於龍潭覓老僧至此，與諸禪德相席打令，
J35nB340_p0763c16║想是人已逢人、言亦得意，老僧縱無至情之口，且拄
J35nB340_p0763c17║杖子輕讓不得。」驀卓一卓云：「誰是覿面點首者？請出
J35nB340_p0763c18║與老僧話會看。」問答畢，師乃橫按拄杖，喝一喝云：「此
J35nB340_p0763c19║段風光會也麼？一莖拄杖縱橫拖，非他不善誇經紀，
J35nB340_p0763c20║無舌童兒恨話多。」
J35nB340_p0763c21║開爐，上堂。問：「一切眾生皆有佛性，為什麼不識？」師云：
J35nB340_p0763c22║「不識，可救一半。」進云：「那一半作麼生？」師云：「問取門前
J35nB340_p0763c23║石土地。」問：「臨濟三玄要，雲門一字關。一字關且置，玄
J35nB340_p0763c24║要事如何？」師云：「穿過髑髏。」進云：「如何是第一玄？」師云：
J35nB340_p0763c25║「古鏡未成前。」進云：「如何是第二玄？」師云：「古鏡已磨然。」
J35nB340_p0763c26║進云：「如何是第三玄？」師云：「古鏡照無偏。」進云：「如何是
J35nB340_p0763c27║第一要？」師云：「拶碎虛空無朕兆。」進云：「如何是第二要？」
J35nB340_p0763c28║師云：「日出明明光普照。」進云：「如何是第三要？」師云：「瞎
J35nB340_p0763c29║馬瞎驢分草料。」進云：「三玄三要知端的，一字關頭又
J35nB340_p0763c30║若何？」師震威一喝，僧作禮，云：「臨濟與雲門鼻孔在和
J35nB340_p0764a01║尚處，還有分別也無？」師打，云：「一串穿卻。」問：「如何是吹
J35nB340_p0764a02║毛劍？」師豎拄杖，云：「好子細。」進云：「未出匣時如何？」師打，
J35nB340_p0764a03║云：「伏屍萬里。」進云：「出匣後如何？」師復打，云：「青天也須
J35nB340_p0764a04║喫棒。」乃卓拄杖，云：「通紅爐鞴、惡辣鉗鎚，鍛鍊聖凡、鑄
J35nB340_p0764a05║鎔魔佛，任是銅頭銕額、純鋼打成，非佛非魔、不凡不
J35nB340_p0764a06║聖的漢到來，老僧者裏不惜手腳、廣用炭煤，亦要幾
J35nB340_p0764a07║過紅爐、幾經辣手，將他舊知惡習一一銷鎔，聖量凡
J35nB340_p0764a08║情些毫鍛盡，管教全身打扮、脫體莊嚴，表正影端、光
J35nB340_p0764a09║前裕後。大眾！正當恁麼時節，就本推功一句作麼生
J35nB340_p0764a10║道？」復卓一卓，喝一喝，云：「試玉須經火，求珠不離泥。」
J35nB340_p0764a11║上堂。驀拈拄杖云：「道在日用，日用不知，屙矢放尿，喫
J35nB340_p0764a12║飯穿衣，一一全彰西來的的意。恁麼朝打三千，暮打
J35nB340_p0764a13║八百，畢竟明箇什麼道理？」乃卓一下云：「吾無隱乎爾。」
J35nB340_p0764a14║上堂。問：「進前一步，有犯當頭；退後一步，離宮失殿。不
J35nB340_p0764a15║前不後，合作麼生？」師云：「腳跟下好與三十棒。」進云：「恁
J35nB340_p0764a16║麼前後坐斷，不立邊際，畢竟如何棲止？」師打云：「夜半
J35nB340_p0764a17║無餘事，就爐枕石高。」問：「黑白未分時如何？」師云：「恰。」進
J35nB340_p0764a18║云：「黑白既分時如何？」師云：「露。」進云：「分與未分時如何？」
J35nB340_p0764a19║師云：「劄。」乃云：「推不向前，如珠走盤；約不退後，如盤走
J35nB340_p0764a20║珠。不是神通玅用，亦非法爾如然，自古自今，非常非
J35nB340_p0764a21║異。設或到得者般田地，又且如何？」鼓掌呵呵大笑云：
J35nB340_p0764a22║「牛角自尖，羊角自鷲。」
J35nB340_p0764a23║上堂：「蹋碎阿房蒙古石，大驚小怪走忙忙。依然只是
J35nB340_p0764a24║兒孫事，祖父元來不出堂。」
J35nB340_p0764a25║上堂：「大道只在目前，要且目前難睹，欲識大道真體，
J35nB340_p0764a26║不離聲色言語。」乃豎拄杖，云：「見麼？有眼同見。」卓一下，
J35nB340_p0764a27║云：「聞麼？有耳同聞。既然同見▆聞，此便是聲、是色。且
J35nB340_p0764a28║道：如何是大道真體？」復卓一卓，喝一喝，云：「萬古碧潭
J35nB340_p0764a29║空界月，再三撈摝始應知。」
J35nB340_p0764a30║上堂。「喫飯打濕口，洗面打濕手，箇事本現成，人人盡
J35nB340_p0764b01║知有。只不合等閑一問，問著十箇有五雙，眼似流星，
J35nB340_p0764b02║口似匾擔，依舊面前背後，佛法不得順手。」拍膝一下，
J35nB340_p0764b03║云：「只為分明極，翻令所得遲。」
J35nB340_p0764b04║上堂。問：「麤細思三惑，亦用亦不用？」師云：「窮猿抱子懷
J35nB340_p0764b05║中熱，宿鳥無雛夜半寒。」問：「學人工夫不上，乞和尚慈
J35nB340_p0764b06║悲指示。」師云：「纔加防守，子盜家財；不禁門庭，父授子
J35nB340_p0764b07║業。參去。」乃云：「日把絲綸戲碧波，深潭巨浪意如何？直
J35nB340_p0764b08║須大透龍潛處，吸盡西江水一河。然而老龍潛處，勢
J35nB340_p0764b09║所難到，若到則喪身失命，不到則疑滯一生。若果到
J35nB340_p0764b10║得恁麼所在，管教老龍縮舌，頷下收珠，地覆天翻，山
J35nB340_p0764b11║崩海裂，然後睡龍宮、眠虎穴，當知誰箇可交涉？猛然
J35nB340_p0764b12║平地一聲雷，一條拄杖廣長舌。」喝一喝。
J35nB340_p0764b13║上堂。舉：「趙州和尚云：『金佛不度爐，木佛不度火，泥佛
J35nB340_p0764b14║不度水，真佛內裏坐。』」師云：「趙州古佛尋常揭示一機
J35nB340_p0764b15║一境，眼光爍破四天下，只者一轉卻有半邊照不著。
J35nB340_p0764b16║若據石寶見處又且不然，金佛須度爐，木佛須度火，
J35nB340_p0764b17║泥佛須度水，真佛無方所。眾中若有箇英俊衲子聞
J35nB340_p0764b18║恁麼舉，判出來道：『長老！你者些說話正是有半邊照
J35nB340_p0764b19║不著。』」卓拄杖一下，云：「將謂鬍鬚赤，更有赤鬚鬍。」
J35nB340_p0764b20║佛成道，上堂。「六年忍餓苦辛勤，一點明星刺眼睛，剛
J35nB340_p0764b21║道瞿曇成正覺，依前日午打三更。」
J35nB340_p0764b22║上堂。「火柴頭一時𨁝跳，觸碎了灶神眉毛，無底甑怨
J35nB340_p0764b23║氣沖天，爆竹頭攤聲失笑，莫怪石寶倒語顛言，恐爾
J35nB340_p0764b24║不是聰明神道。若果是箇神道，免教鐘磬椎惡鬧。」以
J35nB340_p0764b25║拄杖打地，云：「再與你燒一分錢，休當神前酒臺盤，莫
J35nB340_p0764b26║謂相逢不相識，枕石漁翁網覆顏。」喝一喝。
J35nB340_p0764b27║上堂。問：「如何是學人不動心處？」師云：「討什麼碗？」乃云：
J35nB340_p0764b28║「父子情同，渾無彼此；君臣道合，杳絕疏親。治國齊家，
J35nB340_p0764b29║上呼下應，入則如藤倚樹，出則似箭離弦，不惟貫革
J35nB340_p0764b30║九重，而且萬機直透，有時弓矢雙收，更教連鋩墮地。
J35nB340_p0764c01║且道利害在什麼處？」震威喝一喝，云：「王令已行天下
J35nB340_p0764c02║遍，將軍塞外絕煙塵。」
J35nB340_p0764c03║上堂。值竹爆聲，師云：「爆竹一聲，乾坤失色。吟龍嘯虎，
J35nB340_p0764c04║都盧卷舌。頑虛墮地，金剛腦裂。倏忽掉首，虹橋便折。
J35nB340_p0764c05║有交涉處沒交涉，沒交涉處有交涉，浮雲過去空消
J35nB340_p0764c06║歇。衣長老恁麼告報，且道是什麼時節？」以拄杖向空
J35nB340_p0764c07║劃◎云：「別別，廣寒宮裏一輪月。」
J35nB340_p0764c08║上堂。問：「日前蒙和尚道：『爆竹一聲，乾坤失色。』必定利
J35nB340_p0764c09║害在什麼處？」師便喝，僧亦喝，師云：「好喝。」僧無語，師便
J35nB340_p0764c10║打，乃云：「把斷要津，不通凡聖，了無縫隙，迥絕安排，四
J35nB340_p0764c11║天王驚步不前，八金剛側身退後，三世諸佛、歷代祖
J35nB340_p0764c12║師到此計盡神疲，千生萬受。而今不免放開線道，曲
J35nB340_p0764c13║引旁通，十字縱橫，千差合轍，更教三乘十地出入自
J35nB340_p0764c14║由，四聖六凡去來無礙。然雖如是，敢問大眾：把住放
J35nB340_p0764c15║行即且置，一毫頭上見乾坤句子作麼生道？」卓拄杖
J35nB340_p0764c16║一下，云：「大千沙界海中漚，一切聖賢如電拂。」
J35nB340_p0764c17║除日，上堂。「昨日、今日、明日，過去、見在、未來，總是一般
J35nB340_p0764c18║時節，何須強用安排？衲僧鼻孔依舊，山頭巖石崔嵬。
J35nB340_p0764c19║雖然如是，莫道無事好。」乃豎拂子，云：「擾亂春風卒未
J35nB340_p0764c20║休，明年更有新條在。」
J35nB340_p0764c21║上堂。「㲯毿草野兔狐巢，獨坐孤峰地不毛，神女襄王
J35nB340_p0764c22║歸甚處？不乘御輦步虹橋。大眾！此四句可盡臨濟老
J35nB340_p0764c23║人生平伎倆，就中有一句能縱能奪、能殺能活，若會
J35nB340_p0764c24║得，不妨向方丈裏通箇消息。」
J35nB340_p0764c25║元宵，解制，上堂。問：「三陽開道泰，萬卉盡霑恩，更有臨
J35nB340_p0764c26║行句，如何舉似人？」師便打，進云：「恁麼擺手出長安去
J35nB340_p0764c27║也。」師復打，云：「未可容易。」僧拂袖便出，師震威一喝，乃
J35nB340_p0764c28║云：「無解無結，九十日畫地為牢；有證有修，二六時釘
J35nB340_p0764c29║樁搖艣。釘樁搖艣的，灼然寸步不移；畫地為牢的，不
J35nB340_p0764c30║妨走盡天下。走盡天下，寸步不移，是什麼虛空掘洞、
J35nB340_p0765a01║好肉剜瘡？點簡將來，總成計較。殊不知，日不待火而
J35nB340_p0765a02║熱、風不待月而涼，鳧短鶴長、松直棘曲，本不相貸，何
J35nB340_p0765a03║假外求？雖然，若不到元宵，安知有燈夜？」乃起身，橫按
J35nB340_p0765a04║拄杖，喝一喝，云：「道人何碌碌？心切為誰癡？一箇頑石
J35nB340_p0765a05║寶，慶賽許多時。」卓拄杖，下座。
J35nB340_p0765a06║住江津縣圓通禪寺語錄
J35nB340_p0765a07║師在石寶，受明也何居士等請入院。指三門云：「迢遙
J35nB340_p0765a08║萬里，不滯郵亭，截斷歧途，於斯迥別。」乃喝一喝云：「直
J35nB340_p0765a09║饒跨斷黃金限，也須平地喫交來。」
J35nB340_p0765a10║佛殿。云：「城東不欲見面，趙州不喜聞名。今朝覿體相
J35nB340_p0765a11║呈，且道如何禮覲？」展具，云：「釋迦鼻直，彌勒眼橫。」便拜。
J35nB340_p0765a12║方丈。云：「從上諸佛祖、天下老和尚，入者裏不得，出者
J35nB340_p0765a13║裏不得。為甚如此聻？」卓拄杖，云：「窄。」
J35nB340_p0765a14║拈疏。云：「此中箇消息，從來不覆藏，形名曾未兆，文彩
J35nB340_p0765a15║已全彰。大眾見麼？若猶未見，更請維那宣揚。」
J35nB340_p0765a16║法座。以拄杖指云：「須彌王座，威震三千，嵯峨特達，孰
J35nB340_p0765a17║敢躋攀？新圓通至此，且道作麼生履踐？」喝一喝，云：「舉
J35nB340_p0765a18║步當陽親坐斷，脫體無依威更嚴。」遂陞座。拈香祝
J35nB340_p0765a19║聖畢，末後拈香云：「此瓣香，時開意氣，日振英風，抽火
J35nB340_p0765a20║球之電於機先，篆相好之毫於此際，此乃第三回拈
J35nB340_p0765a21║出，專申奉為見住夔州府梁山縣萬竹山雙桂堂上
J35nB340_p0765a22║傳臨濟正宗第三十一世破山老和尚，以酬法乳之
J35nB340_p0765a23║恩。」斂衣敷坐。上首白椎竟，問：「大開爐鞴，鍛鍊聖凡，就
J35nB340_p0765a24║中有一箇非凡非聖，作麼生辨別？」師云：「勘破了也。」進
J35nB340_p0765a25║云：「意氣不從天地得，英雄那待四時推？」師云：「卻較些
J35nB340_p0765a26║子。」乃舉：「簡堂機禪師住圓通，上堂云：『圓通不開生藥
J35nB340_p0765a27║舖，單單只賣死貓頭，不知那箇無思算，喫著通身冷
J35nB340_p0765a28║汗流。』大眾！者老漢恁麼說話，想是藥餌不行，故以死
J35nB340_p0765a29║貓頭坐守冷舖。新圓通者裏，生藥舖不開，死貓頭不
J35nB340_p0765a30║賣。」拈拄杖，卓一下，云：「只據一條白棒，可名萬病一鍼，
J35nB340_p0765b01║饒他怪症多般，但向頂𩕳一劄，直教膏肓絕疾，立斷
J35nB340_p0765b02║命根，自然穴脈疏通，病元蕩盡。到斯時節，絕後再甦，
J35nB340_p0765b03║表裏通痊，頂底無恙，通身放下，徹體安和，豈不慶快
J35nB340_p0765b04║生平、玲瓏八面哉？呵呵！然雖如是，眾兄弟後五日到
J35nB340_p0765b05║諸方去，莫道老僧是白鬼太醫好。何故？」復卓拄杖，云：
J35nB340_p0765b06║「劍為不平離寶匣，藥因救病出金缾。」
J35nB340_p0765b07║有知行者為祖雲徹圓寂請上堂。喝一喝，云：「琉璃殿
J35nB340_p0765b08║上騎金馬，明月堂前脫戰袍，撦碎一條煙火褲，毗盧
J35nB340_p0765b09║眼底玅峰高。」復喝一喝。
J35nB340_p0765b10║佛涅槃，上堂。「雙腳露出，金棺自舉。三昧火焚，灰飛煙
J35nB340_p0765b11║滅。總是如來入般涅槃時節。正與麼時，如何是法住
J35nB340_p0765b12║法位，世間相常住？」
J35nB340_p0765b13║補陀大士誕辰，上堂。「以耳返觀，鐘依舊是鐘、鼓依舊
J35nB340_p0765b14║是鼓；以眼返聽，水依舊是水、山依舊是山。不見道：『觀
J35nB340_p0765b15║世音菩薩將錢買胡餅，放下手卻是饅頭。』還委悉麼？」
J35nB340_p0765b16║佛語柴頭生日追嚴，請上堂。問：「佛法禪宗即不問，休
J35nB340_p0765b17║言死後與生前。柴頭今日請陞座，為報嚴慈證覺仙，
J35nB340_p0765b18║和尚憑何指教？」師云：「錦上更添花。」進云：「即今雙親在
J35nB340_p0765b19║什麼處？」師豎拄杖，云：「者裏見大人相去也。」進云：「過去
J35nB340_p0765b20║先亡蒙指示，慶生一句作麼生？」師云：「大木過眉堪作
J35nB340_p0765b21║棟，烏藤入手便成龍。」進云：「正所謂一龍治雨，萬彙霑
J35nB340_p0765b22║恩。」師云：「不勞重讚歎。」僧禮拜，師乃云：「一口吸盡西江
J35nB340_p0765b23║水，一默全收不二門。雖然發用不同時，大抵總歸於
J35nB340_p0765b24║一致。」以拄杖劃一劃，云：「大眾！還委悉麼？者裏委悉得
J35nB340_p0765b25║去，龐公不後、淨名不先；如或未然，正好向者不先不
J35nB340_p0765b26║後裏許撥轉今昔關頭、掀翻生死窠窟。到得與麼田
J35nB340_p0765b27║地，便知我元良范老居士生也口吞佛祖、死也眼蓋
J35nB340_p0765b28║乾坤，與淨名龐公在孤峰頂上相逢卻在十字街頭
J35nB340_p0765b29║握手、在十字街頭握手卻在孤峰頂上相逢，任運自
J35nB340_p0765b30║由，縱橫無礙。然雖如是，只恐冤家路窄，撞著佛語柴
J35nB340_p0765c01║頭不肯放過。何故聻？」卓拄杖，云：「將此深心奉塵剎，是
J35nB340_p0765c02║則名為報恩者。」
J35nB340_p0765c03║蒼峨維那生日追嚴，請上堂。「生亦不曾生，死亦不曾
J35nB340_p0765c04║死，生死本來空，萬法皆如此。大眾！古人恁麼裂碎舌
J35nB340_p0765c05║頭，將生生死死、死死生生盡底一時話破了也。還會
J35nB340_p0765c06║得麼？若也會得，地藏走冥司即易；儻或不然，釋尊陞
J35nB340_p0765c07║忉利卻難。因甚如此？」以拄杖劃○，云：「參。」
J35nB340_p0765c08║結制，上堂。「連連兩度展爐鎚，銕額銅頭也皺眉，煉得
J35nB340_p0765c09║通紅冰雪冷，自然有箇好便宜。」
J35nB340_p0765c10║上堂。「看孔著楔，量體裁衣，差之一毫，失之萬里。教外
J35nB340_p0765c11║別傳之旨，無故的看穿兩隻眼睛；劫前未兆之機，平
J35nB340_p0765c12║白地走滑一雙腳板。不見道：聞聲悟道底，如龍得水；
J35nB340_p0765c13║見色明心底，似虎靠山。雖然，敢問大眾：心絕見聞，道
J35nB340_p0765c14║非聲色，畢竟如何說箇悟明道理？」拈拂子，拂一拂，云：
J35nB340_p0765c15║「冬瓜直儱侗，瓠子曲彎彎。」
J35nB340_p0765c16║上堂。「富豪公子太無端，日向安中討不安。捨卻自家
J35nB340_p0765c17║真寶藏，沿門逐戶告艱難。」
J35nB340_p0765c18║上堂。「山青水綠，鵲噪鴉鳴，滿耳滿目，全色全聲，冬寒
J35nB340_p0765c19║夏熱，夜暗晝明，頭頭物物，剎剎塵塵，一一全彰佛祖
J35nB340_p0765c20║大光明藏、向上宗乘。雖然如是，在汝諸人分上合作
J35nB340_p0765c21║麼生發明？切忌指賊為親。」
J35nB340_p0765c22║上堂。「即心即佛，頭上安頭；非佛非心，斬頭覓活。去此
J35nB340_p0765c23║二途，如何諦當？諸禪德！到者裏，前不遘村、後不迭店，
J35nB340_p0765c24║天地不能蓋載、日月無可照臨，不可以知知、不可以
J35nB340_p0765c25║識識，去來無以象、動靜不以形，淨裸裸、絕承當，赤灑
J35nB340_p0765c26║灑、無回互，沒依倚、絕對待，至於善惡淨穢、明暗色空、
J35nB340_p0765c27║知覺見聞、取捨得失，一一安置一邊，除卻兩頭三處，
J35nB340_p0765c28║尋箇穩密潔白所在，便請馬簸箕說箇心佛道理看。
J35nB340_p0765c29║如或未然，聽取一頌：即心即佛止啼錢，非佛非心矢
J35nB340_p0765c30║上尖；古殿杳無人去住，當堂笤帚教誰拈？」
J35nB340_p0766a01║上堂。「者事原來沒可奇，古今著著見成的，功名富貴
J35nB340_p0766a02║延賓酒，生死輪迴伴客棋。酒發悶來猶慕酒，棋輸卻
J35nB340_p0766a03║去又思棋，到頭一著隨君看，玅在呵呵大笑時。迦葉
J35nB340_p0766a04║微笑、彌勒長笑、寒山一笑、虎溪三笑，雖然笑處不同，
J35nB340_p0766a05║要且用來是一。即今鄭居士請老僧說法，縱是長說
J35nB340_p0766a06║短說、有說無說、順說逆說、權說實說，子細點簡將來，
J35nB340_p0766a07║也只好付之一笑。何故？」遂鼓掌呵呵大笑。
J35nB340_p0766a08║上堂。「吾有一機，瞬目視伊；若人不會，別喚沙彌。如來
J35nB340_p0766a09║禪，祖師意，畢竟作麼生分析？」豎拂子，云：「會麼？要會便
J35nB340_p0766a10║會，疑則別參。」
J35nB340_p0766a11║上堂。「佛法二字，不是口閑觜賤；拄杖一條，豈特腳癢
J35nB340_p0766a12║手蘇？入水入泥，廝煎廝炒，為人竭力，倒腹傾腸。若箇
J35nB340_p0766a13║靈利衲僧，只消一撥便轉，可憐孟八郎漢抵死三撻
J35nB340_p0766a14║不回。三撻不回即且置，一撥便轉底如何？」拍几，云：「動
J35nB340_p0766a15║容揚古路，不墮悄然機。」
J35nB340_p0766a16║上堂。「喫飯穿衣靈造化，迎賓待客有誰師？大悲千眼
J35nB340_p0766a17║通身是，日用何嘗忽一絲？」
J35nB340_p0766a18║上堂。「得大機，施大用，擊碎驪龍明月珠；明大智，顯大
J35nB340_p0766a19║能，敲出鳳凰五色髓。胸中藏日月，掌內握乾坤，運竭
J35nB340_p0766a20║世樞機，跨通方閫域。光生萬象，瑩潤十虛，品彙茲彰，
J35nB340_p0766a21║人天正眼。圓通恁麼告報，還知恁麼人麼？」震威喝一
J35nB340_p0766a22║喝，云：「成住壞空千萬變，惟渠些子自如如，分明不是
J35nB340_p0766a23║鄰村漢，天上人間大丈夫。」
J35nB340_p0766a24║解夏，上堂。問：「聖制告圓即不問，金毛出窟意如何？」師
J35nB340_p0766a25║云：「唬殺人。」進云：「和尚也須照顧。」師云：「羞殺人。」僧便喝，
J35nB340_p0766a26║師便打。問：「學人欲得歸家，未審前途遠近？」師云：「如許
J35nB340_p0766a27║之年，猶在問路。」進云：「要行三汊路，特問去來人。」師打，
J35nB340_p0766a28║云：「進退三千里，當陽一步收。」問：「白髮青眉，為甚改頭
J35nB340_p0766a29║換面？」師云：「荒鬱鬱中蟻走馬。」進云：「絲來線去，何多傀
J35nB340_p0766a30║儡鞦韆？」師云：「浪翻翻地鱉騎龜。」問：「放去塞滿乾坤，收
J35nB340_p0766b01║來無芥子許。乾坤芥子且置，不收不放時如何？」師云：
J35nB340_p0766b02║「大家在者裏。」進云：「恁麼制解期圓，如何是末後一句？」
J35nB340_p0766b03║師云：「牛頭南，馬頭北。」乃云：「有佛處不得住，山高海闊；
J35nB340_p0766b04║無佛處急走過，地迥天空。只如做金使金、做銀使銀
J35nB340_p0766b05║又作麼生？見月休觀指，歸家罷問程。」
J35nB340_p0766b06║
J35nB340_p0766b07║
J35nB340_p0766b08║
J35nB340_p0766b09║
J35nB340_p0766b10║慧覺衣禪師語錄卷一終