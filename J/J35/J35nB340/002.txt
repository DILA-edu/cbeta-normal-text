J35nB340_p0766c01║慧覺衣禪師語錄卷第二
J35nB340_p0766c02║嗣法門人徹御等編
J35nB340_p0766c03║住雲浮山珠林洪福寺語錄
J35nB340_p0766c04║師自己亥秋日因洪福傾頹，眾緇素等啟請重修，乃
J35nB340_p0766c05║於是日到院。山門。云：「選佛場開，人天路設，是聖是凡，
J35nB340_p0766c06║同途同轍。」震威喝一喝，云：「師子林中獸跡稀，象王行
J35nB340_p0766c07║處狐蹤絕。」
J35nB340_p0766c08║據室。云：「深密密，黑漆漆，打開漏籬窗，蹋破璿璣石。扉
J35nB340_p0766c09║樞聲奮管絃長，蛛網塵聯寶蓋冪。一層煙篆一層簾，
J35nB340_p0766c10║苔褥蒲氈富貴極。」卓拄杖便坐。
J35nB340_p0766c11║歲旦，上堂。「珠林院裏打鼓陞堂，人天眾前祝
J35nB340_p0766c12║聖拈香。新年頭一句佛法，且道作麼生商量？」擊拂子，
J35nB340_p0766c13║云：「天地玄黃。」
J35nB340_p0766c14║中夏，上堂。「前四十五日，天是天，地是地。後四十五日，
J35nB340_p0766c15║山是山，水是水。正當四十五日，恭惟各各道體輕安，
J35nB340_p0766c16║起居萬福。」
J35nB340_p0766c17║湛明為師蒼峨圓寂，請上堂。問：「坐脫立亡即不問，生
J35nB340_p0766c18║生死死事如何？」師云：「葛藤千處斷，布袋兩頭開。」進云：
J35nB340_p0766c19║「既生既死，又向什麼處安身立命？」師云：「頂橫麗日，足
J35nB340_p0766c20║蹋冰輪。」進云：「恁麼來去無生死，死生任去來。」師云：「喫
J35nB340_p0766c21║棒有分。」乃云：「捨妄歸真，棄波求水；厭常喜異，遠火尋
J35nB340_p0766c22║煙。火與煙、波與水、真與妄、異與常，是什麼捏目生花、
J35nB340_p0766c23║抱臧叫屈？不見道：菩提煩惱無非本地風光，生死涅
J35nB340_p0766c24║槃盡是真常流注。出出沒沒，亙古亙今，蓋色騎聲，輝
J35nB340_p0766c25║天鑑地。老僧恁麼告報，還知蒼峨上座去處麼？」驀拈
J35nB340_p0766c26║拄杖，卓一卓，喝一喝，云：「千峰勢到嶽邊止，萬派聲歸
J35nB340_p0766c27║海上消。」
J35nB340_p0766c28║追嚴，上堂。「陽臺夢枕，花縣繁興，人世好留，光陰太速。
J35nB340_p0766c29║所以經云：『一切有為法，如夢幻泡影，如露亦如電，應
J35nB340_p0766c30║作如是觀。』我良憲周居士自向者裏知得落處，視死
J35nB340_p0767a01║如生、視生如死，斬斷葛藤，轉身掉背。既然如是，資薦
J35nB340_p0767a02║一句又作麼生？」良久，以拂子拂一拂，云：「三世門中留
J35nB340_p0767a03║不住，九蓮臺上悟無生。」
J35nB340_p0767a04║陳居士看經，請上堂。「世尊不說說，三藏一十二部熾
J35nB340_p0767a05║然說；迦葉不聞聞，一切修多羅經灼然聞。聞無聞，說
J35nB340_p0767a06║無說，趙州轉藏下禪床，珠林轉藏登於座。者半藏，那
J35nB340_p0767a07║半藏？婆子施錢唯經行，居士施錢唯看經。」豎拂子，云：
J35nB340_p0767a08║「即此便是云何梵，即此便是啟請因，即此便是轉法
J35nB340_p0767a09║輪，即此便是流通分。」擲下拂子，展兩手，云：「更親切。」
J35nB340_p0767a10║解夏，上堂。舉：「世尊因自恣日，文殊三處度夏，迦葉欲
J35nB340_p0767a11║白椎擯出，纔拈椎，乃見百千萬億文殊，盡其神力，椎
J35nB340_p0767a12║不能舉，世尊遂問迦葉：『汝擬擯那箇文殊？』迦葉無對。」
J35nB340_p0767a13║師云：「迦葉全提正令，奈無殿後之謀；文殊慣用奇兵，
J35nB340_p0767a14║不覺賊身已露。只如世尊道：『汝擬擯那箇文殊？』迦葉
J35nB340_p0767a15║無對。又作麼生？」靠拄杖，云：「放過一著。」
J35nB340_p0767a16║住巴縣青巖寶蓮院語錄
J35nB340_p0767a17║師在珠林，受湖巖請入院。上堂，詣佛殿云：「聖不自聖，
J35nB340_p0767a18║佛不自佛。」拈坐具云：「大展三拜，禮之常數。」
J35nB340_p0767a19║法座。以拄杖指云：「大眾！者箇喚作法座即觸，不喚作
J35nB340_p0767a20║法座即背，不觸不背喚作甚麼？」擊一擊，遂陞。拈香祝
J35nB340_p0767a21║聖畢，末後拈香云：「此瓣香隨身風味，就手馨香，日種
J35nB340_p0767a22║金爐，時飄華座，乃第四回拈出，爇向爐中，特申供養
J35nB340_p0767a23║見住夔州府梁山縣萬竹山福國禪寺本師破山老
J35nB340_p0767a24║和尚，用酬醉佛樓前父子心，無端惡殺當人情，令人
J35nB340_p0767a25║跳出膠盆外，猶帶膠盆毒氣腥。」斂衣就座。上首白椎
J35nB340_p0767a26║竟，問：「如何是奪人不奪境？」師云：「夜半花前月。」進云：「如
J35nB340_p0767a27║何是奪境不奪人？」師云：「孤身露地眠。」進云：「如何是人
J35nB340_p0767a28║境兩俱奪？」師云：「縱不斬頭，何處覓活？」進云：「如何是人
J35nB340_p0767a29║境俱不奪？」師云：「腰纏十萬貫，騎鶴上揚州。」僧禮拜，師
J35nB340_p0767a30║便打，乃云：「平地生風閑語話，漣涎涕唾口喃喃，舌頭
J35nB340_p0767b01║無骨帶阿鋒，總教赤絲隨處斷。」良久，云：「大眾還會麼？
J35nB340_p0767b02║若會，但看金鱗隨浪靜，孤鶴任方閒，短處長，窄處寬，
J35nB340_p0767b03║蝦蟆騎象釋迦牽，說甚麼玅峰頂、須彌山、恆沙世界
J35nB340_p0767b04║赤足穿，毗盧眼底打鞦韆？且道是什麼人作略？啊！原
J35nB340_p0767b05║來是華藏界、閻浮提、震旦國、蜀川東、青巖頭、寶蓮院、
J35nB340_p0767b06║藕絲孔裏遊戲神通熊入漢。」喝一喝，下座。
J35nB340_p0767b07║上堂。問：「如何是世尊不說說？」師和聲便打。進云：「如何
J35nB340_p0767b08║是迦葉不聞聞？」師復打。進云：「恁麼為人，瞎卻天下人
J35nB340_p0767b09║眼去在。」師云：「老僧罪過。」乃云：「朦朧千萬劫，朗麗一朝
J35nB340_p0767b10║期，紅日挂當陽，群陰不復暗。了了目前事，閒閒額上
J35nB340_p0767b11║眉，從教鼻直眼橫，休疑欠少。如何得不欠少去？」以拂
J35nB340_p0767b12║子拂一拂，云：「耳不從聲有，眼非借色明，定盤星在握，
J35nB340_p0767b13║毫髮不私君。」
J35nB340_p0767b14║宗元請上堂。問：「如何是一句具三玄？」師云：「銕蛇上樹。」
J35nB340_p0767b15║進云：「如何是一玄具三要？」師云：「石虎騰空。」進云：「謝師
J35nB340_p0767b16║答話。」師打，云：「牢牢記取。」問：「山窮水盡時如何？」師云：「兒
J35nB340_p0767b17║孫不著力，祖父一身貧。」進云：「畢竟如何是轉身句？」師
J35nB340_p0767b18║云：「但得雪消盡，自然春到來。」僧拜退，師乃云：「影響門
J35nB340_p0767b19║頭，乘風偃草；清平寶所，帶月連雲。直蹋三身四智之
J35nB340_p0767b20║佛頭，始是一治無為之樂案。爾等有萬里思歸，仍去
J35nB340_p0767b21║逢場作戲，而滯山滯水；雖一道齊平，復好承虛接響，
J35nB340_p0767b22║而間壁間牆。故逐以皓皓地之指程，直教復隱隱地
J35nB340_p0767b23║之家業，八方四至總屬之渠，且置之勿論。歸家穩坐
J35nB340_p0767b24║一句作麼生道？」靠拄杖，云：「夜深不作三更夢，還鄉曲
J35nB340_p0767b25║子教誰聞？」
J35nB340_p0767b26║上堂。問：「如何是水中月？」師云：「圓的圓，缺的缺。」進云：「如
J35nB340_p0767b27║何是鏡中影？」師云：「人是人，境是境。」進云：「月墜西山，影
J35nB340_p0767b28║歸何處？」師便打，乃云：「嘉州大像倒騎陝府銕牛，遊盡
J35nB340_p0767b29║四大神洲，末後來龜毛上結果、兔角裏成紋，汝等諸
J35nB340_p0767b30║人還見也麼？」豎拂子，云：「通身無向背，遍界不曾藏。」
J35nB340_p0767c01║臘八日，上堂：「開疆展土，事假征夫；垂拱端居，恩緣世
J35nB340_p0767c02║主。內得應命元機之治，外無違條矯制之風。率商負
J35nB340_p0767c03║販者，不滯關津；逐境迷心者，機抽物表。家國定父子
J35nB340_p0767c04║君臣之象，世界得塞空明暗之分。岑巒海嶽，日月星
J35nB340_p0767c05║樞，上下列而天地成，寒暑分而陰陽判。四生六道，各
J35nB340_p0767c06║隨其宜；萬象森羅，全承至化。老瞿曇無故的錯睹明
J35nB340_p0767c07║星，乍言悟道。敢問大眾：『既悟後，且世世界、法世界相
J35nB340_p0767c08║去多少？』」驀拈拂子，拂一拂，云：「處處綠楊堪繫馬，家家
J35nB340_p0767c09║有路透長安。」
J35nB340_p0767c10║上堂。「老僧昨夜閒遊，山頭四顧林丘。溪西寒泉古澗，
J35nB340_p0767c11║橋東冰結川流。大地一場閒曠，清虛霧結綢繆。倏忽
J35nB340_p0767c12║金雞報曉，紅日東昇樹頭。此是時人目下菩提，衲子
J35nB340_p0767c13║分中又作麼生著眼？」喝一喝。
J35nB340_p0767c14║除夕，上堂。問：「年完月盡事如何？」師云：「臨頭不短。」進云：
J35nB340_p0767c15║「日來時去又如何？」師云：「斷處偏長。」進云：「恁麼爆竹催
J35nB340_p0767c16║黃道，寒梅遞早春。」師云：「青山只解磨今古，流水何曾
J35nB340_p0767c17║洗是非？」問：「每日陞堂，棒如雨點，喝似雷轟，去此二途，
J35nB340_p0767c18║別相指示。」師云：「笛敲驢背暖，曲調馬蹄寒。」進云：「恁麼
J35nB340_p0767c19║知音不必重重舉，達者須知暗裏驚。」師云：「汝莫知音
J35nB340_p0767c20║麼？」僧擬進語，師打，云：「陽春腔子句，半沒柳啣煙。」乃云：
J35nB340_p0767c21║「挑燈本乎破暗，拔劍為斬不平，若是恁麼人，方堪恁
J35nB340_p0767c22║麼事。隔簾點首於關門，打睡太煞遲疑；揜耳覆頭於
J35nB340_p0767c23║顧鑑，嚬呻誠非唧溜。直待令行符到，猶是下機，況乎
J35nB340_p0767c24║逐句迷宗，何堪種草？可中若有箇坐斷禪床角底出
J35nB340_p0767c25║來，折卻烏藤，掀翻露布；若再言中伏刺、句內藏鋒，又
J35nB340_p0767c26║是老僧罪過。」
J35nB340_p0767c27║元宵解制，上堂。「年來年去日蕭蕭，冷坐山堂伴寂寥，
J35nB340_p0767c28║怎似打開布袋口，大家隨分賞元宵。」
J35nB340_p0767c29║復住治平禪寺語錄
J35nB340_p0767c30║康熙元年蒲月朔日，師復住湖山治平禪院，雙桂專
J35nB340_p0768a01║使送法衣至，上堂。提起衣云：「如來拈示，迦葉笑通，達
J35nB340_p0768a02║磨丁寧，以之表信，黃梅囑付，語之休傳。既云表信，如
J35nB340_p0768a03║何休傳？」遂披云：「自家不了關誰事？殃及兒孫意太濃。
J35nB340_p0768a04║數載錯如剜好肉，而今瘡上又加癱。」喝一喝，下座。
J35nB340_p0768a05║雙桂訃書至，上堂。拈書示眾云：「何處悲風震？訃音特
J35nB340_p0768a06║地來。」復展開云：「啟函消息見，免惹眾疑猜。遂度與維
J35nB340_p0768a07║那。」宣讀畢，乃云：「釋迦已滅度，彌勒未降生，有法誰人
J35nB340_p0768a08║說？有令誰人行？正當此濁惡之際，幸值我雙桂老人
J35nB340_p0768a09║力挽頹風，幾回末運，重光佛日，遍柱法幢，羅龍打鳳
J35nB340_p0768a10║於東塔錦江，倒弄顛拈於萬峰醉佛，雄踞諸剎，春秋
J35nB340_p0768a11║七旬，騰邁古今，寰區仰重。不憶報緣克畢，能事既終，
J35nB340_p0768a12║攝化歸真，家堂穩坐。所以道：『一出一沒，不可徒然；示
J35nB340_p0768a13║死示生，豈同小補？』既然如是，且今日不肖徒照衣舉
J35nB340_p0768a14║哀一句作麼生道？」良久，以袈裟拭目云：「珊瑚枕上兩
J35nB340_p0768a15║行淚，半是思君半恨君。」
J35nB340_p0768a16║結制上堂。指法座云：「寰中天子停機日，塞外將軍洗
J35nB340_p0768a17║甲時，老衲偷閒曾幾載，正當開啟太平期。」遂陞座。拈
J35nB340_p0768a18║香祝　聖畢，云：「金鱗幾度入渝江，不遇垂鉤空自忙，
J35nB340_p0768a19║雖聽數聲漁父曲，無非天籟弄晴楊。所以道：從門入
J35nB340_p0768a20║者不是家珍，口耳得來終非至寶，若能親到親證，管
J35nB340_p0768a21║教特牛墮胎。眾中莫有墮胎者麼？」問：「如何是賓？」師云：
J35nB340_p0768a22║「本自同根，煎染不一。」進云：「如何是主？」師云：「天上陽穿
J35nB340_p0768a23║隙，阿房暗不侵。」進云：「如何是主賓交互句？」師云：「昨日
J35nB340_p0768a24║穿籬筍，今朝成竹林。」乃云：「一向不恁麼，阬殺摩天鵠
J35nB340_p0768a25║滯岸不前；今既恁麼，駭殺蹇腳驢退身三步。何故聻？
J35nB340_p0768a26║本自不勞渠過眼，猛然蹋著羨希奇，饅頭撒下銕酸
J35nB340_p0768a27║餡，硬破蹄心㘞皺眉。」
J35nB340_p0768a28║上堂。「月明簾外急舒毫，萬化中天影莫逃，盡夜看來
J35nB340_p0768a29║知幾度，清晨涌出一輪高。」驀豎拄杖，云：「大眾！此箇境
J35nB340_p0768a30║界便是我大檀越申芝吳居士來山傾誠營供、飯僧
J35nB340_p0768b01║請法，薦伊慈親高氏高昇淨域、托化蓮邦的祥瑞也。
J35nB340_p0768b02║是汝諸人曾見也麼？若也曾見，便知日生月落悉是
J35nB340_p0768b03║神通，地轉天旋總成玅用，展演見前佛事，發明向上
J35nB340_p0768b04║宗猷，一道靈光，古今不易。既然如是，敢問亡故先靈
J35nB340_p0768b05║超然獨脫一句作麼生道？」卓拄杖，云：「還委悉麼？地獄
J35nB340_p0768b06║天堂留不住，魔宮佛界孰能拘？」
J35nB340_p0768b07║上堂。值雨雷大作，乃云：「報爾金鱗見也無，風雷相送
J35nB340_p0768b08║到龍都，一聲劈歷衝三汲，免受漁翁破網拘。」喝一喝。
J35nB340_p0768b09║總督國英李公祈禳，請上堂。師拈疏示眾，云：「言言錦
J35nB340_p0768b10║繡，字字珠璣，畢竟中間所云何事？」維那讀畢，乃云：「鬱
J35nB340_p0768b11║鬱世界，剎剎紛埃，風霜冷眼自天暉，必假仁人掃灑，
J35nB340_p0768b12║自我大檀越培之。李公奉命入蜀二十餘年，撫勦雙
J35nB340_p0768b13║彰，才德並著，祛邪氛祲，威不露而魍魎潛消；斧削荒
J35nB340_p0768b14║荊，劍不揮而茅茨自翦。救民水火，如病得醫，若非天
J35nB340_p0768b15║假斯人，安能挽我蠶叢？大造所謂大人境界、大人作
J35nB340_p0768b16║用，故能運乾坤於掌握、懷日月於胸襟，開疆展土破
J35nB340_p0768b17║天荒，衛國安民護法藏。既然如是，且道今日運星祈
J35nB340_p0768b18║禳一句作麼生道？」驀起身，以拂子打圓相，震威喝一
J35nB340_p0768b19║喝，云：「撥轉金輪稱五福，永安磐石祝三多。」
J35nB340_p0768b20║上堂。問：「玉符居士營齋，請和尚陞座，且道以何相為？」
J35nB340_p0768b21║師橫按拄杖，云：「芒鞋蹋蹋牽高興，拄杖條條不放輕。」
J35nB340_p0768b22║進云：「恁麼則覓火和煙得，擔泉帶月歸。」師云：「著。」僧禮
J35nB340_p0768b23║拜，師乃云：「一道坦然平展路，來來往往人無數，芒鞋
J35nB340_p0768b24║腳底貴從容，竹杖頭邊宜穩固，為聖為賢自此修，成
J35nB340_p0768b25║佛成祖由斯悟，眾生不悟即凡夫，凡夫能悟即真佛，
J35nB340_p0768b26║即此便是真清淨，即此便是不染污，即此便能出愛
J35nB340_p0768b27║纏，即此便能離苦趣，直歸家舍樂長春，切勿中途而
J35nB340_p0768b28║退屈。咄咄咄，莫輕忽，珍重爾曹努力行，是則名為究
J35nB340_p0768b29║竟處。」
J35nB340_p0768b30║上堂。問：「一念紛飛，萬機鬥亂，如何是鬧中靜？」師云：「天
J35nB340_p0768c01║明烏宿風間樹。」進云：「如何是靜中鬧？」師云：「夜半鶴鳴
J35nB340_p0768c02║雲外松。」進云：「不涉鬧靜二緣，如何得平展去？」師喝一
J35nB340_p0768c03║喝，云：「莫謂縣巖無蟻住，須知水急有魚遊。」乃云：「日暖
J35nB340_p0768c04║風和，遍看山花似錦；雲開月朗，細聆鳥語如簧。塵塵
J35nB340_p0768c05║剎剎露真規，物物頭頭呈玅貌，總一毫而光吞六合，
J35nB340_p0768c06║普萬有而瑩貫十虛，聲聲演不二之義門，色色證玅
J35nB340_p0768c07║嚴之極果，縱橫理事，收放主賓，日月雙推，乾坤合徹，
J35nB340_p0768c08║正當恁麼時節，還知恁麼事麼？」驀拈拂子，拂一拂，云：
J35nB340_p0768c09║「觸目菩提誰解薦？彌空般若孰能知？」
J35nB340_p0768c10║法乘薙髮，請上堂。「歌館叢中快有餘，長安沒箇出其
J35nB340_p0768c11║途，幾離儌倖還行險，數愛英雄不丈夫。冷眼謾看花
J35nB340_p0768c12║裏夢，熱腸惟戀淡中疏，古今一著贏棋子，無限人來
J35nB340_p0768c13║只任輸。幸我良玉洪居士點簡分明，看得諦當，就黑
J35nB340_p0768c14║白未分前一著子、一把把定，將者一局撒手掀翻，孑
J35nB340_p0768c15║身抖擻，來到湖山，還他一場利害。咄！叢密雲深處，寥
J35nB340_p0768c16║寥卻有人，䰐鬖都勦絕，高涌一頭僧。」
J35nB340_p0768c17║佛成道日，輿若請上堂。「雪山六載，苦行千般，夜睹明
J35nB340_p0768c18║星，一場好笑。敢問大眾：且道老僧笑個什麼？」驀拈拄
J35nB340_p0768c19║杖，卓一卓，云：「已經打失兩莖眉，始見明星紅似火。」
J35nB340_p0768c20║解制日，資亡請上堂。以拄杖指靈龕，云：「生向湖山結
J35nB340_p0768c21║道場，靈同龍象坐繩床，一番定案人天眼，千古因緣
J35nB340_p0768c22║花雨香。」復卓一卓，云：「大眾！此是我大檀越總督李公
J35nB340_p0768c23║生時插隻手來，搖醒湖山嬾漢，流芳法道，昌隆祖風，
J35nB340_p0768c24║九旬刻限，制解期圓，密廕功臣，暗扶王化即不無，即
J35nB340_p0768c25║今制解期圓末後一句作麼生道？撻散水銀休擬議，
J35nB340_p0768c26║顆顆流星到地頭。」
J35nB340_p0768c27║康熙九年十二月初八日，師在藏經閣受重慶鎮臺
J35nB340_p0768c28║陳公、比丘印密等請，就治平禪寺起建華嚴期會，上
J35nB340_p0768c29║堂。以拄杖指法座，云：「即此座，非他座，三乘結就，五蘊
J35nB340_p0768c30║合成，八德砌以玲瓏，六和莊而壯麗。」拽杖便陞，拈香
J35nB340_p0769a01║祝　聖畢，末後拈香，云：「此瓣香，業根透海，冤幹牚天，
J35nB340_p0769a02║只因途轍靈山，致惹老不自在，六回拈出爇向爐中，
J35nB340_p0769a03║供養本師破山先老和尚，用酬法乳，所願再駕慈航
J35nB340_p0769a04║東土，休圖那畔逍遙，眾生未盡莫辭勞，處處垂鉤下
J35nB340_p0769a05║釣。」斂衣就座，白椎竟，遂以拂子作釣勢，云：「有麼？有麼？」
J35nB340_p0769a06║問：「華嚴會上童子五十三參無一法可得，今日學人
J35nB340_p0769a07║秖參和尚，和尚無法可說，某甲亦無法可得，到者裏
J35nB340_p0769a08║還有格外提持句子麼？」師云：「他年陳草料，不中飽驢
J35nB340_p0769a09║餐。」乃云：「華嚴性海深廣無涯，海出一漚作大佛事，於
J35nB340_p0769a10║一漚中現無量佛剎微塵數世界海，於一一世界海
J35nB340_p0769a11║中建無量佛剎微塵數寶王剎，於一一寶王剎中有
J35nB340_p0769a12║無量佛剎微塵數如來，一一如來度無量佛剎微塵
J35nB340_p0769a13║數眾生，即今一一向老僧拄杖頭上，見千丈毗盧遮
J35nB340_p0769a14║那身為諸人說法去也。」以拄杖打圓相，云：「見麼？」卓一
J35nB340_p0769a15║卓，云：「聞麼？若或不見不聞，聽取老僧一頌：『性海汪洋
J35nB340_p0769a16║涌碧波，詳將層浪細看過，層層俱有瞿曇氏，信是諸
J35nB340_p0769a17║人面目麼？』」喝一喝，云：「者事且置，只今祝國祐民一句
J35nB340_p0769a18║作麼生道？四海晏清天子福，八荒寧靜宰官能。」
J35nB340_p0769a19║文宇牛公誕辰，請上堂。「不搖唇，不鼓舌，機先按定，正
J35nB340_p0769a20║恁麼時，恰好安身。就中還有機先按定者麼？請出相
J35nB340_p0769a21║見。」一僧出，云：「問道非道，不問真道時如何？」師云：「老僧
J35nB340_p0769a22║者裏不得閒。」進云：「某也不得閒。」拂袖而出。傍僧出，云：
J35nB340_p0769a23║「如何是不得閒處？」師云：「風吹山且動，浪打石猶行。」進
J35nB340_p0769a24║云：「果是不得閒。」師便喝，乃云：「壽域漸增過五嶽，老僧
J35nB340_p0769a25║親手為添籌，饒他花甲從頭數，滄海桑田始一周。」
J35nB340_p0769a26║除日，上堂。問：「一年三百六十日，如何是舊年尾？」師良
J35nB340_p0769a27║久，云：「還會麼？」進云：「如何是新年頭？」師策眉視之，僧便
J35nB340_p0769a28║喝，師便打，乃云：「今朝為眾封年，一歲始終結案，三百
J35nB340_p0769a29║六十飯錢，不消閻老打算，山野親筆勾消，一任穿衣
J35nB340_p0769a30║喫飯，新語切莫開緘，貴了舊年公案，臨時地步梢頭，
J35nB340_p0769b01║靜聽老僧判斷。」復云：「古天古地古巴國，古水古山古
J35nB340_p0769b02║道場，老弟老兄老鼻孔，老人老衲老生薑，他年辣性
J35nB340_p0769b03║依然在，舊日婆心尚未忘，一肚枯腸成幾節，更加蠱
J35nB340_p0769b04║毒與砒霜，者回結案親收拾，轉眼千紅萬紫芳。」
J35nB340_p0769b05║師誕辰，法智劉居士請上堂。「花開花卸，鬱茂凋殘，新
J35nB340_p0769b06║年舊歲，月缺月圓，星辰轉度，天地循環，此乃成住壞
J35nB340_p0769b07║空之象，勿以老僧預其數焉。且如年年此日、歲歲今
J35nB340_p0769b08║天，因甚麼刻定此日生辰？一眾忙然，惹得寒暑相煎，
J35nB340_p0769b09║日昳月遷。殊不知老僧轉眼初禪、瞬目二禪、彈指三
J35nB340_p0769b10║禪，一任三減三增、三增三減，萬年一念、一念萬年。今
J35nB340_p0769b11║日恁麼說話，管甚麼銅狄摩穿滄海桑田？」喝一喝，云：
J35nB340_p0769b12║「周天花甲從頭數，數到臨時精扯誕，祇剩多年老鼻
J35nB340_p0769b13║孔，元來不是孃生面。」
J35nB340_p0769b14║總督部院蔡公設齋，請上堂。「特為殘黎拯救來，好生
J35nB340_p0769b15║訣子就機開，療痾道濟真甘雨，剿逆神威不怒雷。蒞
J35nB340_p0769b16║楚風新巴子國，臨川香噴燕京階，蠶叢大造還源已，
J35nB340_p0769b17║數載哀鴻竟不哀。如是，則知兵燹以來，天下之苦過
J35nB340_p0769b18║於蜀，蜀中之苦過巴渝，百里無一毫炊爨之煙，萬人
J35nB340_p0769b19║存二三狼狽之子，僅存皮骨，殆盡脂膏，若非大力量、
J35nB340_p0769b20║大手眼人，元運莫能挽也。幸我
J35nB340_p0769b21║當今皇上天眼天耳，遙見遙聞，青錢萬選，甌卜一人，
J35nB340_p0769b22║得我大檀越蔡公蒲團久頓，情性天然，未出神京，嘉
J35nB340_p0769b23║聲遠振，既臨川楚，槁木皆春，萬里江山無為而治，把
J35nB340_p0769b24║數十年不展之愁眉豁然自開。大眾！既然如是，且即
J35nB340_p0769b25║今海宴河清、民安物阜一句作麼生道？」喝一喝，云：「毫
J35nB340_p0769b26║端得把乾坤奠，鬼祟邪魔心膽顫，一粒靈丹處處圓，
J35nB340_p0769b27║補天浴日家常飯。」
J35nB340_p0769b28║佛誕日解制，楊珍居士請上堂。舉文殊指善財南遊
J35nB340_p0769b29║遍參知識機緣畢，乃云：「獨指南方得甚便？煙烽烽地
J35nB340_p0769b30║對眉煎，潛通識海層層浪，暗度情關步步玄。樓閣未
J35nB340_p0769c01║因三界隔，玅峰豈用兩眉鑽？吻唇咂舌搖金汞，刳骨
J35nB340_p0769c02║剜心覓破錢，翻轉芒鞋穿底看，腳頭細辯百城煙。」
J35nB340_p0769c03║佛成道日，上堂。「皇宮降跡，日月不敢並其明；七步周
J35nB340_p0769c04║行，蓮花得以襯其足。指天指地，鼓舌搖唇，分明是平
J35nB340_p0769c05║地上搭天梯，就水下垂鉤線耳。位尊九五，猶不足以
J35nB340_p0769c06║安身；必超三界，始可得而駐足。由是揮剛劍，斷繫足
J35nB340_p0769c07║之紅絲；布白雲，捧玉轡之神足。逾城子夜，地步稍以
J35nB340_p0769c08║寬深；仙梵殊途，劈頭俱皆蹋碎。魔軍百萬，欲加害而
J35nB340_p0769c09║不能；苦行六年，自圓因而果滿。帝釋敷座，天女散花，
J35nB340_p0769c10║泥蓮河下水清清，天上明星曄灼灼。且道是什麼時
J35nB340_p0769c11║節？自燒自煉自烹時，天鼎坤池火候奇，煮爛一鍋黃
J35nB340_p0769c12║葉子，人天喫飽祖師饑。」
J35nB340_p0769c13║小參
J35nB340_p0769c14║古牂牁宗明院，小參。「至道無傳，燈燈續焰；真經不語，
J35nB340_p0769c15║句句明宗。黃梅夜囑，與之衣缽休行；舍衛時言，喻之
J35nB340_p0769c16║浮筏過渡。所謂前陳後伏，大顯微收，只麼以心印心，
J35nB340_p0769c17║即相非相。古云：『不與萬法為侶，豈從諸聖告窮？人人
J35nB340_p0769c18║鼻直眼橫，各各頂天蹋地，既無授受，何有敲推？截斷
J35nB340_p0769c19║葛藤，掀翻窠窟。』如斯告報，只要知歸，取捨自持，縱橫
J35nB340_p0769c20║在我。苟或未然，但恐光陰易去，夢幻難忘，大限到來，
J35nB340_p0769c21║千生萬受。敢問大眾：如何是不落生受一句？長鯨一
J35nB340_p0769c22║吸海水盡，森森露出珊瑚枝。」
J35nB340_p0769c23║石林庵，小參。「生佛未興前，毛端吞巨海；陰陽既判後，
J35nB340_p0769c24║芥子納須彌。芥納毛吞即且置，獨超物外底如何？」震
J35nB340_p0769c25║威一喝，云：「腦後見腮，莫與往來。」
J35nB340_p0769c26║報恩寺結夏，小參。「甚大因緣愜好時，預敲口鼓報渠
J35nB340_p0769c27║知，一朝勒逼眉毛急，莫道山僧送話遲。」
J35nB340_p0769c28║金山，小參。「秋情太殺斟酌，百物枝頭寥落，即今更請
J35nB340_p0769c29║陞堂，陞堂無法可說，各各𥌮眼瞠眉，人人知本識末，
J35nB340_p0769c30║見此月在雲間，何待指標重重道破？阿呵呵，休蹉過，
J35nB340_p0770a01║密移些子射光寒，舉步分明親蹋著。大眾！且道蹋著
J35nB340_p0770a02║箇甚麼？」乃起身，喝一喝，云：「大石頭，大石頭，小石頭，小
J35nB340_p0770a03║石頭。」
J35nB340_p0770a04║真機靜主請小參。「真機離世語，世語即真機，雨滴檐
J35nB340_p0770a05║前石，風來樹上枝。離離離更即，即即即還離，離即生
J35nB340_p0770a06║分別，堪宜又不宜？」拍膝一下。
J35nB340_p0770a07║忠州屏山胡居士請小參。「法不孤起，仗境方生，境既
J35nB340_p0770a08║弗存，法從何立？乾矢橛、麻三觔，鎮州蘆菔頭、庭前柏
J35nB340_p0770a09║樹子又作麼生？」卓拄杖，云：「一串穿卻。」
J35nB340_p0770a10║高琯居士請小參。「沙裏淘金易，火內生蓮難，在家修
J35nB340_p0770a11║至道，超然難易間。夫在家之家有幾許？有桑戶捲樞
J35nB340_p0770a12║之家、有塵勞業識之家、有錦村繡砦之家、有洞府蓬
J35nB340_p0770a13║島之家，未審居士在何等家？修何等道？」眾惘然。師拈
J35nB340_p0770a14║拄杖劃此⊕相，云：「若向者裏直撞橫行，七穿八穴得
J35nB340_p0770a15║去，方可謂華藏乾坤不能籠罩之真正在家人也。還
J35nB340_p0770a16║委悉麼？脫或未然，聽取一頌：『酒店淫坊彌勒院，村歌
J35nB340_p0770a17║社舞釋迦禪，是非善惡靈方寸，坐臥經行別宴然。橫
J35nB340_p0770a18║駕泥牛耕火宅，倒騎銕馬弄金鞭，逢人唱首還家曲，
J35nB340_p0770a19║管甚閻羅粥飯錢？』」
J35nB340_p0770a20║湖山小參。舉：「世尊因普眼菩薩欲見普賢，乃至三度
J35nB340_p0770a21║入定，遍觀三千大千世界，覓普賢不能得見，而來白
J35nB340_p0770a22║佛，佛云：『汝但於靜三昧中起一念，便見普賢。』普眼於
J35nB340_p0770a23║是纔起一念，便見普賢向虛空中乘六牙白象。」師拈
J35nB340_p0770a24║云：「月過空亭，玲瓏八面；風臨老樹，動蕩千枝。一明一
J35nB340_p0770a25║切明，不待千燈室朗；一透一切透，何須九曲蟻穿？三
J35nB340_p0770a26║千界畢竟何方駐足？一念中又於甚處瞠眉？世尊替
J35nB340_p0770a27║盲人點眼，神方立效；普眼就討火帶柴，光焰齊彰。咄！
J35nB340_p0770a28║涅槃城裏再詳詳，差別門中重看看。」
J35nB340_p0770a29║除夕，小參。「年盡、月盡、日盡、時盡、聲色往來人事盡盡，
J35nB340_p0770a30║更有一箇孤孤迥迥、鹵鹵奔奔、囫囫圇圇、秀秀俊俊，
J35nB340_p0770b01║十聖呼之無名、三賢喚他不應，直至驢年總不得盡，
J35nB340_p0770b02║在汝諸人分中顛三倒四、七縱八橫，是汝諸人莫有
J35nB340_p0770b03║曾得一見者麼？」拈拄杖一時打散。
J35nB340_p0770b04║小參。「老漢今日聊具三轉語，當堂拋出，供養眾兄弟
J35nB340_p0770b05║們消遣歲月。」乃云：「明鏡能應物見形，為甚自照不得？
J35nB340_p0770b06║頑石可取火焚山，為甚自燒不得？眼目有照鑑之功，
J35nB340_p0770b07║為甚自見不得？若能於此三轉語中消息得去，且喜
J35nB340_p0770b08║他與老漢共一隻眼。」
J35nB340_p0770b09║石寶，小參。「即心即佛也不是，非心非佛也不是，不是
J35nB340_p0770b10║心、不是佛、不是物也不是，畢竟如何即是？」卓拄杖一
J35nB340_p0770b11║下，云：「不是，不是。」
J35nB340_p0770b12║入室後，夜參。「更深夜久無餘事，石寶爐中火正煬，剛
J35nB340_p0770b13║得幾團零落銕，一回鍛鍊一回鋼。」
J35nB340_p0770b14║冬節，小參。「君子道長，地轉天旋；小人道消，陽升陰伏。
J35nB340_p0770b15║只如洞山道：『有一物黑似漆，常在動用中，動用中收
J35nB340_p0770b16║不得，過在甚麼處？』畢竟意旨如何？」擊拂子，云：「今日更
J35nB340_p0770b17║添一線工夫。」
J35nB340_p0770b18║小參。示眾云：「石寶巖前無朕兆，石寶堂前多語笑，石
J35nB340_p0770b19║寶門前風浩浩。大眾！者三句下薦得，臨濟三玄、三要、
J35nB340_p0770b20║四賓主、四料揀、四照用一串穿卻；脫或不然，更聽一
J35nB340_p0770b21║頌。」乃豎拄杖云：「和雲涌出一輪高，別有姮娥獨寂寥，
J35nB340_p0770b22║黑月杳無人影到，坐琉璃殿眾星朝。」喝一喝。
J35nB340_p0770b23║圓通小參。「明明白白又糊塗，過在躊躇不丈夫，觀罷
J35nB340_p0770b24║一盤棋局子，始知有著到頭輸。」舉拂子，云：「既是明明
J35nB340_p0770b25║白白，因甚更有糊塗？若要發明己躬，端的似盤棋局。
J35nB340_p0770b26║何也？秦楚兩陣布將排兵，填然鼓之，兵刃既接，動著
J35nB340_p0770b27║兵去、馬去、車去、砲去。若秦輸，則秦界楚人；若楚輸，則
J35nB340_p0770b28║秦人楚界。極著將至，彼不敢先、此不敢先、先亦不敢
J35nB340_p0770b29║先，隱隱地上有箇殺機圍著、照著，令彼將者左右支
J35nB340_p0770b30║離，動轉不得，猛然一陣呵呵大笑，云：『贏了，贏了。』此是
J35nB340_p0770c01║鬥勝不鬥劣著子。圓通者裏又且不然，卻是鬥劣不
J35nB340_p0770c02║鬥勝局式。何也？十方義聚，互為主賓，打坐參禪，共成
J35nB340_p0770c03║道業。未會之際，直須將者著子向那四威儀中或在
J35nB340_p0770c04║長連床上擺布明白，然後見去、聞去、知去、覺去，有無
J35nB340_p0770c05║俱去，去也亦去。設或到得者般田地，還知優劣倒斷
J35nB340_p0770c06║處麼？」喝一喝，云：「不會十八國臨潼鬥寶，且觀秦始皇
J35nB340_p0770c07║六國并吞。」
J35nB340_p0770c08║小參：「見成面目，父母生前，眼橫鼻直，立地頂天，語默
J35nB340_p0770c09║動靜，俯仰折旋，手舞足蹈，收放得便，身衣口食，日用
J35nB340_p0770c10║自然。觀音、勢至、文殊、普賢說什麼千手千眼？此便是
J35nB340_p0770c11║前三後三。」噓一聲，云：「何須更去別求玄？著著金鍼投
J35nB340_p0770c12║玉線。」
J35nB340_p0770c13║珠林小參。「吾有一機，非世所知，迷人不悟，悟人不迷。
J35nB340_p0770c14║為甚如此？」摑拄杖，云：「止止不須說，我法玅難思。」
J35nB340_p0770c15║歲夜，小參。「老僧今夜特具一則因緣，要與諸人分歲
J35nB340_p0770c16║打上葛藤，以完舊年前件。汝等諸人只是不得錯聽，
J35nB340_p0770c17║又不得錯會。」擊拂子一下，云：「分明記取。」
J35nB340_p0770c18║除夜，小參。「歲到臨頭方入室，卻除問答別傳神，家常
J35nB340_p0770c19║不用叮嚀眼。（請續後句）。」
J35nB340_p0770c20║譚宅對靈小參。師卓杖云：「結地冰霜，羅空玉翠，去去
J35nB340_p0770c21║來來，進進退退，怎似我首四譚老先生？其生也，錦江
J35nB340_p0770c22║增造化；既沒也，巴國俱沉吟。更於何處覓菩提？當知
J35nB340_p0770c23║剎塵皆淨土。說什麼玅峰頂、須彌山？且恆沙世界撮
J35nB340_p0770c24║來納在一微塵際裏，猶剩方隅。如是，又何患乎我大
J35nB340_p0770c25║檀越不是菩提場中人物也耶？既然，且道得何證據？」
J35nB340_p0770c26║復卓拄杖云：「一腔八德水，徹體六和清，滿目青黃皆
J35nB340_p0770c27║玅像，譚公何處不稱尊？」
J35nB340_p0770c28║藍宅對靈。「死死生生，生生死死，亙古亙今。南柯華胥
J35nB340_p0770c29║所謂道，此般消息甚分明，今古人多較不清。死去俄
J35nB340_p0770c30║然驚滿室，生來依舊喜盈門。旅庭快樂終成假，客舍
J35nB340_p0771a01║歡娛總未真。珍重者回長不夜，無勞撥燦五更燈。」
J35nB340_p0771a02║為蕊實李居士對靈。「既來也，那畔莫羈；歸去也，者邊
J35nB340_p0771a03║難繫。去去來來，神通遊戲，掉轉面皮，證真三昧。不去
J35nB340_p0771a04║不來，只者便是。」
J35nB340_p0771a05║為見宗對靈。「嗟哉釋子見宗，記莂正此相逢，猛然頓
J35nB340_p0771a06║脫凡世，心光爍破長空，直教一真不露，自然萬德圓
J35nB340_p0771a07║融。所謂道：寒來暑往空般算，生死分明幻泡容，若問
J35nB340_p0771a08║此番歸甚處，金邦蓮燦一枝紅。」
J35nB340_p0771a09║機緣
J35nB340_p0771a10║僧問：「如何是學人著力句？」師云：「著力還從放下來。」僧
J35nB340_p0771a11║云：「如何是學人轉身句？」師云：「轉身不悟落疑猜。」僧云：
J35nB340_p0771a12║「如何是學人親切句？」師云：「饑時喫飯困時睡。」僧云：「畢
J35nB340_p0771a13║竟如何？」師以手開合，示云：「捏聚分明又打開。」
J35nB340_p0771a14║問：「佛未出世時如何？」師云：「點露不盈谿。」僧云：「出世後
J35nB340_p0771a15║如何？」師云：「片雲難掩月。」
J35nB340_p0771a16║問：「昨日今朝總不問，即時即刻事如何？」師震威一喝。
J35nB340_p0771a17║僧擬進語，師云：「假雞謾唱函關曲，分明走了孟嘗君。」
J35nB340_p0771a18║僧禮云：「謝和尚方便。」師云：「非汝境界。」
J35nB340_p0771a19║問：「喚作一大事則觸，不喚作一大事則背，不觸不背
J35nB340_p0771a20║喚作甚麼？」師隨聲便打。僧云：「打即任打，畢竟如何是
J35nB340_p0771a21║不觸不背的句？」師復打云：「昨日漫天下大雨，今朝括
J35nB340_p0771a22║地起狂風。」
J35nB340_p0771a23║問：「如何是學人腳跟下事？」師云：「蹋著好。」僧云：「蹋著後
J35nB340_p0771a24║如何？」師云：「特地一場愁。」
J35nB340_p0771a25║問：「古人道：『虎以肉為食，因甚不食其子？』意旨如何？」師
J35nB340_p0771a26║云：「火龍宮裏足寒冰。」
J35nB340_p0771a27║中秋夜坐，有僧向前作禮，問云：「如何是體中玄？」師云：
J35nB340_p0771a28║「一輪雲漢間。」僧云：「如何是句中玄？」師云：「星稀半月圓。」
J35nB340_p0771a29║僧云：「如何是玄中玄？」師云：「流影過前川。」僧云：「如何是
J35nB340_p0771a30║第一要？」師云：「正。」僧云：「如何是第二要？」師云：「淡。」僧云：「如
J35nB340_p0771b01║何是第三要？」師云：「印。」僧欲開口，師拈拄杖，云：「向者裏
J35nB340_p0771b02║道將一句來。」僧擬議，師連打，云：「玄！玄！」
J35nB340_p0771b03║問：「父母未生時如何？」師云：「苔青樵子徑。」僧云：「已生後
J35nB340_p0771b04║如何？」師云：「笛暖牧兒歌。」
J35nB340_p0771b05║問：「三世諸佛到者裏總放他不過。」師云：「汝具甚麼眼？」
J35nB340_p0771b06║僧便喝，師作怕勢，云：「咦！」僧無語，師劈頭一棒，云：「龍頭
J35nB340_p0771b07║蛇尾漢。」
J35nB340_p0771b08║問：「方便有多門，和尚向那一門垂手？」師云：「近前來，與
J35nB340_p0771b09║汝道。」僧近前，師搊住云：「道！道！」僧忙然，師拓開云：「門外
J35nB340_p0771b10║漢。」
J35nB340_p0771b11║問：「如何是不生不滅句？」師云：「龜毛結果。」僧云：「如何是
J35nB340_p0771b12║無去無來句？」師云：「兔角開花。」
J35nB340_p0771b13║問：「不參禪，不持戒，四大分張時，將什麼抵敵？」師云：「只
J35nB340_p0771b14║得撫掌恭賀。」
J35nB340_p0771b15║問：「祖師西來，當為何事？」師云：「討賤。」僧云：「隻履西歸，復
J35nB340_p0771b16║為何事？」師云：「賣貴。」僧云：「只如不來不去，還有事麼？」師
J35nB340_p0771b17║云：「天下太平。」
J35nB340_p0771b18║問：「如何是然燈前？」師云：「清淨本然。」「如何是然燈後？」師
J35nB340_p0771b19║云：「山河大地。」僧云：「如何是正然燈？」師云：「不得不打。」
J35nB340_p0771b20║問：「虎以肉為食，因甚不食其子？」師云：「食。」僧云：「他本不
J35nB340_p0771b21║食，何得言食？」師云：「血瀝瀝吞，血瀝瀝吐。」僧云：「食後如
J35nB340_p0771b22║何？」師云：「不食便飽，食則便餓。」
J35nB340_p0771b23║問：「如何是奪人不奪境？」師云：「青草渡頭橫夜月。」僧云：
J35nB340_p0771b24║「如何是奪境不奪人？」師云：「百歲農夫不遇春。」僧云：「如
J35nB340_p0771b25║何是人境兩俱奪？」師云：「阿房聲色歸何處？」僧云：「如何
J35nB340_p0771b26║是人境俱不奪？」師云：「長街盡是賣花人。」
J35nB340_p0771b27║定海居士入來，師云：「作麼？」士云：「特來化齋。」師劈面一
J35nB340_p0771b28║掌，云：「喫箇飽去。」士云：「恐不中喫。」師又掌，云：「還嫌少在。」
J35nB340_p0771b29║士點首，師示偈云：「急水灘頭龍擺尾，大火聚裏虎翻
J35nB340_p0771b30║身，湖山風味天然別，一掌頻吞劫外春。」
J35nB340_p0771c01║巴縣令楊公入山，師見來便面壁坐，楊公即向外坐，
J35nB340_p0771c02║師云：「公作甚麼？」楊云：「和尚向內，弟子向外。」師云：「誰賓
J35nB340_p0771c03║誰主？」楊云：「向內者保其任，向外者洩其機。」師連掌云：
J35nB340_p0771c04║「知解宗徒，如麻似粟。」楊乃稽首敘坐。
J35nB340_p0771c05║佛化狄公請署內，禮次，問：「明明歷歷意如何？」師云：「闊。」
J35nB340_p0771c06║狄云：「猛然不識又如何？」師云：「愜。」狄云：「白盪盪底意又
J35nB340_p0771c07║如何？」師云：「是誰著眼？」狄云：「不識。」師云：「是誰不識？」狄云：
J35nB340_p0771c08║「權喚作是心。」師云：「即今心在什麼處？」狄展兩手，師搊
J35nB340_p0771c09║住云：「將謂！將謂！」狄大笑，師打一摑云：「元來！元來！」狄遂
J35nB340_p0771c10║作禮。
J35nB340_p0771c11║平沙居士請師齋次，乃舉：「同光帝問興化云：『朕治中
J35nB340_p0771c12║原，獲一至寶，只是無人酬價。』化云：『借陛下寶看。』帝以
J35nB340_p0771c13║兩手舒襆頭角，化云：『君王之寶，誰敢酬價？』且道消息
J35nB340_p0771c14║在甚麼處？」士答偈云：「一機且自借吾師，白白青青未
J35nB340_p0771c15║帶泥，驀地一聲劈歷響，得便宜處失便宜。」師伸手云：
J35nB340_p0771c16║「便宜且置，還我寶來。」士便喝，師掌云：「中原之寶被你
J35nB340_p0771c17║盜了也。」士大笑。
J35nB340_p0771c18║侶奭居士侍師夜話，尋自點燭出，師云：「轉來話在。」士
J35nB340_p0771c19║息燭對之，師云：「自說了也。」頃復徵云：「老僧道自說了
J35nB340_p0771c20║也，且問汝說甚麼？」士拈燭擲之，師云：「放汝三十棒。」
J35nB340_p0771c21║師一日榜僧堂云：「圓通門下不得噴嚏，如噴嚏者，必
J35nB340_p0771c22║要薦取一轉語；若噴嚏而無語者，罰油三觔。」三日後，
J35nB340_p0771c23║師睡起，自噴嚏一聲，斗庵入來問云：「和尚作麼？」師云：
J35nB340_p0771c24║「符到奉行。」庵遂禮拜，師拈棒打云：「汝想老僧油那？」庵
J35nB340_p0771c25║大笑云：「大眾！邏臧人喫棒。」便出，師休去。
J35nB340_p0771c26║一僧新到，師云：「甚處來？」僧云：「古谿來。」師云：「古谿正漲，
J35nB340_p0771c27║金鱗何不變去？」僧云：「未以為家。」師云：「辜負雲霄月，徒
J35nB340_p0771c28║勞向古谿。」僧云：「吞卻時如何？」師云：「吞卻且置，誰是金
J35nB340_p0771c29║鱗？」僧答數語不愜，師打云：「更參三十年。」
J35nB340_p0771c30║問：「古人道：『從天降下則貧窮，從地涌出則富貴。』富貴
J35nB340_p0772a01║貧窮即且置，天生地涌事如何？」師云：「銕蛇三橛斷，六
J35nB340_p0772a02║處毒流霞。」僧佇思，師喝退。
J35nB340_p0772a03║一僧新到，師云：「甚處來？」僧云：「江南來。」師豎拄杖云：「江
J35nB340_p0772a04║南還有者箇麼？」僧云：「有。」師云：「擔得來也無？」僧豎一拳，
J35nB340_p0772a05║師便打，僧無語。師云：「販私鹽漢。」
J35nB340_p0772a06║問：「一萌未動，何處是春？」師云：「藕為蓮生開地竅。」僧云：
J35nB340_p0772a07║「萬卉已萌，春歸何處？」師云：「荷因華發達池香。」僧禮拜，
J35nB340_p0772a08║師云：「猶欠一問。」僧滯立，師震威一喝。
J35nB340_p0772a09║問：「未下禪床時，已落第二義。如何是第一義諦？」師和
J35nB340_p0772a10║聲便打。僧云：「落七落八了也。」師復打云：「汝道落在第
J35nB340_p0772a11║幾？」僧無語，師又打云：「日午樵夫登峻嶺，夜深漁父宿
J35nB340_p0772a12║蘆灣。」
J35nB340_p0772a13║問：「如何是世尊不說說？」師云：「八角磨盤圓似鏡。」僧云：
J35nB340_p0772a14║「如何是迦葉不聞聞？」師云：「繞攻神箭直穿腸。」
J35nB340_p0772a15║問：「如何是寶蓮境？」師云：「柳絮曳回漁父曲。」僧云：「如何
J35nB340_p0772a16║是寶蓮人？」師云：「梅華吐出狀元詩。」僧云：「人境▆▆▆
J35nB340_p0772a17║當陽句若何？」師便打。
J35nB340_p0772a18║
J35nB340_p0772a19║
J35nB340_p0772a20║慧覺衣禪師語錄卷二（終）