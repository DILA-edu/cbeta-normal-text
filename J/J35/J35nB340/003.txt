J35nB340_p0772b01║慧覺衣禪師語錄卷第三
J35nB340_p0772b02║嗣法門人徹御等編
J35nB340_p0772b03║法語
J35nB340_p0772b04║澹泊泳翁（壽期頤者）
J35nB340_p0772b05║秋盡霜嚴時多物古理窮識徹蚌老生珠此子巴國
J35nB340_p0772b06║名家鄉紳後裔老入叢林童顏皓首壽經三萬有零
J35nB340_p0772b07║之甲子見徹諸子百家之異聞卷不釋時五車盡括
J35nB340_p0772b08║一日樂如童稚跳躍湖山對箇葛藤遍野無心自斷
J35nB340_p0772b09║老僧撫掌道七尺蘆柴擣墨池金星銅雀點猶緇獦
J35nB340_p0772b10║獠不會毛錐子萬古黃梅壁上詩。
J35nB340_p0772b11║易菴禪人
J35nB340_p0772b12║天錯地錯物錯我錯造化陰陽設施運用總皆是錯
J35nB340_p0772b13║人生既錯業儒已錯投釋亦錯仍又窮山絕水跟覓
J35nB340_p0772b14║諸方老宿作箇冤家對頭猶然大錯未審不錯底人
J35nB340_p0772b15║卻是什麼面孔湖山石土地略較些子且道石土地
J35nB340_p0772b16║有何長處衣上座終不見他有片肝花。
J35nB340_p0772b17║托明大德
J35nB340_p0772b18║湖山雖是風塵凜凜逐事茫茫要且目不浪見耳不
J35nB340_p0772b19║浪聞久知行德備顯諸方無過謬者茲復跨步湖山
J35nB340_p0772b20║參老僧居數月每見其不言不笑不取然不惟若是
J35nB340_p0772b21║更有無心密行繼之日用如此之人非僧寶而何一
J35nB340_p0772b22║日攜軸索字也只得向他道箇無心密行終須貴分
J35nB340_p0772b23║明作者是阿誰玲瓏八面難瞞爾運水搬柴祇自知。
J35nB340_p0772b24║會也行者
J35nB340_p0772b25║孤光獨朗月挂中天曠野林泉何方不照千濤萬浪
J35nB340_p0772b26║了不隨流耀古騰今蕩然無礙所以出家之志必要
J35nB340_p0772b27║具此段風光不枉剃髮染衣離親別族且道者段風
J35nB340_p0772b28║光又作麼生體取三更月黑無聲色萬里風雲得自
J35nB340_p0772b29║閒堪笑水邊林下客目來誰共老僧還。
J35nB340_p0772b30║慈雲禪者
J35nB340_p0772c01║去路遠時來路遠出林深自入林深驚人浪裏翻觔
J35nB340_p0772c02║斗自有風雲驟足跟故出家之志莫謂尋常必要立
J35nB340_p0772c03║一片孤標標氣宇而能盍天盍地於獅象群中直須
J35nB340_p0772c04║高出人一頭始得然而此段風光不假外覓本來富
J35nB340_p0772c05║貴祇在萬緣頓息大死一回為佳耳。
J35nB340_p0772c06║圓會庵主
J35nB340_p0772c07║孤雲野鶴雪骨冰肌順則便巢緣則便住隨風而起
J35nB340_p0772c08║就境而榮沖霄漢而不犯天梯渡江海而不假船筏
J35nB340_p0772c09║一條長性命今古不磨半片冷心腸死生不變既到
J35nB340_p0772c10║恁麼田地還知恁麼人麼咄穿婆裙子拜婆年翻覆
J35nB340_p0772c11║元來是者漢。
J35nB340_p0772c12║祥年曾居士
J35nB340_p0772c13║學道無他只在尋常日用施為不別貴乎日用尋常
J35nB340_p0772c14║定志清心分邪辨正頭頭過目法法研窮用捨分明
J35nB340_p0772c15║無拘巨細久之自然心心在道事事符宗動靜行藏
J35nB340_p0772c16║無非佛事咦事是恁麼事人須恁麼人。
J35nB340_p0772c17║徹一覃居士
J35nB340_p0772c18║劫前些子本自圓成生後些子不曾少欠雖是紅塵
J35nB340_p0772c19║滾滾業識茫茫要且鼻孔撩天腳跟點地所以道語
J35nB340_p0772c20║默動靜悉是神通食息起居總皆玅用無背無向不
J35nB340_p0772c21║即不離到者裏鼻孔依前浮舊面聞聲見色不支離
J35nB340_p0772c22║一團風味平常處迷悟何曾隔一絲。
J35nB340_p0772c23║還一禪人
J35nB340_p0772c24║菩提滿目玅用全身拈來便是佳珍觸著無非至寶
J35nB340_p0772c25║象王回顧獅子嚬呻十地魂驚三乘膽顫只因一人
J35nB340_p0772c26║蹋著群眾皆驚雖然如是也須打破者酸齏甕始得。
J35nB340_p0772c27║憨之吾孫
J35nB340_p0772c28║靈機暗徹道眼明開見境發機天然自合此乃現成
J35nB340_p0772c29║事也若就此現成處再加細密精煉切磋琢磨將去
J35nB340_p0772c30║始知花笑本從枝上燦根株原不犯風移摩天揜日
J35nB340_p0773a01║尋常事瓶瀉曹源水半谿。
J35nB340_p0773a02║難先謝居士
J35nB340_p0773a03║呼童來啟戶麤手腳抓破門神閒看鶴梳翎尖觜頭
J35nB340_p0773a04║搔著癢處所以冷冰冰一段神機貴乎暗室睜眉腦
J35nB340_p0773a05║後開眼始得難先居士舟壓波瀾竿牚岩岸一灘一
J35nB340_p0773a06║水直上中流一味打上風頭直撞湖山問取第一義
J35nB340_p0773a07║下落老僧祇向他道搔著癢處情知快抓破門神日
J35nB340_p0773a08║上堂清風幾陣難遮當吹得名花遍界香。
J35nB340_p0773a09║隆法喬居士
J35nB340_p0773a10║蜀道凌霄漢川源貫楚湘江山雖異別雲月豈分方
J35nB340_p0773a11║且如蘭生幽谷蓮出污泥馨香各有其時動植何分
J35nB340_p0773a12║異地所以聖則未必生成是聖凡則豈可一定為凡
J35nB340_p0773a13║總在修與不修悟與不悟之間耳且道悟後如何試
J35nB340_p0773a14║道一句子看。
J35nB340_p0773a15║隆慧喬居士
J35nB340_p0773a16║萬里通消息千山弄筆頭孤微難啟口縣隔爭相酬
J35nB340_p0773a17║提起毛錐子放下混天毬走盤珠自貴透石水長流
J35nB340_p0773a18║詞窮何所有還向句前求若猛然撲破以無疑誠哉
J35nB340_p0773a19║瀉海而不竭不惟取之有餘而且龍鳳由斯變化且
J35nB340_p0773a20║道機先一句如何指注文彩已彰。
J35nB340_p0773a21║一掌周居士
J35nB340_p0773a22║特地欲翻閻老案湖山又遇報冤頭此老年經天命
J35nB340_p0773a23║始言有掉頭著子向風塵裏撩衣便走直入湖山室
J35nB340_p0773a24║內問取話頭奈山僧無話頭可與直捷向他要父母
J35nB340_p0773a25║未生前面目事不容時那通擬議驀面掌痕攔頭逼
J35nB340_p0773a26║拶唯數日血流皮下汗漬通身再覓老僧老僧祇向
J35nB340_p0773a27║他道一掌五條痕分明一句親尋常著力處笑倒釋
J35nB340_p0773a28║迦文。
J35nB340_p0773a29║徹耳吾徒
J35nB340_p0773a30║松峰上煙霞萬里竹徑中勁節多端睜著眉煙霞自
J35nB340_p0773b01║淡舉著步勁節長剛一味硬挺挺為人了無退怯怯
J35nB340_p0773b02║進步所以要者等英雄做工夫步步將自己追趁到
J35nB340_p0773b03║前不遘村後不抵店處喫上交來正好喫山僧手裏
J35nB340_p0773b04║棒在何故不下一番寒徹骨爭得梅花噴鼻香。
J35nB340_p0773b05║徹芸蹇善人
J35nB340_p0773b06║一粒粟藏世界半邊鍋煮乾坤斯言不謬腳跟不動
J35nB340_p0773b07║而江山足下文字不經而今古目前果符斯語蹇居
J35nB340_p0773b08║士生於名門于歸貴族三綱正其身心五常明其志
J35nB340_p0773b09║氣兼又迫切釋氏專一空門夙因熟套觸著現成所
J35nB340_p0773b10║謂芸芝秀處人難識瑞氣流芳德自尊舉眼盡窺山
J35nB340_p0773b11║海過聖凡總屬者條心。
J35nB340_p0773b12║諸頌
J35nB340_p0773b13║障蔽魔王隨金剛齊菩薩一千年覓起處不得
J35nB340_p0773b14║何須特地用心機萬里晴空露跡稀好去白雲深處
J35nB340_p0773b15║看三更明月口頭肥
J35nB340_p0773b16║鳥窠布毛
J35nB340_p0773b17║放出帷房一線風布毛抽處活虯龍汗衫忽地遭星
J35nB340_p0773b18║火燒得如天大箇空
J35nB340_p0773b19║拾得笤帚
J35nB340_p0773b20║萬里煙塵一帚開幾回埽出面皮來姓名沒箇酬君
J35nB340_p0773b21║問哭不才兮笑不才
J35nB340_p0773b22║無縫塔
J35nB340_p0773b23║斷藕絲中借一廛擘開霄壤就圖遷從來不葬黃金
J35nB340_p0773b24║骨恰好南陽老漢禪
J35nB340_p0773b25║國師喚侍者
J35nB340_p0773b26║開口頻頻喚著伊缾間正好插花枝筆筒有箇螟蛉
J35nB340_p0773b27║子不是冤家不是兒
J35nB340_p0773b28║西堂智藏曾燒殺一僧一日見身索命藏云你
J35nB340_p0773b29║死也無云死也云既死覓命者誰便乃不見
J35nB340_p0773b30║甚麼面目再來尋烈焰燒空事未斟且問舌頭何處
J35nB340_p0773c01║借日中猶抱月敲琴
J35nB340_p0773c02║百丈耳聾
J35nB340_p0773c03║抬眸促額應追魂劍斬潛龍海嶽昏爆地一雷難掩
J35nB340_p0773c04║耳門庭千古獨稱尊
J35nB340_p0773c05║魯祖面壁
J35nB340_p0773c06║不道如何與若何金龍蕩起潑天波依他畫出葫蘆
J35nB340_p0773c07║樣反貼門神見也麼
J35nB340_p0773c08║大顛擯首座
J35nB340_p0773c09║結舌烏藤倒嶽掀假途滅虢弄奇門昌黎若達此機
J35nB340_p0773c10║用血染潮州八百村
J35nB340_p0773c11║龍潭滅燭
J35nB340_p0773c12║得失分明自不期猛然失卻一雙眉光輝滿地誰收
J35nB340_p0773c13║拾露柱燈籠拜相時
J35nB340_p0773c14║中邑獼猴
J35nB340_p0773c15║巨室高軒面面閒獼猴應順任躋攀夜深無處堪投
J35nB340_p0773c16║宿推到朝陽殿九間
J35nB340_p0773c17║臨濟築拳
J35nB340_p0773c18║醉來發悶在西家猶把東家酒價賒莫謂相酬非劍
J35nB340_p0773c19║客純清絕點袖青蛇
J35nB340_p0773c20║牧牛頌
J35nB340_p0773c21║老農策杖鼓春回萬象森羅盡撥開犢牯不知何處
J35nB340_p0773c22║放隨風隨雨謾疑猜（尋牛）南北東西弗浪尋一林深
J35nB340_p0773c23║過一林深驀然退步徵端的蹋碎虛空滿翠岑（見跡）
J35nB340_p0773c24║登山涉水意雄雄步步追蹤逐曉風更向白雲深處
J35nB340_p0773c25║望全身獨露大荒中（見牛）青眉白眼難迴避七尺牶
J35nB340_p0773c26║兒貫鼻侖不待加鞭呼直指參天頭角破雲根（貫鼻）
J35nB340_p0773c27║明月村中耐歲寒殷勤調御不相謾時添草料無多
J35nB340_p0773c28║少隨分些些任飽餐（調馴）疾作風威意轉奢踊身跨
J35nB340_p0773c29║背直歸家蹄痕到處無蹤跡銕笛橫吹絕正斜（歸家）
J35nB340_p0773c30║拋卻鞭繩孰與儔高歌欹枕自風流若人借問牛何
J35nB340_p0774a01║在撫掌呵呵笑點頭（存人）飽山飽水飽煙霞一醉渾
J35nB340_p0774a02║忘自與他大地不知何境界春深無處不飛花（雙忘）
J35nB340_p0774a03║國治家齊任縱橫倒戈卸甲斂旂旌太平元是將軍
J35nB340_p0774a04║定元是將軍定太平（還原）三家村裏留不住十字街
J35nB340_p0774a05║頭弄爪牙無限惡聲彌宇宙剎竿隨處競龍蛇（垂手）
J35nB340_p0774a06║諸贊
J35nB340_p0774a07║達磨初祖
J35nB340_p0774a08║黑黑箇臉白白雙眼徹體無心通身是膽出全甕鵝
J35nB340_p0774a09║破窺天管咦引起後來人教騙閻羅碗
J35nB340_p0774a10║破山和尚
J35nB340_p0774a11║團圓皓月形斑白髼鬆髮登曲彔木床說無盡藏法
J35nB340_p0774a12║點龍象眼開人天瞎提起生白棒咦是甚麼椒薑者
J35nB340_p0774a13║等惡辣
J35nB340_p0774a14║自贊
J35nB340_p0774a15║據何識見嬾而無幹禪又不參經又不看行不拘方
J35nB340_p0774a16║坐不定案攜拄杖子接風顛漢可恨丹青弄紫朱等
J35nB340_p0774a17║閒突出孃生面
J35nB340_p0774a18║又
J35nB340_p0774a19║長髮羅肩不修僧像遊戲字水江顛倒風魔樣純開
J35nB340_p0774a20║銕面皮撞著三十棒咦見成酢蒜椒薑何待馬師鹽
J35nB340_p0774a21║醬又
J35nB340_p0774a22║精神抖擻形狀村陡施無所為用無所有事不通方
J35nB340_p0774a23║言不順綹且道是誰湖山逸叟
J35nB340_p0774a24║印偈
J35nB340_p0774a25║坤德普重（即破峰）
J35nB340_p0774a26║不知不會煙蘿密穩得支那海晏清分付翻身赤甲
J35nB340_p0774a27║鯉任將電閃代機衡
J35nB340_p0774a28║佛語徹御
J35nB340_p0774a29║放出長安小犢兒喝聲震地吼如獅一莖楖栗親交
J35nB340_p0774a30║付永續曹源世系絲
J35nB340_p0774b01║湖巖徹隱
J35nB340_p0774b02║一塊殘冰水結成曹源底徹桂輪深闍黎獨坐溪西
J35nB340_p0774b03║口惟放金鱗躍禹門
J35nB340_p0774b04║蒼巖徹石
J35nB340_p0774b05║蹋破仰山彌勒院腳頭底徹玅高峰一莖楖栗人天
J35nB340_p0774b06║眼任爾拈提濟北宗
J35nB340_p0774b07║翠峨界登
J35nB340_p0774b08║幾將底事對爐吟拂袖無疑利害生劈歷一聲分付
J35nB340_p0774b09║汝猛然毒鼓振山城
J35nB340_p0774b10║琇峨祖脈
J35nB340_p0774b11║劈手傳書親看破拈花極則面相陳陽春一曲隨君
J35nB340_p0774b12║調拍眼聲聲震石城
J35nB340_p0774b13║珊爍徹璠
J35nB340_p0774b14║毒鼓聲前慣擊椎而今掉背不疑思謾將底事逢人
J35nB340_p0774b15║舉銕額銅頭也皺眉
J35nB340_p0774b16║雷巖徹靜
J35nB340_p0774b17║毒心毒口毒難留毒著闍黎已十秋毒氣囊藏藏不
J35nB340_p0774b18║住放伊毒去毒禪流
J35nB340_p0774b19║瑞巖淨融
J35nB340_p0774b20║未入門時先看破升堂不必再躊躇把茅盍處雄蹲
J35nB340_p0774b21║踞拄杖撩天插帝都
J35nB340_p0774b22║佛化狄三品
J35nB340_p0774b23║甚時走出蒲團客幾度勳風噴上方撒手自開消息
J35nB340_p0774b24║眼拈花微笑立承當
J35nB340_p0774b25║平沙田銓（渝州太守）
J35nB340_p0774b26║角徵宮商和者孤無情結下拍猶隃老僧仍付無情
J35nB340_p0774b27║曲萬古聲洪振五湖
J35nB340_p0774b28║侶奭熊旦（文學）
J35nB340_p0774b29║昔年有語契機來今日相逢不再猜分付文場獅子
J35nB340_p0774b30║去任伊平地一聲雷
J35nB340_p0774c01║大隱徹仁
J35nB340_p0774c02║風穴銕牛開地軸汾陽拄杖破天關闍黎據此真消
J35nB340_p0774c03║息一舉令人舌上斑
J35nB340_p0774c04║研如興銘
J35nB340_p0774c05║一呼一剳不抬眸玄險機鋒對面酬佛祖到來難著
J35nB340_p0774c06║眼許伊把住接禪流
J35nB340_p0774c07║還虛隆寶
J35nB340_p0774c08║蹋破芒鞋走入川凌霄蜀道望巖玄輝天鑑地乾坤
J35nB340_p0774c09║眼恰好窮征衲子禪
J35nB340_p0774c10║剖石性果
J35nB340_p0774c11║話到孤微會轉身頻拈訣子當烏藤要津不放龍蛇
J35nB340_p0774c12║走唯許闍黎赤甲橫
J35nB340_p0774c13║正峨徹合
J35nB340_p0774c14║要津難當沖霄鵠猶慕湖山七尺笻濟北家風雷電
J35nB340_p0774c15║急一條白棒活如龍
J35nB340_p0774c16║巨峨徹空
J35nB340_p0774c17║鎖子無鑐豁自驚寥寥斗室殿機衡謾將消息逢人
J35nB340_p0774c18║舉急速軍旂樹不輕
J35nB340_p0774c19║清源徹懿
J35nB340_p0774c20║土面灰頭數十秋人歡客唱地祇謳老僧特與封符
J35nB340_p0774c21║去坐定岷嘉率祖儔
J35nB340_p0774c22║蓑翁冀應熊（成都太守）
J35nB340_p0774c23║入室垂簾不自疑箇中消息許誰知杖頭拂子親交
J35nB340_p0774c24║付一任蓑翁道者施
J35nB340_p0774c25║行狀碑
J35nB340_p0774c26║　清故湖山治平照衣慧覺和尚行錄
J35nB340_p0774c27║和尚（諱）照衣（號）慧覺本渝之綦江縣人俗姓熊父（諱）
J35nB340_p0774c28║品母張氏生於明萬曆乙巳年二月二十一日子時
J35nB340_p0774c29║年十一孤依孀闈一日聞鄉人居士論釋尊捨國入
J35nB340_p0774c30║山苦行成道度世之語堅志欲出家白母未之許尋
J35nB340_p0775a01║遊於聖燈山寺晤僧三祇隱名甘淡山果荼菜自度
J35nB340_p0775a02║不知其苦也繼而母密訪得諸親識責以人子大義
J35nB340_p0775a03║仍依母持報恩齋三年適有二兄自滇歸幸老母有
J35nB340_p0775a04║所依托遂於甲戌仲秋初脫身北向道左有客問曰
J35nB340_p0775a05║何之師曰朝山去客曰我亦朝山去你曾齋否師曰
J35nB340_p0775a06║未也客為假館治酒與師封齋師大醉酣睡初不知
J35nB340_p0775a07║前客乃梁上君子也因竊行李而去師赤身旋於佛
J35nB340_p0775a08║圖關側棘林中僵臥黎明默咒曰儻我有出家分隨
J35nB340_p0775a09║所往不礙可也遂望空前進途次艱險無所不歷發
J35nB340_p0775a10║憤前征至華銀山禮普賢大士香次值常白師如故
J35nB340_p0775a11║人閱十一月初四日始薙髮白密探師來歷發人同
J35nB340_p0775a12║歸本里審諦所由母復留難師告曰在家奉養口體
J35nB340_p0775a13║之孝也出家修道乃出世間之大孝胡不許邪遂勸
J35nB340_p0775a14║母長素念佛持經自此一宿即辭回山圓具又半載
J35nB340_p0775a15║白示寂師繼主院四年一日自慨曰作如是僧又不
J35nB340_p0775a16║如不出家之為愈也乃辭眾下山欲遊江南適路阻
J35nB340_p0775a17║未往途遇一婆子向前拽住師傘問曰此物有五人
J35nB340_p0775a18║那箇是真底師曰高著眼婆笑而不答迎到家謂人
J35nB340_p0775a19║曰者師儘有道器可作禮留此供養忽見案頭有楞
J35nB340_p0775a20║嚴經展讀至世尊示阿難光明拳處觸發疑情始解
J35nB340_p0775a21║下手做工夫行也如是坐也如是從朝繼暮從暮至
J35nB340_p0775a22║旦只一箇能推之心非為我心畢竟我心將名何等
J35nB340_p0775a23║疑來疑去排遣月餘昏散交攻無時暫息一日遇渝
J35nB340_p0775a24║城之劉三德居士接至湖山白衣閣客居危坐一室
J35nB340_p0775a25║日夜撕捱東咬西嚼般盡伎倆如跳在葛藤窩裏相
J35nB340_p0775a26║似要一霎時洒落了不可得日復一日又三年似無
J35nB340_p0775a27║靈驗乃於佛前自誓曰儻某今生與此道果無分盡
J35nB340_p0775a28║一生去死復再來必要究明者事方休禮畢上單正
J35nB340_p0775a29║襟危坐遂將身心疑情一齊放下跏趺竟夜如一息
J35nB340_p0775a30║頃忽聞門外沙彌叫一聲如冷灰豆爆地覆天翻聖
J35nB340_p0775b01║量凡情豁然瓦解啊元來元來甕中何嘗走卻鱉自
J35nB340_p0775b02║爾活鱍鱍地徹體玲瓏通身慶快時崇禎辛巳二月
J35nB340_p0775b03║朔二日也又數月忽一僧自外歸言萬峰破山和尚
J35nB340_p0775b04║受敘戎牟先生請明日過此師次日果得遇於劉洪
J35nB340_p0775b05║宇家禮拜問曰久聞破山酒借杯打濕口山仰後坐
J35nB340_p0775b06║云者裏一滴無何處來下口師曰遠聞香噴鼻近則
J35nB340_p0775b07║何沒有山便喝師便揖出閱明年壬午春山回萬峰
J35nB340_p0775b08║過渝應王居士家供師聞山至直造庭前禮問曰春
J35nB340_p0775b09║日已去夏日又來其天道有變易否山云變易且置
J35nB340_p0775b10║不去不來一句作麼生道師蹬足山便喝師曰昨夜
J35nB340_p0775b11║春雷送喝狂風送棒閃電見形者幾般俱不用天將
J35nB340_p0775b12║何道與我山與一頓亂棒棒折師搖手曰巡人犯夜
J35nB340_p0775b13║山休去師便拜山見師神色不變乃云凡喫老僧棒
J35nB340_p0775b14║者便要訶罵老僧你具何本領乃爾如是師曰訶罵
J35nB340_p0775b15║有日子在山微笑師後遊峨嵋連坐七剎論楞嚴圓
J35nB340_p0775b16║覺金剛共主八期甲申之變散眾至洪椿坪住持欲
J35nB340_p0775b17║以院事及師師不之許落山值歲荒隱居夜郎八載
J35nB340_p0775b18║癸巳年九月聞破山和尚住梁山金城寺師省覲不
J35nB340_p0775b19║以世亂險阻為慮直造之焉及抵金城適山堂下促
J35nB340_p0775b20║問曰似遠來者師曰始從遵義山再問來歷師曰來
J35nB340_p0775b21║歷且長尚容舉似旁僧云此是渝城折拄杖者山曰
J35nB340_p0775b22║啊至晚侍僧過茶先奉於山山曰此本為客何先老
J35nB340_p0775b23║僧師曰照衣何人到此作客山曰老僧已知你不是
J35nB340_p0775b24║客作漢師曰荷蒙高鑑山呵呵大笑一夜山歸方丈
J35nB340_p0775b25║欲寢師隨後見侍僧脫襪畢師亦與之脫山伸足曰
J35nB340_p0775b26║無了師曰正好無處下手山曰無處作麼下手師豎
J35nB340_p0775b27║拳云㗭哩㗭哩山彈指曰蘇嚕蘇嚕師拂袖便出一
J35nB340_p0775b28║日侍山至雙桂夜坐忽門外數僧論法師講經事師
J35nB340_p0775b29║曰法師事業不過採集詞藻義學為心若佛法夢也
J35nB340_p0775b30║未夢見在山曰汝會得我問汝唯佛與佛乃能知之
J35nB340_p0775c01║且道知箇甚麼師曰不許知山便掌曰因甚不許知
J35nB340_p0775c02║師曰知即凡夫也便拜山劈頭蹋云再悟始得師曰
J35nB340_p0775c03║再悟即不堪山曰汝具甚麼手眼師曰自從跨過黃
J35nB340_p0775c04║金限不向門前宿草菴山曰未在三日下得一轉語
J35nB340_p0775c05║恰好老僧許汝參禪師桌上三拳山曰是甚麼意師
J35nB340_p0775c06║答偈曰冤對兩相逢全身密不住深灘龍擺尾女子
J35nB340_p0775c07║不穿褲山曰是汝的是學的師曰是何言歟掉背歸
J35nB340_p0775c08║僧堂雪臂和尚在坐曰咦慧覺兄可謂地頭人也師
J35nB340_p0775c09║曰謝讚歎山日學答話有甚奇特臂曰老和尚莫壓
J35nB340_p0775c10║良為賤師向前展兩手曰梁山紙貴一狀領過山乃
J35nB340_p0775c11║拈棒一齊打散閱三月廿一日出從上源流杖拂授
J35nB340_p0775c12║之偈曰唯佛與佛乃能知比若天高無物齊大有慧
J35nB340_p0775c13║公親薦得捕風捉影任拈提師辭不獲遂歸渝開法
J35nB340_p0775c14║於長安並江津石寶圓通又渝青巖觀音珠林洪福
J35nB340_p0775c15║及治平等剎上堂法語機緣偈頌咸載之行錄共嗣
J35nB340_p0775c16║法門人破峰重佛語御湖巖隱蒼巖石翠峨登琇峨
J35nB340_p0775c17║脈珊爍璠雷巖靜瑞巖融將軍狄三品渝州太守田
J35nB340_p0775c18║銓文學熊旦大隱仁研如銘還虛寶剖石果正峨合
J35nB340_p0775c19║巨峨空清源懿成都太守冀應熊二十人等皆鍼芥
J35nB340_p0775c20║相投作家龍象非偶然者康熙十二年九月十八日
J35nB340_p0775c21║師無他病痛忽雙桂二僧至敘問老人臨終時有何
J35nB340_p0775c22║言句僧曰門人請問老人百年後有何所念老人曰
J35nB340_p0775c23║吾滅後別無所念但將老僧口水話不可更改師微
J35nB340_p0775c24║笑曰吾師如是吾亦如是言罷奄然長往顏貌如生
J35nB340_p0775c25║左右撼之已逝矣世壽六十九臘三十八於戲師於
J35nB340_p0775c26║四威儀之間咳唾掉臂之際無不合轍令人目睹意
J35nB340_p0775c27║銷潛符默證者難以枚舉毋論僧之與俗貴賤老少
J35nB340_p0775c28║咸師事之及涅槃之日萬指泣送如喪考妣非平昔
J35nB340_p0775c29║道德充備有所感於人者能若是乎甲寅十月十七
J35nB340_p0775c30║日法弟比丘華嚴聖可德玉謹錄壽之於石。
J35nB340_p0776a01║法派
J35nB340_p0776a02║照徹法旨元正心宗續傳寶印了達洪鐘密燦幽玄
J35nB340_p0776a03║總持攝融然燈炳煥古鑑崇隆
J35nB340_p0776a04║佛事
J35nB340_p0776a05║赤心火赤心赤心撥轉車輪掉背而去撒手便行即
J35nB340_p0776a06║涅槃相示生死身大眾既然生身死身涅槃身都在
J35nB340_p0776a07║者裏且作麼生道末後一句擲火炬云金骨更須遭
J35nB340_p0776a08║烈火一回鍛鍊一回新。
J35nB340_p0776a09║珊爍維那火珊爍吾徒年四十五如兀如癡半賓半
J35nB340_p0776a10║主才得箇相應奈何行更速今朝撞著湖山長老不
J35nB340_p0776a11║免為汝據款結案痛與兩手分付咄咄攛下火炬云
J35nB340_p0776a12║八字眉毛上下看一堆此木騰今古。
J35nB340_p0776a13║瑞峰火拈火炬召大眾云者是生也麼死也未來如
J35nB340_p0776a14║斯尊去如斯貴幾根臭骨頭安以作群隊一具火蓮
J35nB340_p0776a15║池詳勘佳風味遍地結冰霜滿空羅玉翠復打圓相
J35nB340_p0776a16║攛下云燎燎為爾助神通一朵靈光長不昧。
J35nB340_p0776a17║通穎沙彌火人壽芬芳短靈根歲月長雖然來去速
J35nB340_p0776a18║不是少年郎擲火炬喝一喝云火坑忽地紅蓮燦八
J35nB340_p0776a19║德池中性水涼指出上林春色好奇花先古劫前香
J35nB340_p0776a20║為培之李公起棺全副精神雍蜀滿腔沛澤士農彌
J35nB340_p0776a21║天造化起寰中社稷江山並茂怎奈碁完局盡掉背
J35nB340_p0776a22║斂手歸功杳無一物混真容頓脫黃粱枕夢即今星
J35nB340_p0776a23║移斗轉遍界明月清風紫霓瑞霧涌城東好把前程
J35nB340_p0776a24║保重直入南天戶牖徑上兜率陀宮啟眉堪笑者場
J35nB340_p0776a25║空打破人生齏甕喝一喝引棺便行。
J35nB340_p0776a26║還融起龕來也長安白雲自占青山去也長安明月
J35nB340_p0776a27║何分流水驀伸手引龕云試看門外石獅子三更明
J35nB340_p0776a28║月口頭肥舉火舉火炬云還融還融幻境已空一任
J35nB340_p0776a29║他萬紫千紅盡付之明月清風一具臭骨皮袋析還
J35nB340_p0776a30║他地水火風且道主人公在甚麼處震威喝一喝攛
J35nB340_p0776b01║下火炬便燒。
J35nB340_p0776b02║白拈火以火炬打圓相云白拈白拈著眼詳看生來
J35nB340_p0776b03║死去者畔那邊本無玅會莫作玄參且道即今事又
J35nB340_p0776b04║如何咄觸著無情三昧火七斤衫子不留纖。
J35nB340_p0776b05║眾偈
J35nB340_p0776b06║示斗菴監寺
J35nB340_p0776b07║立意堪同水底月無心猶是鏡中花趙州一句完全
J35nB340_p0776b08║語門外人來只喚茶
J35nB340_p0776b09║示南山醫士
J35nB340_p0776b10║布袋將來信手拈隨醫百病剿廉纖舌頭不著些兒
J35nB340_p0776b11║味甘草黃連一樣甜
J35nB340_p0776b12║示銕瀾禪人
J35nB340_p0776b13║百尺竿頭一步前赤身不怕雨和煙就中有著騰千
J35nB340_p0776b14║古莫作尋常浪蕩禪
J35nB340_p0776b15║示非篆法孫
J35nB340_p0776b16║痛撾痛打痛承當蠱毒砒霜儘一場濟北家私如是
J35nB340_p0776b17║手兒孫窈窕骨頭剛
J35nB340_p0776b18║示先之馬居士
J35nB340_p0776b19║目下菩提會也麼行藏舉止莫蹉跎若將情浪俱澄
J35nB340_p0776b20║靜自有蛟龍涌碧波
J35nB340_p0776b21║示春圃李居士
J35nB340_p0776b22║謾將底事默商量坐臥經行孰主張一日泥團親觸
J35nB340_p0776b23║破石頭瓦礫也生光
J35nB340_p0776b24║示大生楊居士
J35nB340_p0776b25║父母未生前句子龜毛兔角雞牙齒猛然觸碎金剛
J35nB340_p0776b26║拳伸手原在縮手裏
J35nB340_p0776b27║示明遠楊居士
J35nB340_p0776b28║長短分明自翦裁如何到此更疑猜須知有箇無思
J35nB340_p0776b29║算一度心花一度開
J35nB340_p0776b30║示瑞泉趙居士
J35nB340_p0776c01║眾生心佛三無別蠢動含靈一體同靜聽谿聲和眾
J35nB340_p0776c02║響明明為爾報圓通
J35nB340_p0776c03║示玉缾山源水法師
J35nB340_p0776c04║源水玉缾恰當清涼八德和平微微動蕩些子淹殺
J35nB340_p0776c05║俱胝有情
J35nB340_p0776c06║示自心靜主
J35nB340_p0776c07║年老成魔顛話多石頭瓦礫古彌陀向來漏逗腳跟
J35nB340_p0776c08║下試問尋常見也麼
J35nB340_p0776c09║贈狄侯府
J35nB340_p0776c10║撥轉天關地竅時鏗鏘句落化龍池而今更向龍池
J35nB340_p0776c11║望步步金光襯馬蹄
J35nB340_p0776c12║示雲璧吾孫
J35nB340_p0776c13║錦江紋浪既經過且道縣巖撒手麼即佛即心明漏
J35nB340_p0776c14║逗莫言沒奈馬師何
J35nB340_p0776c15║示惺默大德
J35nB340_p0776c16║問爾默時默甚麼莫將生死作蹉跎若然捉敗淨明
J35nB340_p0776c17║老一恁逢人舉似他
J35nB340_p0776c18║示徹源蔣居士
J35nB340_p0776c19║不是心兮不是佛堂堂寂照是何物有朝識破馬簸
J35nB340_p0776c20║箕一恁笑兮一恁哭
J35nB340_p0776c21║示法宣吾孫
J35nB340_p0776c22║老來無事可當情心口難離一卷經持到了然無所
J35nB340_p0776c23║住金剛圈子不須尋
J35nB340_p0776c24║示徹明田居士
J35nB340_p0776c25║參禪切勿以知知要會無心處是誰日用尋常親薦
J35nB340_p0776c26║得頭頭物物總相宜
J35nB340_p0776c27║為眾剃度
J35nB340_p0776c28║詳看今日公案欲了多生前件佛敕者把金刀剃成
J35nB340_p0776c29║一堂羅漢
J35nB340_p0776c30║示先陪王居士
J35nB340_p0777a01║風雨堆堆特地來欲求些子話頭回舉眉展笑三車
J35nB340_p0777a02║備拱手擎拳萬象該遇柳經花隨摘採蹋山踐水謾
J35nB340_p0777a03║疑猜一朝看破孃生面點首呵呵罵我儕
J35nB340_p0777a04║示三淵禪人
J35nB340_p0777a05║四大原來不是身分明卻是眼中塵終朝活計誰為
J35nB340_p0777a06║主歷劫支持不是賓進退何煩分物我閒忙那識較
J35nB340_p0777a07║疏親有人再問孃生面巴掌拳頭不順情
J35nB340_p0777a08║送聖可法弟
J35nB340_p0777a09║嚬吟拙韻次胡笳銕笛橫吹絕正邪蹋月素娥歌白
J35nB340_p0777a10║雪乘陽春意報蘭奢搗音縱擊情攻耳拍眼頻催句
J35nB340_p0777a11║硬牙久久未聞琴瑟雅喜逢獅象舌敲嘉
J35nB340_p0777a12║送總府陳公
J35nB340_p0777a13║一粒丹心涌蜀東情如玉鏡挂穹窿浮雲不借清風
J35nB340_p0777a14║掃野景何煩碧月通高鑑山河明不夜俛青民物照
J35nB340_p0777a15║無窮幾般作略誰昭格百萬軍前第一翁
J35nB340_p0777a16║慧覺衣禪師語錄卷三終
J35nB340_p0777a17║（弟子海智　海靜　海潮　徹遠　徹源　徹芸
J35nB340_p0777a18║　普靜　玅圓　徹根　寂宗　寂聖　寂之
J35nB340_p0777a19║　明旨　寂福　寂定　大用　信士李臣李相
J35nB340_p0777a20║門人徹合　徒徹真　徹耳　孫湛明　法琳
J35nB340_p0777a21║　法璋　法宣　法理　法筏　法悟　法印
J35nB340_p0777a22║　法弘　法心　法嚴　法聞　法裔等同刻
J35nB340_p0777a23║慧覺和尚全錄三卷　嘉興倪孟侯書侄天章刊
J35nB340_p0777a24║康熙壬戌季春板藏嘉禾楞嚴般若坊附藏流通）