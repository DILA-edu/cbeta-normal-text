J35nB341_p0779a01║佛語御禪師語錄敘
J35nB341_p0779a02║佛語徹御，吾姪嘉陽范氏子也，得法於
J35nB341_p0779a03║慧覺法兄和尚。御侍師終身，雖寒暑順逆
J35nB341_p0779a04║百折摧而無墮容。憾其福不逮慧，未展雙
J35nB341_p0779a05║桂之道而早夭。其存日，亦不喜人記錄其
J35nB341_p0779a06║語。嗣法門人輿若乘、憨之秀等，於暇日竊
J35nB341_p0779a07║記機緣法語略數則，葺成編帙，余忽見而
J35nB341_p0779a08║深目之。觀其說法為人處，言溫氣和，咸從
J35nB341_p0779a09║涵養醞藉中流出，洵有大過於人者，識者
J35nB341_p0779a10║其鑑諸。
J35nB341_p0779a11║時
J35nB341_p0779a12║甲寅仲春花朝之日，華巖聖可德玉敘。
J35nB341_p0779a13║
J35nB341_p0779a14║
J35nB341_p0779a15║
J35nB341_p0779a16║
J35nB341_p0779a17║
J35nB341_p0779a18║
J35nB341_p0779a19║
J35nB341_p0779a20║
J35nB341_p0779a21║
J35nB341_p0779a22║
J35nB341_p0779a23║
J35nB341_p0779a24║
J35nB341_p0779b01║佛語御禪師錄
J35nB341_p0779b02║
J35nB341_p0779b03║嗣法門人法　乘　秀　等編
J35nB341_p0779b04║機緣
J35nB341_p0779b05║師一日室中臥，一僧向前作禮，問：「西來大意即不問，
J35nB341_p0779b06║吾師意旨作麼生？」師云：「四面無回互，一道盡坦平。」僧
J35nB341_p0779b07║云：「恁麼凡聖坐斷，佛祖難留。」師起身拈拄杖云：「還識
J35nB341_p0779b08║者箇麼？」僧云：「雪嶺寒梅驚蝶夢，陽和那待曉風吹？」師
J35nB341_p0779b09║云：「未信你在。」僧云：「點額屠兒。」師拍禪床一下。
J35nB341_p0779b10║僧問：「善財不見彌勒時如何？」師笑之。僧云：「悟。」師云：「悟
J35nB341_p0779b11║之一字也不消得。」僧禮拜，師驀頭一踢。
J35nB341_p0779b12║僧閱經次，師云：「閱何經？」僧云：「《楞嚴經》。」師云：「至何所？」僧
J35nB341_p0779b13║云：「四十四心。」師云：「就中汝任那一心？」僧撒兩手，師搊
J35nB341_p0779b14║住云：「在甚麼處得來？」僧云：「天晴大日頭，下雨水長流。」
J35nB341_p0779b15║師掌云：「又作麼生？」僧云：「人從橋下過，水流橋不流。」
J35nB341_p0779b16║師覽錄次，僧問：「大開爐鞴時如何？」師隨聲便掌。僧禮
J35nB341_p0779b17║云：「者等惡辣。」師復掌云：「猶嫌少在。」
J35nB341_p0779b18║僧與師鉏圃次，師云：「忠國師趁侍者與大顛擯首座，
J35nB341_p0779b19║是同？是別？」僧云：「一箇鼻頭，兩孔出氣。」師便打，云：「杜撰
J35nB341_p0779b20║阿師，如麻似粟。」
J35nB341_p0779b21║法語
J35nB341_p0779b22║示白拈禪人
J35nB341_p0779b23║「丁一卓二，乃衲僧家本分鉗鎚；暗五明三，是白拈賊
J35nB341_p0779b24║偷天手段。敲骨打髓、捉虎擒龍，蓋色騎聲、旋乾倒嶽，
J35nB341_p0779b25║可以俯天仰地、可以載水流山、可以點銕成金、可以
J35nB341_p0779b26║指石為玉，攪長河為酥酪、化酥酪作長河，驅玉兔於
J35nB341_p0779b27║日宮、逼金烏於月殿，就一毛頭而見無量寶王剎、於
J35nB341_p0779b28║一寶王剎見無邊身菩薩，即一身菩薩而坐無量菩
J35nB341_p0779b29║提場、即一菩提場而轉無量義法輪、即一義法輪而
J35nB341_p0779b30║度無量恆沙眾，各各皆得無生法忍、入不退地。到此
J35nB341_p0779c01║處，谷盈谷在、坑滿坑脹，破虛空、彌亙中外，天地不能
J35nB341_p0779c02║蓋載、日月安可照臨？山川草木各見自在神通、鳥獸
J35nB341_p0779c03║昆蟲盡得天然玅用，更說甚麼佛祖家私、聖賢心髓？
J35nB341_p0779c04║都盧一箇乾矢橛、麻三觔消受盡盡，不必東討西覓、
J35nB341_p0779c05║豎四橫三，縱是庭前柏樹子、青州大布衫，一篾縛來
J35nB341_p0779c06║拋向三千里外，盡是二十年前魔昧人之話頭也。試
J35nB341_p0779c07║問白拈賢徒：『還知得麼？』若知得，真所謂有行有名、名
J35nB341_p0779c08║行俱著；如或未然，莫將閒學解，埋沒祖師心。」
J35nB341_p0779c09║示可心戒子
J35nB341_p0779c10║「受戒參禪，絡索不少；穿衣喫飯，本色何多？是以佛未
J35nB341_p0779c11║出世、祖未來東，渾圇一箇清平潔白世界，無端被者
J35nB341_p0779c12║夥有智凡夫向裏許撒土拋沙，令人踢腳絆手，躲避
J35nB341_p0779c13║不得。若是箇有血性丈夫，總不入他圈繢。何故？男兒
J35nB341_p0779c14║別有通霄路，怎向如來行處行？」
J35nB341_p0779c15║示萬庥禪人
J35nB341_p0779c16║「穿泉汲水，斟酌性海源頭；達筧引流，汪洋有本家風。
J35nB341_p0779c17║闢谿壑以通衢，盈河海而蕩漾。千流合道，萬派朝宗。
J35nB341_p0779c18║有時震海潮音，魚龍仰之變化；有時開江展漢，鯤鵬
J35nB341_p0779c19║賴以飛騰。鱗甲藏身，潛龍或躍。深廣莫測，灝漢無涯。
J35nB341_p0779c20║雖是真空性水，實乃大丈夫源潔流清之作用也。且
J35nB341_p0779c21║道丈夫漢安身處又當何如？藕絲孔裏乾坤大，兔角
J35nB341_p0779c22║尖頭世界奢。定動交加雙坐斷，自然頂上撒天華。」
J35nB341_p0779c23║示徒
J35nB341_p0779c24║「一蹋直到底，一步便到家，鎮日行人千千萬萬、萬萬
J35nB341_p0779c25║千千，未見有一箇半箇歸家穩坐，且道過在甚麼處？」
J35nB341_p0779c26║撥几，云：「移舟諳水脈，舉棹別波瀾。」
J35nB341_p0779c27║佛事
J35nB341_p0779c28║玅善火。「幽靈寂靜，玅智難通，生死吉凶，神明可卜。」驀
J35nB341_p0779c29║豎火炬，云：「玅善！玅善！甚處去也？」復打圓相，攛下，云：「一
J35nB341_p0779c30║把火燒塵俗債，無明業累盡情灰，大張兩隻玲瓏眼，
J35nB341_p0780a01║撫掌呵呵笑去來。」
J35nB341_p0780a02║良憲火。「成住壞空，天之時也；生老病死，人之數也。又
J35nB341_p0780a03║何異焉？然而我良憲居士，不斷煩惱而明佛性，不捨
J35nB341_p0780a04║生死而證涅槃，去亦不滅，來亦不生。試問大眾：『生死
J35nB341_p0780a05║即且置，不去不來一句作麼生道？』」以火炬作此⊙震
J35nB341_p0780a06║威一喝，云：「撲破醯雞甕裏天，隨方遊戲莊嚴海。」
J35nB341_p0780a07║恆一火。拈火炬，打圓相，云：「大火聚裏好藏身，頻頻直
J35nB341_p0780a08║步正相應，分明幾節黃金骨，一度紅爐一度新。」喝一
J35nB341_p0780a09║喝，攛下火炬。
J35nB341_p0780a10║寂壽火。「死生兩字，人各有之，去就二途，阿誰苟免？既
J35nB341_p0780a11║不苟免，且如寂壽死邪？去邪？即今在甚麼處？」喝一喝，
J35nB341_p0780a12║攛下火炬，云：「昨夜蓮池花放處，堂堂端坐妙嚴身。」
J35nB341_p0780a13║眾偈
J35nB341_p0780a14║與非篆禪人
J35nB341_p0780a15║苦侍吾師十六秋，巾缾冤對恨難酬。排兵布將行旌
J35nB341_p0780a16║令，願子功歸第一籌。
J35nB341_p0780a17║示立卓禪人
J35nB341_p0780a18║索我珍珠瑪瑙話，此間無句值錢的。驀拈驢糞頻相
J35nB341_p0780a19║贈，謾莫逢人說價低。
J35nB341_p0780a20║示劍衡李居士
J35nB341_p0780a21║此去滇南步步高，登山涉水謾逍遙。一朝蹋破波前
J35nB341_p0780a22║月，撫掌呵呵傲寂寥。
J35nB341_p0780a23║與大死靈禪人
J35nB341_p0780a24║自從剖出虛空核，到處逢人聲價高，大死闍黎須鄭
J35nB341_p0780a25║重，開疆展土牧金毛。
J35nB341_p0780a26║示不夢行者
J35nB341_p0780a27║分明句子不淆訛，鼻直眉橫幾蹉過，只為見成難辨
J35nB341_p0780a28║白，千山萬水走禪和。
J35nB341_p0780a29║圓通示明也何居士
J35nB341_p0780a30║正直與端方，宛然玉界尺。樹吾宗棟梁，知佛法大意。
J35nB341_p0780b01║日涉圓通兮三登九上，時論祖道兮搶行奪市。噫嘻
J35nB341_p0780b02║嘻，謾疇昔，家常德業總包融，不亞龐公一頭地。
J35nB341_p0780b03║與輿若乘禪人
J35nB341_p0780b04║一喝老僧未許，一蹋兩面三頭。與君一齊打脫，好作
J35nB341_p0780b05║渡人之舟。
J35nB341_p0780b06║復松宇李居士偈（三）
J35nB341_p0780b07║道本無形狀，云何有取求。取求屬影像，來去總浮漚。
J35nB341_p0780b08║不墮名言數，豈同知見侔。若能於此薦，安用早回頭。
J35nB341_p0780b09║（又）水中捉月月雙月，空裏挐風風自風。挐捉月風非
J35nB341_p0780b10║動靜，天然動靜豈從容。若言得不得有二，更道管他
J35nB341_p0780b11║又一重。者裏誰知復誰見，復將誰面與誰融。大都心
J35nB341_p0780b12║性假名字，只為悟迷分異同。徑入無生無舍宅，無生
J35nB341_p0780b13║有入即羅籠。一一分明親道破，莫將五色畫虛空。（又）
J35nB341_p0780b14║二六時中既穩默，行住坐臥已婆娑。真空不空非口
J35nB341_p0780b15║語，空不空也更淆訛。若是隨心而應用，隨心應用早
J35nB341_p0780b16║蹉跎。隨心隨處多身相，應用依前萬萬波。須到無心
J35nB341_p0780b17║無用處，自然無處不禪那。
J35nB341_p0780b18║與憨之秀禪人
J35nB341_p0780b19║一喝明明事已周，無容下口處難酬。報恩有待憑君
J35nB341_p0780b20║力，抖擻精神接聖流。
J35nB341_p0780b21║送別湖巖道兄
J35nB341_p0780b22║數思世末幾滄桑，獨喜同門箇箇長，茲去頻開三尺
J35nB341_p0780b23║劍，惡名從此播諸方。
J35nB341_p0780b24║弔蒼峨道兄
J35nB341_p0780b25║四十餘年夢眼開，眼開何速別塵埃。三秋話會曾相
J35nB341_p0780b26║唯，一日逃禪擬再猜。生死門頭丟臭褲，涅槃道上掃
J35nB341_p0780b27║蒼苔。聊將數句頻津送，謾請高流歸去來。
J35nB341_p0780b28║訪琇峨道兄
J35nB341_p0780b29║登高無直徑，策杖步幽林。薄霧籠山閣，晴松快野禽。
J35nB341_p0780b30║坐聞猿唱曲，靜聽月敲琴。更入尋詩處，雲深客亦深。
J35nB341_p0780c01║壽湖巖道兄
J35nB341_p0780c02║自入乾坤舍，許多事不全。好人無百歲，禍害有千年。
J35nB341_p0780c03║欲祝千年壽，喜餘百歲堅。虛空三爛壞，箕翼共綿綿。
J35nB341_p0780c04║訪雪波座主
J35nB341_p0780c05║梯危涉險足頻攀，步入高林谿更灣。閣抱層巖巖抱
J35nB341_p0780c06║閣，山連野水水連山。日移竹影敲詩案，風送蘆煙鎖
J35nB341_p0780c07║石關。莫謂南窗開不掩，早知明月夜來還。
J35nB341_p0780c08║向日葵
J35nB341_p0780c09║滿懷造化運方隅，不類池渠荷與蘆。形接陽和隨動
J35nB341_p0780c10║蕩，色垂秋艷有規模。旋樞共爾終時度，斗斡同伊傲
J35nB341_p0780c11║月圖。夕旦循環程幾度，何如些子應天都。
J35nB341_p0780c12║照鏡石
J35nB341_p0780c13║不藏寶匣倚江干，一道清光掩蔽難。真偽相昭容易
J35nB341_p0780c14║見，影形覿面等閒看。幽私爍破乾坤靜，妖艷收來毛
J35nB341_p0780c15║骨寒。萬象俱該全體露，虛空也自把眉攢。
J35nB341_p0780c16║盤石生蓮（二）
J35nB341_p0780c17║瘦石玲瓏載月娟，和泥捧出不泥蓮。胎懷白氣開時
J35nB341_p0780c18║節，蘊得清香待有年。傘蓋照人荷霧靄，蜂房吐蕊藕
J35nB341_p0780c19║雲旋。多情特為光山寺，殿閣重重泛紫煙。
J35nB341_p0780c20║種伏雲根徹竅中，兩三掬水露全工。鮮鮮芳艷留青
J35nB341_p0780c21║眼，馥馥香霞逐遠風。葉裏裁詩詩意綠，華間摘句句
J35nB341_p0780c22║聯紅。自來忘卻開蓮社，蓮自開來覓遠公。
J35nB341_p0780c23║道傍梅次韻
J35nB341_p0780c24║薄霧迷津勢莫尋，忽朝天霽弄香侵。瞻風撥草奇高
J35nB341_p0780c25║節，抱雪懷芳吐素心。朵朵書春傳意遠，枝枝送臘遞
J35nB341_p0780c26║情深。從他來去人標指，一日垂涎孰不驚。
J35nB341_p0780c27║新月
J35nB341_p0780c28║如梳如耳如邊鏡，說似鉤環更莫欽。想是天人騎馬
J35nB341_p0780c29║過，一蹄印破五湖心。
J35nB341_p0780c30║紅梅
J35nB341_p0781a01║冰姿雪骨久懷丹，吐出令人子細看。本色不從桃杏
J35nB341_p0781a02║借，一簾星燦玉闌干。
J35nB341_p0781a03║破氈帽次韻
J35nB341_p0781a04║有舷無頂太郎當，亂髮髼鬆滿面揚，不得眉毛分界
J35nB341_p0781a05║畔，一頭都是眼睛眶。
J35nB341_p0781a06║應時歌
J35nB341_p0781a07║半夜子，齁鼾穿夢耳，恍如雷，不在枕頭裏。雞鳴丑，鼠
J35nB341_p0781a08║逐貓兒走，撞出門，駭殺趙州狗。平旦寅，眉毛舊轉新，
J35nB341_p0781a09║掀衾起，日計正相應。日出卯，芒鞋腳下討，路高低，竹
J35nB341_p0781a10║杖知分曉。食時辰，脫粟與芹羹，一頓飽，處處引風生。
J35nB341_p0781a11║禺中巳，晝閒無活計，牧群牛，箇箇掀天地。日南午，打
J35nB341_p0781a12║動無皮鼓，令如是，拍拍騰今古。日昳未，攜酒莫遲醉，
J35nB341_p0781a13║淵明來，混入吾儕隊。晡時申，野老佚山亭，閒遠眺，銕
J35nB341_p0781a14║笛一村聲。日入酉，白月光如晝，看金烏，也解翻觔斗。
J35nB341_p0781a15║黃昏戌，明暗奚分布，簾不捲，人在深深處。人定亥，就
J35nB341_p0781a16║榻和衣蓋，任高眠，一覺無疆界。
J35nB341_p0781a17║四威儀
J35nB341_p0781a18║山中行，一步一箇墩，看子細，蹋破嶺頭雲。山中住，死
J35nB341_p0781a19║蛇當古路，擬挑開，無覓挑開處。山中坐，不消強捏合，
J35nB341_p0781a20║太分明，鼻直眼橫箇。山中臥，熟睡長伸腳，剛醒來，流
J35nB341_p0781a21║鶯啼夢過。
J35nB341_p0781a22║未示寂前書自感偈云：
J35nB341_p0781a23║早出孃胎三十年，千生萬受盡鑽研。幾將劫運消磨
J35nB341_p0781a24║後，心倦神疲嬾向前。
J35nB341_p0781a25║師一日示微疾，忽喚門人指禪床云：「翻過去也是我，
J35nB341_p0781a26║翻過來也是我，咳唾也是我，掉背也是我，只須到我
J35nB341_p0781a27║無我所。」復云：「咄！咄！」言罷，端然長往。
J35nB341_p0781a28║斗菴禪師錄（終）
J35nB341_p0781a29║　（嘉興吳知先書，　倪天章刊。
J35nB341_p0781a30║康熙壬戌年季春月，嘉禾楞嚴般若坊附藏流通。）