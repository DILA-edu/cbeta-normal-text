J35nB342_p0788b01║華巖聖可禪師語錄卷二
J35nB342_p0788b02║門人光佛等編
J35nB342_p0788b03║丁巳冬結制，張自新等請上堂。「爐炭緋紅，為鎔頑鋼
J35nB342_p0788b04║鈍鐵；砧槌網密，要打利劍銛鎗。設使本有現成，何妨
J35nB342_p0788b05║重烹再鍊？若是躍冶自況，徒勞爛額焦頭。」遂驀拈拄
J35nB342_p0788b06║杖，卓一卓、喝一喝，度與侍者，云：「暫教放在幽窗前，閒
J35nB342_p0788b07║日與君重打算。」
J35nB342_p0788b08║化主光體率渝城眾鄉長送毘盧佛入山，請上堂。問：
J35nB342_p0788b09║「未出母胎，度人已畢，因甚又有者翻起倒？」師云：「河源
J35nB342_p0788b10║萬里。」進云：「即如眾鄉長跋涉送佛入山，得何功德？」師
J35nB342_p0788b11║云：「隄高百尺。」乃驀拈拄杖打圓相，云：「大眾！見麼？毘盧
J35nB342_p0788b12║遮那佛說法已竟。若於此見得，不消德玉重說偈言；
J35nB342_p0788b13║其或未然，德玉落第二頭，與諸人打之遶一上。要會
J35nB342_p0788b14║毘盧遮那來歷麼？發足滇海，經涉黔陽，不御風雲，豈
J35nB342_p0788b15║待車馬？東山水上行，西河火裏坐，阿誰藏身北斗？薰
J35nB342_p0788b16║風推送南來。渝中兩月淹留，檀那一朝奮發，麻三斤
J35nB342_p0788b17║約束全軀，竹筋鞭勤策正道。舁奉斬新華座，幻出仍
J35nB342_p0788b18║舊主人，非我多兩片皮，緣他少一口氣。雖爾無法可
J35nB342_p0788b19║說，要且有儀可觀，相好八萬四千，光明普天匝地，為
J35nB342_p0788b20║祥為瑞、福國福民即不無，只如今日化主率眾檀越
J35nB342_p0788b21║旛蓋溢目、香火蒸雲，迎的迎、送的送，煥耀梵宇、光輝
J35nB342_p0788b22║佛日一句作麼生道？落華臺上重鋪錦，瑪瑙階前布
J35nB342_p0788b23║玉沙。」卓拄杖，下座。
J35nB342_p0788b24║黃之尚生日，請上堂。「你有拄杖子，我與你拄杖子，泥
J35nB342_p0788b25║多佛大，水漲船高，之尚之母，極樂逍遙；你無拄杖子，
J35nB342_p0788b26║我奪你拄杖子，不掛本來，切忌未生，之尚之壽，如崗
J35nB342_p0788b27║如陵。者兩判語與芭蕉拄杖還有契分也無？若有契
J35nB342_p0788b28║分，則止止不須說，我法妙難思；若無契分，老僧同黃
J35nB342_p0788b29║之尚乘芭蕉拄杖子入無邊香水海去也。還委悉麼？
J35nB342_p0788b30║昨日如心相告，周生直念不差，大家護惜常住，斗米
J35nB342_p0788c01║換箇冬瓜。」
J35nB342_p0788c02║胡悟聖請上堂。「你有拄杖子，與你拄杖子，高高築牆；
J35nB342_p0788c03║你無拄杖子，奪你拄杖子，深深掘塹。芭蕉用處畢竟
J35nB342_p0788c04║如何？保得他人腴田萬頃，難免自家窮無一線。還會
J35nB342_p0788c05║麼？聽取一偈：黑漆電疾，劈脊血滴。」顧左右，云：「咦！」
J35nB342_p0788c06║曹文秀等請上堂。「佛法二字向下說時，直饒文殊、普
J35nB342_p0788c07║賢現大人相，以虛空為紙、大地為硯、須彌為筆，濺四
J35nB342_p0788c08║海水書老僧所說，至樓至佛出世及窮未來劫亦書
J35nB342_p0788c09║說不盡。向上說時，不消拄杖一默。」遂顧拄杖，云：「且道：
J35nB342_p0788c10║拄杖子有甚麼長處？」
J35nB342_p0788c11║黃光闊請上堂。「帕子崖前一片石，四方八面一般寬，
J35nB342_p0788c12║拈來度與黃光闊，歲歲今朝作飯錢。」
J35nB342_p0788c13║長至，敏松請上堂。「陰陽無氣，律管不應飛灰；天地有
J35nB342_p0788c14║情，梅花故開笑口。青宮世子，郊外扶犁；先王閉關，一
J35nB342_p0788c15║人有慶。洞山此日拈果，慈明今夜放參。且道：待老山
J35nB342_p0788c16║中野人畢竟安排箇甚？」遂以拄杖打圓相，于中書一
J35nB342_p0788c17║雲字，云：「大眾休得眼華，老僧終不杜撰。」
J35nB342_p0788c18║佛成道，劉澤民請上堂。「六年忍苦住寒山，筍膝巢顱
J35nB342_p0788c19║安不安？今日長連床上客，全三全七坐猶難。」
J35nB342_p0788c20║上堂。「釋迦、彌勒猶是他奴。他是誰奴？郭居士飯錢，莫
J35nB342_p0788c21║只靠老僧▆家還始得。」眾無對，師乃摑口一下。
J35nB342_p0788c22║解制，記來請上堂。舉起拂子，云：「拂子有情豎起，諸人
J35nB342_p0788c23║將不去；拄杖無力靠下，那箇肯承當？所以九十日中
J35nB342_p0788c24║按圖索馬，三箇月內緣木求魚。」遂以拂子作此【圖】，云：
J35nB342_p0788c25║「老僧不免為八字打開，劃斷鐵限，高啟翳𢅏，令汝等
J35nB342_p0788c26║眼蓋乾坤，氣吞宇宙去。」復云：「住！住！只如鐵蛇橫古路
J35nB342_p0788c27║又作麼生去？」乃拋下拂子。
J35nB342_p0788c28║戊午冬開鑪，王仲請上堂。「紅似榴花火一鑪，徹天徹
J35nB342_p0788c29║地徹雲居，人人鍊就鐵肝膽，問你眉毛生也無？」
J35nB342_p0788c30║無塵、大空請上堂。「橫刀且斷真人足，織女攀弓欲上
J35nB342_p0789a01║弦，紅日一輪從古正，草之上下自相連。」良久，云：「雖然
J35nB342_p0789a02║如是，早曲了也。莫將閒學解，埋沒祖師心。」
J35nB342_p0789a03║長至，上堂。舉：「石霜冬日榜僧堂門，作此【圖】
J35nB342_p0789a04║【圖】，其下註云：『若人識得，不離四威儀中。』首座見，云：
J35nB342_p0789a05║『和尚今夜放參。』」師云：「首座道放參且置，石霜作此，老
J35nB342_p0789a06║僧二十年不會，今日穿鑿得箇拙頌，舉似諸人，大家
J35nB342_p0789a07║鏟削看：眾藝文淵六七庫，無位真人一喝收。直指心
J35nB342_p0789a08║宗如是法，石霜榜上看根由。」喝一喝，下座。
J35nB342_p0789a09║新戒法本請上堂。召法本，本應諾。復搴起袈裟角，云：
J35nB342_p0789a10║「會麼？」本云：「不會。」師云：「此是佛涅槃後，迦葉尊者持上
J35nB342_p0789a11║雞足山中入大寂定，七十俱胝五十六百歲以待慈
J35nB342_p0789a12║氏底。即今慈氏未下生、迦葉未出定，此個從甚處得
J35nB342_p0789a13║來？」良久，云：「秪是不歸歸便得，五湖煙景有誰爭？」
J35nB342_p0789a14║解制，上堂。舉：「南泉道：『老僧自小牧一頭水牯牛，擬向
J35nB342_p0789a15║溪西牧，不免食他國王水草；擬向溪東牧，亦未免食
J35nB342_p0789a16║他國王水草。不如隨分納些些，總不見得。』試問大眾：
J35nB342_p0789a17║既是納些些，云何道不見得？既是不見得，何故又道
J35nB342_p0789a18║納些些？淆訛在甚處？老僧者裏於九十日內也牧得
J35nB342_p0789a19║一群水牯牛，雖爾水草均調，其實欄棬偪隘，不免將
J35nB342_p0789a20║東夔、西益、南遵、北果作一欄棬亦隘，東海岱、西吐番、
J35nB342_p0789a21║南五嶺、北長城作一欄棬亦隘，將四天下作一欄裷
J35nB342_p0789a22║亦隘。」驀以拂子打圓相，云：「只得將萬億佛土、無邊妙
J35nB342_p0789a23║華光香水海作一欄棬去也，亦任他掉尾搖頭，昂藏
J35nB342_p0789a24║鼻孔，瓮中不怕走卻鱉。」
J35nB342_p0789a25║己未，開爐，上堂。顧左右，云：「八萬四千生鐵漢，通身為
J35nB342_p0789a26║爐諸根炭，無明火種著些些，鍊億山河成一片。」驀拈
J35nB342_p0789a27║拂子，召大眾，云：「喚甚麼作無明火種？」遂折疊拂子，吹
J35nB342_p0789a28║兩吹，云：「若是不顧危亡的，只教他肝腸似易，眉目悄
J35nB342_p0789a29║然；若是貪生畏死之流，早已爛額焦頭，無你迴避處。」
J35nB342_p0789a30║乃以拂子度與侍者，云：「收起火種。」
J35nB342_p0789b01║長至，上堂。「斗柄北指，復見天心；春信南枝，暖啟地肺。
J35nB342_p0789b02║一陽初動，嵩嶽之壽宜呼；萬物未生，塗山之梨可獻。
J35nB342_p0789b03║以斯福國祐民、以斯保障方土即不無，只如華巖院
J35nB342_p0789b04║裏老僧、長連床上學士，枯木其形、墻壁其心，如何通
J35nB342_p0789b05║信？仲冬莫言無煖氣，陽春盡洩不萌枝。」
J35nB342_p0789b06║解制，上堂。問：「如何是奪人不奪境？」師云：「老僧即主杖。」
J35nB342_p0789b07║進云：「如何是奪境不奪人？」師云：「主杖即老僧。」進云：「如
J35nB342_p0789b08║何是人境兩俱奪？」師云：「倚墻靠壁時薦取。」進云：「如何
J35nB342_p0789b09║是人境俱不奪？」師云：「閒持主杖松間立，笑問客從何
J35nB342_p0789b10║處來？」問：「如何是結制？」師云：「解也。」進云：「如何是解制？」師
J35nB342_p0789b11║云：「畫斷鐵限。」乃云：「三個月，九十日，一千零八十時，眉
J35nB342_p0789b12║毛彷彿，鼻孔依俙，同千百億化身之有相，類十八高
J35nB342_p0789b13║賢之無為，鐵壁銀墻，枯情乾識，收心放膽，掌電喝雷，
J35nB342_p0789b14║事既功圓行滿，理合展目揚眉。放全機于方外、收露
J35nB342_p0789b15║布于懷中即不無，秪如不動腳跟而行千里、不出戶
J35nB342_p0789b16║庭而遍塵剎一句作麼生道？有翼石虎來劫外，無毛
J35nB342_p0789b17║鷂子拍天飛。」
J35nB342_p0789b18║佛宇寺玉初師送僧伽黎，請上堂。舉：「海舟慈祖訪東
J35nB342_p0789b19║明旵祖于古道山，扣關而問曰：『無上福田衣，甚麼人
J35nB342_p0789b20║得披？』明下座，打一掌。舟云：『四大非有，五蘊本空，作麼
J35nB342_p0789b21║生？』明又掌。舟云：『一掌不作一掌用，又作麼生？』明又掌。
J35nB342_p0789b22║明見得海舟神色不變，稱譽道：『我住古道山二十年，
J35nB342_p0789b23║今朝只見者漢。』遂以袈裟與之，舟辭曰：『某不為衣來。』」
J35nB342_p0789b24║師云：「德玉謬解，道慈祖大似眼觀灘浪，失卻手橈，自
J35nB342_p0789b25║己話頭，渾然忘卻。既問無相福田，及其與之，卻又不
J35nB342_p0789b26║受，恁麼會又爭得？殊不知：明祖乃醉後添盃，慈祖乃
J35nB342_p0789b27║飯飽弄箸耳。今日玉初上人將師所授衣秘惜已久，
J35nB342_p0789b28║特捨請法，大類乎此，亦似飯飽弄箸來請老僧出季
J35nB342_p0789b29║而關，升曲彔木，出東轉西，一上一下，不可徒然，還當
J35nB342_p0789b30║得醉後添盃也無？」乃揲袈裟角，云：「若將耳聽終難會，
J35nB342_p0789c01║眼底聞聲方始知。」
J35nB342_p0789c02║庚申冬結制，上堂。「往歲有檀那，請我陞此座。今歲無
J35nB342_p0789c03║人請，秪想挨排過。所以病老僧，開口無法說。」喝一喝，
J35nB342_p0789c04║云：「各人自薦取，鼻孔下頭大。」
J35nB342_p0789c05║佛成道，九超請上堂。豎起拂子，召大眾，云：「會麼？此是
J35nB342_p0789c06║九超尋常用底鐵火叉也。日日剔柴撥火，朝朝辦生
J35nB342_p0789c07║作熟，供養諸人，不獨今朝也。九超用底即是世尊今
J35nB342_p0789c08║朝悟底，至于塵沙國土、普世界叢林，世尊無一處不
J35nB342_p0789c09║是，今朝一齊而悟，不獨華岩也。如是舉揚，若單為聖
J35nB342_p0789c10║節，則孤負九超；若單為九超，又孤負聖節。畢竟作麼
J35nB342_p0789c11║生？」遂以拂子擊几案兩下，云：「兩彩一賽。」
J35nB342_p0789c12║乾州李別駕、三元章臺諫請上堂。問：「郭功輔截江訪
J35nB342_p0789c13║白雲于海會，是何意旨？」師云：「四壁光吞蓬戶日。」進云：
J35nB342_p0789c14║「白雲問功：『牛淳乎？』功曰：『淳矣。』白雲叱之，功拱而立，雲
J35nB342_p0789c15║曰：『淳矣！淳矣！』淳在甚處？」師云：「一缾香熟地爐茶。」進云：
J35nB342_p0789c16║「即今二護法遙來相訪，請和尚說法。且道：與功輔訪
J35nB342_p0789c17║白雲是同？是別？」師豎拳，云：「會麼？」進云：「不會。」師云：「苟非
J35nB342_p0789c18║意外相知者，徒把空拳豎向他。」進云：「恁麼則水向石
J35nB342_p0789c19║邊流出冷，風從花裏過來香。」師云：「且喜薦得。」乃云：「萬
J35nB342_p0789c20║疊巒疏一逕遙，千株松續斷山腰，今朝何幸來雙轡，
J35nB342_p0789c21║起我殘荒破寂寥。」舉：「臨濟同普化到施主家齋。濟問
J35nB342_p0789c22║化云：『毛吞巨海，芥納須彌，為是神通玅用？為是法爾
J35nB342_p0789c23║如然？』普化踏倒飯床。濟云：『太麤生。』次日，又到施主家
J35nB342_p0789c24║齋。濟云：『今朝何似昨日？』化又踏倒飯床。濟云：『得得太
J35nB342_p0789c25║麤生。』化云：『瞎漢！佛法說甚麼麤細？』濟乃吐舌。」師云：「普
J35nB342_p0789c26║化兩次踏倒飯床，若是神通玅用，臨濟不合道他太
J35nB342_p0789c27║麤生；若是法爾如然，臨濟不合吐舌。二老發明黃檗
J35nB342_p0789c28║宗旨即不無，爭如我李、章二公，王臣蹇蹇，匪躬之故，
J35nB342_p0789c29║不畏蜀道之難，登劍閣而識張載之銘、宿釣魚而知
J35nB342_p0789c30║二冉之指，穿縉雲、涉字水，來此江州國事之餘，得得
J35nB342_p0790a01║來山供佛飯僧，請法不懈，俾老僧舉古舉今，演揚佛
J35nB342_p0790a02║祖正法，誠哉希有！看他二公一面勤勞王事、一面墻
J35nB342_p0790a03║塹三寶，如斯神通玅用，誰敢道細、道麤？豈不超他古
J35nB342_p0790a04║人頭地？者事且止，因齋慶讚，報答二檀，祝國祐民，鞏
J35nB342_p0790a05║固江山一句作麼生道？北門函固金鎖鑰，南來劍益
J35nB342_p0790a06║萬里城。」
J35nB342_p0790a07║陳宗富薦妻請上堂。驀豎拂子，云：「渾沌初分開柳條，
J35nB342_p0790a08║無文心印綻桑苞。女媧昨日補天漏，鍊得雲根上九
J35nB342_p0790a09║霄。」擊拂子一下。（時正月廿三日也。）
J35nB342_p0790a10║解制，上堂。問：「大通智勝佛，十劫坐道場，因甚佛法不
J35nB342_p0790a11║現前？」師云：「業識未盡。」進云：「因甚不得成佛道？」師云：「待
J35nB342_p0790a12║汝業識盡時向你道。」僧無語。師豎拂子，云：「會麼？」僧云：
J35nB342_p0790a13║「不會。」師云：「凡老僧所說，不可作實法會。」復以拂子擊
J35nB342_p0790a14║几案，云：「但與麼會。」便下座。
J35nB342_p0790a15║辛酉冬結制，李承應請上堂。「佛法遍在一切處，既遍
J35nB342_p0790a16║在一切處，還有針鋒許、芥子許不周遍處也無？若有，
J35nB342_p0790a17║即非佛法也。恁麼說話，忽有箇漢出來拽將下座，好
J35nB342_p0790a18║搥腳折，不為分外。」良久，云：「住！住！老僧非是壓良為賤，
J35nB342_p0790a19║卑視諸人，老僧有箇驗法可以作證。秘魔見人來，便
J35nB342_p0790a20║以叉叉住，云：『道！道！道得也，叉下死；道不得也，叉下死。
J35nB342_p0790a21║速道！速道！』擬議，便叉出。慈明室內常安一水盆，盆上
J35nB342_p0790a22║置一劍，傍著一緉草鞋，僧纔入，便云：『咦！』僧擬議，便趁
J35nB342_p0790a23║出。老僧恁麼舉，妄想得一個撞著露柱瞎漢出來承
J35nB342_p0790a24║當，總不見有也。」驀顧維那，喝一喝，下座。
J35nB342_p0790a25║冬至日，上堂。「石霜揭出榜文，為蛇腹下畫足；洞山徹
J35nB342_p0790a26║退果桌，向龜背上拔毛。二老恁麼為人，汝等作麼生
J35nB342_p0790a27║會？」問：「德山拓缽出方丈，意旨如何？」師云：「為汝不薦。」進
J35nB342_p0790a28║云：「雪峰與麼，老漢為甚默然歸室？」師云：「欲隱彌露。」進
J35nB342_p0790a29║云：「覓火和煙得，擔泉帶月歸。」師云：「你見甚麼與麼道？」
J35nB342_p0790a30║進云：「德山道：『你不肯那？頭密啟其意。』啟甚麼意？」師云：
J35nB342_p0790b01║「老漢出醜。」進云：「不然，腦後一槌堪著力，到頭雲足覓
J35nB342_p0790b02║山歸。」師云：「是頭歸？是你歸？」僧便喝，師云：「老僧也出醜。」
J35nB342_p0790b03║進云：「因甚師遭徒記？」師云：「如蟲蛀木，偶爾成文。」進云：
J35nB342_p0790b04║「也是月滿還虧欠，火猛不久然。」師云：「是何言也？大千
J35nB342_p0790b05║沙界海中漚，一切聖賢如電拂。」乃云：「石霜榜文，老僧
J35nB342_p0790b06║一一為汝等註破。【圖】
J35nB342_p0790b07║唯此個註不得。既是六箇註得，因甚【圖】此個註不得？
J35nB342_p0790b08║要再打一箇，有甚麼難？咦！」
J35nB342_p0790b09║解制，鄭明政、鄭守能請上堂。「九十日前如何鼻孔雙
J35nB342_p0790b10║垂？正當九十日如何雙垂鼻孔？今則九十日後也，又
J35nB342_p0790b11║作麼生穿卻鼻孔？衲僧家的鼻孔，東西十萬、南北八
J35nB342_p0790b12║千，不能比其寬狹；過去、未來、現在，盡三世際不能擬
J35nB342_p0790b13║其礙通。甚麼人敢穿衲僧鼻孔？」乃顧拄杖，云：「珍重撩
J35nB342_p0790b14║天拄杖子，應知深淺與高低。」
J35nB342_p0790b15║省山維那薦亡弟念先，請上堂。舉：「僧問雲門：『如何是
J35nB342_p0790b16║塵塵三昧？』門云：『缽裏飯，桶裏水。』」師云：「者僧於此瞥地
J35nB342_p0790b17║去，雲門可謂功不浪施；者僧于此不瞥地，因甚默然
J35nB342_p0790b18║而休？念先禪人於此履踐得入斯門，生前面目儼然
J35nB342_p0790b19║現在。」顧左右，云：「大眾！還見麼？若以父母生眼見是凡
J35nB342_p0790b20║見、不以父母生眼見是聖見，愛聖憎凡，生死海裏浮
J35nB342_p0790b21║沉。既不如此，且道：如何與他相見？」驀拈拄杖，云：「來也，
J35nB342_p0790b22║只見子形，不聞子聲。」復卓一下，云：「只聞子聲，不見子
J35nB342_p0790b23║形。」又卓一下，云：「細無不入，大無不包，其直如箭，其利
J35nB342_p0790b24║似刀。所以，三平得中成聖，臨濟被拂如蒿。」又卓拄杖
J35nB342_p0790b25║兩下。
J35nB342_p0790b26║曾光省請上堂。召省近前，云：「你未出門時，老僧已為
J35nB342_p0790b27║汝說一念回觀便同本得法了也；出門時，已為你說
J35nB342_p0790b28║舉足下足無非道場法了也；既到者裏，已為你說三
J35nB342_p0790b29║皈依近事男法了也。你請老僧復為說法，說何等法
J35nB342_p0790b30║耶？老僧忖你意，謂此是化城，終非寶所，不入驚人浪，
J35nB342_p0790c01║難逢稱意魚，必欲得上上法爾。」乃驀拈拄杖卓兩下，
J35nB342_p0790c02║云：「十方世界平如掌，一條官路直如弦，珍重眼前緇
J35nB342_p0790c03║素輩，殷勤來踏上頭關。」
J35nB342_p0790c04║雙桂忌辰，慈雲价南大士請上堂。卓拄杖兩下，顧左
J35nB342_p0790c05║右，召眾，云：「汾陽喫一臠，雙桂喫一世，葉縣接浮山，惟
J35nB342_p0790c06║以水漉地。棒棒棒德山，喝喝喝臨濟，喫肉斷慈悲，打
J35nB342_p0790c07║罵乖佛制。況今學道人，作匹事間耳，不惟不肯疑，且
J35nB342_p0790c08║亦不解舉。」復卓拄杖，云：「舉已舉了，且道：作麼生疑？疑
J35nB342_p0790c09║斷大慈悲佛性種子耶？疑打罵耶？聽取一頌：無影樹
J35nB342_p0790c10║子一高株，葉葉枝枝還自扶。方便若干差別智，悟來
J35nB342_p0790c11║毒藥亦醍醐。」
J35nB342_p0790c12║壬戌冬結制，八德大士請上堂。舉：「南嶽讓參六祖，祖
J35nB342_p0790c13║問：『甚麼物恁麼來？』讓無語。依止六載，祖一日又問云：
J35nB342_p0790c14║『甚麼物恁麼來？』讓云：『說似一物即不中。』祖云：『還假修
J35nB342_p0790c15║證否？』讓云：『修證即不無，染污即不得。』近時禪者設或
J35nB342_p0790c16║老僧問著：『甚麼物恁麼來？』他即挺身向前請和尚鑒，
J35nB342_p0790c17║或豎一拳、或展一掌、或拂袖便行，如斯鹵莽，怎能相
J35nB342_p0790c18║契？你看他古人參則真參、悟則實悟，靠個話頭六載
J35nB342_p0790c19║之久，心地開朗，出言吐語有甚縫鏬？只緩緩低對道：
J35nB342_p0790c20║『說似一物即不中。』六祖又復驗云：『還假修證否？』若是
J35nB342_p0790c21║而今禪者，便道：『不假修證。』或喝一喝，云：『猶有者箇在。』
J35nB342_p0790c22║發虛不少。你看他讓祖是諦當悟證有底蘊的人，只
J35nB342_p0790c23║答道：『修證即不無，染污即不得。』若是悟證不諦當，怎
J35nB342_p0790c24║能如此？即今禪者就此爐錘正好用力，求個實在諦
J35nB342_p0790c25║當證悟處，不得以太平無事為安樂，纔有安樂之念
J35nB342_p0790c26║便成染污。切忌！切忌！」下座。
J35nB342_p0790c27║大空師請上堂。問：「六祖得脫獵網，尚登毘尼，因甚丹
J35nB342_p0790c28║霞掩耳而去？」師云：「𥳽箕有唇。」進云：「高沙彌拂袖，未審
J35nB342_p0790c29║不肯阿誰？」師云：「貓兒尾後繫研槌。」乃云：「芭蕉道：『你有
J35nB342_p0790c30║拄杖子，我與你拄杖子；你無拄杖子，我奪卻你拄杖
J35nB342_p0791a01║子。』老僧始觀如湧泉，得相續心；漸次觀如長江，得流
J35nB342_p0791a02║注心；而今老僧究竟看來，如大海一樣，得飽滿心。恁
J35nB342_p0791a03║麼舉揚與諸方評唱，如堰鼠飲河，無過滿腹而已。」乃
J35nB342_p0791a04║左右顧視，云：「汝等諸人作麼生會？」
J35nB342_p0791a05║進斯請上堂。以拂子召進斯，云：「汝昨日請老僧今朝
J35nB342_p0791a06║為汝說法，與汝說父母未生前底法，彼自無瘡，勿傷
J35nB342_p0791a07║之也；與汝說父母生後法，六根具足，欠少甚麼？不免
J35nB342_p0791a08║舉則現成公案，暫留大眾觀聽。昔迦葉問阿難：『世尊
J35nB342_p0791a09║在日嘗道：「一言一句該括三十七品無邊法義。」何者
J35nB342_p0791a10║是？』阿難云：『諸惡莫作，眾善奉行，自淨其意，是諸佛教。』
J35nB342_p0791a11║汝還會麼？此四句，三歲孩兒也道得，八十翁翁行不
J35nB342_p0791a12║得。諸惡莫作，十重四十八輕也；眾善奉行，三十心十
J35nB342_p0791a13║地也。如是莫作、如是奉行，自淨其意，可以自利；如是
J35nB342_p0791a14║莫作、如是奉行，是諸佛教，可以利人。雖然如是，不及
J35nB342_p0791a15║水潦參馬祖，祖一蹋，潦蹶起，云：『百千法門、無量玅義，
J35nB342_p0791a16║今向一毛頭上識得根源去。』猶較些子。」以拂子擊一
J35nB342_p0791a17║下，云：「截斷葛藤。」
J35nB342_p0791a18║總府陳公子發賢、工部陳公子光哲，叔姪脫白，請上
J35nB342_p0791a19║堂。「曾將名字寄吾廬，八載形同事不虛。賢母倚門而
J35nB342_p0791a20║日望，待親一杖墮金魚。綠袍頻換紫袈裟，記得靈山
J35nB342_p0791a21║咐囑麼？祖禰蜀燕添五福，兒孫南北益三多。」
J35nB342_p0791a22║上堂。召斷冰師及葉、侯、余三人近前，云：「爾等乍來，即
J35nB342_p0791a23║請老僧開示，老僧默然。知賓道：『乞和尚開甘露門，利
J35nB342_p0791a24║濟群品。』老僧便笑。今又請老僧陞于此座，為爾等說
J35nB342_p0791a25║法，老僧點頭。如是一默、一笑、一點頭，已是葛藤不少，
J35nB342_p0791a26║那堪搖拽舌頭，更忉忉怛怛也耶？雖然如是，汝當善
J35nB342_p0791a27║聽：利濟群品不易，開甘露門實難。何謂甘露？有世間
J35nB342_p0791a28║甘露、有出世間甘露。何謂世間甘露？墻壁瓦礫、日月
J35nB342_p0791a29║星辰、山河草木，眼之甘露也；鐘鈴鑼鼓、歌舞技唱，耳
J35nB342_p0791a30║之甘露也；栴檀沉水，鼻之甘露也；酸鹹苦澀，舌之甘
J35nB342_p0791b01║露也；冷煖觕細，身之甘露也；思量分別，意之甘露也。
J35nB342_p0791b02║此是世間甘露也。何謂出世間甘露？照破諸色皆空，
J35nB342_p0791b03║眼之甘露也；返聞聞性，耳之甘露也；離出入息，鼻之
J35nB342_p0791b04║甘露也；緘默寡言，舌之甘露也；恒寂不動，身之甘露
J35nB342_p0791b05║也；言思道斷，意之甘露也。此出世間甘露也。若門則
J35nB342_p0791b06║應不言，而喻亦有說焉。《法華》云：『惟此一門，而復陜小。』
J35nB342_p0791b07║祖師道：『入此門來，不存軌則。』《楞嚴》云：『十方薄伽梵，一
J35nB342_p0791b08║路涅槃門。』水潦道：『一毛頭上，百千法門。』如是等門，若
J35nB342_p0791b09║於此會得，就如樊噲之踏鴻門；若于此不會，則仍舊
J35nB342_p0791b10║鄭州出曹門。老僧不是一說便了，直要汝等諸人各
J35nB342_p0791b11║自努力。」便下座。
J35nB342_p0791b12║副臺蔣元魁母難，請上堂。顧左右，以拂子打圓相，召
J35nB342_p0791b13║眾，云：「會麼？此乃蔣護法請啟也。且道：啟中說個甚麼？
J35nB342_p0791b14║他道：『莫問當年金犢，聊為此際趙州。』此不是山僧為
J35nB342_p0791b15║蔣護法說法，反是蔣護法為山僧等說法也。只如金
J35nB342_p0791b16║牛飯，汝等諸人作麼生喫？趙州茶，汝等諸人作麼生
J35nB342_p0791b17║飲？忽有人出來道：『喫已喫了，飲已飲了。』饒汝喫了飲
J35nB342_p0791b18║了，更要汝吐出始得。還會麼？上上之人舉起知有，中
J35nB342_p0791b19║下之流未免心頭茫昧，到者裡只好與汝等說箇譬
J35nB342_p0791b20║喻。此事如人學射，未慣習之時，高一箭、卑一箭，左一
J35nB342_p0791b21║箭、右一箭，前一箭、後一箭，千箭、萬箭總射不上；及乎
J35nB342_p0791b22║慣習之久，一箭中上紅心，高、卑，左、右，上、下，前、後，就如
J35nB342_p0791b23║射大地一般，無有中不著者。且道：驗在于何？驗在慣
J35nB342_p0791b24║習之久。今日蔣護法久習已熟，有穿楊貫虱之巧，一
J35nB342_p0791b25║箭射到華巖，正中三世諸佛圓光之中，佛也射著、祖
J35nB342_p0791b26║也射著、老僧也射著、大眾也射著，就如射虛空一般，
J35nB342_p0791b27║無有射不著者。因此，一箭之後，前箭、後箭相續不斷，
J35nB342_p0791b28║只教他三世先靈咸超覺岸、現前檀越益壽延年，無
J35nB342_p0791b29║有窮盡，永為法門金湯。」復顧左右，云：「只如老僧和汝
J35nB342_p0791b30║諸人覿體承當，袒胸受箭一句作麼生道？」以拂子自
J35nB342_p0791c01║點胸，云：「接饑枝上垂金果，消渴泉中湧碧流。」放下拂
J35nB342_p0791c02║子，下座。
J35nB342_p0791c03║春日，上堂。「萬山林木森而高，一道嶮巇曲且遙。櫱筆
J35nB342_p0791c04║柁桃華正茂，看來無地著塵囂。」
J35nB342_p0791c05║解制，上堂。「華巖者裡一冬三箇月，牧得一群水牯牛，
J35nB342_p0791c06║水草雖不甚調勻，卻也頭正尾正。」驀以拂子打圓相，
J35nB342_p0791c07║復劃破，云：「今日為他八字打開。」又以拂子作鞭撻勢，
J35nB342_p0791c08║云：「叱，叱！一齊趁出，只是不得犯人苗稼。若是犯人苗
J35nB342_p0791c09║稼，鼻孔上被人穿上一條芒繩不得自由，莫怪老僧
J35nB342_p0791c10║今日不與你門說破。」喝一喝。
J35nB342_p0791c11║癸亥冬結制，上堂。「紅爐云何施設？為煆鈍鐵頑鋼。倘
J35nB342_p0791c12║有躍冶之金，不妨就中𨁝跳。有麼？有麼？」問：「華岩堂上
J35nB342_p0791c13║大彰旗鼓，雲集四來，最初一句作麼生露布？」師云：「莫
J35nB342_p0791c14║浪聞。」進云：「學人無耳，聞個甚麼？」師云：「相隨來也。」問：「解
J35nB342_p0791c15║撾塗毒鼓，能舞太阿鋒。且道：阿誰境界？」師云：「是無面
J35nB342_p0791c16║目人境界。」進云：「無面目有何境界？」師云：「喪卻窮性命。」
J35nB342_p0791c17║乃舉：「趙州訪一菴主，問：『有麼？有麼？』主豎起拳。州云：『水
J35nB342_p0791c18║淺不是泊船處。』又訪一菴主，問：『有麼？有麼？』主亦豎起
J35nB342_p0791c19║拳。州云：『能縱能奪，能煞能活。』便禮拜。」師云：「有著前菴
J35nB342_p0791c20║主豎拳，云：『突出難辨。』著後菴主豎拳，云：『好本多同。』因
J35nB342_p0791c21║何趙州肯一箇？不肯一箇？著云：『舌頭還在趙州口裏，
J35nB342_p0791c22║只要磨稜合縫便了也。』與此個事有何交涉？正所謂
J35nB342_p0791c23║醍醐上味，為世所珍，遇斯等人，翻成毒藥。只須努力
J35nB342_p0791c24║體取好，審實悟證，自在可期。」
J35nB342_p0791c25║光銳請上堂。舉：「『德山拓缽上法堂。』富嫌千口少。『雪峰
J35nB342_p0791c26║晒飯巾次，云：「者老漢！鐘未響，鼓未鳴，拓缽向甚麼處
J35nB342_p0791c27║去？」』獅子窟中無異獸。『德山便歸方丈。』貧憾一身多。『峰
J35nB342_p0791c28║舉似岩頭，頭云：「者老漢未會末後句在。」』旃檀林中豈
J35nB342_p0791c29║有雜草？『山使人喚頭至，云：「你不肯老僧那？」頭密啟其
J35nB342_p0791c30║意。』父為子隱，子為父隱。『山次日上堂，果與往不同。』雲
J35nB342_p0792a01║遍虛空蓋覆不著。『頭撫掌，云：「雖然如是，也秪得三年
J35nB342_p0792a02║活。」』家富小兒驕。」遂顧左右，云：「老僧恁麼批判，還穩當
J35nB342_p0792a03║也未？」良久，云：「老僧只管鑽龜打瓦，一任諸方貶剝。」
J35nB342_p0792a04║長至，上堂。問：「今朝冬至節，拈香祝聖朝。未審太平時
J35nB342_p0792a05║主人在甚麼處？」師云：「深宮裏。」進云：「怪得六臣班不序，
J35nB342_p0792a06║無路奉聖顏也。」師云：「古殿苔封。」進云：「如斯則化日初
J35nB342_p0792a07║長，咸增意氣。」師云：「但得皇風成一片，不知何處是封
J35nB342_p0792a08║疆？」乃驀顧左右，云：「大眾！不解慈明貼榜文，不作洞山
J35nB342_p0792a09║徹果桌。」遂拈香，插入爐中，云：「只拈一片老枯檀，奉祝
J35nB342_p0792a10║當今多壽福。」
J35nB342_p0792a11║玄度大師請上堂。「老僧若作藥山、維摩，靜寂寂的不
J35nB342_p0792a12║吐一辭，卻墮在嘿裏；若作雪竇、石門，絮絮叨叨水漉
J35nB342_p0792a13║漉的，又墮在語裏。不墮嘿、不墮語，如何相為？」乃摑口
J35nB342_p0792a14║一下，云：「口是禍門。」
J35nB342_p0792a15║上堂。舉：「鹽官上堂。云：『虛空為鼓，須彌為槌，甚麼人打
J35nB342_p0792a16║得？』眾無對。後有僧舉似南泉，泉云：『王老師不打者破
J35nB342_p0792a17║鼓。』法眼別云：『但道不打，自然是破鼓。』應菴華祖云：『南
J35nB342_p0792a18║泉撥亂飛灰，法眼埋兵掉鬥，更無一人性燥下得一
J35nB342_p0792a19║槌。』乃顧左右云：『漆桶參堂去。』」師云：「南泉打破鼓，法眼
J35nB342_p0792a20║補破鼓，華祖性燥下得一槌，又何嘗打著？爭如今日
J35nB342_p0792a21║悉知上座下者一槌，使得老僧與汝諸人就如虎丘
J35nB342_p0792a22║弔桶，一齊都到食堂裡，看觀世音將錢來買餬餅，放
J35nB342_p0792a23║下手卻原來是饅頭。」遂以拂子打一圓相，云：「者是虛
J35nB342_p0792a24║空鼓。」於中著一點，云：「者是須彌槌。」顧左右，云：「還有麼？
J35nB342_p0792a25║試再打看。」
J35nB342_p0792a26║上堂。「昨日，大器師同知賓上方丈，云：『明日某甲薄設
J35nB342_p0792a27║粗齋，懇請和尚登臨華座，垂示法語，利益眾生。』老僧
J35nB342_p0792a28║彼時嘿然。至晚，大器同維那領眾持啟，重重懇請，老
J35nB342_p0792a29║僧亦默然。世尊掩室于摩竭、淨名杜口于毘耶、達磨
J35nB342_p0792a30║面壁冷坐九年、藥山陞堂不吐一字，華岩兩次嘿然，
J35nB342_p0792b01║還有契分也無？若有契分，何勞今日再鼓兩片皮，水
J35nB342_p0792b02║漉漉的作甚？若無契分，好聽註▆。」舉：「雪峰問德山：『從
J35nB342_p0792b03║上宗乘，某甲還有分也無？』德山便打，云：『道甚麼？』峰云：
J35nB342_p0792b04║『不會。』明日請益，山云：『我宗無語句，亦無一法與人。』峰
J35nB342_p0792b05║于言下大悟。」師云：「老僧昨日恁麼嘿、今日恁麼舉，并
J35nB342_p0792b06║不曾吐露一詞。汝等諸人悟與不悟且置，且道：還有
J35nB342_p0792b07║利益也無？聽取一頌：師子教兒不用別，教兒一味迷
J35nB342_p0792b08║蹤訣。師兒反躑解翻身，總是恰時而應節。」喝一喝，下
J35nB342_p0792b09║座。
J35nB342_p0792b10║行能薦親，請上堂。問：「文殊為七佛之師，因甚出女子
J35nB342_p0792b11║定不得？」師云：「如水益深。」進云：「下界罔明，因甚卻出女
J35nB342_p0792b12║子定得？」師云：「如火益熱。」僧禮拜，師云：「切。」乃云：「虛空尺
J35nB342_p0792b13║量風線繫，肩擔父母把空行。父母未生恒著念，四行
J35nB342_p0792b14║能公能不能？」以拂子擊几案兩下。
J35nB342_p0792b15║重慶鎮左都督王差官偕楚成上人請上堂。「地僻山
J35nB342_p0792b16║荒野逕遙，何緣專使屢勞勞？爍然明德光如日，幾度
J35nB342_p0792b17║分暉暖我曹。」遂合掌，云：「願護法王公多福。」便下座。
J35nB342_p0792b18║新戒請上堂。「眼不著沙，山河大地向甚處著而云眼
J35nB342_p0792b19║戒于色？耳不著滴，瀑布潺湲向何處著而云耳戒于
J35nB342_p0792b20║聲？乃至意不著思，三世十方向甚處著而云意戒于
J35nB342_p0792b21║法？眼不動不搖、耳不動不搖，乃至意不動不搖、色不
J35nB342_p0792b22║動不搖、聲不動不搖，乃至法不動不搖，恁麼如水投
J35nB342_p0792b23║水、似空合空，即不無此個不動不搖底，畢竟有甚奇
J35nB342_p0792b24║特？」拋下拂子，云：「唯此一事實，餘二則非真。」
J35nB342_p0792b25║解制，楊繼芳請上堂。問：「約束布袋時如何？」師云：「放開
J35nB342_p0792b26║好。」進云：「解開布袋時如何？」師云：「出頭天外看，誰是我
J35nB342_p0792b27║般人？」進云：「還許觀山翫水、踏月穿雲麼？」師云：「莫亂走。」
J35nB342_p0792b28║進云：「恁麼則隨緣體會，任運無憂去也。」師云：「你不得
J35nB342_p0792b29║做矮人觀場。」問：「不求法脫、不被法縛，是甚麼人境界？」
J35nB342_p0792b30║師云：「怪得灑灑落落底。」進云：「結制時不減一物，解制
J35nB342_p0792c01║時不增一物。結底是？解底是？」師云：「瑕生也。」進云：「解制
J35nB342_p0792c02║後還有為人處也無？」師云：「有。」進云：「畢竟以何法為人？」
J35nB342_p0792c03║師云：「善為道路。」良久，乃云：「不縛不脫，灑灑落落；不增
J35nB342_p0792c04║不減，瑕生照膽。為人一句，善為道路。」喝一喝。
J35nB342_p0792c05║上乘知事為陳資進父子披剃，請上堂。「天命離塵老
J35nB342_p0792c06║不老，叱烏脫俗小非小，但能識得鞭羊法，那畔今時
J35nB342_p0792c07║咸恰好。如何是鞭羊法？扁擔作笏。」
J35nB342_p0792c08║載升薦師，請上堂。作此○，云：「天人群生類，皆承此恩
J35nB342_p0792c09║力。且道：何者是靈源恩力？載升、錫飛二上座承來底，
J35nB342_p0792c10║慧耳上人承來底。」復劃破云：「承來底是甚麼？我見燈
J35nB342_p0792c11║明佛，本光瑞如此。」
J35nB342_p0792c12║
J35nB342_p0792c13║
J35nB342_p0792c14║
J35nB342_p0792c15║
J35nB342_p0792c16║
J35nB342_p0792c17║
J35nB342_p0792c18║
J35nB342_p0792c19║
J35nB342_p0792c20║華巖聖可禪師語錄卷二終