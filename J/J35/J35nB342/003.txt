J35nB342_p0793a01║華巖聖可禪師語錄卷三
J35nB342_p0793a02║門人光佛等編
J35nB342_p0793a03║晚參
J35nB342_p0793a04║除夕，晚參。「北禪賢禪師烹露地白牛、林野奇法叔煮
J35nB342_p0793a05║透海烏雞，二老為人可謂豐且美矣，但叢林中不可
J35nB342_p0793a06║損傷物命、賣弄腥羶，遭人檢點。幸而華巖者裏也無
J35nB342_p0793a07║白牛烹、也無烏雞煮，但只隨緣消舊業，任運著衣裳，
J35nB342_p0793a08║逢茶飲茶、遇飯喫飯。只此分歲，且道：與他二老是同？
J35nB342_p0793a09║是別？萬國醉心嘗大鼎，相逢攜手蹈高臺。」
J35nB342_p0793a10║晚參。「心隨萬境轉，轉處實能幽，隨流認得性，無喜亦
J35nB342_p0793a11║無憂。河下篩鑼擂鼓、寺前犬吠驢鳴，客船上打寬、神
J35nB342_p0793a12║廟中唱戲，字冰塗山、燈籠露柱，俱皆是境。心如何隨？
J35nB342_p0793a13║境如何轉？性如何認？」時有僧云：「謝茶。」師云：「鞏縣。」僧不
J35nB342_p0793a14║語，師云：「認得底，許你無憂；認不得底，莫道無憂好。」
J35nB342_p0793a15║晚參。舉：「慈明參汾陽，陽揣其志，必詬罵。明一日請益，
J35nB342_p0793a16║汾陽以杖逐之，明擬申救，汾陽以手掩明口，明大悟，
J35nB342_p0793a17║云：『今日始知臨濟道出常情。』」師云：「華岩習氣不除，敢
J35nB342_p0793a18║私淑古人？爾等若向老僧上堂、小參、入室、考工、晚參
J35nB342_p0793a19║時，識得此人，只具一隻眼；若要雙眼圓明，須是向老
J35nB342_p0793a20║僧痛打痛罵時識取。若也飲氣吞聲，又非丈夫覿體
J35nB342_p0793a21║承當，難為湊泊。畢竟如何？見義不為非勇士，臨危不
J35nB342_p0793a22║變始驚群。」
J35nB342_p0793a23║晚參。舉：「香嚴道：『此事如人上樹，手不攀枝、足不蹋枝、
J35nB342_p0793a24║口啣樹枝，有問祖師西來意，不答違問、答則失命。答
J35nB342_p0793a25║底是？不答底是？』」眾無語。師乃云：「當時香嚴恁麼問時，
J35nB342_p0793a26║會中有箇虎頭上座出來道：『樹上即不問，即今未上
J35nB342_p0793a27║樹，請和尚道。』香嚴呵呵大笑。後雪竇舉云：『樹上道則
J35nB342_p0793a28║易，樹下道則難，老僧上樹去也，致將一問來。』香嚴他
J35nB342_p0793a29║參活句，不參死句，等閒立箇問端，只是險絕無比。虎
J35nB342_p0793a30║頭、雪竇二俱作家，一箇上樹了下不得、一箇下樹了
J35nB342_p0793b01║上不得，所以望影猶難，要見香嚴亦未可在。今日華
J35nB342_p0793b02║岩與諸人別恣一路，要與香嚴同一鼻孔出氣。」遂吐
J35nB342_p0793b03║舌云：「會麼？殊不知：人人口內啣一樹枝，放之不下、拈
J35nB342_p0793b04║之不起，吞之不得、吐之不得，日用動靜、開口閉口、穿
J35nB342_p0793b05║衣喫飯、行住坐臥，皆是喪身失命處，只因不覺，所以
J35nB342_p0793b06║命根不斷耳。還見香嚴為人處也無？欸乃一聲船子
J35nB342_p0793b07║曲，善歌漁父和難齊。」復頌云：「香嚴用活句，捨身命為
J35nB342_p0793b08║人。虎頭與雪竇，樹枝未黏唇。」
J35nB342_p0793b09║晚參。舉：「楊岐依石霜總院事甚久。一日霜出，雨忽作，
J35nB342_p0793b10║岐偵之小徑，既見。著語云：『捉得賊了也。』又云：『好面孔。』
J35nB342_p0793b11║遂搊住云：『者老漢須與我說，不說打你去。』著云：『贓物
J35nB342_p0793b12║現在。』又云：『有理難伸。』霜云：『監寺知是般事便休。』著云：
J35nB342_p0793b13║『詣實通供。』又云：『將錯就錯。』語未卒，岐大悟。著云：『敗闕
J35nB342_p0793b14║不少。』又云：『學圃驚雷。』即禮拜於泥途。著云：『有先鋒，無
J35nB342_p0793b15║殿後。』又云：『詐敗佯輸。』問曰：『狹路相逢時如何？』霜云：『你
J35nB342_p0793b16║且躲避，我要去那裏去。』著云：『熟處難忘。』又云：『一身都
J35nB342_p0793b17║是膽。』岐歸。次日，具威儀，詣方丈禮謝。著云：『轉見不堪。』
J35nB342_p0793b18║又云：『前箭猶輕後箭深。』霜呵云：『未在。』著云：『蓋覆。』著又
J35nB342_p0793b19║云：『賊是小人，智過君子。』」復召大眾，云：「會麼？德玉未見
J35nB342_p0793b20║先師時，聞先師飲酒食肉，疑終不決。及見先師，先師
J35nB342_p0793b21║云：『老僧以酒肉為隱，令人信不若令人疑。』玉於言下
J35nB342_p0793b22║如日銷冰。玉閱諸錄，見楊岐輔石霜為監寺時，明多
J35nB342_p0793b23║山行，岐偵之小徑，既見問道，言下大悟。玉猶怪『你且
J35nB342_p0793b24║躲避，我要去那裏去』之語，大率是德玉無量劫來情
J35nB342_p0793b25║見未獲乾淨，故爾猶怪。溈山道：『絲毫情見未盡，便是
J35nB342_p0793b26║生死根本。情見盡處，當究其盡之所以。』如人長在家，
J35nB342_p0793b27║愁甚麼家中事不辦？若人長在家，則婬房酒肆、肉案
J35nB342_p0793b28║歌樓咸為發覆，況至人全體無欠無餘？如金剛王寶
J35nB342_p0793b29║劍，嬰其鋒者失命；如塗毒鼓，遠聞者死。況其邇乎？而
J35nB342_p0793b30║今季代禪流，不肯苦心諦觀古人作用、深思古人言
J35nB342_p0793c01║句，只貴現成平實明白便了也。疑此行者寡，舉此語
J35nB342_p0793c02║者希。先師怕見人耶？何以酒肉為隱？明多山行，禪者
J35nB342_p0793c03║問道，多失所在，亦似怕人見一般。岐既見求說，霜云：
J35nB342_p0793c04║『知是般事便休。』語未卒，岐大悟。節節淆訛，又問又答。
J35nB342_p0793c05║『你且躲避，我要去那裏去。』更是難會。二老行言，第一
J35nB342_p0793c06║不得作佛法商量，若作佛法商量，入地獄如箭。」
J35nB342_p0793c07║晚參。「佛法不離四威儀，非言過便了，必行言始得。」遂
J35nB342_p0793c08║起身遶几案一匝，云：「豈不是行？」立地云：「豈不是住？」復
J35nB342_p0793c09║座，云：「豈不是坐？」垂頭于几案，云：「豈不是臥？」時一僧云：
J35nB342_p0793c10║「漏逗不少。」師云：「老僧用得四威儀，汝等被四威儀用。
J35nB342_p0793c11║所以趙州道：『老僧使得十二時，汝等諸人被十二時
J35nB342_p0793c12║使。』汝等要使得十二時，須是向四威儀中體取；要用
J35nB342_p0793c13║四威儀，須十二時中莫教有一彈指頃空過。還見趙
J35nB342_p0793c14║州麼？」乃拍左膝，云：「只者是。還見華岩麼？」拍右膝，云：「只
J35nB342_p0793c15║者是。乾峰云：『舉一不得舉二，錯過一著，落在第二。』」師
J35nB342_p0793c16║顧眾，云：「且道：一作麼生舉？」時有僧云：「問取無言童子
J35nB342_p0793c17║始得。」師云：「乾峰大似冰凌上行、劍刃上走，小膽太過。
J35nB342_p0793c18║華岩則不然，舉一一任舉二，蹉過一著，落七落八。且
J35nB342_p0793c19║道：如何是二？空劫已前、母未生時，死了、燒了，豈不是
J35nB342_p0793c20║二？乃至折旋俯仰、舉足下足、行住坐臥，豈不是二？華
J35nB342_p0793c21║岩具甚手眼，敢與古人翻案？一有多種，二無兩般。」
J35nB342_p0793c22║結制前夕晚參。師召大眾，云：「盡十方世界都盧是一
J35nB342_p0793c23║箇禪堂，結則普天匝地結，在山結山、在水結水、在草
J35nB342_p0793c24║結草、在木結木，不獨在華巖也。在水單者水單上結、
J35nB342_p0793c25║在火單者火單上結、在廚廚結、在庫庫結、在旦過旦
J35nB342_p0793c26║過結、在諸寮諸寮結、在方丈方丈結，不獨在禪堂也。
J35nB342_p0793c27║者些說話且置，只如大殿門口化錢爐作麼生結？」良
J35nB342_p0793c28║久，云：「生鐵鑄就。」
J35nB342_p0793c29║晚參。舉：「雪峰云：『望州亭與汝相見了也，烏石嶺與汝
J35nB342_p0793c30║相見了也，法堂前與汝相見了也。』保福問鵝湖孚：『法
J35nB342_p0794a01║堂前即不問，作麼生是望州亭、烏石嶺相見處？』鵝湖
J35nB342_p0794a02║驟步歸方丈，保福入僧堂。」師云：「有的道：『明露秋光，暗
J35nB342_p0794a03║含春色。』有的道：『官不容鍼，私通車馬。』有的道：『者一夥
J35nB342_p0794a04║販私鹽漢有甚憑據？』老僧者裏總不與麼，二郎關與
J35nB342_p0794a05║汝相見了也、佛圖關與汝相見了也、法堂前與汝相
J35nB342_p0794a06║見了也、二時喫粥喫飯與汝相見了也，遠也見、近也
J35nB342_p0794a07║見，朝也見、暮也見，且道：見箇甚麼？」驀以拂子擊几案，
J35nB342_p0794a08║云：「無諱處。」
J35nB342_p0794a09║晚參。「蕭繼衢請雲峨開示，峨拍禪床三下，云：『會麼？』衢
J35nB342_p0794a10║云：『不會。』峨云：『你若不會，我與你下箇註腳。』遂遶禪床
J35nB342_p0794a11║一匝。衢云：『某甲亦隨和尚步步走。』峨云：『師子咬人，韓
J35nB342_p0794a12║盧逐塊。』」師云：「雲峨法兄恁麼機用全備，煞活齊彰，照
J35nB342_p0794a13║用同時，人境俱奪即不無，要得入理深談，落草開示
J35nB342_p0794a14║大遠在。華岩則不然，設使繼衢請華岩開示，華岩亦
J35nB342_p0794a15║拍禪床三下，云：『會麼？』衢若云：『不會。』華岩亦與他下箇
J35nB342_p0794a16║註腳，便放身臥。何以如此？不惟截斷繼衢腳跟，更要
J35nB342_p0794a17║免他韓盧逐塊。」
J35nB342_p0794a18║晚參。僧問：「汾陽罷參，意旨如何？」師云：「意謂沒箇薦得
J35nB342_p0794a19║的人。」進云：「華岩夜參，意旨如何？」師云：「古今無二道。」進
J35nB342_p0794a20║云：「就中莫不有大士麼？」師云：「不是全無，只是希有。」乃
J35nB342_p0794a21║舉婆子燒菴話畢，云：「者僧道：『枯木倚寒岩，三冬無煖
J35nB342_p0794a22║氣。』是有過？是無過？若云有，過在甚處？若云無，婆子何
J35nB342_p0794a23║故恁麼？以老僧看來，者僧答話明如日月，潔似冰霜，
J35nB342_p0794a24║可謂有本矣。云何猶不稱婆子意而逐出燒卻菴？還
J35nB342_p0794a25║委悉麼？研卻月中桂，青光轉更多。」
J35nB342_p0794a26║因鋒煙相逼，晚參。「父母未生前，原來有箇甚麼？本自
J35nB342_p0794a27║天下太平、民豐物阜，只為有生之後有此身，便有六
J35nB342_p0794a28║根、六塵、六識，千頭萬緒從此始矣，致令眼隨色變、耳
J35nB342_p0794a29║逐聲遷，六處紛紜惑亂，心君不能自主。要得六處寧
J35nB342_p0794a30║謐，一心不亂，除非是將內六根、外六塵、中六識一齊
J35nB342_p0794b01║放捨，捨亦復捨，一總付之于不可逃之定業，則父母
J35nB342_p0794b02║未生前話頭迥然突露，不安而自安也。脫或不然，身
J35nB342_p0794b03║在安樂之地、心在憂虞之鄉，將父母未生前話頭拋
J35nB342_p0794b04║在無事甲裏，任他塞壑填溝，著甚死急？咦！只恐荊棘
J35nB342_p0794b05║林中下腳易，月明簾外轉身難也。莫怪老僧不與你
J35nB342_p0794b06║們說破。」
J35nB342_p0794b07║晚參。僧舉：「僧問虎丘：『九旬禁足，此意如何？』虎云：『理長
J35nB342_p0794b08║則就。』是何道理？」師云：「喚什麼作道理？」進云：「僧云：『只如
J35nB342_p0794b09║六根不具底，還禁得也無？』虎云：『穿過鼻孔。』意在於何？」
J35nB342_p0794b10║師云：「按牛頭喫草。」進云：「僧云：『今日學人小出大遇也。』
J35nB342_p0794b11║虎云：『降將不斬。』是賞？是罰？」師云：「我王庫內無如是刀。」
J35nB342_p0794b12║進云：「僧云：『恁麼則和尚放某甲逐便。』虎云：『停囚長智。』
J35nB342_p0794b13║是肯？不肯？」師云：「說甚停囚長智？正是因事長智。」師復
J35nB342_p0794b14║云：「老僧不恁麼，爾從頭問來。」僧便問：「九旬禁足，此意
J35nB342_p0794b15║如何？」師云：「逼蛇化龍。」僧云：「六根不具底，還禁得也無？」
J35nB342_p0794b16║師云：「甕中不曾走卻鱉。」僧云：「今日學人小出大遇也。」
J35nB342_p0794b17║師云：「一任𨁝跳。」僧云：「恁麼則和尚放某甲逐便。」師云：
J35nB342_p0794b18║「貓兒尾上繫研槌。」僧作禮，師云：「且道：與虎丘是同？是
J35nB342_p0794b19║別？」僧云：「恩大難酬。」師云：「再與頌出：嚴霜苦雪去還來，
J35nB342_p0794b20║片片飛花點石臺，分付菴童忙掃卻，莫教詩客又囊
J35nB342_p0794b21║歸。」
J35nB342_p0794b22║機緣
J35nB342_p0794b23║師參蒙山曉元大師，元問：「聞你曾業儒，是否？」師云：「不
J35nB342_p0794b24║甚通。」元云：「吾無隱乎？爾無隱箇甚麼？」師說道理，元不
J35nB342_p0794b25║肯。師力參日久，元問：「無隱箇甚麼？」師仍無對。元乃喚
J35nB342_p0794b26║師，師應諾，元便歸方丈。師隨入，問云：「喚德玉作甚麼？」
J35nB342_p0794b27║元云：「攢火。」師便攢火，元便出。師於斯知有，乃呈偈云：
J35nB342_p0794b28║「蒙垂無隱，塵寰皆遍。庖丁解牛，赤心片片。數日茫茫，
J35nB342_p0794b29║絲毫不薦。急處一提，卻較一線。恩不同期，貧心時獻。」
J35nB342_p0794b30║元改末句云：「金須百鍊。」
J35nB342_p0794c01║師參大隨，問：「百丈耳聾，利害在甚處？」隨云：「即今汝聾
J35nB342_p0794c02║麼？」師作聽勢。隨云：「何不喝？」師云：「不敢草草。」隨以火箸
J35nB342_p0794c03║打火爐，云：「是非爾所知也。」師便拜。隨云：「見甚麼？」師又
J35nB342_p0794c04║拜。云：「放過即不可。」便出。隨追至門，把住云：「道！道！」師提
J35nB342_p0794c05║起坐具，向空中劃兩劃。隨云：「且莫搖鈴子。」便推出。
J35nB342_p0794c06║師復參曉元於極樂，進門便問：「登山涉水程途事，覿
J35nB342_p0794c07║面相呈時若何？」元云：「且緩緩。」師云：「與麼則同歸少室
J35nB342_p0794c08║也。」元云：「猶隔山在。」師提起坐具，云：「者箇隔幾許？」元云：
J35nB342_p0794c09║「三日不相見。」師云：「是何言歟？」禮拜便出。
J35nB342_p0794c10║師參草堂離指和尚。在簷下坐，問師：「甚處來？」師云：「梓
J35nB342_p0794c11║童。」離云：「梓童向你道甚麼？」師云：「自在廊幕下。」離云：「恁
J35nB342_p0794c12║麼不曾從梓童來。」師拂袖入堂。
J35nB342_p0794c13║師到梁山，問雙桂和尚：「草蹊脫卻，雙桂缽袋，高閣金
J35nB342_p0794c14║城，覿面相呈，請師荅話。」桂作聽勢，師云：「謝師荅話。」桂
J35nB342_p0794c15║云：「你道我答你是甚麼話？」師便拜，桂顧傍椅子，云：「坐。」
J35nB342_p0794c16║師又拜云：「不可放過。」桂呵呵大笑。
J35nB342_p0794c17║一日，雙桂問師：「如何是活句？」師豎起拳。「如何是死句？」
J35nB342_p0794c18║師展開掌。「如何是不死不活句？」師撒手便行。桂乃證
J35nB342_p0794c19║之以偈云：「捏拳展掌露家私，撒手逍遙一並齊。橫骨
J35nB342_p0794c20║暗抽容易得，舌頭明墮少人知。」
J35nB342_p0794c21║師到二祖，問雪臂和尚：「大通智勝佛，十劫坐道場，因
J35nB342_p0794c22║甚佛法不現前，不得成佛道？」臂云：「天無四壁。」師云：「恁
J35nB342_p0794c23║麼則偪塞虛空去也。」臂云：「你即今在甚麼處？」師拂袖
J35nB342_p0794c24║便出。臂喚師，師應諾。臂云：「有茶，把一鍾來。」師便轉身
J35nB342_p0794c25║禮一拜而出。
J35nB342_p0794c26║師至汴鄢乾明。茶次，武鄉令鵬溟梁居士問：「舉一不
J35nB342_p0794c27║得舉二，錯過一著，落在第二。且道：一作麼生舉？」師以
J35nB342_p0794c28║茶奉士。士云：「師所賜，理合當飲。」舉鍾便飲，師云：「刺腦
J35nB342_p0794c29║入膠盆矣。」士云：「應皆作禮。」師云：「也不消得。」
J35nB342_p0794c30║師同連江令顯允梁居士坐，論「狗子無佛性」話。師云：
J35nB342_p0795a01║「且道：你狗子即今何在？」士云：「只在者裏。」師云：「者畜生。」
J35nB342_p0795a02║士擬議，師示以頌云：「趙州狗子無佛性，朝朝只在門
J35nB342_p0795a03║前困，忽然遇箇賊人來，一口斷卻渠性命。」
J35nB342_p0795a04║師至古鄭國，同趙生員看燈圖。趙云：「德山棒，臨濟喝，
J35nB342_p0795a05║莫便就是他麼？」師顧傍僧，傍僧云：「趙相公好熟公案。」
J35nB342_p0795a06║師云：「熟也熟，只不知落處。」趙云：「特來領教。」師向趙背
J35nB342_p0795a07║上撫一掌，云：「會麼？」趙擬議，師笑云：「果然不知落處。」
J35nB342_p0795a08║師冬乾明，同石華、顯允、鵬溟茶次，允以果子奉師。師
J35nB342_p0795a09║云：「飽也。」華云：「一口吸盡西江水。」鵬云：「師從北來當道，
J35nB342_p0795a10║一口吞卻五臺山。」師取箸放一隻在華前，放一隻在
J35nB342_p0795a11║鵬前，云：「吸西江底，吞五臺底，請試吞者箇看。」二俱無
J35nB342_p0795a12║語，師乃收卻，云：「原來是古廟石師子。」
J35nB342_p0795a13║衣水道人舉：「斗山問國符座主：『德輶如毛，因甚民鮮
J35nB342_p0795a14║克舉之？』符云：『霸王力能扛鼎，不能自舉其身。』」衣水又
J35nB342_p0795a15║問出冶，冶云：「盡在裏許。」又問師，師云：「放下著。」衣云：「前
J35nB342_p0795a16║兩人何若？」師云：「符座主，奴也。斗山未具擇法眼。當時
J35nB342_p0795a17║待符恁麼道，何不與一拶？既力能扛鼎，因甚不能自
J35nB342_p0795a18║舉其身？符未必又將白文作註解也。出冶自了未得，
J35nB342_p0795a19║一箇沒量漢被一莖毛蓋卻。」衣云：「舉尚不可，放下箇
J35nB342_p0795a20║什麼？」師云：「蒼天，蒼天！你道舉不可得，你每日間穿衣
J35nB342_p0795a21║喫飯底聻？殊不知百姓日用而不知，故君子之道鮮
J35nB342_p0795a22║矣。」衣云：「鵝王擇乳，素非鴨類。」
J35nB342_p0795a23║師問僧：「油盡燈滅時如何？」僧云：「遍界不曾藏。」師云：「從
J35nB342_p0795a24║來疑著者漢。」僧云：「和尚爭見得？」師云：「昨夜三更月到
J35nB342_p0795a25║窗。」一僧云：「偪塞虛空。」師云：「只道得一半。」僧云：「那一半
J35nB342_p0795a26║請和尚道。」師云：「看腳下。」
J35nB342_p0795a27║僧問：「三界唯心，萬法唯識。劫火洞然，大千俱壞。未審
J35nB342_p0795a28║心識何依？」師咳嗽一聲，僧擬議，師云：「會麼？」僧云：「不會。」
J35nB342_p0795a29║師云：「喫鹹瓜子多了。」
J35nB342_p0795a30║衣水道人舉：「僧問雲峨和尚：『大通智勝佛，十劫坐道
J35nB342_p0795b01║場。因甚佛法不現前，不得成佛道？』峨云：『溝壑易填，人
J35nB342_p0795b02║心難滿。』」問師何如，師云：「此乃明白恰好死語也。」衣便
J35nB342_p0795b03║問：「既是十劫坐道場，因何不成佛道？」師云：「疑殺古今
J35nB342_p0795b04║人。」衣猶讋應，師示以頌云：「端妍嬌面露些些，因甚還
J35nB342_p0795b05║將衫袖遮？疑殺古今人莫數，半思半憾滿天涯。」
J35nB342_p0795b06║鵬溟問：「僧問趙州：『萬法歸一，一歸何處？』此意如何？」師
J35nB342_p0795b07║云：「鐵壁，鐵壁。」又云：「州云：『我在青州作一領布衫，重七
J35nB342_p0795b08║斤。』又何如？」師云：「銀山，銀山。」即頌云：「問頭如鐵壁，荅話
J35nB342_p0795b09║似銀山。堪嗟未悟者，千難與萬難。」
J35nB342_p0795b10║師同一僧論女子入定機緣，一僧近前云：「大家受用。」
J35nB342_p0795b11║師拂袖轉身，云：「吾為汝向紫羅帳裏撒珍珠去也。」僧
J35nB342_p0795b12║近前以袖拂地一下，師云：「非子不肯承當。」
J35nB342_p0795b13║一僧向師前低首云：「昨那兩字承教，甚是痛快。」師云：
J35nB342_p0795b14║「不敢。」又僧云：「是那兩字？」師以指向空中作一圓相，僧
J35nB342_p0795b15║擬議，師拋向一邊，僧無語。師云：「情知你認他不得。」
J35nB342_p0795b16║師同僧看偈次，僧云：「此兩句好。」師云：「好作轉語。」僧目
J35nB342_p0795b17║師，師笑。僧云：「者一笑也作得轉語。」師云：「不得忘卻。」
J35nB342_p0795b18║師見天華，華握杖相待。師至，華云：「速道！速道！」師云：「與
J35nB342_p0795b19║他一頓何如？」華云：「渠無氣力。」師云：「多謝！多謝！」華云：「謝
J35nB342_p0795b20║箇甚麼？」師乃哭兩聲，華便打，師接著拄杖送兩送，華
J35nB342_p0795b21║擬開口，師撒下拄杖便出。
J35nB342_p0795b22║華問師：「普眼因甚不見普賢？」師左旋一匝未竟，華便
J35nB342_p0795b23║打。師卓然而立，華又打。師復右旋一匝，華默然。師卓
J35nB342_p0795b24║然而立，華云：「再旋一匝看。」師歸眾。忽一僧不肯，近前
J35nB342_p0795b25║問師：「普眼因甚不見普賢？」師云：「刀不自割，趾不自躅。」
J35nB342_p0795b26║僧云：「一念靜中因甚見普賢乘象空中出現？」師云：「情
J35nB342_p0795b27║生智隔，想變體殊。」僧點頭，師云：「你只好到得者裏。」
J35nB342_p0795b28║僧問：「泗州大聖因甚楊州出見？」師踢出一隻履，云：「蹋
J35nB342_p0795b29║破了也。」
J35nB342_p0795b30║一僧收茶鍾，一僧問師：「者箇得與麼白？者箇得與麼
J35nB342_p0795c01║黑？」師以袖一總掩卻，僧無語。師云：「妙玉本無瑕，雕文
J35nB342_p0795c02║喪君德。」僧復無語。傍僧云：「好聯詩。」師云：「無人和得。」
J35nB342_p0795c03║僧隔窗問：「一切人皆於師處有領會，何故不慈悲我？」
J35nB342_p0795c04║師云：「進門來。」僧佇思。師云：「盡大地是解脫門，把手牽
J35nB342_p0795c05║你行不得。」僧云：「更乞方便。」師云：「但入門來，別無方便。」
J35nB342_p0795c06║僧便進，云：「來也。」師指椅，云：「坐。」僧便坐，師便休。
J35nB342_p0795c07║師在福嚴時，同數僧至桐鄉。忽城門閉，一僧於高石
J35nB342_p0795c08║上坐，一僧云：「太高生。」彼僧云：「天上天下，惟吾獨尊。」僧
J35nB342_p0795c09║云：「既是天上天下唯你獨尊，因甚入桐鄉城不得？」彼
J35nB342_p0795c10║僧無語。僧問師，師云：「大象不遊兔徑。」僧云：「好與三十
J35nB342_p0795c11║棒。」師云：「謝子殷勤。」僧便喝，師云：「何勞錦上鋪花？」
J35nB342_p0795c12║師至棲賢。茶次，賢問師法號，師云：「自曉。」賢云：「既是自
J35nB342_p0795c13║曉，又來作麼？」師云：「若不自曉，怎得相見和尚？」賢云：「腳
J35nB342_p0795c14║跟下好與三十拄杖。」師云：「謝盛設。」賢云：「恁麼則刺腦
J35nB342_p0795c15║膠盆也。」師云：「偃鼠飲河，無過滿腹。」
J35nB342_p0795c16║至金陵，與一僧抬水次，忽一犬過，師云：「四面無路，從
J35nB342_p0795c17║何處來？」僧云：「從家裏來。」師云：「者畜生。」僧云：「金毛師子。」
J35nB342_p0795c18║師云：「試哮吼看。」僧擬對，師云：「將謂將謂，元來元來。」僧
J35nB342_p0795c19║便喝，師云：「賊過張弓。」僧擬再進語，師云：「度扁檐來。」
J35nB342_p0795c20║在金陵，摘槐次，僧問：「香嚴上樹」話未終，師云：「若有人
J35nB342_p0795c21║問我祖師意，我斷荅他不得。」僧云：「答了也。」師云：「莫謗
J35nB342_p0795c22║他好。」僧云：「為甚不承當？」師以一枝槐向僧擲，云：「接。」
J35nB342_p0795c23║僧問：「如何是開門造車的道理？」師云：「去然香來。」僧然
J35nB342_p0795c24║香至，云：「香即然來，會即不會。」師指爐，云：「插在裏許。」僧
J35nB342_p0795c25║便插，師云：「不惟開門解造車，而且閉門亦合轍。」僧點
J35nB342_p0795c26║頭作禮，師云：「百年一夢。」
J35nB342_p0795c27║僧送拄杖至，師接。僧云：「恭賀和尚。」師便打。僧禮拜，師
J35nB342_p0795c28║又打。僧又禮拜，師放下拄杖。又一僧呈拄杖，頌云：「七
J35nB342_p0795c29║尺烏藤活卓，撐拄世界乾坤。拈來打佛打祖，衲僧箇
J35nB342_p0795c30║箇落魂。殺活當機全體用，令人腦破血淋淋。」師接得，
J35nB342_p0796a01║置下不顧。僧目師，師拈杖便打。僧禮拜，師又打。僧擬
J35nB342_p0796a02║議，師直打出方丈。
J35nB342_p0796a03║師問僧：「吾得天龍一指頭禪，一生受用不盡。是那一
J35nB342_p0796a04║指？」僧云：「是和尚道著。」師云：「你也道看。」僧云：「不離當處
J35nB342_p0796a05║常湛然。」師云：「此是永嘉的。你的聻？」僧云：「學人無語。」師
J35nB342_p0796a06║云：「情知你無語。」
J35nB342_p0796a07║師問剖石：「石剖也未？」石云：「不敢造次。」師云：「何妨？」石以
J35nB342_p0796a08║香盒拈向一邊。師云：「剖後如何？」石云：「血滴滴的。」師云：
J35nB342_p0796a09║「更道看。」石問訊退，師休去。
J35nB342_p0796a10║師問僧：「我緩緩問，你緩緩答。」僧云：「是。」師良久，便問僧：
J35nB342_p0796a11║「你適纔道是。」僧云：「是。」師云：「鷂子過新羅。」
J35nB342_p0796a12║僧問：「家家有路透長安，如何是華巖路？」師云：「看腳下。」
J35nB342_p0796a13║僧遶一匝。師云：「鐵蛇橫古路又作麼生？」僧禮拜，師云：
J35nB342_p0796a14║「中毒了也。」
J35nB342_p0796a15║師問三淵：「打七來兩日也如何？」淵擬對，師便打。淵豎
J35nB342_p0796a16║拳，師復打，云：「賊過張弓，堪作甚麼？」淵後入方丈請益，
J35nB342_p0796a17║師問云：「無隱箇甚麼？」淵仍豎拳。師云：「休鼓風力。」淵作
J35nB342_p0796a18║女人拜，師不肯。淵舞坐具，師云：「一處不通，兩處失功。」
J35nB342_p0796a19║淵云：「請和尚代一轉語。」師云：「遍界不曾藏。」
J35nB342_p0796a20║僧問：「如何是有相？」師豎起拂子。進云：「如何是無相？」師
J35nB342_p0796a21║放下拂子。進云：「如何是不有不無相？」師云：「退後三步。」
J35nB342_p0796a22║僧近前三步，師云：「依稀似曲纔堪聽，又被風吹別調
J35nB342_p0796a23║中。」僧擬議，師云：「何不再進一語？」僧無語，師云：「為山九
J35nB342_p0796a24║仞，功虧一簣。」
J35nB342_p0796a25║一日，階下一土狗為蟻所困，一僧救之。師云：「不救傷
J35nB342_p0796a26║生、救則奪食，二俱失慈。救即是？不救即是？」僧云：「某甲
J35nB342_p0796a27║罪過。」師云：「與麼見解，參禪何益？」僧即問師，師云：「老僧
J35nB342_p0796a28║罪過。」僧佇思，師便喝。僧云：「某甲恁麼道，何言不是？」師
J35nB342_p0796a29║云：「是你不是。」師即說偈云：「不悟通身口，心生法法咎。
J35nB342_p0796a30║鸚鵡雖會言，道得不知有。」又一僧云：「土狗性命在某
J35nB342_p0796b01║甲手裏。」師云：「你做蟻猶未得。」師亦示偈云：「見境生情，
J35nB342_p0796b02║法法有乖。若能轉物，即同如來。」一僧云：「二俱不取。」師
J35nB342_p0796b03║云：「蒼天！蒼天！」亦偈云：「二俱不取，蒼天！蒼天！徐六擔板，
J35nB342_p0796b04║只見一邊。」一僧云：「救。」師云：「不救失慈，救亦失慈。乘言
J35nB342_p0796b05║者喪，滯句者迷。」一僧云：「不干某甲事。」師云：「一家有事
J35nB342_p0796b06║百家憂。」僧云：「無著處。」師亦示偈云：「何哉大丈夫，不肯
J35nB342_p0796b07║入荒草。推過怕承頭，膠盆已刺腦。」一僧云：「護生須是
J35nB342_p0796b08║殺，殺盡乃方休。」師云：「不是者箇道理。」僧云：「和尚又作
J35nB342_p0796b09║麼生？」師云：「護生須是殺，殺盡始安居。」僧云：「某甲道了
J35nB342_p0796b10║也。」師云：「差十萬八千程在。」亦偈云：「語尚有滲漏，情見
J35nB342_p0796b11║幾時虛？護生須是殺，殺盡始安居。」
J35nB342_p0796b12║師一日問眾云：「善侍者置瓦子於石上，真點胸無語，
J35nB342_p0796b13║作麼代他下得一轉語，免善侍者癡禪之誚？」一僧以
J35nB342_p0796b14║扇子拈向一邊，師云：「我六月問你，你拈扇子；我臘月
J35nB342_p0796b15║問你，拈甚麼？」僧豎一指，師云：「兩箇。」僧無語，師云：「癡禪！
J35nB342_p0796b16║癡禪！」又問一僧，僧揲卻經，師云：「你無看經分也。」僧便
J35nB342_p0796b17║展開，師云：「救得一半，也只是箇癡禪。」
J35nB342_p0796b18║一僧呈趙州狗子頌，師接得便看，中有「抖擻也抖擻」
J35nB342_p0796b19║之句，師云：「你試抖擻看。」僧以扇子向一邊扇，師云：「好
J35nB342_p0796b20║狗子！善抖擻，不解咬人。」一僧云：「他年老。」師云：「你抖擻
J35nB342_p0796b21║看。」僧過一邊立，師云：「好狗子！善抖擻，不解咬人。」
J35nB342_p0796b22║僧問：「情忘心盡處如何轉身？」師云：「禮拜著。」僧便拜，師
J35nB342_p0796b23║攔頭一蹋，僧蹶起，云：「因甚漆桶不快？」師便喝，隨聲又
J35nB342_p0796b24║掌，僧又作禮，師云：「你既漆桶不快，怎解作禮？」僧作舞
J35nB342_p0796b25║而出，師呵呵大笑。
J35nB342_p0796b26║一僧深夜入方丈，問未竟，師便打。僧擬開口，師又打。
J35nB342_p0796b27║僧作忍棒勢，師連打，呼傍僧云：「與我將火來，就者裏
J35nB342_p0796b28║遷化。」僧方禮拜而去。至次日早，上方丈，白云：「某甲作
J35nB342_p0796b29║蒙和尚激發，大事因緣會得了也，只是覓他蹤跡不
J35nB342_p0796b30║著。」喝一喝便出。師使人喚至，問云：「靈雲見桃花而悟，
J35nB342_p0796c01║玄沙因甚不肯？」僧以手掩師口，師笑云：「猶弄手腳在。」
J35nB342_p0796c02║僧便出，師復呼僧，僧應諾不回，師云：「入膏肓了也。」
J35nB342_p0796c03║師問一僧：「如何是透法身句？」僧遶一匝歸眾，師云：「未
J35nB342_p0796c04║在。」僧復出，師云：「北斗藏身是甚麼意旨？」僧豎拳，師云：
J35nB342_p0796c05║「死了燒了又作麼生？」僧乃豎拳，師連打兩竹篦。
J35nB342_p0796c06║入堂。舉：「黃龍誨機問巖頭：『如何是祖師西來意？』頭云：
J35nB342_p0796c07║『你解救餈麼？』機云：『解。』頭云：『救餈去。』機又問玄泉，泉拈
J35nB342_p0796c08║起皂角，云：『會麼？』機云：『不會。』泉放下皂角作洗勢，機便
J35nB342_p0796c09║作禮，云：『原來佛法無別。』泉云：『你見甚麼道理？』機云：『某
J35nB342_p0796c10║甲問巖頭，頭云：「你解救餈麼？」豈不是解粘？今日和尚
J35nB342_p0796c11║拈起皂角亦是解粘，所以道無別。』泉呵呵大笑，機乃
J35nB342_p0796c12║有省。」師乃問眾云：「誨機悟處得力，在救餈耶？在拈皂
J35nB342_p0796c13║角耶？」眾下語不愜，師代云：「更使玄泉笑轉新。」又云：「和
J35nB342_p0796c14║尚問處不在者兩頭。」即頌云：「救餈拈皂角，知解亂如
J35nB342_p0796c15║麻，也得資糧益，一笑始歸家。」又云：「巖頭恁麼道，救餈
J35nB342_p0796c16║也不差。不因樵子徑，爭到葛洪家？玄泉拈皂角，皂角
J35nB342_p0796c17║也不惡，洗淨弊垢衣，脫了打赤膊。」時有僧著語云：「萬
J35nB342_p0796c18║丈深潭清徹底。」師即以偈示之云：「萬丈深潭清徹底，
J35nB342_p0796c19║半途而已未歸家，不知月落潭無影，玉本無瑕亦有
J35nB342_p0796c20║瑕。萬丈深潭清徹底，拈來便用不須疑，自家本有精
J35nB342_p0796c21║神在，奮迅承當師子兒。」
J35nB342_p0796c22║師考工看簽，呼云：「雪林！」林出，師豎起簽，云：「拈起則山
J35nB342_p0796c23║河大地、十法界、十二類眾生、三世諸佛、百千法門、無
J35nB342_p0796c24║量妙義盡在者裏。老僧放下時，你道一切在什麼處？」
J35nB342_p0796c25║林歸本位，師歸方丈。
J35nB342_p0796c26║一日，師同數僧商量做工夫。一僧云：「做到前後際斷
J35nB342_p0796c27║始得。」師云：「前後際斷猶被正知見礙在。」一僧云：「既是
J35nB342_p0796c28║前後際斷，有何正知見礙？」師云：「若果到此，正好喫棒。
J35nB342_p0796c29║如不逢人打脫，所以有礙。藥能去病，藥亦是病；藥若
J35nB342_p0796c30║耽守，其病更甚。」僧作禮，師攔頭一蹋，僧起拂袖便打，
J35nB342_p0797a01║師云：「未信你在。」
J35nB342_p0797a02║師問一僧：「甚處來？」僧云：「城中來。」師云：「見甚奇特事？」僧
J35nB342_p0797a03║云：「無。」師云：「恁麼則空走也。」僧云：「見纔舖面。」師云：「又道
J35nB342_p0797a04║無。」又問一僧：「見甚奇特事？」僧云：「無。」師云：「恁麼則空走
J35nB342_p0797a05║也。」僧云：「若不空走則有也。」師笑云：「也只道得一半。」
J35nB342_p0797a06║師問僧：「文殊為七佛之師，因甚出女子定不得？」僧云：
J35nB342_p0797a07║「從來不借他人力。」師云：「罔明因甚卻出女子定得？」僧
J35nB342_p0797a08║云：「觸著磕著。」師云：「文殊不及罔明耶？」僧便拜。師云：「弓
J35nB342_p0797a09║折箭盡也。」
J35nB342_p0797a10║師問僧：「無邊剎海，自、他不隔於毫端。因甚菴內人不
J35nB342_p0797a11║知庵外事？」僧云：「官不容鍼，私通車馬。」師云：「十世古今，
J35nB342_p0797a12║始終不離於當念。因甚今日不知明日事？」僧云：「有水
J35nB342_p0797a13║皆含月，無山不帶雲。」師云：「雪峰道底。」
J35nB342_p0797a14║師問僧：「三界惟心，萬法惟識。死了、燒了，何為心識？」僧
J35nB342_p0797a15║豎起拳。師云：「死了、燒了，阿誰豎拳？」僧仍豎拳。師云：「生
J35nB342_p0797a16║鐵鑄就即不無，兩片皮交閣在甚麼處？」僧便拜，師便
J35nB342_p0797a17║打。次日，復以前語詰之，僧仍豎拳。師云：「昨日道過了。」
J35nB342_p0797a18║僧云：「一回拈出一回新。」師打云：「放你不過。」
J35nB342_p0797a19║師問僧：「誰？」僧云：「兩眼對兩眼。」師云：「你燒作一堆灰。老
J35nB342_p0797a20║僧燒作一堆灰又如何？」僧云：「遍地是黃金。」師云：「試抓
J35nB342_p0797a21║兩把呈似老僧看。」僧無語，師便打。
J35nB342_p0797a22║僧入，師云：「如何是世尊不說說？」僧默然，師便打，僧便
J35nB342_p0797a23║喝。師云：「如何是迦葉不聞聞？」僧又喝，師又打，僧近前
J35nB342_p0797a24║把住柱杖，師云：「我與你相打耶？」僧云：「當仁不讓。」師放
J35nB342_p0797a25║下柱杖便坐，僧便作禮。
J35nB342_p0797a26║僧入，師云：「看蹋著。」僧便蹋。師云：「未入時聻？」僧連蹋兩
J35nB342_p0797a27║蹋。師云：「三蹋、四蹋後又作麼生？」僧拂袖便行。師云：「也
J35nB342_p0797a28║是風力所轉。」
J35nB342_p0797a29║僧入，師云：「如何是世尊不說說？」僧云：「不說說又說箇
J35nB342_p0797a30║甚麼？」師云：「如何是迦葉不聞聞？」僧云：「不聞聞又聞箇
J35nB342_p0797b01║甚麼？」師便打，僧便拜，師直打出方丈。
J35nB342_p0797b02║師問僧：「如何是德山末後句？」僧云：「道不出。」師云：「密啟
J35nB342_p0797b03║其意又作麼生？」僧云：「拽不入。」師云：「因甚師遭徒記？」僧
J35nB342_p0797b04║云：「教得孩兒解罵爺。」師云：「不謬華巖悅眾。」
J35nB342_p0797b05║師問僧：「無夢無想，主人公在甚麼處？」僧番轉蒲團。師
J35nB342_p0797b06║云：「有夢有想時又如何？」僧又番轉蒲團。師云：「老僧燒
J35nB342_p0797b07║作一堆灰、你燒作一堆灰，還弄得者箇麼？」僧一邊叉
J35nB342_p0797b08║手立。師云：「好與三十拄杖。」
J35nB342_p0797b09║僧請益云：「某甲話頭不明。」師云：「穿衣時誰與汝束帶？
J35nB342_p0797b10║喫飯時誰與汝把箸？」僧云：「本來面目。」師云：「又道不明。」
J35nB342_p0797b11║僧云：「不與某甲相干。」師云：「甚麼與你不相干？」僧便放
J35nB342_p0797b12║身臥。師呼傍僧云：「將火來燒者死漢。」僧起云：「是空底。」
J35nB342_p0797b13║師云：「若是空底，怎解與麼？」僧便拜。師云：「好與兩蹋。」
J35nB342_p0797b14║僧問師：「僧問興化：『四方八面來時如何？』化云：『打中間
J35nB342_p0797b15║底。』意旨如何？」師云：「近前來。」僧近前，師云：「退後。」僧退後，
J35nB342_p0797b16║師云：「打甚麼底？」僧云：「某甲則不然。」師云：「打中間底，意
J35nB342_p0797b17║旨如何？」僧云：「不打南，不打北。」師云：「老僧有甚麼過？」
J35nB342_p0797b18║僧入，師云：「如何是第一玄？」僧豎右手。師云：「如何是第
J35nB342_p0797b19║二玄？」僧豎左手。師云：「如何是第三玄？」僧問訊。師云：「如
J35nB342_p0797b20║何是第一要？」僧以袖右拂。師云：「如何是第二要？」僧以
J35nB342_p0797b21║袖左拂。師云：「如何是第三要？」僧揖。師云：「你底舌頭誰
J35nB342_p0797b22║割去了？」僧云：「今日痛。」師笑之。
J35nB342_p0797b23║僧入，師於棹上畫一圓相，中書一字，僧右手抹卻。師
J35nB342_p0797b24║又畫一圓相，中書十字，僧以左手抹卻。師又畫一圓
J35nB342_p0797b25║相，中書卍字，僧拂袖而出。師云：「好與三十拄杖。」
J35nB342_p0797b26║僧入，師云：「高峰閉死關，意旨如何？」僧云：「不會。」師云：「中
J35nB342_p0797b27║峰侍死關，意旨如何？」僧云：「不會。」師云：「鈍漢！」僧近前，云：
J35nB342_p0797b28║「見那些鈍？」師便打。僧接住拄杖送兩下，師放下拄杖，
J35nB342_p0797b29║僧把得拋向一邊，師云：「枯骨上有甚麼汁？」
J35nB342_p0797b30║一老僧禮拜次，師云：「你年老也要喫棒麼？」僧云：「年老
J35nB342_p0797c01║性不老。」師連打兩棒，云：「是什麼？」僧云：「風聲水響。」師云：
J35nB342_p0797c02║「通身是口視不及，通身是眼說不徹。」
J35nB342_p0797c03║師問僧：「北禪賢烹露地白牛，汝作麼生會？」僧云：「血濺
J35nB342_p0797c04║梵天。」師云：「林野奇煮透海烏雞又何如？」僧作嘔吐勢，
J35nB342_p0797c05║師云：「饒你吞吐得，也放你不過。」便打。
J35nB342_p0797c06║師問僧：「年窮歲盡時如何？」僧云：「大盡三十日，小盡二
J35nB342_p0797c07║十九。」師云：「王老夜燒錢，又是何意？」僧云：「金烏西墜，玉
J35nB342_p0797c08║兔東昇。」師云：「學語之流。」便打。
J35nB342_p0797c09║師問僧：「北禪賢剖露地白牛，意旨如何？」僧禮拜。師云：
J35nB342_p0797c10║「莫禮拜。林野奇煮透海烏雞又如何？」僧便出。師呼僧
J35nB342_p0797c11║云：「轉來。」僧便轉來。師云：「我怕你救不得了去。」
J35nB342_p0797c12║僧入，師問：「死了、燒了，誰為徹我？」僧便拜，師云：「死了誰
J35nB342_p0797c13║拜？」僧便喝。師云：「燒了誰喝？」僧云：「請和尚且燒者一喝
J35nB342_p0797c14║看。」師便喝。
J35nB342_p0797c15║師仝雪君暨屠居士遊溫泉。雪君將浴，喫餅次，屠居
J35nB342_p0797c16║士云：「大家來喫湯餅會。」雪君云：「此處可名洗兒泉。」師
J35nB342_p0797c17║云：「恁麼則九龍吐水也未？」君云：「恨不自脅下出也。」師
J35nB342_p0797c18║提起患珠作痛聲，屠居士云：「此老倒會捏怪。」師頌曰：
J35nB342_p0797c19║「入水求人兩意符，九龍吐水沐金軀。母云不自脅間
J35nB342_p0797c20║出，痛徹山僧一串珠。」
J35nB342_p0797c21║師問僧：「松柏不在，你在否？」僧云：「不在。」云：「抵對者誰？」僧
J35nB342_p0797c22║云：「松柏。」云：「亂走作麼？」僧云：「荷和尚鑒。」
J35nB342_p0797c23║師問僧：「雪覆千山時如何？」僧云：「請和尚歸方丈。」云：「作
J35nB342_p0797c24║麼？」僧云：「向火恐天氣冷。」
J35nB342_p0797c25║師問僧：「如何是德山會得底末後句？」僧云：「泥多佛大。」
J35nB342_p0797c26║云：「果與往昔不同。甚麼不同？」僧云：「水漲船高。」云：「果然
J35nB342_p0797c27║只得三年活。因甚師遭徒記？」僧云：「新婦騎驢阿家牽。」
J35nB342_p0797c28║云：「未在。」
J35nB342_p0797c29║僧問：「塗毒鼓是什麼意？」師自摑口云：「向你說，老僧有
J35nB342_p0797c30║無量罪過。」僧便禮拜。師攔頭一踏，云：「你還會塗毒鼓
J35nB342_p0798a01║麼？」僧掩耳而出，師便歸寢室。
J35nB342_p0798a02║問：「如何是大句？」師云：「問甚麼？」僧又問，師顧傍僧云：「有
J35nB342_p0798a03║雄黃麼？」傍僧云：「有。」師喝云：「一對無孔鐵鎚。」
J35nB342_p0798a04║師問僧：「甚麼物恁麼拜？」僧云：「地水火風。」師云：「地水火
J35nB342_p0798a05║風消散時如何？」僧云：「盡在者裏。」師云：「既消散盡，誰在
J35nB342_p0798a06║者裏？」僧便喝，師便打。
J35nB342_p0798a07║僧入，師云：「前者老僧答你道：『且放你過。』有兩負門。且
J35nB342_p0798a08║道：過在老僧？在上座？」僧云：「過在某甲。」師便打。僧便拜，
J35nB342_p0798a09║師又打。僧擬開口，師直打出方丈。
J35nB342_p0798a10║僧入，師打一拄杖，云：「道！」僧便拜。師又打一拄杖，云：「道！」
J35nB342_p0798a11║僧又拜。師連打兩拄杖，云：「道！道！」僧擬議，師笑云：「拜不
J35nB342_p0798a12║得了。」又僧入，師打一拄杖，云：「道！」僧便喝。師又打一拄
J35nB342_p0798a13║杖，云：「道！」僧云：「不道！」師連打兩拄杖，云：「道！道！」僧云：「不道！
J35nB342_p0798a14║不道！」師放下拄杖，僧便拜。
J35nB342_p0798a15║師問深信汪西堂：「黃檗打臨濟，濟何故不即掌，只要
J35nB342_p0798a16║見大愚後方纔與麼？」信云：「某甲總不與麼。」師便打一
J35nB342_p0798a17║如意，云：「老僧要按牛頭喫草。」信便與師一掌，師放下
J35nB342_p0798a18║如意，深信便出。師與偈云：「逼爾懸崖撒手，果然直下
J35nB342_p0798a19║承當。一掌打得如意，胸合佛祖心腸。」
J35nB342_p0798a20║載升書記纔入，師便拈拄杖，云：「你覺林有者箇麼？」升
J35nB342_p0798a21║云：「撐天拄地。」師云：「又來作麼？」升云：「拄地撐天。」師便打。
J35nB342_p0798a22║升云：「圓旭不辭，恐煩尊力。」師復打，云：「拄地撐天箇漢，
J35nB342_p0798a23║區區兩次何求？怒起無明老子，極麤一棒打頭。」
J35nB342_p0798a24║僧問師：「如何是親切句？」師云：「未問時親切。」僧云：「如何
J35nB342_p0798a25║是轉身句？」師云：「你從那裏來？」僧云：「如何是異類句？」師
J35nB342_p0798a26║云：「老僧恁麼答汝，汝還會麼？」僧云：「不會。」師云：「同類句
J35nB342_p0798a27║尚且不會，何況異類句？」僧云：「如何是末後句？」師云：「你
J35nB342_p0798a28║不服老僧騎耶？」
J35nB342_p0798a29║問：「如何是奪人不奪境？」師云：「滿地好嚴霜。」「如何是奪
J35nB342_p0798a30║境不奪人？」師云：「凍得人徹骨。」「如何是人境兩俱奪？」師
J35nB342_p0798b01║云：「昨夜寒更甚。」「如何是人境俱不奪？」師云：「老僧頭將
J35nB342_p0798b02║類山頭。」
J35nB342_p0798b03║僧辭，師問：「甚處去？」僧云：「城中去。」師云：「作甚麼？」僧云：「有
J35nB342_p0798b04║箇甚事？」師云：「學道人無剪爪工，向外覓甚麼事？」僧云：
J35nB342_p0798b05║「已著草鞋了也。」師拈拄杖劃兩劃，云：「汝昨道：『不入虎
J35nB342_p0798b06║穴，爭得虎子？』虎穴已開，汝作麼生入？」僧便拜，師便打。
J35nB342_p0798b07║僧拂袖，師又打。僧接住拄杖喝一喝，師撒下一頭，僧
J35nB342_p0798b08║亦拋向一邊。師歸寢室，僧亦隨入，作禮，云：「發超觸忤
J35nB342_p0798b09║和尚。」師云：「不得冤深似海，吾道豈能久持？率性更與
J35nB342_p0798b10║一頓，徹骨徹髓蒿枝。」
J35nB342_p0798b11║僧求易雙桂派，師云：「汝出家幾年？」僧云：「四十年。」師云：
J35nB342_p0798b12║「汝師何人？」僧云：「沒去處。」師云：「是何言也？」僧云：「發源到
J35nB342_p0798b13║此，水窮山盡了也。」師云：「四十年來向外求，而今一旦
J35nB342_p0798b14║野心休，水窮山盡言相契，故我嘿然而點頭。」
J35nB342_p0798b15║問僧：「汝名大器，大即不無，是甚麼器？」僧頓足一下，云：
J35nB342_p0798b16║「和尚也認他不得。」師云：「百碎了也。」僧近前，師拈拄杖，
J35nB342_p0798b17║僧作怕勢。師云：「畏煙不加以火。」僧便拜，師放下拄杖，
J35nB342_p0798b18║云：「貪生怕死漢。」
J35nB342_p0798b19║問僧：「昨清淨本然話，一般問，一般答，因甚後悟前不
J35nB342_p0798b20║悟？」僧云：「水到自成渠。」師云：「猶在老僧圈繢裡。」僧云：「好
J35nB342_p0798b21║本多同。」師云：「墮在毒海。」入室畢，僧復入，淚云：「某在別
J35nB342_p0798b22║處橫說豎說得，到者裏啟口不得者，何也？」師云：「我為
J35nB342_p0798b23║你說箇譬喻，得麼？」僧云：「乞和尚慈悲。」師云：「如肚饑人
J35nB342_p0798b24║坐在飯籮裏喫不徹，你還會麼？」僧便躍然喜。
J35nB342_p0798b25║師問僧：「綿亙十虛者是箇甚麼？」僧云：「澹煙籠翠竹。」師
J35nB342_p0798b26║云：「不落數量又作麼生？」僧云：「薄霧滴青松。」師云：「汝名
J35nB342_p0798b27║亙一。」僧云：「千峰聳翠。」師指火爐，云：「老僧與闍黎俱燒
J35nB342_p0798b28║作一堆灰，誰向千里外垂手？」僧便踏火爐一腳。師拈
J35nB342_p0798b29║拄杖，僧便喝，師便打，僧接住拄杖，推兩推，師掌云：「我
J35nB342_p0798b30║與你相打耶？」僧便拜，云：「放過即不可。」師云：「相打沒甚
J35nB342_p0798c01║好拳，相罵沒甚好言。此報終須有報，記汝可絕吾煙。」
J35nB342_p0798c02║師問僧：「古渡無人是何境界？」僧云：「未開口前勘破也。」
J35nB342_p0798c03║師云：「古渡有人又是何境界？」僧云：「沒識得者箇消息。」
J35nB342_p0798c04║師云：「但得皇風成一片，不知何處是封疆？」
J35nB342_p0798c05║
J35nB342_p0798c06║
J35nB342_p0798c07║
J35nB342_p0798c08║
J35nB342_p0798c09║
J35nB342_p0798c10║華巖聖可禪師語錄卷三終