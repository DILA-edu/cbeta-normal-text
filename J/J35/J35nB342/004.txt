J35nB342_p0799a01║華巖聖可禪師語錄卷四
J35nB342_p0799a02║門人光佛等編
J35nB342_p0799a03║拈古
J35nB342_p0799a04║百丈一日侍馬祖行次，見一群野鴨飛過。祖云：「是甚
J35nB342_p0799a05║麼？」丈云：「野鴨子。」祖云：「甚處去也？」丈云：「飛過去也。」祖遂
J35nB342_p0799a06║扭丈鼻，負痛失聲。祖云：「又道飛過去也。」丈於言下有
J35nB342_p0799a07║省，卻歸侍者寮，哀哀大哭。同事問曰：「汝憶父母耶？」丈
J35nB342_p0799a08║云：「無。」曰：「被人罵耶？」丈云：「無。」曰：「哭作甚麼？」丈云：「我鼻孔
J35nB342_p0799a09║被大師扭得痛不徹。」同事曰：「有甚因緣不契？」丈云：「汝
J35nB342_p0799a10║問取和尚去。」同事問大師曰：「海侍者有何因緣不契，
J35nB342_p0799a11║在寮中哭？告和尚，為某甲說。」大師曰：「是伊會也，汝自
J35nB342_p0799a12║問取他。」同事歸寮曰：「和尚道汝會也，教我自問汝。」丈
J35nB342_p0799a13║乃呵呵大笑。同事曰：「適來哭，如今為甚卻笑？」丈云：「適
J35nB342_p0799a14║來哭，如今笑。」同事网然。拈云：「馬祖當道設塹，百丈就
J35nB342_p0799a15║路還家且置，同學相看哭笑而答又作麼生？為憐松
J35nB342_p0799a16║竹引清風，幾度買來還自賣。」
J35nB342_p0799a17║三聖慧然禪師到德山，纔展坐具，山云：「莫展炊巾，者
J35nB342_p0799a18║裏無殘羹餿飯。」然云：「縱有亦無著處。」山便打，然接住
J35nB342_p0799a19║棒，推向禪床上。山大笑，然哭：「蒼天！」便下參堂。拈云：「我
J35nB342_p0799a20║作德山，至三聖道：『亦無著處。』便休，兩不傷鋒犯手，賓
J35nB342_p0799a21║主歷然，洎乎正令一行，不覺弄巧成拙。然雖當仁不
J35nB342_p0799a22║讓，禮度全虧，二老若無笑哭相酬，管取兩沒殺合。」
J35nB342_p0799a23║世尊初生，一手指天，一手指地，周行七步，目顧四方，
J35nB342_p0799a24║云：「天上天下，唯我獨尊。」雲門云：「我當時若見，一棒打
J35nB342_p0799a25║殺餵狗子喫，貴圖天下太平。」拈云：「世尊平地上起孤
J35nB342_p0799a26║堆且置，雲門恁麼道還自救得麼？一棒打殺，干戈不
J35nB342_p0799a27║少，要見太平，驢年未在。」
J35nB342_p0799a28║世尊於涅槃會上，以手摩胸，告眾曰：「汝等善觀吾紫
J35nB342_p0799a29║磨金色之身，瞻仰取足，無令後悔。若謂吾滅度，非吾
J35nB342_p0799a30║弟子；若謂吾不滅度，亦非吾弟子。」時百萬億眾悉得
J35nB342_p0799b01║契悟。拈云：「告眾善觀，也是憐兒不覺醜。悉皆領悟，無
J35nB342_p0799b02║非片雪點紅爐。還識金色身麼？只者是。」
J35nB342_p0799b03║南陽忠國師因丹霞來訪，值睡次，乃問侍者耽源云：
J35nB342_p0799b04║「國師在否？」者云：「在即在，秖是不見客。」霞云：「太深遠生。」
J35nB342_p0799b05║者云：「莫道上座，佛眼也覷他不見。」霞云：「龍生龍子，鳳
J35nB342_p0799b06║生鳳兒。」國師睡起，侍者舉似國師，國師打二十棒趁
J35nB342_p0799b07║出。丹霞聞云：「不謬為南陽國師。」拈云：「人多謂耽源不
J35nB342_p0799b08║唧溜，不合恁麼抵對，累及國師手忙腳亂。一上恁麼
J35nB342_p0799b09║見解，則湘之南、潭之北何以光前裕後哉？殊不知：忠
J35nB342_p0799b10║國師乃伯牙琴、丹霞乃伯牙弦、耽源乃伯牙手，琴弦
J35nB342_p0799b11║之上縱有南薰雅操，若無妙指，其音終不能發。咄！誰
J35nB342_p0799b12║是伯牙？不見客底是？深遠生底是？覷不見底是？」
J35nB342_p0799b13║雪峰在德山作飯頭。一日飯遲，德山擎缽下法堂，峰
J35nB342_p0799b14║曬飯巾次，見德山，乃云：「鐘未響，鼓未鳴，拓缽向甚麼
J35nB342_p0799b15║處去？」德山便歸方丈。峰舉似頭，頭云：「大小德山未會
J35nB342_p0799b16║末後句在。」山聞，令侍者喚頭去問：「汝不肯老僧那？」頭
J35nB342_p0799b17║密啟其意，山乃休。明日陞堂，果與尋常不同。頭至僧
J35nB342_p0799b18║堂前，撫掌大笑，云：「且喜堂頭老漢會末後句，他後天
J35nB342_p0799b19║下人不奈伊何。雖然，也秖得三年活。」拈云：「德山、雪峰
J35nB342_p0799b20║向虛空裏書字，字雖不成，文彩已彰。巖頭於化日下
J35nB342_p0799b21║鏤冰，既爾刻畫分明，未免傍觀者哂。哂即不無，畢竟
J35nB342_p0799b22║甚處是德山會得底末後句？舉頭天外看，誰是我般
J35nB342_p0799b23║人？」
J35nB342_p0799b24║昔有婆子供養一庵主，經二十年，常令一二八女子
J35nB342_p0799b25║送飯給侍。一日，令女子抱定，云：「正恁麼時如何？」主云：
J35nB342_p0799b26║「枯木倚寒岩，三冬無煖氣。」女子舉似婆，婆曰：「我二十
J35nB342_p0799b27║年秖供養得箇俗漢。」遂遣出，燒卻庵。拈云：「作麼生免
J35nB342_p0799b28║得他燒逐？我道者僧設使有鶖子智、文殊辯、德山、臨
J35nB342_p0799b29║濟機用，一十八變神通，敢保亦不能免婆子燒逐在。
J35nB342_p0799b30║還會麼？他要此話大行。」又拈云：「婆子燒庵且縱，還會
J35nB342_p0799c01║枯木倚寒巖，三冬無煖氣意旨麼？碧玉磨成西子骨，
J35nB342_p0799c02║黃金鑄就伍員心。」
J35nB342_p0799c03║陸亙大夫問南泉：「弟子家中有一片石，亦曾坐、亦曾
J35nB342_p0799c04║臥，如今欲鐫作佛，得麼？」泉云：「得，得。」大夫云：「莫不得麼？」
J35nB342_p0799c05║泉云：「不得，不得。」拈云：「折檀片片香，擊珊寸寸寶。」
J35nB342_p0799c06║僧問趙州：「如何是不錯底路？」州云：「明心見性是不錯
J35nB342_p0799c07║底路。」密菴云：「趙州眼觀東南，意在西北，大似狐狸戀
J35nB342_p0799c08║窟，有甚快活處？忽有問徑山：『如何是不錯底路？』只向
J35nB342_p0799c09║他道：『家家門裏透長安。』」拈云：「二大老答話如印印泥，
J35nB342_p0799c10║刻劃甚是分明，未免引人向鬼窟裏作活計、門外打
J35nB342_p0799c11║之遶。若是直截為人，端的未夢見在。設有人問華巖：
J35nB342_p0799c12║『如何是不錯底路？』只向他道：『看腳下。』」
J35nB342_p0799c13║慈明冬日榜僧堂門作【圖】，其下註云：
J35nB342_p0799c14║「若有識得，不離四威儀。」有首座見之，謂曰：「和尚今夜
J35nB342_p0799c15║放參。」慈明聞而笑之。拈云：「是麻三斤耶？是乾矢橛耶？
J35nB342_p0799c16║是百鍊金耶？是紅爐雪耶？人謂是唐言，我謂是梵書。
J35nB342_p0799c17║唵㘕。」
J35nB342_p0799c18║趙州一日到僧堂後，見一僧，乃問：「大德總向甚處去？」
J35nB342_p0799c19║僧云：「普請去。」州遂於袖中取刀度與，云：「老僧住持事
J35nB342_p0799c20║繁，請上座為我折倒卻。」便引頸向前，其僧便走。拈云：
J35nB342_p0799c21║「一日不作，一日不食。」又拈云：「人多謂者僧不隨普請，
J35nB342_p0799c22║趙州特為煎逼一上，也是按牛喫草。雖然如是，千鈞
J35nB342_p0799c23║之弩豈為鼷鼠而發機耶？趙州恁麼也大險，若是孟
J35nB342_p0799c24║八郎漢，定亂做去在。」
J35nB342_p0799c25║鵝湖上堂，云：「未了底人，浮逼逼底。設使了得底人知
J35nB342_p0799c26║有去處，亦浮逼逼底。」雲門問首座：「堂頭和尚恁麼道，
J35nB342_p0799c27║意旨如何？」座云：「浮逼逼底。」門云：「髮白齒黃，作與麼見
J35nB342_p0799c28║解？道得道；道不得，莫亂道。」座云：「你作麼生？」門云：「項上
J35nB342_p0799c29║著枷，腳下著杻。」座云：「與麼則無佛法也。」門云：「此是文
J35nB342_p0799c30║殊、普賢大人境界。」拈云：「雲門恁麼噴吐珠玉、傾瀝肝
J35nB342_p0800a01║膽即不無，大似壓良為賤。端的鵝湖意旨，首座依模
J35nB342_p0800a02║畫樣也不差。何也？三年無改於父之道，可謂孝矣。」
J35nB342_p0800a03║雪竇顯問羅漢林：「法爾不爾，如何指南？」林云：「只為法
J35nB342_p0800a04║爾不爾。」顯云：「大眾記取某甲話頭。」拂衣歸眾。林下堂，
J35nB342_p0800a05║卻令侍者請顯至方丈。「上座適來不肯老僧那？」顯云：
J35nB342_p0800a06║「和尚當代宗匠，某甲焉敢不肯？」林云：「你為甚拂衣歸
J35nB342_p0800a07║眾？」顯云：「和尚還許某甲說道理也無？」林云：「你說看。」顯
J35nB342_p0800a08║拍一拍下去。拈云：「前箭猶輕後箭深。」又拈云：「好羅漢！
J35nB342_p0800a09║當斷不斷，反招其亂。華岩不然，待他拂衣歸眾，秪向
J35nB342_p0800a10║他道：『一恁舉似諸方。』至方丈，待他道：『某甲焉敢不肯？』
J35nB342_p0800a11║便與震威一喝，不惟截斷許多葛藤，亦乃免見話墮。」
J35nB342_p0800a12║五祖演云：「牛過欞窗，頭角四蹄俱過了，只是尾巴過
J35nB342_p0800a13║不得。」拈云：「要成九仞之山，莫少一簣之土。」
J35nB342_p0800a14║僧問雲門：「如何是佛？」門云：「乾屎橛。」拈云：「大尊貴生。」
J35nB342_p0800a15║寶蓋和尚至漸源中興禪師處。源見來，便捲起簾子，
J35nB342_p0800a16║在方丈內坐。蓋一見，乃下卻簾子，便歸客位坐。源令
J35nB342_p0800a17║侍者傳語：「長老遠來不易，猶隔津在。」蓋便掌。者云：「不
J35nB342_p0800a18║用打，某甲有堂頭和尚在。」蓋云：「為有堂頭老漢，所以
J35nB342_p0800a19║打你。」者回舉似源，源云：「猶隔津在。」拈云：「賓則始終賓，
J35nB342_p0800a20║主則始終主。」
J35nB342_p0800a21║三聖問雪峰：「透網金鱗以何為食？」峰云：「待汝出網來
J35nB342_p0800a22║向你道。」聖云：「一千五百人善知識，話頭也不識。」峰云：
J35nB342_p0800a23║「老僧住持事繁。」拈云：「三聖大似著忙，雪峰亦似將錯
J35nB342_p0800a24║就錯。雖然如是，要且賓主歷然。」
J35nB342_p0800a25║雲門垂語云：「人人盡有光明在，看時不見暗昏昏。作
J35nB342_p0800a26║麼生是諸人光明？」自代云：「三門廚庫。」又云：「好事不如
J35nB342_p0800a27║無。」拈云：「枕子者邊那邊，隨語千山萬山，德嶠朝打暮
J35nB342_p0800a28║打，龐老人間物閒。」
J35nB342_p0800a29║鹽官云：「虛空為鼓，須彌為槌，什麼人打得？」眾無對。南
J35nB342_p0800a30║泉云：「我當時若見，向道：『王老師不打者破鼓。』」法眼云：
J35nB342_p0800b01║「但道不打，自然是破鼓。」密菴云：「鹽官提水放火，南泉
J35nB342_p0800b02║撥亂飛灰，法眼埋兵掉鬥。諸尊宿雖然各出一隻手，
J35nB342_p0800b03║並無一人性燥下得一槌，只是隨例扛鼓。祥符直戴
J35nB342_p0800b04║與諸人道：虛空為鼓，須彌為槌。漆桶！參堂去。」拈云：「須
J35nB342_p0800b05║彌山縱廣正等八萬四千由旬，入海八萬四千由旬，
J35nB342_p0800b06║出海八萬四千由旬，父母所生四大色手，長不過三
J35nB342_p0800b07║尺。若除斯以外別有，卻成兩人；即斯色手便是，試舉
J35nB342_p0800b08║槌看。莫只管隨例說大話，道脫空語。還見鹽官麼？此
J35nB342_p0800b09║是文殊、普賢大人境界。」又拈舉至扛鼓處，云：「傑祖恁
J35nB342_p0800b10║麼道，也是普州人送賊上來，者一夥老漢總沒大人
J35nB342_p0800b11║相，不得自由。況且鼓是現成，槌非新設，要打便打、要
J35nB342_p0800b12║歇便歇。忽有箇漢出來問華巖：『什麼人打得？』只向他
J35nB342_p0800b13║道：『響。』便休。」又拈云：「鹽官鞔鼓，南泉、法眼扛鼓，祥符打
J35nB342_p0800b14║鼓。華巖聻？」以兩手自掩耳，云：「不聽，不聽。」
J35nB342_p0800b15║雙桂和尚上堂，云：「古佛與露柱相交，逢人且說三分
J35nB342_p0800b16║話；金剛與泥人揩臂，未可全拋一片心。正恁麼時，是
J35nB342_p0800b17║何境界？」眾無對。桂靠柱杖，云：「默默自知田地穩，騰騰
J35nB342_p0800b18║誰謂肚皮憨？」拈云：「老老大大，偷心不少。古佛與露柱
J35nB342_p0800b19║相交，道甚麼金剛與泥人揩臂血滴滴底？正恁麼時，
J35nB342_p0800b20║是何境界？」喝一喝，云：「徹骨為人人不知，勞他來去八
J35nB342_p0800b21║千返。」
J35nB342_p0800b22║僧問趙州：「如何是不錯底路？」州云：「明心見性是不錯
J35nB342_p0800b23║底路。」拈云：「者僧蘊一肚皮禪道佛法，將謂別有玄妙
J35nB342_p0800b24║路頭。趙老也不與他指路、也不說禪，但只平貼貼底
J35nB342_p0800b25║向他道：『明心見性是不錯底路。』且道：恰者僧意？不恰
J35nB342_p0800b26║者僧意？」又拈云：「者僧豈不知明心見性不錯而發此
J35nB342_p0800b27║問？趙州豈不知來意而答斯語？要知者僧是賊，趙州
J35nB342_p0800b28║是箇老賊，識得他破，令他胸次中如許葛藤當下冰
J35nB342_p0800b29║銷瓦解。」
J35nB342_p0800b30║僧問雙桂：「靈樹封盒子意如何？」桂云：「且道：裏許是甚
J35nB342_p0800c01║麼？」進云：「不封盒子意如何？」桂云：「任從滄海變，終不為
J35nB342_p0800c02║君通。」拈云：「問太淺，答太深。冷似火，熱似水。淺深冷熱
J35nB342_p0800c03║且止，畢竟裏許是甚麼？任從滄海變，終不為君通。」
J35nB342_p0800c04║李附馬問慈明：「聞西河有金毛師子，是否？」明云：「附馬
J35nB342_p0800c05║甚處得者消息來？」李便喝，明云：「野干鳴。」李又喝，明云：
J35nB342_p0800c06║「師子吼。」拈云：「好隊金師子，吒沙地，善哮吼，不解咬人。」
J35nB342_p0800c07║密雲和尚云：「禪不須參，道不須悟，直下承當，超佛越
J35nB342_p0800c08║祖。」雙桂和尚云：「打底不是座，參底不是禪，快活日子
J35nB342_p0800c09║不過，逐日思想成顛。」拈云：「師翁與先師恁麼赤心片
J35nB342_p0800c10║片，與人卸卻汁脂帽子、脫卻鶻臭布衫即不無，要且
J35nB342_p0800c11║亦是醍醐、亦是毒藥。」
J35nB342_p0800c12║僧問林野奇：「繼紹門風端的旨，請師露出大家看。」林
J35nB342_p0800c13║云：「一棒打殺。」進云：「也知和尚令不虛行。」林云：「你見箇
J35nB342_p0800c14║甚麼道理恁麼道？」僧便喝，林便打。拈云：「林野法叔門
J35nB342_p0800c15║風高固高矣，殊不知被者僧覷破，只得七零八落，洎
J35nB342_p0800c16║乎收拾將來，也是賊過張弓。」
J35nB342_p0800c17║石臼和尚參馬祖，祖云：「甚麼處來？」石云：「烏臼來。」祖云：
J35nB342_p0800c18║「烏臼近日有何言句？」石云：「幾人到此茫然？」祖云：「茫然
J35nB342_p0800c19║且止，悄然一句作麼生？」石近前三步。祖云：「我有七棒
J35nB342_p0800c20║寄打烏臼，你還甘否？」云：「和尚先喫，某甲後甘。」拈云：「石
J35nB342_p0800c21║臼茫然，馬祖悄然，步步踏著、棒棒打著即不無，馬祖
J35nB342_p0800c22║也是勾賊破家。」
J35nB342_p0800c23║普化喫生菜次，臨濟云：「者漢大似一頭驢。」化便作驢
J35nB342_p0800c24║鳴。濟云：「直歲與他細抹草料著。」化云：「少室人不識，金
J35nB342_p0800c25║陵又再來。臨濟一隻眼，到處為人開。」趙州云：「何不與
J35nB342_p0800c26║本分草料？」拈云：「臨濟與麼道，是本分？不是本分？若不
J35nB342_p0800c27║本分，普化不合與麼道；若本分，趙州不合與麼道。」
J35nB342_p0800c28║黃檗因六人新到，五人作禮，中一人提起坐具打圓
J35nB342_p0800c29║相。檗云：「我聞有一獵犬甚惡。」僧云：「尋羚羊聲來。」檗云：
J35nB342_p0800c30║「羚羊無聲到汝尋。」僧云：「尋羚羊跡來。」檗云：「羚羊無跡
J35nB342_p0801a01║到汝尋。」僧云：「尋羚羊蹤來。」檗云：「羚羊無蹤到汝尋。」僧
J35nB342_p0801a02║云：「與麼則死羚羊也。」檗休去。至明日，陞座，云：「昨日尋
J35nB342_p0801a03║羚羊僧出來。」僧便出。檗云：「昨日公案未了，老僧休去，
J35nB342_p0801a04║汝作麼生會？」僧無語。檗云：「將謂汝是本色衲子，原來
J35nB342_p0801a05║是義學沙門。」以拄杖打出。拈云：「人多謂黃檗有陷虎
J35nB342_p0801a06║之機，與麼休去，是八字打開，與者僧相見。者僧不解
J35nB342_p0801a07║承當，所以蹉過。逮乎陞座重勘，果爾不知端倪。黃檗
J35nB342_p0801a08║婆心，再與本分草料。恁麼解會，有甚快活處？殊不知：
J35nB342_p0801a09║黃檗被者僧一拶，上天無路、入地無門，只得角挂高
J35nB342_p0801a10║枝，至於正令全提，正是壓良為賤。」
J35nB342_p0801a11║昔有一老宿住菴，於門上書心字、於窗上書心字、於
J35nB342_p0801a12║壁上書心字。法眼云：「門上但書門字，窗上但書窗字，
J35nB342_p0801a13║壁上但書壁字。」玄覺云：「門上不要書門字，窗上不要
J35nB342_p0801a14║書窗字，壁上不要書壁字。何故？字義炳然。」拈云：「法眼
J35nB342_p0801a15║頭上安頭，玄覺斬頭覓活，因事長智甚麼難？二老要
J35nB342_p0801a16║且未知老宿於門窗壁上書心字，畢竟是何意？築萬
J35nB342_p0801a17║里墻連海岱，牢牢鞏固舊山河。」
J35nB342_p0801a18║慈明室中晏坐，橫刀水盆上，傍置草鞋，使來參扣者
J35nB342_p0801a19║下語，無有契其機者。拈云：「慈明大似館驛中撮馬糞
J35nB342_p0801a20║漢，那裏得來恁許多糞箕條帚？」
J35nB342_p0801a21║楊岐在石霜總院事甚久，一日，慈明出，雨忽作，岐偵
J35nB342_p0801a22║之小徑，既見，搊住，云：「者老漢今日須與我說，不說打
J35nB342_p0801a23║你去。」明云：「監寺知是般事便休。」語未卒，岐大悟，即拜
J35nB342_p0801a24║於泥途。問云：「狹路相逢時如何？」明云：「你且躲避，我要
J35nB342_p0801a25║去那裏去。」岐歸。次日具威儀上方丈禮謝，明呵云：「未
J35nB342_p0801a26║在。」拈云：「人多道慈明以事事無礙行心，楊岐尚疑而
J35nB342_p0801a27║未決，況其餘者耶？岐既見想乘隙揦倒，反被識破，只
J35nB342_p0801a28║得蚤豎降旗耳。與麼會有甚長處？應知楊岐有轉亂
J35nB342_p0801a29║為治、經綸煉石補天手段。慈明道：『知是般事便休。』『你
J35nB342_p0801a30║且躲避，我要去那裏去。』雖偷心全無，確實供狀了也。
J35nB342_p0801b01║岐大悟，拜於泥途，又上方丈作禮，乃一手抬、一手搦。」
J35nB342_p0801b02║僧問大隨淡和尚：「如何是祖師意？」隨云：「白鹿钁頭七
J35nB342_p0801b03║半斤。」拈云：「廬陵米價、鎮州蘿蔔頭，不似此語好。」
J35nB342_p0801b04║溈山因僧問：「如何是百丈真？」山下禪床叉手而立，云：
J35nB342_p0801b05║「如何是和尚真？」山便坐。拈云：「百丈、大溈真固真矣，只
J35nB342_p0801b06║是無一滴墨木。」
J35nB342_p0801b07║頌古
J35nB342_p0801b08║慈明室中晏坐，橫刀水盤上（仝拈二）。頌云：「儘堪歌又不
J35nB342_p0801b09║堪歌，莖草金身沒奈何。博地凡夫誠薄福，徒勞四面
J35nB342_p0801b10║與張羅。」（又云）「洗腳著草鞋，持刀縱橫舞。刺腦入膠盆，
J35nB342_p0801b11║作箇主中主。雲龍風虎聖，作物睹石霜。老漢是涅槃
J35nB342_p0801b12║堂之伍。」復云：「住！住！」
J35nB342_p0801b13║臨濟上堂，兩堂首座相見，同時下喝。頌云：「一箇坐、一
J35nB342_p0801b14║箇臥，別傳從此立工課。一株樹蔭幾何人？各得心雄
J35nB342_p0801b15║膽子大。」
J35nB342_p0801b16║慈明冬日榜僧堂（仝拈二）。頌云：「非師十智非三訣，非劍
J35nB342_p0801b17║水盤非草鞋。繡出鴛鴦誠可愛，金鍼不識自何來？」（又
J35nB342_p0801b18║云）「不登寶殿不居陬，耳目無因用黈旒。父察子心堪
J35nB342_p0801b19║任劣，棄珍著垢到圊頭。」
J35nB342_p0801b20║楊岐偵慈明於小徑（仝拈）。頌云：「飛衛以射名，箭窮折
J35nB342_p0801b21║棘抵。鸞膠續斷絃，好音出妙指。一則懼，一則喜。監寺
J35nB342_p0801b22║兒孫雖遍天涯，要且非父不生其子。」
J35nB342_p0801b23║大隨钁頭（仝前）。頌云：「钁頭確實三斤半，日日拈提報
J35nB342_p0801b24║佛恩。一問西來迅口道，不欺之力有來源。」
J35nB342_p0801b25║溈山因僧問百丈真（同拈三）。頌云：「金毛師子，踞地嚬呻。
J35nB342_p0801b26║奮迅三昧，直指向人。剎那之際，現三世身。而今鼓氣
J35nB342_p0801b27║效顰者，九轉終歸是假銀。」（又云）「莫認穿紅，莫認穿綠。
J35nB342_p0801b28║高著眼看，如東昇旭。」（又云）「休從色相看威儀，畫骨神
J35nB342_p0801b29║仙不畫皮。畫得仙姬似那箇？狀元之母狀元妻。」
J35nB342_p0801b30║紫玉山道通禪師。因于頔間：「如何是黑風吹其船舫，
J35nB342_p0801c01║漂墮羅剎鬼國？」通云：「客作漢！問與麼事作什麼？」于失
J35nB342_p0801c02║色，通云：「即此便是黑風吹其船舫，漂墮羅剎鬼國。」于
J35nB342_p0801c03║便作禮。頌云：「毒龍氣惡，陷虎機深。轍魚得水，逸鳥出
J35nB342_p0801c04║林。殺人刀，活人劍，趙璧還秦原沒玷。」
J35nB342_p0801c05║洞山因僧問：「如何是衲僧孔竅？」山云：「十八女兒不繫
J35nB342_p0801c06║裙。」頌云：「十八女兒不繫裙，紙船載寶渡河汾。渾家拍
J35nB342_p0801c07║掌呵呵笑，僥倖歸來喜十分。」（又云）「升天底事都揚卻，
J35nB342_p0801c08║珍垢全拋首不簪。乾盡髑髏白似雪，焦枯骨節黃如
J35nB342_p0801c09║金。」
J35nB342_p0801c10║趙州僧堂後逢僧（仝拈）。頌云：「我王庫內原無是，信手
J35nB342_p0801c11║拈來用大癡。設使箭窮鋒不拄，道傍折棘以當遲。」
J35nB342_p0801c12║潭州神山僧密禪師與洞山行次，忽見白兔走過，神
J35nB342_p0801c13║云：「俊哉！」洞云：「作麼生？」神云：「大似白衣拜相。」洞云：「老老
J35nB342_p0801c14║大大，作者箇說話。」神云：「你又作麼生？」洞云：「積代簪纓，
J35nB342_p0801c15║暫時落魄。」頌云：「偶來那畔落今時，平地升天不用梯。
J35nB342_p0801c16║摭得炭頭書皂壁，權行鳥道駕烏雞。」（又云）「足下無私
J35nB342_p0801c17║果俊哉，不繇階級蹈高臺。苔封殿上曾遊晏，只緣向
J35nB342_p0801c18║背一時乖。」
J35nB342_p0801c19║疏山手握木蛇，僧問：「和尚手中是甚麼？」山提起，云：「曹
J35nB342_p0801c20║家女。」頌云：「拄杖也弄，拂子也弄。我不恁麼，顯異惑眾。」
J35nB342_p0801c21║我在葉縣，備曾試之。頌云：「滔滔錦水出雲安，作浪興
J35nB342_p0801c22║波勢且寬。自古夔門灩澦石，不辭白帝日觀瀾。」
J35nB342_p0801c23║靈雲見桃花而悟云：「二十年來尋劍客，幾回落葉又
J35nB342_p0801c24║抽枝，自從一見桃花後，直至而今更不疑。」玄沙云：「諦
J35nB342_p0801c25║當諦當甚諦當，敢保老兄未徹在。」頌云：「剝盡芭蕉剝
J35nB342_p0801c26║莫休，欲窮千里上層樓。靈雲不瞎一雙眼，爭見玄沙
J35nB342_p0801c27║血趾頭？」（又云）「廉頗多功勢不雙，相如海量志猶長。趙
J35nB342_p0801c28║王無事登金殿，燮理調和有二郎。」
J35nB342_p0801c29║黃龍三關。頌云：「我手何似佛手？豎起拂子代口，善說
J35nB342_p0801c30║過現未法，沒箇人兒相偶。我腳何似驢腳？曾涉江淮
J35nB342_p0802a01║河洛，多年負累辛勤，而今與他襪著。我也有箇生緣，
J35nB342_p0802a02║虛耽四十九年，慚愧叢林不整，未得一覺好眠。」（又）「我
J35nB342_p0802a03║手何似佛手？忽爾推門入臼，隨君開闔自由，不勞指
J35nB342_p0802a04║目分剖。我腳何似驢腳？曾上層巒重閣，揚眉四顧無
J35nB342_p0802a05║涯，入眼山河寥廓。我也有箇生緣，院西一塊小田，半
J35nB342_p0802a06║邊那栽糯穀，半邊那種赤運。」
J35nB342_p0802a07║龍門一僧被蛇咬，或問云：「既是龍門僧，因甚被蛇咬？」
J35nB342_p0802a08║僧無對。東山一僧代云：「果然現出大人相。」圓悟聞之：
J35nB342_p0802a09║「東山有此僧耶？」頌云：「軔纔發，車便過。善行果無轍跡，
J35nB342_p0802a10║玅唱非千舌和。出草兮似電疾，入水兮不動波。葛陂
J35nB342_p0802a11║拄杖子，陶家挂壁梭，風雷相送上天河。」
J35nB342_p0802a12║藥山令供養主抄化甘贄，行者問：「甚處來？」云：「藥山來。」
J35nB342_p0802a13║甘云：「作麼？」云：「教化。」甘云：「將得藥來麼？」云：「行者有甚麼
J35nB342_p0802a14║病？」甘乃捨銀兩錠，意山中有人必不受此。主歸納，疏
J35nB342_p0802a15║山問云：「子歸何速？」主舉前話。師云：「速送還他，子著賊
J35nB342_p0802a16║了也。」主遂送還。甘云：「原來山中有人。」益金以施。頌云：
J35nB342_p0802a17║「晝午星現，子夜日中。白紙書信，不通而通。著賊了也
J35nB342_p0802a18║鏡照鏡，山裏有人空合空。二老函蓋相稱處，者僧無
J35nB342_p0802a19║功卻有功。」
J35nB342_p0802a20║一歸何處？頌云：「自近達遠，由淺至深，如剝芭蕉，一層
J35nB342_p0802a21║又層。」（又）「一步趕步，直到家裏。敲開其門，拋卻瓦子。」
J35nB342_p0802a22║慈明榜文。頌云：「嚼之無味，摸之無痕，絕人意路，刺人
J35nB342_p0802a23║眼睛。」（又）「坐斷千差路始通，陸行車馬水行艟。兒孫從
J35nB342_p0802a24║此滿天下，盡是金剛栗棘蓬。」（又）「是狴犴歟？是桎梏也？
J35nB342_p0802a25║兔角杙牛，龜毛絡馬，著之不上，卸之不下。誰知監禁
J35nB342_p0802a26║之外，有箇仁者，類臨濟推人活埋，似玅喜得肥漢剮。」
J35nB342_p0802a27║（又）「百尺女墻百尺高，層層馬槊層層刀，至尊左右排
J35nB342_p0802a28║文武，六國之王引領朝。」
J35nB342_p0802a29║婆子燒庵。頌云：「離位之機孰箇知？毒龍拔在富那西。
J35nB342_p0802a30║劈開海水止觀妙，不見尾巴更是奇。」
J35nB342_p0802b01║慈明室中橫刀水盆上，傍置草鞋，見有來者請下語，
J35nB342_p0802b02║擬議，即打趁出。頌云：「道冠儒履釋袈裟，見得分明眼
J35nB342_p0802b03║亦花。除怪先須去白澤，破家散宅是生涯。」（又）「造道立
J35nB342_p0802b04║限千日，自強唯引一錐。竿頭如是進步，方可隨意施
J35nB342_p0802b05║為。」
J35nB342_p0802b06║德山拓缽。頌云：「向上程途那有限？古人略喻剝芭蕉。
J35nB342_p0802b07║而今多少英靈士，徒把虛空著火燒。」（又）「割牛刀，千鈞
J35nB342_p0802b08║弩，善用不須行跋扈。聰使聾，明使瞽，點金如何成赤
J35nB342_p0802b09║土？陣陣風濤兮隨以雨，荷衲千眼兮雲為補，石霜多
J35nB342_p0802b10║山行兮楊岐撾鼓，乾闥婆王奏樂兮迦葉起舞。雲從
J35nB342_p0802b11║龍，風從虎，聖人作而萬物睹。」（又）「大家要話廣流通，龜
J35nB342_p0802b12║毛繩縛樹頭風，所以虛空釘橛輩，言煙燒得舌頭紅。」
J35nB342_p0802b13║（因西林書記頌靈雲桃花、岩頭、甘贄過夏三頌，而作以進之也。）
J35nB342_p0802b14║十八女兒不繫裙。（頌云）：「藥若厭苦，毒安能吐？病在膏肓，
J35nB342_p0802b15║何時而愈？卸百斤枷兮鉅靈斧，疏鑿三巴兮賴神禹。」
J35nB342_p0802b16║師嚴然後所學道尊，故東山門下子孫多賢德而超
J35nB342_p0802b17║邁者，誠源遠而流長也。頌云：「汾州罵徹慈明日，葉縣
J35nB342_p0802b18║打追圓鑒時。不用恆憂吳越令，二株嫩桂與天齊。」
J35nB342_p0802b19║因思法眼參地藏、明教見神鼎時，便不見有煩惱也。
J35nB342_p0802b20║頌云：「莫待病生纔服藥，病瘥不假驢馱藥。正病不可
J35nB342_p0802b21║錯服藥，去來今病總不惡。」
J35nB342_p0802b22║盡大地是沙門一隻眼。頌云：「百丈捲卻拜蓆，首山拂
J35nB342_p0802b23║袖便行，逢人不得錯舉，此箇沙門眼睛。」（又）「燈籠喚醒
J35nB342_p0802b24║露柱，蹶起獨坐獨行。除卻三光五岳，那個是我知音？」
J35nB342_p0802b25║（又）「髑髏乾若未盡，頂門痛與一鍼，十方世界銷殞，拈
J35nB342_p0802b26║草可作金身。」
J35nB342_p0802b27║麻三斤。頌云：「洞山答話麻三斤，非法身兮非意生。除
J35nB342_p0802b28║卻當人眼中屑，紫磨金色放光明。」
J35nB342_p0802b29║世尊初生。頌云：「如筍露包性已豪，弗須六日便翀霄。
J35nB342_p0802b30║雲門恨早不扳折，兜率言遲謾貶褒。與賊過梯非分
J35nB342_p0802c01║外，逢場作戲又何勞？藥山既現大人相，布衲也須一
J35nB342_p0802c02║勺澆。」
J35nB342_p0802c03║乾屎橛。頌云：「雲門乾矢橛，相好不可說。三十二八十，
J35nB342_p0802c04║何曾有一缺？」（又因孤岩維那頌，特拈頌以進益之。拈云：）「一口吸盡西江水。」
J35nB342_p0802c05║馬祖機大，一拳拳倒黃鶴樓。白雲用大。二老大固大
J35nB342_p0802c06║矣，不及雲門膽大。頌云：「百物供養無福，打煞餵狗無
J35nB342_p0802c07║罪。開口不畏泥犁，為證平等三昧。」（又）「藥醫有病人人
J35nB342_p0802c08║易，無病求醫醫者難。語忌十成如領會，衲僧孔竅女
J35nB342_p0802c09║兒邊。」（又）「不是墮坑落塹，亦非入水入泥。尊貴到此已
J35nB342_p0802c10║極，好仁無以尚之。」
J35nB342_p0802c11║岩頭在甘贄家過夏。補衣次，贄行過，頭以鍼作劄勢，
J35nB342_p0802c12║贄整衣欲謝，妻問云：「作甚麼？」贄云：「說不得。」妻云：「也要
J35nB342_p0802c13║大家知。」贄舉前話，妻云：「此去三十年後，須知一回飲
J35nB342_p0802c14║水一回咽。」女子聞，云：「誰知盡大地人性命被奯上座
J35nB342_p0802c15║劄將去也？」拈云：「前車既覆，後車當戒。」頌云：「一二三四
J35nB342_p0802c16║五，金木水火土。趁道蘊鐵牛，咬玄沙汝虎。三聖兮推
J35nB342_p0802c17║出一丁，寶壽兮瞎卻一城。觀光兮媲美當代，破家兮
J35nB342_p0802c18║太煞無情。可憐無限河邊骨，盡是深閨夢裏人。」
J35nB342_p0802c19║
J35nB342_p0802c20║華巖聖可禪師語錄卷四終