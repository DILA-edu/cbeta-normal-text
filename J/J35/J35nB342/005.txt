J35nB342_p0803a01║華巖聖可禪師語錄卷五
J35nB342_p0803a02║門人光佛等編
J35nB342_p0803a03║雜錄
J35nB342_p0803a04║庚戌三月十六雙桂忌辰師詣幀前拈香云
J35nB342_p0803a05║吾師面目分明甚不獨彰乎紙墨間描不成兮畫不
J35nB342_p0803a06║就華巖瀑布響潺潺恁麼說話三十年後大有人不
J35nB342_p0803a07║肯且道不肯箇甚麼藏盡楚天月猶存漢地星。
J35nB342_p0803a08║辛亥雙桂忌拈香
J35nB342_p0803a09║一片肉一壺酒項上戴枷腳下著杻喚轉世人心出
J35nB342_p0803a10║盡自家醜顛覆大智典型抹煞馬駒江口喝一喝云
J35nB342_p0803a11║三世諸佛不知有白牯狸奴卻知有。
J35nB342_p0803a12║雪彌勒讚
J35nB342_p0803a13║六花面目二大肚皮心肝腑臟俱亦如之咦也要光
J35nB342_p0803a14║天化日之下親見當來補處無疑。
J35nB342_p0803a15║觀音讚（三）
J35nB342_p0803a16║白雲幾片紫竹數竿提籃回顧應現多般獨立兮在
J35nB342_p0803a17║石蓮花兮可觀金沙灘骨蛤蜊中肉如斯舍形以利
J35nB342_p0803a18║眾生兮豈僅七難二求多壽多福。（又）黑髮童顏十五
J35nB342_p0803a19║月白衣玉體三冬雪濟人水火急如風楊柳枝頭甘
J35nB342_p0803a20║露滅。（又）見色及聞聲蠁曶度垣牖千里咫尺間而亦
J35nB342_p0803a21║無留滯眾生不是無乘此而不覺故名曰生死諸佛
J35nB342_p0803a22║不是有覺斯而不住故號曰涅槃唯我洛伽士有大
J35nB342_p0803a23║方便力亦不住涅槃亦不離生死故示蚌蛤身畫師
J35nB342_p0803a24║馬郎婦指出本有形見不思議事我于千萬中聊舉
J35nB342_p0803a25║其一二如太倉一粟如馬體一毛而我聚千雷以為
J35nB342_p0803a26║一音聲縱闡遊夏詞曠發鶖子智如瀉恆河水流盡
J35nB342_p0803a27║言無盡不能贊其一而況千萬化一化千手眼海水
J35nB342_p0803a28║須彌筆偈贊無時已偶聞窗外音付松風水石。
J35nB342_p0803a29║寄不惑禪人
J35nB342_p0803a30║多年有賴共相依自恨昏蒙委實非篤厚高流趨壑
J35nB342_p0803b01║去癡頑弱質保危畿雙樹有條枝葉嫩孤峰無侶跫
J35nB342_p0803b02║音稀幾向白雲開口道為傳心事靜慈歸。
J35nB342_p0803b03║牧牛歌
J35nB342_p0803b04║馴性輕蹄拽耙牽犁總憑他帶水拖泥朝放溪東暮
J35nB342_p0803b05║牧溪西但只知水只知草餘無知松根枕頭雲被輕
J35nB342_p0803b06║柔果勝他錦帳狐裘癡憨自飽鹿豕為儔故不消繩
J35nB342_p0803b07║不消橛夜不收。
J35nB342_p0803b08║送雪林禪人訪友卜菴
J35nB342_p0803b09║廿載江南住纖毫習氣無知君返故里問友把茆誅
J35nB342_p0803b10║闊晤今云再離情悵且吁樹凋葉落候一顧莫辭迂。
J35nB342_p0803b11║答衣水道人韻
J35nB342_p0803b12║謾言已過趙州關趙老生涯萬萬千應曉石橋非略
J35nB342_p0803b13║彴當思箇齒答高年知牛於角有墻在見火從煙猶
J35nB342_p0803b14║隔山直把山墻推倒也朗然如日處青天。
J35nB342_p0803b15║與雪林朗維那
J35nB342_p0803b16║掀倒禪床日打頭一棒時不言有授受永作天人師。
J35nB342_p0803b17║與還初佛悅眾
J35nB342_p0803b18║言下知端的宗通說亦通不懷人我見定絕五家宗。
J35nB342_p0803b19║與三淵惺監院住報恩
J35nB342_p0803b20║屢為致詰只解豎拳汝既自肯吾亦無言。
J35nB342_p0803b21║送不惑興返木樨菴
J35nB342_p0803b22║木樨中毒堯都發面上而今猶五痕含憾十年心未
J35nB342_p0803b23║已冤冤只報有讎人。
J35nB342_p0803b24║與介休命參頭
J35nB342_p0803b25║無法可傳傳甚法傳無傳法有根由投機因不密三
J35nB342_p0803b26║寸白棒趕渠出信州。
J35nB342_p0803b27║齋回讀石鶴先生近詩
J35nB342_p0803b28║舫閣長安下竹居近海棠赭階鳳尾綠花架龍鬚長
J35nB342_p0803b29║詩雅惟新韻書金白滿房飽齋兼飽德快入無何鄉。
J35nB342_p0803b30║為省巳師入塔
J35nB342_p0803c01║師驀拈拄杖云盡十方虛空法界是一座無縫罅底
J35nB342_p0803c02║寶塔情與無情十二類眾生俱在裏許何須與省巳
J35nB342_p0803c03║上人更覓箇石洞子作麼遂以拄杖敲靈骨兩下向
J35nB342_p0803c04║塔門指云山不厭高水不厭深便入。
J35nB342_p0803c05║達磨讚
J35nB342_p0803c06║道大人難悟梁天子亦差微言識帝面赤腳走天涯
J35nB342_p0803c07║衲掃千層浪身浮五葉花分燈百萬億無處不成家
J35nB342_p0803c08║噫也是眼裏撒沙。
J35nB342_p0803c09║觀音讚
J35nB342_p0803c10║波湧蓮花種種形左右鸚鵡甘露缾童子摹拜蓮舟
J35nB342_p0803c11║上童女端身捧寶停花中大士名觀音愚智稱呼銷
J35nB342_p0803c12║毒陰或禮或持或身佩咸臻福慧空三昧泡沫之軀
J35nB342_p0803c13║命若菜從聞思修護身鎧入三摩地來人間剎剎塵
J35nB342_p0803c14║塵皆自在。
J35nB342_p0803c15║因事示眾
J35nB342_p0803c16║凡人做工夫或經行或打坐正念未曾現前無明習
J35nB342_p0803c17║氣現前者生死話頭不切對治不住當奮捨無明習
J35nB342_p0803c18║氣急自省改勿縱恚怒護持正念入三摩地習氣自
J35nB342_p0803c19║消無明自滅無明習氣既消滅則當體是佛更無別
J35nB342_p0803c20║佛如是思惟時時消息是大智慧人六度已具捨無
J35nB342_p0803c21║明習氣得檀急自省改得進勿縱恚怒得忍護持正
J35nB342_p0803c22║念得戒入三摩地得定時時消息得慧信而力行名
J35nB342_p0803c23║曰善丈夫。
J35nB342_p0803c24║為寂惺號不多
J35nB342_p0803c25║惺得自家底事了縱橫八面任高歌尋常拈出一莖
J35nB342_p0803c26║草丈六金身不欠多。
J35nB342_p0803c27║為寂誠號拳山
J35nB342_p0803c28║誠心幹辦生死事十二時中莫放過直把拳頭捏教
J35nB342_p0803c29║緊一捶粉碎者山河。
J35nB342_p0803c30║送雪如明知事
J35nB342_p0804a01║一蹋一蹋又一蹋直破重圍千百匝矍鑠是翁壯志
J35nB342_p0804a02║圓傑出叢林箇老衲。
J35nB342_p0804a03║與惟識典上座
J35nB342_p0804a04║一箇拳頭生鐵鑄不從人得誰相付如斯方便與君
J35nB342_p0804a05║通震旦古今無別路。
J35nB342_p0804a06║挽敏樹法兄和尚
J35nB342_p0804a07║吾兄厭世欲何之令弟悲傷法漸弛眼見桂林凋弗
J35nB342_p0804a08║茂寥寥此道賴誰持。
J35nB342_p0804a09║留枯木上座
J35nB342_p0804a10║拄杖芒鞋老可休何勞特地駕輕舟諸方風味咸如
J35nB342_p0804a11║此不若還居最上頭。
J35nB342_p0804a12║與不群應上座
J35nB342_p0804a13║拈起放下蒲團豎拂掛拂一樣老僧無喝與君痛與
J35nB342_p0804a14║三十拄杖。
J35nB342_p0804a15║送法旨禪人三四六言還玉泉
J35nB342_p0804a16║不說禪非同啞一機纔發走殺天下舍得自己嬴人
J35nB342_p0804a17║兒孫箇箇如馬。
J35nB342_p0804a18║達磨讚
J35nB342_p0804a19║佛國種草世像不群髮紋且鷲眼竇而深行如風之
J35nB342_p0804a20║疾渡似葉之輕不為鈍根常面壁九年那得上乘人。
J35nB342_p0804a21║為德鎧禪人入塔
J35nB342_p0804a22║我寧不說法疾入於涅槃世尊說得行不得德鎧業
J35nB342_p0804a23║已涅槃了也行得說不得師遂舉起靈骨云華岩則
J35nB342_p0804a24║不然要行說俱到我寧不說疾入便以靈骨入塔。
J35nB342_p0804a25║雙桂忌
J35nB342_p0804a26║師詣幀前拈香云不解巴陵三轉語不會楊岐女人
J35nB342_p0804a27║拜遂插香云單單只有片檀香觸碎鼻頭師莫怪。
J35nB342_p0804a28║為治平慧覺和尚起龕
J35nB342_p0804a29║眼前實相腦後神光而今而後遍界莫藏便封起龕
J35nB342_p0804a30║以拄杖敲龕云三十餘年廣化眾生恬然無恙一笑
J35nB342_p0804b01║孤征有眼當見有耳當聞大家到通遠門外看取火
J35nB342_p0804b02║裏之金引杖便行舉火舉起火炬作此【圖】云黃蘗被
J35nB342_p0804b03║人活埋普化自將直裰惟我治平法兄了無如是絡
J35nB342_p0804b04║索乃攛下火炬云大千沙界海中漚一切聖賢如電
J35nB342_p0804b05║過。
J35nB342_p0804b06║題齋榜
J35nB342_p0804b07║顆顆明珠一粒一須彌價酬不盡勞勞做辨一食一
J35nB342_p0804b08║應量咬著也無施受財三輪體空免不信心底披毛
J35nB342_p0804b09║帶角油鹽菜六味具足使大修行人證聖成賢是文
J35nB342_p0804b10║殊是普賢休於灶上弄鬼眼睛只管和盤托出若道
J35nB342_p0804b11║玄若無盡莫把家中私財浪費何妨徹底將來。
J35nB342_p0804b12║觀音大士讚
J35nB342_p0804b13║普陀大士如眾生奴示馬郎婦現蛤蜊軀見宜心念
J35nB342_p0804b14║意莫之乎纔稱名號脫一切拘又正法明佛從聞思
J35nB342_p0804b15║修入三摩地應化閻浮銷除七難俞允二求當度即
J35nB342_p0804b16║度四八咸周。
J35nB342_p0804b17║為佛語大師起龕
J35nB342_p0804b18║師以拂子引龕云面壁是我渡江是我嘉陽開花渝
J35nB342_p0804b19║城結果臨行一句甚分明渾如大象脫羈鎖引拂便
J35nB342_p0804b20║行舉火生時水浴死時火浴生水死火如風過樹攛
J35nB342_p0804b21║下火炬云鏗鏘舍利彌山布。
J35nB342_p0804b22║為海崑師起龕
J35nB342_p0804b23║師以拄杖敲髑髏一下云頂門有眼通天有路彌勒
J35nB342_p0804b24║院中是汝歇處咄切莫停機佇顧便行舉火以火炬
J35nB342_p0804b25║打圓相了復挑向一邊云者裏死者裏生如貧得寶
J35nB342_p0804b26║枯櫱逢春且道海崑上人還端的到者裏也無求珠
J35nB342_p0804b27║不離泥試玉須經火隨聲攛下火炬。
J35nB342_p0804b28║為冰鏡師起龕
J35nB342_p0804b29║師以杖指龕云高峰祖涅槃不出關冰鏡師涅槃不
J35nB342_p0804b30║出七且道與古人還有契分也無去問取丙丁童子
J35nB342_p0804c01║舉火火中有寶君須薦不屬無知不屬知木馬升騰
J35nB342_p0804c02║三界外鐵牛哮吼一聲時便下火。
J35nB342_p0804c03║為海崑冰鏡入塔
J35nB342_p0804c04║師兩手抱二師靈骨云法華會上時爾我見不錯寶
J35nB342_p0804c05║塔湧其前一箇分半座正當與麼時誰右而誰左便
J35nB342_p0804c06║齊入云澗水青如玉山花紅似火。
J35nB342_p0804c07║與守一義侍者
J35nB342_p0804c08║不叱瞎驢不罰饡飯三十烏藤直打出院。
J35nB342_p0804c09║募燈油引
J35nB342_p0804c10║百碎了也細抹將來輥作一團重重烹煉逼得通身
J35nB342_p0804c11║汗下自然水到成渠微微引動花心灼灼光吞四壁
J35nB342_p0804c12║透入什迦老子肺腑剔起十八高賢眉毛不具斯眼
J35nB342_p0804c13║以何供養。
J35nB342_p0804c14║募米緣引
J35nB342_p0804c15║貴也少他不得賤也少他不得聖也少他不得凡也
J35nB342_p0804c16║少他不得乃至農夫灶婦牧子樵人但有血氣者莫
J35nB342_p0804c17║不尊之何也為他從地湧出最初葉茂根深葆孕心
J35nB342_p0804c18║真總不焦牙敗種熏修由侯成熟依時舉吹毛斬斷
J35nB342_p0804c19║稠林運輻輪輾碎愛網廬陵高價作麼生黃梅精篩
J35nB342_p0804c20║於夜半千槌百煉非鐵石肝腸詎可承當爐炭濩湯
J35nB342_p0804c21║具筋骨身心始堪出沒有口而食未嘗飽也無齒之
J35nB342_p0804c22║人下下咬著生前死後兩頭說破何妨正中一言豈
J35nB342_p0804c23║云含糊不舉咄皮膚脫落盡惟有一真實。
J35nB342_p0804c24║師贈廬陵雪君硯并偈（有序即川東巡憲也）
J35nB342_p0804c25║縉山四面逼來拶碎袈裟峽路一條相逢打開秘
J35nB342_p0804c26║藏觸著磕著原非等閒共濟同舟豈是細事君肯
J35nB342_p0804c27║承當直下我敢信手拈來曾經御案頒行何必生
J35nB342_p0804c28║師指點君若不欲在此原無我不將來於君已有。
J35nB342_p0804c29║御賜元章的石頭流傳到我似虛舟浴雲溪畔拈將
J35nB342_p0804c30║出點化魚龍天際遊。
J35nB342_p0805a01║為智珠禪人起龕
J35nB342_p0805a02║師以拄杖打頭云好不空過病不服藥如是箇漢卒
J35nB342_p0805a03║難摸索臨行更是用精神蹋破草鞋打赤腳舉火以
J35nB342_p0805a04║火炬打圓相云過去現在未來諸佛盡在者裏所以
J35nB342_p0805a05║古德云三世諸佛向火炎裏轉大法輪火炎為三世
J35nB342_p0805a06║諸佛說法三世諸佛立地聽且道智珠禪人還聞麼
J35nB342_p0805a07║攛下火炬云煙霞布上林舍利填山谷入塔師舉靈
J35nB342_p0805a08║骨云劫火洞然大千俱壞許多灰燼向何處安著不
J35nB342_p0805a09║勞方朔發端由多寶如來分半座便入。
J35nB342_p0805a10║與松竹定
J35nB342_p0805a11║一踏三年靠倒起來舌似剛鎗憑君殺佛殺祖洗雪
J35nB342_p0805a12║四眾心腸。
J35nB342_p0805a13║挽清溪法兄
J35nB342_p0805a14║雙桂昌昌浪有名同門兄弟半遷更而今苦我無心
J35nB342_p0805a15║力土面灰頭強縱橫。
J35nB342_p0805a16║寄格外上人
J35nB342_p0805a17║一面了然情已熟寄言求偈我無辭倘非格外相知
J35nB342_p0805a18║者誰把空拳豎向伊。
J35nB342_p0805a19║送印光大士之峨眉
J35nB342_p0805a20║柳眼桑眉盡放開折來相餞當茶杯草鞋得到最高
J35nB342_p0805a21║處攜取峨眉山月回。
J35nB342_p0805a22║與嬾也盆
J35nB342_p0805a23║二郎關子穩如鐵拈起簽筒動得麼幸爾轉身放得
J35nB342_p0805a24║下同予厥志老山阿。
J35nB342_p0805a25║與指南湘
J35nB342_p0805a26║棒棒棒打頭不道道到底會得無言言可承上宗旨。
J35nB342_p0805a27║為石密不智二師入塔
J35nB342_p0805a28║師云無縫塔影團圞千古萬古與人看既是無縫石
J35nB342_p0805a29║蜜不智二師向何處入遂兩手持靈骨云八德池開
J35nB342_p0805a30║多紫氣雙生及第並頭連便入。
J35nB342_p0805b01║與一我耳
J35nB342_p0805b02║重重擊節拂蒿枝掃盡燈花落地時痛癢予君深委
J35nB342_p0805b03║悉逢人直教破頭皮。
J35nB342_p0805b04║為白雲千松萬和尚入塔
J35nB342_p0805b05║師持靈骨云遺風展步出長安異類中行信有焉天
J35nB342_p0805b06║子不臣侯不友故教常伴白雲眠便以靈骨入塔。
J35nB342_p0805b07║為天然比丘入塔
J35nB342_p0805b08║師以手指塔門云過去諸佛也在裏許未來諸佛也
J35nB342_p0805b09║在裏許現在諸佛也在裏許且道即今天然比丘在
J35nB342_p0805b10║甚麼處遂以靈骨入塔云莫怪贓污請預其數。
J35nB342_p0805b11║觀音大士贊
J35nB342_p0805b12║觀世音三字時人不知道不曰聽世音觀世色亦好
J35nB342_p0805b13║即此是話頭思惟可入妙念念相應時通身是耳竅。
J35nB342_p0805b14║與南芝靜侍者
J35nB342_p0805b15║萬丈深潭清徹底拈來便用不須疑等閒奮起馬師
J35nB342_p0805b16║喝吸涸曹源水一溪。
J35nB342_p0805b17║與徹我果維那上錦官
J35nB342_p0805b18║問我且燒一喝言下氣宇昂昂如是寒灰發焰庶幾
J35nB342_p0805b19║嫩桂可昌。
J35nB342_p0805b20║阿彌陀佛贊
J35nB342_p0805b21║吾常東之東觀此即今處水鳥與山林行行七寶樹
J35nB342_p0805b22║吾常自返觀不隨二見走直此煩惱心便是無量壽
J35nB342_p0805b23║恒以德嶠棒直教破頭皮八萬四千相應手無足虧
J35nB342_p0805b24║恒以臨濟喝直起奮迅獅八萬四千好咸與形相隨
J35nB342_p0805b25║五須彌白毫四大海紺目五色妙蓮華五濁中亦出
J35nB342_p0805b26║問爾九品人直下承當否心心而相續念念而不異
J35nB342_p0805b27║即此東與西總一極樂地八棒功德水四喝流不息
J35nB342_p0805b28║雪潤煩惱心是生安養國。
J35nB342_p0805b29║和盤中山子韻
J35nB342_p0805b30║大大青山秪似拳深深綠水不盈盤看山翫水人無
J35nB342_p0805c01║數那個遊人得到巔。
J35nB342_p0805c02║重陽日代楊富祭劉君志
J35nB342_p0805c03║五陰一陽候昏虛旦柳時凄凄風露冷落落桂蘭萎
J35nB342_p0805c04║禴祭聊芹薦麥舟豈我期俚詞將挽賻悲剩茱萸枝。
J35nB342_p0805c05║山中四威儀
J35nB342_p0805c06║山中行陂有榛隰有苓即此便是安養國何緣更憶
J35nB342_p0805c07║西方人山中住雞頭芋象腿瓠拾枯滿煮折腳鐺欲
J35nB342_p0805c08║鹹則鹽酸則醋山中坐休懶惰還知麼永劫長纏弊
J35nB342_p0805c09║垢衣不知無價寶珠顆山中臥枕子墮磚頭破世界
J35nB342_p0805c10║在我身心中猶如芥子一般大。
J35nB342_p0805c11║十二時
J35nB342_p0805c12║雞鳴丑頂上枷腳下杻空無作願解脫門入之不醉
J35nB342_p0805c13║無明酒平旦寅血肉身喉舌唇敲磕齒牙成句義識
J35nB342_p0805c14║風鼓扇作音聲日出卯天如澡地無草鎮海明珠問
J35nB342_p0805c15║一箇如何傾出一栲栳食時辰智可親道可鄰近朱
J35nB342_p0805c16║赤而近墨黑富潤屋也德潤身禺中已識遠爾達終
J35nB342_p0805c17║始王都大道坦然平未到京師莫路止日南午溈山
J35nB342_p0805c18║牯耕豆土蒔之容易守之難莫令瞌睡斑鳩侮日昳
J35nB342_p0805c19║未沒忌畏不觸諱澄清四海六臣間王不簪纓始尊
J35nB342_p0805c20║貴晡時申物自新機自神心光觸處水中月情與無
J35nB342_p0805c21║情鏡裏身日入酉子湖狗好看守若使一法入空門
J35nB342_p0805c22║打教平地翻筋斗黃昏戍識得一萬事畢剔起皮毬
J35nB342_p0805c23║黑漆燈照徹幽岩並暗室人定亥卸兜戴解鞋帶拖
J35nB342_p0805c24║者死屍上廣床兩腳長伸觀自在夜半子形如屣心
J35nB342_p0805c25║如矢勞勞通曉不曾眠子規啼在楊花裏。
J35nB342_p0805c26║午日和憨之西軒坐
J35nB342_p0805c27║西舍堪遲客東軒得早暉群談驚廣座雛燕怯低飛
J35nB342_p0805c28║雨後泉聲壯照高䕷影肥幾人鬥百艸揀得宜男歸。
J35nB342_p0805c29║佛手柑
J35nB342_p0805c30║善哉調御多方便無有情中示有情雙臂聊舒出上
J35nB342_p0806a01║苑全身大半隱香橙最初指處原尊貴末後拈底與
J35nB342_p0806a02║弟兄如是無為法相印不從陶鑄本生成。
J35nB342_p0806a03║新筍
J35nB342_p0806a04║靈根春後發血脈夏前通骨節含胎嫩心腸裂地空
J35nB342_p0806a05║皮膚同乳虎鱗甲類蒼龍漸得風雲力翀霄上九重。
J35nB342_p0806a06║師乍入季而關時有二鳩巢於關額緇素來往
J35nB342_p0806a07║亦不驚若燕子然一包二雛垂成師與撫摩三
J35nB342_p0806a08║歸而去次年復至四包八雛咸與三歸而去師
J35nB342_p0806a09║記以偈曰。
J35nB342_p0806a10║鼠穴神丘魚穴深蠢動有靈過我靈報語同靈樊畜
J35nB342_p0806a11║羽何時自在展風翎。
J35nB342_p0806a12║和憨之秋夜吟
J35nB342_p0806a13║葉落歸根萬木殘清暉無限露詞壇除前絡緯聲如
J35nB342_p0806a14║碎引出松稍月廣寒。
J35nB342_p0806a15║與晦杲玥維那
J35nB342_p0806a16║月落後望子相見假瞌睡大似徉狂一麈尾放伊不
J35nB342_p0806a17║過是時節拈我瓣香。
J35nB342_p0806a18║贈慈雲价南仙上座豎祖堂
J35nB342_p0806a19║為固靈根密密培三回四轉去還來斯言久已垂芳
J35nB342_p0806a20║冊五葉一花次第開。
J35nB342_p0806a21║竹杖
J35nB342_p0806a22║知深知淺知高知底能施無畏折伏驕侈故曰四知
J35nB342_p0806a23║又號二宜。
J35nB342_p0806a24║與玄度潤禪師
J35nB342_p0806a25║求法無如爾切慳法無如老僧今朝何故如此只緣
J35nB342_p0806a26║輥芥投鍼。
J35nB342_p0806a27║浴佛
J35nB342_p0806a28║舉遵布衲浴佛次藥山云你只浴得者箇浴不得那
J35nB342_p0806a29║個衲云把將那箇來山休去師云二大老挐雲攫霧
J35nB342_p0806a30║虎驟龍驤發明者箇那箇可謂明同杲日燦若驪珠
J35nB342_p0806b01║矣但只是把的把不起放的放不下二俱未了今朝
J35nB342_p0806b02║德玉則不然遂舀一勺灌太子頂云者箇與他一杓
J35nB342_p0806b03║又舀一勺灌太子頂云那箇也與他一勺管教悉達
J35nB342_p0806b04║太子眉目悄然藥山布衲咸增光彩。
J35nB342_p0806b05║為明玄上座舉火
J35nB342_p0806b06║生不知何來四大原非有死不知何去五蘊本來空
J35nB342_p0806b07║審如此明玄清淨法身與安養阿彌陀佛無二無別
J35nB342_p0806b08║又用此三昧真火作麼便攛下火炬云饒是真金也
J35nB342_p0806b09║須煆過。
J35nB342_p0806b10║與息知禪師行腳
J35nB342_p0806b11║向上程途無限恐其不能力行今既子歸就父助以
J35nB342_p0806b12║三十烏藤。
J35nB342_p0806b13║贊慈雲長老
J35nB342_p0806b14║孤月雉染真子雙桂傳法嫡孫次白楊當山第四灼
J35nB342_p0806b15║然有本有根既能秘重大法又能建立山門可謂知
J35nB342_p0806b16║恩報恩自有兒孫腳下行。
J35nB342_p0806b17║贊不惑長老
J35nB342_p0806b18║不惑長老與吾同姓又同行腳直至究竟曾在河東
J35nB342_p0806b19║兮折杖三枝見法衰頹兮以藥自病不知者謂之為
J35nB342_p0806b20║庸醫知之者謂之為散聖人怪行怪似礙無礙堪笑
J35nB342_p0806b21║老凍膿猶有鄉情在。
J35nB342_p0806b22║與大器成禪師
J35nB342_p0806b23║萬株松下結茆居一井曹源飲有餘受用不因人致
J35nB342_p0806b24║得海棠香國有闍黎。
J35nB342_p0806b25║自贊
J35nB342_p0806b26║握杖當軒來者便挫中酒毒深故爾膽大細詳其源
J35nB342_p0806b27║元來是金剛圈栗棘蓬箇莫怪贓污都盧分付慈雲
J35nB342_p0806b28║上座。
J35nB342_p0806b29║麈尾一枝握在手對誰說法自揚醜拄杖空閑于背
J35nB342_p0806b30║後面何厚赤顏似飲破山酒氣宇怡然自在久麥冠
J35nB342_p0806c01║之外無何有蝦跳豈能出得斗還知否野花崖竹以
J35nB342_p0806c02║為友。
J35nB342_p0806c03║半生行腳待老（山名）方休修恒順業一味隨求人問
J35nB342_p0806c04║佛法以杖便摟從教人喚姚黃頭。
J35nB342_p0806c05║磐石之上青松之下如是而坐太煞閒雅手持數珠
J35nB342_p0806c06║念何佛也曾疑明教永明十萬彌陀觀音遂與南芝
J35nB342_p0806c07║較試僅能七日力行。
J35nB342_p0806c08║出雙桂門何行不像說起酒肉不罵便謗如斯者樣
J35nB342_p0806c09║不孝之徒爭能受得人天供養。
J35nB342_p0806c10║極麤一棒打人到底壯心膽大如金師子不從酒肉
J35nB342_p0806c11║中深來爭解作得者般蟲豸。
J35nB342_p0806c12║垂象骨手弄鱉鼻蛇見聞離悕就路還家似枯木上
J35nB342_p0806c13║撒些子花。
J35nB342_p0806c14║與指雲孝維那
J35nB342_p0806c15║老大一箇巴掌到處只要打人莫怕招災惹禍貴在
J35nB342_p0806c16║撈漉鯤鯨。
J35nB342_p0806c17║觀音菩薩贊
J35nB342_p0806c18║雞鳴犬吠鵲噪鴉啼但有耳者咸得聞之入理之門
J35nB342_p0806c19║如許闊誰能返聽自家底。
J35nB342_p0806c20║返聞聞性永絕離微猿啼鶴唳直指人歸在在處處
J35nB342_p0806c21║為癡頑眾生發天然生機。
J35nB342_p0806c22║普賢菩薩贊
J35nB342_p0806c23║手持貝葉坐白象王看何經典不見文章應知遍界
J35nB342_p0806c24║不曾藏。
J35nB342_p0806c25║與大荒顯
J35nB342_p0806c26║培根固本善知時樹大花榮果自肥不但只徒蔭涼
J35nB342_p0806c27║也貴生弗息得成蹊。
J35nB342_p0806c28║山中四威儀
J35nB342_p0806c29║山中行步步陟雲程回首看千崖萬壑平。
J35nB342_p0806c30║山中住隨緣只麼度澹黃精不用鹽和醋。
J35nB342_p0807a01║山中坐十笏菴一箇甚柔和褥是松毛作。
J35nB342_p0807a02║山中臥小石床一座耐歲寒雲棉被以荷。
J35nB342_p0807a03║又三五七言
J35nB342_p0807a04║山中行問幽禽潦水今何在白雲深處尋通筧引泉
J35nB342_p0807a05║來灶角可塗可饌可調羹。
J35nB342_p0807a06║山中住無別務小小做箇園大大開條路來無防礙
J35nB342_p0807a07║去無疑菜有鮮薑食有芋。
J35nB342_p0807a08║山中坐沒人我白醭堆口唇飛絲挂耳睡一佛一經
J35nB342_p0807a09║一老僧清風明月白雲褁。
J35nB342_p0807a10║山中臥空無作茆褥寬而肥石床高且大夢想顛倒
J35nB342_p0807a11║無住心莫教猿鶴都啼破。
J35nB342_p0807a12║與懷璞美侍者
J35nB342_p0807a13║而今學者我慢萬川廣有金鱗畜張海口吞盡逢人
J35nB342_p0807a14║一味卑心。
J35nB342_p0807a15║答果生劉孝廉韻
J35nB342_p0807a16║學士偕來萬佛樓焂焉雷雨去還留蘇斯蕉扇正維
J35nB342_p0807a17║夏快我秧鍼適麥秋清獻聞銷性歷歷堰溪聲壯意
J35nB342_p0807a18║悠悠東西霽矣▆相向四顧青山放兩眸。
J35nB342_p0807a19║答伯鴻鄧相公見過用憶華岩韻
J35nB342_p0807a20║鳩杖匪緣次第登一超直入到孤嶒俛看山谷全無
J35nB342_p0807a21║隱盡剝芭蕉寧有層已過關前應掉臂既明日下不
J35nB342_p0807a22║挑燈忘年問道情何似今日留衣大有能。
J35nB342_p0807a23║答惠吉鄧孝廉韻
J35nB342_p0807a24║攜孩向上入斯岑此箇因緣實遠深法護同人人護
J35nB342_p0807a25║法襟開世界界開襟分明君子若愚貌嘿識維摩一
J35nB342_p0807a26║點心憾寡黠思酬雅韻碧紗籠待子孫吟。
J35nB342_p0807a27║為徹空師舉火
J35nB342_p0807a28║師近爐云八德池滿九品蓮開請坐其上不用疑猜
J35nB342_p0807a29║一念相應真淨體充遍十方無往來召傍僧攛下火
J35nB342_p0807a30║炬便燒。
J35nB342_p0807b01║法派
J35nB342_p0807b02║德光明震旦太白元符來雙桂承前讖華巖遍九垓。
J35nB342_p0807b03║
J35nB342_p0807b04║華巖聖可禪師語錄卷五終
J35nB342_p0807b05║
J35nB342_p0807b06║　門人　（徹耳　光顯　光孝　圓美）　仝刻
J35nB342_p0807b07║
J35nB342_p0807b08║　（秀水夏抱日書　　　禾郡陳馥林梓
J35nB342_p0807b09║　康熙甲子仲冬月吉板藏嘉興楞嚴寺般若堂
J35nB342_p0807b10║　附藏流通）