J35nB343_p0824a01║廣福山勝覺寺密印禪師語錄卷第四
J35nB343_p0824a02║門人如暐等編
J35nB343_p0824a03║小參
J35nB343_p0824a04║師住迴龍禪院小參有僧出問師打退乃云迅機捷
J35nB343_p0824a05║辯盡是空華濃澹越格超宗分明兔角短長所以道
J35nB343_p0824a06║司南之車本示迷者照膽之鏡為鑑邪人倒拈鋤柄
J35nB343_p0824a07║平開凡聖滯路縱使鋒鋩斷盡生死根株若論向上
J35nB343_p0824a08║向下潑油救火說性說心對臉揚塵一毫不了千重
J35nB343_p0824a09║宛轉二執未融萬般障礙門庭施設搆起干戈入理
J35nB343_p0824a10║深談返成滯見豈不聞機輪轉處智眼猶迷寶鑑開
J35nB343_p0824a11║時纖塵不度到者裏不勞展演舉步蹋著高挂缽囊
J35nB343_p0824a12║拗折拄杖如或未能且向一峰頭下披雲自究兩岸
J35nB343_p0824a13║江邊得坐自看若不一生了當難免萬劫沉淪須從
J35nB343_p0824a14║頂上翻身莫向言中取則既然如此務令親得一句
J35nB343_p0824a15║作麼生道月行空界憑虛指花發心田貴實參復舉
J35nB343_p0824a16║僧問法眼如何是曹源一滴水眼云是曹源一滴水
J35nB343_p0824a17║僧不契時韶國師在眾聞之得悟師云事存函蓋合
J35nB343_p0824a18║理應箭鋒拄怎奈者僧放頑若非國師深辨來源渾
J35nB343_p0824a19║家沒得無有消時且道會合在甚麼處舉起拂子云
J35nB343_p0824a20║同見麼源頭直接絳州河涌起龍門三丈波燒尾拏
J35nB343_p0824a21║雲攫霧去曝腮猶待曲鉤拖下座。
J35nB343_p0824a22║小參一年一度好春風栽竹成林便種松攃手今朝
J35nB343_p0824a23║絕頂上了然無事又相逢相逢即且置箇中意如何
J35nB343_p0824a24║若也道得各請歸單去不然將身就葛藤時有僧出
J35nB343_p0824a25║師云絞殺不少乃云世尊未離兜率箇箇鼻孔遼天
J35nB343_p0824a26║達磨已來東土人人舌頭舑地若向佛後承當已落
J35nB343_p0824a27║空谷應便佛前薦取必然裂破古今青艸渡頭不可
J35nB343_p0824a28║久住五蘊山前貴在轉身一滯情消玲瓏八面若論
J35nB343_p0824a29║毛吞巨海吸在甚麼處芥納須彌合向那一方如此
J35nB343_p0824a30║恁麼頭頭相契若不恁麼法法難明理若周至事乃
J35nB343_p0824b01║方圜假使辯若懸河切忌開口不得處快如良馬謹
J35nB343_p0824b02║防下足不得時威音已前把手同行威音已後虛空
J35nB343_p0824b03║消殞法界為身豈蟭螟之見解太虛為量非蛙步之
J35nB343_p0824b04║形儀二里一箇村過去諸佛行不盡三里一箇亭未
J35nB343_p0824b05║來諸佛了不完道箇見月休觀指歸家罷問程豎起
J35nB343_p0824b06║拂子云且道是程是指若道是指有月如何見若道
J35nB343_p0824b07║是程有家如何歸一共兩頭三處又作麼生推脫喝
J35nB343_p0824b08║一喝云只許門前知不許堂中會跳出金剛圈便吞
J35nB343_p0824b09║栗棘蓬遇著及時受用悉從甚處拈來遂敲香几云
J35nB343_p0824b10║海為龍世界天是鶴家鄉復舉僧問曹山靈衣不挂
J35nB343_p0824b11║時如何山云曹山今日孝滿僧云孝滿後如何山云
J35nB343_p0824b12║曹山愛顛酒師云忤逆街前有聖諭低頭落眼孝子
J35nB343_p0824b13║堂中無靈柩大步寬行山僧到此不覺通身踊躍隨
J35nB343_p0824b14║拈一偈舉向諸人豁然忘卻來時路百尺竿頭輥繡
J35nB343_p0824b15║毬幸得太平無忌諱不風流處也風流。
J35nB343_p0824b16║小參貧人得寶兆開無盡藏明頭不隱印破太虛空
J35nB343_p0824b17║據此莫能非同其類不是倚松之藤便是入艸之葛
J35nB343_p0824b18║前來求解會如燈蛾而赴火退後不欲聞似餓鬼以
J35nB343_p0824b19║無依即今莫有過量者麼出來相見僧問隨方就圜
J35nB343_p0824b20║即不問截斷眾流事若何師便喝進云後來衲僧將
J35nB343_p0824b21║甚麼面目相見師云列在下風乃云一念普觀無量
J35nB343_p0824b22║劫無去無來亦無住如是了知三世事超出方便成
J35nB343_p0824b23║十力者箇方便如何超出到此以擊石火猶成滯礙
J35nB343_p0824b24║而閃電光尚且延遲儻或未能莫道山僧鈍置於人
J35nB343_p0824b25║連佗古聖先賢行好返成過患以累多少癡人飲洋
J35nB343_p0824b26║銅落碓臼直至而今不能跳出若能於此出得須彌
J35nB343_p0824b27║頂鐵圍城人我相貪德癡天堂徑地獄門不消一捏
J35nB343_p0824b28║盡皆粉碎迥然不挂一毫便如是去未具衲僧氣象
J35nB343_p0824b29║貴將己本買鞋行腳不唯足底磨穿盡教通身是眼
J35nB343_p0824b30║複子放下雙目齊瞽便到者裏略較些子不說甚麼
J35nB343_p0824c01║七事隨身逢龍便有角鋸遇虎便有鬚拔不驚守塚
J35nB343_p0824c02║之鬼拍甚投枝埜鵲理得一身毛衣到底不堪群隊
J35nB343_p0824c03║山僧恁麼說話大似擇乳鵝王內有通方衲子明來
J35nB343_p0824c04║自假深信千鈞發出非為等閒箭中鸑鷟定出丹山
J35nB343_p0824c05║分明無避在者難逃一路穌回時節休放擊案一下
J35nB343_p0824c06║復舉僧問夾山撥塵見佛時如何山云直須揮劍若
J35nB343_p0824c07║不揮劍漁父栖巢僧復舉問石霜撥塵見佛時如何
J35nB343_p0824c08║霜云渠無國土甚處逢渠僧回舉似夾山山上堂云
J35nB343_p0824c09║門庭施設不如老僧入理深談猶較石霜百步師云
J35nB343_p0824c10║圖誇汗馬功高有劍不平世亂放出傳言送語當作
J35nB343_p0824c11║一等風流今日或有人問撥塵見佛時如何不妨隨
J35nB343_p0824c12║聲便打何故見則亦不撥撥則亦不見正眼驀然開
J35nB343_p0824c13║紅爐雪一片下座。
J35nB343_p0824c14║小參僧問當陽坐斷始是半提如何是全提境界師
J35nB343_p0824c15║云按龍泉收虎尾進云且道是何心行師云車不橫
J35nB343_p0824c16║推進云和尚只有殺人刀且無活人劍師云那箇是
J35nB343_p0824c17║殺人刀僧便喝師云誰是活人劍僧云已在言前師
J35nB343_p0824c18║云教得孩兒會破家驀拈拄杖云諸佛含生兩無向
J35nB343_p0824c19║背卓一下云活人死漢一貫相通觸處逢渠全彰法
J35nB343_p0824c20║體有時殺人不眨眼離功絕用有時眨眼不殺人順
J35nB343_p0824c21║物和光當頭截斷二際全消攃手了然更無餘事三
J35nB343_p0824c22║世諸佛辨不得歷代祖師傳不到唯有無孔鐵鎚出
J35nB343_p0824c23║得嶮峻不撥萬象死在平陽直下出情塵不許一言
J35nB343_p0824c24║著意信步通錦里何妨八面生輝言而不展百艸頭
J35nB343_p0824c25║邊收放句而不滯一毛端上殺活如龍得水堪打石
J35nB343_p0824c26║人頭似虎逢山嚗嚗論實事有時恁麼入廛垂手有
J35nB343_p0824c27║時不恁麼退處孤峰所以道有物先天地無形本寂
J35nB343_p0824c28║寥能為萬象主不逐四時凋且道為主是誰豎起拂
J35nB343_p0824c29║子云於此不顧轉位不饒追風見鞭影蹋翻岐路寒
J35nB343_p0824c30║爐居古廟常被火燒如是觀來何嘗躲得應時出身
J35nB343_p0825a01║方為作者原來千百億身不出舍那心地舍那心地
J35nB343_p0825a02║能容千百億身體大量大智寬用寬若然於此會得
J35nB343_p0825a03║把斷出身始信無心須知向上且道無心如何知得
J35nB343_p0825a04║向上樹凋葉落殘暑退星燦雲收半月開復舉僧問
J35nB343_p0825a05║忠國師古人道青青翠竹盡是法身鬱鬱黃花無非
J35nB343_p0825a06║般若有人不信云是邪說亦有信者云不思議不知
J35nB343_p0825a07║若為國師云此蓋普賢文殊境界非諸凡小而能信
J35nB343_p0825a08║受皆以大乘了義經意合故華嚴經云佛身充滿於
J35nB343_p0825a09║法界普現一切群生前隨緣赴感靡不周而常處此
J35nB343_p0825a10║菩提座翠竹既不出於法界豈非法身乎又般若經
J35nB343_p0825a11║云色無邊故般若亦無邊黃花既不越於色豈非般
J35nB343_p0825a12║若乎深遠之言不省者難為措意是僧作禮而去復
J35nB343_p0825a13║有華嚴座主問大珠和尚何故不許青青翠竹盡是
J35nB343_p0825a14║法身鬱鬱黃花無非般若珠云法身無相應翠竹以
J35nB343_p0825a15║成形般若無知對黃花而顯相非彼黃花翠竹而有
J35nB343_p0825a16║般若法身故經云佛真法身猶如虛空應物現形如
J35nB343_p0825a17║水中月黃花若是般若般若即同無情翠竹若是法
J35nB343_p0825a18║身翠竹還能應用座主會麼主云不會珠曰若見性
J35nB343_p0825a19║人道是亦得道不是亦得隨用而說不滯是非若不
J35nB343_p0825a20║見性人說翠竹著翠竹說黃花著黃花說法身滯法
J35nB343_p0825a21║身說般若不識般若故以皆成諍論主謝而去師云
J35nB343_p0825a22║此二尊宿一箇是荷葉團團團似鏡一箇是菱角尖
J35nB343_p0825a23║尖尖似錐但不知翠竹與法身黃花與般若到此猶
J35nB343_p0825a24║較多少復以拄杖卓一卓云出來斷看若從者裏分
J35nB343_p0825a25║斷得出是非傾盡直接梵天始信無心須知向上其
J35nB343_p0825a26║或未能大有人不肯在且道因甚不肯此際未能平
J35nB343_p0825a27║地土後來何處定乾坤。
J35nB343_p0825a28║小參明鏡當臺分好醜莫邪在手斷縛纏若還放過
J35nB343_p0825a29║白拈手向後施張總是偏正恁麼時還有不放者麼
J35nB343_p0825a30║正好出來透頂一㔃是命全交與你莫道靈龜負圖
J35nB343_p0825b01║自取喪身管取露柱燈籠兩無得失不唯把斷要津
J35nB343_p0825b02║能令識法者懼如此平沉千聖那得花開五葉放開
J35nB343_p0825b03║三步與汝諸人相見去也者箇消息時時現前葉綴
J35nB343_p0825b04║花聯混失主店且道在甚麼處混失莫非色有青黃
J35nB343_p0825b05║赤白之狀姓有宮商角徵之音便是混失之時也如
J35nB343_p0825b06║此說話夢眼未開殊不知盡大地是一領褊衫時擔
J35nB343_p0825b07║時放時穿時脫我未生時絲毫不挂佛出世後兩袖
J35nB343_p0825b08║相通正恁麼時又向何處著來遂拈拄杖云天高地
J35nB343_p0825b09║厚直在目前海闊山遙不離方寸用不遠人必定指
J35nB343_p0825b10║鹿為馬法無定相便得越樣新鮮換盡諸人眼睛不
J35nB343_p0825b11║出化龍拄杖不是本不是末鑊湯當為甘露不是心
J35nB343_p0825b12║不是佛劍樹可作禪床力充法界威震十虛不愁道
J35nB343_p0825b13║超佛祖自然位越人天教內教外一時收世出世間
J35nB343_p0825b14║咸周備明明真燈列燄歷歷少室分輝無陰陽地廣
J35nB343_p0825b15║種博收有漏河中長津遠濟大功不宰果是作家末
J35nB343_p0825b16║後全提十方坐斷復舉馬祖見藥山便問子近日見
J35nB343_p0825b17║處如何山云皮膚脫落盡惟有一真實祖云子之所
J35nB343_p0825b18║得可謂協於心體布於四肢既然如是將三條篾束
J35nB343_p0825b19║取肚皮隨處住山去山云某甲又是何人敢言住山
J35nB343_p0825b20║祖云不然未有常行而不住未有常住而不行欲益
J35nB343_p0825b21║無所益欲為無所為宜作舟航勿久住此師云看佗
J35nB343_p0825b22║馬祖為人處意欲後流識進退直得恁麼道藥山老
J35nB343_p0825b23║漢不負上頭人直得恁麼行山僧者裏又且不然放
J35nB343_p0825b24║開三條篾門開通後殿無有一真實受用當面來管
J35nB343_p0825b25║取坐地看不須隨處去既則如此且道其間有甚奇
J35nB343_p0825b26║特蘆花兩岸雪煙水一江秋下座。
J35nB343_p0825b27║小參僧問佛身充滿於法界普現一切群生前且道
J35nB343_p0825b28║為甚麼不見師舉拂子云刺瞎汝眼進云瞎瞎師云
J35nB343_p0825b29║是誰瞎僧擬議師便喝僧亦喝師打一拂子云隨風
J35nB343_p0825b30║逐變漢乃云佛身充滿界非在口頭舉直下承當去
J35nB343_p0825c01║何曾有半語所以七佛偈云見身無實是佛身了心
J35nB343_p0825c02║如幻是佛幻了得身心本性空斯人與佛何殊別但
J35nB343_p0825c03║能於此證據將來無高亦無下無尊亦無卑無人亦
J35nB343_p0825c04║無我無利亦無鈍乃至天龍夜叉八部鬼神六道四
J35nB343_p0825c05║生蜎飛蝡動到此無二無別法既是無別為甚麼塵
J35nB343_p0825c06║劫已來互相牽連宛轉不息換像改形杳冥不辨且
J35nB343_p0825c07║道者點增差又在何處舉起拂子云見麼有眼共見
J35nB343_p0825c08║擊一下云聞麼有耳皆聞只因見聞分明難免墮坑
J35nB343_p0825c09║落塹正恁麼時遇箇有眼不見有耳不聞底來向此
J35nB343_p0825c10║挽回一折根塵齊齊倒斷人人回光返照箇箇了知
J35nB343_p0825c11║苦空一路撥轉船頭處處總皆是岸便與先佛世尊
J35nB343_p0825c12║同一見聞同一受用同一境界同一出沒到此方知
J35nB343_p0825c13║九霄絕翳不在穿通一段光明未曾昏昧理中也透
J35nB343_p0825c14║事上也徹不勞轉身直下便見到此不開如是慧眼
J35nB343_p0825c15║自然盡被影子所瞞十無一二轉頭更生臨機怖畏
J35nB343_p0825c16║出生入死無了期也現有一類頑無所知不識情隨
J35nB343_p0825c17║境轉境逐情生情境相凌不能取證只得乘時發機
J35nB343_p0825c18║就此相為目前不了執向事邊謂曰何不與我直說
J35nB343_p0825c19║返道借事而謾悲夫愚之勝也所以教中道菩薩見
J35nB343_p0825c20║水如甘露天人見水如琉璃凡夫見水便是水餓鬼
J35nB343_p0825c21║見水如膿血正謂而不差矣此之一輩未出常流怎
J35nB343_p0825c22║免隨情混合而去只曉觀前不知覺後陷在分別落
J35nB343_p0825c23║於取捨攀著有漏汩沒本真熏就結習空得牓樣全
J35nB343_p0825c24║不看佗從上佛祖未見無悟而可休歇今日大概觀
J35nB343_p0825c25║來直在揚眉之際倏然頓破何較多矣所以破有法
J35nB343_p0825c26║王出現世間四十九年葛藤牽佗不盡無中生有遺
J35nB343_p0825c27║累後人彼此不了成了禍根不覺一番春過一番一
J35nB343_p0825c28║林掩蓋一林高蹤借徑而過燕子就水而銜夾在觜
J35nB343_p0825c29║角頭邊返與師家相驗自不知其性命還在作者手
J35nB343_p0825c30║裏故合有時略通一線有時不順風頭有時展開陣
J35nB343_p0826a01║勢有時把斷關津若不恁麼施設盡成一類懡㦬十
J35nB343_p0826a02║箇之中五雙杜撰見處不清有誤後人但看昔日黃
J35nB343_p0826a03║檗老人上堂眾纔集拈拄杖一齊打散復召大眾眾
J35nB343_p0826a04║回首便云月似彎弓少雨多風殊不知者箇明白處
J35nB343_p0826a05║返成不明更聽不明重申一偈老婆心切為兒孫揭
J35nB343_p0826a06║露曦輪出海門復把肝腸雖傾盡青霄依舊轉成昏
J35nB343_p0826a07║喝一喝下座。
J35nB343_p0826a08║小參僧問還丹一粒點鐵成金至理一言轉凡成聖
J35nB343_p0826a09║八字打開為甚麼有眼不會師云只為佗有眼進云
J35nB343_p0826a10║還是見則不逢底是不逢則見底是師云分身兩處
J35nB343_p0826a11║看進云劈開拄杖去也師云惟恐不是玉是玉也大
J35nB343_p0826a12║奇乃云綠水秋來綠青山春到青落花隨浪轉怎教
J35nB343_p0826a13║不迷人所以道凡夫見諸法但隨於相轉不了法無
J35nB343_p0826a14║相以是不見佛豎起拂子云者箇是相卻在甚麼處
J35nB343_p0826a15║了乃喝一喝云既在此了教無眼人向甚麼處見復
J35nB343_p0826a16║豎起云者箇不是相那箇是佛喝一喝云已了見者
J35nB343_p0826a17║名為正見未了見者即受渠謾尋常若向穿鞋戴帽
J35nB343_p0826a18║出杖應缽收書卷策開單展被處見正是覓毒療病
J35nB343_p0826a19║認冤為親不向穿鞋戴帽出杖應缽收書卷策開單
J35nB343_p0826a20║展被處見恰如背燈乞火別庫尋珍洞庭秋月一點
J35nB343_p0826a21║障佗不得江村夕照定然金鋀未辨毛拂子上換卻
J35nB343_p0826a22║眼睛血性男兒便能了達塵中作主化外自來方知
J35nB343_p0826a23║一句一偈一塵一剎無一不是如來清淨玅莊嚴路
J35nB343_p0826a24║謂之從無住本立一切法拈將出來不瞎人眼忽然
J35nB343_p0826a25║放下盡教鬼神莫測既到者裏堪作甚麼理論諸山
J35nB343_p0826a26║喻遍難分解較盡河沙數不明復舉雲門大師道從
J35nB343_p0826a27║上諸聖為甚麼不到者裏蓮華峰菴主云古人到者
J35nB343_p0826a28║裏為甚麼不肯住師云雲門接人歸家何嘗打開中
J35nB343_p0826a29║道菴主引人出戶未曾點破田莊使人兩不著地未
J35nB343_p0826a30║免一場退屈山僧只得拈來下箇註腳從上諸聖為
J35nB343_p0826b01║甚麼不到者裏舉起拂子云直較者些子古人到者
J35nB343_p0826b02║裏為甚麼不肯住擊拂一下云盡教皮穿骨露若是
J35nB343_p0826b03║具量衲僧權將一狀領赴且道領佗作甚麼回而更
J35nB343_p0826b04║相涉不爾依位住下座。
J35nB343_p0826b05║繼秀饒居士請小參僧問法身無相對相而顯法眼
J35nB343_p0826b06║無瑕因瑕而現未知此理如何師云又要惱亂春風
J35nB343_p0826b07║進云不入驚人浪難逢稱意魚師云少賣俏進云今
J35nB343_p0826b08║朝因甚不肯放行師云一字入公門九牛曳不出進
J35nB343_p0826b09║云只得別處領話去也師云且向者裏了著僧禮拜
J35nB343_p0826b10║師乃云清風匝地皓月當空光照九天太阿橫按到
J35nB343_p0826b11║此外離境相內絕情思碧眼胡僧尚無啟口猛力素
J35nB343_p0826b12║士有何話參非是山僧法吝本沒繫驢橛頭豈不見
J35nB343_p0826b13║香嚴道去年貧未是貧今年貧始是貧去年猶有卓
J35nB343_p0826b14║錐地今年錐也無看佗古人實悟處吐出一片赤心
J35nB343_p0826b15║便是淨裸裸赤灑灑絲毫不挂絕承當無回互幻影
J35nB343_p0826b16║全消可惜時人不能於此契合若是大丈夫漢放下
J35nB343_p0826b17║百斤檐子攃手逍遙了然無礙擬欲更進那步現有
J35nB343_p0826b18║活路出身多因熱大不覺茫然放過故不能向冷冰
J35nB343_p0826b19║冰地撥燄寂寥寥處動機若到者裏不同撈天摸地
J35nB343_p0826b20║向外馳求凡皆長行久坐負重擔輕也是一箇話頭
J35nB343_p0826b21║森羅萬象明暗色空也是一箇話頭操家治業教子
J35nB343_p0826b22║訓孫也是一箇話頭撥來撥去動來動去始到蓋屋
J35nB343_p0826b23║收脊處自然周成一片一即一切一切即一大中現
J35nB343_p0826b24║小小中現大麤中有細細中有麤展轉磨光幾經淘
J35nB343_p0826b25║汰塵消垢盡量滿力充謂之無去無來冥通三際非
J35nB343_p0826b26║中非外洞徹十方如雲卷舒無有罣礙似谷相應無
J35nB343_p0826b27║論高低了達自己心光作箇護持牓樣正恁麼時且
J35nB343_p0826b28║道自己心光便向甚麼處達豎起拂子云見義不為
J35nB343_p0826b29║非勇士臨機不變始驚群下座。
J35nB343_p0826b30║小參西天四七唐土二三莫不皆以頂𩕳向上一著
J35nB343_p0826c01║直切指示於人過去莊嚴現在賢劫大喻三千小喻
J35nB343_p0826c02║八百頓漸偏圜權實半滿無非要人出生死海脫見
J35nB343_p0826c03║礙縛開方便門示真實相奈乎去聖時遙邪師過謬
J35nB343_p0826c04║不依本分妄分節目引人波波一生不能歸到故家
J35nB343_p0826c05║田地若是夙有靈骨智者定不將身而換蝸角蠅頭
J35nB343_p0826c06║須向二六時中自己猛著精彩猶如緊把隘口守護
J35nB343_p0826c07║邊牆忽見外應裏合按定吹毛一揮便了攃手非功
J35nB343_p0826c08║轉凡非聖從前一切惡知惡見邪是邪非本無一毫
J35nB343_p0826c09║著處朗然心花發現洞達十方宛如秋月無點障礙
J35nB343_p0826c10║不疑一念皆成正覺人我眾生等無差別一切智智
J35nB343_p0826c11║清淨無二無二分無別無斷故於無斷處隨機赴感
J35nB343_p0826c12║或時興慈雲於方外或時把要路於寰中提得清全
J35nB343_p0826c13║彰今古收得淨不玷聖凡一肩擔荷大報洪恩不枉
J35nB343_p0826c14║離塵脫俗一番志也但看昔日保寧勇禪師初入天
J35nB343_p0826c15║台教更衣參雪竇顯顯以堪任大法復視而訶之曰
J35nB343_p0826c16║央庠座主勇然發憤下山遙望雪竇山禮拜云我此
J35nB343_p0826c17║一生事業若不過於雪竇誓不還鄉便往泐潭疑情
J35nB343_p0826c18║未泮復參楊岐心地發明研窮玄奧不比尋常可見
J35nB343_p0826c19║當日古人未到徹法源底不以此志而便休也又如
J35nB343_p0826c20║長慶稜禪師未曾悟時初參靈雲問如何是佛法大
J35nB343_p0826c21║意雲曰驢事未去馬事到來慶不契參雪峰在雪峰
J35nB343_p0826c22║玄沙處往來二十年坐破七箇蒲團一日卷簾豁然
J35nB343_p0826c23║大悟便有頌云也大差也大差卷起簾來見天下有
J35nB343_p0826c24║人問我是何宗拈起拂子劈口打試看到此底人等
J35nB343_p0826c25║閒露出一兩句子不妨便有了已為佗處怎似而今
J35nB343_p0826c26║人恣意亂道熱碗鳴聲口裏指東說西心中全疑半
J35nB343_p0826c27║信因因循循一日延一日散散蕩蕩一月待一月未
J35nB343_p0826c28║及閒暇幾日你不告往陸去我便辭向船行者裏捱
J35nB343_p0826c29║一捱那裏混一混混到年終歲盡依然還是一條鼻
J35nB343_p0826c30║孔兩箇眼睛挂名頭與知識同坐猶如大蟲看水磨
J35nB343_p0827a01║聽得兩句言語恰似波斯喫胡椒終日說為生死不
J35nB343_p0827a02║知業鏡當臺終日求出苦海不知源頭何處只圖一
J35nB343_p0827a03║世貪生埋沒萬劫大事風刀解身豈容得過山僧須
J35nB343_p0827a04║如是道我者裏無此輩人盡是真參實悟辦心竭力
J35nB343_p0827a05║不甘作此見解正恁麼時儻有箇漢出來為眾出氣
J35nB343_p0827a06║云和尚不可教人離波別尋水劈脊三十棒又一箇
J35nB343_p0827a07║出來道學人得水便行船劈脊三十棒且道因甚如
J35nB343_p0827a08║此未到人亡家破先須處斷分明下座。
J35nB343_p0827a09║師住旗山永興禪院結制小參僧問遶水躔山即不
J35nB343_p0827a10║問當先直截句如何師云千生苦本鎚邊碎萬劫塵
J35nB343_p0827a11║勞劍下休問如何是有為法師云千頭百緒進云如
J35nB343_p0827a12║何是無為法師云隻杖單條進云可謂執言未盡無
J35nB343_p0827a13║明眼著句還同有漏心師云不因樵子徑爭到葛洪
J35nB343_p0827a14║家乃云旗峰嶺上選佛場開一句當先萬機頓息不
J35nB343_p0827a15║勞肯綮修證管取及第心空耕雲種月無非西來大
J35nB343_p0827a16║意引水開泉盡是古佛家風所以道當機不昧千眼
J35nB343_p0827a17║頓開智鏡洞明十虛普應言言見諦悉從滄海以龍
J35nB343_p0827a18║吟句句超宗始得幽嵒而虎嘯可以高超三界拔濟
J35nB343_p0827a19║四生空王殿上眾力相支生死岸頭慈航普駕尚不
J35nB343_p0827a20║枉披法服亦乃酬荅四恩設或未能三界無安猶如
J35nB343_p0827a21║火宅眾苦充滿甚可怖畏一息不還便是來生盡塵
J35nB343_p0827a22║沙劫誰能逃避正好七尺單前高著隻眼三條椽下
J35nB343_p0827a23║莫負時光但慕靈山之旨頓悟今朝休循怠惰之心
J35nB343_p0827a24║虛延度歲故以特為此段因緣欲開正路雲集正信
J35nB343_p0827a25║參竟正宗恢張正道此是人人不無之事箇箇本具
J35nB343_p0827a26║靈明感得宗風一振吹落妄想空花掃開生死陽燄
J35nB343_p0827a27║不容是非露布掀翻今古途轍難存足處更進一步
J35nB343_p0827a28║須知方外普現全身正恁之時且在甚麼處現豎起
J35nB343_p0827a29║拂子云等閒得路明如日舉步回頭直似弦復舉文
J35nB343_p0827a30║殊一日令善財採藥曰是藥者採將來善財遍觀大
J35nB343_p0827b01║地無不是藥乃白曰無有不是藥者殊曰是藥者採
J35nB343_p0827b02║將來善財遂於地上拾一莖艸度與文殊殊接得示
J35nB343_p0827b03║眾曰此藥亦能殺人亦能活人師云於此別轉藥性
J35nB343_p0827b04║大有起死回生之功說甚麼黃連甘艸人參白朮別
J35nB343_p0827b05║轉不得未免返成毒味落在後學手裏且作麼生應
J35nB343_p0827b06║用須是脈明堪下手未曾得效莫傳方。
J35nB343_p0827b07║小參僧問山嶮無人往泉清有月來幽深不到處還
J35nB343_p0827b08║有佛法也無師云山花開道眼谿水印禪心進云恁
J35nB343_p0827b09║麼則相見不須問目前本自彰師云有語不昧無語
J35nB343_p0827b10║漢埋頭放過出頭人僧禮拜師乃云心月孤圜一段
J35nB343_p0827b11║光何論東土與西方通身顯露誠難見使得時人分
J35nB343_p0827b12║外忙咄忙箇甚麼豎起拂子云適來通身顯露如今
J35nB343_p0827b13║俱在拂子頭邊還見麼正見之時非是眼被物瞞擊
J35nB343_p0827b14║案一下云聞麼正聞之時非是耳隨聲轉於此會得
J35nB343_p0827b15║一路轉身方知著相之本便是合道之原雖然如是
J35nB343_p0827b16║猶且未了必須從斯退身始得只如山僧口未開時
J35nB343_p0827b17║無聲可聞諸人眼未動時無物可見透脫根塵無相
J35nB343_p0827b18║可著截斷原頭無道可合彼此六根清淨一體圜明
J35nB343_p0827b19║取之不得捨之常在不變不動無減無增有道者得
J35nB343_p0827b20║之曾於生死岸頭時出時沒全體應現永無欠缺一
J35nB343_p0827b21║時成就無邊佛事到此境界非是將心何處得來俱
J35nB343_p0827b22║在各人淨地發現住此地中如船在水隨風快便不
J35nB343_p0827b23║假多力如是已得寧同釋迦老子向一法界出此玅
J35nB343_p0827b24║用量同大千或把大千融成一道充滿法界以大入
J35nB343_p0827b25║小以小入大無剎不貫無海不通如是受用如是作
J35nB343_p0827b26║為如是自在如是解脫可以權衡佛祖號令人天不
J35nB343_p0827b27║與異見同轍了然共佛一處顧眾云還識一處麼擲
J35nB343_p0827b28║下拂子云放過一著復舉昔有秀才參長沙岑禪師
J35nB343_p0827b29║因看千佛名經遂問百千諸佛只聞其名未審居何
J35nB343_p0827b30║國土還化物也無沙云黃鶴樓崔顥題詩後秀才還
J35nB343_p0827c01║題也未才云不曾沙云得閒題取一篇好師云長沙
J35nB343_p0827c02║措緊猶忙遠搆不能近抵秀才問佛居處決定下落
J35nB343_p0827c03║難明今有人問山僧百千諸佛未審居何國土但向
J35nB343_p0827c04║佗道渾身已在含元殿何事勞勞問帝都。
J35nB343_p0827c05║小參僧問如何是不落間斷底佛法師云楊花纔落
J35nB343_p0827c06║地又到杜鵑啼進云且道各人見處是同是別師云
J35nB343_p0827c07║綠水隨谿轉白雲伴月還進云蕩蕩長流混合而去
J35nB343_p0827c08║時如何師云源頭未出時好與三十棒乃云同歸圜
J35nB343_p0827c09║頓沒多途道契虛空體自如舉目出頭天外看一回
J35nB343_p0827c10║鴈過兩行書於此明得不獨見處亦同佛法有何間
J35nB343_p0827c11║斷方知世尊道十方世界中尚無二乘何況有三可
J35nB343_p0827c12║以動絃別曲葉落知秋既知且道東山打鼓西寺撞
J35nB343_p0827c13║鐘前門喧鬧後殿寂寥即是一乘法不是一乘法若
J35nB343_p0827c14║道不是分明抱贓叫屈若道即是何妨喚瓮作鐘正
J35nB343_p0827c15║議之間莫顧危亡一刀兩段放下昭然別無佗術現
J35nB343_p0827c16║有一輪秦宮寶鏡當日雲門善用得恰鑑透衲僧心
J35nB343_p0827c17║髓天魔望見心寒是聖是凡並無可逃豈不彼既丈
J35nB343_p0827c18║夫我亦爾哉良久顧眾云未審此間還有避得者麼
J35nB343_p0827c19║若有試出道看若也道得不唯耀無明窟亦乃通徹
J35nB343_p0827c20║慧眼連傳上座要向諸人手裏乞命不然仍復釣魚
J35nB343_p0827c21║船上謝三郎復舉天聖泰到瑯琊琊云埋兵掉鬥未
J35nB343_p0827c22║是作家匹馬單鎗便請相見泰指云將頭不猛帶累
J35nB343_p0827c23║三軍瑯琊打泰一坐具泰復打瑯琊一坐具瑯琊接
J35nB343_p0827c24║住云適來一坐具是山僧令行上座一坐具落在甚
J35nB343_p0827c25║麼處泰云伏惟尚饗瑯琊拓開云五更侵早起更有
J35nB343_p0827c26║夜行人師云覿面相逢宛若二龍鬥驪臨機察辨猶
J35nB343_p0827c27║若距爪雙獅幸得古人別有出身一路不然洎合打
J35nB343_p0827c28║破蔡州大眾還識古人出處麼行藏機變神難測動
J35nB343_p0827c29║靜施為聖莫知下座。
J35nB343_p0827c30║小參僧問心不散蕩時如何師云水澄泉月燦進云
J35nB343_p0828a01║道不乾枯時如何師云雨潤竹臺青進云恁麼人來
J35nB343_p0828a02║還有喫棒分也無師云恰然相稱乃云緇流若具眼
J35nB343_p0828a03║中睛善不容人下火坑盡底乾枯無法救臨時又在
J35nB343_p0828a04║杖頭生插手難入緣即則應吐語不及節至而彰所
J35nB343_p0828a05║以道我本無心有所希求今此寶藏自然而至塵塵
J35nB343_p0828a06║垂手不違佗本處處提撕不執己見石虎天明自吞
J35nB343_p0828a07║露柱木人夜半解撥燈籠更古更今無間無斷瞻前
J35nB343_p0828a08║瞻後無黨無偏故所天地以此發生萬物聖賢以此
J35nB343_p0828a09║啟迪含生真善知識以此流傳正眼大明悟人以此
J35nB343_p0828a10║敵敗邪群須過量人得此殊勝非劣見者顯此真機
J35nB343_p0828a11║到者裏如雷附電似雨依雲雖然動地驚人家中其
J35nB343_p0828a12║實湛定單傳直授門外不立階梯且道以何法修以
J35nB343_p0828a13║何法行得入如是境界猛力蹋著無住本隨機自應
J35nB343_p0828a14║有方圜復舉南泉巡堂次牽頭水牯入堂首座以手
J35nB343_p0828a15║拊牛臂一下泉便休少頃趙州將艸二束放於首座
J35nB343_p0828a16║面前座無對師云南泉異類中人要渠頭角完備趙
J35nB343_p0828a17║州重添艸料圖佗氣概驚群父子首尾相扶可惜散
J35nB343_p0828a18║不著處若是通方首座何不對眾表明且道表箇甚
J35nB343_p0828a19║麼滿堂雲水俱有分將來此處作私情。
J35nB343_p0828a20║除夕小參僧問上古尊宿至今在甚麼處應現師云
J35nB343_p0828a21║堂堂日月無今古蕩蕩乾坤絕去來進云擬欲請益
J35nB343_p0828a22║還應機也無師云天共白雲曉水和明月流乃云佛
J35nB343_p0828a23║說一切法為度一切心我無一切心何用一切法有
J35nB343_p0828a24║法傳授是外道法有語相通是凡夫語何也道由心
J35nB343_p0828a25║悟不假言傳然有方便據有來端令參學人得正見
J35nB343_p0828a26║知昔有大珠初參馬祖祖曰從何處來珠曰越州大
J35nB343_p0828a27║雲寺來祖曰來此擬須何事珠曰來求佛法看佗大
J35nB343_p0828a28║珠和尚便不說來此處看門庭延歲月專以究竟此
J35nB343_p0828a29║事為本馬祖見得是條正路上走底人令佗識取本
J35nB343_p0828a30║有之事唯以直言而相為曰自己寶藏不顧拋家散
J35nB343_p0828b01║走作麼我者裏一物也無求甚麼佛法可見馬祖愍
J35nB343_p0828b02║物盡於神情然大珠並不朝思暮想分外躊躇擬欲
J35nB343_p0828b03║直下便見遂作禮又問曰那箇是慧海自家底寶藏
J35nB343_p0828b04║當時馬祖也不牽經引論說玅談玄對佗寶藏庫門
J35nB343_p0828b05║首近指云即今問我者是汝寶藏一切具足更無欠
J35nB343_p0828b06║少使用自在何假外求若是而今決不可言何也斯
J35nB343_p0828b07║人尟福德不堪受是法大珠於己分上方知埋沒多
J35nB343_p0828b08║載不自覺知忽然指出現成受用感恩不已踊躍禮
J35nB343_p0828b09║謝便不走東去西事祖六載後因受業師老遂歸奉
J35nB343_p0828b10║養晦跡藏用人莫能識所著頓悟入道要門論一卷
J35nB343_p0828b11║法姪玄晏竊呈馬祖祖覽訖告眾曰今越州有大珠
J35nB343_p0828b12║圜明光透自在無遮障處也眾因詢訪依附一日謂
J35nB343_p0828b13║曰我不會禪並無一法可示於人故爾端直樹上不
J35nB343_p0828b14║長曲條僧隨問擬申一問師還對否珠曰深潭月影
J35nB343_p0828b15║任意撮摩凡聽法者適來頭上放過如今又向者裏
J35nB343_p0828b16║撮摩縱然摩得只是箇弄影漢喜沒交涉僧又問如
J35nB343_p0828b17║何是佛珠曰清談對面非佛而誰所以非父不生其
J35nB343_p0828b18║子當時恁麼得而今恁麼用可見正法眼藏上下相
J35nB343_p0828b19║承垂手之際不失宗旨便是本色宗師為人體裁可
J35nB343_p0828b20║嘆近來馳虛者多何曾隨得古人腳步聚得纔有三
J35nB343_p0828b21║五眾並不提起此事就去奪了鄉學應赴兩家飯碗
J35nB343_p0828b22║詳此輩人無非以借祖師門路衒耀出身今古相並
J35nB343_p0828b23║先後觀來則天淵矣全不察其古往名宿然無者番
J35nB343_p0828b24║行徑固有則不須出家而在家者亦可為也既爾出
J35nB343_p0828b25║家古人不曾教汝與世間人逞學解論文章販經書
J35nB343_p0828b26║圖世利無非直教脫有漏出生死悟正道明法眼紹
J35nB343_p0828b27║佛種利人天以心印心心心相契更無少剩亦復不
J35nB343_p0828b28║教學者忘本逐末背正投邪內有覺者但看馬祖大
J35nB343_p0828b29║珠二老因緣始終不負平生何也欲行千里一步為
J35nB343_p0828b30║初者裏了得淨盡別有達路出身打開寶藏取出家
J35nB343_p0828c01║珍用得恰當到處相應非是強為法應如是故曰我
J35nB343_p0828c02║為法王於法自在既爾了達又在何處相應良久云
J35nB343_p0828c03║善財將七日到此不知蹤已後誰相會德雲在別峰
J35nB343_p0828c04║遂喝一喝卓杖下座。
J35nB343_p0828c05║小參八字打開全無向背當陽點破迥絕異同既無
J35nB343_p0828c06║向背又絕異同不疑古釋迦不先今彌勒不後曹溪
J35nB343_p0828c07║水不深石頭路不滑說甚隔山見煙方知是火隔牆
J35nB343_p0828c08║見角可知是牛所以道情存聖量猶落法塵已見未
J35nB343_p0828c09║忘還成滲漏不落諸數喻若摩尼盡意能超仍歸空
J35nB343_p0828c10║界若也歸得億劫沉迷此時透脫萬載風規如今整
J35nB343_p0828c11║頓不妨展一事則萬理全彰收一理則萬事俱息塵
J35nB343_p0828c12║塵無拘全皆道眼剎剎無礙盡是心源方可顯發祖
J35nB343_p0828c13║意吼震地之雷音爍破幽關布彌天之瑞色如此遞
J35nB343_p0828c14║相連輝因甚杳冥不辨華鱗弄藻在長波不別雙清
J35nB343_p0828c15║怎奈何映水往來千古照金光分布滿江河下座。
J35nB343_p0828c16║　（菩薩戒弟子如昢號雲嶔捐貲助刻
J35nB343_p0828c17║　密印禪師語錄第四卷伏願六根清淨發明正
J35nB343_p0828c18║　見之因一體圓明顯達真如之理
J35nB343_p0828c19║　康熙二十一年五月　日楞嚴寺般若坊藏板）
J35nB343_p0828c20║密印禪師語錄卷四