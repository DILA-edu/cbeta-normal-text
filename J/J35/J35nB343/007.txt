J35nB343_p0838a01║廣福山勝覺寺密印禪師語錄卷第七
J35nB343_p0838a02║門人如暐等編
J35nB343_p0838a03║法語
J35nB343_p0838a04║示了凡大德
J35nB343_p0838a05║九旬一休凍天地廓然春光明無向背全是法王身
J35nB343_p0838a06║具眼者見此法身光明一色清淨無有壞雜無有錯
J35nB343_p0838a07║亂無有分別在家菩薩雖則不能契合全憑依此一
J35nB343_p0838a08║段光明操家治業林下衲子依此一段光明究古窮
J35nB343_p0838a09║今歷代祖師依此一段光明傳佛心印十聖三賢依
J35nB343_p0838a10║此一段光明接物利生既然一色清淨無有壞雜因
J35nB343_p0838a11║甚麼十個有九不知落處為佗隨相而轉故生分別
J35nB343_p0838a12║棄塵勞覓佛事翻本子便有法無言說亦非道皆然
J35nB343_p0838a13║一義認為兩則也所以先賢明知後人錯處謂云至
J35nB343_p0838a14║道無難惟嫌揀擇但莫憎愛洞然明白若是達道高
J35nB343_p0838a15║人不住岐路之上直下覷破憎愛雙忘連此光明起
J35nB343_p0838a16║處了不可得遇人逼到無吐氣處方知老拳一起喝
J35nB343_p0838a17║下翻騰其或未能莽鹵不得。
J35nB343_p0838a18║示谷穎禪人
J35nB343_p0838a19║上古尊宿以有矜式凡欲出來整頓頹綱扶持末運
J35nB343_p0838a20║者每常見人墮在知解網中舉步不能出得臨時故
J35nB343_p0838a21║有勦絕方成利器現今尚有隨言逐句者就將心意
J35nB343_p0838a22║識來領會蘊在其中如傷食人未能消化日久成疾
J35nB343_p0838a23║不若常存一口寶劍休問佛來魔來抽出便斬向這
J35nB343_p0838a24║裏攃手不疑者任佗宇宙橫行不被風隔雨阻遇著
J35nB343_p0838a25║皮下無血之流眼內無珠之輩貴乎者直下承當不
J35nB343_p0838a26║貴乎者一任推脫豈在敲磚打瓦祭鬼燒錢所以圜
J35nB343_p0838a27║悟老人道如引上萬丈懸巖上打一推令佗命斷你
J35nB343_p0838a28║若在平地上推到彌勒下生也只不解命斷如人在
J35nB343_p0838a29║夢欲覺不覺是也而今人下得這番惡手腳不獨令
J35nB343_p0838a30║佗漆桶子破要且不失住持大柄方可提得古人心
J35nB343_p0838b01║印揭露今時向上一著豈能令人住在智識裏面只
J35nB343_p0838b02║恐多多和和將將就就縱歷金鎖玄關終是返成滯
J35nB343_p0838b03║殢莫道與他開通正路累得個個東倚西立日久則
J35nB343_p0838b04║長途路上難覓一個不落佛後之人也凡據此位者
J35nB343_p0838b05║先須己眼自正不被妖異以塗糊何也譬如碧海而
J35nB343_p0838b06║相似萬象到此影質莫能所逃也豈不見臨濟侍立
J35nB343_p0838b07║德山次山云困濟云老漢寱語作麼山便打濟掀倒
J35nB343_p0838b08║禪床山便休看佗二老用處迅如閃速如風若非頂
J35nB343_p0838b09║𩕳破裂眼光脫落障礙消融見佗古人猶如紗羅帳
J35nB343_p0838b10║裏觀月到得這般田地如獅子王得大無畏然不避
J35nB343_p0838b11║忌碩大光明真丈夫也豈徒然哉。
J35nB343_p0838b12║示出凡王居士
J35nB343_p0838b13║個中事不假造作成不假安排就先從自己了得妥
J35nB343_p0838b14║當始識不受人謾所以上古先賢未獲妥當處終日
J35nB343_p0838b15║怕怖生死如救倒懸不惟現世無常回觀無量劫來
J35nB343_p0838b16║受盡多少苦楚多少煎心為甚麼跳不出這個網子
J35nB343_p0838b17║故佗先有如是知非如是厭患然後純一向道不逐
J35nB343_p0838b18║多言就將這個知非底心當下頓除便至如來不動
J35nB343_p0838b19║之地那其間方知此道坦然會得不曾增蹉過不曾
J35nB343_p0838b20║減從前妄想顛倒流轉生死底事如空中花及第二
J35nB343_p0838b21║月試問賢公王居士這個知非底心即今向甚麼處
J35nB343_p0838b22║頓除舉起筆云試道看須向這裏進得一步驀直到
J35nB343_p0838b23║地穩坐長安更不疑也何足論哉。
J35nB343_p0838b24║示斷崖禪人
J35nB343_p0838b25║迦葉印心已前達磨直指已後西域的的相承東震
J35nB343_p0838b26║密密符契事不獲已道個直指人心見性成佛殊不
J35nB343_p0838b27║知這一句子令人提起也求生不得放下也求死不
J35nB343_p0838b28║得是佗屋裏人方知落處若是汾陽道底定如掉棒
J35nB343_p0838b29║打月所以道向上一路千聖不傳學者勞形如猿捉
J35nB343_p0838b30║影貴在當人捨卻荷負跳出支離到那赤條條地不
J35nB343_p0838c01║挂一絲一毫千人羅籠不住萬人呼喚不回方向那
J35nB343_p0838c02║邊履踐過來覿面驅耕夫之牛奪虎口之食正眼觀
J35nB343_p0838c03║來都是奴兒婢子邊事亦非大善知識可為到此境
J35nB343_p0838c04║界做佗兒孫決不謬矣奈何一種強癡兒不受師教
J35nB343_p0838c05║不依古行不肯上前不自了卻隨佗性去策子裏逐
J35nB343_p0838c06║日尋討謂之學事背地下三三兩兩亂將古人直切
J35nB343_p0838c07║公案委曲議論如個論主相似殊不知這分人最難
J35nB343_p0838c08║盡未來劫不成大器所以神鼎諲和尚憐愍此輩道
J35nB343_p0838c09║箇參須實參悟須實悟閻羅大王不怕多語而今說
J35nB343_p0838c10║箇悟之一字亦是為拔沉淪之語蓋為眾生無始以
J35nB343_p0838c11║來不能覷破五蘊隨順三毒捉水中影以為實事流
J35nB343_p0838c12║入諸趣不能了休教佗捨迷向悟若是夙植德本一
J35nB343_p0838c13║出頭來落在真善知識座前境風搖佗不動煩惱礙
J35nB343_p0838c14║佗不著如個死了一般相似輕輕撥動心地開通軸
J35nB343_p0838c15║軸展開性天朗耀謂之向悟捨迷既然迷悟了不可
J35nB343_p0838c16║得頓徹達磨心髓亦無心髓形段到這裏從前一切
J35nB343_p0838c17║五蘊三毒煩惱境風猶如空中片雲相似來無所黏
J35nB343_p0838c18║去無所綴佛法世法打成一片菩提煩惱放下兩頭
J35nB343_p0838c19║謂之不疑之地近來也有一類半醒半醉底方解道
J35nB343_p0838c20║個本來不迷有何所悟逼著問佗無迷悟處依然退
J35nB343_p0838c21║身不得現出醜來似這等人便是塗達磨之眼目壞
J35nB343_p0838c22║釋迦之慧命安可同日而語哉參學人須要大徹法
J35nB343_p0838c23║眼何故明鏡當臺妍醜自分耳。
J35nB343_p0838c24║示湛輝大德
J35nB343_p0838c25║圜頓法門量如虛空非論佛之與祖凡之與聖並及
J35nB343_p0838c26║六道四生本來具此一段大事因緣故以諸佛諸祖
J35nB343_p0838c27║出現世間為佗了卻頭頭法法盡是一雲所出一味
J35nB343_p0838c28║之水為諸艸木而有差別隨佗根器受潤故有三乘
J35nB343_p0838c29║漸次之說果有悟入佛之知見者其實皆一道也蓋
J35nB343_p0838c30║為眾生多劫不能悟入落在迷真逐妄此時或聞是
J35nB343_p0839a01║語不能透徹落在捨妄尋真所以道言妄顯諸真妄
J35nB343_p0839a02║真同二妄又云真非真恐迷我常不開演正好在此
J35nB343_p0839a03║一刀兩段真妄情消一種平懷泯然自盡小出大遇
J35nB343_p0839a04║受用現前應物邊事恰如掌中拈出亦非外法或時
J35nB343_p0839a05║放下凝然湛湛寂爾無痕如座須彌山相似而欲報
J35nB343_p0839a06║佗深恩唯有南泉臨教銜艸一則始得。
J35nB343_p0839a07║示淨然徐居士
J35nB343_p0839a08║習世間藝精世間業梢子用心不到處則不能成求
J35nB343_p0839a09║出世間道達出世間法無你用心處無你計較處人
J35nB343_p0839a10║多於此蹉過專向情見日長縈纏把捉空花認為實
J35nB343_p0839a11║事故爾先聖愍之權將金彈子而博泥彈子誰知後
J35nB343_p0839a12║來人吞在肚裏不能消化若是決定人不拘是泥是
J35nB343_p0839a13║金連膽一齊嘔出個裏一點然著不得廓蕩蕩寂靈
J35nB343_p0839a14║靈道眼無礙佛境現前凡皆風吹樹動雨灑花飛塵
J35nB343_p0839a15║塵剎剎無一不從本地而彰若到此間分明治世語
J35nB343_p0839a16║言資生業等皆順正法也。
J35nB343_p0839a17║示古風禪人
J35nB343_p0839a18║學道心直如弦透關眼明似鏡非是張乖賣俏而可
J35nB343_p0839a19║得成必須珍重一番透到無有纖毫所礙處堪以出
J35nB343_p0839a20║頭利人非是偶然得個豁蕩蕩地管取艸艸匆匆就
J35nB343_p0839a21║教行得具眼宗師難以相保藻鑑之家求其不上若
J35nB343_p0839a22║不急早覺察必成過患矣所以永嘉道豁達空撥因
J35nB343_p0839a23║果莽莽蕩蕩招殃禍此即是也試看當時香林和尚
J35nB343_p0839a24║在雲門作侍者十八年凡得一機半語錄於紙衣而
J35nB343_p0839a25║下方知古人不獨重法久久熏成大器透出表裏之
J35nB343_p0839a26║外始得八面通霄乃獅子窟中真獅子也莫不上從
J35nB343_p0839a27║德山雪峰老人一脈源深之所流長歟故所是大根
J35nB343_p0839a28║器必經晚成昔日雲門一宗當代行道只有香林一
J35nB343_p0839a29║派最勝香林後來接得智門智門下復出雪竇轉見
J35nB343_p0839a30║不同愈和愈峻愈唱愈高卓然孤絕天下無雙自古
J35nB343_p0839b01║傳於至今至今淺見之流擬欲履佗行徑而不能下
J35nB343_p0839b02║足已退矣又如此庵和尚首參圜悟老人深藏眾中
J35nB343_p0839b03║未嘗露出絲言片語求人所知縱有許多龍象不能
J35nB343_p0839b04║深辨得出為佗眼闊似海量如虛空劃破銀山鐵壁
J35nB343_p0839b05║會盡物我一如故爾不肯將將就就便去羅張裏李
J35nB343_p0839b06║終日窮究腳跟下事只待時緣一至天龍捧出著著
J35nB343_p0839b07║拈來貫通今古能令遙聞近瞻傾心歸伏嘆近來佯
J35nB343_p0839b08║佯之類善不存誠立志折伏身心逐日炮焦火燎未
J35nB343_p0839b09║見一星涼氣雖然作詩做偈盡是一味熱烝攃向明
J35nB343_p0839b10║眼人前大似七顛八倒或時說話有始過後立志無
J35nB343_p0839b11║終專檢別人長短不覺自己香臭返道人不合我假
J35nB343_p0839b12║使這些毛病不除莫道一人二人盡世間人總合不
J35nB343_p0839b13║得合與不合還量得過又將昔日古德林下作務行
J35nB343_p0839b14║由喚作瞞人喚作虛事喚作無益惜哉到這裏甚可
J35nB343_p0839b15║悲矣不忖良心傾喪更擬破敗別人可見獅子身中
J35nB343_p0839b16║蟲自食獅子肉又為破和合僧使聖道不行似這般
J35nB343_p0839b17║人千佛出世難以懺悔還想甚麼出世因緣今我古
J35nB343_p0839b18║風禪者勘破如是薄德之徒來到此間堪為大量從
J35nB343_p0839b19║此已後明說一丈不如密行一尺不待汝去表揚自
J35nB343_p0839b20║然吹出林外一動一靜人皆信受一勞一苦莫挂口
J35nB343_p0839b21║頭一言一語出乎實地一願一力終歸到底一是一
J35nB343_p0839b22║非拋出門外看惜叢林如自眼目慕念勤勞如作依
J35nB343_p0839b23║怙道行若高龍虎自伏德澤若重鬼神自欽不在安
J35nB343_p0839b24║心用意施計行權如龍行處自有雲隨穩重如山風
J35nB343_p0839b25║吹不動欲求出世並無紆曲者哉。
J35nB343_p0839b26║示淨凡張居士
J35nB343_p0839b27║凡上進人一起一止定不隨情牽引頭出頭沒定不
J35nB343_p0839b28║被境遮瞞若乃隨佗而去轉見相違遂不能入須當
J35nB343_p0839b29║發大勇猛必欲截斷生死路頭了達未生一著到此
J35nB343_p0839b30║田地五欲八風撼搖不動人我是非收攝不得彌天
J35nB343_p0839c01║雲盡至道全彰猶如星中皓月照耀世間不擇淨不
J35nB343_p0839c02║擇穢不分高不分下無所不周無所不普無邊世界
J35nB343_p0839c03║總在光中發現所以盤山道心月孤懸光吞萬象光
J35nB343_p0839c04║非照境境亦非存光境俱忘復是何物直在這兩句
J35nB343_p0839c05║下須是臨機不滯者始得截斷生死根塵了達未生
J35nB343_p0839c06║一著若復擬議思量則天地懸隔矣。
J35nB343_p0839c07║示明然大德
J35nB343_p0839c08║入門棒與喝承當者亦非開口談玅義領會者便錯
J35nB343_p0839c09║何況就地翻藤隔山呼喚以為究竟者殊不知送入
J35nB343_p0839c10║深宅遠窟裏所以玄沙道直饒得似秋潭月影靜夜
J35nB343_p0839c11║鐘聲隨扣擊以無虧觸波瀾而不散猶是生死岸頭
J35nB343_p0839c12║事設使恁麼道底免得生死也無既免不得合喫迴
J35nB343_p0839c13║龍手裏棒若乃頓超方便者始獲傾盡無餘當知佛
J35nB343_p0839c14║未出世已前一段大事原非修證耳何干伎倆哉。
J35nB343_p0839c15║示泯凡李居士
J35nB343_p0839c16║凡所有相皆是虛妄若見諸相非相即見如來要且
J35nB343_p0839c17║山不是山水不是水若向這裏會得當時祇園一會
J35nB343_p0839c18║儼然未散便是達磨直指心宗衲僧放身命處並無
J35nB343_p0839c19║兩般矣從來傳授不得惟獨自契自悟悟到無虛妄
J35nB343_p0839c20║所一咬便斷攃手歸來依然山又是山水又是水且
J35nB343_p0839c21║道這個傳授不得底在甚麼處到此逢人不得錯舉
J35nB343_p0839c22║纔涉路徑總不可得。
J35nB343_p0839c23║示雪嵋禪人
J35nB343_p0839c24║夙有般若近善知識實非細事縱然深達此道開言
J35nB343_p0839c25║進語不得妄談微露手眼要有來歷非是倚艸附木
J35nB343_p0839c26║之輩無主孤魂專在第六識裏得水便弄泥團塞人
J35nB343_p0839c27║耳目引得盲人猶如夜裏持物相似雖然在手不辨
J35nB343_p0839c28║赤黃上下渾然遞相鈍置故有習氣深入難改舊時
J35nB343_p0839c29║行履且道錯在何處蓋為從前自己了不徹底昔時
J35nB343_p0839c30║遇人來處不清復到明眼人前如鏡照妖近旁不得
J35nB343_p0840a01║或經一年半載忿起煩惱依然走向背地捏怪效設
J35nB343_p0840a02║師位欺誑盲俗有始無終遭人貶剝試看當時高峰
J35nB343_p0840a03║和尚忽被雪巖老人一句逼得口啞自發誓云我拌
J35nB343_p0840a04║一生作個癡獃定要見這一著子明白經及五年一
J35nB343_p0840a05║日寓菴宿睡覺正疑之間忽同宿道友推枕子墮地
J35nB343_p0840a06║作聲驀然打破疑團如在羅網中跳出自古迄今不
J35nB343_p0840a07║獨高峰和尚前輩仰山香巖相見溈山並無兩般矣
J35nB343_p0840a08║可見他是真法王子善不小小便了焉敢造次承當
J35nB343_p0840a09║怎似這般瞎見人妄披獅子皮就作野豻鳴只圖說
J35nB343_p0840a10║得快便是禪打得贏便是道也學棒下翻身不脫口
J35nB343_p0840a11║裏水漉漉地為佗當時初得見處著向見邊見邊不
J35nB343_p0840a12║脫專愛說玄說玅賣弄蹤跡謂之為人事業殊不知
J35nB343_p0840a13║正是障蔽黃面底魔子也所以雲門道光不透脫有
J35nB343_p0840a14║兩般病一切處不明面前有物是一又透得一切法
J35nB343_p0840a15║空隱隱地似有個物相似亦是光不透脫而然是也
J35nB343_p0840a16║假使黃粱夢斷閨閤情忘尚與古人徹證無別依還
J35nB343_p0840a17║不得強作主宰不見白雲老人道悟了須遇人始得
J35nB343_p0840a18║若不遇人只是個無尾巴猢猻纔弄出來有人便笑
J35nB343_p0840a19║近時看來覓個別有長處底人正如天上擇月諦觀
J35nB343_p0840a20║此道愈漸可憐近日雪嵋禪者昔在融徹處來經及
J35nB343_p0840a21║數載不憚勞倦誠肯用意殊不知我儂門下並無甚
J35nB343_p0840a22║麼奇特直將這個千聖近旁不得底萬靈景仰無門
J35nB343_p0840a23║底速捨身命便與從前古人併作一阬後來有人向
J35nB343_p0840a24║汝手中乞命那時節方知此話實不誣矣脫或未能
J35nB343_p0840a25║從前有箇撞死老鼠瞎貓切莫效樣。
J35nB343_p0840a26║示全一禪人
J35nB343_p0840a27║當明此事不假多程一念纔興關山萬里故不能合
J35nB343_p0840a28║佛知見達祖心源所以道正說知見時知見即是心
J35nB343_p0840a29║當心即知見知見即如今從上歷代先賢總不出這
J35nB343_p0840a30║一見下頓忘所知方與諸佛同孔出氣始獲無二也
J35nB343_p0840b01║奈何靈利者多有蹉過樸實者多有難入難入者必
J35nB343_p0840b02║生退屈蹉過者必生矯亂未嘗不有也雖有言句概
J35nB343_p0840b03║是胡卜亂度得來將去瞞神蓋鬼吐向無眼人前不
J35nB343_p0840b04║辨來風方道祖師門下不過如斯也遇著明眼作家
J35nB343_p0840b05║輕輕挑動猶如醬缸蟲子相似所以教中道如聾奏
J35nB343_p0840b06║音樂悅彼不自聞於法不修行多聞亦如是上根之
J35nB343_p0840b07║人見月忘指中下之人依語作務凡看佛教覽群書
J35nB343_p0840b08║者先明其本然後則有少分相應也。
J35nB343_p0840b09║示省凡羅居士
J35nB343_p0840b10║直心向道不假佗力須要當人有大信根但於二六
J35nB343_p0840b11║時中裏行住坐臥處時時返照切切提撕看是甚麼
J35nB343_p0840b12║道理豁向一毛端頭覷得徹去在聖位中亦如是凡
J35nB343_p0840b13║夫地中也亦然所以道三世諸佛共法界眾生盡是
J35nB343_p0840b14║摩訶般若光光未發時汝等諸人向甚麼處委到這
J35nB343_p0840b15║裏有心莫能測有語莫能宣正宣雖不得觸著又現
J35nB343_p0840b16║前管取一動一靜便與先佛世尊圜一受用也。
J35nB343_p0840b17║示越為禪人
J35nB343_p0840b18║徹明此事非在捨鬧而趣靜背境以觀心若作如是
J35nB343_p0840b19║見解則成大病也舉世莫能醫但看觸境逢緣覿面
J35nB343_p0840b20║放過當知落在第二義邊驀直拈來舉向山僧無藥
J35nB343_p0840b21║對治定然一棒打折你腰教你伸也不可得縮也不
J35nB343_p0840b22║可得痛也不可得癢也不可得病然出體絲點無存
J35nB343_p0840b23║通身暢快本不相干設若未能又成毛病矣毛病既
J35nB343_p0840b24║不除一味業識茫茫無本可據專在意識裏卜度情
J35nB343_p0840b25║解中思想朝吟暮詠不生厭繁無有收拾無有斷絕
J35nB343_p0840b26║一生至老總不得力返被一切善惡境界包含順逆
J35nB343_p0840b27║因緣籠罩欲逃無所逃欲避無所避過在這一點子
J35nB343_p0840b28║了不乾淨未達罪福本空一著正在此也復拈法語
J35nB343_p0840b29║云空得這個麼越無語師云若向這裏倒斷出來方
J35nB343_p0840b30║為獅子吼其或未能依舊野豻鳴。
J35nB343_p0840c01║示眾法語維那融通請
J35nB343_p0840c02║然未入湖海必先通澗谿出言須穩當得語見端倪
J35nB343_p0840c03║起首先明目頌中要合題事存堪借境理極莫黏泥
J35nB343_p0840c04║通達理相應圜融事並齊理偏事未正縱悟返成迷
J35nB343_p0840c05║雖是無文印莫將容易提預申玄學士高步必從低
J35nB343_p0840c06║欲作人天眼嶮中更架梯松門須應過竹徑要常棲
J35nB343_p0840c07║信步行將去無闌阻玉騠追風千里勢出眾越群黎
J35nB343_p0840c08║嬾出茅簷矣何霑雨露兮披雲斑起豹翫月文生犀
J35nB343_p0840c09║憤起凌雲志猶如貫日霓橫空色相壯不被矮人擠。
J35nB343_p0840c10║牧牛頌古（原頌只一因後屢而誘之故以成三予得之並錄補入於此也）
J35nB343_p0840c11║撥艸尋牛
J35nB343_p0840c12║彷彿林中逐日攀奔波那討片時閒困來臥向青莎
J35nB343_p0840c13║裏醒後依然隔萬山
J35nB343_p0840c14║天將日暮鳥歸啼尋出山林竟過谿只聽聲聲頻噪
J35nB343_p0840c15║晚茫然不覺又沉西
J35nB343_p0840c16║埜牛豈受直繩牽專在沙阬艸裏眠兩兩三三翻不
J35nB343_p0840c17║見一齊孤負艸鞋錢
J35nB343_p0840c18║驀然見跡
J35nB343_p0840c19║寒雲日布鎖山階蔭蔽難尋去又來幸遇微風輕掃
J35nB343_p0840c20║蕩端然遺跡印蒼苔
J35nB343_p0840c21║瞻風撥艸過山巔行到谿邊甚皎然便把狂情一歇
J35nB343_p0840c22║下不隨流水過前川
J35nB343_p0840c23║雲外山高水又深披星戴月少追尋無風若見垂楊
J35nB343_p0840c24║舞莫向前村問信音
J35nB343_p0840c25║捕步見牛
J35nB343_p0840c26║舉目相逢覿面觀朗然越格出幽巒明明蹄角全彰
J35nB343_p0840c27║露水繞山旋受曲盤
J35nB343_p0840c28║紅日方中一見清眼非色相耳非聲頻呼幽谷連相
J35nB343_p0840c29║應愧殺當初涉遠程
J35nB343_p0840c30║捕影描蹤甚日休峛山曠路使人愁而今退到無攀
J35nB343_p0841a01║處㘞地一聲迸出頭
J35nB343_p0841a02║得牛貫鼻
J35nB343_p0841a03║信手曳來把鼻穿尋常緊著過山田疏狂謬道吾拘
J35nB343_p0841a04║束體性柔和豈用鞭
J35nB343_p0841a05║翠擁嵐光映水流一谿兩岸好田疇初回恐犯人苗
J35nB343_p0841a06║稼驀直收來不外遊
J35nB343_p0841a07║全身現在錦江邊得意童兒自儼然兩孔分明一白
J35nB343_p0841a08║練何勞分外把繩牽
J35nB343_p0841a09║牧護調馴
J35nB343_p0841a10║百花香噴染深雲青艸池塘漸漸溫不負家山時節
J35nB343_p0841a11║至每餐直到日斜曛
J35nB343_p0841a12║牧久純時不待牽白雲影裏任從眠年年山下出頭
J35nB343_p0841a13║放一度春來一度鮮
J35nB343_p0841a14║谷暖陽和解歲寒靈芽芳遍水漫漫何方不是東君
J35nB343_p0841a15║道一味無餘任飽餐
J35nB343_p0841a16║騎牛歸家
J35nB343_p0841a17║形儀脆美笑呵呵並不違時豈用拖意欲騎來先有
J35nB343_p0841a18║趣一聲麥笛過煙蘿
J35nB343_p0841a19║回頭穩步出雲霞詣路歌歡興轉奢重疊關山留不
J35nB343_p0841a20║住昂然迅步直歸家
J35nB343_p0841a21║水艸均充俊不饑日斜倒影慕歸時揚鞭詠動還鄉
J35nB343_p0841a22║曲到跨牛兒恨步遲
J35nB343_p0841a23║忘牛存人
J35nB343_p0841a24║遂把鞭繩放下時俄然攃手便如癡有人問道牛何
J35nB343_p0841a25║在對面忘形總不知
J35nB343_p0841a26║無影山前獨自閒和雲一片白其間於今頓脫皮毛
J35nB343_p0841a27║外俗眼何曾識故顏
J35nB343_p0841a28║笠蓑高挂兩相違無事童兒絕是非啼鳥新催花滿
J35nB343_p0841a29║地恬然不展俏巍巍
J35nB343_p0841a30║人牛雙忘
J35nB343_p0841b01║金井梧桐一葉飄停雲卷盡便青霄冰輪移過西峰
J35nB343_p0841b02║去不見秋光水面搖
J35nB343_p0841b03║一不存兮二不容虛無一點甚難窮凄凄一陣金風
J35nB343_p0841b04║起帶水拖泥盡絕蹤
J35nB343_p0841b05║葉落秋來萬樹空普天匝地起清風寥寥碧漢廓無
J35nB343_p0841b06║際非是馴調作用功
J35nB343_p0841b07║返本還原
J35nB343_p0841b08║萬象森羅一鑑周全彰過後影何留隨情逐見如毛
J35nB343_p0841b09║者聚首紛紛喚作牛
J35nB343_p0841b10║嗥吼一聲出外緣愧乎巴掌浪為拳來朝更有山前
J35nB343_p0841b11║事正眼何曾認得牷
J35nB343_p0841b12║不分異類復原由非是童兒非是牛到此分中無向
J35nB343_p0841b13║背白雲明月兩悠悠
J35nB343_p0841b14║入廛垂手
J35nB343_p0841b15║了此無疑罷問程問時隨指落深阬其中有個知歸
J35nB343_p0841b16║者不待揚眉掉臂行
J35nB343_p0841b17║鹿隊羊群莫亂猜非甘力壯會能開各人一片閒田
J35nB343_p0841b18║地據在威音分付來
J35nB343_p0841b19║凡聖同圜一路休丙丁尋火不須求春來處處花開
J35nB343_p0841b20║苑夜靜家家月滿樓
J35nB343_p0841b21║十無語頌
J35nB343_p0841b22║無為國
J35nB343_p0841b23║涉罷長安路歸來出正躔谿山情坦蕩雲月炳皆然
J35nB343_p0841b24║道泰不傳令時清豈用權涼回一葉落三島共壺天
J35nB343_p0841b25║無星秤
J35nB343_p0841b26║衡上無錙銖權邊有重輕任持千兩至移就一般平
J35nB343_p0841b27║不較泥團子惟稱耀日晶定盤原分外相混實難明
J35nB343_p0841b28║無根樹
J35nB343_p0841b29║蕭疏標地錦秀麗壯嘉猷若過三冬雪能成萬古幽
J35nB343_p0841b30║輕煙垂玉帶新月挂銀鉤滴露含圜相通明一概秋
J35nB343_p0841c01║無底缽
J35nB343_p0841c02║宛然一缽用分外轉求何但只隨豐儉曷須苦恁麼
J35nB343_p0841c03║德山拓不到臨濟太行過拈卻匙頭看還嫌一味多
J35nB343_p0841c04║無底船
J35nB343_p0841c05║休逐東流去優游撥轉行煙綸結網篆風鼓助潮聲
J35nB343_p0841c06║野渡同秋碧蘆花共雪明和光常得玅無底沒深阬
J35nB343_p0841c07║無絃琴
J35nB343_p0841c08║執玅猶天遠捐功就位操無絃超異見有用辨秋毫
J35nB343_p0841c09║展拓家風俊平彈格調高山寒雲斷處此義在甄陶
J35nB343_p0841c10║無鬚鎖
J35nB343_p0841c11║鎖斷人天戶禁封佛祖喉聖凡無出路報化有來由
J35nB343_p0841c12║得遇方能透難逢必定愁昭然通此竅寶藏一時周
J35nB343_p0841c13║無孔笛
J35nB343_p0841c14║非在聲中巧當風一曲親洞明三際旨調轉萬家春
J35nB343_p0841c15║吹入水窮處坐觀雲起辰未聞聞聽得抖出耳中塵
J35nB343_p0841c16║無孔鎚
J35nB343_p0841c17║信手拈來用蛟龍不敢吞敲穿潭底月粉碎鏡中痕
J35nB343_p0841c18║若乃除心病自然徹頂門水雲思湊泊到此實難論
J35nB343_p0841c19║無縫塔
J35nB343_p0841c20║物我無殊境自佗總一般窗開常寂照戶閉永沉謾
J35nB343_p0841c21║周匝一光耀玲瓏八面寬當階攃手進豈礙一毫端
J35nB343_p0841c22║無底籃
J35nB343_p0841c23║工夫圜得到提出定光輝能納四天下不差半粒微
J35nB343_p0841c24║摝浮浮趣向救溺溺來歸魚鱉翻身過成龍帶霧飛
J35nB343_p0841c25║　（菩薩戒弟子如聆號月菴廓耀號法藏元見捐刻
J35nB343_p0841c26║　密印禪師語錄第七卷伏願苦海浪裏共遇直截
J35nB343_p0841c27║　舟航暗昧林中同睹皎潔慧燄
J35nB343_p0841c28║康熙二十一年壬戌歲季秋月板入浙江嘉興府楞
J35nB343_p0841c29║　嚴寺般若坊附藏流通本郡信士吳知先書梓士
J35nB343_p0841c30║　倪天章刊）
J35nB343_p0841c31║密印禪師語錄卷第七（終）