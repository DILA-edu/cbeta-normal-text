J35nB343_p0842a01║廣福山勝覺寺密印禪師語錄卷第八
J35nB343_p0842a02║門人如暐等編
J35nB343_p0842a03║機緣
J35nB343_p0842a04║僧問：「據虎頭，收虎尾，第一句下明宗旨。如何是據虎
J35nB343_p0842a05║頭？」師云：「八面全威。」進云：「如何是收虎尾？」師云：「一毛不
J35nB343_p0842a06║讓。」進云：「只如空劫那畔將甚麼施設？」師云：「你到得空
J35nB343_p0842a07║劫那畔也未？」進云：「分明提不起，擬議即乖真。」師云：「也
J35nB343_p0842a08║是鄭州出曹門。」
J35nB343_p0842a09║僧問：「仰山以夢為覺，南泉以覺為夢，且道古人具甚
J35nB343_p0842a10║麼眼目？」師云：「二俱是個瞎漢。」進云：「和尚分上又作麼
J35nB343_p0842a11║生？」師打云：「是夢？是覺？」僧擬議，師連棒打出。
J35nB343_p0842a12║僧問：「蹋翻須彌頂，坐斷碧落雲時如何？」師云：「入地獄
J35nB343_p0842a13║有分。」進云：「為甚如此？」師云：「拂開金世界，劈破鬼門關。」
J35nB343_p0842a14║僧問：「如何是威音王已前自己？」師云：「橫身當宇宙。」進
J35nB343_p0842a15║云：「威音王已後？」師云：「一句定乾坤。」進云：「且道是那一
J35nB343_p0842a16║句？」師便打，僧禮拜，師又打。
J35nB343_p0842a17║僧問：「相見不恁麼，恁麼不相見。」師云：「當中不肯斷，誰
J35nB343_p0842a18║赴兩頭機？」進云：「在甚麼處斷？」師豎拂子云：「試道看。」僧
J35nB343_p0842a19║擬議，師便喝。
J35nB343_p0842a20║僧問：「靈鷲拈花，果結何處？」師云：「不萌枝上。」進云：「未審
J35nB343_p0842a21║滋味如何？」師云：「還我核來。」僧無語。
J35nB343_p0842a22║僧問：「雲接水送，有辱宗風；口乾舌結，方負自己。正在
J35nB343_p0842a23║二途時如何？」師云：「一椎便透。」進云：「當下了然能有幾？」
J35nB343_p0842a24║師云：「薄處先穿。」
J35nB343_p0842a25║士問：「今日有話相問，得否？」師云：「我不會答。」士云：「未審
J35nB343_p0842a26║誰人答得？」師云：「三生六十劫。」
J35nB343_p0842a27║僧問：「大通智勝佛，十劫坐道場，佛法不現前，不得成
J35nB343_p0842a28║佛道。是何意旨？」師云：「祖師門下卻較些子」。進云：「大有
J35nB343_p0842a29║人喚作布袋老鴉。」師云：「笑破乞兒口。」
J35nB343_p0842a30║僧問：「如何是佛？」師云：「內無心，外無目。」進云：「如何是法？」
J35nB343_p0842b01║師云：「痛處鍼，眼底沙。」進云：「如何是僧？」師云：「五湖四海
J35nB343_p0842b02║月，千嶺萬山雲。」
J35nB343_p0842b03║僧問：「透網金鱗以何為食？」師云：「身在海中莫尋水。」僧
J35nB343_p0842b04║禮拜，師豎拂子云：「透得這箇麼？」僧無語，師云：「將謂赤
J35nB343_p0842b05║梢鯉，又是癩頭黿。」
J35nB343_p0842b06║僧問：「如何是金剛王寶劍？」師云：「斬斷靈龜尾。」進云：「如
J35nB343_p0842b07║何是踞地獅子？」師云：「驚退野狐群。」進云：「如何是探竿
J35nB343_p0842b08║影艸？」師云：「開口則勘破。」進云：「如何是一喝不作喝用？」
J35nB343_p0842b09║師云：「你又作個甚麼？」僧便喝，師則打。
J35nB343_p0842b10║僧問：「昔日僧參仰山，便問：『和尚識字否？』山云：『隨分。』且
J35nB343_p0842b11║道是何分曉？」師云：「此處不言權在手。」進云：「僧右旋一
J35nB343_p0842b12║匝，云：『是甚麼字？』山於地上書個十字酬佗，此意若何？」
J35nB343_p0842b13║師云：「天回地轉。」進云：「僧左旋一匝，云：『是甚麼字？』仰山
J35nB343_p0842b14║就改十字為卍字。」師云：「武就文成。」進云：「僧畫一圜相，
J35nB343_p0842b15║以兩手拓如修羅掌日月勢，云：『是甚麼字？』未審有甚
J35nB343_p0842b16║奇特？」師云：「魚龍得變化，蝦蟹枉遭殃。」進云：「仰山又畫
J35nB343_p0842b17║圜相圍卻卍字，是何道理？」師云：「闍黎咬定牙關跳不
J35nB343_p0842b18║出去。」進云：「為甚麼僧便作樓至擎拳？」師云：「聲聞、辟支
J35nB343_p0842b19║所不能及。」進云：「仰山道：『如是！如是！汝善護持。』便就肯
J35nB343_p0842b20║佗。」師云：「始終事盡共在其中。」僧禮拜，師云：「無限仰山
J35nB343_p0842b21║都被這漢鈍置不少。」僧展手，師歸方丈。
J35nB343_p0842b22║僧問：「如何是第一玄？」師云：「不許浪捏拳。」進云：「如何是
J35nB343_p0842b23║第二玄？」師云：「雲散月當天。」進云：「如何是第三玄？」師云：
J35nB343_p0842b24║「到處總方圜。」僧禮拜起，師云：「這是那一玄？」僧罔措，師
J35nB343_p0842b25║云：「假雞聲韻難瞞我，未肯糢糊放過關。」
J35nB343_p0842b26║僧問：「如何是涅槃心？」師云：「青山一片雲。」進云：「如何是
J35nB343_p0842b27║差別智？」師云：「上苑幾團雪。」進云：「雲散雪消時如何？」師
J35nB343_p0842b28║云：「今日不曾天晴。」僧無語，師呵呵大笑。
J35nB343_p0842b29║僧問：「近日佛法如何？」師云：「兩山合掌，一谿行道。」進云：
J35nB343_p0842b30║「且道為甚麼如此？」師云：「覓個不會佛法底人。」進云：「適
J35nB343_p0842c01║來一眾從山後下來，和尚還見麼？」師云：「觀音玅智力，
J35nB343_p0842c02║能救世間苦。」
J35nB343_p0842c03║僧問：「離四句，絕百非時如何？」師云：「虧你開臭口。」進云：
J35nB343_p0842c04║「口有甚麼過？」師與一掌，云：「離四句，絕百非。」
J35nB343_p0842c05║僧問：「如何是第一要？」師云：「杜絕口頭玅。」進云：「如何是
J35nB343_p0842c06║第二要？」師云：「萬象分明道。」進云：「如何是第三要？」師云：
J35nB343_p0842c07║「天空任鳥飛，水闊從魚躍。」
J35nB343_p0842c08║師一日宴坐，有僧來參，師拈拄杖，僧便喝，師下來令
J35nB343_p0842c09║僧就座，僧不肯，師即打出。時有僧云：「適來這上座過
J35nB343_p0842c10║在甚麼處？」師云：「鼠偷雞蛋，莫認獅子輥毬。」
J35nB343_p0842c11║僧問：「德山見僧入門便棒，臨濟見僧入門便喝，不知
J35nB343_p0842c12║是何消息？」師云：「烏龜臂上無毛。」
J35nB343_p0842c13║僧問：「離言說、絕議論時如何？」師云：「放下著。」僧佇思，師
J35nB343_p0842c14║云：「酬衣去。」
J35nB343_p0842c15║僧求開示，師云：「且去，明日來。」忽聞板響，旁僧云：「喫飯
J35nB343_p0842c16║去。」師與一掌，云：「是何所在？指東說西。」僧便喝，師又打，
J35nB343_p0842c17║復示偈云：「一聲相應炳無私，歷歷分明說向誰？桼桶
J35nB343_p0842c18║豁然箍爆斷，方知過用苦鉗鎚。」
J35nB343_p0842c19║僧問：「古人道：『有時奪人不奪境。』那個是人？」師云：「截斷
J35nB343_p0842c20║來時意。」進云：「如何是奪境不奪人？」師云：「摧倒案前山。」
J35nB343_p0842c21║進云：「如何是人境兩俱奪？」師云：「摧倒案前山，有甚來
J35nB343_p0842c22║時意？」進云：「如何是人境俱不奪？」師云：「追風天馬戴麒
J35nB343_p0842c23║麟。」復拈拄杖云：「這是境，那個是人？」僧擬議，師便喝。
J35nB343_p0842c24║僧出，師問：「何處去？」僧云：「隨眾作務去。」師云：「一堂人汝
J35nB343_p0842c25║隨那一眾？」僧罔措，師便打。
J35nB343_p0842c26║僧問：「住世脫塵埃，何處最潔？」師云：「爛泥腳底。」進云：「行
J35nB343_p0842c27║道涉嶇崎，何處最平？」師云：「尖峰頂上。」僧禮拜，師攙住
J35nB343_p0842c28║云：「這是甚麼處？」僧無語，師云：「只說是個人。」
J35nB343_p0842c29║僧歸，夜坐次，云：「某甲有一偈不敢舉出。」師云：「放汝命，
J35nB343_p0842c30║通汝氣。」僧云：「對境無心蕩蕩清。」師云：「已濁了也。」僧云：
J35nB343_p0843a01║「透出關闌沒化城。」師拈茶杯云：「透得這個麼？」僧擬議，
J35nB343_p0843a02║師便喝。僧禮拜，師云：「且證一半著。」
J35nB343_p0843a03║士問：「如何是超宗異目？」師云：「三頭六臂。」士云：「如何是
J35nB343_p0843a04║齊眉共躅？」師云：「不高不低。」士云：「如何是影響音聞？」師
J35nB343_p0843a05║云：「閉眼說夢。」士禮拜，師云：「汝是閉眼來問？開眼來問？」
J35nB343_p0843a06║士便喝，師對眾云：「記取這漢。」
J35nB343_p0843a07║僧至，師云：「這幾久在何處來？」僧云：「溈山。」師云：「水牯牛
J35nB343_p0843a08║在甚麼處放？」僧無語。師云：「汝不在溈山來。」
J35nB343_p0843a09║僧問：「寸絲不挂時如何？」師云：「裸形外道。」進云：「千補萬
J35nB343_p0843a10║衲時如何？」師云：「惹火燒身。」進云：「恁麼也不得，不恁麼
J35nB343_p0843a11║也不得。」師云：「恁麼也得，不恁麼也得。」進云：「門外人來，
J35nB343_p0843a12║如何相見？」師云：「或時權在手，便把令來行。」
J35nB343_p0843a13║僧問：「如何是先照後用？」師云：「雲行雨到。」進云：「如何是
J35nB343_p0843a14║先用後照？」師云：「雷轟電掣。」進云：「如何是照用同時？」師
J35nB343_p0843a15║云：「三山齊粉碎，六鼇盡絕蹤。」進云：「如何是照用不同
J35nB343_p0843a16║時？」師云：「月明初夜後，雞叫五更前。」
J35nB343_p0843a17║僧到，師問：「上座今日在何處來？」僧便喝，師云：「善來佛
J35nB343_p0843a18║子，何得惡發？」僧無語，師打云：「已後不得亂做。」
J35nB343_p0843a19║僧辭行，師云：「何處去？」僧云：「穿山透海去。」師云：「這隻眼
J35nB343_p0843a20║尚未明。」僧云：「是那一隻？」師便打。僧云：「未曾拈棒，已會
J35nB343_p0843a21║了也。」師云：「汝作麼生會？」僧擬議，師又打。
J35nB343_p0843a22║僧侍立，師豎起拄杖云：「癡狂外邊走，不識拄杖子，招
J35nB343_p0843a23║劍自傷身，喚作拄杖子。到汝分上又作麼生？」僧無語，
J35nB343_p0843a24║師與一棒，歸方丈。
J35nB343_p0843a25║僧歸，師問：「你從那幾處來？」僧敘，師云：「還是在那一處
J35nB343_p0843a26║得力？」僧復敘，師劈口便拳。次日討單，師云：「汝擬進堂，
J35nB343_p0843a27║切忌瞌睡。」僧應諾，師云：「浩浩之中如何辨主？」僧禮拜，
J35nB343_p0843a28║師云：「到底皮下無血。」
J35nB343_p0843a29║僧問：「四山相逼時如何？」師云：「一椎粉碎。」進云：「坦然無
J35nB343_p0843a30║礙去也。」師云：「又添旛上風。」
J35nB343_p0843b01║僧問：「如何是第一句？」師云：「空無一點聚。」進云：「如何是
J35nB343_p0843b02║第二句？」師云：「分明難吐露。」進云：「如何是第三句？」師云：
J35nB343_p0843b03║「垂慈相濟度。」
J35nB343_p0843b04║二僧到，師云：「何處來？」僧云：「船上。」師云：「船在何處？」僧無
J35nB343_p0843b05║語，師便打。次問一僧：「這一眾聻？」僧作把橈勢，師亦打，
J35nB343_p0843b06║遂後不伏。有僧出云：「昨日公案，會也打、不會也打，成
J35nB343_p0843b07║何宗旨？」聲未絕，師又打，云：「任從舉向諸方去。」
J35nB343_p0843b08║僧問：「寒泉蛟龍還有變化時節也無？」師云：「無時節也
J35nB343_p0843b09║有時節。」進云：「若到大禹門下，有何方便？」師云：「搖頭是
J35nB343_p0843b10║雲，擺尾是雨。」
J35nB343_p0843b11║僧問：「一塵不立時如何？」師云：「足下泥深三尺。」進云：「如
J35nB343_p0843b12║何是意中句？」師云：「頭抵威音前。」進云：「如何是句中意？」
J35nB343_p0843b13║師云：「尾掃空劫後。」進云：「句意不立時如何？」師云：「洗足
J35nB343_p0843b14║來與你道。」僧擬議，師便喝。
J35nB343_p0843b15║僧問：「默時雖無語，明頭豈覆藏？彷彿多蹉過，請師為
J35nB343_p0843b16║舉揚。」師云：「朝朝雞向五更啼，歲歲春來山色秀。」
J35nB343_p0843b17║僧問：「如何是十方同聚會？」師云：「兩眼對兩眼。」進云：「如
J35nB343_p0843b18║何是個個學無為？」師云：「現成底事，學佗作麼？」進云：「如
J35nB343_p0843b19║何是此是選佛場？」師云：「罕逢穿耳客，多遇刻舟人。」進
J35nB343_p0843b20║云：「如何是心空及第歸？」師拈拄杖云：「空得這個麼？」僧
J35nB343_p0843b21║便喝，師則打。
J35nB343_p0843b22║僧問：「家家有路透長安，何處是長安大路？」師云：「出門
J35nB343_p0843b23║便蹋著。」進云：「不顧腳下時如何？」師云：「痛與三十棒。」進
J35nB343_p0843b24║云：「已今到了又作麼生？」師云：「食艸飲水，曳耙拖犁。」
J35nB343_p0843b25║僧問：「泥牛石虎對面相見時如何？」師云：「一喝無蹤跡，
J35nB343_p0843b26║潛身北斗藏。」
J35nB343_p0843b27║僧問：「了無一法，和尚說箇甚麼？」師云：「今日送供底甚
J35nB343_p0843b28║多。」進云：「本無一物，學人參個甚麼？」師云：「自領出去。」
J35nB343_p0843b29║僧問：「如何是正法眼？」師云：「不在眉毛下。」進云：「必在何
J35nB343_p0843b30║處？」師云：「張三一對，李四一雙。」
J35nB343_p0843c01║僧問：「如何是體明無盡句？」師云：「通身是病通身藥。」進
J35nB343_p0843c02║云：「如何是玅玄無私句？」師云：「遍界全真遍界塵。」
J35nB343_p0843c03║僧問：「學人近前，擬欲禮拜則是？不禮拜則是？」師和聲
J35nB343_p0843c04║便打。進云：「一氣不來，又向甚麼處去？」師云：「鑊湯爐炭
J35nB343_p0843c05║裏，驢胎馬腹中。」
J35nB343_p0843c06║僧問：「法門大闡，廣集四來，如何是衲僧入門句？」師云：
J35nB343_p0843c07║「穩坐從天命。」進云：「如何是衲僧出門句？」師云：「常沾雨
J35nB343_p0843c08║露恩。」進云：「出入不虛常運步，一行蹋破嶺頭雲。」師云：
J35nB343_p0843c09║「何處不光輝？」
J35nB343_p0843c10║僧問：「如何是大鞴爐內底消息？」師云：「烈火不留礦，分
J35nB343_p0843c11║金豈讓情？」
J35nB343_p0843c12║僧問：「劍未出匣時如何？」師云：「冷靜光生。」進云：「已出匣
J35nB343_p0843c13║後。」師云：「煙塵氣斂。」進云：「今得呈劍手，一任定乾坤。」師
J35nB343_p0843c14║云：「將來驗看。」僧便喝。師對眾云：「來日東廊相會。」
J35nB343_p0843c15║僧問：「此處得水金鱗，後來如何變化？」師云：「揚身拋玉
J35nB343_p0843c16║尺，戲碧欲騰雲。」
J35nB343_p0843c17║僧問：「如何是山中境？」師云：「曲曲彎彎逼直路。」進云：「如
J35nB343_p0843c18║何是境中人？」師云：「輕輕巧巧過山雲。」僧次日相會，師
J35nB343_p0843c19║云：「昨日問底甚麼話頭？」僧擬議，師便打。
J35nB343_p0843c20║僧問：「目前無法，意在目前時如何？」師云：「浪展千條縷，
J35nB343_p0843c21║潭收一洞春。」
J35nB343_p0843c22║僧問：「得何神通，有此大用？」師云：「不是借來底。」進云：「十
J35nB343_p0843c23║二處忘閒影響，三千界放淨光明。」師云：「你底光明在
J35nB343_p0843c24║甚麼處？」僧便喝，師云：「可惜許。」
J35nB343_p0843c25║僧問：「如何是衲僧出身處？」師云：「特地秋風至，不涼人
J35nB343_p0843c26║自涼。」進云：「頭頭舉起承佗力，步步相隨是故人。」師云：
J35nB343_p0843c27║「出身放過，說甚故人？」
J35nB343_p0843c28║僧問：「父母未生即是？已生即是？」師打云：「你道是已生
J35nB343_p0843c29║未生？」僧擬議，師又打。
J35nB343_p0843c30║僧問：「久雨不晴，淹殺狐兔；久晴不雨，渴死魚龍。如何
J35nB343_p0844a01║是久晴境界？」師云：「霜月到頭藏不住。」進云：「如何是久
J35nB343_p0844a02║雨時節？」師云：「谷雲覆頂出頭來。」進云：「且道不雨不晴
J35nB343_p0844a03║時如何？」師云：「來日天晴又向汝道。」僧無語，師云：「通身
J35nB343_p0844a04║泥水也不知。」
J35nB343_p0844a05║僧問：「拄杖子年多少？」師云：「又被闍黎添一歲。」進云：「壽
J35nB343_p0844a06║同天地久，結果有餘春。」師云：「家無小兒，有甚用處？」
J35nB343_p0844a07║僧問：「古人道：『虛空為鼓，須彌為椎。』且道這鼓用甚皮
J35nB343_p0844a08║鞔？」師云：「現成兩片。」進云：「誰人打得？」師云：「獨讓闍黎。」
J35nB343_p0844a09║僧問：「木人每唱無生曲，石女常撫沒絃琴，如何是木
J35nB343_p0844a10║人曲？」師云：「單為作家談。」進云：「如何是石女琴？」師云：「專
J35nB343_p0844a11║等知音聽。」
J35nB343_p0844a12║僧問：「獅子吼時，狐兔絕蹤，假若棒如雨點，喝似雷鳴，
J35nB343_p0844a13║作麼回避？」師云：「棒下無生忍，臨機不見師。」進云：「這是
J35nB343_p0844a14║古人底。」師云：「尋常借路過，不向臼中藏。」
J35nB343_p0844a15║僧問：「即今佛法遍地，人為甚麼不省？」師云：「直觀眼前
J35nB343_p0844a16║境，忘卻嶺後人。」進云：「何不與佗點破？」師云：「既已遍地，
J35nB343_p0844a17║用點作麼？」
J35nB343_p0844a18║僧問：「泥牛吼處天關轉，木馬嘶時地軸回。如何是泥
J35nB343_p0844a19║牛？」師云：「耕破波心月，吼通劫外風。」進云：「如何是木馬？」
J35nB343_p0844a20║師云：「蹋翻栗棘地，跳出金剛圈。」
J35nB343_p0844a21║僧問：「世尊拈花示眾，和尚將何為人？」師云：「清早起來，
J35nB343_p0844a22║不曾有利市。」進云：「謝師餘惠。」師云：「既不曾有，謝個甚
J35nB343_p0844a23║麼？」進云：「雲向山中騰出巧，月從林外過來新。」師云：「你
J35nB343_p0844a24║又向何處過來？」進云：「請師下棒。」師云：「道破不靈。」
J35nB343_p0844a25║僧問：「學人從偏位中來，請師向正位中接。」師打云：「是
J35nB343_p0844a26║偏？是正？」僧擬議，師連棒打出。
J35nB343_p0844a27║僧問：「古來有個十無語，諄諄有語是何緣？」師云：「門外
J35nB343_p0844a28║山階是誰砌？」進云：「不識。」師云：「慚惶有負行人心。」進云：
J35nB343_p0844a29║「師意若何？」師云：「有處問將來。」進云：「如何是無為國？」師
J35nB343_p0844a30║云：「聖凡不在裏頭歇。」進云：「如何是無星秤？師」云：「撥兩
J35nB343_p0844b01║分星成滯鈍。」進云：「如何是無根樹？」師云：「百鳥從來栖
J35nB343_p0844b02║不住。」進云：「如何是無底缽？」師云：「一來一往是誰拓？」進
J35nB343_p0844b03║云：「如何是無絃琴？」師云：「天真嘹喨少知音。」進云：「如何
J35nB343_p0844b04║是無底船？」師云：「這邊蹋著那邊掀。」進云：「如何是無孔
J35nB343_p0844b05║笛？」師云：「一曲當風明歷歷。」進云：「如何是無鬚鎖？」師云：
J35nB343_p0844b06║「香廚封禁無煙火。」進云：「如何是無孔鎚？」師云：「八部天
J35nB343_p0844b07║龍盡帶悲。」進云：「如何是無底籃？」師云：「不放魚龍到長
J35nB343_p0844b08║江。」進云：「如何是無縫塔？」師云：「聚堊飛塵點不納。」進云：
J35nB343_p0844b09║「有語得明無語義，不知無處義如何？」師云：「今日客繁
J35nB343_p0844b10║且去著。」僧果行，師云：「何曾得明？」
J35nB343_p0844b11║僧問：「賓主到來，如何相見？」師云：「眼觀東南，意在西北。」
J35nB343_p0844b12║僧問：「金風吹玉管，那個是知音？」師云：「有個靈利道者，
J35nB343_p0844b13║不覺放過。」僧進語，師便喝。
J35nB343_p0844b14║僧問：「學人一寶，請師酬價。」師云：「將來驗看。」僧作拓盤
J35nB343_p0844b15║勢，云：「請師鑑納。」師云：「無處收藏。」
J35nB343_p0844b16║僧出打圜相云：「是佛是祖俱在這裏，未審和尚出得
J35nB343_p0844b17║這裏麼？」師打云：「鬼眼睛來這裏賣弄。」進云：「毘嵐風動，
J35nB343_p0844b18║何處安身？」師又打。
J35nB343_p0844b19║僧問：「諸佛未出身時如何？」師云：「凍雲彌四埜，寒雨滴
J35nB343_p0844b20║千峰。」進云：「已出身後為個甚麼？」師云：「鄠杜月頻滿，瀟
J35nB343_p0844b21║湘人未歸。」
J35nB343_p0844b22║僧問：「釋迦老子鼻孔在甚麼處？」師云：「已被迦葉穿卻。」
J35nB343_p0844b23║進云：「坐斷千差，將何化為百億身？」師云：「禍不單行。」
J35nB343_p0844b24║僧問：「曾思明珠欲來獻上，正覓不可得時如何？」師云：
J35nB343_p0844b25║「好箇消息。」
J35nB343_p0844b26║僧問：「如何是金剛寶劍？」師云：「一揮無滯礙，當下絕煙
J35nB343_p0844b27║塵。」進云：「如何是踞地獅子？」師云：「同類增威勢，群狐喪
J35nB343_p0844b28║膽魂。」進云：「如何是探竿影艸？」師云：「有語不須辯，抬頭
J35nB343_p0844b29║見假真。」進云：「如何是不作喝用？」師云：「休設安邦計，端
J35nB343_p0844b30║然享太平。」進云：「假使戰將臨機又作麼生？」師云：「不知
J35nB343_p0844c01║是何武藝？」進云：「適來奪得寶劍在此。」師云：「把出來看。」
J35nB343_p0844c02║僧擬議，師云：「生鐵難瞞。」
J35nB343_p0844c03║僧問：「鐘鼓交加是何玅音？」師云：「聾著兩耳纔堪聽。」進
J35nB343_p0844c04║云：「龍象相會是何面目？」師云：「瞎似眉毛方可窺。」進云：
J35nB343_p0844c05║「只如不住內、不住外、不住中間又作麼生？」師云：「須得
J35nB343_p0844c06║一半，未足可觀。」
J35nB343_p0844c07║僧問：「未出方丈時如何？」師云：「四眾莫測。」進云：「已出方
J35nB343_p0844c08║丈後？」師云：「知音方可問，無解不須言。」進云：「學人擬欲
J35nB343_p0844c09║奪卻拄杖，得麼？」師云：「具何作略？」僧云：「梢具衲僧手，當
J35nB343_p0844c10║機不讓情。」師云：「如何是不讓處？」僧便喝，師打云：「人人
J35nB343_p0844c11║有分，莫道私行。」
J35nB343_p0844c12║勘辨
J35nB343_p0844c13║師問僧：「按吹毛劍，截斷根塵；提迅雷機，打徹正眼。只
J35nB343_p0844c14║如兆未分時，動著也無？」僧云：「不曾動。」師云：「這箇來為
J35nB343_p0844c15║先鋒？去為殿後底？」僧擬議，師喝出云：「莫道奴郎不辨。」
J35nB343_p0844c16║問僧：「跳出生死關頭，如何又要披毛戴角？」僧云：「祖禰
J35nB343_p0844c17║不了，殃及兒孫。」師云：「莫謗他好。」僧云：「此意若何？」師云：
J35nB343_p0844c18║「莫道不了，自愧始得。」
J35nB343_p0844c19║僧進，將禮拜，師以杖頭抵住，云：「道！道！」僧便喝，師便打；
J35nB343_p0844c20║僧連喝，師連打。
J35nB343_p0844c21║問僧：「看佗適來喝個甚麼？」僧云：「老大宗師話頭也不
J35nB343_p0844c22║識。」師云：「一阬埋卻。」
J35nB343_p0844c23║問僧：「古人見花悟道，擊竹明心，且道明底是那一個
J35nB343_p0844c24║心？」僧豎一拳。師云：「這個為復本有，借事而生？」僧無語。
J35nB343_p0844c25║師云：「來朝更獻楚王看。」
J35nB343_p0844c26║問僧：「如人數佗寶，自無半錢分，將你分中道來看。」僧
J35nB343_p0844c27║進語，師打云：「再露不堪。」
J35nB343_p0844c28║問僧：「生死交謝，寒暑相遷，唯有甚麼人不被佗轉？」僧
J35nB343_p0844c29║近前，師云：「火上更添油。」僧不動，師云：「瞎漢！歸堂去。」
J35nB343_p0844c30║庫頭進，師云：「汝不是堂裏人，到此作甚麼？」頭云：「和尚
J35nB343_p0845a01║莫錯認。」師卓拄杖，云：「你作麼生抵敵？」頭便喝，師打，云：
J35nB343_p0845a02║「同寮無別殿。」
J35nB343_p0845a03║問僧：「我這裏一無禪參、二無道學，你在此間圖些甚
J35nB343_p0845a04║麼？」僧云：「飽餐饡飯。」師云：「只是你不會洗缽。」僧無語。
J35nB343_p0845a05║問僧：「一個無意味底消息，他便喚作饡飯，你又喚作
J35nB343_p0845a06║甚麼？」僧擬議，師一並打出。
J35nB343_p0845a07║問僧：「一語不疑，是為大病。疑情頓破，別有何物？」僧亂
J35nB343_p0845a08║道，師便打，僧不覺坐具落地。師云：「好個消息。」
J35nB343_p0845a09║問僧：「門外描蹤捕影，不如直下承當，此意如何？」僧云：
J35nB343_p0845a10║「即心即佛。」師便打。
J35nB343_p0845a11║問僧：「佗道：『即心即佛。』合皆喫棒。你今又作麼生？」僧云：
J35nB343_p0845a12║「非心非佛。」師云：「馬大師將甚麼面目見人？」僧彈指一
J35nB343_p0845a13║下，師打云：「也要賞罰分明。」
J35nB343_p0845a14║問僧：「適來二人答處，山僧一機定度。且道賞底是？罰
J35nB343_p0845a15║底是？」僧擬議，師云：「放過不打，要你領出。」
J35nB343_p0845a16║問僧：「現成公案不用別參，正與麼時如何折合？」僧滯
J35nB343_p0845a17║立，師云：「去。」僧纔行，師云：「且來著。」僧回首，師便喝。
J35nB343_p0845a18║問僧：「佛未出世，你在何處安身？」僧云：「口小道不出。」遂
J35nB343_p0845a19║問一僧：「祖已西來，何處薦取？」僧舉起坐具，師云：「佗行
J35nB343_p0845a20║不到，你又太過。」
J35nB343_p0845a21║問士：「南泉老師斬貓，佛日和尚喂貓，這兩個老漢那
J35nB343_p0845a22║一個是？」士云：「二邊不立。」師云：「三世諸佛再來，出佗圈
J35nB343_p0845a23║外不得。」士無語。師云：「今日失利。」
J35nB343_p0845a24║問僧：「未曾出堂，腳下蹉過。而今覿面，何處相通？」僧云：
J35nB343_p0845a25║「覓火和煙得，擔泉帶月歸。」師微笑。
J35nB343_p0845a26║問僧：「這個上座來得路遠，便道覓火和煙得，擔泉帶
J35nB343_p0845a27║月歸。我這裏也不擔泉，也不覓火，且道月在何處？」僧
J35nB343_p0845a28║茫然，師一共打出。
J35nB343_p0845a29║僧進云：「某甲初入，乞師指示。」師云：「翌日又來。」僧出，師
J35nB343_p0845a30║召云：「且來著。」僧近前，師云：「是甚麼？」僧擬測，師便打。
J35nB343_p0845b01║問僧：「碧天孤月朗，滄海驪珠明。在甚處相映？」僧云：「不
J35nB343_p0845b02║出這段真風。」師云：「是那一段？」僧擬議，師與一棒便行。
J35nB343_p0845b03║拈問代頌
J35nB343_p0845b04║師居山暇之時，然不絕往來者，尟值中正諦當
J35nB343_p0845b05║之緇，嘗曰：「像季佛法果爾如斯也。」故拈數問以
J35nB343_p0845b06║激來學，間有著語並頌，尚未扣其機耳。故師慼
J35nB343_p0845b07║之不已，感嘆自代而頌之。
J35nB343_p0845b08║謂眾曰：「古人聞聲悟道，時時有聲。今人因甚不悟？」
J35nB343_p0845b09║師代云：「迷流別影響，達者不聞聞。」頌：
J35nB343_p0845b10║靜夜鐘聲徹四鄰，擬心相聽已乖真。時人欲證三摩
J35nB343_p0845b11║地，休向耳邊認識神。
J35nB343_p0845b12║「古人見色明心，處處是色，今人因甚不明？」代云：「觸
J35nB343_p0845b13║目無分別，清光一道齊。」
J35nB343_p0845b14║萬古明星燦碧天，原從雪嶺至今傳。如何不合瞿曇
J35nB343_p0845b15║意，瞬目揚眉落見邊。
J35nB343_p0845b16║「直饒不是聲，不是色，不是心，不是道，又作麼生？」代
J35nB343_p0845b17║云：「雲收天本淨，風恬海自清。」頌：
J35nB343_p0845b18║綏靖華夷意若何，太平時境息干戈。不勞定國平天
J35nB343_p0845b19║下，現位王登埜老歌。
J35nB343_p0845b20║「佛出世，祖西來，有禪參，有教誦。未出世時，且道誦
J35nB343_p0845b21║甚麼？參甚麼？」代云：「直下翻筋斗，活機遍大千。」頌：
J35nB343_p0845b22║眉間現有白毫光，出格男兒豈傍牆？一色山川俱道
J35nB343_p0845b23║眼，分輝艸木盡文章。
J35nB343_p0845b24║「三乘教典俱是後人徑路，如何又是教外別傳？」代
J35nB343_p0845b25║云：「日照孤峰翠，月臨溪水寒。」頌：
J35nB343_p0845b26║蜂蠅交舞共窗遊，紙上尋光豈出頭？忽遇其人輕撦
J35nB343_p0845b27║破，百千玅用一時酬。
J35nB343_p0845b28║「古人道：『終日喫飯，不曾咬著一粒米。』誰是不咬著
J35nB343_p0845b29║底？」代云：「天堂收不得，地獄孰能該？」頌：
J35nB343_p0845b30║無影山前竟未深，何須著意遠推尋。三禪風卷原非
J35nB343_p0845c01║動，越出春秋更古今。
J35nB343_p0845c02║「三世諸佛俱成正覺，為甚又云上無佛道可成？」代
J35nB343_p0845c03║云：「折卻月中桂，清光應更多。」頌：
J35nB343_p0845c04║等閒覷破鏡中花，彈指圓成共一家。此際若隨名相
J35nB343_p0845c05║轉，真金依舊混泥沙。
J35nB343_p0845c06║「歷劫眾生俱淪苦海，為甚又云下無眾生可度？」代
J35nB343_p0845c07║云：「既化山頭雪，難停砌下冰。」頌：
J35nB343_p0845c08║癡心戀著艸頭霜，夢裏登臺作戲場，大夜翻身一覺
J35nB343_p0845c09║醒，天明便是普光堂。
J35nB343_p0845c10║「緣覺、聲聞皆得道果，為甚麼不到這裏？」代云：「毫氂
J35nB343_p0845c11║有差，天地懸隔。」頌：
J35nB343_p0845c12║欲避難逃景在先，日光朝與水光連。只須看破其中
J35nB343_p0845c13║影，始信前潭非是天。
J35nB343_p0845c14║「大乘菩薩已到這裏，為甚麼不肯住？」代云：「蹋破須
J35nB343_p0845c15║彌頂，縱橫非是虛。」頌：
J35nB343_p0845c16║不立峰頭別有程，雲巒海島任佗行。一朝拄杖成龍
J35nB343_p0845c17║去，遇旱為霖濟有情。
J35nB343_p0845c18║「三世諸佛之玄微，為甚麼口說如啞？」代云：「暗裏抽
J35nB343_p0845c19║橫骨，明中墮舌頭。」頌：
J35nB343_p0845c20║禾苗卉木枯森森，一動天心便轉陰。甘雨悠悠然未
J35nB343_p0845c21║降，雲鋪五嶽半天沉。
J35nB343_p0845c22║「歷代祖師之玅道，為甚麼無心乃證？」代云：「放彩霞
J35nB343_p0845c23║收盡，懸鉤月在巔。」頌：
J35nB343_p0845c24║晴空朗朗正青天，風卷殘雲點不連。萬戶千門澄似
J35nB343_p0845c25║水，杜鵑啼在月明前。
J35nB343_p0845c26║　（菩薩戒弟子如惺號明慧、如暟號雪澗、廓學號了
J35nB343_p0845c27║　見，捐刻
J35nB343_p0845c28║　密印禪師語錄第八卷。伏願解如來義，同明出世
J35nB343_p0845c29║　之因；悟祖師機，共入無生之旨。
J35nB343_p0845c30║康熙二十一年壬戌歲季秋月，板入浙江嘉興府楞
J35nB343_p0845c31║　嚴寺般若坊附藏流通。本郡信士吳知先書，梓士
J35nB343_p0845c32║　倪天章刊。）
J35nB343_p0845c33║密印禪師語錄卷第八（終）