J35nB343_p0850c01║廣福山勝覺寺密印禪師語錄卷第十
J35nB343_p0850c02║門人如暐等編
J35nB343_p0850c03║山居
J35nB343_p0850c04║古木交環隱處深嵾天嶂外月來侵影旋丹桂經宵
J35nB343_p0850c05║久露滴庭蘭坐夜沉白石雲壟居靜境綠崖煙樹樂
J35nB343_p0850c06║閒林垂陰㧌動微風起撲面清香染素襟
J35nB343_p0850c07║十里嶸山傍水涼不同世燄倚風狂屈原被譖投江
J35nB343_p0850c08║死介子因焚抱樹亡蹋碎行雲撥埜徑掃開積雪住
J35nB343_p0850c09║山房柴扉晝夜無關閉坐看升山月轉廊
J35nB343_p0850c10║塌地爐邊架一鐺每餐飯後緩經行遙觀玉練飛泉
J35nB343_p0850c11║舞近聽金鏘溜石鳴雲幕揭開山露頂雨簾卷罷筧
J35nB343_p0850c12║停聲玅明盡在重巖裏勝出乘槎萬里情
J35nB343_p0850c13║芟出巖深古靜基何嘗樂意得便宜迎賓石徑和雲
J35nB343_p0850c14║掃煮芋松枝帶雪炊池窄猶嫌谿水湊山高獨怨筍
J35nB343_p0850c15║園遲到來幾處難周備異念同消莫自欺
J35nB343_p0850c16║由來得意住山巔古澗寒松話此禪細雨纔休風鼓
J35nB343_p0850c17║崒殘雲將破月臨泉天明鳥出雛隨後日暮猿歸母
J35nB343_p0850c18║向前萬點岩花從下墜般般佳趣果奇然
J35nB343_p0850c19║幽林鳥語噪高枝人謂深山春到遲吐玉白梅開五
J35nB343_p0850c20║瓣拖金綠柳散千絲莓苔鬱鬱蓊新砌藤蔓蕭蕭長
J35nB343_p0850c21║舊籬莫測東君行令早渾然放過許多時
J35nB343_p0850c22║萬壑林中居上嶸紙窗吹破一時明山花織地呈新
J35nB343_p0850c23║錦社燕喧巢語故情芹蔕有泥憑雨洗茶爐無扇待
J35nB343_p0850c24║風生其間但得相宜事縱不方圜也現成
J35nB343_p0850c25║山一重兮水一重瀾狂嶺峻勢如龍鳥啼春晝百般
J35nB343_p0850c26║語雲伴曉峰幾樣容斜竹生斑橫古徑曲藤起蔓挂
J35nB343_p0850c27║幽松苔封嶮巇橋難度未免頻頻倚竹笻
J35nB343_p0850c28║暮見朝聞仔細詳一聲鶯囀達心光蘿懸峭壁拖雲
J35nB343_p0850c29║亂花落澄池戀水香彎澗泥深鰍鱔喜平原日暖蝶
J35nB343_p0850c30║蜂狂等閒識得維摩意香積從來出上方
J35nB343_p0851a01║時來和煦物皆通滿目遙看見未蒙麥浪風翻千頃
J35nB343_p0851a02║綠桃霞日映一坪紅龍吟志涌山頭霧虎嘯威生月
J35nB343_p0851a03║下風是處暖來多境致超群拔萃有奇功
J35nB343_p0851a04║世事渾忘意不專山居有趣最蕭然淺谿低步逢新
J35nB343_p0851a05║月危磴高觀見遠天風拂綠煙幾樹柳水浸白雪一
J35nB343_p0851a06║池蓮縈縈火宅一生者讓我深山樂晚年
J35nB343_p0851a07║缽囊久挂在崧寮德合乾坤義自昭雷迸山頭聲震
J35nB343_p0851a08║地雲橫谷口氣吞霄彎藤倚樹如龍繞攲石居巔似
J35nB343_p0851a09║虎朝現境生成觀不盡誰知春去落花飄
J35nB343_p0851a10║艸堂壁破脫泥沙暮見山間別是家風動階前竹掃
J35nB343_p0851a11║地水流澗下浪推花吞鉤弄影思幽灩舞拍偷香望
J35nB343_p0851a12║早霞近抵非唯通埜趣遠觀目極翫無涯
J35nB343_p0851a13║林下柴門竟未開寥觀晚寂嬾徘徊金烏低降銜山
J35nB343_p0851a14║去玉兔高懸映水來新採香芸安睡褥久收曲榾煖
J35nB343_p0851a15║爐灰枕頭方木拓圜相一覺橫眠樂俊哉
J35nB343_p0851a16║一帶煙嵐簇錦文曉峰深處鶴為群花開藥圃泥沙
J35nB343_p0851a17║潤雨過芝田艸木芬翠柏蒼蒼逢趙老紅桃爍爍遇
J35nB343_p0851a18║靈雲圜明一鑑通今古好向谿山共採芹
J35nB343_p0851a19║清居無伎罣心田樹有松花石有泉榻臥深雲多快
J35nB343_p0851a20║樂廚烹淡飯少交煎閒行林下身輕健獨坐水邊意
J35nB343_p0851a21║皎然近道榮場煙境好怎如一屋隱山前
J35nB343_p0851a22║未入崚嶒世念休林間不了第相酬慚將兔角敲空
J35nB343_p0851a23║月愧把龜毛繫水鷗柳巷花街人慣住鶴林鹿徑我
J35nB343_p0851a24║能修娛山樂水誰堪對獨有華亭坐釣舟
J35nB343_p0851a25║萬緣消向此高巔斷岸分崖別是天對境雲開山見
J35nB343_p0851a26║面當門雨過柳抬肩幽林果實春風靜湛水光生夜
J35nB343_p0851a27║月圜鶴作寒巢清夜夢覺來一唳出巖前
J35nB343_p0851a28║瞻風翫月出幽層風滿山川月滿陵月下煮茗風作
J35nB343_p0851a29║扇風前指韻月為燈窗銜月影通三際鐘應風聲演
J35nB343_p0851a30║一乘皓月清風常助興吟風嘯月有誰能
J35nB343_p0851b01║抹月批風娛埜層風儔月侶共丘陵月升霧斂風和
J35nB343_p0851b02║籟風卷簾開月伴燈挂月松纓拭玉鏡梳風竹韻點
J35nB343_p0851b03║真乘因風指月全佗意風月雙忘我未能
J35nB343_p0851b04║傍水依山度歲華山為根業水為家水邊趺坐山陳
J35nB343_p0851b05║供山外經行水獻花水似玻璃彰用處山如圖畫起
J35nB343_p0851b06║生涯青山綠水常相伴詠水題山豈外誇
J35nB343_p0851b07║水闊山高對日華山嶸水灩助詩家水舒白練山拋
J35nB343_p0851b08║玉山疊青蠃水噴花近水謐觀心地印遠山懸望海
J35nB343_p0851b09║天涯將山就水全彰道離水忘山尚未誇
J35nB343_p0851b10║曠埜林中萬木森黃鸝隔葉弄玄音迎風梔子齊梢
J35nB343_p0851b11║玉吐火榴花滿樹金山峭懸枝愈挺秀天晴染露更
J35nB343_p0851b12║顏深清光六合開幽面意氣盈懷下翠岑
J35nB343_p0851b13║巍巍接漢靜居堂四顧雲依別有常一夏清涼門近
J35nB343_p0851b14║柳三冬㬈暖戶當陽不貪塵世風光美只喜山林菜
J35nB343_p0851b15║飯香每日如愚隨分過並無外計落思量
J35nB343_p0851b16║繁華愁見隱山中送往迎來久不逢心淨常懷明月
J35nB343_p0851b17║共身輕每憶白雲同才能蓋世登臺劇氣節驚人過
J35nB343_p0851b18║樹風正嘆之間時不待夕陽西去水流東
J35nB343_p0851b19║雨過山間錦自鋪何須策杖繞程途谿含白水一彎
J35nB343_p0851b20║玉樹帶黃梅萬顆珠霧卷雲飛即意旨鳥鳴花笑是
J35nB343_p0851b21║工夫清晨未覽長篇上起篆香煙預出爐
J35nB343_p0851b22║一枕波濤幾樹風不翻貝葉也相同朝煙錦布層林
J35nB343_p0851b23║外暮水歌流洞壑中平地承雷龍骨換深山披霧豹
J35nB343_p0851b24║文通往來背道區區者莫測雲巒有靜功
J35nB343_p0851b25║松嶺門高竹徑深一菴長掩亂雲岑穿櫺玉色輝寢
J35nB343_p0851b26║案拂翠金聲動寶林碧嶂丹崖懸古幀清泉白瀑演
J35nB343_p0851b27║幽琴更沉意欲登階聽月過山頭樹轉陰
J35nB343_p0851b28║山階月落影離池閉眼鼾沉夢未知身後輪迴蠶作
J35nB343_p0851b29║繭目前光景燕銜泥黃金累石有期盡白髮堆霜無
J35nB343_p0851b30║藥醫一陣西風空似洗然而不醒待何時
J35nB343_p0851c01║雲布嶺頭意不偏其間是事偶將圜乘涼果木秋來
J35nB343_p0851c02║實淘米谿泉雨到穿汲水煮茶歌樹下敲松撥子種
J35nB343_p0851c03║山前靈苗但看生時穩日久成林蓋屋邊
J35nB343_p0851c04║萬類光生一月連悠悠朗發過山前青雲影裏鳴秋
J35nB343_p0851c05║鴈綠樹陰中噪晚蟬岦岌峰巒同斂霧潺湲谿澗共
J35nB343_p0851c06║收煙有人得義忘知見始信山家不夜天
J35nB343_p0851c07║白雲堆裏一居安不識人間住世繁藤綑竹寮一榻
J35nB343_p0851c08║坐煙熏瓦缽二時餐濤聲出遠朝風聽日色升高對
J35nB343_p0851c09║壁觀無限生涯隨分足山中豈得受貧寒
J35nB343_p0851c10║從來應用有乘時但得時乘不遠思灌芋隨分山峽
J35nB343_p0851c11║水烹羹任採埜蹊藜廠煎茶灶當風置露坐蒲團對
J35nB343_p0851c12║月移遙望當山先有兆清光影到歲寒枝
J35nB343_p0851c13║寄住巖阿已數年衲衣磨破一條肩燈油暮拾松生
J35nB343_p0851c14║乳缾水朝提石涌泉有物現前堪應用無心過後取
J35nB343_p0851c15║方圜隨拈黃葉朝陽補誤落谿頭過百川
J35nB343_p0851c16║風鳴葉落雨絲絲淚想塵勞一局棋千載蟠桃不種
J35nB343_p0851c17║子一宵月桂要攀枝瞻天俯地真堪愧望影謀香果
J35nB343_p0851c18║太癡天上五衰猶未免人間何事遠相宜
J35nB343_p0851c19║徹底覺無應世能眼空蕩蕩隱深嶒水清行潦千岐
J35nB343_p0851c20║盡山紫滯煙萬疊凝飄葉隨流流那住浮雲橫谷谷
J35nB343_p0851c21║何升一番雨過將纔了風到其間又放騰
J35nB343_p0851c22║涼回溢目見秋光廓爾圜明映八荒耀破昏沉中夜
J35nB343_p0851c23║月洗清天地五更霜杳無煙篆籠峰頂未見苔文繡
J35nB343_p0851c24║石床數日不逢風餞雨山泉潔似白銀漿
J35nB343_p0851c25║無人厭患苦娑婆三分光陰已二過昨夜金風拂埜
J35nB343_p0851c26║磴今朝木葉掩山坡菩提結果無心種劍戟埋光有
J35nB343_p0851c27║意磨特地悲秋思近日貪榮甘忍受奔波
J35nB343_p0851c28║高峻閒居得近霄煙崖碌岸莫能超集霞現起齊天
J35nB343_p0851c29║繡堆雪鋪成滿地瑤樹穩不妨鸚鵡跳山寬豈礙霽
J35nB343_p0851c30║雲飄曉風相送出東嶺池沼流泉一色昭
J35nB343_p0852a01║高枕雲巒一夢中覺來大地迥皆同三家村對千丘
J35nB343_p0852a02║水兩舍寮開萬里風占隴梅翹春色老積墀雪瀉日
J35nB343_p0852a03║輪充目前不省尋常過廛市山林盡失功
J35nB343_p0852a04║殘冰釋盡有餘曛正好回光識見聞插漢峰巒彰美
J35nB343_p0852a05║畫抱林谿水展佳文推沙浪暖魚分隊拂柳風和鳥
J35nB343_p0852a06║喚群新景時來關不住聲聲噪向嶺頭雲
J35nB343_p0852a07║錫挂青山綠水涯敲風笑日兩無差春雷驚竹園添
J35nB343_p0852a08║筍夜雨打梨澗出花落蕊翻波迷去蝶幽林舞翠召
J35nB343_p0852a09║歸鴉天然不擇重巖下均布空山物外家
J35nB343_p0852a10║端坐幽居悅興來紅輪赫赫照高臺逢春柳絮千枝
J35nB343_p0852a11║秀出雪松花萬樹開山境依時增艷麗靈光失度混
J35nB343_p0852a12║塵埃臨風撼動濤聲吼不覺清音過九垓
J35nB343_p0852a13║林深若不正當春怎得寒巖萬物新入水山光消白
J35nB343_p0852a14║晝迎人埜色賞清晨峰頭戴日懸天鏡艸尾垂珠獻
J35nB343_p0852a15║地珍了念安然同運轉一般風率漢來雲
J35nB343_p0852a16║一目山河境界寬不能見道受欺謾茫茫水驟朝東
J35nB343_p0852a17║澗靄靄雲行向北巒風振松濤呼鳥韻池留竹影釣
J35nB343_p0852a18║魚竿俄然勁節從茲顯須要時人肯自觀
J35nB343_p0852a19║嘯月吟風幾度春隨方樂道不愁貧熬羹灶內燒黃
J35nB343_p0852a20║栗待客盤中剪綠蘋一圃茶椿春復舊半瓢豆種晚
J35nB343_p0852a21║成新方原雨足十分美廩貯林間待上賓
J35nB343_p0852a22║雪谷
J35nB343_p0852a23║誰把瓊瑤擲向空削成片片落無窮情非埜谷傳時
J35nB343_p0852a24║冷意為家山報歲豐玉壁岩前松髮亂銀岧嶺畔竹
J35nB343_p0852a25║腰躬蒙頭艸木今休怨自有來朝日出東
J35nB343_p0852a26║月梅
J35nB343_p0852a27║幹柢堅榮勢不灰時逢六九占春來寒山受淡標魁
J35nB343_p0852a28║首冷地經霜立上臺蕊放時驚千鳥囀香飄處動百
J35nB343_p0852a29║花開天間甚物同知己玉影輝兮月步哉
J35nB343_p0852a30║除夕旗山題
J35nB343_p0852b01║煙水茫茫莫問舟年窮且住碧雲頭爍天電勢情俱
J35nB343_p0852b02║斂震地雷音量已收放彩星疏光萬丈含元殿古壯
J35nB343_p0852b03║千秋殘更一盡東山曉不異前賢剖白牛
J35nB343_p0852b04║其二（勝覺作）
J35nB343_p0852b05║林中瑞氣靜邊生勝似歌歡樂錦城世暖羅幃塵意
J35nB343_p0852b06║縱山寒紙帳道心清風翻岸上雲千丈鐘醒船頭夢
J35nB343_p0852b07║五更靜夜聲聲出漢外阿誰向此悟圜明
J35nB343_p0852b08║其三（迴龍題）
J35nB343_p0852b09║遠眺山光近抵幽嬾從浩浪泛輕舟催年爆竹節前
J35nB343_p0852b10║放占隴梅花雨後收揮麈拂開兩岸錦拈藤點破一
J35nB343_p0852b11║江漚煥然天意春回首雲水滔滔孰共流
J35nB343_p0852b12║元旦
J35nB343_p0852b13║紛紛賞樂歲中華不省浮生甚可嗟晚出纔圜仍復
J35nB343_p0852b14║缺朝升將正又偏斜行觀醉舞當風蝶坐聽酣歌伴
J35nB343_p0852b15║水蛙本有未明隨景轉迎新改換舊時家
J35nB343_p0852b16║秋菊
J35nB343_p0852b17║百卉紛芬志不忙任佗凋謝我纔芳花簪秀杪黃金
J35nB343_p0852b18║煉葉佩蒼條綠翠妝數浹階前承雨露一秋月後戰
J35nB343_p0852b19║風霜千紅萬紫空爭鬥待此時來放晚香
J35nB343_p0852b20║喜晴
J35nB343_p0852b21║一榻昭然枕上明曉山窗白日初晴四維錦繡胸中
J35nB343_p0852b22║起六合風光足下生皎皎禪心如玉潔醇醇道念若
J35nB343_p0852b23║冰清抬眸局外無雲蔽秋水長天一色迎
J35nB343_p0852b24║晚景
J35nB343_p0852b25║度嶺夕斜漸漸昏卷簾待月不關門爐中火煖香浮
J35nB343_p0852b26║座簷外風生葉落盆幾片白雲橫谷口一彎綠水抱
J35nB343_p0852b27║山跟前行舉步壟岡望長笑一聲獨自焞
J35nB343_p0852b28║山行
J35nB343_p0852b29║暫息山亭望埜方風從葉裏過來涼苔生曲徑沿途
J35nB343_p0852b30║秀薰出斜坡滿路香柳陌鋪綿春日盡竹林解袒夏
J35nB343_p0852c01║天長晴川蕩蕩翻銀浪喜映高輝一段光
J35nB343_p0852c02║船行
J35nB343_p0852c03║長江拖練嶂堆瓊繞嶂成紋徹底清岸上崖懸花到
J35nB343_p0852c04║長籬邊石壓筍斜生香飄戲蝶風中舞餌動遊魚浪
J35nB343_p0852c05║裏爭入水天光紅日麗影端相對伴舟行
J35nB343_p0852c06║次儀廷林公韻
J35nB343_p0852c07║曾聞才茂與名芳起鳳丹丘得正陽秉就文雄開泮
J35nB343_p0852c08║水生成志銳紹書香墨池宜點山河翠翰海能淘日
J35nB343_p0852c09║月光不待臚傳聲已唱猶觀預兆五雲祥
J35nB343_p0852c10║春日
J35nB343_p0852c11║陽回禹甸十分嘉映日春山放彩霞乍暖鳥噓煙裏
J35nB343_p0852c12║韻初晴魚泛水中花發宣美景毫非錯運轉良辰點
J35nB343_p0852c13║不差幽谷舊來多雅趣重添埜色壯山家
J35nB343_p0852c14║住耕廣福山堂六首
J35nB343_p0852c15║翫月
J35nB343_p0852c16║誰向海門拋玉毬浮波萬頃盡瑩周清宮有影獰龍
J35nB343_p0852c17║躍暗闕無光狡兔愁天際星辰同晚現人間煙景共
J35nB343_p0852c18║時收重門若閉昏沉裏即負長空一色秋
J35nB343_p0852c19║竹笻
J35nB343_p0852c20║未曾作就已先嘉能戰清霜拂晚霞秀杪插天搖鳳
J35nB343_p0852c21║尾靈根竄地長龍牙無心出土超塵輩有節成林蔭
J35nB343_p0852c22║物家倚過中庭門外看皎然紅日上山茶
J35nB343_p0852c23║芒鞋
J35nB343_p0852c24║玉粒晚齊秋月天空梢擇去與人編入泥出水無嫌
J35nB343_p0852c25║怨值雨逢陰有價錢久凍偏坡稱作首新苔滑石讓
J35nB343_p0852c26║為先著來若向深山走先是跟頭透底穿
J35nB343_p0852c27║蓑衣
J35nB343_p0852c28║不合公卿並宰僚長年山水伴漁樵春時綴雨瓊珠
J35nB343_p0852c29║滾冬候凝冰玉片飄度嶺拂開苔上露穿雲絆斷萼
J35nB343_p0852c30║中條遊蜂惱悶皆能解恐挂垂楊墜折腰
J35nB343_p0853a01║紙帳
J35nB343_p0853a02║碎許熱烹不動情直圖潔徹透天明一池死水相扶
J35nB343_p0853a03║出數縷輕絲貫合成冷叟逢冬誇暖氣餓蚊遇夏諗
J35nB343_p0853a04║饑聲恬然一覺將回醒恰在白雲洞口橫
J35nB343_p0853a05║耕犢
J35nB343_p0853a06║骨骼生來健力多曾憐火宅把車拖鼻中貫就香繩
J35nB343_p0853a07║練足下蹋穿碧鏡波帶水連開三疊畝隨童常聽四
J35nB343_p0853a08║時歌助持埜老家豐稔滿案盈樽對月和
J35nB343_p0853a09║山居五言（十首）
J35nB343_p0853a10║春歸青嶂裏無曆甚知時庭竹抽新筍陵花發舊枝
J35nB343_p0853a11║原高風到早山峻月來遲舉步登階望悠悠向上移
J35nB343_p0853a12║重林幽谷下無客可相親點秀山為伴涵清水作鄰
J35nB343_p0853a13║月明天不夜壑潤石長春靜處彌佳景拈來意轉新
J35nB343_p0853a14║天色連山秀幽懷一旦開日臨松影到風轉浪聲回
J35nB343_p0853a15║春艸生圜砌山花發滿臺鶯吟還未盡又聽杜鵑來
J35nB343_p0853a16║安居丘壑下節至不虛傳蘭放碧巖畔柳榮綠岸邊
J35nB343_p0853a17║風來聞鶴唳雨過見山鮮每借目前境常消粥飯錢
J35nB343_p0853a18║平明開半戶清興已同時報曙鴉聲況侵窗日影彌
J35nB343_p0853a19║紅霞襯屋角白露綴松枝一色渾無異不吟甚有奇
J35nB343_p0853a20║風動雲將盡涼回夜漸長一天星現斗滿地菊經霜
J35nB343_p0853a21║淑氣籠仙剎祥煙起御香東林竹與樹倒影在池塘
J35nB343_p0853a22║霜飛林葉老片片落高臺掃石留雲住洗池待月來
J35nB343_p0853a23║清風搖古樹薄霧染蒼苔埜徑無人種黃花自晚開
J35nB343_p0853a24║世塵谿隔斷終日自安然風到竹鳴籟晴來松帶煙
J35nB343_p0853a25║山空雲作伴夜靜月孤圜宴坐虛窗下寧同化樂天
J35nB343_p0853a26║片雲消點盡一月映山光甚處秋花放滿庭夜氣香
J35nB343_p0853a27║廣寒宮未遠蓬島路何長握轉當風桂天然異世芳
J35nB343_p0853a28║埜老棲閒處天成豈自誇樹風喧樹唄山水繞山家
J35nB343_p0853a29║歲盡春回艸夜沉燈吐花竹籬隔外月移影上窗紗
J35nB343_p0853a30║楪榆美爾李先生別號省省道人至安江臨勝覺
J35nB343_p0853b01║訪師之三韻附此
J35nB343_p0853b02║古寺棲名宿宗風已煥然偶從方丈室閒覷雨花天
J35nB343_p0853b03║識面余無解忘言別有禪暫時餐法乳何日得還錢
J35nB343_p0853b04║師次韻
J35nB343_p0853b05║曾坐三生石今逢不偶然訪僧輝埜院扶日麗中天
J35nB343_p0853b06║林鳥鳴俱道庭花笑有禪西來無別意正用不須錢
J35nB343_p0853b07║顧余公署
J35nB343_p0853b08║山門常不出今日為余來影拂霜前葉痕穿露後苔
J35nB343_p0853b09║谿山隨顧盻風日趁徘徊應有三生約重逢絕點埃
J35nB343_p0853b10║次韻
J35nB343_p0853b11║移舟泊埜渡獲晤轉歸來兩岸飛黃葉一江長綠苔
J35nB343_p0853b12║曙光遙映照雲影近徘徊喜證無生忍居塵不染埃
J35nB343_p0853b13║夜讀師之語錄
J35nB343_p0853b14║通身渾是法滿口滴醍醐只就現前喻何曾象外拘
J35nB343_p0853b15║野干應震慴古佛任訶呼指出西來意聞人識得無
J35nB343_p0853b16║次韻
J35nB343_p0853b17║清光無向背吹照作醍醐谿淺足何論山容盡不拘
J35nB343_p0853b18║水澄秋月鑑浪震曉風呼若到聲窮處歸源字字無
J35nB343_p0853b19║山居絕句
J35nB343_p0853b20║鐺煮三餐瓔珞飯身披百結斷雲衣恰如蓬島鶴形
J35nB343_p0853b21║像得到鶴形真可希
J35nB343_p0853b22║激源落曰吟寒韻藜杖出山撥埜聯巖畔春光傳信
J35nB343_p0853b23║早今朝不倦到谿前
J35nB343_p0853b24║天意回兮一概平高原低阜總增榮新櫻長滿山風
J35nB343_p0853b25║亂舊雪消完谿水清
J35nB343_p0853b26║屋伴青山竹一臺人間名利不相催常時趺坐磐陀
J35nB343_p0853b27║上閒看春花謝又開
J35nB343_p0853b28║雲到嶺頭屋接天更緣何意聽谿前夜來水漲魚翻
J35nB343_p0853b29║浪節至花開鳥噪玄
J35nB343_p0853b30║瞬息韶光不待饒逢時作務要同條倚山休種空花
J35nB343_p0853c01║樹傍水還栽結子苗
J35nB343_p0853c02║古木林中秀色蒼出山經過一冬霜峰高莫謂無人
J35nB343_p0853c03║往遠看風吹百世芳
J35nB343_p0853c04║息下雲鋤嬾種田聲聲布穀報林泉懸梁雨笠言無
J35nB343_p0853c05║用春到深巖也直錢
J35nB343_p0853c06║塵非到地以何窮絕頂無攀有處通一揭柴扉山下
J35nB343_p0853c07║望綠茸芳艸對春風
J35nB343_p0853c08║筍未出頭節已先竿竿不與艸同連雖然傲出東籬
J35nB343_p0853c09║外根本依然在石邊
J35nB343_p0853c10║鬱鬱喬松耐得貧能生鳳羽長龍鱗山花簇錦須然
J35nB343_p0853c11║俊何得一年四季新
J35nB343_p0853c12║杜語聲聲叫杏花諍濃鬥淡枉徒誇既然不出春山
J35nB343_p0853c13║外淺白深紅共一家
J35nB343_p0853c14║山非色相浪非音轉首披沙便得金欲聽流鶯聲詠
J35nB343_p0853c15║巧春光一道落幽林
J35nB343_p0853c16║山河瀑浪響滔滔歸到池塘未見嘈四面雲收光照
J35nB343_p0853c17║近一堤柳動影涵高
J35nB343_p0853c18║寒來煨火暑披襟有杖何勞探淺深寂爾夜來攲枕
J35nB343_p0853c19║臥瀰漫山水對君吟
J35nB343_p0853c20║炊火煙煙滿灶堂柴抽火滅自清涼而今揭去昏窗
J35nB343_p0853c21║紙明月清風露兩廊
J35nB343_p0853c22║夕斜影艸弄黃昏彷彿之人畏虎蹲頃刻嬋娟一色
J35nB343_p0853c23║照千山對望總消魂
J35nB343_p0853c24║擢秀芳松品不同揚聲里外吼清風根莖自歷誰能
J35nB343_p0853c25║比勝出林泉萬木中
J35nB343_p0853c26║速把塵緣在此休晚山帶露莫惟愁風煙擾擾何時
J35nB343_p0853c27║盡寒鴈一聲滿地秋
J35nB343_p0853c28║平徑旋歸多去就嶮山㟪𡾋少人登寒廚舊日無佳
J35nB343_p0853c29║饌紫芋將來帶葉烝
J35nB343_p0853c30║嶺頭客到好商量松自高兮葛自長豈待凌雲一樹
J35nB343_p0854a01║桂風前陣陣吐秋香
J35nB343_p0854a02║晚景關山障落暉寥寥孤鴈影偏飛牧童直就原牛
J35nB343_p0854a03║臂撫掌呵呵一路歸
J35nB343_p0854a04║夜翻貝葉揚銀缸便見飛蛾共一雙不忍猶傷吹息
J35nB343_p0854a05║後滿廊秋月進書窗
J35nB343_p0854a06║含秋月窟淨無塵岫嶺雲歸暫作賓不掩廬門深夜
J35nB343_p0854a07║看菊梢帶露長精神
J35nB343_p0854a08║月移松影到禪龕那聽寒蛩永夜談一宿天明遼四
J35nB343_p0854a09║顧好山青勢在晴嵐
J35nB343_p0854a10║一室幽哉夜正清天然分外有奇聲石橫谿口鳴山
J35nB343_p0854a11║籟露滴蘿梢挂月晶
J35nB343_p0854a12║宴息恬然屋一間裏無堆障外無關玲瓏壁破光前
J35nB343_p0854a13║境巉崒雲開顯後山
J35nB343_p0854a14║玉露垂松義可周一輪月色萬枝頭入林晚客輝開
J35nB343_p0854a15║眼失穴獼猴止斷愁
J35nB343_p0854a16║高低雲散山原在凸凹情忘境自分鹿鳥銜花無覓
J35nB343_p0854a17║處神光一道不同群
J35nB343_p0854a18║每憑一钁到曛斜翻轉雲堆見月華對月薅藤留石
J35nB343_p0854a19║竹就巖燒土種山茶
J35nB343_p0854a20║日久長晴物不堪松枝色燥菜生蠶澆提拗在雲肩
J35nB343_p0854a21║上明月清泉一杖擔
J35nB343_p0854a22║卜築當峰多向陽三間茅屋正中央巖前樹結千枚
J35nB343_p0854a23║果雲外風傳一段香
J35nB343_p0854a24║寒霜摧茂已秋深撩亂飄飄落滿林有菊不隨楓葉
J35nB343_p0854a25║墜獨留盞子送黃金
J35nB343_p0854a26║徐行步步下高岑藥採靈根涉險深一帶青煙藏獸
J35nB343_p0854a27║貌半崖黃葉露禽音
J35nB343_p0854a28║破屋不瞞錦自彰席簾掩壁露斜陽祥雲擁日一天
J35nB343_p0854a29║紫埜菊扶籬遍地黃
J35nB343_p0854a30║艸頭珠露遇冬凝感得清風一陣興蕩盡遊雲紅日
J35nB343_p0854b01║現不能倚地結成冰
J35nB343_p0854b02║樹繞茅廬谿繞山閒來無事境難關雪眠澗底瓊花
J35nB343_p0854b03║片苔卸石頭碧落斑
J35nB343_p0854b04║松門須靜景無窮曉發菴前眼界通繞樹雲開千屹
J35nB343_p0854b05║翠升山日出一簾紅
J35nB343_p0854b06║水滿谿頭月滿天純清靜夜體如然寥寥獨向山前
J35nB343_p0854b07║坐倒挂懸蘿舞翠煙
J35nB343_p0854b08║帶瑞靈芝標埜畫沾風淨水起池漣來人若到山中
J35nB343_p0854b09║頂一到山中息萬緣
J35nB343_p0854b10║得意遊山山境好投言問路路方周坦然信步行將
J35nB343_p0854b11║去蘚石文章看不休
J35nB343_p0854b12║山高異氣染蒼苔陣陣盤旋撥不開頂笠擔柴隨霧
J35nB343_p0854b13║去披蓑負米帶雲來
J35nB343_p0854b14║長年守出歲寒心至道全彰勿遠尋雲宕江山穿珞
J35nB343_p0854b15║線松飛堤磴貫衣鍼
J35nB343_p0854b16║一疊三旋路不多登山日暮影猶過來人莫畏嶇中
J35nB343_p0854b17║嶮直透方知接漢峨
J35nB343_p0854b18║宿沚水題新月
J35nB343_p0854b19║金風獨露楚天秋暑氣騰騰萬里收無事倚樓窗外
J35nB343_p0854b20║望一鉤挂向碧雲頭
J35nB343_p0854b21║響山月照雪樓
J35nB343_p0854b22║紛紛攲竹縱橫該殿閣重重盡粉開照夜蟾蜍出嶺
J35nB343_p0854b23║上光含一色玉樓臺
J35nB343_p0854b24║久雨忽晴
J35nB343_p0854b25║高山漸次得陽和夜雨催詩漏洩多黯黯濃雲天外
J35nB343_p0854b26║去空如洗淨月如磨
J35nB343_p0854b27║長嶺之柳池
J35nB343_p0854b28║湛滿幽然一鑑清涵天光景甚分明春殘樹動因風
J35nB343_p0854b29║鼓舞落楊花不見聲
J35nB343_p0854b30║福山詠紅梅
J35nB343_p0854c01║休勞遠步出山階近看春從何處來雪未化時先有
J35nB343_p0854c02║信庭前獨放一枝開
J35nB343_p0854c03║茶谿隔渡桃花
J35nB343_p0854c04║雲收雨住喜相逢倒影桃花映水中未度江頭隔岸
J35nB343_p0854c05║看一山分作兩山紅
J35nB343_p0854c06║旗山詠秋菊
J35nB343_p0854c07║秋深露滴冷山房萬木林中葉已黃幸有階前菊兩
J35nB343_p0854c08║序金杯捧起接清霜
J35nB343_p0854c09║雄谿之碧巖峰
J35nB343_p0854c10║超出群峰卓在前丹青縱巧也徒然雷驚秀出春萌
J35nB343_p0854c11║動連接青霄一洞天
J35nB343_p0854c12║松林題網形山
J35nB343_p0854c13║逐浪生來在碧滄因何不展曬高岡無心下水撈蝦
J35nB343_p0854c14║蟹挂向山前網鳳凰
J35nB343_p0854c15║迴龍和舒居士
J35nB343_p0854c16║日融雪化水通淮非是谿山透淺湝春到巫峰逢雅
J35nB343_p0854c17║峻月臨三峽見詩懷
J35nB343_p0854c18║其二
J35nB343_p0854c19║昨夜寒山放月毫窗櫺射透不須逃明明千里同風
J35nB343_p0854c20║事豈在撥雲現手招
J35nB343_p0854c21║水居
J35nB343_p0854c22║綠水同天景未矇煙霾卷盡影涵空一輪淨面千秋
J35nB343_p0854c23║照四季幽清萬古通獨耀無私觀嶺上對揚有準看
J35nB343_p0854c24║波中流金簸動帆飄轉滿載船歸一岸風
J35nB343_p0854c25║苔封石砌枕高龐現境分明在曉窗雨點沙磯遺落
J35nB343_p0854c26║籍雲行蓼岸展飛幢風颺鐘響千山社水笑波騰萬
J35nB343_p0854c27║里邦日暮漁舟歸古岸微煙一抱起長江
J35nB343_p0854c28║一派彎流一曲崍彎旋曲繞共奇哉石銜倒樹朝風
J35nB343_p0854c29║長崖覆懸花對水開吹笛迎涼牧埜苑垂絲避暑釣
J35nB343_p0854c30║陰槐幽深境界無船過多少行人立渡臺
J35nB343_p0855a01║回風曳雨在雲頭洗罷巒峰一陣休鼓落殘花生陋
J35nB343_p0855a02║巷推來翠葉出山溝黃沙浪裏驚魚躍白石灘前趁
J35nB343_p0855a03║鶩游映水星輝龍獻寶明珠搬出夜無收
J35nB343_p0855a04║千谿萬壑會平川透石靈源志力堅堤闊柳蒼煙繞
J35nB343_p0855a05║岸流清光湛水浮天烏輪有意瞠開眼沙渡無人撥
J35nB343_p0855a06║轉船為與紅鱗通漢徑一升巖谷照江邊
J35nB343_p0855a07║汀邊散步看行藏暗去明來各有方朗朗長天風月
J35nB343_p0855a08║窟攸攸近岸水雲鄉翻金落鴨投寒浪放火流螢恨
J35nB343_p0855a09║夕陽今古不齊多少事融消一念得平常
J35nB343_p0855a10║日出浮金布滿河人從此際認真多當陽見影招狂
J35nB343_p0855a11║病對岸忘形墮寂魔水色原來空裏印漁音本是浪
J35nB343_p0855a12║中歌一聲送去風纔了未盡長流又泛波
J35nB343_p0855a13║出粼蟹子過芳洲低處橫行罔測由曳伴離鄉沙上
J35nB343_p0855a14║鴈漂生浪死水中鷗江邊雲網隨風挂空界虹橋順
J35nB343_p0855a15║雨收記取渙公千里目必須更上一層樓
J35nB343_p0855a16║節逢秋後漸生涼光景逼人似水忙江上蘆分兩岸
J35nB343_p0855a17║白隴邊菊綻一籬黃遊蜂戀蕊終須弱良驥追風始
J35nB343_p0855a18║到強休謂此間無活計曹山有酒賀重陽
J35nB343_p0855a19║五言
J35nB343_p0855a20║馳舟江上客逍灑有奇緣空運雲騰雨山移水送船
J35nB343_p0855a21║來鶿千點墨去浪一堆綿取性推篷看隨流得自然
J35nB343_p0855a22║其二
J35nB343_p0855a23║往來同一派天水共雙清舟擺龍形壯濤翻虎勢聲
J35nB343_p0855a24║平觀高浪涌近照倒山橫化出金鱗去拏雲四海驚
J35nB343_p0855a25║絕句
J35nB343_p0855a26║朔風颯颯轉花梢凍徹寒潭未見蛟逐浪遊魚空戲
J35nB343_p0855a27║水夜來桹板不須敲
J35nB343_p0855a28║天邊雲晦雨淋淋對對鴛鴦戲淺深昨日飛來方艸
J35nB343_p0855a29║渡今朝又在綠楊陰
J35nB343_p0855a30║北風吹動斂春熅依舊𩆓天日色昏得錦老漁不就
J35nB343_p0855b01║市一籃提進落花村
J35nB343_p0855b02║得魚償卻酒家錢綠樹陰邊繫釣船不管鉤頭香餌
J35nB343_p0855b03║盡滿江風月正安眠
J35nB343_p0855b04║綿綿柳線任風拖驚起魚兒亂織梭影子當時窺得
J35nB343_p0855b05║破成龍不住浪沙波
J35nB343_p0855b06║昨宵甘露勝醍醐紅蓼白蘋不受枯復感來雲一宿
J35nB343_p0855b07║雨千谿盡合滿江湖
J35nB343_p0855b08║天邊未契水中投何必登橋又步樓白鷺飛來煙鳥
J35nB343_p0855b09║去交然直在一江秋
J35nB343_p0855b10║移舟諳水在江濱萬頃風濤鼓動人先有斑鬚騰碧
J35nB343_p0855b11║漢而今纔有化龍津
J35nB343_p0855b12║時光不覺近清明灑落桃花滿𥗒盈半逐東風隨水
J35nB343_p0855b13║去隔江啼鳥喚流情
J35nB343_p0855b14║潦倒漁翁望店廛安心沽酒在魚船迥然遇著卒風
J35nB343_p0855b15║雨斜挂蓑衣側岸邊
J35nB343_p0855b16║每憶長江直至今終歸必到海中心泓流因甚無窮
J35nB343_p0855b17║盡一過澄潭滯住深
J35nB343_p0855b18║一灣淥水向東行兩岸蒼山列樹榮休謂此間無法
J35nB343_p0855b19║說深藏鳥語佛千聲
J35nB343_p0855b20║風塵浪艇醉如泥順水東歸不復西臥到五更天未
J35nB343_p0855b21║曉金雞兩岸為誰啼
J35nB343_p0855b22║瀑歸滄海一江靜煙出高叢四顧寬不待曉風重拂
J35nB343_p0855b23║拭純清相契有何𩆓
J35nB343_p0855b24║晚霞散盡月升東滿目澄淵現碧空順水客舟歸似
J35nB343_p0855b25║箭宿林鷺序轉如風
J35nB343_p0855b26║秋江澄徹似琉璃佩網漁人趁夜時幾度水寒摝不
J35nB343_p0855b27║得扁舟只在月中移
J35nB343_p0855b28║陰連柳渡雲穿網風拂沙汀水泛舟夜宿蘆花不著
J35nB343_p0855b29║岸日行滄浪豈隨流
J35nB343_p0855b30║瑞雲含雪灑江湖靉靉乘風萬里鋪鄰近江邊開牖
J35nB343_p0855c01║看轉成玉岸白銀途
J35nB343_p0855c02║
J35nB343_p0855c03║
J35nB343_p0855c04║　（弟子曾如度號勝甫捐刻
J35nB343_p0855c05║　密印禪師語錄第十卷伏願世世熏修不迷正路
J35nB343_p0855c06║　生生覺悟得遇真機
J35nB343_p0855c07║康熙二十一年壬戌歲季秋月板入浙江嘉興府楞
J35nB343_p0855c08║　嚴寺般若坊附藏流通本郡信士吳知先書梓士
J35nB343_p0855c09║　倪天章刊）