J35nB343_p0856a01║廣福山勝覺寺密印禪師語錄卷第十一
J35nB343_p0856a02║門人如暐等編
J35nB343_p0856a03║雜偈
J35nB343_p0856a04║住勝覺旗山隨處示眾共二十首
J35nB343_p0856a05║當機貴在力逢緣一任雲興問上前千澗水流必到
J35nB343_p0856a06║海萬山月落不離天兩頭擔出攔中斷格外呈來對
J35nB343_p0856a07║面穿中得雪峰鱉鼻口悉從方外打鞦韆
J35nB343_p0856a08║行一香完坐一香本來無礙也相防千生有漏情難
J35nB343_p0856a09║盡萬劫無明影未忘非止閒行消白晝豈甘空坐守
J35nB343_p0856a10║清堂忽然迸破孃生面不負林間走一場
J35nB343_p0856a11║天長地久總相然一色光含億萬年烈日如爐烝豹
J35nB343_p0856a12║髓飛泉似劍觸龍淵電光豁閃穿鍼玅雲貌纔興轉
J35nB343_p0856a13║臂玄無數能仁今古共一回拈出一回鮮
J35nB343_p0856a14║白晝雷鳴聲震空知音聞聽耳雙聾勾神快向聲前
J35nB343_p0856a15║薦引祟休於電後通仙侶浮槎逢漢月商人採寶遇
J35nB343_p0856a16║時風入流亡所同歸處渴飲曹谿水一鍾
J35nB343_p0856a17║從來大道絕疏親臂腕相攙掖後人水底金虯呼獬
J35nB343_p0856a18║廌空中玉兔照星辰一來一往千年燦或缺或圜萬
J35nB343_p0856a19║載新上下高低同隻眼風飄香桂遠傳因
J35nB343_p0856a20║百川湛合理何窮光接澄淵上界通急浪灘頭休探
J35nB343_p0856a21║影寧波岸畔且收篷龍藏東海登天勢鯤化北溟掩
J35nB343_p0856a22║日雄香水重重來集會恢張法性任圜融
J35nB343_p0856a23║無端向外憶生緣滿目家山轉棄捐延客馬師仍合
J35nB343_p0856a24║醬祈賢讓祖故磨磚薪山雪禁無人採花圃風搖有
J35nB343_p0856a25║蝶穿枯木龍吟無所礙遊人盡被葛藤纏
J35nB343_p0856a26║相逢不滯有無機一蹶翻身到翠微獨我宮中光曣
J35nB343_p0856a27║曣從佗山外雨霏霏龍天捧足祥雲粹玉獸銜花瑞
J35nB343_p0856a28║相希初吼一聲狐氣盡人傳獅子奮全威
J35nB343_p0856a29║皚皚雪月未嘗昏休把安心斷臂論一色無餘欽慧
J35nB343_p0856a30║命纖塵有動觸慈尊掀翻法座仍扶几寒透肝腸復
J35nB343_p0856b01║轉熅一印不疑須了當太鵬出現取龍吞
J35nB343_p0856b02║玲瓏無礙若虛庭雲散窗前月滿櫺帶露喬松常拂
J35nB343_p0856b03║翠當風蘭卉遠飄馨三明普照六塵淨九竅全通萬
J35nB343_p0856b04║慮停到此聖凡情共盡何分劣相與殊形
J35nB343_p0856b05║標出奇峰撐碧寥埜雲蕩盡色連霄曾經慧鑑雙輪
J35nB343_p0856b06║照那懼寒風五夜飄德忝光輝舒秀氣恩沾雨露長
J35nB343_p0856b07║靈苗分明不假神通力法爾如然本自高
J35nB343_p0856b08║深深綠艸起東皋長養烏駒得俊毛蹋透玄關知地
J35nB343_p0856b09║穩瞠開慧眼見天高扭回埜鴨權為伴呼轉魔軍且
J35nB343_p0856b10║代勞玅用今騰何處息一江風靜斂波濤
J35nB343_p0856b11║單著一邊只謂無無錐卓地有通衢鳳凰山下收金
J35nB343_p0856b12║粟翡翠谿邊摘玉蘆海寶千般還易負摩尼一顆最
J35nB343_p0856b13║難孤隨心滿愿皆如意應物場中不墮枯
J35nB343_p0856b14║有漏身藏無價珠遂忘故此涉長途逢人指出其中
J35nB343_p0856b15║寶信手擎來獻老夫爍爍走盤光不減堂堂映物燄
J35nB343_p0856b16║何孤功歸續向如來藏耀遍叢林義不殊
J35nB343_p0856b17║祥雲作蓋本非根豁尒因風又現存伴鶴飛來旋鶴
J35nB343_p0856b18║樹從龍行去繞龍門有收有放非閒走無束無拘豈
J35nB343_p0856b19║亂奔運向林中枯槁處平常帶雨灑乾坤
J35nB343_p0856b20║騰今耀古露真常祖剎何曾夜寂涼開眼明知燈是
J35nB343_p0856b21║火歸家始覺殿為堂金鍼玉線條條彩鐵壁銀山座
J35nB343_p0856b22║座光截鶴續鳧俱勘破高低相應廣流芳
J35nB343_p0856b23║祖庭秋晚賴誰能一道圜光觸處興茶熟地爐無客
J35nB343_p0856b24║待芹生水際有雲烝隨緣放下何曾減信手拈來尚
J35nB343_p0856b25║未增百尺鳥窠能作主布毛吹起續傳燈
J35nB343_p0856b26║波瀾深處泛輕舟一曲漁歌泊渡頭芳艸堤邊堪曬
J35nB343_p0856b27║網疏蘆岸畔好垂鉤始知影到人非到方信橋流水
J35nB343_p0856b28║不流復問其中端的旨滿船風伴一輪秋
J35nB343_p0856b29║真誠烏弋產獅兒百獸群中孰敢欺嗥吼斡回天際
J35nB343_p0856b30║月蹲踞坐斷嶺頭岐獨行獨步人難並為瑞為祥自
J35nB343_p0856c01║不疑出窟若無聲震地萬峰深處有誰知
J35nB343_p0856c02║尺璧寸陰殖價難披衣得坐靜時看然無法鼓當風
J35nB343_p0856c03║奏現有瑤琴對月彈雲帳揭開天眼淨墨花飛遍硯
J35nB343_p0856c04║池乾更沉漏永將休下燦燦銀河斗柄寒
J35nB343_p0856c05║居山示眾四首
J35nB343_p0856c06║戀著空花受往還徒勞披霧隱深山執情漂墮長江
J35nB343_p0856c07║浪背境沉埋永夜關穿徑竹邊和鳥噪過霜橙裏效
J35nB343_p0856c08║猿攀真然巨量吞舟者不作潛萍合水灣
J35nB343_p0856c09║為人憤志莫辭艱直下迸開五蘊山露地玉毫輝萬
J35nB343_p0856c10║象遼天金鏃破三關居榮豈被榮場礙處辱何妨辱
J35nB343_p0856c11║境攀一片閒雲留不住行通鳥道接流灣
J35nB343_p0856c12║知歸休用管窺斑當下無心盡此山芳艸馬嘶回地
J35nB343_p0856c13║軸綠楊牛吼轉天關通津春浪隨消長拂樹秋風絕
J35nB343_p0856c14║仰攀黃葉從來猶分外何妨飄蕩落泥灣
J35nB343_p0856c15║頃盡微寒無兩般鷓鴣啼在月當山塵塵朗耀通天
J35nB343_p0856c16║際剎剎圜明透海關灰志難逃落見障存緣未免受
J35nB343_p0856c17║魔攀獨行窄路無寬見那覺滄溟納眾灣
J35nB343_p0856c18║示病者
J35nB343_p0856c19║觸著鋒鋩便捨頭無明大症一時休依方揀藥來療
J35nB343_p0856c20║治烈燄阬中又潑油
J35nB343_p0856c21║即時氣斷樂無疆莫教來年返禍殃埜祟相牽容易
J35nB343_p0856c22║解家親作耗卒難禳
J35nB343_p0856c23║春耕示眾
J35nB343_p0856c24║急箭韶光實可哀田園休待艸深來古今養子不如
J35nB343_p0856c25║父無限家門一世灰
J35nB343_p0856c26║贈雲嶔禪人
J35nB343_p0856c27║二暑一休遍界秋孤光越出萬山頭神仙不貴封官
J35nB343_p0856c28║職穩坐蓬萊樂自由
J35nB343_p0856c29║贈雲嶽禪人
J35nB343_p0856c30║此寺荒涼久硜心欲播揚誰知今日意還是舊時光
J35nB343_p0857a01║果滿迴龍院花開勝覺場風雲相聚會終有一番香
J35nB343_p0857a02║贈雲徹禪人
J35nB343_p0857a03║倒卻竿頭誓不栽苦心常要一肩抬廝兒境界非能
J35nB343_p0857a04║小樓至擎拳再後來
J35nB343_p0857a05║懷雲岩禪人
J35nB343_p0857a06║倚天照雪利無私殺活全彰在一時離相絕名人不
J35nB343_p0857a07║會臨將短笛隔山吹
J35nB343_p0857a08║贈雲岸禪人
J35nB343_p0857a09║長年瀝膽為林泉引水開池應有緣一任魚龍生誹
J35nB343_p0857a10║謗何曾枉使昧心錢
J35nB343_p0857a11║贈雲岫禪人
J35nB343_p0857a12║心無礙處若晴空朗朗端然在個中上下圜明左右
J35nB343_p0857a13║看並無南北與西東
J35nB343_p0857a14║贈古風掩關
J35nB343_p0857a15║獨向峰頭頂上行須知卓處要超情一朝跳出牢關
J35nB343_p0857a16║外始見曹源正脈清
J35nB343_p0857a17║贈全一禪人
J35nB343_p0857a18║知恩相報苦難休絕後鑊湯走一頭無影林中懸日
J35nB343_p0857a19║月不萌枝上辨春秋
J35nB343_p0857a20║贈雲崢禪人
J35nB343_p0857a21║歸來不昧己當時作棟為梁在此基古寺頹零三六
J35nB343_p0857a22║載今朝又仗汝撐持
J35nB343_p0857a23║贈雲嶸禪人
J35nB343_p0857a24║大富門風家最貧時來節至換衣巾一年一度山前
J35nB343_p0857a25║看谷暖陽回自有春
J35nB343_p0857a26║贈斷崖禪人
J35nB343_p0857a27║迸破疑團當下休莫將山水再惟惆頂門自有通霄
J35nB343_p0857a28║氣包褁乾坤在裏頭
J35nB343_p0857a29║贈雲崇禪人
J35nB343_p0857a30║靈苗穩當出頭來豈被風霜陣陣摧植在林中不妄
J35nB343_p0857b01║動有時也作棟梁材
J35nB343_p0857b02║示雲峰禪者
J35nB343_p0857b03║殿後藏身虛歲月門前側足誤平生艸頭珠露休貪
J35nB343_p0857b04║戀坐斷峰雲頂上行
J35nB343_p0857b05║贈養忠禪人
J35nB343_p0857b06║一列青山一派谿迢迢曲徑使人迷今來收足單前
J35nB343_p0857b07║坐無耳聞鐘箇箇齊
J35nB343_p0857b08║贈雲瑞禪人
J35nB343_p0857b09║冰情化盡雪心融眼面浮塵漸漸空好出松門旋一
J35nB343_p0857b10║匝時常觸動有真風
J35nB343_p0857b11║贈雲埜禪人
J35nB343_p0857b12║千山疊疊渺難窮直在當然一鑑通應化隨方雖有
J35nB343_p0857b13║異無錐卓地又相同
J35nB343_p0857b14║贈雲亭禪人
J35nB343_p0857b15║不攀月桂不尋枝光景何曾欠一時落在掌中隨取
J35nB343_p0857b16║用休將意馬走多岐
J35nB343_p0857b17║送純修王大德
J35nB343_p0857b18║新成舊歲歲成新目下難忘一段春谷口停猿驚坐
J35nB343_p0857b19║客松枝待鳥喚行人
J35nB343_p0857b20║贈雲崑禪人
J35nB343_p0857b21║春到鉤簾歸乳燕秋來穴紙出蒼蠅林間休了這場
J35nB343_p0857b22║事餘外清閒不過僧
J35nB343_p0857b23║贈雲祥大德
J35nB343_p0857b24║雲耕月種不差時盡在把鋤見處宜博飯開田林下
J35nB343_p0857b25║務家常能有幾人知
J35nB343_p0857b26║示惟菴大德
J35nB343_p0857b27║水從大海月從天湛則清兮淨則圜水湛月圜情坐
J35nB343_p0857b28║斷出頭分外獨超然
J35nB343_p0857b29║贈廓然大德
J35nB343_p0857b30║珍囊不惜念常存擬向何方助法門𠁼點一○全信
J35nB343_p0857c01║受雷音未震已叨恩
J35nB343_p0857c02║贈歸元禪人
J35nB343_p0857c03║揚起孤燈少睡眠撥前看後是何緣影光脫落眼空
J35nB343_p0857c04║廓一覺天明正不偏
J35nB343_p0857c05║贈簡心王居士
J35nB343_p0857c06║一折了然便到家交光雪月定無差寒情化盡東風
J35nB343_p0857c07║轉結實還培五葉花
J35nB343_p0857c08║贈雲覺禪人
J35nB343_p0857c09║求智不若了無明了得無明快一生智慧無明俱了
J35nB343_p0857c10║了魔宮虎穴任橫行
J35nB343_p0857c11║贈雲貫禪人
J35nB343_p0857c12║門外炎天似火燒誰人不愛雪花飄一朝頓入空王
J35nB343_p0857c13║殿寒暑不干本寂寥
J35nB343_p0857c14║贈法海禪人
J35nB343_p0857c15║僧祇不歷便稱尊掘棘分明要斷根根斷力微鋤柄
J35nB343_p0857c16║折十方一路涅槃門
J35nB343_p0857c17║贈法藏禪人
J35nB343_p0857c18║誓入當來駕此舟怎離兩岸與中流夜深不向蘆灣
J35nB343_p0857c19║宿一色圜明正九秋
J35nB343_p0857c20║贈超凡陳居士
J35nB343_p0857c21║寂寞門庭冷似冰長年自憶百無能東君德布叢林
J35nB343_p0857c22║下吹徹寒梅樹樹興
J35nB343_p0857c23║贈陳門蕭居士
J35nB343_p0857c24║喻若池中朵朵蓮淤泥不染自新鮮覺除淨穢無分
J35nB343_p0857c25║別東土西方一坦然
J35nB343_p0857c26║示端石禪人
J35nB343_p0857c27║寂寂靈靈莫放憨有何禪道與君參吹毛劍下分身
J35nB343_p0857c28║去仰望商量落二三
J35nB343_p0857c29║示融通禪人
J35nB343_p0857c30║天魔相近不知蹤坐斷當央第一峰到此了時無可
J35nB343_p0858a01║了高人豈肯便疏慵
J35nB343_p0858a02║贈寶峰大德
J35nB343_p0858a03║凡聖同居個個圜目前轉變隔重煙毘嵐風卷無高
J35nB343_p0858a04║下市井林泉月一天
J35nB343_p0858a05║贈月朗大德
J35nB343_p0858a06║人誇了當只除心無燄明珠易得沉更進龍門行一
J35nB343_p0858a07║匝方知滄海幾何深
J35nB343_p0858a08║贈越凡賀居士
J35nB343_p0858a09║寒山枯木黃昏際古殿殘燈夜靜時撐出瞎驢正法
J35nB343_p0858a10║眼流傳千載鑑愚癡
J35nB343_p0858a11║贈賀門陳居士
J35nB343_p0858a12║生死輪迴是妄招心光未燦障難消秋江白霧齊收
J35nB343_p0858a13║盡一刻圜明當下超
J35nB343_p0858a14║示開照大德
J35nB343_p0858a15║佛祖本無一物傳拂牛劍氣為愚賢堯天境界無征
J35nB343_p0858a16║戰不令而行樂化年
J35nB343_p0858a17║示如心禪者
J35nB343_p0858a18║清光滿眼照無邊只為瞳兒被物遷非是物兮非是
J35nB343_p0858a19║眼當陽一棒脫縈纏
J35nB343_p0858a20║贈開凡饒居士
J35nB343_p0858a21║靈根夙種果非差把斷長江直到家煙盡晚來窗外
J35nB343_p0858a22║看一輪明月映天涯
J35nB343_p0858a23║贈漢卿馬居士
J35nB343_p0858a24║無限迷頭入苦哉谿山磨盡幾英才知歸達士常如
J35nB343_p0858a25║是步步蓮花火裏開
J35nB343_p0858a26║贈盛我鑄鐘
J35nB343_p0858a27║純鋼煉就甚堪誇須是當爐遇作家一火鑄成真法
J35nB343_p0858a28║器洪音千古震中華
J35nB343_p0858a29║示雪嵋禪人
J35nB343_p0858a30║夜水金波少去翻必須先要頂𩕳端返身踢倒楊花
J35nB343_p0858b01║岸方效漁人把釣竿
J35nB343_p0858b02║寄雲山謝居士
J35nB343_p0858b03║藥囊空盡就抽頭幾個男兒得便休不涉波瀾歸故
J35nB343_p0858b04║里任佗門外逞風流
J35nB343_p0858b05║贈明鑑周居士
J35nB343_p0858b06║非是物兮非是心從空放下絕追尋彌雲喝退沒來
J35nB343_p0858b07║往露出青天蓋古今
J35nB343_p0858b08║贈明輝羅居士
J35nB343_p0858b09║長河浪靜涵新月枯木花開露早春拈卻聖凡無二
J35nB343_p0858b10║路通天徹地一時均
J35nB343_p0858b11║贈君召賀居士
J35nB343_p0858b12║進步如登萬里山須當著力莫回還緉鞋踏破峰頭
J35nB343_p0858b13║止越出人間非等閒
J35nB343_p0858b14║贈賀門金居士
J35nB343_p0858b15║努力參禪休畏崎當軒直露不移時人間到此推無
J35nB343_p0858b16║分處處風清月滿池
J35nB343_p0858b17║贈瑞雪禪人
J35nB343_p0858b18║直切分明指示君○中無點不須分此間莫待脣皮
J35nB343_p0858b19║動啐啄同時便出群
J35nB343_p0858b20║示月來大德
J35nB343_p0858b21║要絕根塵第一株休隨浪蕊涉程途先須勘破浮生
J35nB343_p0858b22║事始信閒名播五湖
J35nB343_p0858b23║示繼武梁居士
J35nB343_p0858b24║故園結果滿其枝惱亂猿情未了時酷暑今從秋晚
J35nB343_p0858b25║斷一鉤新月上峨嵋
J35nB343_p0858b26║贈達心大德
J35nB343_p0858b27║大事難明路徑多不能折合便成魔果然達得無心
J35nB343_p0858b28║處百億修羅盡罷戈
J35nB343_p0858b29║贈覺凡胡居士
J35nB343_p0858b30║水上浮漚夢裏花終朝使我日偏斜萬緣一目輕窺
J35nB343_p0858c01║破攃手歸來是故家
J35nB343_p0858c02║示應天大德
J35nB343_p0858c03║未曾跳出刺中欄不歷栴檀到底難假使一爐燒化
J35nB343_p0858c04║盡年終依舊孟春寒
J35nB343_p0858c05║贈元見大德
J35nB343_p0858c06║雨過雲開曉半明天邊一發盡圜成清光耀出乾坤
J35nB343_p0858c07║外非是依山傍水行
J35nB343_p0858c08║示忠和禪者
J35nB343_p0858c09║巖頭佛法從胸涌摩詰香饈在上方會得古人出辦
J35nB343_p0858c10║處一時周備萬年糧
J35nB343_p0858c11║示悟一大德
J35nB343_p0858c12║見道從教眼似眉迥然越出路中岐客常來往無留
J35nB343_p0858c13║礙本住長安不用思
J35nB343_p0858c14║示明一大德
J35nB343_p0858c15║一光東照應皆全萬法同彰在此圜次第觀來窮不
J35nB343_p0858c16║盡何勞別外轉求玄
J35nB343_p0858c17║贈秉然賀居士
J35nB343_p0858c18║為人在世莫同癡火宅交煎仔細思思到無思安穩
J35nB343_p0858c19║處雲開山舊不曾移
J35nB343_p0858c20║贈恒融大德
J35nB343_p0858c21║欲離有漏出凡籠念念猶如救火同異日煙消灰冷
J35nB343_p0858c22║盡分明別是一家風
J35nB343_p0858c23║贈恒通大德
J35nB343_p0858c24║處處桃花三月放家家雞向五更啼能藏不住非聲
J35nB343_p0858c25║色覺了所知盡不迷
J35nB343_p0858c26║壽彭居士
J35nB343_p0858c27║九品蓮臺萬朵香七重行樹千枝秀速將情見盡揩
J35nB343_p0858c28║磨同證金剛無量壽
J35nB343_p0858c29║贈應祿彭居士
J35nB343_p0858c30║水中顧影枉勞神雖現其中未是真淡淡秋雲無點
J35nB343_p0859a01║蔽舊時風月卻從新
J35nB343_p0859a02║示寂定大德
J35nB343_p0859a03║合水和泥須換步平田淺艸要翻身頂𩕳若具通方
J35nB343_p0859a04║眼一陌花開萬里春
J35nB343_p0859a05║贈雪谷大德
J35nB343_p0859a06║諸行無常總是空浮生夢穩被他籠幻緣不著出情
J35nB343_p0859a07║量蕩蕩無雲天地通
J35nB343_p0859a08║示息塵大德
J35nB343_p0859a09║昔年一別至今來心地方知尚未開莫謂無人重指
J35nB343_p0859a10║示夜猿啼在月當臺
J35nB343_p0859a11║贈無玷楊居士
J35nB343_p0859a12║樹逢秋老難留艷水向東流無復波莫把光陰容易
J35nB343_p0859a13║過靈臺一點要揩磨
J35nB343_p0859a14║贈本淨楊居士
J35nB343_p0859a15║青山屹屹水茫茫會得猶如在故鄉舉目相親親切
J35nB343_p0859a16║處休生惆悵望斜陽
J35nB343_p0859a17║示無著大德
J35nB343_p0859a18║毛端放過有千差得本何愁聚海沙若要不經閻老
J35nB343_p0859a19║案滅除陽燄與空花
J35nB343_p0859a20║示含藏大德
J35nB343_p0859a21║行盡千山在那方牛欄馬廄普光堂不翻貝葉文相
J35nB343_p0859a22║現一度門開義兩行
J35nB343_p0859a23║示不二大德
J35nB343_p0859a24║這段因緣會也麼滔天浪是湛澄波有時把斷源頭
J35nB343_p0859a25║路苦海全超一剎那
J35nB343_p0859a26║示得元大德
J35nB343_p0859a27║燦燦明珠晝夜光親逢實得卻相當若然見理不圜
J35nB343_p0859a28║處縱尾金鱗易落湯
J35nB343_p0859a29║示悟見大德
J35nB343_p0859a30║誰是如來正法輪江山色秀洞中春炳然離此尋方
J35nB343_p0859b01║便海外求珠非是珍
J35nB343_p0859b02║示悟旨大德
J35nB343_p0859b03║杜絕言詞不在音作家有甚芥投鍼就中一點齊拈
J35nB343_p0859b04║卻正晝晴陽一色金
J35nB343_p0859b05║贈無塵大德
J35nB343_p0859b06║父母未生一著前智如鶖子亦難宣世人不識入頭
J35nB343_p0859b07║處喚作將心直指傳
J35nB343_p0859b08║贈明覺向居士
J35nB343_p0859b09║這點靈光不可輕沉埋未悟沒深阬回頭勘破孃生
J35nB343_p0859b10║面鋒鏑林中任縱橫
J35nB343_p0859b11║示從修楊菴主
J35nB343_p0859b12║眼前有事要人知垢盡明來處處宜識得蒼蒼眉兩
J35nB343_p0859b13║道不同情境外邊馳
J35nB343_p0859b14║示重修楊居士
J35nB343_p0859b15║風飄雲練出危壑雨灑山谿漫古臺莫道不逢天意
J35nB343_p0859b16║轉春光動地一時來
J35nB343_p0859b17║示思修易居士
J35nB343_p0859b18║頓破胸中一點疑猶如空界越須彌白雲若向黑山
J35nB343_p0859b19║走不被彎藤怪石欺
J35nB343_p0859b20║贈靈冶禪人
J35nB343_p0859b21║艸裏不馳器易成久經大冶見靈明清音鑄出何方
J35nB343_p0859b22║扣埜店黃昏喚有情
J35nB343_p0859b23║示華峰禪者
J35nB343_p0859b24║晚上無燈月現瑞風前有路桂生香回光頓入圜通
J35nB343_p0859b25║裏不枉旗峰住一場
J35nB343_p0859b26║贈了為大德
J35nB343_p0859b27║遠觀近聽有奇緣寶劍一揮定正偏到此水窮山也
J35nB343_p0859b28║盡中天直露一輪圜
J35nB343_p0859b29║贈脫凡王居士
J35nB343_p0859b30║凡情迥脫事非常應念沉淪在苦鄉了已若還不濟
J35nB343_p0859c01║物誰來海內作慈航
J35nB343_p0859c02║示本然大德
J35nB343_p0859c03║念佛參禪須到家不然還是守空花眼前把捉消時
J35nB343_p0859c04║歲失主臨危甚可嗟
J35nB343_p0859c05║示惺知向居士
J35nB343_p0859c06║眼觀莫及耳何聞山月一彎正不分人謂此間消息
J35nB343_p0859c07║斷秋風動處水成紋
J35nB343_p0859c08║示了見禪者
J35nB343_p0859c09║出家正路別無求只要堅心看白牛春艸萌芽若不
J35nB343_p0859c10║顧枉來林下剃光頭
J35nB343_p0859c11║示惺然鄧菴主
J35nB343_p0859c12║為僧非是樂便宜生死循環要出離杳杳冥冥消日
J35nB343_p0859c13║過眼光落地苦難辭
J35nB343_p0859c14║示惺見張居士
J35nB343_p0859c15║朝朝谿澗順江流泛起漂舟要轉頭滿載月明若薦
J35nB343_p0859c16║得不虛此岸度春秋
J35nB343_p0859c17║示明達楊大德
J35nB343_p0859c18║滅卻心猿絕細詳不明明處好承當山前鳥語聲聲
J35nB343_p0859c19║噪道破元初一段光
J35nB343_p0859c20║示明覺大德
J35nB343_p0859c21║暑往寒來苦不休退身一步孰能酬斯時不辨賓中
J35nB343_p0859c22║主滯到當來佛也愁
J35nB343_p0859c23║示明輝楊居士
J35nB343_p0859c24║昨夜東風吹滿林松濤落澗是何音不疑一念光通
J35nB343_p0859c25║達五百年前在此今
J35nB343_p0859c26║示明燦居士
J35nB343_p0859c27║河沙玅用一微塵理有來源事有因莫道無波龍變
J35nB343_p0859c28║化朝陽乾地盡沉人
J35nB343_p0859c29║示明俊楊居士
J35nB343_p0859c30║隔谿樹動有西風一物明時萬物同何必香煙從獸
J35nB343_p0860a01║口端端只望出爐中
J35nB343_p0860a02║示楊門聶居士
J35nB343_p0860a03║曹谿一派理無多攪則差兮泛則訛活水山前若未
J35nB343_p0860a04║契綠楊橋下望長波
J35nB343_p0860a05║示明本大德
J35nB343_p0860a06║寒蟬勸織鳥催耕豈待鐘敲月下聲聞所覺空空覺
J35nB343_p0860a07║滿回頭返顧一般平
J35nB343_p0860a08║示明德范居士
J35nB343_p0860a09║少室玄微不較多岐分絲染太淆訛當陽劃斷分賓
J35nB343_p0860a10║主莫教將身湊網羅
J35nB343_p0860a11║示惟闊大德
J35nB343_p0860a12║一處了然六不存全無障礙普稱尊隨將寶劍一時
J35nB343_p0860a13║按盡教天魔喪膽魂
J35nB343_p0860a14║示惟現大德
J35nB343_p0860a15║證道人人事可能只緣撥火要挑燈昏昏一盡天明
J35nB343_p0860a16║曉照化千山萬水冰
J35nB343_p0860a17║示佩玄楊居士
J35nB343_p0860a18║參禪似種朝陽地照著耕牛在面前頓斷繩頭無管
J35nB343_p0860a19║帶綠楊兩岸任從眠
J35nB343_p0860a20║示秀川楊居士
J35nB343_p0860a21║受戒殺生勿兩岐是誰犯了是誰持返觀本自無來
J35nB343_p0860a22║處當下雲開月正時
J35nB343_p0860a23║示國甫楊居士
J35nB343_p0860a24║不惜途勞勝覺來當陽一喝破塵埃了知幻化非干
J35nB343_p0860a25║己一道清風送月回
J35nB343_p0860a26║答德公劉居士次韻
J35nB343_p0860a27║棟梁近日少人為君向南方擇異木用在一毛端上
J35nB343_p0860a28║頭轉新架個獅兒窟端居吼退野干群續燄傳燈上
J35nB343_p0860a29║正錄不獨旗山觀皓月紫雲佗日呼幽谷芬芬水艸
J35nB343_p0860a30║納金牛郁郁藤蘿調玉鹿弄巧以成拙未拙削尖而
J35nB343_p0860b01║作禿非禿一鎚擊碎琉璃缾共與維摩把口杜幻境
J35nB343_p0860b02║有凋亦有成性天無罪亦無福清波弄影不堪傳石
J35nB343_p0860b03║火翻身方可續接物並無水和泥利生豈用皮黏骨
J35nB343_p0860b04║閻街市上有忙忙常寂光中何碌碌越出世間天莫
J35nB343_p0860b05║測別傳教外人難卜往來三界任為賓果是瞿（曇真種族）
J35nB343_p0860b06║初祖贊
J35nB343_p0860b07║一葦浪裏度娑婆若遇知歸不較多影落寒潭人不
J35nB343_p0860b08║會將來紙上起風波
J35nB343_p0860b09║再贊
J35nB343_p0860b10║來不喜去不憂一輪月萬載秋無心映入長江裏魚
J35nB343_p0860b11║龍認影幾時休咄
J35nB343_p0860b12║呂巖真人贊劉居士請題
J35nB343_p0860b13║始會鍾離醉漢受渠仙術之功後將一粟問黃龍開
J35nB343_p0860b14║眼依然似夢叱云守屍鬼子未免到頭落空怒將飛
J35nB343_p0860b15║劍觸高宗怎奈一毫不動再拜復求指示覺知漏盡
J35nB343_p0860b16║非終靈明一點近相通不把琴囊撥弄君來欲我書
J35nB343_p0860b17║贊山事猶忙不恭春時放過等秋風吹出西江月頌
J35nB343_p0860b18║自贊月菴請題
J35nB343_p0860b19║處世一生全勿含養截佛正偏斷人伎倆理極情窮
J35nB343_p0860b20║攔腮便掌這般惡僧誰肯瞻仰
J35nB343_p0860b21║勝覺監院請
J35nB343_p0860b22║破山續派靈隱傳芳握臨濟之寶劍剖衲僧之錦囊
J35nB343_p0860b23║貧者即與肩擔臂荷富者便教家破人亡非是平地
J35nB343_p0860b24║波浪從來萬古綱常
J35nB343_p0860b25║嘯峰禪人請
J35nB343_p0860b26║看這一慵僧半喜半不喜已生有此憑未生無可比
J35nB343_p0860b27║用意即不中誰人畫得你畫得你具眼兒孫明的旨
J35nB343_p0860b28║雲覺大德請
J35nB343_p0860b29║旁觀略可憑正覷沒交涉幻像隨人看真心難辨別
J35nB343_p0860b30║難辨別雲過山頭覺有月
J35nB343_p0860c01║旗山監院請
J35nB343_p0860c02║不覺來楚地迄今數十年心直遭人怨口快被人嫌
J35nB343_p0860c03║問道不許喚作道參禪不許喚作禪灼然撥去眼中
J35nB343_p0860c04║屑更要如何便動拳想起這般惡辣漢兒孫不把當
J35nB343_p0860c05║為然
J35nB343_p0860c06║頂目禪人請
J35nB343_p0860c07║百戰功成一時卸下佛來亦打魔來亦罵尚非粗心
J35nB343_p0860c08║何曾膽大有據可憑無人著價然尒較些不妨張挂
J35nB343_p0860c09║融通維那請
J35nB343_p0860c10║衲僧林下禍害佛祖位中冤家有時訶風罵雨有時
J35nB343_p0860c11║攃土拋沙打穿無限桼桶不知那箇堪誇返身都歸
J35nB343_p0860c12║正位勝過五葉一華
J35nB343_p0860c13║法派
J35nB343_p0860c14║真如廓際悟心宗繼祖聯芳道裔隆正照靈明開慧
J35nB343_p0860c15║鑑一光普映達圓通
J35nB343_p0860c16║聯芳偈
J35nB343_p0860c17║樵山如奐
J35nB343_p0860c18║脈發川黔到楚天單提祖印授高賢時來休挂寒巖
J35nB343_p0860c19║上據令當行續正傳
J35nB343_p0860c20║雲嶸如晥
J35nB343_p0860c21║紹隆佛祖意若何橫按莫邪不較多覿面一揮傳正
J35nB343_p0860c22║眼人間天上本無佗
J35nB343_p0860c23║月菴如朎
J35nB343_p0860c24║地轉天回一陣風長空皓月出雲籠前賢不昧今相
J35nB343_p0860c25║照光透圓明映楚中
J35nB343_p0860c26║德嶠如奕
J35nB343_p0860c27║越出描蹤捕影門英雄堪是濟兒孫眉間帶印出頭
J35nB343_p0860c28║去萬古提持共報恩
J35nB343_p0860c29║雪澗如暟
J35nB343_p0860c30║先聖己靈概莫孤曹谿嫡派滿江湖只須蹋破沉潭
J35nB343_p0861a01║月遞接高人上祖圖
J35nB343_p0861a02║嘯峰如暐
J35nB343_p0861a03║翼展摩天氣象殊新羅岸畔那能拘有時金翅入滄
J35nB343_p0861a04║海奪盡獰龍頂上珠