J36nB345_p0079a01║藕菴衍禪師語錄序
J36nB345_p0079a02║我觀世間生假二相本無差別，未
J36nB345_p0079a03║始以前真空寂然，後乎此而有所
J36nB345_p0079a04║謂文字者，其猶幻相之云也。惟幻
J36nB345_p0079a05║相不礙真空，故阿難蒙佛授記，修
J36nB345_p0079a06║多羅藏復有結集，達磨東來，震旦
J36nB345_p0079a07║以慧可本來一偈隨付大法，大雄
J36nB345_p0079a08║之教在在圓通，固未嘗以文字為
J36nB345_p0079a09║障礙也。後之學子何者為粘？何者
J36nB345_p0079a10║為脫？若膠於名相，雖無字句，不能
J36nB345_p0079a11║謂之真空；若義趣消融，智光迸爍，
J36nB345_p0079a12║一一以印心密旨見諸字句，一字
J36nB345_p0079a13║一句是皆平等大慧，一切真實，其
J36nB345_p0079a14║孰謂之假設乎？千百年已來，臨濟
J36nB345_p0079a15║之道大行於世，十五傳而有斷橋、
J36nB345_p0079a16║雪巖二派，兩支並秀，如日月麗天，
J36nB345_p0079a17║其教大熾。斷橋十四傳而至金明，
J36nB345_p0079a18║今藕菴禪師則金明之付法嫡子
J36nB345_p0079b01║也。藕菴遠承道法，介然自守，復能
J36nB345_p0079b02║平心待物，使人之就之者心境雙
J36nB345_p0079b03║忘，歡喜亡厭。余媿疏慵，不能數過，
J36nB345_p0079b04║顧以余之正信也，持語錄屬序之。
J36nB345_p0079b05║於焉諦觀反覆，知其截斷眾流，直
J36nB345_p0079b06║超頓上，故能隨機示現，種種具足，
J36nB345_p0079b07║如山川出雲，盎盎然盡天下之阡
J36nB345_p0079b08║陌溝塍鉤聯屈曲，不須加被而自
J36nB345_p0079b09║然充滿。余得而淺量之乎？斷橋一
J36nB345_p0079b10║派瀠然以孤，若得於上首門中力
J36nB345_p0079b11║為擔荷，使曹溪滴水復如長江大
J36nB345_p0079b12║河流行天壤，藕菴之揚眉瞬目，一
J36nB345_p0079b13║唱一新，不可已也。嘻！當機猛喝，使
J36nB345_p0079b14║人人心光破裂頓空，一切人亦於
J36nB345_p0079b15║無字句處一霎參提，勿以雪泥鴻
J36nB345_p0079b16║爪強作擬議，使藕菴以為盲眼漢
J36nB345_p0079b17║也可乎？
J36nB345_p0079b18║時
J36nB345_p0079c01║康熙癸丑臘月上浣，忍菴黃與堅
J36nB345_p0079c02║書於海寧經堂。
J36nB345_p0079c03║
J36nB345_p0079c04║
J36nB345_p0079c05║
J36nB345_p0079c06║
J36nB345_p0079c07║
J36nB345_p0079c08║
J36nB345_p0079c09║
J36nB345_p0079c10║
J36nB345_p0079c11║
J36nB345_p0079c12║
J36nB345_p0079c13║竹菴衍禪師語錄序
J36nB345_p0079c14║佛氏之書，有與吾儒名同而實異
J36nB345_p0079c15║者，則語錄是也。始於有宋之時，濂、
J36nB345_p0079c16║洛、關、閩諸君子講明道學之說，於
J36nB345_p0079c17║是先生之所以教，弟子之所以學，
J36nB345_p0079c18║及門諸子好學深思，雖單辭隻句，
J36nB345_p0080a01║皆不敢廢而謹錄之，此語錄所由
J36nB345_p0080a02║名也。然諸先生微言高論，互見群
J36nB345_p0080a03║書，生平見於語錄者，十不一二。至
J36nB345_p0080a04║於佛氏之教，其傳授心法，本不立
J36nB345_p0080a05║文字之跡，故德山一棒，臨濟一喝，
J36nB345_p0080a06║機鋒應對，相視莫逆。即語錄一書，
J36nB345_p0080a07║有若川既濟而舍筏，心既伏而舍
J36nB345_p0080a08║喻，可無佛者。然學佛之徒，舍此別
J36nB345_p0080a09║無以自見，故一經嗣法，人各為編。
J36nB345_p0080a10║其敝也，至於強記公案，改竄法言，
J36nB345_p0080a11║而本來悟地，了無所得。此識者所
J36nB345_p0080a12║為痾，而語錄所以愈多而愈下也。
J36nB345_p0080a13║曾子蘭坡一日以竹菴禪師語錄
J36nB345_p0080a14║屬余為序。按家庭表云：「竹菴系出
J36nB345_p0080a15║臨濟三十二世孫，臨濟十五傳而
J36nB345_p0080a16║有斷橋、雪巖二派。雪巖有密雲諸
J36nB345_p0080a17║嗣，其教方興，而斷橋之後，受國榮
J36nB345_p0080a18║者屢見。又十五傳而始得金明，其
J36nB345_p0080b01║派得以不墮。竹菴則嗣法金明者
J36nB345_p0080b02║也。」天下事艷於群趣者易為功，而
J36nB345_p0080b03║勞於獨任者難為力。堯、舜、文、武、周
J36nB345_p0080b04║公之道，至孟軻死而不得其傳。昌
J36nB345_p0080b05║黎立千百世之後，為繼其絕，而有
J36nB345_p0080b06║宋諸君子遂起。而有明之論學道
J36nB345_p0080b07║者，不得不以昌黎為孔、孟之嫡子。
J36nB345_p0080b08║竹公當斷橋法派接續之際，而毅
J36nB345_p0080b09║然以身任之，雖為之前者尚有金
J36nB345_p0080b10║明，而竹公亦可為特立而獨行者
J36nB345_p0080b11║矣。《般若金剛經》云：「我今得聞如是
J36nB345_p0080b12║經典，信解受持，不足為難。若當來
J36nB345_p0080b13║世後五百歲，其有眾生得聞是經，
J36nB345_p0080b14║信解受持，是人即為第一希有。」又
J36nB345_p0080b15║曰：「如是人等，即為荷擔如來阿耨
J36nB345_p0080b16║多羅三藐三菩提。」謝唐樂之，千載
J36nB345_p0080b17║不墜，由於人弘。苟非壯志定力，能
J36nB345_p0080b18║任重而道遠者，疇則勝之？今竹公
J36nB345_p0080c01║語錄具在，其啟聵發蒙之妙，余不
J36nB345_p0080c02║得而深知。在竹公則亦若筏喻，既
J36nB345_p0080c03║舍其去留，可無問者。而我金明竹
J36nB345_p0080c04║公中興斷橋之派於十五傳之後，
J36nB345_p0080c05║為天下之有志絕學者勉之。
J36nB345_p0080c06║艾菴黃永拜題
J36nB345_p0080c07║序
J36nB345_p0080c08║粵自初祖西來，花開五葉，滹沱一
J36nB345_p0080c09║派，道出常情。傳至斷橋倫祖，與雪
J36nB345_p0080c10║巖欽禪師兩枝競秀，倫下龍象接
J36nB345_p0080c11║踵，建法幢而稱國師者，不可數計。
J36nB345_p0080c12║我金明介老和尚，親承車溪以來，
J36nB345_p0080c13║一絲九鼎，中興斷橋法道。而竹菴
J36nB345_p0080c14║大和尚，妙年棄室，遍叩尊宿，靡不
J36nB345_p0080c15║機契。後至鴛水，與金明有水乳之
J36nB345_p0080c16║投，慣捋虎鬚，當仁不讓，遂為嫡骨
J36nB345_p0080c17║親子。繼而闡法婁東，惟以本分草
J36nB345_p0080c18║料，直下斷人命根。若緇若素，咸仰
J36nB345_p0081a01║竹菴古佛，而雲集景從，出其座下
J36nB345_p0081a02║者，皆墮地獅兒，足以師範人天，津
J36nB345_p0081a03║梁祖道。蓋不獨為金明出氣，而且
J36nB345_p0081a04║為斷橋臨濟增輝矣。余得讀師語
J36nB345_p0081a05║錄，如迅雷震吼，真足啟蟄發蒙，洵
J36nB345_p0081a06║為灌頂之醍醐，普潤之甘霖也。余
J36nB345_p0081a07║贊歎有分，不敢蛇足，但願讀斯錄
J36nB345_p0081a08║者，莫以眼視口誦，致負弘慈可爾。
J36nB345_p0081a09║康熙癸丑仲春穀旦，
J36nB345_p0081a10║鴛水法弟羅真性和南撰。
J36nB345_p0081a11║
J36nB345_p0081a12║
J36nB345_p0081a13║竹菴衍禪師語錄目次
J36nB345_p0081a14║序
J36nB345_p0081a15║傳
J36nB345_p0081a16║上卷
J36nB345_p0081a17║陞座
J36nB345_p0081a18║示眾
J36nB345_p0081a19║小參
J36nB345_p0081a20║拈古
J36nB345_p0081a21║頌古
J36nB345_p0081a22║下卷
J36nB345_p0081b01║機緣
J36nB345_p0081b02║行繇
J36nB345_p0081b03║偈頌
J36nB345_p0081b04║佛事
J36nB345_p0081b05║行狀
J36nB345_p0081b06║附刻禪燈和尚為先和尚舉火法語
J36nB345_p0081b07║
J36nB345_p0081b08║
J36nB345_p0081b09║
J36nB345_p0081b10║
J36nB345_p0081b11║竹菴和尚傳
J36nB345_p0081b12║師名真衍，別號藕菴，臨濟三十二世孫也，姑蘇高陽
J36nB345_p0081b13║氏子。明泰昌辛酉正月十有三日，母陳氏感異夢生。
J36nB345_p0081b14║陳素好佛，人即以為有夙契焉。師兒時即敏慧，每喜
J36nB345_p0081b15║獨坐。稍長，不入凡兒隊，好持佛母準提神咒無虛日。
J36nB345_p0081b16║或遇行客僧至，必為設饌敬禮之。年十五，遂有志出
J36nB345_p0081b17║家，父母不許，為憂憤幾欲絕粒者久之。明年，父母為
J36nB345_p0081b18║議娶某氏女，以父母命強就婚，旋遭母喪。又明年，喪
J36nB345_p0081b19║父，喪葬持服訖，因告其宗老曰：「兒向喜事佛，欲皈其
J36nB345_p0081b20║教久矣。父母在此，身未敢以自許也，今已矣。因以所
J36nB345_p0081b21║有盡散之宗人，復厚貽其室而遣之。」時年十有九矣。
J36nB345_p0081b22║乃如例製頭陀服，為苦行人，代諸僧募飯，祁寒暑雨
J36nB345_p0081b23║弗卹也。期既滿，乃往萬峰受具足戒。偶閱《圓覺經》，菩
J36nB345_p0081b24║薩發問：「今者四大各離妄身，當在何處？」遂撫几長嘆
J36nB345_p0081b25║曰：「人生不明箇事，徒為僧相，於本分中無所益耳。」於
J36nB345_p0081b26║是遍參尊宿。一日，聞板聲，忽然有會，諸方皆為印可，
J36nB345_p0081b27║名籍籍叢林矣。後過金明介禪師，介蓋斷橋倫祖第
J36nB345_p0081b28║十四世孫，能弘祖法者，與師機緣相合，有水乳之契，
J36nB345_p0081b29║因以法付之。隨侍逾年，因患痰疾，辭介歸隱於太倉
J36nB345_p0081b30║藕花菴。每日鐘鳴危坐，默持《妙法蓮花經》一卷，香再
J36nB345_p0081c01║炷而持畢，蓋數十年如一日也。師為人言笑不苟，氣
J36nB345_p0081c02║骨高勝，一時緇素恭敬尊仰。其少年紈褲間有排斥
J36nB345_p0081c03║之者，而師夸然不屑也。手書《法華》付剞劂竟，復書《華
J36nB345_p0081c04║嚴》全部，越九月即成。其脩持精進，不敢自假借，類如
J36nB345_p0081c05║此。自脫白至此，凡歷僧臘將四十年。即吾州而論，初
J36nB345_p0081c06║寓雙樹，繼主福城，今住藕花。其經營殿宇，裝塑法像，
J36nB345_p0081c07║在在不遺餘力，將歸老是菴矣，故自號藕菴云。
J36nB345_p0081c08║曾同吉曰：「余從父兄五典師、從父子旂，同舉於鄉，有
J36nB345_p0081c09║譜誼，余之知師者舊矣。今藕花菴居吾邑之城南，去
J36nB345_p0081c10║余廬僅數武，每過從，歡相得也。余亦厭塵俗，喜學佛，
J36nB345_p0081c11║幾欲自決矣。入而見妻孥兒女子，輒怦怦若不自得
J36nB345_p0081c12║者。」語云：「金佛不度爐，木佛不度火。師其何以度我哉？」
J36nB345_p0081c13║康熙十四年乙卯長夏，皈依弟子曾同吉稽首草。
J36nB345_p0081c14║
J36nB345_p0081c15║
J36nB345_p0081c16║
J36nB345_p0081c17║
J36nB345_p0081c18║
J36nB345_p0081c19║
J36nB345_p0081c20║
J36nB345_p0081c21║
J36nB345_p0081c22║
J36nB345_p0081c23║
J36nB345_p0081c24║
J36nB345_p0081c25║
J36nB345_p0081c26║
J36nB345_p0081c27║
J36nB345_p0081c28║
J36nB345_p0081c29║
J36nB345_p0081c30║
J36nB345_p0082a01║蘇州竹菴衍禪師語錄卷上
J36nB345_p0082a02║住古吳金墅蓮華禪寺嗣法門人機如編
J36nB345_p0082a03║住婁江皈依弟子曾蘭坡居士閱
J36nB345_p0082a04║藕菴陞座。師云：「德山棒，臨濟喝，鎮海明珠滿地潑，料
J36nB345_p0082a05║簡由來辨正邪，照用臨時縱生殺。擬追尋，猶未瞥，石
J36nB345_p0082a06║人袖裏三斤鐵。」卓拄杖，下座。
J36nB345_p0082a07║秋日，陞座。師云：「秋雨滴梧桐，秋風括地掃，秋色總天
J36nB345_p0082a08║然，秋蛩吟到曉，開門放日來，露出形山寶。」驀豎拂子，
J36nB345_p0082a09║召眾，云：「好大哥，須趁早，堂前昨夜桂香飄，山谷晦堂
J36nB345_p0082a10║非草草。珍重。」下座。
J36nB345_p0082a11║示眾。舉：「雲門大師道：『終日喫飯，不曾咬著一粒米。』鎮
J36nB345_p0082a12║州大王問趙州：『和尚年尊，有幾箇牙齒？』州云：『只有一
J36nB345_p0082a13║箇。』大王云：『爭喫得物？』州云：『雖然一箇，下下咬著。』」師云：
J36nB345_p0082a14║「趙州下下咬著，雲門不曾咬著。且道不曾咬著底是？
J36nB345_p0082a15║下下咬著底是？向者裏具隻眼始得。」驀拈拄杖，云：「難
J36nB345_p0082a16║逃獅子口。」眾擬對，一齊趁散。
J36nB345_p0082a17║示眾。舉：「中際可遵禪師上堂云：『昨夜四更起來，呵呵
J36nB345_p0082a18║大笑不歇，幸然好一覺睡，霜鐘撞作兩橛。』」師云：「可遵
J36nB345_p0082a19║禪師將謂奇特，舉示大眾，未免寱語不少。藕菴則不
J36nB345_p0082a20║然，熟睡一覺，直到天明，抽身穿腳，紅日高升。敢問諸
J36nB345_p0082a21║人：還有優劣麼？」驀高聲召云：「大眾！惺惺著。」
J36nB345_p0082a22║彌陀佛誕，示眾。師以目旋視大眾，揮拂打○，云：「會麼？」
J36nB345_p0082a23║以拂擊香臺，云：「聞麼？祇如有眼皆見、有耳皆聞，還知
J36nB345_p0082a24║西方教主彌陀慈父頭頭現寶王剎、處處轉大法輪，
J36nB345_p0082a25║導利四生、垂提七趣麼？諸仁者！於此見得，西方此土
J36nB345_p0082a26║纖毫不隔；如獲未委，山僧不惜眉毛，更為饒舌一上。
J36nB345_p0082a27║今日是彌陀慈父示現降生之日，萬象森羅、呈祥呈
J36nB345_p0082a28║瑞，直得燈籠起舞、露柱頻申，乃至百千萬億無量大
J36nB345_p0082a29║香水海、百千萬億無量香花幢旛雲、百千萬億無量
J36nB345_p0082a30║栴檀樓閣雲，乃至盡未來際，一一具如是口、如是舌、
J36nB345_p0082b01║如是言詞，四時歌詠同時演唱，亦不能慶讚慈父毛
J36nB345_p0082b02║道之一也。只如山僧又作麼生慶讚？昨夜六花彌宇
J36nB345_p0082b03║宙，今朝紅日照乾坤。」復揮拂一下，便起。
J36nB345_p0082b04║示眾。舉：「慈明禪師示徒偈：『黑黑黑，道道道，明明明，得
J36nB345_p0082b05║得得。』」師云：「慈明老漢與麼示徒，大似擔鹽雨裏賣。藕
J36nB345_p0082b06║菴不免畫蛇添足。黑黑黑，摩醯正眼光如日；道道道，
J36nB345_p0082b07║打破牢關齊失照；明明明，鞭起泥牛火裏耕；得得得，
J36nB345_p0082b08║波斯摸著娘生鼻。與麼告報，還有旁不甘者麼？試出
J36nB345_p0082b09║來道看。」一僧纔出，師云：「了。」
J36nB345_p0082b10║示眾。「昨日熱，今日寒，抖擻精神努力看，碧漢金烏走，
J36nB345_p0082b11║千山轉玉盤。」以拂子擊禪床，云：「山僧並不相瞞。」便下
J36nB345_p0082b12║座。
J36nB345_p0082b13║至節，示眾。舉：「僧問古德云：『一陽來復，日長一線，未審
J36nB345_p0082b14║佛法長多少？』荅云：『長一線。』後有古德云：『一線長。』有問
J36nB345_p0082b15║高峰妙禪師：『佛法長多少？』妙云：『東西十萬，南北八千。』」
J36nB345_p0082b16║師云：「三大老恁麼語話，未稱平懷。今日有問藕菴：『佛
J36nB345_p0082b17║法長多少？』向道：『恰好。』且道與古人是同是別？具眼者
J36nB345_p0082b18║試分析看。」
J36nB345_p0082b19║臘八，陞座。師云：「昨夜山僧拄杖子驀地高聲報道：『黃
J36nB345_p0082b20║面老子深居雪嶺，夜半抬頭，忽見明星，大驚小怪，便
J36nB345_p0082b21║道：「奇哉！一切眾生具有如來智慧德相，但以妄想執
J36nB345_p0082b22║著，不能證得。」』聲未絕時，山僧道：『一翳在眼，空花亂墜。』
J36nB345_p0082b23║便將拄杖子一摑，𨁝跳上三十三天，直得地震六搖，
J36nB345_p0082b24║鳥飛兔走，驚起森羅萬象、露柱燈籠，一一端拱呈解。
J36nB345_p0082b25║山僧只得呵呵大笑，向他道：『汝等也須各領三十痛
J36nB345_p0082b26║棒始得。』」復以拄杖敲空一下，云：「一擊迸開三要眼，虛
J36nB345_p0082b27║空騎象點頭歸。」拽拄杖，下座。
J36nB345_p0082b28║啟七，示眾。師云：「大凡窮生死根源，第一要明得本有
J36nB345_p0082b29║田地。至如臨機縱奪，隨時照用，且緩緩商量。若要明
J36nB345_p0082b30║者片田地，直須逼出通身白汗始得。敢問大眾：者片
J36nB345_p0082c01║田地人人本具，為甚踏不著？道道看。山僧不敢囊藏，
J36nB345_p0082c02║為伊點出去也。」驀擲下拄杖，便歸方丈。
J36nB345_p0082c03║解七，監院設齋，請陞座。僧問：「人天普集，大座當軒，未
J36nB345_p0082c04║審作麼生施設？」師便打。進云：「和尚拄杖因甚𨁝跳上
J36nB345_p0082c05║三十三天？」師云：「令不虛行。」乃云：「學禪學道，正是好肉
J36nB345_p0082c06║體上剜瘡；舉古舉今，珍御場中剩飯。一聞千悟，猶落
J36nB345_p0082c07║第二義；點著便歸，早是不唧溜。」驀豎拂，云：「須知箇事
J36nB345_p0082c08║如天普蓋、似地普擎，佛祖拈掇不起，衲僧趣向無門。
J36nB345_p0082c09║諸禪德！且道迷悟兩忘、聖凡路絕，更以何法示人？」震
J36nB345_p0082c10║威一喝，云：「掀翻海岳尋知己，撥亂乾坤見太平。」便下
J36nB345_p0082c11║座。
J36nB345_p0082c12║佛誕，示眾。「世尊初生，一手指天，一手指地，周行七步，
J36nB345_p0082c13║目顧四方，乃云：『天上天下，唯我獨尊。』雲門道：『我當時
J36nB345_p0082c14║若見，一棒打殺與狗子喫，貴圖天下太平。』藕菴忍俊
J36nB345_p0082c15║不禁，敢道世尊失利，雲門拔本？是則也是，早有一著
J36nB345_p0082c16║落在藕菴手裏。諸禪德！且道那一著聻？」喝一喝，下座。
J36nB345_p0082c17║大士成道，示眾。「烈日熏天地，秋蟬噪綠陰，藕花香遍
J36nB345_p0082c18║界，何處是觀音？大眾！此四句中有一句能縱、能奪、能
J36nB345_p0082c19║殺、能活，若人簡點得出，許你同一鼻孔出氣。」以拂子
J36nB345_p0082c20║擊香臺，下座。
J36nB345_p0082c21║示眾。豎拂子，顧左右，云：「要透衲僧巴鼻，須向佛祖未
J36nB345_p0082c22║屙以前捉敗，三世諸佛摸索不著、歷代祖師提掇不
J36nB345_p0082c23║起、一大藏教詮註不及，直得橫該萬有、豎抹太虛，山
J36nB345_p0082c24║河國土、日月星辰、明暗色空、情與無情，都盧收在拂
J36nB345_p0082c25║子頭上，鎔作一卷無畏普光明經，擲向他方世界去
J36nB345_p0082c26║也。會麼？」震威一喝，云：「聲前有路超群象，一句無私奏
J36nB345_p0082c27║太平。」
J36nB345_p0082c28║臘八，陞坐。僧問：「六載枯坐，風霜凜冽，瞿曇睹明星之
J36nB345_p0082c29║時，畢竟悟箇甚底？」師云：「鐵牛對對黃金角，木馬雙雙
J36nB345_p0082c30║白玉蹄。」進云：「恁麼則一片寒光揮宇宙，條條瑞氣五
J36nB345_p0083a01║雲封。」師云：「鰲負五須彌。」僧禮拜歸眾。乃云：「心同虛空
J36nB345_p0083a02║界，示等虛空法，證得虛空時，無是無非法。然則釋迦
J36nB345_p0083a03║老子二千年外正覺山前大驚小怪，成甚麼驢角、馬
J36nB345_p0083a04║角？有般底聞山僧恁麼告報，不辨緇素，便擬向法無
J36nB345_p0083a05║定相、遇緣即宗處躲根，殊不知山僧卻又宗無定相、
J36nB345_p0083a06║遇緣即辨，汝等又作麼生辨？」驀豎拂召眾云：「釋迦老
J36nB345_p0083a07║子來也，在諸人眼裏、耳裏大獅子吼，頂𩕳上放大寶
J36nB345_p0083a08║光，汝等還覺眉毛重也無？」擊拂子下座。
J36nB345_p0083a09║示眾。「春山青，春樹綠，白鷗對對春江宿，漁舟驚起柳
J36nB345_p0083a10║西灣，是處花開香馥郁。因思昔日老瞿曇，拈花換卻
J36nB345_p0083a11║飲光目，何似藕菴日日閒？古木參天風味肅。」
J36nB345_p0083a12║正月十三日，師五十誕，眾請陞座。僧問：「四眾臨筵以
J36nB345_p0083a13║祝吾師壽量，大法綱宗未審如何舉唱？」師云：「春日正
J36nB345_p0083a14║熙和。」進云：「知恩有分。」師云：「黃鳥語綿蠻。」進云：「恁麼則
J36nB345_p0083a15║春風吹綻千林玉，鶴舞庭梅笑檻前。」師云：「禮拜了退。」
J36nB345_p0083a16║問：「日照千山翠，春回萬木新，今日和尚誕辰，畢竟呈
J36nB345_p0083a17║何祥瑞？」師云：「有星皆拱北。」進云：「祇如祝誕一句又作
J36nB345_p0083a18║麼生？」師云：「無水不朝東。」進云：「長將日月為天眼，指出
J36nB345_p0083a19║須彌作壽山。」師不顧，乃云：「父母未生前無法可說，父
J36nB345_p0083a20║母已生後亦無法可說，十字街頭火爆聲，鑼鼓頻敲
J36nB345_p0083a21║忙不撤，遼天燦爛無盡燈，露柱點頭笑不歇，文殊走
J36nB345_p0083a22║入鬧藍中，彌勒觀音驚吐舌，陽春一曲和應難，父子
J36nB345_p0083a23║不傳真妙訣。」卓拄杖，下座。
J36nB345_p0083a24║觀音聖誕，示眾。「鵲不得喜，鴉不得殃，驢鳴犬吠，普門
J36nB345_p0083a25║道場。若然不會，切忌商量。」驀以拂子擊香臺，云：「觀音
J36nB345_p0083a26║妙智力，能救世間苦。」便下座。
J36nB345_p0083a27║六月十九，大士成道，示眾。「炎炎六月雪花飛，高樹蟬
J36nB345_p0083a28║琴發祖機，忽憶藕花香遍處，石人鼓掌笑聲奇。漁婆
J36nB345_p0083a29║手網錦鱗肥，月落三更穿市稀，抬頭便見日天子，通
J36nB345_p0083a30║身不挂舊時衣。」
J36nB345_p0083b01║臘八，示眾。「誰道迦文大丈夫？一雙白眼受塗糊，星兒
J36nB345_p0083b02║觸著驚天地，叵耐當天大日何。咄！冷灰爆出黃金豆，
J36nB345_p0083b03║拈示人天笑不辜。」
J36nB345_p0083b04║示眾。「昨日九月一，海口吐新日，優曇匝地開，幾箇知
J36nB345_p0083b05║音識？咦！蝴蝶紛飛叫一聲，鷺鶿池上翹足立。」
J36nB345_p0083b06║為麓翁吳護法弔慰上供，小參。「靈丹一粒，點鐵成金；
J36nB345_p0083b07║至理一言，轉凡成聖。惟我老護法胸藏日月，道貫古
J36nB345_p0083b08║今，縱步逍遙，超然自得，無往而非者也。山僧有口，祇
J36nB345_p0083b09║堪挂壁。」驀豎拂，云：「獨有者著子，三世諸佛命脈、歷代
J36nB345_p0083b10║祖師心髓，把斷要津，不通凡聖。且道伊在甚麼處安
J36nB345_p0083b11║身立命？山僧不惜泥水，敢為通一線道。咦！頂門正眼
J36nB345_p0083b12║紅如日，爍破昏衢照大千。」
J36nB345_p0083b13║彌陀古佛、觀音大士安臟，示眾。「聖人無己，靡所不己。
J36nB345_p0083b14║法身無相，誰云自他？」以拂○云：「本如來藏，妙淨明心。
J36nB345_p0083b15║內不放出，外不放入。萬類不曾移，千聖如弦直。東土
J36nB345_p0083b16║二三，西天四七。總之儘力分疏不下，直須會得壺中
J36nB345_p0083b17║日月，方知格外乾坤，摩醯罔測，帝釋難窺。」復以拂○：
J36nB345_p0083b18║「苟能恁麼人，親知恁麼事。可以報君親，可以安家國。
J36nB345_p0083b19║可以集禎祥，可以胤子孫。乃至人天七趣，明暗色空，
J36nB345_p0083b20║情與無情，有想無想，塵塵剎剎，皆入此宗。○諸仁者，
J36nB345_p0083b21║今日因齋慶贊一句又作麼生道？」良久，云：「一人有慶，
J36nB345_p0083b22║兆民賴之。」
J36nB345_p0083b23║拈古
J36nB345_p0083b24║「世尊在第六天說大集經，敕他方此土、人間天上一
J36nB345_p0083b25║切獰惡鬼神悉皆集會，受佛付囑，擁護正法。設有不
J36nB345_p0083b26║赴者，四天門王飛熱鐵輪追之令集。既集會已，無有
J36nB345_p0083b27║不順佛敕者，各發弘誓，擁護正法。唯有一魔王謂世
J36nB345_p0083b28║尊曰：『瞿曇！我待一切眾生成佛，盡眾生界空，無有眾
J36nB345_p0083b29║生名字，我乃發菩提心。』」師云：「者箇魔子雖則氣沖牛
J36nB345_p0083b30║斗，到底腳頭未穩。既是眾生界空，無有眾生名字，我
J36nB345_p0083c01║乃發菩提心。山僧要問他：『菩提心作麼生發？』他若擬
J36nB345_p0083c02║議，與一熱鐵輪。」
J36nB345_p0083c03║「終南山雲際師祖禪師問南泉：『摩尼珠人不識，如來
J36nB345_p0083c04║藏裏親收得。如何是藏？』泉曰：『與汝往來者是。』祖曰：『不
J36nB345_p0083c05║往來者如何？』泉曰：『亦是。』祖曰：『如何是珠？』泉召師祖，祖
J36nB345_p0083c06║應諾。泉曰：『去！汝不會我語。』祖從此信入。」師云：「王老師
J36nB345_p0083c07║藏鋒露刃，善應機宜。雲際不能忍俊，先搔癢處太殺
J36nB345_p0083c08║惺惺。有問山僧：『如何是藏？』『罕逢故客。』『如何是珠？』『高著
J36nB345_p0083c09║眼。』且道與古人為同為別？」
J36nB345_p0083c10║「臨濟上堂云：『赤肉團上有一無位真人，常在諸人面
J36nB345_p0083c11║門出入，未證據者看看。』時有僧出問：『如何是無位真
J36nB345_p0083c12║人？』濟下禪床搊住曰：『道！道！』僧擬議，濟托開云：『無位真
J36nB345_p0083c13║人是什麼乾屎橛？』便歸方丈。」師云：「臨濟老漢慣釣獰
J36nB345_p0083c14║龍，不覺陷阱卻被者僧勘破。雖然，若是藕菴，待他纔
J36nB345_p0083c15║下禪床劈頭一喝，使他倒退三千，豈不勦絕？」
J36nB345_p0083c16║「仰山寂禪師指雪獅子謂眾曰：『還有過得此色者麼？』」
J36nB345_p0083c17║師云：「推倒扶起，各不相許；用棒用喝，總沒交涉。」驀豎
J36nB345_p0083c18║拂，召眾云：「還有遇得此色者麼？且喜今日天晴。」
J36nB345_p0083c19║「王敬初與臨濟到僧堂，乃問：『者堂師僧還看經也無？』
J36nB345_p0083c20║濟曰：『不看經。』曰：『還習禪也無？』濟曰：『不習禪。』曰：『禪又不
J36nB345_p0083c21║習，經不看，究竟教他做甚麼？』濟曰：『總教伊成佛作祖
J36nB345_p0083c22║去。』初曰：『金屑雖貴，落眼成翳。』濟曰：『將謂你是箇俗漢。』」
J36nB345_p0083c23║師云：「大小臨濟尋常斬釘截鐵，因甚被箇漢一拶，便
J36nB345_p0083c24║乃水漉漉地？若問藕菴：『者堂師僧還看經也無？』便云：
J36nB345_p0083c25║『你道看甚麼經？』他若眼孔定動，以拄杖趁出，云：『免得
J36nB345_p0083c26║瞎驢成隊。』」
J36nB345_p0083c27║「大隨因僧問：『劫火洞然，大千俱壞，未審者箇壞不壞？』
J36nB345_p0083c28║隨云：『壞。』曰：『恁麼則隨地去也。』隨曰：『隨他去。』又，僧問龍
J36nB345_p0083c29║濟脩：『劫火洞然，大千俱壞，未審者箇壞不壞？』脩曰：『不
J36nB345_p0083c30║壞。』曰：『為甚麼不壞？』脩曰：『為同大千。』」師云：「二員老宿頭
J36nB345_p0084a01║正尾正，惜乎者僧門外之繞，今日山僧為渠點出。」驀
J36nB345_p0084a02║以拄杖高豎，云：「且道者箇壞不壞聻？龍吟霧起，虎嘯
J36nB345_p0084a03║風生。」
J36nB345_p0084a04║「睦州禪師一日喚僧：『大德！』僧回首，州云：『擔板漢。』」師云：
J36nB345_p0084a05║「陳老師平地喫交，恰被者僧看破。大眾！且道者僧具
J36nB345_p0084a06║甚麼眼？」驀喚行者，行者應諾，「切忌擔板。」
J36nB345_p0084a07║「鎮州寶壽二世禪師開堂日，三聖推出一僧，壽便打，
J36nB345_p0084a08║聖云：『漝麼為人，非但瞎者僧眼，瞎卻鎮州一城人眼
J36nB345_p0084a09║去在。』壽便擲下拄杖，歸方丈。」師云：「寶壽開堂，發揮臨
J36nB345_p0084a10║濟綱宗，扶豎正法眼藏。三聖推出一僧，勇為見義，運
J36nB345_p0084a11║籌決勝。爭奈者僧是員古佛，不善放光。山僧今日開
J36nB345_p0084a12║堂，既無人推出僧來，我亦不行棒喝，要開天下人眼
J36nB345_p0084a13║在。何故？家家門前火把子。」
J36nB345_p0084a14║「大愚示眾：『豎窮三際，橫遍十方，拈起也帝釋心驚，放
J36nB345_p0084a15║下也地神膽戰，不拈不放喚作什麼？』自云：『蝦蟆。』」師云：
J36nB345_p0084a16║「拈起放下各三十棒，且道不拈不放喚作什麼？切忌
J36nB345_p0084a17║鼓粥飯氣。」
J36nB345_p0084a18║「慈明圓禪師云：『一切賢聖皆以無為法而有差別。前
J36nB345_p0084a19║是案山，後是主山，那箇是無為法？』良久，云：『向下文長，
J36nB345_p0084a20║付在來日。』」師云：「山僧也著一隻眼，一切賢聖皆以無
J36nB345_p0084a21║為法而有差別。大千沙界海中漚，一切聖賢如電拂。」
J36nB345_p0084a22║「慈明冬日榜僧堂，作此字【圖】，其下注曰：『若人
J36nB345_p0084a23║識得不離四威儀中。』首座曰：『和尚今日放參。』明聞而
J36nB345_p0084a24║笑之。」師云：「首座饒舌，太煞郎當。石霜老漢偏向百草
J36nB345_p0084a25║頭上賣弄風光，不顧全身露醜。今日山僧索性為諸
J36nB345_p0084a26║人揭示，免得東卜西卜。」驀拈拄杖打○，云：「還有跳出
J36nB345_p0084a27║此圈攣者麼？山僧與他被蓋。何故？國清才子貴，家富
J36nB345_p0084a28║小兒驕。」
J36nB345_p0084a29║「巖頭因辭德山，山曰：『什麼處去？』頭曰：『暫辭和尚下山
J36nB345_p0084a30║去。』山曰：『子他後作麼生？』頭曰：『不忘和尚。』山曰：『子憑何
J36nB345_p0084b01║有此語？』頭曰：『豈不聞智與師齊，減師半德；智過於師，
J36nB345_p0084b02║方堪傳授。』山曰：『如是，如是，善自護持。』」師云：「周金剛夢
J36nB345_p0084b03║裏拾箇泥彈子，當為奇貨，便要南方來鬥勝，卒地饑
J36nB345_p0084b04║瘡現前，被澧州婆子拶得口啞，習氣未忘，東拋西擲，
J36nB345_p0084b05║末上逗到龍潭會下，沒頭浸殺，纔具頭角，虛張聲勢。
J36nB345_p0084b06║何期養子之緣忘前失後，問巖頭云：『子他後作麼生？』
J36nB345_p0084b07║巖曰：『暫辭和尚下山去。』惜乎！此時棒折那？平常呵佛
J36nB345_p0084b08║罵祖何在哉？山僧不然，待渠恁麼道，但呵呵大笑歸
J36nB345_p0084b09║方丈，龍潭法道未必寂寥耳。」
J36nB345_p0084b10║「淨慈斷橋妙倫禪師參無準範，範以狗子因何有業
J36nB345_p0084b11║識令下語，凡三十轉皆不契，倫云：『可無方便乎？』準乃
J36nB345_p0084b12║舉真淨頌示之，倫竦然良久，忽聞板聲大悟。」師云：「師
J36nB345_p0084b13║子奮迅，岌峇須彌；龍象蹴踏，非驢所堪。徑山恁麼問、
J36nB345_p0084b14║倫祖恁麼答，因甚不契其機？大眾且道：他父子節文
J36nB345_p0084b15║在什麼處？」驀以拂子擊案一下，云：「萬里鵬同遠，千年
J36nB345_p0084b16║鶴共飛。」
J36nB345_p0084b17║「白雲度參無見睹國師，度問：『西來密意未審如何？』睹
J36nB345_p0084b18║云：『待娑羅峰點頭即向汝道。』」師云：「西來密意即不無，
J36nB345_p0084b19║娑羅峰穿燈籠入露柱去也。汝等還見麼？早知燈是
J36nB345_p0084b20║火，飯熟已多時。」
J36nB345_p0084b21║「月溪澄禪師，凡僧請益次，月云：『佛法不是鮮魚，怕爛
J36nB345_p0084b22║卻那？』即趁出。」師云：「大小月溪被者僧熱瞞，把活潑摩
J36nB345_p0084b23║尼寶當作鮮魚賣卻，可惜不遇知音。設有僧請益，藕
J36nB345_p0084b24║菴向他道：『是甚麼？』他若眼孔定動，喚他且坐喫茶，不
J36nB345_p0084b25║惟勦絕者僧，亦顯祖師門下。」
J36nB345_p0084b26║「無幻沖禪師因燒火次，僧問：『如何是自性天真佛？』幻
J36nB345_p0084b27║云：『與我搬取一束柴來。』僧搬柴了，又問，幻云：『者奴子
J36nB345_p0084b28║好惡不知。』便打。」師云：「頭頭指示，罕遇其人。可惜者僧
J36nB345_p0084b29║問處雖切，不知身在帝鄉。設問山僧：『咄！古佛過去久
J36nB345_p0084b30║矣。』」「興善廣禪師在徑山看雪次，僧云：『滿山都是
J36nB345_p0084c01║雪。』明云：『隨聲逐色漢。』僧云：『請師離聲色道一句。』明云：
J36nB345_p0084c02║『滿山都是雪。』」師云：「興善老漢慣將官物欺壓平人，此
J36nB345_p0084c03║間有為者僧雪屈者麼？出來與藕菴拄杖子相見。」
J36nB345_p0084c04║「普明同雪嶠上弦玩月次，雪指云：『者半箇那裏去了？』
J36nB345_p0084c05║明良久，云：『會麼？』雪云：『只得半箇。』明云：『者半箇那裏去
J36nB345_p0084c06║了？』雪亦良久，明云：『也只得半箇。』雪相與大笑。」師云：「主
J36nB345_p0084c07║賓互換，電卷星馳，同死同生，方堪受敵。二大老檀特
J36nB345_p0084c08║山前列陣，占波國裏藏鋒，分明有輸有贏，且道誰得
J36nB345_p0084c09║誰失？」
J36nB345_p0084c10║「真歇了禪師上堂云：『處處覓不得，有一處不覓自得。』
J36nB345_p0084c11║良久，云：『賊身已露。』」師云：「處處覓不得，祇為太近；有一
J36nB345_p0084c12║處不覓自得，認著依前還不是。」良久，云：「話墮了也，賊
J36nB345_p0084c13║身已露，販私鹽漢。諸禪德！山僧恁麼，還是賞伊？罰伊？
J36nB345_p0084c14║更若擬議，看箭中也。」
J36nB345_p0084c15║南陽忠國師三喚侍者話，師云：「國師三喚，侍者三諾，
J36nB345_p0084c16║國師云：『將謂我孤負汝，誰知汝孤負我？』藕菴不然，尋
J36nB345_p0084c17║常擊案一下，行者齊立兩肩，且喜兩不孤負。」復擊案
J36nB345_p0084c18║一下，云：「並不相瞞。」
J36nB345_p0084c19║「白雲端禪師上堂云：『古人留下一言半句，未透時撞
J36nB345_p0084c20║著鐵壁相似。忽然一日覷透，方知自己原是鐵壁。如
J36nB345_p0084c21║今作麼生透？』復云：『鐵壁，鐵壁。』」師云：「白雲老漢太煞婆
J36nB345_p0084c22║心，殊不知被鐵壁換卻眼睛。山僧不恁麼，何故？舉頭
J36nB345_p0084c23║開合處，別有好生涯。」
J36nB345_p0084c24║「洪州黃龍慧南禪師因化主歸，上堂云：『世間有五種
J36nB345_p0084c25║不易：一、化者不易；二、施者不易；三、變生為熟者不易；
J36nB345_p0084c26║四、端坐喫者不易。更有一種不易是甚麼？』良久，云：『聻！』
J36nB345_p0084c27║便下座。」師云：「山僧則不然，第五種不易是什麼？」呵呵
J36nB345_p0084c28║大笑，歸方丈。
J36nB345_p0084c29║「雲峰悅禪師因僧問：『如何是心地法門？』峰云：『不從人
J36nB345_p0084c30║得。』曰：『不從人得時如何？』峰曰：『此去衡陽不遠。』」師云：「今
J36nB345_p0085a01║日有問山僧：『如何是心地法門？』『不從人得。』曰：『不從人
J36nB345_p0085a02║得時如何？』『令不虛行。』」
J36nB345_p0085a03║「台州瑞巖師彥禪師到夾山，山問：『甚處來？』巖曰：『臥龍
J36nB345_p0085a04║來。』山曰：『來時龍起也未？』巖近前顧視，山曰：『灸瘡瘢上
J36nB345_p0085a05║更著艾焦。』巖曰：『和尚又苦如此作麼？』山休去。」師云：「夾
J36nB345_p0085a06║山垂竿擲釣，瑞巖不避鉤頭，山僧若見，近前劈頭與
J36nB345_p0085a07║他一棒，總使行雨神龍驪珠也較百雜碎了也，何至
J36nB345_p0085a08║更容後語？雖然不謬，臥龍來。」
J36nB345_p0085a09║「長沙景岑禪師，一夕與仰山翫月次，仰曰：『人人盡有
J36nB345_p0085a10║者箇，祇是用不得。』岑曰：『恰是倩汝用。』仰曰：『你作麼生
J36nB345_p0085a11║用？』岑劈胸與一踏，踏倒，仰山起來云：『㘞！你直下是箇
J36nB345_p0085a12║大蟲。』」師云：「諸方老宿各逞伎倆，未暢平懷，山僧據實
J36nB345_p0085a13║而論，岑老輕被仰山一拶，直得通身𨁝跳，腳底雲生，
J36nB345_p0085a14║遭他揀責。設問山僧：『作麼生用？』但呵呵大笑云：『知恩
J36nB345_p0085a15║者少負恩多。』且道與岑老為同為別？」
J36nB345_p0085a16║「衢州烏臼和尚，因玄、紹二上座參，臼云：『二禪客發足
J36nB345_p0085a17║甚麼處？』玄曰：『江西。』臼便打。玄云：『久知和尚有此機要。』
J36nB345_p0085a18║臼曰：『你既不會，後面箇師僧祇對看。』紹擬近前，臼亦
J36nB345_p0085a19║打，曰：『信知同坑無異土，參堂去。』」師云：「烏臼只知奪食
J36nB345_p0085a20║驅耕，不顧旁觀者哂，惜乎二僧有頭無尾，別無轉智。
J36nB345_p0085a21║有問山僧：『發足甚處？』乃云：『正要和尚疑著。』總是定動，
J36nB345_p0085a22║拂袖竟出。直教烏臼至今起坐不得。還有為烏臼雪
J36nB345_p0085a23║屈者麼？拽拄杖旋風打散。」
J36nB345_p0085a24║「南陽國師因丹霞來訪，值師睡次，乃問侍者：『國師在
J36nB345_p0085a25║麼？』者云：『在即在，只是不見客。』霞云：『太深遠生。』者曰：『莫
J36nB345_p0085a26║道上座佛眼也覷不見。』霞云：『龍生龍子，鳳生鳳兒。』師
J36nB345_p0085a27║睡起，侍者舉示前話，師乃打侍者棒趁出。霞聞歎曰：
J36nB345_p0085a28║『不謬為南陽國師。』」師云：「丹霞參國師，不是好心。侍者
J36nB345_p0085a29║荅丹霞，好心不是。爭如國師布縵天網，籠盡沖霄，難
J36nB345_p0085a30║逃其限。」遂高聲召眾云：「還有出網者麼？與拄杖子相
J36nB345_p0085b01║見。」二僧並出，師云：「一箭落雙鵰。」
J36nB345_p0085b02║頌古
J36nB345_p0085b03║兜率悅禪師問：「撥草瞻風，只圖見性。即今上人性在
J36nB345_p0085b04║甚麼處？」頌云：
J36nB345_p0085b05║「連宵風雨急，傾倒東牆壁。分付田厙奴，不許空狼藉。」
J36nB345_p0085b06║「見得本性，便脫生死。眼光落地時作麼生脫？」頌云：
J36nB345_p0085b07║「打破鄭州關，蘆花月一灣。水流風動也，跳出虎黃斑。」
J36nB345_p0085b08║「脫得生死，便知去處。四大分張，向甚麼處去？」頌云：
J36nB345_p0085b09║「白雲明月兩悠悠，雲月和煙六不收。自去自來還自
J36nB345_p0085b10║得，等閒拍落海門秋。」
J36nB345_p0085b11║三印頌。
J36nB345_p0085b12║一印印泥，拽耙拖犁，踏翻華藏，高臥山谿。
J36nB345_p0085b13║一印印水，秋光萬里，麟鳳飛騰，蒼龍震起。
J36nB345_p0085b14║一印印空，桑國芙蓉，光吞萬象，生殺之雄。
J36nB345_p0085b15║黃龍南禪師三關語頌。
J36nB345_p0085b16║我手佛手，咬豬獵狗，纔撞著人，攔胸一口。
J36nB345_p0085b17║我腳驢腳，高低踏著，踢倒枯樁，到處寬綽。
J36nB345_p0085b18║人人生緣，喫飯打眠，枕子落地，打碎方磚。
J36nB345_p0085b19║杭州淨慈斷橋妙倫禪師參無準，準以狗子因何有
J36nB345_p0085b20║業識，令下語，凡三十轉皆不契。倫云：「可無方便乎？」準
J36nB345_p0085b21║乃舉真淨頌曰：「言有業識在，誰云意不深？海枯終見
J36nB345_p0085b22║底，人死不知心。」示之，倫悚然良久，忽聞板聲，大悟。（頌云：）
J36nB345_p0085b23║「三春鶯囀綠陰叢，漁父從容渭水東。畢竟有貪香餌
J36nB345_p0085b24║者，比來喜不浪施功。」
J36nB345_p0085b25║僧問風穴禪師：「如何是佛？」穴云：「杖林山下竹觔鞭。」（頌云：）
J36nB345_p0085b26║「杖林山下竹觔鞭，打破虛空缺半邊，昨夜風雷相送
J36nB345_p0085b27║急，群龍舒卷別雲巔。」
J36nB345_p0085b28║僧問玄沙禪師：「如何是和尚親切處？」沙云：「釣魚船上
J36nB345_p0085b29║謝三郎。」頌云：
J36nB345_p0085b30║「呼驢呼馬人皆委，倒卓須彌煙水忙。不學諸方鉤上
J36nB345_p0085c01║餌，蘆花萬頃壯秋光。」
J36nB345_p0085c02║僧問趙州禪師：「萬法歸一，一歸何處？」州云：「我在青州
J36nB345_p0085c03║做領布衫，重七斤。」頌云：
J36nB345_p0085c04║「青州衫子七斤重，千手大悲提不動，驀地拈來覿面
J36nB345_p0085c05║呈，白雲片片仍歸洞。」
J36nB345_p0085c06║無位真人頌。
J36nB345_p0085c07║「攔胸把住似冤讎，截斷雲門六不收。迅烈風雷煙雨
J36nB345_p0085c08║急，幾多歸客鎖眉愁。回首看，紅日秀，拈來挂在青山
J36nB345_p0085c09║後。咄！」
J36nB345_p0085c10║巴陵提婆頌。
J36nB345_p0085c11║「琉璃殿上輥花毬，珊瑚枝枝撐著月，月光影裏笑聲
J36nB345_p0085c12║頻，笑箇銀碗裏盛雪。」
J36nB345_p0085c13║月溪澄禪師，凡僧請益次，月云：「佛法不是鮮魚，怕爛
J36nB345_p0085c14║卻那？」即趁出。頌云：
J36nB345_p0085c15║「天然活計付春風，吹落桃花朵朵紅，破浪石鯨為雨
J36nB345_p0085c16║去，金毛抖擻出林東。」
J36nB345_p0085c17║南明廣禪師在徑山看雪次，僧云：「滿山都是雪。」明云：
J36nB345_p0085c18║「隨聲逐色漢。」僧云：「請師離聲色道一句看。」明云：「滿山
J36nB345_p0085c19║都是雪。」頌云：
J36nB345_p0085c20║「搶行奪市布風煙，換卻時人眼裏仙。聲色頭邊如薦
J36nB345_p0085c21║得，抬眸鷂子過西天。」
J36nB345_p0085c22║普明同雪嶠上弦翫月次，雪云：「者半箇那裏去了？」明
J36nB345_p0085c23║良久，云：「會麼？」雪云：「只得半箇。」明云：「者半箇那裏去了？」
J36nB345_p0085c24║雪亦良久，明云：「也只得半箇。」雪相與大笑。
J36nB345_p0085c25║雙收雙放互英雄，花滿枝頭月滿空。虎嘯龍吟深有
J36nB345_p0085c26║意，頂門高出一輪紅。
J36nB345_p0085c27║金明探竿影草頌。
J36nB345_p0085c28║「垂鉤四海釣獰龍，鯤化鵬兮上碧空。拍板盲龜難上
J36nB345_p0085c29║釣，莫教辜負蠡湖翁。」
J36nB345_p0085c30║蘇州竹菴衍禪師語錄卷上（終）