J36nB346_p0091a01║古林禪師像
J36nB346_p0091a02║【圖】
J36nB346_p0091a03║
J36nB346_p0091a04║
J36nB346_p0091a05║
J36nB346_p0091a06║
J36nB346_p0091a07║
J36nB346_p0091a08║　　　皇圖鞏固，帝道遐昌；
J36nB346_p0091a09║　　　佛日增輝，法輪常轉。
J36nB346_p0091a10║
J36nB346_p0091a11║
J36nB346_p0091a12║
J36nB346_p0091a13║古林禪師語錄序
J36nB346_p0091a14║吾佛說法四十九年，未曾道隻字，
J36nB346_p0091a15║諸祖出廣長舌，遍覆閻浮國土，語
J36nB346_p0091a16║句如雲，蓋過量人建牙豎纛，各闢
J36nB346_p0091a17║乾坤，不可以軌則求也。古林和尚
J36nB346_p0091a18║秉吹毛劍，獨步大方，一言半句，珠
J36nB346_p0091b01║圓玉潤，霑著毒氣，足以斷人命根。
J36nB346_p0091b02║其縱橫自在，悉從自己胸襟流出，
J36nB346_p0091b03║不惟不效諸方簇錦攢花，并不向
J36nB346_p0091b04║佛祖喉下取氣，誠闇室之寶炬，迷
J36nB346_p0091b05║津之慈航也。師為竹菴和尚真子，
J36nB346_p0091b06║機契最湥，開法吳門之蓮華寺，道
J36nB346_p0091b07║眼圓明，鉗錘妙密，洵足振興車溪、
J36nB346_p0091b08║金明之法道，而有光於斷橋矣。門
J36nB346_p0091b09║人集其語錄，問序於余，余合掌曰：
J36nB346_p0091b10║「何必矢上加尖，以塗糊吾師乎？」雖
J36nB346_p0091b11║然，師之有語，師之已形者也；語之
J36nB346_p0091b12║有錄，語之已見者也。已形已見者，
J36nB346_p0091b13║可以言知；未形未見者，不可以名
J36nB346_p0091b14║求。則所謂語錄者，果安在乎？學者
J36nB346_p0091b15║不為語言文字所瞞，則酬恩有地
J36nB346_p0091b16║矣。
J36nB346_p0091b17║康熙癸丑仲春，秀水羅真性敬書。
J36nB346_p0091b18║
J36nB346_p0091c01║古林如禪師語錄序
J36nB346_p0091c02║【圖】
J36nB346_p0091c03║
J36nB346_p0091c04║
J36nB346_p0091c05║
J36nB346_p0091c06║
J36nB346_p0091c07║
J36nB346_p0091c08║
J36nB346_p0091c09║
J36nB346_p0091c10║
J36nB346_p0091c11║
J36nB346_p0091c12║
J36nB346_p0091c13║
J36nB346_p0091c14║
J36nB346_p0091c15║
J36nB346_p0092a01║【圖】
J36nB346_p0092a02║
J36nB346_p0092a03║
J36nB346_p0092a04║
J36nB346_p0092a05║
J36nB346_p0092a06║
J36nB346_p0092a07║
J36nB346_p0092a08║
J36nB346_p0092a09║
J36nB346_p0092a10║
J36nB346_p0092a11║
J36nB346_p0092a12║
J36nB346_p0092a13║
J36nB346_p0092a14║
J36nB346_p0092a15║
J36nB346_p0092b01║【圖】
J36nB346_p0092b02║
J36nB346_p0092b03║
J36nB346_p0092b04║
J36nB346_p0092b05║
J36nB346_p0092b06║
J36nB346_p0092b07║
J36nB346_p0092b08║
J36nB346_p0092b09║
J36nB346_p0092b10║
J36nB346_p0092b11║古林如禪師語錄目次
J36nB346_p0092b12║像讚序
J36nB346_p0092b13║啟傳
J36nB346_p0092b14║卷一
J36nB346_p0092b15║上堂
J36nB346_p0092b16║卷二
J36nB346_p0092b17║小參
J36nB346_p0092b18║示眾
J36nB346_p0092b19║卷三
J36nB346_p0092b20║拈古
J36nB346_p0092c01║頌古
J36nB346_p0092c02║卷四
J36nB346_p0092c03║機緣
J36nB346_p0092c04║六問
J36nB346_p0092c05║像讚
J36nB346_p0092c06║行實
J36nB346_p0092c07║雜著
J36nB346_p0092c08║佛事
J36nB346_p0092c09║
J36nB346_p0092c10║
J36nB346_p0092c11║自題
J36nB346_p0092c12║者箇村僧，神頭鬼臉，手執白拂，遭他撿點。生平吐膽
J36nB346_p0092c13║傾心，換卻時人雙眼。縱有丹青畫得來，舌上風雷如
J36nB346_p0092c14║電卷。
J36nB346_p0092c15║附刻金明師翁讚
J36nB346_p0092c16║縱目皆詩譜，條條似古風。秋林看不厭，獨坐小軒中。
J36nB346_p0092c17║辛亥秋蠡湖進老人手書。
J36nB346_p0092c18║永正老和尚讚
J36nB346_p0092c19║水心洛洛，鐵骨蒼蒼。振婁東之新令，挽濟北之頹綱。
J36nB346_p0092c20║揮玉麈天魔膽喪，握金篦佛祖輝煌。大座道場九會，
J36nB346_p0092c21║趨蹡龍象諸方。嗚呼！莫道余舌頭太短，實讚之玉出
J36nB346_p0092c22║崑崗。壬子春，濮溪元老僧書。
J36nB346_p0092c23║繼老和尚讚
J36nB346_p0092c24║雲彩正秋舒，琅籤響石渠，名山富仙跡，太史待藏書。
J36nB346_p0092c25║天馬嘶偏壯，霜鍾韻有餘，平生霄漢志，應袛古人如。
J36nB346_p0092c26║為古侄禪師　　　　　　靈巖儲稿。
J36nB346_p0092c27║素巖和尚讚
J36nB346_p0092c28║古寺碧天舒，湖山映水渠，蓮開唐代瑞，石勒竺墳書。
J36nB346_p0092c29║近睹芳叢振，重興惠業餘，頹宗今有賴，法社自如如。
J36nB346_p0092c30║楚山真智草。
J36nB346_p0093a01║東崖和尚讚
J36nB346_p0093a02║范蠡湖頭奕世雄，兒孫濟濟展家風，藕菴授受無多
J36nB346_p0093a03║子，倒卓烏藤吼象龍。龍崖真璨草。
J36nB346_p0093a04║山容和尚讚
J36nB346_p0093a05║至境難言物不遷，帝青珠網豈常縣，幻花滅處檀風
J36nB346_p0093a06║動，垢面清時佛眼旋。摩竭令行親嫡骨，靈山話在舊
J36nB346_p0093a07║因緣，剎竿今日重扶起，慶喜當年有法傳。
J36nB346_p0093a08║大石法弟元昇具。
J36nB346_p0093a09║自培尊宿讚
J36nB346_p0093a10║開疆闢土，五葉聯鏢，太湖波闊，納百川潮。目視雲漢，
J36nB346_p0093a11║相國裔表，坐震頹綱，誰犯秋毫？咄！活潑潑如盤珠走，
J36nB346_p0093a12║明歷歷亙赫光曒，孤迥迥如峰卓朔，峭巍巍志若凌
J36nB346_p0093a13║霄。香梵閣心德題。
J36nB346_p0093a14║
J36nB346_p0093a15║
J36nB346_p0093a16║
J36nB346_p0093a17║
J36nB346_p0093a18║
J36nB346_p0093a19║
J36nB346_p0093a20║
J36nB346_p0093a21║古林如禪師傳
J36nB346_p0093a22║師名機如，號古林，松江上海縣　欽賜樂壽堂潘相
J36nB346_p0093a23║國之裔孫也。父號濟寰，篤行誠實，似上古人。母沈，賢
J36nB346_p0093a24║德徽音，著於親族閭里。奉長齋，信心佛果。崇禎壬申
J36nB346_p0093a25║年午月之三日誕生。師臨產，母夜夢手摘蓮華一朵，
J36nB346_p0093a26║頃之即結實，清香馥郁，自異，覺遂生師。師自為兒嬉
J36nB346_p0093a27║戲時，性好念佛，惡食腥血之食。及延傳訓讀，穎悟超
J36nB346_p0093a28║群。年將冠，父母繼喪，師奉柩合葬祖塋，遂矢志出家。
J36nB346_p0093a29║親族阻留者雲集堂中，師志決不能強，乃將父遺貲
J36nB346_p0093a30║悉散之貧族。臨行而誓曰：「吾不得蹤跡源頭為善知
J36nB346_p0093b01║識，不復寓形宇宙間矣。」遂飄然而去，略無回顧，若潛
J36nB346_p0093b02║蛟之離幽壑，而鯨鰲之縱大海，洋洋自得也。族黨咸
J36nB346_p0093b03║歎曰：「異哉！若子母氏之夢，意在斯乎！」時順治庚寅歲
J36nB346_p0093b04║大士誕日，即拜投唯一禪師，取字道雄，晨夕苦行，參
J36nB346_p0093b05║究焚脩。越一載，自玉峰至流慶菴，參二隱和尚，遂披
J36nB346_p0093b06║薙名機靈，親炙久之。繼往浙中，遍叩諸方尊宿，追尋
J36nB346_p0093b07║話頭，所至莫不敬契。壬寅歲，返鹿城選佛場，禮參性
J36nB346_p0093b08║空和尚。乙巳，至法輪受具。後參婁東藕菴和尚，問荅
J36nB346_p0093b09║間，水乳相合，遂付衣拂，更名機如，號古林，蓋丁未年
J36nB346_p0093b10║事也。師得法後，益兢兢守道，韞櫝多年。戊申春，玉峰
J36nB346_p0093b11║紳士請住華藏寺，師不受，退隱嘉禾之金明，纂刻《佛
J36nB346_p0093b12║祖世譜》等錄。於是嘉禾紳士以濮溪永正禪院請，師
J36nB346_p0093b13║復辭。旋飛錫吳門，遇古燈和尚，謂師曰：「公得法藕菴
J36nB346_p0093b14║多年，連不受請，甘踄歷諸方，拄杖子無太勞耶？」師曰：
J36nB346_p0093b15║「藕下兒孫，有蓮自發，應節順時，許多活潑。」迨庚戌小
J36nB346_p0093b16║春，吳郡滸關西金墅鎮蓮華禪院席虛，山主趙居士
J36nB346_p0093b17║子漸仰師高風，偕闔郡紳衿、本鎮善士具書公請，師
J36nB346_p0093b18║乃撫杖而笑曰：「栽藕多時始見蓮耶？能無媿乎？」因就
J36nB346_p0093b19║請。院本唐朝敕建古剎，歲久蔓荒，頹廢殆盡，樹榦穿
J36nB346_p0093b20║檐，蘚苔生壁，見者莫不蹙額寒心，而師則情致悠然，
J36nB346_p0093b21║了不介意，晨經暮課，琅琅鐘磬聲無少間也。且復躬
J36nB346_p0093b22║耕隴畝，戴笠披簑，刈草為炊，磨麩為食，又未嘗以清
J36nB346_p0093b23║澹為懷、勤作為勞也。如是者十年，大殿鼎新，佛像整
J36nB346_p0093b24║容，前後金彩霞光燦然奪目，大非曩日境界，此可以
J36nB346_p0093b25║徵師之高道隆德，有以格龍天而信檀那也。雖然，師
J36nB346_p0093b26║生平所重正不徒是，夫固有獨得至詣，足以紹佛祖
J36nB346_p0093b27║而覺愚蒙者，又豈余小子寡聞膚見所能揄揚其萬
J36nB346_p0093b28║一哉？庚申春，師編刻本師藕菴老和尚語錄，以酬嗣
J36nB346_p0093b29║法志願，余小子輩因亦懇師平日語編為四卷，同梓
J36nB346_p0093b30║以傳。師春秋方富，精思銳志，將來益廣慈悲心，奮勇
J36nB346_p0093c01║猛力，所以雨露寰區，甄陶學者，正無可量。敬述其已
J36nB346_p0093c02║然者，為余小子輩之模範云。
J36nB346_p0093c03║時
J36nB346_p0093c04║康熙十九年庚申歲仲春朔弟子全素
J36nB346_p0093c05║　　　　　　　　　　　　　全威
J36nB346_p0093c06║　　　　　　　　　　　　　全學
J36nB346_p0093c07║　　　　　　　　　　　　　全榮等稽首拜撰
J36nB346_p0093c08║
J36nB346_p0093c09║
J36nB346_p0093c10║
J36nB346_p0093c11║
J36nB346_p0093c12║
J36nB346_p0093c13║
J36nB346_p0093c14║
J36nB346_p0093c15║
J36nB346_p0093c16║
J36nB346_p0093c17║
J36nB346_p0093c18║
J36nB346_p0093c19║
J36nB346_p0093c20║
J36nB346_p0093c21║金墅鎮文學檀越山主公啟
J36nB346_p0093c22║伏以鷲峰直指，一燈普照於九垓；少室親承，五葉流
J36nB346_p0093c23║輝於亙古。肯堂肯構，代有哲人；盡善盡美，必推宗匠。
J36nB346_p0093c24║恭惟古林大和尚座下，斷橋正傳，藕菴嫡子，鍾瑞氣
J36nB346_p0093c25║於婁東，蜚嘉聲於浙右，揭開普明鴛老之生面，播揚
J36nB346_p0093c26║金明介祖之徽猷。三千龍象隨高躅，正合乘時；萬里
J36nB346_p0093c27║香雲擁法幢，詎宜久晦？茲有蓮華禪剎，實惟古宿道
J36nB346_p0093c28║場，建立宗旨，壓倒諸方。今茲大和尚丕振家風，扶起
J36nB346_p0093c29║舊案，璧合珠連，紹箕裘於同室；超凡越格，震獅吼於
J36nB346_p0093c30║遐方。某等夙嚮鴻儀，渴瞻猊旆，雷轟電掣，得嘗九轉
J36nB346_p0094a01║之丹；草偃風行，頓脫三生之罥。用勒俚箋，佇延玉趾。
J36nB346_p0094a02║伏願高提祖印，威風凜而狐犴全消；丕展洪爐，手段
J36nB346_p0094a03║辣而皮膚盡脫。將見大匠之門鮮曲木，三草二樹而
J36nB346_p0094a04║法雨均霑；震雷之下無蟄蟲，此界彼疆而光風一片。
J36nB346_p0094a05║某等臨啟，曷勝景切之至。
J36nB346_p0094a06║法末張　雋　趙士毅　趙士逵　凌安國
J36nB346_p0094a07║　　秦　美　趙士偉　黃日起　何一龍
J36nB346_p0094a08║　　趙士弘　徐　章　趙士俠　蘇宜生
J36nB346_p0094a09║　　秦嘉斌　程學周　趙　羽　趙士選
J36nB346_p0094a10║　　惠德敷　汪道忠　惠　和　趙瑾仝頓首拜
J36nB346_p0094a11║蘇州闔郡大護法公啟
J36nB346_p0094a12║伏以一華拈起，揭開古佛家風；隻履攜歸，直示西來
J36nB346_p0094a13║祕旨。五葉聯鑣於震旦，一宗杰峙於滹沱。時節既至，
J36nB346_p0094a14║法道攸彰。恭惟古林大和尚座下，鍾英泖水，毓秀婁
J36nB346_p0094a15║江，乘願力以再來，歷諸方而咸仰。親承藕菴衍老之
J36nB346_p0094a16║記莂，執侍蠡湖介祖之維虔。斷橋調古風高，赤身擔
J36nB346_p0094a17║荷；車溪流長源遠，獨力仔肩。鹿城諸剎，每虛席以殷
J36nB346_p0094a18║勤；檇李名藍，咸捧幡而望切。師方力行古道，為法忘
J36nB346_p0094a19║身，意將振起頹綱，潛蹤苦志。顧祖印既已高提，而龍
J36nB346_p0094a20║天自難蓋覆。入廛垂方便，原係從上風規；寶筏渡迷
J36nB346_p0094a21║津，未有長行不住。惟茲蓮華禪院，吾吳首剎，尊宿古
J36nB346_p0094a22║鄉，領一郡關鎮之瑞氣，作諸方雲水之津梁。烹佛煉
J36nB346_p0094a23║祖於前，欽承古德；開法闡宗於後，端賴吾師。蓋既烜
J36nB346_p0094a24║赫於當時，尤望顯揚於今日。某等久儀道範，佩切皈
J36nB346_p0094a25║誠，懷瓣香而趨會下，勒譾語以表微忱。伏願俯鑒凡
J36nB346_p0094a26║情，慨馳法旆，運超方之手眼，驅犴勦狐；用本分之鉗
J36nB346_p0094a27║錘，利生接物。天龍窺伺無門，聖凡乞命有分。將見鴛
J36nB346_p0094a28║湖嫡派，道風遍播寰區；蠡水真傳，法乳長流永古。某
J36nB346_p0094a29║等臨啟，可勝翹切之至。謹啟。
J36nB346_p0094a30║　法弟李　模　范　周　繆　彤
J36nB346_p0094b01║　　　彭　瓏　尤　侗　沈世奕
J36nB346_p0094b02║　　　徐乾學　徐秉義　徐元文
J36nB346_p0094b03║　　　申　穟　李　楷　朱　雲
J36nB346_p0094b04║　　　周茂蘭　蔣　埴　陸在新等仝頓首拜
J36nB346_p0094b05║
J36nB346_p0094b06║
J36nB346_p0094b07║
J36nB346_p0094b08║
J36nB346_p0094b09║
J36nB346_p0094b10║
J36nB346_p0094b11║
J36nB346_p0094b12║
J36nB346_p0094b13║
J36nB346_p0094b14║
J36nB346_p0094b15║
J36nB346_p0094b16║
J36nB346_p0094b17║
J36nB346_p0094b18║
J36nB346_p0094b19║
J36nB346_p0094b20║
J36nB346_p0094b21║
J36nB346_p0094b22║
J36nB346_p0094b23║
J36nB346_p0094b24║
J36nB346_p0094b25║
J36nB346_p0094b26║
J36nB346_p0094b27║
J36nB346_p0094b28║
J36nB346_p0094b29║
J36nB346_p0094b30║
J36nB346_p0094c01║古林如禪師語錄卷一
J36nB346_p0094c02║侍者（全威、全湧）等記錄
J36nB346_p0094c03║住蘇州府金墅鎮蓮華禪寺
J36nB346_p0094c04║康熙庚戌仲冬朔旦入院。
J36nB346_p0094c05║山門。「重整人天路，打開方便門，欲明安樂處，須向這
J36nB346_p0094c06║裏入。」拽拄杖竟進。
J36nB346_p0094c07║佛殿。「古來不著求，心光淨無礙，兩眼對兩眼，常禮如
J36nB346_p0094c08║自在。」展大具拜。
J36nB346_p0094c09║伽藍。「靈聰顯赫，輔國護僧，一呼百諾，速報分明。」插香。
J36nB346_p0094c10║祖堂。「四七二三，口帶雌黃。何故？」插香云：「昔從五鳳樓
J36nB346_p0094c11║前過，不解思惟坐太平。」
J36nB346_p0094c12║據室。拈拄杖，云：「豎窮三際，橫遍十方，聖凡相見，喫棒
J36nB346_p0094c13║有分。何故？」卓一卓，云：「律令森嚴。」
J36nB346_p0094c14║諸大檀護、山主、耆宿眾等尋懇上堂。師至座前拈疏
J36nB346_p0094c15║云：「人天眼目，佛祖綱維，檀護金湯，衲僧法標，汝等普
J36nB346_p0094c16║聞，也須剖露。」宣畢，指法座云：「這曲木彔床，巍巍堂堂，
J36nB346_p0094c17║龍天推出，貴在承當。」喝一喝，便陞座，遂拈香云：「此一
J36nB346_p0094c18║瓣香，乾坤至大，萬德以仁，炳向寶爐，端為祝延
J36nB346_p0094c19║今上皇帝聖壽無疆萬萬歲，欽願垂裳治國，海晏河清，
J36nB346_p0094c20║八方共沐堯風，四表同遵舜化。」次拈香云：「此一瓣香，
J36nB346_p0094c21║調和鼎鼐，位列三台，炳向寶爐，奉為
J36nB346_p0094c22║滿朝文武、合國勳戚、當道尊官、紳衿文學、遠近檀那、
J36nB346_p0094c23║護法山主、合寺耆宿，伏願生生受靈山記莂，世世端
J36nB346_p0094c24║秉帝心。」復拈香云：「此一瓣香，忒煞分明，天然貴胤，把
J36nB346_p0094c25║住關津，不通凡聖，炳向寶爐，專為供養傳臨濟正宗
J36nB346_p0094c26║三十二世住婁江藕菴堂上法華老人本師和尚，用
J36nB346_p0094c27║酬法乳。」斂衣就座。永寧白椎云：「法筵龍象眾，當觀第
J36nB346_p0094c28║一義。」師云：「若論第一義諦，非言句所及。還有向山僧
J36nB346_p0094c29║未出方丈時薦得者，出眾相見。」僧問：「水壺影鑑，舊日
J36nB346_p0094c30║風規；癖掃煙霞，還成窠臼。即今條令斬新一句如何
J36nB346_p0095a01║舉唱？」師云：「太湖三萬六千頃。」進云：「恁麼風前不露彩，
J36nB346_p0095a02║句後絕蹤由。」師云：「疊疊青山插遠村。」進云：「心心相對，
J36nB346_p0095a03║眼眼相覷。雲門道：『菴內人不知菴外事。』因甚乾峰呵
J36nB346_p0095a04║呵大笑？」師云：「快便難逢。」進云：「蓮華堂上果與不同。」師
J36nB346_p0095a05║云：「合取口好。」乃云：「古殿洞開，明輝杲日，坐振頹綱，承
J36nB346_p0095a06║誰妙力？」驀豎拂子，云：「者便是佛佛授手、祖祖相傳底
J36nB346_p0095a07║一段大事。山僧自丁未年間劈頭撞著這老漢一拶，
J36nB346_p0095a08║直得脫體無私，一肩擔荷。今因業風吹至蓮華，承諸
J36nB346_p0095a09║檀護延請住持，奈何時不可緩、義弗敢辭，對眾分明
J36nB346_p0095a10║舉揚去也。把住也，靈光獨耀；放行也，頭正尾正。且問
J36nB346_p0095a11║大眾：即今還是放行耶？把住耶？」遂揮拂，云：「寒焰發煇
J36nB346_p0095a12║充宇宙，從教匝地湧蓮華。」（謝辭，不錄。）
J36nB346_p0095a13║復舉：「淨慈斷橋倫祖上堂，云：『德山低頭，夾山點頭，俱
J36nB346_p0095a14║胝豎起手指頭，玄妙𡎺破腳指頭。』」拈拄杖，云：「都來不
J36nB346_p0095a15║出山僧拄杖頭。何以見得？」卓一卓，云：「一葉落，天下秋。」
J36nB346_p0095a16║師云：「當堂不正坐，那赴兩頭機？若非具透關眼，焉能
J36nB346_p0095a17║辨其緇素？」呈拂子，云：「者一隊老古錐，今日被蓮華一
J36nB346_p0095a18║串穿卻了也。為甚如是？一朝權在手，便把令來行。」卓
J36nB346_p0095a19║拄杖一下。復結椎，云：「諦觀法王法，法王法如是。」便下
J36nB346_p0095a20║座。
J36nB346_p0095a21║當晚，小參。「娑婆世界以音聲為佛事，香積世界以香
J36nB346_p0095a22║飯為佛事，金明師翁以破院為佛事，蓮華則不然，以
J36nB346_p0095a23║行門為佛事。何故？拈香擇火，堂前解打禾山鼓；緊峭
J36nB346_p0095a24║草鞋，大家同入雲門普。搬石運土，發機須用千鈞弩。
J36nB346_p0095a25║阿呵呵！大地原來無寸土。」便歸方丈。
J36nB346_p0095a26║新春，上堂。揮拂，云：「春山青疊疊，春水緣滔滔。靈禽解
J36nB346_p0095a27║語，萬物同條。才子佳人休作景會，松岡苔徑且漫崢
J36nB346_p0095a28║嶸。蓮花一向內不放出、外不放入，坐斷乾坤又作麼
J36nB346_p0095a29║生解嘲？」良久，云：「浮雲散盡紅輪曜，古木參天月挂梢。」
J36nB346_p0095a30║拽拄杖，下座。
J36nB346_p0095b01║元旦，上堂。祝
J36nB346_p0095b02║聖畢，拈拂子作吹笙勢，云：「一曲翻來格調新，梅花枝上
J36nB346_p0095b03║報先春，蓮華有句超群象，曆日無私降紫宸。」拂一拂，
J36nB346_p0095b04║云：「揮斷七十二峰傾秋倒。」喝一喝，云：「喝退三萬六千
J36nB346_p0095b05║水逆流。何故？丈夫各有沖霄志，豈向他人行處行？」便
J36nB346_p0095b06║下座。
J36nB346_p0095b07║四月八日，上堂。舉：「世尊降生時，一手指天，一手指地，
J36nB346_p0095b08║周行七步，目顧四方，乃曰：『天上天下，唯我獨尊。』古今
J36nB346_p0095b09║批判者，竟不顧世尊性命，祇要各出手眼，殊不知救
J36nB346_p0095b10║得蝦蟆死了蛇。大眾！且喜舊案新翻，還識釋迦老祖
J36nB346_p0095b11║娘生面目麼？」豎拂子，云：「鉤頭有餌，慣釣鯤鯨；把住封
J36nB346_p0095b12║疆，渾身賣悄。」復揮，下座。
J36nB346_p0095b13║中秋，脩建大殿落成，華嚴經期圓滿，眾信勝集，請上
J36nB346_p0095b14║堂。師云：「法無定相，遇緣即宗，古跡重光，亦須時節。此
J36nB346_p0095b15║寺自唐朝劉公夫婦捨宅以來千有餘年，復得趙居
J36nB346_p0095b16║士合家善眷捐資脩葺，茲當圓成之日，眾善信恭命
J36nB346_p0095b17║山僧舉揚大法以為慶賀，直得森羅起舞、萬象點頭、
J36nB346_p0095b18║虛空合掌、大地和南，三世諸佛神通自在，以智慧光
J36nB346_p0095b19║明、威德充滿，而令青蓮華藏菩薩住佛無畏、入佛法
J36nB346_p0095b20║界，一一莊嚴、一一具足。汝等諸人還信得及麼？若信
J36nB346_p0095b21║得及，此處於青蓮華藏世界無二無別，現前諸善男
J36nB346_p0095b22║子、善女人與彼土諸大菩薩無二無別，昔日劉公、今
J36nB346_p0095b23║時趙老亦無二無別。其或未然，更聽一偈：蓮華復現
J36nB346_p0095b24║度人舟，盡入如來性海遊，天香到處秋光好，直蹈毘
J36nB346_p0095b25║盧最上頭。」卓拄杖，喝一喝，下座。
J36nB346_p0095b26║上堂。舉：「雪峰因僧來參，峰問：『甚處來？』僧云：『浙中。』峰云：
J36nB346_p0095b27║『船來？陸來？』僧云：『二途俱不涉。』峰云：『怎得到這裏？』僧云：
J36nB346_p0095b28║『有甚麼隔礙？』峰即打趁出。僧後十年再來，峰云：『從甚
J36nB346_p0095b29║處來？』僧云：『湖南。』峰云：『湖南與此間相去多少？』僧云：『不
J36nB346_p0095b30║隔。』峰舉拂，云：『還隔這箇麼？』僧云：『若隔，怎得到這裏？』峰
J36nB346_p0095c01║亦打出。僧住菴後，每見人必罵雪峰，同行聞，特去相
J36nB346_p0095c02║訪，遂問：『你因甚罵雪峰？』這僧舉前兩段因緣，同行痛
J36nB346_p0095c03║罵，與伊點破，這僧遂悲泣，每於中夜焚香望雪峰禮
J36nB346_p0095c04║拜。」師云：「雪峰與麼為人，但有殺人劍，無活人刀。那同
J36nB346_p0095c05║行點破，矢上加尖，漏逗不少。這僧當時罵、而今哭，兩
J36nB346_p0095c06║頭三面，自起自倒。蓮花今日據款結案，各與三十拄
J36nB346_p0095c07║杖。何故聻？劍為不平離寶匣，藥因救病出金缾。」便下
J36nB346_p0095c08║座。
J36nB346_p0095c09║佛誕日，開光，趙山主室人吳氏，法名全元，請上堂。「撲
J36nB346_p0095c10║面熏風四月天，黃鶯啼出柳枝煙，座下若有英靈客，
J36nB346_p0095c11║何必山僧費口涎？」豎拂子，云：「今朝初八聖誕節，我佛
J36nB346_p0095c12║出頭便饒舌，叵耐旁觀惡水澆，這點光明無間歇。趙
J36nB346_p0095c13║氏全元請舉揚，拔盡諸人眼中楔，時雨紛紛正令提，
J36nB346_p0095c14║箇事明明難辨別。休辨別，香煙堆裏金鳳飛，紅炬光
J36nB346_p0095c15║中玉龍抉。」高聲召眾，云：「諸人還見麼？」遂擲下拂子。復
J36nB346_p0095c16║舉：「南泉和尚云：『王老師自小養一頭水牯牛，擬向溪
J36nB346_p0095c17║東牧，未免犯他國王水草；擬向溪西牧，未免犯他國
J36nB346_p0095c18║王水草，不如隨分納些些。』」師云：「王老師恁般提唱固
J36nB346_p0095c19║是可嘉，未免犯他國王水草。爭如蓮華日用拖犁耙
J36nB346_p0095c20║拽，將松岡下、八角井邊、一片田地翻來覆去，夏種秋
J36nB346_p0095c21║收，脫粟香糜，快樂自在，豈不勝他王老師一頭地？眾
J36nB346_p0095c22║中倘有箇漢出來道：『和尚是甚麼心行？』」卓拄杖，云：「你
J36nB346_p0095c23║也出者圈繢不得。」呵呵大笑，下座。
J36nB346_p0095c24║上堂。舉：「凌行婆問浮杯：『盡力道不得底句分付阿誰？』
J36nB346_p0095c25║杯云：『浮杯無剩語。』婆云：『未到浮杯，不妨疑著。』杯云：『更
J36nB346_p0095c26║有長處，不妨拈出。』婆斂手哭云：『蒼天中更添怨苦。』杯
J36nB346_p0095c27║無語，婆云：『語不知偏正，理不識倒邪，為人則禍生。』後
J36nB346_p0095c28║僧舉南泉，泉云：『苦哉！浮杯被這老婆推折一上。』婆聞
J36nB346_p0095c29║得，笑云：『王老師猶少機關在。』時有幽州澄一禪客詣
J36nB346_p0095c30║婆，乃問：『南泉為甚少機關？』婆哭云：『可悲！可痛！』澄罔措，
J36nB346_p0096a01║婆云：『會麼？』澄合掌而立。婆云：『伎死禪和，如麻似粟。』後
J36nB346_p0096a02║澄一舉似趙州，州云：『我若見這臭老婆，問教伊口啞。』
J36nB346_p0096a03║一云：『未審和尚作麼生問伊？』州便打，一云：『為甚卻打
J36nB346_p0096a04║某甲？』州云：『似這般伎死禪和，不打更待何時？』婆聞，云：
J36nB346_p0096a05║『趙州合喫婆手中棒。』州聞，哭云：『可悲！可痛！』婆聞，歎云：
J36nB346_p0096a06║『趙州眼光爍破四天下。』州聞，令人去問：『如何是趙州
J36nB346_p0096a07║眼？』婆豎起拳。僧回，舉似趙州，州乃有頌與婆云：『當機
J36nB346_p0096a08║覿面提，覿面當機疾，報爾凌行婆，哭聲何得失？』婆有
J36nB346_p0096a09║頌答云：『哭聲師已曉，已曉復誰知？當時摩竭令，幾喪
J36nB346_p0096a10║目前機。』」師云：「這婆子將此一問直得放火燒山，總成
J36nB346_p0096a11║妖怪。浮杯雖則謙恭益遜，不無閉門種火，南泉一語
J36nB346_p0096a12║也似火上添油。趙州救火，看樓打樓，若無澄一焦頭
J36nB346_p0096a13║爛額，如何圓得此案？還有息火者麼？」良久，云：「輪得自
J36nB346_p0096a14║己，贏得他人。」擲拄杖，下座。
J36nB346_p0096a15║因吳氏全元送法衣，上堂。師舉衣云：「華頂家聲遠，車
J36nB346_p0096a16║溪法脈長，鴛湖流此地，蓮花遍界香。昔者龍女獻珠，
J36nB346_p0096a17║世尊納受即證菩提；今日全元供衣，山僧承受。且道
J36nB346_p0096a18║是同？是別？」良久，搭衣云：「體段分爻象，羅紋挂福田。」便
J36nB346_p0096a19║下座。
J36nB346_p0096a20║上堂。拈拄杖，云：「有物先天地，無形本寂寥，能為萬象
J36nB346_p0096a21║主，不逐四時凋。」復卓一卓，云：「喚則拄杖子則觸，不喚
J36nB346_p0096a22║作拄杖子則背，諸人試撿點看。若是隨陰陽消長、寒
J36nB346_p0096a23║暑變遷，總屬枝上牽枝、蔓上引蔓，莫為汝等打葛藤
J36nB346_p0096a24║去也。」驀卓杖，云：「鴛鴦繡出從君看，不把金鍼度與人。」
J36nB346_p0096a25║下座。
J36nB346_p0096a26║端陽，上堂。「今朝五月五，便是端陽節，咒水與書符，赤
J36nB346_p0096a27║口盡消滅。別，別，艾虎龍舟最親切，蓮華更有一句子
J36nB346_p0096a28║不向諸人說。且道那一句？」良久，云：「角黍大如錐，榴花
J36nB346_p0096a29║紅映月。」下座。
J36nB346_p0096a30║觀音聖誕，眾設供，請上堂。「雀噪鴉鳴，盡入觀音妙裏；
J36nB346_p0096b01║水流風動，無非佛祖真機。若將耳聽，瞎卻諸人眼；若
J36nB346_p0096b02║將眼覷，塞卻諸人耳。不見雲門道：『聞聲悟道，見色明
J36nB346_p0096b03║心。觀音菩薩將錢買胡餅，放下手來卻是饅頭。』又作
J36nB346_p0096b04║麼生慶讚？」擊拂子，云：「普門示現神通力，海晏河清一
J36nB346_p0096b05║并收。」下座。
J36nB346_p0096b06║上金明寺介菴先老和尚供。師云：「范蠡湖頭建法幢、
J36nB346_p0096b07║立宗旨，四海之內無不共聞，到今撒手，敢獻香糜？仰
J36nB346_p0096b08║企師翁先老和尚本無生滅，豈有去來？祗如末後垂
J36nB346_p0096b09║恩一句又作麼生？」遂插香，云：「大法痛心難話會，兒孫
J36nB346_p0096b10║到此亦觀瞻。」展具禮拜。