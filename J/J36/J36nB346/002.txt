J36nB346_p0096c01║古林如禪師語錄卷二
J36nB346_p0096c02║侍者（全勝、全榮）等記錄
J36nB346_p0096c03║住蘇州府金墅鎮蓮華禪寺
J36nB346_p0096c04║晚參。舉：「一初老和尚永正開法時，昔斷大師為侍者，
J36nB346_p0096c05║問：『靈雲「自從一見桃花後，直到如今更不疑。」為甚玄
J36nB346_p0096c06║沙道敢保老兄未徹在？』尚曰：『直不藏曲。』斷云：『未審徹
J36nB346_p0096c07║底人分上如何受用？』尚曰：『饑來喫飯，倦時打眠。』」師云：
J36nB346_p0096c08║「問得也當，答得也奇。諸兄弟！且道他父子有何長處？」
J36nB346_p0096c09║眾下語俱不契，師自代云：「敲唱風流閒賣弄，調龍馭
J36nB346_p0096c10║象鎮東溪。」
J36nB346_p0096c11║小參。豎拄杖，云：「亙古亙今恆不昧，一回舉起一回新。
J36nB346_p0096c12║諸兄弟！欲識佛性義，當觀時節因緣。時節若至，其理
J36nB346_p0096c13║自彰。如何是自彰底道理聻？九九八十一，犁耙一齊
J36nB346_p0096c14║出。於此會得，便能高超物外，獨步大方；其或未然，急
J36nB346_p0096c15║將本參話頭在三條椽下、七尺單前猛力參究，刻刻
J36nB346_p0096c16║提撕，直須究到無可奈何處，忽然打失鼻孔。㘞！元來
J36nB346_p0096c17║在這裏，信知方丈為眾助喜。何故？鴛鴦繡出丁香結，
J36nB346_p0096c18║珍重諸君著眼看。」便起。
J36nB346_p0096c19║小參，舉：「金明師翁，徑山雪嶠大師上堂，翁白推竟，雪
J36nB346_p0096c20║喝一喝，下座。有僧請益翁，翁乃拈偈示之。」師云：「這兩
J36nB346_p0096c21║箇老漢直教人疑著，檢點將來，也是焦磚打著連底
J36nB346_p0096c22║凍。設有問蓮花，只向他道：『呂望六韜、黃公三略。』諸仁
J36nB346_p0096c23║者！於此會得，同一鼻孔出氣；若未委，更聽一偈：椎喝
J36nB346_p0096c24║雄雄勢已彰，諸方知有絕商量，彼此和盤親擲出，至
J36nB346_p0096c25║今馥馥有餘香。」
J36nB346_p0096c26║因事小參。揮拂子云：「大凡僧家赤心片片、見義勇為，
J36nB346_p0096c27║須要法法上明、頭頭上顯，剛柔相濟、權實相應，出語
J36nB346_p0096c28║不虛發、發則中的，不中的是語滲漏。更若話過頭，大
J36nB346_p0096c29║難收拾。抱道高流貴在默然，即此一默可證無諍三
J36nB346_p0096c30║昧、一行三昧、自受用三昧，不妨於此土他方不論是
J36nB346_p0097a01║幻非幻、智慧無明，隨機方便拔濟群迷。不見永嘉大
J36nB346_p0097a02║師道：『無明實性即佛性，幻化空身即法身。』金明師翁
J36nB346_p0097a03║云：『諸佛出世入世皆得無諍三昧，引導眾生。諸祖以
J36nB346_p0097a04║心印心，盡契無生之旨，接續慧命。若總與麼，彼此人
J36nB346_p0097a05║我商量，佛祖正脈豈到今日耶？』諸兄弟！以此觀之，大
J36nB346_p0097a06║須仔細，貴要真操實履到這田地，方得自由有分，以
J36nB346_p0097a07║警將來。各各珍重。」
J36nB346_p0097a08║祈晴，小參。師以拂子打圓相，召眾，云：「會麼？萬里不挂
J36nB346_p0097a09║片雲，日面月面皎潔，林間光明頓現，大地山河氣自
J36nB346_p0097a10║蘇，蓮華不必多饒舌。」揮拂子，下座。
J36nB346_p0097a11║小參。舉：「保寧勇上堂：『風鳴條，雨破塊，晚來枕上鶯聲
J36nB346_p0097a12║碎，蝦蟆蚯蚓一時鳴，妙德空生都不會。都不會，三箇
J36nB346_p0097a13║成群，四箇作隊，窈窈窕窕，飄飄颻颻，向前村、後村，折
J36nB346_p0097a14║得梨花、李花，一佩、兩佩。』」師云：「保寧老漢提唱宗旨，大
J36nB346_p0097a15║有風流儒雅，意句尖新，未免落在聲色情見，衲僧向
J36nB346_p0097a16║上巴鼻未可得在。眾中若有透聲色情見衲僧出來，
J36nB346_p0097a17║山僧拄杖相見。」一僧纔出禮拜，師云：「三十棒且待別
J36nB346_p0097a18║時來。」便下座。
J36nB346_p0097a19║本寺護法徐文儒居士生忌，孝子志寧請師對靈小
J36nB346_p0097a20║參，師云：「夫子行道，齊家治國，理貫古今；吾佛說法，廣
J36nB346_p0097a21║度眾生，轉凡成聖。惟文儒檀護生耶？榴火炎炎，猿啼
J36nB346_p0097a22║由頂，胸藏錦繡，目極群書，正在山僧丈室和泥合水，
J36nB346_p0097a23║有話未終，誰知撩起便行，熏風拂拂，鶴唳吳山？惜乎！
J36nB346_p0097a24║你五十六年一場好夢，即今到此還醒麼？若也醒得，
J36nB346_p0097a25║鬧市紅塵無非極樂，天涯海角盡是蓮邦。且道他後
J36nB346_p0097a26║嗣一句如何話會？」以拂子打○相，云：「日照長流千澗
J36nB346_p0097a27║水，風調果熟萬山紅。」
J36nB346_p0097a28║元旦千佛懺期，小參。問：「慢提向上，且道三千諸佛居
J36nB346_p0097a29║何國土？」師云：「展兩手琉璃殿內。」進云：「恁麼則箇箇霑
J36nB346_p0097a30║恩去，人人腳下穩。」師云：「布心膽瑪瑙街前。」進云：「祝
J36nB346_p0097b01║聖裕民一句又作麼生？」師云：「干戈永息邦家樂，豆麥
J36nB346_p0097b02║禾苗勝舊年。」僧禮拜，云：「謝師荅話。」師云：「逢人切莫錯
J36nB346_p0097b03║舉。」乃云：「問荅須知玄要，臨機顯發，縱擒料揀，照用齊
J36nB346_p0097b04║施，方能光揚佛祖，超脫死生。即今四眾臨筵，各各歸
J36nB346_p0097b05║家活計，如何施設？」以拄杖作[○@牛]，云：「若在山僧拄杖頭
J36nB346_p0097b06║邊得者消息去，不惟衲僧了悟心宗，邦家亦且鎮治。
J36nB346_p0097b07║儒生及第，農植全收，工藝精良，經商倍利，絲毫功不
J36nB346_p0097b08║浪施。」卓一卓，云：「八十翁翁入場屋，真誠不是小兒嬉。」
J36nB346_p0097b09║示眾。「箇事分明，要說便說；觸著磕著，要歇便歇。黃鸝
J36nB346_p0097b10║上樹一枝花，白鷺下田千點雪。別，別，大地山河太饒
J36nB346_p0097b11║舌。」顧左右，云：「且道說箇甚麼？」喝一喝，遂起身歸丈室。
J36nB346_p0097b12║因事示眾：「繼跡名藍八載餘，龍天神護賴相棲。殿堂
J36nB346_p0097b13║佛像檀那力，山主虔心眾盡依。莫謂山僧重舉示，調
J36nB346_p0097b14║達苗裔倀瞋癡。平地風波還自悉，百般技量總成虛。
J36nB346_p0097b15║八萬四千他自造，病眼空花見魈鬾。即今據證萬別，
J36nB346_p0097b16║坐斷千差一句又作麼生？」遂作此【圖】相云：「明得箇中
J36nB346_p0097b17║玄要處，神通妙法不思議。」
J36nB346_p0097b18║示眾。舉：「孚上座因鼓山赴大王請，雪峰門送，回至法
J36nB346_p0097b19║堂，曰：『一隻聖箭直射九重城裏去也。』孚云：『是伊未在。』
J36nB346_p0097b20║峰曰：『渠是徹底人。』孚云：『若不信，待某甲去勘過。』遂至
J36nB346_p0097b21║中路，便問：『師兄向甚麼處去？』山云：『九重城裏去。』孚云：
J36nB346_p0097b22║『遇三軍圍繞時如何？』山云：『他家自有通霄路。』孚云：『恁
J36nB346_p0097b23║麼則離宮失殿去也。』山云：『何處不稱尊？』孚拂袖便回。
J36nB346_p0097b24║峰問：『如何？』孚云：『好隻聖箭，中路折卻了也。』遂舉前話，
J36nB346_p0097b25║峰乃曰：『奴渠語在。』孚云：『老凍儂猶有鄉情在。』」師云：「雪
J36nB346_p0097b26║峰畫蛇添足，孚上座平地興波，鼓山雖是小勇大敵，
J36nB346_p0097b27║正眼觀來略較一籌。若問蓮華：『三軍圍繞時如何？』聲
J36nB346_p0097b28║未絕，劈脊便打。何故？聖箭話行。」便下座。
J36nB346_p0097b29║示眾。舉：「普明和尚時將永明偈問雲峰鈞和尚云：『化
J36nB346_p0097b30║人問幻士，谷響答泉聲，欲達吾宗旨，泥牛水上行。意
J36nB346_p0097c01║旨如何？』鈞云：『夢眼見空花。』明云：『空花事作麼生？』鈞云：
J36nB346_p0097c02║『莫將耳聽。』明又問：『臨濟祖翁有一句子，你作麼生道？』
J36nB346_p0097c03║鈞便喝，明便打，鈞又喝，明又打，鈞禮拜，明云：『元來是
J36nB346_p0097c04║瞎驢子。』鈞拂袖便出。」師云：「普明有拔山舉鼎手段，雲
J36nB346_p0097c05║峰具定乾坤底眼目，只是話作兩端，各與三十拄杖。
J36nB346_p0097c06║何故？棒頭敲出虛空髓，遍界英風吹腦疼。珍重！」下座。
J36nB346_p0097c07║示眾。舉：「金明進和尚問藕菴衍和尚：『殃崛產難因緣
J36nB346_p0097c08║你作麼生？』菴作呱呱聲。明云：『是男？是女？』菴珍重作禮。
J36nB346_p0097c09║明便打。」師云：「金明意興未闌，拋綸擲釣；藕菴腦門著
J36nB346_p0097c10║地，河漢星輝。」顧左右，拍几，云：「會麼？從空放出擒犀手，
J36nB346_p0097c11║驀地掀翻海岳來。」竟下座。
J36nB346_p0097c12║示眾。舉：「藕菴和尚因雷雨夜坐，僧問：『如何是真法？』菴
J36nB346_p0097c13║云：『檐聲未斷連宵雨，電影還催後夜雷。』僧有省。」師云：
J36nB346_p0097c14║「若道者僧悟去，入地獄如箭射；若道者僧不悟去，亦
J36nB346_p0097c15║入地獄如箭射。何故聻？滴破髑髏，浸爛鼻孔。」便起。
J36nB346_p0097c16║上三塔主峰老和尚供。師云：「一泓蠡水，派接龍淵，波
J36nB346_p0097c17║揚四海，白浪滔天。挽頹風於舊日，雷奔電閃；整條令
J36nB346_p0097c18║於金明，攫霧拏煙。即今端坐窣堵波一句如何為人
J36nB346_p0097c19║直截？」良久，云：「憶昔當年留別意，痛腸寸裂為誰宣？」展
J36nB346_p0097c20║具禮拜。
J36nB346_p0097c21║上藕菴先老和尚供。師拈香云：「朔風括耳度寒江，一
J36nB346_p0097c22║片水心叩影堂，法幢傾落霜天月，難把衷腸家醜揚。
J36nB346_p0097c23║堪羨生平書藏典，見多寶塔自安藏，今日爐中方見
J36nB346_p0097c24║膽，焦螟眼裏繡鴛鴦。」展具拜。
J36nB346_p0097c25║除夕示眾。云：「諸方熱鬧，摘葉尋枝，高搭松棚，圍爐柮
J36nB346_p0097c26║榾。爭如得者裏冷澹直截，薄披明月，細切清風，任汝
J36nB346_p0097c27║橫咬豎嚼，忽然咬著，始信蓮華太為人，一時肝膽盡
J36nB346_p0097c28║皆傾。」
J36nB346_p0097c29║示眾。「春色紛紛花滿枝，黃鶯啼切柳垂絲，見義勇為
J36nB346_p0097c30║豪氣爽，方名出格丈夫兒。」
J36nB346_p0098a01║示眾。「汾陽紙陌散閒神，葉縣潑水驗新到，二老如斯
J36nB346_p0098a02║振祖綱，拍盲向汝癡禪道。蓮華炊飯待高流，活煮清
J36nB346_p0098a03║泉款新到，你不我兮主即賓，博飯栽田聲浩浩。」
J36nB346_p0098a04║示眾。云：「出家切須真心學道，莫先躲懶偷閒，事事實
J36nB346_p0098a05║行到底，件件方便周旋，弄巧定然成拙，虛頭詐詭，覷
J36nB346_p0098a06║破何顏？硬強不能遷善，噬臍那值半錢？諸人若還不
J36nB346_p0098a07║信，請看果報昭然。」
J36nB346_p0098a08║重陽，示眾。「九月九日重陽節，金風颯颯飛紅葉，籬菊
J36nB346_p0098a09║凌霜吐晚馨，林下禪和甘抱拙。笑他世俗插茱萸，何
J36nB346_p0098a10║似蓮華更饒舌？別，別，太湖波底撈明月。」
J36nB346_p0098a11║小參。舉：「僧問雲峰：『如何是心地法門？』峰云：『不從人得。』
J36nB346_p0098a12║僧云：『不從人得時如何？』峰云：『此去衡陽不遠。』大慧云：
J36nB346_p0098a13║『雲門即不然，如何是心地法門？不從人得。不從人得
J36nB346_p0098a14║時如何？看腳下。』」師云：「二老漢恁麼提持，大似之乎者
J36nB346_p0098a15║也，未為直截在。若問蓮華：『如何是心地法門？』『不從人
J36nB346_p0098a16║得。』『不從人得時如何？』劈脊便棒，免教伊隨處著倒。」
J36nB346_p0098a17║端午，小參。僧問：「如何是蓮華境？」師云：「湖光山色秀，鬧
J36nB346_p0098a18║市接溪橋。」進云：「如何是境中人？」師云：「丫角健兒騎艾
J36nB346_p0098a19║虎，破簑漁子網鮮鱗。」進云：「人境已蒙師指示，向上宗
J36nB346_p0098a20║乘事若何？」師豎拄杖，云：「會麼？」僧禮拜，師便打，乃云：「年
J36nB346_p0098a21║年五月五，處處貼靈符，健兒騎艾虎，醽醁泛菖蒲，當
J36nB346_p0098a22║門書大吉，隨例斬妖魔，妖魔風愈熾，狂見總懡㦬。」召
J36nB346_p0098a23║眾，云：「且道具甚麼作略得妖魔平復去？」喝一喝，云：「若
J36nB346_p0098a24║有箇漢出來道：『不書大吉、不貼靈符，百怪殄滅，白舌
J36nB346_p0098a25║消磨。』百草頭信手拈來是藥，便能興波作浪，不向死
J36nB346_p0098a26║水浸殺，似三閭大夫是即是，爭奈蓮華門下正好喫
J36nB346_p0098a27║棒在。何故聻？」復喝，云：「座中自有江南客，休向尊前唱
J36nB346_p0098a28║鷓鴣。」便下座。
J36nB346_p0098a29║小參。舉：「馬祖因僧問：『離四句，絕百非，請師直指西來
J36nB346_p0098a30║意。』祖云：『吾今日勞倦，不能為汝說，問取智藏去。』僧問
J36nB346_p0098b01║藏，藏曰：『何不問和尚？』僧曰：『和尚教來問。』藏曰：『我今日
J36nB346_p0098b02║頭痛，不能為汝說，問取海兄去。』僧問海，海曰：『我到者
J36nB346_p0098b03║裏卻不會。』僧乃舉似祖，祖曰：『藏頭白，海頭黑。』」師云：「馬
J36nB346_p0098b04║祖父父子子雖然逼到水盡山窮，各各原有轉身吐
J36nB346_p0098b05║氣，爭奈者僧將登九仞，止欠一步，卻被他哄得東走
J36nB346_p0098b06║西奔，又添說白道黑，換卻眼睛，要且西來意總未會
J36nB346_p0098b07║在。若有人問蓮華：『離四句，絕百非，請師直指西來意。』
J36nB346_p0098b08║但云：『今日不荅話。』免使勞倦頭痛。」
J36nB346_p0098b09║至節，示眾。「小春纔過又隆冬，時序頻催豈定蹤？諸仁
J36nB346_p0098b10║欲覓根源處，霜飛葉落在其中。」