J36nB346_p0098c01║古林如禪師語錄卷三
J36nB346_p0098c02║侍者（全圓全法）等記錄
J36nB346_p0098c03║拈古
J36nB346_p0098c04║般若多羅尊者路行次或有人問汝行何急尊者曰
J36nB346_p0098c05║汝行何慢又問汝姓甚麼尊者曰與汝同姓或凡或
J36nB346_p0098c06║聖人莫可知。師云可怪尊者大路不行卻向草窠裏
J36nB346_p0098c07║輥。
J36nB346_p0098c08║玄沙因鏡清問學人乍入叢林乞師指箇入路沙曰
J36nB346_p0098c09║還聞偃溪水聲麼曰聞沙曰從這裏入清有省徑山
J36nB346_p0098c10║杲云若要得箇入路直須離卻者裏。師云得箇入路
J36nB346_p0098c11║許他鏡清更進一程還須妙喜然望堂奧總未得在。
J36nB346_p0098c12║杭州徑山無幻性沖禪師因編無趣錄歸趣云子一
J36nB346_p0098c13║向做得箇甚麼山云性沖買得一段田收得原本契
J36nB346_p0098c14║書請和尚僉押乃將錄呈上趣接得云者箇是我底
J36nB346_p0098c15║你底聻山云和尚莫挽奪行市趣擲下錄本山便出。
J36nB346_p0098c16║師云我若作徑山待他道者箇是我底你底聻便
J36nB346_p0098c17║與作禮云今日念和尚老大。
J36nB346_p0098c18║慈明和尚每室中以水一盆上一口劍下著一緉草
J36nB346_p0098c19║鞋膝上按拄杖凡有僧入門便指纔擬議便棒。師
J36nB346_p0098c20║云作家勘辨互逞機權其間一著另有可觀蓮華若
J36nB346_p0098c21║見這老漢仗劍揮盆便出還有不甘者麼試甄別看。
J36nB346_p0098c22║雪峰敲老觀和尚門觀云誰峰云鳳皇兒觀云作什
J36nB346_p0098c23║麼峰云來啗老觀觀開門扭住云道道峰擬議觀托
J36nB346_p0098c24║開閉門峰後住菴示眾云我當時若入得老觀門你
J36nB346_p0098c25║者一隊噇酒糟漢向甚麼處摸索。師云大小老觀據
J36nB346_p0098c26║令而行雪峰乃東邊失利西邊拔本也是貧兒思舊
J36nB346_p0098c27║債遂喝云當時雪峰下得這一喝免教遞相鈍置。
J36nB346_p0098c28║藥山因龐居士辭山命十禪客相送至門首士指空
J36nB346_p0098c29║中雪云好雪片片不落在別處時有全禪客云落在
J36nB346_p0098c30║什麼處士打一掌全云居士也不得草草士云汝恁
J36nB346_p0099a01║麼稱禪客閻老子不放汝在全云居士作麼生士又
J36nB346_p0099a02║一掌云眼見如盲口說如啞雪竇云初問處但握雪
J36nB346_p0099a03║團便打。師云雪竇雖然勦絕爭奈猶涉泥水蓮華
J36nB346_p0099a04║見處則不然待問和聲推倒雪中祇教他龐公通身
J36nB346_p0099a05║手眼也分疏不下。
J36nB346_p0099a06║殃崛摩羅尊者持缽至一長者家值產難未分長者
J36nB346_p0099a07║云佛之弟子殊為至聖師有何法能免產難殃曰我
J36nB346_p0099a08║乍入道未知此法待問佛來相報遽返白佛佛告曰
J36nB346_p0099a09║汝速去說我從賢聖劫來未曾殺生殃持此語告長
J36nB346_p0099a10║者婦聞之即時分娩母子平安。師云殃崛摩羅被
J36nB346_p0099a11║長者一問送語傳言憐兒不覺醜佛云我從賢聖劫
J36nB346_p0099a12║來不曾殺生其婦聞當時分娩又作麼生春色滿園
J36nB346_p0099a13║關不住一枝紅杏出牆來。
J36nB346_p0099a14║興化問克賓維那曰汝不久為唱道之師賓云不入
J36nB346_p0099a15║者保社化云會了不入不會不入賓云總不與麼化
J36nB346_p0099a16║便打云克賓維那法戰不勝罰錢五貫設讚飯一堂
J36nB346_p0099a17║至來日齋時化自白椎云克賓維那法戰不勝不得
J36nB346_p0099a18║喫飯即便趕出院。師云克賓維那當言不避截舌
J36nB346_p0099a19║興化大似倚勢欺人召眾云爾諸人作麼生與他分
J36nB346_p0099a20║雪卓拄杖云鶴有九皋難翥翼馬無千里慢追風。
J36nB346_p0099a21║寶華侍者看雪竇竇問寶華多少眾者云不勞和尚
J36nB346_p0099a22║如此竇云我好好問爾𨁝跳作麼者云也不得放過
J36nB346_p0099a23║竇云真獅子兒喫茶了竇把住云適來得甚麼無禮
J36nB346_p0099a24║者擬議被竇一掌云歸去分明舉似寶華。師云雪
J36nB346_p0099a25║竇當軒畫鼓氣急殺人侍者龍頭蛇尾暗得便宜蓮
J36nB346_p0099a26║華侍者擬議托開云敗將不斬何故反思仁義勝剛
J36nB346_p0099a27║強。
J36nB346_p0099a28║一僧於馬祖前作四畫上一畫長下三畫短云不得
J36nB346_p0099a29║道長不得道短離四句答某甲始得祖乃畫一畫云
J36nB346_p0099a30║不得道長不得道短答汝了也後僧舉似忠國師國
J36nB346_p0099b01║師云何不問我。師云這僧只解據虎頭不解收虎
J36nB346_p0099b02║尾馬祖雖然坐斷舌頭撿點將來不無漏逗忠國師
J36nB346_p0099b03║略較些子爭奈陣後興兵若問蓮華不得道長不得
J36nB346_p0099b04║道短離四句答某甲始得遂劈口便打且道與古人
J36nB346_p0099b05║相較幾許。
J36nB346_p0099b06║雲門因僧問如何是異類中行門曰輕打我輕打我
J36nB346_p0099b07║僧曰我會也門曰作麼生會僧遂作驢鳴。師云雲
J36nB346_p0099b08║門披毛戴角太煞慈悲要且坐斷這僧舌頭未得在
J36nB346_p0099b09║待問蓮華如何是異類中行但云一回入草去驀鼻
J36nB346_p0099b10║拽將來。
J36nB346_p0099b11║杭州淨慈斷橋妙倫禪師參無準準以狗子因緣何
J36nB346_p0099b12║有業識令下語凡三十轉不契倫云可無方便乎準
J36nB346_p0099b13║乃舉真淨頌示之倫悚然良久忽聞板聲大悟。師
J36nB346_p0099b14║云大小徑山父子啐啄同時一等播揚家醜。
J36nB346_p0099b15║天台華頂無見先睹禪師白雪度問西來密意未審
J36nB346_p0099b16║如何睹云待娑羅峰點頭即向汝道度以手搖拽擬
J36nB346_p0099b17║答睹便喝度云娑羅峰頂白浪滔天花開芒種後葉
J36nB346_p0099b18║落立秋前睹云我家無殘羹剩飯也度云此非殘羹
J36nB346_p0099b19║剩飯而何睹頷之。師云華頂驗人端的白雲葉落
J36nB346_p0099b20║花開就路還家則且置殘羹剩飯畢竟教誰拈出乃
J36nB346_p0099b21║顧眾云登山須到頂方知宇宙寬。
J36nB346_p0099b22║月溪澄和尚凡見僧請益皆云佛法不是鮮魚那怕
J36nB346_p0099b23║爛卻即趁出。師云不怕爛卻早已臭氣熏天。
J36nB346_p0099b24║無際悟禪師參古拙俊和尚問還我照用來際云若
J36nB346_p0099b25║有照用即成障礙拙云者廝著空佛也救你不得際
J36nB346_p0099b26║云有無俱寂滅空佛悉皆非。師云具眼者照用齊
J36nB346_p0099b27║施顢頇底是非得失顧左右云惺惺著擔板黑似漆。
J36nB346_p0099b28║僧問無幻和尚如何是提婆宗幻云一字不著畫僧
J36nB346_p0099b29║云某甲不問者箇幻云圓相不著圈。師云者般酬
J36nB346_p0099b30║答吐膽傾心爭奈知恩者少設有問蓮華提婆宗向
J36nB346_p0099c01║他道點畫分明具眼者辨取。
J36nB346_p0099c02║嘉興東塔野翁曉禪師無趣參每呈見解師盡與掃
J36nB346_p0099c03║闢昔日所負直使索然一日師謂趣云我有一言要
J36nB346_p0099c04║與你說趣便問師但笑而不語趣又問師又笑趣不
J36nB346_p0099c05║諳旨遂禮拜懇求師不已乃云達磨西來直指人心
J36nB346_p0099c06║見性成佛唯在直下體取子若信得及可放下萬緣
J36nB346_p0099c07║參箇萬法歸一趣領旨後聞雞鳴有省。師云東塔
J36nB346_p0099c08║老漢垂手不同只是不肯一刀兩段若非敬畏委曲
J36nB346_p0099c09║玉成至今言猶在耳。
J36nB346_p0099c10║興善廣禪師掩關皋亭諸處普明用不離左右一十
J36nB346_p0099c11║三載值廣病篤一日舉香嚴獨腳頌問用用纔開口
J36nB346_p0099c12║廣便喝用復擬開口廣又喝用乃點首廣遂付囑。
J36nB346_p0099c13║師云興善老漢把住放行具超方之作普明鈍置鬧
J36nB346_p0099c14║裏稱尊何以見得當陽拋出金剛劍八臂那吒正令
J36nB346_p0099c15║威。
J36nB346_p0099c16║普明用和尚同雪嶠和尚上弦翫月次雪指云者半
J36nB346_p0099c17║箇那裏去了明良久云會麼雪云也只得半箇明云
J36nB346_p0099c18║者半箇那裏去了雪亦良久明云也只得半箇雪相
J36nB346_p0099c19║與大笑。師云二大老互換呈機也是按圖索馬話
J36nB346_p0099c20║他甚麼。
J36nB346_p0099c21║金明和尚問僧如何是探竿影草僧云情知和尚出
J36nB346_p0099c22║某甲手腳不得明云是你答得底那僧云是明便打
J36nB346_p0099c23║云卻是你出我手腳不得。師云金明按款結案者
J36nB346_p0099c24║僧行跡難逃一狀領過還有別出手眼底試定當看。
J36nB346_p0099c25║三塔主峰法禪師有僧參問甚麼處來僧云杭州塔
J36nB346_p0099c26║云船來陸來僧云二途俱不涉塔云作麼生到得者
J36nB346_p0099c27║裏僧云有甚隔礙峰便打僧擬議峰云還道無隔礙
J36nB346_p0099c28║又打。師云三塔獨踞重圍顯發大用者僧奪角衝
J36nB346_p0099c29║關傷鋒犯手蓮華待道爭到得者裏拂袖便出管取
J36nB346_p0099c30║老漢點首歸方丈。
J36nB346_p0100a01║金明進和尚拈香墜問缾山曰無情如何說法缾山
J36nB346_p0100a02║云和尚拄杖子𨁝跳去也明復勘問缾山拈香墜擲
J36nB346_p0100a03║地又手而立明拾墜置於几缾山云無情說法竟明
J36nB346_p0100a04║休去。師云金明鉗錘在手縱奪全施缾山覿面相
J36nB346_p0100a05║呈曲高和峻無情說法即且置如何拍拍是令喝一
J36nB346_p0100a06║喝云人逢喜事精神爽火裏真金色更鮮。
J36nB346_p0100a07║祇園脩和尚因僧問如何是祖意脩云雙鳳西瓜僧
J36nB346_p0100a08║云如何是教意脩云茜徑芋頭僧禮拜。師云祇園
J36nB346_p0100a09║要捩轉者僧鼻孔殊不知被者僧塞卻眼睛有問蓮
J36nB346_p0100a10║華如何是祖意太湖水闊如何是教意玉井蓮華且
J36nB346_p0100a11║道是同是別。
J36nB346_p0100a12║剖石和尚圓墓上堂具德和尚出禮拜起石便喝德
J36nB346_p0100a13║云法筵初起四眾雲從祖令當行請兄拈出石云鄧
J36nB346_p0100a14║峰頭上雲舒卷德云一句頓開摩醯目萬峰法道又
J36nB346_p0100a15║重光石云漁洋出沒碧波中德云縱料揀於當陽施
J36nB346_p0100a16║主賓於格外則且置只如新聖恩為人一句作麼生
J36nB346_p0100a17║道石云禮拜著德云分明垂手處仔細好生觀石便
J36nB346_p0100a18║打。師云你看二大老箭鋒相注鍼芥相投然雖意
J36nB346_p0100a19║分兩路卻也珠璧爭輝拍膝云若無舉鼎拔山力千
J36nB346_p0100a20║里烏騅不易騎。
J36nB346_p0100a21║頌古
J36nB346_p0100a22║世尊初生時一手指天一手指地周行七步目顧四
J36nB346_p0100a23║方天上天下惟我獨尊雲門云我當時若見一棒打
J36nB346_p0100a24║殺與狗子喫貴圖天下太平。頌云。
J36nB346_p0100a25║纔出娘胎甚奇怪對人偏要風流賣惹得雲門正令
J36nB346_p0100a26║行分明兩彩並一賽。
J36nB346_p0100a27║世尊於臘月八日明星出時忽云奇哉眾生具有如
J36nB346_p0100a28║來智慧德相但以妄想執著而不能證得。頌云。
J36nB346_p0100a29║臘盡陽回作麼生一天星斗繞檐楹瞿曇驀地抬頭
J36nB346_p0100a30║看打失娘生雙眼睛。
J36nB346_p0100b01║世尊一日陞座大眾集定文殊白椎云諦觀法王法
J36nB346_p0100b02║法王法如是世尊便下座。頌云。
J36nB346_p0100b03║覿露當陽正令施電光石火較猶遲一椎敲落中天
J36nB346_p0100b04║月萬里清光若箇知。
J36nB346_p0100b05║世尊昔在靈山會上拈花示眾眾皆默然唯迦葉破
J36nB346_p0100b06║顏微笑世尊乃云吾有正法眼藏涅槃妙心付囑摩
J36nB346_p0100b07║訶迦葉。頌云。
J36nB346_p0100b08║四十餘年話未行末梢拈出覓知音青蛾一笑藏春
J36nB346_p0100b09║色續焰聯芳亙古今。
J36nB346_p0100b10║玉泉皓禪師一日眾集師云作甚麼眾云入室師云
J36nB346_p0100b11║待我抽解來及上廁來見僧亦不去以拄杖趁散。（頌云）。
J36nB346_p0100b12║作家手眼定乾坤不動干戈妙有神直得雄風遍寰
J36nB346_p0100b13║宇一回舉似一回新。
J36nB346_p0100b14║南泉坐次一僧又手而立泉云太俗生僧合掌泉云
J36nB346_p0100b15║太僧生僧無對。頌云。
J36nB346_p0100b16║劈面金錘驗正邪茫然進退實堪嗟令人深憶南泉
J36nB346_p0100b17║老嚴法無民喪盡家。
J36nB346_p0100b18║僧問古德云如何是不動尊德云朝到西天暮歸東
J36nB346_p0100b19║土僧云既是不動尊因甚朝東暮西。頌云。
J36nB346_p0100b20║一鏃穿楊不露鋒吹毛拈起絕雷同知音休向東西
J36nB346_p0100b21║覓不動尊兮在句中。
J36nB346_p0100b22║溈山問仰山曰子今夏菴中曾作甚麼來仰曰開得
J36nB346_p0100b23║一片畬種得三籮粟溈曰今夏可為不空過也仰亦
J36nB346_p0100b24║問溈曰和尚今夏曾作甚麼溈曰饑來喫飯困來打
J36nB346_p0100b25║眠仰曰和尚今夏亦不空過。頌云。
J36nB346_p0100b26║開畬種粟盡玄關喫飯安眠豈等閒父子相將渾不
J36nB346_p0100b27║奈抑揚今古絕躋攀。
J36nB346_p0100b28║趙州到一菴主問有麼有麼主豎起拳頭州曰水淺
J36nB346_p0100b29║不是泊船處便行又到一菴主問有麼有麼主亦豎
J36nB346_p0100b30║起拳頭州曰能縱能奪能殺能活便禮拜。頌云。
J36nB346_p0100c01║兩豎拳頭正令提何分勝負動狐疑作家言外通岐
J36nB346_p0100c02║路果信超方老古錐。
J36nB346_p0100c03║僧新到參趙州州問曾到此間麼曰曾到師曰喫茶
J36nB346_p0100c04║去又問僧僧曰不曾到州曰喫茶去後院主問曰為
J36nB346_p0100c05║甚麼曾到也云喫茶去不曾到也云喫茶去州召院
J36nB346_p0100c06║主主應諾州云喫茶去。頌云。
J36nB346_p0100c07║祭鬼神茶不易消寧教渴死亦名高呼來喚去因貪
J36nB346_p0100c08║嘴未免當頭惡水澆。
J36nB346_p0100c09║僧問趙州學人乍入叢林乞師指示州云喫粥也未
J36nB346_p0100c10║僧云喫粥了也州云洗缽盂去其僧因此大悟。頌云。
J36nB346_p0100c11║尋常日用與君酬一法纔通萬法周腦後不堪重著
J36nB346_p0100c12║楔縱橫妙舞逞風流。
J36nB346_p0100c13║鎮州金牛和尚每日做飯供眾僧至齋時舁飯桶到
J36nB346_p0100c14║堂前作舞呵呵大笑曰菩薩子喫飯來。頌云。
J36nB346_p0100c15║金牛特地顯全韜杓柄掀翻笑裏刀相喚幾多菩薩
J36nB346_p0100c16║子不知若箇是英豪。
J36nB346_p0100c17║僧問雲門如何是超佛越祖之談師曰胡餅。頌云。
J36nB346_p0100c18║超越之談話最深雲門胡餅播叢林拈來塞斷衲僧
J36nB346_p0100c19║口莫負平生一片心。
J36nB346_p0100c20║僧問雲門如何是佛曰乾屎橛。頌云。
J36nB346_p0100c21║是佛乾屎橛彈指為君訣堪笑老雲門掉棒要打月
J36nB346_p0100c22║靈雲志勤禪師因見桃花悟道有偈曰三十年來尋
J36nB346_p0100c23║劍客幾回落葉又抽枝自從一見桃花後直至如今
J36nB346_p0100c24║更不疑。有僧舉似玄沙沙云諦當甚諦當敢保老兄
J36nB346_p0100c25║未徹在。頌云。
J36nB346_p0100c26║枝頭春色伴勻紅換卻靈雲眼底空人面不知何處
J36nB346_p0100c27║去桃花依舊笑東風。
J36nB346_p0100c28║僧問趙州承聞和尚親見南泉是否州云鎮州出大
J36nB346_p0100c29║蘿蔔頭。頌云。
J36nB346_p0100c30║南泉親見問來由向道鎮州蘿蔔頭千手大悲提不
J36nB346_p0101a01║起風吹日炙許誰收。
J36nB346_p0101a02║佛果舉僧問雲門如何是諸佛出身處門云東山水
J36nB346_p0101a03║上行天寧即不然熏風自南來殿角生微涼。頌云。
J36nB346_p0101a04║出身何處展毫頭滾滾乾坤水上流殿角涼風生八
J36nB346_p0101a05║凱六韜三略一時收。
J36nB346_p0101a06║芭蕉禪師因僧問如何是透法身句師云一不得問
J36nB346_p0101a07║二不得休曰學人不會師曰第三度來與汝相見。（頌云）。
J36nB346_p0101a08║從來底事不相瞞急水打毬君自看坐斷淆訛千里
J36nB346_p0101a09║外團團珠繞玉闌干。
J36nB346_p0101a10║趙州因僧問萬法歸一一歸何處州曰我在青州做
J36nB346_p0101a11║領布衫重七斤。頌云。
J36nB346_p0101a12║衫出青州漫剪裁庭前古柏壯胸懷通身骨𩪸雲難
J36nB346_p0101a13║護贏得虛空笑滿腮。
J36nB346_p0101a14║雲門因僧問如何是雲門一曲師云臘月二十五。（頌云）。
J36nB346_p0101a15║凍梅枝上嘴盧都玉板輕敲格調和短笛無腔忘六
J36nB346_p0101a16║律春回萬物悉皆蘇。
J36nB346_p0101a17║風穴因僧問如何是佛師云杖林山下竹筋鞭。頌云。
J36nB346_p0101a18║杖林山下竹筋鞭打著南邊動北邊擊碎波心千丈
J36nB346_p0101a19║月斷橋流出渡頭船。
J36nB346_p0101a20║昔有婆子臨齋入趙州法堂云者一堂師僧總是婆
J36nB346_p0101a21║婆生底惟有大底孩兒忤逆不孝州纔顧視婆便出
J36nB346_p0101a22║去。頌云。
J36nB346_p0101a23║著甚來由入法堂出言吐氣不慚惶當時若作今時
J36nB346_p0101a24║會忤逆兒孫滿太唐。
J36nB346_p0101a25║香嚴垂語云如人上樹口銜樹枝腳不踏枝手不攀
J36nB346_p0101a26║枝樹下忽有人問如何是祖師西來意不對他又違
J36nB346_p0101a27║所問若答他喪身失命正當恁麼時作麼生即有虎
J36nB346_p0101a28║頭招上座出云上樹即不問未上樹請和尚道師乃
J36nB346_p0101a29║呵呵大笑。頌云。
J36nB346_p0101a30║要津把斷驗英才棧道明脩兵暗埋誰道白拈剛撞
J36nB346_p0101b01║著干戈從此遍天涯。
J36nB346_p0101b02║魏府大覺和尚因僧問如何是本來身覺云頭枕衡
J36nB346_p0101b03║山腳踏北岳。頌云。
J36nB346_p0101b04║潦倒年來任性情仙都踏遍又蓬瀛有名不載籍天
J36nB346_p0101b05║府剩得聲傳四海清。
J36nB346_p0101b06║玄沙見僧來禮拜乃曰禮拜著因我得禮你。頌云。
J36nB346_p0101b07║因我得禮你平地波濤起就手捉鯤鯨須彌翻海底。
J36nB346_p0101b08║同安常察禪師因僧問如何是天人師安云頭上角
J36nB346_p0101b09║未全身上毛不出僧曰如何是頭上角未全安云不
J36nB346_p0101b10║擎戴僧曰如何身上毛不出安云寸絲不挂。頌云。
J36nB346_p0101b11║土面灰頭不計秋懶將人事得優游三皇自此稱尊
J36nB346_p0101b12║貴百辟從教抱杞憂。
J36nB346_p0101b13║玄沙因僧問如何是清淨法身師云膿滴滴地。頌云。
J36nB346_p0101b14║秋江吹起白蘋風欸乃漁歌曲調中好肉剜瘡膿滴
J36nB346_p0101b15║滴五湖流出蓼花紅。
J36nB346_p0101b16║斷橋和尚悟道因緣頌。
J36nB346_p0101b17║一不做二不休醍醐毒藥一時投敲出紅輪輝宇宙
J36nB346_p0101b18║山青水綠自悠悠。
J36nB346_p0101b19║白雲度參無見和尚問西來密意未審如何見云待
J36nB346_p0101b20║娑羅峰點頭即向汝道。頌云。
J36nB346_p0101b21║此處無銀兩俗人酤數鐘漫云滄海變終不與君通
J36nB346_p0101b22║普明和尚與雪嶠大師翫月頌。
J36nB346_p0101b23║不同生死亦同條拍拍輸他善唱敲雖不當陽誇勝
J36nB346_p0101b24║負孤明一鑑露全韜。
J36nB346_p0101b25║興善廣和尚在徑山看雪次侍僧云滿山都是雪廣
J36nB346_p0101b26║云隨聲逐色漢僧云乞師離聲道一句廣云滿山都
J36nB346_p0101b27║是雪。頌云。
J36nB346_p0101b28║雪滿峰頭仔細看和贓捉敗太無端直饒離卻聲前
J36nB346_p0101b29║句樹上油麻攤大難。
J36nB346_p0101b30║無趣和尚與無幻和尚僉押因緣頌。
J36nB346_p0101c01║雙徑峰前置得來契書呈上絕疑猜那知縱奪超群
J36nB346_p0101c02║手父子宗風遍九垓。
J36nB346_p0101c03║無趣和尚問一講主經前一句逼塞虛空經後一句
J36nB346_p0101c04║充滿大地抱括一句函蓋乾坤作麼生主無對趣云
J36nB346_p0101c05║善來法師。頌云。
J36nB346_p0101c06║明暗齊拋覿露鋒咽喉塞斷氣難通若不當機全殺
J36nB346_p0101c07║活紛紛義學盡迷蹤。
J36nB346_p0101c08║無幻和尚因僧問如何是西來密傳心印幻呵呵大
J36nB346_p0101c09║笑僧云密傳箇甚麼幻打云開門漁笛近明月在滄
J36nB346_p0101c10║浪。頌云。
J36nB346_p0101c11║密傳心印意如何縱使仙陀莫測他駿馬見鞭飛迅
J36nB346_p0101c12║去韓盧逐塊落前坡。
J36nB346_p0101c13║普明用和尚訪湛然和尚云目前無法意在目前是
J36nB346_p0101c14║如何湛云聞得令師出關那明云不是目前法非耳
J36nB346_p0101c15║目之所到又作麼生湛云請出我要止靜明拂袖便
J36nB346_p0101c16║出。頌云。
J36nB346_p0101c17║快便難逢為舉揚目前無法意全彰兩彩剛然成一
J36nB346_p0101c18║賽腳尖踢碎月華香。
J36nB346_p0101c19║普明因介菴參纔跨門便云是甚麼菴擬對明震威
J36nB346_p0101c20║一喝菴豁然契悟便掩耳而出。頌云。
J36nB346_p0101c21║拂拂春風上苑香遊人不禁醉壺觴等閒覷破東君
J36nB346_p0101c22║面勒馬歸來月轉廊。
J36nB346_p0101c23║普明上堂僧問如何是古佛心明便打僧云如何學
J36nB346_p0101c24║人心明云欲攫游龍蝘蜒競上僧云畢竟如何明連
J36nB346_p0101c25║棒打出。頌云。
J36nB346_p0101c26║今古絕言詮游龍浪潑天郎當遭白棒忍痛欲成顛。
J36nB346_p0101c27║德山托缽頌。
J36nB346_p0101c28║無端撞遇死怨家堪笑堪悲毒鼓撾正好一場春夢
J36nB346_p0101c29║破令人轉憶轉咨嗟。
J36nB346_p0101c30║女子出定頌。
J36nB346_p0102a01║聞者聞兮見者見春風吹落桃花片寂寥深徑布紅
J36nB346_p0102a02║霞誰薦堂前飛乳燕。
J36nB346_p0102a03║丹霞燒木佛頌。
J36nB346_p0102a04║寒逼方將木佛燒鬚眉脫落得豐饒一片白雲橫谷
J36nB346_p0102a05║口幾多歸鳥盡迷巢。
J36nB346_p0102a06║月溪鮮魚頌。
J36nB346_p0102a07║膠盆掇出自施張罕遇知音不熱忙過量英靈言外
J36nB346_p0102a08║薦謾開臭口道平常。
J36nB346_p0102a09║金明探竿影草頌。
J36nB346_p0102a10║據令先行驗作家當機誰敢納些些不施煮鳳烹麟
J36nB346_p0102a11║手難踞寰中辨正邪。
J36nB346_p0102a12║追和宋大川禪師蜘蛛頌。
J36nB346_p0102a13║風前巇險立乾坤布網張羅為養生打盡游蜂蟲蝶
J36nB346_p0102a14║類一絲收放去來行。
J36nB346_p0102a15║　　　　　　　　　（信士徐志寧室戴氏上侍
J36nB346_p0102a16║　　　　　　　　　母親汪氏男吉生女旺姐
J36nB346_p0102a17║　　　　　　　　　發心敬梓保荐先父文儒
J36nB346_p0102a18║　　　　　　　　　朝奉早登蓮界陽眷安寧
J36nB346_p0102a19║　　　　　　　　　俱家有慶道心永固吉祥
J36nB346_p0102a20║　　　　　　　　　如意者）
J36nB346_p0102a21║古林如禪師語錄卷三