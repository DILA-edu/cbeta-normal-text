J36nB346_p0102b01║古林如禪師語錄卷四
J36nB346_p0102b02║侍者（普觀露芳）等記錄
J36nB346_p0102b03║機緣
J36nB346_p0102b04║僧問：「無夢無想，主人公在甚麼處安身立命？」師云：「拋
J36nB346_p0102b05║綸橫臥柳溪邊。」僧云：「不會。」師云：「夜靜水寒休著餌，扁
J36nB346_p0102b06║舟載月洞庭西。」遂掩圓光。
J36nB346_p0102b07║數僧撞入方丈，師云：「請坐喫茶。」一僧云：「大用現前，何
J36nB346_p0102b08║得說禮？」師拈棒便打。又一僧喝云：「休要弄巧落節。」師
J36nB346_p0102b09║云：「且道過在那裏？」眾擬議，師云：「一隊掠虛漢。」盡打出。
J36nB346_p0102b10║僧問：「如何是清淨法身？」師云：「鯰魚上竹竿。」僧云：「意旨
J36nB346_p0102b11║如何？」師云：「一日一千里。」僧禮拜，師便打。
J36nB346_p0102b12║僧問：「吸盡西江水，師今難下鉤。」師打，云：「洞庭太湖心，
J36nB346_p0102b13║巨浪湧峰頭。」僧云：「好手不張名。」師又打，云：「重賞之下。」
J36nB346_p0102b14║師至彌陀寺，有居士求開示，師云：「俗士何不禮拜聻？」
J36nB346_p0102b15║士云：「還作儒禮？佛禮？」師云：「俱用不著。」士擬議，師便喝，
J36nB346_p0102b16║士云：「請師別通箇消息。」師便打。
J36nB346_p0102b17║師牧牛，僧問：「和尚是善知識，為甚隨水牯牛腳跟轉？」
J36nB346_p0102b18║師云：「住持不易。」僧回首，師云：「吽！吽！」
J36nB346_p0102b19║一僧外入喚師，師應諾，僧云：「著賊了也。」師云：「甚麼時
J36nB346_p0102b20║節？」僧擬開口，師掌云：「原來不是。」
J36nB346_p0102b21║師閱經題[米-木+八]字，問淳菴：「汝作麼生？」淳云：「昔有僧請益
J36nB346_p0102b22║地藏：『以字不成，八字不是，未審是什麼字？』藏云：『看取
J36nB346_p0102b23║下文註腳。』未審和尚如何指示？」師舉絕岸頌云：「汝因
J36nB346_p0102b24║緣卻在者裏。」淳潛思少頃，復問云：「還有別通底消息
J36nB346_p0102b25║麼？」師乃喚淳菴，淳欲應，師振威一喝，淳汗流頰背，拜
J36nB346_p0102b26║云：「原來者箇。」師攔胸把住云：「你見甚麼？速道！速道！」淳
J36nB346_p0102b27║喝，師托開云：「是即是，是即不是。」淳忽有省，便出。
J36nB346_p0102b28║僧問：「不思善，不思惡，如何是父母未生前本來面目？」
J36nB346_p0102b29║師云：「眼觀月色。」僧云：「如何是已生面目？」師云：「耳聽風
J36nB346_p0102b30║聲。」僧有省。
J36nB346_p0102c01║圓墓僧參，正值春雪風雨，師與眾茶筵，問僧：「汝名甚
J36nB346_p0102c02║麼？」僧云：「法弘。」師云：「法作麼生弘？道！道！」僧擬禮拜，云：「求
J36nB346_p0102c03║和尚慈悲。」師云：「風吹柳絮毛毬走，雨打梨花蛺蝶飛。」
J36nB346_p0102c04║淳菴在旁云：「人人自有，箇箇不無，因甚要代？」師云：「好
J36nB346_p0102c05║與三十棒。」淳云：「慈悲太煞。」師云：「何不近前領話？」淳云：
J36nB346_p0102c06║「某甲禮拜去也。」師云：「放汝一頓。」
J36nB346_p0102c07║二僧新到，師問：「一向在甚麼處？」僧云：「興化。」師云：「到者
J36nB346_p0102c08║裏作麼？」僧擬議，師便打，顧旁僧云：「第二位道看。」僧云：
J36nB346_p0102c09║「師唱誰家曲？宗風嗣阿誰？」師云：「藕花香遍界，翠色滿
J36nB346_p0102c10║林梢。」僧進語，師便喝，僧云：「既闡濟上宗，四境作麼說？」
J36nB346_p0102c11║師云：「一一問將來。」僧云：「如何奪人不奪境？」師云：「憶昔
J36nB346_p0102c12║王孫久不歸。」「如何是奪境不奪人？」師云：「春風芳草曷
J36nB346_p0102c13║勝悲？」「如何是人境兩俱奪？」師云：「吹殘玉笛人千里。」僧
J36nB346_p0102c14║云：「如何是人境俱不奪？」師云：「今日衷腸傾向伊。」僧云：
J36nB346_p0102c15║「向上宗乘蒙指示，覿面相呈句若何？」師云：「花雨繽紛
J36nB346_p0102c16║飄滿座，天風時送御爐香。」僧禮拜，師云：「放汝三十棒。」
J36nB346_p0102c17║蓮華六問
J36nB346_p0102c18║太湖三萬六千頃，且道源頭在那裏？
J36nB346_p0102c19║七十二高峰，畢竟那峰為主？
J36nB346_p0102c20║五音拍板，匝地普聞，琵琶橋按調，誰箇知音？
J36nB346_p0102c21║蓮華地湧，香徹古今，何故無人嗅著？
J36nB346_p0102c22║柏樹子庭前聳翠，還有人覷著者麼？
J36nB346_p0102c23║滸墅關把斷，要津因甚得到者裏？
J36nB346_p0102c24║僧問：「準提菩薩通身是手，因甚被人偷去毘盧帽？」師
J36nB346_p0102c25║云：「且放一線。」僧禮拜，師便打。僧云：「何故打某甲？」師復
J36nB346_p0102c26║打，云：「來說是非者，便是是非人。」
J36nB346_p0102c27║師呼行者抬梯來，者云：「和尚有法，為甚要某甲取？」師
J36nB346_p0102c28║云：「無小人不成君子。」者喝，師云：「我宗有四喝，汝是第
J36nB346_p0102c29║幾喝？」者擬議，師連棒。
J36nB346_p0102c30║
J36nB346_p0103a01║像讚
J36nB346_p0103a02║初祖像讚
J36nB346_p0103a03║登山涉水尋知己，一到梁邦便失利。指望魏土去拔
J36nB346_p0103a04║本，寥寥冷坐難出氣。翻思恐賺後兒孫，存何面目歸
J36nB346_p0103a05║西去。咦！若無雪中人斷臂，爭得血脈流此地。
J36nB346_p0103a06║觀音大士讚
J36nB346_p0103a07║妙辨圓融，應化無量。手眼通身，現真實相。或示男女，
J36nB346_p0103a08║作人榜樣。洛陽橋下賣風流，金沙灘上身命放。紫竹
J36nB346_p0103a09║林間別一枝，水月光中悉相向。稽首大士，持蠡捉蚌。
J36nB346_p0103a10║普賢大士讚
J36nB346_p0103a11║行願洪深，毛端示現。華藏重重，髑髏前見。跨象雲霄
J36nB346_p0103a12║任去來，峨眉峰頂驅雷電。
J36nB346_p0103a13║金明老人讚
J36nB346_p0103a14║兀坐蠡湖，慈威並攝。未跨船舷，雷轟電掣。不嗔唐土
J36nB346_p0103a15║二三，卻笑西天四七。正法眼藏，瞎驢邊滅。逆順縱橫，
J36nB346_p0103a16║金明師翁，曲中有直。
J36nB346_p0103a17║藕菴法華老人讚
J36nB346_p0103a18║慣作白拈得自由，眼光爍破碧天秋，踏翻婁上江心
J36nB346_p0103a19║月，凜凜神威播四洲。
J36nB346_p0103a20║水香院唯一尊宿讚
J36nB346_p0103a21║骨瘦崚嶒，一幅鐵面，及第心空，阿誰敢羨？水香院裏
J36nB346_p0103a22║布旗鎗，一喝分流如缾瀉，高坐巍然，聞名見面。咦！
J36nB346_p0103a23║自題
J36nB346_p0103a24║者箇村僧，神頭鬼臉，手執白拂，遭他撿點。生平吐膽
J36nB346_p0103a25║傾心，換卻時人雙眼。縱有丹青畫得來，舌上風雷如
J36nB346_p0103a26║電卷。
J36nB346_p0103a27║又讚
J36nB346_p0103a28║一向藏身穩密，何期夙債難酬？幾番放下，土面灰頭，
J36nB346_p0103a29║逢人話到關心處，不覺哆啝較一籌。任從衲子趣向，
J36nB346_p0103a30║也須拶透根由，栽田博飯尋常事，令人轉見亦風流。
J36nB346_p0103b01║流慶隱如老宿讚
J36nB346_p0103b02║他道自居安樂，我觀夙債現酬。望脩文殊智慧山高，
J36nB346_p0103b03║誰知普賢行海洪深。仔細沉吟，假作癡呆。缽盂懶去
J36nB346_p0103b04║安柄，直示英靈情性。好翻貝葉，廣度群迷。咄！
J36nB346_p0103b05║一花五葉圖讚
J36nB346_p0103b06║法脈傳流以貫通，道行寰宇悉昌隆。一天星斗咸瞻
J36nB346_p0103b07║仰，萬古須教徹[(壴*皮)/耳]聾。
J36nB346_p0103b08║玉峰自培叔讚
J36nB346_p0103b09║齠齔入空門，行波離規道。浮屠翡點翠，祖業家聲浩。
J36nB346_p0103b10║相見還他賓主句，玉峰巔上立高標。
J36nB346_p0103b11║行實
J36nB346_p0103b12║庚戌，師住蓮華方丈，眾請所述行由，師云：「自慚鮮德，
J36nB346_p0103b13║不堪挂齒，豈可今日播揚家醜乎？奈事不獲已，強以
J36nB346_p0103b14║應命。余乃上海欽賜樂壽堂潘相國裔孫，父號濟寰，
J36nB346_p0103b15║母沈氏，因父目疾，移居崑山縣祖塋為業，時生余於
J36nB346_p0103b16║崇禎壬申年五月初三日卯時也。自幼敬佛，遊山禮
J36nB346_p0103b17║塔，擬欲脫塵，奈何父母年老，長兄先喪，志期奉養親
J36nB346_p0103b18║闈，終日憂懷，未決所向。至十六歲父亡，悲哀傷戚之
J36nB346_p0103b19║情未敢忘也。俄經歲月，悠悠漾漾，忽有雙人過舍，促
J36nB346_p0103b20║余觀劇，因而感發，遂出家，禮本縣唯一禪師，取字道
J36nB346_p0103b21║雄，落髮流慶菴，年方二十四歲。頃又遭母喪，余即號
J36nB346_p0103b22║天大哭，恨不能報答劬勞，如之奈何？及久，往浙遍參，
J36nB346_p0103b23║乃受戒法輪，朝夕參究：『不思善，不思惡，阿那箇是父
J36nB346_p0103b24║母未生前本來面目？』忽一日，搬椅子觸發有省，遂入
J36nB346_p0103b25║方丈請益，輪云：『不是心，不是佛，不是物，是箇甚麼？』余
J36nB346_p0103b26║曰：『杭州雷峰塔。』輪云：『又是物了也。』余曰：『莫錯會好。』輪
J36nB346_p0103b27║云：『惟恐上座認奴作郎。』余曰：『明眼人前安敢造次？』輪
J36nB346_p0103b28║云：『知即得。』余珍重而出，偈曰：『透出娘生鐵面中，縱橫
J36nB346_p0103b29║無處不藏鋒，拳破虛空揮佛祖，山河大地一輪紅。』忽
J36nB346_p0103b30║值沙汰時，乃參藕菴老人。一日飯罷，余問：『搖脣鼓舌
J36nB346_p0103c01║時如何？』老人將口水驀面一潑，余始得脫。然復至法
J36nB346_p0103c02║輪執事，追念法門未可報親恩於萬一，居復何益？因
J36nB346_p0103c03║事絕退，再參藕菴老人，即充維那。一日，命入室，纔禮
J36nB346_p0103c04║拜，老人云：『釋迦老子因甚打失半邊鼻孔？』余云：『和尚
J36nB346_p0103c05║與麼道那？』老人云：『真獅子兒。』余便喝，老人云：『善能哮
J36nB346_p0103c06║吼。』余又喝，老人亦喝，余禮拜，老人說偈云：『當陽覿面
J36nB346_p0103c07║提，覿面當陽吼，付於獅子兒，不前亦不後。』遂付衣拂
J36nB346_p0103c08║源流拄杖，更名機如，號古林，時丁未年事也。次命秉
J36nB346_p0103c09║拂機緣，不及盡述。至戊申，有師叔自培同諸紳衿請
J36nB346_p0103c10║住玉峰華藏寺，余念福薄，退隱林下操道，待龍天推
J36nB346_p0103c11║出可耳。即往禾之金明省覲師翁，相見人事畢，留住
J36nB346_p0103c12║客寮匝月，師翁特命監院事，往返兩載，不敢離於左
J36nB346_p0103c13║右也。庚戌秋，承一老和尚及諸紳衿請住永正禪院，
J36nB346_p0103c14║余媿無能，再拜懇辭，復歸吳門謁蓮華古燈和尚，一
J36nB346_p0103c15║見命為西堂。未及半載，和尚因事意欲往浙，率諸大
J36nB346_p0103c16║檀將院事交託不慧，余想法門道義斷不可辭，勉力
J36nB346_p0103c17║承任，蓋庚戌冬也。是時，余住百物一空，只得拖犁拽
J36nB346_p0103c18║耙，守拙待時，已經八載，殿堂佛像、眾檀山主同心贊
J36nB346_p0103c19║成，不敢效古人土面灰頭澹泊，自甘余之常分耳。汝
J36nB346_p0103c20║輩出家道流，安可坐視叢林，偷閒怠惰？蓋不得已，正
J36nB346_p0103c21║是黃葉止啼之說，諸人更須矢志向前，真操實履，毋
J36nB346_p0103c22║效余之菲才未能出類拔萃也。久立眾煩，各自珍重。」
J36nB346_p0103c23║眾禮謝而退。
J36nB346_p0103c24║脩淨業十偈
J36nB346_p0103c25║有箇扶桑金彈子，光流懸鼓射西林。幾多出格英靈
J36nB346_p0103c26║士，誰肯忙中惜寸陰。
J36nB346_p0103c27║終日阿彌意若何，八功德水泛波羅。六度之中齊合
J36nB346_p0103c28║轍，脫體風流轉更多。
J36nB346_p0103c29║倒腹傾腸為指迷，悟迷切勿此中疑。迷悟兩忘開正
J36nB346_p0103c30║眼，鑊湯爐焰是蓮池。
J36nB346_p0104a01║一句彌陀撇萬緣，威儀寂靜體安然。太虛寥廓窮三
J36nB346_p0104a02║際，九品蓮臺早現前。
J36nB346_p0104a03║樂邦元不在西東，百憶分身掌握中。聲色踢翻真絕
J36nB346_p0104a04║唱，天花搖散滿虛空。
J36nB346_p0104a05║晝夜彌陀十萬餘，須知覿體見真如。就中底事全收
J36nB346_p0104a06║放，卍字標胸定不移。
J36nB346_p0104a07║蓮花國土無關鎖，歡樂場中有鐵圍。透得目前情見
J36nB346_p0104a08║過，遙垂金臂願同歸。
J36nB346_p0104a09║託化蓮臺最勝緣，髑髏拋去豈留連。金波度過難遭
J36nB346_p0104a10║想，登岸休回般若船。
J36nB346_p0104a11║迥脫娑婆莫妄求，菩提果證總無憂。絕言詮處雷音
J36nB346_p0104a12║震，接引舒光上玉樓。
J36nB346_p0104a13║念佛如獅吼一聲，群魔膽喪鬼神驚。六時能把乾坤
J36nB346_p0104a14║轉，直踐西方路坦平。
J36nB346_p0104a15║和宋天封佛慈禪師蜜蜂頌
J36nB346_p0104a16║匝地風和日暖時，千紅萬紫采芳歸。從今識得根源
J36nB346_p0104a17║後，更不隨行逐隊飛。
J36nB346_p0104a18║滿身香染別生涯，奪得花魁旋入衙。妙用縱橫渾足
J36nB346_p0104a19║快，兒孫濟濟自成家。
J36nB346_p0104a20║覺苑花敷正此時，橫身直入絕支離。看他赤手成家
J36nB346_p0104a21║業，不負重恩始暢脾。
J36nB346_p0104a22║鬧裏翻身逗曉光，驚群出眾幾曾忙？百花叢裏全提
J36nB346_p0104a23║令，毒尾鋒前孰敢當？
J36nB346_p0104a24║一枝春信透枯桐，左右逢源處處通。占盡風流無限
J36nB346_p0104a25║意，歸來衣錦帶花紅。
J36nB346_p0104a26║和宋金明一擊軒韻
J36nB346_p0104a27║檐前指出莫驚持，積翠叢中絕所知。澹蕩高標清節
J36nB346_p0104a28║操，涼風劈面凜然吹。
J36nB346_p0104a29║疏疏密密數千竿，抹雨衝煙徹骨寒。自從擊著心空
J36nB346_p0104a30║後，直透威音那畔觀。
J36nB346_p0104b01║篩風拂月孰知音，撲落清奇物外聞。獨許香嚴明此
J36nB346_p0104b02║意，倩伊高節自懷君。
J36nB346_p0104b03║解籜清陰正此時，披雲弄石動風微。一聲劃破揮空
J36nB346_p0104b04║令，也助從前格外機。
J36nB346_p0104b05║己酉歲余在金明師翁處監院翁命到庄夜坐見
J36nB346_p0104b06║月華而成偈
J36nB346_p0104b07║碧空涵淨一輪明，寶色光華奪兩睛。匝地普天成片
J36nB346_p0104b08║錦，時人那見月中精。
J36nB346_p0104b09║火爆頌
J36nB346_p0104b10║頂門一竅不通風，惡性無明滿肚中。快便相逢輕按
J36nB346_p0104b11║著，怒雷聲震耳雙聾。
J36nB346_p0104b12║風箏頌
J36nB346_p0104b13║養成羽翮舞翩躚，就下高飛奏碧天。不律工商歌一
J36nB346_p0104b14║曲，夜來煙火灼雲顛。
J36nB346_p0104b15║窈窕風流徹體空，虛凝一片白雲中。生來俊骨沖霄
J36nB346_p0104b16║漢，豈逐旁觀別調功。
J36nB346_p0104b17║和缾山蘭花頌
J36nB346_p0104b18║空庭樹底久藏身，忽爾花開劫外春。秀挺一枝香遍
J36nB346_p0104b19║界，悠然不負古今真。
J36nB346_p0104b20║一自深埋已有年，枝枝葉葉賽青蓮。驚群別有清香
J36nB346_p0104b21║質，奪得熏風一著先。
J36nB346_p0104b22║幽香不是浪傳名，曳杖來看種現成。馥馥風流無限
J36nB346_p0104b23║意，何妨從此樂生平。
J36nB346_p0104b24║答問梅舜日法兄
J36nB346_p0104b25║高標獨占上元時，鐵骨稜稜只自知。歷盡嚴寒丰韻
J36nB346_p0104b26║別，冰心猶笑萬花遲。
J36nB346_p0104b27║示尤淳菴居士偈
J36nB346_p0104b28║桂馥蘭馨每共兼，當人底事氣森然。維摩今古門無
J36nB346_p0104b29║別，俊哉拶透火中蓮。
J36nB346_p0104b30║偈贈徐文儒居士
J36nB346_p0104c01║多方相識意偏深，一晤蓮華契妙音。聞聽松風與鳥
J36nB346_p0104c02║語，大家來撫沒絃琴。
J36nB346_p0104c03║贈程從先居士
J36nB346_p0104c04║訪道也曾偕野叟，乘閒時亦話多難。君今不負靈山
J36nB346_p0104c05║囑，扶起門前舊剎竿。
J36nB346_p0104c06║贈凌君禎居士
J36nB346_p0104c07║百非關透氣如王，鐵骨豪雄孝義雙。彭老已經超歲
J36nB346_p0104c08║月，期君壽量共天長。
J36nB346_p0104c09║贈方順宇居士
J36nB346_p0104c10║知君仗義更疏財，八福良田任意栽。始信靈根原有
J36nB346_p0104c11║得，真風一段自天來。
J36nB346_p0104c12║贈汪行可居士
J36nB346_p0104c13║無絃琴細響孤清，喜有流泉夜和鳴。橋下琵琶彈不
J36nB346_p0104c14║徹，幾人能著眼中聽。
J36nB346_p0104c15║贈心目姪
J36nB346_p0104c16║日誦千言萬句真，就中一著最為親。若還此處明機
J36nB346_p0104c17║變，報答師恩好立身。
J36nB346_p0104c18║示靈峰徒
J36nB346_p0104c19║參學隨師繼古人，莫生我慢起貪嗔。庭前翠柏枝枝
J36nB346_p0104c20║秀，異日高撐絕比鄰。
J36nB346_p0104c21║示貫實徒
J36nB346_p0104c22║學道始終無異心，钁頭日用要親臨，蓮華佛法無多
J36nB346_p0104c23║子，自是高流意獨森。
J36nB346_p0104c24║示靜軌徒
J36nB346_p0104c25║汝今年少入空門，著意朝參與暮昏。要見本來真面
J36nB346_p0104c26║目，依然明月照前村。
J36nB346_p0104c27║示梨園偈
J36nB346_p0104c28║風流年少如花窈，歌向人前聲更巧。百怪千奇演出
J36nB346_p0104c29║場，喚回幾箇知分曉。
J36nB346_p0104c30║徑山即事
J36nB346_p0105a01║樓閣三千聳翠微，五峰高卓顯全機。橫擔竹杖凌霄
J36nB346_p0105a02║頂，喝石巖前驟步歸。
J36nB346_p0105a03║住天平山林覺寺
J36nB346_p0105a04║常掩柴扉人罕知，時聞幽鳥話多奇，門緣塔卓靈巖
J36nB346_p0105a05║近，戶聳天平險峻支。苔徑落花牽客興，野橋曲澗動
J36nB346_p0105a06║神思，疏狂入世情難盡，好闢青山更不違。
J36nB346_p0105a07║金明千佛閣上梯
J36nB346_p0105a08║寶閣巍然日影低，流鶯相顧去來啼，一泓蠡水連天
J36nB346_p0105a09║碧，幾樹幽林帶鳥棲。南望鴛湖源浩渺，北窺檇李路
J36nB346_p0105a10║蹺蹊，門前車馬紛紛過，喬木森森繞座齊。
J36nB346_p0105a11║玉峰塔
J36nB346_p0105a12║直上凌霄勢，巍峨插漢標。清風來匝地，遠送鐸聲高。
J36nB346_p0105a13║訪白雲寺
J36nB346_p0105a14║澹宕山雲高復低，萬峰端肅拱天齊。清泉一派流香
J36nB346_p0105a15║咽，滿目松篁送鳥啼。
J36nB346_p0105a16║訪吳菴
J36nB346_p0105a17║九龍環翠繞檐楹，悵望蘇臺舊盛名。迢遞路窮人不
J36nB346_p0105a18║到，門蘿緣徑話難頻。
J36nB346_p0105a19║初住蓮華
J36nB346_p0105a20║疏籬破屋實堪愁，喜有深林鳥語幽。湖上有山雖未
J36nB346_p0105a21║隔，夜來漁艇近滄洲。
J36nB346_p0105a22║燈油偈
J36nB346_p0105a23║續焰聯輝不夜天，光吞萬象勝莊嚴。渠能莫若親垂
J36nB346_p0105a24║手，百福彌增壽愈堅。
J36nB346_p0105a25║一點孤懸琉璃殿，亙古不磨示方便。萬象森羅影現
J36nB346_p0105a26║中，重重爍破瞿曇面。
J36nB346_p0105a27║村居六偈
J36nB346_p0105a28║平生心性出余癡，任意隨緣總是宜。臨風一曲陽春
J36nB346_p0105a29║調，試問男兒知未知。
J36nB346_p0105a30║古德居山我隱村，钁頭終日有高論。及時莫使荒多
J36nB346_p0105b01║技，布種嘉苗到眼跟。
J36nB346_p0105b02║垢面生嫌百結衣，糠團麥粥療余饑。片片雪花飛滿
J36nB346_p0105b03║室，繩床冷坐憶楊岐。
J36nB346_p0105b04║鄉居誰不漸擔憂，世事生平懶應酬。冷熱門庭誇自
J36nB346_p0105b05║得，從他喚馬亦呼牛。
J36nB346_p0105b06║高堂庭敞似雲深，萬朵晴巒匝座陰。風送好帆歸遠
J36nB346_p0105b07║岫，一輪皎皎印湖心。
J36nB346_p0105b08║荒郊何處子規啼，門徑殘紅砌落暉。舉步迴廊香脈
J36nB346_p0105b09║脈，幾多佳景點苔飛。
J36nB346_p0105b10║
J36nB346_p0105b11║佛事
J36nB346_p0105b12║藕菴先老和尚靈骨至寺入塔
J36nB346_p0105b13║師拈香云：「此瓣香難以提，不可放，今日虔爇爐中供
J36nB346_p0105b14║養昔年曾過此山本師藕菴大和尚，送入多子淨寶
J36nB346_p0105b15║幢內，萬彙吉祥，長安長樂，四隅熙寧，十方慶泰，新緣
J36nB346_p0105b16║青溪繞殿閣，晴光瑞氣布寰區。且道我先師復來一
J36nB346_p0105b17║句又作麼生？」遂焚香云：「者段風流邁今古，巍然端坐
J36nB346_p0105b18║視蓮花。」
J36nB346_p0105b19║為道生禪師起龕
J36nB346_p0105b20║卓拄杖，云：「出門一句為君通，剔起眉毛不見蹤，珍重
J36nB346_p0105b21║此時須快便，從教步步駕清風。」
J36nB346_p0105b22║舉火
J36nB346_p0105b23║師拈火炬，云：「恭惟道生本公世壽三十餘年，僧臘已
J36nB346_p0105b24║經八載，林下水邊不受羅龍，玉峰頂上嘯月吟風，蓮
J36nB346_p0105b25║華雖與同條生，不與同條死。即今諸尊宿輩命吾為
J36nB346_p0105b26║公茶毘一句又作麼生？」擲火炬，云：「紅爐焰上翻身去，
J36nB346_p0105b27║靉靆雲中笑點頭。」
J36nB346_p0105b28║入塔
J36nB346_p0105b29║「二月東風嶚峭寒，凍梅乍吐玉珊珊。多子塔前分瑞
J36nB346_p0105b30║色，春光占斷白龍潭。」遂送入，云：「珍重！」
J36nB346_p0105c01║為月池老宿火
J36nB346_p0105c02║「榴花紅映娘生面，競渡流中弔屈原。今日踏翻重舉
J36nB346_p0105c03║出，更餘高步為君宣。且道那一步？」擲炬，喝一喝。
J36nB346_p0105c04║入塔
J36nB346_p0105c05║舉靈骨云：「火滅灰飛月落池，光吞萬象正相宜。從空
J36nB346_p0105c06║放下君須委，穩步前行更不移。且道路頭在甚麼處？」
J36nB346_p0105c07║隨送入云：「流水下山非有意，片雲歸洞本無期。」
J36nB346_p0105c08║為本寺文源行者火
J36nB346_p0105c09║拈火炬，云：「桂花香裏傳消息，梧葉飄飄送晚秋，且道
J36nB346_p0105c10║此行何處著？白蘋紅蓼兩悠悠。」便擲下。
J36nB346_p0105c11║為方順宇居士童男
J36nB346_p0105c12║「千波萬狀出頭來，十載餘春又入胎。劬勞未報時當
J36nB346_p0105c13║蹇，乳哺空酬命運乖。莫謂蓮華多饒舌，為伊顯示絕
J36nB346_p0105c14║疑猜。亦感繫珠還可否？化城切勿意徘徊。」
J36nB346_p0105c15║埋義犬語
J36nB346_p0105c16║「異類其形，掉尾猙獰。風霜不避，二八餘春。若見不良，
J36nB346_p0105c17║舍命忘身。此時正好得力，何其債足竟行。我若不藏
J36nB346_p0105c18║土，你凌辱難禁。咄！即今脫盡皮毛去，換來面目證無
J36nB346_p0105c19║生。」
J36nB346_p0105c20║古林如禪師語錄卷四
J36nB346_p0105c21║（山主趙士逵室人吳氏法名全元敬梓。願成證覺。
J36nB346_p0105c22║板存楞嚴藏流通。）