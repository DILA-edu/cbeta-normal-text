J36nB348_p0398c01║靈峰蕅益大師宗論卷第九之一
J36nB348_p0398c02║古歙門人成時編輯
J36nB348_p0398c03║頌一
J36nB348_p0398c04║大方廣佛華嚴經頌一百首（并序）
J36nB348_p0398c05║剎海入微塵，不是一多相即。毫端呈法界，非干小
J36nB348_p0398c06║大相容。祗緣法爾如然，所以不容思議。分凡聖，較
J36nB348_p0398c07║淺深，大似邀空華結果。埽語言，諱修證，無端禁石
J36nB348_p0398c08║女生兒。睹明星而了悟，栽成眼上兩莖眉。遍眾會
J36nB348_p0398c09║以敷揚，繪出空中千色彩。然雖今事門頭，覓一塵
J36nB348_p0398c10║而無朕。不妨實際理地，炳萬法以齊彰。大哉，絕對
J36nB348_p0398c11║待之假名。方矣，泯分滿之殊相。廣則毛孔邊際，等
J36nB348_p0398c12║虛空之莫窮。佛則介爾凡心，即真常之妙覺。華乃
J36nB348_p0398c13║因果同時，嚴乃能所不二。是以若通若別，可軌可
J36nB348_p0398c14║持。十界並遵，三世一轍。然一丸而眾香悉具，飲一
J36nB348_p0398c15║滴而諸河頓嘗。普請露柱燈籠，聽取葛藤絡索。
J36nB348_p0398c16║（世主妙嚴品第一。頌曰）萬國衣冠拜冕旒，御筵香染繡羅裘。不
J36nB348_p0398c17║觀上苑枝條茂，那信蒼穹雨露周。踏破波濤渾是水，
J36nB348_p0398c18║織成縷線漫稱紬。莫嫌山谷泉聲小，大海何嘗擇細
J36nB348_p0398c19║流。
J36nB348_p0398c20║（如來現相品第二。頌曰）眾齒光明遍剎塵，十方雲集主中賓。眉
J36nB348_p0398c21║閒足下出還入，極果應知即正因。蓮現何曾離本際，
J36nB348_p0398c22║勝音寧復是他人。殷勤聽取伽陀句，白牯狸奴知最
J36nB348_p0398c23║親。
J36nB348_p0398c24║（普賢三昧品第三。頌曰）運水搬柴足可娛，藏身三昧阿誰無。擬
J36nB348_p0398c25║求佛手來摩頂，翻昧衣中如意珠。尺鏡遍含空界影，
J36nB348_p0398c26║寸雲堪灑剎塵枯。勞他依正同宣偈，喚出滄溟月影
J36nB348_p0398c27║孤。
J36nB348_p0398c28║（世界成就品第四。頌曰）大覺空生海一漚，一漚拈起海全收。休
J36nB348_p0398c29║將十事為他事，認卻鬍鬚失卻頭。
J36nB348_p0398c30║（華藏世界品第五。頌曰）鼻孔下垂，眼睛橫布。毛竅玲瓏，皮膚連
J36nB348_p0399a01║附。地種無殊，森羅草樹。獅子全威，奚分象兔。欲知華
J36nB348_p0399a02║藏莊嚴，不離剎那安住。擬向心外覓玄，昧卻介爾性
J36nB348_p0399a03║具。
J36nB348_p0399a04║（毘盧遮那品第六。頌曰）閻浮本是輪王地，幾度征誅始定疆。曾
J36nB348_p0399a05║聽胡笳月下曲，不須鶴唳亦悲傷。
J36nB348_p0399a06║（如來名號品第七。頌曰）十千名號任他呼，那個男兒不丈夫。借
J36nB348_p0399a07║問而今說法者，文殊還有幾文殊。
J36nB348_p0399a08║（四聖諦品第八。頌曰）藥病相連頭緒多，一番提起一番訛。無生
J36nB348_p0399a09║無量歸無作，大海從來具眾波。
J36nB348_p0399a10║（光明覺品第九。頌曰）故園消息斷多秋，夢裹尋思淚未收。驚蟄
J36nB348_p0399a11║一聲啼鳥亂，不堪覽鏡倍生愁。
J36nB348_p0399a12║（菩薩問明品第十。頌曰）白雪陽春和者稀，弟兄且自協壎篪。華
J36nB348_p0399a13║周妻子三年哭，引得齊人盡皺眉。
J36nB348_p0399a14║（淨行品第十一。頌曰）棒打石人頭，老翁入場屋。憐兒嚼飯未為
J36nB348_p0399a15║醜，上大人書勸熟讀。一朝讀到可知禮，錦繡文章充
J36nB348_p0399a16║滿腹。
J36nB348_p0399a17║（賢首品第十二。頌曰）認影迷頭歷劫行，狂心歇處鼻分明。神珠
J36nB348_p0399a18║拈出隨君用，衣不蠶兮食不耕。
J36nB348_p0399a19║（升須彌山頂品第十三。頌曰）平地風波浸殺人，漫傳不動又高升。
J36nB348_p0399a20║佛身充滿無來去，金屑休教著眼睛。
J36nB348_p0399a21║（須彌頂上偈讚品第十四。頌曰）成群作隊弄精魂，破盡家私滅盡門。
J36nB348_p0399a22║倡得哩嗹嗹哩曲，大家扶起舊砂盆。
J36nB348_p0399a23║（十住品第十五。頌曰）瞿曇一指不肯剟，央掘摩羅追不歇。忽然
J36nB348_p0399a24║放下手中刀，失卻娘生一頭髮。
J36nB348_p0399a25║（梵行品第十六。頌曰）打破一桶做一桶，顛仙此話非儱侗。鄱陽
J36nB348_p0399a26║大戰定江南，聖皇也賴三軍勇。
J36nB348_p0399a27║（初發心功德品第十七。頌曰）三際覓心不可得，擬從何處發菩提。
J36nB348_p0399a28║東風一夜傳春信，花滿園林泉滿谿。
J36nB348_p0399a29║（明法品第十八。頌曰）子孝父心寬，臣賢君位安。創業固不易，守
J36nB348_p0399a30║成尤自難。車輪鳥翼喻，明月照人寒。
J36nB348_p0399b01║（升夜摩天宮品第十九。頌曰）天名時分地如雲，孔雀鵝王化久聞。
J36nB348_p0399b02║特地任公更垂釣，牽翻海底浪紛紜。
J36nB348_p0399b03║（夜摩宮中偈讚品第二十。頌曰）律呂宮商無別調，都俞喜起聖明時。
J36nB348_p0399b04║堯天舜日同欽戴，卻歎巢由總不知。
J36nB348_p0399b05║（十行品第二十一。頌曰）萬卉莊嚴功德林，鳥啼花落影森森。夜
J36nB348_p0399b06║行不許明須到，才出門來草已深。
J36nB348_p0399b07║（十無盡藏品第二十二。頌曰）克家須是破家兒，撒潑黃金似爛泥。
J36nB348_p0399b08║餓殺鄧通由命薄，天朝雨露本無私。
J36nB348_p0399b09║（升兜率天宮品第二十三。頌曰）賣盡風流不著錢，桃花如燄柳如煙。
J36nB348_p0399b10║笙歌畫舫酣明月，見說今年似舊年。
J36nB348_p0399b11║（兜率宮中偈讚品第二十四。頌曰）家醜何勞向外揚，未曾作賊便招
J36nB348_p0399b12║贓。邊城多少離家客，刁斗初鳴轉斷腸。
J36nB348_p0399b13║（十迴向品第二十五。頌曰）水滿長町霞滿天，村中處處起寒煙。耕
J36nB348_p0399b14║牛自解尋歸路，不用山童努力牽。（又頌）懸梁刺股揣
J36nB348_p0399b15║摩成，說得燕王與趙盟。何似當年赤帝子，入關先已
J36nB348_p0399b16║縛秦嬰。
J36nB348_p0399b17║（十地品第二十六。頌曰）坤儀厚重德無疆，能載能生直且方。看
J36nB348_p0399b18║取四微非異性，不妨十嶽各稱王。伶俐衲，細思量，微
J36nB348_p0399b19║塵剎土漚中影，莫負眉閒毫相光。
J36nB348_p0399b20║（十定品第二十七。頌曰）有出有入非正定，試問剎那有何性。假
J36nB348_p0399b21║饒覓見普賢身，依舊重添普眼病。君不見，女子跏趺
J36nB348_p0399b22║佛座邊，文殊空把神通震。棄諸陰蓋下方來，缽盂端
J36nB348_p0399b23║的元無柄。
J36nB348_p0399b24║（十通品第二十八。頌曰）饑來喫飯困來眠，不用安排信自然。消
J36nB348_p0399b25║盡幾多閒日月，止留秋水與長天。
J36nB348_p0399b26║（十忍品第二十九。頌曰）立錐無地並無錐，飲痛吞聲袛自知。忽
J36nB348_p0399b27║解白拈閒活計，終朝袖手有餘貲。
J36nB348_p0399b28║（阿僧祇品第三十。頌曰）介爾心王絕數量，僧祇數量轉分明。微
J36nB348_p0399b29║塵法界全成壞，五眼如何算得清。
J36nB348_p0399b30║（壽量品第三十一。頌曰）黃粱一夢過名關，箇事分明迷悟閒。欲
J36nB348_p0399c01║向勝蓮分晝夜，且從極樂問迴還。（又頌）蟭螟眉上多
J36nB348_p0399c02║巖谷，結冬度夏居堪卜。任憑劫火洞然燒，此地清涼
J36nB348_p0399c03║有餘緣。
J36nB348_p0399c04║（諸菩薩住處品第三十二。頌曰）色色塵塵盡道場，何勞剜肉別成瘡。
J36nB348_p0399c05║賺他無數癡男女，東走西馳昧故鄉。
J36nB348_p0399c06║（佛不思議法品第三十三。頌曰）一念緣起無生，九界空華敗壞。多年
J36nB348_p0399c07║枯木爛藤，慣會成精作怪。正許擬議思量，不許占龜
J36nB348_p0399c08║買卦。（壞叶惠，怪叶貴，卦叶至。）
J36nB348_p0399c09║（如來十身相海品第三十四。頌曰）佛說非身是大身，百花枝上露全
J36nB348_p0399c10║春。癡人猶計九十七，獨勝尋常四八倫。
J36nB348_p0399c11║（如來隨好光明功德品第三十五。頌曰）千輻輪光圓滿王，獄中菩薩鼻
J36nB348_p0399c12║昂藏。三重十地雖圓頓，鈍置人閒放逸郎。
J36nB348_p0399c13║（普賢行品第三十六。頌曰）一念無瞋即普賢，說時容易用時難。世
J36nB348_p0399c14║閒多少弄潮客，不解撐船淺水灘。
J36nB348_p0399c15║（如來出現品第三十七。頌曰）遍界本無藏跡地，家親無故常為祟。
J36nB348_p0399c16║眉閒毫相播精靈，口裏光明作魑魅。分明賣弄屋中
J36nB348_p0399c17║金，帶累兒孫向外覷。假饒入得手中來，明朝不是今
J36nB348_p0399c18║朝事。
J36nB348_p0399c19║（離世閒品第三十八。頌曰）花枝隨處短長，春色元無高下。觸著一
J36nB348_p0399c20║孔毫毛，惹得通身害怕。縱然缾瀉雲興，終難說盡者
J36nB348_p0399c21║話。蓮花本自水生，不用描空作畫。
J36nB348_p0399c22║（入法界品第三十九。頌曰）師子頻申三昧，從來何曾覆蓋。坐在水
J36nB348_p0399c23║中渴死，袛因畏溺為害。自從認得郎君，更不沿途乞
J36nB348_p0399c24║丐。兔子角上翻身，烏龜毛裏作會。憑他水盡山窮，寸
J36nB348_p0399c25║步不居門外。（蓋害丐皆叶記，外叶偽。）
J36nB348_p0399c26║（普賢行願品。頌曰）十大願王，導歸極樂。末後牢關，和盤直拓。
J36nB348_p0399c27║擬議躊躇，千錯萬錯。說性譚心，無繩自縛。親睹如來
J36nB348_p0399c28║無量光，方知此語非嬉謔。寄語參玄學語流，休將向
J36nB348_p0399c29║上閒穿鑿。
J36nB348_p0399c30║（福城東莊嚴幢娑羅林文殊師利菩薩。頌曰）眾生住地無明，諸佛根本實
J36nB348_p0400a01║智。從來但一月真，云何有是非是。既發無上菩提，豈
J36nB348_p0400a02║更迷名失義。歷盡煙水百城，寸步不曾相離。
J36nB348_p0400a03║（勝樂國妙峰山德雲比丘憶念一切諸佛境界智慧光明普見法門。頌曰）演若達多狂始
J36nB348_p0400a04║定，十方國土明如鏡。鏡中現出無數頭，一聲喚著聲
J36nB348_p0400a05║聲應。
J36nB348_p0400a06║（海岸國海雲比丘普眼法門。頌曰）大海境界隨思念，湧出如來光燦
J36nB348_p0400a07║爛。一句難將海墨書，留與無聞作鍼砭。
J36nB348_p0400a08║（楞伽道邊海岸聚落善住比丘，普速疾供養諸佛，成就眾生無礙解脫門。頌曰）大地本來無
J36nB348_p0400a09║寸土，空中行住未為難。幾多悲智莊嚴事，一枕南柯
J36nB348_p0400a10║夢欲殘。
J36nB348_p0400a11║（達里鼻茶國自在城人彌伽妙音陀羅尼光明法門。頌曰）叨作輪王親胤，坐受公
J36nB348_p0400a12║孤謨訓。傳來輪字莊嚴，頒向九州百郡。
J36nB348_p0400a13║（住林聚落解脫長者如來無礙莊嚴解脫門。頌曰）無邊佛剎莊嚴，清淨身中
J36nB348_p0400a14║顯現。悲歡離合滿場，究竟皆從一線。說破只是自心，
J36nB348_p0400a15║免使別求神變。
J36nB348_p0400a16║（閻浮提畔摩利伽羅國海幢比丘普眼捨得三昧。頌曰）殊形異狀，遍體出生。六
J36nB348_p0400a17║月六日，播弄精靈。喚作般若，嬰兒喪明。
J36nB348_p0400a18║（海潮處普莊嚴園，休捨優婆夷離憂安隱幢解脫門。頌曰）見聞同住不唐捐，吸盡
J36nB348_p0400a19║西江未足傳。向若歎洋慚灌叟，鐵圍山外有香泉。
J36nB348_p0400a20║（那羅素國毘目瞿沙仙人無勝幢解脫。頌曰）摩頂執手，東奔西走。眨得眼
J36nB348_p0400a21║來，天長地久。落花紅處象王迴，芳草綠時師子吼。
J36nB348_p0400a22║（伊沙那聚落勝熱婆羅門無盡輪解脫。頌曰）刀山火聚足清安，只是全身
J36nB348_p0400a23║投入難，拼得一條窮性命，髑髏孔裏夜光寒。
J36nB348_p0400a24║（師子奮迅城慈行童女般若波羅蜜普莊嚴門。頌曰）清淨法身，牆壁瓦礫。種種
J36nB348_p0400a25║異門，何莫何適。欲知百萬陀羅尼，好向莊嚴宮殿覓。
J36nB348_p0400a26║（三眼國善見比丘隨順燈解脫門。頌曰）風和日暖魚尋餌，楊柳桃花夾
J36nB348_p0400a27║岸新。多少長安美公子，翩翩裘馬惜芳春。
J36nB348_p0400a28║（名聞國河渚自在主童子一切工巧大神通智光明法門。頌曰）童子無聊，聚沙為戲。
J36nB348_p0400a29║算來算去，有名無義。漚滅空無，是一是二。雖然恁麼
J36nB348_p0400a30║舉揚，不免眼中添刺。
J36nB348_p0400b01║（海住大城具足優婆夷無盡福德藏解脫門。頌曰）一器幾何，十界供普。吞時
J36nB348_p0400b02║脹殺人天，吐時餓殺佛祖。問取童女十千，畢竟作何
J36nB348_p0400b03║去取。
J36nB348_p0400b04║（大興城明智居士隨意出生福德藏解脫門。頌曰）仰視虛空，所須悉下。分明
J36nB348_p0400b05║各自帶來，何故向他酬謝。識破者點機關，便解逢緣
J36nB348_p0400b06║不借。
J36nB348_p0400b07║（師子宮大城法寶髻長者無量福德寶藏解脫門。頌曰）奏樂燒香迴向因，十重
J36nB348_p0400b08║樓閣報分明。可憐歌舞場中客，荒卻良田不肯耕。
J36nB348_p0400b09║（藤根國普門城普眼長者令一切眾生普見諸佛歡喜法門。頌曰）知病識藥，將錯就
J36nB348_p0400b10║錯。和合諸香，無作為作。只恐城東老母來，不用許多
J36nB348_p0400b11║閒絡索。
J36nB348_p0400b12║（多羅幢城無厭足王如幻解脫。頌曰）從古護生須是殺，直教殺盡始安
J36nB348_p0400b13║居。慈悲瞋恚兩舌語，暮四朝三撫群狙。
J36nB348_p0400b14║（妙光城大光王大慈幢行。頌曰）曾母指疼，曾參眉蹙。非因天性相關，
J36nB348_p0400b15║只為一般皮肉纔涉擬議思量，不啻大唐天竺。
J36nB348_p0400b16║（安住王都不動優婆夷求一切法無厭足三昧。頌曰）堂宇光明普耀，霧變深山
J36nB348_p0400b17║文豹。自在平等總持，不離音聲笑貌。貪觀佛剎道場，
J36nB348_p0400b18║卻被浮雲籠罩。
J36nB348_p0400b19║（無量都薩羅城遍行外道至一切處菩薩行。頌曰）小兒啼哭只因饑，拈得饅
J36nB348_p0400b20║頭當米餈。一飽自然無病痛，不勞他處別尋醫。
J36nB348_p0400b21║（廣大國優缽羅華長者調和香法。頌曰）長者如何慣鬻香，不知誰處得
J36nB348_p0400b22║真方。天涯海角多知己，莫歎孤零落異鄉。
J36nB348_p0400b23║（樓閣大城婆施羅船師大悲幢行。頌曰）暴虎馮河吾不與，長年柁手最
J36nB348_p0400b24║知幾。波斯到岸因風便，采得明珠滿載歸。
J36nB348_p0400b25║（可樂城無上勝長者至一切處修菩薩行清淨法門。頌曰）無依無作逞神通，誰信
J36nB348_p0400b26║鄉風處處同。賣盡拙時留下巧，蘆花依舊宿漁翁。
J36nB348_p0400b27║（輸那國迦陵迦林城師子頻申比丘尼成就一切智解脫。頌曰）一有多種，二無兩般。
J36nB348_p0400b28║眾會不迮，園林不寬。依正繞旋無量匝，明星初涌夜
J36nB348_p0400b29║更闌。
J36nB348_p0400b30║（險難國寶莊嚴城婆須蜜多女離貪欲際解脫。頌曰）栴檀樹下足蚖蛇，蓮花池
J36nB348_p0400c01║畔蜂充塞。曾向嵩山社裏來，始知跌法從他得。
J36nB348_p0400c02║（善度城鞞瑟胝羅居士不般涅槃際解脫。頌曰）一座栴檀佛塔，信手隨身開
J36nB348_p0400c03║闔。見得三世分明，也是空華雜沓。明朝便是新年，今
J36nB348_p0400c04║夜且稱殘臘。
J36nB348_p0400c05║（補怛洛迦山觀自在菩薩大悲行解脫門。頌曰）遙見連忙倡善來，也知年老
J36nB348_p0400c06║惜嬰孩。待他立德揚名日，始信而今滿面灰。
J36nB348_p0400c07║（東方正趣菩薩普門速疾行解脫。頌曰）曾聞著靴水上立，馬到長安靴
J36nB348_p0400c08║未溼。走遍虛空盡未來，普賢毛裏高相揖。
J36nB348_p0400c09║（墮羅缽底城大天神雲網解脫。頌曰）長舒四手取海水，洗面無端摸著
J36nB348_p0400c10║觜。借婆衫子拜婆年，孤兒本是趙家子。
J36nB348_p0400c11║（菩提場安住主地神不可壞智慧藏法門。頌曰）寶藏相隨宿善根，勞他指示
J36nB348_p0400c12║語溫溫。分明福地生靈種，幾個男兒解報恩。
J36nB348_p0400c13║（迦毘羅城婆珊婆演底主夜神，破一切眾生癡暗法光明解脫。頌曰）日沒西陲鳥宿林，
J36nB348_p0400c14║滿天星斗映江涔。漁翁綸線垂將盡，釣得金鱗大幾
J36nB348_p0400c15║尋。
J36nB348_p0400c16║（菩提場內普德淨光主夜神寂靜禪定樂普遊步解脫。頌曰）古鏡磨來徹體明，山
J36nB348_p0400c17║河國土炳然呈。不因走遍天涯路，豈信居家腳底輕。
J36nB348_p0400c18║（菩提場右喜目觀察眾生主夜神大勢力普喜幢解脫。頌曰）未到酒家香十里，開
J36nB348_p0400c19║樽轉覺醉醺醺。不知昔日耕耘苦，便擬無錢賒幾斤。
J36nB348_p0400c20║（普救眾生妙德主夜神普現一切世閒調伏眾生解脫。頌曰）猛火何能燒得木，木
J36nB348_p0400c21║中出火自能燒。眉閒光照君看取，火種傳來是幾朝。
J36nB348_p0400c22║（寂靜音海主夜神念念出生廣大喜莊嚴解脫。頌曰）樹根依地果依空，培得根
J36nB348_p0400c23║深果實豐。波利質多人不信，諸天日夜挹香風。
J36nB348_p0400c24║（守護一切城增長威力主夜神甚深自在妙音解脫。頌曰）洪鐘隨扣便隨鳴，聲性
J36nB348_p0400c25║何關四性生。杜口也知非得已，不堪重舉似群盲。
J36nB348_p0400c26║（開敷一切樹華王夜神菩薩出生廣大喜光明解脫。頌曰）賢其賢而親其親，樂其
J36nB348_p0400c27║樂而利其利。承流宣化不違時，便是循良方正吏。
J36nB348_p0400c28║（大願精進力救護一切眾生夜神教化眾生令生善根解脫。頌曰）摩尼現色元非色，
J36nB348_p0400c29║日影無來示去來。夢裏墮河雖是妄，一翻提起亦添
J36nB348_p0400c30║哀。
J36nB348_p0401a01║（嵐毘尼園。妙德神菩薩於無量劫遍一切處示現受生自在解脫。頌曰）十種受生藏，積
J36nB348_p0401a02║年行貨帳。討時沒分文，算時有多樣。直教除盡算盤
J36nB348_p0401a03║珠，十尺元來是一丈。
J36nB348_p0401a04║（迦毘羅城釋女瞿波觀察菩薩三昧海解脫。頌曰）塵劫追隨非偶然，染因緣
J36nB348_p0401a05║是淨因緣。鴛鴦帳裏調琴瑟，喚醒寒鴉樹上眠。
J36nB348_p0401a06║（佛母摩耶大願智幻解脫門。頌曰）無生無不生，幻法元非法。腹同世
J36nB348_p0401a07║界寬，身似浮雲杳。調御天人師，收來做一匣。擬將普
J36nB348_p0401a08║眼觀，赤瞖生眉睫。
J36nB348_p0401a09║（正念天王女天主光無礙念清淨莊嚴解脫。頌曰）過去無邊事，何勞更憶知。
J36nB348_p0401a10║只因生處熟，熟處更難移。
J36nB348_p0401a11║（迦毘羅城童子師遍友。頌曰）謬為人師，尸位曠職。問他法門，推向
J36nB348_p0401a12║子息。若不勘破，一錢不直。
J36nB348_p0401a13║（善知眾藝童子菩薩字智。頌曰）天籟地籟，休教錯會。入得門來，不妨
J36nB348_p0401a14║在外。（會叶膾）
J36nB348_p0401a15║（婆咺那城賢勝優婆夷無依處道場解脫。頌曰）有盡無盡，無依有依。道場三
J36nB348_p0401a16║昧，雲駛花飛。
J36nB348_p0401a17║（沃田城堅固解脫長者無著念清淨莊嚴解脫。頌曰）既名無著，何更勤求。若言
J36nB348_p0401a18║一串，終成兩頭。
J36nB348_p0401a19║（妙月長者淨智光明解脫。頌曰）宅有光明，奚稱淨智。雖不說明，早相
J36nB348_p0401a20║鈍置。
J36nB348_p0401a21║（出生城無勝軍長者無盡相解脫。頌曰）見無量佛，得無量藏。問取善財，
J36nB348_p0401a22║是相非相。
J36nB348_p0401a23║（法聚落最寂靜婆羅門誠願語解脫。頌曰）揭諦揭諦，除冥抉瞖。足趾血乾，
J36nB348_p0401a24║胞胎落地。
J36nB348_p0401a25║（妙意華門城德生童子有德童女幻住解脫。頌曰）海外青山雲外霓，體中權
J36nB348_p0401a26║實漫分枝。同條生不同條死，更問龍華調御師。（又頌）
J36nB348_p0401a27║果覺因心事不殊，丁寧終始意無餘。曾為浪子方憐
J36nB348_p0401a28║客，不是波斯莫獻珠。
J36nB348_p0401a29║（海岸國大莊嚴園，毘盧遮那莊嚴藏樓閣彌勒菩薩，入三世一切境界不忘念智莊嚴藏解脫。頌曰）乾
J36nB348_p0401a30║闥婆城鏡裏呈，無邊色像倍分明。去來彈指閒家具，
J36nB348_p0401b01║未瞥徒勞瞪眼睛。
J36nB348_p0401b02║（普門國，蘇摩那城文殊師利遙伸右手按頂。頌曰）若來已，更不來。若見已，更
J36nB348_p0401b03║不見。忽然摸著鼻頭，端的高高在面。（又頌）身經百戰
J36nB348_p0401b04║定封疆，遍界成平返故鄉。馬上幾多驚險事，不堪說
J36nB348_p0401b05║向夜郎王。
J36nB348_p0401b06║（如來座前普賢菩薩。頌曰）剎剎塵塵性本融，非關作意顯神通。阿
J36nB348_p0401b07║誰身上無毛孔。忍使伽缾局太空。
J36nB348_p0401b08║（善財菩薩一生圓滿。頌曰）歷代相傳舊祖基，分明稚小被他欺。京
J36nB348_p0401b09║城府縣都曾訴，土地城隍到處祈。終訟總之非得已，
J36nB348_p0401b10║贏來那別有便宜。愁人莫與無愁說，說與無愁總不
J36nB348_p0401b11║知。
J36nB348_p0401b12║（全部總頌）讀遍神農本草書，根莖花果辨無餘。採來件件
J36nB348_p0401b13║都堪用，看去般般總不殊。必死袛應疾尚諱，可生終
J36nB348_p0401b14║賴藥相扶。大黃能補參能瀉，莫效庸醫守一隅。
J36nB348_p0401b15║大佛頂首楞嚴經二十五圓通頌三十一首（并序）
J36nB348_p0401b16║一真亡影待，七花八裂析栴檀。眾聖失把鼻，萬別
J36nB348_p0401b17║千差歸渤海。正令全提，假饒茅屋牖邊，鼠雀豈容
J36nB348_p0401b18║穿過。旁通一線，任你含元殿裏，庶民亦可往來。所
J36nB348_p0401b19║以道，得之則黎奴白牯，動地驚天，失之則諸佛如
J36nB348_p0401b20║來愁眉鎖目。此大佛頂首楞嚴王三昧，二十五圓
J36nB348_p0401b21║通法門者，聲聲毒鼓，喪盡根塵識大命根，法法醍
J36nB348_p0401b22║醐，灌醒空假中道血脈。可謂通身是病通身藥，是
J36nB348_p0401b23║處有穴是處鍼。縱令遁入膏肓，難免耆婆妙手。捻
J36nB348_p0401b24║餅作團，饑兒之啼哭可止。鍊酥成酒，猛光之痼疾
J36nB348_p0401b25║堪醫。且看木馬嘶風，漫道泥牛入海，觸著痛處，自
J36nB348_p0401b26║身有苦自身知。掘得寶來，大家有福大家享。由是
J36nB348_p0401b27║各系一頌，以為利根鞭影云。
J36nB348_p0401b28║（憍陳那於佛音聲悟明四諦。頌曰）鹿苑初陳門外車，諸天餓鬼辨河
J36nB348_p0401b29║沙。東風一夜傳春信，開盡黃梅嶺上花。
J36nB348_p0401b30║（優波尼沙陀悟諸色性以從不淨。頌曰）傀儡登場怖偃師，楚王一怒體
J36nB348_p0401c01║分離。目成從此無消息，坐聽寒林啼子規。
J36nB348_p0401c02║（香嚴童子觀香意銷。頌曰）幼婦初裝倚翠樓，新郎曉起尚含羞。無
J36nB348_p0401c03║端召作征遼將，向月胡笳起暮愁。
J36nB348_p0401c04║（藥王藥上因味覺明。頌曰）嘗遍娑婆藥萬千，箇中何味可延年。神
J36nB348_p0401c05║農牙齒都零落，報道砒霜最直錢。
J36nB348_p0401c06║（跋陀婆羅忽悟水因。頌曰）剝破虛空血迸流，石人撫掌碧山頭。春
J36nB348_p0401c07║光甫見花成市，一葉梧桐已到秋。
J36nB348_p0401c08║（摩訶迦葉唯以空寂修於滅盡。頌曰）六塵變壞眼培花，空寂徒傳月裏
J36nB348_p0401c09║艖。微笑至今贓證在，太平天下事如麻。
J36nB348_p0401c10║（阿那律陀樂見照明金剛三昧。頌曰）失目翻成有見，照明奚似緣塵。爍
J36nB348_p0401c11║破大千世界，豁開無漏真精。心眼俱挂壁上，桃花梅
J36nB348_p0401c12║花笑人。
J36nB348_p0401c13║（周利槃特伽調出入息得大無礙。頌曰）天地猶如橐籥，不須一句伽陀。
J36nB348_p0401c14║生住異滅無性，平沈佛國山河。自從打失鼻孔，爭說
J36nB348_p0401c15║安那般那。
J36nB348_p0401c16║（憍梵缽提一味清淨心地法門。頌曰）有時醍醐毒藥，有時毒味甘露。袛
J36nB348_p0401c17║因弄巧成拙，不免將迷作悟。喚出缾裏大夫，直教手
J36nB348_p0401c18║指無措。
J36nB348_p0401c19║（畢陵伽婆蹉純覺遺身。頌曰）泥裏果然有刺，痛外何嘗見身。虛空
J36nB348_p0401c20║百雜粉碎，白雲橫封渡津。欲知不痛消息，跛鱉盲龜
J36nB348_p0401c21║較親。
J36nB348_p0401c22║（須菩提曠劫知空。頌曰）芥子須彌畟塞，何處轉身出息。偶然解
J36nB348_p0401c23║得藏機，彈指幻成百億。相隨樹倒藤枯，笑破色空空
J36nB348_p0401c24║色。
J36nB348_p0401c25║（舍利弗心見發光，頌曰）九緣不借一靈孤，更向金錍徹體刳。戳
J36nB348_p0401c26║瞎眼睛明箇事，剎塵身土鏡中圖。
J36nB348_p0401c27║（普賢菩薩心聞發明。頌曰）毛端剎海同簧鼓，特地勞他白象王。金
J36nB348_p0401c28║翅食龍如食麵，一般也是塞饑腸。
J36nB348_p0401c29║（孫陀那難陀觀鼻端白。頌曰）苦瓠甜瓜一概拈，更將無味白藤添。
J36nB348_p0401c30║縱饒洞照十方界，鼻孔依然臉上尖。
J36nB348_p0402a01║（富樓那彌多羅尼子因師子吼成阿羅漢。頌曰）義身較比文身切，出楔何如
J36nB348_p0402a02║用楔親。野干昔年曾膽裂，羺羊漫擬效顰呻。
J36nB348_p0402a03║（優波離持戒修身。頌曰）持犯開遮三聚成，式叉何法不圓明。不
J36nB348_p0402a04║龜手藥隨君用，無作誰留凡聖情。
J36nB348_p0402a05║（大目犍連心光發宣。頌曰）澄濁成清不較遲，黃河入海正奔馳。攜
J36nB348_p0402a06║來淨器君須識，莫負嵩山碧眼師。
J36nB348_p0402a07║（烏芻瑟摩火光三昧。頌曰）一星便可燎須彌，休把螢光問魯齊。拈
J36nB348_p0402a08║起秤錘渾是鐵，空教積劫墜污池。
J36nB348_p0402a09║（持地菩薩平地心開。頌曰）圓融絕待妙蓮華，須是還他古作家。馬
J36nB348_p0402a10║後驢前無數客，等閒同駕白牛車。
J36nB348_p0402a11║（月光童子修習水觀。頌曰）一滴源流徹底清，無端猶被水當情。髑
J36nB348_p0402a12║髏枯盡全身露，浸殺從來佛與生。
J36nB348_p0402a13║（琉璃光法王子觀群動性。頌曰）與奪全機暗裏明，啾啾千界器中聲。
J36nB348_p0402a14║春風吹散寒威後，賸有梅花映水晶。
J36nB348_p0402a15║（虛空藏菩薩觀察虛空無邊。頌曰）晦昧情忘空界銷，毛端剎海境偏
J36nB348_p0402a16║豪。寶珠圓鏡閒家具，何物拈來價不高。
J36nB348_p0402a17║（彌勒菩薩唯心識定。頌曰）繩上無蛇性自麻，趣真斷妄轉紆斜。風
J36nB348_p0402a18║停波息澄如鏡，處處清光映紫霞。
J36nB348_p0402a19║（大勢至法王子念佛三昧。頌曰）服盡軒岐百草丸，阿伽一味信神丹。
J36nB348_p0402a20║五宗八教橫羅列，未死偷心孰肯餐。
J36nB348_p0402a21║（觀世音菩薩從聞思修入三摩地。頌曰）酒病還須酒藥醫，推門落臼正
J36nB348_p0402a22║當時。神通妙用尋常事，莫使重栽眼上眉。
J36nB348_p0402a23║（十方如來放光總印。頌曰）大地覓來純是藥，耆婆空手挈籃回。從
J36nB348_p0402a24║今徹體光明藏，始覺從前事可哀。
J36nB348_p0402a25║（文殊師利選擇圓通。頌曰）海錯山肴難療饑，文殊嚼飯喂嬰兒。多
J36nB348_p0402a26║門一路君看取，人不和兮家道衰。
J36nB348_p0402a27║（阿難大眾得大開示。頌曰）雷雨無私萬芔蘇，故鄉他國路寧迂。推
J36nB348_p0402a28║開長夜山河枕，病起精神也較臞。
J36nB348_p0402a29║（性比丘尼成阿羅漢。頌曰）緩治本兮急治標，無端芽種乍成焦。鏡
J36nB348_p0402a30║中半露娘生面，今日方知行處遙。
J36nB348_p0402b01║（頂光化佛重宣神咒。頌曰）萬種名香擣一丸，胡言漢語最宜參。頂
J36nB348_p0402b02║光照破虛空也，聽取前三與後三。
J36nB348_p0402b03║（金剛藏王，發願護持。頌曰）慈威折攝足良模，同體悲心痛切膚。滅
J36nB348_p0402b04║度已知無可滅，大家且把剎竿扶。
J36nB348_p0402b05║妙法蓮華經品頌三十三首（并序）
J36nB348_p0402b06║花簇簇，錦團團，一塵不立。赤條條，淨裸裸，萬法齊
J36nB348_p0402b07║彰。盡瞿曇，四十九年老婆舌頭，提掇不來。憑列祖，
J36nB348_p0402b08║千七百箇生鐵埽帚，打併不去。除非摸著自己鼻
J36nB348_p0402b09║梁，方能踢倒從來窠臼。荊棘林內，慣解掉臂橫行。
J36nB348_p0402b10║潔白地中，不妨轉身直過。唯我天台智者禪師，發
J36nB348_p0402b11║妙悟於大蘇，睹靈山於言下。縱一旋陀羅尼力，宣
J36nB348_p0402b12║四不思議辯才。究權實之攸歸，闡本跡之深致。玄
J36nB348_p0402b13║義五重，頂門打破髑髏寒。文句四釋，遍體鍼流毛
J36nB348_p0402b14║孔血。戳瞎講家肉眼，爍開禪士幽關。師弦震而飛
J36nB348_p0402b15║走俱逃，毒鼓撾而遠近皆喪。特以圓音卓絕，鈍識
J36nB348_p0402b16║如盲。義海汪洋，葉舟欲蹶。山僧不惜眉毛，每品為
J36nB348_p0402b17║拈一頌。大似助桀為虐，平地重添葛藤。不會則拔
J36nB348_p0402b18║楔抽釘，會得則喪身失命。
J36nB348_p0402b19║（法喻為名。頌曰）心佛眾生撥不開，三玄三要事難猜。一莖拈
J36nB348_p0402b20║作金身用，惹得頭陀笑滿腮。
J36nB348_p0402b21║（實相為體。頌曰）函蓋乾坤未足奇，四微原不隔根枝。分明舉
J36nB348_p0402b22║似諸方也，又道如來袛自知。
J36nB348_p0402b23║（一乘因果為宗。頌曰）眾流截斷事如何，滴滴歸源不較多。踏遍
J36nB348_p0402b24║十方香水海，靴頭幾處犯清波。
J36nB348_p0402b25║（斷疑生信為用。頌曰）逐浪隨波最可憐，明中有暗意偏玄。毘嵐
J36nB348_p0402b26║吹散雲千朵，放出孤輪一夜圓。
J36nB348_p0402b27║（無上醍醐為教相。頌曰）分明一樣牛身味，轉變番番不借功。飽
J36nB348_p0402b28║食會須脾力健，莫教傷卻小兒童。
J36nB348_p0402b29║（序品第一。頌曰）白毫舒照半提時，萬八東方蠟印泥。擬向文
J36nB348_p0402b30║殊辨端的，重栽眼上兩莖眉。且道作麼生是全提，咄，
J36nB348_p0402c01║逢人切忌錯舉。
J36nB348_p0402c02║（方便品第二。頌曰）頻伸出窟威風別，象兔搏來同見血。誰知
J36nB348_p0402c03║昔日金剛王，今日翻成繫驢橛。
J36nB348_p0402c04║（譬喻品第三。頌曰）門外何勞覓大車，錯將三界認為家。火光
J36nB348_p0402c05║燒爛虛空也，誰解回頭叫阿爺。
J36nB348_p0402c06║（信解品第四。頌曰）客作從來非賤人，糞除未盡自迷津。卻憐
J36nB348_p0402c07║五十餘年別，此日相逢覺倍親。
J36nB348_p0402c08║（藥草喻品第五。頌曰）地雨何曾有二心，根莖花果漫森森。四微
J36nB348_p0402c09║終始元無別，莫向枝條大小尋。
J36nB348_p0402c10║（授記品第六。頌曰）體露金風樹葉凋，四人生死久同條。禹門
J36nB348_p0402c11║無數金鱗躍，莫向澄波月影翹。
J36nB348_p0402c12║（化城喻品第七。頌曰）塵點劫前曾服毒，至今猶覺自麻木。彈指
J36nB348_p0402c13║歸來較是遲，癡人還問西天竺。西天竺，化城寶所誰
J36nB348_p0402c14║家屋。錯認他方五百旬，窮年竟歲空勞碌。且問只今
J36nB348_p0402c15║在什麼處。咄，看腳下，錯錯。
J36nB348_p0402c16║（五百弟子授記品第八。頌曰）成群作隊鍊饑寒，衣裏明珠煞欲穿。
J36nB348_p0402c17║可惜而今醉臥客，再逢親友是何年。
J36nB348_p0402c18║（授學無學人記品第九。頌曰）大小都盧一網收，蝦蟆猶欲竄前流。
J36nB348_p0402c19║饒他蟠結滄溟窟，依舊還吞呂望鉤。
J36nB348_p0402c20║（法師品第十。頌曰）大地從來依水輪，高原穿鑿莫辭辛。著衣
J36nB348_p0402c21║坐臥尋常事，還道如來是別人。
J36nB348_p0402c22║（見寶塔品第十一。頌曰）古佛婆心事太多，土田三變意如何。雖
J36nB348_p0402c23║然明得聲前句，不免重添浪上波。
J36nB348_p0402c24║（提婆達多品第十二。頌曰）碎身粉骨結成仇，不是怨家不聚頭。一
J36nB348_p0402c25║粒寶珠光燦爛，南方又起未來愁。
J36nB348_p0402c26║（持品第十三。頌曰）此土他方波浪闊，長年柁手精神別。巨鼇
J36nB348_p0402c27║一搭上鉤來，傍岸猶憐風力掣。
J36nB348_p0402c28║（安樂行品第十四。頌曰）護命靈丹只一丸，身經百戰朔風寒。明
J36nB348_p0402c29║珠解髻親收得，幻網光中夢未殘。只今還有作夢者
J36nB348_p0402c30║麼，可憐大唐國裏，盡惺惺地。
J36nB348_p0403a01║（從地湧出品第十五。頌曰）慣作白拈難認覓，一般手段兩般刀。莫
J36nB348_p0403a02║嫌子老父偏少，馬腹驢胎知幾遭。
J36nB348_p0403a03║（如來壽量品第十六。頌曰）莫言箇事無頭尾，特地勞他數剎塵。好
J36nB348_p0403a04║藥但教諸子服，病除始睹劫前春。
J36nB348_p0403a05║（分別功德品第十七。頌曰）太空丈尺誰堪測，鵬徙依稀九萬程。昨
J36nB348_p0403a06║夜眉毛偶饑急，誤將華藏煮盈鐺。
J36nB348_p0403a07║（隨喜功德品第十八。頌曰）摩尼雨寶正穰穰，半世饑虛此夜忘。莫
J36nB348_p0403a08║怪城邊多旅夢，幾人曾嗅返魂香。
J36nB348_p0403a09║（法師功德品第十九。頌曰）無位真人六不收，放光動地轉生愁。離
J36nB348_p0403a10║微語默閒家具，何處潮聲非海流。
J36nB348_p0403a11║（常不輕菩薩品第二十。頌曰）惡水澆人罪不輕，頓教平地死屍橫。
J36nB348_p0403a12║獨悲未入阿鼻者，今日猶開鬼眼睛。
J36nB348_p0403a13║（如來神力品第二十一。頌曰）掀天揭地欲何為，箇事元無成與虧。
J36nB348_p0403a14║認取指音并舌相，莫將黃葉誘嬰兒。
J36nB348_p0403a15║（囑累品第二十二。頌曰）年老情偏戀子孫，幾人能得起家門。殷
J36nB348_p0403a16║勤記取靈山敕，鏤骨銘肌報此恩。
J36nB348_p0403a17║（藥王菩薩本事品第二十三。頌曰）然身然臂施中最，妙法何嘗隔苦
J36nB348_p0403a18║功。歎息東施累西子，因噎廢飯還成風。伶俐漢，莫匆
J36nB348_p0403a19║匆，經王收入無縫塔，萬別千差一路通。
J36nB348_p0403a20║（妙音菩薩品第二十四。頌曰）十界宏經讚妙音，色身普現去來今。
J36nB348_p0403a21║溈山五字深深意，留與諸方作眼箴。
J36nB348_p0403a22║（觀世音菩薩普門品第二十五。頌曰）自從證得圓通常，慣將生佛同叉
J36nB348_p0403a23║聚。藥珠身，毒天鼓，與樂會須先拔苦。聲聲只叫觀世
J36nB348_p0403a24║音，何時識卻主中主。要識主翁也不難，路頭盡處須
J36nB348_p0403a25║迴武。一番逗入無畏城，不消更問雲門普。
J36nB348_p0403a26║（陀羅尼品第二十六。頌曰）煙雨濛濛渡古村，夜深杌影似人形。天
J36nB348_p0403a27║師一道靈符到，彈指扶桑已浴溟。
J36nB348_p0403a28║（妙莊嚴王本事品第二十七。頌曰）禍出私門實可哀，破家亡國未稱
J36nB348_p0403a29║災。一回追憶山中日，愧殺從前滿面灰。
J36nB348_p0403a30║（普賢菩薩勸發品第二十八。頌曰）昨夜雷驚娑竭羅，頓令雨點如車
J36nB348_p0403b01║軸。須臾浸沒梵王宮，數滴空勞首羅目。四法重敷萬
J36nB348_p0403b02║古傳，塵塵剎剎燈相續。
J36nB348_p0403b03║
J36nB348_p0403b04║
J36nB348_p0403b05║
J36nB348_p0403b06║
J36nB348_p0403b07║
J36nB348_p0403b08║
J36nB348_p0403b09║
J36nB348_p0403b10║靈峰蕅益大師宗論卷第九之一
J36nB348_p0403c01║靈峰蕅益大師宗論卷第九之二
J36nB348_p0403c02║頌二
J36nB348_p0403c03║白牛十頌（有引并述。○此頌若作圖者，須一一如頌中各句，及頌後小字而作。儻少
J36nB348_p0403c04║不合，則大背宗旨。其第九圓相一圖，或并不作圓相，但存一白幅亦可）
J36nB348_p0403c05║向有二種牧牛圖行世，一從未牧，至雙泯為圖。十
J36nB348_p0403c06║牛，自黑漸白，以至於無。一從尋牛至入廛為圖，亦
J36nB348_p0403c07║十牛，始終皆白。雖云大同小異，旨趣固自別矣。禪
J36nB348_p0403c08║觀之暇，偶為會通。稍稍更定，作十頌。非敢求異古
J36nB348_p0403c09║人，冀自冥心一轍耳。
J36nB348_p0403c10║白牛原不遠山童，無柰山童面向東。柳綠桃紅空戀
J36nB348_p0403c11║惜，凝眸塵劫好懵懵。（白牛在西面東，童子在東面東。）
J36nB348_p0403c12║右失牛，配理即佛也。所謂一切眾生，具有如來智
J36nB348_p0403c13║慧德相，但以妄想執著，而不證得。
J36nB348_p0403c14║主人忽問牧童牛，回首茫茫何處求。賴有來人指往
J36nB348_p0403c15║路，白牛端的在西頭。（主人問牛所在，童子失措。更一人自西來，以手遙指。）
J36nB348_p0403c16║右尋牛，配名字即佛也。謂從經典，或善知識，創聞
J36nB348_p0403c17║心佛眾生三無差別之理。發心願求，返本歸源。
J36nB348_p0403c18║驀直追尋路漸西，荒原踏破是牛蹄。一回瞻視知端
J36nB348_p0403c19║的，信步前行不復迷。（童子面西急走，田中多有牛跡。）
J36nB348_p0403c20║右見跡，配觀行即佛也。謂圓五品位，依圓解修圓
J36nB348_p0403c21║觀，圓伏五住煩惱。
J36nB348_p0403c22║橫穿九十六煙村，忽睹牛王露地蹲。從此腳跟輕快
J36nB348_p0403c23║也，假饒氣急不須論。（白牛隱臥田中，童子遙見歡喜。）
J36nB348_p0403c24║右見牛，配相似即佛也。謂圓十信位，相似得法性
J36nB348_p0403c25║理水。六根清淨，見思先落。證位不退，塵沙亦落。證
J36nB348_p0403c26║行不退，但猶未證無功用道。
J36nB348_p0403c27║水窮山盡不辭勞，趁到牛邊功已高。歎息無端成久
J36nB348_p0403c28║別，而今方得解天弢。（白牛從容起立，童子喜撫其背。）
J36nB348_p0403c29║右得牛，配分證即佛也。謂圓初發心住，破一分無
J36nB348_p0403c30║明，證一分三德。入祕密藏，生如來家，得念不退，乃
J36nB348_p0404a01║至十住，皆此中攝。
J36nB348_p0404a02║雪山香草甚甘肥，清冷流泉可療饑。不羨稼苗盈野
J36nB348_p0404a03║綠，悠然飽足度餘暉。（童子閒坐石上，白牛飲澗自適。）
J36nB348_p0404a04║右護牧，亦分證即佛也。謂圓十行，一行一切行，稱
J36nB348_p0404a05║性功德。
J36nB348_p0404a06║夕陽將盡晚霞稀，就路還家不用揮。一曲無生吹短
J36nB348_p0404a07║笛，餘暉猶自照庭闈。（夕陽在山，白牛歸宿。童跨牛背，吹笛自樂。）
J36nB348_p0404a08║右騎歸，亦分證即佛也。謂圓十迴向法界願行。事
J36nB348_p0404a09║理自然融合，迴入平等法界海。
J36nB348_p0404a10║白牛何處本無蹤，牧豎高歌明月峰。萬象光含秋露
J36nB348_p0404a11║冷，桂枝猶自影重重。（明月在天，牧童拍手自歌。）
J36nB348_p0404a12║右忘牛，亦分證即佛也。謂圓十地，純智忘理。猶如
J36nB348_p0404a13║大地，能生一切佛法。荷負法界眾生，普入三世如
J36nB348_p0404a14║來智地。
J36nB348_p0404a15║逸多彈指閣門開，笑殺當年小善財。煙水百城空自
J36nB348_p0404a16║歷，人牛絕跡夢初回。（人牛俱不見，唯一圓相。）
J36nB348_p0404a17║右雙泯，配究竟即佛之根本智也。謂始本不二，理
J36nB348_p0404a18║智一如，徹證三無差別之性，亦無能證所證可得。
J36nB348_p0404a19║依稀何處現人牛，垂手相將入市遊。借問人牛還似
J36nB348_p0404a20║昔，云何無失亦無求。（童子向東前行，白牛相隨在後。）
J36nB348_p0404a21║右入廛，配究竟即佛之後得智也。謂佛果後普賢
J36nB348_p0404a22║行，乃盡未來際常然大用之門，能同流九界，廣度
J36nB348_p0404a23║含識，實無加於雙泯之體。
J36nB348_p0404a24║頌仰荅高峰大師六問六首（有小序）
J36nB348_p0404a25║高峰大師，勵頭陀行，力扶祖道之衰。有參學者，必
J36nB348_p0404a26║先令然指受戒，方乃授以心要。其砥柱狂瀾之志，
J36nB348_p0404a27║亦甚切矣。今觀室中垂問語，無非因病發藥，痛處
J36nB348_p0404a28║加錐。近來禪德，每作一色邊事會去，辜負祖意，不
J36nB348_p0404a29║既多乎。不揣疏愚，敬為仰荅，兼系一頌。醍醐毒藥，
J36nB348_p0404a30║毒藥醍醐，一任具舌者之自辨也。
J36nB348_p0404b01║（問，大徹底人，本脫生死，因甚命根不斷。）仰荅，猶有徹底者在。頌曰，理
J36nB348_p0404b02║極情忘退步難，轉身一句葛藤繁。石人撫掌歌明月。
J36nB348_p0404b03║寄語禪流莫浪看。
J36nB348_p0404b04║（問，佛祖公案，袛是一箇道理，因甚有明與不明。）仰荅，為是一箇。頌曰，千差
J36nB348_p0404b05║萬別勢嶐穹，樵子休商窮與通。側看是峰橫看嶺，只
J36nB348_p0404b06║因身在此山中。
J36nB348_p0404b07║（問，大修行人當遵佛行，因甚不守毘尼。）仰荅，邪法難扶。頌曰，解脫翻
J36nB348_p0404b08║成荊棘因，暗中觸寶漫傷身。自從拶入波離室，梵網
J36nB348_p0404b09║光流劫外春。
J36nB348_p0404b10║（問，杲日當空，無所不照，因甚被片雲遮卻。）仰荅，瞥。頌曰，緣見因明被暗
J36nB348_p0404b11║欺，晴空何礙片雲移。欲從遮照分賓主，豈借毘嵐努
J36nB348_p0404b12║力吹。
J36nB348_p0404b13║（問，人人有箇影子，寸步不離，因甚踏不著。）仰荅，踏著即非影子。頌曰，認
J36nB348_p0404b14║影迷真最可憐，不堪忽後又瞻前。晚來演若狂心歇，
J36nB348_p0404b15║童子南詢腳底穿。
J36nB348_p0404b16║（問，盡大地是箇火坑，得何三昧，不被燒卻。）仰荅，火光三昧。頌曰，火光三
J36nB348_p0404b17║昧最芬清，切忌從他覓化城。烹熟法身冬至後，黃鐘
J36nB348_p0404b18║重奏一陽生。
J36nB348_p0404b19║三觀蓮華頌（有引）
J36nB348_p0404b20║一心三觀，即妙法蓮華也。本非定三，豈應分頌。然
J36nB348_p0404b21║亦非定一，姑妄分之。讀者幸勿以辭害意。
J36nB348_p0404b22║（空觀蓮花頌曰）覓心覓佛了無蹤，一葉荷香裹太空。消盡涅
J36nB348_p0404b23║槃生死夢，相看仍在寶池中。
J36nB348_p0404b24║（假觀蓮花頌曰）蕊幢葉葉含塵界，光影相吞孰可窮。歷盡普
J36nB348_p0404b25║賢毛孔後，始知生長福城東。
J36nB348_p0404b26║（中觀蓮花頌曰）劍樹刀山覿面呈，蓮花青赤倍分明（按經中云有優
J36nB348_p0404b27║缽羅地獄，此云青蓮花。復有波頭摩地獄，此云紅蓮花，故云）。遮那身土從來遍，擬
J36nB348_p0404b28║議思量轉似盲。
J36nB348_p0404b29║北天目靈峰寺二十景頌（有序）
J36nB348_p0404b30║靈峰山，古稱為北天目。辛未冬入山結制，即有偈
J36nB348_p0404c01║云，靈峰一片石，信可矢千秋。甲申秋，從檇李入山，
J36nB348_p0404c02║復有句云，靈峰片石舊盟新。不謂乙酉春，偶遊石
J36nB348_p0404c03║城。直至己丑深秋，方獲歸臥也。俯仰泉石，勝概縱
J36nB348_p0404c04║橫，紀其大者，略有二十，聊當化城，畢茲餘喘，自非
J36nB348_p0404c05║樂土，終弗與易矣。
J36nB348_p0404c06║鷲嶺遙傳袛一枝，由來吾道貴聞知。但從龍樹通消
J36nB348_p0404c07║息，不向黃梅覓破衣。（大雄峰○群峰之中，巍然端坐，為山正主。）
J36nB348_p0404c08║應據當陽顯別傳，較來仍是正中偏。馬駒踏殺人無
J36nB348_p0404c09║數，畢竟還他懷海賢。（百丈峰○大雄之東，危巖傑峙，俯臨萬竹。）
J36nB348_p0404c10║大壑風吹匝地寒，芙蓉削出翠難看。幾翻倒嶽傾湫
J36nB348_p0404c11║後，方識孤危卻自安。（獨立峰○大雄之西，峭壁千仞，有若天門，亦名海日幢。）
J36nB348_p0404c12║九品何須一一求，戒乘俱急已前收。須摩去此洵非
J36nB348_p0404c13║遠，觸目標心寄玉浮。（五蓮峰○獨立峰前，五峰行列，於寺之西，並似青蓮。）
J36nB348_p0404c14║秀出雙雙巽岫高，不隨春色醉仙桃。山中薄有天廚
J36nB348_p0404c15║供，傭向人閒問紫袍。（二乳峰○在寺東南，迴顧梵剎，情同慈母。）
J36nB348_p0404c16║度他何必起風波，莫怪齊東傳事訛。縱使鐵船終不
J36nB348_p0404c17║爛，幾人能聽屈原歌。（神舟峽○俗稱靈巖豁，兩壁峭立，相傳為神舟行處。）
J36nB348_p0404c18║虛空為虡大地枹，無問自說聲有無。喚醒癡禪計離
J36nB348_p0404c19║絕，但觀一諾還一呼。（天鼓坪○大雄百丈兩峰之閒，行時皆逢逢有聲，震動巖谷。）
J36nB348_p0404c20║兩澗泉聲夾竹岡，恍疑羅帶曳琳琅。經行飯後無餘
J36nB348_p0404c21║事，一任跏趺送夕陽。（碧玉坪○在藏堂東，修竹巨石，可行可坐。）
J36nB348_p0404c22║聞說從來道不孤，萬筠叢裏臥璚株。鳳兮未肯甘衰
J36nB348_p0404c23║德，早向深林避網罛。（映碧坪○在藏堂西，與碧玉坪相對，皆從大雄峰而發，如兩瓣
J36nB348_p0404c24║青蓮華葉，是為梵剎內護。）
J36nB348_p0404c25║不是因緣不自然，大雄特地露言詮。剎塵演說雖無
J36nB348_p0404c26║隱，水性終須飲者傳。（祕藏巖○在映碧坪北，大石三座，如伊字三點，不縱不橫，不並
J36nB348_p0404c27║不別，其前可結小茅。）
J36nB348_p0404c28║四性無生八不該，誰將宗說強分開。但看滴滴歸滄
J36nB348_p0404c29║海，始信源從阿耨來。（龍樹泉○舊名龍泉，祈雨最靈，載一統志，山由此得名。正在大
J36nB348_p0404c30║雄百丈兩峰之中，堪表中道，如龍樹大士，造中觀論傳佛心印，其味醇正，潤益無窮。）
J36nB348_p0405a01║百丈峰頭涵蓄深，泠然東國沁禪心。維摩摘取雖非
J36nB348_p0405a02║遠，未許貪夫著意斟。（歡喜泉○出百丈峰之東，冬夏不絕，飲之甘美。）
J36nB348_p0405a03║忍土塵勞不可噬，能仁格外垂恩濟。引取珠王十四
J36nB348_p0405a04║枝，來向山中宣妙偈。（安養泉○出大雄峰之西，味尤醇美，猶若醍醐。）
J36nB348_p0405a05║歷盡青山數十層，盈科聊就此中澄。長空如洗標孤
J36nB348_p0405a06║影，不向污流別覓朋。（澡月池○在碧玉坪西麓，積龍泉所成也。）
J36nB348_p0405a07║未必神舟是戲詀，坐聞泉水日喃喃。滿慈久已成獅
J36nB348_p0405a08║吼，暗證徒將口舌緘。（談經石○俗呼神舟石，在安養泉左，可坐廿餘人，時泉聲淙淙。）
J36nB348_p0405a09║大雄久欠兒孫債，劈取須彌安此界。賓頭末敢向空
J36nB348_p0405a10║旋，米芾不妨頻下拜。（跏趺石○大雄峰之麓也，相傳大風雨時，從峰頭迸墜。在藏堂
J36nB348_p0405a11║東北隅，群木交映，堪坐數人，遠望前山，疊翠數重，並相環拱。）
J36nB348_p0405a12║舉世昏昏恥獨惺，亂山深處且埋形。夜來風雨摧殘
J36nB348_p0405a13║芔，唯有修篁不改青。（萬竹塢○舊名上房塢，今精舍名攝香居。）
J36nB348_p0405a14║藏身之處沒蹤跡，沒蹤跡處莫藏身。東風誤報春光
J36nB348_p0405a15║好，香色分明舉似人。（千梅塢○由萬竹塢東上，怪石崎嶇，人跡罕到，野梅無數，開則
J36nB348_p0405a16║半山遍白，香風遠傳。）
J36nB348_p0405a17║何必高誇雞足山，箇中趺坐亦安閒。純陽飛劍心機
J36nB348_p0405a18║錯，好向黃龍問過關。（金仙洞○舊名仙洞，在龍樹泉下，載一統志。每為苦行衲所居。）
J36nB348_p0405a19║獨據東南最上頭，天空海闊一浮漚。饒君先入如來
J36nB348_p0405a20║慧，爭柰群機攝未周（華嚴洞○在二乳峰左，而外向東南，日出則先照之。）
J36nB348_p0405a21║自頌法華堂問荅六首
J36nB348_p0405a22║一問，步步不曾離著他，因甚麼舉似不出。荅，舉則不
J36nB348_p0405a23║似。（頌曰）演若迷頭向鏡馳，狂呼歷劫未曾癡。朝來摸著
J36nB348_p0405a24║娘生鼻，到底雙雙兩下垂。（又荅）分明舉似。（頌曰）分明舉
J36nB348_p0405a25║似不爭差，步步何曾離著他。更問之乎並者也，胡人
J36nB348_p0405a26║月下吹胡笳。
J36nB348_p0405a27║二問，說得了了分明，因甚麼用他不著。荅，說底是甚
J36nB348_p0405a28║麼。（頌曰）家常茶飯日三餐，一飽渾忘饑與寒。只恐鮮能
J36nB348_p0405a29║知此味，別圖鳳腦與龍肝。（又荅）步步不曾離。（頌曰）分明
J36nB348_p0405a30║步步不曾離，日用尋常盡是伊。怪底春光遍桃李，東
J36nB348_p0405b01║風消息幾能知。
J36nB348_p0405b02║三問，三身與三自性。是同是別。荅，且道是同是別。（頌曰）
J36nB348_p0405b03║三性三身別復同，分明指示不須融。獨憐村裏三家
J36nB348_p0405b04║犬，月下啀喍吠草叢。
J36nB348_p0405b05║四問，一切法皆可作四句，且如三身，各四句如何作。
J36nB348_p0405b06║荅，四句歷然。（頌曰）無性緣生觸處通，有無情理互含容。
J36nB348_p0405b07║一微亦必存方分，儱侗如何達此宗。
J36nB348_p0405b08║自頌除夕問荅二十首
J36nB348_p0405b09║一問，如何是為實施權。荅，家家有路透長安。（頌曰）治水
J36nB348_p0405b10║功成定永圖，荒要侯甸各分符。始皇吞併非良策，眨
J36nB348_p0405b11║眼秦嬰已獻俘。（又荅）病多藥多。（頌曰）病多藥亦多，須是
J36nB348_p0405b12║問耆婆。黃龍湯一味，那得起沈痾。
J36nB348_p0405b13║二問，如何是開權顯實。荅，借婆衫子拜婆年。（頌曰）禮到
J36nB348_p0405b14║何勞漫費錢，大家恭敬賀新年。面門歡喜心安樂，不
J36nB348_p0405b15║羨無懷與葛天。（又荅）子等心等。（頌曰）子等心亦等，況復
J36nB348_p0405b16║貲無盡。周給本非難，只愁不自肯。
J36nB348_p0405b17║三問，如何是本跡雖殊，不思議一。荅，歲歲黃鶯啼綠
J36nB348_p0405b18║柳。（頌曰）春光一度一番新，賺得嬌奴起怨情。獨有東村
J36nB348_p0405b19║王大姐，依依猶憶舊時人。（又荅）萬古碧潭空界月。（頌曰）
J36nB348_p0405b20║萬古碧潭月，盈虧時出沒。撈摝非有無，大辯終須訥。
J36nB348_p0405b21║四問，如何是觀心若起，本跡俱絕。荅，泥佛填官路。（頌曰）
J36nB348_p0405b22║路邊掘土成尊像，要走還將尊像填。只恐傍人眉墮
J36nB348_p0405b23║落，漫同院主怨天然。（又荅）兩箇泥牛鬥入海。（頌曰）泥牛
J36nB348_p0405b24║鬥入海，木人齊喝采。堪笑石女兒，猶向波閒待。
J36nB348_p0405b25║五問，如何是止觀不二。荅，天昏地陷。（頌曰）混沌鑿開分
J36nB348_p0405b26║兩儀，成形成象漫猜疑。虛空消隕知何許，正是訛傳
J36nB348_p0405b27║盤古時。（又荅）古鏡挂高臺。（頌曰）古鏡挂高臺，何妨胡漢
J36nB348_p0405b28║來。秀公空拂拭，拂處轉多埃。
J36nB348_p0405b29║六問，如何是具縛凡夫，能知如來祕密之藏。荅，幾處
J36nB348_p0405b30║報讎身不死。（頌曰）一自椎秦博浪沙，轉逢黃石圯橋斜。
J36nB348_p0405c01║素書雖作劉家用，與赤松遊路未賒。（又荅）跛足長年
J36nB348_p0405c02║牢把柁。（頌曰）專心牢把柁，跛足難行路。看風便使帆，滄
J36nB348_p0405c03║溟頃刻過。
J36nB348_p0405c04║七問，如何是初發心時，便成正覺。荅，千場縱博家仍
J36nB348_p0405c05║富。（頌曰）梢麤膽壯賭場雄，破盡寒酸士子風。一擲便輸
J36nB348_p0405c06║千億界，陶朱雖富未堪同。（又荅）一線銀鉤光遍地。（頌曰）
J36nB348_p0405c07║銀鉤光遍地，一線天邊麗。初夜漏聲寒，影向千江漬。
J36nB348_p0405c08║八問，如何是不斷生死而入涅槃。荅，大溈山下水牛
J36nB348_p0405c09║肥。（頌曰）不是冤家不聚頭，自身有債自身酬。牧童若解
J36nB348_p0405c10║深深意，莫把繩鞭強繫留。（又荅）七金香水浪滔天。（頌曰）
J36nB348_p0405c11║香水浪滔天，潛流注百川。誰能嘗一滴，卻病且延年。
J36nB348_p0405c12║九問，如何是續佛慧命。荅，依舊可憐生。（頌曰）果然依舊
J36nB348_p0405c13║可憐生，拄拄撐撐直到明。普請大家同著力，莫教倒
J36nB348_p0405c14║卻葡萄棚。（又荅）饑來喫飯。（頌曰）佛命不可斷，饑來須喫
J36nB348_p0405c15║飯。一日要兩餐，莫學餓死漢。
J36nB348_p0405c16║十問，如何是臘月三十日用得著的。荅，銀馬金錢接
J36nB348_p0405c17║灶神。（頌曰）銀馬金錢接灶神，殷勤禮拜祝虔心。一門和
J36nB348_p0405c18║氣生千福，四季平安抵萬金。（又荅）困來打眠。（頌曰）臘盡
J36nB348_p0405c19║事清閒，困來便打眠。一夢猶未足，爆竹慶新年。
J36nB348_p0405c20║頌荅如母問二首
J36nB348_p0405c21║（問，人問祖師，百年後甚麼處去。祖云，檀越家作水牯牛去。學人隨來得麼。云，須銜一莖草來，水牯牛
J36nB348_p0405c22║即不問。如何是一莖草。）荅，即是自己喫的。頌曰，
J36nB348_p0405c23║生死路茫茫，輪迴正未央。須銜一莖草，切勿借他糧。
J36nB348_p0405c24║（問，溈山遇寒拾，拾虎吼三聲。又拈杖云，喚者箇作甚麼，意旨如何。）荅，忘卻了也。頌
J36nB348_p0405c25║曰，
J36nB348_p0405c26║兩度拈來一總忘，何須平地別商量。同條生不同條
J36nB348_p0405c27║死，愁聽寒鴉度夕陽。
J36nB348_p0405c28║禮舍利塔頌（塔在歙縣，豐南吳大年乃孫粲如家）
J36nB348_p0405c29║無量戒定慧，莊嚴淨法身。法身非非色，非色未可名。
J36nB348_p0405c30║碎作八斛珠，顆顆全性真。是以廣流布，在處呈光明。
J36nB348_p0406a01║善哉大年翁，獲此出世珍。善根不可盡，亙古恆新新。
J36nB348_p0406a02║照此正信家，允作菩提禎。寧唯一家寶，人天所共尊。
J36nB348_p0406a03║頂禮成緣種，分明樂土津。
J36nB348_p0406a04║銘
J36nB348_p0406a05║梵網室銘
J36nB348_p0406a06║問予何所矢，恆參梵網旨。坐斷百非源，方知唯此是。
J36nB348_p0406a07║不離最初心，即是舍那髓。漸頓寧有歧，一多豈異軌。
J36nB348_p0406a08║驗果愈明因，托事益顯理。莫謂浮囊微，堪作中流砥。
J36nB348_p0406a09║諦觀心地門，應信室非邇。
J36nB348_p0406a10║德林座右銘
J36nB348_p0406a11║以冰霜之操自勵，則品日清高。以穹窿之量容人，則
J36nB348_p0406a12║德日廣大。以切磋之誼取友，則學問日精。以慎重之
J36nB348_p0406a13║行利生，則道風日遠。故曰，忠以行己，恕以及物。又曰，
J36nB348_p0406a14║修其天爵，而人爵從之。
J36nB348_p0406a15║淨社銘
J36nB348_p0406a16║持戒為本，淨土為歸，觀心為要，善友為依。
J36nB348_p0406a17║杖銘四首
J36nB348_p0406a18║中虛而實，節厲而溫。助爾神足，游戲法門。追遺蹤於
J36nB348_p0406a19║前邁，導景從之後昆。（歸一兄，木竹杖）
J36nB348_p0406a20║放去柱地擎天，拈來磕頭砰腦。同上須彌峰，共行長
J36nB348_p0406a21║安道。咄，若非撥草并瞻風，不二法門何處討。（為蔣水新）
J36nB348_p0406a22║有首不昂，有趾不鶩。將欲向前，退後一步。（為靈隱兄）
J36nB348_p0406a23║人謂爾虛，我知爾實。我扶爾行，爾為我弼。相對無言，
J36nB348_p0406a24║非千意密。驀入千峰，依然一室。（自用木竹杖）
J36nB348_p0406a25║淨信堂銘
J36nB348_p0406a26║我所住堂，皆名淨信。輪相初開，破疑前陣。五悔功成，
J36nB348_p0406a27║至心發軔。二觀圓融，隨機善進。平等法身，三昧中俊。
J36nB348_p0406a28║觀察己心，念佛心印。決定應離，雜亂垢燼。三忍四佛，
J36nB348_p0406a29║康莊非峻。
J36nB348_p0406a30║梵網室銘
J36nB348_p0406b01║我所住室，即名梵網。十方佛法，猶如觀掌。文字性離，
J36nB348_p0406b02║非默非響。更言不立，無端成兩。心地法門，戒光森爽。
J36nB348_p0406b03║性修交成，實相斯朗。法報化身，體方且廣。華藏莊嚴，
J36nB348_p0406b04║鏡中現像。
J36nB348_p0406b05║方竹杖銘四首
J36nB348_p0406b06║藏虛於實，寓圓於方。拄天匝地，隨君舉揚。咄，轉身何
J36nB348_p0406b07║處尋蹤跡，驀直歸家夜未央。（贈葆一）
J36nB348_p0406b08║直中繩，方中矩。欲問來由，賓中識主。（贈如是兄）
J36nB348_p0406b09║不存軌則，聊示方隅。肩雲戴月，逸塵而趨。（贈知卜）
J36nB348_p0406b10║母刓汝體，母露汝端。捨之慄慄，用之跚跚。（自題）
J36nB348_p0406b11║拄杖銘
J36nB348_p0406b12║有時拄地擎天，塞斷聖凡鼻孔。有時擔雲荷月，挑開
J36nB348_p0406b13║佛祖眼睛。欲問何年骨董，依稀煙水百城。
J36nB348_p0406b14║箸銘三首
J36nB348_p0406b15║法味盈齒，不煩染指。離卻單傳，白拈嚆矢。
J36nB348_p0406b16║用有待，體無三。爾知味，我何貪。
J36nB348_p0406b17║單不立，隻難擎。借籌畫，擬調羹。
J36nB348_p0406b18║王學古座右銘
J36nB348_p0406b19║浩然之氣，人皆性具。何以養之，集義是務。義非可襲，
J36nB348_p0406b20║爰稱正路。坦坦周行，不憂不懼。立命知天，非域氣數。
J36nB348_p0406b21║閉門造車，出門合度。道之所存，非毀何顧。道之不錄，
J36nB348_p0406b22║榮名何慕。熟寐終夕，彈指便寤。南溟北溟，任爾遊寓。
J36nB348_p0406b23║嗤彼昏盲，蠅趨螄附。夏則喜風，冬乃貪燠。悟性成修，
J36nB348_p0406b24║力用斯裕。摩尼在幢，眾寶普澍。此外尋玄，五十百步。
J36nB348_p0406b25║四無量心銘四首
J36nB348_p0406b26║視人之善，猶己之善。視己之善，猶人之善。念念同觀，
J36nB348_p0406b27║亙古無閒。法界偕遊四德城，方滿最初宏誓願。（慈）
J36nB348_p0406b28║視人之惡，猶己之惡。視己之惡，猶人之惡。猛省力除，
J36nB348_p0406b29║無令愧怍。法界眾生三毒除，彼我同歸無上覺。（悲）
J36nB348_p0406b30║視人之樂，猶己之樂。視己之樂，猶人之樂。所欲與共，
J36nB348_p0406c01║嫉妒永卻。法界同欣法喜充，不向偏空尋略彴。（喜）
J36nB348_p0406c02║善惡性具，善惡性空。何喜何怒，如空御風。默持機感，
J36nB348_p0406c03║妙應無窮。大圓鏡智照不疲，豈似權乘作意通。（捨）
J36nB348_p0406c04║妙嚴室銘為庸庵作
J36nB348_p0406c05║忘麤斯妙，不飾斯嚴。慎爾幽獨，自牧以謙。干將匪利，
J36nB348_p0406c06║口斧誠銛。君子自返，慧日普瞻。
J36nB348_p0406c07║戒心戒方銘
J36nB348_p0406c08║悔過不如防過，惜福尤宜積福。佛法深妙無窮，切勿
J36nB348_p0406c09║自棄自局。若要熟處漸生，先須生處漸熟。
J36nB348_p0406c10║艮六居銘
J36nB348_p0406c11║一念迷妄，六塵頓陳。結根盤錯，流逸奔塵。造業招苦，
J36nB348_p0406c12║三有逡巡。遂經曠劫，茫弗問津。遘此痛苦，悟身非身。
J36nB348_p0406c13║拔妄內伏，不見其人。思不出位，庶幾返真。
J36nB348_p0406c14║箴
J36nB348_p0406c15║止觀十二事箴
J36nB348_p0406c16║法無去來，妄情徒撓。了行非行，大拙至巧。（行）
J36nB348_p0406c17║中立不倚，未是深禪。了住非住，乃知不遷。（住）
J36nB348_p0406c18║身心未忘，終成掉悔。了坐非坐，入三昧海。（坐）
J36nB348_p0406c19║萬善未圓，忍墮癡獄。了臥非臥，夢行乃足。（臥）
J36nB348_p0406c20║搬柴運水，體自如如。無作而作，白牛大車。（作）
J36nB348_p0406c21║名字性空，何法何語。不取於取，諸佛所許。（語）
J36nB348_p0406c22║空華水月，何去何來。無見非見，切勿亂猜。（見色）
J36nB348_p0406c23║空谷傳響，正法恆宣。聞所聞盡，貫花湧泉。（聞聲）
J36nB348_p0406c24║栴檀伊蘭，何美何敝。鼻孔依然，已超人世。（嗅香）
J36nB348_p0406c25║夢享酥酡，醒不拭吻。段食性空，奚勞欣慍。（受味）
J36nB348_p0406c26║離既非有，合亦何關。無痛痛覺，刀火閑閑。（覺觸）
J36nB348_p0406c27║法由心生，心隨法幻。覓之無蹤，月沈古澗。（知法）
J36nB348_p0406c28║詞
J36nB348_p0406c29║祈雨詞
J36nB348_p0406c30║春苦雨，夏苦晴。一晴一雨，唯識所呈。識無主宰，隨業
J36nB348_p0407a01║所縈。吁嗟業兮，同分相成。感此酷毒，民弗聊生。匪龍
J36nB348_p0407a02║王之失德，豈天帝之弗情。由予德之不類兮，違誓鎧
J36nB348_p0407a03║之深宏。今竭志而悔過兮，扣大士之宿盟。悲下民之
J36nB348_p0407a04║莫拯兮，雲四合而雷轟。霈甘泉於大地兮，俾溪澗以
J36nB348_p0407a05║淵泓。農欣穫於秋實兮，盜弭跡而安平。荷三寶之恩
J36nB348_p0407a06║濟兮，漸去邪以歸正。并翹請於天龍兮，鑒予懷之懇
J36nB348_p0407a07║誠。同輔弼於菩提兮，共遄造乎覺城。
J36nB348_p0407a08║
J36nB348_p0407a09║
J36nB348_p0407a10║靈峰蕅益大師宗論卷第九之二
J36nB348_p0407b01║靈峰蕅益大師宗論卷第九之三
J36nB348_p0407b02║贊一
J36nB348_p0407b03║釋迦牟尼佛像贊二首
J36nB348_p0407b04║百萬人天眼本明，拈花無語並傳真。飲光一笑生波
J36nB348_p0407b05║浪，直至如今未太平。（拈花相）
J36nB348_p0407b06║塵點劫前生計絕，慣從人世弄風魔。世閒不解乾城
J36nB348_p0407b07║影，漫說須從者裏過。（雪山苦行相）
J36nB348_p0407b08║阿彌陀佛像贊九首
J36nB348_p0407b09║一指光，周法界。十念成，皆自在。感應道交，生佛無礙。
J36nB348_p0407b10║討甚自性彌陀，只此豈屬心外。
J36nB348_p0407b11║光明壽量無倫匹，慈眼悲心徹底呈。隻手長舒塵點
J36nB348_p0407b12║劫，一般也是惜兒情。
J36nB348_p0407b13║觀常作佛，佛常在觀。心想遍知，同條共貫。
J36nB348_p0407b14║如來法界藏身，遍入眾生心想。譬如月印千江，一切
J36nB348_p0407b15║有目同仰。若欲離此覓真，何異捨聲索響。總云者個
J36nB348_p0407b16║便是，依舊無端成兩。
J36nB348_p0407b17║極樂大聖，法界醫王。入慈悲定，放智慧光。盡未來際，
J36nB348_p0407b18║恆照十方。眾生念者，攝取不忘。以如幻力，應物現色。
J36nB348_p0407b19║妄想稠林，相好百億。即影即真，不二不忒。嗟彼生盲，
J36nB348_p0407b20║覿面弗識。別覓玄機，翻墮見惑。我今稽首，滿月萬德。
J36nB348_p0407b21║願共含靈，歸安養國。
J36nB348_p0407b22║稽首宏願四十八，一一願光不可盡。果徹因源恆度
J36nB348_p0407b23║生，蓮華國土如明鏡。睹影聞名創發心，頓入寶王三
J36nB348_p0407b24║昧印。但勤瞻禮莫辭勞，紙墨元同法界性。緣生當體
J36nB348_p0407b25║空假中，四德三身不別並。況復澄空月正圓，心水澄
J36nB348_p0407b26║清月自映。
J36nB348_p0407b27║兩朵蓮華足底安，一雙空手悲心切。覿面相逢法界
J36nB348_p0407b28║身，虛空大地流鮮血。（血書接引）
J36nB348_p0407b29║諸佛正遍知海，不離眾生心想。是故眼見耳聞，盡是
J36nB348_p0407b30║彌陀聲像。癡人捨此別求，喚作法身向上。誰知棄有
J36nB348_p0407c01║覓空，一體無端成兩。若知兩既不存，畢竟一何須尚。
J36nB348_p0407c02║熾然禮拜稱名，即是超方伎倆。
J36nB348_p0407c03║稽首西方須摩提，無量清淨平等覺。乘於六八大願
J36nB348_p0407c04║輪，示現八萬四千相。相有八萬四千好，好有八萬四
J36nB348_p0407c05║千光。一一光中照法界，普攝念佛諸有情。猶如慈母
J36nB348_p0407c06║念一子，是故入此三昧王。名為普現一切相，畫師承
J36nB348_p0407c07║此三昧力。紙筆為緣妙相生，此相即是因緣生。生即
J36nB348_p0407c08║無生具三諦，三諦三身既宛然。四德應知無缺減，所
J36nB348_p0407c09║禮既即諦與德。能禮應知即止觀，諦觀名別體復同。
J36nB348_p0407c10║是故能所性空寂，稽首如空無所依，是即自性無量
J36nB348_p0407c11║覺。
J36nB348_p0407c12║一佛二菩薩像贊二首
J36nB348_p0407c13║麻麥漫充饑，平地風波險。瞥悟本來心，無端石火閃。
J36nB348_p0407c14║跨師執如意，佛祖供褒貶。乘象閱大經，何曾有一點。
J36nB348_p0407c15║喚作佛菩薩，虛空不受染。禮拜任眾生，盡禮原非諂。
J36nB348_p0407c16║咄，直饒恁麼舉揚，也是白圭之玷。（出山相）
J36nB348_p0407c17║稽首阿彌大導師，觀音勢至同悲智。願輪無盡等虛
J36nB348_p0407c18║空，歷劫長行不思議。生界不空行不休，此是四宏無
J36nB348_p0407c19║作誓。生界本空行非行，誰知二諦是一諦。二由一有
J36nB348_p0407c20║一莫守，非一非二非三四。三二宛然顯一真，大聖以
J36nB348_p0407c21║此垂恩濟。但願眾生悟自心，自心那復存橫豎。橫豎
J36nB348_p0407c22║無非法界心，法界亦是強名字。即知自心三聖人，本
J36nB348_p0407c23║與眾生體不異。覿面三身四德新，紙墨筆腕非他事。
J36nB348_p0407c24║身命歸依能所忘，雙忘雙照恆如是。（西方三聖行像）
J36nB348_p0407c25║三大士像贊
J36nB348_p0407c26║成群作隊，無風起濤。騎師跨象，何足稱高。鍊得身形
J36nB348_p0407c27║似鶴，袛是自苦自招。忽然遇著文喜，畢竟如何解嘲。
J36nB348_p0407c28║咄，楊柳垂垂春盡綠，清明時節雨如膏。
J36nB348_p0407c29║地藏慈尊像贊五首
J36nB348_p0407c30║同體大悲，無緣宏誓。千佛之祖，群生之裔。定入剎塵，
J36nB348_p0408a01║珠懸三際。輪相破疑辯才顯諦，欲令戒學重明，頂禮
J36nB348_p0408a02║莫存分劑。
J36nB348_p0408a03║人但知其地獄救苦，不知其無處不現。人但知其臨
J36nB348_p0408a04║終扶持，不知其無時不念。三部經王，二種妙觀。十輪
J36nB348_p0408a05║重匡末法，三輪盡裂疑罥。此無量門中，第一神速法
J36nB348_p0408a06║門。從來若逢不逢，似見非見。不肖子，一生極力舉揚，
J36nB348_p0408a07║獨許歸信無閒。尚有一事懷疑，問取法身莫辨。
J36nB348_p0408a08║眾生墮落地獄，皆由破戒重障。大士入獄救苦，獨現
J36nB348_p0408a09║聲聞戒相。不解剖判法身，偏解拈提向上。此是無作
J36nB348_p0408a10║妙色，眾生性具家當。握珠堅強戒身，地藏人人地藏。
J36nB348_p0408a11║五乘該盡孝慈心，最是醫王願力深。百草根莖皆不
J36nB348_p0408a12║棄，贏來大地足知音。
J36nB348_p0408a13║涕出何須更著慚，館人相識恨長含。一哀偶遇橫流
J36nB348_p0408a14║淚。處處臨喪欲脫驂。
J36nB348_p0408a15║普賢願王像贊二首
J36nB348_p0408a16║介爾一心，萬行具足。表以象王，支七牙六。除爾瞋心，
J36nB348_p0408a17║便轉妙轂。法界宗師，昭彰耳目。遠證讀誦，近嚴幽獨。
J36nB348_p0408a18║覓即不見，見即受毒。
J36nB348_p0408a19║十大願王，導歸極樂。塵塵華藏，從此彰爍。不昧因果，
J36nB348_p0408a20║法界開拓。問取棗柏，玄珠在索。
J36nB348_p0408a21║文殊師利法王子贊二首
J36nB348_p0408a22║稽首大智德勇健，表於無畏師子王。能照八萬四千
J36nB348_p0408a23║律，皆作甚深般若光。手執如意摩尼寶，所遊自在妙
J36nB348_p0408a24║吉祥。怖魔破惡亦除饉，大乘僧義難測量。巨石喬松
J36nB348_p0408a25║恆演法，無是非是身堂堂。
J36nB348_p0408a26║一片青山，無邊波浪。動靜不生，奇形異狀。湧出寶蓮，
J36nB348_p0408a27║文殊在上。大智勇猛，識風鼓盪。若欲思量，命失身喪。
J36nB348_p0408a28║普門大士像贊二十四首
J36nB348_p0408a29║一滴軍持，汪洋非淺。灑盡三千，不虧不衍。生界若空，
J36nB348_p0408a30║斯行迺轉。（行像）
J36nB348_p0408b01║白者是紙，黑者是墨。何處是紫竹林，甚麼是磐陀石。
J36nB348_p0408b02║希有大士，無作妙德。不向空中現影，偏借靈於手筆。
J36nB348_p0408b03║識海波澄月影寒，蒲團葉翠苔痕碧。南海波斯到岸
J36nB348_p0408b04║來，明珠價值微塵國。
J36nB348_p0408b05║如意縱橫，蓮經燦爛。師資追隨，虛空彼岸。欲識兩人
J36nB348_p0408b06║真面目，一般是有血性漢。（血書觀音善財相）
J36nB348_p0408b07║取草為座，名曰吉祥。定共道共，總此浮囊。無非佛行，
J36nB348_p0408b08║象顧師行。普門示現，比丘中王。（比丘相）
J36nB348_p0408b09║磐石宴坐，無得無說。妙法兩函，紅爐點雪。手足分明，
J36nB348_p0408b10║機關迥別。擬議思量。證龜作鱉。
J36nB348_p0408b11║蒲團寂寥，雲衣綽約。大悲法門，借病作藥。教苑筌蹄，
J36nB348_p0408b12║禪河略彴。顧問善財，南詢路漠。
J36nB348_p0408b13║佛法無多，商量浩浩。說則不周，行則不到。怒目揚眉，
J36nB348_p0408b14║逢強須暴。一炷名香，魔軍永埽。
J36nB348_p0408b15║寶蓮本向真空湧，月面還從性海昇。踏破波濤全是
J36nB348_p0408b16║水，不勞彼岸較先登。
J36nB348_p0408b17║風浪千尋，神通一味。遊戲翩翩，何拘何繫。踏破須彌
J36nB348_p0408b18║萬朵雲，眾生見者咸如意。
J36nB348_p0408b19║入定何如出定時，渟渟甘露浸楊枝。大千無地留煩
J36nB348_p0408b20║惱，剩有空拳誘小兒。
J36nB348_p0408b21║一顆摩尼，光遍法界。卷之舒之，隨心自在。倚坐危巖，
J36nB348_p0408b22║忘形絕待。甘露楊枝，妙協兼帶。喚作禪機，空拳捏怪。
J36nB348_p0408b23║獨許童子追隨，鸚鵡依然雲外。
J36nB348_p0408b24║巍然獨坐大雄峰，度盡眾生不見功。描出虛空千色
J36nB348_p0408b25║彩，依稀未睹紫金容。
J36nB348_p0408b26║稽首大悲自在覺，圓滿無礙陀羅尼。慈威折攝不思
J36nB348_p0408b27║議，定慧莊嚴無等倫。頓悟一念具千法，通身手眼炳
J36nB348_p0408b28║然彰。方便智慧皆無作，一切念中亦復然。念念顯現
J36nB348_p0408b29║不增減，塵塵法性亦復然。是故尺楮寸毫閒，悉具大
J36nB348_p0408b30║悲圓滿相。有人獲睹此慈容，便悟法身真相好。此是
J36nB348_p0408c01║普門示現力，莫作紙墨影像觀。（大悲像）
J36nB348_p0408c02║得根本圓通，現三十二應。十四無畏力，遍療眾生病。
J36nB348_p0408c03║塵剎盡分身，紙墨皆真性。覿面太分明，發光同海印。
J36nB348_p0408c04║更問大士誰，缽盂重討柄。
J36nB348_p0408c05║碧眼修眉，長顱方頰。革屣蒲團，軍持祕笈。與彼應真，
J36nB348_p0408c06║示同一業。是大比丘，清淨卓傑。（梵僧相）
J36nB348_p0408c07║松株若龍，重巖似屋。趺座蓮臺，楊枝嫩綠。善應群機，
J36nB348_p0408c08║如響荅谷。眼色耳聲，非一非六。莫教錯認古觀音，俗
J36nB348_p0408c09║人帶髮僧頭禿。
J36nB348_p0408c10║菩薩慈真，眾生病假。煩熱場中，楊枝遍灑。徹體清涼，
J36nB348_p0408c11║不知為者。此便是無二無分，無別無斷的血脈，更何
J36nB348_p0408c12║用鑽龜打瓦。咄咄，佛法雖妙，執之則粗。龍鬼雖俗，現
J36nB348_p0408c13║之則雅。若云觀音必具妙相，笑殺東村大姐。
J36nB348_p0408c14║音聞性清淨，聲字何須埽。執卷視群生，普施摩尼寶。
J36nB348_p0408c15║智士悟根源，愚人打之遶。童子挈魚籃，只為金鱗少。
J36nB348_p0408c16║二尾價一錢，未審誰能曉。
J36nB348_p0408c17║一葉蓮舟，翩翩獨邁。歷盡塵寰，不離鍼芥。分明日用
J36nB348_p0408c18║尋常，超越千奇百怪。識得其中一線真，斯則名為觀
J36nB348_p0408c19║自在。此是三十二應，十四無畏，四不思議，無作妙德
J36nB348_p0408c20║的全體大用。徹底和盤舉似人，不許擬議思量，只許
J36nB348_p0408c21║翹勤禮拜。
J36nB348_p0408c22║終朝掐數珠，聲聲觀自在。常然大用門，未來終不改。
J36nB348_p0408c23║眾生若肯自念，何勞諸佛披鎧。秖因覿信不真，坐在
J36nB348_p0408c24║飯邊受餒。
J36nB348_p0408c25║眾生迷本聞，循聲妄流轉。正在流轉時，聞機元不遠。
J36nB348_p0408c26║大士纔返觀，方知性自善。圓通復真常，觸目菩提滿。
J36nB348_p0408c27║遍應十界音，機成便能感。寂爾坐巖阿，熾然濟群染。
J36nB348_p0408c28║非是大士功，亦非心念力。兩皆不思議，所以終無忒。
J36nB348_p0408c29║自性無自性，情識非情識。覷破真妄關，方知法界德。
J36nB348_p0408c30║以我虛妄想，投彼寂滅國。如薪入火叢，如冰遇湯沸。
J36nB348_p0409a01║無明不動智，兩名唯一實。
J36nB348_p0409a02║執佛珠，緣九界。上下合，慈悲債。欲悟圓通，但勤禮拜。
J36nB348_p0409a03║思彼思憶，不思議最。（思憶相）
J36nB348_p0409a04║自性光明圓滿輪，巍然露出紫金身。分明色相離情
J36nB348_p0409a05║謂，何必重拈物外真。
J36nB348_p0409a06║葉作蒲團布作衣，默然趺坐待群機。眾生界盡悲無
J36nB348_p0409a07║盡，不自觀音那得知。
J36nB348_p0409a08║阿羅漢像贊二首
J36nB348_p0409a09║咄哉者自了漢，夢墮大河不憚。曲肱舒腳熟眠，豈問
J36nB348_p0409a10║中流兩岸。遇著希運禪師，又添一重公案。（渡海眠相）
J36nB348_p0409a11║證得無礙解脫，豈畏文字葛藤。拈來句句漏逗，埽去
J36nB348_p0409a12║亦自非真。不如隨分消遣，青山何礙白雲。（閱經相）
J36nB348_p0409a13║布袋和尚像贊三首
J36nB348_p0409a14║不離兜率，幻遊人世。布袋頭開，逢場抽稅。笑口呵呵，
J36nB348_p0409a15║無邊宏誓。臨行自說姓名，誑殺幾多後裔。
J36nB348_p0409a16║盡問袋中何所有，誰知笑裏自藏刀。浮沈人世無人
J36nB348_p0409a17║曉，塔院初成身已逃。咄，八萬歲時重舉似，此行端的
J36nB348_p0409a18║付蓬蒿。
J36nB348_p0409a19║一箇布袋，千如百界。性具性造，互生互在。搬出搬入，
J36nB348_p0409a20║了慈悲債。笑臉呵呵，兒童多賴。縱令覿面不識，同到
J36nB348_p0409a21║龍華三會。
J36nB348_p0409a22║寒山拾得子像贊三首
J36nB348_p0409a23║一真實地，不解屏息。十字街頭，慣作浪客。國清寺裏
J36nB348_p0409a24║無人曉，鼓掌揚眉。閭丘太守忽相追，潛蹤遁跡。雖然
J36nB348_p0409a25║罵破老豐干，不免兩處皆狼籍。
J36nB348_p0409a26║天台垂跡誰能發，尚賴靈山兩作家。主伴莫分前後
J36nB348_p0409a27║示，依然一會說蓮華。
J36nB348_p0409a28║一處一時同撫掌，當知夙有大因緣。願王豈復違共
J36nB348_p0409a29║主，智海安能出義天。俄爾藏身非偶爾，漫然饒舌匪
J36nB348_p0409a30║徒然。生平無限傷心句，盡付滄茫落日邊。
J36nB348_p0409b01║達磨大師像贊五首
J36nB348_p0409b02║問渠何往，本自無家。一葦初折，毒鼓已撾。風恬浪靜
J36nB348_p0409b03║從君渡，可惜兒孫盡帶枷。
J36nB348_p0409b04║一句安心語，萬劫繫驢橛。轉得鼻孔來，虛空出鮮血。
J36nB348_p0409b05║怪底東施強效顰，卻令西子蒙不潔。何如分付老雲
J36nB348_p0409b06║門，早與瞿曇同打殺。
J36nB348_p0409b07║驀地西來，大似風前浪起。更加折葦，不免眼下眉添。
J36nB348_p0409b08║饒君面壁九年，落得弄巧成拙。賴有楞伽四卷，且喜
J36nB348_p0409b09║救得半邊。咄，逢人切忌錯舉。
J36nB348_p0409b10║震旦大乘機緣熟，勞君遠自西天竺。蕭公不識真得
J36nB348_p0409b11║髓，渡江疑殺人閒僕。神光斷臂始心安，楞伽四卷開
J36nB348_p0409b12║眉目。誰知法立弊旋生，五家分派空勞碌。明道者多
J36nB348_p0409b13║行者少，說道者多明者獨。只今江上蘆花寒。堪使屈
J36nB348_p0409b14║原歌且哭。
J36nB348_p0409b15║面壁非由心不安，梁皇不識意多端。神龍睛點應飛
J36nB348_p0409b16║去，跛鱉徒悲行路難。行路難，仔細看。守株待兔知何
J36nB348_p0409b17║日，緣木求魚被熱瞞。老胡雙碧眼，孤炯照人寒。
J36nB348_p0409b18║幽溪開山始祖融禪師像贊
J36nB348_p0409b19║鵬養威，遙天瑞。勞導師，迢迢至。拶破坐觀心，掀翻佛
J36nB348_p0409b20║名字。何物復何人，者箇原非二。真風雙徑寒，幻跡牛
J36nB348_p0409b21║頭賁。負米豈云勞，垂涕奚關寐。橫一枝，今未墜，雞籠
J36nB348_p0409b22║月影芙蓉翠。
J36nB348_p0409b23║四明尊者法智大師像贊
J36nB348_p0409b24║教觀久失墜，佛子乃再來。法界何次第，片語聲如雷。
J36nB348_p0409b25║首座尚辭喪，況復諸庸才。缾水既灌口，智首亦操回。
J36nB348_p0409b26║蛣蜣論六即，陰妄豈塵埃。理毒與性惡，圓頓無疑猜。
J36nB348_p0409b27║唯心亦唯色，至理從此開。大悲傳祕印，指要剖迷胎。
J36nB348_p0409b28║一喝悟直院，機用非安排。中興集大成，萬古猶堪懷。
J36nB348_p0409b29║紫柏尊者達大師像贊二首
J36nB348_p0409b30║破盡流俗知見，豁開宗教眼睛。不是門庭施設，極力
J36nB348_p0409c01║剿絕識情。契心印於覺範，救暗證之生盲。法道是重，
J36nB348_p0409c02║一身為輕。試驗圜中瞑目地，始知半偈已功成。
J36nB348_p0409c03║此是紫柏老人，佛法不作人情。闡明性相宗旨，爍破
J36nB348_p0409c04║盲禪眼睛。何必師資授受，自契佛祖心精。何必上堂
J36nB348_p0409c05║說法，隨處廣度群生。堪使頑廉懦立，百世聞風若新。
J36nB348_p0409c06║憨山師翁清大師像贊三首
J36nB348_p0409c07║有謂此像太像，是見嶺南之姿。有謂此像不像，是見
J36nB348_p0409c08║匡嶽之儀。予謂師宗不宗教不教，正以像不像而得
J36nB348_p0409c09║其皮。且道是讚伊，是毀伊。咄，且看眼上一雙眉。
J36nB348_p0409c10║偉貌豐神，堅勇大勢。空定凝神，光明初霽。憂在法門，
J36nB348_p0409c11║禍福寧計。掣電奔雷，德山臨濟。密用潛行，圜中海際。
J36nB348_p0409c12║知之者謂是隻手擎天，不知者謂是英雄欺世。誰知
J36nB348_p0409c13║其甘處於非宗非教之閒，不與時流同逝。
J36nB348_p0409c14║生平不識師翁面，夢中接引曾三見。今日欣瞻卷上
J36nB348_p0409c15║容，彷彿慈悲親示現。忘身為法古來稀，荊棘林閒慣
J36nB348_p0409c16║血戰。萬里炎荒作戰場，未審何人追後殿。
J36nB348_p0409c17║雪浪大師贊
J36nB348_p0409c18║埽蕩支離，不拘軌則。瀟灑風流，露疵縮德。分明是玄
J36nB348_p0409c19║奘再來，怎怪得肉眼不識。
J36nB348_p0409c20║雲棲和尚蓮大師像贊三首
J36nB348_p0409c21║威而不猛，和而不同。慈心濟物，梵行明功。追蹤往哲，
J36nB348_p0409c22║啟迪群蒙。彌陀一句，橫亙豎充。禪關把定，永鎮魔風。
J36nB348_p0409c23║我來禮塔，恍睹遺容。咦，私淑未須言嗣法，聊將嗣德
J36nB348_p0409c24║附蓮宗。
J36nB348_p0409c25║世競貴奇特，師耑守平常。人盡尚高峻，師獨存謙光。
J36nB348_p0409c26║旋萬法而指歸淨土，憫五濁而廣作津梁。聞慈風兮
J36nB348_p0409c27║寬鄙敦薄，積善化兮源遠流長。仰遺規以私淑，愧嗣
J36nB348_p0409c28║德之未遑。
J36nB348_p0409c29║此是雲棲老漢，肚裏最多思算。諦觀末世法門，百怪
J36nB348_p0409c30║千奇沒幹。饒他梵語華言，不出威音那畔。所以旋轉
J36nB348_p0410a01║萬流，直指西方彼岸。只圖腳底著實，何必門庭好看。
J36nB348_p0410a02║八十餘年暗室燈，聞風猶使頑夫憚。
J36nB348_p0410a03║博山無異師伯像贊二首
J36nB348_p0410a04║貌偉神豐，心慈體勁。向空觀以入門，從壽昌而斷命。
J36nB348_p0410a05║堅持不肯家風，痛洗今時禪病。既存徹困婆心，何必
J36nB348_p0410a06║單提正令。只嫌一句葛藤窠，留與兒孫作話柄。沒蹤
J36nB348_p0410a07║跡處莫藏身，老婦依然猶歎鏡。
J36nB348_p0410a08║此是博山老漢，肚裏絕無思算。逐出魍魎山精，送與
J36nB348_p0410a09║群魔作伴。雖然未得兒孫，卻勝諸方雜亂。咦，把定牢
J36nB348_p0410a10║關不放人，至今聞者猶驚憚。
J36nB348_p0410a11║靈隱兄像贊
J36nB348_p0410a12║淨明菴裏，打失半邊鼻孔，猶未全露敗缺。台嶽書中，
J36nB348_p0410a13║摸著一箇秤錘，到底硬如生鐵。呵呵呵，會也麼，同條
J36nB348_p0410a14║生不同條死，莫怪巖頭口太多。
J36nB348_p0410a15║誦帚律師像贊
J36nB348_p0410a16║冷面熱腸，銅頭鐵額。不徇時情，專圖破格。涉水登山，
J36nB348_p0410a17║禪關講席。勝友良朋，風朝月夕。嘗遍神農百草丸，彌
J36nB348_p0410a18║陀一句成安宅。
J36nB348_p0410a19║雪航法主像贊二首
J36nB348_p0410a20║一世老婆心切，未免弄巧成拙。臨行穩蹈蓮衢，也是
J36nB348_p0410a21║今時豪傑。西方公據現存，何必豐干饒舌。
J36nB348_p0410a22║好個伶俐漢子，慣要拖泥帶水。雖然滿地兒孫，未審
J36nB348_p0410a23║阿誰得髓。臨終不忘舊交，千里向予求毀。索性再罵
J36nB348_p0410a24║一頓，果然是釋迦文佛的奴僕婢使。
J36nB348_p0410a25║鑒空寧禪師像贊
J36nB348_p0410a26║骨嶙峋，面冷落。嚴律檢，珍然諾。功成不居，因果不錯。
J36nB348_p0410a27║咦，六十年來不炫奇，臨行落得心無怍。
J36nB348_p0410a28║衍如禪兄像贊
J36nB348_p0410a29║欣欣厥容，謙謙厥德。無事縈心，有懷詣極。揖春風兮
J36nB348_p0410a30║飲和，歷歲寒兮自得。時人是真時人，彌勒是真彌勒。
J36nB348_p0410b01║覺空老尊宿像贊
J36nB348_p0410b02║擲戟投戈禮覺王，獻花巖畔露神光。戒香獨紹五雲
J36nB348_p0410b03║色，佛號偏宗十億邦。鎮日蒲團消客夢，半生崖壑絕
J36nB348_p0410b04║行藏。陳如自昔稱僧首，百世猶聞眉影長。
J36nB348_p0410b05║宣聖像贊
J36nB348_p0410b06║空空無知，知我者天。聖仁豈敢，不貳不遷。一以貫之，
J36nB348_p0410b07║初心方便。天下歸仁，最後玄詮。跡集帝王之後，本開
J36nB348_p0410b08║覺路之先。寄微言於易象，推大聖於西乾。縱無大灌
J36nB348_p0410b09║頂經之記，亦可信為普門示現之賢。
J36nB348_p0410b10║趙十五像贊
J36nB348_p0410b11║視物之生，猶己之生。視人之厄，猶己之厄。只此民胞
J36nB348_p0410b12║物與心腸，便是大慈大悲血脈。欲知不二法門，更受
J36nB348_p0410b13║山僧一摑。豈不見，博施濟眾，堯舜猶病。菩提初發，生
J36nB348_p0410b14║界斯盡。會得個點玄關，便是維摩話柄。咄，覺路本來
J36nB348_p0410b15║常坦坦，莫認偏鋒作正令。
J36nB348_p0410b16║沈母金太孺人往生贊（有引）
J36nB348_p0410b17║吾人現前一念心性，原與阿彌陀佛同體。而罕能
J36nB348_p0410b18║直下知歸者，無他，未具信願行三故也。子嘗謂信
J36nB348_p0410b19║如將，願如謀，行如軍旅，有將有謀，老弱亦可取勝。
J36nB348_p0410b20║苟無將謀，雖勇壯亦潰矣。是故信宜專，願宜審，行
J36nB348_p0410b21║宜無所不收。專且審，故圓頓直捷而至高。無所不
J36nB348_p0410b22║收，故三根普被而至廣，此念佛三昧所以為橫超
J36nB348_p0410b23║勝異也。邇來宗教之士或視念佛太易，以為曲被
J36nB348_p0410b24║中下，或視念佛太難，以為齋戒須全。夫太易則不
J36nB348_p0410b25║高，太難則不廣，豈寶王三昧之謂哉。今觀太君坐
J36nB348_p0410b26║逝，洵可頓釋兩疑。合掌贊曰，
J36nB348_p0410b27║人心佛心，本自無二。一念相應，欲仁仁至。卓哉沈母，
J36nB348_p0410b28║信此實義。聖號喃喃，日時不離。但持十齋，慈祥愷悌。
J36nB348_p0410b29║罕睹怒容，多贍惠施。八十六年，淨業乃粹。集飲歡娛，
J36nB348_p0410b30║大醒如醉。驀直西歸，坐脫若戲。欲顯真因，身香表瑞。
J36nB348_p0410c01║信矣高圓，誠然廣被。匪易匪難，千秋永企。
J36nB348_p0410c02║沈翼薇趺坐圖贊
J36nB348_p0410c03║七年守土，愈殺愈慈。二載省方，恩威並施。朝中正立，
J36nB348_p0410c04║奸魄潛劘。林下彷徉，知雄守雌。賢母念佛，端坐西馳。
J36nB348_p0410c05║純孝繼德，取友親師，君不見，君家太君身示現，圓融
J36nB348_p0410c06║直截超方便。假饒透盡千七關，五百元來只半串。直
J36nB348_p0410c07║下聞熏莫更疑，長安豈離含元殿。
J36nB348_p0410c08║譚埽菴居士像贊
J36nB348_p0410c09║頭頂青天，腳踏實地。忘食忘憂，窮年竟歲。讀盡世閒
J36nB348_p0410c10║好書，識盡古今奇字。不肯分佛分儒，何必為僧為吏。
J36nB348_p0410c11║孔孟稱之為出世子孫，佛祖喚之為在家法裔。單得
J36nB348_p0410c12║憨翁授記深，畢竟同歸第一義。
J36nB348_p0410c13║陳旻昭居士像贊
J36nB348_p0410c14║願廣悲深，心靈語豁。以法門之憂為憂，以群生之脫
J36nB348_p0410c15║為脫。盡未來際，誓居學地。遙承壽昌，不肯二字真正
J36nB348_p0410c16║衣缽，見人一味合掌低頭，便是今時常不輕菩薩。
J36nB348_p0410c17║張玄超像贊
J36nB348_p0410c18║分宗判教兩無涯，吳越元來是一家。欲識聲前句後
J36nB348_p0410c19║事，年年踏雪看梅花。
J36nB348_p0410c20║靈峰蕅益大師宗論卷第九之三
J36nB348_p0411a01║靈峰蕅益大師宗論卷第九之四
J36nB348_p0411a02║贊二
J36nB348_p0411a03║佛說阿彌陀經塔贊
J36nB348_p0411a04║稽首阿彌陀如來，攝受眾生不思議。稽首廣長舌相
J36nB348_p0411a05║經，諸佛護念不思議。稽首執持名號人，徑登不退不
J36nB348_p0411a06║思議。我曾發不思議願，欲以尊經作寶塔。綺迴漩澓
J36nB348_p0411a07║妙莊嚴，令見聞者皆歡悅。善哉千里鄭居士，先得我
J36nB348_p0411a08║心所欲為。巧思妙筆奪天工，梵文迆𨓦無盈虧。我今
J36nB348_p0411a09║合掌頂禮塔，願塔普放光無量。我今合掌頂禮經，願
J36nB348_p0411a10║經住世壽無量。經典所在即是塔，塔影所在即是經。
J36nB348_p0411a11║若人具有廣大信，始獲頂禮無餘情。若人得遇此經
J36nB348_p0411a12║塔，畢竟當得廣大信。是故我今作贊頌，廣不思議佛
J36nB348_p0411a13║慧命。
J36nB348_p0411a14║血書華嚴經贊二首
J36nB348_p0411a15║法界無礙，殊文異派。上中下座，同條共會。正眼觀來，
J36nB348_p0411a16║圓融自在。隨沾一滴，滄海為隘。奇哉開士，發希有心。
J36nB348_p0411a17║刺血書寫，字字精金。放紅毫光，照微塵國。遇影蒙塵，
J36nB348_p0411a18║頓證妙德。（省中開士）
J36nB348_p0411a19║刺血書成法界經，展時無字不光明。導歸無量光王
J36nB348_p0411a20║剎，不墮狂禪鼠唧鳴。（澹居大德）
J36nB348_p0411a21║涵初開士持法華經贊
J36nB348_p0411a22║介爾一心，三千性相。權實同歸，圓明絕障。文字離微，
J36nB348_p0411a23║兔角柱杖。即此離此，依然兩樣。能施能開，積年店帳。
J36nB348_p0411a24║認取阿爺，當仁不讓。十妙淋漓，今古如斯。若本若跡，
J36nB348_p0411a25║觀心便知。三法融徹，六塵無別。教行理經，同輪共轍。
J36nB348_p0411a26║卓哉開士，心解口持。醍醐潤渴，甘露療饑。七萬餘言，
J36nB348_p0411a27║言言實相。一任思量，眉元眼上。梵音清雅，法界同熏。
J36nB348_p0411a28║一字染識，法王之昆。
J36nB348_p0411a29║雨白開士血書華嚴經贊（有引）
J36nB348_p0411a30║開士血書此經王，初懼大事難成也。先然香一百
J36nB348_p0411b01║八炷，以求加被，僅兩年告完。不事世諦，作圓滿道
J36nB348_p0411b02║場，獨閉門觀想。頓然三指，普供法界三寶。噫，力行
J36nB348_p0411b03║出世妙善，而不彰其名，此真普賢勝行已乎。蕅益
J36nB348_p0411b04║智旭，深心隨喜，合掌讚曰，
J36nB348_p0411b05║為善妙在密，有德妙在謙。以此嚴性海，以此離世閒。
J36nB348_p0411b06║字字如來血，筆筆華藏泉。三禪猶可壞，萬德終不捐。
J36nB348_p0411b07║相將寶蓮土，再聽龍華詮。
J36nB348_p0411b08║恆生法主血書法華經讚（并序）
J36nB348_p0411b09║如來一代教法，唯法華為究竟之詮，以其直明設
J36nB348_p0411b10║教之意，不止辯說法門綱目故也。是故法華明，則
J36nB348_p0411b11║一代教法俱明，十方三世一切權實本跡俱明。如
J36nB348_p0411b12║是則現前一念介爾心性，乃究竟明矣。智者大師
J36nB348_p0411b13║親見靈山一會，儼然未散，正是自心現量境界耳。
J36nB348_p0411b14║世之求法華者，既不知求諸自心，求自心者，又不
J36nB348_p0411b15║知求諸法華。宗說分張，罔殆病等。求其教觀雙美，
J36nB348_p0411b16║解行合一，捨天台誰歸哉。末代鈍根，障深慧淺，三
J36nB348_p0411b17║大五小，不唯作望洋之歎，且視為異物。妙峰大師，
J36nB348_p0411b18║不惑眾咻，力宏一實，正如鳴陽孤鳳。逮幽谿大師，
J36nB348_p0411b19║其道始全，甚矣正法難聞也。檇李恆公，桐谿子，幽
J36nB348_p0411b20║谿孫。淡食十年，掩關載半。刺舌端血，書七帙經，僅
J36nB348_p0411b21║十旬而告成。噫，難行能行，真不可思議妙行矣。讀
J36nB348_p0411b22║其緣起，迴向發願，字字與菩提心相應，當知亦必
J36nB348_p0411b23║念念與不可思議境相應也。合掌讚曰，
J36nB348_p0411b24║稽首妙經王，實相不思議。權實與本跡，究竟唯一事。
J36nB348_p0411b25║稽首天台師，大蘇發妙悟。五玄與四釋，廓徹菩提路。
J36nB348_p0411b26║約教揀偏權，觀心融怯怖。杲日麗中天，萬流歸本源。
J36nB348_p0411b27║山外徒疑畏，誰知龍樹禪。佛命從茲續，心印從茲傳。
J36nB348_p0411b28║故我恆開士，發心同普賢。身命誓不惜，大願金剛堅。
J36nB348_p0411b29║七軸七萬字，字字皆金蓮。佛身全在中，聞見結妙緣。
J36nB348_p0411b30║不離此當處，因滿果亦圓。
J36nB348_p0411c01║卓無量普觀圖贊
J36nB348_p0411c02║會依報為蓮華，攝三身為自己。非以身往彼方，非移
J36nB348_p0411c03║蓮花到此。欲識個中消息，問取無量卓子。
J36nB348_p0411c04║西齋淨土詩贊
J36nB348_p0411c05║稽首楚石大導師，即是阿彌陀正覺。以茲微妙勝伽
J36nB348_p0411c06║陀，令我讀誦當參學。一讀二讀塵念消，三讀四讀染
J36nB348_p0411c07║情薄。讀至十百千萬遍，此身已向蓮花托。亦願後來
J36nB348_p0411c08║讀誦者，同子畢竟生極樂。還攝無邊念佛人，永破事
J36nB348_p0411c09║理分張惡。同居淨故四俱淨，圓融直捷超方略。
J36nB348_p0411c10║十八祖像贊并序略（有引）
J36nB348_p0411c11║佛一心燈，百千分炷，苟可照長夜者，皆佛光也。不
J36nB348_p0411c12║藉茲光覺自他，迺於燈檠分彼此，愚矣。夫火之所
J36nB348_p0411c13║傳，雖不知其盡，推厥元始，各有攸承。儻知熟食除
J36nB348_p0411c14║冥，功用無別，勤身等事，又奚擇焉。然欲廣祠，不勝
J36nB348_p0411c15║其夥。由是每事止宗一人，依戒次為先後。不唯尚
J36nB348_p0411c16║名專尚實，不唯崇先亦崇盛。庶幾慧照熾然，永爍
J36nB348_p0411c17║昏窈云爾。
J36nB348_p0411c18║西土受佛付囑大迦葉尊者（第一）。王舍城，大婆羅門種，
J36nB348_p0411c19║名畢缽羅。身真金色，具三十相。娶紫金光女，了無欲
J36nB348_p0411c20║意。出家自誓得戒，見佛竹園，聞法證果，以寶衣易佛
J36nB348_p0411c21║糞埽大衣。畢生行頭陀行，佛嘗分半座令坐。涅槃會
J36nB348_p0411c22║上，佛告比丘，我今所有無上正法，悉已付囑摩訶迦
J36nB348_p0411c23║葉。當為汝等作大依止。佛滅七日，迦葉來赴，既茶毘
J36nB348_p0411c24║訖，即共千阿羅漢結集三藏，宏持正法。二十年，次付
J36nB348_p0411c25║囑阿難，入定於靈鷲山之雞足峰，持十三條金縷袈
J36nB348_p0411c26║裟，待彌勒佛。贊曰，願居眾人後，不為一物先。縱使
J36nB348_p0411c27║不值佛，自成獨覺仙。根深枝乃茂，正法全仔肩。拈花
J36nB348_p0411c28║領微旨，結集印真傳。三藏急先務，舍利憑人天。閻浮
J36nB348_p0411c29║第二師，裕後亦光前。威德重無比，魔外聞遙蹎。安得
J36nB348_p0411c30║再遊此，一滌野狐涎。（拈花事，出大梵王問法決疑經。宋王安石於內院見之藏缺，故
J36nB348_p0412a01║禪者不知。）
J36nB348_p0412a02║西土持毘尼藏優波離尊者（第二）。五百釋子將出家，盡
J36nB348_p0412a03║脫珍服與優波離。波離念，彼尚能捨，我何戀焉，先往
J36nB348_p0412a04║求度。釋子後至，禮上座，至尊者前不禮。佛曰，寧說三
J36nB348_p0412a05║世佛是下賤人，勿說優波離是下賤人也，此人持戒
J36nB348_p0412a06║第一，眾中綱紀，人天最尊。釋子禮足，大地六種震動。
J36nB348_p0412a07║佛示滅後，迦葉白椎，請尊者登師子座，結集律藏。贊
J36nB348_p0412a08║曰，戒是佛真身，律是僧父母。正法賴此存，人天均
J36nB348_p0412a09║恃怙。小大共遵由，何今復何古。稽首眾紀綱，萬世毘
J36nB348_p0412a10║尼祖。持犯與開遮，精析超群伍。哀哉末葉中，事理多
J36nB348_p0412a11║莽鹵。幸乘悲願來，再作龍蛇主。陶鑄聖凡儔，同為舍
J36nB348_p0412a12║那輔。
J36nB348_p0412a13║西土傳持法藏阿難陀尊者（第三）。白飯王子，佛之堂弟，
J36nB348_p0412a14║佛成道日生，面如滿月，為佛侍者，多聞第一。佛滅度，
J36nB348_p0412a15║迦葉白椎，請登師子座，結集法藏。迦葉寂，宣化幾二
J36nB348_p0412a16║十年。於恆河中流，入風奮迅三昧，身分四分，與帝釋，
J36nB348_p0412a17║龍王，毘舍離子，阿闍世王，各起塔供養。贊曰，佛法
J36nB348_p0412a18║大海水，流入阿難心。橫莫測其際，豎莫測其深。始似
J36nB348_p0412a19║畜聞誤，終得反聞鍼。除病不除法，點鐵便成金。如何
J36nB348_p0412a20║生盲類，捨此復他尋。離經墮魔說，執石強作琛。楞伽
J36nB348_p0412a21║金剛印，祖意良可欽。此言如不信，更問古觀音。
J36nB348_p0412a22║初來東土迦葉摩騰，竺法蘭二尊者（第四、第五）。東漢明帝
J36nB348_p0412a23║夢金人，遣使西求佛道。遇二尊者，於中天竺大月氏，
J36nB348_p0412a24║得佛立像，及梵本經六十萬言。載以白馬，達雒陽。於
J36nB348_p0412a25║城西雍門外，立白馬寺，譯經四十二章。後五嶽八山
J36nB348_p0412a26║道士，上表請試優劣，火焚道經，悉成灰燼。所有咒術，
J36nB348_p0412a27║皆不靈應。唯佛經像，光明燦爛，五色徹天，分毫不爽。
J36nB348_p0412a28║摩騰湧身飛空，現諸神變。法蘭出大梵音，宣明佛法。
J36nB348_p0412a29║天雨寶花，大眾欣悅。摩騰卒，法蘭譯佛本行經等五
J36nB348_p0412a30║部。贊曰，堂堂震旦境，久已蒙佛影。猶俟千餘年，正
J36nB348_p0412b01║法乃昭炳。卓哉二大士，神力真勇猛。感應不失時，定
J36nB348_p0412b02║慧發深憬。除彼生盲人，誰能見弗省。折伏魔外心，掀
J36nB348_p0412b03║翻愛見阱。萬古仰餘暉，碧潭圓月冷。何時復現神，家
J36nB348_p0412b04║風頓重整。
J36nB348_p0412b05║初至江南建舍利塔康僧會尊者（第六）。康居國人。赤烏
J36nB348_p0412b06║四年，見吳主曰，如來遷化，已逾千載，靈骨舍利，神應
J36nB348_p0412b07║無方。吳主曰，舍利可得，當立塔，若無驗，國有常刑。師
J36nB348_p0412b08║謂徒曰，大法興廢，在此一舉，當潔齋懇求。七日至三
J36nB348_p0412b09║七，眾且懼。忽鏗然有聲，缾中舍利五色。吳主自瀉銅
J36nB348_p0412b10║盤，盤即裂。火燒鎚擊，亦無所損。因起浮屠，置建初寺，
J36nB348_p0412b11║名地曰佛陀里（即今大報恩寺）。贊曰，無量戒定慧，莊嚴清
J36nB348_p0412b12║淨身。堅固不可壞，應物現奇珍。誰能深諦信，懇到復
J36nB348_p0412b13║精純。冥契究竟果，建立菩提因。靈骨文彩古，眾生耳
J36nB348_p0412b14║目新。迥超思議表，恆示迷流津。長干佛陀里，塵劫開
J36nB348_p0412b15║光輪。莫言此是幻，離幻別無真。
J36nB348_p0412b16║東土初受具戒，朱士行沙門（第七○時出家者尚存俗姓）。漢魏以
J36nB348_p0412b17║來，出家唯受三歸，大沙門無別高貴。鄉公正元元年，
J36nB348_p0412b18║曇摩迦羅與曇諦，在洛出四分戒本，受戒羯磨法。沙
J36nB348_p0412b19║門朱士行，為受戒之始。甘露五年，講道行般若經（講經
J36nB348_p0412b20║之始）。歎譯理未周，乃發跡長安，至于闐國（沙門西遊之始）。得梵
J36nB348_p0412b21║本般若，國禁不傳東土。士行請驗以火，無損。王信異，
J36nB348_p0412b22║許傳。即寄經東歸，名放光般若。贊曰，七種得戒中，
J36nB348_p0412b23║白羯磨第一。僧寶久住持，最勝無倫匹。佛法入支那，
J36nB348_p0412b24║昭彰匪一日。甘露獲先嘗，沙門稱首出。況復登座王，
J36nB348_p0412b25║忍衣慈為室。發足始西遊，獲得希有帙。戒慧及神通，
J36nB348_p0412b26║堪作群靈率。代遠罔聞知，聊為稽首述。
J36nB348_p0412b27║蓮社始祖慧遠法師（第八）。俗姓賈，雁門樓煩人。幼好學，
J36nB348_p0412b28║博綜六經，尤善莊老。二十一歲，師事道安。二十四，大
J36nB348_p0412b29║善講貫。晉孝武大元六年，至廬山，夢神告以毋他往。
J36nB348_p0412b30║夕大雷電，林壑洞開，素砂布地，楩楠文梓充布地上。
J36nB348_p0412c01║九江刺史桓伊，為建東林寺，殿名神運。嘗謂諸種三
J36nB348_p0412c02║昧，其名甚眾。功高易進，念佛為先。結社者有十八高
J36nB348_p0412c03║賢，及一百二十三眾，皆登安養。時江東經卷未備，禪
J36nB348_p0412c04║法無聞，律學多缺。師令弟子，越蔥嶺遠求得之。著法
J36nB348_p0412c05║性論，創明涅槃常住之理，什師歎其闇與理合。安帝
J36nB348_p0412c06║時，桓玄令沙門拜王，師致書諫止，著沙門不敬王者
J36nB348_p0412c07║論。師居山三十年，專修淨業。三見佛，不言。義熙十二
J36nB348_p0412c08║年七月晦日，佛來迎云，七日後，當生我國。至八月六
J36nB348_p0412c09║日，耆宿請以豉酒治病。師曰，律無通文。又請飲米汁，
J36nB348_p0412c10║師曰，日過中矣。又請飲蜜水，乃披律尋文，卷未半，坐
J36nB348_p0412c11║逝，壽八十三。贊曰，念佛三昧寶，圓頓法中王。挺生
J36nB348_p0412c12║神聖士，勇猛獨承當。香象截流度，擣丸集眾香。大德
J36nB348_p0412c13║矜細行，禪律咸舒光。法性悟常住，僧儀超帝皇。才識
J36nB348_p0412c14║邁前哲，密證不自彰。文成印乃壞，怡然返故鄉。高風
J36nB348_p0412c15║千古在，歸命附慈航。
J36nB348_p0412c16║初往天竺求律，法顯沙門（第九）。晉安帝隆安二年己亥，
J36nB348_p0412c17║從長安發足西往。義熙十二年甲寅，泛海而還。備嘗
J36nB348_p0412c18║險阻，具在本傳。贊曰，稽首勇猛士，發心求戒律。西
J36nB348_p0412c19║行不惜身，安知勞與逸。往返十五年，經歷百千怵。但
J36nB348_p0412c20║念觀世音，雲開復見日。愍此邊地苦，欲住還東出。去
J36nB348_p0412c21║時多同行，來時僅存一。惠我毘尼燈，照我千年室。讀
J36nB348_p0412c22║傳憶深恩，血淚如泉滭。
J36nB348_p0412c23║東土禪宗初祖，菩提達磨大師（第十）。南天竺香至王子。
J36nB348_p0412c24║西土二十七祖般若多羅付以大法，囑六十年後，往
J36nB348_p0412c25║震旦行化。梁大通元年，泛海至廣州。武帝詔見，問曰，
J36nB348_p0412c26║如何是聖諦第一義。云，廓然無聖。問，對朕者誰。云，不
J36nB348_p0412c27║識。帝不契，遂渡江入魏。止嵩山少林寺，面壁九年。後
J36nB348_p0412c28║付法與二祖慧可，并授袈裟表信。且曰，楞伽四卷，可
J36nB348_p0412c29║以印心。往雲門千聖寺坐逝，葬全身於熊耳山。明年
J36nB348_p0412c30║宋雲從西域回，遇師隻履手攜，翩翩獨邁。開壙而視，
J36nB348_p0413a01║唯空棺隻履。贊曰，震旦多大乘，昂昂千古英。譬如
J36nB348_p0413a02║龍已就，待師一點晴。廓然無聖諦，楞伽印分明。不識
J36nB348_p0413a03║真不識，同死不同生。得髓依位立，隻履仍西行。哀哉
J36nB348_p0413a04║五葉後，宗說還分爭。經既成名相，坐復同聾盲。誰信
J36nB348_p0413a05║安心訣，從來匪涉程。
J36nB348_p0413a06║天台教主智者大師（第十一）。名智顗，字德安，俗姓陳，父
J36nB348_p0413a07║梁益陽侯。母徐氏，夢香煙五彩，入懷而妊。生時神光
J36nB348_p0413a08║發屋，堯眉舜目，臥即合掌，面必向西。十七誓為沙門，
J36nB348_p0413a09║十八出家，二十受具，精通律藏，常樂禪悅。二十三謁
J36nB348_p0413a10║思禪師於光州大蘇山。思曰，昔日靈山同聽法華，即
J36nB348_p0413a11║示普賢道場，為說四安樂行。昏曉苦到，如教研心，柏
J36nB348_p0413a12║盡繼栗，月沒燎松。二七豁然大悟，三十歲遊金陵，三
J36nB348_p0413a13║十八入天台。卜居於佛隴，降魔於華頂。陳少主復請
J36nB348_p0413a14║住金陵光宅寺，講法華經。隋太子受戒，上師號曰智
J36nB348_p0413a15║者。次於荊州玉泉，授關雲長神五戒。說法華玄義，摩
J36nB348_p0413a16║訶止觀。五十八歸天台，年六十說諸法門，安坐入寂，
J36nB348_p0413a17║藏龕於佛隴西南峰。煬帝大業元年開視，唯空床虛
J36nB348_p0413a18║帳而已。生平造寺三十六所，造經十五大藏，造像八
J36nB348_p0413a19║十萬軀，剃度萬四千人，傳法者三十二人，得悟者千
J36nB348_p0413a20║餘人，三十年唯一納。贊曰，歸命大教主，人稱小釋
J36nB348_p0413a21║迦。本地不可測，示跡乃堪誇。靈相兼堯舜，神德動夷
J36nB348_p0413a22║華。權實窮奧旨，歸宗在法華。四辯澍妙雨，兩足嚴大
J36nB348_p0413a23║車。止觀傳心印，玄文伏偏斜。永劫述難盡，功若恆河
J36nB348_p0413a24║沙。允矣無上士，奚止壓百家。
J36nB348_p0413a25║慈恩教主玄奘法師（第十二）。洛陽陳氏子。十一歲，誦通
J36nB348_p0413a26║維摩法華。唐太宗貞觀三年，遊西竺。備嘗險阻，歷百
J36nB348_p0413a27║三十國。凡如來化跡，無不禮敬。初欲學龍樹宗，其徒
J36nB348_p0413a28║令服藥求長生，方可研宗旨。師本欲求經，恐負宿願，
J36nB348_p0413a29║遂學法相於戒賢法師。賢已一百三歲，蒙文殊付託，
J36nB348_p0413a30║忍死待師。貞觀十九年東歸，撰西域記，譯地論，唯識
J36nB348_p0413b01║大般若經等。高宗麟德元年二月，令眾念彌勒佛，右
J36nB348_p0413b02║脅而逝，是夕白虹四道貫并宿。贊曰，法界無差別，
J36nB348_p0413b03║差別無量具。五位百法門，數句非數句。欲悟真圓融，
J36nB348_p0413b04║那得廢行布。所以古文殊，苦勸賢師住。奘師既西遊，
J36nB348_p0413b05║此道迺有付。稽首瑜伽師，一生補佛處。覆實且施權，
J36nB348_p0413b06║誠哉有遠慮。師已契慈心，兜率宮先據。
J36nB348_p0413b07║密教初祖，金剛智灌頂國師（第十三）。西土人，親傳龍智
J36nB348_p0413b08║阿闍黎法。唐開元七年，抵廣州，詔入見，館大慈恩寺，
J36nB348_p0413b09║圖七俱胝像，令自開目。明年遷薦福，所至結壇作灌
J36nB348_p0413b10║頂道場。二十年八月，告其徒曰，白月圓時，吾逝矣。至
J36nB348_p0413b11║期，右遶毘盧像，頂安貝葉，坐逝。贊曰，顯密二種教，
J36nB348_p0413b12║各具四悉檀。顯或可擬議，密更難仰鑽。授受有祕印，
J36nB348_p0413b13║成就須淨壇。稽首灌頂師，懷道來真丹。圓頓超言象，
J36nB348_p0413b14║雲物聊示端。菩提乃宗要，事理非偏安。傳至金剛手，
J36nB348_p0413b15║醍醐佛所歎。遶像頂貝葉，萬古月同看。
J36nB348_p0413b16║清涼教主澄觀國師（第十四）會稽人，姓夏侯。十四歲誦
J36nB348_p0413b17║法華經得度。先學律，次學論，次學賢首宗，次從荊谿
J36nB348_p0413b18║學台宗，次遍學南北二宗。凡此土儒老，竺乾梵書，外
J36nB348_p0413b19║部異計，四韋五明，顯密儀軌，莫不旁通。居大華嚴寺，
J36nB348_p0413b20║專行方等懺法。講華嚴經，造新疏，及演義鈔。壽一百
J36nB348_p0413b21║二歲，臘八十三。身九尺四寸，手垂過膝，夜目發光，晝
J36nB348_p0413b22║仍不瞬。才供二筆，日記萬言。十誓律身，盡形一食。歷
J36nB348_p0413b23║九朝為七帝師，講華嚴至五十遍，建無遮大會十五
J36nB348_p0413b24║會，宏法弟子三十八人。贊曰，華嚴法界海，萬派咸
J36nB348_p0413b25║朝宗。不有大龍象，誰能力宏通。十玄啟深奧，六相明
J36nB348_p0413b26║圓融。性相既非二，生佛豈異同。福慧超今古，儀表等
J36nB348_p0413b27║世雄。宗說分復合，乘戒替還隆。重重十法界，馥馥十
J36nB348_p0413b28║誓風。稽首調御師，千載開盲聾。
J36nB348_p0413b29║會歸宗鏡，永明大禪師（第十五）。名延壽，字沖玄。吳越王
J36nB348_p0413b30║時為稅務，用官錢放生，當棄市，臨刃色不變。貸命，出
J36nB348_p0413c01║家，得法於韶國師。九旬入定，鳥巢衣裓，行法華懺。見
J36nB348_p0413c02║普賢執蓮花在手，特上天台智者巖，作甲乙二鬮，甲
J36nB348_p0413c03║一生禪定，乙誦經萬善莊嚴淨土，七度得乙鬮，於是
J36nB348_p0413c04║專修淨業。誦經三載，觀音以甘露灌其口，日課一百
J36nB348_p0413c05║八事，未嘗暫廢。師以天台賢首慈恩三宗互異，乃館
J36nB348_p0413c06║其徒之知法者，博閱義海，更相質難，而衡以心宗。又
J36nB348_p0413c07║集大乘經論六十部，兩土聖賢三百家之言，證成唯
J36nB348_p0413c08║心之旨。為宗鏡錄百卷，及萬善同歸集等。師坐逝後，
J36nB348_p0413c09║有臨川比丘，病入冥，見閻王拜師像云，於西方上品
J36nB348_p0413c10║受生矣。贊曰，法法本唯心，何同復何異。哀哉罔殆
J36nB348_p0413c11║流，執語迷實義。各隨遍計情，爭立我人幟。吾師集大
J36nB348_p0413c12║成，萬善歸同智。向上最玄機，日課百八事。高登上品
J36nB348_p0413c13║蓮，幽冥亦翹企。宗鏡照大千，生盲罕知利。安得師再
J36nB348_p0413c14║來，重聞天樂瑞。
J36nB348_p0413c15║得戒和尚，雲棲大師（第十六）。諱袾宏，字佛慧，別號蓮池。
J36nB348_p0413c16║古杭人，姓沈，少為名儒。三十歲出家，參遍融等大老，
J36nB348_p0413c17║密有契悟。住靜雲棲，不覺成叢席。專修淨土，敦尚戒
J36nB348_p0413c18║律。不拈機緣，不稱方丈，不崇殿閣，不侈衣食。以平易
J36nB348_p0413c19║老實，力挽浮風。凡警策大眾，開示出生死事，未嘗不
J36nB348_p0413c20║聲淚俱下。放生結緣，施食作福，不計其數。年八十二
J36nB348_p0413c21║示寂。旭少為邪師所誤，力詆三寶，聞大師自知錄序，
J36nB348_p0413c22║始轉邪心。廿四出家，入山作務，見規約中，有學戒式。
J36nB348_p0413c23║遂發菩提心，胡跪大師像前，然香頂受二種戒本，以
J36nB348_p0413c24║附私淑之科。贊曰，宣尼讓聖仁，堯舜稱猶病。大道
J36nB348_p0413c25║曠無涯，如何一蹴盡。嗟此澆漓時，人各爭高峻。言行
J36nB348_p0413c26║每相違，欺世同梟獍。卓哉真導師，懲俗從先進。制作
J36nB348_p0413c27║似孔周，謙退如臨浚。悲予發心遲，弗獲親慈訓。稽首
J36nB348_p0413c28║奉遺容，願作蓮邦胤。
J36nB348_p0413c29║刻書本藏，紫柏大師（第十七）諱真可，字達觀，別號紫柏，
J36nB348_p0413c30║吳江沈氏子。行腳時，因疑張拙偈大悟。參遍融尊宿，
J36nB348_p0414a01║願嗣其德。師念大藏卷帙重多，遐方僻陬，有不聞法
J36nB348_p0414a02║名者。倡刻方冊，以便流通。設遇輕謗，願自代罪。令處
J36nB348_p0414a03║處見聞經法，作金剛種，皆大師力也。大法自任，絕無
J36nB348_p0414a04║我相。心直口快，不顧時忌。發願入狴獄酬宿債，獄中
J36nB348_p0414a05║度無量人。乃說偈坐逝，壽六十一。越十一年，憨大師
J36nB348_p0414a06║茶毘之，舍利無數。生平專持毘舍浮佛偈，亦以示人。
J36nB348_p0414a07║四十餘年，脅不著席，不見女人，常露坐不避風霜。重
J36nB348_p0414a08║興梵剎十五所。古宿語錄，若寂音尊者所著論文，世
J36nB348_p0414a09║所不聞，盡搜刻之。贊曰，僧風久不振。挺生大聖賢。
J36nB348_p0414a10║愛見一握斬，法道全仔肩。雄猛超龍象，悲誓證無緣。
J36nB348_p0414a11║深知教外旨，終藉文字傳。創刻方冊藏，助顯直指禪。
J36nB348_p0414a12║圜中酬宿債，來去胡翩翩。舍利鎮雙徑，半偈功已圓。
J36nB348_p0414a13║愧我瞠乎後，何時受策鞭。
J36nB348_p0414a14║夢中接引憨山大師（第十八）。諱德清，字澄印，別號憨山，
J36nB348_p0414a15║和州人，姓蔡。生時白衣重包，浴水異香，口如仰月，眉
J36nB348_p0414a16║五彩，髮紺青色。十二歲出家，二十六入燕，盤山住月
J36nB348_p0414a17║餘，身世豁空。胡順菴署中，入定一七，皆無取著。住五
J36nB348_p0414a18║臺八年，夢法界圓融觀境，又夢昇彌勒樓閣，聞說識
J36nB348_p0414a19║智差別之義。次住東海牢山，豁悟楞嚴觀境。後因方
J36nB348_p0414a20║士流言，逮下詔獄，受種種刑，神色不異，夢大士安慰。
J36nB348_p0414a21║以百萬生靈託之。遣戍雷陽，力清曹谿祖庭，為靈通
J36nB348_p0414a22║侍者受戒。代戴督府出師征撫猺獞，果救百萬餘命。
J36nB348_p0414a23║晚赦歸南嶽，次住匡山五乳峰。閉關念佛，晝夜六時，
J36nB348_p0414a24║各課萬聲。庚申雪嶺峻師登山問安，旭寄香一瓣，蒙
J36nB348_p0414a25║大師慈札獎導，偈語開示。辛酉大師復住曹谿，壬戌
J36nB348_p0414a26║旭決志出家，三夢大師接引。恨駑劣不能遠趨，乃求
J36nB348_p0414a27║峻師剃髮，以是大師所讚許也。癸亥冬，旭在天台打
J36nB348_p0414a28║七，忽夢大師容稍憔悴，似有所囑。後知正屬示寂時
J36nB348_p0414a29║矣。壽七十八，龕遷曹谿。歷年二十，開視之，全身堅固，
J36nB348_p0414a30║衣服鮮明，爪髮俱長，皮膚黃白，光潤如生。遂金漆護
J36nB348_p0414b01║之，同六祖肉身供養。贊曰，長干佛陀里，閒出名世
J36nB348_p0414b02║豪。氣宇似王者，筆陣若江濤。宗教任遊戲，真俗隨逍
J36nB348_p0414b03║遙。履險不異坦，就卑能屈高。賢智望且怖，愚劣親可
J36nB348_p0414b04║翹。生平半疑信，末後始解嘲。示我歸路穩，哀哉甘自
J36nB348_p0414b05║逃。稽首慈誓力，終當為我招。
J36nB348_p0414b06║自像贊三十三首
J36nB348_p0414b07║謂爾為禪，門庭弗專。謂爾為教，瓣香弗宣。謂爾為律，
J36nB348_p0414b08║標榜弗虔。形骸枯槁兮神情自豐，資性鈍拙兮詮辯
J36nB348_p0414b09║自雄。觸著渠兮猛虎毒龍，識得渠兮和氣春風。據爾
J36nB348_p0414b10║一狀自首漫云，憲章紫柏可，祖述永明壽。仔細檢點
J36nB348_p0414b11║將來，不免萬年遺臭。
J36nB348_p0414b12║踢翻禪講窠臼，掀開佛祖頭顱。筆底轟雷掣電，舌尖
J36nB348_p0414b13║缾水盤珠。只有一端可笑，依然具縛凡夫。
J36nB348_p0414b14║學無常師，交無擇友。重實輕名，慈心毒口。有時似孩
J36nB348_p0414b15║提之童，有時似喪家之狗。不解趨吉避凶，安知推薄
J36nB348_p0414b16║居厚。踏破谿山萬朵雲，人前處處揚家醜。
J36nB348_p0414b17║抱嬰杵之苦思，蒙李陵之垢辱。眼孔爍破太空，行履
J36nB348_p0414b18║渾無可錄。廢既中清中權，隱居放言成局。讚毀一任
J36nB348_p0414b19║諸方，智旭元是智旭。
J36nB348_p0414b20║參禪禪不悟，看教教不深。持戒不具足，念佛不一心。
J36nB348_p0414b21║慣掉掣空臂，出入荊棘林。訶佛亦罵祖，狎獸兼友禽。
J36nB348_p0414b22║全身等微羽，片語重千金。支那國裏留個硜硜小人
J36nB348_p0414b23║種，千古萬古未審誰知音。
J36nB348_p0414b24║咄哉鍾大郎，忒煞無拘束。日夜恣無明，增長貪瞋毒。
J36nB348_p0414b25║自讚復毀他，指直還作曲。玩弄佛與魔，顛倒真與俗。
J36nB348_p0414b26║舉筆動舌時，每使鬼神哭。人說你聰明，我說你木梏。
J36nB348_p0414b27║孟浪過一生，究竟結何局。不是生西方，便是墮地獄。
J36nB348_p0414b28║單提極則正令，不墮今時窠窟。假饒黃蘗雲門，未免
J36nB348_p0414b29║遭吾一摑。且道向上一句，畢竟是個甚麼。合掌稱云，
J36nB348_p0414b30║南無阿彌陀佛。（念佛像，下八首同。）
J36nB348_p0414c01║不度德，不量力。妄欲砥柱中流，誰道連身汩沒。努力
J36nB348_p0414c02║扒將起來，未免筋疲骨仄。賴有金剛種子，從來不受
J36nB348_p0414c03║侵蝕。彌陀一句作津梁，阿鼻直達安樂國。
J36nB348_p0414c04║好個不唧溜漢，前後絕無思算。佛法講得許多，煩惱
J36nB348_p0414c05║何曾少斷。雖然瑕不掩瑜，爭柰夜猶未旦。只有西方
J36nB348_p0414c06║路熟，且喜救得一半。直待彌勒下生，方了者重公案。
J36nB348_p0414c07║信得是心是佛，乃信是心作佛。所以枯坐喃喃，耑念
J36nB348_p0414c08║阿彌陀佛。偏要記串記千，不學瞞頇鶻突。無論專心
J36nB348_p0414c09║散心，聲聲滅罪八十億劫。假使眾生界盡，虛空界盡，
J36nB348_p0414c10║我此持名，終無休歇。
J36nB348_p0414c11║不願成佛，不求作祖。不肯從今，不敢畔古。念念思歸
J36nB348_p0414c12║極樂鄉，心心只畏娑婆苦。六字彌陀是話頭，千磨百
J36nB348_p0414c13║難誰能阻。天下元非手可援，且學顏淵權閉戶。直待
J36nB348_p0414c14║西方去復來，普與塵沙擊法鼓。
J36nB348_p0414c15║願大不遺塵界，膽小怕墮地獄。見人嬉笑滿容，禮佛
J36nB348_p0414c16║悲哀痛哭。終日輪串數珠，唯恐萬聲未足。縱有一隙
J36nB348_p0414c17║獨明，且無片長可錄。只圖下品蓮生，便是終身定局。
J36nB348_p0414c18║豈敢大言欺世，致使法門受辱。
J36nB348_p0414c19║野性懶且癖，獨與竹石宜。泉聲演佛號，助我西方思。
J36nB348_p0414c20║有時瞑目坐，遙隨落日馳。有時高聲呼，懸想母憶兒。
J36nB348_p0414c21║頗信感應理，寧復惑他歧。須彌或傾動，我志不可移。
J36nB348_p0414c22║哀哉生死夢，痼疾誰能醫。庶幾一丘壑，聊免蠅蝸癡。
J36nB348_p0414c23║生平少實德，此像何勞傳。獨有不欺心，較勝近日禪。
J36nB348_p0414c24║願居眾人後，不為一物先。四儀持佛號，弗論散與專。
J36nB348_p0414c25║信願終無貳，定育珍池蓮。與爾眾上善，歷劫形神聯。
J36nB348_p0414c26║不參禪，不學教，彌陀一句真心要。不談玄，不說妙，數
J36nB348_p0414c27║珠一串真風調。由他譏，任他笑，念不沈兮亦不掉。晝
J36nB348_p0414c28║夜稱名誓弗忘，專待慈尊光裏召。懸知蓮萼已標名，
J36nB348_p0414c29║請君同上慈悲造。
J36nB348_p0414c30║徑山樓下，迷卻父母生身。永慶堂中，依稀指鹿為馬。
J36nB348_p0415a01║九華靜室，曾喫腐滓秕糠。靈峰藏堂，又復違於時夏。
J36nB348_p0415a02║而今向此枯樹裏，胡思亂想作麼。咄，忽遇樹倒藤枯，
J36nB348_p0415a03║且喜相隨來也。（枯樹入禪像）
J36nB348_p0415a04║若欲利人，何不向萬眾叢席揚名。若欲自利，何不向
J36nB348_p0415a05║萬山深處藏身。看你進退失據，昧卻發覺初因。雖然
J36nB348_p0415a06║被他簡點，且喜有理可申。不願一日賣得千擔假，但
J36nB348_p0415a07║願千日賣不得一擔真。（說法相）
J36nB348_p0415a08║行年五十，猶未知非。七顛八倒，簸舌鼓皮。見惡不省，
J36nB348_p0415a09║見善不齊。胡思亂想，惹謗招疑。踢破性相兩家界限，
J36nB348_p0415a10║翻倒南宗北教藩籬。有時不恭，則濫同下惠。有時褊
J36nB348_p0415a11║隘，則彷彿伯夷。獨得一點好訣竅，失便宜處占便宜。
J36nB348_p0415a12║毘盧頂上，不肯安身立命。跛驢腳邊，偏要尺退寸進。
J36nB348_p0415a13║可憐五十年來，難得半時寧靜。未知性具圓宗，枉向
J36nB348_p0415a14║缽盂討柄。已悟性惡法門，元來即是病行。
J36nB348_p0415a15║猶憶十二三時，便要豎賢聖幟。而今五十餘年，何嘗
J36nB348_p0415a16║知得天德。況進思三十未立，四十多惑。既不堪作宣
J36nB348_p0415a17║尼子孫，又豈堪稱釋迦兒息。仔細簡將來，只是一個
J36nB348_p0415a18║騙飯喫的老賊。
J36nB348_p0415a19║胸中沒半個字腳，筆下有萬卷詩書。肚裏無分毫芥
J36nB348_p0415a20║蒂，舌頭有多少毀譽。好像一科大樹，只是其名曰樗。
J36nB348_p0415a21║（著述相）
J36nB348_p0415a22║也是百萬人天知識，也是三家村裏學究。也是戒定
J36nB348_p0415a23║慧的前茅，也是貪瞋癡的領袖。只因沒有的確師承，
J36nB348_p0415a24║到底只是個八不就。
J36nB348_p0415a25║生平過失深重，猶幸頗知內訟。渾身瑕玷如芒，猶幸
J36nB348_p0415a26║不敢覆藏。藉此慚愧種子，方堪送想樂邦。以茲真語
J36nB348_p0415a27║實語，兼欲寄誡諸方。不必學他口中，爛翻五宗八教。
J36nB348_p0415a28║且先學他一點，樸樸實實心腸。
J36nB348_p0415a29║昔年融師會裏，或曾燒火埽地。所以今在幽棲，妄拈
J36nB348_p0415a30║第一義諦。不涉擬議思量，不離語言文字。人天大眾
J36nB348_p0415b01║未免驚疑，賴有湛公堪作證質。切勿將此醜容，竄入
J36nB348_p0415b02║百祖隊中。但可留與兒孫，作箇古董玩器。
J36nB348_p0415b03║註盡十二部經，不曾增減一字。講盡八萬律儀，不曾
J36nB348_p0415b04║行得一事。釋迦如來，喚作不肖醜兒。彌勒世尊，訶為
J36nB348_p0415b05║癡頑傲弟。獨有阿彌陀佛，藏垢納汙，金手接向下品
J36nB348_p0415b06║蓮花安置。
J36nB348_p0415b07║稽首蕅益真，頂戴如來像。此像既非真，此真寧有兩。
J36nB348_p0415b08║諦觀像與真，唯是自心想。心不屬聖凡，聖凡乃並朗。
J36nB348_p0415b09║凡夫坐蒲團，聖應居其上。凡因企聖果，分明示諸掌。
J36nB348_p0415b10║念念恆現前，形影終無爽。我亦信弗疑，爾亦安毋強。
J36nB348_p0415b11║覿面語默忘，何勞復助長。鎮古但如斯，不覓時流賞。
J36nB348_p0415b12║欲從亦末由，寧思更鑽仰。白日臨青天，遍界消魑魍。
J36nB348_p0415b13║愚昧任譏嗤，龍神任稽顙。箇事絕成虧，十尺元一丈。
J36nB348_p0415b14║但駕慈悲航，同搖般若槳。法界為津梁，直尋豈尺枉。
J36nB348_p0415b15║更問古觀音，方知若應響。
J36nB348_p0415b16║蘊慈合掌問持戒，我說持戒須蘊慈。慈是下化眾生
J36nB348_p0415b17║本，慈是上求佛道基。不殺不盜不婬妄，拔苦與樂功
J36nB348_p0415b18║甚奇。專護性遮令清淨，仍須念佛求生西。設不求生
J36nB348_p0415b19║極樂國，只恐仍遭隔陰迷。設能信願求彼土，雖曾有
J36nB348_p0415b20║犯亦成機。是以我今但念佛，一句彌陀法界師。不勞
J36nB348_p0415b21║學漱趙州口，不勞學奮雲門威。聲聲坐斷聖凡路，四
J36nB348_p0415b22║句咸離絕百非。三身四德覿體露，爍破鳥空鼠即癡。
J36nB348_p0415b23║蘊慈蘊慈應諦信，佛號圓成八萬儀。
J36nB348_p0415b24║人知其貶古斥今，不思忌諱。不知其談教說禪，不立
J36nB348_p0415b25║文字。上法座兮口若懸河，下法座兮目無所視。從朝
J36nB348_p0415b26║至暮稱阿彌，矻矻孳孳將數記。三十年來不改弦，從
J36nB348_p0415b27║茲堪盡未來際。十種可盡念無盡，一切三昧一三昧。
J36nB348_p0415b28║具縛凡夫甚希有，決不妄言聖賢位。蒼暉若欲恆相
J36nB348_p0415b29║隨，剎那勇發菩提志。
J36nB348_p0415b30║蒼雲傳我容，問我何行腳。我行苦且長，為君說其略。
J36nB348_p0415c01║十二從外傅，立志為聖學。誤造謗法罪，幾至大墮落。
J36nB348_p0415c02║十七聞佛言，幡然始改惡。二十丁父憂，悲極如夢覺。
J36nB348_p0415c03║見地藏本願，且哭且欣躍。次年書懺法腪酒戒不卻。
J36nB348_p0415c04║廿三聽楞嚴，急參者一著。廿四逃出家。處處遍尋摸。
J36nB348_p0415c05║雲棲及雙徑，天台來往數。但自究根源，不問他人彴。
J36nB348_p0415c06║甫得門路清，遂遇境緣虐。虛名日已彰，功行日以弱。
J36nB348_p0415c07║至年三十八，大病為良藥。高臥九子峰，糠滓堪咀嚼。
J36nB348_p0415c08║甫註梵網經，遂有溫陵約。抱病述玄文，抉開千古膜。
J36nB348_p0415c09║從閩至吳興，乃到長干郭。註述雖云富，將錯還就錯。
J36nB348_p0415c10║今年五十三，依然是具縛。損己以利人，古聖所嗟愕。
J36nB348_p0415c11║深悔亦較遲，靈峰聊暫托。一句阿彌陀，堪為良夜柝。
J36nB348_p0415c12║汝但挹我清，勿更同予濁。
J36nB348_p0415c13║露出孃生半身，數出今生敗缺。慕憨翁之擔當法門，
J36nB348_p0415c14║不能學其不避斧鉞。慕雪浪之力埽葛藤，不宜學其
J36nB348_p0415c15║一味輕忽。慕雲棲之盛德謙光，不能學其廣作舟筏。
J36nB348_p0415c16║慕壽昌之真參實悟，不能學其到底不歇。慕幽谿之
J36nB348_p0415c17║中興台觀，不宜學其單守一橛。慕顓愚之冰霜操履，
J36nB348_p0415c18║不能學其大辯若訥。願學紫柏之宗教圓明，遠不及
J36nB348_p0415c19║其純鋼鑄骨。噫，此是吳門不唧溜的鍾振之，而今又
J36nB348_p0415c20║喚作北天目的老矻硉。幾翻鼓翼欲騰空，幾翻又向
J36nB348_p0415c21║荒原蹶。只有一句阿彌陀佛認得真，源泉畢竟歸滄
J36nB348_p0415c22║渤。
J36nB348_p0415c23║生平不解藏拙，露此贓私頑劣。說起彷彿依稀，覿面
J36nB348_p0415c24║何嘗親切。賴有一串數珠，卻是生平祕訣。所以喚作
J36nB348_p0415c25║蕅益，未是證龜為鱉。寄語理安法友，不必思量分別。
J36nB348_p0415c26║但如丁蘭事親，管取刺之出血。
J36nB348_p0415c27║此是蕅益道人，生平不善逃名。處處藏頭露尾，可恥
J36nB348_p0415c28║聲聞過情。偶向豐南揚家醜，天鼓毒鼓仍齊鳴。勦絕
J36nB348_p0415c29║百千歧曲路，直教同作蓮邦民。
J36nB348_p0415c30║平生自救不了，只為門前之遶。而今始解藏身，驀入
J36nB348_p0416a01║靈峰深島。拋開世上繩鞭，取足山中水草。少室天台
J36nB348_p0416a02║盡踏翻，東土西天皆觸倒。簡點身心過失多，徘徊今
J36nB348_p0416a03║古知音少。畢竟誰為楊子雲，問取禾城姚廣老。
J36nB348_p0416a04║
J36nB348_p0416a05║
J36nB348_p0416a06║
J36nB348_p0416a07║
J36nB348_p0416a08║
J36nB348_p0416a09║
J36nB348_p0416a10║靈峰蕅益大師宗論卷第九之四