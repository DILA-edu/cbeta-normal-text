J36nB351_p0513a01║道德經順硃敘
J36nB351_p0513a02║余閱玄聖言，質而不文、樸而非器，與素王言、西方聖
J36nB351_p0513a03║人言合，故取而釋之。蓋由學者請箋《禪林寶訓》，順硃
J36nB351_p0513a04║訖，復請曰：「《道德經》講解者累數百家，咸各出己意，讀
J36nB351_p0513a05║者更是難曉，乞師順文淺顯開諭。」季而許之，遂就正
J36nB351_p0513a06║文順硃填墨，略增意義，雖薄而無味，不過使讀之者
J36nB351_p0513a07║不離言、不即言，易于領會焉耳。若果於此五千言中
J36nB351_p0513a08║領會得，則不唯看《易》言、《學》言、《庸》言易，即看《圓覺》言、《楞
J36nB351_p0513a09║嚴》言、《華嚴》言亦不難矣。華岩德玉敘。
J36nB351_p0513a10║讚曰：王者師，民之寶。指李非姓，白髮非老。尼父稱
J36nB351_p0513a11║猶龍，嬰兒恒自抱。憲宗尊諡上皇，七聖列封祖考。
J36nB351_p0513a12║灼然紫氣徹關頭，眾妙之門人難造。（又）元始天尊，
J36nB351_p0513a13║辭侯成子。變名變姓，百矣千矣。生李兮何嘗生，死
J36nB351_p0513a14║槐兮何嘗死。身騎青牛兮，示荷負而不恃；手持真
J36nB351_p0513a15║經兮，發玄文于袖裏。直斯陳跡五千言，詎止流傳
J36nB351_p0513a16║一尹喜。
J36nB351_p0513a17║
J36nB351_p0513a18║
J36nB351_p0513a19║
J36nB351_p0513a20║
J36nB351_p0513a21║
J36nB351_p0513a22║
J36nB351_p0513a23║
J36nB351_p0513a24║
J36nB351_p0513a25║
J36nB351_p0513a26║
J36nB351_p0513a27║
J36nB351_p0513a28║
J36nB351_p0513a29║
J36nB351_p0513a30║
J36nB351_p0513b01║道德經順硃卷上
J36nB351_p0513b02║蜀渝華岩季而關聖可德玉順硃
J36nB351_p0513b03║體道一章
J36nB351_p0513b04║道可道，非常道；名可名，非常名。無名，天地之始；有名，
J36nB351_p0513b05║萬物之母。故常無，欲以觀其妙；常有，欲以觀其竅。此
J36nB351_p0513b06║兩者，同出而異名，同謂之玄。玄之又玄，眾妙之門。
J36nB351_p0513b07║（道，理也，即日用所當行之常理也，可道之道，言也。常，乃不遷不變的意思。名，常名也。始，初也。母，生生
J36nB351_p0513b08║不息的意思。妙，奧妙也，深微的意思。竅，關竅也，通徹的意思。此一章示體道之本，宜恆常不變，不可
J36nB351_p0513b09║偏觀的意思。日用當行之常道，在眼見，在耳聞，在手捉，在足奔，本不遷變，豈不可言哉？蓋言默不足
J36nB351_p0513b10║以載之也。若是可言，則就是言句了，豈是不迀不變的常道。道本無名，強名曰道，此亙古亙今常名
J36nB351_p0513b11║也，豈不可名哉？若執此名為實而可名之，豈是不遷不變的常名？能名無名，詎非天地之初乎？杳杳
J36nB351_p0513b12║無形，存之可也。暨其有名，詎非萬物之母乎？生生有象，守之可也。由此觀之，宜恆于未始有物之先，
J36nB351_p0513b13║以觀察那杳杳無形，何其深微。恆于物色既彰之後，以觀察那生生有象，何其通徹。此有欲無欲，一
J36nB351_p0513b14║事兩端，同條共貫，二名一體，統妙統微，俱謂之玄。何也？有欲者，形之彰也。無欲者，神之隱也。神隱深
J36nB351_p0513b15║微，可謂玄矣。形猶通徹，玄更玄焉，孰有加于此哉？萬物之妙，咸從斯以出入也。執偏不圓，不善體道
J36nB351_p0513b16║者，不可與之言也。）
J36nB351_p0513b17║養身二章
J36nB351_p0513b18║天下皆知美之為美，斯惡已；皆知善之為善，斯不善
J36nB351_p0513b19║已。故有無相生，難易相成，長短相形，高下相傾，音聲
J36nB351_p0513b20║相和，前後相隨。是以聖人處無為之事，行不言之教。
J36nB351_p0513b21║萬物作焉而不辭，生而不有，為而不恃，功成而弗居。
J36nB351_p0513b22║夫惟弗居，是以不去。
J36nB351_p0513b23║（皆，咸也。知，曉也。美，好也。斯，即也。斯惡已，言即惡了也。下，斯不善，意同。傾，奪也。辭，言辭也。恃，賴也。惟，專
J36nB351_p0513b24║辭。居，處也。不居，言不處功勛的意思。去，退也。此一章示養身之道，當處無為而不居功的意思。凡天
J36nB351_p0513b25║下之人，咸曉得美好之為美好，殊不知即就醜惡了也。咸曉得善之為善，殊不知即就不善了也。至
J36nB351_p0513b26║于有生于無，無生于有；難成于易，易成于難；長形于短，短形于長；高傾于下，下傾于上；音和乎聲，聲
J36nB351_p0513b27║和乎音；前隨于後，後隨于前。盡天下人伎倆，咸是如此。豈識聖人養身之道哉？是以聖人之養身也，
J36nB351_p0513b28║處乎無為，而曷常以有為為事；行乎不言，而曷常以有言為教。此仁術也。能識此，則萬物既作，吾亦
J36nB351_p0513b29║與之俱作，而不假言辭。雖生不生，生而未嘗有；雖為無為，為而無所賴；雖功無功，功成而不處。夫惟
J36nB351_p0513b30║功勛不居處，則自無美名。名既不有，身何必退。如此功不處，即是功成。名既無，則名遂。身不退，即退
J36nB351_p0513c01║也。養身之法，有邁于斯者，吾不得而知也。）
J36nB351_p0513c02║安民三章
J36nB351_p0513c03║不尚賢，使民不爭；不貴難得之貨，使民不為盜；不見
J36nB351_p0513c04║可欲，使心不亂。是以聖人之治，虛其心，實其腹，弱其
J36nB351_p0513c05║志，疆其骨。常使民無知無欲，使夫知者不敢為也。為
J36nB351_p0513c06║無為，則無不治。
J36nB351_p0513c07║（尚，崇也。賢，是有才德的人。貴，重也。奇珍，為難得之貨。爭，競也。盜，竊也。可欲，即功名財利稱意之事。虛
J36nB351_p0513c08║心俾其無思，實腹莫令有漏，弱志戒毋多事，疆骨謹守無知。使知者不敢為，是責在民上的意思。為
J36nB351_p0513c09║無為，是與為民上者立個主宰的意思。無不治，是功不浪施的意思。此一章示安民之要，貴乎無知
J36nB351_p0513c10║無欲的意思。君主不崇尚賢良，則小民自不爭競趨求名位。君主不貴重珍寶，則小民自不竊盜貪
J36nB351_p0513c11║榮。財利稱意之事，不令小民見之，則小民之心自不昏亂。是這個意思。所以聖人之治天下也，一味
J36nB351_p0513c12║教人虛心而絕思想，實腹而勿滲漏。志若多事，戒而弱之。骨既無知，謹而守之。恒使下民抱樸而無
J36nB351_p0513c13║知，少私而無欲。縱使他有纖知猶存、有纖欲未盡，亦不敢勉強以為之也。為民上者，能使民如此，則
J36nB351_p0513c14║是道常無為，而無所不為也。天下焉有不治者哉。所以安民之法，不貴事事，而貴無事矣。）
J36nB351_p0513c15║無源四章
J36nB351_p0513c16║道沖而用之或不盈，淵乎似萬物之宗。挫其銳，解其
J36nB351_p0513c17║紛，和其光，同其塵，湛兮似若存。吾不知誰之子，象帝
J36nB351_p0513c18║之先。
J36nB351_p0513c19║（沖，虛也。或、似，難以形容的意思。淵，深也。宗，主也。挫，折也。銳，鋒鋩也。解，釋也。紛，繁亂也。和光，韜其明也。
J36nB351_p0513c20║同塵，混于俗也。湛，寂也。存，在也。象，亦似也。帝，上帝也，即造化的意思。先言更在前也。此一章示無源
J36nB351_p0513c21║道體，深廣莫測的意思。形而上者謂之道，形而下者謂之器。沖虛則形而上者也。形上虛無，無物不
J36nB351_p0513c22║受，盡古今遐邇事物在其間，不似一粟之在太倉乎？故曰或不盈。上善若水，利萬物而不爭，故淵兮
J36nB351_p0513c23║似可以為萬物之宗主也。道以鈍為利，故鋒鋩不可露。道以安為榮，故繁亂宜當解。韜光以挫銳，混
J36nB351_p0513c24║俗以解紛，湛兮寂兮，若亡若存焉耳。既然如是，吾不知伊誰之子耶。吾恐此道也，雖上帝猶未易以
J36nB351_p0513c25║當之。意者其似乎在上帝之先，欻無源道體，誠哉叵測。）
J36nB351_p0513c26║虛用五章
J36nB351_p0513c27║天地不仁，以萬物為芻狗；聖人不仁，以百姓為芻狗。
J36nB351_p0513c28║天地之間，其猶橐籥乎？虛而不屈，動而愈出。多言數
J36nB351_p0513c29║窮，不如守中。
J36nB351_p0513c30║（仁者，心之德、愛之理也。芻，草也。橐籥，冶鑄所用致風之器也。橐者，外之櫝，所以受籥也。籥者，內之管，
J36nB351_p0514a01║所以鼓橐也。屈，鬱也，抑而不伸的意思。數，音朔，屢也。此一章示虛用無作，在乎守中的意思。天地好
J36nB351_p0514a02║生，豈不仁于萬物哉！特無愛惡于萬物，有似于不仁耳。不仁乃大仁也。譬如結芻為狗，設之于祭祀
J36nB351_p0514a03║之間，飾以彩，虔而奉，豈愛之耶？特時之當用，適然而用耳。祀訖而棄之，行者踐，樵者焚，豈惡之耶？特
J36nB351_p0514a04║時之當棄，適然而棄耳。安有愛惡之心于其間哉！聖人之于民，亦如是也。特無以愛惡相擾，而民性
J36nB351_p0514a05║自全。生死得喪，吾何與焉。雖未嘗仁，而仁亦大矣。天地之于萬物，又不亦猶夫橐籥虛中，無心應用
J36nB351_p0514a06║者乎。及其方用也，心空腹實，虛而不屈。志弱骨疆，動而愈出。信乎應用不在多言也，多言則為也。為
J36nB351_p0514a07║者敗之，數言數窮，多為多敗，故不如守中之無為也。無為則虛也，善虛用者，其可外于斯理乎。）
J36nB351_p0514a08║成象六章
J36nB351_p0514a09║谷神不死，是謂玄牝。玄牝之門，是謂天地根。綿綿若
J36nB351_p0514a10║存，用之不勤。
J36nB351_p0514a11║（谷，虛也。牝，即前章所謂母也。綿綿，不斷絕也。此一章示成象之妙，妙用不已之意思。谷至虛而猶有
J36nB351_p0514a12║形，神則虛而無形也。既虛而無形，則無生者誰當其死？豈不謂之幽深叵測，至玄至妙，生生不息之
J36nB351_p0514a13║牝母也耶？要知此幽玄牝母，眾妙之門戶，即是生天生地生人之根本也。自古自今，綿綿不絕，若存
J36nB351_p0514a14║若亡，而不可以眼見。不用則已，若一用之，虛而不屈，動而愈出，總不見有勤勞之象焉。成象之妙，有
J36nB351_p0514a15║如此者。）
J36nB351_p0514a16║韜光七章
J36nB351_p0514a17║天長地久。天地所以能長且久者，以其不自生，故能
J36nB351_p0514a18║長生。是以聖人後其身而身先，外其身而身存。非以
J36nB351_p0514a19║其無私邪？故能成其私。
J36nB351_p0514a20║（四以字細看，首以為也，次以因也，是以事因也，未以用也。先，尊也。存，猶壽也。上私字單貼人，下私字
J36nB351_p0514a21║兼天地說。此一章示韜光宜法天地的意思。天地人一也，天無私覆，地無私載，人無私存。天既長覆，
J36nB351_p0514a22║地既久載，人胡為而不久存也？天之所以能長、地之所以能久者，因其不自認其生，故所以能長生。
J36nB351_p0514a23║能久生也是這個事。因聖人法之，後其身而不干祿，高尚其志，身似不尊也，而人反尊之。外其身而
J36nB351_p0514a24║不加愛，芻粟自飽，身似不壽也，而反不死。此豈不是用人無私存之道也耶？故所以能成其三無私
J36nB351_p0514a25║焉耳。人心同天地，何用晦跡為？）
J36nB351_p0514a26║易性八章
J36nB351_p0514a27║上善若水，水善利萬物而不爭，處眾人之所惡，故幾
J36nB351_p0514a28║於道。居善地，心善淵，與善仁，言善信，正善治，事善能，
J36nB351_p0514a29║動善時。夫惟不爭，故無尤。
J36nB351_p0514a30║（上，最也，大也。善，道也，性也。上善，猶言最上大道也。利，澤也。處，居也。惡，不愛也。幾，近也。居善已下數善
J36nB351_p0514b01║字，取善曰善。尤，過也。此一章示成性貴圓融的意思。最上大道，無可比喻，略而喻之，有似于水。水善
J36nB351_p0514b02║者何？澤利萬物而不矜功，不處高潔，乃處眾人所惡卑污之處，故差近于道焉。水不擇大小廣狹，可
J36nB351_p0514b03║容即受，居善地也。澄徹清深，無物不鑒，心善淵也。利澤動植，不求其報，與善仁也。流注潺湲，適時不
J36nB351_p0514b04║易，言善性也。洗滌于準，用之不勤，政善治也。遇物賦形，能乘舟楫，事善能也。冬凝春泮，不失其節，動
J36nB351_p0514b05║善時也。此誠處惡利物不爭之能事矣，而誰與之爭耶？既無與爭，何過咎之有？此水之所以為上善
J36nB351_p0514b06║也。）
J36nB351_p0514b07║運夷九章
J36nB351_p0514b08║持而盈之，不如其已。揣而銳之，不可長保。金玉滿堂，
J36nB351_p0514b09║莫之能守。富貴而驕，自遺其咎。功成名遂身退，天之
J36nB351_p0514b10║道。
J36nB351_p0514b11║（持，扶也。盈，溢也。已，止也。揣，探摸的意思。銳，尖利也。咎，禍殃也。此一章示人運用平夷，知進退存亡而
J36nB351_p0514b12║不失其正的意思。人畏其溢而扶持之，不如止而不使溢之為妙也。人畏其銳而探摸之，其鋒芒脆
J36nB351_p0514b13║利，豈能永久保其不折乎？夫金玉既已盈矣，而更貪，未有不溢者。富貴既已銳矣，而更驕，未有不禍
J36nB351_p0514b14║者。然則何法運用以免此患哉？法天之道而已矣。何謂天道。月滿則虧，日中則昃。聖人不過是成功
J36nB351_p0514b15║不居，美名不處，退身守正焉耳。高尚其志，咎如之何。）
J36nB351_p0514b16║能為十章
J36nB351_p0514b17║載營魄抱一，能無離乎。專氣致柔，能嬰兒乎。滌除玄
J36nB351_p0514b18║覽，能無疵乎。愛民治國，能無為乎。天門開闔，能無雌
J36nB351_p0514b19║乎。明白四達，能無知乎。生之畜之，生而不有，為而不
J36nB351_p0514b20║恃，長而不宰，是謂玄德。
J36nB351_p0514b21║（載，乘也，指身而言，如車馬之載物也。營，營營也，不定貌。魄，魂魄，心之精爽也。焦筆乘謂：「清虛則魄即
J36nB351_p0514b22║魂，住著則魂即魄，如水凝為水，水泮為水，其實一耳。」季而謂：即人之情也，反之為性。又即人之意也，
J36nB351_p0514b23║收之為心。營營不斂，是謂坐馳。載營魄，復性之謂也。玄覽，玄妙之見也。疵，病也。天門，即玄牝之門也。
J36nB351_p0514b24║畜，養也。宰，主也。此一章示復性愛民之大功，能要為而不恃的意思。凡人之魄，時時營為，日趨于有，
J36nB351_p0514b25║若能載之，則乘乘然有歸也。化有為無，滌情歸性，人分二而我抱一，其孰使離乎。心有是非，氣無分
J36nB351_p0514b26║別，專一其氣，致盡乎桑，非嬰兒純一不雜，其孰能之？眾人之病，粗而易除。學者之病，微而難遣。玄覽
J36nB351_p0514b27║藥病，執之更重，能無疵乎？金屑雖貴，落眼成翳，是故當滌除之也。身既治矣，國如之何。抱一則身全，
J36nB351_p0514b28║愛民則國富，能拱默在上，無為而治乎。專氣則存牝門，致深離出入，能虛心弱志而無難乎？見病蠲
J36nB351_p0514b29║除而朗潔，縱橫無閡而四通，能實腹強骨而無知乎？若果能無為、能無難，佳無知何防。生之而為象
J36nB351_p0514b30║帝先，畜之而為眾父父。雖生不生，生而不取以為有。雖為無為，為而不恃以為功。雖長不長，長而不
J36nB351_p0514c01║自以為主。夫是之謂深玄之德。欲能為復性者，可忽于斯乎！）
J36nB351_p0514c02║無用十一章
J36nB351_p0514c03║三十輻共一轂，當其無，有車之用。埏埴以為器，當其
J36nB351_p0514c04║無，有器之用。鑿戶牖以為室，當其無，有室之用。故有
J36nB351_p0514c05║之以為利，無之以為用。
J36nB351_p0514c06║（輻乃輪上所輳眾木，轂即輪轑利轉之總木，謂輻輳眾木而成一車也。無，車中虛處也。下無，同。埏，和
J36nB351_p0514c07║也。埴，黏土也。謂用水和合黏土以為陶器也。半門曰戶。牖，窗也。此一章示虛無以明利用的意思。三
J36nB351_p0514c08║十散木輻輳，同于輪轂而成一車也。其車之用，必在沖虛不盈無物之處焉。水和黏土而成坯，火煆
J36nB351_p0514c09║土坯而為器也。其器之用，亦在橐籥守中虛無之處焉。開戶出入，豁牖通明而為室也。其室之用，亦
J36nB351_p0514c10║在明白四達虛無之處焉。有輻共轂，可以利任重致遠，而不可以用容人物。當其車之無，可以用容
J36nB351_p0514c11║人物，而不可以利任重致遠。有埏埴，可以利盛受，而不可以用貯藏。當其器之無，可以用貯藏，而不
J36nB351_p0514c12║可以利盛受。有戶牖，可以利出入通明，而不可以用舉措寢處。當其室之無，可以用舉措寢處，而不
J36nB351_p0514c13║可以利出入通明。故曰：有之以為利，無之以為用。人能實腹強骨以保身，有之以為利也。虛心弱志
J36nB351_p0514c14║以養氣，無之以為用也。《易》曰：「精義入神，以致用也。利用安身，以崇德也。」其斯之謂歟。）
J36nB351_p0514c15║檢欲十二章
J36nB351_p0514c16║五色令人目盲，五音令人耳聾，五味令人口爽，馳騁
J36nB351_p0514c17║田獵令人心發狂，難得之貨令人行妨。是以聖人為
J36nB351_p0514c18║腹不為目，故去彼取此。
J36nB351_p0514c19║（爽，失也，差也。馳，馳馬疾驅也。騁，直馳也。畋獵，逐禽獸以除害也。此言貪求無厭的意思。春曰田，冬曰
J36nB351_p0514c20║獵。妨，害也，咎也。此一章示檢欲之道，言勿貪外以害內的意思。青黃赤白黑，五色也。目欲之不已而
J36nB351_p0514c21║不知檢，未有不為色所盲者。宮商角徵羽，五音也。耳欲之不已而不知檢，未有不為音所聾者。酸辛
J36nB351_p0514c22║甘鹹苦，五味也。口欲之不已而不知檢，未有不為味所失者。馳求騁逐，冬獵春田，心心增無厭之貪
J36nB351_p0514c23║而不知檢，未有不發妄號之狂者。奇珍異寶，塞梁充棟，持而盈之而不知已，未有不遺其咎害者。以
J36nB351_p0514c24║是之故，聖人但為腹而養己，不為目而循物。故悉去彼在外之諸妄，而獨取此在內之一真也。此檢
J36nB351_p0514c25║欲保身之實學也。季而謂：老子文法多錯綜捷略，不如其已，不可長保。文錯意錯，錯綜也。為腹不為
J36nB351_p0514c26║目，舉目不言耳口心行，文簡義精，捷略也。）
J36nB351_p0514c27║厭恥十三章
J36nB351_p0514c28║寵辱若驚，貴大患若身。何謂寵辱？寵為下，得之若驚，
J36nB351_p0514c29║失之若驚，是謂寵辱若驚。何謂貴大患若身？吾所以
J36nB351_p0514c30║有大患者，為吾有身，及吾無身，吾有何患？故貴以身
J36nB351_p0515a01║為天下者，則可寄於天下；愛以身為天下者，乃可以
J36nB351_p0515a02║託於天下。
J36nB351_p0515a03║（寵是功名爵祿，辱乃削位損財。驚，駭也。貴，重也。寄，傳也。愛，惜也。託，附也。此一章示厭寵斯無辱，外身
J36nB351_p0515a04║即無患的意思。凡天下人只知寵之為寵，殊不知即就辱了也。言辱生于寵，故皆若驚焉。人只知身
J36nB351_p0515a05║之為身可重，殊不知即是重大患了也。言患生▆身，故均是患焉。且道何以為寵辱若驚耶？有寵即
J36nB351_p0515a06║有辱，辱下則寵亦斯下矣。得富而驚，恐莫能守。得貴而驚，恐遺其咎。失富而驚，恐盜重來。失貴而驚，
J36nB351_p0515a07║恐禍迭至。不知寵斯辱矣，夫是之謂寵辱若驚。且道何以為貴大患若身耶？我之所以有大患者，因
J36nB351_p0515a08║不知後其身而貪功名，不知外其身而營利祿。功名利祿，患也，有患皆生于有身也。及我能後其身
J36nB351_p0515a09║而身先，外其身而身存，有身即是無身也，何患之有？夫是之謂貴大患若身。所以不輕用其身為天
J36nB351_p0515a10║下者，天下反可傳。惜以身為天下者，天下反可附。則不知有其身，而身反可保也。貴天下猶一身，是
J36nB351_p0515a11║寵何辱？愛兆民如一體，是身何患？寵身無可用，而反為天下大用矣，奚用厭焉？）
J36nB351_p0515a12║贊玄十四章
J36nB351_p0515a13║視之不見，名曰夷；聽之不聞，名曰希；摶之不得，名曰
J36nB351_p0515a14║微。此三者，不可致詰，故混而為一。其上不皦，其下不
J36nB351_p0515a15║昧。繩繩兮不可名，復歸於無物。是謂無狀之狀，無象
J36nB351_p0515a16║之象，是謂惚恍。迎之不見其首，隨之不見其後。執古
J36nB351_p0515a17║之道，以御今之有。能知古始，是謂道紀。
J36nB351_p0515a18║（三之字，作的字看。夷，平也，大象無形的意思。希，少也，大音希聲的意思。微，細也，難捉摸的意思。皦，明
J36nB351_p0515a19║也。惚恍，不有不無的意思。執，持也。御，運也。紀，紀極也。此一章示讚道之紀極的意思。視之不見，那有
J36nB351_p0515a20║不當于眼者。視的不見，不可以黑白名也，但曰夷而已。聽之不聞，那有不當于耳者。聽的不聞，不可
J36nB351_p0515a21║以音聲名也，但曰希而已。摶之不得，那有不當于手者。摶的不得，不可以形段名也，但曰微而已。凡
J36nB351_p0515a22║人間事，世智辯聰，或可以詰問而得之。唯此夷希微三者，殆不可詰。非隳肢體，黜聰明，離形去知，同
J36nB351_p0515a23║于大通者，不可得混合消融而為一也。況視的聽的摶的，擬將何物以形容之哉。其在上也，非三光
J36nB351_p0515a24║可比其明，故不皦。其在下也，非雲翳可掩其質，故不昧。但密密綿綿，了無縫罅，從何名之？仍復歸于
J36nB351_p0515a25║無何有焉耳。夫是之謂無狀之狀，狀何有。無物之象，象何有。夫是之謂恍兮不有，恍兮不無。迎之於
J36nB351_p0515a26║始，莫可詰其端倪；隨之于末，不可窮其終極。莫可窮詰，則無終始。既無終始，何有古今。惟持守古天
J36nB351_p0515a27║地之始，以運用今萬物之母。則今母即古始也。能知此者，是謂通天徹地，道之紀極也。其深玄妙道，
J36nB351_p0515a28║詎易以言贊及之耶。）
J36nB351_p0515a29║顯德十五章
J36nB351_p0515a30║古之善為士者，微妙玄通，深不可識。夫唯不可識，故
J36nB351_p0515b01║強為之容：豫兮若冬涉川，猶兮若畏四鄰，儼若客，渙
J36nB351_p0515b02║若冰將釋，敦兮其若樸，曠兮其若谷，渾兮其若濁。孰
J36nB351_p0515b03║能濁以靜之徐清？孰能安以久之徐生？保此道者不
J36nB351_p0515b04║欲盈。夫唯不盈，故能敝不新成。
J36nB351_p0515b05║（強，上聲，勉強也。豫，象屬，猶犬也。豫猶之性，不決多疑也。涉，徒行厲水也。冬涉川，常難之也。畏四鄰，慎
J36nB351_p0515b06║自持也。儼，矜莊貌。儼若客，不敢僭也。渙，散也。冰將釋，如恐陷也。敦，厚也。若樸，質而無文也。曠，空也。若
J36nB351_p0515b07║谷，虛而無所藏也。渾，渾然也。若濁，似乎晦而不明了也。皆所謂強為之容也。不欲盈，沖而用之或不
J36nB351_p0515b08║盈也。能敝，善守舊的意思。不新成，言善守舊即是新成也。此一章示人當晦德潛名、埋光鏟彩的意
J36nB351_p0515b09║思。自古有道之士，形神微妙，視之難見；性理玄通，聽之難聞。其澄徹清深，有不可以智知以識識者
J36nB351_p0515b10║也。夫唯其不可以智知識識，故所以勉強略為之形容。譬之豫焉，遲回不果，若冬涉川，畏寒而不敢
J36nB351_p0515b11║渡。譬之猶焉，疑忌或後而不敢先，若畏四鄰而恒自慎。其恭恪兮，如對賓客而不敢慢。其散渙兮，若
J36nB351_p0515b12║水之泮而復為水。其敦厚也，若木之未斲而無文。其空曠也，若谷之能含而不卻。其渾然也，有似于
J36nB351_p0515b13║晦而不明焉。誠哉，深不可識，難為之形容矣已。誰能以濁亂之情，復還定靜之性，徐使湛湛焉而清
J36nB351_p0515b14║徹？誰能以安穩無作之體，令其末久不變，徐使綿綿焉而長生？能保守斯道者，去奢、去泰、去甚，決不
J36nB351_p0515b15║欲縱無厭之心以求盈溢也。夫唯不欲如此，故能守舊安分，不希新成，求顯達矣。古之善為士者，其
J36nB351_p0515b16║隱德若顯，是這樣有難以形容者。）
J36nB351_p0515b17║歸根十六章
J36nB351_p0515b18║致虛極，守靜篤。萬物並作，吾以觀其復。夫物芸芸，各
J36nB351_p0515b19║歸其根。歸根曰靜，靜曰復命，復命曰常，知常曰明。不
J36nB351_p0515b20║知常，妄作凶。知常容，容乃公，公乃王，王乃天，天乃道，
J36nB351_p0515b21║道乃久，沒身不殆。
J36nB351_p0515b22║（致，極盡的意思。作，生也，動也。復，復其初也。芸芸，物多貌，妄動的意思。根，本也。此一章示歸根復命之
J36nB351_p0515b23║極致的意思。虛，實之對也。耽空而不致盡乎極，虛之又虛，與實何異。靜，動之對也。守寂而不切于專
J36nB351_p0515b24║篤，靜之又靜，與動何殊。誠能虛極靜篤，憑他萬象森羅並生于目前，不吾惑也。吾但觀其復以反于
J36nB351_p0515b25║初耳。物雖芸芸叢雜，各有其根。隨他妄想紛紜，當下寂滅，不靜而自靜也。靜則復還于天命矣。既復
J36nB351_p0515b26║于命，則謂之不遷不變之真常。真常則又非明白四達者不知也。若不知常而任情妄動，則凶禍隨
J36nB351_p0515b27║之矣。自是非常恒不變者不能容也。能容則大公無私，公則宰制山河，無施而不可。王者何？法天而
J36nB351_p0515b28║已。法天者何？此道而已。此道者何？綿綿若存而已。果能此道，詎僅若存而已哉。設使神遊登遐，而稿
J36nB351_p0515b29║形亦不敗壞。其歸根復命之效，有如此者。）
J36nB351_p0515b30║淳風十七章
J36nB351_p0515c01║太上，下知有之；其次，親之譽之；其次，畏之；其次，侮之。
J36nB351_p0515c02║故信不足焉，有不信。猶兮其貴言。功成事遂，百姓皆
J36nB351_p0515c03║曰我自然。
J36nB351_p0515c04║（此一章，示自然之化，不假有為的意思。太初以前，上古無為之世，小民淳朴，日出而作、日入而息，縱
J36nB351_p0515c05║知有君，而不知有君之德也。及其下降也，德可見而生親愛之心，恩可稱而生贊美之語。又其下降
J36nB351_p0515c06║也，時遷世改，智多難治，乃設刑法以防之，使有畏怕之意。又下降也，一法出，一奸生，禁多令繁，于是
J36nB351_p0515c07║而有欺侮之念起。何也？蓋為民上者，不以誠信待小民，而小民亦以不誠信應之。出乎爾，反乎爾者
J36nB351_p0515c08║也。所以為民上者，兢兢業業，如猶之畏四鄰，而不敢輕出一言。唯貴重其無言之教，而俾其自化。只
J36nB351_p0515c09║待八方寧靜而功成，四海澄清而事遂。百姓僉曰：「帝力何有于我哉？咸我自食其食，自衣其衣焉而
J36nB351_p0515c10║已矣。」此誠不知有之之至道也，何用親譽畏侮為事？）
J36nB351_p0515c11║俗薄十八章
J36nB351_p0515c12║大道廢，有仁義。智慧出，有大偽。六親不和，有孝慈。國
J36nB351_p0515c13║家昏亂，有忠臣。
J36nB351_p0515c14║（此章示道衰俗薄，淳心漸喪的意思。正趣菩薩，放身光明，映蔽一切。日月星電，天龍八部，釋梵護世，
J36nB351_p0515c15║所有光明，皆如聚墨。用是而知大道一出，則仁義縱有，向何處安著耶？故曰：大道廢弛，仁義方顯矣。
J36nB351_p0515c16║文華喪質，雕斲喪樸。智慧一出，而大奸必起矣。父母兄弟宗親，不相和睦，方顯孝慈之名。天下紛爭
J36nB351_p0515c17║擾攘之際，方顯忠臣之節。所以說，有仁義，不如不廢大道。有大偽，不如不尚賢。有孝慈，不如六親常
J36nB351_p0515c18║和。有忠臣，不如國家常治。老子之意，意在斯矣。）
J36nB351_p0515c19║還淳十九章
J36nB351_p0515c20║絕聖棄智，民利百倍；絕仁棄義，民復孝慈；絕巧棄利，
J36nB351_p0515c21║盜賊無有。此三者，以為文不足，故令有所屬。見素抱
J36nB351_p0515c22║樸，少私寡欲。
J36nB351_p0515c23║（文，質之反也。屬，附也。此一章示絕學之道，宜還淳反樸的意思。聖智乃道之麤也，能絕之去之，而精
J36nB351_p0515c24║美獨露，其民所利，詎僅百倍也哉。仁義乃道之偽也，能絕之棄之，而真素現前，民不虛詐，而復孝慈
J36nB351_p0515c25║矣。巧利乃道之妨也，能絕之棄之，不重難得之貨，而民不盜矣。聖智之麤，仁義之偽，巧利之妨，此三
J36nB351_p0515c26║者以為文而非質，不足而非全，故絕而棄之，使令有所屬。見素抱樸，少私寡欲，乃其所屬也。見素則
J36nB351_p0515c27║知其無所與雜而非文，抱樸則知其不散而非不足。素既見而不雜，樸既抱而不散，則私欲自不能
J36nB351_p0515c28║感之矣。能少私寡欲，而後可以語絕學之道也。）
J36nB351_p0515c29║異俗二十章
J36nB351_p0515c30║絕學無憂。唯之與阿，相去幾何？善之與惡，相去何若？
J36nB351_p0516a01║人之所畏，不可不畏。荒兮其未央哉。眾人熙熙，如享
J36nB351_p0516a02║太牢，如登春臺。我獨泊兮其未兆，如嬰兒之未孩，乘
J36nB351_p0516a03║乘兮若無所歸。眾人皆有餘，而我獨若遺。我愚人之
J36nB351_p0516a04║心也哉，沌沌兮。俗人昭昭，我獨若昏；俗人察察，我獨
J36nB351_p0516a05║悶悶。忽兮若晦，漂兮若無止。眾人皆有以，我獨頑似
J36nB351_p0516a06║鄙。我獨異於人，而貴食母。
J36nB351_p0516a07║（唯，上聲。阿，烏何反，皆應聲。唯恭而阿慢也。荒，廣違也。怕，古泊字。兆，形兆也。孩，小兒始笑也，笑則情動
J36nB351_p0516a08║而識生矣。無所歸，無住著也。性分之內本無餘欠，有餘則外矣。遺，失也。沌沌，無知貌，一作純純，無雜
J36nB351_p0516a09║也。小明曰昭，詳審曰察。悶悶，▆然若晦之意。頑，不知痛痒也。食，味也。母，道也。此一章示人同俗異，于
J36nB351_p0516a10║俗居塵不染塵的意思。為學日益，為道日損。絕者何？損也。損之又損，以至于無為，無為而無不為，何
J36nB351_p0516a11║憂之有？學人只知真能去妄，妄去真存，玄覽不滌，真亦妄也。故設譬曰：唯恭而阿慢，咸出乎聲也，相
J36nB351_p0516a12║差幾何？善美而惡醜，均離乎性也，相去何若？雖唯恭善美，亦當損也。古人絕學，其憂心殷矣，我寧得
J36nB351_p0516a13║不憂也歟？至其心遊于物，初其廣遠兮，而未見其有盡極，庸可限量哉？眾人樂于務外，如饑思食而
J36nB351_p0516a14║享太牢，貪饕無厭；如春遊覽而登陽臺，流蕩忘返。我則不然，獨棲泊于情之未起、形之未兆，如嬰兒
J36nB351_p0516a15║之未解言笑一般，載御營魄，乘乘然似無歸宿之地，而無住著也。眾人之于道也，有餘有欠；而我之
J36nB351_p0516a16║于道也，無得無失。我果大智若愚，至人之心也哉？其實沌沌然而無知也。俗人之用智，昭昭而明；我
J36nB351_p0516a17║獨用愚，惚惚若昏。俗人之用智，察察而詳；我獨無知，悶悶若濁。忽兮不滯于空而若昧，寂兮不著于
J36nB351_p0516a18║境而似無定蹤。眾人咸以昭昭察察為用，而我獨昏愚若頑，晦悶似鄙。我所以不同于眾人味道之
J36nB351_p0516a19║末，而我則貴求味乎道之本耳。絕學至人，有殊于人，是這樣。）
J36nB351_p0516a20║虛心二十一章
J36nB351_p0516a21║孔德之容，唯道是從。道之為物，唯怳唯惚。惚兮怳兮，
J36nB351_p0516a22║其中有象；怳兮惚兮，其中有物；窈兮冥兮，其中有精；
J36nB351_p0516a23║其精甚真，其中有信。自古及今，其名不去，以閱眾甫。
J36nB351_p0516a24║吾何以知眾甫之然哉？以此。
J36nB351_p0516a25║（孔，大也。怳惚窈冥，皆不可見。見，智知之意。無狀之狀，無象之象，是謂怳惚是也。以，用也，故也，因也。閱，
J36nB351_p0516a26║觀也。甫，始也。此一章示人虛心體道的意思。大德無名，擬將何名以形容哉。夫唯不可形，故強名曰
J36nB351_p0516a27║道。然而道又何以形容。若道是色，是色非道。若道是聲，是聲非道。若道是物，是物非道。擬其為物也，
J36nB351_p0516a28║又何如。唯怳兮不有，唯惚兮不無焉耳。雖然，惚怳非無底蘊也，惚怳即象也。怳惚非沒憑據也，怳惚
J36nB351_p0516a29║即物也。窈窈冥冥，非無把捉也，窈冥即精也。《般若》云「若見諸相非相，即見如來」是也。其精實有把捉，
J36nB351_p0516a30║非修飾也，而的的甚真。其中實有憑據，非妄言也，而的的有信。其孔德為何如哉。互古互今，唯道是
J36nB351_p0516b01║從。其名不變，用觀萬物之始而已。太上復自問言：我憑何而曉得觀萬物之始所以然哉？乃自答之
J36nB351_p0516b02║口：因窈冥真信，其名不去，而知其所以然矣。閱眾甫，觀其微，觀其復，咸是一個關捩。）
J36nB351_p0516b03║益謙二十二章
J36nB351_p0516b04║曲則全，枉則直，窪則盈，敝則新，少則得，多則惑。是以
J36nB351_p0516b05║聖人抱一為天下式。不自見，故明；不自是，故彰；不自
J36nB351_p0516b06║伐，故有功；不自矜，故長。夫唯不爭，故天下莫能與之
J36nB351_p0516b07║爭。古之所謂曲則全者，豈虛言哉？誠全而歸之。
J36nB351_p0516b08║（此一章，示遜順之理，貴乎無爭的意思。夫曲己從人者何？所以自全也。屈己伸人者何？所以自直也。
J36nB351_p0516b09║人之所以能處窪下者何？所以受益也。人之所以能守舊者何？所以自新也。人之所以能知足者何？
J36nB351_p0516b10║所以戒貪也。人之所以縱無厭之求者何？貴難得以自亂也。以是之故，聖人持守夫一，而為天下法。
J36nB351_p0516b11║識得一，而萬事畢矣。聖人非不自見用也，特不自顯己之明，而用眾人之明，其明益大。聖人不自滿
J36nB351_p0516b12║足也，特以非自處，而用眾人之是，其是益彰。聖人不自誇伐也，特以無功自居，而以有功讓人，則其
J36nB351_p0516b13║功益著。聖人不自矜高也，特以謙卑自牧，安不忘危，故所以能長久。夫惟不自見是伐矜，即不爭之
J36nB351_p0516b14║道也。故凡天下之人所爭者，全也，多也。聖人之所處者，曲也，少也。一焉而已矣，孰與之爭耶？古之所
J36nB351_p0516b15║以道：曲則全云云者，非虛妄飾說，乃真實無妄之極談矣。誠哉，一曲則全，而四方之高士，無不來歸。
J36nB351_p0516b16║如水之就下，而莫之遏也。）
J36nB351_p0516b17║虛無二十三章
J36nB351_p0516b18║希言自然。飄風不終朝，驟雨不終日。孰為此者？天地。
J36nB351_p0516b19║天地尚不能久，而況於人乎？故從事於道者，道者同
J36nB351_p0516b20║於道，德者同於德，失者同於失。同於道者，道亦樂得
J36nB351_p0516b21║之；同於德者，德亦樂得之；同於失者，失亦樂失之。信
J36nB351_p0516b22║不足，有不信。
J36nB351_p0516b23║（希，少也。飄風，疾風也。驟雨，暴雨也。自旦及脯為終朝，自早及暮為終日。風雨震蕩飄忽，必不能久。岐
J36nB351_p0516b24║伯所謂：亢則害，承乃制也。此一章示無作自然之道，貴恒久不變的意思。道以自然為至，而世少言
J36nB351_p0516b25║之者，喜于有作也。有作必有輟，惡能久乎？就如那疾風之不終朝，暴雨之不終日，不能長久一樣。是
J36nB351_p0516b26║那個能為此久者，除是天高地厚，幾于久焉。用斯疾風暴雨看來，天地造化尚且不能長久，而況于
J36nB351_p0516b27║人乎。故有事於道者則不然。從事于道者，任其自然耳。自然則無作，無作則無得，無得則無失，一切
J36nB351_p0516b28║任之。道任同道，德任同德，失任同失。隨順世緣無罣礙，呼牛應牛，呼馬應馬，而無容心焉，無所不同
J36nB351_p0516b29║矣。無所不同，則無所不樂矣。故同于道，道樂得。同于德，德樂得。同于失，失樂得。任運逍遙，隨緣放曠，
J36nB351_p0516b30║而無所不得矣。不從事于斯者，能如是乎。所謂信不足焉，有不信也。信不足者，道不同也。道不同，不
J36nB351_p0516c01║相為謀，故有不信。）
J36nB351_p0516c02║苦恩二十四章
J36nB351_p0516c03║跂者不立，跨者不行，自見者不明，自是者不彰，自伐
J36nB351_p0516c04║者無功，自矜者不長。其於道也，曰餘食贅行。物或惡
J36nB351_p0516c05║之，故有道者不處也。
J36nB351_p0516c06║（舉踵曰跂，張足曰跨。立欲增高，反害其立。行欲增闊，反害其行。曰，猶言是謂的意思。餘食，剩殘之食，
J36nB351_p0516c07║如莊子謂惠子死鼠之喻是也。贅，疣也，如莊子附疣縣贅，出乎形而侈于性是也。惡，去聲。言餘食贅
J36nB351_p0516c08║行，人所不愛也。處，上聲。此一章示人不可好高自大的意思。人豈有不能立者哉？苟立未穩而加以
J36nB351_p0516c09║跂，未有不失其立者。人豈有不能行者哉？苟行未足而加之以跨，未有不喪其行者。此二句是喻那
J36nB351_p0516c10║自見者失明，自是者失顯，自伐者失功，自大者失久的，與此跂失立、跨失行者一樣。若其在道中也，
J36nB351_p0516c11║是謂餘食贅行。食殘人賤，附贅累形，不適于體，豈能自然？咸人之所惡也，況有道之士乎？決不處也。
J36nB351_p0516c12║自高自大者，可深誠矣。）
J36nB351_p0516c13║象元二十五章
J36nB351_p0516c14║有物混成，先天地生。寂兮寥兮，獨立而不改，周行而
J36nB351_p0516c15║不殆，可以為天下母。吾不知其名，字之曰道，強為之
J36nB351_p0516c16║名曰大。大曰逝，逝曰遠，遠曰反。故道大，天大，地大，王
J36nB351_p0516c17║亦大。域中有四大，而王處一焉。人法地，地法天，天法
J36nB351_p0516c18║道，道法自然。
J36nB351_p0516c19║（混，渾通。先，去聲。強，上聲。介甫曰：「寂，止也。寥，遠也。」羅什曰：「玅理常存，故曰有物。萬道不能分，故曰渾成。」
J36nB351_p0516c20║鐘會曰：「廓然無偶，曰獨立。古今常一，曰不改。無所不在，曰周行。所在皆通，曰不殆。」此一章，示人體道
J36nB351_p0516c21║象元，萬法一制的意思。道如水中鹽味，色裏膠青，分明是有，不見其形，故疑之曰有物混成。未有天
J36nB351_p0516c22║地之先，早有此道，不知此道又從何而生也。寂兮，聽之無聲。寥兮，視之無形。獨立無偶兮，而恒常不
J36nB351_p0516c23║變。運行不息兮，而水火莫侵。其生成萬物也，不可易以言喻，而有似于天下母焉。以吾看來，凡天地
J36nB351_p0516c24║間飛潛動植，咸有名字。及至于生天地、生飛潛動植者，不得而知其名，不得而知其字也。字曰道者，
J36nB351_p0516c25║亦寓言耳。道無邊際，故強名曰大。大至于不可圍，故曰逝。逝無所往而不在，故曰遠。遠則無一處而
J36nB351_p0516c26║不從，此道以通也，故曰反。反，反其母也。故道大，生天生地，無所不容也。天大，日月星辰，無所不蓋也。
J36nB351_p0516c27║地大，山河社稷，無所不載也。王大，統理兆民，無所不制也。而這生生不息聖域之中，昭然有此四大，
J36nB351_p0516c28║而王特居其四大之一大焉。人當法地，安靜無為，而無所不蓄也。地當法天，運轉不息，而無所不周
J36nB351_p0516c29║也。天當法道，微妙玄通，而無所不現成也。道當法自然，無作無為，而無所不作為也。象元體道，蓋有
J36nB351_p0516c30║以矣）。
J36nB351_p0517a01║重德二十六章
J36nB351_p0517a02║重為輕根，靜為躁君。是以聖人終日行不離輜重。雖
J36nB351_p0517a03║有榮觀，燕處超然。奈何萬乘之主，而以身輕天下。輕
J36nB351_p0517a04║則失臣，躁則失君。
J36nB351_p0517a05║（根，本也。躁，動之極而煩擾也。君，主也。輜，音子，載衣食器械者，前後有蔽，所謂庫車也。以其累重，故曰
J36nB351_p0517a06║輜重。榮觀，紛華之觀也。燕，安也。處，上聲，居也。超然，高出而無繫著也。奈，如也。乘，去聲。此一章言人君
J36nB351_p0517a07║當以道德自持，不得輕舉妄動的意思。治國不自重則權移，修身不自重則神亂。故凡最輕小的事，
J36nB351_p0517a08║要當以自重為根本也。治國不鎮靜則事煩，修身不鎮靜則身敗。故凡最煩躁的事，要當以鎮靜為
J36nB351_p0517a09║君主也，況其國與身乎。是以聖人終日行道布德而不自輕，謂其不離輜重輿衛以為本也。雖有榮
J36nB351_p0517a10║美大觀而不為妄躁，謂其燕處超然淵嘿以自主也。奈何萬乘之君，任重道遠，以觀天下，其可不靜
J36nB351_p0517a11║且重乎。或迫而後動，感而後應，不得已而後起，則重矣。無為焉，則靜矣。苟其動于得已之際，而不能
J36nB351_p0517a12║無為，則是以身輕天下而不重，何本之有？不重則躁而不靜矣，何主之有？有天下者，宜乎以道自任，
J36nB351_p0517a13║以德自厚可也。）
J36nB351_p0517a14║巧用二十七章
J36nB351_p0517a15║善行無輒跡，善言無瑕謫，善計不用籌策，善閉無關
J36nB351_p0517a16║楗而不可開，善結無繩約而不可解。是以聖人常善
J36nB351_p0517a17║救人，故無棄人；常善救物，故無棄物。是謂襲明。故善
J36nB351_p0517a18║人，不善人之師；不善人，善人之資。不貴其師，不愛其
J36nB351_p0517a19║資，雖智大迷。是謂要玅。
J36nB351_p0517a20║（瑕，玉玷也。謫，責也。籌策，計數者所用之策也。楗，拒門木也。橫曰關，豎曰健。結，繫也。繩，索也。約，束也。襲，
J36nB351_p0517a21║相傳襲也。此一章示大道之巧，在人善用的意思。十一善字最重。雲行鳥飛，咸有影子，未有行而無
J36nB351_p0517a22║跡者也。諍臣直友，咸有口過，未有言而無瑕謫者也。六出七擒，咸有謀略，未有計而不用籌策者也。
J36nB351_p0517a23║南閞北門，咸有鎖鑰，未有閉而無關楗者也。緘篋束帶，咸有會紐，未有結而無繩約者也。在人善用
J36nB351_p0517a24║不善用耳。善用則雖行無跡，雖言無過，雖計不謀，雖閉無楗而不可開，雖結無約而不可解。以此之
J36nB351_p0517a25║故，所以聖人恒常貫善斯法以救人也。既恒貫救人，則無棄人也。恒貫救物，則巧梓願輪桷之性，枉
J36nB351_p0517a26║直無廢材；良御適險易之宜，駑驥無失性也。又焉有棄物哉。斯法也，人人本有，物物全彰，一通百通，
J36nB351_p0517a27║一達百達，如燈襲明，焰焰相續，無有窮矣。故善人者，救人者也，不善人之師也。不善人者，襲明者也，
J36nB351_p0517a28║善人之資也。善師者，雖師不自貴也。有資者，雖資不專愛也。不貴不愛而相忘于道，雖有大智亦若
J36nB351_p0517a29║愚耳。此之謂善巧之要玅，不善用者其孰與之焉。）
J36nB351_p0517a30║反朴二十八章
J36nB351_p0517b01║知其雄，守其雌，為天下谿。為天下谿，常德不離，復歸
J36nB351_p0517b02║於嬰兒。知其白，守其黑，為天下式。為天下式，常德不
J36nB351_p0517b03║忒，復歸於無極。知其榮，守其辱，為天下谷。為天下谷，
J36nB351_p0517b04║常德乃足，復歸於樸。樸散則為器，聖人用之則為官
J36nB351_p0517b05║長，故大制不割。
J36nB351_p0517b06║（守，保守也。復，並扶又反。谿谷，眾水所注，天下極言之也。式，法也。忒，爽也。足，全也。長，上聲。制，裁斷也。割，
J36nB351_p0517b07║分裂也。此一章示還淳反朴，貴常守其德的意思。雄者高強，雌者卑弱。知高強之不可恃，宜守卑弱
J36nB351_p0517b08║以自牧，則高而不危，強而不拱，天下嚮慕，如水之歸谿矣。既為天下所歸也，此守雌之常德，可須臾
J36nB351_p0517b09║離乎？時時守氣，刻刻致柔，則庶乎仍歸于赤子無知耳。白者聰慧，黑者愚魯。知聰慧之為道妨，宜守
J36nB351_p0517b10║愚魯以自養，則聰非昭昭，慧非察察，天下遵崇，而反以為法矣。既為天下法也，此守黑之常德，可斯
J36nB351_p0517b11║須失乎？心心無思，念念無慮，則庶乎仍歸于原有之無極耳。榮者尊貴，辱者汙濁。知尊貴之不可驕，
J36nB351_p0517b12║宜守污濁以自戒，則尊而無憂，貴而無患，天下歸投，如水之赴谷矣。既為天下赴也，此守辱之常德，
J36nB351_p0517b13║豈不完全乎？戒慎不睹，恐懼不聞，則庶乎仍復歸于本有之朴素耳。道不可離，離則為形役。樸不可
J36nB351_p0517b14║散，散則為器用。聖人之為用也，總其大綱，而眾日自隨矣。故曰：為官長臨蒞天下者，貴無為而大制，
J36nB351_p0517b15║不有為而事事于宰割矣。）
J36nB351_p0517b16║無為二十九章
J36nB351_p0517b17║將欲取天下而為之者，吾見其不得已。天下神器，不
J36nB351_p0517b18║可為也。為者敗之，執者失之。凡物或行或隨，或呴或
J36nB351_p0517b19║吹，或疆或贏，或載或隳。是以聖人去甚，去奢，去泰。
J36nB351_p0517b20║（取，如左氏取我田疇而伍之。為，治之也。為之則傷自然，執之則乖通變。載，成也。隳，毀也。去甚，慈也。去
J36nB351_p0517b21║奢，儉也。去泰，不敢為天下先也。三者聖人所以取天下也。此一章示無為妙理，不治而化的意思。至
J36nB351_p0517b22║人體神合變，與物為一，雖兼制天下，而未嘗有有。故能從容無為，而業無不濟。糠秕土苴，亦將陶鑄
J36nB351_p0517b23║帝王也。若夫塊然而有，以己遇物，則自己六尺之軀，手足屈伸，若將不容，而況天下之大歟。將欲則
J36nB351_p0517b24║有心，取物則有為，詎可乎？除是不得已，天與人歸，庶幾可耳。天下者，神道設教之大器也。無思無為，
J36nB351_p0517b25║寂然自感，不可勉強有作也。若勉強有作，盡心力而為之，一定有災，亡無日也。不可屈強求得也。若
J36nB351_p0517b26║屈強求得，與物相刃相靡，一定有妨，失不旋踵也。故獨行于前，而不知隨者之在後，如形影之不舍。
J36nB351_p0517b27║呴之欲溫，而不知吹者之已到，如寒暑之相生。知強欲益，而不知贏損者有時而來。知載欲成，而不
J36nB351_p0517b28║知隳毀者應手而至。此皆造物之大情，朝暮之常態。有為者、有執者，不知由己不了，故有斯患，而更
J36nB351_p0517b29║與為兢。是以將六尺小微形，而操天下大神器，寧不累乎？聖人則不然，遊神于澹，合氣于漠，而無容
J36nB351_p0517b30║心焉。如鏡應形，適可而止，但去其過分而已。甚、奢、泰，皆分之過也。物有固然，不可強為。事有適當，不
J36nB351_p0517c01║可復過。此老子之本意也。）
J36nB351_p0517c02║儉武三十章
J36nB351_p0517c03║以道佐人主者，不以兵疆天下，其事好還。師之所處，
J36nB351_p0517c04║荊棘生焉。大軍之後，必有凶年。故善者果而已矣，不
J36nB351_p0517c05║敢以取疆焉。果而勿矜，果而勿伐，果而勿驕，果而不
J36nB351_p0517c06║得已，果而勿疆。勿壯則老，是謂不道，不道早已。
J36nB351_p0517c07║（好，去聲。還，旋通。《易》曰：「師，眾也。」處，上聲。善，即有道者的意思。不得已，為之難也。莊子曰「不得已而後動」
J36nB351_p0517c08║是也。果，有斬釘截銕之意，不二其心也。五而字當作於字讀，人方果于彼，我獨果于此也。矜，自恃也。
J36nB351_p0517c09║伐，夸大也。驕，恣肆也。已，止也。早已，言不久也。此一章言為民上者以無為自處，佐人主者亦宜以道
J36nB351_p0517c10║相衛的意思。夫為人臣者，以仁義為干櫓，以禮樂為甲冑，猶為道偽，況以兵強天下乎。天道旋還，此
J36nB351_p0517c11║往彼復，終無已也。而以兵強佐人主者，是不知天道者也。軍旅所處之地，使民不得耕耨，而荊榛棘
J36nB351_p0517c12║刺叢生也。治身者心君，六亂性地，茅塞如斯也。大軍經過之後，家無糧，人乏食，而凶荒立至。治身者
J36nB351_p0517c13║救死且不暇，奚暇收耗散、復正氣，而保其無凶乎？故有道者知其兵疆決不可用而遂止，非果斷不
J36nB351_p0517c14║能也。有道者尚不敢，其他孰敢以兵疆取天下耶？有道者果斷于謙而不自大，果斷于讓而不自誇，
J36nB351_p0517c15║果斷于退而不自驕，果斷于不得已而後動，果斷于弱而不以兵強天下，非達天下者決定不能也。
J36nB351_p0517c16║不知天道者，一味恃壯而不知衰，恃強而不知弱，知存而不知亡，知得而不知喪，可叫做佐人主之
J36nB351_p0517c17║人也耶？是謂不知天道之人也。不知天道旋還之人，不可以不早已也夫。）
J36nB351_p0517c18║偃武三十一章
J36nB351_p0517c19║夫佳兵者，不祥之器，物或惡之，故有道者不處。是以
J36nB351_p0517c20║君子居則貴左，用兵則貴右。兵者不祥之器，非君子
J36nB351_p0517c21║之器，不得已而用之，恬淡為上。勝而不美，而美之者，
J36nB351_p0517c22║是樂殺人也。夫樂殺人者，不可以得志於天下矣。故
J36nB351_p0517c23║吉事尚左，凶事尚右。是以偏將軍處左，上將軍處右，
J36nB351_p0517c24║言居士勢則以喪禮處之。殺人眾多，以悲哀泣之。戰
J36nB351_p0517c25║勝，以喪禮處之。
J36nB351_p0517c26║（佳，謂佳之也。溫公曰：「兵愈佳，則害人愈多。」惡，去聲。處，上聲。下並同。左為陽，為生。右為陰，為死。恬澹，安
J36nB351_p0517c27║靜也。美，即佳也。樂，去聲。此一章，言定亂偃武，不及布德安邦的意思。夫兵乃戎器，戈矛劍戟之類，所
J36nB351_p0517c28║以殺人者，而嗜愛之，豈吉道哉？或師之所處，或大軍之後，荊棘叢生，凶荒立至，動植飛潛，咸不得所，
J36nB351_p0517c29║而況于人乎？未有不嫌惡者。故有道之士，不居處也。君子居之，以左為重，取陽生以自保也。用兵以
J36nB351_p0517c30║右為貴，取陰殺以自強也。兵者，非吉器，乃凶器也。豈君子樂用之器也耶？設或時衰世亂，救民水火，
J36nB351_p0518a01║不得已而用兵，以自防護，亦宜以德為兵，以慈為衛，以無為為城郭，以不嗜殺人為甲冑，如此恬澹
J36nB351_p0518a02║為上。不得已而戰勝，而不佳美。若戰勝而佳美之，是嗜愛殺人，以要求功名也。夫嗜愛殺人者，豈能
J36nB351_p0518a03║放心肆志而安天下哉？非不嗜殺人者，不能一之矣。左，陽生位也，平居為吉，而尚左。右，陰殺位也，喪
J36nB351_p0518a04║事為凶，而尚右。偏將軍卑而居左者，陽不專殺也。上將軍尊而居右者，陰位主殺也。兵者，不善之器，
J36nB351_p0518a05║故以喪禮處之而不美。煞死者眾，宜乎以悲傷哀痛，無德自慚，而涕泣之也。古者戰勝，將軍居喪主
J36nB351_p0518a06║禮，素服而哭，明不得已而用兵也。有道者，詎樂處也耶？）
J36nB351_p0518a07║聖德三十二章
J36nB351_p0518a08║道常無名，樸雖小，天下不敢臣。侯王若能守，萬物將
J36nB351_p0518a09║自賓。天地相合，以降甘露，民莫之令而自均。始制有
J36nB351_p0518a10║名，名亦既有，夫亦將知止，知止所以不殆。譬道之在
J36nB351_p0518a11║天下，猶川谷之與江海。
J36nB351_p0518a12║（此一章言侯王宜晦德含章，俾物自化的意思。道也者，不可須臾離也，可離非道也，不可離即常也。
J36nB351_p0518a13║道即無名也，無名即未雕未琢之樸，樸即曰希曰微之小也。樸雖小，乃天下人之君主也，孰敢臣而
J36nB351_p0518a14║偶之哉？尊之至也。侯王若能守是，見小曰明，是知子守母，抱一為天下式也。有一人一物不為賓服
J36nB351_p0518a15║者耶？侯王抱道育民，德侔天地，以時以雨而無貧富，不疵不厲而無壽夭，吉祥止止，民受其賜而不
J36nB351_p0518a16║自覺知，各安其分而天下自和平矣。始本無名，制之有名；樸原非器，散而為器。名器既有，則一生二，
J36nB351_p0518a17║二生三，千頭萬緒，與接為搆，逐色逐聲，窮劫不悟。苟能抱一，亦將知止，鎮之無名之樸，而萬有自冰
J36nB351_p0518a18║消瓦解也。知止則不隨物遷，淡然自足，殆無從生矣。道在屎尿，道在稊稗，在坑滿坑、在谷滿谷，道在
J36nB351_p0518a19║天下，無在而無乎不在也。比喻此道之在天下，就如千流萬派，無有不歸于江、歸于海者，無以異矣。
J36nB351_p0518a20║故筆乘曰：「異派必會于海，殊名必統于道。」）
J36nB351_p0518a21║辯德三十三章
J36nB351_p0518a22║知人者智，自知者明。勝人者有力，自勝者強。知足者
J36nB351_p0518a23║富，強行者有志。不失其所者久，死而不亡者壽。
J36nB351_p0518a24║（不失其所，即《易》之「止其所」也。羅什曰：「在生而不生曰久，在死而不死曰壽。」此一章言察人不如明己，
J36nB351_p0518a25║勝人不如自強的意思。知在外為智，察在內為自明；勝在外為勢，力在內為自強。智與力，妄也；明與
J36nB351_p0518a26║強，真也。入道之門，皆由于此。人之所以不能入道者，以其自知不明，自勝不強，真不勝妄，而為物欲
J36nB351_p0518a27║所蔽也。人能明己自強，回觀返照，近取諸身，▆本有智力，不可勝用矣。不可勝用，則無所不瞻，▆物
J36nB351_p0518a28║皆備于我，而富可勝言哉？不可勝用，則無所不強，千變萬化，咸從斯出。凡心所發，發皆中節也。明己
J36nB351_p0518a29║之人，萬物一體，天地同根，安有失所之理耶？不綿綿若存，吾不信也。自強之人，等視生死，猶如旦暮，
J36nB351_p0518a30║安有不壽之理耶？不沒身不殆，吾不信也。）
J36nB351_p0518b01║任成三十四章
J36nB351_p0518b02║大道汜兮，其可左右。萬物恃之以生而不辭，功成不
J36nB351_p0518b03║居，衣被萬物而不為主。故常無欲，可名於小；萬物歸
J36nB351_p0518b04║焉而不知止，可名於大。是以聖人能成其大也。以其
J36nB351_p0518b05║不自大，故能成其大。
J36nB351_p0518b06║（此一章，言至人任其自然，不拘于一曲的意思。世之于道也，可左而不可右，可右而不可左。拘于一
J36nB351_p0518b07║曲者，非大道也。大道也者，無乎不在，故汎兮其可左可右也。凡天地間飛潛動植，無不賴之，而不假
J36nB351_p0518b08║言辭；功業克襄，而不居其聲名；仁愛育養，衣被萬物，而不以為主制。惟其不辭不名，有不為主，則常
J36nB351_p0518b09║無欲矣。常無欲，則玅之至者也，故可名于小。萬物歸焉，而不知主，則容之至者也，故可名于大。因是
J36nB351_p0518b10║之故，聖人任其自然，可以大、可以小，而卒不拘于一曲，單成其大。惟卒不單成其大，故所以可以大、
J36nB351_p0518b11║可以小，而乃能成其大矣。大道汎兮，其活活鱍鱍如此也。）
J36nB351_p0518b12║仁德三十五章
J36nB351_p0518b13║執大象，天下往。往而不害，安平泰。樂與餌，過客止。道
J36nB351_p0518b14║之出口，澹乎其無味。視之不足見，聽之不足聞，用之
J36nB351_p0518b15║不可既。
J36nB351_p0518b16║（此一章言守道者無所往而不安的意思。大象者，道也。能抱守無離，則凡天下四海五湖，何所往而
J36nB351_p0518b17║不可哉？凡所往者，利澤萬物而不主。誰為害？誰當害？故至者無不安，無不平，無不泰矣。夫樂可以悅
J36nB351_p0518b18║耳，餌可以適口。多樂喪志，多嗜損神。只可以暫，而不可以久。但如過客，一止即去。道之在口，渾如嚼
J36nB351_p0518b19║蠟，非同于餌。視之無形，聽之無聲，非同于樂。其所用之也，既以與人己愈有，則何所往而不安平泰
J36nB351_p0518b20║也耶？）
J36nB351_p0518b21║微明三十六章
J36nB351_p0518b22║將欲歙之，必固張之；將使弱之，必固強之；將欲廢之，
J36nB351_p0518b23║必固興之；將欲奪之，必固與之。是謂微明。柔弱勝剛
J36nB351_p0518b24║強。魚不可脫於淵，國之利器，不可以示人。
J36nB351_p0518b25║（此一章，示微明之理，要識將必的意思。凡人物事物之理，將欲收斂，不可強歙，必固意開張之，使其
J36nB351_p0518b26║自歙。將欲柔弱，不可強弱，必固意剛強之，使其自弱。將欲廢棄，不可強廢，必固意興起之，使其自廢。
J36nB351_p0518b27║將欲抑奪，不可強奪，必固付與之，使其自奪。此理也，非術也，故曰微明。柔之所以勝強，弱之所以勝
J36nB351_p0518b28║剛，正是此微明之理也。雖然，謂之微明，則微而明可也，明其微不可也。何謂微而明？韜此理以自養，
J36nB351_p0518b29║靜深斂退，優遊自得，如魚之不離水是也。何謂明其微？炫此理以示人，啟釁招尤，借寇誨盜，如以邦
J36nB351_p0518b30║之利器示人是也。此理也，民可使由，而不可使知也。聖人用之為理，猶魚得水，快活有不可勝言者。
J36nB351_p0518c01║姦邪挾之為術，惜莫惜于志，莫邪為下，其害亦有不可勝言者。）
J36nB351_p0518c02║為政三十七章
J36nB351_p0518c03║道常無為而無不為。侯王若能守，萬物將自化。化而
J36nB351_p0518c04║欲作，吾將鎮之以無名之樸。無名之樸，亦將不欲。不
J36nB351_p0518c05║欲以靜，天下將自正。
J36nB351_p0518c06║（道常，言道之大常也。介甫曰：「言道之主，故曰萬物將自賓。言道之變，故曰萬物將自化。」作此也。鎮者，
J36nB351_p0518c07║壓定之使不動也。羅什曰：「心得一空，資用不失。萬神從化，伏邪歸正。」此一章言為政在無為，民自歸
J36nB351_p0518c08║厚的意思。道常者，即首章不遷不變之常道也。體本無為，不遷不變。而用無所不為，亦不遷不變。故
J36nB351_p0518c09║曰道常云云。王侯若能持守此無為無不為的道常，則萬物之理得，而天下將自正。所謂我無為而
J36nB351_p0518c10║民自化也。苟利欲之情一萌動，我必以此道常無名之質，奠安而鎮壓之，使其不萌動。無名之樸，可
J36nB351_p0518c11║謂美矣。然而不能無跡，亦將有所不欲焉。必使玄覽滌除，心跡俱遣。遣亦復遣，靜而又靜，靜亦不欲。
J36nB351_p0518c12║則庶乎天下之民，自各正性命，而無累物之跡矣。）
J36nB351_p0518c13║道德經順硃卷上（終）
J36nB351_p0518c14║
J36nB351_p0518c15║（蜀渝華巖季而關聖可德玉順硃卷上。
J36nB351_p0518c16║
J36nB351_p0518c17║　徒　發靜　發桂　光讚同刻。
J36nB351_p0518c18║
J36nB351_p0518c19║　嘉興范嗣吳書。　　嘉郡陳馥林刊。
J36nB351_p0518c20║康熙癸亥仲秋月吉，嘉禾楞嚴寺般若堂藏板。）