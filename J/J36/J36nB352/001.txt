J36nB352_p0527a01║東山破峰重禪師語錄敘
J36nB352_p0527a02║破峰重禪師，慧覺先兄嗣也。于蜀鼎沸之際，就鑊湯
J36nB352_p0527a03║爐炭裏轉大法輪，向塵勞中作大佛事，而無榮無辱，
J36nB352_p0527a04║為宰官護法之所推重，匪得無畏智、無礙辨，詎克如
J36nB352_p0527a05║是師子吼耶？可謂有本矣。有嗣慈雲，自南浙還，捃摭
J36nB352_p0527a06║師稿授余，余目之，見其頌三頓棒云：「三頓棒頭為小
J36nB352_p0527a07║孩，破家鉤賊甚奇哉，家財耗盡猶還可，過後誰知要
J36nB352_p0527a08║活埋？」又頌婆子燒庵云：「萬仞峰高久結冰，寒巖花卉
J36nB352_p0527a09║杳無音，就中幸有陽和力，九曲黃河徹底清。」目至此
J36nB352_p0527a10║驚喜并集，不憶酒肉之門而猶有斯人，第憾其福不
J36nB352_p0527a11║逮慧，未久行雙桂之道而早夭。咄！是何言歟？茲錄半
J36nB352_p0527a12║偈以災梨，面目長年而現在。
J36nB352_p0527a13║康熙二十二年孟春月補天日，蜀渝華巖季而關聖
J36nB352_p0527a14║可德玉敘。
J36nB352_p0527a15║
J36nB352_p0527a16║
J36nB352_p0527a17║
J36nB352_p0527a18║
J36nB352_p0527a19║
J36nB352_p0527a20║
J36nB352_p0527a21║破峰重禪師語錄目錄
J36nB352_p0527a22║序文
J36nB352_p0527a23║上卷
J36nB352_p0527a24║上堂
J36nB352_p0527a25║小參
J36nB352_p0527a26║下卷
J36nB352_p0527a27║舉古
J36nB352_p0527a28║拈古
J36nB352_p0527a29║頌古
J36nB352_p0527a30║牧牛頌
J36nB352_p0527b01║印偈
J36nB352_p0527b02║像讚
J36nB352_p0527b03║示眾
J36nB352_p0527b04║機緣
J36nB352_p0527b05║入室
J36nB352_p0527b06║塔銘
J36nB352_p0527b07║
J36nB352_p0527b08║
J36nB352_p0527b09║
J36nB352_p0527b10║
J36nB352_p0527b11║
J36nB352_p0527b12║
J36nB352_p0527b13║
J36nB352_p0527b14║
J36nB352_p0527b15║
J36nB352_p0527b16║
J36nB352_p0527b17║
J36nB352_p0527b18║
J36nB352_p0527b19║
J36nB352_p0527b20║
J36nB352_p0527b21║
J36nB352_p0527b22║
J36nB352_p0527b23║
J36nB352_p0527b24║
J36nB352_p0527b25║
J36nB352_p0527b26║
J36nB352_p0527b27║
J36nB352_p0527b28║
J36nB352_p0527b29║
J36nB352_p0527b30║
J36nB352_p0527c01║東山破峰重禪師語錄卷上
J36nB352_p0527c02║嗣法門人傳慧等編
J36nB352_p0527c03║住嘉定州龍驟禪院語錄
J36nB352_p0527c04║乙未年，闔郡文武官紳等，請就本寺開堂。
J36nB352_p0527c05║師陞座，祝聖畢，末後拈香云：「此瓣香，刀斫不破，斧劈
J36nB352_p0527c06║不開，黑漆漆，明歷歷，絕纖毫，沒縫隙，至幽微，甚秘密，
J36nB352_p0527c07║爇向爐中，耑申供養傳臨濟正宗第三十二世本師
J36nB352_p0527c08║上慧下覺和尚，用酬法乳之恩。」斂衣就座。上首白椎
J36nB352_p0527c09║云：「法筵龍象眾，當觀第一義。」問：「如何是主中賓？」師云：
J36nB352_p0527c10║「盲人夜穿鍼。」進云：「如何是賓中主？」師云：「隨處得安樂。」
J36nB352_p0527c11║進云：「賓主不立時如何？」師云：「秋江一色。」問：「身猶未動，
J36nB352_p0527c12║意如電光，和尚作麼生？」師云：「亂走作麼？」進云：「未走時
J36nB352_p0527c13║如何？」師云：「失卻腳跟。」乃云：「一條拄杖子，三世諸佛也
J36nB352_p0527c14║沒奈何，歷代祖師也沒奈何，山僧今日拈提在手，好
J36nB352_p0527c15║肉剜瘡。若向未陞座已前覷透，猶是鈍漢，及至葛藤，
J36nB352_p0527c16║有甚交涉？」遂以拄杖連卓兩下。上首白槌竟，下座。
J36nB352_p0527c17║結制，上堂。問：「如何是體中玄？」師云：「秋江月正圓。」進云：
J36nB352_p0527c18║「如何是妙中玄？」師云：「杲日耀當天。」進云：「如何是玄中
J36nB352_p0527c19║玄？」師云：「不犯舌頭尖。」乃云：「火爐頭句甚分明，盲龜跛
J36nB352_p0527c20║鱉瞎眼睛，原是他年陳種子，一回拈出一回新。即今
J36nB352_p0527c21║紅爐大設，煉聖煆凡，王居士來山瓣供，請山僧打無
J36nB352_p0527c22║皮鼓、吹沒孔笛、唱無生曲調，且道還有知音者麼？若
J36nB352_p0527c23║將耳聽終難會，眼底聞聲方始知。」下座。
J36nB352_p0527c24║上堂。問：「如何是踞地獅子？」師云：「狐狸絕跡。」進云：「如何
J36nB352_p0527c25║是獅子吼處？」師良久，云：「聞麼？」進云：「如何藏身？」師打云：
J36nB352_p0527c26║「欲隱彌露。」問：「如何是第一義？」師云：「未開口前早領三
J36nB352_p0527c27║十棒。」乃云：「若道第一義諦，三世諸佛全道不著，歷代
J36nB352_p0527c28║祖師不能覷透。若向空劫已前契會，猶是落二落三。
J36nB352_p0527c29║即今眾居士至山瓣供，請山僧說些無味之談，正是
J36nB352_p0527c30║落七落八。且道第一義意旨在甚處？」振席，下座。
J36nB352_p0528a01║上堂。「禪道佛法，聽著耳聾，覷著眼瞎。山僧偶應眾居
J36nB352_p0528a02║士請，自慚唇訥言遲，聊舉一則古人葛藤，以塞來命。
J36nB352_p0528a03║先哲有云：『佛法若無靈驗，難救三種病人。患聾者，與
J36nB352_p0528a04║他語言三昧，他又不聞；盲者，與拈槌豎拂，他又不見；
J36nB352_p0528a05║啞者，使他開言吐露，他又難說。』古人雖然有此話端，
J36nB352_p0528a06║亦是妄生節目。山僧遇明眼者，只令教瞎；耳聰者，只
J36nB352_p0528a07║令教聾；能言者，只令教啞。且道與古人是同？是別？」
J36nB352_p0528a08║上堂。「眾檀越向般若會中深探智種，大興善心，手擎
J36nB352_p0528a09║忠義劍戟，胸藏佛祖靈符，鏗鏘法門，股肱王室。且道
J36nB352_p0528a10║畢竟意旨如何？將軍有八面威風，知識具通身手眼。」
J36nB352_p0528a11║喝一喝，下座。
J36nB352_p0528a12║師誕日，上堂。「三十年來個匹夫，如今冒上祖師圖，無
J36nB352_p0528a13║量劫來冤債業，飲氣吞聲受塗糊。諸方追宗薦祖，山
J36nB352_p0528a14║僧惟打口鼓，歷劫冤親、多生父母向拄杖頭上現大
J36nB352_p0528a15║人相、放大光明。大眾！且道報恩一句如何道？」問：「和尚
J36nB352_p0528a16║正當降誕之期，有何祥瑞？」師云：「一鼻透青天。」進云：「十
J36nB352_p0528a17║方世界正是放光現瑞之時，恰當在甚麼處？」師云：「七
J36nB352_p0528a18║通八達。」問：「日用現前事如何？」師云：「荊棘叢中忙躑足，
J36nB352_p0528a19║明月村裏休留連。」進云：「萬象總歸一。」師徵云：「如何是
J36nB352_p0528a20║一？」進云：「水底明月現，杲日正當陽。」師云：「月落後如何？」
J36nB352_p0528a21║僧擬議，師便打，乃云：「三世諸佛捐頭尾，歷代祖師盡
J36nB352_p0528a22║攢眉，一莖拄杖頻拈弄，普報群恩慶無餘。」卓拄杖一
J36nB352_p0528a23║下，下座。
J36nB352_p0528a24║佛成道日，上堂。「祖令當行，十方坐斷，吹毛微舉，凡聖
J36nB352_p0528a25║潛蹤。今日釋迦老漢成道之期，若言有道可成，埋沒
J36nB352_p0528a26║釋迦；若言無道可成，辜負自己。且道就中還有別幽
J36nB352_p0528a27║微、定邪正者麼？出來與老僧相見。」問答罷，乃云：「禍胎
J36nB352_p0528a28║出自老胡，惡因起於壁觀，殃及人人，空盤打算。若是
J36nB352_p0528a29║上流，未舉先判。怎奈韓盧東走西竄？且道還有得定
J36nB352_p0528a30║者麼？男兒自有翀天志，不向他人行處行。」
J36nB352_p0528b01║上堂。「山僧未涉唇吻，眾兄弟癡癡獃獃，及至登座，諸
J36nB352_p0528b02║人立問立答，向舌根下覓討端倪。曾不聞古人有言：
J36nB352_p0528b03║『問在答處，答在問處，猶是向葛藤窩裏打輥，終無了
J36nB352_p0528b04║期。』各各向未涉唇吻已前，一一自己胸襟流出，蓋天
J36nB352_p0528b05║蓋地，自然風行草偃，水到渠成。」喝一喝。
J36nB352_p0528b06║上堂。問：「如何是最初句？」師云：「杲日出時光滿地。」進云：
J36nB352_p0528b07║「如何是親切句？」師便打。進云：「如何是轉身句？」師又打。
J36nB352_p0528b08║乃云：「前三三與後三三，珍重禪人仔細參，參到忘功
J36nB352_p0528b09║絕跡處，踏碎銀山夜過關。且道還有過得關者麼？」喝
J36nB352_p0528b10║一喝，下座。
J36nB352_p0528b11║上堂。「祖師心印，狀似鐵牛之機，去即印住，住即印破。
J36nB352_p0528b12║只如不去不住，印即是？不印即是？」良久，云：「這個無紋
J36nB352_p0528b13║印子，若天若人、若凡若聖，未曾移易一絲毫許，因甚
J36nB352_p0528b14║麼諸人不會？只為分明極，翻令所得遲。」
J36nB352_p0528b15║解制，上堂。「結制時一場懡㦬，解制時一場懡㦬，未結
J36nB352_p0528b16║未解時一場懡㦬。且道平穩一句作麼生道？本來無
J36nB352_p0528b17║一事，何處有干戈？」
J36nB352_p0528b18║住資陽縣佛興禪寺語錄
J36nB352_p0528b19║師在嘉定，受資陽縣眾居士請，住佛興。師至三門，以
J36nB352_p0528b20║拄杖點三下，云：「前三三，後三三，兩兩三三一串穿，拄
J36nB352_p0528b21║杖點開精徹眼，徐行踏破趙州關。」遂進。佛殿。云：「冤有
J36nB352_p0528b22║頭，債有主，無量劫來曾觸忤，今朝特地起狼煙，甜者
J36nB352_p0528b23║甜兮苦者苦。」遂拜，云：「屈！屈！」至座前，以拄杖擊座，云：「須
J36nB352_p0528b24║彌燈王曾居，山僧今日當坐。雖然如是，也是將錯就
J36nB352_p0528b25║錯。」便陞座。拈香云：「此一瓣香爇向爐中，耑申供養本
J36nB352_p0528b26║師釋迦牟尼佛及歷代祖師。」又拈香云：「此一瓣香爇
J36nB352_p0528b27║向爐中，端為祝延　今上
J36nB352_p0528b28║皇帝萬歲！萬歲！萬萬歲！」末後拈香云：「此一瓣香乃第
J36nB352_p0528b29║二回拈出，爇向爐中，耑申供養傳臨濟正宗第三十
J36nB352_p0528b30║二世上慧下覺本師大和尚，用酬法乳之恩。」上首白
J36nB352_p0528c01║槌竟，問答罷，師乃云：「釋迦老漢設三期以調心，架紅
J36nB352_p0528c02║爐而煉士，且道心作麼生調？士作麼生煉？」良久，頌云：
J36nB352_p0528c03║「鱉鼻蛇頭直捷通，鋒鋩點處絕羅籠，胸中佛祖機關
J36nB352_p0528c04║盡，凡聖一齊列下風。」喝一喝，下座。
J36nB352_p0528c05║上堂。師以拂子左邊敲禪床，云：「於此會得，松直棘曲，
J36nB352_p0528c06║鶴長鳧短，大地坦平，頭頭顯現。」右邊敲禪床，云：「於此
J36nB352_p0528c07║會得，三世諸佛盡在汝等諸人腳跟下放光動地，歷
J36nB352_p0528c08║代祖師盡在汝等諸人胸襟裏縱去奪來。」以拂子於
J36nB352_p0528c09║空中畫圓相，云：「於此會得，堪與諸佛把手共行，堪與
J36nB352_p0528c10║祖師同一鼻孔出氣。」復以拂子擲下，云：「於此會得，盡
J36nB352_p0528c11║大地人亡鋒結舌，天下善知識藏身無所。且道利害
J36nB352_p0528c12║在甚麼處？」
J36nB352_p0528c13║上堂。師默然據座，良久高聲云：「大眾不得妄生穿鑿。」
J36nB352_p0528c14║劈口掌云：「口是禍門。」下座。
J36nB352_p0528c15║上堂。「囫圇一句語，開口不周全，縱撩拄杖子，也是矢
J36nB352_p0528c16║加尖。且道就中還有道得全者麼？不妨出來與老僧
J36nB352_p0528c17║相見。」一僧出，喝一喝，問云：「臨濟一喝分賓主，學人這
J36nB352_p0528c18║一喝還分得賓主也無？」師便打。問：「路逢達道人，不將
J36nB352_p0528c19║語默對，畢竟將甚麼對？」師云：「速退！速退！」進云：「如何是
J36nB352_p0528c20║直捷為人處？」師云：「杖長七尺。」乃舉：「風穴垂語云：『若立
J36nB352_p0528c21║一塵，家國興盛；不立一塵，家國喪亡。』恁麼說話，大似
J36nB352_p0528c22║劃作兩橛。普重則不然，若立一塵，也未興盛；不立一
J36nB352_p0528c23║塵，亦未頹喪。更有一頌，分明舉似。」連卓拄杖云：「看取！
J36nB352_p0528c24║看取！」
J36nB352_p0528c25║上堂。「山僧重重絡索，錯下幾許註腳。檢點將來，全無
J36nB352_p0528c26║煞合。且道如何是有煞合一句？天上有星皆拱北，人
J36nB352_p0528c27║間無水不朝東。」
J36nB352_p0528c28║上堂。「一句全提，無聖無凡無向背；磨礱赫奕，絕空絕
J36nB352_p0528c29║色絕羅籠。透網金鱗，休憶禹門栖舊岸；玲瓏達士，直
J36nB352_p0528c30║須透過上頭關。且道就中還有透關者麼？」良久，師復
J36nB352_p0529a01║舉：「馬祖見百丈來，豎起拂子，丈云：『即此用？離此用？』祖
J36nB352_p0529a02║掛拂子於繩床角，祖云：『汝向後開兩片皮，如何為人？』
J36nB352_p0529a03║丈亦豎起拂子，祖云：『即此用？離此用？』丈掛拂子於舊
J36nB352_p0529a04║處。馬祖震威一喝，百丈從空放下。然先哲若無頂門
J36nB352_p0529a05║正眼、肘後神符，怎得輝騰今古？然雖如是，山僧檢點
J36nB352_p0529a06║將來，也是憐兒不覺醜。」
J36nB352_p0529a07║臘八日，上堂。「山僧本來無說，應個因緣時節，提起者
J36nB352_p0529a08║段根由，不得不容饒舌。釋迦初生，打失腳跟，周行七
J36nB352_p0529a09║步，分明錯路，睹星成道，望空啟告，末後拈花，通身泥
J36nB352_p0529a10║沙，更示雙趺，轉見塗糊。山僧看來，正是時清大盜。復
J36nB352_p0529a11║有臨濟、德山種種阿師，起模畫樣，倚草附木，弄鬼眼
J36nB352_p0529a12║睛，正是賊中細作。今日撞著山僧，以拄杖一時穿卻
J36nB352_p0529a13║鼻孔，拋向諸人面前，出氣不得。且道眾中還有為釋
J36nB352_p0529a14║迦老子、臨濟、德山出得氣者麼？」擲拄杖，云：「一齊捉敗
J36nB352_p0529a15║了也。阿呵呵！」便下座。
J36nB352_p0529a16║住順慶府香積禪院語錄
J36nB352_p0529a17║師自丙申歲歸南邑，受守道王廷郡侯洪其清請，住
J36nB352_p0529a18║香積禪院。師入院陞座，拈香祝聖畢，末後拈香云：「此
J36nB352_p0529a19║瓣香二十五年費盡辛勤，今朝乃第三回拈出，爇向
J36nB352_p0529a20║爐中，耑申供養傳臨濟正宗三十二世本師慧覺大
J36nB352_p0529a21║和尚，用酬法乳之恩。」上首白槌竟，一僧出，默然而立。
J36nB352_p0529a22║師云：「裝死賣活作麼？」僧喝云：「第一義諦當下粉碎了
J36nB352_p0529a23║也。且道如何相見？」師云：「用第二杓惡水作麼？」進云：「恁
J36nB352_p0529a24║麼則庭前翠柏千年古，點綴青松與白雲。」師云：「猶是
J36nB352_p0529a25║第二頭。」進云：「狼藉枯枝花更香。」師云：「放過一著。」乃云：
J36nB352_p0529a26║「未到香積，口早生塵，偶遇護法請開爐鞴，只得開兩
J36nB352_p0529a27║片皮為諸禪人舉揚法化。且道還說心說性得麼？說
J36nB352_p0529a28║玄說妙得麼？論機論境得麼？論實論虛得麼？總不與
J36nB352_p0529a29║麼，也是貧兒思舊債。畢竟意旨如何？萬邦有道歸王
J36nB352_p0529a30║化，四海歌謠賀太平。」
J36nB352_p0529b01║上堂。「自住東山四載餘，未曾提著祖師機，今朝幸遇
J36nB352_p0529b02║知音客，不覺通身入水泥。山野年來將祖道、佛法一
J36nB352_p0529b03║齊放下，格外風騷頓絕幾先，斯時逢本然禪客臨山
J36nB352_p0529b04║瓣供，露格外風、開人天眼，使聖道之通衢作衲僧之
J36nB352_p0529b05║巴鼻。然雖如是，山野仍將數十年來一段風光盡忘
J36nB352_p0529b06║於廛市家國，祖佛機宜悉潛於果城舊地，即今雖則
J36nB352_p0529b07║拈弄鋒鋩，貴在未舉已前討個下落。還委悉麼？」良久，
J36nB352_p0529b08║云：「納被幪頭萬事休，此時山僧都不會。」
J36nB352_p0529b09║原任鄰水邑侯劉燦設齋，請上堂。僧問：「道玄參馬祖，
J36nB352_p0529b10║豁開心地；裴休訪希運，洞徹本根。劉護法今日飯僧，
J36nB352_p0529b11║未審以何相為？」師云：「昨夜文星從天降，祥雲原自日
J36nB352_p0529b12║邊來。」進云：「人人共唱無生曲，個個俱彈沒絃琴。」師云：
J36nB352_p0529b13║「兩輪日月垂交互，草木昆蟲盡揚眉。」進云：「四海狼煙
J36nB352_p0529b14║俱掃盡，萬邦直教樂昇平。」師云：「鵰弓已掛狼煙息，鼓
J36nB352_p0529b15║腹謳歌運化神。」進云：「幸逢證據。」師云：「不必道破。」乃云：
J36nB352_p0529b16║「釋迦不說說，毗嵐猛風吹海烈；迦葉不聞聞，青山只
J36nB352_p0529b17║得輾微塵。留下一轉語，舌頭在口裏，千古鎮乾坤，山
J36nB352_p0529b18║河大地、日月星辰。今朝金湯劉護法至香積寺中，恰
J36nB352_p0529b19║似紅爐添炭，正所謂：『不昧靈山親囑，扶揚末運頹綱，
J36nB352_p0529b20║手攜仲尼日月，胸藏佛祖靈符。』鏗鏘法門，股肱王室，
J36nB352_p0529b21║為瑞為祥，為龜為鑑。且道：還有知端的意旨者麼？昔
J36nB352_p0529b22║日龍蟠為甘雨，今朝果熟故園香。」
J36nB352_p0529b23║上堂。舉：「昔日有一婆子供養趙州，請州轉藏，州下禪
J36nB352_p0529b24║床繞一匝，云：『藏已轉畢。』婆云：『我請轉全藏，如何只轉
J36nB352_p0529b25║得半藏？』且道如何是全藏？據實而論，三世諸佛、歷代
J36nB352_p0529b26║祖師繞百千萬億匝，於婆子分上也只得半藏在。何
J36nB352_p0529b27║故？看這婆子洞房穩密，善絕干戈，趙州轉藏不全，卻
J36nB352_p0529b28║被婆子看破。且道就中還有轉得全藏者麼？困來曲
J36nB352_p0529b29║臂支頭睡，不怕人來偷枕頭。」喝一喝，下座。
J36nB352_p0529b30║佛成道日，上堂。「一字搜窮，徹透虛空骨髓；萬機頓赴，
J36nB352_p0529c01║獨露衲子端倪。成佛不成佛，難逃翳眼空花；迷悟非
J36nB352_p0529c02║迷悟，豈免腳底泥水？今朝乃是釋迦成道之期，護法
J36nB352_p0529c03║趙檀越至山供眾，天人讚仰，神鬼欽崇，四眾沐恩，泉
J36nB352_p0529c04║石有賴。然雖如是，更有一個漢不受人天供養、不受
J36nB352_p0529c05║二諦瞻禮，從生至生未曾喫著一粒米、從劫至劫不
J36nB352_p0529c06║曾掛著一縷絲，若識此人，可與佛祖為師。且道：眾中
J36nB352_p0529c07║還有識得此人者麼？」一僧出，從東過西、從西過東，於
J36nB352_p0529c08║中畫一圓相，卓然而立，師云：「不堪了也。」進云：「一枝永
J36nB352_p0529c09║茂千年秀，五葉聯芳萬古奇。」師云：「塗毒鼓邊休側耳。」
J36nB352_p0529c10║僧以袖抹圓相，云：「恁麼則前不尊釋迦、後不禮彌勒
J36nB352_p0529c11║去也。」師云：「一恁𨁝跳。」乃舉：「昔日靈山會上有五百比
J36nB352_p0529c12║丘，得四禪定、具五神通，未得法忍，各各以宿命通見
J36nB352_p0529c13║過去殺害父母種種冤親，於甚深法不能悟入。於是，
J36nB352_p0529c14║文殊師利菩薩手執利劍持逼如來，佛云：『住！住！不應
J36nB352_p0529c15║作逆，不得害吾，吾必被害、為善被害。文殊師利！汝從
J36nB352_p0529c16║本來無有我人，但以內心見有我人，內心起時吾必
J36nB352_p0529c17║被害，是名為害。』於是，五百比丘自悟本心，得證無生
J36nB352_p0529c18║法忍、得旋陀羅尼。」師云：「為人為徹，殺人見血，文殊微
J36nB352_p0529c19║露鋒鋩、釋迦通身是口也分疏不下。不但釋迦分疏
J36nB352_p0529c20║不下，直饒千佛祖師一難分疏，覓此劍來處不得。且
J36nB352_p0529c21║道：還有知此劍來處者麼？」良久，云：「劍為不平離寶匣，
J36nB352_p0529c22║藥因救病出金瓶。」下座。
J36nB352_p0529c23║上堂。「煦日麗空，塵塵剎剎舒瑞相；千眼圓頓，山河大
J36nB352_p0529c24║地露全身。千丈盧舍那，原來糞箕苕帚；丈六紫摩身，
J36nB352_p0529c25║亦是磚頭土塊。於此無取無捨、無是無非、無長無短、
J36nB352_p0529c26║無得無失，塵塵爾、剎剎爾、念念爾、法法爾，上無攀仰，
J36nB352_p0529c27║下絕己躬，常光現前，壁立萬仞，正所謂趙州使得十
J36nB352_p0529c28║二時辰也。且道就中有使得十二時辰也麼？」一僧出，
J36nB352_p0529c29║近前一喝，師云：「被十二時辰使也。」進云：「到這裏未免
J36nB352_p0529c30║大家不著便。」師云：「下坡不走，快便難逢。」乃舉：「風穴郢
J36nB352_p0530a01║州衙內上堂云：『祖師心印，狀似鐵牛之機，去即印住，
J36nB352_p0530a02║住即印破。只如不去不住，印即是？不印即是？還有人
J36nB352_p0530a03║道得麼？』時有盧陂長老出問：『學人有鐵牛之機，請師
J36nB352_p0530a04║不搭印。』師曰：『慣釣鯨鯢澄巨浸，卻憐蛙步𩥇泥沙。』陂
J36nB352_p0530a05║注思，穴喝曰：『長老何不進語？』陂擬議，穴便打一拂子，
J36nB352_p0530a06║曰：『還記得話頭麼？』陂擬開口，穴又打一拂子。時有牧
J36nB352_p0530a07║主曰：『信知佛法與王法一般。』穴曰：『見甚麼道理？』主曰：
J36nB352_p0530a08║『當斷不斷，反招其亂。』穴便下座。」師云：「此則葛藤有些
J36nB352_p0530a09║淆訛處所，這僧打頭太過，末後不及，風穴據令而行，
J36nB352_p0530a10║卻被傍觀者哂。且道就中還有知風穴落處麼？羚羊
J36nB352_p0530a11║掛角千峰外，更有羚羊在上方。」下座。
J36nB352_p0530a12║住順慶府觀音禪院語錄
J36nB352_p0530a13║師受闔郡紳士請住觀音，開爐。入院禮佛，云：「似拜不
J36nB352_p0530a14║拜，也甚奇怪，各自稱尊，一彩兩賽。」至座前，云：「狻猊聳
J36nB352_p0530a15║翠，非眾寶以攢成；曲彔高軒，豈龍象而覷破？山僧即
J36nB352_p0530a16║今居此，天人亦須迴互。」便陞。上首白槌竟，問答罷，師
J36nB352_p0530a17║乃云：「幾迴生，壁上畫麒麟；幾迴死，大象褁燒紙。生死
J36nB352_p0530a18║悠悠無定止，日上月下，自從頓悟了無生；錯認定盤
J36nB352_p0530a19║星，於諸榮辱何憂喜？不消漏逗。」擲卻拄杖，下座。
J36nB352_p0530a20║上堂。問：「適間未出方丈，已打葛藤；今登曲彔木床，漏
J36nB352_p0530a21║逗不少。須是法爾如然，未免一場扯淡。二途不立，如
J36nB352_p0530a22║何垂示？」師云：「丁一卓二。」進云：「四海浪平龍睡穩，九天
J36nB352_p0530a23║雲凈鶴飛高。」師云：「高有餘，低不足。」進云：「堂前生瑞草，
J36nB352_p0530a24║好事不如無。」師云：「帶累闍黎。」進云：「恁麼則五臺山上
J36nB352_p0530a25║雲蒸飯，佛殿階前狗尿天。」師云：「直須截斷。」乃舉：「死心
J36nB352_p0530a26║和尚云：『一人所在也須到，半人所在也須到，無人所
J36nB352_p0530a27║在也須到。』看這老漢出言吐氣，有定衲子之權衡，分
J36nB352_p0530a28║龍蛇之變化。若向此三語下明徹得、透脫得，可以攪
J36nB352_p0530a29║長河為酥酪，變大地作黃金；其或未然，不免遍界坑
J36nB352_p0530a30║坎堆阜，荊棘阻途。且道就中還有能向此處明得、透
J36nB352_p0530b01║得者麼？金鏃慣調曾百戰，鐵鞭多力恨無讎。」
J36nB352_p0530b02║上堂。「道無二路，義絕淆訛，事具千差，理歸一致。雖則
J36nB352_p0530b03║鼓唇搖舌，要知格外提持。今朝幸遇二維摩來山飯
J36nB352_p0530b04║眾，只得舉則古人機宜以為話柄。昔有個王常侍訪
J36nB352_p0530b05║臨濟，侍曰：『這一堂僧眾還看經麼？』濟曰：『不看經。』侍曰：
J36nB352_p0530b06║『還參禪麼？』濟曰：『不參禪。』侍曰：『經又不看，禪又不參，畢
J36nB352_p0530b07║竟作甚麼？』濟曰：『總教伊成佛作祖去。』侍曰：『金屑雖貴，
J36nB352_p0530b08║落眼成翳。』濟曰：『我將謂你是個俗漢。』」師云：「臨濟若無
J36nB352_p0530b09║後語，卻被常侍看破。忽有人問山僧：『這一堂僧眾還
J36nB352_p0530b10║看經麼？』云：『看經。』『還參禪麼？』云：『參禪。』或云：『又看經，又參
J36nB352_p0530b11║禪，畢竟作麼生？』云：『只教無佛可成，無道可得去。』或云：
J36nB352_p0530b12║『郎當不少。』云：『我將謂你是個大人。』山僧若無後語，卻
J36nB352_p0530b13║被維摩看破。大眾！且道與古人是同是別？填溝塞壑
J36nB352_p0530b14║無人會，雨過夜塘秋水深。」下座。
J36nB352_p0530b15║元旦，上堂。問：「如何是賓？」師云：「將軍令。」進云：「如何是主？」
J36nB352_p0530b16║師云：「天子敕。」進云：「賓主不立時如何？」師云：「截斷前後
J36nB352_p0530b17║句，料掉沒交涉。」乃云：「山僧自住果城，偶遇本府眾居
J36nB352_p0530b18║士，共相扶助道脈，整頓徽猷，同聲相應，同氣相求。猶
J36nB352_p0530b19║記得昔龐公訪藥山，辭次，藥山令十禪客相送至門
J36nB352_p0530b20║首，時值下雪，龐公指雪云：『好雪片片，不落別處。』全禪
J36nB352_p0530b21║客云：『且道落在甚麼處？』公便掌，全云：『且莫草草。』公云：
J36nB352_p0530b22║『恁麼稱禪客，閻老子未放你在。』全云：『居士作麼生？』公
J36nB352_p0530b23║又掌云：『耳聽如聾，口說如啞。』」師云：「看這龐公見境生
J36nB352_p0530b24║情，有個下落。全禪客買鐵得金，一場好彩即不無，今
J36nB352_p0530b25║我眾居士第未知有龐公見處否？昔日龐老，今朝居
J36nB352_p0530b26║士，如是不隔一絲毫，只恐同途不同轍。」拍几云：「也畢
J36nB352_p0530b27║竟不落別處。」
J36nB352_p0530b28║解制，上堂。「大道坦平，無起無倒；真機演唱，何解何結？
J36nB352_p0530b29║若然，覿體渾融，處處總為華藏界，頭頭盡是釋迦文，
J36nB352_p0530b30║結制之梯航何安？聖賢之階級孰立？且道就中還有
J36nB352_p0530c01║向此處嶷然具眼者麼？不妨出來，大家定當。」僧問：「寒
J36nB352_p0530c02║盡春風花滿地，當軒布鼓震龍門，未審如何得相應
J36nB352_p0530c03║去？」師云：「霹靂一聲轟宇宙，撩天落魄甚驚群。」進云：「倒
J36nB352_p0530c04║嶽傾湫無回互，吐霧吞煙占五湖。」師云：「沒交涉。」進云：
J36nB352_p0530c05║「長天日月輝今古，觸處笙歌萬象新。」師云：「隔嶺望煙
J36nB352_p0530c06║知是火，策藜惟見白雲堆。」舉：「翠嵒示眾云：『一夏已來
J36nB352_p0530c07║為眾兄弟東說西說，看翠巖眉毛還在麼？』長慶云：『生
J36nB352_p0530c08║也。』保福云：『作賊人心虛。』雲門云：『關。』看這翠巖眉毛墮
J36nB352_p0530c09║落處自救不了，復有三元龍象互相蹴踏，仔細檢點
J36nB352_p0530c10║將來，個個膽小。今日山僧則不然，一冬已來為眾兄
J36nB352_p0530c11║弟東說西說，看山僧眉毛長麼？」復云：「出門泥水無回
J36nB352_p0530c12║互，瞬目青山千萬重。」
J36nB352_p0530c13║復住香積禪寺語錄
J36nB352_p0530c14║元日，上堂。「新正一，萬象森羅從此立，作夜磨盤生八
J36nB352_p0530c15║角，驚起泥牛吹觱栗。報道東山老禿奴，明明向道：真
J36nB352_p0530c16║不識，真不識，上下四維無縫隙。火就燥，水流濕，龍驤
J36nB352_p0530c17║虎驟風雲際。山僧滿口成話杷，具眼當陽共分析。且
J36nB352_p0530c18║道就中還有分析者麼？不妨出眾酬唱。」問：「昔日鏡清
J36nB352_p0530c19║云：『諸方只具啐啄同時眼，不具啐啄同時用。』如何是
J36nB352_p0530c20║啐啄同時眼？」師云：「放汝三十棒。」進云：「如何是啐啄同
J36nB352_p0530c21║時用？」師云：「放汝三十棒。」進云：「南院道：『作家不啐啄，啐
J36nB352_p0530c22║啄同時失。』又作麼生？」師云：「失。」進云：「恁麼則學人推倒
J36nB352_p0530c23║禪床，喝散大眾去也。」師哂云：「咦。」進云：「仁義道中放過
J36nB352_p0530c24║一著。」師便打，乃云：「即今香積寺功德主張公於新正
J36nB352_p0530c25║元日造衲衣一頂供養山僧，自慮德寡福微，難堪披
J36nB352_p0530c26║搭，只得作一頭水牯牛早承當了也。」喝一喝，下座。
J36nB352_p0530c27║本然、無極二上座率眾姓建會追宗，請至白塔寺，上
J36nB352_p0530c28║堂。師至法堂，作此⊕相，云：「人天交感，萬象崇新，是聖
J36nB352_p0530c29║是凡，總歸中徑。」以腳抹卻，云：「雖然蹤跡親描出，形滅
J36nB352_p0530c30║跡掃少人知。」至法座前，以拄杖擊座，云：「狻猊縱廣，非
J36nB352_p0531a01║語默可及。釋迦老漢向這裏夢語未惺，歷代祖師於
J36nB352_p0531a02║此納敗愈甚。山僧口似乞兒破草鞋，即今且道：如何
J36nB352_p0531a03║施設？不入驚人浪，怎得稱意鱗？」便陞。拈香，白槌畢，師
J36nB352_p0531a04║云：「大道無向無背，真機有捲有舒，三世諸佛說不說
J36nB352_p0531a05║之法，歷代祖師傳無傳之心。把住時，乾坤失色，日月
J36nB352_p0531a06║無光；放行時，海晏河清，風行草偃。若是不放不收，萬
J36nB352_p0531a07║象森羅各得其所。且道：就中還有共相證據者麼？」問
J36nB352_p0531a08║答罷，乃云：「真機演唱，幸遇知音，入水救人，聊通一線。
J36nB352_p0531a09║今朝是我本無二上座率眾姓等建淨業道場，資諸
J36nB352_p0531a10║考妣，仍請山僧登曲彔木床，說不思議話。」以拄杖卓
J36nB352_p0531a11║一卓，云：「乾坤於此建立，日月於此流光，萬象森羅從
J36nB352_p0531a12║斯養育，九有十類從斯安排。且道：『如何是現前大眾
J36nB352_p0531a13║安身立命處？』披蓑側立千峰外，引水澆蔬五老前。」
J36nB352_p0531a14║朔一日，再請上堂。「果城故郡，三巴明府，劫難兵燹，惟
J36nB352_p0531a15║存瓦棘。幸有現前四眾入等廣修福業、多布善芽，於
J36nB352_p0531a16║此殺害冤親冰消瓦解，皆為多生淳熟、戒行精專，猶
J36nB352_p0531a17║然大建白塔叢林，為勝世福田、作人天上剎，仍建淨
J36nB352_p0531a18║業道場資諸考妣，復請山僧重登寶座為眾決疑。猶
J36nB352_p0531a19║記昔日有一婆子參瑯琊和尚，偶聽貧子唱蓮花樂
J36nB352_p0531a20║云：『不因柳毅傳書信，何緣得到洞庭湖？』了然大悟，拋
J36nB352_p0531a21║油餈於街上，其夫云：『汝顛耶？』婆便掌云：『非公境界。』後
J36nB352_p0531a22║於瑯琊和尚處印可，凡見僧至便云：『兒！』待僧擬議，婆
J36nB352_p0531a23║便閉卻門。後有佛燈珣往看之，婆見便云：『兒！兒！』珣云：
J36nB352_p0531a24║『娘在這裏，且道爺在甚麼處？』婆便轉身拜露柱，珣便
J36nB352_p0531a25║踏倒云：『將謂有多少奇特？』便出，婆云：『兒！兒！來！我惜你
J36nB352_p0531a26║則箇。』珣便不顧而去。後有安首座往看之，婆云：『甚處
J36nB352_p0531a27║來？』座云：『德山來。』婆云：『德山泰是婆的兒。』座云：『且道婆
J36nB352_p0531a28║又是何人兒？』婆云：『被上座一問，只得立地放尿。』」師云：
J36nB352_p0531a29║「這婆子鍼線傳家、洞房深穩，祖師機關徹底領荷，佛
J36nB352_p0531a30║燈珣捉賊歸功，殊不知弓折箭盡，安首座排兵調鬥
J36nB352_p0531b01║未定輸贏。而今諸方扶強不扶弱，山僧今日扶弱不
J36nB352_p0531b02║扶強。這婆子恁麼賣弄，坐籌帷幄、決勝千里即不無，
J36nB352_p0531b03║爭如我白塔四眾風恬浪靜、無作無為殊勝多也？更
J36nB352_p0531b04║為諸人頌出：一句彌陀為拄杖，何愁平地不生蓮？若
J36nB352_p0531b05║得胸中疑情斷，水綠山青一樣鮮。」
J36nB352_p0531b06║上堂。「三十年前有傝𠎷，三十年後沒巴鼻，先哲權衡
J36nB352_p0531b07║置之物外，自己性命七落八零。今朝偶遇本府明維
J36nB352_p0531b08║摩，不遠千里而至荒山，欲破生死關頭，觸碎本來面
J36nB352_p0531b09║孔，大入紅爐，重重煆煉。此維摩亦曾經過大老鍵鎚，
J36nB352_p0531b10║露出青鋒利刃，雖然如是，猶在半途。山野只得將無
J36nB352_p0531b11║作有，露個消息，誘他歸家去也。且道就中還有自解
J36nB352_p0531b12║力行，不受牽引者麼？」師良久，云：「道泰不傳天子令，時
J36nB352_p0531b13║清休唱太平歌。」
J36nB352_p0531b14║臘八，上堂。問：「百丈問溈山：『併卻咽喉唇吻作麼生道？』
J36nB352_p0531b15║山云：『卻請和尚道。』意旨如何？」師云：「就身打劫。」進云：「百
J36nB352_p0531b16║丈道：『不辭向汝道，恐後喪我兒孫。』是何宗旨？」師云：「老
J36nB352_p0531b17║婆心切。」進云：「百丈復問五峰，峰云：『和尚也須併卻。』又
J36nB352_p0531b18║作麼生？」師云：「截舌了也。」進云：「百丈道：『待無人時，斫額
J36nB352_p0531b19║望汝。』且道是肯他？不肯他？」師云：「兩彩一賽。」進云：「百丈
J36nB352_p0531b20║復問雲巖，巖云：『和尚有也未？』此理如何？」師打云：「與汝
J36nB352_p0531b21║見解相同。」進云：「學人今日請問和尚：併卻咽喉唇吻
J36nB352_p0531b22║作麼生道？」師云：「只得忘前失後。」進云：「恁麼則學人不
J36nB352_p0531b23║疑天下老和尚舌頭去也。」師喝云：「更參三十年。」進云：
J36nB352_p0531b24║「這老漢頂門有眼，瞞他一點不得。」師云：「退身有分。」乃
J36nB352_p0531b25║云：「釋迦臘八夜，睹明星悟道。即今夜夜有星，人人皆
J36nB352_p0531b26║見，因甚麼不悟？縱然悟得去，也是刺腦入膠盆。東山
J36nB352_p0531b27║恁麼舉揚，亦是狐狸戀舊窟。畢竟作麼生？速道！速道！」
J36nB352_p0531b28║小參。「三朝一七，討個巴鼻，今已一七，大眾且道有巴
J36nB352_p0531b29║鼻也未？山僧觀眾兄弟三個一攢、四個一簇，只圖熱
J36nB352_p0531b30║鬧打謴過期，未曾有一個真實用工者，尚且在禪床
J36nB352_p0531c01║上也還無禪、經行處也還無禪，何況朝夕隨情逐意
J36nB352_p0531c02║處？如野馬無轡、曠牛不拴，如此安得透生死關頭？且
J36nB352_p0531c03║道諸佛少你禪耶？祖師少你禪耶？天下善知識少你
J36nB352_p0531c04║禪耶？汝等何不向自己胸襟下貼體自究一番，將各
J36nB352_p0531c05║人本參話頭猛著精彩，忽然觸著磕著，一透百透、一
J36nB352_p0531c06║明百明，不著問人而自了了也。不勞久立。」
J36nB352_p0531c07║小參。「諸佛說不著處，借口傳言；祖師提不起時，全身
J36nB352_p0531c08║擔荷。果能如是，猶是建法幢、立宗旨、施設邊事。且道
J36nB352_p0531c09║向上更有事否？若知有去，釋迦、彌勒只可吞聲，文殊、
J36nB352_p0531c10║普賢不敢吐氣，德山一棒猶未是恰，臨濟一喝命根
J36nB352_p0531c11║不絕，雲門、顧鑒墮坑落塹，仰山、圓相自弄泥團，曹洞
J36nB352_p0531c12║五位失錢遭罪，法眼六義翳眼添翳。若具向上事，老
J36nB352_p0531c13║僧結舌亡鋒，不堪共語。因為情不獲已，為汝諸人通
J36nB352_p0531c14║個消息。」驀拈拄杖，云：「見麼？向這裏見得徹去，有佛處
J36nB352_p0531c15║敲枷打鎖，無佛處見兔放鷹，如龍得水、任西任東，似
J36nB352_p0531c16║鳥騰空、隨高隨下。若然者，衲僧門下更有事在。且道
J36nB352_p0531c17║如何是衲僧門下事？」以拄杖一時趕散。
J36nB352_p0531c18║小參。云：「山僧年方十二，離塵十四，撞著本師，領個話
J36nB352_p0531c19║頭，朝夕追尋，向老和尚邊覓求決擇。至三年，忽有消
J36nB352_p0531c20║息，非從外得。又年餘，實實體會，更無別有。元來，元來！
J36nB352_p0531c21║更不多疑，以為主宰。後為時世遷變，行至黔中，入山
J36nB352_p0531c22║住靜三年，胸中無事可疑。偶遇余山老漢，將些甜言
J36nB352_p0531c23║密語哄我同住，山僧不受處分，被他點著痛處。同住
J36nB352_p0531c24║三年，更參觸背話頭，期會須結二三，只是分疏不下，
J36nB352_p0531c25║每每受那老漢許多屈折，發起勇猛，將從前所作所
J36nB352_p0531c26║為一齊劈碎，四十日未曾眨眼，忽聞霹靂大震，渾然
J36nB352_p0531c27║一刀兩斷、身心一如，方悔從前作為盡是客塵邊事，
J36nB352_p0531c28║虛勞心力耳。自此打成一片，方覺無一物之語。雖然，
J36nB352_p0531c29║未敢放逸，連年以來住幾叢林，不過隨緣度日而已，
J36nB352_p0531c30║未曾將心肝肺腑拋向諸人面前。即今眾兄弟多生
J36nB352_p0532a01║有幸，於此大鞴池中、紅爐底裏每受鍵鎚，不得妄生
J36nB352_p0532a02║退屈，定要勇猛精進，努力一番，徹底推倒，掉轉面皮，
J36nB352_p0532a03║看此利害在甚麼處？若能直下承當得、擔荷得、行履
J36nB352_p0532a04║得，堪與先哲同一鼻孔。故臨濟有語云：『沿流不止問
J36nB352_p0532a05║如何，真照無邊說似他？離相離名人不稟，吹毛用了
J36nB352_p0532a06║急須磨。』大眾！且道如何是吹毛用了急須磨處？」師驀
J36nB352_p0532a07║拈拄杖，云：「三世諸佛以此接物利生，歷代祖師以此
J36nB352_p0532a08║播揚奧旨，衲僧以此敲骨取髓、痛下鍼錐，佛祖窠窟
J36nB352_p0532a09║摟碎，凡聖徑路不通。然雖人水救人，只可提持一半，
J36nB352_p0532a10║當知衲僧分上更有向上全提在。」良久，云：「咦！」
J36nB352_p0532a11║小參。云：「參學人只須空拳赤手，直出直入，毫釐揮盡，
J36nB352_p0532a12║一貧徹骨，窮得潔淨，方稱行腳。若是擔囊負缽，粘皮
J36nB352_p0532a13║帶骨，滿肚骯髒，胸藏一物，纏山繞水，迤邐行腳，有甚
J36nB352_p0532a14║了期？曾不聞香嚴在百丈時，一問十答，十問百答。後
J36nB352_p0532a15║百丈遷化，方謁溈山，山問云：『久聞師弟在百丈先師
J36nB352_p0532a16║處一問十答，十問百答，是否？』嚴云：『不敢。』山云：『吾有一
J36nB352_p0532a17║問。』嚴云：『便請。』山云：『父母未生已前一句作麼生道？』嚴
J36nB352_p0532a18║不能對，慚惶歸寮，去古人錄中揀取一句來酬，更無
J36nB352_p0532a19║一句相應，遂別溈山。後住山數載，深疑此事，拋石擊
J36nB352_p0532a20║竹，了然大悟，遂有偈云：『一擊忘所知，更不假修持，處
J36nB352_p0532a21║處無蹤跡，聲色外威儀。動容揚古路，不墮悄然機，諸
J36nB352_p0532a22║方達道者，咸言上上機。』後溈山聞，云：『此子徹也。』仰云：
J36nB352_p0532a23║『此心意識作成，待慧寂勘過始得。』後仰山至香嚴處，
J36nB352_p0532a24║便問：『師弟有悟道偈，是否？』嚴云：『是。』仰云：『試舉看。』嚴復
J36nB352_p0532a25║舉前話，山云：『此是心意識作成，若是真悟，必不重舉。』
J36nB352_p0532a26║嚴復道一偈：『去年貧，未是貧；今年貧，始是貧。去年還
J36nB352_p0532a27║有卓錐地，今年錐也無？』山云：『如來禪許師弟會，祖師
J36nB352_p0532a28║禪未夢見在。』嚴復道一偈：『吾有一機，瞬目視伊；若人
J36nB352_p0532a29║不會，別喚沙彌。』仰云：『且喜師弟會祖師禪也。』諸仁者！
J36nB352_p0532a30║你看古人入道機緣徹骨徹髓，非是將錯就錯，妄定
J36nB352_p0532b01║是非。古云：『不得一番寒徹骨，怎得梅花噴鼻香？』然上
J36nB352_p0532b02║古聖人如是作，歷代祖師如是行，今日山僧亦如是
J36nB352_p0532b03║用，未曾殊異，要在諸人徹底窮來窮去，所謂窮則變，
J36nB352_p0532b04║變則通。倘窮到變通處，老僧更要與諸人覓通變在。
J36nB352_p0532b05║且道如何是通變處？」良久，云：「看取下文。」
J36nB352_p0532b06║小參。師舉：「雲門云：『向你諸人道：「直下無事，早是相埋
J36nB352_p0532b07║沒了也。」』老僧自領烏藤，欲談幾句之乎也者，何更土
J36nB352_p0532b08║上加泥、空裏掘洞？到這裏，千聖有無量辨才也啟口
J36nB352_p0532b09║不得、祖師具全體大用也施設不得，老僧不覺臉厚
J36nB352_p0532b10║畫蛇，更要添足。若是具真實超方眼、有真實過量見，
J36nB352_p0532b11║將三藏靈文猶如故紙，千七葛藤恰似爛索，失口道
J36nB352_p0532b12║著佛字，嘔吐三朝；錯聽說個祖字，耳聾七日。」遂呵呵
J36nB352_p0532b13║大笑，云：「老僧即今青天白日開眼說夢。」
J36nB352_p0532b14║破峰重禪師語錄卷上
J36nB352_p0532b15║（鎮守四川川北等處地方總鎮左都督加四級高
J36nB352_p0532b16║信官李時中
J36nB352_p0532b17║信生王錫命　劉慶生　劉餘慶　何清　文壁
J36nB352_p0532b18║王起龍　程　炳　羅　洪　劉祚昌　劉維屏
J36nB352_p0532b19║張維衡　黃開秦　王璧仲　王又曾　苟桂先
J36nB352_p0532b20║射邑信生伏永禧　李友梅　李蘭芬　李　相
J36nB352_p0532b21║南部縣　宋之美　張　鼎　苟應受　王秀還
J36nB352_p0532b22║苟良弼　苟　璋　陳貴祥　文永貞
J36nB352_p0532b23║西克縣　李郁李氏　李門何氏侯氏　李成應
J36nB352_p0532b24║陳門蒙氏　信女淨智　楊門曹氏　嚴曰林
J36nB352_p0532b25║射邑青提渡蒲應雄率眾信認字一千）