J36nB352_p0532c01║東山破峰重禪師語錄卷下
J36nB352_p0532c02║嗣法門人傳慧等編
J36nB352_p0532c03║舉古
J36nB352_p0532c04║洞山於扇上書一佛字雲巖見書不字洞山又改
J36nB352_p0532c05║作非字雪峰見乃一時除卻。
J36nB352_p0532c06║師云看這三個老漢有甚傝𠎷靈龜拽尾拂跡成痕
J36nB352_p0532c07║若是吾在將扇子丟向火中使他三老慚惶無地。
J36nB352_p0532c08║智者大師誦法華經至藥王品曰是真精進是名
J36nB352_p0532c09║真法供養如來於是悟法華三昧獲旋陀羅尼見
J36nB352_p0532c10║靈山一會儼然未散。
J36nB352_p0532c11║師云智者大師好似白日見鬼。
J36nB352_p0532c12║明州善道和尚常將布袋并破席一領於通衢往
J36nB352_p0532c13║來布袋內盛缽盂木屐魚飯菜肉瓦石土木諸般
J36nB352_p0532c14║總有或於稠人處打開內物撒下云看看師云不
J36nB352_p0532c15║直半文錢又一一提起問人這個作甚麼師云自
J36nB352_p0532c16║醜不覺或在通衢立有僧問云和尚在此作甚麼
J36nB352_p0532c17║師云莫妄想袋縮手云你不是這個人師云狼藉
J36nB352_p0532c18║不少。
J36nB352_p0532c19║師云布袋入泥入水自救不了仔細檢點將來弄巧
J36nB352_p0532c20║成拙。
J36nB352_p0532c21║世尊因普眼菩薩欲見普賢不能得見至三度入
J36nB352_p0532c22║定遍觀三千大千世界覓普賢不能得見而來白
J36nB352_p0532c23║佛佛云汝但於靜三昧中起一念便見普賢普眼
J36nB352_p0532c24║於是纔起一念見普賢向空中乘六牙白象。
J36nB352_p0532c25║師云普眼眼空三際塞斷四維普賢遍滿塵剎難描
J36nB352_p0532c26║難畫三昧定中無人無我恒沙界內絕影絕形看那
J36nB352_p0532c27║老瞿曇顛拈倒弄使二大士七顛八倒一念纔萌普
J36nB352_p0532c28║賢覿面毛端頭上放大光明然雖如是也是眼花不
J36nB352_p0532c29║少。
J36nB352_p0532c30║昔日有僧去參米胡在路上逢一婆子住菴僧問
J36nB352_p0533a01║云婆有眷屬麼婆云有僧云在甚麼處婆云山河
J36nB352_p0533a02║大地若草若木皆我眷屬僧云婆莫便作師姑來
J36nB352_p0533a03║麼婆云汝見我是個甚麼僧云是俗人婆云汝不
J36nB352_p0533a04║可是僧僧云婆莫混濫佛法好婆云我不混濫佛
J36nB352_p0533a05║法僧云與麼豈不是混濫佛法婆云汝是男子我
J36nB352_p0533a06║是女人豈是混濫。
J36nB352_p0533a07║師云風煖鳥聲碎日高華影重兩個泥牛折角立三
J36nB352_p0533a08║腳驢子弄蹄行牧童撞遇吹鐵笛百草聞知笑點頭
J36nB352_p0533a09║若無巢父怎識許由。
J36nB352_p0533a10║百靈和尚一日路次見龐居士乃問昔日南嶽得
J36nB352_p0533a11║力句曾舉向人麼士云曾舉來百靈云舉向甚麼
J36nB352_p0533a12║人士以手自指云龐翁百靈云直是妙德空生也
J36nB352_p0533a13║讚之不及士卻問百靈得力句是誰得知靈便戴
J36nB352_p0533a14║笠子而去士云善為道路百去更不回首。
J36nB352_p0533a15║師云龐翁有入虎穴出虎穴的手腳若不具這手眼
J36nB352_p0533a16║幾乎錯舉似人百靈輸了一著若無箇破笠遮頭面
J36nB352_p0533a17║孔無著處。
J36nB352_p0533a18║德山云今夜不答話問話者三十棒時有僧出禮
J36nB352_p0533a19║拜山便打僧云某甲話也未問為甚麼打某甲山
J36nB352_p0533a20║云你是甚麼人僧云新羅人山云未跨船舷好與
J36nB352_p0533a21║三十棒。
J36nB352_p0533a22║師云衲僧家權衡在手秉殺活之風威寶劍揮時破
J36nB352_p0533a23║龍象之窠臼若也鞭策未舉良驥先奔未跨門閫深
J36nB352_p0533a24║宮遠透若也臨床解帶遇水脫鞋就路還家未免是
J36nB352_p0533a25║個鈍漢看他德山出言吐氣袂裏藏鋒且道利害在
J36nB352_p0533a26║甚麼處試道看。
J36nB352_p0533a27║洞山和尚曰貪嗔癡太無知賴我今朝識得伊行
J36nB352_p0533a28║便打坐便捶吩咐心王仔細推無量劫來不解脫
J36nB352_p0533a29║問汝三人知不知神鼎和尚曰貪嗔癡實無知十
J36nB352_p0533a30║二時中任從伊行便往坐便隨吩咐心王擬何為
J36nB352_p0533b01║無量劫來元解脫何須更問知不知。
J36nB352_p0533b02║師云貪嗔癡我全知從朝至暮任所之行即往坐同
J36nB352_p0533b03║居吩咐心王莫亂推無量劫來非解脫何須更問知
J36nB352_p0533b04║不知。
J36nB352_p0533b05║仰山坐次一僧外來問訊了向東邊叉手立以目
J36nB352_p0533b06║視師師垂下右足僧卻過西邊叉手立師垂下左
J36nB352_p0533b07║足僧向中叉手立師收雙足僧禮拜師云老僧自
J36nB352_p0533b08║住此山未曾打著一個拈拄杖便打僧騰空而去。
J36nB352_p0533b09║師拈云七縱八橫左之右之各逞風流神通玅用即
J36nB352_p0533b10║不無只是仰山錯了一著至今悔之不及且道如何
J36nB352_p0533b11║是仰山錯處試檢點看。
J36nB352_p0533b12║臺山路上有一婆子凡有僧到便問臺山路向甚
J36nB352_p0533b13║麼處去婆云驀直去僧纔行婆云好個阿師又恁
J36nB352_p0533b14║麼去也僧舉似趙州州云待與勘過州亦如前問
J36nB352_p0533b15║婆亦如前答州至來日上堂云我與汝勘破婆子
J36nB352_p0533b16║了也。
J36nB352_p0533b17║師拈云只知騎馬趕人不顧自己性命趙州奪賊槍
J36nB352_p0533b18║騎賊馬攻破賊窠且道意歸何處金鱗已躍深潭去
J36nB352_p0533b19║癡人猶自立沙灘。
J36nB352_p0533b20║阿難尊者問迦葉云世尊傳金襴袈裟外別傳何
J36nB352_p0533b21║物迦葉召阿難阿難應諾葉曰倒卻門前剎竿著。
J36nB352_p0533b22║師拈云一呼一喏一起一倒是則也是了則未了教
J36nB352_p0533b23║外別傳從此而窮撕煎餓撕炒。
J36nB352_p0533b24║三祖商那和修問鞠多尊者汝年幾耶者曰我年
J36nB352_p0533b25║十七祖曰汝身十七耶汝心十七耶者曰師髮已
J36nB352_p0533b26║白為髮白耶亦心白耶祖曰我但髮白非心白爾
J36nB352_p0533b27║者曰我身十七非心十七。
J36nB352_p0533b28║師拈云祖師尊者道也道得好只是話作兩橛。
J36nB352_p0533b29║龍樹大師見迦那提婆來先令侍者將一缽水至
J36nB352_p0533b30║面前迦那提婆見乃取鍼投之樹繇是大喜。
J36nB352_p0533c01║師拈云迦那提婆被大師一缽水淹殺了也至今活
J36nB352_p0533c02║不起來且道如何救得試救看。
J36nB352_p0533c03║溈山石上坐仰山侍立次忽鴉啣一柿落在面前
J36nB352_p0533c04║仰山取柿拭過呈似溈山山云子甚處得來仰云
J36nB352_p0533c05║此是和尚道德所感溈云汝也不得無分將半個
J36nB352_p0533c06║與仰山玄沙云大小溈山被仰山一坐至今起身
J36nB352_p0533c07║不得。
J36nB352_p0533c08║師拈云仰山被溈山半個柿子至今吞吐不得。
J36nB352_p0533c09║世尊因耆婆善別音響至一塚間見五髑髏乃敲
J36nB352_p0533c10║一髑髏問耆婆云此生何處婆云生人道又敲一
J36nB352_p0533c11║髑髏云此生何處婆云生天道又別敲一髑髏云
J36nB352_p0533c12║此生何處耆婆罔知生處。
J36nB352_p0533c13║師拈云耆婆善別音響何故不知這一髑髏的生處
J36nB352_p0533c14║奈予生不當時若是預數把那黃面老子劈面一敲
J36nB352_p0533c15║何也來說是非者便是是非人。
J36nB352_p0533c16║茱萸示眾云你諸人有向虛空裏釘得橛者麼時
J36nB352_p0533c17║有僧出云虛空是橛萸便打僧云莫打某甲萸便
J36nB352_p0533c18║歸方丈。
J36nB352_p0533c19║師拈云茱萸打這僧是釘橛是抽橛試斷看。
J36nB352_p0533c20║溈山云老僧百年後向山下作一頭水牯牛右脅
J36nB352_p0533c21║下書五字溈山僧某甲此時若喚作水牯牛又是
J36nB352_p0533c22║溈山僧喚作溈山僧又是水牯牛且道喚作甚麼。
J36nB352_p0533c23║師拈云溈山老漢自賣精神殊不知反成扭捏正所
J36nB352_p0533c24║謂字經三寫烏焉成馬且道還有知下落處者麼咦。
J36nB352_p0533c25║靈雲見桃花悟道有頌云三十年來尋劍客幾迴
J36nB352_p0533c26║落葉又抽枝自從一見桃花後直至而今更不疑
J36nB352_p0533c27║有僧舉似溈山山云從緣悟達永無退失善自護
J36nB352_p0533c28║持後有僧舉似玄沙沙云諦當諦當甚諦當敢保
J36nB352_p0533c29║老兄未徹在。
J36nB352_p0533c30║師拈云靈雲老漢逐塊不少自盲猶可只恐盲卻別
J36nB352_p0534a01║人看他溈山順水推舟未免墮坑落塹喜得有個玄
J36nB352_p0534a02║沙傍不肯的出來開疆展土直至而今名揚千古且
J36nB352_p0534a03║道還有會得玄沙意旨者麼師呵呵大笑云絕後再
J36nB352_p0534a04║甦欺君不得。
J36nB352_p0534a05║僧問三角謙和尚云如何是佛謙云速禮三拜。
J36nB352_p0534a06║師拈云若問老僧如何是佛答云汝即是若信得及
J36nB352_p0534a07║沿途逍遙就路還家若信不及待等驢年。
J36nB352_p0534a08║法眼因聞井被沙塞卻泉眼乃問僧云泉眼不通
J36nB352_p0534a09║被沙礙道眼不通被甚麼礙僧無對自代云被眼
J36nB352_p0534a10║礙。
J36nB352_p0534a11║師拈云有道礙眼有眼礙道這個說話顛倒不少。
J36nB352_p0534a12║玄沙一日見三人新到遂自去打普請鼓三下卻
J36nB352_p0534a13║歸方丈新到具威儀了亦去打普請鼓三下卻八
J36nB352_p0534a14║僧堂久住來白沙云新到欺和尚沙云打鐘集眾
J36nB352_p0534a15║勘過大眾集新到不赴沙令侍者去喚新到纔至
J36nB352_p0534a16║法堂卻向侍者背上拍一下云和尚喚你侍者至
J36nB352_p0534a17║處新到便歸僧堂久住乃云和尚何不勘新到沙
J36nB352_p0534a18║云我與你勘了也。
J36nB352_p0534a19║師拈云玄沙有縱奪之機而無擒將之謀新到有殺
J36nB352_p0534a20║活之鋒而無降帥之勇二家似有納僧氣象未具全
J36nB352_p0534a21║威若有個漢向未舉槌已前相會猶較些子及至葛
J36nB352_p0534a22║藤有甚了期余則不然待新到纔至我卻不顧便歸
J36nB352_p0534a23║方丈自然賓主相應何必重重辯驗。
J36nB352_p0534a24║金峰明禪師上堂云老僧二十年前有老婆心二
J36nB352_p0534a25║十年後無老婆心僧問如何是二十年前有老婆
J36nB352_p0534a26║心峰云問凡答凡問聖答聖僧云如何是二十年
J36nB352_p0534a27║後無老婆心峰云問凡不答凡問聖不答聖。
J36nB352_p0534a28║師拈云余則不然待問如何是有老婆心便云問凡
J36nB352_p0534a29║不答凡問聖不答聖如何是無老婆心便云問凡答
J36nB352_p0534a30║凡問聖答聖且道是同耶是別耶試定當看。
J36nB352_p0534b01║頌古
J36nB352_p0534b02║世尊初生
J36nB352_p0534b03║讒然突出便張乖一段真風已自埋四十九年重栽
J36nB352_p0534b04║棘兒孫千古惹塵埃
J36nB352_p0534b05║世尊拈花
J36nB352_p0534b06║老倒瞿曇不作家人天百萬示拈花若將佛法為解
J36nB352_p0534b07║會眼底如何自著沙
J36nB352_p0534b08║世尊陞座
J36nB352_p0534b09║丈室弗移落二三更陞寶座轉難堪母胎未出度人
J36nB352_p0534b10║畢何假重重下釣竿
J36nB352_p0534b11║德山托缽
J36nB352_p0534b12║電捲星馳老禿奴偶然一拶觜盧都平沉祖佛冤家
J36nB352_p0534b13║恨果得三年活也無
J36nB352_p0534b14║利刃揮空曾百戰天人魔佛總難見無端陸地起波
J36nB352_p0534b15║濤直至而今不著便
J36nB352_p0534b16║女子入定
J36nB352_p0534b17║團圞一座鐵崑崙逼塞虛空佛祖沉收放縱橫黃面
J36nB352_p0534b18║老神頭鬼面眼無筋
J36nB352_p0534b19║趙州洗缽盂
J36nB352_p0534b20║老婆心切為兒童九個相逢十個聾無底缽盂輕動
J36nB352_p0534b21║著趙州不覺草茸茸
J36nB352_p0534b22║三頓棒
J36nB352_p0534b23║三頓棒頭為小孩破家鉤賊甚奇哉家財耗散猶還
J36nB352_p0534b24║可過後誰知要活埋
J36nB352_p0534b25║婆子燒庵
J36nB352_p0534b26║深室幽幽暗鈍機寒巖枯樹野猿啼老婆舉起無明
J36nB352_p0534b27║火燒破闍黎鐵面皮
J36nB352_p0534b28║萬仞峰高久結冰巖寒花卉杳無音就中幸有陽和
J36nB352_p0534b29║力九曲黃河徹底清
J36nB352_p0534b30║三聖瞎驢
J36nB352_p0534c01║白拈老賊逞精神好似偷天換日輪一喝分明正法
J36nB352_p0534c02║眼猶言滅卻瞎驢身
J36nB352_p0534c03║千古英雄千古俊一番拈弄一番奇羅紋結角交加
J36nB352_p0534c04║處滅卻由來有瞎驢
J36nB352_p0534c05║大顛擯首座
J36nB352_p0534c06║無端特地覓蹤由晝夜分明百八酬更向溪邊尋野
J36nB352_p0534c07║老一時覆卻釣魚舟
J36nB352_p0534c08║觸境臨機機未頓逢緣達旨旨猶乖桃花灼灼翳雙
J36nB352_p0534c09║眼堪有東家人助哀
J36nB352_p0534c10║黃龍三關
J36nB352_p0534c11║我手何似佛手指指個個開口吐出獅子之兒遍界
J36nB352_p0534c12║盡為哮吼
J36nB352_p0534c13║我腳何似驢腳踏遍乾坤海嶽忽爾拶破虛空處處
J36nB352_p0534c14║清風明月
J36nB352_p0534c15║人人有個生緣經行坐臥睡眠覿面相逢不識西天
J36nB352_p0534c16║十萬八千
J36nB352_p0534c17║尋牛（十頌）
J36nB352_p0534c18║雲煙冉冉犯疑猜涉澗登峰蹈莓苔幾度愁腸難吐
J36nB352_p0534c19║卻此迴必要驗將來
J36nB352_p0534c20║見跡
J36nB352_p0534c21║荊棘叢中路轉斜杖頭微舉破煙霞蹄痕踏碎籬邊
J36nB352_p0534c22║石見得分明意氣賒
J36nB352_p0534c23║得牛
J36nB352_p0534c24║捕蹤訪跡費慇懃一旦相逢遂此心依舊皮毛無變
J36nB352_p0534c25║異從今更不問前程
J36nB352_p0534c26║貫鼻
J36nB352_p0534c27║扭著繩頭興轉奢貫鼻調馴事事嘉自此不遊別路
J36nB352_p0534c28║徑任渠收放更無差
J36nB352_p0534c29║調馴
J36nB352_p0534c30║家山坦蕩甚相宜百卉流泉日整齊養就一頭肥壯
J36nB352_p0535a01║力掀翻大地足耕犁
J36nB352_p0535a02║騎牛歸家
J36nB352_p0535a03║童子風流笑臉開橫吹短笛謾徘徊揚鞭自詠歸田
J36nB352_p0535a04║樂一曲無私遍九垓
J36nB352_p0535a05║忘牛存人
J36nB352_p0535a06║家常散淡樂昇平鼓腹謳歌運化神雲盡長空孤迥
J36nB352_p0535a07║迥秋江浩月水澄澄
J36nB352_p0535a08║人牛雙忘
J36nB352_p0535a09║家邦穩密絕他岐無限丰姿渾不知朕兆未分忘物
J36nB352_p0535a10║我太溈有口向誰癡
J36nB352_p0535a11║反本還原
J36nB352_p0535a12║業就功成事事悠隨高隨下度春秋如今異類中行
J36nB352_p0535a13║得馬是馬兮牛是牛
J36nB352_p0535a14║入廛垂手
J36nB352_p0535a15║花街柳巷頻拈弄肉案酒樓賣狗頭果是金鱗丹鳳
J36nB352_p0535a16║客逢渠一醉解千愁
J36nB352_p0535a17║印偈
J36nB352_p0535a18║欽山傳祖禪人
J36nB352_p0535a19║幾過禹門重點額一番徹骨振五湖烏藤七尺親吩
J36nB352_p0535a20║咐轟雷轟雨滿皇都
J36nB352_p0535a21║恒知傳歷禪人
J36nB352_p0535a22║最初一句絕羅籠怎奈山重雲又重若得通身爪牙
J36nB352_p0535a23║備龍蛇陣上繼宗風
J36nB352_p0535a24║恒燦傳明禪人
J36nB352_p0535a25║幾番忠義繼宗風鋤柄頭邊八面瓏有與深山為住
J36nB352_p0535a26║足轉歸真靜自匆匆
J36nB352_p0535a27║佛生傳蓮禪人
J36nB352_p0535a28║三十年來始得伊滿腔佛肉滿盤撕今朝兩手親吩
J36nB352_p0535a29║咐任接曹源第一枝
J36nB352_p0535a30║天眼傳印禪人
J36nB352_p0535b01║巾瓶數載異同倫續焰燈燈迥不群佛祖口門俱坐
J36nB352_p0535b02║斷垂鉤四海釣金鱗
J36nB352_p0535b03║可默傳敏禪人
J36nB352_p0535b04║行者三更五祖囑東山當午付禪人曹源一派流傳
J36nB352_p0535b05║遠繼此宗風獨可能
J36nB352_p0535b06║念如傳佛禪人
J36nB352_p0535b07║東山放出一鯨鱗利爪鋒牙絕異倫佛祖機關隨展
J36nB352_p0535b08║縮淵流代代續傳燈
J36nB352_p0535b09║慈雲傳慧禪人
J36nB352_p0535b10║法付付法無法付法無付時法法付今付無法法無
J36nB352_p0535b11║無無法法無無差互
J36nB352_p0535b12║讚釋迦
J36nB352_p0535b13║看這黃面老慣好逞風流兒時先出醜老還不知羞
J36nB352_p0535b14║引壞人男女坑殺俊英流葛藤遍地起處處是冤讎
J36nB352_p0535b15║雲門拄杖放過也巢父溪頭不飲牛
J36nB352_p0535b16║彌勒
J36nB352_p0535b17║者個布袋裏瓦礫并土塊打開十字街逢人作買賣
J36nB352_p0535b18║鬧市等個人也是驢喫菜
J36nB352_p0535b19║天童密雲祖翁和尚
J36nB352_p0535b20║示相非相真亦是妄太白峰頭南海岸上咄問是阿
J36nB352_p0535b21║誰天童和尚
J36nB352_p0535b22║湖山慧覺本師和尚
J36nB352_p0535b23║這尊宿誰識你生平孤硬直到底禪不依人參學不
J36nB352_p0535b24║依他語白手顯家風青天霹靂起大開十二紅爐煉
J36nB352_p0535b25║盡人天骨髓我儂親遭塗毒至今怨恨不已殃及後
J36nB352_p0535b26║代兒孫驢年猶未止止咦這等沒量村夫堪作破翁
J36nB352_p0535b27║嫡子
J36nB352_p0535b28║示眾
J36nB352_p0535b29║有工亦墮無工墮理事雙忘忘更忘鸞鳳沖霄蹤跡
J36nB352_p0535b30║泯羚羊掛角絕形藏。
J36nB352_p0535c01║有舌人其音如啞無舌人其音如雷因甚麼一個用
J36nB352_p0535c02║得一個用不得畢竟是何宗旨。
J36nB352_p0535c03║說得的難行行得的難說行說俱不到的入泥入水
J36nB352_p0535c04║行說俱到的目視雲霄且道那個恰好供養。
J36nB352_p0535c05║沒面目的漢千眼頓開有面目的漢一竅不通且道
J36nB352_p0535c06║因甚如此。
J36nB352_p0535c07║自截其首者毫不傷膚全體不動者通身朽爛畢竟
J36nB352_p0535c08║罪歸何所。
J36nB352_p0535c09║釋迦老漢未出母胎度生以畢四十九年又為何事
J36nB352_p0535c10║請試道看。
J36nB352_p0535c11║釋迦彌勒自招拔舌地獄白牯狸奴大笑不已且道
J36nB352_p0535c12║何人救得。
J36nB352_p0535c13║出家本為了脫生死且道生死到來如何了脫得既
J36nB352_p0535c14║了脫得又向甚麼處去。
J36nB352_p0535c15║一句語全規短且道是那一句語有眼見不得有耳
J36nB352_p0535c16║聞不得有舌說不得有鼻臭不得有手捉不得有腳
J36nB352_p0535c17║行不得有身觸不得有意思不得有佛成不得有覺
J36nB352_p0535c18║惺不得有禪參不得有道會不得且道畢竟如何不
J36nB352_p0535c19║許盲龜跛鱉會惟許通方作者知。
J36nB352_p0535c20║數日以來有一件尋常事老僧只是分疏不下不知
J36nB352_p0535c21║世界中何重何輕何得何失何先何後何上何下何
J36nB352_p0535c22║高何低何法何則一旦茫然莫知其事昨夜睡眠其
J36nB352_p0535c23║神正靜渾然熟寐忽有一僧從門外至拜起問曰法
J36nB352_p0535c24║輪在先食輪在先老僧失口向他道我今每日忍餓
J36nB352_p0535c25║不暇何有時節說禪演法耶其僧無語默默潛去其
J36nB352_p0535c26║僧忽爾又拜於前問曰世間何重何輕何得何失何
J36nB352_p0535c27║先何後何上何下何高何低何法何則老僧復答曰
J36nB352_p0535c28║鴻毛丘山輕重定矣凝神散淡得失明矣前聖後聖
J36nB352_p0535c29║其理彰矣君臣父子上下分矣富貴貧賤高低見矣
J36nB352_p0535c30║育良驅暴法律備矣子胡為而不見乎其僧再拜問
J36nB352_p0536a01║曰和尚之語某方惺矣某以為乾元之內無輕無重
J36nB352_p0536a02║無得無失無先無後無上無下無高無低無法無則
J36nB352_p0536a03║理事全矣聞師之言方知其則老僧曰不然大約而
J36nB352_p0536a04║言天地一道也聖賢一心也智愚一體也萬物一氣
J36nB352_p0536a05║也以至理觀之則可也以世理觀之則不可也何也
J36nB352_p0536a06║重不能轉之為輕凝不能變之為散父不能轉之為
J36nB352_p0536a07║子君不能次之為臣子若誠然知之可以為人矣驀
J36nB352_p0536a08║顧左右云寐語不少。
J36nB352_p0536a09║機緣
J36nB352_p0536a10║僧問諸方善知識還有未說的法麼師云有口無言
J36nB352_p0536a11║僧云今日說法已是有也師云舌頭無半邊。
J36nB352_p0536a12║僧問如何是體師云人貧志短僧云如何是用師云
J36nB352_p0536a13║馬瘦毛長僧云秋夜一輪月滿天星斗明師云月落
J36nB352_p0536a14║後來與爾相會僧無語。
J36nB352_p0536a15║僧問和尚將何利生師云不利生僧云如遇上上人
J36nB352_p0536a16║來時如何師云不得動著僧云四海浪平龍穩睡九
J36nB352_p0536a17║天雲盡鶴飛高師云不為分外。
J36nB352_p0536a18║僧問如何是第一玄師云孤燈耀大千僧云如何是
J36nB352_p0536a19║第二玄師云擊碎水中天僧云如何是第三玄師云
J36nB352_p0536a20║兩眼黑漫漫僧云如何是第一要師云開口不向道
J36nB352_p0536a21║僧云如何是第二要師云正好喫草料僧云如何是
J36nB352_p0536a22║第三要師云石頭瓦礫跳。
J36nB352_p0536a23║僧問如何是賓中賓師云花街柳巷問知音僧云如
J36nB352_p0536a24║何是賓中主師云十字街頭常戲舞僧云如何是主
J36nB352_p0536a25║中賓師云室中生喜嗔僧云如何是主中主師云巖
J36nB352_p0536a26║前石虎解跳舞。
J36nB352_p0536a27║僧問摘葉尋枝即不問如何是直捷根源句師舉杖
J36nB352_p0536a28║云拄杖點開千聖眼僧云極則處如何師云斬釘截
J36nB352_p0536a29║鐵僧云百尺竿頭如何進步師打云待汝腳跟點地
J36nB352_p0536a30║時向你道。
J36nB352_p0536b01║僧問如何是選佛場師云三門佛殿。
J36nB352_p0536b02║僧問如何是有為國師云天高群象正僧云如何是
J36nB352_p0536b03║無為國師云海闊百川潮。
J36nB352_p0536b04║僧問雲收霧捲杲日當空時如何師云坐看案山腳
J36nB352_p0536b05║下泥。
J36nB352_p0536b06║僧問如何是金剛王寶劍師云截斷疑根僧云如何
J36nB352_p0536b07║是踞地獅子師云狐狸絕跡僧云如何是探竿影草
J36nB352_p0536b08║師云且去別時來僧云如何是一喝不作一喝用師
J36nB352_p0536b09║云天上有星皆拱北人間無水不朝東。
J36nB352_p0536b10║入室
J36nB352_p0536b11║師問首座云如何是臨濟下事座云殺人不眨眼師
J36nB352_p0536b12║云如何是曹洞下事座云父子沒商量師云如何是
J36nB352_p0536b13║雲門下事座云一字該千古師云如何是溈仰下事
J36nB352_p0536b14║座打圓相師云拈卻五家更道一句看座便喝師云
J36nB352_p0536b15║依然如舊。
J36nB352_p0536b16║師問院主云如何是臨濟下事院便喝師云且道這
J36nB352_p0536b17║一喝是臨濟底是你底院云照顧眉毛師云未在更
J36nB352_p0536b18║道院云穿卻和尚鼻孔師云再向拄杖上道一句來
J36nB352_p0536b19║院云殺佛殺祖師云如何是雲門下事院云字字郎
J36nB352_p0536b20║當師云如何是曹洞下事院云兩面三頭師云如何
J36nB352_p0536b21║是法眼下事院云草木瓦礫師云如何是溈仰下事
J36nB352_p0536b22║院云一舉四十九師云拈卻五家宗更道一句看院
J36nB352_p0536b23║拂袖便出師便打。
J36nB352_p0536b24║師問西堂云如何是直捷根源佛所印摘葉尋枝我
J36nB352_p0536b25║不能堂云踏破海底月沙界黑漫漫師復問更向拄
J36nB352_p0536b26║杖子上道一句來堂便喝師便打。
J36nB352_p0536b27║師問維那云如何是你見地那云一箭射雙鵰師云
J36nB352_p0536b28║如何是你變化那云平地起骨堆師云見地穩密變
J36nB352_p0536b29║化地未在那便出。
J36nB352_p0536b30║師問僧如何是第一玄僧云城中無背面師云如何
J36nB352_p0536c01║是第二玄僧云閫外有威權師云如何是第三玄僧
J36nB352_p0536c02║云直捷此根源師云且去不暇勘得三要在。
J36nB352_p0536c03║師問僧云向上一著千聖不傳如何是不傳的一著
J36nB352_p0536c04║僧云百尺竿頭走馬加鞭師云汝試加鞭看僧喝師
J36nB352_p0536c05║云汝更道一句看僧云不向和尚道師云因甚麼不
J36nB352_p0536c06║道僧云不道不道師打云替汝道。
J36nB352_p0536c07║師問僧云如何是直捷根源句僧云折卻和尚拄杖
J36nB352_p0536c08║師云汝試折看僧云折卻了也師打云何曾被你折
J36nB352_p0536c09║卻。
J36nB352_p0536c10║師問僧如何是藏身處沒蹤跡僧云四海無邊畔師
J36nB352_p0536c11║云如何是沒蹤跡處莫藏身僧云瓜瓢世界寬師云
J36nB352_p0536c12║蹤跡生也僧擬議師便打。
J36nB352_p0536c13║破峰重禪師語錄卷下（終）
J36nB352_p0536c14║（南克縣眾信張國梁　蒲鳳祥　趙昌裔
J36nB352_p0536c15║朱應辰　李光祖　龐啟元　劉現春　馮承士
J36nB352_p0536c16║岳虞愷　岳代明　嚴鳳翱　胡　紘　鄭友義
J36nB352_p0536c17║胡德心　王佳勝　任佳寅　李明祥　趙永秀
J36nB352_p0536c18║趙元龍　母志滿　文加明　張明選　母仕聰
J36nB352_p0536c19║張登榮　陳應聰　李明應　李崇德　張應士
J36nB352_p0536c20║李雲逵　陳世閑　何登應　馮景餘　馮光耀
J36nB352_p0536c21║張蓬峰　何可至　張門楊氏
J36nB352_p0536c22║諸山老宿　慶湛　清玉　普睿　普濟　通社
J36nB352_p0536c23║光常　聯睿　慶聯　永貞　永恒　珠明
J36nB352_p0536c24║慶知　大智　澄法　澄月　淨孝　性敏
J36nB352_p0536c25║慶密　正定　通慧　澄潤　法容　傳脈
J36nB352_p0536c26║慶長　心明　傳佛
J36nB352_p0536c27║梓州諸山　性容　道傳　普法　心曇　發見）
J36nB352_p0536c28║
J36nB352_p0536c29║
J36nB352_p0536c30║
J36nB352_p0537a01║破峰重禪師塔銘
J36nB352_p0537a02║師法諱普重號破峰果之北路永豐鄉人也姓岳氏
J36nB352_p0537a03║其祖孟龍登甲第事明神宗皇帝持己清約在廷敢
J36nB352_p0537a04║諫以名臣稱後嗣遂以儒傳家師之父有長者風母
J36nB352_p0537a05║亦以閨範著天啟丙寅歲生師前後多異徵然法不
J36nB352_p0537a06║當書慮傳之既久議者以實為妄則實者亦靡不妄
J36nB352_p0537a07║也師兒時不好嬉遊嚴重威恪如成人不見有所嗜
J36nB352_p0537a08║好里中父老咸器之謂其父曰是兒矩矱方嚴而神
J36nB352_p0537a09║情靜遠異日非治世名公卿不則其羽儀雲逵矣讀
J36nB352_p0537a10║書一披覽即棄似無研精功扣之能約取書義錯落
J36nB352_p0537a11║而出不過數語而義蘊悉涵即夙儒皆為之斂衽然
J36nB352_p0537a12║不肯操觚為舉子業若不知世間有婚宦事者年十
J36nB352_p0537a13║七出遊登峨峰遂薙髮參慧覺和尚相語間和尚嘆
J36nB352_p0537a14║曰此大乘器何處得來古一宿覺者非耶未走滇黔
J36nB352_p0537a15║時知止為一方大尊宿在黔地南江河大寺閣緇衣
J36nB352_p0537a16║駢集知止少所許可師至卓錫整衣與語移頃知止
J36nB352_p0537a17║第首肯唯唯連云如是如是幾歲月來十方雲集顧
J36nB352_p0537a18║何彼之如石投水而此之如水投石一眾愕然師覺
J36nB352_p0537a19║之遂晦跡隨眾入室居有時乘間與語如兩鏡對照
J36nB352_p0537a20║彼此相涵而光明互耀亦無庸再相依矣去而歸蜀
J36nB352_p0537a21║復遇慧覺慧覺亦復唯唯如曩之遇知止者乃舉衣
J36nB352_p0537a22║拂授之曰珍重一祖汝好為之師首住仁懷之萬壽
J36nB352_p0537a23║寺次受嘉定龍驟之請亦住資陽縣之佛興寺後乃
J36nB352_p0537a24║重闢南充之香積遂不復他往師所過之地凡學士
J36nB352_p0537a25║大人及緇素等圍繞法座傾心信受其所演說深與
J36nB352_p0537a26║為深淺與為淺既不苦於艱而難入不厭其膚而不
J36nB352_p0537a27║奧大約以其所應受而為說法其為之弟子者如鴻
J36nB352_p0537a28║毛遇風巨魚縱海恣其所之而無扞格擬議之患是
J36nB352_p0537a29║以得人最盛嗟乎師人耶佛耶人也而佛矣夫十方
J36nB352_p0537a30║三世何佛非人此界他方又何以人不能佛大約此
J36nB352_p0537b01║道自宋元後其傳愈盛而其道愈湮其人益繁而其
J36nB352_p0537b02║事益偽破碎支離不可究詰其橫拄杖而坐曲彔木
J36nB352_p0537b03║床者彼何人斯亦何為者耶夫可以自信而後可取
J36nB352_p0537b04║信於人能不自欺而後乃不欺於眾予見禪道佛法
J36nB352_p0537b05║至今日而極盛亦至今日而極衰也求如師之居之
J36nB352_p0537b06║有源施之不竭晰人之疑啟人之悟豈非群然付衣
J36nB352_p0537b07║法中之僅見者哉真可謂佛之功臣法之護法僧海
J36nB352_p0537b08║狂瀾間屹然一砥砫也哉師於丁未正月二十三日
J36nB352_p0537b09║微恙書偈畢擲筆而逝得壽四十有二得臘二十有
J36nB352_p0537b10║四前後得法弟子欽山祖恒知歷恒燦明佛生蓮天
J36nB352_p0537b11║眼印可默敏念如佛見安儒慈雲慧計九人焉師生
J36nB352_p0537b12║予里知之最真而其門弟子天眼慈雲乃為之礱塔
J36nB352_p0537b13║夫不當書而書諛也諛不可為當書而不書隱也隱
J36nB352_p0537b14║亦安可為哉緣為之誌而係以銘曰。千佛萬佛吾不
J36nB352_p0537b15║見其一成佛者出彼千萬佛兮吾一焉不失師為佛
J36nB352_p0537b16║而與人為佛也將窮劫而息
J36nB352_p0537b17║郡人李兆襄譔
J36nB352_p0537b18║　（渝城湖山法宗法乘大師香國寺法宜止常
J36nB352_p0537b19║　嗣法門人傳明傳蓮徒孫心誠心德覺弘印喜印
J36nB352_p0537b20║　定印法同校刊
J36nB352_p0537b21║　巴邑白君山法印法藏法密
J36nB352_p0537b22║　潼川眾信　霍二俸　陳大猷　韓世能　趙美
J36nB352_p0537b23║　陳繼田　黃朝宗　黃能蛟　馮奇壽　杜宗義
J36nB352_p0537b24║　何禹通　張君甫　吳成才　趙俸軒　高之梅
J36nB352_p0537b25║　于方奇　于方會　侯　綱　顧　坤　賈宗玉
J36nB352_p0537b26║　楊啟華　湯開遠　趙再星　龔喜仁　趙進洪
J36nB352_p0537b27║　陳友志　李品琦　康在祥　黃一珍　劉進學
J36nB352_p0537b28║　韓成翼　陳希榮　王　明　李俸學　馬明相
J36nB352_p0537b29║　劉宗先　李國應　張　胥　曾可重　金太星
J36nB352_p0537b30║　穆國柄　姜現玉　王啟明　杜門鄒氏
J36nB352_p0537b31║　射邑眾信伏孔固　陳潛思　文登秀　蔡靈炤
J36nB352_p0537b32║　張耀斗　袁登朝　張　氏　張　錦　蒲希仲
J36nB352_p0537b33║　袁君詔　信女潘氏　胥印　胥承先　宋門何氏
J36nB352_p0537b34║　胡耳順　焦門袁氏　張仞　胥寒初　秦門田氏
J36nB352_p0537b35║　李斯恩　張萬里　羅應選　李名節　羅學燕
J36nB352_p0537b36║　楊之皙　蔡真方　余士學　文天錦　王用予
J36nB352_p0537b37║　文成一　馬門宋氏　余氏　宋現明　母長榮
J36nB352_p0537b38║　宋全應　張希榮　王文魁　王進賢　牟昌林
J36nB352_p0537b39║　王門王氏景運開　趙瑞溪　張門付氏　李紀宗
J36nB352_p0537b40║　金必伸　唐林芝　龐門馬氏　太真　劉顯漢
J36nB352_p0537b41║　田照奇　崔續先　龔元爵　唐應舉　楊　震
J36nB352_p0537c01║　文　第　文應昌　楊洪榮　向桓榮　向桓鼎
J36nB352_p0537c02║　贊今玉　馬門陳氏
J36nB352_p0537c03║　陝西商人陳文英率眾信認字一千
J36nB352_p0537c04║　等誘眾姓發菩提心施資流通
J36nB352_p0537c05║　東山和尚語錄惟願生生世世得善知識開導悟
J36nB352_p0537c06║　無生法忍者
J36nB352_p0537c07║　浙江嘉興府吳知先書　陳馥林刊
J36nB352_p0537c08║康熙癸亥孟夏月吉嘉禾楞嚴寺般若堂藏板）