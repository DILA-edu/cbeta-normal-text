J36nB353_p0539a01║雲幻宸禪師語錄序
J36nB353_p0539a02║昔賢山堂究宗風要訣云：「貴大家唱和，勝鶖子神通。」
J36nB353_p0539a03║語言文字由來尚矣，是以啐啄同時，隨機收放，不憚
J36nB353_p0539a04║分門別類，為後學詮解。及論至離四句而一槌粉碎，
J36nB353_p0539a05║無一舌而九曲珠通，又似有語要歸無語，而無言卻
J36nB353_p0539a06║勝有言。且禪宗悟此關捩，獨露真機。余蒞阿與恒秀
J36nB353_p0539a07║禪師晤，輒開生面者三數年于茲。壬子冬，秀師舉本
J36nB353_p0539a08║師雲幻和尚遺帙問序於予，予閱一過，知幻翁非閉
J36nB353_p0539a09║門作活、獨了自身者。從來教外別傳，貴乎能信，更貴
J36nB353_p0539a10║乎能知，知明守確，然後說法見性，如觀掌上了了分
J36nB353_p0539a11║明，入廛勘驗如風如箭，垂手棒喝如電如雷。幻翁乃
J36nB353_p0539a12║破山老和尚哲嗣，負荷正宗，紹隆嫡統者矣。所以高
J36nB353_p0539a13║坐曲彔木床，茹納乎當世，歸依幻翁往矣。語默鉗鎚
J36nB353_p0539a14║具在遺編，秀師乃能以鐘鼓羅前，溯耳識之真；青黃
J36nB353_p0539a15║交映，傳眼入之玅。秀師能不負師而能自師，蓋其宗
J36nB353_p0539a16║祖高明、子孫光大。繼自今恢弘道器、丕振前徽，宗風
J36nB353_p0539a17║要訣嗣續雲仍，詎獨幻翁一集是珍也歟？
J36nB353_p0539a18║時
J36nB353_p0539a19║康熙癸丑春，古臨弟王民皞書於滇南阿迷署之朗
J36nB353_p0539a20║鏡軒。
J36nB353_p0539a21║
J36nB353_p0539a22║
J36nB353_p0539a23║
J36nB353_p0539a24║
J36nB353_p0539a25║
J36nB353_p0539a26║
J36nB353_p0539a27║
J36nB353_p0539a28║
J36nB353_p0539a29║
J36nB353_p0539a30║
J36nB353_p0539b01║雲幻宸禪師語錄
J36nB353_p0539b02║嗣法門人發林等編
J36nB353_p0539b03║順治戊戌，師在梁山縣福國衣缽寮受巴州眾護法
J36nB353_p0539b04║請，住龍潭中峰禪寺。開堂日，師於諸檀護手中接疏，
J36nB353_p0539b05║示眾云：「兩行文字，點畫分明，不可私蓋囊藏，卻煩維
J36nB353_p0539b06║那宣過。」宣畢，指法座云：「華王寶座，物外全超，坐斷威
J36nB353_p0539b07║音，當陽顯露。」以拄杖劃一畫云：「會麼？踞虎頭兮收虎
J36nB353_p0539b08║尾，握斷雲處覆雲流。」遂陞，告香云：「此瓣香，端為祝延
J36nB353_p0539b09║今上皇帝聖躬萬歲萬歲萬萬歲，伏願龍垣不廄千
J36nB353_p0539b10║乘馬，寶殿時歡六合雲。」次拈香云：「此瓣香，奉為諸王
J36nB353_p0539b11║殿下滿朝文武，伏願金枝長茂盛，玉葉永芬芳，窮盡
J36nB353_p0539b12║世間理，頓證佛菩提。」再拈香云：「此一瓣香，懷抱甚分
J36nB353_p0539b13║明，八字無兩[必-心]，爇向罏中，端為供養現住梁山縣萬
J36nB353_p0539b14║竹山福國禪寺傳曹谿正脈第三十五世破山大和
J36nB353_p0539b15║尚，用酬法乳之恩。」斂衣趺坐，上首白槌竟，師云：「一門
J36nB353_p0539b16║超出，彈指了達無為；兩眼豁開，宛然頓證妙果。心心
J36nB353_p0539b17║是佛，何必尋劍刻舟？念念即空，豈在離波覓水？千江
J36nB353_p0539b18║月映，處處百億化身；萬樹春回，在在隨緣應感。婬房
J36nB353_p0539b19║酒肆，即是彌勒道場；虎穴魔宮，原來釋迦寶所。舉一
J36nB353_p0539b20║明三，坐斷人天異路；知十畣百，不落凡聖階梯。堪報
J36nB353_p0539b21║不報之恩，用作無為之化，堯日舜日以增輝，金輪法
J36nB353_p0539b22║輪而常轉。正當恁麼時，祝國利生一句作麼生道？四
J36nB353_p0539b23║海狼煙都掃盡，萬邦只教樂昇平。」
J36nB353_p0539b24║上堂。問：「天不蓋、地不載底人來也，請師直接。」師云：「非
J36nB353_p0539b25║汝境界。」進云：「風清月白。」師云：「莫向閒處說。」僧禮拜，師
J36nB353_p0539b26║便打，乃云：「雪峰上堂輥毬，不是好心；禾山上堂打鼓，
J36nB353_p0539b27║不是好心。」以拂子左右擊，云：「大眾會麼？不因葉落夜
J36nB353_p0539b28║來雁，錦國秋聲何處聞？」喝一喝，下座。
J36nB353_p0539b29║上堂。問：「如何是學人當來和尚？」師云：「金雞飛鳳闕。」進
J36nB353_p0539b30║云：「如何是和尚當來學人？」師云：「玉驥出龍城。」進云：「恁
J36nB353_p0539c01║麼則大家同唱劫初春。」師云：「蹉過也不知。」進云：「學人
J36nB353_p0539c02║禮拜去也。」師云：「不禮拜更待何時？」乃云：「菩提種子人
J36nB353_p0539c03║人具足，逢時節而萌芽；般若靈苗箇箇不無，遇雨露
J36nB353_p0539c04║而增長。一塵入正受，大地冷湫湫，諸塵三昧起，虛空
J36nB353_p0539c05║鬧浩浩。」驀豎拂子，召眾，云：「菩提般若總在箇裏，諸塵
J36nB353_p0539c06║三昧不出於中，有時賓中主，有時主中賓，且賓主混
J36nB353_p0539c07║融一句作麼生道？覓火和煙得，擔泉帶月歸。」
J36nB353_p0539c08║臘八，上堂：「一坐六年孤卓卓，奇哉子半冷生光。豁開
J36nB353_p0539c09║眉眼空天際，突出明星古道場。」遂震威一喝，下座。
J36nB353_p0539c10║上堂。「千聖同轍，萬靈一揆，無言立言，無名顯名。或觀
J36nB353_p0539c11║妙蓮華，或指水中月。正法眼，破沙盆，蓋覆乾坤；西來
J36nB353_p0539c12║意，鐵彈子，穿回鼻孔。上智之士，拂袖知歸；中下之儔，
J36nB353_p0539c13║未免停思。人貧智短，馬瘦毛長，機輪轉處，作者猶迷。」
J36nB353_p0539c14║良久，卓拄杖一下，云：「庭前舞罷休思曲，醉後添盃興
J36nB353_p0539c15║未闌。」下座。
J36nB353_p0539c16║上堂。問：「經教佛語，讀者云何不見性？」師云：「吾無隱乎
J36nB353_p0539c17║爾。」乃云：「當陽顯示，露布全身，體若太虛，縱橫十字。」驀
J36nB353_p0539c18║豎拄杖，云：「會麼？如斯會得，多子塔前分半座，全主全
J36nB353_p0539c19║賓；少室堂中垂一語，大機大用。知幻即離，不作方便；
J36nB353_p0539c20║離幻即覺，亦無漸次。何以故？眼裏不著沙，耳裏不著
J36nB353_p0539c21║水，人人懷滄海之珠，箇箇抱荊山之玉，啟無為之化，
J36nB353_p0539c22║行不言之教，要津把斷，不涉階梯，喝下承當，箭鋒相
J36nB353_p0539c23║觸。正恁麼時如何委悉？」以拄杖劃一畫，云：「劃斷千峰
J36nB353_p0539c24║頂，白雲獨占高。」
J36nB353_p0539c25║上堂。問：「一法若有，毘盧墮在凡夫；萬法若無，普賢失
J36nB353_p0539c26║其境界。離此二途，請師速道。」師云：「東者東邊坐。」僧禮
J36nB353_p0539c27║拜，師云：「西者坐西邊。」問：「如何是西來的的意？」師云：「久
J36nB353_p0539c28║雨未晴。」進云：「人意俱盡時如何？」師云：「乾坤大地。」乃云：
J36nB353_p0539c29║「久晌未登堂，剛被維摩眾舉揚，昔日龐公曾有語，及
J36nB353_p0539c30║第心空選佛場。明歷歷，絕覆藏，拈華微笑解承當，惟
J36nB353_p0540a01║有中峰不恁麼，一條白棒絕商量。」擲拄杖，下座。
J36nB353_p0540a02║元旦，上堂。「堯風浩蕩，舜日熙明，祖意現成，無勞指註。
J36nB353_p0540a03║拈起則天迴地轉，放下則地轉天迴，南山起雲北山
J36nB353_p0540a04║雨，張公喫酒李公醉，古往今來遷復變，箇中元不異
J36nB353_p0540a05║絲毫。雖然如是，且祝延一句又作麼生？燒香只願干
J36nB353_p0540a06║戈息，秉燭惟祈宇宙清。」
J36nB353_p0540a07║解制，上堂。「有佛處不得住，無佛住急走過。中峰院裏
J36nB353_p0540a08║大開罏鞴，方來衲子箇箇煉得骨露皮穿，恰好寸絲
J36nB353_p0540a09║不挂，上無攀仰、下絕己躬，出門撞著瞎波斯，未免身
J36nB353_p0540a10║沉於海底。諸人切莫動著一絲毫頭，動著則與三十
J36nB353_p0540a11║棒。」復喝一喝，云：「脫。」
J36nB353_p0540a12║上堂。「明歷歷，活潑潑，大千沙界無著落。」驀豎拂，云：「知
J36nB353_p0540a13║不知？莫向意根生卜度。」喝一喝，下座。
J36nB353_p0540a14║師誕，上堂。「目前無佛法，領取目前機；既取目前機，何
J36nB353_p0540a15║用目前法？」乃呈杖，云：「大眾！者是拄杖子，如何是目前
J36nB353_p0540a16║機？」卓一卓，云：「者是目前機，如何是目前法？」復卓一卓，
J36nB353_p0540a17║云：「還見麼？如其見得，便見三世諸佛、歷代祖師資生
J36nB353_p0540a18║之期；若見三世諸佛、歷代祖師資生之期，即見人人
J36nB353_p0540a19║自己屢世父母、歷代宗親資生之期；見得屢世父母、
J36nB353_p0540a20║宗親資生之期，方見中峰資生之期。箇箇到者裡，純
J36nB353_p0540a21║清絕點，凜凜孤危，一眼覷破，得大解脫，具大總持。」良
J36nB353_p0540a22║久，云：「且道覷破箇什麼？分明拶出憍尸迦，咭嘹舌頭
J36nB353_p0540a23║三千里。」擲拄杖，下座。
J36nB353_p0540a24║己亥冬，護法曹榮寰、趙正宇等，請住雲峰淨慈禪寺。
J36nB353_p0540a25║結制，上堂。拈香祝聖畢，乃云：「豎窮三際，激揚少室宗
J36nB353_p0540a26║猷；橫遍十方，啟鑿人天正眼。」驀呈拄杖，云：「大眾見麼？
J36nB353_p0540a27║如其見得，攪長河為酥酪、變大地作黃金，拈則星馳
J36nB353_p0540a28║電卷、放則瓦礫光生，山河大地動靜一如，明鏡色空
J36nB353_p0540a29║自由自在，小中現大、大中現小，坐微塵裏轉大法輪，
J36nB353_p0540a30║於一毛頭現寶王剎，聲聲是佛聲、色色是佛色，千聖
J36nB353_p0540b01║莫能窺、佛眼覷不見，荊棘林中走馬、眉毛罅裏翻身。
J36nB353_p0540b02║正恁麼時，且道釋迦、彌勒在甚麼處？」卓拄杖一下，云：
J36nB353_p0540b03║「從來孝子諱爺名。」下座。
J36nB353_p0540b04║上堂。「本來無一物，自性倚天真，要會箇中意，日午打
J36nB353_p0540b05║三更。為甚馬大師一喝，百丈三日耳聾？眾中莫有超
J36nB353_p0540b06║聲獨脫者麼？向無機用處呈機用，無言詮處顯言詮，
J36nB353_p0540b07║淨裸裸坐地，赤灑灑徘徊，覿體承當，了無向背。脫或
J36nB353_p0540b08║未然，你諸人一條窮性命落在山僧手裏。」時有僧一
J36nB353_p0540b09║喝，師云：「山僧被你一喝。」僧旋一匝而出，師云：「好興逆
J36nB353_p0540b10║水波，莫隨風力轉。」便下座。
J36nB353_p0540b11║上堂，舉：「釋迦老子道：『若有一人發真歸源，十方虛空
J36nB353_p0540b12║皆悉銷殞。』演祖云：『若有一人發真歸源，十方虛空錦
J36nB353_p0540b13║上鋪華。』」師云：「若有一人發真歸源，十方虛空拄杖頭
J36nB353_p0540b14║現盧舍那身，豎則萬境全彰，放則虛空粉碎。然雖如
J36nB353_p0540b15║是，荊棘林中下腳易，月明簾外轉身難。」卓拄杖，下座。
J36nB353_p0540b16║上堂。「佛真法身猶若虛空，應物現形如水中月。」驀呈
J36nB353_p0540b17║拄杖，云：「大眾！釋迦老子來也。諸人見麼？若向者裏見
J36nB353_p0540b18║得，塵塵盡是釋迦，剎剎皆為彌勒。所以道：『無邊剎海，
J36nB353_p0540b19║自他不隔於毫端；十世古今，始終不離於當念。』且道
J36nB353_p0540b20║正恁麼時，如何委悉？潑油見火渾無事，雪上加霜經
J36nB353_p0540b21║幾秋。」復舉：「南泉示眾云：『文殊、普賢昨夜三更甚鬧，各
J36nB353_p0540b22║與二十棒趕出院去。』趙州云：『和尚棒教阿誰喫？』泉云：
J36nB353_p0540b23║『王老師在甚麼處？』州乃禮拜。」師云：「禮拜即不無，且道
J36nB353_p0540b24║者二尊宿還有優劣也無？若有，文殊、普賢在什麼處？
J36nB353_p0540b25║若無，趙州禮拜又作麼生分析？」良久，云：「數聲清磬是
J36nB353_p0540b26║非外，一箇閒人天地間。」下座。
J36nB353_p0540b27║上堂，問：「昔日中峰，今朝雲峰，是同是別？」師云：「神出鬼
J36nB353_p0540b28║沒。」進云：「此意如何？」師云：「長安路上家家月，萬里無雲
J36nB353_p0540b29║萬里天。」乃云：「窮諸玄辯，若一毫置於太虛；竭世樞機，
J36nB353_p0540b30║似一滴投於巨海。騰波沸海，全體蕩空，物物殊彰，頭
J36nB353_p0540c01║頭顯露。放開則玉轉珠迴，把住則黃金失色。是以，得
J36nB353_p0540c02║大機、顯大用，在在不涉廉纖，處處斬釘截鐵，牢關把
J36nB353_p0540c03║斷，水泄不通，千聖并行，萬靈同轍。正恁麼時，如何委
J36nB353_p0540c04║悉？陋巷不騎金色馬，回頭卻著破藍衫。」下座。
J36nB353_p0540c05║上堂。「人天號令，佛祖規模，不涉階梯，突出難辨。人人
J36nB353_p0540c06║眼裏有睛，豈向他覓？個個鼻孔撩天，殊彰異彩。正恁
J36nB353_p0540c07║麼時，如天普蓋，長見日月光輝；似地普擎，萬古山河
J36nB353_p0540c08║永固。東出西沒，運轉璇璣；艸木叢林，全彰奧旨。纖毫
J36nB353_p0540c09║頭上悉是威光，一毛孔中盡成華藏。淨裸裸，赤灑灑，
J36nB353_p0540c10║要津坐斷，凡聖難通。且道箇中人來時如何？」豎拂子，
J36nB353_p0540c11║云：「天上有星皆拱北，人間無水不朝東。」下座。
J36nB353_p0540c12║元旦，上堂。「新年頭是舊年尾，舊年尾是新年頭，掃除
J36nB353_p0540c13║新舊閒伎倆，放出溈山水牯牛。高也，明也，悠也，久也，
J36nB353_p0540c14║直得處處淳風鼓蕩，人人喜氣盈眸，咸歸至道之仁，
J36nB353_p0540c15║永樂天真之化，靈機廓爾，智照洞然，一念萬年，了無
J36nB353_p0540c16║來去。雖然如是，且道祝國利生一句又作麼生？萬方
J36nB353_p0540c17║有道歸王化，一句無私樂太平。」卓拄杖，下座。
J36nB353_p0540c18║上堂。「昔日靈山始祖翁，拈華微笑逞神通。拖泥帶水
J36nB353_p0540c19║相將去，熨斗煎茶銚不同。諸人且道如何是不同處？」
J36nB353_p0540c20║喝一喝，下座。
J36nB353_p0540c21║解制，上堂。「解開布袋頭，放出箇猛虎，狼藉天下人，活
J36nB353_p0540c22║吞佛與祖。俊鷹快鷂兒，齊拔千鈞弩，焦尾老大蟲，利
J36nB353_p0540c23║牙爪可怖。」卓拄杖，云：「惟有山僧箇楖栗，輕輕敲動鹽
J36nB353_p0540c24║官鼓。」復云：「鼕鼕。」下座。
J36nB353_p0540c25║師誕，上堂。問：「毗藍園裏生，雙林樹下滅。如何是未生
J36nB353_p0540c26║句？」師云：「金菊正開無向背。」進云：「如何是滅後句？」師云：
J36nB353_p0540c27║「臘梅帶雪越精妍。」乃云：「人人道我今日生，我道今年
J36nB353_p0540c28║今日死。今年本是舊年期，明年依舊從頭起。釣來明
J36nB353_p0540c29║月賣風流，誰識平天花甲子？」下座。
J36nB353_p0540c30║小參
J36nB353_p0541a01║小參，問：「不住有無時如何？」師云：「艸賊敗也。」僧便喝，師
J36nB353_p0541a02║云：「不住有無時如何？」僧擬議，師云：「知你不是者腳手。」
J36nB353_p0541a03║李總戎問：「生死事大，無常迅速，兵興不息，如何是好？」
J36nB353_p0541a04║師云：「放下來。」戎禮拜，師乃云：「干戈叢裏鬥禪機，兵戰
J36nB353_p0541a05║何如法戰奇？勝鼓三撾邊燧靜，凱旋且唱太平詞。」驀
J36nB353_p0541a06║拈拄杖云：「會麼？此是佛祖戰場，與五陰魔戰勝回程。
J36nB353_p0541a07║現前大眾，當此荒亂之世，激揚箇事，也須猛著精彩
J36nB353_p0541a08║如戰有功，方是國家利器。且畢竟如何得戰勝成功
J36nB353_p0541a09║去？」良久，云：「主將能行令，坐致太平時。」復舉：「法眼問修
J36nB353_p0541a10║山主云：『毫釐有差，天地懸隔。』主云：『毫釐有差，天地懸
J36nB353_p0541a11║隔。』眼云：『恁麼會又爭得？』主云：『某甲只會恁麼，未審和
J36nB353_p0541a12║尚作麼生？』眼云：『毫釐有差，天地懸隔。』主便拜。」師云：「你
J36nB353_p0541a13║等還知話頭落處麼？因甚一得一不得？且道淆訛在
J36nB353_p0541a14║甚麼處？揀點得出，許你與法眼相見；脫或未然，毫釐
J36nB353_p0541a15║有差，天地懸隔。」
J36nB353_p0541a16║小參。「說得須是見得，見得又須說得。說得見不得，落
J36nB353_p0541a17║在見解偏枯；見得說不得，落在時機毒海。山僧者裏
J36nB353_p0541a18║只饒說得分明、見得徹去，腳跟下好與三十棒；說不
J36nB353_p0541a19║得、見不得，亦與三十棒。何故聻？雲峰門下，賞罰分明。」
J36nB353_p0541a20║小參，舉：「馬大師翫月次，問西堂：『正恁麼時如何？』堂云：
J36nB353_p0541a21║『正好修行。』問百丈：『如何？』丈云：『正好供養。』又問南泉，泉
J36nB353_p0541a22║拂袖便行。馬大師云：『經歸藏，禪歸海，惟有普願獨超
J36nB353_p0541a23║物外。』」師云：「見怪不怪，其怪自壞，馬駒蹋殺天下人，中
J36nB353_p0541a24║峰杰出群山外。且道者三個尊宿聻？聽取一頌：臨機
J36nB353_p0541a25║無巧妙，拈來不費工，可笑棲棲者，明暗怪虛空。」喝一
J36nB353_p0541a26║喝，下座。
J36nB353_p0541a27║小參。「大事因緣不等閒，急須提起話頭參，有時參到
J36nB353_p0541a28║無參處，覷破桃花是指南。」復舉：「玄沙到蒲田，百戲迎
J36nB353_p0541a29║之。次日，問小唐長老：『昨日恁麼喧鬧，向甚麼處去了？』
J36nB353_p0541a30║唐提袈裟角，沙云：『料著沒交涉。』」師云：「玄沙與小唐提
J36nB353_p0541b01║起箇事，光輝祖域。山僧到宕渠，亦無百戲來迎，只見
J36nB353_p0541b02║桃花滿樹。試問諸人：宕渠與蒲田所見是同？是別？」良
J36nB353_p0541b03║久，云：「奇逢豈例閒相識？都是靈山有約來。」
J36nB353_p0541b04║追嚴，小參。「般若恩光週法界，菩提樹茂永青青，更悟
J36nB353_p0541b05║杖頭直指意，椿萱三世悉超昇。」拈拄杖，云：「大眾會麼？
J36nB353_p0541b06║如其會得，盡大地是般若光，光未發時無佛、無眾生，
J36nB353_p0541b07║諸天捧華無路，千聖窺覷無門。今日事不獲已，未免
J36nB353_p0541b08║向第二義頭作諸佛事。」以杖劃一畫，云：「截斷悲傷風
J36nB353_p0541b09║木古，人人父母盡生天。」
J36nB353_p0541b10║小參。「一年三百六十日，日日人忙直到頭，若然會得
J36nB353_p0541b11║不忙底，不風流處也風流。且道：如何是不忙底人？」院
J36nB353_p0541b12║主云：「不忙人不會。」師云：「三十夜到來，莫道不忙好。」
J36nB353_p0541b13║施主請小參。「澗水潺潺談半偈，山花朵朵現全身，更
J36nB353_p0541b14║欲山僧搖長舌，分明一句絕疏親。」復舉：「龐居士問石
J36nB353_p0541b15║頭云：『不與萬法為侶者是甚麼人？』頭掩其口，士乃有
J36nB353_p0541b16║省。又問馬祖，祖云：『待汝一口吸盡西江水，即向汝道。』
J36nB353_p0541b17║士乃大悟。」師云：「且道悟箇甚麼？如其會得居士悟處，
J36nB353_p0541b18║便會二祖會處；會得會處，便會得悟處。雖然，檢點將
J36nB353_p0541b19║來，都盧祗具一隻眼。」
J36nB353_p0541b20║開示
J36nB353_p0541b21║師云：「汝等既為生死學道，須當憤發其志。志若不堅，
J36nB353_p0541b22║久之便打退鼓，虛度歲月，有何益哉？然憤志非偶，不
J36nB353_p0541b23║是說了便罷，必要立箇死限，方有少分相應，自覺覺
J36nB353_p0541b24║人，自利利他，互相砥礪，發明此事。昔佛燈封被，哲侍
J36nB353_p0541b25║者圓枕，慈明引錐，白雲危坐，從上古人皆如此操履，
J36nB353_p0541b26║所以光明碩大，照耀無窮。或有先慧後定，先定後慧，
J36nB353_p0541b27║或定慧等持，悟解雖圓，亦當修證。若悟而不修，有花
J36nB353_p0541b28║無果；修而不悟，有果無花。只教果因一徹，悟解雙圓，
J36nB353_p0541b29║如此用心，何愁不到古人田地？今烽煙之後聚此，滿
J36nB353_p0541b30║堂龍象，和氣藹然，期會難遇，若不精誠憤志，更待何
J36nB353_p0541c01║日？雖然，雪後始知松柏操，事難方見丈夫心。」
J36nB353_p0541c02║開示：「此事貴在勇猛。若猶豫，便不得力。所謂暫時不
J36nB353_p0541c03║在，如同死人，不落妄想，便是無記。如在雲霧度日，毫
J36nB353_p0541c04║不精爽。必須剔起眉毛，直下覷破，猛猛省省，不顧危
J36nB353_p0541c05║亡，晝夜無間，前去不得，後去不得，從斯起大疑情，自
J36nB353_p0541c06║然徹去。珍重。」
J36nB353_p0541c07║開示：「參禪最忌落在無事甲裏做活計，縱參到頭白
J36nB353_p0541c08║齒黃，也沒交涉。諸兄珍重好教，所謂虛妄浮心，多諸
J36nB353_p0541c09║巧見。從上諸祖，不傳別法，直指人心，見性成佛。若不
J36nB353_p0541c10║識取本心，更向外求，於妄心中復生妄境，如虛空華，
J36nB353_p0541c11║無復結果，縱經塵劫，亦不能成就。須向二六時中，舉
J36nB353_p0541c12║足動步，迴光返照，歸在一處，討箇分曉，始知頭頭獨
J36nB353_p0541c13║露，物物全彰，事事不周而自周，法法不融而自融，萬
J36nB353_p0541c14║境不能浸，群魔不能入。雖然如是，不是一番寒徹骨，
J36nB353_p0541c15║怎得梅華撲鼻香？」
J36nB353_p0541c16║機緣
J36nB353_p0541c17║僧問：「如何是盡力句？」師便打。進云：「如何是幻化空身
J36nB353_p0541c18║即法身？」師亦打。進云：「法身、空身相隔多少？」師云：「老僧
J36nB353_p0541c19║罪過。」
J36nB353_p0541c20║僧問：「如何是奪人不奪境？」師云：「綠滿芳叢。」進云：「如何
J36nB353_p0541c21║是奪境不奪人？」師云：「放汝出頭。」進云：「如何是人境兩
J36nB353_p0541c22║俱奪？」師云：「猛虎坐高堂。」進云：「如何人境俱不奪？」師云：
J36nB353_p0541c23║「綠樹陰濃夏日涼。」
J36nB353_p0541c24║僧問：「秋光一點露時如何？」師云：「通身無影相。」進云：「向
J36nB353_p0541c25║上事如何？」師驀頭一棒。
J36nB353_p0541c26║僧問：「如何是西來大意？」師云：「描不成。」進云：「畢竟如何？」
J36nB353_p0541c27║師云：「畫不就。」
J36nB353_p0541c28║僧問：「終日穿衣喫飯，不知是誰？」師云：「喫茶去。」進云：「趙
J36nB353_p0541c29║州猶在。」師云：「只聞流水響，不聽落花聲。」
J36nB353_p0541c30║頌古
J36nB353_p0542a01║夜睹明星
J36nB353_p0542a02║六年冷坐寒巖窟，舌上生毛三尺足，一見明星眼豁
J36nB353_p0542a03║開，至今猶把招魂讀。
J36nB353_p0542a04║見見之時，見非是見（云云）
J36nB353_p0542a05║見見之時見不及，胡僧兩眼黑如漆，狸奴尾上繫金
J36nB353_p0542a06║鎚，食到口邊難返躑。
J36nB353_p0542a07║庭前柏樹子
J36nB353_p0542a08║獨立庭前柏樹子，逢人那個是知己？神風散雨冷煙
J36nB353_p0542a09║霞，翠色蒼蒼蔭到底。
J36nB353_p0542a10║靈雲見桃花因緣
J36nB353_p0542a11║靈雲見道悟桃花，枯木生枝又發芽，莫謂玄沙猶未
J36nB353_p0542a12║肯，從來眼裏不添沙。
J36nB353_p0542a13║南泉斬貓
J36nB353_p0542a14║堪笑兩堂不唧溜，無端揚出自家醜，一刀兩段早橫
J36nB353_p0542a15║身，免得臭聲千古有。
J36nB353_p0542a16║誰字
J36nB353_p0542a17║誰悟誰參誰悟誰，參誰誰悟悟誰誰？當誰覷破覓誰
J36nB353_p0542a18║者，始信參誰不是誰。
J36nB353_p0542a19║狗子佛性因緣
J36nB353_p0542a20║無性狗子，不解哮吼，喚便回頭，趯著便走。
J36nB353_p0542a21║狗子有性，堂堂正令，咬殺佛祖，來者乞命。
J36nB353_p0542a22║有性無性，人人疑著。這箇畜生，頭上帶角。
J36nB353_p0542a23║聯芳
J36nB353_p0542a24║恒秀發林禪人
J36nB353_p0542a25║獅子窟中獅子兒，謾將牙爪對人施，有時𨁝跳法堂
J36nB353_p0542a26║前，哮吼一聲天地寂。
J36nB353_p0542a27║法語
J36nB353_p0542a28║示發榮高居士
J36nB353_p0542a29║明了其家、所歸道路一也。但不知以何為家？以何為
J36nB353_p0542a30║路？即此心者是也。心外無法，法外無心，一心之法，何
J36nB353_p0542b01║勞外求？勉之！
J36nB353_p0542b02║示發忠居士
J36nB353_p0542b03║天地間作好人，猶欲盡善，況為聖賢者？然聖賢事業，
J36nB353_p0542b04║不過是安分二字，以了平生。且道如何即是？皇天無
J36nB353_p0542b05║二道，聖凡無兩般。
J36nB353_p0542b06║示發志陳居士
J36nB353_p0542b07║若道此事從因緣生滅中而有，生滅中有不生滅者，
J36nB353_p0542b08║可曾薦取否？若向此中薦得，師姑原是女人做。
J36nB353_p0542b09║示發洪萬居士
J36nB353_p0542b10║善人行善事，頭頭耳，法法耳，無不從此一善永善，然
J36nB353_p0542b11║後作事，始知我本有，不消借取他人也。勉之！
J36nB353_p0542b12║真讚
J36nB353_p0542b13║初祖
J36nB353_p0542b14║這箇老胡，心眼條直，不計年華，獨坐磐石。舌頭無骨，
J36nB353_p0542b15║眼有筋力，曾為梁皇，九年面壁。遺下禍胎，隻履歸去，
J36nB353_p0542b16║面目儼然，只少口氣。咄！休來者裏弄枯禪，莫道無人
J36nB353_p0542b17║通消息。
J36nB353_p0542b18║詩偈
J36nB353_p0542b19║行腳有感
J36nB353_p0542b20║萍蹤飄泊在天涯，曲徑春深艸木賒，渴飲清泉和月
J36nB353_p0542b21║掬，饑挑野菜帶雲拏。殘霞亂剪縫衣重，怪石橫堆倚
J36nB353_p0542b22║杖斜，翻憶古今賢哲事，蒲團坐破總非他。
J36nB353_p0542b23║遊興龍寺
J36nB353_p0542b24║禪林深處古瑤臺，怪石玲瓏樹倒栽，水鼓磯琴隨耳
J36nB353_p0542b25║靜，松邀明月上窗來。雪埋峭壁生苔滑，花綻疏籬繞
J36nB353_p0542b26║徑開，幽興偶然逢勝地，好將竹杖恣徘徊。
J36nB353_p0542b27║遊三賢洞（二首）
J36nB353_p0542b28║勝跡嵯峨聳翠岑，斜穿埜徑白雲深，山驚風響林棲
J36nB353_p0542b29║鶴，水滴潭鳴石操琴。四壁藤華懸碧洞，一窗孤月映
J36nB353_p0542b30║禪心，缽囊到處頻開展，無事蓬居問主人。
J36nB353_p0542c01║古洞悠然別有奇，孤雲野鶴任棲遲，桃紅柳綠庭前
J36nB353_p0542c02║畫，燕語鶯啼壁上詩。靜裏聞聲風撼竹，窗前見影月
J36nB353_p0542c03║臨池，渾忘世慮消炎暑，寂寞空山到者稀。
J36nB353_p0542c04║春雪
J36nB353_p0542c05║東風昨夜忽衝霄，吹落梨花處處飄，古木枝枝皆吐
J36nB353_p0542c06║玉，層巒疊疊盡垂瑤。空中有色徒增粉，眼底無沙那
J36nB353_p0542c07║著標？萬境皓然堪一臥，也知幻裏幻真超。
J36nB353_p0542c08║山居
J36nB353_p0542c09║疊疊峰攢疊疊峰，白雲深處寄孤蹤，松窗日曉夢初
J36nB353_p0542c10║醒，瓦缶茶烹味正濃。雨過徑苔添綠色，月來池沼盪
J36nB353_p0542c11║荷容，蕭然曳杖乘幽興，林下徐行聽遠鐘。
J36nB353_p0542c12║懷雪臂法兄和尚（二首）
J36nB353_p0542c13║幽徑穿林繞亂峰，計窮無處覓行蹤，空中華雨徒霏
J36nB353_p0542c14║座，簾外風雲枉度鐘。泉帶月明流石缽，衲和山靄挂
J36nB353_p0542c15║巖松，應知慧遠清翛榻，未許伊人禮玉容。
J36nB353_p0542c16║攜笻直上白雲峰，曲徑飛泉過幾重，卓錫瀠洄梅嶺
J36nB353_p0542c17║月，浮杯蕩漾錦江風。深山寂寂無人語，澗水滔滔有
J36nB353_p0542c18║句通，展轉憶君還憶德，幾回敲韻話青松。
J36nB353_p0542c19║擬石屋韻
J36nB353_p0542c20║白衣擬類佛袈裟，遍體㲯毿未易嗟；見客臨筵畏似
J36nB353_p0542c21║虎，逢人拈箸活如蛇。青山高枕猶添夢，綠水當窗儘
J36nB353_p0542c22║落花；道眼風塵何日盡？長歌一曲出煙霞。
J36nB353_p0542c23║遊朝陽洞
J36nB353_p0542c24║洞中笑覽玲瓏石，涌出天泉特地流，崖畔笙歌明歷
J36nB353_p0542c25║歷，谿邊藻韻自悠悠。瓊扉不鎖煙霞幕，皓月明連艸
J36nB353_p0542c26║木秋，看水看山時看鶴，忘機得意興偏留。
J36nB353_p0542c27║晚眺（二首）
J36nB353_p0542c28║閒閒無箇事，登臨萬里賒，拽杖來谿谷，翹首望煙霞。
J36nB353_p0542c29║嶽頂嵐光淡，波心月影斜，遙看天際外，樹樹集寒鴉。
J36nB353_p0542c30║薄暮入孤峰，山重水亦重，依依雲駛懶，數數鳥爭桐。
J36nB353_p0543a01║徑僻人留跡，風高松韻濃，野情無限意，多在月明中。
J36nB353_p0543a02║春日同友人歸話月山舍
J36nB353_p0543a03║攜笻歸隱處，花徑鳥聲幽，冰釋魚龍躍，山空水月浮。
J36nB353_p0543a04║同君青嶂外，伴我白雲遊，翻憶舊蓮社，聊將詩賦酬。
J36nB353_p0543a05║山居
J36nB353_p0543a06║茅屋深幽處，流泉咽谷鳴，奇峰藏怪石，涼月映心清。
J36nB353_p0543a07║塵靜餘空寂，客來懶送迎，扶笻舒野望，雲從足下生。
J36nB353_p0543a08║春日訪玉環老宿新建善寓庵
J36nB353_p0543a09║精藍新卜築，覽勝蹋莓苔，芳艸穿籬長，藤花繞逕開。
J36nB353_p0543a10║扁舟簾外渡，皓月榻邊來，談罷空林事，與君笑一回。
J36nB353_p0543a11║訪聖幢法兄和尚新建南林精舍
J36nB353_p0543a12║竹院喜新搆，招提傍古城，鐘聲傳石窟，月影數華莖。
J36nB353_p0543a13║戶外碧峰秀，階前綠沼平，炊茶偕盛友，相共話無生。
J36nB353_p0543a14║送天鏡之江南
J36nB353_p0543a15║不覺春帆動，知君去去忙，香飄梅已亂，雨霽柳初狂。
J36nB353_p0543a16║別路千山遠，離思一水長，回看新白足，永趾桂林香。
J36nB353_p0543a17║元旦問水
J36nB353_p0543a18║日暖乘初興，尋幽問水源，谿深梅帶雨，谷冷石生煙。
J36nB353_p0543a19║動影涵青嶂，搖波浸碧天，悠然環古洞，疑是臥龍潛。
J36nB353_p0543a20║山居（七首）
J36nB353_p0543a21║箬笠癭瓢挂壁間，行蹤放下自安閒，把茅不比尖頭
J36nB353_p0543a22║屋，縱有柴門不用關。
J36nB353_p0543a23║遯世安禪住此山，蒲團七破始知閒，翛然突出凡塵
J36nB353_p0543a24║外，不結跏趺不掩關。
J36nB353_p0543a25║卜築尋幽去住山，栽松種竹日消閒，雲封古逕無人
J36nB353_p0543a26║到，滿目青山盡祖關。
J36nB353_p0543a27║未到深山似有山，到來何處不安閒，寥寥瞪目無他
J36nB353_p0543a28║物，唯見松華度竹關。
J36nB353_p0543a29║一層山外一層山，展缽隨緣出世間，記得空生巖下
J36nB353_p0543a30║坐，月移華影到禪關。
J36nB353_p0543b01║忘情樂道住深山，境寂塵空處處閒，諸念已隨流水
J36nB353_p0543b02║去，懶跏趺坐邁玄關。
J36nB353_p0543b03║落花流水滿谿山，一徑蒼苔伴我閒，閉戶無人春寂
J36nB353_p0543b04║寂，月篩竹影映禪關。
J36nB353_p0543b05║巖軒（四首）
J36nB353_p0543b06║悠然別是一天台，誰縛柴門傍石開？四壁水光堪逸
J36nB353_p0543b07║興，藤花風送落新階。
J36nB353_p0543b08║傍崖卜築亭空寂，一任煙雲集幾堆，頑石點頭機自
J36nB353_p0543b09║化，時人莫作等閒猜。
J36nB353_p0543b10║天連水也水連天，亭啟窗看紫霧懸，幸有流泉知此
J36nB353_p0543b11║意，卻來杖底共談禪。
J36nB353_p0543b12║洞天勝概古今奇，策杖頻登訪故知，謾道幽懷偏隱
J36nB353_p0543b13║處，好將空缽挂高枝。
J36nB353_p0543b14║種竹
J36nB353_p0543b15║攜鋤種竹敲新韻，掬水澆華惺舊顏，煮石暇時延野
J36nB353_p0543b16║客，一谿雲月冷禪關。
J36nB353_p0543b17║行腳
J36nB353_p0543b18║野衲尋芳度嶺頭，晴空一望露清秋，孤圓伴宿林梢
J36nB353_p0543b19║月，煙水盡從缽裡收。
J36nB353_p0543b20║遊玉仙洞
J36nB353_p0543b21║古洞嵯峨信步投，殘霞幾片挂峰頭，崎嶇怪石如聞
J36nB353_p0543b22║法，聳立崖臺不記秋。
J36nB353_p0543b23║初春
J36nB353_p0543b24║層巒一徑望天涯，拄杖翻雲客興賒，舉步尋芳煙水
J36nB353_p0543b25║際，不知何處折梅花。
J36nB353_p0543b26║雪梅
J36nB353_p0543b27║紛紛玉屑夾雲浮，峰頂摩天盡白頭，秖有寒梅色不
J36nB353_p0543b28║改，一枝獨放玉林丘。
J36nB353_p0543b29║除夕
J36nB353_p0543b30║嚴寒殘臘接三陽，移舊迎新歲月長，坐對談心忘夜
J36nB353_p0543c01║永，江風吹送玉梅香。
J36nB353_p0543c02║元旦
J36nB353_p0543c03║人間此日鬧喧天，山寺幽閒不計年，欲覓頭陀深隱
J36nB353_p0543c04║處，雪梅花下聽流泉。
J36nB353_p0543c05║別顏文學
J36nB353_p0543c06║重道如山不可違，悵然送我過柴扉，東風未識離人
J36nB353_p0543c07║意，惱亂梅華點客衣。
J36nB353_p0543c08║壽大枝監院
J36nB353_p0543c09║菩提種自威音前，經幾嚴霜色相鮮，覷破悠然光彩
J36nB353_p0543c10║麗，何須更祝大椿年。
J36nB353_p0543c11║送蒼松法兄和尚歸峨眉
J36nB353_p0543c12║一重山外一重天，蹋碎峨眉月正圓，援物莫嫌伸臂
J36nB353_p0543c13║晚，時拈白棒絕狐禪。
J36nB353_p0543c14║示慧光禪人
J36nB353_p0543c15║湛湛碧潭浪滔天，翻然錦水活龍眠，他時奮甲騰霄
J36nB353_p0543c16║漢，布雨施雲澤大千。
J36nB353_p0543c17║示眾（五首）
J36nB353_p0543c18║學道猶如敵萬兵，頻敲勝鼓始回程，狼煙掃盡塵氛
J36nB353_p0543c19║泯，功就誰思細柳營。
J36nB353_p0543c20║金剛戒體露堂堂，皎潔無瑕滿月光，一映千江隨浪
J36nB353_p0543c21║卷，剎塵都是苾芻香。
J36nB353_p0543c22║參禪端的戒為先，二六時中痛著鞭，識得通身渾是
J36nB353_p0543c23║戒，從前持犯一齊捐。
J36nB353_p0543c24║參禪端的戒為先，枯木寒灰是病淵，曾憶慧能親切
J36nB353_p0543c25║處，百思不斷紹單傳。
J36nB353_p0543c26║參禪端的戒為先，剔起眉毛子細看，凡聖兩岐俱截
J36nB353_p0543c27║斷，超然別是一壺天。
J36nB353_p0543c28║又
J36nB353_p0543c29║父母未生前，何為本來面？咄哉大丈夫，看取石鞏箭。
J36nB353_p0543c30║父母未生前，何為本來面？珍重木人言，虛空捉閃電。
J36nB353_p0544a01║父母未生前，何為本來面？迷隔萬重山，悟時一條線。
J36nB353_p0544a02║因僧請問托缽話，師示以偈
J36nB353_p0544a03║坐立儼然知不知，巖頭密啟令人疑，春風不用生愁
J36nB353_p0544a04║里，玉兔橫眠雪裏時。
J36nB353_p0544a05║示空凡禪人
J36nB353_p0544a06║刈盡荊棘了，靈芝自發芽，無明煩惱歇，常開智慧華。
J36nB353_p0544a07║示芝蘭上座
J36nB353_p0544a08║萬緣都撇卻，樹下且跏趺，坐落天邊月，人間作畫圖。
J36nB353_p0544a09║示指迷善人
J36nB353_p0544a10║一句彌陀佛，能消歷劫愆，如是念將去，何愁不現前。
J36nB353_p0544a11║山居
J36nB353_p0544a12║我愛深山好，野徑清風掃，一衲一烏藤，隨方任起倒。
J36nB353_p0544a13║又
J36nB353_p0544a14║靜坐不知時，杜鵑晝夜啼，山深忘世樂，白雲共我棲。
J36nB353_p0544a15║雲中懷友
J36nB353_p0544a16║雪裏懷知己，翛然弗畏寒，一般清意味，秪自不相瞞。
J36nB353_p0544a17║門弟子月賢、孫普從對。
J36nB353_p0544a18║
J36nB353_p0544a19║
J36nB353_p0544a20║雲幻宸禪師語錄終
J36nB353_p0544a21║
J36nB353_p0544a22║
J36nB353_p0544a23║
J36nB353_p0544a24║
J36nB353_p0544a25║
J36nB353_p0544a26║
J36nB353_p0544a27║
J36nB353_p0544a28║
J36nB353_p0544a29║
J36nB353_p0544a30║
J36nB353_p0544b01║雲幻宸禪師塔記
J36nB353_p0544b02║師法諱印宸，蜀之忠州人也，本姓萬氏。童時有出俗
J36nB353_p0544b03║之志，告二親得命。十六出家，廿二歲稟戒於象崖珽
J36nB353_p0544b04║禪師，侍巾缾三載。後乃訪道四方，走雙桂參破山老
J36nB353_p0544b05║人，即服膺執弟子禮，法務無難。久之，命掌監寺，辛苦
J36nB353_p0544b06║勞脆有所不辭，無毫髮鄙吝心見於顏色，而眾德之。
J36nB353_p0544b07║後受巴州之請，說法中峰、淨慈二剎。平生為人不肯
J36nB353_p0544b08║假借，孤硬到底。忽於康熙己酉四月望六日，在本郡
J36nB353_p0544b09║石鼓寺粥後入堂趺坐，乃伸右足云：「大眾會麼？吾將
J36nB353_p0544b10║逝矣，盡十方世界都盧是者箇。」眾悲感，乞師留偈，師
J36nB353_p0544b11║應聲曰：「曠大劫來無去住，縱橫應用廣流布，悄然蹋
J36nB353_p0544b12║倒上頭關，一切是非渾不顧。」語畢而逝，世壽四十七，
J36nB353_p0544b13║僧臘二十五。嗣法弟子恒秀林、月賢會等五人，建塔
J36nB353_p0544b14║於石鼓寺之左。余守開化，因與綠蘿恒禪師交深有
J36nB353_p0544b15║年，固以幻師塔記授余，余愧筆頭無金剛正眼，豈能
J36nB353_p0544b16║使幻師末後一段光明照天照地去也？余即記之，又
J36nB353_p0544b17║能窺其涯涘於萬一哉！請者益篤，不得已，乃引其事
J36nB353_p0544b18║而為之銘曰：
J36nB353_p0544b19║破山峭，象崖突，雲幻平，斷嶺嶠。不借路，
J36nB353_p0544b20║自回照，無縫塔，螻蟻笑。一片幻雲絕孔竅。
J36nB353_p0544b21║時
J36nB353_p0544b22║康熙二十一年八月十八日，閩龍潯李道泰書于開
J36nB353_p0544b23║化署中。