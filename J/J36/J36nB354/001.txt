J36nB354_p0545a01║錦屏破石卓禪師雜著
J36nB354_p0545a02║侍者超常記錄
J36nB354_p0545a03║詠犢
J36nB354_p0545a04║出欄群牧童兒犢，蹶矣酣兮無箇亍，快爽風雲得自
J36nB354_p0545a05║由，蹋翻水月何拘牿？平洋細艸任齁鼾，峻險穿蘿那
J36nB354_p0545a06║礙慾？分付山河隨去來，莫教錯認鞭頭毒。
J36nB354_p0545a07║除夕
J36nB354_p0545a08║韶華幾度渾忘過，寂寞其如客路多。爆竹有聲難作
J36nB354_p0545a09║夢，鄉心無曲不成歌。漫添宿火頻催韻，應惜浮生急
J36nB354_p0545a10║似梭。雲水相從今夜坐，但饒舌處總禪那。
J36nB354_p0545a11║早行
J36nB354_p0545a12║行腳那論溼與乾？㲯毿雲衲破江寒，杖懸孤月光非
J36nB354_p0545a13║淡，星射滄波影未殘。小鳥浪鳴催曙色，芒鞋信步踐
J36nB354_p0545a14║芝蘭，隔堤何處聞鐘響？疑是漁翁下釣磐。
J36nB354_p0545a15║又
J36nB354_p0545a16║瓢囊溼也又還乾，頓脫塵襟那畏寒。石上苔封凝露
J36nB354_p0545a17║滑，樓頭漏盡鼓聲殘。慢雲捲暗猶瞻月，裛露聞香定
J36nB354_p0545a18║是蘭。珍重奚童須著眼，莫教容易過龍磐。
J36nB354_p0545a19║秋雨
J36nB354_p0545a20║頻看紅葉故憑欄，敲碎風聲竹萬竿。疊嶂奇雲忙過
J36nB354_p0545a21║壁，輕舫持釣下前灘。空山幾點苔痕淡，小閣半窗松
J36nB354_p0545a22║影寒。此際誰回函蓋煖，離離蕭瑟侵詩壇。
J36nB354_p0545a23║題聖壽宮
J36nB354_p0545a24║麗矣輝煌特地周，崇隆殿閣接雲浮。岑峰翠瑣瓊窗
J36nB354_p0545a25║碧，老幹深巢野鶴悠。欹枕梵音鳴貝闕，遶垣疏磬帶
J36nB354_p0545a26║清秋。酬恩故效華封祝，士女歌呼樂未休。
J36nB354_p0545a27║題大酉洞八景
J36nB354_p0545a28║閒邀勝友步飛泉，四壁玲瓏靜悄然。石鼓輕敲灘水
J36nB354_p0545a29║外，玉盤端的織機前。靈龜莫是煙霞客，鐵鶴無非古
J36nB354_p0545a30║洞仙。曲澗桃花遊子意，長歌猶待月明旋。
J36nB354_p0545b01║印心菴與靈源夜坐
J36nB354_p0545b02║煮泉邀月詠胡笳，遠寺敲鐘接晚霞。揮麈無心于萬
J36nB354_p0545b03║壑，拈花有意在三巴。葛藤爛打翻新案，石火能炊別
J36nB354_p0545b04║是家。此夜鬚眉雖共慰，應知腦後廓生涯。
J36nB354_p0545b05║贈別阡陽趙元一使君
J36nB354_p0545b06║棠蔭謳歌戴所遺，荒城蕭寺賴君支。洋洋聲重三千
J36nB354_p0545b07║價，歷歷民懷萬里思。金馬度雲嘶晚泊，錫泉坐月訂
J36nB354_p0545b08║先期。萍蹤奚以酬清況，但把重岩作玉碑。
J36nB354_p0545b09║九日病中同張鼎若詠菊
J36nB354_p0545b10║節至疏籬菊已開，悠然靜對且徘徊。今朝休問陶公
J36nB354_p0545b11║令，昔日曾誇蘇子來。座上呼童供熟果，谿邊任客洗
J36nB354_p0545b12║浮盃。就中撥轉勞生曲，不向烘爐煨死灰。
J36nB354_p0545b13║霪雨即事（二首）
J36nB354_p0545b14║西擲東拋骨董禪，即今有調不成聯。風前聲響無非
J36nB354_p0545b15║色，腳底毛寒別是天。愁對殘燈歌短曲，懷從故國語
J36nB354_p0545b16║新篇。只因一夜空階雨，滴碎芭蕉夢未圓。
J36nB354_p0545b17║閒來拈韻亦枯禪，句在臨機格外聯。錯落珠璣連碧
J36nB354_p0545b18║海，淋漓翰墨點青天。寒窗疊擁雲千樹，覿面相呈景
J36nB354_p0545b19║一篇。嬴得枝棲山水趣，甘貧惟自任方圓。
J36nB354_p0545b20║谿聲
J36nB354_p0545b21║窮源何處發，歷歷為誰鳴。繹絡非無韻，依稀若有情。
J36nB354_p0545b22║乍聞知耳靜，久對覺神清。徙倚長松下，頻敲句不停。
J36nB354_p0545b23║答天虞鄭少司馬書
J36nB354_p0545b24║據聞破石因緣，深有抱賊捉賊之見，非過量人知過
J36nB354_p0545b25║量事乎？若道粉碎虛空猶有相因，既知虛空可碎，則
J36nB354_p0545b26║石之可破也明矣。所謂如如妙明，于性光不染處便
J36nB354_p0545b27║是。老居士於性內尋思此語，人人本具、箇箇不無，若
J36nB354_p0545b28║真正到此地位者，稍著擬議即落二三。云：崔灝之詩
J36nB354_p0545b29║略較些子，屈殺不遇，待歌到捶碎黃鶴、踢倒鸚鵡，攔
J36nB354_p0545b30║腮一掌，使湊泊不暇，教瓦解冰消，免惑後人。云：胸中
J36nB354_p0545c01║有主，未能遁世之語甚恰，大約只知有主而不知主
J36nB354_p0545c02║之作用，此段精靈何必遁世？何必不遁世？雖然，山僧
J36nB354_p0545c03║行腳二十年後，依天童老漢六載，被者主人公弄得
J36nB354_p0545c04║七顛八倒，如服鴆毒，恍恍惚惚，愈覓愈差，毫無著落
J36nB354_p0545c05║時，驀頭撞破娘生鼻孔，原來是者箇聻？自冰消久，向
J36nB354_p0545c06║半閒居士毛錐邊喪身失命，始知佛法中猶有人在。
J36nB354_p0545c07║是則是，須勘驗過方使得。居士亦向者○裡透得過、
J36nB354_p0545c08║轉得語，見得自己主人公是何形狀？是何面目？既了
J36nB354_p0545c09║了廓徹，可與山僧通箇消息，又不妨遙伸一掌捶碎
J36nB354_p0545c10║破石，一任呼磚喚瓦、作泥作沙，此真快事也。溪舌具
J36nB354_p0545c11║復。
J36nB354_p0545c12║行狀
J36nB354_p0545c13║師諱悟卓，號破石，蜀之果城宕渠望族陳氏子也。受
J36nB354_p0545c14║天童悟祖戒，嗣香林禪師。生萬曆己酉十月十九日，
J36nB354_p0545c15║母當妊時不葷。年七歲，詣本邑羅漢寺，依母舅學應
J36nB354_p0545c16║佛。一日舅沒，復甦云：「吾守毗尼無不精嚴，尚有字義
J36nB354_p0545c17║差訛，將置吾於鐵雞罩內，爾等珍重。」示畢而沒。師聞
J36nB354_p0545c18║心動，即薙髮淨身。年十三，會本邑余隱洪先生公車
J36nB354_p0545c19║北上，依赴京師參學。至江陵，辭余，住白衣菴，持水齋
J36nB354_p0545c20║三年。一尊宿云：「師妙年行願如此，何不廣參宗匠？」師
J36nB354_p0545c21║如指，遍參謁天童悟祖，祖號師破石。居六載，仍還羅
J36nB354_p0545c22║漢寺，年三十有五矣。遭申酉蜀亂，避地入黔，三住名
J36nB354_p0545c23║剎。後受武陵侯楊公請，住石阡旃檀禪院。癸巳臘八
J36nB354_p0545c24║偶恙，眾乞垂開示，師云：「諸公之見如斯，有負依吾年
J36nB354_p0545c25║久，道人家還有者箇在。」乃豎指云：「會麼？」眾作禮，師云：
J36nB354_p0545c26║「其來也無礙自在，其去也自在無礙。呵呵呵，入泥入
J36nB354_p0545c27║水，無在不在。了無了處隨他去，毗盧頂上任優游。」示
J36nB354_p0545c28║畢而逝。師性介乏嗣，而侍座者英俊，瞻依請益者名
J36nB354_p0545c29║公斗仰。住世四十五年，坐臘三十二。語錄諸稿未及
J36nB354_p0545c30║剞劂，被兵燹失之，僅搜殘編刊行於世。
J36nB354_p0546a01║住綠蘿繼祖堂戒子發林謹狀
J36nB354_p0546a02║法派
J36nB354_p0546a03║悟超行海覺能融，智鑑圓明寂性崇。義廣玄惟全祖
J36nB354_p0546a04║印，淵洪紹繼續宗通。