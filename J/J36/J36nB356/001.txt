J36nB356_p0561a01║奇然智和尚語錄序
J36nB356_p0561a02║往余涉海禮小白華，遇老衲指以念佛功課，且云：「自
J36nB356_p0561a03║鼻祖菩提達磨來震旦國，傳佛心宗，一華五葉，繁興
J36nB356_p0561a04║遞衍，每有至聖現身說法，慎勿當面蹉過。」余默有省。
J36nB356_p0561a05║嗣歸山二十餘秋，渴企祖道，了無入頭。偶得天童密
J36nB356_p0561a06║雲悟老人嫡孫、香嚴宕山和尚嫡授奇然和尚，飛錫
J36nB356_p0561a07║雙池，歸本祖剎，掩關獨坐，遠近歸赴，如病投醫。頃建
J36nB356_p0561a08║寶坊，頓成叢社，龍象雲臻，和尚唯以本色提持，毫不
J36nB356_p0561a09║假借。於時上首秀野、文源諸公皆嶄然卓出者，拄拂
J36nB356_p0561a10║之下，一言一令，星飛電走，大用機圜。自三楚雙池禪
J36nB356_p0561a11║林肇啟，由白水、寶山、百丈四坐道場，遂有上堂、小參、
J36nB356_p0561a12║示眾、拈頌機語，字字直截，令人如睹江搖箸，未免一
J36nB356_p0561a13║朵頤。余拜門下兩稔，亦幸於棒喝中少有入頭，敬讀
J36nB356_p0561a14║語錄成編，壽之檀板，敢布片言弁於卷首，望後之學
J36nB356_p0561a15║者從本色本分中單刀直入，洞明佛祖心宗，方知和
J36nB356_p0561a16║尚現身說法，婆心為人，不在語言文字，亦不離語言
J36nB356_p0561a17║文字，始能即塵勞而作佛，不致當面蹉過。
J36nB356_p0561a18║順治庚子年大呂月臨沮芑田髮弟子方叔壯沐手
J36nB356_p0561a19║拜書
J36nB356_p0561a20║
J36nB356_p0561a21║
J36nB356_p0561a22║
J36nB356_p0561a23║
J36nB356_p0561a24║
J36nB356_p0561a25║
J36nB356_p0561a26║
J36nB356_p0561a27║
J36nB356_p0561a28║
J36nB356_p0561a29║
J36nB356_p0561a30║
J36nB356_p0561b01║
J36nB356_p0561b02║
J36nB356_p0561b03║
J36nB356_p0561b04║
J36nB356_p0561b05║
J36nB356_p0561b06║
J36nB356_p0561b07║
J36nB356_p0561b08║
J36nB356_p0561b09║
J36nB356_p0561b10║
J36nB356_p0561b11║序
J36nB356_p0561b12║竊嘗記前代帝王論述象教，取其陰翼王度，至今遂
J36nB356_p0561b13║有儒術、釋教並行之說。然非奄有言論之訓，何以為
J36nB356_p0561b14║入門之路？非示以鏤刻之舉，又何以垂永久之模？無
J36nB356_p0561b15║怪乎語錄之傳播也。余弟景康師文源上人，出黃龍
J36nB356_p0561b16║奇本師老瞿曇語錄，余捧一過，不覺喟然曰：「淵乎微
J36nB356_p0561b17║歟！」曾聞月印萬川，黃龍其月乎？文公其印乎？印得月，
J36nB356_p0561b18║印有自來；月得印，寧止萬川乎哉？宗門無盡藏法，而
J36nB356_p0561b19║一燈遞三十三世，遞百千萬億世，臨濟正宗昭昭在
J36nB356_p0561b20║人行住坐臥間者，夫何有明滅時也？文公不以得之
J36nB356_p0561b21║黃龍者私之一己、私之及門，欲凡有知識誦黃龍語
J36nB356_p0561b22║錄如親炙黃龍，且欲如文公之秉持黃龍，則黃龍語
J36nB356_p0561b23║錄直與三藏諸函同傳不朽。若夫貝葉翻飛，天華亂
J36nB356_p0561b24║墜，色即是空，空即是色，人人能言之，無煩讚述為矣。
J36nB356_p0561b25║時
J36nB356_p0561b26║康熙戊申孟夏中浣吉日，總理糧儲、提督軍務、巡撫
J36nB356_p0561b27║江寧蘇松常鎮淮楊徐州等處、工部尚書兼都察院
J36nB356_p0561b28║右副都御史、正一品加一級韓世琦拜序。
J36nB356_p0561b29║
J36nB356_p0561b30║
J36nB356_p0561c01║
J36nB356_p0561c02║
J36nB356_p0561c03║
J36nB356_p0561c04║
J36nB356_p0561c05║
J36nB356_p0561c06║
J36nB356_p0561c07║
J36nB356_p0561c08║
J36nB356_p0561c09║
J36nB356_p0561c10║
J36nB356_p0561c11║
J36nB356_p0561c12║
J36nB356_p0561c13║
J36nB356_p0561c14║
J36nB356_p0561c15║
J36nB356_p0561c16║
J36nB356_p0561c17║
J36nB356_p0561c18║
J36nB356_p0561c19║
J36nB356_p0561c20║
J36nB356_p0561c21║序
J36nB356_p0561c22║自初祖西來，衣六傳而有五家宗旨，其間悟道者指
J36nB356_p0561c23║未易屈，莫不震法雷，據獅子床，紹隆玄化。爾時不分
J36nB356_p0561c24║宗教，惟以明心見性為無上法門，至哉蔑以加矣。代
J36nB356_p0561c25║而衰也，分門割戶，禪和子遍滿塵沙，內有經律論師，
J36nB356_p0561c26║尋章摘句，為眾開說，雖非宗學，而遵稟聖經，腳踏實
J36nB356_p0561c27║地，其殆以為入道乎？下此別有詩字僧、技術僧、奔兢
J36nB356_p0561c28║僧，名雖圜頂方袍，實則焦芽敗種。甚矣！真僧之不概
J36nB356_p0561c29║見于世也久矣。不佞幼讀父書，旁搜梵夾，宦游十數
J36nB356_p0561c30║載，于出世法不勝忻慕焉。庚子春，偶因公出訪黃龍
J36nB356_p0562a01║寺奇然和尚，恍如宿契，並不作堂頭眉宇，至片言撥
J36nB356_p0562a02║轉，令人心華燦而眼纈收，如此鉗錘，當復何等？曾讀
J36nB356_p0562a03║師錄，若奉牟尼寶珠、如飲醍醐上味，清涼百骨，面求
J36nB356_p0562a04║印可，和盤托出，始知無不符合，即參之從來宗聖，無
J36nB356_p0562a05║多讓也。昔人云：「勝讀十年書。」豈欺我哉？況予願見真
J36nB356_p0562a06║僧，嘗于此切，今一旦暢遂，喜曷能已？因憶子瞻遇佛
J36nB356_p0562a07║印，以玉帶鎮山門；魯直遇晦堂，以木樨釋疑情。不佞
J36nB356_p0562a08║實兩兼之，一時問答機緣，并小詩載在別刻。《毛詩》云：
J36nB356_p0562a09║「既見君子，錫我百朋。」師于不佞，口門闊而法乳深，乃
J36nB356_p0562a10║云不施功在耶？勉拈數言，弁諸首簡，僭越殊甚。若云
J36nB356_p0562a11║紀昌之射，鋒鋒相觸，而不能得之于師，則吾豈敢？是
J36nB356_p0562a12║為敘。
J36nB356_p0562a13║順治庚子夏日古越稽山居士雲翱張尚仙羽甫拜
J36nB356_p0562a14║書
J36nB356_p0562a15║
J36nB356_p0562a16║
J36nB356_p0562a17║
J36nB356_p0562a18║
J36nB356_p0562a19║
J36nB356_p0562a20║
J36nB356_p0562a21║
J36nB356_p0562a22║
J36nB356_p0562a23║
J36nB356_p0562a24║
J36nB356_p0562a25║
J36nB356_p0562a26║
J36nB356_p0562a27║
J36nB356_p0562a28║
J36nB356_p0562a29║
J36nB356_p0562a30║
J36nB356_p0562b01║奇然智禪師語錄目錄
J36nB356_p0562b02║序文（方叔壯　韓世琦　張　尚）
J36nB356_p0562b03║目錄
J36nB356_p0562b04║請啟
J36nB356_p0562b05║卷上
J36nB356_p0562b06║住襄陽府百丈山黃龍禪寺語錄
J36nB356_p0562b07║住襄州南漳縣雙池禪寺語錄
J36nB356_p0562b08║住襄陽府棗陽縣獅峰白水禪寺語錄
J36nB356_p0562b09║住襄州南漳縣寶山靈慧禪寺語錄
J36nB356_p0562b10║卷下
J36nB356_p0562b11║小參
J36nB356_p0562b12║普說
J36nB356_p0562b13║示眾
J36nB356_p0562b14║法語
J36nB356_p0562b15║頌古
J36nB356_p0562b16║真贊
J36nB356_p0562b17║機緣
J36nB356_p0562b18║聯芳
J36nB356_p0562b19║佛事
J36nB356_p0562b20║（行繇塔銘）目錄（終）
J36nB356_p0562b21║住襄州百丈山黃龍禪寺請啟
J36nB356_p0562b22║伏以祖道悠悠，是聖是凡咸化育；真光浩浩，非聲
J36nB356_p0562b23║非色盡霑輝。若解吠日之癡，惟憑般若鏡以高懸；
J36nB356_p0562b24║欲消喘月之苦，須仗甘露霖而普濟。舒霹靂手，天
J36nB356_p0562b25║魔喪膽；豎金剛拳，外道亡形。恭惟我傳臨濟正宗
J36nB356_p0562b26║本師　奇然堂頭大和尚（曲彔下），得瞿曇之骨髓，
J36nB356_p0562b27║權衡三際；換熊耳之眼睛，露布十方。脈聯景德，燈
J36nB356_p0562b28║續香嚴。法演雙池，慣弄眉邊之玅意；堂開白水，堪
J36nB356_p0562b29║誇物外之全機。學侶多從，銘心鏤骨；道風遠播，噓
J36nB356_p0562b30║枯吹生。眾（等）肅陳寶座，嚴整法筵。蒙再泛慈航於
J36nB356_p0562c01║剎海，祈重撾毒鼓於塵沙。切念凡情之遮障，希為
J36nB356_p0562c02║濁世之津梁。伏願慧日垂祥，轉法輪於百丈；慈雲
J36nB356_p0562c03║降瑞，允猊駕於襄州。令個個具五宗正眼，使人人
J36nB356_p0562c04║證三昧圜通。恭叩至尊，懇願光臨。
J36nB356_p0562c05║　　　　　　　　　　　　　　　　（習思常）
J36nB356_p0562c06║　　　　　　　　　　　　　　　　（韓傾行）
J36nB356_p0562c07║　　　　　　　　　　　　　　　　（林亨泰）
J36nB356_p0562c08║　　　　　　　　　　　　　　　　（張九經）
J36nB356_p0562c09║　　鄉紳（嚴純光、　方叔壯）　眾弟子（習應魁）
J36nB356_p0562c10║　　　　　　　　　　　　　　　　（劉穎魁）
J36nB356_p0562c11║　　　　　　　　　　　　　　　　（張星明）
J36nB356_p0562c12║　　　　　　　　　　　　　　　　（閻承詔）
J36nB356_p0562c13║　　　　　　　　　　　　　　　　（呂應會）
J36nB356_p0562c14║　　　　　　　　　　　　　　　　（習思時）
J36nB356_p0562c15║
J36nB356_p0562c16║
J36nB356_p0562c17║
J36nB356_p0562c18║
J36nB356_p0562c19║
J36nB356_p0562c20║
J36nB356_p0562c21║
J36nB356_p0562c22║
J36nB356_p0562c23║
J36nB356_p0562c24║
J36nB356_p0562c25║
J36nB356_p0562c26║
J36nB356_p0562c27║
J36nB356_p0562c28║
J36nB356_p0562c29║
J36nB356_p0562c30║
J36nB356_p0563a01║奇然智禪師語錄卷上
J36nB356_p0563a02║嗣法門人（明林明燦）等編
J36nB356_p0563a03║住襄陽府百丈山黃龍禪寺語錄
J36nB356_p0563a04║順治丁酉歲，師在南漳縣寶山靈慧寺，受襄陽府當
J36nB356_p0563a05║道宰官、護法紳衿、山主習應魁，率眾檀越、居士及列
J36nB356_p0563a06║剎耆德等請，住郡南百丈山黃龍禪寺，於佛誕辰入
J36nB356_p0563a07║院。當日，眾請就寺開堂。師指法座云：「三世諸佛恁麼
J36nB356_p0563a08║陞，後代兒孫隨我來。」遂陞座。拈香祝
J36nB356_p0563a09║聖畢，復拈云：「此一瓣香，數十年間受盡辛勤，一旦踏
J36nB356_p0563a10║翻關捩，親蒙印可，今對人天眾前拈出，奉為現住香
J36nB356_p0563a11║嚴顯通堂上傳臨濟正宗第三十二世宕山遠本師
J36nB356_p0563a12║老和尚，用酬法乳。」遂斂衣就座。維那白椎竟，乃云：「今
J36nB356_p0563a13║日恰逢浴佛辰，一番拆洗一番新，爾曹不見瞿曇面，
J36nB356_p0563a14║且自回光看主人。」驀喚大眾云：「會麼？昔吾佛說法四
J36nB356_p0563a15║十九年，不曾道一字，縱有文字，佛無誑語，一一語句，
J36nB356_p0563a16║一一從胸襟流出。汝等若不真參實究，悠悠忽忽，只
J36nB356_p0563a17║饒窮盡靈文，爛記公案，與己分中毫無交涉。者個消
J36nB356_p0563a18║息乃千聖不傳，非當小可，生死事大，無常迅速，絲毫
J36nB356_p0563a19║打混不得。勉旃，勿令後悔。」為說偈曰：「欽茲陽純日，六
J36nB356_p0563a20║種俱震動，香遍恒河沙，善哉釋迦文。尊證天人師，與
J36nB356_p0563a21║世作津梁，汝等不見佛，惟獨不自見。濁土即雪山，苦
J36nB356_p0563a22║行麻麥等，好將無味話，密扣主人公。如舟撐上灘，不
J36nB356_p0563a23║上不能止，到得真休歇，即至安樂所。」復舉：「大慧杲浴
J36nB356_p0563a24║佛上堂，云：『九十七種大人相，莊嚴微玅淨法身，示現
J36nB356_p0563a25║誕生出母胎，為眾生故作佛事。且作麼生是作底佛
J36nB356_p0563a26║事？』良久，云：『下座。』與首座、大眾同入如來香水海，助者
J36nB356_p0563a27║老子轉大法輪。」師云：「步步蓮華，金盆澡洗，域中之大、
J36nB356_p0563a28║方外之尊，莫過此老子。若是玅喜施末上機、衲僧巴
J36nB356_p0563a29║鼻助轉大法輪，總未夢見在。畢竟如何施設聻？車不
J36nB356_p0563a30║橫推，理無曲斷，久立眾慈，伏惟珍重。」維那結椎，云：「諦
J36nB356_p0563b01║觀法王法，法王法如是。」下座。（謝辭不錄）
J36nB356_p0563b02║治台張居士誕日設齋，請上堂。師拈香，云：「此一瓣香，
J36nB356_p0563b03║信手拈來爇向爐中，奉為鄖襄撫治軍門僊羽張大
J36nB356_p0563b04║檀越，伏願太平寰宇同樂無為，官星峻極如天柱，遐
J36nB356_p0563b05║算駢繁似地維。」遂斂衣就座。上首白椎，云：「法筵龍象
J36nB356_p0563b06║眾，當觀第一義。」師拈拄杖一卓，云：「為是一耶？二耶？」良
J36nB356_p0563b07║久，云：「上士一訣一切了，中下多聞多不信，所以從上
J36nB356_p0563b08║列祖塵說、剎說、三世說、一切說，飛雷厲之神機、涌雲
J36nB356_p0563b09║騰之教語，周旋往返秖明者個宗旨，務要人人於己
J36nB356_p0563b10║躬下保任護持，無一絲毫移易、無一絲毫剩少，所謂
J36nB356_p0563b11║寂寥非內、寬廓非外，大千沙界個中藏、香水海裏浮
J36nB356_p0563b12║幢剎，如是則舊釋迦不先、新彌勒不後。大眾！今日大
J36nB356_p0563b13║護法嶽降令辰大椿之壽，請山僧登此寶華王座作
J36nB356_p0563b14║大佛事，了人人疑情、明各各玅性，開本有神通、明正
J36nB356_p0563b15║法眼藏。大眾！還薦得麼？若薦得，即知大丈夫意氣，還
J36nB356_p0563b16║他過量人、提持過量事、展演過量用，懷六合於大有、
J36nB356_p0563b17║推萬彙於咸亨，不移一法而福慧雙修、不受一塵而
J36nB356_p0563b18║身心並粹，直下者邊、那邊一齊坐斷。到者裏還蓋覆
J36nB356_p0563b19║得麼？常將補袞調羹手，撥轉如來正法輪。」下座。
J36nB356_p0563b20║元旦，上堂。拈香祝
J36nB356_p0563b21║聖畢，乃云：「六花飛時歲遷，山河大地澄鮮。此中通個
J36nB356_p0563b22║消息，密義不離汝邊。休把光陰錯過，當下正好鑽研。
J36nB356_p0563b23║雙丸跳躍難駐，臘月三十可憐。腹裏黑蚖作怪，終朝
J36nB356_p0563b24║使汝貪眠。工夫切忌半途，掘井全憑透泉。鐵打一柄
J36nB356_p0563b25║掃帚，掃來掃去拳拳。青天即是雲淨，雲淨豈還在天？
J36nB356_p0563b26║勿以我言為戲，方知苦口良言。若問西來大意，不離
J36nB356_p0563b27║禪堂兩邊。」
J36nB356_p0563b28║解制，上堂。「不語禪期滿，揚眉見皓月，是處影團圞，風
J36nB356_p0563b29║光俱漏泄。天地鏡一輪，不從身外得，淨極明暗隱，諸
J36nB356_p0563b30║塵無起滅。若人識得伊，聞見非聲色，低聲低聲，覿面
J36nB356_p0563c01║如何舉？」
J36nB356_p0563c02║習應魁居士率男思常、思時重修黃龍寺，并造中尊
J36nB356_p0563c03║佛，設齋，請開光上堂。「惟我釋迦老子以百千萬億微
J36nB356_p0563c04║塵身、九十七種大人相，頓入毫端三昧而幻此形，眉
J36nB356_p0563c05║目可睹、毛髮微露，冠纓衣褶靡不分明，飾以黃金、奉
J36nB356_p0563c06║以雄殿，屹然十號具足，端坐寶蓮華中，莊嚴百福、照
J36nB356_p0563c07║映千光。」驀召大眾云：「吾佛既有如是本光，何故更要
J36nB356_p0563c08║山僧點眼？還委悉麼？」指像云：「人人睹此寶月相，一切
J36nB356_p0563c09║手▆皆清涼。古寺之形勝、規模之宏大，乃習氏遠祖
J36nB356_p0563c10║鑿齒名公構為植福之地，昔而廢殘荒寂，今更新之，
J36nB356_p0563c11║虛堂廣殿蕩摩雲煙，可謂營建偉傑像設之嚴，皆賢
J36nB356_p0563c12║橋梓布金之成。鳩工告竣，仍同襄郡縉紳文學及城
J36nB356_p0563c13║南一境檀越延請山僧主盟此席，振興濟上宗風。然
J36nB356_p0563c14║而宗風且拈向一邊，敢問諸人：還識佛麼？紫金蓮捧
J36nB356_p0563c15║千輪足，白玉毫飛萬德身。還識法麼？貫華雖自科千
J36nB356_p0563c16║品，標月還歸理一如。還識僧麼？珍重覺皇有真子，坤
J36nB356_p0563c17║維高步列金田。汝諸人個個向者裏識得，不用刻舟
J36nB356_p0563c18║求劍，但如是而知、如是而見、如是而會，十二時中自
J36nB356_p0563c19║然得大安樂。秪如收因結果一句如何舉揚？福芽普
J36nB356_p0563c20║種叢生茁，上祝皇圖萬萬年。」
J36nB356_p0563c21║劉穎魁居士造左尊金像，設齋，請上堂。「金佛不度爐，
J36nB356_p0563c22║木佛不度火，泥佛不度水，真佛內裏坐。趙州老人恁
J36nB356_p0563c23║麼舉揚，盡是貼肉汗衫，不知玅體本無處所。雖然如
J36nB356_p0563c24║是，山僧與諸人別通消息：金佛不度爐，風光滿帝都；
J36nB356_p0563c25║木佛不度火，囫圇咬不破；泥佛不度水，何處不是你？
J36nB356_p0563c26║真佛內裏坐，無端被塗糊。且實際理諦甚處著聻？一
J36nB356_p0563c27║心不生，萬法無咎，夢幻空花，徒勞把捉，心若不異，萬
J36nB356_p0563c28║法一如。今日穎魁檀越發大心莊嚴左尊功德，金像
J36nB356_p0563c29║已圜，敦請山僧陞堂，於是舉揚此段大事，爾時四眾
J36nB356_p0563c30║親見親聞，直下便能薦得，佛乃昭然不隱，如是了知
J36nB356_p0564a01║盡法界性及微塵剎起滅不停、動靜無間，如我佛身
J36nB356_p0564a02║等無有殊，以此一佛而見萬億佛身，大而虛空、小而
J36nB356_p0564a03║微塵，未有一佛而不見者。」驀拈拄杖，舉起，云：「總在者
J36nB356_p0564a04║裏。會麼？㗭哩㗭哩，蘇嚕蘇嚕。」
J36nB356_p0564a05║結制，習見明居士請上堂。「學道難，學道難，神光何處
J36nB356_p0564a06║覓心安？擬議遭人檢點，思量被自欺瞞，不許夜行投
J36nB356_p0564a07║曉到，好肉詎可用刀剜？不是心兮不是佛，豈是尋言
J36nB356_p0564a08║紙上鑽？東山水上行，油麻樹上攤，庭前柏樹子，門外
J36nB356_p0564a09║花藥蘭，一條白練恁麼去，無邊滄海立須乾。」良久，云：
J36nB356_p0564a10║「公案千七百則無非玅旨，衲子誰不寓目普光心印？
J36nB356_p0564a11║吾今問汝：是同？是別？若以為別，那有許多葛藤？若以
J36nB356_p0564a12║為同，何故各據一案？此等機關也須參始得。夫法非
J36nB356_p0564a13║信不入、非疑不悟，古訓灼然，汝等二六時中牢把繩
J36nB356_p0564a14║頭不可絲毫放過，疑來疑去，豁然㘞地一聲，不愁桶
J36nB356_p0564a15║底子不穿，揭開眉毛看，畢竟是何物？看破看的人，大
J36nB356_p0564a16║事方了訖。」
J36nB356_p0564a17║張九經、張星明、林亨泰、閻承詔造右尊功德圜滿，設
J36nB356_p0564a18║齋，請上堂。師云：「一華一佛跏趺定，卍字胸題紺目深，
J36nB356_p0564a19║此箇尊慈最奇絕，嚴身無等紫磨金。雖然，須知佛身
J36nB356_p0564a20║無相，隨念現形；佛身無為，依作而住。當其念之未起、
J36nB356_p0564a21║作之未興，佛身與虛空合。汝諸人還會麼？若也會得，
J36nB356_p0564a22║始知四善士所刻金像莊嚴玅麗，容止若斯，仰瞻克
J36nB356_p0564a23║己，惟大慈父。所以，前佛後佛無別，千古萬古只今，若
J36nB356_p0564a24║能無彼無此，見則全見。山僧今日不敢囊藏被蓋，直
J36nB356_p0564a25║下分明舉似。豈不聞寶誌公云：『眾生與佛無殊，大智
J36nB356_p0564a26║不異於愚，何須向外求寶？身田自有明珠。正道邪道
J36nB356_p0564a27║不二，了知凡聖同途，迷悟本無差別，涅槃生死一如。
J36nB356_p0564a28║究竟攀緣空寂，惟求意想清虛，無有一法可得，翛然
J36nB356_p0564a29║自入無餘。』」師云：「誌公老漢！此皆圜證自心、圜明慧眼，
J36nB356_p0564a30║故能觸處隨緣得玅，可謂即事即理、即隱即顯，一一
J36nB356_p0564b01║不從外得，總屬自己家珍。今日若有人問黃龍：『如何
J36nB356_p0564b02║是眾生與佛無殊？』即向伊道：『根塵應念周沙界，坐斷
J36nB356_p0564b03║毘盧發大機。』設或未然，更聽一偈：交光廓徹非中外，
J36nB356_p0564b04║頓現森羅照不偏，明鑑當陽無向背，元來大小一般
J36nB356_p0564b05║圜。」
J36nB356_p0564b06║元旦，上堂。「三叩精藍依此住，化城寶所無多路，就中
J36nB356_p0564b07║密地好商量，只恐十人九錯路。纔建丁，又逢戊，撚指
J36nB356_p0564b08║輪飛烏與兔，層層檀度賽金湯，惟有佛恩難可負。猛
J36nB356_p0564b09║抬頭，速進步，眉毛廝結相扶助，有日心花頓發明，大
J36nB356_p0564b10║家元在菩提路。」
J36nB356_p0564b11║清賢禪人為薦親設齋，請上堂。豎拂，云：「水有源頭木
J36nB356_p0564b12║有根，了知源本是兒孫，人生壽命非金石，其性順時
J36nB356_p0564b13║各所存。釋迦屢劫報親恩，天上人間始稱尊，賢禪父
J36nB356_p0564b14║母生安養，猶勝捐軀報佛恩。試問現前大眾：即今賢
J36nB356_p0564b15║禪薦親以何為驗？」拂一拂，云：「拂子繞開華藏界，棒頭
J36nB356_p0564b16║點出聻雙親。」
J36nB356_p0564b17║元旦，上堂。「日上松門瑞靄多，春來臘往迅如梭，雖然
J36nB356_p0564b18║平等添新歲，還識舊時主人麼？若親見得，攝心名淨
J36nB356_p0564b19║戒，禪定號波羅，即此天真性，菩提薩婆訶。」
J36nB356_p0564b20║上堂。「當陽舉唱，直截根源，貫古通今，超情離見。諸佛
J36nB356_p0564b21║不出世，祖師不西來，不曾增一絲毫，不曾減一絲毫。
J36nB356_p0564b22║正恁麼時，天之自高，地之自厚，日月星辰之昭昭，人
J36nB356_p0564b23║物境界之浩浩，只在當人回光，自著眼看。所以道：『威
J36nB356_p0564b24║音王已前，無師自悟，許伊超師之作；威音王已後，須
J36nB356_p0564b25║是因師打發。不然，盡屬天然外道。』如今諸佛既出世，
J36nB356_p0564b26║祖師已西來，亦只為一大事因緣，不出見性成佛。其
J36nB356_p0564b27║有諸佛說不盡處，祖師提不起底，今日山僧亦不敢
J36nB356_p0564b28║囊藏被蓋，對眾八字打開去也。」遂舉拂子云：「諸人於
J36nB356_p0564b29║此見得徹、信得及，可謂見過於師，方堪傳授。直下還
J36nB356_p0564b30║有超佛越祖者麼？試出通個消息看。如其未委，入地
J36nB356_p0564c01║獄如射箭。且道利害在甚麼處？一馬生三寅。」
J36nB356_p0564c02║解制，余居士請上堂。「念念不捨謂之結，散誕逍遙謂
J36nB356_p0564c03║之解。大眾！且道不結不解又作麼生？」良久，云：「瞠眉豎
J36nB356_p0564c04║目，歷歷分明，一時運出，食輪、法輪、智慧輪、如意輪、方
J36nB356_p0564c05║便輪俱不可著。何故聻？金屑雖貴，落眼成塵。」
J36nB356_p0564c06║臘八，張九經居士請上堂。「夜半明星空裏現，何人不
J36nB356_p0564c07║睹渠儂面？輝天鑑地為人揚，誰向箇中親得薦？惟我
J36nB356_p0564c08║雪山老子驀地一見，刺破雙眼，六凡四聖根源於此
J36nB356_p0564c09║一時開顯，自嘆：『奇哉！一切眾生具有如來智慧德相，
J36nB356_p0564c10║但以妄想執著，不能證得。』此一會，莫有證得者麼？有
J36nB356_p0564c11║則出來與汝證據；脫或未委，急著眼觀。且道即今作
J36nB356_p0564c12║麼生觀？風靜雲消空獨露，天高門戶未曾扃。」
J36nB356_p0564c13║張星明居士請上堂。以拂子豎起，云：「此是釋迦老子
J36nB356_p0564c14║四十九年三百餘會說不盡底，總在者裏，有具眼者
J36nB356_p0564c15║不妨出來道看。若道得恰好，今日山僧兩手分付，更
J36nB356_p0564c16║無一點覆藏，君恩、佛恩、祖恩一時報答；其或未然，縱
J36nB356_p0564c17║饒問得如瓶瀉水、似海納川，於一塵中演出不可說、
J36nB356_p0564c18║不可說無量玅義，未是金剛種智，直須坐臥經行無
J36nB356_p0564c19║向背，承當直下莫沉吟。」
J36nB356_p0564c20║樊城呂應會率眾居士請上堂。「到我黃龍，觀山翫水，
J36nB356_p0564c21║色色如舊，不生奇特之想、不起拘滯之情，遊戲三昧
J36nB356_p0564c22║自然現前，不二門中自由自在。苟存一念，取捨不二
J36nB356_p0564c23║門，天淵懸隔。所以世尊般若會上云：『一切有為法，如
J36nB356_p0564c24║夢幻泡影，如露亦如電，應作如是觀。』今日眾居士蹋
J36nB356_p0564c25║我百丈，也有持戒、也有參禪，各各好樂不同，總不出
J36nB356_p0564c26║者個圈子。山僧盡情道破，諸公還委悉得麼？若委悉
J36nB356_p0564c27║得，意在目前，目前無法。」遂呈拄杖，云：「棒頭有眼明如
J36nB356_p0564c28║日，要識真金火裏看。」
J36nB356_p0564c29║臘八，泉禪人領眾居士請上堂。「正法眼藏，明明不覆
J36nB356_p0564c30║藏；智照洞然，歷歷生光彩。最初一句子便要眾人知，
J36nB356_p0565a01║還知得麼？若知得，即知佛法底來源。且道來源在甚
J36nB356_p0565a02║麼處？」遂豎拂子，云：「昔年釋迦世尊於正覺山前臘月
J36nB356_p0565a03║八日明星現時，豁然悟道，大地平沉，始終一印印定，
J36nB356_p0565a04║天下宗師無敢異者。無異即且置，印在甚麼處？」復豎
J36nB356_p0565a05║拂子，云：「還見麼？若見得，古今無墜，分明目前一段光
J36nB356_p0565a06║明，非有、非無，非寂、非炤，拈一機則千機萬機透徹，用
J36nB356_p0565a07║一句則千句萬句流通，不借他人，全彰自己。到者裏，
J36nB356_p0565a08║處生死流，驪珠獨耀於滄海；踞涅槃岸，桂輪孤朗於
J36nB356_p0565a09║碧天。千古萬古，只如今日，人人頂門放大光明，輝騰
J36nB356_p0565a10║古今，迥絕遮互。正當恁麼時如何？天上有星皆拱北，
J36nB356_p0565a11║人間無水不朝東。」
J36nB356_p0565a12║元旦，上堂。「圜陀陀，明歷歷，脫灑灑，露堂堂。且道是個
J36nB356_p0565a13║什麼？今辰仰祝
J36nB356_p0565a14║皇王壽，萬國來朝萬乘尊。」
J36nB356_p0565a15║無量庵主薦母，請上堂。「前四十五日已過去，後四十
J36nB356_p0565a16║五日猶未來。」擊拂子，云：「正當今日，還有過去、未來之
J36nB356_p0565a17║相也無？若向者裏定當得，早晨有粥、正午有齋，五更
J36nB356_p0565a18║洗面、黃昏打眠，朝朝相似、暮暮一般；其或未然，每日
J36nB356_p0565a19║擊鼓陞堂。大眾！看看觀世音菩薩來也，在汝眉毛眼
J36nB356_p0565a20║睫間放大光明、現真實相。汝等會麼？咄！」復舉：「僧問夾
J36nB356_p0565a21║山：『如何是相似句？』山云：『荷葉團團團似鏡，菱角尖尖
J36nB356_p0565a22║尖似錐。』僧云：『學人不會。』山云：『風吹柳絮毛毬走，雨打
J36nB356_p0565a23║梨花蛺蝶飛。』」師云：「者老漢答話可謂不負來機。黃龍
J36nB356_p0565a24║即不然，若有僧問：『如何是相似句？』向道：『荷葉團團團
J36nB356_p0565a25║似鏡，菱角尖尖尖似錐。』僧云：『學人不會。』向他道：『風吹
J36nB356_p0565a26║柳絮毛毬走，雨打梨花蛺蝶飛。』恁麼方始得。」便下座。
J36nB356_p0565a27║襄陽高智明居士禮懺，請上堂。「真風一段有何貌？萬
J36nB356_p0565a28║象之中常寂照，情與無情及聖凡，有無聞說咍咍笑。
J36nB356_p0565a29║古今只是舊時人，各各昭然同個玅，歷歷我無人事
J36nB356_p0565a30║心，事隨高下應機到。了然一語具三玄，一玄門中具
J36nB356_p0565b01║三要，佛祖公案總現成，全機獨露絕朕兆。茲者居士
J36nB356_p0565b02║誠心熏修懺法，更請山僧陞堂舉揚般若，已是畫蛇
J36nB356_p0565b03║添足。」拈拄杖，卓一卓，云：「閃爍乾坤光晃耀，合堂禪侶
J36nB356_p0565b04║眼同聞，佛功德體如空谷，隨扣聲而福應生。」
J36nB356_p0565b05║靈芝禪人供法衣，上堂。舉衣角云：「者是東嶠提不起
J36nB356_p0565b06║底，百丈山頂三十八世兒孫重披說法，今日提綱振
J36nB356_p0565b07║紐，不妨重耀祖光。只如施者成得個甚麼？」良久，云：「自
J36nB356_p0565b08║從盧老收歸後，須信人人總有之。」
J36nB356_p0565b09║上堂。以拂子作○相，云：「東旭禪人懇資薦，今日為渠
J36nB356_p0565b10║通一線，就中一點有多般，格外全提超方便。若作佛
J36nB356_p0565b11║法商量，海底起紅塵，晴空走閃電；若向世諦流布，法
J36nB356_p0565b12║性等虛空，六門常出現。佛法、世法融成一片，猛力金
J36nB356_p0565b13║剛喝一喝，聽取黃龍熾然說，父母大恩難報答，特發
J36nB356_p0565b14║殷心請提拔。秖如提拔一句又如何舉揚？生死由來
J36nB356_p0565b15║如一夢，翛然攃手證無為。」下座。
J36nB356_p0565b16║住雙池禪寺語錄
J36nB356_p0565b17║順治壬辰，師在雲臺，受襄陽府南漳縣芑田方鄉紳
J36nB356_p0565b18║及文學、眾檀越、諸山耆德、本寺監院請，住雙池禪寺，
J36nB356_p0565b19║於正月二十八日進院。
J36nB356_p0565b20║三門。「無攔門戶，凡聖往來。山僧到此，不假徘徊。」便入。
J36nB356_p0565b21║佛殿。「毫端寶剎，肇自威音。幻出玅相，轉大法輪。還見
J36nB356_p0565b22║釋迦老子麼？」遂拈香展拜。
J36nB356_p0565b23║方丈。據座，云：「諸人還知此室麼？此是從上佛祖、歸本
J36nB356_p0565b24║宗師，開金剛正眼，闡向上宗乘底所在。今日山僧居
J36nB356_p0565b25║此如何施設？」拈拄杖，卓一卓，云：「唯憑白棒綱宗振，虎
J36nB356_p0565b26║驟龍驤孰敢當？」便起。
J36nB356_p0565b27║即日，眾護法請上堂。師至座前，拈疏示眾云：「正法眼
J36nB356_p0565b28║須向未舉已前薦取，若要文采全彰，卻請維那宣過。」
J36nB356_p0565b29║宣畢，師指座云：「者寶華王座，三世諸佛同履，歷代祖
J36nB356_p0565b30║師共登，歸本老和尚於此展演全機，山僧到者裏亦
J36nB356_p0565c01║不免起模畫樣。」遂陞座，拈香云：「此一瓣香，天廷現瑞，
J36nB356_p0565c02║內苑呈祥，爇向爐中，端為祝延
J36nB356_p0565c03║今上皇帝聖躬萬歲萬歲萬萬歲，伏願聖心逾日月長
J36nB356_p0565c04║明，睿算等乾坤永固。」次拈云：「此一瓣香，當道金聲玉
J36nB356_p0565c05║振，藩籬特地風光，爇向爐中，奉為滿朝文武、郡邑尊
J36nB356_p0565c06║官并及本寺請主、護法、紳衿、遠近檀越、居士、耆宿等，
J36nB356_p0565c07║伏願生生九鼎施仁政，世世覺苑作金湯。」又拈云：「此
J36nB356_p0565c08║一瓣香，前曾撥草瞻風，後到鹿門堂上，禮見箇不近
J36nB356_p0565c09║人情、無面目老漢，一槌擊碎窠窟，因此痛恨難忘。今
J36nB356_p0565c10║對人天眾前拈出，爇向寶爐，供養現住南陽香嚴顯
J36nB356_p0565c11║通堂上傳臨濟正宗第三十二世宕山遠本師大和
J36nB356_p0565c12║尚，用酬法乳之恩。」斂衣就座。上首白椎云：「法筵龍象
J36nB356_p0565c13║眾，當觀第一義。」師云：「第一義諦，八面玲瓏，全機出沒，
J36nB356_p0565c14║廓爾融通。恁麼說話，早是落二落三了也。莫有透關
J36nB356_p0565c15║底，試出激揚看。」（問答不錄）乃云：「靈光一道，共照諸塵，正令
J36nB356_p0565c16║重舉，主賓互應。山僧今奉芑田居士之召，近資紳衿
J36nB356_p0565c17║護法之請，再建雙池道場，豎立臨濟宗旨，直得池心
J36nB356_p0565c18║印月、峰頂舒雲，天上人間無處迴避，是處善財、是處
J36nB356_p0565c19║慈氏。若論向上事，盡十方、遍大地，撮來咸在人人眉
J36nB356_p0565c20║睫間，更無異相。所以道：『大人具大智、得大用，舉一明
J36nB356_p0565c21║三，告往知來。』秖如開堂祝聖一句又作麼生道？雙池
J36nB356_p0565c22║法道從斯播，仰祝
J36nB356_p0565c23║皇王億萬春。」上首結槌云：「諦觀法王法，法王法如是。」
J36nB356_p0565c24║下座。（敘辭不錄）
J36nB356_p0565c25║當晚小參：「一言道盡，萬法平沉；一句全提，千差合轍。
J36nB356_p0565c26║即心即佛，非心非佛，人人根源，一時披露。要且仰山
J36nB356_p0565c27║飯、趙州茶止渴充饑，汝諸人作麼生領會？只須向未
J36nB356_p0565c28║開口已前薦取始得。還委悉麼？不貪香餌味，始是碧
J36nB356_p0565c29║潭龍。」復舉：「僧問趙州：『萬法歸一，一歸何處？』州云：『我在
J36nB356_p0565c30║青州做領布衫重七斤。』」師云：「大、小趙州言下藕絲未
J36nB356_p0566a01║斷，問著便牽東拽西。若是新雙池，有問：『萬法歸一，一
J36nB356_p0566a02║歸何處？』劈脊便打。」
J36nB356_p0566a03║上堂。「昔日歸本，今朝奇然，一念透去，本無彼此。所以
J36nB356_p0566a04║龐公道：『十方同聚會』，本來心不昧，『個個學無為』，頂上
J36nB356_p0566a05║用鉗錘。『此是選佛場』，身廣莫能量，『心空及第歸』，利劍
J36nB356_p0566a06║不如錐。著此四語，得力在那一句？若人檢點得出，許
J36nB356_p0566a07║你參學事畢。」便下座。
J36nB356_p0566a08║上堂。「諸佛菩薩止此一機，歷代祖師於茲成道。雖然
J36nB356_p0566a09║說佛說祖，俱與我遣出，不如高做枕頭，伸腳打睡。時
J36nB356_p0566a10║參久立，歸單更玅。諸人還委悉麼？展開遍大千，收來
J36nB356_p0566a11║觀自在。」
J36nB356_p0566a12║上堂。「天與麼高，地與麼厚，世界與麼寬廣，人物與麼
J36nB356_p0566a13║熱鬧，佛法、世法鎔作一塊，行住坐臥，折旋俯仰，饑來
J36nB356_p0566a14║喫飯，困來打眠，總是人人慧照三昧，一一受用現成。
J36nB356_p0566a15║還信得及麼？」揮拂子，云：「當陽見定無毫髮，擬議思量
J36nB356_p0566a16║隔萬山。」
J36nB356_p0566a17║上堂。「釋迦、彌勒、文殊、普賢、觀音、勢至、寒山、拾得，俱在
J36nB356_p0566a18║雙池院裏運水搬柴，推磨負舂。現前大眾還見麼？恁
J36nB356_p0566a19║麼即心即佛，不恁麼非心非佛。所謂一合相即非一
J36nB356_p0566a20║合相，是名一合相。放過一著，好與三十拄杖。且道是
J36nB356_p0566a21║賞是罰？具眼者試定當看。」
J36nB356_p0566a22║上堂。「爾曹何所事，換水與焚香，碧柳閒雲外，青山怪
J36nB356_p0566a23║石旁。六時憨穩睡，無念絕心狂，信步隨緣去，仝登解
J36nB356_p0566a24║脫場。」
J36nB356_p0566a25║上堂。「一處真兮處處真，經行坐臥轉相親。自家一箇
J36nB356_p0566a26║皮毬子，報化由來總法身。」
J36nB356_p0566a27║上堂。「撲落非他物，縱橫不是塵，山河及大地，全露法
J36nB356_p0566a28║王身。」拈起如意，云：「者箇是如意，那箇是法王身？者個
J36nB356_p0566a29║是法王身，那箇是如意？」遂擲下，云：「兩彩一賽。」
J36nB356_p0566a30║上堂。「進前者喪身失命，退後者瓦解冰消。不進不退，
J36nB356_p0566b01║上天無路，下地無門。正當恁麼時如何？龍袖拂開入
J36nB356_p0566b02║體現，象王行處絕狐蹤。」
J36nB356_p0566b03║解制，上堂。「打開布袋口，放出泥牛吼，四方八面遊，當
J36nB356_p0566b04║知足不蹂。自不立途中，隨分沒捨取，東倒西歪芳草
J36nB356_p0566b05║側，一一面南看北斗，五湖煙景有誰爭？丈夫豈受他
J36nB356_p0566b06║人惑？雖是一期之語，未免傍觀者哂，不如截斷葛藤
J36nB356_p0566b07║與諸人具款結案。一冬九十日內布陣揚旗、幾回精
J36nB356_p0566b08║戰即不問，秖如今日功圜聽歸朝野一句作麼生道？
J36nB356_p0566b09║處處園林香霧濕，華枝歷亂向人妍。」
J36nB356_p0566b10║上堂。「本色禪和子無卓錐之地，一段勝因脫白淨露。
J36nB356_p0566b11║者裏果然涓滴不漏，便見七縱八橫。」乃舉拂子，云：「雪
J36nB356_p0566b12║上加霜。」
J36nB356_p0566b13║上堂。擘拂，云：「豁開戶牖，玅手畫成，當軒者誰？抬頭錯
J36nB356_p0566b14║過，二六時中只在眉睫。且道見箇甚麼？更須急著眼
J36nB356_p0566b15║始得。到者裏，三世諸佛提不起、歷代祖師摸不著，今
J36nB356_p0566b16║日雙池把得便用，如龍得水、似虎靠山。雖然如是，個
J36nB356_p0566b17║中消息子能有幾人知？」
J36nB356_p0566b18║上堂。問：「大顛扣齒三下，首座亦扣齒三下，二俱問答
J36nB356_p0566b19║一般，如韓文公得意在那一處？」師云：「老僧今日重分
J36nB356_p0566b20║雪，疑殺現前一眾人。」進云：「為甚麼大顛打趁首座？是
J36nB356_p0566b21║何心行？」師云：「盡情施設為闍黎。」進云：「秖如有人問：『和
J36nB356_p0566b22║尚春秋多少？』又如何答他？」師云：「前三三，後三三。」僧扣
J36nB356_p0566b23║齒三下，云：「學人不謗老和尚。」師云：「知則得。」乃云：「我宗
J36nB356_p0566b24║無語句，實無一法與人。雖然如是，雙池不免放開一
J36nB356_p0566b25║線。」豎拄杖，云：「諸人若向者裏不落第二見、不落第二
J36nB356_p0566b26║機，直下無一些子息氣，識得根源去，三世諸佛、歷代
J36nB356_p0566b27║祖師、天下老和尚都在拄杖頭上現身，同一音聲轉
J36nB356_p0566b28║大法輪，到者裏萬象潛蹤、十方通暢，不妨坐斷毘盧
J36nB356_p0566b29║正體、抉出達磨眼睛，真不掩偽、曲不藏直。秖如透脫
J36nB356_p0566b30║一路、不涉廉纖，畢竟又作麼生吐露？美玉豈勞加彩
J36nB356_p0566c01║飾？真金終不雜沙泥。」
J36nB356_p0566c02║住獅峰白水禪寺語錄
J36nB356_p0566c03║甲午歲，襄陽府棗陽縣嚴鄉紳并眾文學居士暨諸
J36nB356_p0566c04║山耆舊等，公啟請住獅峰白水禪寺，師於二月十九
J36nB356_p0566c05║日進院。
J36nB356_p0566c06║三門。「廓開從上微塵佛，祕密金剛解脫門。且道新白
J36nB356_p0566c07║水到此又作麼生？大化無偏居處異，臨深直透祖師
J36nB356_p0566c08║關。」
J36nB356_p0566c09║佛殿。「我今即是汝，汝今即是我。喚作是一，切莫眼華；
J36nB356_p0566c10║不喚是一，終必疑他。且問大眾：喚作箇甚麼即得？」遂
J36nB356_p0566c11║展具作禮。
J36nB356_p0566c12║韋馱殿。「入門便見多威神，感應三洲普化人。面奉慈
J36nB356_p0566c13║尊常護法，手擎寶杵鎮波旬。」
J36nB356_p0566c14║伽藍殿。「密授靈山，記莂護持。願本洪深，當陽一著。留
J36nB356_p0566c15║意擁衛，威壓古今。」
J36nB356_p0566c16║祖師殿。「者夥阿師，終日聚首，一時捉敗，不容啟口。」
J36nB356_p0566c17║據室。「水盆不安，刀子不放。擬問如何，劈頭便棒。」
J36nB356_p0566c18║即日，嚴鄉紳同眾文學居士等請上堂。師至座前，拈
J36nB356_p0566c19║公啟云：「祖運攸關，人天眼目，盡在個裏，卓然屹立。設
J36nB356_p0566c20║或不會，更為宣讀。」宣畢，指座云：「盡虛空為瓔珞，盡乾
J36nB356_p0566c21║坤作寶臺，猶未是衲僧分上事。且道新長老又作麼
J36nB356_p0566c22║生？」良久，云：「高著眼。」便陞座。拈香云：「此一瓣香，山河永
J36nB356_p0566c23║流，峙日月，亙古今，端為支那
J36nB356_p0566c24║帝主、北闕至尊，爇向爐中，祝延
J36nB356_p0566c25║聖躬萬歲萬歲萬萬歲，欽願聖明逾堯仁天廣，睿算
J36nB356_p0566c26║齊湯德日新。」次拈香云：「此一瓣香，無見無聞，非聲非
J36nB356_p0566c27║色，奉為滿朝文武、天下官僚，伏願永作皇家柱石，恒
J36nB356_p0566c28║為佛法金湯，并及本山請主、護法檀那、列剎耆舊、現
J36nB356_p0566c29║前大眾，伏願圜明種智，堅固道心。」又拈香云：「此一瓣
J36nB356_p0566c30║香，棒棒騰痕，痛恨難忘，今對人天眾前拈出，奉為現
J36nB356_p0567a01║住香嚴顯通堂上傳臨濟正脈三十二世宕山遠本
J36nB356_p0567a02║師大和尚，用酬法乳。」遂斂衣就座。上首白椎云：「法筵
J36nB356_p0567a03║龍象眾，當觀第一義。」遂拂云：「若道法筵龍象眾，已和
J36nB356_p0567a04║盤托出；當觀第一義，已落第二義了也。今日二月十
J36nB356_p0567a05║九，護法、紳衿、居士請山僧上堂為眾說法，秖得眼似
J36nB356_p0567a06║銅鈴、口如匾擔，無法可說、無道可傳，新獲一則機緣，
J36nB356_p0567a07║不妨舉似大眾。觀音菩薩向山僧道：『吾今辰誕生，本
J36nB356_p0567a08║來面目非男女等相，只為時人蹉過那一著，錯認南
J36nB356_p0567a09║無觀世音。』山僧遂振威一喝云：『何不縮項去？』於時觀
J36nB356_p0567a10║音菩薩懡㦬而退。大眾！爭似白水得船便渡、得路便
J36nB356_p0567a11║行、得飯便喫、得衣便穿，如臨濟見僧入門便喝、德山
J36nB356_p0567a12║見僧入門便棒，一棒棒倒黃鶴樓、一喝喝翻鸚鵡洲，
J36nB356_p0567a13║有意氣時添意氣，不風流處也風流。」上首結槌云：「諦
J36nB356_p0567a14║觀法王法，法王法如是。」下座。（謝辭不錄）
J36nB356_p0567a15║王仰齋、王明寰居士設齋，請上堂。拈拄杖，左卓一下，
J36nB356_p0567a16║云：「者個是三玄要。」右卓一下，云：「者箇是四賓主。」前卓
J36nB356_p0567a17║一下，云：「者個是五位君臣。」後卓一下，云：「者個是一鏃
J36nB356_p0567a18║破三關。」復豎杖，云：「恁麼中不恁麼，寶印無文風月滿；
J36nB356_p0567a19║不恁麼中卻恁麼，千年桃核有宗猷。」擲杖，下座。
J36nB356_p0567a20║上堂。「金毛獅子吼，虛空聽見走，和盤托出來，渾身都
J36nB356_p0567a21║是口，一口吸盡西江水。」以拂子畫○相，云：「參。」
J36nB356_p0567a22║上堂。「從上古人得大受用，橫身擔荷，利生垂慈，或隱
J36nB356_p0567a23║或顯，開建化門，示捷徑路，無非教人明宗達本，離諸
J36nB356_p0567a24║執著。豈不聞？稜道者參雪峰、靈雲、玄沙，往返十數年，
J36nB356_p0567a25║坐破蒲團七個，後因捲簾大悟，云：『也大差，也大差，捲
J36nB356_p0567a26║起簾來見天下，有人問我西來意，拈起拂子劈口打。』
J36nB356_p0567a27║者般說話，未免令人隨聲逐色。白水重為別過。」乃云：
J36nB356_p0567a28║「也大奇，也大奇，捲起簾來本無疑，有人問我的的意，
J36nB356_p0567a29║原來觜是兩片皮。」復舉：「德山不答話，打鎖敲枷；趙州
J36nB356_p0567a30║要答話，將棒探水。白水不管他答話、不答話。」驀豎左
J36nB356_p0567b01║拳，云：「你諸人如恁麼，與諸佛把手並行。」復豎右拳，云：
J36nB356_p0567b02║「你諸人如恁麼，入地獄如射箭。且道：利害在甚麼處？
J36nB356_p0567b03║若不同床睡，焉知被底穿？」下座。
J36nB356_p0567b04║上堂。「樹上蟬喧喧，門前風浩浩。佛法特現成，衲子真
J36nB356_p0567b05║可笑。且道笑個什麼？春到花開，秋來葉落。」
J36nB356_p0567b06║元旦，上堂。拈拂子作畫勢，云：「新年頭，下一畫短、上一
J36nB356_p0567b07║畫長，新舊原來無兩樣。不見昔日僧問馬祖：『離四句、
J36nB356_p0567b08║絕百非，請師直指西來意。』祖云：『我今日勞倦，不能為
J36nB356_p0567b09║汝說，問取智藏去。』僧問藏，藏云：『我今日頭疼，不能為
J36nB356_p0567b10║汝說，問取海兄去。』僧問海，海云：『我到者裏卻不會。』僧
J36nB356_p0567b11║舉似祖，祖云：『藏頭白，海頭黑。』」師云：「者幾個老漢只解
J36nB356_p0567b12║推過？若是山僧，待他問離四句、絕百非，聲未息，劈脊
J36nB356_p0567b13║便棒，好不慶快；若再開口，即搖手云：『我宗無語句，亦
J36nB356_p0567b14║無一法與人。』蓋前輩既為人師，不得已酬唱一言半
J36nB356_p0567b15║句，流落叢林，後之承虛接響者強目之為公案，豈知
J36nB356_p0567b16║信手拈來，初無揀擇？但在一收一放、一機一語上會
J36nB356_p0567b17║得，便知單傳直指，絕無覆藏。如月在天，東行者視之
J36nB356_p0567b18║東、西行者視之西、中間不動者謂月與之不動，所以
J36nB356_p0567b19║有空之喻，明眼人開口不在舌頭上。若不親到一回，
J36nB356_p0567b20║胸中有疑，須舉起一個了生死話頭頓在面前，壁立
J36nB356_p0567b21║萬仞，與之久遠參去，忽然打破疑團千七百則公案，
J36nB356_p0567b22║深與淺、難與易、同與別，一時會得，不消問人；若是道
J36nB356_p0567b23║眼未明，不肯向己躬參究，求人開示、求人決擇，縱使
J36nB356_p0567b24║釋迦、彌勒、文殊、普賢、德山、臨濟與白水老剖心見膽、
J36nB356_p0567b25║倒腹傾腸，徒障汝心耳。偈曰：新正初一日，者事從頭
J36nB356_p0567b26║立，要得不辜負，洗臉摸著鼻。」
J36nB356_p0567b27║二月十九日，德宇李居士設齋，請上堂。以拂子打○
J36nB356_p0567b28║相，云：「三世諸佛覷不透，歷代祖師提不起，天下老和
J36nB356_p0567b29║尚踏不著，落在山僧手裏，將山河大地、明暗色空、四
J36nB356_p0567b30║生六道、劍樹刀山、生死涅槃和著一團，攃在諸人面
J36nB356_p0567c01║前，視之不見、聽之不聞，意識卜度不得。且道是個甚
J36nB356_p0567c02║麼？觀音今出世，能救世間苦。」卓拄杖，下座。
J36nB356_p0567c03║嚴鄉紳薦母設齋，請上堂。擊拂子，云：「會麼？釋迦老子
J36nB356_p0567c04║道：『知幻即離』，橫身萬里；『不作方便』，十分成現。『離幻即
J36nB356_p0567c05║覺』，須彌倒卓；『亦無漸次』，眼中出茨。觀音菩薩來也。」良
J36nB356_p0567c06║久，云：「者裏取不得、捨不得，明不得、隱不得，且作麼生
J36nB356_p0567c07║知？拄杖𨁝跳上三十三天，觸著帝釋鼻孔；東海鯉魚
J36nB356_p0567c08║打一棒，雨似盆傾。秖如薦拔一句作麼生道？不須他
J36nB356_p0567c09║處覓，即此是西方。」下座。
J36nB356_p0567c10║張俊寰居士為母延生設齋，請上堂。豎拂子，云：「蓋天
J36nB356_p0567c11║蓋地，亙古亙今。昨日風，今日風，陣陣不從他處發；五
J36nB356_p0567c12║日雨，十日雨，點點不落在別處。大方無外，大象無形，
J36nB356_p0567c13║盡大地聚來如粟米大，總虛空乃掌中庵摩羅果，新
J36nB356_p0567c14║羅國與占波國鬥額，只得東勝神洲射箭、西瞿耶尼
J36nB356_p0567c15║中埵，渠儂得自由，何處不光彩？昔日城東老母與佛
J36nB356_p0567c16║同生，不欲見佛，俯仰四維無非是佛，十指掩面總來
J36nB356_p0567c17║是佛。且今日如何是居士老母無生？」驀豎拂子，云：「但
J36nB356_p0567c18║了諸見同源，便是無生法忍。」喝一喝，下座。
J36nB356_p0567c19║張居士設齋，請上堂。舉：「劉鐵磨參溈山，山云：『老牸牛！
J36nB356_p0567c20║汝來也。』磨云：『來日臺山大會齋，和尚還去麼？』溈作臥
J36nB356_p0567c21║勢，磨便出。」師云：「今日張居士若問：『白水有齋，和尚受
J36nB356_p0567c22║麼？』山僧作起勢。諸人試辨端由，看山僧何如溈山。聽
J36nB356_p0567c23║吾一偈：山僧來無遲早，行路不多不少，今日赴個齋
J36nB356_p0567c24║兒，分明恰恰趕到。」下座。
J36nB356_p0567c25║結夏，眾執事請上堂。「皎皎林間月，悠悠天際雲，去來
J36nB356_p0567c26║歸有道，圓缺本無形。古德道：『結夏來數日，寒山子作
J36nB356_p0567c27║麼生？』又有道：『結夏來數日，水牯牛作麼生？』山僧即不
J36nB356_p0567c28║然，結夏得數日，燈籠露柱作麼生？透得燈籠露柱即
J36nB356_p0567c29║是寒山子，透得寒山子即是水牯牛。倘若擬議，山僧
J36nB356_p0567c30║在你腳底。會麼？昨日雨，今日晴，乾坤大地放光明，牆
J36nB356_p0568a01║壁瓦礫說佛法，燈籠露柱著眼聽，試問諸人作麼生
J36nB356_p0568a02║聆？」撝拂，云：「十方剎海金剛座，萬煆爐中鐵蒺藜。」
J36nB356_p0568a03║李居士設齋，請上堂。舉：「古德喫油餈，未出方丈，即日
J36nB356_p0568a04║莊主謝和尚，侍者方出門。今日山僧普施大眾，萬法
J36nB356_p0568a05║歸一，不離不即，一歸何處？本不出戶。且道李居士與
J36nB356_p0568a06║莊主是同？是別？若謂是別，兩口一舌；若謂是同，一個
J36nB356_p0568a07║鼻子兩個孔。且不同不別一句作麼生道？」良久，云：「端
J36nB356_p0568a08║坐受供養，施主常安樂。」
J36nB356_p0568a09║眾居士開大鍋設齋，請上堂。「赤肉團上，人人寒山家
J36nB356_p0568a10║風；毘盧頂門，個個拾得巴鼻。拈一機，千機萬機全透；
J36nB356_p0568a11║用一句，千句萬句流通。不假他人，全彰己用。若也人
J36nB356_p0568a12║人恁麼，則亙古亙今，凝然寂照，一段靈光，非中非外、
J36nB356_p0568a13║非色非心。到者裏，行棒打他不得、行喝喝他不著，淨
J36nB356_p0568a14║裸裸、赤灑灑，截斷兩頭，歸家穩坐。分付典座火頭，架
J36nB356_p0568a15║起無根柴，做出無米飯，打動無聲板，唱和無生曲。寒
J36nB356_p0568a16║山與拾得，拍掌笑呵呵。」卓拄杖，下座。
J36nB356_p0568a17║住寶山靈慧禪寺語錄
J36nB356_p0568a18║順治丙申歲，襄州南漳縣陶贊虞居士同眾緇素請
J36nB356_p0568a19║師住寶山靈慧禪院，於十月十五日進院。
J36nB356_p0568a20║三門。「門戶陵空卓爾彰，衲僧到此骨毛涼，就中若也
J36nB356_p0568a21║從茲入，信步高登選佛場。」
J36nB356_p0568a22║佛殿。「殿中雲壑坐空王，環翠諸山引秀長。千古名藍
J36nB356_p0568a23║蹤跡在，試看佛日又重光。」遂展具作禮。
J36nB356_p0568a24║諸天殿。顧視左右云：「巍巍三八隨形好，魔外聞風盡
J36nB356_p0568a25║懾奔。烜赫無方捍佛祖，慈嚴千古鎮乾坤。」
J36nB356_p0568a26║觀音殿。「堂堂尊玅相，挺特露胸襟。大眾還識麼？過去
J36nB356_p0568a27║明王佛，現前觀世音。」
J36nB356_p0568a28║方丈。「不是興家是滅門，接機佛祖不容存，人人面目
J36nB356_p0568a29║眉毛下，鑑地輝天不是塵。」
J36nB356_p0568a30║當日陶居士等請上堂。師至座前云：「場開選佛，晻曖
J36nB356_p0568b01║雲蒸，寶座當軒，信足而登。」便陞座。拈香云：「大眾還見
J36nB356_p0568b02║麼？焄五分香，蘊五雲采，爇向爐中，奉為
J36nB356_p0568b03║今上皇帝祝延聖壽萬歲萬歲萬萬歲，伏願道冠堯舜，
J36nB356_p0568b04║北極尊亙河沙劫；德等羲軒，南山壽逾億萬年。此瓣
J36nB356_p0568b05║香奉為滿朝文武、闔國公卿及本郡本邑當道諸位
J36nB356_p0568b06║尊官并本寺請主、現前護法紳衿達士、檀越居士、列
J36nB356_p0568b07║剎耆宿，伏願同明般若種智，共證無上菩提。此瓣香
J36nB356_p0568b08║嶺南種草、濟北根源，人天眾前拈出，供養香嚴顯通
J36nB356_p0568b09║堂上傳曹溪正脈第三十六世宕山遠本師老和尚，
J36nB356_p0568b10║用酬法乳之恩。」遂攝衣就座。維那白槌竟，師云：「新寶
J36nB356_p0568b11║山今日陞座已落第三義了也。」遂拈拄杖云：「莫有一
J36nB356_p0568b12║槌打就知恩報恩底麼？出眾相見。」一僧出擬問，師云：
J36nB356_p0568b13║「錯。」又一僧出問：「寶壽開堂，三聖推出一僧，是何意旨？」
J36nB356_p0568b14║師云：「露柱挂燈籠。」進云：「正當恁麼時如何？」師云：「看即
J36nB356_p0568b15║有分。」進云：「莫不是和尚為人處麼？」師云：「莫將魚目比
J36nB356_p0568b16║明珠。」問：「世尊拈花，迦葉微笑。世尊道：『吾有正法眼藏、
J36nB356_p0568b17║涅槃玅心、實相無相、解脫法門付囑於汝。』如何是正
J36nB356_p0568b18║法眼藏？」師云：「抖卻眼中塵。」進云：「如何是涅槃玅心？」師
J36nB356_p0568b19║云：「禮拜著。」進云：「若不上來伸此問，焉知全露法王機？」
J36nB356_p0568b20║師云：「通。」進云：「今日大會，何似靈山？」師云：「普。」進云：「恁麼
J36nB356_p0568b21║則法輪常轉，佛日增輝。」師云：「什麼處是增輝？」進云：「學
J36nB356_p0568b22║人幸獲觀光。」便禮拜。師云：「也是管窺斑。」乃云：「佛法要
J36nB356_p0568b23║玅，超越功勛，絕思議、離見聞，不可以有心求、不可以
J36nB356_p0568b24║無心得，孤迥迥、峭巍巍，生佛亦如，聖凡無間。正法眼
J36nB356_p0568b25║不隔絲毫，破沙盆重新拈出，人人提掇得去，即此拆
J36nB356_p0568b26║四生關、即此脫三界縛，祕密藏一時現前，僧祇劫彈
J36nB356_p0568b27║指頓超，不容擬議，直下承當。到恁麼田地，可謂獅子
J36nB356_p0568b28║兒吼哮駭眾。今日英賢畢集、龍象交參，一會儼然，靈
J36nB356_p0568b29║山不異。還委悉麼？山僧不惜露頭露面，諸人頓然慶
J36nB356_p0568b30║快身心。」喝一喝，下座。維那結槌，云：「諦觀法王法，法王
J36nB356_p0568c01║法如是。」（敘辭不錄）
J36nB356_p0568c02║次日，陶居士設齋，請上堂。師卓杖云：「山僧無禪可說，
J36nB356_p0568c03║無道可言，只教隨緣薦得，永不忘失。汝等諸人行步
J36nB356_p0568c04║踏著、頭上頂著、信手摸著、喫飯咬著、滿口道著，百里
J36nB356_p0568c05║千里來到寶山，不可空回。汝若棒打不回，亦是不唧
J36nB356_p0568c06║溜漢。古人道：『望州亭與汝相見了也，烏石嶺與汝相
J36nB356_p0568c07║見了也，僧堂前與汝相見了也。』山僧則不然，香爐山
J36nB356_p0568c08║與眾居士相見了也，煙墩子與眾居士相見了也，石
J36nB356_p0568c09║獅子與眾居士相見了也。喚作望州亭，亦是香爐山；
J36nB356_p0568c10║喚作烏石嶺，亦是煙墩子；喚作僧堂前，亦是石獅子。
J36nB356_p0568c11║且問大眾：喚作個什麼？」復卓拄杖，下座。
J36nB356_p0568c12║臘八日，孫爾成居士設齋，請上堂。僧問：「如何是世尊
J36nB356_p0568c13║不說說？」師云：「吾今不聞聞。」進云：「如何是迦葉不聞聞？」
J36nB356_p0568c14║師云：「從今不說說。」進云：「被學人勘破了也。」師云：「塞卻
J36nB356_p0568c15║汝路頭。」僧一喝，師云：「亂叫作麼？」乃云：「阿僧祇劫修，圜
J36nB356_p0568c16║證婆伽梵，升彼菩提樹，還坐吉祥草。云何珂雪相，變
J36nB356_p0568c17║現千百億，具足清淨體，絲毫不動著？汝等仔細參，是
J36nB356_p0568c18║即了佛義，噴嚏一聲來，自識孃生面。孫公載米備香
J36nB356_p0568c19║饈，與眾盛來換舌頭，就裏虛空須爛嚼，從今一飽永
J36nB356_p0568c20║無休。」
J36nB356_p0568c21║燈節，上堂。「寶山燈景夜蒼寒，坐徹蓮壺興未闌，莫把
J36nB356_p0568c22║機關重漏泄，千林光映月團團。」卓杖，下座。
J36nB356_p0568c23║師誕日，眾設齋，請上堂。「無優樹下，摩耶夫人，左手攀
J36nB356_p0568c24║杖，右脅而生，一手指天，一手指地，那時錯伸手，至今
J36nB356_p0568c25║縮不得。周行七步，捏怪不少，目顧四方，一場漏逗，天
J36nB356_p0568c26║上天下，唯吾獨尊。還有第一座在，卻被雲門一棒打
J36nB356_p0568c27║殺與狗子喫，貴圖天下太平。然雖如是，知恩者少，負
J36nB356_p0568c28║恩者多。秖如世尊四月八日生，山僧今日生，且道：是
J36nB356_p0568c29║同？是別？若道是同，杜撰衲僧；若道是別，禍出私門。不
J36nB356_p0568c30║同不別一句又作麼生折合？咦！拍掌呵呵笑，寒山逢
J36nB356_p0569a01║拾得。」乃撫膝，下座。
J36nB356_p0569a02║遠安縣一真禪德設齋，請上堂。舉：「昔日文殊請世尊
J36nB356_p0569a03║再轉法輪，世尊咄云：『吾四十九年住世，未常說一字，
J36nB356_p0569a04║汝請吾再轉法輪，是吾曾轉法輪耶？』那時若遇山僧，
J36nB356_p0569a05║驀頭一棒，云：『耶！邪！』免得留到今日。」遂卓杖，云：「修造工
J36nB356_p0569a06║夫忙，伽藍土地安，任伊揚眉瞬目，重新錦上鋪華，燈
J36nB356_p0569a07║燈續燄，祖祖相傳，此日饒舌，笑破衲僧口。偈曰：西方
J36nB356_p0569a08║十六觀門，個個攝念歸真，若也腳跟點地，何須再轉
J36nB356_p0569a09║法輪？」
J36nB356_p0569a10║遠安洪巖談繼聖居士設齋，請上堂。乃云：「鐘板傳飧
J36nB356_p0569a11║正及時，滿堂雲水盡軍持，柳營榆砦渾閒事，耳畔轟
J36nB356_p0569a12║雷總不知。」復舉：「臨濟與普化赴檀越齋次，濟云：『毛吞
J36nB356_p0569a13║巨海，芥納須彌，為復神通玅用？為復法爾如然？』化踢
J36nB356_p0569a14║倒飯床，濟云：『太麤生！』化云：『者裏是甚麼所在？說粗說
J36nB356_p0569a15║細？』次日，又同赴一家齋，濟復問：『今日供養何似昨日？』
J36nB356_p0569a16║化又踢倒飯床，濟云：『得即得，太麤生！』化喝云：『瞎漢！佛
J36nB356_p0569a17║法說甚麼粗細？』濟乃吐舌。」師云：「此乃箭鋒相拄，機教
J36nB356_p0569a18║相投，得人一牛，還人一馬。」即頌云：「山僧來到洪巖砦，
J36nB356_p0569a19║步步踏穿綠蘚封，賴有談公臨眾首，都來香積聽疏
J36nB356_p0569a20║鐘。六時半偈相提唱，五姓高賢與過從，自媿老僧無
J36nB356_p0569a21║可說，神交賓主換機鋒。」卓拄杖，下座。
J36nB356_p0569a22║念休亮首座設齋，請上堂。「邂逅諸禪人，都來小歲春。
J36nB356_p0569a23║長連任挂搭，有句絕尖新。境界風都息，孃生面自真。」
J36nB356_p0569a24║乃顧左右，下座。
J36nB356_p0569a25║上堂。「覿面便承當，好肉又剜瘡，開眼幾回上，兩兩不
J36nB356_p0569a26║成雙。」拈拄杖，舉起，云：「見之不取，得能莫忘？三世諸佛、
J36nB356_p0569a27║歷代祖師、天下老和尚總被寶山拄杖子吞卻。正恁
J36nB356_p0569a28║麼時，臨濟喝喝他不著、德山棒打他不得。恁麼說話，
J36nB356_p0569a29║眾中忽有個不惜性命底衲僧出來道：『者老和尚曲
J36nB356_p0569a30║彔床上說脫空語，一時掀倒禪床、喝散大眾，也怪他
J36nB356_p0569b01║不得。如無寶山，更謾諸人去也。』」復舉拄杖，云：「者裏如
J36nB356_p0569b02║水洗水、似金博金，檢點將來，今日一時都漏泄。雖然
J36nB356_p0569b03║如是，秖有一處更可疑。且道：『是那一處？』」乃擲杖，下座。
J36nB356_p0569b04║上堂。「丹霞燒木佛，翠微供羅漢，一人平地陞高，一人
J36nB356_p0569b05║從空降下，為是神通玅用邪？為非神通妙用耶？叢林
J36nB356_p0569b06║浩浩商量，未免識情卜度，更問如何若何？要且無繩
J36nB356_p0569b07║自縛。」遂豎拂子，云：「者裏見得，便可交為肘臂，互作主
J36nB356_p0569b08║賓；若是影響之流，切須仔細。」良久，云：「還能如是委悉
J36nB356_p0569b09║也未？脫或未然，重為下個註腳，不是催郎來勸酒，誤
J36nB356_p0569b10║他年少覓青氈。」擲拂子，下座。卷上（終）