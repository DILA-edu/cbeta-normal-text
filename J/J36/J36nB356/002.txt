J36nB356_p0569c01║奇然智禪師語錄卷下
J36nB356_p0569c02║嗣法門人（明亮明禪）等編
J36nB356_p0569c03║小參
J36nB356_p0569c04║解夏方鄉紳請小參有句無句如藤倚樹孟八郎漢
J36nB356_p0569c05║便恁麼去機不斷語不副眼裏著得百千萬億須彌
J36nB356_p0569c06║山耳裏著得無量無邊大海水須是恁麼人方知恁
J36nB356_p0569c07║麼事所以道殺人自有殺人刀活人自有活人劍有
J36nB356_p0569c08║殺人刀無活人劍一切死人活不得有活人劍無殺
J36nB356_p0569c09║人刀一切活人死不得死得活人活得死人截兔角
J36nB356_p0569c10║於石女腰邊刮龜毛於鐵牛臂上不作奇特商量不
J36nB356_p0569c11║作玄玅解會何須三月護生豈在九旬禁足有甚蠟
J36nB356_p0569c12║人無繩自縛須知盡十方世界無邊香水海是當人
J36nB356_p0569c13║安身之處便恁麼去更有事在卓杖云恁麼恁麼針
J36nB356_p0569c14║劄不入不恁麼不恁麼匙挑不上恁麼中不恁麼神
J36nB356_p0569c15║頭鬼面不恁麼中卻恁麼披毛戴角撫掌呵呵大笑
J36nB356_p0569c16║歸方丈。
J36nB356_p0569c17║小參舉石門聰和尚云十五日已前諸佛生十五日
J36nB356_p0569c18║已後諸佛滅十五日已前諸佛生你不得離我者裏
J36nB356_p0569c19║若離我者裏我有鉤鉤你十五日已後諸佛滅你不
J36nB356_p0569c20║得住我者裏若住我者裏我有錐錐你正當十五日
J36nB356_p0569c21║用鉤即是用錐即是遂有偈曰正當十五日鉤錐一
J36nB356_p0569c22║時息更擬問如何回頭日又出師云扶豎臨濟正宗
J36nB356_p0569c23║恢張三玄三要須是恁麼人拈得恁麼事然雖如此
J36nB356_p0569c24║雙池即不然十五日已前諸佛何曾生十五日已後
J36nB356_p0569c25║諸佛何曾滅正當十五日又作麼生丈夫自有衝天
J36nB356_p0569c26║志不向他人行處行喝一喝。
J36nB356_p0569c27║小參世法裏悟卻多少人蒼天蒼天佛法裏迷卻多
J36nB356_p0569c28║少人作麼作麼僧纔出師驀頭一棒云是迷是悟。
J36nB356_p0569c29║小參舉波斯匿王問世尊聖義諦中還有世俗諦否
J36nB356_p0569c30║若言其有智不應一若言其無智不應二一二之義
J36nB356_p0570a01║其義云何世尊答曰汝於過去龍光佛所曾問此義
J36nB356_p0570a02║我今無說汝亦無聞無說無聞是名一義二義師云
J36nB356_p0570a03║大小釋迦被大王一問直得分疏不下今日黃龍拈
J36nB356_p0570a04║過一邊將拄杖與大眾通一線路所以道真如淨境
J36nB356_p0570a05║界一泯未嘗存能隨染淨緣遂成十法界乃舉杖云
J36nB356_p0570a06║者個與過去諸佛未來諸佛現在諸佛同一悲智同
J36nB356_p0570a07║一行願同一眼見同一耳聞同一鼻嗅同一舌嘗同
J36nB356_p0570a08║一身觸同一意思同一慈力為聲聞緣覺說四諦十
J36nB356_p0570a09║二因緣令其各得八解六通為諸菩薩說六度萬行
J36nB356_p0570a10║令其各證無生法忍為諸眾生說諸因果令其各修
J36nB356_p0570a11║十善道法如是隨宜說法一大藏教也不增一字也
J36nB356_p0570a12║不減一字大眾還信得及麼若信得及更聽拄杖為
J36nB356_p0570a13║汝點破遂卓一卓云是聖是凡皆解脫直超三界獨
J36nB356_p0570a14║稱尊。
J36nB356_p0570a15║小參向上一著明如杲日絲毫擬議如隔鐵圍不可
J36nB356_p0570a16║以有心求不可以無心得只貴出格大丈夫向情識
J36nB356_p0570a17║意路不行處著得便行如水上葫蘆活鱍鱍轉曾無
J36nB356_p0570a18║住著如空中飛鳥不知空是家鄉水裏遊魚怎知水
J36nB356_p0570a19║是性命便是三世諸佛之本源歷代祖師之心髓都
J36nB356_p0570a20║不越此昔有僧問石霜起滅不停時如何霜云一條
J36nB356_p0570a21║白練去冷湫湫地去一念萬年去古廟香爐去僧復
J36nB356_p0570a22║問巖頭頭便喝云是誰起滅此二尊宿也是同坑無
J36nB356_p0570a23║異土若是自己時時刻刻將一箇無字話頭深下疑
J36nB356_p0570a24║情行不知行坐不知坐忽然一朝打破漆桶如雲開
J36nB356_p0570a25║月現夜暗燈明森羅萬象徹底平沉顧視左右云還
J36nB356_p0570a26║會麼有相空諸累無情絕萬緣寧參無字話莫戀老
J36nB356_p0570a27║婆禪。
J36nB356_p0570a28║上元小參雪中燈雲中月最分明太皎潔大眾還會
J36nB356_p0570a29║麼我見燈明佛本光瑞如此更聽一偈山外家家同
J36nB356_p0570a30║一月殿前佛佛共千燈須知燈月不偏照獨坐孤峰
J36nB356_p0570b01║萬里明。
J36nB356_p0570b02║小參舉曹谿能大師得法歸嶺南後接讓和尚讓得
J36nB356_p0570b03║馬祖一一得百丈海海得黃檗運運得臨濟玄玄得
J36nB356_p0570b04║興化獎獎得南院顒顒得風穴沼沼得首山念念得
J36nB356_p0570b05║汾陽昭昭得慈明圓圓得楊岐會者些老子一生說
J36nB356_p0570b06║硬話談硬禪孤迥迥峭巍巍如水入水似金博金擒
J36nB356_p0570b07║縱殺活大機大用然雖如是求者茫茫黃龍秖咬破
J36nB356_p0570b08║一箇鐵酸餡百味具足有人問我便將栗棘蓬金剛
J36nB356_p0570b09║圈劈脊奉上復說偈云戰將莽登場黃龍勢莫當吹
J36nB356_p0570b10║毛雖不動魔佛盡皆藏。
J36nB356_p0570b11║小參舉馬祖云即心是佛即佛是心分明無二無別
J36nB356_p0570b12║汝等自從無量劫來流浪生死背覺合塵不聞佛法
J36nB356_p0570b13║僧竟墮異類中殊可浩嘆須是發大勇猛直往前進
J36nB356_p0570b14║如太阿揮空縱橫自在如或未然且向第二門頭參
J36nB356_p0570b15║以信為體以疑為用不疑不悟疑來疑去絲毫不肯
J36nB356_p0570b16║放過務要節節相透竅竅相通㘞地一聲情忘見絕
J36nB356_p0570b17║智泯心灰到此始有些子相應豈不見臨濟問黃檗
J36nB356_p0570b18║佛法的的大意三遭痛棒末後向大愚脅下築三拳
J36nB356_p0570b19║云元來黃檗佛法無多子汝但恁麼看時有僧問少
J36nB356_p0570b20║林首傳二祖五葉芬芳蔥嶺西歸千燈續焰門庭施
J36nB356_p0570b21║設即不問五家宗旨事若何師云滿口道不出進云
J36nB356_p0570b22║若不借問怎達本源師云且退後進云如何是溈仰
J36nB356_p0570b23║宗師云上和下睦進云如何是臨濟宗師云青天轟
J36nB356_p0570b24║霹靂進云如何是曹洞宗師云三更初夜月明前進
J36nB356_p0570b25║云如何是雲門宗師云露柱懷胎進云如何是法眼
J36nB356_p0570b26║宗師云白雲覆青山進云五家宗旨蒙師指向上宗
J36nB356_p0570b27║乘事若何師云透頂透底僧禮拜師卓杖云被山僧
J36nB356_p0570b28║拄杖一時穿卻還見麼若見得為汝從頭點過且聲
J36nB356_p0570b29║不是聲色不是色色不是色喚作聲得麼聲不是聲
J36nB356_p0570b30║喚作色得麼非色非聲無餘見聞非見非聞宛爾見
J36nB356_p0570c01║聞見色聞聲水月鏡相脫卻根塵夢幻空花凡夫見
J36nB356_p0570c02║聞業識奔流二乘見聞對面迷真渠若薦得孤光迥
J36nB356_p0570c03║迥水澄月印光透大千自他不閡迷悟兩忘在即不
J36nB356_p0570c04║在非內非外生死涅槃俱無實義縱橫遊戲得大自
J36nB356_p0570c05║在無一法可捨無一法可取眾生與佛悉是假名今
J36nB356_p0570c06║為眾兄弟通個消息萬法歸一一歸何處三界唯心
J36nB356_p0570c07║萬法唯識一一分明汝還會麼佛法無人說雖會不
J36nB356_p0570c08║能了秖如諸方匡徒領眾鳴鐘擊鼓說上說下說玄
J36nB356_p0570c09║說玅又豈是無說更來者裏覓甚麼碗聽吾偈曰一
J36nB356_p0570c10║華五葉破天荒鼻孔穿來一線長花種迄今無斷滅
J36nB356_p0570c11║英靈漢子快承當。
J36nB356_p0570c12║臘八日小參僧問佛法僧寶即不問巍巍獨坐是何
J36nB356_p0570c13║人師云優缽花開今已現進云世尊常住在世如何
J36nB356_p0570c14║是涅槃消息師云五鳳樓前聽玉鳴僧禮拜師便打
J36nB356_p0570c15║乃云只說指天指地雙林樹下涅槃眾生個個度盡
J36nB356_p0570c16║誰知教外別傳咄。
J36nB356_p0570c17║小參舉嚴陽尊者初參趙州問一物不將來時如何
J36nB356_p0570c18║州云放下著陽云既是一物不將來放下個甚麼州
J36nB356_p0570c19║云放不下擔取去陽於言下大悟師云好大眾還見
J36nB356_p0570c20║他悟處麼放又放不下擔又擔不起每喫仰山飯又
J36nB356_p0570c21║討廬陵米將謂一物無本來自家底識得自家底心
J36nB356_p0570c22║中大歡喜以拂子打○相云會麼於此不會自是你
J36nB356_p0570c23║宿無靈骨怪山僧不得如靈山會上廣額屠兒放下
J36nB356_p0570c24║屠刀便道我是千佛中一數好個決烈漢豈不聞昔
J36nB356_p0570c25║日臨濟到高安灘上被大愚一點便道黃檗佛法無
J36nB356_p0570c26║多子且道是多少聻德山向龍潭吹滅紙燭處見徹
J36nB356_p0570c27║自己便道窮諸玄辯若一毫置於太虛竭世樞機似
J36nB356_p0570c28║一滴投於巨壑不是一了便了一得永得底樣子諸
J36nB356_p0570c29║兄弟參須真參悟須實悟閻羅老子不怕你多語勸
J36nB356_p0570c30║你身強力壯直往前進須要豎起鐵脊梁秖教通身
J36nB356_p0571a01║汗流始得十二時中不可空過昔無著和尚遊五臺
J36nB356_p0571a02║至金剛窟謁一老翁牽牛而行邀師入寺翁呼均提
J36nB356_p0571a03║有童子應聲出迎翁縱牛引著陞堂堂宇皆金色翁
J36nB356_p0571a04║踞床指繡墩命坐翁曰自何而來著曰南方翁曰南
J36nB356_p0571a05║方佛法如何住持著曰末法比丘少奉戒律翁曰多
J36nB356_p0571a06║少眾著曰或三百或五百著卻問此間佛法如何住
J36nB356_p0571a07║持翁曰龍蛇混雜凡聖同居著曰多少眾翁曰前三
J36nB356_p0571a08║三後三三翁呼童致茶並進酥酪著食之覺心意開
J36nB356_p0571a09║爽翁提起玻璃盞曰南方還有者個否著云無曰尋
J36nB356_p0571a10║常將甚麼喫茶著無對著睹日色稍晚遂問翁擬投
J36nB356_p0571a11║一宿得否翁曰汝有執心在不得宿著曰某甲無機
J36nB356_p0571a12║心翁曰汝曾受戒否著曰受戒久矣翁曰汝若無機
J36nB356_p0571a13║心何用受戒著辭退翁令童子相送著問童子前三
J36nB356_p0571a14║三後三三是多少童召大德著應諾童曰是多少著
J36nB356_p0571a15║復問此為何處童曰此乃金剛窟般若寺也著悽然
J36nB356_p0571a16║悟彼翁者即文殊也不可再見即稽首童子願乞一
J36nB356_p0571a17║言童說偈曰面上無嗔供養具口裏無嗔吐玅香心
J36nB356_p0571a18║裏無嗔是珍寶無垢無染是真常言訖均提與寺俱
J36nB356_p0571a19║隱師驀召大眾云無著文殊面目見在且道均提聻
J36nB356_p0571a20║卓拄杖云水向石邊流出冷風從花裏過來香。
J36nB356_p0571a21║小參舉永嘉初參六祖至曹溪遶禪床三匝振錫一
J36nB356_p0571a22║下卓然而立祖曰夫沙門者具三千威儀八萬細行
J36nB356_p0571a23║大德自何方而來生大我慢嘉曰生死事大無常迅
J36nB356_p0571a24║速祖曰何不體取無生了無速乎嘉曰體即無生了
J36nB356_p0571a25║本無速祖曰如是如是於是大眾無不愕然覺方整
J36nB356_p0571a26║威儀禮拜須臾告辭祖曰返太速乎覺曰本自非動
J36nB356_p0571a27║豈有速耶祖曰誰知非動覺曰仁者自生分別祖曰
J36nB356_p0571a28║汝甚得無生之意覺曰無生豈有意耶祖曰無意誰
J36nB356_p0571a29║當分別覺曰分別亦非意祖嘆曰善哉時謂一宿覺
J36nB356_p0571a30║師云諸大德你看永嘉發足參方一語一默蓋天蓋
J36nB356_p0571b01║地耀古騰今看他繞禪床三匝振錫一下卓然而立
J36nB356_p0571b02║是甚麼氣概今諸人朝三暮四虛混時光縱有一人
J36nB356_p0571b03║半人不把做一件事腳跟不定魔障牽纏纔上蒲團
J36nB356_p0571b04║不是見思二惑便是昏沉散亂那有頃刻如永嘉遶
J36nB356_p0571b05║禪床三匝振錫一下卓然而立底時節此時切須提
J36nB356_p0571b06║起話頭一念萬年要在祖師頭上坐臥迥超三界永
J36nB356_p0571b07║越四生春到陽回池澄月現明得此理大事了畢所
J36nB356_p0571b08║以道有照有用有賓有主有權有實有縱有奪有時
J36nB356_p0571b09║拈一莖草作千丈盧舍那身千丈盧舍那身作一莖
J36nB356_p0571b10║艸拈與不拈且置忘功就位一句作麼生道太平不
J36nB356_p0571b11║用閒戈甲一統山河似鏡清。
J36nB356_p0571b12║寒灰供大衣小參師舉衣云多子塔前者段消息也
J36nB356_p0571b13║是無風起浪平地興波雖然如是以此施者生佛國
J36nB356_p0571b14║以此受者利人天且依時及節一句作麼生道多子
J36nB356_p0571b15║塔前傳來久光顯須憑大智人。
J36nB356_p0571b16║端午小參五月五日天中節萬崇千妖俱殄滅眼裏
J36nB356_p0571b17║拈出須彌山耳裏拔卻金剛楔鍾馗寶劍舞三台八
J36nB356_p0571b18║臂那吒嚼生鐵忽然舉起清風杖無位真人便饒舌
J36nB356_p0571b19║噓一噓云急急如律令。
J36nB356_p0571b20║南漳曾仰楚居士請小參白衣何故傍緇流一點真
J36nB356_p0571b21║誠念未休三業六根俱解脫滿盤托出盡香饈。
J36nB356_p0571b22║小參人從中峰來接得太安信說南山白臉虎在雙
J36nB356_p0571b23║池裏覆爪藏牙惹得金鱗𨁝跳巨浪滔天以拂打○
J36nB356_p0571b24║相云在內者要出出不得在外者要入入不得且道
J36nB356_p0571b25║不出不入是個甚麼鐵拐李不識藥葫蘆。
J36nB356_p0571b26║師到龍興寺一源率眾請小參山僧暫寓龍蟠窟大
J36nB356_p0571b27║地山河一覽裁裊裊茶煙禪榻畔依然親見趙州來
J36nB356_p0571b28║現前大眾即今見是佛麼乾屎橛是法麼如是我聞
J36nB356_p0571b29║是僧麼尿床鬼子總沒交涉不見龐居士云養男不
J36nB356_p0571b30║婚養女不嫁大家團圞頭共說無生話婆叱云養男
J36nB356_p0571c01║須要婚養女須要嫁不是者般人休說者般話師云
J36nB356_p0571c02║有男任他婚有女任他嫁遇著真實人必說老實話
J36nB356_p0571c03║不吐誰知是珠莫羨驪龍頷下。
J36nB356_p0571c04║朱居士請小參萬法歸一明明歷歷一歸何處兩手
J36nB356_p0571c05║分付然雖如此畢竟一歸何處若到者裏於事無心
J36nB356_p0571c06║於心無事虛而靈寂而照自有好消息還會麼若也
J36nB356_p0571c07║不會更聽一偈參禪必要用心堅按下雲頭徹底參
J36nB356_p0571c08║忽然拶透虛空髓萬別千差一串穿。
J36nB356_p0571c09║小參經有經師律有律師論有論師教山僧說個甚
J36nB356_p0571c10║麼說時無可說言處亦非言寂然心不動萬法各歸
J36nB356_p0571c11║源。
J36nB356_p0571c12║謝君賢居士率眾造天童密雲悟祖像設齋請小參
J36nB356_p0571c13║傳持臨濟正法眼河北宗風得大行獨唱獅音諸獸
J36nB356_p0571c14║伏撝揚麈尾眾魔驚吾祖道尊儼然在古今一棒振
J36nB356_p0571c15║家聲巍然提正令人天沒奈何者般窮伎倆殃及子
J36nB356_p0571c16║孫多今日刻之鏤之垂芳百世雖然如是卻成窠臼
J36nB356_p0571c17║要得其真勿露風骨咄。
J36nB356_p0571c18║曾爾德居士領眾造伽藍像畢設齋請師安座拈拄
J36nB356_p0571c19║杖云密記親承願弘護正覺尊老僧今贊仰威永鎮
J36nB356_p0571c20║山門大眾者裏本來無法護個甚麼還會麼風生鳴
J36nB356_p0571c21║大野戶外好青山。
J36nB356_p0571c22║打七落堂七七七明歷歷似銀山如鐵壁得功成須
J36nB356_p0571c23║努力搖手云強勉不如瞌睡好拽杖便歸方丈。
J36nB356_p0571c24║香嚴宕老和尚遣人送拄杖笠子至師落堂指拄杖
J36nB356_p0571c25║笠子云若喚作拄杖笠子似不曾參方若不喚作拄
J36nB356_p0571c26║杖笠子對面相謾雖然如是除此之外也少拄杖笠
J36nB356_p0571c27║子不得眾作禮師拽杖攜笠歸方丈。
J36nB356_p0571c28║落堂召眾云若論者段風光原係孃生頭面人人皆
J36nB356_p0571c29║有個個不無不須捏怪成精那許安鑪作灶本源絕
J36nB356_p0571c30║待道路坦平惟有過量人奇男子志堅鐵石力挈海
J36nB356_p0572a01║山於二六時中單單提起一句無義味話頭左疑右
J36nB356_p0572a02║疑真參苦究不令絲毫放過如鷹搏兔如貓捕鼠似
J36nB356_p0572a03║冤家債主相見如是不休方有些子八處若捉風捕
J36nB356_p0572a04║影賣弄精魂就是金毛獅子被伊騎來白羽鸚哥被
J36nB356_p0572a05║伊捉得百巧千般畢竟文殊是文殊觀音是觀音與
J36nB356_p0572a06║汝己躬下事未有少分相應在豎拂子云諸人會麼
J36nB356_p0572a07║橫亙十方豎窮三際也在者裏一念纔差萬山懸隔
J36nB356_p0572a08║也在者裏雖然切莫作臘月扇子會好。
J36nB356_p0572a09║普說
J36nB356_p0572a10║普說僧問昨日和尚垂示云有一句子在拄杖頭有
J36nB356_p0572a11║一句子在一喝裏且道是那一句師云覿體全彰洞
J36nB356_p0572a12║然響應僧禮拜師云汝見個甚麼道理便禮拜進云
J36nB356_p0572a13║德山棒臨濟喝空裏磨盤旋八角師云汝道是左轉
J36nB356_p0572a14║右轉進云剎竿頭上風車子師云畢竟還是左轉右
J36nB356_p0572a15║轉僧擬語師云想汝定當不得乃云靈心絕待泯萬
J36nB356_p0572a16║物而獨存玅覺無邊攝諸緣而普現若論實際理地
J36nB356_p0572a17║不受一塵佛事門中不捨一法卓杖云須知盡大地
J36nB356_p0572a18║是一條白棒覿體全彰亙十方不消一喝洞然響應
J36nB356_p0572a19║你諸人向者裏領略得迥異常流不存窠臼若作難
J36nB356_p0572a20║易難則懼生焉易則慢生焉仍是一等不唧溜鈍漢
J36nB356_p0572a21║直須拈卻難除卻易水乳合同風火一氣就中些子
J36nB356_p0572a22║淆訛依舊未曾瞥地不見道認名著相色見聲求何
J36nB356_p0572a23║異空裏摘花水中撈月直須契證本來大事因緣所
J36nB356_p0572a24║以三綱五常戒定慧等互相為助古人深知人心不
J36nB356_p0572a25║古抑不得已撇一言半句無義味語為後昆模範只
J36nB356_p0572a26║因習而不察謂無所得殊不知無得之得是為真得
J36nB356_p0572a27║從上佛佛祖祖以器傳器似鏡照鏡鏡鏡交羅光光
J36nB356_p0572a28║相攝一味顯揚正法眼藏涅槃玅心然而正法眼藏
J36nB356_p0572a29║涅槃妙心從達磨自西天竺國而來見梁武帝帝問
J36nB356_p0572a30║如何是聖諦第一義諦磨云廓然無聖帝云對朕者
J36nB356_p0572b01║誰磨云不識此即達磨為武帝直指本有之心以有
J36nB356_p0572b02║言示無言也帝不契磨遂折蘆渡江竟至少室壁觀
J36nB356_p0572b03║九載屹然而坐只是無人領會唯神光可大師斷一
J36nB356_p0572b04║臂禮三拜依位而立擔荷於形名未兆之先是謂達
J36nB356_p0572b05║磨西來不立文字直指人心見性成佛之旨自此法
J36nB356_p0572b06║流東土可傳璨璨傳信信傳忍忍傳六祖能能下分
J36nB356_p0572b07║二一曰南嶽讓二曰青原思獨讓接機敏利為曹溪
J36nB356_p0572b08║嫡子讓傳馬祖道一一傳百丈懷海海傳黃檗希運
J36nB356_p0572b09║運傳臨濟義玄玄傳興化存獎獎傳南院慧顒顒傳
J36nB356_p0572b10║風穴延沼沼傳首山省念念傳汾陽善昭昭傳慈明
J36nB356_p0572b11║楚圓圓傳楊岐方會會傳白雲守端端傳五祖法演
J36nB356_p0572b12║演傳圜悟克勤勤傳虎丘紹隆隆傳應菴曇華華傳
J36nB356_p0572b13║密庵咸傑傑傳破菴祖先先傳無準師範範傳雪巖
J36nB356_p0572b14║祖欽欽傳高峰原玅玅傳中峰明本本傳千巖元長
J36nB356_p0572b15║長傳萬峰時蔚蔚傳寶藏普持持傳虛白慧旵旵傳
J36nB356_p0572b16║海舟普慈慈傳寶峰明瑄瑄傳天奇本瑞瑞傳無聞
J36nB356_p0572b17║明聰聰傳月心德寶寶傳幻有正傳傳傳密雲圜悟
J36nB356_p0572b18║悟傳林野通奇奇傳宕山行遠先師於曹溪為四十
J36nB356_p0572b19║二世一音迭吼雲興缾瀉縱橫博辯神機玅用七出
J36nB356_p0572b20║八沒奮獅子全威碎群狐心膽燈燈續照互為主伴
J36nB356_p0572b21║并存言唱用咨提振有垂語焉或舉其要有拈語焉
J36nB356_p0572b22║或顯其旨有代語焉或盡相善有別語焉或虛其對
J36nB356_p0572b23║往哲深意鉤在不疑之地派衍枝分而華果成實星
J36nB356_p0572b24║列碁布而葦麻斯眾綿綿不漏器器相傳近來末法
J36nB356_p0572b25║信道不篤有等捉風捕影之徒比比而是此非彼向
J36nB356_p0572b26║外馳逐據此欲其透入斯道豈可得哉惟夙有靈骨
J36nB356_p0572b27║底實痛以生死大事為己重任者一切時中單提個
J36nB356_p0572b28║話頭卓卓地蘊之方寸向三根椽下七尺單前淹沒
J36nB356_p0572b29║三十年二十年宛同一日念念不退絲毫無間孜孜
J36nB356_p0572b30║而參密密而究離順逆泯憎愛融是非空能所遺寒
J36nB356_p0572c01║忽暑忘食廢寢死盡偷心方堪湊泊所以參禪一著
J36nB356_p0572c02║要敵生死不是說了便休前輩參禪大有樣子一一
J36nB356_p0572c03║攃手懸崖竿頭進步豆爆冷灰死中得活古德謂絕
J36nB356_p0572c04║後再甦欺君不得原其初志全在無一絲毫頭知解
J36nB356_p0572c05║為礙故得容易入門也所以云十方同聚會個個學
J36nB356_p0572c06║無為此是選佛場心空及第歸。
J36nB356_p0572c07║普說欲得親切第一莫將來將來不相似若壁立萬
J36nB356_p0572c08║仞依前撞牆撞壁有甚近傍處然雖如是已落艸了
J36nB356_p0572c09║也須知草中有通身之路不免將錯就錯與諸人葛
J36nB356_p0572c10║藤一上拈拄杖云到者裏雙放雙收全殺全活為中
J36nB356_p0572c11║下之機則得直下如按一口劍相似如如不動纔有
J36nB356_p0572c12║跨門不敢近傍若近傍則喪身失命若望崖而退豈
J36nB356_p0572c13║大丈夫凡學道如一人與萬人敵相似不顧死生從
J36nB356_p0572c14║他手中奪來始得既劍在手任是佛來祖來不肯放
J36nB356_p0572c15║過恁麼手眼未是性燥漢今日一會同此聽法須知
J36nB356_p0572c16║人人有段大事因緣亙古亙今不變不動先德所以
J36nB356_p0572c17║指示一切人衣線下無不圓成無不具足蓋使自證
J36nB356_p0572c18║自悟不從人得你諸人豈不見他古人參訪樣子資
J36nB356_p0572c19║福貞見資福寶剎竿便回去已不本分況過江來者
J36nB356_p0572c20║裏若使聰明記持那堪共語所以睦州見僧便云現
J36nB356_p0572c21║成公案放你三十棒須是一場懡㦬仔細推窮不妨
J36nB356_p0572c22║勦絕所謂從門入者不是家珍信知從上來老古錐
J36nB356_p0572c23║無實法與人要人自悟始得自悟真達不疑之地猶
J36nB356_p0572c24║如太虛廓然蕩豁豈可於中強是非耶貴乎自具超
J36nB356_p0572c25║方眼說似人不得傳與人不得所以此事不在語言
J36nB356_p0572c26║文字上薦者個道理亦不出自家信種向腳跟下親
J36nB356_p0572c27║見得了不由別人方信黃面老子在大雪山六年苦
J36nB356_p0572c28║行於臘月八日舉頭睹明星忽然大悟遂歎奇哉一
J36nB356_p0572c29║切眾生具有如來智慧德相但以妄想執著而不能
J36nB356_p0572c30║證得如釋迦老子纔悟了便見如此廣大上至十方
J36nB356_p0573a01║三世諸佛下及四生六道蠕動靈蠢於我悟處一般
J36nB356_p0573a02║以平等印印定更無差別方始成佛即興慈運悲入
J36nB356_p0573a03║生死海而能救苦撈摝一切眾生放在菩提岸上參
J36nB356_p0573a04║禪人能恁麼休歇身心識取本來面目到者裏始契
J36nB356_p0573a05║老僧說話。
J36nB356_p0573a06║示眾
J36nB356_p0573a07║師云三玄三要四料揀一喝分賓主照用一時行且
J36nB356_p0573a08║那個是三玄三要句那個是四料揀句那個是一喝
J36nB356_p0573a09║分賓主照用一時行句莫是親囑飲光前句麼莫是
J36nB356_p0573a10║絕相離言詮句麼莫是千聖入玄奧句麼莫是四句
J36nB356_p0573a11║百非外句麼莫是攢眉坐白雲句麼莫是王令已行
J36nB356_p0573a12║天下遍句麼莫是并分絕信獨處一方句麼莫是王
J36nB356_p0573a13║登寶殿野老謳歌句麼莫是磨礱三尺劍待斬不平
J36nB356_p0573a14║人句麼莫是金剛寶劍最威雄句麼莫是金毛踞地
J36nB356_p0573a15║威全句麼莫是詞峰探艸辨當人句麼莫是一喝當
J36nB356_p0573a16║陽勢自彰句麼莫是王言如絲句麼莫是其出如綸
J36nB356_p0573a17║句麼莫是舉起軒轅鏡蚩尤失卻威句麼莫是金將
J36nB356_p0573a18║火試句麼已上論量如斯等類與麼忉怛諸仁者若
J36nB356_p0573a19║於個裏緇素得出便見臨濟大師亦見天下老和尚
J36nB356_p0573a20║如緇素不出你將毫釐意識領略解會但不識古人
J36nB356_p0573a21║玄要料揀一喝分賓主照用一時行處而亦自己一
J36nB356_p0573a22║個本來面目黑漫漫底縱使勉強於他玄要料揀一
J36nB356_p0573a23║喝分賓主照用一時行說得依稀用得彷彿驀然遇
J36nB356_p0573a24║些善惡喜樂憂愁逆順不如意境界頓在面前不免
J36nB356_p0573a25║意涉愛憎情存取捨一時區處不下便向他古人言
J36nB356_p0573a26║語窠臼上著到未免被三玄三要四料揀一喝分賓
J36nB356_p0573a27║主照用一時行礙不喚作玄要四料揀一喝分賓主
J36nB356_p0573a28║照用一時行亦未免此等言句礙既為此礙則山河
J36nB356_p0573a29║大地明暗色空水鳥樹林情與無情涉事涉理處處
J36nB356_p0573a30║染著頭頭繫絆無覺無知塞耳偷鈴至於微細塵毫
J36nB356_p0573b01║未有不能為礙者所以須彌高廣可使消殞只者句
J36nB356_p0573b02║中作意一種礙你若不真個在者裏推脫得去管取
J36nB356_p0573b03║礙殺墮生死中輪回無間老僧要你去卻洞上五位
J36nB356_p0573b04║君臣王子拈卻濟下三玄三要四料揀一喝分賓主
J36nB356_p0573b05║照用一時行向未有語言安名立字已前與你把手
J36nB356_p0573b06║共行只如未有語言安名立字已前且作麼棲泊今
J36nB356_p0573b07║日不辭與諸人道破遂擲拄杖云黃龍爭敢壓良為
J36nB356_p0573b08║賤。
J36nB356_p0573b09║示眾學道須具五種正信第一要自己心中正念現
J36nB356_p0573b10║前覿體與歷代祖師不欠一毫髮第二要信一個話
J36nB356_p0573b11║頭結在八識田中念念提撕淨盡屏絕第三要信古
J36nB356_p0573b12║人一言之下心地開通如倚天長劍孰敢當鋒第四
J36nB356_p0573b13║要十二時中刻刻本參不忘舉處精專決有透脫時
J36nB356_p0573b14║節第五要信無常生死亦非小事若不奮大勇猛立
J36nB356_p0573b15║決定志以期獨脫其未能忘情謂於能同所同之表
J36nB356_p0573b16║欲見百丈山門垣牆不翅三千丈八尺高而且遠之
J36nB356_p0573b17║遠也慎之慎之。
J36nB356_p0573b18║示眾道在日用日用不知饑來喫飯寒來著衣到者
J36nB356_p0573b19║裏知底不知底從上老凍濃與天下衲子通是築餿
J36nB356_p0573b20║飯袋蹋破艸鞋要覓一個透得者關捩子底血性漢
J36nB356_p0573b21║不能得汝諸人既透不過向行住坐臥折旋俯仰不
J36nB356_p0573b22║與諸塵作隊東西不辨南北不分十二時中四威儀
J36nB356_p0573b23║內無絲毫間斷單單看個話頭如靠一座須彌山相
J36nB356_p0573b24║似直下忽然卒地折爆地斷便親見自家面目敢保
J36nB356_p0573b25║大事了畢。
J36nB356_p0573b26║示眾凡學道人二六時中念念常要寂靜無事于寂
J36nB356_p0573b27║靜中不可作無事想舉起本參截斷異緣心不放逸
J36nB356_p0573b28║身不搖動久久純熟自然身心一如身外無餘前後
J36nB356_p0573b29║際斷到此方是全鋼打就生鐵鑄成底故能千了百
J36nB356_p0573b30║當便跳出生死窠臼當知此說亦是窠臼你若向此
J36nB356_p0573c01║躲根以為大事了畢未知其可也必竟如何黃龍到
J36nB356_p0573c02║此只得結舌有分諸方大有明眼尊宿不妨持此語
J36nB356_p0573c03║一一以扣之與你重打葛藤。
J36nB356_p0573c04║眾請警策師云無上菩提不離自性大千靈智總屬
J36nB356_p0573c05║心王易混者光陰稀聞者正法欲逃生死須耐辛艱
J36nB356_p0573c06║不愁玅果難圓善為種子最喜疑關可破信即根芽
J36nB356_p0573c07║晝拄烏藤步步入金剛正定夜伸鐵脊森森省黑暗
J36nB356_p0573c08║深愆欲竇乍開亟借紅油灌頂無明忽動便思百刃
J36nB356_p0573c09║攢胸經律論師離言詮而導師豈二空假中觀掃跡
J36nB356_p0573c10║象而宗觀為先果能鐵壁銀山無堅弗透自爾金繩
J36nB356_p0573c11║寶筏何岸不登倘擲今生于罔覺將出苦劫以何期
J36nB356_p0573c12║終日眼昏昏瞌睡魔結為眷屬長年黑漆漆閻老子
J36nB356_p0573c13║打算飯錢四大分張手忙腳亂三塗輪轉石爛海枯
J36nB356_p0573c14║無救噬臍休嫌饒舌偈曰幻身泡作影曦馭箭離弦
J36nB356_p0573c15║若待老來學驢年更驢年汝曹鐵餡子齒下須勤咬
J36nB356_p0573c16║佛法非鮮魚何曾爛得了無事只閒混忙時問去程
J36nB356_p0573c17║盲人騎瞎馬夜半臨深坑我此普門心尚嫌自了漢
J36nB356_p0573c18║況將選佛場呼作孤貧院世尊華在手迦葉便微笑
J36nB356_p0573c19║此是若能參無宗亦無教。
J36nB356_p0573c20║頌古
J36nB356_p0573c21║世尊拈華。
J36nB356_p0573c22║冤對既相見命絲即兩斷何用笑中刀堆成不了案。
J36nB356_p0573c23║世尊臨入涅槃時以手摩胸告眾云汝等善觀
J36nB356_p0573c24║吾紫磨金色之身瞻仰取足無令後悔時人天
J36nB356_p0573c25║百萬悉皆悟道。
J36nB356_p0573c26║臨行體露金身猶是眼中法塵留與兒孫榜樣不受
J36nB356_p0573c27║方為智人。
J36nB356_p0573c28║疏山造塔因緣。
J36nB356_p0573c29║記取毛端寶剎超過海裏須彌巧奪天工戊斧不酬
J36nB356_p0573c30║半個錢兒。
J36nB356_p0574a01║趙州勘破婆子因緣。
J36nB356_p0574a02║驀直臺山路何曾隔渺漫欲知婆子意北斗面南看。
J36nB356_p0574a03║趙州因僧問皓月當空時如何州云猶是階下
J36nB356_p0574a04║漢僧云請師接上階州云月落後相見。
J36nB356_p0574a05║舉頭如見月上下階隔越落後許誰知眉間納敗闕。
J36nB356_p0574a06║南泉示眾云法身還具四大否有人道得與他
J36nB356_p0574a07║一腰褌道吾云性地非空空非性地此是地大
J36nB356_p0574a08║三大亦然泉不違前語與他一褌。
J36nB356_p0574a09║憐兒不覺向人言地水火風盡揭翻賊眼分明瞞不
J36nB356_p0574a10║過佯狂輸卻一腰褌。
J36nB356_p0574a11║五祖因僧問一大藏教是箇切腳未審切個甚
J36nB356_p0574a12║麼字祖云缽羅孃。
J36nB356_p0574a13║帶水拖泥老古錐專門切字欲何為通人聞說呵呵
J36nB356_p0574a14║笑無限高僧沒在泥。
J36nB356_p0574a15║大慧舉竹篦問僧云喚作竹篦則觸不喚作竹
J36nB356_p0574a16║篦則背不得有語不得無語速道速道僧云甕
J36nB356_p0574a17║裏怕走卻鱉那慧下禪床搊住云此是誰語速
J36nB356_p0574a18║道僧云實不敢謾是竹菴和尚教學人恁麼道
J36nB356_p0574a19║慧連打數棒云分明舉似諸方。
J36nB356_p0574a20║觸不得兮背不得明明大慧為渠說羚羊挂角跡堪
J36nB356_p0574a21║尋休道甕中走卻鱉。
J36nB356_p0574a22║襄州雲蓋雙池院歸本禪師京兆人初謁雲峰
J36nB356_p0574a23║禮拜次峰下禪床跨背而坐師於此有省住後
J36nB356_p0574a24║僧問如何是雙池師云可惜一雙眉僧云學人
J36nB356_p0574a25║不會師云不曾煩禹力湍流事不知僧云如何
J36nB356_p0574a26║是西來的的意師乃搊住其僧變色師云我者
J36nB356_p0574a27║裏無者個師手指纖長特異於人號手相大師。
J36nB356_p0574a28║乳水涓涓寺得名只今惟見兩眉橫但憑一具纖長
J36nB356_p0574a29║指掘地鋤山萬古榮。
J36nB356_p0574a30║風穴在郢州衙內陞座云祖師心印狀似鐵牛
J36nB356_p0574b01║之機去即印住住即印破只如不去不住印即
J36nB356_p0574b02║是不印即是還有人道得麼時有盧陂長老出
J36nB356_p0574b03║問學人有鐵牛之機請師不搭印穴云慣釣鯨
J36nB356_p0574b04║鱗沉巨浸卻嗟蛙步𩥇泥沙陂惘然穴喝云長
J36nB356_p0574b05║老何不進語陂擬議穴打一拂子云還記得話
J36nB356_p0574b06║頭麼陂擬開口穴又打一拂子時有牧主曰信
J36nB356_p0574b07║知佛法元來與王法一般穴曰見甚麼道理主
J36nB356_p0574b08║曰當斷不斷反招其亂穴便下座。
J36nB356_p0574b09║郢州衙內金剛窟祖令全提皆泯服不搭印鐵牛蹴
J36nB356_p0574b10║盧陂個漢鋒相鏃鋒相鏃機關漏洩與司牧。
J36nB356_p0574b11║夾山參船子子問垂絲千尺意在深潭離鉤三
J36nB356_p0574b12║寸子何不道山擬開口被子打落水中山纔出
J36nB356_p0574b13║子又曰道道山擬語子又打山豁然大悟乃點
J36nB356_p0574b14║頭三下子曰竿頭絲線從君弄不犯清波意自
J36nB356_p0574b15║殊山遂問拋綸擲釣師意如何子曰絲懸綠水
J36nB356_p0574b16║浮定有無之意山曰語帶玄而無路舌頭談而
J36nB356_p0574b17║不談子曰釣盡江波金鱗始遇山乃掩耳子曰
J36nB356_p0574b18║如是如是。
J36nB356_p0574b19║風清月白浪花開有意登臨向釣臺釣得鯨兒且歸
J36nB356_p0574b20║去何人笑我海邊來。
J36nB356_p0574b21║楊岐見石霜化主至問曰征行戰將假道經過
J36nB356_p0574b22║劄寨既圜何不與楊岐艸戰主云昔時謬向途
J36nB356_p0574b23║中覓今日親逢老作家岐云楊岐且輸小捷去
J36nB356_p0574b24║也主便喝岐云亂喝作麼主以坐具劃一劃岐
J36nB356_p0574b25║云齋後鐘主噓岐云秖者個別更有在主無語
J36nB356_p0574b26║岐云敗將不斬且坐喫茶。
J36nB356_p0574b27║獨戰楊岐遇石霜馬壯人強孰敢當休誇小捷先輸
J36nB356_p0574b28║去殿後何人奪勝場。
J36nB356_p0574b29║女子出定因緣。
J36nB356_p0574b30║小定十六劫佛也出不得女子與瞿曇眼中著金屑。
J36nB356_p0574c01║大通智勝佛十劫坐道場佛法不現前不得成
J36nB356_p0574c02║佛道。
J36nB356_p0574c03║久坐道場十劫不覺風光漏洩世間多少癡人掉棒
J36nB356_p0574c04║擬打天月。
J36nB356_p0574c05║三世諸佛不知有。
J36nB356_p0574c06║三世諸佛不知有一一面南看北斗更加註腳放癡
J36nB356_p0574c07║獃大海波心翻觔斗。
J36nB356_p0574c08║真讚
J36nB356_p0574c09║彌勒
J36nB356_p0574c10║者個胖胖長老終日嘻嘻笑倒手拖一條布袋不知
J36nB356_p0574c11║盛底甚的到處納些敗闕今朝被吾看破且看破箇
J36nB356_p0574c12║甚麼秖說是彌勒且得沒交涉莫謂黃龍饒舌是什
J36nB356_p0574c13║麼乾屎橛。
J36nB356_p0574c14║龍地幻祖
J36nB356_p0574c15║縱法王威猛灼然振古風蹋穿龍池窟坐斷獅子峰
J36nB356_p0574c16║棒頭敲日月橐籥欲墜宗森羅悉起舞萬象咸雍容
J36nB356_p0574c17║剎剎塵塵說都歸不語中。
J36nB356_p0574c18║自像（明賢禪人請）
J36nB356_p0574c19║者漢從來無禪句一味斷衲僧意路笑渠身外生身
J36nB356_p0574c20║一片紫金光聚。
J36nB356_p0574c21║方居士（諱叔莊）
J36nB356_p0574c22║者個居士眼界孤孤迥迥胸中快快暢暢住止南漳
J36nB356_p0574c23║縣前遊戲普陀岸上作嵊縣令尹士庶都來俯仰好
J36nB356_p0574c24║似龐公一家恰與維摩一樣仁義禮信一致豁然貫
J36nB356_p0574c25║通三藏呵呵莫怪雙池為君通佛祖機關也堪同。
J36nB356_p0574c26║嚴居士（諱純光）
J36nB356_p0574c27║者個居士堂堂夫子形數莖鬚髮森詞鋒瓶瀉水筆
J36nB356_p0574c28║陣勢烏藤烏紗不願登黃閣挂卻衣冠徹本心問唱
J36nB356_p0574c29║誰家曲先師是雪嶠樾蔭大千界杖挑廬阜雲樓上
J36nB356_p0574c30║棣花輝玉蕊階前綵繡無芸蓀不施半句偈只彈沒
J36nB356_p0575a01║絃琴咄。
J36nB356_p0575a02║機緣
J36nB356_p0575a03║治臺張仙羽居士問一來親覲和尚二來為黃龍古
J36nB356_p0575a04║剎三來化和尚布施師云看居士初臨未施工在士
J36nB356_p0575a05║一笑問如何是應無所住而生其心師云莫不是親
J36nB356_p0575a06║見六祖來士復笑又問如何是明心見性師敲鑪云
J36nB356_p0575a07║心從何明性從何見見色心先現聞聲道已彰本來
J36nB356_p0575a08║無障礙處處現青黃士又問風動旛動是甚麼意師
J36nB356_p0575a09║云不是風動旛動仁者自心動耳師問居士平日在
J36nB356_p0575a10║甚處留心士云看竹篦子話頭師云喚作竹篦則觸
J36nB356_p0575a11║不喚作竹篦則背不觸不背居士喚作甚麼士擬議
J36nB356_p0575a12║師云會麼從今向後回光返看仔細推窮畢竟是個
J36nB356_p0575a13║甚麼道理日日挨拶將去從源薦得活水豁爾七通
J36nB356_p0575a14║八達了無先後分別矣更聽一偈山河大地一般春
J36nB356_p0575a15║空相休添眼內塵赤肉團中心性現更於何處覓當
J36nB356_p0575a16║人急進步莫逡巡此身不向今生度更向何時度此
J36nB356_p0575a17║身。
J36nB356_p0575a18║于鎮臺問破山和尚為人天善知識普利群生如何
J36nB356_p0575a19║又喫酒肉師云身棲海底意在天上師遂問居士會
J36nB356_p0575a20║麼士一笑師云莫錯會。
J36nB356_p0575a21║屯田冀居士至齋堂指齋單上問云鐵丸子煉出古
J36nB356_p0575a22║佛肚皮有幾箇師豎拳士云此身是真是假師云非
J36nB356_p0575a23║真非假士云求和尚開示師云開示了也。
J36nB356_p0575a24║嚴居士參問弟子無可著力處乞師指示師云因甚
J36nB356_p0575a25║如此士云銀山鐵壁事如何師良久云會麼士云請
J36nB356_p0575a26║師著語師撫一掌士云除卻者箇師掌云者個如何
J36nB356_p0575a27║除得士云畢竟作麼生師蹺足示之時師出語錄士
J36nB356_p0575a28║持卷云不落語言請師道一句師云已和盤托出了
J36nB356_p0575a29║士云又落語言了師云承言者喪士云祖禰不了弗
J36nB356_p0575a30║勞殃及師又掌之士便喝師復掌之士云恁麼下地
J36nB356_p0575b01║獄如箭射不恁麼下地獄如箭射作麼生救師喝云
J36nB356_p0575b02║地獄在甚麼處。
J36nB356_p0575b03║問除卻棒喝不問有語無語如何是功夫師云你者
J36nB356_p0575b04║一問山僧只得口啞進云不要瞞頇今日與學人道
J36nB356_p0575b05║破若不道與和尚不了師云了即不了道即不道進
J36nB356_p0575b06║云因甚不道師云不道不道。
J36nB356_p0575b07║長沙道郭居士參問三世諸佛入般若波羅密門得
J36nB356_p0575b08║阿耨多羅三藐三菩提以何為般若師云生鐵秤錘
J36nB356_p0575b09║當面擲士云還領和尚大教師云居士二六時中以
J36nB356_p0575b10║何為主士云明心見性師云心作麼生明性作麼生
J36nB356_p0575b11║見士云請師代一語師云轉語已竟士又問百尺竿
J36nB356_p0575b12║頭須進步十方世界現全身師云長沙到者裏有多
J36nB356_p0575b13║少長士無語師云未見十方世界在士云打成一片
J36nB356_p0575b14║如何下手師云居士費力不少士云諸佛未出世功
J36nB356_p0575b15║夫怎麼做師云照山僧者樣做士云如何是末後句
J36nB356_p0575b16║師便喝士禮拜師云莫錯會好。
J36nB356_p0575b17║問登臨寶座據獅子威如何是佛師云無處不稱尊
J36nB356_p0575b18║進云如何是法師云車不橫推理無曲斷進云如何
J36nB356_p0575b19║是僧師便喝進云三寶已蒙師指示如何是末後一
J36nB356_p0575b20║著師便掌。
J36nB356_p0575b21║問南泉斬貓罪過不少師云殺進云是甚麼人救得
J36nB356_p0575b22║師云問取趙州去。
J36nB356_p0575b23║問十方同聚會會個甚麼師云好堂大眾進云個個
J36nB356_p0575b24║學無為為箇甚麼師云頂上用鉗錘進云此是選佛
J36nB356_p0575b25║場選個甚麼師云念休第一座進云心空及第歸歸
J36nB356_p0575b26║個甚麼師云人人具足。
J36nB356_p0575b27║問學人不會念楞嚴咒只要學打磬不知如何下手
J36nB356_p0575b28║師便掌僧作磬聲師云弄泥團漢。
J36nB356_p0575b29║問有一人一生喫飯不曾嚼著一粒米一生穿衣不
J36nB356_p0575b30║曾挂著一縷絲不知穿衣喫飯是何人師云我不曉
J36nB356_p0575c01║得有一個知佛法底你去問他進云知佛法底在甚
J36nB356_p0575c02║麼處師將數珠示之。
J36nB356_p0575c03║問學人有疑和尚處請個話頭師云你前面在方丈
J36nB356_p0575c04║裏盜我衣去了進云不曾師打云贓物現在連掌打
J36nB356_p0575c05║出。
J36nB356_p0575c06║說戒僧問一番提起一番新請師傳與某甲乘師拈
J36nB356_p0575c07║衣示之進云混沌未分時還有戒也無師云有進云
J36nB356_p0575c08║是何人傳授師云禮拜著進云戒且置如何是向上
J36nB356_p0575c09║一著師便掌僧拜云蒙師指示信受奉行師云且信
J36nB356_p0575c10║一半。
J36nB356_p0575c11║問昔日世尊拈花迦葉微笑未審即今還笑麼師云
J36nB356_p0575c12║眼橫鼻直。
J36nB356_p0575c13║問昔日歸本今日和尚和尚底佛法即不問如何是
J36nB356_p0575c14║歸本底佛法師云從來不惜兩莖眉進云歸本佛法
J36nB356_p0575c15║與和尚佛法是同是別師云一個鼻頭兩個孔僧禮
J36nB356_p0575c16║拜師云是同是別。
J36nB356_p0575c17║問冷冷清清事如何師良久進云南山寒蛩叫甚麼
J36nB356_p0575c18║師云隨聲逐色漢。
J36nB356_p0575c19║居士問如何是空手把鉏頭師云放下著進云如何
J36nB356_p0575c20║是步行騎水牛師云者畜生進云如何是人從橋上
J36nB356_p0575c21║過師云水也無問甚橋。
J36nB356_p0575c22║問黃龍堂上一向不立佛法今日復振宗風全提正
J36nB356_p0575c23║令者誰師云巍巍獨坐百丈峰進云如何是得大體
J36nB356_p0575c24║師良久進云如何闡大用師便打進云如何是體用
J36nB356_p0575c25║雙彰師和聲打出。
J36nB356_p0575c26║問干戈撩亂事如何師云我國無憂。
J36nB356_p0575c27║僧裝果子師取一枚僧到窗外歎聲不已師問是甚
J36nB356_p0575c28║麼意思僧打破窗云快還我來師云是甚麼進云果
J36nB356_p0575c29║子師云你不會老僧意在乃問窗內一個獼猴窗外
J36nB356_p0575c30║一個獼猴汝作麼生相會僧進方丈禮拜師云弄精
J36nB356_p0576a01║魂漢。
J36nB356_p0576a02║問中元節夏去秋來無休歇是何意旨師便打僧便
J36nB356_p0576a03║喝師作倚杖勢進云休夏且置薦拔一句作麼生道
J36nB356_p0576a04║師云洪波浩渺白浪滔天進云恁麼則人人獨超物
J36nB356_p0576a05║外去也師云看腳下。
J36nB356_p0576a06║問森羅萬象合為一體師云穿卻你髑髏進云成住
J36nB356_p0576a07║壞空體歸何處師云無山不帶雲。
J36nB356_p0576a08║師持如意僧問者個將來作甚麼師舉起云急急如
J36nB356_p0576a09║律令僧擬議師劈頭一卓。
J36nB356_p0576a10║問馬祖一喝百丈三日耳聾是不聽得麼師云梆響
J36nB356_p0576a11║喫飯去。
J36nB356_p0576a12║問生滅滅已如何是參師云風吹柳絮毛毬走進云
J36nB356_p0576a13║寂滅為樂如何是禪師云雨打梨花蛺蝶飛進云參
J36nB356_p0576a14║禪拈向一邊又作麼生師直打出。
J36nB356_p0576a15║問晝夜不明何日得了師云放下著進云赤身露體
J36nB356_p0576a16║事如何師以杖擉出。
J36nB356_p0576a17║問懷州牛喫禾益州馬腹脹是甚麼意旨師云你問
J36nB356_p0576a18║我答。
J36nB356_p0576a19║問進不得退不得是個甚麼師云立地死漢進云畢
J36nB356_p0576a20║竟是個甚麼師云死漢立地。
J36nB356_p0576a21║問不向舉起處承當如何是功夫師云北斗面南看
J36nB356_p0576a22║進云恁麼則實際理地不受一塵師云狸奴白牯任
J36nB356_p0576a23║往還進云徹體本空了然無礙時如何師云東山水
J36nB356_p0576a24║上行進云不登黃龍頂焉知世界寬師云看腳下。
J36nB356_p0576a25║問一念不生萬法平沉功夫在甚麼處師云鑿池不
J36nB356_p0576a26║帶月進云恁麼則見月休觀指歸家罷問程師云非
J36nB356_p0576a27║汝境界。
J36nB356_p0576a28║問如何是直上黃龍一句師云有驢騎驢無驢步走
J36nB356_p0576a29║僧撫掌自嘆師云醜。
J36nB356_p0576a30║僧參師問那裏來進云北京師云北京風景如何進
J36nB356_p0576b01║云平和師云既平和到此作麼僧無語師即打趁出
J36nB356_p0576b02║問大通智勝佛十劫坐道場佛法不現前不得成佛
J36nB356_p0576b03║道是何意旨師云為他是大通智勝佛進云因甚佛
J36nB356_p0576b04║法不現前師豎拳進云如何是道場師云現住黃龍
J36nB356_p0576b05║巴東縣黃令尹參問清淨本然云何忽生山河大地
J36nB356_p0576b06║師云有意氣時添意氣不風光處也風光公云在宗
J36nB356_p0576b07║門又作麼生師云合取口公無語師云只可自怡悅
J36nB356_p0576b08║問佛未生時那個與眾生說法師云老僧進云請師
J36nB356_p0576b09║說看師云信受奉行。
J36nB356_p0576b10║問前有殺人戰場後有黑暗地獄如何救得師云好
J36nB356_p0576b11║與三十棒。
J36nB356_p0576b12║問除卻揚眉瞬目功夫作麼生做師云漆桶不快進
J36nB356_p0576b13║云看到杲日當空時如何師云不快漆桶。
J36nB356_p0576b14║余小泉居士問抬頭一見滿天星時如何師云切莫
J36nB356_p0576b15║眼花士云百千萬境一時露作麼生抵當師云動容
J36nB356_p0576b16║揚古路士云無夢無想還有心也無師云寐語不少
J36nB356_p0576b17║四月八日師落堂僧問今日世尊降誕後還有事也
J36nB356_p0576b18║無師云爭似閻浮未誕時進云末後又如何師云天
J36nB356_p0576b19║生伎倆能奇怪僧喝師打數棒云撩空一擊天鼓響
J36nB356_p0576b20║滿堂雲水盡著驚。
J36nB356_p0576b21║問佛法如水中月是否師云清波無透路。
J36nB356_p0576b22║秀埜至師陞堂撾鼓集眾云百丈山前親行此令本
J36nB356_p0576b23║來無說除人之病卓杖云一擊塗毒鼓玄沙遇猛虎
J36nB356_p0576b24║橫吞海底月吸盡賓與主握拂與之秀接云大眾證
J36nB356_p0576b25║明便禮拜。
J36nB356_p0576b26║問昔日世尊拈花敗闕不少今日和尚付囑秀大師
J36nB356_p0576b27║是何意旨師云敕點飛龍馬進云末後如何師云跛
J36nB356_p0576b28║鱉出頭來。
J36nB356_p0576b29║聯芳
J36nB356_p0576b30║念休亮上人（湖廣）
J36nB356_p0576c01║梅子今已熟看看他自落分付與何人念休第一座
J36nB356_p0576c02║雲海鑑上人（四川）
J36nB356_p0576c03║汝今不識禪常伴白雲閒蹋翻海底月抹過上頭關
J36nB356_p0576c04║寒灰靜上人（四川）
J36nB356_p0576c05║雙池者隻角虎形體東觸西觸哮吼塞破虛空聞者
J36nB356_p0576c06║似塗毒鼓
J36nB356_p0576c07║蘭源鎧上人（四川）
J36nB356_p0576c08║兀兀獨坐今已曉眾木靈芽汝得早任他十方頭陀
J36nB356_p0576c09║客常將白棒當頭埽
J36nB356_p0576c10║見如鼎上人（湖廣）
J36nB356_p0576c11║只說滿面一天星誰知通古又通今任他四海英靈
J36nB356_p0576c12║客都來盡喪爪牙身
J36nB356_p0576c13║秀野林上人（四川）
J36nB356_p0576c14║大唐國裏無人奇然可知之也兩手拿盡虛空分付
J36nB356_p0576c15║秀埜禪者
J36nB356_p0576c16║清源湛上人（湖廣）
J36nB356_p0576c17║見得清來徹底圓明珠獨湛水中天雲堂兩手親分
J36nB356_p0576c18║付五葉菩提色更鮮
J36nB356_p0576c19║靈源璽上人（四川）
J36nB356_p0576c20║黃龍隱隱隔塵沙心正無非妙法華一縷金襴今付
J36nB356_p0576c21║汝嚴輪先轉白牛車
J36nB356_p0576c22║悟一朗上人（湖廣）
J36nB356_p0576c23║只言滿面一天星誰解空珠獨朗明黃龍留下撐天
J36nB356_p0576c24║手度盡塵寰穎異人
J36nB356_p0576c25║文源燦上人（四川）
J36nB356_p0576c26║一語當機萬法空擒龍捉虎逞英雄堂堂頂具金剛
J36nB356_p0576c27║眼豁豁胸藏栗棘蓬
J36nB356_p0576c28║法嚴楞上人（湖廣）
J36nB356_p0576c29║源頭活水好相尋付法由來秖付心明月滿懷收不
J36nB356_p0576c30║住散將光彩照千林
J36nB356_p0577a01║持白戒上人（江西）
J36nB356_p0577a02║燈燈續燄祖祖相傳歷代宗旨分付水禪
J36nB356_p0577a03║首昕心上人（湖廣）
J36nB356_p0577a04║黃龍一隻鐵鷂渾身盡是心竅任他凡聖齊彰都剖
J36nB356_p0577a05║蓮房祕奧
J36nB356_p0577a06║還源聯上人（四川）
J36nB356_p0577a07║玅明心本無礙何似成精捏怪與他一粒刀圭任他
J36nB356_p0577a08║輕安自在
J36nB356_p0577a09║一源賢上人（湖廣）
J36nB356_p0577a10║百城煙水漫行行束起身傍折腳鐺歸鳥白雲深處
J36nB356_p0577a11║宿寒空孤月為誰明
J36nB356_p0577a12║見源慈上人（湖廣）
J36nB356_p0577a13║心王本自依靈智說法翻嫌添眼翳碓頭不遇嶺南
J36nB356_p0577a14║僧幾個當機抉棗謎
J36nB356_p0577a15║崑山海上人（四川）
J36nB356_p0577a16║碧眼西來文字空常將衣法示玄同黃龍與汝機關
J36nB356_p0577a17║別也在雲閒水淡中
J36nB356_p0577a18║量徹秀上人（四川）
J36nB356_p0577a19║麝巖香沁六根龍井水淘細念只今鐵樹花開者個
J36nB356_p0577a20║一枝獨占
J36nB356_p0577a21║芑田方居士（襄陽）
J36nB356_p0577a22║說無生滅法生滅何處起蹋穿龍象群嚼透虛空髓
J36nB356_p0577a23║光源定上人（四川）
J36nB356_p0577a24║豎掃橫批那可憑得君牙慧自高凝六宗破去渾閒
J36nB356_p0577a25║事半偈收來無盡燈
J36nB356_p0577a26║豁然通上人（湖廣）
J36nB356_p0577a27║一派寒泉井井通隔山十里度疏鐘怪來卻後還彤
J36nB356_p0577a28║繪誰覆金盂制毒龍
J36nB356_p0577a29║醒源鐸上人（湖廣）
J36nB356_p0577a30║楊岐監院廿餘年那討工夫去參禪忽遇慈明親點
J36nB356_p0577b01║破一條白棒橫三千
J36nB356_p0577b02║道備洪上人（陝西）
J36nB356_p0577b03║遠辭越絕此開壇步出竿頭意未闌樓閣不從心外
J36nB356_p0577b04║見水雲多在定中觀
J36nB356_p0577b05║宜南滿上人（四川）
J36nB356_p0577b06║力種龍山除饉田去來畢竟結良緣好須迅步行將
J36nB356_p0577b07║去直上崑崙頂上顛
J36nB356_p0577b08║卓吾余居士（湖廣）
J36nB356_p0577b09║一莖藤杖住山川明月清風在手邊莫遣葛陂龍化
J36nB356_p0577b10║去剝盡沙界野狐涎
J36nB356_p0577b11║余道婆明善（襄陽）
J36nB356_p0577b12║貧兒腳本透天涯今日言歸得故家省識孃生真面
J36nB356_p0577b13║目眉橫鼻直總無差
J36nB356_p0577b14║大慧廣上人（湖廣）
J36nB356_p0577b15║問法法無可說付衣衣將誰付猛然獅子搖頭驚醒
J36nB356_p0577b16║天龍八部
J36nB356_p0577b17║大意禪上人（湖廣）
J36nB356_p0577b18║一語當機截聖流為君為臣有何休寒山拾得秖麼
J36nB356_p0577b19║笑橫身放出得自由
J36nB356_p0577b20║碧源江上人（陝西）
J36nB356_p0577b21║襄州道眼那稱尊除是黃龍嫡派孫超越諸方真淨
J36nB356_p0577b22║主鴨頭綠水遶崑崙
J36nB356_p0577b23║寶峰德上人（四川）
J36nB356_p0577b24║念爾奔忙問佛乘就中剝換一層層即今溫養無多
J36nB356_p0577b25║計鏟盡諸方舊葛藤
J36nB356_p0577b26║體忍慈上人（湖廣）
J36nB356_p0577b27║直透金剛圈橫吞栗棘蓬黃龍親分付振起臨濟宗
J36nB356_p0577b28║和安心上人（陝西）
J36nB356_p0577b29║一花五葉破天荒鼻孔穿來一線長華種迄今無斷
J36nB356_p0577b30║滅英靈漢子直承當
J36nB356_p0577c01║大智會上人（湖廣）
J36nB356_p0577c02║黃花翠竹體非殊風樹鐘聲聽不孤眉際真人常自
J36nB356_p0577c03║見佛陀得與並肩無
J36nB356_p0577c04║頂相題上人（湖廣）
J36nB356_p0577c05║休嫌平地起波濤獅子林中喜叫嗥為笑老禪疑底
J36nB356_p0577c06║事曹溪一派似天高
J36nB356_p0577c07║映昧喜上人（陝西）
J36nB356_p0577c08║十方調御涅槃門三際同時可共論識得剎塵皆祖
J36nB356_p0577c09║佛密公一派好兒孫
J36nB356_p0577c10║了凡賜上人（湖廣）
J36nB356_p0577c11║無私付囑已全彰鼻孔何須半面量一指彈時消觸
J36nB356_p0577c12║背都教言下自承當
J36nB356_p0577c13║德心印上人（山東）
J36nB356_p0577c14║駐錫經行島與洲機鋒相對幾裴休緣深正好探梅
J36nB356_p0577c15║子路滑何須扣石頭
J36nB356_p0577c16║丁道婆明普（北京）
J36nB356_p0577c17║玅行圓滿事莫窮人天正眼已通風打開攃在他方
J36nB356_p0577c18║外行到水窮不見蹤
J36nB356_p0577c19║佛事
J36nB356_p0577c20║挂鐘板權衡佛祖號令人天全賴二上座指板云諸
J36nB356_p0577c21║人還見麼擊板云還聞麼即此見聞非見聞無餘聲
J36nB356_p0577c22║色可呈君若將耳聽終難會眼裏聞聲方始親。
J36nB356_p0577c23║為會禪人起龕
J36nB356_p0577c24║昨夜蟾蜍遍界飛今朝紅日破重圍一天星斗空施
J36nB356_p0577c25║設最是虛靈無觸違且道會天禪人即今還有觸背
J36nB356_p0577c26║也無以杖擊龕云十目所視十手所指仰勞大眾念
J36nB356_p0577c27║佛便起。
J36nB356_p0577c28║下火
J36nB356_p0577c29║論生本無生說死本無死斷卻裏頭繩傀儡不堪使
J36nB356_p0577c30║分付丙丁童叮嚀甲乙己直下各承當收拾皮袋子
J36nB356_p0578a01║下火炬云大眾還知會天落處麼寒來雪積家家白
J36nB356_p0578a02║暖至花開處處紅。
J36nB356_p0578a03║為石門住持起龕
J36nB356_p0578a04║金烏玉兔兩輪彰溪水潺潺夏日長畢竟水還歸海
J36nB356_p0578a05║納到頭雲自入山藏老僧為說無生法扁鵲休誇益
J36nB356_p0578a06║壽方惟有虛空最平等世尊猶臥涅槃床事也不理
J36nB356_p0578a07║家也不當汝今恁麼貶向蓮鄉。
J36nB356_p0578a08║下火
J36nB356_p0578a09║石門住持為眾心勤因汝本分至公出群耳裏常見
J36nB356_p0578a10║眼中常聞具何手眼感眾難分擲下火炬云燒了皮
J36nB356_p0578a11║袋不立功勳。
J36nB356_p0578a12║為慧禪人起龕
J36nB356_p0578a13║不孝兒孫撩起便行須彌倒卓送爾登程。
J36nB356_p0578a14║下火
J36nB356_p0578a15║拈火炬云且聽火光為汝說法無邊殊勝大家看風
J36nB356_p0578a16║颯颯月團團指揮如意天華落一點靈光照耀寬。
J36nB356_p0578a17║為道禪者起龕
J36nB356_p0578a18║咄咄咄休摸索誰家深掩黃昏閣子規夜半急相催
J36nB356_p0578a19║風雨林中花已落顧視左右云還知道者落處麼倒
J36nB356_p0578a20║拈七尺烏藤直指伊歸極樂。
J36nB356_p0578a21║下火
J36nB356_p0578a22║最初一句好肉剜瘡末後一句脫體全彰正恁麼時
J36nB356_p0578a23║眾中還知道方禪者安身處麼遂攛火炬云只為鷓
J36nB356_p0578a24║鴣啼徹處火裏蓮花別樣香。
J36nB356_p0578a25║為眾入塔
J36nB356_p0578a26║塔價三錢不復償寂光圓照普煇煌打開多寶牟尼
J36nB356_p0578a27║藏雲半房兮月半房。
J36nB356_p0578a28║行繇
J36nB356_p0578a29║師住襄州雙池一日緇素懷香入室請師示行繇師
J36nB356_p0578a30║云山僧數十年東塗西抹一具醜面孔何堪刻畫眾
J36nB356_p0578b01║堅請師不得已云予乃四川成都崇慶州人也俗姓
J36nB356_p0578b02║胡母何氏生於萬曆庚戌年正月十七日九歲祝髮
J36nB356_p0578b03║於灌縣中峰寺服勤十年二十歲朝峨眉禮自省和
J36nB356_p0578b04║尚受具足戒戊寅行腳始參祝家庵印心和尚蒙警
J36nB356_p0578b05║策示偈曰學道先須學細心細中之細細難明箇中
J36nB356_p0578b06║尋到無尋處始是凡心即佛心予方知有己躬下事
J36nB356_p0578b07║一日遇單複師與印和尚相見機緣予中心霿亂禮
J36nB356_p0578b08║辭決志出蜀路逢一僧自南方來敘及天童密老和
J36nB356_p0578b09║尚乃臨濟正宗聞之喜躍第恨未親聆謦欬爾於是
J36nB356_p0578b10║南詢遍參諸方尊宿己卯冬趨天童禮悟老和尚問
J36nB356_p0578b11║如何是一念未生前童和聲便打予云再請和尚曲
J36nB356_p0578b12║垂開示童又打予云學人不會童曰鈍漢喫飯了來
J36nB356_p0578b13║向汝道予禮出挂搭禪堂隨眾做工夫一日同參悟
J36nB356_p0578b14║心兄問公在此多時工夫若何予云莫說工夫若何
J36nB356_p0578b15║逐日發不起疑情悟云伊何不學古人做工夫行也
J36nB356_p0578b16║似銀山鐵壁坐也似銀山鐵壁跳上蒲團三百六十
J36nB356_p0578b17║骨節節節相撐八萬四千毛孔孔孔相通打開兩眼
J36nB356_p0578b18║看畢竟是個甚麼自後依他做去工夫果如銀山鐵
J36nB356_p0578b19║壁如是三年一日上方丈問無眼耳鼻舌身意意旨
J36nB356_p0578b20║如何童曰父母未生前道得一句即答予抽身出方
J36nB356_p0578b21║丈童隨後打一棒曰汝還知棒頭落處麼予云知音
J36nB356_p0578b22║不必頻頻舉禮退童再住通玄予追隨不意圜寂是
J36nB356_p0578b23║年壬午七夕予回蜀參破山和尚至方丈纔禮拜被
J36nB356_p0578b24║劈頭一棒滿面是血乃曰會麼予向來寶惜一時冰
J36nB356_p0578b25║釋汗流夾背破曰爾可見象崖予到墊江南山相見
J36nB356_p0578b26║象便問將你天童參來底看予云未入門呈似了也
J36nB356_p0578b27║象曰即今因甚不拈出予作禮象曰南泉有云不是
J36nB356_p0578b28║心不是佛不是物是個甚麼予曰遍界明明不覆藏
J36nB356_p0578b29║次日同雲馥兄入室象問臺山婆子公案作麼生會
J36nB356_p0578b30║予云學人即今親覲和尚象曰汝在那裏會趙州予
J36nB356_p0578c01║一喝象曰好與一頓痛棒予云和尚棒教誰喫象口
J36nB356_p0578c02║甚麼所在亂統予云某甲罪過象乃書偈贈曰天童
J36nB356_p0578c03║金粟笑歸來打散腰包更不猜物物全彰向上事草
J36nB356_p0578c04║鞋腳下即天臺辭別己丑往紅崖雲臺住靜自計云
J36nB356_p0578c05║須得穎脫然不至古人休歇田地不止朝夕益加奮
J36nB356_p0578c06║勵脅不沾席三年忽上蒲團脊梁狀如鐵壁鼻息全
J36nB356_p0578c07║無出入坐之甚久孤迥迥地無意無思只見面前一
J36nB356_p0578c08║開猶如黑地送在白日一般身汗如水一夜目不交
J36nB356_p0578c09║睫忽聽門響一聲㘞地如利斧得長柄能斷合抱之
J36nB356_p0578c10║木時夜雨達旦口占一偈簷水滴滴分明歷歷卻凡
J36nB356_p0578c11║聖心泯真妄跡我今說偈言龜毛長數尺亟見鹿門
J36nB356_p0578c12║宕本師求印可宕喜溢顏面囑曰偶來風雨鹿門寺
J36nB356_p0578c13║今日相承賴有人分付龜毛編就拂撝揚四海化玄
J36nB356_p0578c14║賓仍曰西來祖意汝今已得善自護持予禮辭拽杖
J36nB356_p0578c15║渡江意在把茅蓋頭了此餘生忽過南漳寓定慧不
J36nB356_p0578c16║意鄉紳芑田方居士領闔邑紳衿檀越齎書疏信儀
J36nB356_p0578c17║懇請住雙池祖剎予卻之不已應命因茲歷遷住持
J36nB356_p0578c18║然而或出或處得失窮通咸信乎天緣非強為也眾
J36nB356_p0578c19║兄弟百里千里來相依共住今日緇素懷香請問余
J36nB356_p0578c20║雖一期事不獲已稱實方便而說猶增我法之罪不
J36nB356_p0578c21║許諸公作實法會這便是山僧半生敗闕醜態盡底
J36nB356_p0578c22║掀翻眾兄弟各各有本地風光莫從外覓者關捩子
J36nB356_p0578c23║其實不難若是唧溜漢一撥便轉那似山僧波波吒
J36nB356_p0578c24║吒喫許多辛苦甚麼這般說話愧揚家醜明眼人前
J36nB356_p0578c25║一場笑具時候嚴寒久立珍重大眾踴躍作禮而退。
J36nB356_p0578c26║
J36nB356_p0578c27║
J36nB356_p0578c28║
J36nB356_p0578c29║
J36nB356_p0578c30║奇然智禪師語錄卷下（終）
J36nB356_p0579a01║奇然智禪師塔銘
J36nB356_p0579a02║嗣法髮弟子珂雪居士方叔壯
J36nB356_p0579a03║明洹頓首百拜撰文
J36nB356_p0579a04║安陸西來嗣法門人明林較梓
J36nB356_p0579a05║禪師諱超智號奇然香嚴宕山遠和尚嫡嗣西蜀成
J36nB356_p0579a06║都崇慶州其父姓胡母何氏夢一梵僧投宿手中然
J36nB356_p0579a07║蓮炬甚奇覺而異之萬曆庚戌年正月十有七日寅
J36nB356_p0579a08║時生師賦性爽朗孩提時即喜盤膝坐見衲子到門
J36nB356_p0579a09║依戀不已九歲薙髮於灌縣中峰寺年二十詣峨眉
J36nB356_p0579a10║受具足戒戊寅而束包出蜀南見諸善知識時天童
J36nB356_p0579a11║密雲悟老和尚大弘臨濟之道己卯冬趨覲咨叩問
J36nB356_p0579a12║答勘驗多端參依久之童壬午再住通玄師出山時
J36nB356_p0579a13║破山和尚倡道梁山雙桂堂亟往謁焉師纔作禮破
J36nB356_p0579a14║當頂一棒血流滿面乃曰會麼師向來礙膺之物一
J36nB356_p0579a15║時冰釋汗流夾背破曰爾可往見象崖師即擔簦啟
J36nB356_p0579a16║行既至備陳求法心切象便問將你天童參來底看
J36nB356_p0579a17║師云未入門呈似了也象曰即今拈出看師因作禮
J36nB356_p0579a18║象曰南泉有云不是心不是佛不是物是個甚麼師
J36nB356_p0579a19║云遍界明明不覆藏象乃書偈贈曰天童金粟笑歸
J36nB356_p0579a20║來打散腰包更不猜物物全彰向上事草鞋腳下即
J36nB356_p0579a21║天臺師辭至楚雲臺孤峰頂上會積雪沒徑虎跡四
J36nB356_p0579a22║周寒暑那伽不少動也然師根器遠大不肯得少為
J36nB356_p0579a23║足師年四旬矣乃歎云年日以增而學日以退豈非
J36nB356_p0579a24║聞見未充無以啟發乎遂諸緣盡捨類氣絕之人行
J36nB356_p0579a25║坐寢食不徇覺知唯一念如在太虛之中如此久之
J36nB356_p0579a26║一夕坐至夜分聆門響聲豁然如釋重負喜躍不自
J36nB356_p0579a27║勝且云佛法元在耳目之間秖為太近故人自遠耳
J36nB356_p0579a28║時夜雨徹旦即衝口而說偈曰簷水滴滴分明歷歷
J36nB356_p0579a29║卻凡聖心空真妄跡我今說偈言龜毛長數尺乃走
J36nB356_p0579a30║見襄州鹿門宕老和尚即白悟由宕乃與師針芥相
J36nB356_p0579b01║投即囑曰偶來風雨鹿門寺今日相承賴有人分付
J36nB356_p0579b02║龜毛編就拂撝揚四海化玄賓仍曰正法眼藏善自
J36nB356_p0579b03║護持他日說法度人續佛慧命禮辭遂拽杖過南漳
J36nB356_p0579b04║（叔壯）一見大喜願日聞道盡禮力致之適雙池虛席
J36nB356_p0579b05║延師居之嗣嚴自非居士請主白水陶都弁昆季請
J36nB356_p0579b06║住寶山習見明張行一居士請主黃龍即此山也四
J36nB356_p0579b07║踞叢林二十餘載椎拂之下千指圍繞聲光日振道
J36nB356_p0579b08║大顯著遍剎土而煥然改觀一時臺察諸君子莫不
J36nB356_p0579b09║傾心敬仰尤鑑之於治臺仙羽張大居士每接譚竟
J36nB356_p0579b10║日探微見髓手敘要略若干卷附指月錄公諸宇內
J36nB356_p0579b11║矣師仁心為質慧性為照大機大用為輔會爾遇參
J36nB356_p0579b12║請當前必和盤托出不至鏟盡疑根不止及入室內
J36nB356_p0579b13║則又握三尺竹篦摻縱殺活矩範嚴峻勉厲徒眾不
J36nB356_p0579b14║許放逸每於應事必身先之師臨濟正宗三十三代
J36nB356_p0579b15║孫也法嗣數十人戒子二千餘眾問法請益者不可
J36nB356_p0579b16║數計語錄上下卷盛傳於世矣師康熙甲寅正月二
J36nB356_p0579b17║十七日示微疾二月初三日昧爽師起沐浴服衣索
J36nB356_p0579b18║筆書偈怡然而逝閱世壽六十有五僧臘四十有四
J36nB356_p0579b19║（叔壯）謂道德之重不待家諭戶曉而知言通玄即知
J36nB356_p0579b20║為林野奇言香嚴即知為宕山遠言黃龍即知為師
J36nB356_p0579b21║也真能壽天童光明盛大之傳而永濟宗於無窮者
J36nB356_p0579b22║矣弗銘奚詒其後乃銘之曰。
J36nB356_p0579b23║濟上一宗支分派布大於天童盛於通玄美善俱並
J36nB356_p0579b24║厥惟香嚴若子若孫益振門庭師固後降氣雄諸方
J36nB356_p0579b25║法音常震萬耳咸驚言言智覺璨璨珠璣機辨峻絕
J36nB356_p0579b26║四踞大剎縱無畏說示無緣慈獨坐黃龍雲動雷奔
J36nB356_p0579b27║末法狂瀾師其砥柱返乎本然同斯大達百丈峰前
J36nB356_p0579b28║獅子崖下有窣堵波中藏全身如如妙相人天哀慕
J36nB356_p0579b29║刻是詩銘以笵來世
J36nB356_p0579b30║
J36nB356_p0579c01║奇然智禪師語錄卷上
J36nB356_p0579c02║（戒眾弟子　如滿　三乘　淨普
J36nB356_p0579c03║　　海珠　汝慧　覺靈　性演　尚能　了嚴
J36nB356_p0579c04║　　道喜　照暗　覺清　興發　尚榮　了心
J36nB356_p0579c05║　　性泰　汝聖　興榮　海智　際學　了義
J36nB356_p0579c06║　　祖宣　宗遠　智廣　覺清　尚景　了悟
J36nB356_p0579c07║　　寂福　性超　明常　實光　際鑑　了法
J36nB356_p0579c08║　　海蓮　定錦　照林　實觀　際昇　了道
J36nB356_p0579c09║　　如杲　永成　性德　實真　尚溥
J36nB356_p0579c10║　　覺融　行止　實斌　實行　際會　德洪
J36nB356_p0579c11║　　如鏡　海光　寂慈　實會　際純　際常
J36nB356_p0579c12║　　義爵　明性　心印　實照　際怕　際印
J36nB356_p0579c13║法徒明仙　傳聖　明廣
J36nB356_p0579c14║　　傳明　明申　明豁　明經
J36nB356_p0579c15║皈依弟子林亨泰　蔡明學　陳傳昔　梁明嚴
J36nB356_p0579c16║　　　　彭汝智　孫思述　　女弟子孟明福
J36nB356_p0579c17║安陸府比丘通一）
J36nB356_p0579c18║
J36nB356_p0579c19║奇然智禪師語錄卷下
J36nB356_p0579c20║（門入明秀　法孫　法孫
J36nB356_p0579c21║　　明戒　　實馨　最正
J36nB356_p0579c22║　　明賢　　實念　最清
J36nB356_p0579c23║　　明禪　　實月　性洪
J36nB356_p0579c24║　　明會　　實廣　實信
J36nB356_p0579c25║　　萬慈　　實裕　最悅
J36nB356_p0579c26║　　明滿　　實常　實性
J36nB356_p0579c27║　　明題　　實平　實照
J36nB356_p0579c28║　　明賜　　實玄　實悟
J36nB356_p0579c29║　　明林　　實覺　最見
J36nB356_p0579c30║　　余明德　實周　德會
J36nB356_p0579c31║　　丁明普　實三　如心
J36nB356_p0579c32║　　　　　　實詢　德極
J36nB356_p0579c33║　　　　　　汝靈　實靈
J36nB356_p0579c34║　　　　　　實純　實忍
J36nB356_p0579c35║　　　　　　實啟尼弟子
J36nB356_p0579c36║　　　　　　　　　實相
J36nB356_p0579c37║　　　　　　　　　實真）
J36nB356_p0579c38║同發心各捐資刻
J36nB356_p0579c39║奇然智禪師語錄一部上下卷用廣流通伏願人人
J36nB356_p0579c40║　悟明自性各各洞徹根源廓正法眼輝佛祖燈謹
J36nB356_p0579c41║　識　　　　　　　　　　　門人明林較對
J36nB356_p0579c42║康熙甲子歲八月　日吉旦禾郡楞嚴寺藏板
J36nB356_p0579c43║　　　　　　　　　　　檇李吳知先敬書
J36nB356_p0579c44║　　　　　　　　　　　禾郡（楊茂周　曹文雄）仝繡梓