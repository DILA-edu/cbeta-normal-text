J36nB357_p0581a01║重刻西來和尚語錄序
J36nB357_p0581a02║丹霞禪師劈木佛燒取舍利，院主呵之，鬚眉脫落。秀
J36nB357_p0581a03║大和尚語錄先於辛丑年刻成行世，祝融峰頭迴風
J36nB357_p0581a04║爇燄，光燭四天下，大地六種震動，板中舍利隨風雨
J36nB357_p0581a05║下，學徒愍後來聾瞽不聞不見，復於山邊、水邊、竹林
J36nB357_p0581a06║池沼邊、明光殿邊、茆屋草茇邊、百草枝頭邊、糞壤土
J36nB357_p0581a07║堆邊拾取一二，復成十卷。刻成，付使者問序於予，余
J36nB357_p0581a08║焚香頂禮，命使者於庭曰：「當日祝融老人業已和盤
J36nB357_p0581a09║托出；今日又煩木上座一一宣揚。」使者曰：「也須居士
J36nB357_p0581a10║證明，請為木上座點出雙晴，普施後來學者。」余曰：「使
J36nB357_p0581a11║者！大家照顧眉毛好。分付毛頭記室，不得矢上更加
J36nB357_p0581a12║尖，從此法雨周沙劫。」
J36nB357_p0581a13║時
J36nB357_p0581a14║康熙戊午正月上元之吉武昌太守筠菴居士劉餘
J36nB357_p0581a15║霖沐手拜題
J36nB357_p0581a16║
J36nB357_p0581a17║
J36nB357_p0581a18║
J36nB357_p0581a19║
J36nB357_p0581a20║
J36nB357_p0581a21║西來秀野林禪師語錄序
J36nB357_p0581a22║往歲登百丈山，與秀大師晤言一室，殊深景仰。辛丑
J36nB357_p0581a23║之二月，師錄既脫草，隨過峴南，惠然臨貺，而以序言
J36nB357_p0581a24║見屬，余自愧佛頭著糞矣！雖然有說焉！茫茫宇宙三
J36nB357_p0581a25║聖鼎分，要之，闡明心性而止。試觀達磨初入東國，不
J36nB357_p0581a26║立文字，直指人心，見性成佛，明乎赤子知能，即聖神
J36nB357_p0581a27║功化，亦曰孃生面、亦曰不壞身、亦曰真如法藏，斂之
J36nB357_p0581a28║則一掬，散之則三車十二部、千七百則公案、古今諸
J36nB357_p0581a29║尊宿語錄、一切文字禪。浩若滄海，返而扣之，自本自
J36nB357_p0581a30║根處，絲毫無增減也。人若於此認得真、站得定，磨鍊
J36nB357_p0581b01║得潔潔白白，顯現本來面目，何玅弗臻哉？古德云：「說
J36nB357_p0581b02║得一丈，不及行得一尺。」大師信根深厚、道力清堅，自
J36nB357_p0581b03║童山參請以還，益加熏習濟宗一脈，與老黃龍覿面
J36nB357_p0581b04║印可，是故著為法語，字字從心性中出，頭頭自體驗
J36nB357_p0581b05║上來，掃盡葛藤、打穿漆桶，授者非啞謎、受者非盲拳，
J36nB357_p0581b06║嘲風弄月之間，極得意忘言之玅。方今門庭四出、壇
J36nB357_p0581b07║坫叢開，提唱若西來者，指不多屈矣！《錄》中奧旨，賴有
J36nB357_p0581b08║鉅公大手筆徹底掀翻，何難使日星之在天、江河之
J36nB357_p0581b09║行地？即欲向此外贅隻字亦奚以為？余不文，不得已
J36nB357_p0581b10║而揚聲止響，尾之續不猶愈於頂之屙乎？但所願世
J36nB357_p0581b11║之覽者，不言而躬行、因權以化實。舌尖無骨，當觀言
J36nB357_p0581b12║句之總持；眉稜有筋，請具戲游之三昧。庶幾哉不負
J36nB357_p0581b13║師意，並有鑒於余衷也夫。謹序。
J36nB357_p0581b14║大清順治辛丑孟秋，楚臨沮珂雪居士方叔壯芑田
J36nB357_p0581b15║甫和南拜題。
J36nB357_p0581b16║
J36nB357_p0581b17║
J36nB357_p0581b18║
J36nB357_p0581b19║
J36nB357_p0581b20║
J36nB357_p0581b21║
J36nB357_p0581b22║
J36nB357_p0581b23║
J36nB357_p0581b24║
J36nB357_p0581b25║
J36nB357_p0581b26║
J36nB357_p0581b27║
J36nB357_p0581b28║
J36nB357_p0581b29║
J36nB357_p0581b30║
J36nB357_p0581c01║秀野林禪師語錄目錄
J36nB357_p0581c02║首卷
J36nB357_p0581c03║序文（二道）
J36nB357_p0581c04║卷第一
J36nB357_p0581c05║上堂
J36nB357_p0581c06║小參
J36nB357_p0581c07║示眾
J36nB357_p0581c08║普說
J36nB357_p0581c09║卷第二
J36nB357_p0581c10║法語
J36nB357_p0581c11║拈頌
J36nB357_p0581c12║機緣
J36nB357_p0581c13║書復
J36nB357_p0581c14║像讚
J36nB357_p0581c15║聯芳
J36nB357_p0581c16║法派
J36nB357_p0581c17║卷第三
J36nB357_p0581c18║住襄陽府黃龍禪寺語錄
J36nB357_p0581c19║上堂
J36nB357_p0581c20║小參
J36nB357_p0581c21║法語
J36nB357_p0581c22║偈
J36nB357_p0581c23║雜著
J36nB357_p0581c24║佛事
J36nB357_p0581c25║壽塔法語
J36nB357_p0581c26║行繇
J36nB357_p0581c27║
J36nB357_p0581c28║
J36nB357_p0581c29║
J36nB357_p0581c30║
J36nB357_p0582a01║秀野林禪師語錄卷一
J36nB357_p0582a02║嗣法門人最正等編
J36nB357_p0582a03║住湖廣安陸府西來禪寺語錄
J36nB357_p0582a04║順治丁酉歲六月二十九日，師受眾護法、紳衿、檀越、
J36nB357_p0582a05║居士暨諸山耆舊、本寺監院請住西來禪寺，於十月
J36nB357_p0582a06║十五日進院。即日，眾護法請開堂。師至座前拈啟示
J36nB357_p0582a07║眾云：「文采全彰。廓落煥然。迥沒摸索，現前一眾英靈，
J36nB357_p0582a08║共有常光顯露。大眾！還委悉麼？如或未會，仰煩維那
J36nB357_p0582a09║宣過。」宣畢，指法座云：「坐斷路頭，魔狐潛蹤，達磨不識、
J36nB357_p0582a10║威王沉吟。大眾還識路頭麼？試看新長老放一線道。」
J36nB357_p0582a11║遂陞。拈香云：「者瓣香，根盤空劫、葉覆今時，信手拈來，
J36nB357_p0582a12║爇向寶爐，端為祝延
J36nB357_p0582a13║今上皇帝聖躬萬歲萬歲萬萬歲，恭願道愈三皇，仁風
J36nB357_p0582a14║齊北極稱尊；德冠五帝，睿算等南山永固。」次拈云：「者
J36nB357_p0582a15║瓣香，布則金聲玉振，合則條理始終，奉為滿朝文武、
J36nB357_p0582a16║闔國公卿、天下列位尊官，伏願祿位高登，永佐君王
J36nB357_p0582a17║施仁政；法幢弘護，長勷列祖振宗風。」復拈云：「者瓣香，
J36nB357_p0582a18║顯示當陽，直截現成，奉為護法、紳衿、居士、列剎高賢、
J36nB357_p0582a19║本山耆德，伏願豁開頂門，正眼洞徹，一貫圜機。」又拈
J36nB357_p0582a20║云：「者瓣香，深藏大機、廓顯大用，今對人天眾前拈出，
J36nB357_p0582a21║爇向爐中，專伸供養現住襄陽府百丈山黃龍堂上
J36nB357_p0582a22║傳臨濟正宗第三十三世本師奇然智大和尚，用酬
J36nB357_p0582a23║法乳。」攝衣就座。上首白椎云：「法筵龍象眾，當觀第一
J36nB357_p0582a24║義。」師云：「當觀第一義，露刃霜鋒利，掣電羅影蹤，萬里
J36nB357_p0582a25║更萬里。還有獨露者麼？」僧問：「四相皆空、三心未有，是
J36nB357_p0582a26║箇甚麼？」師云：「頭頭獨露。」進云：「意旨如何？」師云：「處處全
J36nB357_p0582a27║彰。」進云：「恁麼學人禮拜和尚去也！」師云：「好與三十拄
J36nB357_p0582a28║杖。」問：「和尚未登寶華王座，甘露已潤群生時如何？」師
J36nB357_p0582a29║云：「開豁人天眼，渾忘舊面皮。」進云：「謂是山靈有待？謂
J36nB357_p0582a30║是法爾如然？」師云：「顯大機大用。」進云：「恁麼西來法道
J36nB357_p0582b01║從今振，枯木重開劫外華。」師云：「瞻之仰之。」驀拈拄杖
J36nB357_p0582b02║云：「神光一道，烜赫十方；玅體無形，炳然萬象。寒風颯
J36nB357_p0582b03║颯、清機歷歷；霜華巧呈，堂堂覿面。所以道：『用時便用，
J36nB357_p0582b04║心無定動；隨處作主，遇緣即宗。無倚無依，自繇自在。』
J36nB357_p0582b05║祇如今日開堂祝聖一句作麼生道？皇風蕩蕩被寰
J36nB357_p0582b06║宇，兆姓歌歡逾萬春。」復舉：「古德道：『夫為善知識，須是
J36nB357_p0582b07║驅耕夫牛、奪饑人食。驅耕夫牛，令苗稼滋盛；奪饑人
J36nB357_p0582b08║食，令永絕饑虛。』大眾！古德竊得些子活計，氣宇如王，
J36nB357_p0582b09║擒縱自由。這樣說話，諸方舉者甚多，聞者如風過耳，
J36nB357_p0582b10║殊不知古德一期方便與伊摧魔破執，既驅其牛、奪
J36nB357_p0582b11║其食，為甚麼卻苗稼滋盛，永絕饑虛？」喝一喝云：「驅其
J36nB357_p0582b12║牛耶？奪其食耶？還有緇素得出底麼？試出來呈醜拙
J36nB357_p0582b13║看。如無，禍不單行，福不重受。」上首復結椎云：「諦觀法
J36nB357_p0582b14║王法，法王法如是！」卓拄杖下座。（謝辭不錄）
J36nB357_p0582b15║立職事，上堂。「眾兄弟！既到者裏挂搭，都是三條椽下
J36nB357_p0582b16║客，宜從履踐自了心休。二六時中，事在精勤、行存潔
J36nB357_p0582b17║白，忘憎愛、絕是非，隻腳立定，冰凌上度九曲，劍刃上
J36nB357_p0582b18║拾全身，恁麼謂之極則。呵呵！正是錯認驢鞍橋作阿
J36nB357_p0582b19║爺下頷。且從容，莫疑猜，西來與現前兄弟行也如是、
J36nB357_p0582b20║坐也如是，箇箇衣下本來現成，搬柴運水、執爨負舂、
J36nB357_p0582b21║烹茶挈瓶、拋籌拈杓、營繕屋廬、事持齋饌、採擇菜果、
J36nB357_p0582b22║支收出內、糊窗拭器、掃地裝香，街坊打化、賓客送迎、
J36nB357_p0582b23║主伴交參，乃佛祖始終正行，自成一家規繩，事事圜
J36nB357_p0582b24║融、塵塵方便，叢林隨事立名、因名顯分，輕重得所、優
J36nB357_p0582b25║劣無差，規矩以之而立、法幢因茲而興。山僧只管牽
J36nB357_p0582b26║枝引蔓，萬種施為，拿空塞空、以毒攻毒。秖如展佛祖
J36nB357_p0582b27║現成家風，布叢林斬新條令又作麼生？髑髏前暗行
J36nB357_p0582b28║賞罰，電光裏明驗主賓。」喝一喝，下座。
J36nB357_p0582b29║次日結制，請上堂。「西來結制，雲水濟集，把住咽喉，甚
J36nB357_p0582b30║處出氣？非是山僧壓良，只為諸人不薦。汝諸人薦麼？
J36nB357_p0582c01║若薦得，各各清淨寶爐不假莖柴塊炭，晝夜熾然，無
J36nB357_p0582c02║迴避處、無間隔處。所以，諸佛證知，空明廓徹，得大自
J36nB357_p0582c03║在、興大作用，故云：『如我按指，海印發光，眾生昧之，逐
J36nB357_p0582c04║妄受生，業識忙忙，無本可據。』所以，世尊道：『汝暫舉心，
J36nB357_p0582c05║塵勞先起。』現前緇素、貴賤、男女自肯回光，悟同本得。
J36nB357_p0582c06║有本得底麼？出來道看！」僧問：「和尚今日結制，十方衲
J36nB357_p0582c07║子聚會，以眾為心，心不可得，和尚還有箇甚麼？」師云：
J36nB357_p0582c08║「打草正要驚蛇。」進云：「莫塗糊人好。」師云：「你刺腦入膠
J36nB357_p0582c09║盆作麼？」便打。問：「年年月月十五日，和尚因甚又認著
J36nB357_p0582c10║十月十五日？」師打云：「伊看是十五日、不是十五日聻？」
J36nB357_p0582c11║僧禮拜，師云：「儱侗不少。」復云：「秋末冬初，九旬茲始，事
J36nB357_p0582c12║不獲已，放一線道。」拈拄杖云：「會麼？若也未會，山僧更
J36nB357_p0582c13║為諸人顯露去也。」拽拄杖下座。
J36nB357_p0582c14║安陸戎府大誕，請上堂。「『通達本法心，無法無非法，悟
J36nB357_p0582c15║了同未悟，無心亦無法。』古德恁麼道，既是無心又無
J36nB357_p0582c16║法，卻喚甚麼作本法？本法又作麼生通達？諸人大須
J36nB357_p0582c17║細意，者箇常露現前，自由自在，未曾有一法解蓋得
J36nB357_p0582c18║伊、未曾有一法解等得伊，轉轆轆底蓋色蓋聲，周流
J36nB357_p0582c19║無滯，不與萬法為鄰，一切法蓋伊不得。所以古德云：
J36nB357_p0582c20║『目前無法，意在目前；不是目前法，非耳目之所到。』諸
J36nB357_p0582c21║人委悉也無？若未委悉，不免為諸人註破。心不妄取
J36nB357_p0582c22║過去法，斯名為智；不貪未來事，斯名為慧；不於現在
J36nB357_p0582c23║有所住，斯名為定。如是了達三世悉空寂，此智、此慧、
J36nB357_p0582c24║此定一一無邊際，所以當陽一著，非異非如、非見非
J36nB357_p0582c25║說、非無非有、非佛非法，昭同杲日、廣若太虛。昔日黃
J36nB357_p0582c26║面老子於此示生修行、於此悟道成佛，全不由他，悉
J36nB357_p0582c27║承渠力，即如今千聖頂𩕳上掫出了也。」遂舉拂子云：
J36nB357_p0582c28║「還見麼？若是大人具大見、大智得大用，舉一明三底，
J36nB357_p0582c29║瞞他一點不得。何故？當人日用現成。今日山僧以此
J36nB357_p0582c30║廣大無邊際心說此廣大無邊際法，奉為
J36nB357_p0583a01║安陸戎府筠菴劉大護法高登祿位，慧性宏開，享富
J36nB357_p0583a02║貴、多子孫，永作皇家柱石、恒為佛法金湯。祇如即今
J36nB357_p0583a03║依時及節一句作麼生道？麗景重重彰瑞氣，壽山高
J36nB357_p0583a04║到大椿年。」下座。
J36nB357_p0583a05║佛誕，黃奎芳、陳尚德二善士率合鎮檀越請上堂。「眹
J36nB357_p0583a06║兆纔彰成露布，呱聲未絕便橫行，指天指地提持處，
J36nB357_p0583a07║只要人人正眼明。赤骨師兒開巨口，通身現出大人
J36nB357_p0583a08║形。是則固是，今日人天俱集，為佛慶誕一句作麼生
J36nB357_p0583a09║道？今朝處處澆香水，東土西天共讚誠。」
J36nB357_p0583a10║戎府劉護法▆僧請上堂。「考鐘伐鼓，獨震宏音，滿堂
J36nB357_p0583a11║龍象，廓開胸襟。親遭香積妙供，灼然六味徹心，不曾
J36nB357_p0583a12║咬著粒米，箇箇飽足歡欣。然雖如是，諸人還聞毛孔
J36nB357_p0583a13║香麼？若聞，廣慧心，酬大信，施興祚國，祝
J36nB357_p0583a14║聖皇猷。」復頌云：「毗耶城裏老維摩，不二門頭尟客過，
J36nB357_p0583a15║一箇無言寧有礙？頂𩕳醯眼耀山河。」下座。
J36nB357_p0583a16║伽藍殿上梁，慈雲化主請上堂。「良辰高豎伽藍堂，輸
J36nB357_p0583a17║我禪林道播揚，衲子豁開正法眼，自然瀟灑絕諸望。
J36nB357_p0583a18║檀那家業永興盛，施主門闌恆吉祥，福慧莊嚴二種
J36nB357_p0583a19║備，獅床千古振宗綱。巨梁跨地衝霄碧，宛似蛟龍奮
J36nB357_p0583a20║翼翔，佳致斯山文兆出，相傳猶演濟燈長。」喝一喝！
J36nB357_p0583a21║宜城縣萬壽寺，瑞林、寂空、見明禪德請上堂。「山僧二
J36nB357_p0583a22║十餘年行腳，今日偶開舖面，蓋為眾竭力，大有不著
J36nB357_p0583a23║便，汝諸人平地討喫交，過歸阿誰？然雖如是，事無一
J36nB357_p0583a24║向。」驀拈拄杖卓一下云：「兔角杖、龜毛拂，通身無影，覿
J36nB357_p0583a25║體離詮，道人安用，今古昭然，那有三玄三要？也無五
J36nB357_p0583a26║位君臣。」顧視左右云：「總來滯貨不出門。」
J36nB357_p0583a27║上堂。「箇箇英靈猛烈漢，本來面目沒覆藏，盡大地人
J36nB357_p0583a28║無兩樣，何雖好肉上剜瘡？」復舉：「六祖大師云：『汝等諸
J36nB357_p0583a29║人自心是佛，更莫狐疑，外無一法而能建立，皆是本
J36nB357_p0583a30║心生萬種法。故《經》云：「心生種種法生、心滅種種法滅。」
J36nB357_p0583b01║若欲成就種智，須達一相、一行三昧。』六祖恁麼吐露，
J36nB357_p0583b02║山僧恁麼舉揚。」驀拈拄杖云：「昭昭然宇宙充塞，無相
J36nB357_p0583b03║可睹；晃晃焉色空混融，無跡可尋。上乃天、下乃地、中
J36nB357_p0583b04║間水陸空行。此是佛殿、僧堂、三門、廚庫，僧是僧、俗是
J36nB357_p0583b05║俗。敢問諸人，畢竟如何是一相、一行三昧？」卓拄杖下
J36nB357_p0583b06║座。
J36nB357_p0583b07║忠宇葉居士撝金建新方丈，請師入室。「從上諸聖、當
J36nB357_p0583b08║代群英總踞此室，即今山僧又作麼生？」遂據座云：「恢
J36nB357_p0583b09║彰佛祖家風，克紹全提正令。如何是正令全提句？」喝
J36nB357_p0583b10║一喝，便起。
J36nB357_p0583b11║自學、止幻禪德請上堂。「的的大意，沒量施彰，對無儔
J36nB357_p0583b12║侶，脫體堂堂。昔臨濟大師上堂云：『赤肉團上有一無
J36nB357_p0583b13║位真人，常在汝等面門出入，未證據者看看！』此老宿
J36nB357_p0583b14║與麼施陳……」驀拈拄杖卓一下云：「信手布施諸公了也。」
J36nB357_p0583b15║復舉起召眾云：「者是山僧拄杖，且道布施在甚麼處？
J36nB357_p0583b16║若向者裏辯得出，略較些子；如辯不出，未免困於途
J36nB357_p0583b17║轍。秖如不歷程途一句作麼生道？一氣不言含有象，
J36nB357_p0583b18║萬靈何處謝無私？」下座。
J36nB357_p0583b19║黃龍命人送信衣到，上堂。師拈香，上首白椎畢，僧問：
J36nB357_p0583b20║「黃龍意旨轉至，西來意旨且置，請師敷揚。」師舉拂云：
J36nB357_p0583b21║「會麼？」進云：「不會。」師云：「放一線道。」乃云：「摩竭正令、少室
J36nB357_p0583b22║真規，風吹不入、水泄不通，西來已平地喫交了也，賴
J36nB357_p0583b23║有不二門頭放開一線。」撝拂子云：「人人威光閃爍、各
J36nB357_p0583b24║各不欠絲毫。雖然如是，更有向上一竅，三世諸佛莫
J36nB357_p0583b25║能宣揚，歷代祖師提掇不起。且道是箇甚麼物得與
J36nB357_p0583b26║麼奇怪？」復揮拂子云：「諸人見麼？若見得徹，非特吾老
J36nB357_p0583b27║人恩歸有地，直下人人不落第二見；不唯不落第二
J36nB357_p0583b28║見，抑乃各各知恩報恩。秖如今日應時及節一句作
J36nB357_p0583b29║麼生道？自笑衣穿赤骨露，一肩授手被金襴。」斂衣下
J36nB357_p0583b30║座。
J36nB357_p0583c01║上堂。「忠宇葉居士、善女余氏捐淨財修設香齋，仍乞
J36nB357_p0583c02║山僧陞於此座，為眾顯揚臨濟宗猷，提持向上一路，
J36nB357_p0583c03║所願色身安泰，入道無難。」遂召眾云：「且喚甚麼作臨
J36nB357_p0583c04║濟宗猷？宗猷又如何顯揚？喚甚麼作向上一路？一路
J36nB357_p0583c05║復如何提持？」拈拄杖橫按云：「指縱萬別千差，獨脫一
J36nB357_p0583c06║字全無。到者裏，大師面目現在、河北風規猶古，所以
J36nB357_p0583c07║迸開赤肉團，用白拈賊，奮奔雷喝，捋猛虎鬚，大機大
J36nB357_p0583c08║用，電激星馳，於時脫羅籠、自此出窠臼，乃至衝天意
J36nB357_p0583c09║氣格外提持，都教箇箇契機、人人悟同。即此赤肉團，
J36nB357_p0583c10║全威烜赫，大用風旋，臨濟宗猷宛然見，透頂透底露
J36nB357_p0583c11║乾坤。」喝一喝。
J36nB357_p0583c12║上堂。「濟濟人天駢驟集，相呈覿面沒多般。」揮拂云：「金
J36nB357_p0583c13║錘影動寒光燄，直下分明著耳觀。」喝一喝，下座。
J36nB357_p0583c14║懷江周居士請上堂。「不是心、不是佛、不是物，是箇甚
J36nB357_p0583c15║麼？脫或未委，與諸人通箇消息。」舉拂云：「於此脫落，豁
J36nB357_p0583c16║開金剛正眼、普照大千世界，一毛頭上安身，一一毛
J36nB357_p0583c17║頭顯現。一一毛頭既爾，一一包融無礙，人人遍普風
J36nB357_p0583c18║光、各各乾坤逼塞，能為萬象中主，法法頭頭自在。」下
J36nB357_p0583c19║座。
J36nB357_p0583c20║臘八，上堂。舉：「世尊臘八睹明星時，忽云：『奇哉！一切眾
J36nB357_p0583c21║生具有如來智慧德相，但以妄想執著不能證得。』」師
J36nB357_p0583c22║云：「若論山僧見處，月娟娟，萬水不能沉；風冷冷，六窗
J36nB357_p0583c23║自能啟。老瞿曇垛生招箭，認賊為子。然雖如是，知恩
J36nB357_p0583c24║者少，負恩者多。」遂豎拂子云：「大眾！還見世尊立地處
J36nB357_p0583c25║麼？若見得，許具隻眼，玉轉珠回機路活，風飛雷厲頂
J36nB357_p0583c26║眼空；若不見，許具隻眼，珊瑚枝枝撐著月，扶桑夜夜
J36nB357_p0583c27║日頭紅。如或未委，更聽一頌：六年孤坐雪山翁，一睹
J36nB357_p0583c28║明星眼豁空，百億分身無覓處，是凡是聖悉潛蹤。」下
J36nB357_p0583c29║座。
J36nB357_p0583c30║歲朝，上堂。拈香祝
J36nB357_p0584a01║聖畢，乃云：「今日正月初一，大眾明明薦取。」遂舉拂云：
J36nB357_p0584a02║「會麼？」良久，劃一劃云：「識得一，事事畢，一即一切，一切
J36nB357_p0584a03║即一，一舒一卷大都委悉。草木叢林皆現玅相，大地
J36nB357_p0584a04║山河盡轉法輪。道泰時清，歌歡滿處，既非世諦流布，
J36nB357_p0584a05║抑且納節應時。正當恁麼時一句作麼生道？淡蕩春
J36nB357_p0584a06║風育萬物，巍然海印照三千。」撝拂下座。
J36nB357_p0584a07║解制，上堂。僧問：「布袋解開天地闊，腳下無私任往還，
J36nB357_p0584a08║般若門開即不問，如何是一條白練去？」師云：「衲捲高
J36nB357_p0584a09║雲千嶂碧。」進云：「劃斷青山未足酬，如何是一念萬年
J36nB357_p0584a10║去？」師云：「目前不許停機，回互不讓當前。」進云：「芒鞋筋
J36nB357_p0584a11║斷通消息，枯木華開劫外春。」師云：「明明全正令，梅花
J36nB357_p0584a12║香更妍。」問：「封侯豈是尋常調？肘後斜懸奪命符，擒縱
J36nB357_p0584a13║殺活無能敵，三玄五位一齊周。今日請師不接？」師云：
J36nB357_p0584a14║「一片白雲不露醜。」進云：「萬里共長天，三山瞻霽色。」師
J36nB357_p0584a15║云：「點就乾坤面。」進云：「金剛寶劍，截斷玄機；正眼摩醯，
J36nB357_p0584a16║光吞佛祖。」師云：「頂門隻眼亞雙。」進云：「放行光蔽五天，
J36nB357_p0584a17║捏住風馳萬里。」師豎拂云：「且道這箇放行？把住？」進云：
J36nB357_p0584a18║「大眾證明，學人禮拜！」師云：「是放行？是把住？」問：「通天徹
J36nB357_p0584a19║地即不問，拈一放一事如何？」師揮拂云：「輕搖禿麈霞
J36nB357_p0584a20║滿面。」進云：「秖如到家無別路又作麼生？」師云：「自道去。」
J36nB357_p0584a21║進云：「獅子窟中獅子；旃檀林內旃檀。」師云：「須珍重始
J36nB357_p0584a22║得！」乃拈拄杖云：「本有天真，玅絕凡聖，結卻卓然，解開
J36nB357_p0584a23║無剩。萬別千差，頭頭自應，明明一句沒囊藏，坐斷毗
J36nB357_p0584a24║盧遊大徑。」卓拄杖，下座。
J36nB357_p0584a25║合鎮眾檀信撝金熏禮千佛懺圜滿，請上堂。師拈香
J36nB357_p0584a26║竟，乃云：「街坊檀信道心濃，懺滿功圜福莫窮，千佛光
J36nB357_p0584a27║中空罪相，重重瑞色嘯春風。」驀豎拂云：「還識千佛麼？
J36nB357_p0584a28║儻能未舉先知，山僧直得下座，安敢無事生事？設或
J36nB357_p0584a29║未然，鼓舌搖脣去也。佛者，神通至玅，蔭天人大器；道
J36nB357_p0584a30║者，隱顯叵測，育萬物為語。其語盡性命，捨惡趨善、去
J36nB357_p0584b01║偽歸真，所以道：『一佛不二，千佛奚別？』如處處水現在
J36nB357_p0584b02║在月，無去無來、不生不滅。若人皈敬者，功利無邊，感
J36nB357_p0584b03║應符節，如風行空中，霫雨潤群卉，歲豐時和，士民安
J36nB357_p0584b04║怗，普天下刑措兵寢，十方界兆斯王國。雖然如是，還
J36nB357_p0584b05║有誠爾心、盡爾性、窮物理、極天命底麼？到這裏，若非
J36nB357_p0584b06║幹玄機無際、窮實相源底不能趣入。還有趣入者麼？
J36nB357_p0584b07║有則出來與伊證據；苟或未然，山僧與汝道破！」揮拂
J36nB357_p0584b08║子云：「五色祥麟步天岸；十影神駒立海涯。」下座。
J36nB357_p0584b09║佛誕，興安州君然孟居士請上堂。舉：「釋迦初生，一手
J36nB357_p0584b10║指天、一手指地，周行七步，目顧四方云：『天上天下，唯
J36nB357_p0584b11║吾獨尊。』」師云：「世尊只知進前，不能顧後。」拈拄杖卓一
J36nB357_p0584b12║下云：「雲門大師來也，道：『我當時若見，一棒打殺與狗
J36nB357_p0584b13║子喫，貴圖天下太平。』老雲門恁麼道，美則美矣！善則
J36nB357_p0584b14║未善，你諸人作麼生甄別？若甄別得，放行好？把定好？
J36nB357_p0584b15║放行，挂弊顯玅；把定，深密奚宣？更或躊躇，山僧不免
J36nB357_p0584b16║為諸人道破！將此深心奉塵剎，是則名為報佛恩。」下
J36nB357_p0584b17║座。
J36nB357_p0584b18║結夏，上堂。「人生易老，壽命幾何？生死現前，將何支準？
J36nB357_p0584b19║所以道：若不安禪靜慮，到者裡總忙然。」召眾云：「莫慌！
J36nB357_p0584b20║莫慌！了生脫死有甚麼難？只在自己頓然撒手。今日
J36nB357_p0584b21║山僧不免擊開關鍵，諸人於中三月安居，一念不促，
J36nB357_p0584b22║誠堪賀喜，狂妄心息、苦惱熱止，獲勝清涼、證寂滅理。
J36nB357_p0584b23║雖然如是，箇箇衲僧跳不出，落在綣繢裏。諸禪德！莫
J36nB357_p0584b24║比擬，且向西來九十日討箇活路，休將玄玅挂脣齒。」
J36nB357_p0584b25║端午，上堂。舉：「佛眼和尚云：『今日端午，世間人釘桃符、
J36nB357_p0584b26║書門閫，使萬邪不窺其戶、百鬼不入其門；世間人又
J36nB357_p0584b27║使針燒炙、採藥登山，使萬病不干其體、疫癘不入其
J36nB357_p0584b28║身。』大眾！先德恁麼葛藤，何不向膏肓穴上下一針？我
J36nB357_p0584b29║恁麼道，且作死馬醫。還會麼？你諸人若不來，山僧無
J36nB357_p0584b30║可說得；你既上來，不免向你好肉上剜瘡。你還知痛
J36nB357_p0584c01║癢麼？知得，可謂如飲醍醐，渴心永寂；其或未然……」乃拈
J36nB357_p0584c02║拄杖，喝一喝云：「有甚掩處？雖然如是，於此門中未出
J36nB357_p0584c03║見聞，以為戲論。」遂失聲叫云：「阿㖿阿㖿！你諸人剜卻
J36nB357_p0584c04║一塊肉，為甚麼西來長老受痛？豈不見先德道：『懷州
J36nB357_p0584c05║牛喫禾，益州馬腹脹，天下覓醫人，炙豬左膊上？』忽有
J36nB357_p0584c06║箇漢出來道：『和尚又苦作麼？』即向伊道：『無智人前莫
J36nB357_p0584c07║說，打伊頭破腦裂。』」卓拄杖下座。
J36nB357_p0584c08║師誕日，上堂。豎拂召眾云：「於此會得，無生示有生、無
J36nB357_p0584c09║身現有身，即知四大、五蘊自受用境界蕩然；過、現、未
J36nB357_p0584c10║來三際平等。如是從上佛祖覓得的捷徑路頭，教人
J36nB357_p0584c11║身心一如，身外無餘處，壁立千仞。所以道：『諸法不自
J36nB357_p0584c12║生，亦不從他生，不共不無因，是故說無生。』無生之理，
J36nB357_p0584c13║佛祖同源，眾生亦爾！如是山僧生不生？既生不生，且
J36nB357_p0584c14║道今日作麼生折合？」以拂子作▆相云：「兩箇五伯文，
J36nB357_p0584c15║元來是一貫。」擲拂下座。
J36nB357_p0584c16║西密禪德請上堂。拈拄杖，卓一卓云：「一葉落，普天秋；
J36nB357_p0584c17║一塵起，大地收。片雲鼓太虛、群鴈鳴匝地。西風頓冷、
J36nB357_p0584c18║野水漸寒，明明顯露、歷歷全彰。」復呈拄杖云：「有眼者
J36nB357_p0584c19║總見。」卓一下云：「有耳者悉聞。既見既聞，且道佛法在
J36nB357_p0584c20║甚麼處？」擲下云：「築著額頭磕著鼻。」
J36nB357_p0584c21║解夏，上堂。「九夏已過，初秋方新，百期制滿，衲子自恣，
J36nB357_p0584c22║箇箇頂門眼開、人人隨處見成。便恁麼承當得去，不
J36nB357_p0584c23║妨一杖清風、一瓢明月，橫行天外，闊步大方；苟或眼
J36nB357_p0584c24║目未清、路頭未熟，不免明眼相逢難為透脫。直饒通
J36nB357_p0584c25║方達者，眼光爍破四天下，猶在半途。且不涉途程一
J36nB357_p0584c26║句作麼生道？撒手到家人不識，更無一物獻尊前。」
J36nB357_p0584c27║中秋，上堂。「水中捉月，正好修行；朱砂畫月，正好供養。
J36nB357_p0584c28║移舟趁月，南泉拂袖便行；掉棒打月，仰山與長沙一
J36nB357_p0584c29║蹋。直饒這幾箇老凍濃一時遊玩，各露風光，檢點將
J36nB357_p0584c30║來，盡是猢猻伎倆賣弄光影，殊不知吹糠著米翻成
J36nB357_p0585a01║特地？雖然，不因一事不長一智，今日被山僧把條斷
J36nB357_p0585a02║貫，孃生鼻孔一齊穿卻，擲向他方世界，碧霄及爾翳
J36nB357_p0585a03║絕，陳年珮玦廓清。而今揭露一輪新鮮光彩，輝天鑑
J36nB357_p0585a04║地、耀古騰今，直得桂魄增輝、驪珠添耀。」遂豎拂子云：
J36nB357_p0585a05║「大眾看看！照境俱不立，誰分上下池？昔年鷲嶺，徒勞
J36nB357_p0585a06║話會；當日曹溪，枉用指陳。千差萬別等恢恢，四聖六
J36nB357_p0585a07║凡一晃晃，豈待娥眉若線而後方明？中不容他，彌滿
J36nB357_p0585a08║清淨。設或眼目定動，更聽一偈：皎潔蟾蜍無晝夜，十
J36nB357_p0585a09║分明耀向人舒，堂堂密密何曾間？一道寒光爍太虛。」
J36nB357_p0585a10║結制，小陂湖廣濟寺澂源禪德請上堂。僧問：「昨夜霜
J36nB357_p0585a11║風皎更清，今朝杲日照分明，獅威遠布狐蹤絕，臨濟
J36nB357_p0585a12║宗風耀古今。濟上宗乘即不問，弘開爐鞴事如何？」師
J36nB357_p0585a13║云：「烈燄堆頭透體涼。」進云：「恁麼水到瀟湘異樣清，月
J36nB357_p0585a14║朗天心絕點塵。」師云：「蒼蒼庭柏鬱霜凌。」問：「拈起橫遍
J36nB357_p0585a15║十方；放下了沒蹤跡，秖如不拈不放一著落在甚麼
J36nB357_p0585a16║處？」師良久云：「會麼？」進云：「不會。」師云：「汝道不會是會了
J36nB357_p0585a17║不會？是果然不會？」進云：「不會不會！」師云：「儱侗禪和。」便
J36nB357_p0585a18║打，僧一喝，師復打，乃云：「十方同聚會，三月一結制，爐
J36nB357_p0585a19║鞴大鉗錘，佛祖急迴避。將長年念死話頭、無繩自縛
J36nB357_p0585a20║底禪和，妄生測度、認賊為子底衲僧，驅來炖炖烈燄
J36nB357_p0585a21║中，煆得伊箇箇皮穿骨露，然後蘇醒轉來，即猛省得
J36nB357_p0585a22║從前一片方圜田地，不妨道盡大地無寸土。到恁麼
J36nB357_p0585a23║時節，脫體轉身空裏步，方知法法是通衢。于時，若有
J36nB357_p0585a24║箇作家漢子出來云：『和尚既為臨濟兒孫，必明臨濟
J36nB357_p0585a25║堂奧大機大用；既明堂奧大機大用，因甚麼今朝結
J36nB357_p0585a26║制只說門庭邊事？』山僧要問伊：『向甚麼處見臨濟堂
J36nB357_p0585a27║奧門限？』脫或未知，更為重說偈言：三載西來唱祖機；
J36nB357_p0585a28║一條拄杖振全威，狸奴白牯腦俱裂，衲子通身喫得
J36nB357_p0585a29║歸。」遂下座，旋棒打散大眾，歸方丈。
J36nB357_p0585a30║臘八，上堂。「祖師門下更無等者，世出世間了無別法，
J36nB357_p0585b01║若未得拌命一下，不免被萬境惑，妄立凡聖等障。故
J36nB357_p0585b02║我釋迦世尊於雪山六載，臘月八日忽睹明星，頓破
J36nB357_p0585b03║空劫無明，即云：『奇哉！一切眾生具有如來智慧德相。』
J36nB357_p0585b04║可謂箇箇成佛久矣！奈何今人不踐正徑，多入邪途，
J36nB357_p0585b05║被無明瞞昧過了一生。雖然如是，切忌承當。且看釋
J36nB357_p0585b06║迦世尊有甚玄玅超人處？後輩謬解，謂佛有成道，檢
J36nB357_p0585b07║點將來不無拖泥帶水，正眼觀之都是閒名假字。其
J36nB357_p0585b08║後祇舍諸處、四十九年說法度生，既雪嶺睹星，明得
J36nB357_p0585b09║大地眾生一時成佛了，又以誰作眾生受度？於此曉
J36nB357_p0585b10║了，可名無為道人。雖然，猶恐有超凡入聖出格道理
J36nB357_p0585b11║在，未能脫略。諸人將多生氣力併在一處，極力直造
J36nB357_p0585b12║到父母未生前故家田地，方稱本懷、方契玄旨。如是，
J36nB357_p0585b13║佛恩、君恩、親恩、師恩一時頓報，正與麼時，報無能報
J36nB357_p0585b14║亦無所報者。山僧恁麼告報，未免明眼者哂，今日不
J36nB357_p0585b15║避檢責，只要諸人自信得及。」良久云：「佛法無你會處。」
J36nB357_p0585b16║喝一喝，下座。
J36nB357_p0585b17║戊戌冬，方伯聚五王護法同眾檀越於小陂湖廣濟
J36nB357_p0585b18║寺豎佛殿上梁，請上堂。僧問：「古德道：『卓錐地也無。』和
J36nB357_p0585b19║尚今日向甚麼處說法？」師云：「斬新豎方外乾坤，縱橫
J36nB357_p0585b20║挂域中日月。」進云：「野老已知堯舜力，好把瑤琴徹底
J36nB357_p0585b21║彈。」師云：「誰是知音者？」進云：「東風吹閫外，庭際報新梅。」
J36nB357_p0585b22║師云：「直饒玄會得，也是眼中塵。」僧噓一聲作禮，師云：
J36nB357_p0585b23║「雪上加霜。」乃卓拄杖云：「擊大法鼓、吹大法蠃、登大法
J36nB357_p0585b24║壇、演大法義。廣濟乃智者大師舊隱，今日山僧暫借
J36nB357_p0585b25║陞陟，良以深愧志素非才，明眼人前，提持祖令，此法
J36nB357_p0585b26║印不從人得。若正令提綱，佛祖蹤泯，放過一著，聖凡
J36nB357_p0585b27║交集。所以道：『斯事不可有心求、不可無心得、不可語
J36nB357_p0585b28║言造、不可寂默通。』蕩蕩目前，森羅頓現；昭昭日用，彼
J36nB357_p0585b29║此無分。非文字相，絕見聞緣，直下截斷眾流，不留眹
J36nB357_p0585b30║跡。是日人天集會，法以遇時，略建化門中，普示大眾！」
J36nB357_p0585c01║顧左右云：「諸公見麼？若恁麼承當，能入一乘閫域、蹈
J36nB357_p0585c02║向上玄關，坐微塵裏轉大法輪，於一毛端現寶王剎。
J36nB357_p0585c03║茲者澂源禪德於此統理大檀越，揮金鼎新大寶殿，
J36nB357_p0585c04║一木支大廈之室、一柱回千江之流，於時只要紳衿
J36nB357_p0585c05║眾善，莫忘靈山記莂、永作佛法金湯，正眼圜明，重光
J36nB357_p0585c06║祖印。諸公還見此間公輸子麼？」以拂子招眾云：「起！」遂
J36nB357_p0585c07║上梁。
J36nB357_p0585c08║臘八，上堂。「十方普照，坐斷乾坤，大地絕塵，誰人舉目？
J36nB357_p0585c09║昔日釋迦聖主，正覺山中折本。睹明星、開正眼，也是
J36nB357_p0585c10║徐六擔版。若真正道流，豈捨長從短？西來門下還有
J36nB357_p0585c11║具眼衲僧麼？」驀豎拂子云：「我法玅難量，非思議分別
J36nB357_p0585c12║能解，若擬分別卜度，即落眾生境界。只如不思量分
J36nB357_p0585c13║別，又是箇甚麼？」良久，擲拂子，下座。
J36nB357_p0585c14║立春，上堂。僧問：「雲散家家月，春來處處華，春魁獨占
J36nB357_p0585c15║即不問，牛過窗櫺事如何？」師云：「五九盡時春體露，千
J36nB357_p0585c16║林亂吐象先華。」進云：「一身頭角都過了，因甚麼尾巴
J36nB357_p0585c17║過不得？」師展手云：「只為在山僧手裏。」僧一喝，師便打，
J36nB357_p0585c18║僧作禮歸位。問：「死了燒了，風吹灰散，向何處安身立
J36nB357_p0585c19║命？」師云：「十方世界覓無蹤。」僧禮拜，師打云：「元來在者
J36nB357_p0585c20║裏。」乃云：「正逢五九今朝盡，溢目風光鼓劫外，寒谷春
J36nB357_p0585c21║回、嶺梅爭馤，所以時節到來，因緣合會，那堪意下摶
J36nB357_p0585c22║量，不用心中模楷？隄楊金眼醒，野水鴨綠濊，光彩廓
J36nB357_p0585c23║清兩曜明，春風影裏乾坤大。」卓拄杖，下座。
J36nB357_p0585c24║小參
J36nB357_p0585c25║師受宗旨，歸院小參。拈起源流示眾云：「會麼？曹溪旨、
J36nB357_p0585c26║臨濟宗、黃龍法總在裏許，且道以何憑據？」乃展兩手
J36nB357_p0585c27║云：「我見燈明佛，本光瑞如此。」眾作禮，師歸方丈。
J36nB357_p0585c28║小參。舉拂云：「大眾看看！諸法蕩然，奚拘奚絆？汝於是
J36nB357_p0585c29║中自生易難。心源大統，彌亙十方，上上機人自然曉
J36nB357_p0585c30║了。不見南泉和尚道：『如斯癡鈍，世且還稀，歷歷分明，
J36nB357_p0586a01║有無不是，只欠個丈夫志氣，致織妄枉受疲苦。』汝欲
J36nB357_p0586a02║得易會麼？從曠大劫來，無伊呈伎倆處、無伊擬解會
J36nB357_p0586a03║處，無箇聖人凡夫出現汝前、無句善言惡語到汝分
J36nB357_p0586a04║上。何以故？覓善善無形、覓惡惡非相，既本無我，喚甚
J36nB357_p0586a05║麼為善為惡？立那箇乃聖乃凡？諸公信得及麼？還保
J36nB357_p0586a06║任得麼？有甚麼迴避處？恰如日中避影，還避得麼？還
J36nB357_p0586a07║隱諱得麼？今之古之，今古同時，佛法玄旨唯契證知，
J36nB357_p0586a08║勿兢小緣礙於大事，汝不見教中道：『唯此一事實，餘
J36nB357_p0586a09║二則非真？』吾今為汝保任斯事，終不虛也。敢問諸人：
J36nB357_p0586a10║如何是不虛的事？還會麼？各歸衣缽下看！」
J36nB357_p0586a11║小參。「大凡參學人，須具自家眼、識得自己心，心眼明
J36nB357_p0586a12║了、腳跟點地，將心相示，方可諦當。若認奴作郎，把揚
J36nB357_p0586a13║眉瞬目、一語一默印與人為心要者，此實未了。吾今
J36nB357_p0586a14║與諸人分曉說出，各各聽受，但除一切妄想現量、思
J36nB357_p0586a15║惟舉止即真汝心，此心與靜慮塵境、攀緣計度全無
J36nB357_p0586a16║交涉，即心是佛，不假修證。何以故？應用隨照，覓用處
J36nB357_p0586a17║了不可得，乃是本心，善自護持。」
J36nB357_p0586a18║結制，小參。「開第二門，三月結制，於此高挂缽囊、放下
J36nB357_p0586a19║袱子，都教洞明劫外風光、徹見本來面目。山僧與麼
J36nB357_p0586a20║道，正是陷人阬塹，埋沒仁者。何故？不見道：『覿面分付，
J36nB357_p0586a21║尚涉廉纖；直下承當，猶存情識？』所以道：『道人行處，如
J36nB357_p0586a22║火消冰，箭既離絃，無反回勢。』那有許多之遶？直得盡
J36nB357_p0586a23║乾坤大地無纖毫過患尤是轉句，不見一色始為半
J36nB357_p0586a24║提，更須知有全提時節。若欲做個透頂透底、脫灑的
J36nB357_p0586a25║漢子，雖是恁麼一回，可以往復三界、獨步十方。」驀拈
J36nB357_p0586a26║拄杖云：「便如西來拄杖子，𨁝跳上三十三天，𡎺著帝
J36nB357_p0586a27║釋鼻孔，東海鯉魚打一棒，雨似盆傾。若也恁麼峭峭
J36nB357_p0586a28║巍巍、活活卓卓，運用通身手眼，不落見聞知覺，包括
J36nB357_p0586a29║天地、籠絡古今，舉必全真，縱橫歷落，撒手懸崖，便是
J36nB357_p0586a30║到家消息。直是西來要問伊：如何是到家消息？脫或
J36nB357_p0586b01║未委，更副一頌：東西南北沒邊疆，遍覆三千舌廣長，
J36nB357_p0586b02║轉地回天聲落落，騰今耀古歷蒼蒼。兩輪日月通霄
J36nB357_p0586b03║漢，八極風雲透座涼，過得祖師關鍵客，不妨於此徜
J36nB357_p0586b04║徉彰。」
J36nB357_p0586b05║至節小參。「群陰剝盡，大心無依；一氣潛回，大化無跡。
J36nB357_p0586b06║洞山掇退果桌，大巧無作；魯公臺上書雲，大任無力。
J36nB357_p0586b07║慈明揭牓僧堂，萬法全彰；漢女宮中測日，一毫不露。
J36nB357_p0586b08║今日秀上座將世法、佛法打成一片，喚眾生作諸佛，
J36nB357_p0586b09║體亦何殊；喚諸佛作眾生，理未曾失。冷地裏忽有個
J36nB357_p0586b10║漢出來道：『眾生自眾生、諸佛自諸佛，何得混濫聖凡，
J36nB357_p0586b11║令他釋迦、彌勒受屈？』只向他道：『你等諸人，無始妄流
J36nB357_p0586b12║轉，莫不由此執，定性凡夫聖所呵，千手大悲推不出。』
J36nB357_p0586b13║然領會在人不在法。何也？法無必固，須是恁麼人便
J36nB357_p0586b14║說恁麼話。祇如古德道：『向上一路，千聖不傳；頂𩕳一
J36nB357_p0586b15║機，萬靈罔測。』意作麼生？諸人還自擔荷得麼？若未擔
J36nB357_p0586b16║荷，山僧更為傍通一線。」以拂子空中劃一劃云：「汝諸
J36nB357_p0586b17║人還見空中寫兩行梵字麼？若見，何名虛空；若不見，
J36nB357_p0586b18║當面蹉過。所以道：『一動一靜，未曾有纖毫異相，更無
J36nB357_p0586b19║絲髮許作見聞心識解會。』諸仁！這裏見得便見得。昔
J36nB357_p0586b20║日五祖演和尚示眾云：『將四大海水為一枚硯，須彌
J36nB357_p0586b21║山作一管筆，有人向虛空中寫得「祖師西來意」五字，
J36nB357_p0586b22║太平下座大展具，禮拜為師；若寫不得，佛法無靈驗。
J36nB357_p0586b23║有麼？有麼？』便下座。還知演祖落處麼？若知，即知西來
J36nB357_p0586b24║落處；亦知萬木凋殘處，常住不遷義；亦知諸佛寂滅
J36nB357_p0586b25║性，都在眾生心行中。祇如眾生心行中，心心煩惱、念
J36nB357_p0586b26║念無明，作麼生識得諸佛寂滅性？祇如暑往寒來、陰
J36nB357_p0586b27║退陽生，又作麼生明得常住不遷義？果於其中明辯
J36nB357_p0586b28║得分曉，說甚麼動靜去來，豈妨湛寂？」拈拂子擊禪床，
J36nB357_p0586b29║乃擲下云：「便如秀上座拂子相似，拈不自拈，依義而
J36nB357_p0586b30║拈；擊不自擊，依義而擊；擲不自擲，依義而擲。諦觀此
J36nB357_p0586c01║義，峭巍巍、活卓卓，橫亙十方、豎窮三際，拈時非拈、擊
J36nB357_p0586c02║時非擊、擲時非擲。如是了知，洞然無礙。報知音，瞥不
J36nB357_p0586c03║瞥？泥牛吼處天關轉；木馬嘶時地軸回，晷運推遷日
J36nB357_p0586c04║線長。且道佛法長多少？」良久云：「九九八十一。」喝一喝！
J36nB357_p0586c05║除夕，小參。「即今臘月三十晚，若是明眼高流，不在鑽
J36nB357_p0586c06║龜打瓦；若是棒頭取證、喝下承當者，千里萬里。若論
J36nB357_p0586c07║斯事，直下無私，輝騰今古，不離當處，那涉舊歲新年，
J36nB357_p0586c08║吐新納故？直得萬機休罷、一念融會，說甚麼此際正
J36nB357_p0586c09║在舊歲欲去未去之時、新年欲來未來之候？說甚麼
J36nB357_p0586c10║世間富貴貧窮戶戶不同？說甚麼憂愁喜樂家家各
J36nB357_p0586c11║別？然雖如是，若是道業荒蕪未透祖關者，只知事逐
J36nB357_p0586c12║眼前過，不覺老從頭上來。時光易邁，歲月虛消，入息
J36nB357_p0586c13║雖存、出息不保，今夜直須剔起眉毛仔細看，不可作
J36nB357_p0586c14║尋常放過。而今緇素濟濟，面面相覷，且道祇圖箇甚
J36nB357_p0586c15║麼？」良久，呵呵大笑云：「兄弟們若尚留觀聽，山僧未免
J36nB357_p0586c16║相席打之遶。西來者裏，聚千聖於同堂，不受纖塵；會
J36nB357_p0586c17║十方於一室，那隔寸步？超佛祖於一時，至簡至易；鎔
J36nB357_p0586c18║今古於一刻，最玅最神。雖然，隨家豐儉，不可將無作
J36nB357_p0586c19║有，也要應箇時節。」拈拄杖云：「諸兄弟！若信得去，不妨
J36nB357_p0586c20║省力，可謂十世古今，始終不離於當念；無邊剎境，自
J36nB357_p0586c21║他不隔於毫端。赤灑灑全露、淨裸裸無遺，可以使十
J36nB357_p0586c22║二時。不特使十二時，亦乃逆推甲子，便能反年頭、作
J36nB357_p0586c23║歲尾，當日午、打三更，延一念為三祇不長，促三祇為
J36nB357_p0586c24║一念不短。到此田地，莫道閻羅大王那裏算飯錢，縱
J36nB357_p0586c25║饒釋迦聖主，何處摸巴鼻？還會麼？謬加穿鑿傍觀笑，
J36nB357_p0586c26║收起葛藤任貶剝。」拽拄杖，歸方丈。
J36nB357_p0586c27║立宗上人領江右周祥卿、彭秀卿、嚴文盛三善士請
J36nB357_p0586c28║小參。僧問：「龐居士一家悟道，悟箇甚麼？」師便打，僧擬
J36nB357_p0586c29║進語，師以杖擉退。問：「法王座上饒紅舌，拽動諸人鼻
J36nB357_p0586c30║孔徹，獅子吼，獸腦裂，各各具眼看，親切聲未絕。」師云：
J36nB357_p0587a01║「且道節目即今落在甚麼處？」進云：「謝師指示。」師打云：
J36nB357_p0587a02║「喫棒有分。」問：「三世諸佛從此出，歷代祖師從此入，未
J36nB357_p0587a03║審出入事如何？」師云：「朝到西天、暮歸東土。」有僧出，師
J36nB357_p0587a04║不顧，乃云：「萬法歸一，不撥一塵；一歸何處，不立一境。
J36nB357_p0587a05║秤錘上拶出汁，枯骨裏敲出髓，無些子藉，慣賣弄觜。
J36nB357_p0587a06║臨濟用金剛王，望影猶難；德山遣木上座，追蹤莫及。
J36nB357_p0587a07║所以道：『黃面漢四十九年有手，只好拿空；白拈賊千
J36nB357_p0587a08║七百箇有口，惟堪挂壁。』只為大地眾生太不惺惺，所
J36nB357_p0587a09║以舌頭瀾翻，平地波起，手裏指東畫西、口中說黃道
J36nB357_p0587a10║青，一著全提，纖毫不露。趙州柏樹子無根，虛空有骨；
J36nB357_p0587a11║雲門乾屎橛臭氣，潑天難聞。狗子無佛性，一點心如
J36nB357_p0587a12║黑漆；父母未生前面目，夜夜天上星亂灑。不是心、不
J36nB357_p0587a13║是佛、不是物，眼睛難見耳難聽；麻三斤，提頭拽不起，
J36nB357_p0587a14║放下卒難收。金剛圈，至小難跳，一跳跳過；栗棘蓬，有
J36nB357_p0587a15║刺難吞，一吞吞下。鐵缽盛貓飯，一頓忘累饑。西來村
J36nB357_p0587a16║叟昔曾效顰，也作這般伎倆，不是等閒誑嚇，平生所
J36nB357_p0587a17║參得底，直要涅槃堂裏用。且道作麼生是這般伎倆？
J36nB357_p0587a18║咦！恁麼一回，方知道世間死不得的活人以活法死
J36nB357_p0587a19║之；世間活不得底死漢以死法活之。吾不欺也。」遂擊
J36nB357_p0587a20║拂子云：「還會麼？」良久云：「知音者少這些子，要在直下
J36nB357_p0587a21║承當，負之而趨，千聖羅籠不住、十方呼喚不回，有恁
J36nB357_p0587a22║麼衲僧纔可到此烹佛煉祖之場、紅爐大冶之內，一
J36nB357_p0587a23║一與你拔楔抽釘、解黏去縛，做箇脫灑丈夫；其或未
J36nB357_p0587a24║透脫，一路從上披枷帶鎖、擎頭戴角，老古錐折本消
J36nB357_p0587a25║息，九旬日內使現前眾兄弟打辦精神，不可左商右
J36nB357_p0587a26║量、東覷西覷，擔閣時光。應是從前學解，凡聖疑情一
J36nB357_p0587a27║時掃卻，向一念未起之先猛然省得，渾身擔荷，豈不
J36nB357_p0587a28║慶快平生？若是半疑半信、取捨未忘，究竟奈何伊不
J36nB357_p0587a29║得；縱有一箇半箇相似做得去，翻去依他樣子簸弄
J36nB357_p0587a30║識塵，不肯全身信入。今日眾居士撝金遠詣當山設
J36nB357_p0587b01║齋，山僧因齋慶讚多方委示，便是沒羞恥，有甚落魄。
J36nB357_p0587b02║雖然，也與作軌格。參！」
J36nB357_p0587b03║重陽，小參。僧問：「如何是奪人不奪境？」師云：「遍界露形
J36nB357_p0587b04║容，昂藏絕眹跡。」進云：「如何是奪境不奪人？」師云：「寂歷
J36nB357_p0587b05║無蓋藏，直教眼睛枯。」進云：「如何是人境兩俱奪？」師云：
J36nB357_p0587b06║「行不出戶、坐不當堂。」進云：「如何是人境俱不奪？」師云：
J36nB357_p0587b07║「驪珠閃爍，光射衣裓。」進云：「謝師答話！」師云：「無毛鐵鷂
J36nB357_p0587b08║過新羅。」乃云：「纔過中秋，又逢重陽，炎涼倏改，時節不
J36nB357_p0587b09║饒。心不是佛，風生大野；智不是道，菊綻庭前。華曾無
J36nB357_p0587b10║媚人之心，風豈有振人之意？夫出家兒具大知見，心
J36nB357_p0587b11║不附物，所以道：『真實明達，能與諸佛同徹，寂照忘知，
J36nB357_p0587b12║虛含萬象。』如今無一處不是汝、無一處不分明、無一
J36nB357_p0587b13║處不露現，若非到者箇田地，爭免諸般滲漏？何所謂
J36nB357_p0587b14║心違境逆、情暢物舒？若有箇兄弟向者裏揭開夢眼、
J36nB357_p0587b15║獨露當前，便見十方無壁落、四面亦無門，露裸裸、赤
J36nB357_p0587b16║灑灑，沒可把，逍逍遙遙、騰騰運運，也只成得箇了事
J36nB357_p0587b17║道人。若到衲僧門下，千聖立下風，誰敢出頭道？且道
J36nB357_p0587b18║衲僧據箇甚麼道理便乃如是？」良久，喝一喝云：「千手
J36nB357_p0587b19║拽不住。」
J36nB357_p0587b20║為武昌太守劉公護法筠菴居士對靈小參。拈香云：
J36nB357_p0587b21║「以此玅香特薦尊靈，現宰官身、勤勞王事，學博才優、
J36nB357_p0587b22║沛德施仁。金湯法苑，濟宗鳳麟，滿衙芝蘭，孕秀靄著，
J36nB357_p0587b23║聲名唱傳，唯公以之。萬民仰戴，正宜榮耀百年富貴，
J36nB357_p0587b24║何期終不惑四齡。蹋翻生死路、端坐涅槃城，覺功名
J36nB357_p0587b25║幻、識富貴空。千倉萬頃，世上資糧，積玉堆金，兒孫活
J36nB357_p0587b26║計。幸佛慈悲，垂手接引，極樂淨邦瞻彌陀玅相，率陀
J36nB357_p0587b27║內院參慈氏真容，三千銀世界任意逍遙，十二玉樓
J36nB357_p0587b28║臺隨心自在。雖然如是，此由化門，未是到家。且作麼
J36nB357_p0587b29║生道到家句聻？佛國天堂休措足，腳跟一步即真宗。」
J36nB357_p0587b30║安陸府城太音庵印文耆宿集各剎耆德，結普同塔
J36nB357_p0587c01║社，弟子慈筏、繼燄、月幢、穎石、月修同眾禪德，恭送得
J36nB357_p0587c02║戒本師一真法主靈骨到普門寺入塔，請對龕小參。
J36nB357_p0587c03║「佛教未易墜，五十二春秋以來，作教中龍爪、劃五天
J36nB357_p0587c04║雲影；為法中義虎，吞三藏雄文。垂手入廛，接物利生，
J36nB357_p0587c05║開講肆、弘毘尼，孰不稱奇歎美？非唯今少，於古亦稀，
J36nB357_p0587c06║可謂千秋傑士、一代法主也。佛教失所望，五十二春
J36nB357_p0587c07║秋而云歸。來耶、去耶？果離合，非智眼而莫睹；祖意、教
J36nB357_p0587c08║意，果同異，獨神心而了知。當時恁麼來，未曾來；如今
J36nB357_p0587c09║恁麼去，未曾去。公於真常不動之際，而又安得有生
J36nB357_p0587c10║乎？死乎？然則如是，公必以我說為然也。且道一公本
J36nB357_p0587c11║來面目在何處？還委悉麼？直是世界生佛未形未具
J36nB357_p0587c12║已前，眉目十分顯露。還有人於此識得去，堪與大師
J36nB357_p0587c13║把手同行，不於意地中度量；設或未然，山僧不免將
J36nB357_p0587c14║錯就錯，隨例顛倒。」遂以杖指龕云：「若道這箇是，則有
J36nB357_p0587c15║兩箇了也；若道這箇不是，則又蹉過了也。畢竟如何？
J36nB357_p0587c16║不蹉過，沒兩箇，面目本來無向背，明明遍界不曾藏。」
J36nB357_p0587c17║薦忠宇葉居士，法名照意，對靈小參。「世間最苦唯生
J36nB357_p0587c18║死，是箇縵天底網子，盡大地裏賢愚人，被伊籠罩莫
J36nB357_p0587c19║可逃，獨有大丈夫漢，直下翻身透脫。忠宇葉公生緣
J36nB357_p0587c20║本地，自幼好善，長素念佛。山僧往歲乙未據淨土丈
J36nB357_p0587c21║室，公捐檀財，仍誘眾姓建百二十日禪期，弘揚大法、
J36nB357_p0587c22║傳授毗尼，公遂爾圜具。丁酉歲，山僧遷豐鎮西來祖
J36nB357_p0587c23║剎，公不惜身命，出己財，傾心護持十有五載。山門不
J36nB357_p0587c24║幸，歾此股肱，眷戀相關，不勝涕泗。今則報緣謝盡，長
J36nB357_p0587c25║揖人間，然既告寂，夫復何云？雖然，還明得金剛正體
J36nB357_p0587c26║麼？汝等諸人向甚麼處相見？若也見得，塵塵爾、剎剎
J36nB357_p0587c27║爾，突出無位真人、發明現成面目，直得上不見天，下
J36nB357_p0587c28║不見地，中不見聖人、凡夫、萬象森羅，內不見眼、耳、鼻、
J36nB357_p0587c29║舌、身、意，外不見色、聲、香、味、觸、法，說甚洞達承當？設使
J36nB357_p0587c30║三世諸佛、歷代列祖，各各箇裏不資一毫。所以道：『正
J36nB357_p0588a01║體獨露，萬象無所覆。』敢問諸人，忠宇葉公即今在甚
J36nB357_p0588a02║麼處？還委悉麼？正體無生無住處，如如處處是全身。」
J36nB357_p0588a03║以拄杖卓一卓！
J36nB357_p0588a04║薦葉門善女余氏，法名常照，對靈小參。師舉拂云：「此
J36nB357_p0588a05║一機，天不能蓋、地不能載，游四生不能絯、歷生死不
J36nB357_p0588a06║能礙，風雨不能隤、水火不能壞，佛祖覷之無路、鬼神
J36nB357_p0588a07║度之難猜，淨裸裸、赤灑灑，寸絲不挂。所以道：『目前無
J36nB357_p0588a08║法，森羅萬象眼中塵；脫體無依，無影樹頭消息斷。截
J36nB357_p0588a09║斷聖凡情解、剿除惡見稠林，世出世頭無向背，人間
J36nB357_p0588a10║天上絕羅籠。』如斯見得，覓聖凡亦不可得、迷悟亦不
J36nB357_p0588a11║可得、生死亦不可得、去來亦不可得。既是去來、生死、
J36nB357_p0588a12║迷悟、聖凡了不可得者，所在無邊剎境自他不隔於
J36nB357_p0588a13║毫端，十世古今始終不離於當念。示一毫端現大千
J36nB357_p0588a14║沙界，擲大千沙界于一毫端。大中現小、小中現大，翻
J36nB357_p0588a15║濁處為淨域，易短壽作長年。生死為游戲、三界作旅
J36nB357_p0588a16║亭，從來徹古今，一一非分外。今日山僧于靈柩前……」復
J36nB357_p0588a17║舉拂云：「無非舉揚此一機，追悼余氏老孺人，直下諦
J36nB357_p0588a18║明此一機，以見昔日生本非生，全體恁麼來；今日死
J36nB357_p0588a19║本非死，全體恁麼去。且道伊歸何處？夢斷人間幻化
J36nB357_p0588a20║機，神游天上真常地。」
J36nB357_p0588a21║示眾
J36nB357_p0588a22║示眾。「今朝七月一，北斗面南看，大智得大用、大人具
J36nB357_p0588a23║大見。高高無上深無際，文彩已彰錦簇攢。」揮拂云：「大
J36nB357_p0588a24║眾看看聻？」復舉：「三聖云：『我逢人即出，出即不為人。』興
J36nB357_p0588a25║化云：『我逢人即不出，出即便為人。』」師云：「兩箇漢間出，
J36nB357_p0588a26║並列提持。一人高提祖印，獨耀寰中；一人大啟洪爐，
J36nB357_p0588a27║烹凡煆聖。各出隻手，發明臨濟正法眼藏。好則好，未
J36nB357_p0588a28║免二俱失利，殊不知臨濟一宗掃土而盡。且道利害
J36nB357_p0588a29║在什麼處？具眼者辯取。還委悉麼？」擲拂子云：「金鏃慣
J36nB357_p0588a30║調曾百戰，鐵鞭多力恨無讎。」
J36nB357_p0588b01║因雪示眾。「長空酣戰玉龍陣，潑地潑天呈似人，一色
J36nB357_p0588b02║渾然銀世界，箇中何處不超倫？」
J36nB357_p0588b03║示眾。「佛祖出興於世，無法與人，只要一切眾生自見
J36nB357_p0588b04║本性。本性自見，則知一切法即自心性，成就法身不
J36nB357_p0588b05║由他得。所以從上佛祖不令人泥著文字，只求休歇
J36nB357_p0588b06║者何？祇教伊明自心、見自性，至於德山入門便棒、臨
J36nB357_p0588b07║濟入門便喝，已探頭太過，何更立言語？且如諸公坐
J36nB357_p0588b08║立儼然，歷歷聽法，無形段底一著子還薦得麼？若也
J36nB357_p0588b09║薦得，與佛祖把手共行；如或未薦，自是渠儂甘為下
J36nB357_p0588b10║劣。今既至寶山，不可空手而還。還委悉麼？須是獲寶
J36nB357_p0588b11║者，便好向伊道：『禍不單行、福不重受。』」
J36nB357_p0588b12║楊紫雲、甯開之率眾善士請示眾。「此箇色身，四大假
J36nB357_p0588b13║攢，聊憑一氣，呼吸無賴。二六時中，妄逐聲色、強安名
J36nB357_p0588b14║姓，不思年華長短、旦夕安危，命若殘燈，期約不定，從
J36nB357_p0588b15║昔至今，生死海中頭出頭沒，甘受淪溺，不求出離。是
J36nB357_p0588b16║故至聖悲心不已出現於世，罔倦長舌譬喻言辭，種
J36nB357_p0588b17║種方便說法開示，辭宏如海涌波騰、理貫似珠回玉
J36nB357_p0588b18║轉，欲令眾生悟佛知見，豈徒然哉？惡業沉迷者難遭，
J36nB357_p0588b19║善根深厚的易值。今日眾居士知身是幻，奉戒持齋，
J36nB357_p0588b20║從教攝心有進、禮念無虧。攝心有進功成就，禮念無
J36nB357_p0588b21║虧德漸優。功就德優、水澂珠現，此際慎勿作容易，宜
J36nB357_p0588b22║生難遇想。山僧斯說未圜，更為葛藤一上。真如界內
J36nB357_p0588b23║本絕凡聖之蹤，平等場中原無迷悟之跡，更討甚麼
J36nB357_p0588b24║地水火風、六根六塵、色聲味觸、生死去來？都盧是箇
J36nB357_p0588b25║真實正體，了無異相，箇裏還有人當處解脫，直捷承
J36nB357_p0588b26║當底麼？若承當得，迥絕知見，更無覆藏。如今活鱍鱍、
J36nB357_p0588b27║淨裸裸、孤迥迥、峭巍巍，廉纖不涉，一切截斷。當恁麼
J36nB357_p0588b28║時，裂轉上頭關捩子，眼聲耳色不思議；設或躊躇，抖
J36nB357_p0588b29║擻精神期早悟，莫教辜負兩莖眉。」
J36nB357_p0588b30║普說
J36nB357_p0588c01║普說。舉：「古德云：『衲僧是通變道人，若遇鑊湯鑪炭諸
J36nB357_p0588c02║般厄難，又如何免得？若是免不得，何名通變道人？作
J36nB357_p0588c03║麼生是透脫諸般厄難底句？』」師云：「諸禪德！鑊湯無冷
J36nB357_p0588c04║處，眾苦不能到，措意者則差。若人鑑辯透脫得，許伊
J36nB357_p0588c05║出得陰界。莫有透脫者，試對眾道看！山僧為你證據，
J36nB357_p0588c06║抑且不辜負古人。若透不得，決欲臘月三十日，四大
J36nB357_p0588c07║分散時，要得這著有下落，無有是處。到此，諸人自不
J36nB357_p0588c08║本分，以有所得心求無所得法，與麼又爭得？云何是
J36nB357_p0588c09║有所得心？靈利聰明、心思意想、度量計較底是；云何
J36nB357_p0588c10║是無所得心？度量計較不到、心思意想不及、靈利聰
J36nB357_p0588c11║明無處安著底是！箇裏皎然如白日青天，不動不變、
J36nB357_p0588c12║無增無減，當人應緣日用處，物物頭頭明顯，取之捨
J36nB357_p0588c13║之蕩蕩無礙，如水上葫蘆拘他不得。豈不見釋迦世
J36nB357_p0588c14║尊在法華會上盡力只道箇『是法非思量分別之所
J36nB357_p0588c15║能解』。此是釋迦老子開方便、顯實相之包括也。誌公
J36nB357_p0588c16║和尚云：『內外追尋覓總無，境上施為渾大有。』昔雪峰
J36nB357_p0588c17║存禪師亦為此事不明，三登投子、九到洞山，尚機緣
J36nB357_p0588c18║不契。後參德山鑒禪師，造室中問：『從上宗風以何法
J36nB357_p0588c19║示人？』德山云：『我宗無語句，亦無一法與人。』後又問：『從
J36nB357_p0588c20║上宗乘中事，學人還有分也無？』德山拈拄杖打云：『道
J36nB357_p0588c21║甚麼？』雪峰於時撞破漆桶。諸禪德！以此諦觀，計較心
J36nB357_p0588c22║思，靈利聰明，此箇門中一點也用不著。所以云：『般若
J36nB357_p0588c23║如大火聚，近之則燎卻面門。』擬思躊躇，便落意識。者
J36nB357_p0588c24║裏唯證者方知；若未證者，直須證取，方名真正出家
J36nB357_p0588c25║兒。若心不正，心外取證，是名出家外道，不堪為種草。
J36nB357_p0588c26║永嘉大師云：『損法財、滅功德，莫不由此心意識。』是故
J36nB357_p0588c27║心意識乃障道業，亦使人七顛八倒，儘在外邊走，為
J36nB357_p0588c28║諸不善。䜋則還源達本，不逐其末，但得本，其末自至。
J36nB357_p0588c29║眾禪德！既有窮究此道之心，誠欲立堅固志，挺身勇
J36nB357_p0588c30║猛直前，不至大休、大歇、大解脫處誓不退墮。驀然向
J36nB357_p0589a01║心思意解計較不及處，見徹父母未生面孔，即是伊
J36nB357_p0589a02║脫生死放身命處也。久立，珍重！」
J36nB357_p0589a03║
J36nB357_p0589a04║
J36nB357_p0589a05║
J36nB357_p0589a06║
J36nB357_p0589a07║
J36nB357_p0589a08║
J36nB357_p0589a09║
J36nB357_p0589a10║秀野林禪師語錄卷一（終）
J36nB357_p0589a11║　（皈依弟子　　　　皈依女弟子
J36nB357_p0589a12║　　嚴貴鳳　　　　安門甯實恆
J36nB357_p0589a13║　　敖子華　　　　張門鄭實勝
J36nB357_p0589a14║　　楊實茂　　　　李門張實曉
J36nB357_p0589a15║　　安實泰　　　　尼弟子實相
J36nB357_p0589a16║　助緣耆德　　　　　　　實真
J36nB357_p0589a17║　　穎　石　　　　　　　實能
J36nB357_p0589a18║　法弟子
J36nB357_p0589a19║　　最　正
J36nB357_p0589a20║　　最　悟
J36nB357_p0589a21║　戒弟子
J36nB357_p0589a22║　　海　月）
J36nB357_p0589a23║　　同捐貲敬刻
J36nB357_p0589a24║　秀野和尚語錄卷第一，用廣流通，
J36nB357_p0589a25║　　伏願人人豁開正法眼，各各悟證無生地者。
J36nB357_p0589a26║康熙二十三年中秋日謹識。　（檇李吳知先敬書。禾郡曹文雄繡梓。）