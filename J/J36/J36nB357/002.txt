J36nB357_p0589b01║秀野林禪師語錄卷第二
J36nB357_p0589b02║嗣法門人最正等編
J36nB357_p0589b03║法語
J36nB357_p0589b04║答武昌太守筠菴劉護法
J36nB357_p0589b05║大居士智種夙深，願門今大，現宰官身，樞機密任，當
J36nB357_p0589b06║不啻一佛、二佛、三、四、五佛為授記也。因緣時至，此事
J36nB357_p0589b07║驀地相應，今德民化物之際，不落思議，斯無作玅，庸
J36nB357_p0589b08║莫可比？況古謂千聖不傳、參尋不到、聰慧非及，亦是
J36nB357_p0589b09║山野數十年前分疏不下處。此面目絕無形容，那有
J36nB357_p0589b10║朝聞夕死之說？閤下既錯愛，故不避斧鉞，忉怛葛藤
J36nB357_p0589b11║如許。
J36nB357_p0589b12║荅護法天與蔣居士（公求出塵未允）
J36nB357_p0589b13║師舉古李都尉謁谷隱問出家事，隱以崔趙公問徑
J36nB357_p0589b14║山公案荅之，公於言下大悟，作偈曰：「學道須是鐵漢，
J36nB357_p0589b15║著手心頭便判，直趣無上菩提，一切是非莫管。」觀公
J36nB357_p0589b16║如是語話，非辭親割愛、剃髮染衣而明出世之機，謂
J36nB357_p0589b17║古來如龐襄翁、楊文公皆於塵勞富貴之中而不被
J36nB357_p0589b18║富貴塵勞之所籠罩，親見自己本命元辰，豈不直截
J36nB357_p0589b19║痛快乎？居士天資粹美，夙承弘願，作塵勞中主，不為
J36nB357_p0589b20║世網所羈，棄宦向道，解徹金繩，慷慨行禪，唯期實證，
J36nB357_p0589b21║此正所謂出格漢子，大丈夫所為耳！果向者裏薦得，
J36nB357_p0589b22║直教功滿三祇，位超諸聖；設或尚留觀聽，慎勿外求，
J36nB357_p0589b23║此貧道喫緊向居士道。真真欲了生死，必須看箇無
J36nB357_p0589b24║字話頭，時時參究、刻刻提撕。者無字，古德目為金剛
J36nB357_p0589b25║寶劍、又謂斷命刀子、又謂不是有無之無、亦非真無
J36nB357_p0589b26║之無，參時唯不以聰利之資自作窠臼，莫於語言道
J36nB357_p0589b27║理、虛妄情識、一切經書文字、古人差別機緣上穿鑿
J36nB357_p0589b28║支持，殊不知只這穿鑿支持底念頭正是生死根株，
J36nB357_p0589b29║若不斬斷生死根株，必不能倒斷；既不倒斷，何所圖
J36nB357_p0589b30║哉？待倒斷時，乞示一倒斷消息來，山野再進言耳！祈
J36nB357_p0589c01║自珍重。
J36nB357_p0589c02║示夢齋潘居士
J36nB357_p0589c03║先聖只為這件事，涉水登山參訪知識，十年二十年
J36nB357_p0589c04║未得餘習淨盡，逐日挨拶，只待噴地折、嚗地斷，生死
J36nB357_p0589c05║利害纔奈何我不得。近來求箇鐵石心腸漢子，撩起
J36nB357_p0589c06║便行，竟不可得。縱有，無過聰明領略，認得箇光影，及
J36nB357_p0589c07║乎問著本分事，不是說些義理，便玩出許多機關。古
J36nB357_p0589c08║德云：「不透此關，難出生死。」公向此門中著腳，實實為
J36nB357_p0589c09║生死出於至誠，非泛泛者可比也。方今之時，不為功
J36nB357_p0589c10║名所羈、祿位所絆，知進退者能有幾人？唯公抽身出
J36nB357_p0589c11║金門、撒手玉堂外，可謂名遂身退，古之大賢明哲亦
J36nB357_p0589c12║不過如是也。山野固知慕道心切，設以本分事相告，
J36nB357_p0589c13║本分事者，即當人本命元辰之落處也。欲明此事，謹
J36nB357_p0589c14║勿外求，只將一箇如何是我本來面目話頭，孜孜屹
J36nB357_p0589c15║屹，頓在目前，不可須臾放過。若落意解，不惟不發正
J36nB357_p0589c16║悟，未免於話頭上強生節目。前不云乎：「噴地折、嚗地
J36nB357_p0589c17║斷，生死利害纔奈何我不得。」公平生全力在於性命，
J36nB357_p0589c18║命根不斷，是非鋒起，豈不聞乎我此昭昭靈靈乃自
J36nB357_p0589c19║生，後入此殼漏子，被現前種種業力驅使。如今六道
J36nB357_p0589c20║四生莫不依此為憑仗，以當主人公，世間奇文玅辯，
J36nB357_p0589c21║乃是依他發出的支節。且道他是何面孔？此時如不
J36nB357_p0589c22║諦當分曉，而無始習氣未得勦絕，於一切應緣處則
J36nB357_p0589c23║不相應矣！學道人真如大火聚，一切大小名相俱不
J36nB357_p0589c24║依倚，直教空蕩蕩，驀忽衝開頂𩕳隻眼，照破五蘊山
J36nB357_p0589c25║頭，纔覺一生所習都成剩事。當此時節，佛眼覷不見，
J36nB357_p0589c26║便恁麼承當得，真出窟獅子也。
J36nB357_p0589c27║示泰徵汪文學
J36nB357_p0589c28║今昔士人博覽群書以資識性，而返記持古人言句
J36nB357_p0589c29║納於胸中，當作事業、資談柄為極則，蓋以不知聖人
J36nB357_p0589c30║闡教之意。吾佛有云：「如人數他寶，自無半錢分。」然聰
J36nB357_p0590a01║明靈利人，易入而難保任，入處不深而力單弱。古德
J36nB357_p0590a02║所謂靈利聰明人，纔聞善知識說著箇事，便眼目定
J36nB357_p0590a03║動，早將心意識領解了也。似此非他咎，自作障礙，永
J36nB357_p0590a04║無有悟底時節。既學此道，十二時中當淨意根下曠
J36nB357_p0590a05║劫已來客塵煩惱、虛偽習染，單單提箇無義味話頭，
J36nB357_p0590a06║如昔有僧問雲門和尚：「如何是佛？」門云：「乾屎橛。」蘊在
J36nB357_p0590a07║胸中，遇物應緣處不得令絲毫走作、不容意地下卜
J36nB357_p0590a08║度思量、不要別求解會。者裏若無決定志，半疑半信，
J36nB357_p0590a09║則無脫落日，即沒交涉。古德云：「學道如鑽火，逢煙切
J36nB357_p0590a10║莫休，直待金星現，燒然始到頭。」既到頭，斯無作玅用
J36nB357_p0590a11║之心，所向自蔑滯礙矣！昨因居士得得來室中，欲明
J36nB357_p0590a12║此箇大事，山僧不覺忉怛如許葛藤。然雖如是，此言
J36nB357_p0590a13║發光明種子之助也，請思之。
J36nB357_p0590a14║古越梅仙沈居士請法語、求法名，遂名之曰實滿，號
J36nB357_p0590a15║之曰圜照。乃云：「自家一片靈明玅心，覿體如大日輪，
J36nB357_p0590a16║常自圜滿，昇於虛空，遍照十方，更無障礙。」嗟乎！眾生
J36nB357_p0590a17║各各莫能正照，祇為迷雲彌固。何謂迷雲？種種分別
J36nB357_p0590a18║妄想、貪嗔癡愛底是！若能深自悟入，迷雲自消，麗天
J36nB357_p0590a19║廓爾，無所不照。所以瞿曇云：「我於阿耨菩提實無所
J36nB357_p0590a20║得，若有所得，然燈佛則不與我授記。」實無所得，是名
J36nB357_p0590a21║阿耨菩提，即靈明玅心、即第一義。在諸佛位中不增、
J36nB357_p0590a22║處眾生分上不減，無古無今、無人無我。且今時緇素
J36nB357_p0590a23║例皆著一切聲色為窠臼，何不心同虛空？若同虛空，
J36nB357_p0590a24║有少分相應，縱橫無礙，蕩然清淨；若只迷頭認影，將
J36nB357_p0590a25║箇見聞覺知為自己受用，昭昭靈靈，七顛八倒，奚有
J36nB357_p0590a26║解脫之期，得契玅心之體？果能自不生情，舉必全真，
J36nB357_p0590a27║喚甚麼作境？洞然無間矣！如是則玅心與見聞覺知
J36nB357_p0590a28║會同，見聞覺知與玅心交徹。居迷則玅心是見聞覺
J36nB357_p0590a29║知，惟悟則見聞覺知是玅心。迷悟俱遣、得失雙融，玅
J36nB357_p0590a30║不立而玅存，心不形而心合矣！復偈贈曰：「卓爾圜常
J36nB357_p0590b01║心妙靈，風流不減悟明星，名高寂寞存僧史，勝會逍
J36nB357_p0590b02║遙入祖庭。」
J36nB357_p0590b03║陸安州參府李門徐氏夫人請法語。「心外別無佛法
J36nB357_p0590b04║可求，一切佛法是自心具足。人人本具，何分僧俗；箇
J36nB357_p0590b05║箇圜成，奚論男女？任他五目不能睹其形；四辯莫能
J36nB357_p0590b06║談其狀，且道端的在甚麼處？」良久，以筆書○相云：「居
J36nB357_p0590b07║士於此薦得則契，自心至體無可見、無可聞、無可知、
J36nB357_p0590b08║無可覺，乃至無可獲棄，凡有所為悉是虛妄顛倒。既
J36nB357_p0590b09║不可以見聞知覺，則現前何以趣入？而驗之箇事甚
J36nB357_p0590b10║非小緣，然如是廣大真實法性，只在己躬腳跟下，且
J36nB357_p0590b11║不曾移易毫髮許。蓋其迷昧隨妄流轉，由是拽之不
J36nB357_p0590b12║回、輓之不住，其間肯於不回不住處瞥然遠離，一切
J36nB357_p0590b13║見聞知覺能離、所離一齊罄靜，當念休歇，而靈覺心
J36nB357_p0590b14║體依然露現於見聞知覺之間，故從上古德默契而
J36nB357_p0590b15║神會，自然眾緣無罣矣！所以道：『不用纖毫修學心，一
J36nB357_p0590b16║顆圜明光皎潔。』如擬別求，劍去久矣！」復舉：「昔者鄭十
J36nB357_p0590b17║三孃、保福與甘長老相看，纔坐定，福便問：『承聞十三
J36nB357_p0590b18║孃參見溈山是否？』曰：『是！』福曰：『溈山遷化向甚麼處去？』
J36nB357_p0590b19║鄭起身偏床而立，甘曰：『閒時說禪口似懸河，何不道
J36nB357_p0590b20║取？』鄭曰：『鼓這兩片皮堪作甚麼？』甘曰：『不鼓這兩片皮
J36nB357_p0590b21║又堪作甚麼？』鄭曰：『合取狗口。』鄭十三孃年十二歲時，
J36nB357_p0590b22║隨師姑到大溈，纔禮拜起，溈便問：『這箇師姑甚麼處
J36nB357_p0590b23║住？』姑云：『南臺江邊住。』溈便喝出，又問：『背後老婆甚處
J36nB357_p0590b24║住？』十三孃放身近前，又手立，溈再問，孃云：『早箇呈似
J36nB357_p0590b25║和尚了也。』溈云：『去！』孃纔下到法堂，師姑云：『十三孃尋
J36nB357_p0590b26║常道：「我會禪。」口似利劍；今日被大師問著，總無語。』孃
J36nB357_p0590b27║云：『苦哉！苦哉！作這箇眼目，也道我行腳，脫取衲衣來，
J36nB357_p0590b28║與十三孃著。』孃後又舉似羅山：『祇如十三孃參見溈
J36nB357_p0590b29║山恁麼祇對，還得平穩也無？』羅云：『不得無過。』孃云：『過
J36nB357_p0590b30║在甚麼處？』羅叱之，孃云：『錦上添花。』比一投機緣一並
J36nB357_p0590c01║錄上，令見賢思齊，以知遠代有此女中知識，與佛祖
J36nB357_p0590c02║同一鼻孔出氣。居士雖則未至他古人田地，要且亦
J36nB357_p0590c03║不欠少，雖在內閤深閨，時時善心發現、刻刻向道真
J36nB357_p0590c04║誠，而篤信宗門志尤高尚矣！只如山僧恁麼說話，則
J36nB357_p0590c05║與自心相應否？設或懷疑自心未曾悟明，只消將箇
J36nB357_p0590c06║四大分散時向何處安身立命話頭置之於懷，日用
J36nB357_p0590c07║默默自參，參時總不要作修行想；亦不可作一切想，
J36nB357_p0590c08║纔作是想，便被籠絡。了無纖毫憎愛之習滯於膺中，
J36nB357_p0590c09║直以所參話頭久之純熟，一旦忽然洞明，此時情境
J36nB357_p0590c10║空、能所泯，則見自心全體獨露，隨處自在，極樂國土
J36nB357_p0590c11║無越此也。茲因居士徵余言而為警，更請法名為一
J36nB357_p0590c12║派，遂書數語并實慧之贈，他日親到古人立地處把
J36nB357_p0590c13║臂同行，果不負余言，則慧性通解矣！」而說偈曰：「語默
J36nB357_p0590c14║昭然不覆藏，頭頭顯露獨堂皇，經行坐臥無差別，總
J36nB357_p0590c15║是心王大道場。」
J36nB357_p0590c16║示智覃首座
J36nB357_p0590c17║超卓穎悟之士，矻矻意於此道，要以宗正眼照破義
J36nB357_p0590c18║路、透出心性，不拘限量，徑截大解脫、大休歇場。此段
J36nB357_p0590c19║乃諸佛歷祖所證金剛正體，直指玅心，此詎存知解、
J36nB357_p0590c20║墮機括、單見淺聞者所可測度？是故古之大達之士
J36nB357_p0590c21║不圖淺近，志欲直徹綿密穩當，等閒千人萬人羅籠
J36nB357_p0590c22║不住，直趣向上大解脫、大休大歇之場，若有一毫聖
J36nB357_p0590c23║解不盡，即是我見未忘。故吾佛於雪山六年，支離皆
J36nB357_p0590c24║沒交涉，忽睹明星露出面皮，久默斯要，三百餘會初
J36nB357_p0590c25║不明破，但隨機引接，俟時節到來下梢結角，於鷲嶺
J36nB357_p0590c26║拈華會中，百萬英傑，唯飲光頭陀一鉤便上，謂之教
J36nB357_p0590c27║外別傳之旨，若諳形容更無類者，即空劫前已漏逗
J36nB357_p0590c28║了也。是故從上覷破漢，不免漏泄分付，將錯就錯。西
J36nB357_p0590c29║來大意喧示四海、流通遍界，自此遞立門戶五家七
J36nB357_p0590c30║宗。雖然如是，從來大達之士不喫此等茶飯，且如何
J36nB357_p0591a01║諦當？須知六合外，別有好商量。所以道，密授此印是
J36nB357_p0591a02║第二重公案，至於本色衲子未舉先知、未言先契，尚
J36nB357_p0591a03║少知落著，如與迦文老人、金色道者、碧眼老鬍共一
J36nB357_p0591a04║坐具，地方垂手，殺人活人始無窠臼，然後不虛印可
J36nB357_p0591a05║也。還委悉麼？不見尊宿云：「神仙秘訣，父子不傳。」
J36nB357_p0591a06║示梁山鑑西堂
J36nB357_p0591a07║承當斯事必英傑漢，道業內克，才器宏遠，活卓卓地
J36nB357_p0591a08║使千聖摸索不著。所以云：「紹隆佛種，非為小事。」諦審
J36nB357_p0591a09║先宗是何標格？唯過量大解脫人，始善弘荷保祕。從
J36nB357_p0591a10║上師資相聚，切磋琢磨，集學植德，勵行修身，十年二
J36nB357_p0591a11║十年鏟去枝葉，直見根蒂。得意之後，埋光鏟彩，造次
J36nB357_p0591a12║不凡。或山居、或行化，一味信緣，不生諸見。有大志，貴
J36nB357_p0591a13║守節，絕事人情，不巡細檢。平生無矯飾，不為事物所
J36nB357_p0591a14║遷，足以道德節義教化叢林，拳拳奉行，垂範後世，所
J36nB357_p0591a15║以先聖之遺規，至今由未泯矣！是故人能弘道，非道
J36nB357_p0591a16║弘人。今既作其兒孫，具金剛正眼，流通大法，務報佛
J36nB357_p0591a17║恩。雖然，切忌希名苟利，乃宜追復古風，茲吾之深祝
J36nB357_p0591a18║也。
J36nB357_p0591a19║示立宗、彌宗、法海三禪者
J36nB357_p0591a20║時承遠涉，不棄荒剎，知公道念愈堅，菩提心切，尋求
J36nB357_p0591a21║師友，實為生死。壞衲清苦誰人肯作？今既除髡，滿昔
J36nB357_p0591a22║所願，若非大力量漢，誠難至此冷淡門庭。今日山僧
J36nB357_p0591a23║不免叮嚀一番，日用間當違其現業、除其助因，不倚
J36nB357_p0591a24║聰明，將岐路為究竟，莫向聰慧氣魄上著力，只要退
J36nB357_p0591a25║步知非，乃悟與未悟所共遊徑。己事不明切莫便休，
J36nB357_p0591a26║我此門中無你分曉處，但盡凡情，別無聖解。何謂凡
J36nB357_p0591a27║情？遇逆即怒、遇順則喜，憎之則離、愛之即著，是則稱
J36nB357_p0591a28║譽、非則謗毀，及取捨善惡、分別種種者是！果到聖凡
J36nB357_p0591a29║情盡、迷悟識消，又何惜餘光也耶？若未徹窮底根，終
J36nB357_p0591a30║非到家時節，惟自珍重！
J36nB357_p0591b01║拈頌
J36nB357_p0591b02║舉：「釋迦牟尼世尊初降生，一手指天、一手指地，周行
J36nB357_p0591b03║七步，目顧四方，云：『天上天下，唯吾獨尊。』後雲門云：『我
J36nB357_p0591b04║當時若見，一棒打殺與狗子喫，貴圖天下太平。』」師拈
J36nB357_p0591b05║云：「世尊纔生，能手舞足蹈，稱尊天上人間，須則氣宇
J36nB357_p0591b06║如王，爭奈瞻前不能顧後？雲門須有殺人刀而無活
J36nB357_p0591b07║人劍。若據山僧，直是好笑。且道笑箇什麼？笑賊過後
J36nB357_p0591b08║張弓。」
J36nB357_p0591b09║脫體堂堂出䝱門，指天指地自稱尊，當時莫怪韶
J36nB357_p0591b10║陽老，只為垛生招箭痕。
J36nB357_p0591b11║舉：「僧問九峰虔云：『承聞和尚有言：「諸聖間出，祇是傳
J36nB357_p0591b12║語人是否？」』師曰：『是。』曰：『世尊一手指天、一手指地云：「天
J36nB357_p0591b13║上天下，唯吾獨尊。」和尚為甚麼卻喚作傳語人？』師曰：
J36nB357_p0591b14║『祇為一手指天、一手指地，所以喚作傳語人。』」師拈云：
J36nB357_p0591b15║「九峰善能利刃上舐蜜，不覺舌頭血滴；者僧慣會蠱
J36nB357_p0591b16║毒中嘗水，未得衣錦還鄉。當時我若在會，見他師僧
J36nB357_p0591b17║與麼道，各與三十拄杖，不惟師僧伎倆全消，亦免後
J36nB357_p0591b18║人傳言送語。」
J36nB357_p0591b19║淨圜玅體絕埃塵，佛祖猶然總未親，一貫初無來
J36nB357_p0591b20║與去，瞿曇甘做不良人。
J36nB357_p0591b21║舉：「世尊初於臘月八日明星出時，忽云：『奇哉！一切眾
J36nB357_p0591b22║生具有如來智慧德相，但以妄想執著，不能證得。』」師
J36nB357_p0591b23║拈云：「瞿曇輕金輪位，隈藏草座，雖則因禍致福，也是
J36nB357_p0591b24║金彈換泥丸。何也？瞿曇只看絲綸上，不見蘋白對蓼
J36nB357_p0591b25║紅。」
J36nB357_p0591b26║黃面瞿曇見未圜，分明打失一雙眼，白雲繚繞雪
J36nB357_p0591b27║山在，不免被人道擔板。
J36nB357_p0591b28║舉：「世尊一日陞座，大眾纔集定。」師拈云：「一例受欺謾。」
J36nB357_p0591b29║文殊白椎云：「諦觀法王法，法王法如是！」拈云：「草裏漢！」
J36nB357_p0591b30║世尊便下座。拈云：「雪上加霜。雖則覿面提撕，也是一
J36nB357_p0591c01║場敗闕。」
J36nB357_p0591c02║百萬人天兢大雄，風行雲集已其中，翻身獅子絕
J36nB357_p0591c03║蹤跡，何必文殊椎下通？
J36nB357_p0591c04║舉：「世尊一日敕阿難：『食時將至，汝入城持缽。』難應諾，
J36nB357_p0591c05║曰：『汝既持缽，當依過去七佛儀式。』難遂問：『如何是七
J36nB357_p0591c06║佛儀式？』佛召阿難，難應諾，佛曰：『持缽去。』」師拈云：「世尊
J36nB357_p0591c07║在阿難圈繢裏，還有人出得麼？要見七佛儀式，天地
J36nB357_p0591c08║懸隔。」
J36nB357_p0591c09║從前佛式沒邊表，各各男兒不欠少，未解懸崖雙
J36nB357_p0591c10║手拋，無非到此打之遶。
J36nB357_p0591c11║舉：「文殊師利令善財童子採藥，云：『是藥者，採將來。』善
J36nB357_p0591c12║財遍採，無不是藥，卻來白云：『無不是者。』殊云：『是藥者，
J36nB357_p0591c13║採將來。』善財拈一枝草度與殊，殊接得，示眾云：『此藥
J36nB357_p0591c14║能殺人、亦能活人。』」師拈云：「文殊、善財莖艸上定綱宗，
J36nB357_p0591c15║掌握中全殺活，須則用處天然，也是重添眼裏華。西
J36nB357_p0591c16║來要與二老把手共行。」遂拈拄杖云：「若道得，一任褒
J36nB357_p0591c17║貶；如道不得，藥病相治。」
J36nB357_p0591c18║善財拈與文殊用，殺活手中任奪縱，歷劫明明絕
J36nB357_p0591c19║覆藏，怜兒不覺重賣弄。
J36nB357_p0591c20║舉：「西天初祖摩訶迦葉尊者見世尊在靈山會上拈
J36nB357_p0591c21║起一枝華，以青蓮目普示大眾，百萬聖賢悉皆罔措，
J36nB357_p0591c22║惟迦葉破顏微笑。世尊乃曰：『吾有正法眼藏、涅槃玅
J36nB357_p0591c23║心、實相無相、微玅解脫法門付囑於汝，汝當護持流
J36nB357_p0591c24║通，無令斷絕。』」師拈云：「黃面漢，四十九年葛藤不了，臨
J36nB357_p0591c25║末梢頭落節。白眉翁，可怜有理不解自伸，換卻一隻
J36nB357_p0591c26║眼。百萬聖賢，略較些子。」
J36nB357_p0591c27║世尊拈起華來示，漏泄幽香遞噴鼻，百萬聖賢眼
J36nB357_p0591c28║豁開，飲光微笑欠瞥地。
J36nB357_p0591c29║舉：「迦葉因阿難問：『世尊傳金襴外，別傳何物？』迦葉召
J36nB357_p0591c30║阿難，難應諾，迦葉曰：『倒卻門前剎竿著。』」師拈云：「迦葉
J36nB357_p0592a01║以強凌弱則且置，如何道得一句語，免他道倒卻門
J36nB357_p0592a02║前剎竿著？」良久云：「縱然不坐空王殿，爭奈千峰夜色
J36nB357_p0592a03║寒？」
J36nB357_p0592a04║翡翠麒麟羽角奇，兄呼弟應自相宜，傾湫倒嶽還
J36nB357_p0592a05║知否？此土西天真白眉。
J36nB357_p0592a06║舉：「昔有古德，一日不赴堂，侍者請赴堂，德曰：『我今日
J36nB357_p0592a07║在莊上喫油餈飽。』者曰：『和尚不曾出入。』德曰：『汝去問
J36nB357_p0592a08║莊主。』者方出門，忽見莊主歸謝：『和尚到莊喫油餈。』」師
J36nB357_p0592a09║拈云：「古德出入不動步、喫餈不動口，雖則作用天然，
J36nB357_p0592a10║能有幾人知？而今撿點將來，也是家醜外揚。還知莊
J36nB357_p0592a11║主、侍者慇懃處麼？一條拄杖兩人扶。」
J36nB357_p0592a12║莊上喫油餈果曾，而今多少昧相應？非非是是請
J36nB357_p0592a13║俱出，茶飯隨時待列朋。
J36nB357_p0592a14║舉：「德山一日飯遲，先托缽下堂。時雪峰作飯頭，見便
J36nB357_p0592a15║云：『這老漢！鐘未鳴、鼓未響，拓缽向什麼處去？』師便歸
J36nB357_p0592a16║方丈。峰舉似巖頭，頭曰：『大小德山未會末後句。』師聞，
J36nB357_p0592a17║令侍者喚來：『聞汝不肯老僧那？』頭密啟其意，師乃休
J36nB357_p0592a18║去。至明日陞堂，果與尋常不同。頭至僧堂前，撫掌大
J36nB357_p0592a19║笑曰：『且喜老漢會末後句。雖然如是，只得三年。』師果
J36nB357_p0592a20║三年而歿。」師拈云：「德山父子經天緯地，嶮布鎗旗，仔
J36nB357_p0592a21║細檢點將來，做處沒交涉。可恨兵行詭道，佛口蛇心。
J36nB357_p0592a22║當時若是秀上座見，便云：『莫瞞人好。』非惟他父子討
J36nB357_p0592a23║巴鼻不著，亦免賺後昆向末後句疑殺。只如德山三
J36nB357_p0592a24║年遷化，符契巖頭之斷，意作麼生？口喃喃！伎倆只如
J36nB357_p0592a25║此，白拈火裏討便宜。」
J36nB357_p0592a26║六韜三略徒誇得，文武齊施覺費力，擬向當陽指
J36nB357_p0592a27║似來，門前早是生荊棘。
J36nB357_p0592a28║舉：「文殊師利在靈山會上諸佛集處，見一女子近佛
J36nB357_p0592a29║坐，入於三昧。文殊白佛：『云何此女得近佛坐？』佛云：『汝
J36nB357_p0592a30║但覺此女，令從三昧起，汝自問之。』文殊遶女子三匝，
J36nB357_p0592b01║鳴指一下，乃至拓上梵天，盡其神力而不能出。佛云：
J36nB357_p0592b02║『假使百千文殊亦出此女定不得。下方過四十二恆
J36nB357_p0592b03║沙國土，有罔明菩薩能出此女定。』須臾，罔明至佛所，
J36nB357_p0592b04║佛敕出此女定，罔明即於女子前鳴指一下，女子於
J36nB357_p0592b05║是從定而出。」師拈云：「文殊、罔明弄巧機關，難經識者
J36nB357_p0592b06║看破，瞿曇敲唱翻古調，女子接拍換新腔。雖然梵曲
J36nB357_p0592b07║湖腔，卻也被傍觀者哂。」
J36nB357_p0592b08║朱絲一奏五音分，只是不堪識者聞，徒把機關重
J36nB357_p0592b09║漏泄，瞿曇女子眼無筋。
J36nB357_p0592b10║舉：「殃崛摩羅既出家為沙門，因持缽入城，至一長者
J36nB357_p0592b11║家，值其婦產難，子母未分。長者云：『瞿曇弟子！汝為至
J36nB357_p0592b12║聖，當有何法能免產難？』殃崛曰：『我乍入道，未知此法，
J36nB357_p0592b13║當去問佛，卻來相報。』遽返白佛，具陳上事，佛告曰：『汝
J36nB357_p0592b14║速去說：「我自從賢聖法來，未曾殺生。」』殃崛往告，其婦
J36nB357_p0592b15║人聞之，當時分娩，子母平安。」師拈云：「長者一問，不免
J36nB357_p0592b16║將錯就錯；殃崛弗委，只得送語傳言；瞿曇恁麼通消
J36nB357_p0592b17║息，脫賺時人沒了期。」
J36nB357_p0592b18║長者發言已是遲，摩羅自昧轉頭時，從來聖法無
J36nB357_p0592b19║生殺，惟把空詞誑小兒。
J36nB357_p0592b20║舉：「南院上堂：『赤肉團上，壁立千仞。』僧問：『赤肉團上，壁
J36nB357_p0592b21║立千仞。豈不是和尚與麼道？』師曰：『是。』僧便掀倒禪床。
J36nB357_p0592b22║師曰：『這瞎驢亂作。』僧擬議，師便打。」師拈云：「叢林中浩
J36nB357_p0592b23║浩商量，盡道南院是作家爐鞴、本分鉗錘，有甚交涉？
J36nB357_p0592b24║雖然，若非這僧敢捋虎鬚，殊不知被這僧一拶，直至
J36nB357_p0592b25║如今扶不起。且道那裏是扶不起處？還有扶得起衲
J36nB357_p0592b26║僧麼？有則出來，替這僧合喫西來一頓棒。何故？殺人
J36nB357_p0592b27║刀、活人劍，具擇法眼者，試定當看！」
J36nB357_p0592b28║壁立千仞分略韜，面皮露出沒纖毫，未言先契自
J36nB357_p0592b29║然愨，萬里晴空飛鶚高。
J36nB357_p0592b30║舉：「風穴上堂云：『若立一塵，家國興盛，野老顰蹙。』」師拈
J36nB357_p0592c01║云：「法堂前草深一丈。『不立一塵，家國喪亡，野老安怗。』」
J36nB357_p0592c02║拈云：「錦上鋪華。『於此明得，闍黎無分，全是老僧。』」拈云：
J36nB357_p0592c03║「窮漢受罪畢。『於此不明，老僧即是闍黎。』」拈云：「將錯就
J36nB357_p0592c04║錯。『闍黎與老僧亦能悟卻天下人，亦能迷卻天下人。』」
J36nB357_p0592c05║拈云：「純如也、皦如也。『要識闍黎麼？』左邊拍一拍云：『這
J36nB357_p0592c06║裏即是。』」拈云：「這裏即難，那裏即易。『要識老僧麼？』右邊
J36nB357_p0592c07║拍一拍云：『這裏即是！』」拈云：「那裏即易，這裏即難。且看
J36nB357_p0592c08║雙放雙收。」喝一喝，拍禪床一下。
J36nB357_p0592c09║威行閫外雄基立，俱仰清光萬里熠，傾國風流大
J36nB357_p0592c10║勝朝，男兒那箇不天襲。
J36nB357_p0592c11║舉：「襄州龐居士一日曰：『難！難！十石油麻樹上攤。』婆應
J36nB357_p0592c12║聲曰：『易！易！百草頭邊祖師意。』靈昭曰：『也不難、也不易！
J36nB357_p0592c13║饑來喫飯困來睡。』」師拈云：「龐老賣弄口觜、婆子應聲
J36nB357_p0592c14║應色，唯有靈昭猶較些子。雖然如是，更有一著在。忽
J36nB357_p0592c15║有人問西來：『是那一著？』只對他道：『饑來喫飯困來眠。』
J36nB357_p0592c16║具擇法眼，試請辨看！」
J36nB357_p0592c17║喃喃口子太綿密，切切為人話語實，說向世間無
J36nB357_p0592c18║事君，而今便好猛參悉。
J36nB357_p0592c19║四料揀。
J36nB357_p0592c20║奪人不奪境，雲月溪山靜，沙界一毫端，目前無異影。
J36nB357_p0592c21║奪境不奪人，廓然絕點塵，未移方寸步，賞盡洛陽春。
J36nB357_p0592c22║人境兩俱奪，聖凡情盡脫，不留佛與祖，六合密迴拔。
J36nB357_p0592c23║人境俱不奪，調機順物情，雲林宣玅法，句句悉無生。
J36nB357_p0592c24║三玄三要。
J36nB357_p0592c25║第一玄，該今該古逾天寬，無陰陽地無根樹，重疊華
J36nB357_p0592c26║開空劫前。
J36nB357_p0592c27║第二玄，飲光展笑擬華前，無端平地起模樣，漏泄家
J36nB357_p0592c28║風不本然。
J36nB357_p0592c29║第三玄，紛紛衲子蹀蹁躚，忙忙走殺天真佛，腳下水
J36nB357_p0592c30║泥奚日乾？
J36nB357_p0593a01║第一要，夜半金烏空裏燿，華新枯樹劫初春，萬紫千
J36nB357_p0593a02║朱同箇竅。
J36nB357_p0593a03║第二要，不犯毫芒格外造，縱展無私玅化機，行行恰
J36nB357_p0593a04║恰鳥同道。
J36nB357_p0593a05║第三要，臨機活卓巍然峭，乾坤之內振雄威，敵勝驚
J36nB357_p0593a06║群彰淨玅。
J36nB357_p0593a07║黃龍三關。
J36nB357_p0593a08║我手佛手並伸，當陽曉示於人，衲僧直下明得，日用
J36nB357_p0593a09║絕無比倫。
J36nB357_p0593a10║我腳驢腳兼行，高低步步分明，直登無相峰頂，此道
J36nB357_p0593a11║迢迢坦平。
J36nB357_p0593a12║人人盡有生緣，全體徘徊現前，認著依然不是，四威
J36nB357_p0593a13║儀裏勾牽。
J36nB357_p0593a14║山中四儀。
J36nB357_p0593a15║山中行，極目風光春似瀛，日麗喬林華正發，玄機深
J36nB357_p0593a16║入道逾精。
J36nB357_p0593a17║山中住，隨用現成自具足，漏草屋頭法界寬，兩丸日
J36nB357_p0593a18║月依簷路。
J36nB357_p0593a19║山中坐，空性現前陰境破，四壁寥寥廓太虛，六窗迥
J36nB357_p0593a20║絕無纖過。
J36nB357_p0593a21║山中臥，睡到碧天日午過，不用安排自古今，渾然一
J36nB357_p0593a22║段天真箇。
J36nB357_p0593a23║總頌。
J36nB357_p0593a24║窅窅深藏嬾道流，超然迥出世群儔，經行坐臥躬如
J36nB357_p0593a25║是，唯我獨尊法法頭。
J36nB357_p0593a26║十二時頌。
J36nB357_p0593a27║半夜子，千門崇枕臥方美，尊卑貴賤各相依，未熟黃
J36nB357_p0593a28║粱夢不已。
J36nB357_p0593a29║雞鳴丑，高扣鯨音徹大有，喚醒連宵夢裏人，由來教
J36nB357_p0593a30║伊悟元首。
J36nB357_p0593b01║平旦寅，天光隱隱淨無塵，眼空佛祖親疏絕，白棒一
J36nB357_p0593b02║條血渥淋。
J36nB357_p0593b03║日出卯，更無一法外邊討，縱橫期用目前底，左右拈
J36nB357_p0593b04║來如意寶。
J36nB357_p0593b05║食時辰，好好修事法眼真，大響一缽和羅飯，調諧味
J36nB357_p0593b06║塞口多人。
J36nB357_p0593b07║禺中巳，箇事那堪重舉似？芥納須彌不易容，是非得
J36nB357_p0593b08║失何相倚？
J36nB357_p0593b09║日南午，亙古亙今萬象主，剎剎塵塵堅密身，盡虛空
J36nB357_p0593b10║界一輪普。
J36nB357_p0593b11║日昳未，昏魔不散要瞑睡，朝來猶得榻高眠，兩眼豁
J36nB357_p0593b12║開打箇嚏。
J36nB357_p0593b13║晡時申，可愍古今妄認真，急急迭生路上走，衣中有
J36nB357_p0593b14║寶自甘貧。
J36nB357_p0593b15║日入酉，萬巧施為呈拙醜，不怕羞慚擘面門，圜機錯
J36nB357_p0593b16║落星飛走。
J36nB357_p0593b17║黃昏戌，羊裘樵子盡歸屋，豪賓倚席醉貪觴，多少漁
J36nB357_p0593b18║翁江上宿。
J36nB357_p0593b19║人定亥，夜深出靜啟岩隗，今宵更覺月增明，六合茫
J36nB357_p0593b20║茫尚危殆。
J36nB357_p0593b21║牧牛頌
J36nB357_p0593b22║尋牛
J36nB357_p0593b23║全牛切忌外頭尋，莫謂渠儂入草深，只在自家猛省
J36nB357_p0593b24║處，不消回首更沉吟。
J36nB357_p0593b25║見跡
J36nB357_p0593b26║任他騰踏跡無多，正體堂堂見也麼？鳥道玄途收不
J36nB357_p0593b27║得，誰知直下獨非他？
J36nB357_p0593b28║見牛
J36nB357_p0593b29║隨伊露面恣哮聲，通體完全不飾青，謾莫迷頭認影
J36nB357_p0593b30║子，元來氣象自生成。
J36nB357_p0593c01║得牛
J36nB357_p0593c02║此處而今親獲渠，天然之性安容除，免教緇俗勿疑
J36nB357_p0593c03║著，畜熟牛兒焉定居？
J36nB357_p0593c04║牧牛
J36nB357_p0593c05║只在尋常處放身，胸中從不立纖塵，日來水艸怡然
J36nB357_p0593c06║足，何待揚鞭炤管人？
J36nB357_p0593c07║騎牛到家
J36nB357_p0593c08║露地寧眠已迄家，目空天地渾無霞，直饒佛祖難依
J36nB357_p0593c09║近，免事抵頭犯爪牙。
J36nB357_p0593c10║忘牛存人
J36nB357_p0593c11║覿面盈眸只見山，牛兒無處獨安閒，大千沙界沒知
J36nB357_p0593c12║己，一箇暇人天地間。
J36nB357_p0593c13║人牛俱忘
J36nB357_p0593c14║人牛直下忘來空，玅密家風本地通，無相光中全體
J36nB357_p0593c15║現，不存機境振綱宗。
J36nB357_p0593c16║返本還源
J36nB357_p0593c17║玅源絕待本非功，聲色無依孰瞽聾？一一見聞元不
J36nB357_p0593c18║礙，現成公案顯青紅。
J36nB357_p0593c19║入廛垂手
J36nB357_p0593c20║龍驤虎驟交馳來，擬議攔胸毒掌腮，作者機籌拋格
J36nB357_p0593c21║外，潑天門戶任從開。
J36nB357_p0593c22║機緣
J36nB357_p0593c23║安陸戎府尊筠菴劉居士迎師入衙內。茶畢，問：「如何
J36nB357_p0593c24║是自己本來面目？」師舉番菩提珠云：「會麼？」士云：「久曉
J36nB357_p0593c25║本來面目不假外得。」師云：「恁麼居士親見本來面目，
J36nB357_p0593c26║何須貧道更起模畫樣？」士云：「如何保任護持？」師復舉
J36nB357_p0593c27║番菩提珠云：「明明無覆藏、歷歷生光彩。」士豁然頓契。
J36nB357_p0593c28║問：「一段真風見也麼？元元化母理機梭，織成古錦含
J36nB357_p0593c29║春象，無奈東君漏泄何？世尊在甚麼處漏泄？」師云：「念
J36nB357_p0593c30║言語漢！」進云：「是箇甚麼？」師云：「錯。」進云：「如何是不錯？」聲
J36nB357_p0594a01║未絕，師便喝。
J36nB357_p0594a02║問：「弟子參父母未生前本來面目……」聲未絕，師便打，僧
J36nB357_p0594a03║禮拜，師云：「也是平地喫交。」僧喝，師趁出。
J36nB357_p0594a04║師喫茶次，問行者：「看的甚麼話頭？」者云：「竹篦子。」師舉
J36nB357_p0594a05║茶杯云：「喚作茶杯則觸，不喚作茶杯則背，汝喚作甚
J36nB357_p0594a06║麼？」者一喝，師云：「喝即任喝，這裏不許思量卜度，直下
J36nB357_p0594a07║道道看！」者擬議，師以茶潑之。
J36nB357_p0594a08║問：「如何是賓中賓？」師云：「用處鹵莽。」進云：「如何是賓中
J36nB357_p0594a09║主？」師云：「舉目無親。」進云：「如何是主中賓？」師云：「迷頭認
J36nB357_p0594a10║影。」進云：「如何是主中主？」師云：「凝眸據座。」進云：「賓主已
J36nB357_p0594a11║蒙師指示，如何是向上事？」師便打。進云：「打即任打，畢
J36nB357_p0594a12║竟如何是向上事？」師復打。頌云：
J36nB357_p0594a13║「賓中賓，終朝不識自家珍，忙忙宇宙猶如醉，傍戶倚
J36nB357_p0594a14║門空蹙顰。」
J36nB357_p0594a15║「賓中主，半合半開惟自露，捲起簾來沒可觀，解區端
J36nB357_p0594a16║坐無回顧」。
J36nB357_p0594a17║「主中賓，迴光返照見疏親，長安大道迢迢直，暗去明
J36nB357_p0594a18║來不露身。」
J36nB357_p0594a19║「主中主，凝眸據座鎮寰宇，全威赫赫非常尊，皝皝清
J36nB357_p0594a20║光唯自睹。」
J36nB357_p0594a21║問：「通身是口，那箇是和尚說法口？」師云：「吐卻著。」進云：
J36nB357_p0594a22║「請和尚親切道一句？」師云：「合取好。」僧禮拜，師云：「自倒
J36nB357_p0594a23║自起。」
J36nB357_p0594a24║僧參，乞話頭，師舉拳云：「會麼？」僧擬思，師云：「拳頭也不
J36nB357_p0594a25║識。」僧仍擬思，師掌云：「鈍漢！者裏會得好。」
J36nB357_p0594a26║問：「香怎麼遣？」師云：「龍遊滄海，舒卷無方。」進云：「禪怎麼
J36nB357_p0594a27║參？」師云：「鶴唳青霄，誰委蹤跡？」僧擬議，師云：「清水白米
J36nB357_p0594a28║任你食，將甚麼還飯錢？」僧禮拜，師云：「一鉤便上。」
J36nB357_p0594a29║問：「古德繞禪床三匝，是何意旨？」師舉杖示之。進云：「周
J36nB357_p0594a30║身是箇泥團，如何得破？」師打云：「一棒打破。」進云：「破後
J36nB357_p0594b01║如何？」師復打云：「同阬無異土。」僧擬進語，師直打出。
J36nB357_p0594b02║問：「如何是遣一炷香、坐一炷香？」師云：「雲散不動天，本
J36nB357_p0594b03║然皎如蟾。」進云：「不會。」師云：「八面無拘束，撒手遍大千。」
J36nB357_p0594b04║問：「學人衣長不合體，欲改短些，和尚還許麼？」師云：「許
J36nB357_p0594b05║道許，為甚麼古德云：『千丈法身披著不短，丈六報體
J36nB357_p0594b06║搭起不長。』偏汝著便長聻？」僧擬議，師連掌云：「切莫動
J36nB357_p0594b07║著。若動著，打折汝驢腰。」
J36nB357_p0594b08║問：「古人道：『諸佛不出世、祖師未西來，佛法遍天下，談
J36nB357_p0594b09║玄口不開。』既是佛法遍天下，為甚麼談玄口不開？」師
J36nB357_p0594b10║云：「野雲疊疊萬山青。」進云：「諸佛已出世、祖師既西來，
J36nB357_p0594b11║支分派列，五葉聯輝，浩浩談玄，宗旨建立，為甚麼翻
J36nB357_p0594b12║成途轍？」師云：「自是無人有路行。」進云：「即今虔誠請問，
J36nB357_p0594b13║未審有何開示令學人不墮途轍？」師云：「冷門萬丈豎
J36nB357_p0594b14║橫開，顧險防危喪性命。」進云：「近來狐宗放肆，正眼寂
J36nB357_p0594b15║寥，五家宗旨久矣無聞，還許學人一一舉問麼？」師云：
J36nB357_p0594b16║「銀山只是銀山、鐵壁只是鐵壁。」進云：「如何是臨濟宗？」
J36nB357_p0594b17║師云：「言中喝下，劃斷群狐。」進云：「如何是雲門宗？」師云：
J36nB357_p0594b18║「藏身北斗，格外縱橫。」進云：「如何是曹洞宗？」師云：「不落
J36nB357_p0594b19║有無，隨機應物。」進云：「如何是溈仰宗？」師云：「離雲玉鑑
J36nB357_p0594b20║潭無影。」進云：「如何是法眼宗？」師云：「頂門隻眼照乾坤。」
J36nB357_p0594b21║進云：「如何是最初句？」師云：「無人解得齊。」進云：「如何是
J36nB357_p0594b22║即今句？」師云：「揚聲止響。」進云：「如何是末後句？」師云：「再
J36nB357_p0594b23║犯不容。」進云：「謝師荅話。」師打云：「放過不可。」
J36nB357_p0594b24║問：「承古有言：『開口也打、不開口也打。』為復懸巖撒手？
J36nB357_p0594b25║為復覿面全提？」師云：「直下無私化，本來自驚群。」進云：
J36nB357_p0594b26║「恁麼則處處綠楊堪繫馬，家家門首透長安。」師云：「無
J36nB357_p0594b27║私春色千林茂，平出山頭白浪翻。」進云：「兩途俱不涉，
J36nB357_p0594b28║一劍倚天寒。」師云：「劄！」僧擬進語，師以杖擉退，入室。
J36nB357_p0594b29║居士問：「和尚案前豎根拄杖作甚麼？」師云：「今日不打
J36nB357_p0594b30║你。」士云：「學人來參，不問話的，怎曉得他機頓機漸？」師
J36nB357_p0594c01║云：「一口兩舌。」士云：「昨日雪中到府，一僧問：『世尊未離
J36nB357_p0594c02║兜率已降皇宮，未出母胎度人已畢。不知此理如何？』」
J36nB357_p0594c03║師云：「端然衣錦自還鄉。」士擬進語，師云：「還記得話頭
J36nB357_p0594c04║麼？」士云：「不記得。」師云：「元來！元來！」
J36nB357_p0594c05║中秋，師指月云：「喚作月則觸、不喚作月則背，畢竟喚
J36nB357_p0594c06║作甚麼？」一僧出云：「寶鑑當臺現群象。」師云：「現後聻？」進
J36nB357_p0594c07║云：「光非照境。」師云：「放你三十棒。」進云：「和尚意又作麼
J36nB357_p0594c08║生？」師云：「金烏莫望，玉兔難居。」
J36nB357_p0594c09║問：「濟上門庭三句，如何是第一句？」師云：「靈鑑印開，日
J36nB357_p0594c10║月無光。」進云：「如何是第二句？」師云：「釋迦彌勒尚自忙
J36nB357_p0594c11║然。」進云：「如何是第三句？」師云：「狸奴白牯脫體風流。」進
J36nB357_p0594c12║云：「三句謝蒙師指示，如何是四照用？」師云：「倜儻天然
J36nB357_p0594c13║竅，坐斷祖師關。」進云：「如何是先照後用？」師云：「推過釋
J36nB357_p0594c14║迦，按下彌勒。」進云：「如何是先用後照？」師云：「腦後一錘，
J36nB357_p0594c15║縱奪自在。」進云：「如何是照用同時？」師云：「齒牙敲磕，搖
J36nB357_p0594c16║舌鼓脣。」進云：「如何是照用不同時？」師云：「子丑寅卯申
J36nB357_p0594c17║酉戌亥。」進云：「如何是收攝句？」師連棒趁出。
J36nB357_p0594c18║問：「學人頂門眼開……」聲未絕，師云：「汝向頂門眼開處道
J36nB357_p0594c19║一句看！」進云：「大地無寸土。」師云：「既大地無寸土，汝即
J36nB357_p0594c20║今何處安身？」進云：「蝸牛角上三千界。」師云：「盡十方世
J36nB357_p0594c21║界都是山僧箇方丈，蝸牛角在甚麼處？」僧一喝，師云：
J36nB357_p0594c22║「亂叫喚。」便打出。
J36nB357_p0594c23║居士問：「弟子蒙眉嶽大師開示，得歸正念，今特來禮
J36nB357_p0594c24║覲和尚，求直言一句。」師便打，士云：「弟子參不是心、不
J36nB357_p0594c25║是佛、不是物。」師和聲打云：「是箇甚麼？」士以扇敲桌，師
J36nB357_p0594c26║云：「不得虛頭，畢竟是箇甚麼？」士擬議，師復打云：「但恁
J36nB357_p0594c27║麼提持得好。」
J36nB357_p0594c28║一僧入室，將禮拜，師云：「作甚麼？」進云：「昨夜得箇消息，
J36nB357_p0594c29║特來陳白和尚。」師把住云：「速道！速道！」僧擬進語，師拓
J36nB357_p0594c30║開云：「是甚麼消息？何不呈似山僧？」僧仍擬進語，師云：
J36nB357_p0595a01║「夢也未夢見在！」直打出。
J36nB357_p0595a02║問：「百尺竿頭更進步，四面懸崖直撒手。」師云：「照顧腳
J36nB357_p0595a03║下。」僧趨前與師腿上一拳，師云：「是甚麼旨？」僧惘然，師
J36nB357_p0595a04║直打出，喚云：「禪人！」僧回首，師云：「山僧罪過。」
J36nB357_p0595a05║梁山鑑西堂問：「生法師道：『涅而不生、槃而不滅，不生
J36nB357_p0595a06║不滅，故曰涅槃。』跋陀禪師道：『一微空故眾微空，眾微
J36nB357_p0595a07║空故一微空；一微空中無眾微，眾微空中無一微。』一
J36nB357_p0595a08║老之意，那箇道著涅槃玅心？」師云：「總未夢見在！」進云：
J36nB357_p0595a09║「盡佛法不過一理，因甚和尚二俱不肯？」師云：「只見落
J36nB357_p0595a10║花隨流水，不知流出洞中春。」進云：「學人當面。」師云：「上
J36nB357_p0595a11║座莫錯認好。」進云：「松華若也沾春力，根在深岩也著
J36nB357_p0595a12║開。」師云：「未是時節在。」進云：「也瞞他不得。」便禮拜。
J36nB357_p0595a13║書復
J36nB357_p0595a14║謝安陸戎府尊筠菴劉居士（諱餘霖，法諱實超，號遠公）
J36nB357_p0595a15║昨辱過上府，得睹慈顏，又聆大論，於法務語語真切，
J36nB357_p0595a16║雖未及覯，中心欽仰矣！日同諸禪徒飽味香齋厚嚫，
J36nB357_p0595a17║敬謝！敬謝！復得縱觀園亭竹石之勝，獲重振于塵鞅
J36nB357_p0595a18║之外，非大護法厚德向道，何以臻此？歸寺時常憶清
J36nB357_p0595a19║教，感佩不忘。大居士豎精進幢、研佛法味，日用應酬，
J36nB357_p0595a20║親猛提撕，鏟去所知，尤自所望。蓋金湯明良會合之
J36nB357_p0595a21║時，即苾芻泉石依憑之日，忻慰之情有不期然而然
J36nB357_p0595a22║也。謹專學人實見，齎啟陳謝，伏惟台慈炤察。
J36nB357_p0595a23║附來書
J36nB357_p0595a24║郡齋簡慢，蒙和尚慈悲，垂手火宅，渥以清涼，便
J36nB357_p0595a25║是厚幸，何煩致謝賜教？當時時警策，不負大德，
J36nB357_p0595a26║告示一張附來，掩俗入耳目爾！豈足當護法耶？
J36nB357_p0595a27║附覆不宣。
J36nB357_p0595a28║附為尊嚴六秩請啟
J36nB357_p0595a29║伏以一音演暢，甘露遍於河沙；三藏圜通，法雨周
J36nB357_p0595a30║於塵剎。當時說無所說，四十九年曾無一字；至今
J36nB357_p0595b01║傳無所傳，百千萬載剩有千函。恭惟西來大和尚，
J36nB357_p0595b02║振衣鷲嶺、洗缽曹源。常驅耕夫之牛，有時而帶水
J36nB357_p0595b03║拖泥；既奪饑人之食，不妨亦牽犁拉耙。慈航普濟，
J36nB357_p0595b04║悲願弘加。竊念（霖）質本顓愚，性非慧敏。服官千里，
J36nB357_p0595b05║不勝岵屺之思；倚閭九年，未遑顧復之報。茲值家
J36nB357_p0595b06║嚴初度六秩，恭請大慈弘大法之寶輪，微塵眾生
J36nB357_p0595b07║獲玅智；擊大法之雷鼓，百千世界盡聲聞。躋大地
J36nB357_p0595b08║於春臺；登閻浮於壽域。伏願飛錫遄臨，祥光賁於
J36nB357_p0595b09║白雪；雲幢至止，瑞靄溢於陽春。弟子（霖）臨啟，無任
J36nB357_p0595b10║翹誠之至。
J36nB357_p0595b11║復江南揚州府通州天與蔣居士
J36nB357_p0595b12║伏蒙台下弘護正法，眷顧山野，非從靈山一會，又安
J36nB357_p0595b13║能如是親且切乎？何日忘之？前祇領厚幣，敬謝不一。
J36nB357_p0595b14║自客冬荒剎奇遇，別後倏忽半載矣！然襄樊與敝寺
J36nB357_p0595b15║不二百里，所仰音徽，何其不易邪？思欲寄一札，不知
J36nB357_p0595b16║尊寓何館？莫便可通，徒自鬱懷而已。入夏來思愈甚，
J36nB357_p0595b17║不意溽暑，反承命黃、沈二位賢公遠頒翰教，兼惠葛
J36nB357_p0595b18║衣齋儀，枵腹苾芻所仰維摩神力香積，於剎那際各
J36nB357_p0595b19║各飽食足矣！布謝！布謝！茲以寸楮遙訊，待涼風屆節，
J36nB357_p0595b20║萬山秋色，耑候道駕，晤會之緣有時也。不宜。
J36nB357_p0595b21║附來書
J36nB357_p0595b22║恭惟和尚道證上乘、法流三界，誠苦海之慈航、
J36nB357_p0595b23║通衢之巨燭也。去冬有緣，得睹慈光，實三生有
J36nB357_p0595b24║幸耳！因解纜急，未獲深聆禪範，殊為悵愧，然傾
J36nB357_p0595b25║葵之切，二六寧有間哉？弟子碌碌半百皆成夢
J36nB357_p0595b26║境，常思功名轉盼成灰、生死臨時難措，若不預
J36nB357_p0595b27║求指迷，何時得登彼岸耶？故不揣樗質，待俗冗
J36nB357_p0595b28║畢，同潘舍親躬詣寶剎，皈依和尚門下，將從前
J36nB357_p0595b29║事一一懺悔，得為佛家弟子足矣！茲于五月初
J36nB357_p0595b30║一日，在樊城啟建千佛百期道場，至八月終，方
J36nB357_p0595c01║可告竣。今十九日恭遇觀音大士聖誕，虔備香
J36nB357_p0595c02║蠟二事、齋儀拾兩、葛衣一件，特著學生子黃文
J36nB357_p0595c03║裔先齎奉上，俟九月初旬可以挂帆前來，得侍
J36nB357_p0595c04║杖側也。臨楮曷勝神馳，統惟慈鑒。
J36nB357_p0595c05║附請啟
J36nB357_p0595c06║切以一物非有，始得玅理眾物；纖毫無障，乃能遍
J36nB357_p0595c07║覆三千。一言出而為萬法之宗，一事行而作奕世
J36nB357_p0595c08║之範，自非願力宏深，安足拯拔群溺？惟我本師秀
J36nB357_p0595c09║野大和尚，慧眼高懸，大乘在握。信手拈來頭頭是
J36nB357_p0595c10║道，由心演教法法皆真，豈非濟世之慈航、破暗之
J36nB357_p0595c11║巨燭耶？弟子（時參）等，常念石火韶光、蜉蝣幻跡，不
J36nB357_p0595c12║藉指南之車，罔出沉迷之路，今生慶會洪鐘，敢不
J36nB357_p0595c13║駑力請扣？謹卜本月十二日，恭迓高昇蓮座，普震
J36nB357_p0595c14║徽音。令盲者復明，回光而返照；俾愚者頓悟，撥霧
J36nB357_p0595c15║而見天。同證本性之阿彌，咸登無邊之彼岸。若天
J36nB357_p0595c16║若人，佇望頑石點頭；或僧或俗，爭覷天華紛墜？誠
J36nB357_p0595c17║所謂萬劫難逢、千生鮮遇者也。伏願棒喝處群魔
J36nB357_p0595c18║蕩滅，開示後眾性靈通，既切景仰之慇慕，無棄苾
J36nB357_p0595c19║芻之皈依。謹啟。
J36nB357_p0595c20║簡天與蔣居士（諱時泰，法名實寵，道號智威）
J36nB357_p0595c21║神交千里，覿面一回，是箇中人談箇中事，莫非黃面
J36nB357_p0595c22║老子兒孫，豈方其袍、圜其顱者為拘矣？如頂𩕳一著，
J36nB357_p0595c23║非般若夙熏，信根成熟，莫能趨向，幸保任之。津梁末
J36nB357_p0595c24║法。（某）啟。西來竹院，多賴金湯，念別日久，遐思起居諒
J36nB357_p0595c25║多納吉耳！每念住持之縛，已當暮年，求作閒人殆不
J36nB357_p0595c26║可得，徒寤寐轉側而已。恆憶與老居士聚首促膝，白
J36nB357_p0595c27║雲清風，頭頭自在而未果，何日前承光隆法席，拜登
J36nB357_p0595c28║大貺？伏蒙捐俸，垂囑大佛殿及初祖殿五楹重飭鼎
J36nB357_p0595c29║建，如命煥然一新也。蒙潘老居士一番維持，楚中郢
J36nB357_p0595c30║地漢江之秀，玅耀西來祖印之光，千古標格，教化典
J36nB357_p0596a01║型。茲因潘居士辭衲，冒暑往顧台駕，謹托寸楮，遙為
J36nB357_p0596a02║問訊，用展心素，惟冀原亮。
J36nB357_p0596a03║上黃龍和尚
J36nB357_p0596a04║（林）夏月參禮，親蒙法乳，忝荷付囑，紹繼一燈，當朝夕
J36nB357_p0596a05║問盡之誠，無奈挂搭西來，乏侍左右。近聞眾弟子結
J36nB357_p0596a06║意為和尚建塔，躬失作務，恃海量洪深，一一宥之。謹
J36nB357_p0596a07║專監院照璿代伸禮足，并齎折儀若干、青蚨若干。涼
J36nB357_p0596a08║薄不堪，僅以匠作一食費用，餘容面稟，懇啟照亮。
J36nB357_p0596a09║又
J36nB357_p0596a10║（林）自去春拜別，株守荒剎，幾欲走百丈禮足。因今冬
J36nB357_p0596a11║結制，未敢遠行，特著首座最（正）代伸禮覲，俟春王端
J36nB357_p0596a12║始大衍之辰，親臨座前，再領慈訓。臨楮切切翹企，不
J36nB357_p0596a13║勝惶恐之至。
J36nB357_p0596a14║附大洪山萬壽禪寺來書
J36nB357_p0596a15║老尊宿曇秀凝資，崧精挺質。學追往哲，懋玄要賓
J36nB357_p0596a16║主之風；法利群蒙，超良知格物之業。聾俗驚奇，晦
J36nB357_p0596a17║蒙咸睹。茲者敝禪室經兵燹之餘，雲賢已無駐驆
J36nB357_p0596a18║之所，幸而叨沐餘庥，聲光復彰，予意從上諸老，安
J36nB357_p0596a19║忍其滅沒而無傳耶？客歲末，姪矢志願闡禪期，料
J36nB357_p0596a20║天之福祚，鼻庭自有名賢下顧。接手教，不棄葑菲，
J36nB357_p0596a21║恢復數老家風，大開聖諦奧旨，振作而維新之，則
J36nB357_p0596a22║洪山亦煥然可睹矣！聊獻不腆，乞惟幸宥，恭望蓮
J36nB357_p0596a23║臺，刻期辱臨荒山，匪第末法佩仰靈老，亦誦德歌
J36nB357_p0596a24║功不淺矣！謹修尺素，曷勝海含？臨楮可任注瞻。謹
J36nB357_p0596a25║啟。
J36nB357_p0596a26║復大洪山萬壽允書
J36nB357_p0596a27║頃接芝眉，虛高忽寄，令靈府中平得一番清況矣！但
J36nB357_p0596a28║季世淳風，煇生寒谷，有此弘宗之念，實世希有之聞。
J36nB357_p0596a29║讀翰教相呼，貧道欲卻之，有方尊命；應之，又增汗顏。
J36nB357_p0596a30║二者較之，寧汗顏而不方命也。謹此奉復。
J36nB357_p0596b01║謝復惕若楊老居士作緣簿文
J36nB357_p0596b02║老居士玅文未可加點，蒙不惜筆鑯。西來瓊樓玉殿
J36nB357_p0596b03║已鼎建，垂之不朽，貧衲刻於肺腑，感佩寧有涯乎？耑
J36nB357_p0596b04║此復謝。
J36nB357_p0596b05║附香嚴蜀叟法叔老和尚
J36nB357_p0596b06║聞公住黃龍，予不勝其喜，法兄和尚之道場不致
J36nB357_p0596b07║寂寞矣！拙緣薄人，數年來奔馳，兼客歲天旱，秋收
J36nB357_p0596b08║全無，故舉止多艱，今遣侍僧持微物齋敬以為一
J36nB357_p0596b09║賀。願賢姪和尚久久繼振，不惟黃龍常住得人，亦
J36nB357_p0596b10║襄城由霑法化。囑囑！
J36nB357_p0596b11║復蜀叟法叔老和尚
J36nB357_p0596b12║小院禮別慈顏，迄今十有七載。第山水迢遙，無縮地
J36nB357_p0596b13║術，失候親炙，幸海量洪深，不以怠緩加罪亦釋然矣！
J36nB357_p0596b14║自先師辭世，經今七年。（小姪）不憶黃龍習山主及城
J36nB357_p0596b15║南檀越居士、靈芝監院，今年三月十六日召勉繼席，
J36nB357_p0596b16║再三再四推脫不得，祇可守塔而已。荷惠齋金，種種
J36nB357_p0596b17║盛禮，既上賜下一一拜登，容日匍匐面領尊諭。臨楮
J36nB357_p0596b18║翹企不勝悚然。復上。
J36nB357_p0596b19║附山右古宿法叔和尚書
J36nB357_p0596b20║西來一別迄今，相近十有九年。第恨僻處山右，令
J36nB357_p0596b21║師故後二載方知，罔獲親臨一奠，雖則遙空設供，
J36nB357_p0596b22║聊表寸誠，大都骨肉分離之痛，卒難可愈，自聞老
J36nB357_p0596b23║姪繼席黃龍，頗得半瘥。香嚴一枝法脈，從茲永遠
J36nB357_p0596b24║彌布震旦國中矣！
J36nB357_p0596b25║復古宿法叔老和尚
J36nB357_p0596b26║自荒剎拜別，倏忽廿載矣！以山水迢遙，未獲往候法
J36nB357_p0596b27║駕。近得寄札，拜讀慈示，愧心如搗，罪誠莫宥，幸和尚
J36nB357_p0596b28║開天高地厚之恩以赦之也。甲寅仲春三日，先師辭
J36nB357_p0596b29║世，冷落至今七年。先師室中蒙記莂者五十餘人，近
J36nB357_p0596b30║日只存二十五六人。七載寒暄，速如飛電。樓頭花萼，
J36nB357_p0596c01║睹影情枯；原上鶺鴒，采音腸斷。同氣連枝，無撫今追
J36nB357_p0596c02║昔之感。（姪）便欲深棲嵒竇，隱遯過時，不憶習山主城
J36nB357_p0596c03║南眾檀越召勉，濫叨繼席。若謂香嚴法脈，則有幾位
J36nB357_p0596c04║法叔老和尚在，（姪）祇可守先師塔而已矣！叨荷遠頒
J36nB357_p0596c05║法章，過譽誠難克當，恨衰齡不能腰石事春，然未常
J36nB357_p0596c06║不神馳左右也。想和尚自愍（姪）有眾之累，不加叱責。
J36nB357_p0596c07║臨楮無任戰汗悚懼之至。謹此復上。
J36nB357_p0596c08║像讚
J36nB357_p0596c09║觀音贊
J36nB357_p0596c10║舉世眾生，眼觀耳聞，惟此菩薩，眼聞耳觀。心洞十方
J36nB357_p0596c11║空，互彰六處用，人人能作如是觀，永脫世間生死際。
J36nB357_p0596c12║又（京山張居士請）
J36nB357_p0596c13║稽首大悲瑞像，智光無礙常放，譬如日月行空，穢潔
J36nB357_p0596c14║燦然照上。士女得瞻聖容，一心敬禮供養，若能斂念
J36nB357_p0596c15║持名，必悟圜通性藏。我作讚詞贊之，人天莫不宗望。
J36nB357_p0596c16║初祖
J36nB357_p0596c17║渠儂搖振梁魏，少室斟皮酌髓，更說甚安心法？脫空
J36nB357_p0596c18║乃大謾訿。眼深鼻大眉橫，彰露許醜舉止，秀野一見
J36nB357_p0596c19║俏讚。甜瓜甜、苦瓠苦，虛堂張挂人皆識，箇是西來祖
J36nB357_p0596c20║之始。
J36nB357_p0596c21║天童密雲悟祖
J36nB357_p0596c22║巍巍玅體，宴坐曲彔，法湛冰壺，靈臺絕矚。中興濟宗，
J36nB357_p0596c23║曠代紹續，四眾懷風策杖參，棒頭換卻多人目。咄！
J36nB357_p0596c24║千首觀音菩薩（并序）
J36nB357_p0596c25║大士隨類，現形展化，權於娑婆界中，上同諸佛慈心、
J36nB357_p0596c26║下合眾生悲仰，以圜通三昧而為佛事。有越宗德上
J36nB357_p0596c27║人者，發大心、率檀財，聚為千佛菩薩像。既像鏤畢，眉
J36nB357_p0596c28║目可睹、毛髮微露，冠纓衣褶，靡不分曉，印施隨處，與
J36nB357_p0596c29║人供養，欲使普修善業同登玅果，若見若聞莫不稱
J36nB357_p0596c30║異。彼上人悟斯菩薩身，發明而獲性常住，如是功德
J36nB357_p0597a01║聚，微玅難可測。所成就法界眾生，各各同圜智慧海，
J36nB357_p0597a02║我亦作此如是觀，於是歡喜而讚之。
J36nB357_p0597a03║徹軀千佛示閻浮，度盡眾生願未休，世出世間開慧
J36nB357_p0597a04║眼，慣從苦海泛慈舟。汪洋浩瀚濤收息，穩汎舶津九
J36nB357_p0597a05║有流，堪嘆娑婆真五濁，激揚蔑計輓何由？悲心宛覆
J36nB357_p0597a06║如天大，諸上善人還信不？顯發圜通第一義，鴉鳴鵲
J36nB357_p0597a07║喿鬧喧頭。昭然無隱遍塵剎，甘露憑傾沙界周，覿面
J36nB357_p0597a08║相看勿擬議，洗清凡骨共渠游。
J36nB357_p0597a09║諸方
J36nB357_p0597a10║分枝列派義何宣？共闡宗猷豈小緣？祖令全提明玅
J36nB357_p0597a11║用，隨機變現體中玄。遺蹤斷際難依望，掩勝潛奇迴
J36nB357_p0597a12║灑然，再焰真燈寒嶠月，重光先覺碧潭煙。引攜諸子
J36nB357_p0597a13║出三有，排斥眾魔超四禪，碓觜瓊華知逝水，岩頭石
J36nB357_p0597a14║筍聽飛泉。剎那心合僧祇後，過量智圜古佛前，玳瑁
J36nB357_p0597a15║盂傳親嫡嗣，苾芻香馥郁金田。
J36nB357_p0597a16║戊戌春至香嚴覲禮宕山師翁有感
J36nB357_p0597a17║尋源驀地到香嚴，正值桃花放更鮮，我祖中興大法
J36nB357_p0597a18║主，門庭施設唱三玄。
J36nB357_p0597a19║祝本師奇老和尚五旬
J36nB357_p0597a20║有山咸拱嶽，是水盡朝東，世代攸宗陪，卓然百丈崧。
J36nB357_p0597a21║鉗鎚全殺活，振起濟家風，權衡玄要訣，饒益君臣豐。
J36nB357_p0597a22║滂沛群生潤，慈雲遍界克，嵩呼祝五紀，緇素聚千叢。
J36nB357_p0597a23║擊香嚴毒鼓，聞著悉頭恫，邁古金獅子，超今海內雄。
J36nB357_p0597a24║法王壽者相，一喝迅穹窿。
J36nB357_p0597a25║黃龍智本師和尚（覺知上座請）
J36nB357_p0597a26║道大門庭壁立，人無能攀；德重聆風契心，莫知其數。
J36nB357_p0597a27║不假鉗錘，渣滓淨盡，嘉聲遍界箇阿誰？百丈奇然老
J36nB357_p0597a28║古錐。
J36nB357_p0597a29║自贊（智覃首座請）
J36nB357_p0597a30║曾遭天童密祖痛打，令我頓然棒底翻身，直下情根
J36nB357_p0597b01║意識，無作無功。透得黃龍關、瞎卻頂門眼，脫脫灑灑，
J36nB357_p0597b02║絕縱絕跡。如鑑受象，光非雜壞，雜壞蠲，便醜妍，一齊
J36nB357_p0597b03║分付正智覃。唵叭彌𠶒囉哩吽吽蘇嚕。
J36nB357_p0597b04║梁山鑑西堂請
J36nB357_p0597b05║者真癡獃漢，拈一條白棒，彼此殊弗分，碎衲僧窠窟。
J36nB357_p0597b06║恁麼底為人，阿誰能信受？到斯肯承當，許親見渠儂。
J36nB357_p0597b07║咄箇老瞎驢，付與梁山。
J36nB357_p0597b08║淨極澂西堂請
J36nB357_p0597b09║我相非矩則，描出尤幻式，其不幻式者，如何加贊得？
J36nB357_p0597b10║眉毛罅裏，劍光縱橫，廬陵米價，齊等窿亟。觸著慣揮
J36nB357_p0597b11║白棒頭，痛癢要伊自己識，莫便是林秀野為人處麼？
J36nB357_p0597b12║賊賊！阿呵呵！甚奇特！漢水清兮，可以恆映月之形明；
J36nB357_p0597b13║崆山秀兮，可以常挂真之容色。更假丹朱寫，徒勞費
J36nB357_p0597b14║胸臆；不假丹朱何所彰？問取西堂澂淨極。
J36nB357_p0597b15║法海清典座請
J36nB357_p0597b16║這藞苴，頻模楷，有丰姿、無精彩。謂會禪，古人公案要
J36nB357_p0597b17║待驢年；謂知道，本地風光不明白在。無分曉處，露佛
J36nB357_p0597b18║祖爪牙；有來由時，飽鬼神饑餧。從來伎倆只如斯，一
J36nB357_p0597b19║字如何加讚乃？人生相識貴知音，水入水兮清法海。
J36nB357_p0597b20║見若朝西堂請
J36nB357_p0597b21║這川巴子，有時本分接人笑面當慈悲，示無作相、行
J36nB357_p0597b22║無緣慈；有時酷虐淵深苦心含惡毒，擊塗毒鼓、誅佛
J36nB357_p0597b23║誅祖。人情沒秋毫，無狀有千萬，性氣剛決得人憎，瞋
J36nB357_p0597b24║恚發時渾不管。只這著子振家風，百世見者白拈賊，
J36nB357_p0597b25║見若西堂知不知？牙爪猙獰力不欺。
J36nB357_p0597b26║空印極侍者請
J36nB357_p0597b27║這漢一生來，不識好與惡，空空眼界，不分皁與白。空
J36nB357_p0597b28║印之手形，道環之虛盈，空印侍者，虛堂張供，三十年
J36nB357_p0597b29║後，青天激電、白日見星。為人活計無伎倆，真實天童
J36nB357_p0597b30║五世孫。
J36nB357_p0597c01║聯芳
J36nB357_p0597c02║智覃正首座（湖廣安陸人）
J36nB357_p0597c03║佛祖道元爾以悟，山僧今日親分付，巍然蒞眾振洪
J36nB357_p0597c04║規，塞斷通天魔子路。
J36nB357_p0597c05║武昌府太守筠庵劉居士（盛京順天府宛平籍）
J36nB357_p0597c06║文經武緯振皇風，道合君臣佐國忠，格外行權公定
J36nB357_p0597c07║法，大雄正續濟綱宗。仲尼日月腰間帶，佛祖靈符手
J36nB357_p0597c08║內笻，弘護覺場猶不倦，鷲峰曾囑託流通。
J36nB357_p0597c09║本巳上西堂（四川碧山人）
J36nB357_p0597c10║箇是西來傑出人，識高見遠古為鄰，驚群伏眾綱宗
J36nB357_p0597c11║振，衲子趍風濟濟臻。
J36nB357_p0597c12║梁山鑑西堂（四川夔州人）
J36nB357_p0597c13║七穿八穴之心印、千緒百頭之玅門，不徇人情資作
J36nB357_p0597c14║者，大機大用獨為尊。
J36nB357_p0597c15║智威寵蔣居士（江南通州籍）
J36nB357_p0597c16║▆然已得熊峰髓，信手打開無盡藏，且喜功深悟亦
J36nB357_p0597c17║深，世間世出獨為上。
J36nB357_p0597c18║智弘潘居士（江南通州籍，副號朴友）
J36nB357_p0597c19║出群英俊越諸方，虎驟龍驤莫敢當，把斷玄關施正
J36nB357_p0597c20║令，西來祖印更增光。
J36nB357_p0597c21║敏慧悟侍者（四川酆都人）
J36nB357_p0597c22║不語須知未遇人，西來驗辨扣機親，濟宗正脈憑分
J36nB357_p0597c23║付，四海垂鉤釣錦鱗。
J36nB357_p0597c24║覺知受書記（四川人）
J36nB357_p0597c25║獲記西來敷化心，玄宗玅達廓雄襟，龍驤虎驟頻降
J36nB357_p0597c26║伏，從此聲光振道林。
J36nB357_p0597c27║淨極澂西堂（貴州思南人）
J36nB357_p0597c28║得爾法幢相與扶，掃除學解刮肌膚，為人直截機如
J36nB357_p0597c29║電，福慧雙彰入祖圖。
J36nB357_p0597c30║梅叟卓書記（秦中寧下人）
J36nB357_p0598a01║全提向上惡鉗鎚，尚古風規振此時，正法今堪付囑
J36nB357_p0598a02║汝，叢林牓樣立雄基。
J36nB357_p0598a03║法海清侍者（湖廣人）
J36nB357_p0598a04║溈山作用了無疑，惟爾上人自主持，全放全收意亦
J36nB357_p0598a05║克，具摩醯眼那能窺？心安如海量空廓，互換機鋒敏
J36nB357_p0598a06║捷奇，喜有巨鯨來突浪，好拈竿線續斯時。
J36nB357_p0598a07║見若朝西堂（湖廣人）
J36nB357_p0598a08║離相離名絕眾塵，一回拈出一回新，輝天鑑地邁今
J36nB357_p0598a09║古，濟上綱宗爾盛振。力在此時作用處，老僧分付莫
J36nB357_p0598a10║因循，豁開向上之機括，垂手廛中接引人。
J36nB357_p0598a11║能極見監院（湖廣人）
J36nB357_p0598a12║洞明正眼徹根元，透脫根元獨自尊，肘後斜懸三要
J36nB357_p0598a13║印，恢宏祖道耀乾坤。
J36nB357_p0598a14║景隆洪書記（湖廣人）
J36nB357_p0598a15║七尺一條白蒺棒，人天今古為模樣，熊峰直令爾親
J36nB357_p0598a16║行，是聖是凡難近傍。
J36nB357_p0598a17║法泰弘都寺（四川人）
J36nB357_p0598a18║心心相印本同源，此際汝能接上根，萬行莊嚴福慧
J36nB357_p0598a19║備，定應四海象龍奔。
J36nB357_p0598a20║印肅信知藏（湖廣人）
J36nB357_p0598a21║珍重吾徒入此門，西來十載契心源，如如自住大▆
J36nB357_p0598a22║覺，聲巨灼然宇宙喧。
J36nB357_p0598a23║本權性維那（湖廣人）
J36nB357_p0598a24║不留朕跡走機輻，略露爪牙向近難，一道清光輝宇
J36nB357_p0598a25║宙，八荒四海任盤桓。
J36nB357_p0598a26║景齊照書記（湖廣人）
J36nB357_p0598a27║西來法道好扶持，掣電之機在蒞時，一等令行超格
J36nB357_p0598a28║外，與奪縱擒任設施。
J36nB357_p0598a29║寶嚴果上人（四川人）
J36nB357_p0598a30║西來中毒已多年，不二門開選俊賢，濟上綱宗親授
J36nB357_p0598b01║手，雄雄老衲據中堅。
J36nB357_p0598b02║與如愚平上人（江南人）
J36nB357_p0598b03║堂堂臨濟下兒孫，重按輕提廓頂門，此日迎恩開法
J36nB357_p0598b04║席，四方龍象雲奔屯。
J36nB357_p0598b05║蓋臣周居士（漢陽籍）
J36nB357_p0598b06║及第曾經法戰場，權衡在手任低昂，西來肘後毘盧
J36nB357_p0598b07║印，付與晴川英俊郎。
J36nB357_p0598b08║竹叟智上人（四川人）
J36nB357_p0598b09║迦葉破顏來鷲嶺，德山焚鈔嗣龍潭，撒開金鎖傳心
J36nB357_p0598b10║印，傑出叢林作指南。
J36nB357_p0598b11║佛幻心上人（湖廣人）
J36nB357_p0598b12║堅侍江南刻錄歸，心如杲日晝揚輝，相期不憚頻頻
J36nB357_p0598b13║舉，脫體雲霞霧露衣。何用老僧多指註？當機無順亦
J36nB357_p0598b14║無違，西來與柄吹毛利，有待他年恣設施。
J36nB357_p0598b15║能睿興上人（湖廣人）
J36nB357_p0598b16║雄峰扭鼻絕思惟，豁豁全提更有誰？瞥轉當頭那一
J36nB357_p0598b17║著？逢人專勸念阿彌。
J36nB357_p0598b18║尼覺妍慧
J36nB357_p0598b19║赫赫靈光奕古今，輝天鑑地勢難禁，相承授受親分
J36nB357_p0598b20║付，佛祖傳持只此心。
J36nB357_p0598b21║尼法雲相
J36nB357_p0598b22║心鑑圜明燭大千，頭頭法法自光前，百思不斷憶能
J36nB357_p0598b23║祖，好續末山道脈綿。
J36nB357_p0598b24║法派
J36nB357_p0598b25║明最尚宗乘，恒然續濟燈，光含福慧普、法印振南能。
J36nB357_p0598b26║至節示三問
J36nB357_p0598b27║一陽始生，衲子風流徹體，如何是徹體風流句？
J36nB357_p0598b28║萬物滋產，總來一眼蓋盡，作麼生是一眼蓋盡句？
J36nB357_p0598b29║包含育養、合配乾坤，箇裏如何是不涉陰陽句？
J36nB357_p0598b30║秀野林禪師語錄卷第二（終）　　（檇李吳知先敬書　禾郡曹文雄繡梓）