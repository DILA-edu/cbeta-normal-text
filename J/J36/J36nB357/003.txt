J36nB357_p0598c01║秀野林禪師語錄卷第三
J36nB357_p0598c02║嗣法門人最正等編
J36nB357_p0598c03║繼席襄州黃龍禪寺語錄
J36nB357_p0598c04║康熙庚申歲二月二十三日，師於安陸府豐樂鎮西
J36nB357_p0598c05║來禪寺，受襄陽府列紳士、山主、眾檀護暨各剎耆舊、
J36nB357_p0598c06║同門昆季、本寺監院請，於三月十六日進院。
J36nB357_p0598c07║三門。「廣大法門，一道直截，信知家裏人，自然無內外。」
J36nB357_p0598c08║拽杖便進。
J36nB357_p0598c09║佛殿。「法身無為，不墮諸數，直下會得，應緣即現。」呈坐
J36nB357_p0598c10║具云：「大眾！莫言不見。」乃展拜。
J36nB357_p0598c11║韋馱殿。「感應三洲剎那遍，阿僧祇行彈指圜，寥寥坐
J36nB357_p0598c12║斷魔軍表，弘護法門不計年。」
J36nB357_p0598c13║先師像前。「平生沒本據，妄談般若罪無涯；端的有來
J36nB357_p0598c14║由，項上鐵枷先擔取。黑豆換人眼睛，爭怪得者老漢？
J36nB357_p0598c15║追憶老凍濃，心肝懸樹頭，胸中更有一般毒，不肖兒
J36nB357_p0598c16║孫孰敢觸？」遂拈香作禮。
J36nB357_p0598c17║方丈。拈拄杖云：「新黃龍相席打令、看風使帆，不惜帶
J36nB357_p0598c18║水拖泥，一任諸方笑怪。」以拄杖卓一卓、喝一喝，便起。
J36nB357_p0598c19║即日眾護法、居士等請上堂。師至座前，拈啟示眾云：
J36nB357_p0598c20║「此謂之無見頂王三昧甚深微玅法藏，言言見諦、句
J36nB357_p0598c21║句朝宗，諸公應須不作文字解、不生紙筆見，如此符
J36nB357_p0598c22║合，文彩全彰。還知端的麼？如或未委，試聽維那宣讀。」
J36nB357_p0598c23║宣畢，以拄杖指座云：「看看！者寶華王座、欄楯階陛，天
J36nB357_p0598c24║繒玅寶、香光雲網殊勝莊嚴，一一皆由諸公多生修
J36nB357_p0598c25║行，集聚善根所共成就，如是功德，今日於一念間齊
J36nB357_p0598c26║顯露了也。還見麼？」遂陞。拈香云：「者瓣香，至尊至貴，名
J36nB357_p0598c27║超優曇華；為蓋為雲，葉覆大千界。虔爇寶爐，端為祝
J36nB357_p0598c28║延
J36nB357_p0598c29║今上皇帝聖躬萬歲萬歲萬萬歲！欽願福基等乾坤永
J36nB357_p0598c30║固，國運與兩曜增輝，八荒歌堯天之化育，四海樂舜
J36nB357_p0599a01║日之豐腴。」復拈云：「者瓣香，補袞仁主鹽梅聖化，爇向
J36nB357_p0599a02║爐中，奉為滿朝文武、闔國公卿、道府縣各衙現任列
J36nB357_p0599a03║位尊官，伏願常居祿位，永作金湯。」次拈云：「者瓣香，足
J36nB357_p0599a04║見僧賴護法以顯、護法賴僧以鳴，今日滿諸護法勇
J36nB357_p0599a05║衛協贊嘉謨，爇向爐中，奉為闔郡紳士、在筵檀護、列
J36nB357_p0599a06║剎高賢、同門昆季、本山兩序監院等，伏願緇俗同明
J36nB357_p0599a07║正法眼，見聞咸發最勝心。」又拈云：「者瓣香，已在西來
J36nB357_p0599a08║拈出多年，今日人天普集，不免從頭說破，廿載行腳
J36nB357_p0599a09║蹋破芒鞋，江南江北受盡風霜，曾經數員知識提攜，
J36nB357_p0599a10║實乃緇素難明，一朝天童會裏幾遭密祖毒棒，當下
J36nB357_p0599a11║知歸。自吳越抵荊南，撞入百丈山中，禮見不近人情
J36nB357_p0599a12║老和尚摧折一上，痛恨難忘。昔年親到者裏印可，今
J36nB357_p0599a13║日相承繼主此席，茲對人天眾前拈出，爇向爐中，供
J36nB357_p0599a14║養前住，即此山傳臨濟正宗第三十三世先師奇大
J36nB357_p0599a15║和尚，用酬法乳。」斂衣就座。智覃門人白椎云：「法筵龍
J36nB357_p0599a16║象眾，當觀第一義。」師云：「未白椎之先，則無當觀之義，
J36nB357_p0599a17║任他五目不能睹、四辯莫能通，直饒薦得落七落八，
J36nB357_p0599a18║且第一義還有知落處底麼？出眾與新長老相見。」智
J36nB357_p0599a19║覃門人問：「玄風大震獨巍然，拄杖撩天接上賢，高豎
J36nB357_p0599a20║法幢天地動，靈山密旨請師宣。」師云：「正法眼藏無古
J36nB357_p0599a21║今，般若真燈照天地。」進云：「今辰眾大護法一會儼然，
J36nB357_p0599a22║恭請和尚上堂說法，且道作麼生相為？」師云：「相逢自
J36nB357_p0599a23║有知音客，何必清風動五天？」進云：「龍象駿奔咸鶴望，
J36nB357_p0599a24║普施一語利人天。」師云：「雷轟電掣、風行艸偃。」進云：「一
J36nB357_p0599a25║句迥然開祖胄，千秋法運喜重新。」師云：「也知恁麼讚
J36nB357_p0599a26║嘆。」進云：「從此黃龍光不夜，人人徹證續傳燈。」師云：「勒
J36nB357_p0599a27║回河北千年運，直接曹溪萬派春。」進云：「西來大意越
J36nB357_p0599a28║今古，百丈宗風遍大千。」師云：「好事不如無。」乃云：「疊巘
J36nB357_p0599a29║峰巒毓秀，泉清溪壑源長，凌霄殿閣巍曠，龜鑑人天
J36nB357_p0599a30║道場。祕密寶藏八字打開，具種智者頓然玅達，一段
J36nB357_p0599b01║祖父田園界畦四至分曉，只要親到一回，便見百丈
J36nB357_p0599b02║弘規。所以道：『隨處作主，遇緣即宗。法隨法行，法幢隨
J36nB357_p0599b03║處建立。』展臨濟三玄戈甲，會曹洞五位君臣。敲唱雙
J36nB357_p0599b04║行，殺活自在。拈一莖草，穿衲僧鼻孔；布縵天網，打衝
J36nB357_p0599b05║浪錦鱗。」拈拄杖一劃云：「新長老一時掃蕩。何故？幸逢
J36nB357_p0599b06║堯舜世，自合樂無為。」復舉：「阿難問迦葉：『世尊傳金襴
J36nB357_p0599b07║袈裟外，別傳何法？』迦葉召阿難，阿難應諾，迦葉云：『倒
J36nB357_p0599b08║卻門前剎竿著。』後來汾陽昭拈云：『不問那知？』五祖戒
J36nB357_p0599b09║云：『露！』翠岩芝云：『千年無影樹，今時沒底靴。』」師云：「掀翻
J36nB357_p0599b10║海嶽求知己，為報時流莫浪猜。且道與三大老相去
J36nB357_p0599b11║多少？如此涇渭得，便會得阿難問、迦葉荅之意，亦乃
J36nB357_p0599b12║爍迦羅心靈然不昧、摩醯正眼光照無窮，所謂真機
J36nB357_p0599b13║普應，大用全提。還會麼？莫怪從前多意氣，他家曾蹋
J36nB357_p0599b14║上頭關。」結槌云：「諦觀法王法，法王法如是！」下座。（謝辭不錄）
J36nB357_p0599b15║當晚小參。「塵劫來事，只在目前，緇素濟濟，燈燭煒煌。
J36nB357_p0599b16║百丈山從地而起、插劍峰崒立層霄，是襄州勝境、黃
J36nB357_p0599b17║龍道場。殿堂虛敝、煙雲蔽虧，正法眼藏頭頭顯出、玅
J36nB357_p0599b18║明心印處處全彰。須知靈利衲僧未舉早能委悉，何
J36nB357_p0599b19║煩黃面瞿曇出現於世？寧用缺齒老鬍航海西來？諸
J36nB357_p0599b20║方尊宿分宗列派，各立門庭，具驅耕奪食之機、摧邪
J36nB357_p0599b21║顯正之用，正眼觀來總不消得。我此門中別無奇特，
J36nB357_p0599b22║只貴明自心、見自性。聞聲見色，色色仍舊，穿衣喫飯，
J36nB357_p0599b23║日用尋常，不必望求勝玅以為自得。豈不見？古德云：
J36nB357_p0599b24║『欲識佛祖心，須向眾生心行中識取；欲識常住不凋
J36nB357_p0599b25║性，須向萬物遷更處薦得。』多少明白？多少現成？今人
J36nB357_p0599b26║不能洞明，蓋是自生知解，礙卻本來一段光明。山僧
J36nB357_p0599b27║今夜始入此門，初相聚首，竟不肯說心說性、說玅說
J36nB357_p0599b28║玄，恐增諸仁知解，只將現成一句子覿面拈出，令箇
J36nB357_p0599b29║箇自悟自證自家境界。且作麼生是現成一句子？」以
J36nB357_p0599b30║拂子擊禪床三下。
J36nB357_p0599c01║二月二十三日，師受襄州眾護法居士請，住百丈山
J36nB357_p0599c02║黃龍禪寺，於西來禪寺上堂。拈帖示眾云：「兩度三回
J36nB357_p0599c03║推不脫，今日依前把不住，不是人情之故，亦非時節
J36nB357_p0599c04║因緣，因甚撞頭磕額？豈意因緣會遇？只如今日動靜
J36nB357_p0599c05║不以心、去來不以象，諸仁還知麼？黃龍虛法席，使者
J36nB357_p0599c06║至再三，思昔得法時，二紀有餘年，豈謂蒞晚景，檀護
J36nB357_p0599c07║重相關？開函讀來簡，叮嚀見楮端，符子既已至，不問
J36nB357_p0599c08║路行難。方撾集眾鼓，龍象咸欣歡，先師未了底，應時
J36nB357_p0599c09║起波瀾。敢問諸仁：如何是先師未了底？待至黃龍，方
J36nB357_p0599c10║與諸人道破。」下座。
J36nB357_p0599c11║佛誕，際明習居士請上堂。僧問：「一降皇宮即不問，未
J36nB357_p0599c12║出母胎度人已畢時如何？」師云：「已降未出俱鈍滯，躲
J36nB357_p0599c13║根禪客切須參。」進云：「因甚又睹明星悟道？」師云：「明眼
J36nB357_p0599c14║人難謾。」進云：「『十方同聚會，個個學無為。』如何是學無
J36nB357_p0599c15║為？」師云：「相識還如不相識。」進云：「『此是選佛場，心空及
J36nB357_p0599c16║第歸。』如何是心空及第歸？」師云：「行不出戶、坐不當堂。」
J36nB357_p0599c17║乃云：「天上天下，行履自由，慈愍四生，示現閻浮。故我
J36nB357_p0599c18║釋迦老人降皇宮、出母胎，便會指天指地，周行七步、
J36nB357_p0599c19║目顧四方云：『天上天下，唯吾獨尊。』如此何等慶快？若
J36nB357_p0599c20║非得大自在，安能如是？然雖逞俊，不免傍觀者不肯。
J36nB357_p0599c21║所以後來雲門大師道：『我當時若見，一棒打殺與狗
J36nB357_p0599c22║子喫，貴圖天下太平。』也怪雲門不得。何故？祇為亂眾
J36nB357_p0599c23║生太甚。今日正當此際，山僧乍主法席，茲者際明習
J36nB357_p0599c24║居士揮金辦齋供佛及僧、城南一境居士各捐淨財，
J36nB357_p0599c25║延仗本堂禪侶諷經禮懺，慶佛聖誕。山僧陞座，無法
J36nB357_p0599c26║可說，聊申一偈以應時節。」乃展拂子云：「年年春色滿
J36nB357_p0599c27║毘藍，堪笑瞿曇入鬧籃，纔出母胎揚醜拙，便開大口
J36nB357_p0599c28║脫空談。韶陽痛恨要捶殺，棒下分明絕指南。絕指南，
J36nB357_p0599c29║至今一個未相諳，試問諸人諳不諳？如諳，卓爾渾然
J36nB357_p0599c30║無向背，西天佛是老瞿曇。」下座。
J36nB357_p0600a01║開爐，結制上堂。「斯時法鼓纔鳴，大家一齊散去，可謂
J36nB357_p0600a02║超出古今；更擬撒土拋沙，不免起模畫樣。諸禪德！既
J36nB357_p0600a03║到黃龍相從參禪，發明生死大事，須依山僧行履，他
J36nB357_p0600a04║後決不相賺。箇箇都要屏息萬緣，一心向道，追復黃
J36nB357_p0600a05║面老子、百丈已前所行頭陀之行，是謂家風。此之苦
J36nB357_p0600a06║行頭陀，教乘備載，請自校看。雖然，今人難齊古人，且
J36nB357_p0600a07║請其中行得一半，庶使得霑頭陀苦行之少分耳！不
J36nB357_p0600a08║可類此時學者，總不問著，甘為無慚愧人，大法驢年
J36nB357_p0600a09║會得。只如黃面老子，當時饑則統眾持缽入城乞食，
J36nB357_p0600a10║歸則各處岩穴之間。其後匾檐山和尚唯食橡栗度
J36nB357_p0600a11║日；趙州諗和尚三十年不開口問人、不雜用心；芙蓉
J36nB357_p0600a12║楷禪師不發疏簿、不邀化主，唯受澹泊；又有丹霞然
J36nB357_p0600a13║禪師一生只箇布衲。此諸尊宿俱是行頭陀、行家風，
J36nB357_p0600a14║所以各各魁壘秀出於當時，而歷千古之下，為世出
J36nB357_p0600a15║世間之所尊。諸禪德！若憑此苦行行持，久之不移不
J36nB357_p0600a16║易，到者裏更須知有轉身。」喝一喝云：「百丈巖前輕撒
J36nB357_p0600a17║手，大千沙界露全身。」復舉：「雪峰示眾云：『三世諸佛向
J36nB357_p0600a18║火燄裏轉大法輪。』雲門云：『火燄為三世諸佛說法，三
J36nB357_p0600a19║世諸佛立地聽。』」師云：「雪峰雖則畫蛇添足，未免水寒
J36nB357_p0600a20║於冰；雲門固爾直截指陳，也是承虛接響。黃龍今日
J36nB357_p0600a21║結制開爐，亦不鑿壞常住地、亦不過費常住炭，只教
J36nB357_p0600a22║寒時休嫌寂寞、冷處卻要溫和。若能如是體貼，不惟
J36nB357_p0600a23║免撥灰弄火，亦且無佛見法見。」以拂子畫[○@│]◎○相，
J36nB357_p0600a24║下座。
J36nB357_p0600a25║上堂。「寒則普天匝地寒，熱則普天匝地熱，雖則寒暑
J36nB357_p0600a26║凌奪，玅體本無生滅。是以彤雲羃羃、朔風凜凜，當此
J36nB357_p0600a27║之際，蠢動含靈，森羅萬象，乾坤肅靜，庶物蕭然。於時
J36nB357_p0600a28║衲子放下腰包、脫卻芒鞋，同居百丈，不拘堂內堂外、
J36nB357_p0600a29║不容學佛學祖，但以十二時中行住坐臥，著衣喫飯、
J36nB357_p0600a30║運水搬柴、磨麵輾米，迎來送往，主伴交參，無功用行，
J36nB357_p0600b01║隨緣自在。人人本有莫大威光，如龍得水、似虎靠山。
J36nB357_p0600b02║黃龍門下既不容學佛學祖，也不圍爐添炭，直教箇
J36nB357_p0600b03║箇寒徹骨髓。因甚如此？冷灰爆出黃金豆，卻勝諸方
J36nB357_p0600b04║熱鬨禪。」
J36nB357_p0600b05║因事上堂。「二十餘年玩馬騎，今辰卻被驢兒撲，一撲
J36nB357_p0600b06║撲倒地，無人攙得起。」卓拄杖云：「幸賴拄杖子著力撐
J36nB357_p0600b07║住，不然直跌倒金剛輪際尚無歇腳處在。此時若逢
J36nB357_p0600b08║白牯，便須倒退三千里；若見狸奴，更須別路讓他還。
J36nB357_p0600b09║拄杖子道：『長老長老！平日硬糾糾地生按佛祖，今日
J36nB357_p0600b10║如何者般委蛇？』」呵呵大笑云：「拄杖子！你卻不知，先人
J36nB357_p0600b11║法幢，退己讓人也是大丈夫事。」
J36nB357_p0600b12║上堂。「自客歲孟冬暨望之期，十方雲集，內外雍容，同
J36nB357_p0600b13║結制開爐，共向無煙火冷灰裏豆爆，世界無處簸曲，
J36nB357_p0600b14║指數將來，看看九十日。然雖慎初護末、原始要終，首
J36nB357_p0600b15║尾一如，全無罅縫，不參禪道佛法，大家共樂無為，同
J36nB357_p0600b16║諸人住一冬。山僧縱有一言半句，盡是家常惱人說
J36nB357_p0600b17║話，來朝罷爐，諸人或東去西去，他時異日，莫道黃龍
J36nB357_p0600b18║不為人好。」
J36nB357_p0600b19║佛成道日，在北楊居士請上堂。「昔日釋迦世尊睹星
J36nB357_p0600b20║悟道，今日西來覿面指出明星，令諸人一時悟入。」遂
J36nB357_p0600b21║拈拄杖呈起云：「拄杖不是明星、佛殿不是明星、山門
J36nB357_p0600b22║廚庫不是明星、露柱燈籠不是明星、森羅萬象不是
J36nB357_p0600b23║明星、卉水叢林不是明星。祇如釋迦夜睹明星悟道，
J36nB357_p0600b24║與現前諸人見山僧拄杖是同是別？於此悟得，直得
J36nB357_p0600b25║坐斷聖凡窠臼，上無攀仰、下絕己躬，淨裸裸、赤灑灑，
J36nB357_p0600b26║無依無倚、無得無失，可謂男兒自有衝天志，不向如
J36nB357_p0600b27║來行處行。」卓拄杖下座。
J36nB357_p0600b28║師繼席黃龍，以西來授智覃首座，紹席上堂。「祖脈悠
J36nB357_p0600b29║遠，法海汪洋，是真正種艸可續其後裔，大力量人能
J36nB357_p0600b30║泛波瀾。若論曹源巨浪，包含深廣，若鯤若鯨、若蛟若
J36nB357_p0600c01║龍，無不從中躍出。然不躍則已，一躍九萬里程扶搖
J36nB357_p0600c02║直上，扶豎佛祖正宗，還他過量人能持過量事、過量
J36nB357_p0600c03║人已見過量事，行則同行、坐則同坐，灼爾西來的意、
J36nB357_p0600c04║自然上古風規，既是權柄在手，便合與人雪屈。且道
J36nB357_p0600c05║應時及節底句子作麼生舉聻？滅卻老鬍種族，扶起
J36nB357_p0600c06║千古叢林。」喝一喝。
J36nB357_p0600c07║佛誕糾首，善士何燦然、安士俊、周文黌、李文魁、楊大
J36nB357_p0600c08║祥、關明皋、夏實禛、魯國輔等請上堂。拈香祝聖竟，僧
J36nB357_p0600c09║問：「佛身無差別，充滿於法界。充滿法界即不問，佛誕
J36nB357_p0600c10║法語請師宣。」師豎拂子云：「攢簇不得底。」進云：「天人群
J36nB357_p0600c11║生類，皆霑此法力。」師云：「昔日世尊漏逗、今日山僧饒
J36nB357_p0600c12║舌。」進云：「將此深心奉塵剎，是則名為報佛恩。」師云：「一
J36nB357_p0600c13║言已出，駟馬難追。」乃展拂子云：「玉麈高揮為舉揚，分
J36nB357_p0600c14║明佛面露堂堂，今朝對眾難收拾，眼上依前雙簇長。
J36nB357_p0600c15║諸人於此薦得，則見今日吾佛立地處；設或未委，更
J36nB357_p0600c16║為指陳。故我釋迦老子啟基刱業，開方便門，原為一
J36nB357_p0600c17║大事因緣出現於世，愍三界火宅焚傷、悲四類欲流
J36nB357_p0600c18║永鶩，遂爾離兜率、降迦維，淨梵國王為其父、摩耶夫
J36nB357_p0600c19║人為其母，以茲證真常玅體、運無作神通，慈濟無方，
J36nB357_p0600c20║度諸含識，正所謂淨法界身本無出沒，大悲願力示
J36nB357_p0600c21║現受生。正法眼藏、涅槃玅心，實相無相微玅大法，直
J36nB357_p0600c22║截吐露分付了也。釋迦老子本命元辰，亦乃諸人本
J36nB357_p0600c23║來面目，覿體無私，縱橫自適，且不負眾善士年年打
J36nB357_p0600c24║破慳囊、運出家珍，詣西來禪林禮梁皇寶懺、慶至尊
J36nB357_p0600c25║牟尼，所謂一念欣喜心，能滅河沙罪，果報福德因，生
J36nB357_p0600c26║生無棄背，人天法界中，諸佛同歡會。還委悉麼？明心
J36nB357_p0600c27║須讓英靈漢，成佛還他過量人。」復舉：「世尊初生，一手
J36nB357_p0600c28║指天、一手指地，周行七步，目顧四方云：『天上天下，唯
J36nB357_p0600c29║吾獨尊。』後雲門出來道：『我當時若見，一棒打殺與狗
J36nB357_p0600c30║子喫，貴圖天下太平。』」師云：「世尊可謂龍袖拂開全體
J36nB357_p0601a01║現，雲門真乃象王行處絕狐蹤。雖然如是，一隊漢遞
J36nB357_p0601a02║相脫空，二俱不了。還有撿點得出底麼？如無，山僧不
J36nB357_p0601a03║免別咎休去也。還知落處麼？世尊不解覆藏，惹得雲
J36nB357_p0601a04║門眼熱。祇如今日應時慶祝一句作麼生道？九龍灌
J36nB357_p0601a05║沐自招得，難洗今朝一面羞。」卓拄杖，下座。
J36nB357_p0601a06║開之甯居士建千佛懺，請陞座。「根原悟徹見全修，祖
J36nB357_p0601a07║意明明百艸頭，隨處施為能脫略，入流終不肯隨流。」
J36nB357_p0601a08║舉：「世尊問波斯匿王云：『汝以何相觀佛？』王云：『觀身實
J36nB357_p0601a09║相，觀佛亦然；觀佛亦然、觀法亦然。法界、眾生界，根根
J36nB357_p0601a10║塵塵，一切清淨。』」師召眾云：「欲識佛大寂滅相，諸人但
J36nB357_p0601a11║盡攀緣。於此薦得，一切心即佛心、一切相即佛相、一
J36nB357_p0601a12║切法即佛法、一切語即佛語。心也、相也、法也、語也，且
J36nB357_p0601a13║道一也、二也？同也、別也？不見道：『二由一有，一亦莫守，
J36nB357_p0601a14║一心不生，萬法無咎。』蓋山僧往歲甲午卓錫普門、丙
J36nB357_p0601a15║申遷住西來，而開之居士兩處饋供綿遠不絕。壬寅
J36nB357_p0601a16║佛成道日，夫婦同到西來求受菩薩大戒，越今辛酉
J36nB357_p0601a17║廿有六載，抑此信心堅固，夙有善種，今冬特延禪侶
J36nB357_p0601a18║就家熏禮梁皇法懺，仍請山僧陞座舉揚般若。且般
J36nB357_p0601a19║若如何舉揚？不免倩拄杖子為諸公通個消息。」遂拈
J36nB357_p0601a20║拄杖卓一卓云：「孜孜竭力道心濃，懺法功能豈易窮？
J36nB357_p0601a21║今日親蒙千佛記，信知男女體元同。祇如善人家庭
J36nB357_p0601a22║營齋禮懺、祈福延生聻？」復呈拄杖云：「揭示盡兮又何
J36nB357_p0601a23║說，壽嶽高兮福更洪。」下座。
J36nB357_p0601a24║德明劉居士六秩禮懺，請上堂。「冉冉流光速，季冬將
J36nB357_p0601a25║歲暮，朔風臨古幹，共唱無生曲，句句非別詞，單談本
J36nB357_p0601a26║面目。還識本面目麼？於此薦得，坐臥經行任所之，雙
J36nB357_p0601a27║親罔極已酬足，亦知自家壽量等虛空，不落人間花
J36nB357_p0601a28║甲數。是以特至西來辦供，禮千佛法懺，仍請山僧上
J36nB357_p0601a29║堂為眾舉揚此事。既然如是，豈可囊藏？」乃豎拂子云：
J36nB357_p0601a30║「看看！箇裏會得，釋迦不先、彌勒不後，迥超那畔、獨脫
J36nB357_p0601b01║今時，無分凡聖，奚論人天？祇如用益福齡、超出壽量
J36nB357_p0601b02║一句作麼生道？不萌枝上春秋古，無影林中日月長。」
J36nB357_p0601b03║下座。
J36nB357_p0601b04║儀真縣芮門汪氏實瑛請陞座。乃云：「斯一段大事，不
J36nB357_p0601b05║分男女，只貴痛切。信得及底，向未舉已前一肩擔荷；
J36nB357_p0601b06║若是思量，了無交涉。豈不見趙州諗禪師問南泉和
J36nB357_p0601b07║尚云：『如何是道？』泉云：『平常心是道。』州云：『還假趣向也
J36nB357_p0601b08║無？』泉云：『擬向即乖。』州云：『不擬，爭知是道？』泉云：『道不屬
J36nB357_p0601b09║知、不屬不知，知是妄覺、不知是無記。若直達不疑之
J36nB357_p0601b10║道，如太虛空廓然蕩豁，詎可強是非耶？』古德將心一
J36nB357_p0601b11║時吐露了也。」以拄杖呈起云：「見麼？有眼同見。」擊香几
J36nB357_p0601b12║云：「聞麼？有耳同聞。既同見同聞、無儻無偏，所謂無邊
J36nB357_p0601b13║剎境，自他不隔於毫端；十世古今，始終不離於當念。
J36nB357_p0601b14║行住坐臥自然虛而靈、寂而玅，三世十方空蕩蕩，無
J36nB357_p0601b15║佛、無祖、無眾生。山僧與居士恁麼道，也是無風波浪
J36nB357_p0601b16║生。」
J36nB357_p0601b17║除夕。「是年三月，復往吳郡檇李挂錫，資勝禪林刊錄
J36nB357_p0601b18║畢，旋至漢鎮大悲禪院訪白雲老宿，恰值歲杪，承道
J36nB357_p0601b19║愛，堅留過歲，設齋，請小參。山野推脫不得，不免應個
J36nB357_p0601b20║時節。」揮拂子云：「不是心、不是佛、不是物，是個甚麼？」良
J36nB357_p0601b21║久云：「千聖仰之莫及，萬靈覷窺無門。威音王前淨裸
J36nB357_p0601b22║裸、赤灑灑；威音王後風凜凜、峭巍巍。臨濟喝下承當，
J36nB357_p0601b23║了沒交涉；德山棒頭取證，且過一邊。直饒總不恁麼，
J36nB357_p0601b24║終非俊敏。所以道：『我若真正舉揚，法堂前直得艸深
J36nB357_p0601b25║一丈。』事不獲已，向諸禪德道：盡大地是個解脫門、盡
J36nB357_p0601b26║大地是個光明藏、盡大地是個金剛眼。若作恁麼會，
J36nB357_p0601b27║悉唎悉唎；不作恁麼會，蘇盧蘇盧；恁麼、不恁麼總拈
J36nB357_p0601b28║卻，悉唎蘇盧　蘇盧悉唎！截斷三路葛藤、放下舊年曆
J36nB357_p0601b29║日，管取百城春暖、四海浪息。還委悉麼？一歲今宵盡，
J36nB357_p0601b30║來朝正月一。」
J36nB357_p0601c01║中秋，晚參。「嵒桂飄香，梧桐葉落，體露金風，應時及節。
J36nB357_p0601c02║明明百艸頭、物物西來意，直下一見一切見、一聞一
J36nB357_p0601c03║切聞、一了一切了、一證一切證，方知心外無法、法外
J36nB357_p0601c04║無心。心外無法，正如中秋，一月溥現一切水；法外無
J36nB357_p0601c05║心，一切水月二月攝。今者月天上人，年登半百，虔辦
J36nB357_p0601c06║香華燈燭、珍饈玅供，仗延禪德熏禮千佛寶懺，仍設
J36nB357_p0601c07║嚫齋普供大眾，公願已滿，壽福無盡。且應時及節、高
J36nB357_p0601c08║低溥印一句作麼生道？夜靜江涵千顆玉，清光遙散
J36nB357_p0601c09║萬龕燈。」
J36nB357_p0601c10║結冬制，晚參。「鬧哄哄處，有鬧哄哄處的佛法；靜悄悄
J36nB357_p0601c11║處，有靜悄悄處的佛法。若是鬧哄哄處依舊靜悄悄，
J36nB357_p0601c12║少有些子氣息；若是靜悄悄處依然鬧哄哄底，可謂
J36nB357_p0601c13║太殺辜恩。若向這裏擔當得去，不遣悟迷，親證無餘。
J36nB357_p0601c14║所以道：『萬法是心光，諸緣惟性曉，本無迷悟人，只要
J36nB357_p0601c15║今時了。』敢問諸人：『如何是了底一著子？』」卓拄杖云：「千
J36nB357_p0601c16║山勢到嶽邊止，萬派聲歸海上消。」
J36nB357_p0601c17║為心海、月海、玄機剃度，小參。揮拂子云：「一二三四，四
J36nB357_p0601c18║三二一，全體脫塵埃，自心莫放逸，能為大丈夫，頂眼
J36nB357_p0601c19║明如日。火裏發青蓮、山岡出白璧，佛祖盡欣歡、怨魔
J36nB357_p0601c20║悉悚慄，好記取，勿忘失！」復揮拂子云：「若向這裏親薦
J36nB357_p0601c21║得，從今不是等閒人。」
J36nB357_p0601c22║除夕。「時窮日窮、月窮年窮，三十六旬窮過了，東村王
J36nB357_p0601c23║老夜燒錢，西來並無一物應箇時節。」豎起拄杖云：「祇
J36nB357_p0601c24║者個無窮無盡，歷劫經年經月經日經時隨分應用，
J36nB357_p0601c25║總不涉蔓相牽。」遂靠拄杖云：「歷劫得來赤骨立。」乃展
J36nB357_p0601c26║手云：「拍雙空手接新年。」
J36nB357_p0601c27║法語
J36nB357_p0601c28║為楊門高氏法名實潔老孺人對靈法語。撝拂子云：
J36nB357_p0601c29║「山僧對靈吐露全無一字，聊且應時及節，只得暫為
J36nB357_p0601c30║指注。且作麼生指注？自己一點靈明之性，覿體與三
J36nB357_p0602a01║世諸佛平等，從來無去無來、無生無死，真光廓然，洞
J36nB357_p0602a02║照萬象。高氏孺人六十八年前全體恁麼來，金雞抱
J36nB357_p0602a03║子離青嶂，彩鳳銜花下碧霄；六十八年後全體恁麼
J36nB357_p0602a04║去，水底泥牛銜月走，雲中木馬逐風嘶。高老孺人還
J36nB357_p0602a05║委悉麼？此是西方安樂國，從來本性即彌陀。」
J36nB357_p0602a06║越宗禪人辦齋供眾請法語。「古人道：『理障難除、情塵
J36nB357_p0602a07║易遣。』殊不知盡十方世界空索索地，求一法可當前
J36nB357_p0602a08║了不可得，有甚麼理障可除、情塵可遣？雖然，言中有
J36nB357_p0602a09║響、舌裏藏鋒，切忌佛殿上、廊廡下撞著露柱。」復舉：「法
J36nB357_p0602a10║眼和尚偈云：『見山不是山，見水何曾別？山河及大地，
J36nB357_p0602a11║總是一輪月。』法眼恁麼道，西來則不然：見山是山、見
J36nB357_p0602a12║水是水，到處走來，不似家裏。」
J36nB357_p0602a13║偈
J36nB357_p0602a14║壽武昌太守筠菴劉護法大誕（諱餘霖，法名實超，號遠公）
J36nB357_p0602a15║不負靈峰曾記莂，如今握手樂無生，仁風溥扇楚山
J36nB357_p0602a16║淨；雅德弘傳天下聲。邇對南嶟稱壽酒；遐瞻北闕感
J36nB357_p0602a17║恩榮，欣膺軒冕當清代，莫惜賢勞荅聖明。
J36nB357_p0602a18║贈江南通州天與蔣護法（諱時泰，法名實寵，號智威）
J36nB357_p0602a19║天命寰區榮耀遷，高居顯宦政聲傳，名山古宿曾親
J36nB357_p0602a20║覲，疏爵潔修果益堅。道契神交能一默，緒言過辱爽
J36nB357_p0602a21║談禪，臨行麤箑引新句，護法深心甚藹然。
J36nB357_p0602a22║贈江南通州夢齋潘居士（諱銳，法名實宣，號智弘）
J36nB357_p0602a23║時人不識但聞名，渠是江南丹鳳鳴，捷出搢紳捐富
J36nB357_p0602a24║貴，頓開心地證無生。深抽禪髓廓宗眼，著揭修途保
J36nB357_p0602a25║障城，泉石光輝承願力，灼然高照亙天明。
J36nB357_p0602a26║癸卯除夕作，奉居智党元戎
J36nB357_p0602a27║歲交溢座笑言雷，喬木嚶鳴煖色回，短燭紅光今夕
J36nB357_p0602a28║意；觚稜白釂古人該。華懸近圃春堪摘，高榭護蘭風
J36nB357_p0602a29║正開，應節市廛喧爆竹，賢良俊傑奮雄才。
J36nB357_p0602a30║居智党居士命贈鍾祥縣星賓程邑侯
J36nB357_p0602b01║頌聲德望崇千仞，政化仁風定一方，惠遠民懷真父
J36nB357_p0602b02║母，蒼生今古頭甘棠。
J36nB357_p0602b03║示明宇張居士
J36nB357_p0602b04║松梢微月夜初懸，皎皎清光寥廓然，大抵人生難共
J36nB357_p0602b05║會，獲團圜處且團圜。
J36nB357_p0602b06║寄泰徵汪文學
J36nB357_p0602b07║一翳在眥華亂墜，相逢狹路難迴避，天然佛性事誰
J36nB357_p0602b08║明？日用纖毫不費力。
J36nB357_p0602b09║次酬襄州芑田方居士韻
J36nB357_p0602b10║野衲何人媿不禪，道存顏巷意幽玄，乘因王化垂千
J36nB357_p0602b11║古，且把新詩樂性鉛。
J36nB357_p0602b12║丁巳春，會稽圜照沈居士前以佳章見貺，余愧
J36nB357_p0602b13║不敏，敢不敬裁俚言以和兼五旬之祝
J36nB357_p0602b14║微樽並祝南山齊，日暖風和奇卉萋，物物拈來信可
J36nB357_p0602b15║達，胸中無悟亦無迷。
J36nB357_p0602b16║示文盛嚴居士
J36nB357_p0602b17║心光虛映絕偏圜，物物頭頭本寂然，鳥跡空中無倚
J36nB357_p0602b18║靠，幾行鴻雁落霜天。
J36nB357_p0602b19║示郡山敖居士
J36nB357_p0602b20║合眼開眸重露布，雙明一句無差互，於中切莫更騰
J36nB357_p0602b21║疑，法法頭頭絕去住。
J36nB357_p0602b22║壬戌春，漢陽藎臣周護法至方丈索偈，遂贈之
J36nB357_p0602b23║威音那畔箇消息，顯露明明在即今，儒釋傳持敷正
J36nB357_p0602b24║化，雅為符合卻堪任。
J36nB357_p0602b25║贈江南儀真汪護法君耀居士
J36nB357_p0602b26║居士身而佛祖心，雙彰兩相護叢林，信由福慧多生
J36nB357_p0602b27║種，受囑靈山箴古今。
J36nB357_p0602b28║贈羽聖芮居士
J36nB357_p0602b29║紹來曠劫好家門，自得吾真萬累諼，一箇閑人天地
J36nB357_p0602b30║內，般般繼嗣有兒孫。
J36nB357_p0602c01║祝穎石上座六旬
J36nB357_p0602c02║威音那畔菩提種，傑出須彌勢獨聳，眾曜潛暉杲日
J36nB357_p0602c03║懸，緇素濟祝大椿年。大椿年，劫矸不能比勁堅。
J36nB357_p0602c04║贈罕拙上座浙歸
J36nB357_p0602c05║南方參遍罷行腳，心眼圜明觸處廓，寸步寧虧達本
J36nB357_p0602c06║源？灼然放出翀霄鶴。
J36nB357_p0602c07║示純然禪人
J36nB357_p0602c08║物我同源佛祖機，古今不易絕依俙，堂皇迥迥坐聲
J36nB357_p0602c09║色，惟爾純乎獨振威。
J36nB357_p0602c10║宜城恒源鄭居士受戒求偈
J36nB357_p0602c11║分明非戒亦非心，平地不栽荊棘林，法解勿存塵自
J36nB357_p0602c12║盡，妄情暫動業還深。四禪畢竟無成壞，十世何嘗有
J36nB357_p0602c13║古今？遏下威光再為說，杜康臺子是知音。
J36nB357_p0602c14║贈智覃首座
J36nB357_p0602c15║金毛獅子解翻身，驚倒閻浮主地神，彈壓叢林新氣
J36nB357_p0602c16║象，不施一喝主賓分。
J36nB357_p0602c17║贈指凡法姪
J36nB357_p0602c18║道人胸次機輪活，腦後常輝萬里光，空劫已前一段
J36nB357_p0602c19║事，先賢猶待替宣揚。
J36nB357_p0602c20║祝法海西堂五秩
J36nB357_p0602c21║熏風感萬物，雨露發新條，瑞應端陽節，願乘華柳朝。
J36nB357_p0602c22║無瑕仁實玉，有美佛能超，天命蕤賓月，相呈景趣高。
J36nB357_p0602c23║示敏慧悟書記
J36nB357_p0602c24║躍出威音無措足，門庭超絕聖凡路，世間世出越群
J36nB357_p0602c25║儔，卓卓巍巍全面目。
J36nB357_p0602c26║祝月天都監五秩
J36nB357_p0602c27║丹桂飄香正此辰，月華生彩現全身，拓來山色可行
J36nB357_p0602c28║樂，捩轉秋光玅入神。撥境只因心未了，忘緣常與道
J36nB357_p0602c29║相親，難將甲子匹空狀，今古何曾有二人？
J36nB357_p0602c30║贈密宗監院
J36nB357_p0603a01║監院多年為法門，一毛頭上立乾坤，直心忠膽眾魔
J36nB357_p0603a02║畏，白牯狸奴歎善哉！
J36nB357_p0603a03║示智宗維那
J36nB357_p0603a04║誰問宗通與說通？懷奇大有古人風，金槌颺下無諸
J36nB357_p0603a05║佛，正合全肩荷此宗。
J36nB357_p0603a06║示聯宗書記
J36nB357_p0603a07║參禪宜早慎斯時，錯過光陰懊悔遲，當下洞明佛祖
J36nB357_p0603a08║心，堂堂出格丈夫兒。
J36nB357_p0603a09║示尼覺妍禪人
J36nB357_p0603a10║覺齊佛祖太巍巍，妍淨智圜逞玅機，聖解凡情俱泯
J36nB357_p0603a11║釋，頭頭自合契玄微。
J36nB357_p0603a12║示尼心海禪人
J36nB357_p0603a13║諸佛難窮淺與深，古今錯喚是滄溟，無形無相無名
J36nB357_p0603a14║字，列祖傳持只此心。
J36nB357_p0603a15║示尼月海禪人
J36nB357_p0603a16║蟾蜍飛浴渤澥中，乾坤一箇水晶宮，直教光境俱忘
J36nB357_p0603a17║卻，親到末山見始終。
J36nB357_p0603a18║贈嘉禾雲衢趙居士
J36nB357_p0603a19║浩浩彌陀不斷聲，令人聞徹耳根清，跏趺坐落松間
J36nB357_p0603a20║月，祖意明明一道行。
J36nB357_p0603a21║秋熱偶拈寄嘉禾斌政吳居士
J36nB357_p0603a22║西林南畝正生禾，已過伏天熱更多，執扇烹茶消睡
J36nB357_p0603a23║悶，炎烝應待雨滂沱。
J36nB357_p0603a24║祝在北楊居士八秩
J36nB357_p0603a25║玅心常住脫根塵，鶴筭年花豈足臻？唯此一機超那
J36nB357_p0603a26║畔，頭頭顯露劫前春。
J36nB357_p0603a27║示開之甯居士
J36nB357_p0603a28║無位真人面目全，見聞知覺照虛然，若能解唱龐家
J36nB357_p0603a29║曲，箇事明明蓋代傳。
J36nB357_p0603a30║示鳳鳴安居士
J36nB357_p0603b01║拶破機先那一關，是非情盡不為難，瞿曇四十九年
J36nB357_p0603b02║囑，阿彌陀佛坐舌端。
J36nB357_p0603b03║示慧明安居士
J36nB357_p0603b04║無喜無嗔面目足，秖緣善性根深固，翹勤披奉鬱多
J36nB357_p0603b05║羅，日日行持自愛護。
J36nB357_p0603b06║示元法劉居士
J36nB357_p0603b07║寒月夜深兩不雙，光吞宇宙印千江，古今無箇解稱
J36nB357_p0603b08║賞，整歲長然上矮窗。
J36nB357_p0603b09║示篤揚楊居士
J36nB357_p0603b10║俯仰周旋皆祖意，笑譚怒罵理非常，須然應用無多
J36nB357_p0603b11║子，也要當人自發揚。
J36nB357_p0603b12║示尼月音禪人
J36nB357_p0603b13║即心即佛難描畫，非佛非心聖不傳，了取平常心是
J36nB357_p0603b14║道，饑時喫飯困來眠。
J36nB357_p0603b15║示尼慈慧禪人
J36nB357_p0603b16║玅心純粹絕修為，日用頭頭自主持，活脫一機無限
J36nB357_p0603b17║意，咄哉好繼末山尼。
J36nB357_p0603b18║贈南召迎恩慧聞都監
J36nB357_p0603b19║迎恩何處不名聞？獅子林中無獸群，天地絕言能善
J36nB357_p0603b20║慧，上人素志可同雲。
J36nB357_p0603b21║贈慧明監寺
J36nB357_p0603b22║參禪課佛要精勤，便是出塵離苦津，一念純真萬慮
J36nB357_p0603b23║息，頓超直下見當人。
J36nB357_p0603b24║贈慧光副寺
J36nB357_p0603b25║單刀直入莫因循，斬卻目前機境垠，坐致太平無箇
J36nB357_p0603b26║事，任君在處擬相親。
J36nB357_p0603b27║示心銘副寺
J36nB357_p0603b28║秋風秋雨起雲堆，獨坐寒窗心似灰，祖席寥寥為誰
J36nB357_p0603b29║囑？望渠日作棟梁材。
J36nB357_p0603b30║示密印知客
J36nB357_p0603c01║頭頭融會本通達，放去收來在汝邊，此際期渠成法
J36nB357_p0603c02║器，嘉聲傳遞百千年。
J36nB357_p0603c03║贈自修禪德
J36nB357_p0603c04║絕學本來超對待，無為何用更商量？自能坐斷聲前
J36nB357_p0603c05║路，高揭輝騰腦後光。
J36nB357_p0603c06║贈雙泉李居士
J36nB357_p0603c07║是偈纔拈分萬象，不同摩竭掩重門，無生自證無生
J36nB357_p0603c08║理，正眼豁開見本根。
J36nB357_p0603c09║示睿宗法徒
J36nB357_p0603c10║能所淨盡空廓曠，揭開自己光明藏，膺中瓊睿活神
J36nB357_p0603c11║機，超佛越祖大力量。
J36nB357_p0603c12║示覺宗法徒
J36nB357_p0603c13║豈比尋常世俗情，師資緣會信非輕，遵依佛祖毘尼
J36nB357_p0603c14║戒，覺樹華開道果成。
J36nB357_p0603c15║示淨意知客
J36nB357_p0603c16║一毫端上識根源，靈鷲拈華今古尊，迦葉破顏失正
J36nB357_p0603c17║眼，兒孫喚作破沙盆。
J36nB357_p0603c18║示空印侍者
J36nB357_p0603c19║西來中毒不參禪，苦侍巾瓶已有年，信腳蹋翻華藏
J36nB357_p0603c20║海，寥寥坐斷言思讂。
J36nB357_p0603c21║示玄機書記
J36nB357_p0603c22║歷代傳持只此心，洞然無古亦無今，拈華微笑靈山
J36nB357_p0603c23║記，烈燄分芳繼祖燈。
J36nB357_p0603c24║示懋蕃侍者
J36nB357_p0603c25║靈山拈華露消息，百萬人天明不得，一笑開顏精識
J36nB357_p0603c26║精，嘉聲重振白眉力。
J36nB357_p0603c27║示越宗禪人
J36nB357_p0603c28║弘機深密難窺測，只在尋常日用中，見色聞聲仍舊
J36nB357_p0603c29║去，自然越格亦超宗。
J36nB357_p0603c30║示義宗監院
J36nB357_p0604a01║參禪該古亦該今，密密窮之似海深，體露十虛圜滿
J36nB357_p0604a02║色，奇華秀麗豔春林。
J36nB357_p0604a03║示耀宗禪人
J36nB357_p0604a04║東風拂拂乾坤橐，處處園林華亂萼，樓子情忘一曲
J36nB357_p0604a05║中，靈雲疑破逞家擴。
J36nB357_p0604a06║示成然禪人
J36nB357_p0604a07║春雲片片自飛高，舉目遙看徹碧霄，千古清風彌浩
J36nB357_p0604a08║浩，天然竭世虛閒包。
J36nB357_p0604a09║示空微禪人
J36nB357_p0604a10║參禪求勝不相應，勝乃修羅魔子心，聲色叢中如薦
J36nB357_p0604a11║得，獨超物外箇知音。
J36nB357_p0604a12║示心宗副寺
J36nB357_p0604a13║即心即佛絕纖埃，卓爾無依擘不開，惟此一機自受
J36nB357_p0604a14║用，閒忙動靜獨徘徊。
J36nB357_p0604a15║示卓宗營辦
J36nB357_p0604a16║坐斷自家真淨土，釋迦老子亦非佛，南無稽首麻三
J36nB357_p0604a17║斤，缺齒老鬍不是祖。不是祖！半夜日輪正卓午。
J36nB357_p0604a18║示玄庵禪人
J36nB357_p0604a19║知身是幻若浮漚，世諦從教直下休，以戒攝心期早
J36nB357_p0604a20║悟，寰中獨步更無儔。
J36nB357_p0604a21║示佛隱侍者
J36nB357_p0604a22║六根不動絕前塵，彼我無差本自真，豈用安名與立
J36nB357_p0604a23║號？十方世界法王身。
J36nB357_p0604a24║示彥宗禪人
J36nB357_p0604a25║不欺之力用非常，一句南無百念忘，動靜閒忙端的
J36nB357_p0604a26║旨，阿彌陀佛放毫光。
J36nB357_p0604a27║示尼乘蓮禪人
J36nB357_p0604a28║塵勞頓脫入空門，皤髮剃除出世尊，坐臥經行時念
J36nB357_p0604a29║佛，雙親罔極盡酬恩。
J36nB357_p0604a30║示清奇禪人
J36nB357_p0604b01║波波終日為誰忙？識得忙底道益昌；始信當人一段
J36nB357_p0604b02║事，心期遠大貴怕長。
J36nB357_p0604b03║侍陳琳侍者
J36nB357_p0604b04║報云扇破索犀牛，潦倒鹽官非善謀，言下當機吞佛
J36nB357_p0604b05║祖，越山吳水不空遊。不空遊，牙爪深藏輕不露，通身
J36nB357_p0604b06║隱遯一峰頭。
J36nB357_p0604b07║示古龍禪人
J36nB357_p0604b08║疊玅重玄豈易窮？只須晝夜痛施功，一朝覷見本來
J36nB357_p0604b09║面，能繼法泰道脈隆。
J36nB357_p0604b10║示慈容禪人
J36nB357_p0604b11║西來消息與誰通？旛動竿頭不是風，能所量忘知見
J36nB357_p0604b12║泯，扶桑夜半日輪紅。
J36nB357_p0604b13║示恒照侍者
J36nB357_p0604b14║自心是佛少承當，剎剎塵塵放寶光，見得分明真古
J36nB357_p0604b15║佛，寒來向火熱乘涼。
J36nB357_p0604b16║示道妍侍者
J36nB357_p0604b17║卻將消息與渠通，擊碎玄關那一重，直截更無些蓋
J36nB357_p0604b18║覆，同中有異異中同。
J36nB357_p0604b19║示淳朴禪人
J36nB357_p0604b20║今日親承古佛衣，箇中須薦祖師機，沒絃琴上宮商
J36nB357_p0604b21║別，不在陽春和者稀。
J36nB357_p0604b22║示慧融禪人
J36nB357_p0604b23║誰謂拈華是別傳？西來敢道總非禪，吾宗直指無知
J36nB357_p0604b24║解，楊柳絲絲盡帶煙。
J36nB357_p0604b25║示月光禪人
J36nB357_p0604b26║饑食渴飯困來眠，日用頭頭自顯然，半夜陽烏出海
J36nB357_p0604b27║閜，也非佛法也非禪。
J36nB357_p0604b28║示淨慧禪人
J36nB357_p0604b29║本然清淨慧弘明，植竹薅雲了幻情，好箇為人消息
J36nB357_p0604b30║子，朝朝林下樂生平。
J36nB357_p0604c01║示道勤禪人
J36nB357_p0604c02║念到心空佛亦忘，更無餘事可思量，東風陣陣催花
J36nB357_p0604c03║柳，紅日暉暉照竹房。
J36nB357_p0604c04║示謐愷侍者
J36nB357_p0604c05║禪須必參道須學，不是現成非造作，儻順語言解未
J36nB357_p0604c06║忘，胸中何得超群略？直下衝開萬仞崖，頭頭拶入毘
J36nB357_p0604c07║盧閣，始知物物全彰、頭頭獨脫，法法不融而自融、事
J36nB357_p0604c08║事不擴而自擴。汝今無求我無語，列祖傳來此心箇。
J36nB357_p0604c09║此心箇，南山起雲雨北山，瞥向人前恣卓犖。
J36nB357_p0604c10║示法平禪人
J36nB357_p0604c11║馬廄牛欄正覺場，更於何處覓西方？潦倒誑人剛指
J36nB357_p0604c12║注，明明好肉上剜瘡。
J36nB357_p0604c13║示法幢禪人
J36nB357_p0604c14║原夢度茶無指趣，一聲啼鳥入雲端，仰山別有超群
J36nB357_p0604c15║處，不被溈山苦熱謾。
J36nB357_p0604c16║示玉明黃佛子
J36nB357_p0604c17║善法堂前一片地，莫教荒卻變桑田，耕翻便把靈苗
J36nB357_p0604c18║種，子實香飄播在先。
J36nB357_p0604c19║示美之王佛子
J36nB357_p0604c20║善人行善終身美，有問誰為樂善旨？一念平懷自坦
J36nB357_p0604c21║然，菩提解脫心無比。
J36nB357_p0604c22║示克生劉佛子
J36nB357_p0604c23║時中一句彌陀佛，當下能消歷劫愆，念到心空佛亦
J36nB357_p0604c24║寂，何如浮世獨渠賢？
J36nB357_p0604c25║示余佛子
J36nB357_p0604c26║兩目昏華光不夜，耳根圜聽髮鬅鬠，腳跟點地步真
J36nB357_p0604c27║實，也與從前較不增。
J36nB357_p0604c28║雜著
J36nB357_p0604c29║齋榜
J36nB357_p0604c30║襄州百丈山黃龍禪寺，閎恢佛祖門庭，具備叢林禮
J36nB357_p0605a01║樂。管取聖凡同聚，出乎爾、返乎爾，宗風遍布於諸方；
J36nB357_p0605a02║從教福慧雙修，行亦禪、坐亦禪，功果頓超於十地。晨
J36nB357_p0605a03║朝摶香積齋、日午打龍宮供。大開門戶，誰管船來、陸
J36nB357_p0605a04║來；高豎法幢，任他風動、旛動。俾衲子悟禪悅法喜之
J36nB357_p0605a05║機，祈施主衍富壽康寧之福。廣慧心而酬信施，興國
J36nB357_p0605a06║祚以祝
J36nB357_p0605a07║皇圖。
J36nB357_p0605a08║戒殺放生念佛文
J36nB357_p0605a09║靈蠢萬殊，所感之身，有貴有賤、有富有貧，福業雜糅，
J36nB357_p0605a10║捨此趣彼，曠劫迨今，歷試諸難，正如轆轤圜旋不息，
J36nB357_p0605a11║流轉六道三途，繇是觀之，莫不由疇昔自作也。凡人
J36nB357_p0605a12║生天地間，孰不承父母遺體？然曰：「身體髮膚，受之父
J36nB357_p0605a13║母。」至於蜎飛蠕動，異類含生，咸稟陰陽氣以生成，且
J36nB357_p0605a14║世間人則曰：「天生以養人。」遂充其口腹，於是燔炙烹
J36nB357_p0605a15║炰以為快事。殊不知世間至重者生命、最慘者殺傷？
J36nB357_p0605a16║螻蟻蟣虱尚爾避死貪生，此等之卑皆因惡業所弊，
J36nB357_p0605a17║受此微劣之軀。惜哉！肆其吞噬之謀若此，能推己畏
J36nB357_p0605a18║死之心而及物，安肯其吞噬如是之切邪？眾生迷昧，
J36nB357_p0605a19║何乃罠于山、罭于淵，百計多方搜羅掩取，使其魂飛
J36nB357_p0605a20║膽落，母子離散？羽毛鱗甲，均同佛性，形異貌別，痛癢
J36nB357_p0605a21║相關。或囚籠檻，如居囹圄；或逼刀砧，快鋒剮𢦟。一頤
J36nB357_p0605a22║指，百命俱傾；諧舉脣，群孳絕滅。季世殘忍已甚，𥏫殺
J36nB357_p0605a23║蕃多，倚我強、欺彼弱，啗他肉、補己身，友戚親朋同牽
J36nB357_p0605a24║六趣、夫妻子女共結輪迴。冤親聚首，黑白難分，永劫
J36nB357_p0605a25║流連，作者自受。此則理恐非宜，其心安忍？人必將思
J36nB357_p0605a26║過去已作之因，則現生定受已作之果，所以由今以
J36nB357_p0605a27║驗昔、因往以知來。由今以驗昔，則知定業之不化；因
J36nB357_p0605a28║往以知來，則知定果而莫逃。作如是因、受如是果，因
J36nB357_p0605a29║果分明，昭乎耳目，焉不矍然起懼未來生死冥然無
J36nB357_p0605a30║涯乎？惜哉！俗習深滋，距劫怪世。歲節春秋，以之祀祖
J36nB357_p0605b01║母難；誕辰饔飧，以之燕賓晨暮。飯脯葷腸，自為恣飽，
J36nB357_p0605b02║不思三途惡報悠長、果因明然不爽，能令生生互相
J36nB357_p0605b03║賊害，冤對相仇如形影相似，不可移易也。殺生之禍
J36nB357_p0605b04║莫此為甚，不可不恐怖哉！嗟乎！數十年來乖氛續興，
J36nB357_p0605b05║兵兇臶更，刀劍臨身，迴避無地，群寇之殛，現見尸橫
J36nB357_p0605b06║遍野、白骨盈岡，咸斯殺業釁為之致也。繇是昦天垂
J36nB357_p0605b07║矜、先聖行睿，釋網著於成湯天子、埋骨興於文王聖
J36nB357_p0605b08║人。壽禪師慈風未泯，贖鱗虫而得度；蓮大師悲心由
J36nB357_p0605b09║在，鑿窪池被物蠢以全生；孫真人遺寵猶存，救龍子
J36nB357_p0605b10║而傳方。沙彌易短命為長年，一活蟻也；書生改卑名
J36nB357_p0605b11║為上第，一放龜也。孔愉微職而封侯，毛寶臨危而脫
J36nB357_p0605b12║難。酒匠拯已溺之蠅，死形而復穌；廚婢捨將烹之鱉，
J36nB357_p0605b13║痼疾而痊瘉。俾居水族者游潛泳沫、處林澤者跳躍
J36nB357_p0605b14║飛翔，獲驗全生之樂、自得性中之天。放生之效，事非
J36nB357_p0605b15║無徵，施皆有報，昭然如此。普願仁人，隨所見物，恤念
J36nB357_p0605b16║生靈，物我一體。發慈悲心，共相勸勉；開解脫門，好生
J36nB357_p0605b17║植福；捐己之財，行方便事。予具言至此，諒同志者目
J36nB357_p0605b18║擊於心。或恩周多命，而莫積陰功，多福聚於今生；若
J36nB357_p0605b19║惠及一蟲，而利益寧尟，餘慶逮于他世。苟能慈心接
J36nB357_p0605b20║物，更加稱念佛名，彌陀古佛，當體輝彰。唯斯念佛法
J36nB357_p0605b21║門，超脫業障苦海，均資九有、拔利四生。當知揭顯戒
J36nB357_p0605b22║殺放生，念佛功德最勝者也，請各直下承當。
J36nB357_p0605b23║回蜀省親傳
J36nB357_p0605b24║前佛應化，不誕虛空，然有父母、宗屬、生氏令人歷傳
J36nB357_p0605b25║可考。蓋吾人之有親，猶水之有源、木之有根，所從來
J36nB357_p0605b26║者也。吾宗之著，止周宣王之代，支分派別，散之六合，
J36nB357_p0605b27║抑從來亦遼矣！又何知焉？所審高祖、曾祖居蜀成都
J36nB357_p0605b28║資縣，吾祖所生惟先君；先君生二人，余其次也。而先
J36nB357_p0605b29║君治生最專慎，教兒極嚴謹。余七歲始入館，至十齡
J36nB357_p0605b30║時，遇佘酋叛亂。一日，父諭之曰：「殺戮之刑，何以相遠？」
J36nB357_p0605c01║予即求出塵，先君、吾母即命出家，及攝衣從師剃落。
J36nB357_p0605c02║未逮一載，先君以吾母囑長兄事之，亦從佛薙髮，如
J36nB357_p0605c03║是空門者踰十二年。哀哀先君，不幸先朝癸酉以疾
J36nB357_p0605c04║而終。先君生于萬曆二十一年癸巳十月初五日，歿
J36nB357_p0605c05║於崇禎六年三月十二日也。余選日茶毘，建塔於富
J36nB357_p0605c06║順縣瓦宅舖九龍寺之南山（舊額五龍廟，明季時，鄉紳諱麟，號瀛仙，周老先
J36nB357_p0605c07║生改為九能寺）。守塔一載，參學心切，奮志南詢。自離故鄉三
J36nB357_p0605c08║十有五祀，未始不欲南還塔隴修法，為父之冥贊，會
J36nB357_p0605c09║其世之亂，猶未果念。嗚呼！余何能述先君？聊記大概，
J36nB357_p0605c10║用以想見其音容耳！吾母成我之道未酬，自於懷之
J36nB357_p0605c11║育之，不計其劬勞之恩；吾母事先君，以先君不治家，
J36nB357_p0605c12║捐愛出塵；吾長兄年幼，吾母持家拮据勞苦，余兒童
J36nB357_p0605c13║出家，又何知哉？自今思之，先君、吾母之德，實同天無
J36nB357_p0605c14║際、海無涯，雖釋子割愛，而形生大本，孰可忘之？吾母
J36nB357_p0605c15║雖則有兄奉養，而不能躬行定省之事執，兼且道力
J36nB357_p0605c16║弗充，莫克致父母宗親於安養之上品。仰觀大覺世
J36nB357_p0605c17║尊成道之初，說法於靈鷲山中，父皇成道於當時；又
J36nB357_p0605c18║說法於忉利天宮，聖母直下證無生忍。聖人可謂與
J36nB357_p0605c19║人道大合也。慕諸勝軌，目犍連運神力，破嶽府之深
J36nB357_p0605c20║扃，拔母罪而直出泥犁；黃蘗隔江投火，母獲生天，感
J36nB357_p0605c21║聞其謝子之聲於雲旆之端倪；睦州師編蒲呼母，母
J36nB357_p0605c22║亦悟道恭行，以籃輿負母，至於竟老；六祖始鬻薪以
J36nB357_p0605c23║養其母，將登黃梅從師，患無以為母贍，殆欲為傭以
J36nB357_p0605c24║取資，及得法南還，而其母已歾，慨不得以道見之，東
J36nB357_p0605c25║震法幢，賴獦獠漢健身揚名，至今存焉！遂寺其家以
J36nB357_p0605c26║善之，終亦歸于此也，故葉落歸根。能祖道人也，詎測
J36nB357_p0605c27║量其異德，猶示人而遺其本也？然而諸名德不忘其
J36nB357_p0605c28║親，於聖人之意得之矣！且二十餘年，鄉邑嬰於大亂，
J36nB357_p0605c29║未知吾母若存若歿，先父塔廬得不為其剽難猝暴
J36nB357_p0605c30║乎？瞻之望之，漣然泣下。今年會事益有所感，是可以
J36nB357_p0606a01║省吾親、安吾親，遂旋里之舉故著是說，發明吾佛列
J36nB357_p0606a02║祖大孝之密意奧理耳！時大清康熙六年丁未仲秋
J36nB357_p0606a03║十二日歸覲，生事死祭，孝斯在矣！
J36nB357_p0606a04║挂鐘板。師呈板云：「鉗錘佛祖，號令人天，今日懸堂前，
J36nB357_p0606a05║通身無向背。於此薦得，金鐘恆說無生法；玉板常鳴
J36nB357_p0606a06║劫外音。」遂擊板云：「若將耳聽終難會，眼處聞聲方始
J36nB357_p0606a07║親。」
J36nB357_p0606a08║挂火板。「觀音入理門，衲子莫蹉跎。」擊板云：「分明舉似
J36nB357_p0606a09║絕淆訛，逐色尋聲已錯過。」
J36nB357_p0606a10║開梆。「形聲未先，曠默以何準？簨橫崇臺，善存而殊應。」
J36nB357_p0606a11║舉椎云：「椎下無私，聲前不讓。」隨擊梆云：「直下洪音施
J36nB357_p0606a12║正令，衲僧莫不共徜徉。」
J36nB357_p0606a13║安監齋。「手中鉞斧護身符，凜凜威風見也無？化供察
J36nB357_p0606a14║齋忙不徹，叢林擁衛助香廚。」
J36nB357_p0606a15║佛事
J36nB357_p0606a16║為天童密雲悟老和尚忌日設供。拈香指幀云：「堂堂
J36nB357_p0606a17║覿面、覿面堂堂，於一毛端，智遍法界。為甚麼古德道：
J36nB357_p0606a18║『覿面相逢，堂堂不見？』」舉坐具召眾云：「還知西來落處
J36nB357_p0606a19║麼？昔曾親喫棒，至今痛不已。然雖如是，一段苦屈不
J36nB357_p0606a20║得不說破。」良久，以香爇爐云：「天童佛法無多，面目分
J36nB357_p0606a21║明。見麼？」遂率眾展拜。
J36nB357_p0606a22║香嚴宕山遠師翁訃音至，挂幀云：「先師翁慈容，窺覷
J36nB357_p0606a23║有繇，遽聞遷化，吁嗟涕淋，法門不幸，痛傷莫量。翁昔
J36nB357_p0606a24║繼濟宗銘、今示真歸告，且喜自始至末、從初到終，一
J36nB357_p0606a25║期事畢，真善知識。西來忝為法孫，誠謂青出於藍，今
J36nB357_p0606a26║日不免設一分供、點一盃茶、爇一瓣香熏禰鼻孔。」召
J36nB357_p0606a27║眾云：「還見香嚴老古錐麼？」復指幀云：「虔修薄供惟翁
J36nB357_p0606a28║鑒，三片旃檀三度熏。」遂燒香上供，展拜。
J36nB357_p0606a29║香嚴遠師翁週忌，拈香云：「親翁三番，覿面難睹；離翁
J36nB357_p0606a30║一載，難睹覿面。今朝狹路相逢，難為迴避，誠欲撮土
J36nB357_p0606b01║為香，不免傍觀者哂。」舉起香云：「大眾！若道是香也觸
J36nB357_p0606b02║了、非香也背了，畢竟如何？咦！」便燒。
J36nB357_p0606b03║暮春宕師翁諱日，拈香云：「昔年今日生，幸值春深山
J36nB357_p0606b04║色織；昔年今日滅，雨泣山花紅似火。生滅去來，卓然
J36nB357_p0606b05║超絕，時節分明，面目現成。」良久云：「常憶江南三月裏，
J36nB357_p0606b06║鷓鴣啼處百華香。」
J36nB357_p0606b07║丁未秋回川，為先君在天定公掃塔。云：「河山閱歷數
J36nB357_p0606b08║千里，無縫塔前覓父容，誰曉先君真面目，兒孫顯露
J36nB357_p0606b09║日用中。」遂插香上供作禮。
J36nB357_p0606b10║為佛會菴懸鐘。「洪爐鞴內越翻身，偉器成來世所珍。」
J36nB357_p0606b11║鳴鐘三下云：「音震乾坤惠號令，喚回多少夢迷人？」
J36nB357_p0606b12║黃龍奇然智先老和尚訃音至，挂幀舉哀云：「百丈峰
J36nB357_p0606b13║前古法幢，全提唱道久非常，抽身鬧裏獨歸去，海涸
J36nB357_p0606b14║山崩五內傷。雖然如是，正似昔年大庾嶺頭笑卻成
J36nB357_p0606b15║哭；今日西來門下哭卻成笑。何也？豈不聞古宿有云：
J36nB357_p0606b16║『喫泉水，貴地脈，且要正眼流通、宗風不墜。』可謂於時
J36nB357_p0606b17║法幢摧而未摧、法梁折而未折、法河乾而未乾、法眼
J36nB357_p0606b18║滅而未滅。諸人若能如是會，奚用哭蒼天？祇如通信
J36nB357_p0606b19║一句又如何道？祖月凌空圜勝智，何山松柏不青青？」
J36nB357_p0606b20║遂拈香作禮九拜。
J36nB357_p0606b21║先老和尚一周，上供。指幀云：「此是黃龍堂上先師奇
J36nB357_p0606b22║老和尚一生孤硬不近人情底面目，不肖明林昔遭
J36nB357_p0606b23║鈍置，今日故無三轉語。諸人薦麼？設或躊躇，再為注
J36nB357_p0606b24║腳。」舉：「僧問巴陵鑑禪師云：『如何是提婆宗？』陵云：『銀碗
J36nB357_p0606b25║裏盛雪。』『如何是吹毛劍？』云：『珊瑚枝枝撐著月。』『祖意、教
J36nB357_p0606b26║意是同是別？』云：『雞寒上樹、鴨寒下水。』後雲門聞云：『老
J36nB357_p0606b27║僧百年後，只將此三轉語供養老僧足矣！』」遂驀顧左
J36nB357_p0606b28║石云：「即今素拙兒一語也無，且作麼生報答？」作女人
J36nB357_p0606b29║拜，乃上香上供作禮。
J36nB357_p0606b30║先老和尚諱日上供。拈香云：「東君行正令，及節遍閻
J36nB357_p0606c01║浮，梅闢花燦爛，馨香子實稠。者是老漢鼻孔分明，覿
J36nB357_p0606c02║面昂藏，即今還有知老凍濃本命元辰底麼？」良久云：
J36nB357_p0606c03║「兒孫已普傳天下，壽量無窮不計秋。」遂插香，率眾禮
J36nB357_p0606c04║拜。
J36nB357_p0606c05║先老和尚三周，對塔上供。「百丈山頭擒虎兕，漢江波
J36nB357_p0606c06║上釣鯨鼇，口吞佛祖絕同類，眼蓋乾坤獨據高。前年
J36nB357_p0606c07║二月初三那伽定，今歲三周慧辨豪。」驀豎拂子召眾
J36nB357_p0606c08║云：「看看！先師從定而起，在拂子上放紫金光、說微妙
J36nB357_p0606c09║法，頓令人天親獲記莂。還見麼？還聞麼？於此見得聞
J36nB357_p0606c10║得，慧日高懸，法雲彌布，箇裏玄要掀翻、主賓不立，淨
J36nB357_p0606c11║裸裸無內外，孤卓卓亙古今。所以徹骨徹髓，血脈貫
J36nB357_p0606c12║通；透頂透底，乾坤獨露。綿綿不漏，器器相傳。不肖秀
J36nB357_p0606c13║上座親為諸仁點出，作將來眼。」拈起香云：「有來由、無
J36nB357_p0606c14║巴壁，沒興相逢黃龍寺。拾得底，無頭無尾、無眼耳鼻
J36nB357_p0606c15║舌身意。」復舉起香云：「若是一片旃檀香，嗅著全無香
J36nB357_p0606c16║氣。今日外揚家醜，明人不作暗事。」便燒。
J36nB357_p0606c17║為一真大師起龕。「有佛處不肯住，覺華拂拂面門開；
J36nB357_p0606c18║無佛處徑走過，踏碎雲山俱腳底。自不夜行，天明已
J36nB357_p0606c19║到。」遂拽杖引之。
J36nB357_p0606c20║入塔。拓起骨云：「盡十方世界是箇金剛正體、是箇無
J36nB357_p0606c21║縫塔門，到者裏出亦無礙、入亦無礙。」遂進骨云：「無縫
J36nB357_p0606c22║塔中開正眼，普門千古鎮常存。」
J36nB357_p0606c23║安陸太音庵法孫普德、普續請為印文師祖起龕。「心
J36nB357_p0606c24║地坦然，性光皎潔，又安得有去來徑之可分、有生死
J36nB357_p0606c25║相之可別？然則如此，理絕千差、事無一向。且道起龕
J36nB357_p0606c26║一句又作麼生？這條鼻直通霄路，輕然移步往西方。」
J36nB357_p0606c27║下火。師至龕前，把炬云：「平生機用今朝盡，辭世茶毗
J36nB357_p0606c28║正此時，劫火洞然凜凜發，通身觸著光煒熙。」攛火炬
J36nB357_p0606c29║云：「欲問印公安樂土，西方端坐寶蓮池。」
J36nB357_p0606c30║入塔。「火滅煙消會見稀，無生面目沒倚依，頓辭人世
J36nB357_p0607a01║隱形外，脫體巍然對落暉。恭惟老耆宿印公覺靈，七
J36nB357_p0607a02║十六年前始於郢地生，生而無生相；七十六年後終
J36nB357_p0607a03║於郢城去，去而無去跡。正所謂：『無始來，生死交謝而
J36nB357_p0607a04║靡移；亙古今，寒暑迭遷而不易。』今既非去，昔亦豈來？
J36nB357_p0607a05║迥超三際，獨脫今時。所以住閻浮七十六年，實性孤
J36nB357_p0607a06║高，胸懷安靜，現前兒孫蟄蟄、法眷繩繩，續焰聯綿，分
J36nB357_p0607a07║枝列派，今日化緣已畢，頓歸安養。祇如應時應節作
J36nB357_p0607a08║麼生是退藏於密？」遂下襯云：「烈焰堆中煆過，無縫塔
J36nB357_p0607a09║裏安身。」
J36nB357_p0607a10║香嚴師翁塔前上供。拈香云：「燈傳臨濟，不容擬議，掀
J36nB357_p0607a11║翻窠臼，直截為人，六坐道場，慣用圜機。且道黃龍法
J36nB357_p0607a12║孫明林今日到這裏，向甚處相見師翁聻？」遂作○相
J36nB357_p0607a13║云：「一塔巍然千古秀，日月長明不夜燈。」禮拜退。
J36nB357_p0607a14║安陸北關外白衣庵，穎石、轉石、崑石、衡石禪德請悼
J36nB357_p0607a15║先師潤慈德公上座。對靈云：「點點荷錢池畔綠，枝枝
J36nB357_p0607a16║榴火檻邊紅，當陽薦得真消息，直往西方剎土中。恭
J36nB357_p0607a17║惟潤公覺靈，棄常郡旺族、入瞿曇氏門，出處非凡，安
J36nB357_p0607a18║身得地。始於太音教院肆志法義，然後住持北關外
J36nB357_p0607a19║白衣庵三十餘載，使殿閣鼎新、山門壯觀、佛像嚴飾、
J36nB357_p0607a20║器具周全，可謂光前耀後，正好應緣行化，何期彼岸
J36nB357_p0607a21║先登？」復祭云：「嗚呼！公之為人兮，識見高明；公之處世
J36nB357_p0607a22║兮，胸懷特達；公之齒德兮，尊乎高上；公之戒珠兮，淨
J36nB357_p0607a23║爾無塵；公之法眷兮，派衍賡後。真一世之偉仁兮，後
J36nB357_p0607a24║昆之良範，詎料忽唱滅兮，令人淚出痛腸。嗚呼！岸柳
J36nB357_p0607a25║依依兮，亭花簇簇；即境明心兮，了無回互。吾今告公
J36nB357_p0607a26║真言兮，確實還鄉；這邊那邊兮，形諱聲揚。勒文致祭
J36nB357_p0607a27║兮，介師盛德；香茗薄奠兮，揭徒寸心。生死幻化兮，寂
J36nB357_p0607a28║滅為樂；靈其不昧兮，倏爾來歆。」
J36nB357_p0607a29║起龕。「公滅亦速，合徹玄微，體絕依倚，徐行獨步。然雖
J36nB357_p0607a30║如是，且起龕一句作麼生道？程途俱不歷，頃刻到西
J36nB357_p0607b01║方。」以杖擊龕，引之而行。
J36nB357_p0607b02║入塔。「無來無去，千古音容常在；不生不滅，本來面目
J36nB357_p0607b03║恆存。」下龕云：「坐斷涅槃城，端踞無縫塔，代代子孫賢，
J36nB357_p0607b04║栴檀樹無雜。」
J36nB357_p0607b05║為古蘭和尚塔前設供。「佛祖出世，應緣行化，度生事
J36nB357_p0607b06║畢，返本還源。法兄古蘭和尚，生緣西川，與吾同門，道
J36nB357_p0607b07║眼洞明，靈機廓徹。前年繼先師法席，正欲高踞猊座，
J36nB357_p0607b08║播揚宗教，豈謂化緣已竟，辭眾說偈而逝？今日法弟
J36nB357_p0607b09║紹席，別無所敬，香焚三炷、茗斟一甌，略伸道義，格鑒
J36nB357_p0607b10║微情。」遂插香拜
J36nB357_p0607b11║悼南召迎恩映昧和尚。「轉無上法輪於鹿鳴，為人曾
J36nB357_p0607b12║不憚敷揚，如日當午，罄無側影；提毘盧正印於迎恩，
J36nB357_p0607b13║揭翻佛祖開玄路，如風吹水，自然成紋。鎔凡鍛聖，只
J36nB357_p0607b14║在剎那；出死超生，如同游戲。大眾！還知喜法弟用處
J36nB357_p0607b15║麼？縱橫手面與人別，榜樣堪留後世看。」
J36nB357_p0607b16║法徒尚景、尚溥，為故恩師淨極、故伯立宗二公三周，
J36nB357_p0607b17║誦經禮懺上供請悼。「二公萬事已都忘，兩曜昇沉一
J36nB357_p0607b18║任忙，落落襟懷絕塵慮，了無心念往西方。唯法子淨
J36nB357_p0607b19║極澂公者，戒撿冰清，不惜身命，為法重故，攻苦清淡，
J36nB357_p0607b20║刺血書經，而能明佛心宗，備行法門中事；以法徒立
J36nB357_p0607b21║宗道公者，與淨公一日薙髮，同期具圜。二公行解兼
J36nB357_p0607b22║全，豈非有行乎？然廿餘載之間，晝夜奔馳出入，孜孜
J36nB357_p0607b23║不懈，使西來法幢煥然一新，山門壯麗，真一世英傑、
J36nB357_p0607b24║後學良範。正宜執持院事，何期一旦傾逝？嗚呼！人之
J36nB357_p0607b25║生兮，聚首同住；人之死兮，各行異路。嘆萬法無常、嗟
J36nB357_p0607b26║色身匪固。臨行說偈相辭，撒手翩翩獨步。俄驚三周
J36nB357_p0607b27║之期，設供誦經薦度，悟自性彌陀、達惟心淨土。溪聲
J36nB357_p0607b28║舌相處處全彰，山色身形頭頭顯露，祭薄奠之珍饈，
J36nB357_p0607b29║想二公之來赴。」
J36nB357_p0607b30║為後堂太初敏禪德起龕。「日暖風和爽氣新，密移一
J36nB357_p0607c01║步正斯辰，而今撒手歸何處？直往西方罷問程。」
J36nB357_p0607c02║下火。「我心傷痛太初公，誠實胸懷無有二，毘尼嚴淨
J36nB357_p0607c03║若珠珍，出處為人而得地。上座生緣蜀夔，高梁古氏
J36nB357_p0607c04║之子，幼年薙髮，靈機敏達，慧性開通，然後晚景出蜀，
J36nB357_p0607c05║慨爾西來圜具。十二年間，處身不憚勤勞，輔弼山野，
J36nB357_p0607c06║意氣高賢，檀那敬德、衲子稱名，正好佐助叢林，何期
J36nB357_p0607c07║一旦傾逝？浮生七十三世緣今已謝，到這裏，須信道：
J36nB357_p0607c08║『涅槃無二路、方便有多門，越過生死關，絲毫無間隔。』」
J36nB357_p0607c09║乃舉火炬云：「敏後堂，會不會？當機宜悟真消息，便是
J36nB357_p0607c10║逍遙物外人。」攛火炬云：「欲識到家安穩處，紅爐焰上
J36nB357_p0607c11║露全身。」
J36nB357_p0607c12║為靜虛禪德設供。「雪消庭畔凍𨴍河，大地陽回暖氣
J36nB357_p0607c13║多，欲識真靈歸去處，一輪明月蘸清波。恭惟圜寂靜
J36nB357_p0607c14║虛海公覺靈，性質孤高、胸懷坦蕩。足下幸得薙髮上
J36nB357_p0607c15║首智覃公者，現紹臨濟正宗，分枝列派，可謂法眷繩
J36nB357_p0607c16║繩、兒孫蟄蟄。禪德既住，人世已滿，且喜玅契無生。所
J36nB357_p0607c17║以吾佛道：『諸行無常，是生滅法，生滅滅已，寂滅為樂。』
J36nB357_p0607c18║若也恁麼薦得，本來面目分明在，春水春山顯舊形。
J36nB357_p0607c19║今日仙茗一甌香一片，聊伸道義眷微情。」起龕。「雲深
J36nB357_p0607c20║二月聚西峰，可惜光陰日不同，試看山前桃李樹，此
J36nB357_p0607c21║時猶自醉東風。」驀拈拄杖指龕云：「且道者上座向何
J36nB357_p0607c22║方所？蟭螟穩跨崑崙背，撞倒須彌壓碎空。」
J36nB357_p0607c23║下火。「七十七年間，一心渾落魄，課佛持戒堅，示疾而
J36nB357_p0607c24║告寂。證得金剛不壞身，便歸如來大圜覺。」攛火炬云：
J36nB357_p0607c25║「紅爐焰焰雪花飛，一點靈光遍寥廓。」
J36nB357_p0607c26║為立宗知客起龕。「出生出死，得大自在。且如何是出
J36nB357_p0607c27║生出死得大自在一著子？」良久，以杖引云：「擺手毘盧
J36nB357_p0607c28║頂上行，便是當人好消息。」
J36nB357_p0607c29║下火。「未悟客塵，煩惱熾盛，既明一真，廓然清淨。」豎火
J36nB357_p0607c30║炬云：「須看死柴頭，活燄揚真令，直教皮袋從此盡，留
J36nB357_p0608a01║得莖毛翠拂天。」
J36nB357_p0608a02║為元宗禪人起龕。「應知諸法如幻，生死猶若雷電，來
J36nB357_p0608a03║去自住圜通，直往西方無間。」
J36nB357_p0608a04║下火。「五十三年前生生幻，五十三年後死死幻，生死
J36nB357_p0608a05║根株，今已坐斷。皮囊付與丙丁童，灼灼光明輝八面。」
J36nB357_p0608a06║為福宗緣知殿起龕。「且喜達惟心，彌陀遠降迎，接引
J36nB357_p0608a07║歸佛國，臺畔禮慈尊。」
J36nB357_p0608a08║下火。「陣陣朔風送福宗，信是超然樂無窮，直須火裏
J36nB357_p0608a09║翻身去，獨步毘盧頂上頭。」
J36nB357_p0608a10║為佛隱貴侍者起龕。以杖擊龕云：「佛隱山河體性空，
J36nB357_p0608a11║休分南北與西東，今朝躍出生死路，萬派千峰總一
J36nB357_p0608a12║同。」
J36nB357_p0608a13║下火。拈炬豎起云：「不變金剛體，明明在目前，隨緣須
J36nB357_p0608a14║透脫，獨露莫貪觀。此去再來吞佛祖，巾瓶左右得逢
J36nB357_p0608a15║原。且道末後全提句又作麼生？」攛火炬云：「來去杳杳
J36nB357_p0608a16║絕形跡，烈燄爐中片雪寒。」
J36nB357_p0608a17║入塔。「學無前後，達者為先。生居人世，一十九年，西來
J36nB357_p0608a18║出家，圜具參禪，志念真堅。吞栗棘蓬、透金剛圈，臨終
J36nB357_p0608a19║念佛，擦手安然！」拓襯入塔云：「孤峰頂上埋金骨，淨土
J36nB357_p0608a20║花開一朵蓮。」
J36nB357_p0608a21║壽塔
J36nB357_p0608a22║丁巳季春廿四日，為師造壽塔，功畢集眾上塔頂，請
J36nB357_p0608a23║示眾。師至塔前云：「春風浩浩，林木長新，無縫浮圖，巍
J36nB357_p0608a24║然卓立。」拈拄杖指塔云：「大眾！此是現住西來傳臨濟
J36nB357_p0608a25║正宗第三十四代秀野明林末後全身竁窆之所，今
J36nB357_p0608a26║日不顧面皮厚、不識羞恥，親拈自弄，自揚家醜，與諸
J36nB357_p0608a27║公重下注腳。」良久云：「茲者廣濟澂源主人、荊南罕拙
J36nB357_p0608a28║上座，及我嗣法門人、合山諸公、列剎高德眾居士等，
J36nB357_p0608a29║不忘靈山之囑，直指湘南潭北，大家信手拈來，頓成
J36nB357_p0608a30║一座寶塔，可謂超出古人一頭地矣！莫言忠國留此
J36nB357_p0608b01║樣，祇是古今浪相傳。所以截斷大庾支離、覷破疏山
J36nB357_p0608b02║漏逗，故知鷲嶺當年事，今日分明不用猜，無縫層層
J36nB357_p0608b03║於一致，當陽卓立泯功該。斯事且置，祇如理圜事畢，
J36nB357_p0608b04║轉功就位一句作麼生道？金針雙鎖全心印，永鎮陂
J36nB357_p0608b05║湖億萬年。」
J36nB357_p0608b06║行繇
J36nB357_p0608b07║順治庚子冬，兩序暨合山眾職事等，各各懷香人方
J36nB357_p0608b08║丈，啟述行腳。師曰：「有何行腳可說？若說行腳，家醜外
J36nB357_p0608b09║揚，你等是無事生事，專露山僧醜拙也。」眾懇乞不已，
J36nB357_p0608b10║師曰：「然說便說了，汝等不得記取一字。予西蜀成都
J36nB357_p0608b11║資縣人也，父姓周，諱朝富，母饒氏，世族錦衣。於萬曆
J36nB357_p0608b12║四十二年甲寅七月初九日辰時生。始離襁褓，辛酉，
J36nB357_p0608b13║佘酋叛亂，予雖兒童，知敬佛乘。一日，父諭之云：『天下
J36nB357_p0608b14║無平均，故有攻戰之亂、殺戮之刑，由此生死驚懼何
J36nB357_p0608b15║以相遠？』予聆父訓，銘刻於心，爾時求出家，父母聽許，
J36nB357_p0608b16║即命之富順縣九龍寺禮星天師為徒。越明年，母長
J36nB357_p0608b17║兄事之，父隨出家，予蒙父、師教誨十有二年。崇禎六
J36nB357_p0608b18║年癸酉春，父、師前後遷化，予自計曰：『昨日的今朝不
J36nB357_p0608b19║見了，早晨的晚些不見了，整日應酬人事有何利益？』
J36nB357_p0608b20║即趨傅家庵印心老宿處，印問曰：『聞汝父、師俱喪是
J36nB357_p0608b21║否？』予涕泣曰：『是。』印曰：『生死事大，無常迅速。』曰：『弟子身
J36nB357_p0608b22║墮三寶數，心未出家，丐師一言，指箇出生死路。』印曰：
J36nB357_p0608b23║『汝曾讀《法華經》麼？』曰：『讀過。』曰：『經中道：「佛子住此地，則
J36nB357_p0608b24║是佛受用。」汝作麼生會？』曰：『經行及坐臥，常在於其中。』
J36nB357_p0608b25║印曰：『此語且非汝本懷，汝試父母未生前道一句看！』
J36nB357_p0608b26║予被一問，茫然無曉。印曰：『山僧萬曆年間在兩浙參
J36nB357_p0608b27║見尊宿，蒙他指箇歇處，不似爾等未出境，而清機密
J36nB357_p0608b28║旨擬欲覯邪？』曰：『再乞開示，即遍參去。』印曰：『汝但持「佛
J36nB357_p0608b29║子住此地，則是佛受用」句偈，只是持時不得將心領
J36nB357_p0608b30║略分別解會，唯貴猛著精彩，直下持去，他日自有尊
J36nB357_p0608c01║宿與你點破。』予禮曰：『謝師激勵，終身不敢忘卻。』每日
J36nB357_p0608c02║參究，怏怏然似物塞膺。一日，忽值一禪客到寺挂搭，
J36nB357_p0608c03║譚及天童密雲老和尚、玄墓漢月和尚，孤峻門庭，實
J36nB357_p0608c04║深相為，機鋒敏捷，鮮敢當者。予曰：『既鮮敢當者，禪師
J36nB357_p0608c05║曾參見否？』時禪客舉拳云：『喚作拳則觸、不喚作拳則
J36nB357_p0608c06║背，你喚作甚麼？』予罔措，被訶曰：『何不遍歷諸方去？』予
J36nB357_p0608c07║年二十，隨吼石親教師南遊。癸酉冬發足，甲戌春抵
J36nB357_p0608c08║南京，吼師單丁參玄墓，予寓金陵講席四載。戊寅春，
J36nB357_p0608c09║腰包下姑蘇，謁玄墓漢老和尚，尚一見便問：『是何省
J36nB357_p0608c10║人？』曰：『四川。』漢舉竹篦云：『喚作竹篦則觸、不喚作竹篦
J36nB357_p0608c11║則背，汝喚作甚麼？』予挺身而立，漢曰：『西川蠻子亂做。』
J36nB357_p0608c12║予禮拜起，漢理前語問之，予珍重。出詣知客寮，詢吼
J36nB357_p0608c13║師下落，忽一師從禪堂出，說：『吼石兄在此住兩載，去
J36nB357_p0608c14║年秋往杭州西天目山住靜。』予得信，即過浙到徑山，
J36nB357_p0608c15║參雪嶠師太，一見禮拜了，便問：『十方世界中，一切人
J36nB357_p0608c16║師子，阿那箇是師子頭？』雪曰：『設有，你向甚處見他？』曰：
J36nB357_p0608c17║『放過一著。』雪便打曰：『草草打著箇。』拂袖便出。登天目
J36nB357_p0608c18║山，禮高峰、中峰、斷崖三祖塔畢，到吼師靜室，吼曰：『汝
J36nB357_p0608c19║三年離我，歷諸方，見老宿所得的，一一通來看！』予叉，
J36nB357_p0608c20║雪便打曰：『這漢從來沒縫罅。』吼曰：『汝別我三年，實無
J36nB357_p0608c21║得處！』予曰：『疑則別問。』即服勤三箇月。一日，吼舉竹篦
J36nB357_p0608c22║云：『觸不得、背不得，汝喚作甚麼？』予不能答，被痛打一
J36nB357_p0608c23║頓。予參究兩晝夜，目不交睫，至第三日，吼驀搊住云：
J36nB357_p0608c24║『速道速道！』予被一拶，通身汗流，即口占一偈：『毫端開
J36nB357_p0608c25║豁好精神，落落舉揚處最親，氣宇堂堂無向背，等閒
J36nB357_p0608c26║放出百千真。』吼曰：『汝將謂大事了明？未在，更親切道
J36nB357_p0608c27║一句看！』予又曰：『剎剎塵塵超背觸，由來行履不虛躅，
J36nB357_p0608c28║交羅溢目心眼飛，玅相圜明元具足。』時品中靜主在
J36nB357_p0608c29║傍豎拳云：『贓在者裏，賊在甚麼處？』被予劈面掌云：『贓
J36nB357_p0608c30║賊俱獲，捉敗了也。』吼休去。予雖有箇入處，尚懷猶豫
J36nB357_p0609a01║未得脫落。是秋，辭吼師參天童悟祖，至人事了，問：『除
J36nB357_p0609a02║卻棒喝語言，和尚將何指示學人？』童便打一掌，予曰：
J36nB357_p0609a03║『學人自招得。』童曰：『汝道自招得，招得箇甚麼？』予便禮
J36nB357_p0609a04║拜，童腳與一蹋，予不覺通身汗流，更得一番慶快。次
J36nB357_p0609a05║年己卯四月八圜具。秋到金粟，參費隱老和尚，問：『如
J36nB357_p0609a06║何是覿面相呈一著？』費便打，予一喝，費復打，予曰：『瞎
J36nB357_p0609a07║棒瞎棒！』費連打數棒云：『瞎棒元來有人喫在。』予曰：『奈
J36nB357_p0609a08║遇某甲檐荷得。』舞坐具出。冬結制，貼悅眾單，時玄密、
J36nB357_p0609a09║智光二師作維那，柴立師為連單。一日，隨眾入室，侍
J36nB357_p0609a10║立次，費拈拂子云：『老僧這柄拂子與人，祇有一問問
J36nB357_p0609a11║諸人，諸人若答得，便分付。古德道：「舉一不得舉二，放
J36nB357_p0609a12║過一著，落在第二。」且一如何舉？』時孤煙師下語云：『六
J36nB357_p0609a13║六三十六。』費詬罵一頓，復云：『還有道得底麼？出眾道
J36nB357_p0609a14║看！』予出，伸禮了，依位而立，費顧云：『汝道也太煞道，祇
J36nB357_p0609a15║道得一半。』予曰：『一半與和尚道！』費拈棒，予珍重出。辛
J36nB357_p0609a16║巳秋，予仍參天童，遇彌勒佛像成，眾請開光，童至座
J36nB357_p0609a17║前，以拄杖指云：『大眾！者老漢已開平等眼光普視諸
J36nB357_p0609a18║人了也，諸人還識普視的意麼？若識得，便知古人道：
J36nB357_p0609a19║「彌勒真彌勒，化身千百億，時時示時人，時人自不識。」
J36nB357_p0609a20║若不識，老僧為諸人一時點出。』遂以拄杖打散，予被
J36nB357_p0609a21║一頓痛棒全身放下，剔脫猶豫，遂呈一偈：『荷師頓棒
J36nB357_p0609a22║太多焉！打破從來一肚禪，卻見自家真面目，渾然更
J36nB357_p0609a23║不別求玄。』童接入袖，復伸手云：『將偈來，與你看證！』予
J36nB357_p0609a24║曰：『謝和尚證。』偈竟，作禮出。壬午春解制，予出山回川
J36nB357_p0609a25║養親，至荊州地方，行李罄失，到巴東，荊南大亂，予避
J36nB357_p0609a26║進建始縣永安寺，刺血寫《法華》、《梵網》二經。經畢，起身
J36nB357_p0609a27║上川，遇張寇入川，大亂，止施州衛。冬瓜溪荷桂亭陳
J36nB357_p0609a28║居士刱菴，留予住靜六載。己丑春，復下江南，過遠安，
J36nB357_p0609a29║聞奇然本師於南漳雲臺山住靜，直造謁之，蒙留過
J36nB357_p0609a30║夏。予將昔日所做工夫、天童金粟機緣一一陳白，師
J36nB357_p0609b01║曰：『何不再參諸方去？』予豎一指，師曰：『弄虛頭作麼？』予
J36nB357_p0609b02║將茶一潑，師便休。一日，師以偈示之：『天童角虎到湖
J36nB357_p0609b03║東，得意忘言步步通，任他十方塗毒客，都來盡喪爪
J36nB357_p0609b04║牙中。』予和曰：『含虛包括絕西東，向上玄微豁徹通，縱
J36nB357_p0609b05║有大方英俊衲，到來盡伏爪牙中。』師覽畢，曰：『有半根
J36nB357_p0609b06║拄杖子分。』予云：『是何言歟？』是年冬，忽聞破山老和尚
J36nB357_p0609b07║出川詣天童埽塔，予有參侍之念，辭師到安陸訪信，
J36nB357_p0609b08║破未曾離川，予遂遊東山華嚴古硐，靜安上座留住。
J36nB357_p0609b09║癸巳四月八日，請為眾弘戒，予堅辭不已，應之，遂六
J36nB357_p0609b10║處放戒。甲午，住普門結冬制，延抱一講主弘《楞嚴經》
J36nB357_p0609b11║百日禪期。丁酉歲，聞本師住襄州黃龍，予六月二十
J36nB357_p0609b12║九往禮，師出迎之曰：『這幾年聞公在安陸、荊州大興
J36nB357_p0609b13║佛事。』予默然而退。接進，師遂撾鼓上堂，集眾云：『百丈
J36nB357_p0609b14║山前親行此令，本來無說除人之病。』卓杖云：『一擊塗
J36nB357_p0609b15║毒鼓，玄沙遇猛虎，橫吞海底月，吸盡賓與主。』握偈、拂
J36nB357_p0609b16║與之云：『大唐國裏無人奇，然可知之也。兩手拿盡虛
J36nB357_p0609b17║空，分付秀野禪者。』予接云：『當人突出腦後眼睛，腦後
J36nB357_p0609b18║眼睛今瞎了，依前祇是舊時人。請師不接？』師震威一
J36nB357_p0609b19║喝，予曰：『大眾證明。』便禮拜。予不意因緣至此，乃卓錫
J36nB357_p0609b20║焉！上來是予二十餘年奔南走北請益尊宿不唧溜
J36nB357_p0609b21║事，漏逗不堪，今因諸公勤求不已，出盡百醜，諸公們
J36nB357_p0609b22║慎勿效繇，各各直下承當，有甚麼隔礙？時寒，久立，珍
J36nB357_p0609b23║重！」眾作禮，踴躍而退。
J36nB357_p0609b24║
J36nB357_p0609b25║秀野林禪師語錄卷之三（終）
J36nB357_p0609b26║　　（法子最澂　　　　戒子如心
J36nB357_p0609b27║　　　　最清　　　　　　寂聖
J36nB357_p0609b28║　　　　最見　　　　　　照慧
J36nB357_p0609b29║　　　　性弘　　　　　　玄庵
J36nB357_p0609b30║　　　　實信　　　　　　實恪
J36nB357_p0609b31║　　　　實性　　　　　　照元
J36nB357_p0609b32║　　　　實照　　　　　　修成
J36nB357_p0609b33║　　　　海洪　　　　　　性恩
J36nB357_p0609b34║　　法徒實道　　　　法孫尚能
J36nB357_p0609b35║　　　　實和　　　　　　尚瑩
J36nB357_p0609c01║　　　　德極　　　　　　尚溥
J36nB357_p0609c02║　　　　德會　　　　　　際昇
J36nB357_p0609c03║　　　　實炯
J36nB357_p0609c04║　　　　德洪
J36nB357_p0609c05║　　　　實瓊
J36nB357_p0609c06║　　　　實果）
J36nB357_p0609c07║
J36nB357_p0609c08║　　　同捐資敬刻
J36nB357_p0609c09║　秀野林和尚語錄卷一之三，用廣流傳，
J36nB357_p0609c10║　　伏願人人透脫生死關，薦取衣中無價寶者。
J36nB357_p0609c11║康熙二十三年歲次甲子中秋日謹識。
J36nB357_p0609c12║　　　　　　　　　　　　　板藏禾郡楞嚴寺。
J36nB357_p0609c13║　　　　　　　　　　　　嘉興（吳知先敬書▆　張舒瞻繡梓）