J36nB358_p0611a01║智覃正禪師語錄目錄
J36nB358_p0611a02║目錄
J36nB358_p0611a03║上堂
J36nB358_p0611a04║小參
J36nB358_p0611a05║示眾
J36nB358_p0611a06║法語
J36nB358_p0611a07║像讚
J36nB358_p0611a08║拈古
J36nB358_p0611a09║偈頌
J36nB358_p0611a10║雜著
J36nB358_p0611a11║
J36nB358_p0611a12║
J36nB358_p0611a13║
J36nB358_p0611a14║
J36nB358_p0611a15║
J36nB358_p0611a16║
J36nB358_p0611a17║
J36nB358_p0611a18║
J36nB358_p0611a19║
J36nB358_p0611a20║
J36nB358_p0611a21║
J36nB358_p0611a22║
J36nB358_p0611a23║
J36nB358_p0611a24║
J36nB358_p0611a25║
J36nB358_p0611a26║
J36nB358_p0611a27║
J36nB358_p0611a28║
J36nB358_p0611a29║
J36nB358_p0611a30║
J36nB358_p0611b01║智覃正禪師住安陸府西來禪寺語錄
J36nB358_p0611b02║門人尚（能瑩）等編
J36nB358_p0611b03║康熙庚申歲，師在首座寮。十月十五日，監院密宗大
J36nB358_p0611b04║師領兩序暨眾檀護公啟請繼席。進
J36nB358_p0611b05║方丈，師據室云：「諸人還識麼？乃歷代祖師、天下老和
J36nB358_p0611b06║尚懸肘後符、握三要印，驅馳佛祖、號令人天，抑本師
J36nB358_p0611b07║接引後昆、續佛慧命底所在。且道山僧今日又作麼
J36nB358_p0611b08║生施設？」拈拄杖，卓一卓，喝一喝，云：「輥毬豎拂還拈槌，
J36nB358_p0611b09║默照邪禪望風靡。」便起。
J36nB358_p0611b10║即日開堂結制。師至座前，於諸護法手中接疏，示眾
J36nB358_p0611b11║云：「無量玅義，個裏流出，雖然文彩已彰，更煩維那宣
J36nB358_p0611b12║過。」宣畢，指法座云：「從上老古錐，坐此寶華王座，諸人
J36nB358_p0611b13║若也不信，山僧起模畫樣去也。」遂陞。拈香云：「此一瓣
J36nB358_p0611b14║香，結為蓋覆被大千，散為雲潤流沙界，爇向寶爐，端
J36nB358_p0611b15║為祝延
J36nB358_p0611b16║今上皇帝聖躬萬歲萬歲萬萬歲，恭願聲清河海，天下
J36nB358_p0611b17║歸仁。」次拈云：「者瓣香，融通三際，橫亙十方，奉為滿朝
J36nB358_p0611b18║文武、闔國公卿、道府縣各衙列位尊官，伏願恒居祿
J36nB358_p0611b19║位，永作金湯。」復拈云：「者瓣香，天無私覆，地無私載，敬
J36nB358_p0611b20║為合郡紳士、在筵檀護、列剎高賢、同門昆季、本山耆
J36nB358_p0611b21║德、兩序等，伏願心心不昧般若正因，念念常懷金剛
J36nB358_p0611b22║種智。」再拈云：「者瓣香，二十餘年提不起、放不下，只得
J36nB358_p0611b23║勞形費履，坐臥無由，末後撞著個無面目老和尚，當
J36nB358_p0611b24║頭痛與頓棒，自從觸碎，從空放下，今對人天眾前拈
J36nB358_p0611b25║出，耑伸供養現住襄陽府百丈山黃龍堂上傳臨濟
J36nB358_p0611b26║正宗第三十四世秀野林大和尚，未論報德酬恩，且
J36nB358_p0611b27║要盡大地人咸知氣息。」斂衣就座。景齊大師白椎云：
J36nB358_p0611b28║「法筵龍象眾，當觀第一義。」師云：「當場敵勝，須是英靈，
J36nB358_p0611b29║覿體提持，還他作者。眾中莫有作者麼？試出相見。」玄
J36nB358_p0611b30║機問：「今日結制，人天普集，祖令當機，如何舉唱？」師云：
J36nB358_p0611c01║「據虎頭，收虎尾。」進云：「中間事作麼生？」師云：「無繩自縛
J36nB358_p0611c02║漢。」進云：「毗婆尸佛早留心，直至如今不得玅。」師云：「幾
J36nB358_p0611c03║行崖下路，不見白頭人。」僧禮拜，師乃拈拄杖云：「正法
J36nB358_p0611c04║眼藏，亙古亙今；般若真燈，照天照地。當陽無向背，直
J36nB358_p0611c05║下絕承當，廓爾現前，絕聞絕見，常在一切處，非離一
J36nB358_p0611c06║切時。這裏見得，悉皆具足，建化門中，斯為可矣。若是
J36nB358_p0611c07║向上一著，直饒三世諸佛不敢安名，千眼觀音窺覷
J36nB358_p0611c08║不見，那更有結有解、有迷有悟？大似為蛇添足、好肉
J36nB358_p0611c09║剜瘡，新西來今日一時掃卻。何故？惟憑者箇真消息，
J36nB358_p0611c10║長與南山祝聖恩。」復舉：「大慧杲上堂云：『即心是佛，佛
J36nB358_p0611c11║不遠人；無心是道，道非物外。三世諸佛只以此心說
J36nB358_p0611c12║法，只以此道度生。以此道度生，無生可度；以此心說
J36nB358_p0611c13║法，無法可說。無法可說是真說法，無生可度是真度
J36nB358_p0611c14║生，當知三世諸佛亦如是，現前大眾亦如是。』」師云：「智
J36nB358_p0611c15║上座則不然，真心無住，真照獨存，真性絕攀緣，真見
J36nB358_p0611c16║不由境。」遂以拂子豎起云：「見麼？」擊禪床云：「聞麼？即此
J36nB358_p0611c17║見聞非見聞，無餘聲色可呈君。」上首結椎云：「諦觀法
J36nB358_p0611c18║王法，法王法如是。」下座。（敘辭不錄）
J36nB358_p0611c19║佛誕日，善士李君林、胡楚軒率眾檀信設齋，請上堂。
J36nB358_p0611c20║「應跡王宮克紹隆，周行七步獨稱雄；指天指地猶閒
J36nB358_p0611c21║事，目顧四方大脫空。」遂豎拄杖，云：「釋迦生來在山僧
J36nB358_p0611c22║拄杖頭上放光現瑞，普照大千世界。諸人還見麼？若
J36nB358_p0611c23║喚作釋迦，又是拄杖；若喚作拄杖，又是釋迦。若是靈
J36nB358_p0611c24║利衲僧，未舉早能委悉，何煩世尊指天指地、說黃道
J36nB358_p0611c25║青？西來恁麼提持，拄杖唯應自喫。還委悉麼？當陽一
J36nB358_p0611c26║默顯全提，古今只有維摩詰。茲者，眾檀越各捐淨財，
J36nB358_p0611c27║慶佛華誕，三年圜滿，禮千佛懺，敬雕達磨祖像一尊，
J36nB358_p0611c28║今就斯辰登座，仍敦請山僧上堂，顯揚功德。誠哉！功
J36nB358_p0611c29║德真實不虛。更聽一偈，以酬合會：三年慶佛信心濃，
J36nB358_p0611c30║㚊子㚊孫壽莫窮；曩劫靈山曾授記，生生世世悟心
J36nB358_p0612a01║宗。」下座。
J36nB358_p0612a02║結制。本鎮李翠之、李玉卿、徐德宇、安會明眾居士等
J36nB358_p0612a03║設齋，請上堂。拈拄杖，云：「十方同聚會，選佛場弘開，鼓
J36nB358_p0612a04║作家爐鞴，握本色鉗槌。若凡若聖、情與無情，盡教冰
J36nB358_p0612a05║消瓦解，皮穿骨露，脫體風流，渾無巴鼻。直得頭頭顯
J36nB358_p0612a06║露，法法全彰，放去收來，不假外求。一機透徹，千途萬
J36nB358_p0612a07║轍同歸；一道坦然，三賢十聖齊赴。火不待日而熱，風
J36nB358_p0612a08║不待月而涼，洞空劫之本有，盡今時之自得。不須九
J36nB358_p0612a09║旬結制，何勞百期參尋？汝諸人會麼？更聽一偈：靈然
J36nB358_p0612a10║突出自心王，把斷要津除禍殃，豎四橫三全體用，七
J36nB358_p0612a11║通八達豈囊藏？」卓拄杖，下座。
J36nB358_p0612a12║解制，上堂。揮拂，云：「神光一道，照天照地，包羅萬有，融
J36nB358_p0612a13║貫諸塵。山僧今日解制，任爾衲僧逍遙，走遍天下，遊
J36nB358_p0612a14║盡五湖，水月一同，風景不別。若也見得，十世古今，始
J36nB358_p0612a15║終不離于當念；無邊剎海，自他不隔于毫端。人人常
J36nB358_p0612a16║光現前，個個頂天立地。到者裏，結也在裏許，解也在
J36nB358_p0612a17║裏許。雖然如是，且道不解不結一句又作麼生舉揚？」
J36nB358_p0612a18║良久，云：「無相光中呈舊面，一番拈出一番新。」下座。
J36nB358_p0612a19║解制，上堂。師云：「春風吼木江山秀，指點西來第一機，
J36nB358_p0612a20║諸公還識第一機麼？不妨對眾道看。」僧問：「乾坤之內、
J36nB358_p0612a21║宇宙之間，中有一寶，請問寶在甚麼處？」師云：「形。」進云：
J36nB358_p0612a22║「寶已蒙師指示，解制一句事如何？」師云：「空。」進云：「無蹤
J36nB358_p0612a23║無跡，受用箇甚麼？」師云：「用。」僧擬議，師便打，僧禮拜，歸
J36nB358_p0612a24║位，乃云：「擊開關楗，大地回春，一段光明，人人本具，不
J36nB358_p0612a25║須九旬籠絡，何定百期制滿？雖然如是，到者裏雖是
J36nB358_p0612a26║有出格底衲僧，脫體承當可爾。大眾且道：解制一句
J36nB358_p0612a27║作麼生道？湖光倚杖三千頃，山色開門五六峰。」下座。
J36nB358_p0612a28║淨極大師、慈雲禪人率眾禪德、居士等供法衣，上堂。
J36nB358_p0612a29║師云：「上品金襴，畦相分明；良工巧手，蜀錦製成。佛佛
J36nB358_p0612a30║授受，祖祖相傳。所以，迦葉捧歸雞足山，俟彌勒下生，
J36nB358_p0612b01║怗體脫不下；盧老持藏大庾嶺，置在石上，盡力提掇
J36nB358_p0612b02║不起。此二尊者，一人滯貨不出門、一人賣弄亦不少，
J36nB358_p0612b03║怎似諸公今日覿面相呈，光揚祖道？」遂拈衣示眾，云：
J36nB358_p0612b04║「法衣表信古今傳，列祖風規自顯然。敢問大眾：如何
J36nB358_p0612b05║是利人天底句？」良久，云：「無限苾芻爭聚集，左肩偏覆
J36nB358_p0612b06║為敷揚。」下座。
J36nB358_p0612b07║師誕辰，淨極大師、慈雲禪德率眾設齋，請上堂。拈香
J36nB358_p0612b08║竟，僧問：「昨夜秋風透體涼，今朝杲日正當陽，杲日當
J36nB358_p0612b09║陽即不問，覿面相呈事若何？」師云：「突出難辨。」進云：「滿
J36nB358_p0612b10║堂俱龍象，因甚麼鼻孔不撩天？」師云：「鉤在不疑之處。」
J36nB358_p0612b11║進云：「今日慶祝五旬頭，請師說法賀千秋。」師云：「壽量
J36nB358_p0612b12║原無量。」乃云：「今朝七月廿一，吾乃正交五十，父母未
J36nB358_p0612b13║生面孔，人人仰望不及，今日只得為蛇添足，節本生
J36nB358_p0612b14║枝。所以道：『本來無生，從無生中現有生；本來無相，從
J36nB358_p0612b15║無相中現有相。』」遂豎拂子，云：「大眾會麼？於此會得，箇
J36nB358_p0612b16║中纖塵不立，直下覿體全真。秖如最正矻矻意於此
J36nB358_p0612b17║道：親侍上秀下野本師一十六年，幾番骨露皮穿、身
J36nB358_p0612b18║心剔脫。到者裏，不屬漸次、不假修持，能為萬象主、不
J36nB358_p0612b19║逐四時凋。雖然如是，且道：父母未生已前，諸公還知
J36nB358_p0612b20║山僧年紀大小、鼻孔長短麼？是有生耶？無生耶？應世
J36nB358_p0612b21║耶？出世耶？」復拂，云：「指揮拂子天花落，收放同時玅體
J36nB358_p0612b22║彰。」下座。
J36nB358_p0612b23║春日，上堂。僧問：「處處真，處處真，塵塵盡是本來人，本
J36nB358_p0612b24║來人即不問，春魁獨占意如何？」師云：「斬新日月，特地
J36nB358_p0612b25║乾坤。」進云：「五九盡時春體露，且道今日露個甚麼？」師
J36nB358_p0612b26║云：「日轉上林鋪地錦，子規聲裏勸人歸。」進云：「一句輝
J36nB358_p0612b27║今古，全提事如何？」師云：「頭頭至理同源。」進云：「二邊俱
J36nB358_p0612b28║不立，中道不須安，畢竟在甚麼處？」師便打，僧便喝，師
J36nB358_p0612b29║復打，乃云：「今朝五九盡，宇宙咸回春，澗底梅開放，堤
J36nB358_p0612b30║畔翠柳青，和風出洞口，杲日解凝冰。所以道：花明柳
J36nB358_p0612c01║碧非他物，燕語鶯啼盡正音。諸人還委悉麼？」拂一拂，
J36nB358_p0612c02║云：「等閒識得東風面，萬紫千紅總是春。」
J36nB358_p0612c03║韋馱登座開光。「寶杵威嚴，魔軍膽散，面佛慈立，輔鎮
J36nB358_p0612c04║叢林。」遂舉筆云：「諸人還見普眼菩薩麼？若也見得，大
J36nB358_p0612c05║千界在毫端上，不二門開接雲水。」
J36nB358_p0612c06║黃龍奇然老和尚塔前上供。「百丈峰巒雲靄靄，襄江
J36nB358_p0612c07║漢水渺茫茫，一輪杲日當空照，大地山河普放光。」驀
J36nB358_p0612c08║豎拂子，云：「大眾各具一光即且置，秖如百丈山前乃
J36nB358_p0612c09║是我師翁二十餘載入纏垂手，高豎法幢，闡揚法化，
J36nB358_p0612c10║全提祖印，布縵天網，打鳳羅龍，四眾臨筵，萬指圍繞，
J36nB358_p0612c11║正所謂經綸垂處無他意，一得錦鱗即便歸。然雖如
J36nB358_p0612c12║是，且道無縫塔前以何為念？不肖法孫拈瓣旃檀爇
J36nB358_p0612c13║向爐中，耑伸供養，以表祝哀。」插香，云：「惟憑此炷聊為
J36nB358_p0612c14║敬，不盡傾忱一瓣香。」遂作禮，退。
J36nB358_p0612c15║癸亥孟冬望六日，造普同塔完，師至塔前拈拄杖指
J36nB358_p0612c16║云：「這座浮圖乃比丘、比丘尼、優婆塞、優婆夷四眾人
J36nB358_p0612c17║等臨末稍頭藏身所在，今朝吉旦良辰圜功結頂，就
J36nB358_p0612c18║中舉揚上頂佛事。」卓一下云：「會麼？盡大地是個無縫
J36nB358_p0612c19║塔，眾中還有人見麼？於是見得，無時不露，覿面全彰。
J36nB358_p0612c20║茲者本師率兩序大眾、列剎禪德、十方眾姓居士等，
J36nB358_p0612c21║各捐淨財建此普同壽塔，可謂緣因即是了因種，作
J36nB358_p0612c22║福還須有福人。且今日功畢安頂一句作麼生道？玲
J36nB358_p0612c23║瓏寶塔垂千古，頂上常輝萬道光。」遂上頂。
J36nB358_p0612c24║中秋示眾。揮拂子云：「還委悉麼？秋色平分桂魄圓，清
J36nB358_p0612c25║光可愛渾無邊，滿堂龍象兢頭看，眾曜潛輝孤月懸。
J36nB358_p0612c26║達磨祖師開光，金剛體堅密，身光晃耀顯分明。」遂舉
J36nB358_p0612c27║筆云：「正法眼，毛穎尖頭直下看。」便點。
J36nB358_p0612c28║薦寂空禪德，對靈小參。「四大分離，玅明不滅，真光獨
J36nB358_p0612c29║耀，八面無遮，歷萬劫而常然，遊千生而自在。所以，蓋
J36nB358_p0612c30║天蓋地，輝騰今古，佛祖覷之無門，鬼神測之難解。到
J36nB358_p0613a01║這裏，生也不到、死也不到，赤灑灑、淨裸裸。」遂豎拂子，
J36nB358_p0613a02║云：「只在山僧拂子頭上。大眾！還見寂公麼？個裏會得，
J36nB358_p0613a03║覿體全彰；設或未然，更為指出。騰身一擲太虛外，鼻
J36nB358_p0613a04║孔依前搭上脣。」
J36nB358_p0613a05║為萬壽寺瑞林禪德對靈小參。「傷哉痛念瑞林公，處
J36nB358_p0613a06║世為人無有二，毘尼清淨護明珠，六度行門難可比。
J36nB358_p0613a07║公自兵燹清平二十餘年，不憚勤勞，萬行莊嚴，秉授
J36nB358_p0613a08║具圓，參悟本領，培植叢林，道心愈固，提綱紐領，雄雄
J36nB358_p0613a09║據堅，重修萬壽梵剎，鼎建白雲寶所，兩處瓊樓玉殿，
J36nB358_p0613a10║鏤莊滿堂金相，金碧交輝，煥然改觀，斯當功行圜滿，
J36nB358_p0613a11║正好安閒享壽。豈知耳順之年，世緣謝脫，忽焉殂落，
J36nB358_p0613a12║令人淚出痛腸，幻軀生來死去，英雄傑士難免。且道
J36nB358_p0613a13║瑞公即今在甚麼處安身立命？」良久，云：「諸人若也見
J36nB358_p0613a14║得，終日行則同行、坐則同坐；如其未委，聽取一偈：六
J36nB358_p0613a15║十年來驀轉身，踏翻藏海起紅塵，故園歸去秋光好，
J36nB358_p0613a16║蕩相渾無物比倫。」
J36nB358_p0613a17║尚景如心、尚溥性悅為師入塔，請對靈小參。「頭頭盡
J36nB358_p0613a18║是毘盧藏，在在皆為極樂城；觸目菩提真解脫，千紅
J36nB358_p0613a19║萬紫一般春。五靈今日同歸塔，拄杖芒鞋側耳聽。正
J36nB358_p0613a20║所謂：昔日生本非生，全體恁麼來；今日死本非死，全
J36nB358_p0613a21║體恁麼去。既然如是，且道淨極大師、立宗禪德、元宗
J36nB358_p0613a22║禪德、覺光戒德、優婆夷楊定德即今在甚處聻？」豎起
J36nB358_p0613a23║拂子，云：「還見麼？者個是色。」復呵呵大笑，云：「者箇是聲。
J36nB358_p0613a24║畢竟真體在什麼處？繡出鴛鴦無背面，不知誰解覓
J36nB358_p0613a25║金針？」遂炷香奠茗。
J36nB358_p0613a26║入塔。托起靈骨，云：「無縫豁開非內外，牢關把定絕毫
J36nB358_p0613a27║釐，那邊別有真消息，只許英靈獨棲遲。」便入，隨手掩
J36nB358_p0613a28║戶，云：「葉落歸根，不留眹跡。」
J36nB358_p0613a29║為龍興寺見明禪德追悼小參。「序屬三秋遍界涼，傲
J36nB358_p0613a30║霜金菊最幽香，真機展演當陽露，覿面全提不覆藏。
J36nB358_p0613b01║所謂淨智玅圜，本無來去，生亦不生，滅亦不滅，萬古
J36nB358_p0613b02║徽猷，神光烜赫。所以，天不能蓋，地不能載，日月不能
J36nB358_p0613b03║照，風雨不能壞。」驀拈拄杖，云：「見公在山僧拄杖頭上
J36nB358_p0613b04║與諸公相見了也，還信得及麼？若信得及，當下便安
J36nB358_p0613b05║心；其或未然，海枯終見底，人死不知心。適來恁麼道，
J36nB358_p0613b06║不可徒然山野，今日更開一路，與諸公親見本來面
J36nB358_p0613b07║目。」復呈拄杖，云：「山僧棒上親薦得，塵毛剎海露堂堂。」
J36nB358_p0613b08║為靜虛披剃師入塔，設供。拈香，云：「常光獨露，輝古耀
J36nB358_p0613b09║今，無縫一塔，自古城陰。恭惟我師，恒修淨業，德行清
J36nB358_p0613b10║高，享天年七十七春，示滅如生顏不改，打破生死關，
J36nB358_p0613b11║坐斷涅槃路。不肖傾欹無盡意，三片爐香誠可格。」遂
J36nB358_p0613b12║作○㊀[○@│]⊕◎「何處不現身？」托櫬，云：「得壽得名，空人
J36nB358_p0613b13║忘我，本無一物，自性天然。泯心脫體超塵域，金骨安
J36nB358_p0613b14║慰坐窣堵。」
J36nB358_p0613b15║為靜虛明先師掃塔設供。拈香云：「吾師自己光明藏，
J36nB358_p0613b16║個裏往來非往來，自古至今常烜赫，無修無證絕縈
J36nB358_p0613b17║迴。不肖拈香拜掃，奚異更生節目？當年一點神機，而
J36nB358_p0613b18║今盡與埋沒，今日無端與麼道，勿令淨地輥塵埃。」炷
J36nB358_p0613b19║香云：「顯。」
J36nB358_p0613b20║讚
J36nB358_p0613b21║香嚴宕老和尚像出世香嚴，傳臨濟宗，張縵天網，打
J36nB358_p0613b22║鳳羅龍，深入虎穴，奪得虎子。換作祖師玄玅訣，非心
J36nB358_p0613b23║非佛又非物，不是興家是滅門，殃及兒孫何日了？咦！
J36nB358_p0613b24║黃龍奇老和尚像。雙池白水，吾祖獨能繼祖武；寶山
J36nB358_p0613b25║百丈，大開爐鞴提鉗錘。朝鐘暮鼓無停時，舌端滾滾
J36nB358_p0613b26║波滔涌，棒頭愬愬如雨點，莫道分明賞罰伊。
J36nB358_p0613b27║西來本師秀老和尚像高踞曲彔，橐籥濟宗，單傳直
J36nB358_p0613b28║旨，一義俱空。據虎頭，收虎尾，言有響，句藏鋒，任他天
J36nB358_p0613b29║下禪和子，覿面驚然立下風。不肖狹路相撞著，親遭
J36nB358_p0613b30║一喝兩耳聾。雖然如是，得來不假資熏力，顯出非煩
J36nB358_p0613c01║啟迪功。
J36nB358_p0613c02║拈古
J36nB358_p0613c03║舉：「釋迦牟尼世尊初降生，一手指天，一手指地，周行
J36nB358_p0613c04║七步，目顧四方云：『天上天下，唯吾獨尊。』後雲門云：『我
J36nB358_p0613c05║當時若見，一棒打殺與狗子喫，貴圖天下太平。』」
J36nB358_p0613c06║拈云：「世尊初生，信口捷言，唯吾獨尊則不無，天然
J36nB358_p0613c07║氣概猶未在。雲門須有背手抽金鏃，且無翻身控
J36nB358_p0613c08║角弓擊節。山僧撿點將來，亦似古廟師子虛開大
J36nB358_p0613c09║口。畢竟如何？薄福闡提還不信，自甘騎馬傍人門。」
J36nB358_p0613c10║舉：「僧問九峰虔云：『承聞和尚有言：「諸聖間出，秖是傳
J36nB358_p0613c11║語人。」是否？』師曰：『是。』曰：『世尊一手指天，一手指地，云：「天
J36nB358_p0613c12║上天下，唯吾獨尊。」和尚為甚麼卻喚作傳語人？』曰：『秖
J36nB358_p0613c13║為一手指天，一手指地，所以喚作傳語人。』」
J36nB358_p0613c14║拈云：「一對無孔鐵槌。」
J36nB358_p0613c15║舉：「世尊初於臘月八日明星出時，忽云：『奇哉！一切眾
J36nB358_p0613c16║生俱有如來智慧德相，但以妄想執著，不能證得。』」
J36nB358_p0613c17║拈云：「垛生招箭，認賊為子。雖然，知恩者少，負恩者
J36nB358_p0613c18║多。」
J36nB358_p0613c19║舉：「世尊一日陞座，大眾纔集定，文殊白椎云：『諦觀法
J36nB358_p0613c20║王法，法王法如是。』世尊便下座。」
J36nB358_p0613c21║拈云：「一場敗闕。」
J36nB358_p0613c22║舉：「世尊一日敕阿難：『食時將至，汝入城持缽。』難應諾
J36nB358_p0613c23║曰：『汝既持缽，當依過去七佛儀式。』難遂問：『如何是七
J36nB358_p0613c24║佛儀式？』佛召阿難，難應諾。佛曰：『持缽去。』」
J36nB358_p0613c25║拈云：「世尊召阿難，難應諾，可謂上呼下應，異口同
J36nB358_p0613c26║音。敢問諸人：且道世尊用處與七佛是同？是別？」良
J36nB358_p0613c27║久，云：「契券分明。」
J36nB358_p0613c28║舉：「文殊師利令善財童子採藥，云：『是藥者，採將來。』善
J36nB358_p0613c29║財遍採，無不是藥，卻來白云：『無不是者。』殊云：『是藥者，
J36nB358_p0613c30║採將來。』善財拈一枝草度與殊，殊接得，示眾云：『此藥
J36nB358_p0614a01║能殺人，亦能活人。』」
J36nB358_p0614a02║拈云：「文殊龍頭蛇尾，善財逐惡隨邪，撿點將來，大
J36nB358_p0614a03║小文殊為人錯下註腳，善財合喫三十拄杖。何故？
J36nB358_p0614a04║劍為不平離寶匣，藥因救病出金瓶。」
J36nB358_p0614a05║舉：「西天初祖摩訶迦葉尊者，見世尊在靈山會上拈
J36nB358_p0614a06║起一枝華，以青蓮目普示大眾，百萬聖賢悉皆罔措，
J36nB358_p0614a07║惟迦葉破顏微笑。世尊乃曰：『吾有正法眼藏、涅槃玅
J36nB358_p0614a08║心、實相無相、微妙解脫法門付囑於汝，汝當護持流
J36nB358_p0614a09║通，無令斷絕。』」
J36nB358_p0614a10║拈云：「世尊拈華，人貧智短；迦葉微笑，馬瘦毛長。若
J36nB358_p0614a11║言吾有正法眼藏付囑摩訶迦葉，也是空拳誑小
J36nB358_p0614a12║兒。」
J36nB358_p0614a13║舉：「迦葉因阿難問：『世尊傳金襴外，別傳何物？』迦葉召
J36nB358_p0614a14║阿難，難應諾。迦葉曰：『倒卻門前剎竿著。』」
J36nB358_p0614a15║拈云：「阿難合契山僧手中拄杖。何故？趕人不要趕
J36nB358_p0614a16║上。迦葉可謂沒量大人，得饒人處且饒人。山僧恁
J36nB358_p0614a17║麼批判，汝諸人還會麼？若也未會，拄杖子為汝指
J36nB358_p0614a18║出。」遂以拄杖豎起，復卓一下。
J36nB358_p0614a19║舉：「昔有古德一日不赴堂，侍者請赴堂。德曰：『我今日
J36nB358_p0614a20║在莊上喫油餈飽。』者曰：『和尚不曾出入。』德曰：『汝去問
J36nB358_p0614a21║莊主。』者方出門，忽見莊主歸謝：『和尚到莊喫油餈。』」
J36nB358_p0614a22║拈云：「古德未出門，喫油餈肚飽，口皮何曾動？侍者
J36nB358_p0614a23║忽逢莊主，明中暗，暗中明。還見侍者、莊主麼？二人
J36nB358_p0614a24║原是舊相識。秖如侍者謝莊主意作麼生？莫信直
J36nB358_p0614a25║中直，須防仁不仁。」
J36nB358_p0614a26║舉：「德山一日飯遲，先托缽下堂。時雪峰作飯頭，見便
J36nB358_p0614a27║云：『這老漢！鐘未鳴，鼓未響，拓缽向甚麼處去？』師便歸
J36nB358_p0614a28║方丈。峰舉似巖頭，頭曰：『大小德山未會末後句。』師聞，
J36nB358_p0614a29║令侍者喚來問：『汝不肯老僧那？』頭密啟其意，師乃休
J36nB358_p0614a30║去。至明日陞堂，果與尋常不同。頭至僧堂前，撫掌大
J36nB358_p0614b01║笑曰：『且喜老漢會末後句。雖然如是，只得三年。』師果
J36nB358_p0614b02║三年而沒。」
J36nB358_p0614b03║拈云：「德山看風使帆，雪峰相席打令，撿點將來，爭
J36nB358_p0614b04║奈話作兩橛？雪峰只解傳言送語，不能懸崖返擲，
J36nB358_p0614b05║非但蹉過德山，亦乃蹉過巖頭。還知落處麼？大冶
J36nB358_p0614b06║精金，應無變色。」
J36nB358_p0614b07║舉：「文殊師利在靈山會上諸佛集處，見一女子近佛
J36nB358_p0614b08║坐，入於三昧。文殊白佛：『云何此女得近佛坐？』佛云：『汝
J36nB358_p0614b09║但覺此女，令從三昧起，汝自問之。』文殊遶女子三匝，
J36nB358_p0614b10║鳴指一下，乃至拓上梵天，盡其神力而不能出。佛云：
J36nB358_p0614b11║『假使百千文殊亦出此女定不得。下方過四十二恒
J36nB358_p0614b12║沙國土，有罔明菩薩能出此女定。』須臾，罔明至佛所，
J36nB358_p0614b13║佛敕出此女定。罔明即於女子前鳴指一下，女子於
J36nB358_p0614b14║是從定而出。」
J36nB358_p0614b15║拈云：「文殊置個問端，從苗遍地；瞿曇格外提持，因
J36nB358_p0614b16║語識人。秖如文殊鳴指，出女子定不得；罔明鳴指，
J36nB358_p0614b17║因甚出得女子定？且淆訛在甚麼處？不見道：『不是
J36nB358_p0614b18║金牙作，焉能射尉遲？』且道瞿曇與女子聻？碧落有
J36nB358_p0614b19║情空悵望，瑤臺無路可追尋。」
J36nB358_p0614b20║舉：「投子與僧遊山，僧見蟬殼，遂問：『殼在這裏，蟬向甚
J36nB358_p0614b21║麼處去？』師拈蟬殼就耳畔作蟬鳴聲，其僧有省。」
J36nB358_p0614b22║拈云：「投子赤體提持，其僧全身擔荷，且道擔荷個
J36nB358_p0614b23║甚麼？瞎驢蹄角相肖。」
J36nB358_p0614b24║臨濟示眾曰：「有一人論劫在途中，不離家舍。有一人
J36nB358_p0614b25║論劫離家舍，不在途中。且道那一人合受人天供養？」
J36nB358_p0614b26║拈云：「無手人行拳，無腳人走路，二俱不得動著，動
J36nB358_p0614b27║著則三十棒。何故？落花流水去，空負浪游人。」
J36nB358_p0614b28║舉：「臨濟因定上座問：『如何是佛法大意？』師下禪床擒
J36nB358_p0614b29║住，打一掌便托開。定佇立，傍僧云：『定上座何不禮拜？』
J36nB358_p0614b30║定纔作禮，忽然大悟。」
J36nB358_p0614c01║拈云：「臥龍纔奮迅，丹鳳便翱翔，者僧錯下註腳，合
J36nB358_p0614c02║喫三十棒。雖然，且道悟個甚麼？」
J36nB358_p0614c03║舉：「臨濟上堂次，兩堂首座相見，同時下喝。僧問師：『還
J36nB358_p0614c04║有賓主也無？』師云：『賓主歷然。』復召眾云：『要會臨濟賓
J36nB358_p0614c05║主句，問取堂中二首座。』」
J36nB358_p0614c06║拈云：「寐語作麼？」
J36nB358_p0614c07║頌古
J36nB358_p0614c08║世尊初生。
J36nB358_p0614c09║一出門來復自吟，指天指地何堪任，周行七步渾如
J36nB358_p0614c10║舊，孰為瞿曇泥水深。
J36nB358_p0614c11║僧問九峰。
J36nB358_p0614c12║世尊纔出摩耶腹，華藏重重盡揭翻，肝膽等閒俱烈
J36nB358_p0614c13║破，蟭螟吞卻鐵崑崙。
J36nB358_p0614c14║世尊睹明星。
J36nB358_p0614c15║不處皇宮坐雪山，寒風霜重悴龍顏，明星午夜忽然
J36nB358_p0614c16║現，兩眼豁開不等閒。
J36nB358_p0614c17║世尊拈華。
J36nB358_p0614c18║拈華謂顯本源心，平地休栽荊棘林，水漲定應船自
J36nB358_p0614c19║汎，醯酸還有蚋爭尋。
J36nB358_p0614c20║世尊陞座。
J36nB358_p0614c21║寶座陟陞萬仞高，幾人斫額謾徒勞？文殊椎下分明
J36nB358_p0614c22║道，撒手親須到一遭。
J36nB358_p0614c23║世尊敕阿難持缽。
J36nB358_p0614c24║邛州磁碗遂州缽，價重渾無物比倫，莫道世間人不
J36nB358_p0614c25║會，一回拈出一回新。
J36nB358_p0614c26║文殊令善財採藥。
J36nB358_p0614c27║善財便把草來呈，度與文殊用得親，毒藥醍醐行一
J36nB358_p0614c28║道，鐵石心腸亦愴神。
J36nB358_p0614c29║女子出定。
J36nB358_p0614c30║文殊盡力枉施功，女子端然坐定中，唯有罔明機用
J36nB358_p0615a01║密，珠穿九曲一絲通。
J36nB358_p0615a02║古德莊上喫油餈。
J36nB358_p0615a03║飽喫油餈更有誰，口脣不動令人疑，偶然莊主歸來
J36nB358_p0615a04║謝，侍者出門特見知。
J36nB358_p0615a05║德山拓缽。
J36nB358_p0615a06║父子零丁話似冰，克由叵耐續傳燈，承虛接響轉成
J36nB358_p0615a07║錯，疑殺古今癡鈍僧。
J36nB358_p0615a08║風穴上堂：「若立一塵，家國興盛，野老顰蹙。不立一
J36nB358_p0615a09║塵，家國喪亡，野老安怗。於此明得，闍黎無分，全是
J36nB358_p0615a10║老僧。於此不明，老僧卻是闍黎。闍黎與老僧，亦能
J36nB358_p0615a11║悟卻天下人，亦能瞎卻天下人。欲識闍黎麼？右邊
J36nB358_p0615a12║一拍曰：『者裏是。』欲識老僧麼？左邊一拍曰：『者裏是。』」
J36nB358_p0615a13║不立一塵自闢襟，宗綱解紐曷能尋？若干頭角徒成
J36nB358_p0615a14║隊，獨角麒麟自糞金。
J36nB358_p0615a15║丹霞一日訪龐公，見女子取菜次，師曰：「居士在否？」
J36nB358_p0615a16║女子放下菜籃，斂手立。師又問：「居士在否？」女便提
J36nB358_p0615a17║籃去。師回，須臾公歸，女舉前話，公曰：「丹霞在麼？」曰：
J36nB358_p0615a18║「去也。」公曰：「赤土塗牛妳。」
J36nB358_p0615a19║招女攜籃取菜時，丹霞特特訪龐耆，莫言赤土塗牛
J36nB358_p0615a20║妳，萬象森羅解受持。
J36nB358_p0615a21║本師七旬，上堂。「毒鼓當軒擊，法壇海印懸，正明今日
J36nB358_p0615a22║事，覿面為昭宣。茲者，本師彌誕佳節、七秩吉辰，抑迺
J36nB358_p0615a23║孟秋之際、百穀成熟之時，古柏恒新，蒼松含翠，頭頭
J36nB358_p0615a24║顯露，法法全彰。」豎拂子，云：「看！看！此一著子能為萬象
J36nB358_p0615a25║主，不逐四時凋。所以道：『唯一堅密身，示現諸塵剎。』者
J36nB358_p0615a26║裏若見得，四眾臨筵祝本師壽已竟；其或未委，更聽
J36nB358_p0615a27║偈言：優曇現瑞示人天，華萼清香遍大千，劫外春秋
J36nB358_p0615a28║師自得，萬山聳翠壽山堅。」下座。
J36nB358_p0615a29║四喝。
J36nB358_p0615a30║一喝金剛王劍揮，當陽無順亦無違，試看倒用橫拈
J36nB358_p0615b01║處，忿恕那吒也失威。
J36nB358_p0615b02║一喝金毛踞地吼，逐塊韓盧倒退走，六聚魔軍悉遁
J36nB358_p0615b03║藏，一道威光射牛斗。
J36nB358_p0615b04║一喝探竿隨影草，何待開口始傾倒，張公喫酒醉李
J36nB358_p0615b05║公，不是現成非作造。
J36nB358_p0615b06║一喝不作一喝用，直橫手面任擒縱，回天轉地須臾
J36nB358_p0615b07║間，十聖三賢曷敢從。
J36nB358_p0615b08║四賓主。
J36nB358_p0615b09║賓中賓，大千何處求纖塵，況知無人兼無我，全境全
J36nB358_p0615b10║心滯網鱗。
J36nB358_p0615b11║賓中主，觸境逢緣莫莽鹵，地北天南話大行，常在途
J36nB358_p0615b12║中不出戶。
J36nB358_p0615b13║主中賓，水到渠成亦未真，居家不離途中事，須知更
J36nB358_p0615b14║有上頭津。
J36nB358_p0615b15║主中主，萬里碧天紅日普，一任橫該并豎抹，二三四
J36nB358_p0615b16║七非祖武。
J36nB358_p0615b17║三玄三要。
J36nB358_p0615b18║第一玄，鷂過新羅萬八千，誰謂寥寥天地內，閻浮樹
J36nB358_p0615b19║在海南邊。
J36nB358_p0615b20║第二玄，神機出沒何超然，向前未舉先知得，直下洞
J36nB358_p0615b21║然在目前。
J36nB358_p0615b22║第三玄，玅明心印得真傳，大千界在毫端上，日用頭
J36nB358_p0615b23║頭自顯然。
J36nB358_p0615b24║第一要，百億須彌眼中照，泥牛𨁝跳舞三臺，石女溪
J36nB358_p0615b25║邊拍掌笑。
J36nB358_p0615b26║第二要，乾坤個隻眼睛照，現成活計本無私，萬別千
J36nB358_p0615b27║差同一道。
J36nB358_p0615b28║第三要，家家門首長安道，分明歷歷為人揚，累及無
J36nB358_p0615b29║端成不了。
J36nB358_p0615b30║四料揀。
J36nB358_p0615c01║奪人不奪境，沙界絕形影，四海浪悉平，長然天地靜。
J36nB358_p0615c02║奪境不奪人，渾無物比倫，舉拳交互處，應不有疏親。
J36nB358_p0615c03║人境兩俱奪，心法雙剔脫，坐斷聖凡情，不留眹兆個。
J36nB358_p0615c04║人境俱不奪，橫該并豎抹，瞥轉上頭關，擒縱任殺活。
J36nB358_p0615c05║開鐘版。「秖這二上座，萬古權衡佛祖，千秋號令人天，
J36nB358_p0615c06║永振叢林真規，悉皆內嚴外肅。今日承先起後，一槌
J36nB358_p0615c07║兩當。」遂擊，云：「圜通大啟無回互，直聽雷音震大荒。」
J36nB358_p0615c08║聯芳
J36nB358_p0615c09║天序能上人（湖廣）
J36nB358_p0615c10║從上門庭克荷任，光明輝耀濟宗燈，燈燈接續燈燈
J36nB358_p0615c11║燄，振起道風冠古今。
J36nB358_p0615c12║機先瑩上人（湖廣）
J36nB358_p0615c13║西來祖印獲親傳，分付隨方闡化權，囓鏃一機能倒
J36nB358_p0615c14║用，湖海衲子一捲攣。
J36nB358_p0615c15║次韻山居
J36nB358_p0615c16║茂林修竹即清涼，謹對流泉智水長，活鱍源頭無曉
J36nB358_p0615c17║夜，萬方寧靜屬仁皇。
J36nB358_p0615c18║掀翻海嶽絕溫涼，捩轉乾坤日腳長，拄地撐天橫宇
J36nB358_p0615c19║宙，寰中天子一熙皇。
J36nB358_p0615c20║樓臺殿閣生微涼，鼓角鐘聲喚夢長，驚惺參禪物外
J36nB358_p0615c21║客，明明無隱徹天皇。
J36nB358_p0615c22║山中四儀
J36nB358_p0615c23║山中行，七尺烏藤倒嶽傾，多少風光觀不盡，青松白
J36nB358_p0615c24║石少枯榮。
J36nB358_p0615c25║山中住，地僻絕通車馬路，不許時人知我居，無端花
J36nB358_p0615c26║逐水流出。
J36nB358_p0615c27║山中坐，面對奇峰雲肖破，疑殺神頭鬼面人，來朝不
J36nB358_p0615c28║會那句箇。
J36nB358_p0615c29║山中臥，而恒處此菩提座，枕兒墮地笑呵呵，拈起示
J36nB358_p0615c30║聻幾許大。
J36nB358_p0616a01║牧牛頌
J36nB358_p0616a02║尋牛
J36nB358_p0616a03║徐徐獨步入嶸尋，萬壑千谿路轉深，行到水窮山盡
J36nB358_p0616a04║了，磯流枯處始聞音。
J36nB358_p0616a05║見跡
J36nB358_p0616a06║覿面相呈見也麼？分明頭角擬多羅，橫身三界摩天
J36nB358_p0616a07║背，無限途中更覓他。
J36nB358_p0616a08║見牛
J36nB358_p0616a09║驚天動地恣哮聲，戴角披毛非紫青，落落襟懷奚坦
J36nB358_p0616a10║蕩，原來面目自生成。
J36nB358_p0616a11║得牛
J36nB358_p0616a12║頭角完全祇者渠，聖名凡號盡蠲除，相逢狹路呈端
J36nB358_p0616a13║的，驀鼻牽來家裏居。
J36nB358_p0616a14║牧牛
J36nB358_p0616a15║山童慵力近其身，豎四橫三迥絕塵，鼻孔撩天慢牽
J36nB358_p0616a16║著，風流舉世箇牛人。
J36nB358_p0616a17║騎牛到家
J36nB358_p0616a18║千盤路轉騎歸家，萬疊峰巒斂綠霞，縱有回天轉地
J36nB358_p0616a19║力，逢人慢莫巨張牙。
J36nB358_p0616a20║忘牛存人
J36nB358_p0616a21║幽然孤坐大雄山，頂後神光孰敢攀？一著更能超佛
J36nB358_p0616a22║祖，寸絲不挂在人間。
J36nB358_p0616a23║人牛俱忘
J36nB358_p0616a24║要識真空本不空，卻將消息為君通，從來絕待無依
J36nB358_p0616a25║倚，挂角羚羊豈有蹤。
J36nB358_p0616a26║返本還源
J36nB358_p0616a27║宏機密用沒動功，合豎降旗在下風，列聖規繩箇面
J36nB358_p0616a28║目，巍然一喝耳雙聾。
J36nB358_p0616a29║入廛垂手
J36nB358_p0616a30║早從那畔印心來，皁角燈心鋪慣開，如此話頭重舉
J36nB358_p0616b01║起，石人笑豁半邊腮。
J36nB358_p0616b02║十二時歌
J36nB358_p0616b03║半夜子，空王殿裏無知己，朝來日出扶桑東，覿體提
J36nB358_p0616b04║持微玅旨。
J36nB358_p0616b05║雞鳴丑，一任橫行并豎走，八面玲瓏處處通，眾星隱
J36nB358_p0616b06║顯稽東手。
J36nB358_p0616b07║平旦寅，闌干雞唱驀翻身，朝來起坐渾如舊，天岸奔
J36nB358_p0616b08║騰五色麟。
J36nB358_p0616b09║日出卯，一輪圜滿當天曉，十方世界利群生，箇箇自
J36nB358_p0616b10║明衣裏寶。
J36nB358_p0616b11║食時辰，龍象滿堂轉食輪，饘飯飽餐唯一句，若言一
J36nB358_p0616b12║句疑殺人。
J36nB358_p0616b13║禺中巳，倒握竹篦為直指，觸背非遮明舉揚，提持當
J36nB358_p0616b14║面要人委。
J36nB358_p0616b15║日南午，光耀大千沙界普，無古無今照世間，平眇諸
J36nB358_p0616b16║方吞佛祖。
J36nB358_p0616b17║日昳未，堂堂來往向人謂，光陰疾速苟如知，兩眼昏
J36nB358_p0616b18║花可懼畏。
J36nB358_p0616b19║晡時申，百鳥噪林氣象新，露柱堂前開活眼，金毛獅
J36nB358_p0616b20║子解翻身。
J36nB358_p0616b21║日入酉，漁舟唱晚宿堤柳，從茲更不藏頭角，一一面
J36nB358_p0616b22║南看北斗。
J36nB358_p0616b23║黃昏戌，歷歷明明黑似漆，光境俱忘大脫空，摩訶般
J36nB358_p0616b24║若波羅密。
J36nB358_p0616b25║人定亥。豁開夢眼誰堪對，人人聰性莫咨詢，紙燭滅
J36nB358_p0616b26║時百雜碎。
J36nB358_p0616b27║黃龍三關
J36nB358_p0616b28║我手佛手共舒，一抬一搦如如，橫按莫邪正令，寰宇
J36nB358_p0616b29║斬癡任渠。
J36nB358_p0616b30║我腳驢腳并行，閻浮世界坦平，不消謦欬蹋遍，雲外
J36nB358_p0616c01║青山縱橫。
J36nB358_p0616c02║人人盡有生緣，覿面發機現前，自古至今烜赫，威光
J36nB358_p0616c03║廓顯歷然。
J36nB358_p0616c04║智覃正禪師語錄卷（終）
J36nB358_p0616c05║助緣耆德（通一）
J36nB358_p0616c06║眾弟子　（最清　　德洪
J36nB358_p0616c07║　　　　性弘　　實忍
J36nB358_p0616c08║　　　　實信　　實靈
J36nB358_p0616c09║　　　　實性　　實敞
J36nB358_p0616c10║　　　　實照　　尚榮
J36nB358_p0616c11║　　　　實炯　　尚能
J36nB358_p0616c12║　　　　如心　　尚景
J36nB358_p0616c13║　　　　德極　　修誠
J36nB358_p0616c14║　　　　德會　　宗弘）
J36nB358_p0616c15║尼弟子　（實相　　實真）
J36nB358_p0616c16║
J36nB358_p0616c17║
J36nB358_p0616c18║　同發心各捐資刻
J36nB358_p0616c19║智覃正禪師語錄一部，用廣流通。伏願人人悟明自
J36nB358_p0616c20║　性，各各洞徹根源，廓正法眼，輝佛祖燈。謹識。
J36nB358_p0616c21║康熙甲子歲八月　日吉旦，禾郡楞嚴寺藏板。
J36nB358_p0616c22║　　　　　　　　　　　檇李吳知先敬書。
J36nB358_p0616c23║　　　　　　　　　　　禾郡馬三錫繡梓。