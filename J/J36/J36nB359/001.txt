J36nB359_p0617a01║百愚斯禪師說法之圖
J36nB359_p0617a02║【圖】
J36nB359_p0617a03║
J36nB359_p0617a04║
J36nB359_p0617a05║
J36nB359_p0617a06║
J36nB359_p0617a07║
J36nB359_p0617a08║
J36nB359_p0617a09║
J36nB359_p0617a10║
J36nB359_p0617a11║師諱淨斯，號百愚，南陽桐柏谷氏子。生萬曆庚戌，廿
J36nB359_p0617a12║一脫白，明年圓具。參瑞白雪老人，聞鐘聲大悟，記莂
J36nB359_p0617a13║時年已四八矣。後五載，開法疁之昭慶。壬寅，主善權，
J36nB359_p0617a14║陞維揚之善慶。乙巳中秋，盡散衣缽。越旬二日，上堂
J36nB359_p0617a15║辭眾。翌晨書偈，擲筆而逝，頂煖徹日夜。壽元七八，臘
J36nB359_p0617a16║終五七，嗣法四十有二。遺命塔造善權，茶毘，獲大小
J36nB359_p0617a17║舍利不可勝數。鎖子靈骨，五色斕斑，齒牙目睛全如
J36nB359_p0617a18║故。辛亥，建塔寺東北萬松嶺後，坤艮向。銘為方學士
J36nB359_p0617a19║拱乾所撰。乙卯，築禮菴，守護塔左八坐，名藍九會。說
J36nB359_p0617a20║法語錄廿卷，梓送楞嚴，隨藏流通。門人智操拜記
J36nB359_p0617a21║百愚斯禪師語錄序
J36nB359_p0617a22║一千七百則之先有公案否？前此矣。前此則何以一
J36nB359_p0617a23║千七百則？獨傳發端焉耳。發端則有廣之者矣，諸家
J36nB359_p0617a24║語錄是也。語錄者，語言文字之屬也。前此舉語言文
J36nB359_p0617a25║字而掃之矣，以為佛法之障也。繼此可得而掃之否？
J36nB359_p0617a26║曰：存之，則語言文字為佛法之障；掃之，則佛法又為
J36nB359_p0617a27║語言文字之障矣。然而掃與存果何居？則貴乎其人
J36nB359_p0617a28║焉爾。其人存，則其政舉，語言文字皆神奇也；其人亡，
J36nB359_p0617a29║則其政熄，語言文字皆臭腐也。以臭腐之語而出於
J36nB359_p0617a30║佛祖之口，則佛祖之矣；以神奇之句而出於野狐之
J36nB359_p0617b01║口，則野狐之矣。吾故曰：貴乎其人也。然而其人則難
J36nB359_p0617b02║言之矣，求其人於佛法之季，則益難之矣。吾則以仰
J36nB359_p0617b03║百愚大師，足以當之。大師開悟最早，操履至醇，譬之
J36nB359_p0617b04║帷燈匣劍，其光鍔以韜斂為奇，及其苦心為人，而寶
J36nB359_p0617b05║珠肆應，全體大用，有不可得而掩者，其嗣存焉。睿公
J36nB359_p0617b06║以語錄見示，余曰：吾將求大師之人，則大師之語言
J36nB359_p0617b07║文字舉此矣。夫大師之人，諸方所共仰，或以為泰山
J36nB359_p0617b08║喬岳、或以為威鳳祥麟、或以為光風霽月、或以為烈
J36nB359_p0617b09║日秋霜，而要其感人以誠、遇物以恕，律己以孤峻、處
J36nB359_p0617b10║事以平等，不離真實者近是。經云：「惟此一真實，餘二
J36nB359_p0617b11║則非真。」以大師之實，求大師之人，以云傳也；以大師
J36nB359_p0617b12║之人，存大師之語言文字，以云救也。
J36nB359_p0617b13║山陰雲隱弟子祁熊佳頓首拜題
J36nB359_p0617b14║
J36nB359_p0617b15║
J36nB359_p0617b16║
J36nB359_p0617b17║
J36nB359_p0617b18║
J36nB359_p0617b19║
J36nB359_p0617b20║
J36nB359_p0617b21║百愚斯禪師語錄序
J36nB359_p0617b22║禪師俗姓谷氏，河南南陽桐柏縣人。自出世後，以向
J36nB359_p0617b23║上鉗錘學者，凡八主道場，始暢於昭慶，圓寂於善慶，
J36nB359_p0617b24║建塔於善權。善權者，吾邑溪山最勝處，歷代祖師僊
J36nB359_p0617b25║靈窟宅也。先是，邑中蔣晦齋先生以宰官為釋氏護
J36nB359_p0617b26║法，念茲山自洊更兵燹來，榛莽之所叢生，獾豕之所
J36nB359_p0617b27║嗥嘯，法席非得人不可，於是不徇名、不懾勢，特迎師
J36nB359_p0617b28║主是山。師至，則攘幽剔薉，復故拓新，寺大治。繼師者，
J36nB359_p0617b29║即師法嗣寒松公。公神明警秀，威音肅然，其語錄、詩
J36nB359_p0617b30║文亦久為世重。師沒後，寒公手輯其語錄為二十餘
J36nB359_p0617c01║卷，藏寺中。寒公嘗為余言：「師為人清沖簡劭，是支道
J36nB359_p0617c02║林、竺法深一流人。」及讀龍眠先生所為師塔銘，條分
J36nB359_p0617c03║縷柝，寒公之言益信。既又讀師語錄，龍駒蹙蹋、天馬
J36nB359_p0617c04║脫羈，時而說法熾然、時而拈花微笑。竊歎自一花五
J36nB359_p0617c05║葉以還，青原、南嶽而下，提唱兼行，然未有颯爽森張，
J36nB359_p0617c06║單提直入，如禪師之踸踸者也，則吾於寒公之言益
J36nB359_p0617c07║大信。噫！吾見今之執拂而踞上座者矣。其上者，剽竊
J36nB359_p0617c08║古德傳燈單文隻字，支離撏撦，嚼蠟捕風，輒揚揚然
J36nB359_p0617c09║詡於人曰：「我某宗嫡傳也。」是與王、謝家不慧子弟專
J36nB359_p0617c10║以門閱上人者何異？甚或牽綴權勢，憑藉貴游，攫人
J36nB359_p0617c11║之田廬而魚肉之，猶曰：「我為祖塔司糞除也，五宗嚴
J36nB359_p0617c12║支派也。」識與不識，無不從而嘔噦之。聞禪師之風，亦
J36nB359_p0617c13║庶幾自媿矣。余涉秋行國山道中，憩善權寺門松巷，
J36nB359_p0617c14║屈指疇昔，則禪師既寂，晦齋繼歾，即寒公亦席不暇
J36nB359_p0617c15║暖他徙。問其寺，則已為豪有力者主之矣。驚飆所及，
J36nB359_p0617c16║林無靜柯，俛仰之閒，能無慨然於中乎？因至師塔下，
J36nB359_p0617c17║汲澗水一盂而飲之，風霜刻轢，泉香而石瘦，則猶能
J36nB359_p0617c18║想見師之為人。
J36nB359_p0617c19║荊溪法弟子陳維崧頓首謹拜撰
J36nB359_p0617c20║
J36nB359_p0617c21║百愚斯禪師語錄目次
J36nB359_p0617c22║像傳
J36nB359_p0617c23║序文
J36nB359_p0617c24║第一卷
J36nB359_p0617c25║住嘉定古昭慶禪寺語錄
J36nB359_p0617c26║第二卷
J36nB359_p0617c27║住雲間青龍隆福寺語錄
J36nB359_p0617c28║第三卷
J36nB359_p0617c29║住湖州弁山龍華寺語錄
J36nB359_p0617c30║第四卷
J36nB359_p0618a01║住湖州弁山龍華寺語錄
J36nB359_p0618a02║第五卷
J36nB359_p0618a03║載住青龍隆福禪寺語錄
J36nB359_p0618a04║第六卷
J36nB359_p0618a05║載住青龍隆福禪寺語錄
J36nB359_p0618a06║第七卷
J36nB359_p0618a07║住越州大能仁禪寺語錄
J36nB359_p0618a08║第八卷
J36nB359_p0618a09║住越州雲門顯聖寺語錄
J36nB359_p0618a10║第九卷
J36nB359_p0618a11║住越州雲門顯聖寺語錄
J36nB359_p0618a12║第十卷
J36nB359_p0618a13║住杭州皋亭佛日寺語錄
J36nB359_p0618a14║第十一卷
J36nB359_p0618a15║住宜興國山善權寺語錄
J36nB359_p0618a16║第十二卷
J36nB359_p0618a17║住維揚江都善慶院語錄
J36nB359_p0618a18║第十三卷
J36nB359_p0618a19║示眾
J36nB359_p0618a20║小參
J36nB359_p0618a21║第十四卷
J36nB359_p0618a22║晚參
J36nB359_p0618a23║第十五卷
J36nB359_p0618a24║普說
J36nB359_p0618a25║拈古
J36nB359_p0618a26║第十六卷
J36nB359_p0618a27║頌古
J36nB359_p0618a28║第十七卷
J36nB359_p0618a29║源流頌
J36nB359_p0618a30║經旨頌
J36nB359_p0618b01║第十八卷
J36nB359_p0618b02║機緣
J36nB359_p0618b03║問荅
J36nB359_p0618b04║垂問
J36nB359_p0618b05║垂代
J36nB359_p0618b06║法語
J36nB359_p0618b07║題贊
J36nB359_p0618b08║第十九卷
J36nB359_p0618b09║書復
J36nB359_p0618b10║雜著
J36nB359_p0618b11║第二十卷
J36nB359_p0618b12║佛事
J36nB359_p0618b13║塔銘
J36nB359_p0618b14║蔓堂集附（四卷六十四葉）
J36nB359_p0618b15║
J36nB359_p0618b16║
J36nB359_p0618b17║
J36nB359_p0618b18║
J36nB359_p0618b19║
J36nB359_p0618b20║
J36nB359_p0618b21║
J36nB359_p0618b22║
J36nB359_p0618b23║
J36nB359_p0618b24║
J36nB359_p0618b25║
J36nB359_p0618b26║
J36nB359_p0618b27║
J36nB359_p0618b28║
J36nB359_p0618b29║
J36nB359_p0618b30║
J36nB359_p0618c01║百愚斯禪師語錄卷第一
J36nB359_p0618c02║住國山善權寺嗣法門人智操
J36nB359_p0618c03║　住青龍隆福寺嗣法門人智湛　編次
J36nB359_p0618c04║住蘇州嘉定昭慶寺語錄
J36nB359_p0618c05║順治丙戌冬，在雲間青龍隆福寺受請入院。
J36nB359_p0618c06║三門。「者箇大解脫門，今為諸人八字打開了也。且作
J36nB359_p0618c07║麼生入？」喝一喝。「獅子窟中無異獸，象王行處絕狐蹤。
J36nB359_p0618c08║彌勒殿盡道當來下生，緣何卻在者裏便好？奪卻布
J36nB359_p0618c09║袋，趁出山門。」顧左右，云：「今且放過一著。」遂禮三拜。
J36nB359_p0618c10║方丈。「玄關把斷，搜空罔象之珠；寶鏡高懸，照破野狐
J36nB359_p0618c11║之膽。直饒釋迦、維摩到來，也要按過。何故？」卓拄杖，云：
J36nB359_p0618c12║「假雞聲韻難瞞我，未肯糢糊放過關。」
J36nB359_p0618c13║開堂拈疏。「字字鐵酸餡，句句木札羹，還委悉麼？其或
J36nB359_p0618c14║未委，仰煩宣過。」
J36nB359_p0618c15║法座。「此是寶華王座，未審須彌登王在甚麼處？且看
J36nB359_p0618c16║斯上座指模畫樣去也。」陞座，拈香。「此一瓣香，明如舜
J36nB359_p0618c17║日、曠若堯天，祝延
J36nB359_p0618c18║聖躬萬歲萬歲萬萬歲，伏願金輪永鎮、玉燭常調，壽
J36nB359_p0618c19║踰百億須彌、化洽大千沙界。此一瓣香，經天緯地、貫
J36nB359_p0618c20║古通今，奉為滿朝文武、闔國公卿、府縣尊官、遠近檀
J36nB359_p0618c21║護，惟冀永作生民怙恃，恒為佛法金湯。此一瓣香，非
J36nB359_p0618c22║正非偏，非玄非要，穿卻諸佛鼻孔，換卻衲僧眼睛，供
J36nB359_p0618c23║養前住越州雲門顯聖堂上傳曹洞正宗二十八世
J36nB359_p0618c24║瑞白雪大和尚，用酬法乳之恩。」就座。維那白椎，云：「法
J36nB359_p0618c25║筵龍象眾，當觀第一義。」師云：「若論者箇第一義，黃面
J36nB359_p0618c26║瞿曇插觜無分，碧眼胡僧退身有地。縱饒德山有棒，
J36nB359_p0618c27║只堪打豬打狗；臨濟有口，只好喝驢喝馬。雖然威音
J36nB359_p0618c28║那畔休話，如何曲為今時繇人施設？」舉拂子，云：「者裏
J36nB359_p0618c29║會去，不妨竿木隨身，逢場作戲，饑餐無米飯、渴飲不
J36nB359_p0618c30║溼羹，打鞦韆於猛虎頷下、翻筋斗於毒蛇口中，磅礡
J36nB359_p0619a01║虛空、紛紜宇宙，橫抽寶劍，截諸見之稠林；玅協弘通，
J36nB359_p0619a02║翦異端之穿鑿。世諦道諦隨處周圓，佛恩皇恩一時
J36nB359_p0619a03║酬足，正眼看來，未是衲僧行履處。且作麼生是衲僧
J36nB359_p0619a04║行履處？隱身不必須嵒谷，闤闠堆堆睹者稀。」維那結
J36nB359_p0619a05║椎，云：「諦觀法王法，法王法如是。」下座。
J36nB359_p0619a06║元旦，上堂。「柳眼垂青，窺破江心紅日冷；梅腮發笑，驚
J36nB359_p0619a07║回塔畔曉風高。冰河發燄以騰輝，枯木生花而散彩。
J36nB359_p0619a08║遷喬黃鳥，弄格外之真機；出谷白雲，呈現前之玅用。
J36nB359_p0619a09║煙光溢目，淑氣盈空，可謂應時納佑，慶無不宜。正恁
J36nB359_p0619a10║麼時，父子團圞，君臣會合，又且如何？」良久，云：「干戈偃
J36nB359_p0619a11║處狼煙息，萬里歌謠賀太平。」
J36nB359_p0619a12║至南翔白鶴寺，請上堂。「世尊拈花，老不識羞；迦葉微
J36nB359_p0619a13║笑，承虛接響。致使後代兒孫向曲彔床上指東話西，
J36nB359_p0619a14║正法眼藏未曾有一人動著。山僧路見不平，傍為鏟
J36nB359_p0619a15║削。」卓拄杖，云：「正法眼藏被昭慶百雜碎了也，一時化
J36nB359_p0619a16║作無量無邊清淨摩尼寶珠。凡在會者，不論僧俗、男
J36nB359_p0619a17║女、貧富、貴賤、賢愚、老幼，一齊布施，直下咸知此珠在
J36nB359_p0619a18║凡不減、在聖不增，人人具足、箇箇圓成，濟人施物，應
J36nB359_p0619a19║用無虧。敢問諸人：即今珠在甚麼處？」喝一喝，云：「罔象
J36nB359_p0619a20║到時光燦爛，離婁行處浪滔天。」問：「接物利生即不問，
J36nB359_p0619a21║如何是第一句？」師云：「當空杲日人皆見。」「如何是第二
J36nB359_p0619a22║句？」師云：「白雲片片過前川。」「如何是第三句？」師云：「鴛鴦
J36nB359_p0619a23║飛過洞庭湖。」進云：「日麗風和鶯語細，天空雲淡水聲
J36nB359_p0619a24║清。」師云：「休來者裏念篇章。」
J36nB359_p0619a25║上堂。「昨夜三更澍大雨，今朝覿面為相舉，依依柳色
J36nB359_p0619a26║吐黃金，片片梅花流玉乳，大地群萌盡獲恩，森羅萬
J36nB359_p0619a27║象皆歡舞。莫沉吟，急薦取，若能於此絕狐疑，直下翻
J36nB359_p0619a28║身超佛祖。」
J36nB359_p0619a29║上堂。喝一喝，云：「大眾！還識者金剛寶劍麼？擬則傷鋒
J36nB359_p0619a30║犯手，觸則喪身失命，三世諸佛不敢正眼覷著，歷代
J36nB359_p0619b01║祖師那容佇足傍觀？若是箇漢，信手拈來，纖毫不犯，
J36nB359_p0619b02║直下劃開情塵見網，當陽擊碎金鎖玄關，予奪縱橫，
J36nB359_p0619b03║殺活自在，隨處作主，遇緣即宗，正好挽祖風於末運、
J36nB359_p0619b04║捧佛日於天心，世、出世間一大丈夫，然猶是建化門
J36nB359_p0619b05║中事。且不落功勳一句作麼生道？手指空時天地轉，
J36nB359_p0619b06║回途石馬出紗籠。」
J36nB359_p0619b07║結制，上堂。「十五日已前，卒風暴雨；十五日已後，朗月
J36nB359_p0619b08║晴空。所以道：把住則黃金失色，放行則瓦礫生光。放
J36nB359_p0619b09║行、把住即不問，汝諸人正當十五日又且如何話會？
J36nB359_p0619b10║○於此洞徹，不妨做箇灑灑落落衲僧去。否則，且向
J36nB359_p0619b11║三條椽下、七尺單前高挂缽囊，壁立萬仞，內脫身心、
J36nB359_p0619b12║外遺世界，一念萬年、萬年一念，不以程途為限，直須
J36nB359_p0619b13║以悟為期。誠能如是，上不負於諸聖、下不辜於己靈，
J36nB359_p0619b14║然後於祖師門下扶豎宗乘、接待往來，未為分外。雖
J36nB359_p0619b15║然，若到昭慶門前打拆腳脛，何故？不見道：清光照眼
J36nB359_p0619b16║似迷家，明白轉身還墮位。」
J36nB359_p0619b17║說戒，上堂。「祖印高懸，凡聖絕跡，樓閣門開，別峰相見。
J36nB359_p0619b18║若是恁麼事，須是者般人。昔法眼問永明潛云：『古人
J36nB359_p0619b19║道：「隔壁聞釵釧聲即名破戒。現睹金銀合雜、朱紫駢
J36nB359_p0619b20║闐，且道是破戒？不是破戒？」』潛云：『好箇入處。』眼云：『子向
J36nB359_p0619b21║後有五百毳徒為王侯所重在。』」乃云：「即今香花羅列、
J36nB359_p0619b22║鐘鼓交參，海眾雲臻、人天普集。眾中有得箇入處者，
J36nB359_p0619b23║不妨攢眉便去、掩耳即行，花街柳巷任意逍遙，歌管
J36nB359_p0619b24║樓臺隨緣放曠，擲大千於界外，納劫火於腹中。若到
J36nB359_p0619b25║者箇田地，名真持戒；苟或遲疑，應須諦聽。」
J36nB359_p0619b26║弁山先老和尚忌日，上堂。「維那未白椎已前，先師向
J36nB359_p0619b27║諸人眉毛尖上轉大根本法輪，說甚深修多羅，使未
J36nB359_p0619b28║信者信、未解者解、未安者安、未悟者悟、未得涅槃者
J36nB359_p0619b29║得涅槃，一音演唱，隨類各解，所謂一切智智清淨，無
J36nB359_p0619b30║二無二分、無別無斷故，然後又向諸人眉毛尖上復
J36nB359_p0619c01║入寂光三昧。大眾見麼？縱饒見得，更有末後句子未
J36nB359_p0619c02║曾道在。昭慶今日要與諸人道破去也。」良久，云：「寧可
J36nB359_p0619c03║截舌，不犯國諱。」
J36nB359_p0619c04║上堂。「雲門餅、趙州茶，打發閒神野鬼；秘魔叉、石鞏箭，
J36nB359_p0619c05║驚駭泥豬癩狗。五位三玄是甚破艸鞋？六義圓相是
J36nB359_p0619c06║甚繫驢橛？正眼看來，總是一場笑具。昭慶曾無一法
J36nB359_p0619c07║與人，無禪道可參、無佛法可學，亦不教你明心見性、
J36nB359_p0619c08║亦不教你超佛越祖，只要饑來喫飯、困來打眠，熱時
J36nB359_p0619c09║乘涼、寒時向火。者裏會得，人人鼻孔撩天；設或未然，
J36nB359_p0619c10║箇箇腳跟點地。」
J36nB359_p0619c11║誕日，上堂。舉韓文公參大顛因緣，乃云：「大顛老漢雖
J36nB359_p0619c12║有撥亂之謀，且無定安之策。有問昭慶：『春秋多少？』但
J36nB359_p0619c13║道：『庚戌生的。』待他曰：『不會。』更道：『今年三十八。』當時大
J36nB359_p0619c14║顛若下得者兩語，不惟免得首座受屈，亦不教者俗
J36nB359_p0619c15║漢看破。山僧如此舉揚，與古人是同？是別？」良久，云：「青
J36nB359_p0619c16║山只解磨今古，流水何曾洗是非？」
J36nB359_p0619c17║解制，上堂。「雨霽雲收，處處青山呈舊面；涼生暑退，紛
J36nB359_p0619c18║紛黃葉墜新機。秋水澂玻璃之色，銀蟾吐寶鏡之輝，
J36nB359_p0619c19║物物全彰，頭頭獨露，會得前是結制，不會今又解制。
J36nB359_p0619c20║其結也，魚躍鳶飛，星馳電卷，疾燄過風，奔流度刃，臨
J36nB359_p0619c21║濟、德山到來只得吞聲飲氣；其解也，龍吟霧起，虎嘯
J36nB359_p0619c22║風生，凡聖交參，人天普會，情與無情同圓種智。雖然，
J36nB359_p0619c23║有結有解猶是今世門頭事，只如無解無結又作麼
J36nB359_p0619c24║生？疁城壘壘超今古，練水滔滔絕去來。」問：「百二十期
J36nB359_p0619c25║今已解，臨筵朢日事如何？」師云：「海闊從魚躍。」進云：「一
J36nB359_p0619c26║輪撲落須彌倒，透出虛空甚麼人？」師云：「天空任鳥飛。」
J36nB359_p0619c27║進云：「圓缺缺圓空界月，再三吞吐始應知。」師云：「只恐
J36nB359_p0619c28║不是玉。」進云：「得力須忘飽，休糧更不饑。」師云：「是玉也
J36nB359_p0619c29║大奇。」
J36nB359_p0619c30║至青浦縣，眾縉紳請上堂。「秋風拂拂送輕舟，昨泛青
J36nB359_p0620a01║溪浪裏遊，撒箇漫天無縫網，魚龍蝦蟹一齊收。」顧左
J36nB359_p0620a02║右，云：「還有翀霄彩鳳、透網金鱗麼？有則今日功不浪
J36nB359_p0620a03║施，無則不免撥轉船頭別行一路去也。」拈拄杖，云：「只
J36nB359_p0620a04║如教中道：『若能轉物，即同如來。』者箇拄杖是物，作麼
J36nB359_p0620a05║生轉得同如來去？者箇是如來，作麼生轉得同物去？
J36nB359_p0620a06║如能轉得，不妨於拄杖頭上現百億須彌、百億日月、
J36nB359_p0620a07║百億四天下、百億釋迦；若轉不得……」卓拄杖，云：「城市不
J36nB359_p0620a08║堪留錫久，恐驚鶯囀畫樓前。」問：「世尊分衛化導眾生，
J36nB359_p0620a09║和尚入城化箇甚麼？」師云：「蘆花兩岸雪。」進云：「還有承
J36nB359_p0620a10║當得的麼？」師云：「江水一天秋。」進云：「當空紅日照崑崙。」
J36nB359_p0620a11║師云：「莫向言中覓，須從句外求。」一僧纔禮拜，師云：「好
J36nB359_p0620a12║生問話。」僧一喝，師便打，僧又喝，師亦打，僧豎起拳，云：
J36nB359_p0620a13║「長安大道向者裏去也。」師云：「教休不肯休。」進云：「悄然
J36nB359_p0620a14║黃葉落，不獨一天秋。」師又打，云：「直待雨淋頭。」
J36nB359_p0620a15║至上海縣龍華寺，請上堂。「黃浦波浪，浴日滔天，窣堵
J36nB359_p0620a16║簷牙，拏雲攫霧，轉輪殿覿面全提，藏經樓橫空獨露。
J36nB359_p0620a17║會得者，一任轉天關、捩地軸，施一機地震山搖，行一
J36nB359_p0620a18║令神驚鬼懼，非惟報佛恩德，亦不辜負方丈主人打
J36nB359_p0620a19║鳳羅龍一片婆心。忽有人曰：『和尚者般說話，亦是擔
J36nB359_p0620a20║水河頭賣。』昭慶向他道：『不因漁父引，怎得見波濤？』」問：
J36nB359_p0620a21║「十五已前缺了圓，十五已後圓了缺，正當十五，是圓？
J36nB359_p0620a22║是缺？」師云：「一任鑽龜打瓦。」進云：「萬吉碧潭空撈摝，未
J36nB359_p0620a23║曾驚覺莫能知。」師云：「且喜沒交涉。」問：「正偏回互即不
J36nB359_p0620a24║問，賓主交參事若何？」師云：「昨日雨，今日風。」進云：「如是
J36nB359_p0620a25║則寒山逢拾得，鼓掌笑欣欣。」師云：「也不辜負闍黎。」
J36nB359_p0620a26║至周浦鎮永定寺，請上堂。「永定寺中，考鐘伐鼓；周浦
J36nB359_p0620a27║市上，賣狗懸羊。歌管樓臺，總是衲僧境界；花街柳巷，
J36nB359_p0620a28║無非慈氏家風。盤山睹割肉而明心，樓子聞唱歌而
J36nB359_p0620a29║悟道。普化搖鈴鐸，全提向上機關；善慧販魚羹，直指
J36nB359_p0620a30║當陽玅用。所以，人能弘道，非道弘人。到者裏，誰分城
J36nB359_p0620b01║市山林？那管魔宮佛國？任運逍遙，隨緣放曠，舒卷不
J36nB359_p0620b02║落功勳，去來了無變易。雖然如是，須知更有轉身一
J36nB359_p0620b03║路始得。還知轉身一路麼？」良久，云：「知音不用頻頻舉，
J36nB359_p0620b04║達者須知暗裏驚。」問：「大行普賢超格外，凝然苦行事
J36nB359_p0620b05║如何？」師云：「古井含新月。」進云：「樹凋葉落金風露，衲破
J36nB359_p0620b06║衣穿作麼生？」師云：「殘枝帶晚霞。」進云：「髼頭林下為閑
J36nB359_p0620b07║客，跣足人閒作野僧。」師云：「再道一句看。」進云：「石人頭
J36nB359_p0620b08║上插金花。」師云：「相隨來也。」
J36nB359_p0620b09║結制，上堂。拈拄杖，云：「把住六門關，撥開大火聚，聖凡
J36nB359_p0620b10║無處逃，佛祖豈能避？直得大地平沉，千差路絕，海水
J36nB359_p0620b11║逆流，須彌倒卓，鶻眼龍睛不敢覷著，銅頭鐵額那容
J36nB359_p0620b12║近前？正恁麼時，便乃點鐵成金，轉凡為聖，變娑婆為
J36nB359_p0620b13║極樂，翻荊棘為栴檀，驢乳、牛乳盡為無上醍醐，有情、
J36nB359_p0620b14║無情共證不二真覺，箇箇如獅子兒哮吼一聲，驚天
J36nB359_p0620b15║動地，縱饒到此，正好喫棒。」復卓一卓，云：「權威黑帝令
J36nB359_p0620b16║尤切，那許東風弄柳狂？」問：「一雨均施，三根普潤，如何
J36nB359_p0620b17║是類墮？」師云：「何處不稱尊？」「如何是隨墮？」師云：「步步不
J36nB359_p0620b18║沾塵。」「如何是尊貴墮？」師云：「覿面無相識。」進云：「恁麼則
J36nB359_p0620b19║迥迥雪山千古秀，滔滔洞水萬年流。」師云：「三墮外更
J36nB359_p0620b20║道一句看。」僧禮拜，師便打。
J36nB359_p0620b21║冬至，上堂。「天得一以清，地得一以寧，神得一以靈，君
J36nB359_p0620b22║王得一以治天下。」拈拄杖云：「只如木上座能殺能活，
J36nB359_p0620b23║能縱能奪，或時現大，充滿法界，或時現小，在一微塵，
J36nB359_p0620b24║縱橫自在，變化無拘。且道他得箇甚麼卻能如是？千
J36nB359_p0620b25║尋海底泥牛舞，萬仞峰頭玉鳳鳴。」問：「琉璃界外不知
J36nB359_p0620b26║蹤，娑婆國內無名姓。且道此人具甚麼手眼？」師云：「步
J36nB359_p0620b27║步冰花結。」進云：「還許他參學也無？」師云：「言言徹骨寒。」
J36nB359_p0620b28║進云：「仲冬嚴寒，伏惟和尚珍重。」師云：「放你三十棒。」
J36nB359_p0620b29║上堂。「第一義，為君決。面赤不如語直，巧言不如實說。
J36nB359_p0620b30║秤錘軟似綿團，燈心硬似鐵橛。石女歌，木童拍，萬象
J36nB359_p0620c01║森羅笑不歇。彌勒惺惺總不知，釋迦依然猶未瞥。洞
J36nB359_p0620c02║山五位那能該，臨濟三玄收不得。若信得及，師恩親
J36nB359_p0620c03║恩一時酬畢。如信不及，雨過曉風清，月明秋水白。」
J36nB359_p0620c04║上堂。「凜凜朔風遍界寒，千林葉落水成斑，透肌徹骨
J36nB359_p0620c05║誰能委？惟有梅花笑破顏。明舉似，莫瞞盰，剔起眉毛
J36nB359_p0620c06║仔細看。」豎拂子，云：「大眾見麼？凍雞啼處家園曉，隱隱
J36nB359_p0620c07║行人過雪山。」
J36nB359_p0620c08║佛成道日，上堂。「世尊臘八於正覺山前夜睹明星悟
J36nB359_p0620c09║道，喟然歎曰：『奇哉！一切眾生具有如來智慧德相，但
J36nB359_p0620c10║以妄想執著而不證得。』」喝一喝，云：「是何言歟？大小世
J36nB359_p0620c11║尊眼空四海、傍若無人，者等說話，只好欺壓流俗、誑
J36nB359_p0620c12║惑愚人，二千年後難免簡點。只如離兜率、降王宮，豈
J36nB359_p0620c13║不是妄想執著耶？入胎降生、大驚小怪、指天指地，豈
J36nB359_p0620c14║不是妄想執著耶？棄金輪之位、舍萬乘之國，豈不是
J36nB359_p0620c15║妄想執著耶？詣雪山、餐麻麥、睹星悟道，豈不是妄想
J36nB359_p0620c16║執著耶？乃至說頓、說漸，說偏、說圓，說空、說有，靈山會
J36nB359_p0620c17║上拈一枝花，謂之教外別傳，豈不是妄想執著耶？正
J36nB359_p0620c18║眼看來，何異好肉穵瘡？總不如昭慶肚饑喫飯、身冷
J36nB359_p0620c19║加衣，任運騰騰、灑灑落落，亦無明星可睹、亦無禪道
J36nB359_p0620c20║可悟，復何妄想執著之有哉？山僧如是告報大眾，直
J36nB359_p0620c21║下無疑，不妨與釋迦老子同證、同悟、同時成道。更或
J36nB359_p0620c22║擬議，滄江波動因風起，瓦灶無薪火不然。」
J36nB359_p0620c23║祈嗣，請上堂。「乾坤之內，宇宙之間，中有一寶，秘在形
J36nB359_p0620c24║山。」卓拄杖，云：「形山粉碎了也。若能見得，世、出世間靡
J36nB359_p0620c25║有過於此者。輪王得之以御天下，龍女獻之而獲授
J36nB359_p0620c26║記。以此懺罪，無罪不滅；以此祈福，無福不臻。隨心所
J36nB359_p0620c27║欲，無不具足，天人群生類皆承此恩力。更有承紹家
J36nB359_p0620c28║業又如何道？庭前玉樹花開早，世世芬芳亙古今。」
J36nB359_p0620c29║薦嚴慈請上堂。豎拂云：「只者箇圓陀陀、光爍爍、淨裸
J36nB359_p0620c30║裸、赤灑灑，虛空包不住、大地載不起，無去無來，冥通
J36nB359_p0621a01║三際，亙古亙今，體遍十方，二聽莫聞其響，五目安睹
J36nB359_p0621a02║其容，不可得而親、不可得而疏，舉心即錯、動念即乖，
J36nB359_p0621a03║還有承當領略者麼？若能如是，處生死流若驪珠獨
J36nB359_p0621a04║耀於滄海，踞涅槃岸似桂輪孤朗於碧天，三代祖禰
J36nB359_p0621a05║以此而超生，累世親緣仗此而度脫，可懺不懺之咎，
J36nB359_p0621a06║以報不報之恩，苟非其人，未免重說偈言。」遂合掌云：
J36nB359_p0621a07║「惟願無限勝良因，回向法界真實際，一念無私證無
J36nB359_p0621a08║生，直入如來不退地。八德池中任遨遊，九蓮臺上恣
J36nB359_p0621a09║嬉戲，如此了知三世法，於諸如來無有異。無去無來
J36nB359_p0621a10║亙古今，不生不滅無淪墜，一塵普現一切剎，一切剎
J36nB359_p0621a11║在一塵內，種種方便度眾生，盡未來際作佛事。過去
J36nB359_p0621a12║菩薩如是學，現在菩薩得授記，未來菩薩亦復然，共
J36nB359_p0621a13║證如來平等智，回向法界諸有情，是則名為不思議。」
J36nB359_p0621a14║問：「如何是正中偏？」師云：「臘月藕花鮮。」「如何是偏中正？」
J36nB359_p0621a15║師云：「殘雲籠古徑。」「如何是正中來？」師云：「泥猿嘯月臺。」
J36nB359_p0621a16║「如何是兼中至？」師云：「鍼來與線去。」「如何是兼中到？」師
J36nB359_p0621a17║云：「虛空開口笑。」僧禮拜，師便打。
J36nB359_p0621a18║上堂。「仰之彌高，鑽之彌堅，瞻之在前，忽焉在後。昭慶
J36nB359_p0621a19║如是舉揚，大眾作麼商量？謂是佛法，卻是顏子道底；
J36nB359_p0621a20║謂是儒書，又在山僧口裏說出。於此分析明白，不妨
J36nB359_p0621a21║奇特。有者便謂儒教不殊於禪教，世法無異於佛法，
J36nB359_p0621a22║天地一指，萬物一馬，凡聖一體，三界一心，彼此一致。
J36nB359_p0621a23║恁麼解會，料掉沒交涉。若是大丈夫，直下截斷葛藤，
J36nB359_p0621a24║掀翻情識，孤迥迥、露堂堂，高超三界、獨步大方，無可
J36nB359_p0621a25║不可、無在不在，不動等覺而建立諸法。還有恁麼人
J36nB359_p0621a26║麼？山僧不妨下箇註腳：仰之彌高，不隔纖毫，大鵬展
J36nB359_p0621a27║翅，廓爾沖霄；鑽之彌堅，亙古如然，白雲片片，皓月娟
J36nB359_p0621a28║娟；瞻之在前，迥脫言詮，揚眉瞬目，如隔天淵；忽焉在
J36nB359_p0621a29║後，忒煞漏逗，臘月梅花，馨香依舊。」
J36nB359_p0621a30║元旦，上堂。「翡翠簾前，九夏霜花滿地；琉璃殿上，三更
J36nB359_p0621b01║旭日盈門。木雞啼而千林曉，玉犬吠而萬戶春。藏香
J36nB359_p0621b02║象於不萌草裏，盛活蛇於無底籃中。燕尾船兒日越
J36nB359_p0621b03║清風，羊頭車子夜推明月。不容那畔，寧落今時？所以
J36nB359_p0621b04║道：靈苗瑞草，野父愁耘；露地白牛，道人懶牧。太平豈
J36nB359_p0621b05║有象，何妨麟集鳳翔？造化本無私，一任龍吟虎嘯。正
J36nB359_p0621b06║恁麼時，且道承誰恩力？野老不知黃屋貴，六街慵聽
J36nB359_p0621b07║靜鞭聲。」
J36nB359_p0621b08║至弁山，蕃光和尚請上堂。「雲封弁嶽，人天景仰無門；
J36nB359_p0621b09║月照華林，龍象參尋有路。花石澗恒演長舌之音，彌
J36nB359_p0621b10║勒峰獨現大人之相，塵塵祖意盈眸，剎剎真風覿面。」
J36nB359_p0621b11║豎拂子，云：「大眾！者裏會得，一任胸藏武庫、肘佩靈符，
J36nB359_p0621b12║渾融正偏、迭為賓主，驗龍蛇於杖頭、分玉石於言下，
J36nB359_p0621b13║掀翻日月、別立乾坤，十地聞之魂驚、三賢見之膽戰，
J36nB359_p0621b14║不是神通玅用，亦非法爾如然。雖則如是，若在衲僧
J36nB359_p0621b15║分中未為奇特，須知我洞山門下別有尊貴一路始
J36nB359_p0621b16║得。作麼生是尊貴一路？」良久，云：「不須此外尋堂奧，諸
J36nB359_p0621b17║向華林問主人。」問：「昨日設供報師恩，今朝說法利群
J36nB359_p0621b18║生，說法利生則且置，報恩一句請師宣。」師云：「青龍岡
J36nB359_p0621b19║上雲靄靄。」進云：「和尚設供，先老人還來受供也無？」師
J36nB359_p0621b20║云：「象王峰畔霧騰騰。」進云：「與麼則和尚未離昭慶，先
J36nB359_p0621b21║老人早已受供了也。」師云：「切忌妄通消息。」
J36nB359_p0621b22║上堂，舉：「實性大師因芙蓉訓禪師至，上堂，以右手拈
J36nB359_p0621b23║拄杖倚左邊，良久，曰：『此事若非芙蓉師兄，也大難委
J36nB359_p0621b24║悉。』便下座。」乃云：「實大師雖則人情佛法一時周備，檢
J36nB359_p0621b25║點將來，大似向福建人前賣荔枝，未免傍觀者哂。」
J36nB359_p0621b26║至玉峰，請上堂。「玉峰突兀，獨露萬象之中；寶塔玲瓏，
J36nB359_p0621b27║勢出層霄之外。彌勒閣無殊兜率，曇華亭迥異人間。
J36nB359_p0621b28║梵宇參差，影沉碧水；松杉錯落，韻奏笙簧。處處車馬
J36nB359_p0621b29║駢闐，時時朱紫合雜。雲封雉堞，偏正何分？月照閭閻，
J36nB359_p0621b30║主賓莫辨。於斯會得，無邊剎海自他不隔於毫端；於
J36nB359_p0621c01║斯不會，十世古今始終不離於當念。」舉拂子，云：「分明
J36nB359_p0621c02║月在梅花上，看到梅花早已遲。」
J36nB359_p0621c03║至雲間貝多菴，請上堂。「只者第一義以太虛為紙、大
J36nB359_p0621c04║地為硯、九峰為毫、三泖為墨，直教宋石門、趙文度、董
J36nB359_p0621c05║玄宰、陳眉公竭其心力、殫其精巧，寫到彌勒下生，以
J36nB359_p0621c06║至盡未來際，不能加一毫於其間。須知語言文字之
J36nB359_p0621c07║所未及、世智辨聰之所未窮，故曰：口欲譚而辭喪，心
J36nB359_p0621c08║欲緣而慮亡。貴在言前領荷、格外翻身，四五百條花
J36nB359_p0621c09║柳巷正好調心、二三千處管絃樓一任放浪，乃吾人
J36nB359_p0621c10║之固有，非性分之強為。不然，明朝五月端陽節，看取
J36nB359_p0621c11║龍舟奪錦標。」
J36nB359_p0621c12║誕日，上堂。「年年此日，此日年年，見有流動，物無變遷。
J36nB359_p0621c13║天外白雲兮，乍來乍去；江心明月兮，或缺或圓。松自
J36nB359_p0621c14║直，棘自曲；鵠自白，烏自黑。彌勒、釋迦，誰後？誰先？」豎拂
J36nB359_p0621c15║子，云：「只者箇，三世諸佛不敢譚著，歷代祖師不敢覷
J36nB359_p0621c16║著，迎之不見其首，隨之不見其後。大眾會麼？一種風
J36nB359_p0621c17║流人不識，新婦騎驢阿家牽。」
J36nB359_p0621c18║上堂。「今朝六月十九，普門大士垂手，盡謂降伏群魔，
J36nB359_p0621c19║也是拏棒喚狗。昭慶卻不然。」拈拄杖，云：「不見道：見怪
J36nB359_p0621c20║不怪，其怪自壞。」
J36nB359_p0621c21║上堂。「床頭蟋蟀，舉古驗今；檻外芭蕉，敲風弄月。所以
J36nB359_p0621c22║道：真機無隱，大道全該，不待睹影逢渠，玅見無情說
J36nB359_p0621c23║法。雖然，還有究竟者麼？秋色滿園人不薦，哀哀孤鴈
J36nB359_p0621c24║又南飛。」
J36nB359_p0621c25║上堂。「疁城磊落磨今古，練水瀠洄絕往還。薦得目前
J36nB359_p0621c26║無別法，迥然直透祖師關。」
J36nB359_p0621c27║至化城菴，請上堂。「化城雖設，策進駑駘；寶所非遙，翻
J36nB359_p0621c28║騰龍象。到者裏，言方便而了無方便，立程途而迥絕
J36nB359_p0621c29║程途，直欲人人同登毘盧樓閣，其人如來覺場。果是
J36nB359_p0621c30║知有的人，時時奉重。畢竟如何是奉重的事？夜半庭
J36nB359_p0622a01║前紅日冷，不萌花下舞春風。」
J36nB359_p0622a02║至婁塘西資菴，請上堂。「法無定相，道絕方隅，赴感隨
J36nB359_p0622a03║機，由人施設。大眾還委悉麼？落木蕭蕭練水寒，扁舟
J36nB359_p0622a04║隨處且垂竿，楊柳岸，蓼花灘，得盤桓處且盤桓，等閒
J36nB359_p0622a05║唱箇漁家樂，鉤盡滄浪月一灣。」
J36nB359_p0622a06║薦亡，請上堂。「欲識無生旨，分明在目前，芙蓉含露笑，
J36nB359_p0622a07║楓葉醉霜眠。剎剎光明藏，頭頭極樂天，不須向外覓。」
J36nB359_p0622a08║喝一喝，云：「擬議隔三千。」
J36nB359_p0622a09║至獅子林，請上堂。「鬱密獅林深可藏，橫溪一室儼如
J36nB359_p0622a10║航，梳風細柳千條碧，灑雪殘梅幾片香。東閣觀潮知
J36nB359_p0622a11║水信，西林坐月覺天涼，即心即佛誰相委？▆▆波中
J36nB359_p0622a12║蕩夕陽。」
J36nB359_p0622a13║上堂。舉：「歸宗因僧問：『如何是佛？』宗曰：『欲向汝道，恐汝
J36nB359_p0622a14║不信。』僧曰：『和尚重言，焉敢不信？』宗曰：『即汝便是。』僧曰：
J36nB359_p0622a15║『如何保任？』宗曰：『一翳在目，空花亂墜。』」乃云：「赤眼歸宗，
J36nB359_p0622a16║雖則機辨縱橫、卷舒自在，仔細較量，猶涉唇吻。當時
J36nB359_p0622a17║若問昭慶：『如何是佛？』即向他道：『你是抱贓叫屈漢。』再
J36nB359_p0622a18║問：『如何保任？』和聲便打。非唯使者僧別有機關，亦不
J36nB359_p0622a19║教他閨閣中作活計。大眾！畢竟歸宗道的是？昭慶道
J36nB359_p0622a20║的是？儻若躊躇，君向瀟湘我向秦。」
J36nB359_p0622a21║薦亡，請上堂。「滿林秋色正芬芳，帶醉芙蓉笑夕陽。識
J36nB359_p0622a22║得嚴親真面目，分明格外好風光。好風光，端的別，彌
J36nB359_p0622a23║陀不在安養國。既不在安養國，即今在甚麼處？」畫○
J36nB359_p0622a24║云：「長空雲散家家月。」
J36nB359_p0622a25║上堂。「佛法本來無可說，何須特地更饒舌？今朝恰遇
J36nB359_p0622a26║小陽春，也要山僧應時節。」擊拂，云：「大眾！者是甚麼時
J36nB359_p0622a27║節？香嚴擊竹也不離者時節、靈雲見桃花也不離者
J36nB359_p0622a28║時節、洞山睹影也不離者時節、玄沙𡎺指也不離者
J36nB359_p0622a29║時節，乃至見色明心、聞聲悟道，觸著、磕著，一念相應、
J36nB359_p0622a30║心華發現，總不離者時節。只如不落因緣時節又作
J36nB359_p0622b01║麼生？」擊拂，云：「不離當處常湛然，覓即知君不可見。」
J36nB359_p0622b02║至蘆菴，請上堂。「法離見聞覺知，若求見聞覺知，是見
J36nB359_p0622b03║聞覺知，非求法也。直饒過去古佛猶不免抱橋柱洗
J36nB359_p0622b04║腳，山僧則不然。」豎拂，云：「大眾！看看！只者箇不落見聞
J36nB359_p0622b05║覺知，迥超情識意想，三世諸佛、歷代祖師以及一切
J36nB359_p0622b06║眾生，莫不承此恩光作諸佛事。大眾！還見麼？見與不
J36nB359_p0622b07║見，拈過一邊。只如昨夜陝府鐵牛與嘉州大象廝撲，
J36nB359_p0622b08║嚇得無邊身菩薩走向三千里外，躲入藕絲孔中。且
J36nB359_p0622b09║道是箇甚麼意旨？」良久，云：「識法者懼。」
J36nB359_p0622b10║至廣福鎮，請上堂。「紛紛細雨，偏麗乳酪於長空；冽冽
J36nB359_p0622b11║霜風，密布寒夙於大地。水流雲興，共演不二之法門；
J36nB359_p0622b12║猿啼鶴唳，競談一乘之玅旨。到者裏，人人是佛、箇箇
J36nB359_p0622b13║是祖，本來現成阿誰無分？又那管城市山林、鄉村野
J36nB359_p0622b14║店？正好拖泥帶水，隨處為人。雖然，當知我衲僧家有
J36nB359_p0622b15║超佛越祖一大奇特事在。如何是奇特事？」顧左右，云：
J36nB359_p0622b16║「因甚鍼眼魚，吞卻占波國？」
J36nB359_p0622b17║至江灣保寧寺，請上堂。「古殿崔嵬，昔日之真風不墜；
J36nB359_p0622b18║層樓突兀，今時之氣象彌新。路接雲衢而車馬絡繹，
J36nB359_p0622b19║門連江浦而歌棹頻聞。左之、右之，無殊玅莊嚴海；舉
J36nB359_p0622b20║足、下足，何異菩提覺場？到者裏，正好全身擔荷、竭力
J36nB359_p0622b21║提持，轉自己歸山河大地、將山河大地轉歸自己，自
J36nB359_p0622b22║己與山河大地無別、無二。大眾！還委悉麼？知音不必
J36nB359_p0622b23║輕彈指，千里同風始是奇。」復舉：「昔世尊一日因食時
J36nB359_p0622b24║命阿難入城持缽，復云：『當依七佛儀式。』阿難云：『如何
J36nB359_p0622b25║是七佛儀式？』世尊遂喚阿難，阿難即應諾，世尊云：『持
J36nB359_p0622b26║缽去。』」乃云：「大小瞿曇也是無風起浪，慶喜尊者無端
J36nB359_p0622b27║被人點破面門，正眼看來二俱狼籍，山僧與他據款
J36nB359_p0622b28║結案。」揮拂子，云：「輕舠箬笠曉風寒，深淺何妨便下竿？
J36nB359_p0622b29║一曲滄浪人不薦，且隨白鷺過江灣。」
J36nB359_p0622b30║至南翔彌陀殿，請上堂。「當陽一句，迥絕遮攔；格外真
J36nB359_p0622c01║機，了無背向。到者裏，通身是口，談之不及；渾身是眼，
J36nB359_p0622c02║見之不到。所以，釋迦掩室於摩竭、淨名杜口於毘耶，
J36nB359_p0622c03║須菩提無說而顯道、釋梵王絕聽而散花。若是箇超
J36nB359_p0622c04║群拔萃漢，不妨掩耳即行。有甚麼事？有麼？有麼？若無，
J36nB359_p0622c05║更向葛藤裏薦取。」舉：「昔王荊公謂同僚曰：『我得雪峰
J36nB359_p0622c06║和尚一句子，直至而今為宰相。』同僚請益，公豎起拳，
J36nB359_p0622c07║云：『者箇是甚麼？』同僚罔測。」乃云：「荊公之器小哉！若論
J36nB359_p0622c08║者一句子，輝天鑑地、括古囊今，諸佛得之而成正覺、
J36nB359_p0622c09║菩薩得之而行六度、聲聞得之而證四諦、君得之而
J36nB359_p0622c10║為堯舜禹湯、臣得之而為皋陶伊尹、父得之而慈、子
J36nB359_p0622c11║得之而孝、朋友得之而信，世、出世間之事無有不從
J36nB359_p0622c12║者一句而得，豈止為宰相而已？大眾且道：畢竟是那
J36nB359_p0622c13║一句子？」顧左右，云：「寧可截舌，不犯國諱。」
J36nB359_p0622c14║至清風菴上堂。卓拄杖云：「只者箇有眼不可睹，睹之
J36nB359_p0622c15║如盲；有耳不可聞，聞之如聾。乃至不可嗅、不可談、不
J36nB359_p0622c16║可觸、不可思，從本已來，離言說相、離名字相、離心緣
J36nB359_p0622c17║相，離非有相、非無相、非非無相、非非有相、非有無俱
J36nB359_p0622c18║相、非一相、非異相、非一異俱相，可謂言語道斷，心行
J36nB359_p0622c19║處滅。雖然，只如泥牛銜月、木馬嘶風，露柱罵燈籠、山
J36nB359_p0622c20║門騎佛殿，且道是甚麼人境界？」復卓拄杖云：「孤舟棹
J36nB359_p0622c21║出婁江月，下載清風付與誰？」
J36nB359_p0622c22║至茜涇福林庵，上堂。「薰風至而殿閣涼生，柳陰濃而
J36nB359_p0622c23║池塘綠暗，茜水舒諸佛之長舌，福林彰衲僧之巴鼻，
J36nB359_p0622c24║明明獨露，卓卓全該，迥絕言詮，安容穿鑿？直得生佛
J36nB359_p0622c25║一體、愚智一如，無高無下、無古無今，正好於祖師門
J36nB359_p0622c26║下各出隻手，扶豎正教，共挽頹風，光我法幢。且道誰
J36nB359_p0622c27║是其人？若真獅子兒，哮吼也驚群。」
J36nB359_p0622c28║重九，上堂。「蕭蕭落木逐風飛，鴻鴈銜蘆塞外歸，借問
J36nB359_p0622c29║而今何節屆？東籬黃菊逗新機。大眾！若道今是重陽，
J36nB359_p0622c30║不免隨境逐物；若道不是重陽，亦是違時失候。直須
J36nB359_p0623a01║坐斷兩途，出人一頭地，始得不隨時變、不逐境遷，處
J36nB359_p0623a02║富貴而不為樂、居患難而不為憂，坐臥聲色差排古
J36nB359_p0623a03║今，於一切法而得自在，然後可以為明、為導、為綱、為
J36nB359_p0623a04║領，於此門中共出隻手，建大法幢，互興佛事，豈不謂
J36nB359_p0623a05║世、出世間第一勝事？於中還有其人麼？大風吹落石
J36nB359_p0623a06║人帽，拾得寒山笑不休。」
J36nB359_p0623a07║　　　（安樂院智安，備資敬刻
J36nB359_p0623a08║　　百老和尚語錄第一卷。）
J36nB359_p0623a09║
J36nB359_p0623a10║百愚斯禪師語錄卷第一