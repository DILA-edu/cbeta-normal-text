J36nB359_p0623b01║百愚斯禪師語錄卷第二
J36nB359_p0623b02║住國山善權寺嗣法門人智操
J36nB359_p0623b03║住青龍隆福寺嗣法門人智湛　編次
J36nB359_p0623b04║住雲間青龍隆福寺語錄
J36nB359_p0623b05║順治戊子春在古昭慶寺受請入院。
J36nB359_p0623b06║上堂拈疏云大眾見麼字字達磨眼珠言言孔聖心
J36nB359_p0623b07║髓一時抖擻了也其或未見更須諦聽指法座云者
J36nB359_p0623b08║箇所在高而無上廣而無際且道如何攀躋卓拄杖
J36nB359_p0623b09║云等閒蹋著無回互鐵額聞風也皺眉登座拈香祝
J36nB359_p0623b10║聖畢此一瓣香一味毒氣薰成鉗錘煆就次第二回
J36nB359_p0623b11║供養浙江紹興延慶堂上傳曹洞正宗第二十八世
J36nB359_p0623b12║瑞白雪大和尚用酬法乳之恩就座白椎竟師云潑
J36nB359_p0623b13║天門戶迥絕遮攔箇段風光阿誰不具縱饒通身是
J36nB359_p0623b14║眼覷之不見渾身是口說之不及到此須是有力大
J36nB359_p0623b15║人一肩擔荷所以現前檀護夙植德本久種善根嚴
J36nB359_p0623b16║飾浮屠恢復梵宇更請山僧舉揚箇事開鑿人天眼
J36nB359_p0623b17║目闡揚佛祖門庭若非乘大願力現身再來決不能
J36nB359_p0623b18║也山僧不敢瞞盰只得兩手分付且道分付箇甚麼
J36nB359_p0623b19║普願大家齊著力闢開古路任縱橫問青龍古剎中
J36nB359_p0623b20║興洞上宗風廣播如何是向師云海潮涌百川如何
J36nB359_p0623b21║是奉師云殷勤千里來如何是功師云杏芳紅不豔
J36nB359_p0623b22║如何是共功師云玉花金蝶兩翻飛如何是功功師
J36nB359_p0623b23║云泥牛石虎同相吼進云五位功勳蒙指示利生一
J36nB359_p0623b24║句又如何師云一片菜花黃似金進云杲日當空照
J36nB359_p0623b25║恩光何處無師云切莫亂卜度居士問昔日性空今
J36nB359_p0623b26║朝和尚是一是二師云仙人臺畔水長流如何是祖
J36nB359_p0623b27║師關師云眉毛上薦取如何是透關底事師云待你
J36nB359_p0623b28║到者箇時節著。
J36nB359_p0623b29║誕日上堂靠拄杖良久云者裏會得可煞現成儻或
J36nB359_p0623b30║踟躕勿怪青龍指鹿為馬卓拄杖云還知者木上座
J36nB359_p0623c01║落處麼直饒玅德空生不敢談著黃頭碧眼不敢覷
J36nB359_p0623c02║著覷著眼睛瞎談著口皮穿何故數量拘他不得春
J36nB359_p0623c03║秋攝他不得因果收他不得生死迷他不得是非聖
J36nB359_p0623c04║凡名他不得青黃赤白描邈他不得不可以智知不
J36nB359_p0623c05║可以識識三際平等一道清虛本自不生亦無寂滅
J36nB359_p0623c06║若承當理會得始知天地與我同根萬物與我一體
J36nB359_p0623c07║長於上古而不為老在於九困而不為下彭祖非壽
J36nB359_p0623c08║殤子非夭法界非大微塵非小且道他有甚長處便
J36nB359_p0623c09║能如是莫怪從前多意氣他家曾蹋上頭關問法王
J36nB359_p0623c10║出世天花應瑞大聖示現麟鳳降生如何是誕生王
J36nB359_p0623c11║子師云禁苑無相識如何是朝生王子師云從容步
J36nB359_p0623c12║玉堂如何是末生王子師云舌上起風雷如何是化
J36nB359_p0623c13║生王子師云一箭破天山如何是內生王子師云金
J36nB359_p0623c14║殿不知尊進云王子已蒙師指示今逢誕日事如何
J36nB359_p0623c15║師云南山竹北地木進云恁麼則不同於諸聖師云
J36nB359_p0623c16║青者青兮綠者綠進云恩從上古法演彌綸師云認
J36nB359_p0623c17║著依然還不是僧喝師打云休要弄虛頭。
J36nB359_p0623c18║上堂昨夜青龍塔怒發與昇仙臺廝撲不覺撞破東
J36nB359_p0623c19║海娑伽老龍腦殼忍痛不禁只得揚聲大叫山僧喚
J36nB359_p0623c20║來各與六十拄杖於是天明各各住於本位儻或不
J36nB359_p0623c21║見不聞莫怪搕𢶍堆頭更添搕𢶍召眾云青龍家法
J36nB359_p0623c22║異諸方到者方知別有長折腳繩床麻布帳短簷茅
J36nB359_p0623c23║屋土垣牆霜花滿地如銀砌丹葉盈溪似錦裝一一
J36nB359_p0623c24║為君頻舉似逢人切忌亂商量。
J36nB359_p0623c25║結制上堂青龍今日以天地為爐韝須彌作鉗錘扇
J36nB359_p0623c26║三昧火燒二乘炭不論是佛是祖是凡是聖森羅萬
J36nB359_p0623c27║象螻蟻蠛蠓人我是非貪嗔癡愛無始住地無明一
J36nB359_p0623c28║并拈向大爐韝中只教內不放出外不放入東西不
J36nB359_p0623c29║辨南北不分識不能識智不能知鍊成一塊打作一
J36nB359_p0623c30║團直待虛空粉碎大地平沉冰河發燄枯木糝花方
J36nB359_p0624a01║是箇好消息雖然猶未是到家時節如何是到家曉
J36nB359_p0624a02║節鯨吞海水盡露出珊瑚枝。
J36nB359_p0624a03║求嗣請上堂一陽初動萬物含萌岸柳依依漸放黃
J36nB359_p0624a04║金之幹汀梅郁郁久懷白玉之胎者裏會得頭頭獨
J36nB359_p0624a05║露法法圓成覿體無私無勞別覓可以撫育群生提
J36nB359_p0624a06║攜萬有紹隆佛祖弘基克振人天勝業雖然人天勝
J36nB359_p0624a07║業如何承當舉如意云堂前露柱夜懷胎生下孩兒
J36nB359_p0624a08║頗俊哉未解語言先作賦一超直取狀元來。
J36nB359_p0624a09║上堂見色明心聞聲悟道觀音菩薩將錢買餬餅放
J36nB359_p0624a10║下手元來卻是饅頭縱饒雲門與麼道未免打作兩
J36nB359_p0624a11║橛青龍者裏心不用明道不須悟饅頭亦不用買今
J36nB359_p0624a12║日居士設齋現成油煎荳腐白麵點心只要諸人喫
J36nB359_p0624a13║得飽齁齁地挑水底挑水淨菜底淨菜運土掘地底
J36nB359_p0624a14║運土掘地搬磚弄瓦底搬磚弄瓦一動一靜一欠一
J36nB359_p0624a15║伸折旋俯仰任意施為不敢與諸人添箇元字腳何
J36nB359_p0624a16║故聻本自無瘡勿傷之也。
J36nB359_p0624a17║上堂霜花散彩煦日舒光萬木影寒千山體露佛祖
J36nB359_p0624a18║真機覿面衲僧巴鼻儼然本無蓋覆奚有囊藏到此
J36nB359_p0624a19║須是過量大人出格漢子始得信心堅若須彌行願
J36nB359_p0624a20║深如滄海八風撼之不動群魔攪之不渾猶如寶劍
J36nB359_p0624a21║精金愈淬愈銳愈煉愈新如來禪祖師禪隨處圓成
J36nB359_p0624a22║今時事那畔事當時了辦且如何是山格事雪後始
J36nB359_p0624a23║知松柏操事難方見丈夫心。
J36nB359_p0624a24║上堂仲尼曰吾道一以貫之老聃云抱一而為天下
J36nB359_p0624a25║式瞿曇道唯此一事實餘二則非真大眾者三箇老
J36nB359_p0624a26║漢與麼道且道是三耶是一耶若道是一卻又分門
J36nB359_p0624a27║列戶若謂是三奈何同道是一到者裏作麼生會拈
J36nB359_p0624a28║拄杖云仲尼老聃瞿曇總被山僧拄杖子穿卻鼻孔
J36nB359_p0624a29║了也且道拄杖子憑何節目卻能如是卓一卓云磊
J36nB359_p0624a30║磊落落煒煒煌煌豎窮三際橫遍十方神通叵測玅
J36nB359_p0624b01║用難量纔涉擬議打出腦漿僧纔出師云獅子咬人
J36nB359_p0624b02║韓盧逐塊便下座。
J36nB359_p0624b03║上堂陣陣朔風揭戶開紛紛凍雨打窗破滿堂禪客
J36nB359_p0624b04║暗嗟吁衲破蒙頭床上坐床上坐休錯過金毛獅子
J36nB359_p0624b05║解翻身癩狗泥豬草裏臥莫有金毛獅子出來抖擻
J36nB359_p0624b06║爪牙看問牛頭未見四祖為甚百鳥銜花師云時來
J36nB359_p0624b07║易借金千兩見後因甚不銜花師云運退難賒酒半
J36nB359_p0624b08║壺進云千峰勢到嶽邊止萬派聲歸海上消師云切
J36nB359_p0624b09║忌隨語生解。
J36nB359_p0624b10║上堂本無奇特亦無巧玅古之乾坤即今之乾坤古
J36nB359_p0624b11║之日月即今之日月古之山河即今之山河古之人
J36nB359_p0624b12║物即今之人物乃至松直棘曲鶴白鴉烏風動塵起
J36nB359_p0624b13║雲騰鳥飛塵塵爾剎剎爾莫不全彰者箇消息所謂
J36nB359_p0624b14║道遠乎哉觸事而真聖遠乎哉體之即神舉拂子云
J36nB359_p0624b15║縱饒會處分明見處清楚猶是如來禪若是祖師禪
J36nB359_p0624b16║未夢見在且道祖師禪又作麼生江上泥牛頻鼓舞
J36nB359_p0624b17║雲間石虎正咆哮問如何是正位一色師云午夜黑
J36nB359_p0624b18║漫漫如何是大功一色師云白牛露地眠如何是今
J36nB359_p0624b19║時一色師云眉毛八字分。
J36nB359_p0624b20║元旦上堂天大地大道大王亦大年新月新日新時
J36nB359_p0624b21║亦新如是可作三十六旬之始七十二候之初拈拄
J36nB359_p0624b22║杖云者箇無大無小無新無舊無始無終歷萬古而
J36nB359_p0624b23║不磨超百劫而怕新放之則彌六合卷之則退藏於
J36nB359_p0624b24║密三世諸佛得之說法利生歷代祖師得之傳佛心
J36nB359_p0624b25║印天下老和尚得之全提正令今日正在山僧手裏
J36nB359_p0624b26║堪作何用點開日月為天眼指出須彌作壽山。
J36nB359_p0624b27║上堂雷鼓初鳴徹群生之矇聵珠璣遍撒催萬卉之
J36nB359_p0624b28║萌芽柳垂綠野橋邊風鼓通波塘上祖師意處處全
J36nB359_p0624b29║彰古佛機塵塵獨露大眾正恁麼時如何承當青龍
J36nB359_p0624b30║塔畔泥牛舞白鶴江中木馬嘶。
J36nB359_p0624c01║解制上堂舉拂云只者箇無塵不具無剎不彰巍巍
J36nB359_p0624c02║乎總法界以為體蕩蕩乎等太虛而為量本無生佛
J36nB359_p0624c03║之名豈有自他之相無修無證絕是絕非者裏會得
J36nB359_p0624c04║說甚長期短期結制解制一任諸人緊捎草鞋橫擔
J36nB359_p0624c05║楖栗或向孤峰頂上嘯月眠雲或向十字街頭呵佛
J36nB359_p0624c06║罵祖有時恁麼電捲星馳山崩海竭有時不恁麼龍
J36nB359_p0624c07║吟虎嘯玉轉珠回卻恁麼中不恁麼拈頭作尾拏兩
J36nB359_p0624c08║道三不恁麼中卻恁麼冰河發燄枯木生花恁麼不
J36nB359_p0624c09║恁麼且置祇如夜明簾外轉身一句作麼生道有道
J36nB359_p0624c10║得相應者出來道看一僧纔出師便下座。
J36nB359_p0624c11║上堂乍雨乍晴三二月桃花欲放柳含煙現前佛法
J36nB359_p0624c12║如能委始信壺中別有天揮拂云若也會得不求神
J36nB359_p0624c13║通而神通自至不求玅用而玅用現前可以酬罔極
J36nB359_p0624c14║之深恩可以增無邊之壽考百千三昧恒沙解脫無
J36nB359_p0624c15║量玅義總在裏許自利利他無不具足復舉拂云大
J36nB359_p0624c16║眾還見麼雲外九峰青更青。
J36nB359_p0624c17║誕前一日請上堂舉拂子云虛空包不住大地載不
J36nB359_p0624c18║起直透威音那畔橫超象帝之先迥絕言論不拘數
J36nB359_p0624c19║量大眾明日是者龜毛拂子四秩初度眾請山僧為
J36nB359_p0624c20║他祝壽到者裏將過去壽現前壽未來壽拈向一邊
J36nB359_p0624c21║畢竟與他祝箇甚麼壽若能道得不妨延一剎那為
J36nB359_p0624c22║無量阿僧祇劫促無量阿僧祇劫為一剎那乃至無
J36nB359_p0624c23║量為一一為無量小中現大大中現小含容國土吐
J36nB359_p0624c24║納十虛雖然且道鴻濛未判世界未成者一著子落
J36nB359_p0624c25║在甚麼處水晶簾動微風起滿架薔薇一院香。
J36nB359_p0624c26║吳淞總戎沈清介請上堂橫拄杖云若要承當此事
J36nB359_p0624c27║須是殺人不眨眼底漢子始得威威凜凜卓卓犖犖
J36nB359_p0624c28║向劍刃上走馬虛空裏行船拏雲攫霧挾山蹈海逢
J36nB359_p0624c29║佛殺佛逢祖殺祖兩頭把斷不通凡聖正恁麼時風
J36nB359_p0624c30║行草偃海晏河清釋迦不前彌勒不後便好同生同
J36nB359_p0625a01║殺同放同收可謂不犯鋒鋩坐致太平卓拄杖云還
J36nB359_p0625a02║有其人麼當年嘗憶李將軍萬里天邊射一鶚。
J36nB359_p0625a03║上堂一番起一番倒休怪重重打之遶現前公案有
J36nB359_p0625a04║誰知祇要諸人當下了且道作麼生了喝一喝云也
J36nB359_p0625a05║是按牛頭喫草。
J36nB359_p0625a06║結制上堂震法雷擊法鼓牢關把定誰能睹撮來大
J36nB359_p0625a07║地作紅爐直要活烹佛與祖卓拄杖云還有臨危不
J36nB359_p0625a08║變者麼僧纔出師打云速道速道僧喝師又打進云
J36nB359_p0625a09║粉骨碎身實難酬師云拖出去乃云山僧適來明明
J36nB359_p0625a10║向汝道尚且不會那堪蓋覆將來若是箇漢纔見青
J36nB359_p0625a11║龍塔尖掉臂而去猶較些子何必蹋步向前刺腦人
J36nB359_p0625a12║膠盆又有般漢聞山僧恁麼道便向白鶴江頭死堆
J36nB359_p0625a13║堆的坐著那見青龍者裏浮圖錯落紺宇玲瓏九峰
J36nB359_p0625a14║拱翠三泖環碧綠野橋畔常露格外風光杏花村中
J36nB359_p0625a15║別有一般春色雕欄璇璣堂奧之事大眾要會堂奧
J36nB359_p0625a16║中事麼梅花雖有先春意且待寒崖臘後看。
J36nB359_p0625a17║雲板至上堂若論此事如半臞禪德募鑄雲板相似
J36nB359_p0625a18║務要匠手精敏模範端正向大冶爐中化其渣滓鎔
J36nB359_p0625a19║其鈍頑煆煉得乾乾淨淨一點夾雜也無一火鑄成
J36nB359_p0625a20║方為大器懸於青龍香積梁上使見者聳觀聞者駭
J36nB359_p0625a21║異大地俱震二聽莫分直教人人證耳根圓通箇箇
J36nB359_p0625a22║獲現前三昧且如何是現前三昧作擊板勢云善哉
J36nB359_p0625a23║三下板知識盡來參既善知時節何勞我再三。
J36nB359_p0625a24║上堂心外無法而法可明法外無心而心可通可通
J36nB359_p0625a25║可明心法全宗全其宗而法法皆宗全其心而心心
J36nB359_p0625a26║無心心既無心直造其源喝一喝云古人者般見解
J36nB359_p0625a27║正是夜半放烏雞有甚交涉青龍者裏無心教你明
J36nB359_p0625a28║無法教你通有箇沒皮惡辣拄杖子大有逕庭不近
J36nB359_p0625a29║人情你欲行奇體玅即截斷行奇體玅的腳跟你欲
J36nB359_p0625a30║逐氣尋香即穿卻逐氣尋香的鼻孔更與一切人解
J36nB359_p0625b01║其黏去其縛直教各各做箇灑灑落落的閒道人去
J36nB359_p0625b02║且道拄杖子有何長處撐門拄戶全憑渠力。
J36nB359_p0625b03║上堂山僧連日疲憊非但佛法氣力也無一星雖然
J36nB359_p0625b04║猶記得馬大師一日不安院主問和尚尊候如何曰
J36nB359_p0625b05║日面佛月面佛師云馬師病裏竭力提持全身為人
J36nB359_p0625b06║叵耐不遇知音當時待他與麼道但云也知大師善
J36nB359_p0625b07║病管教那賣簸箕漢滿面慚惶無地容身儻有僧曰
J36nB359_p0625b08║青龍者般說話也是同病相憐祇向他道金烏急玉
J36nB359_p0625b09║兔速擬思一箭過天竺咄咄咄三十年來弄馬騎等
J36nB359_p0625b10║閒那怕驢兒撲。
J36nB359_p0625b11║愛愚宗居士八旬請上堂有物先天地是箇甚麼物
J36nB359_p0625b12║無形本寂寥畫○云者箇聻能為萬象主溢目昭然
J36nB359_p0625b13║那箇是主不逐四時凋因甚春至花開秋回葉落古
J36nB359_p0625b14║人者樣說話好似杭州人撐船卓拄杖云青龍只有
J36nB359_p0625b15║者箇攀躋莫及鑽仰彌堅放之周遍法界斂之在一
J36nB359_p0625b16║毫端夫子不識達磨茫然說甚鍾離洞賓鬼谷神仙
J36nB359_p0625b17║畢竟如何從來不假壺公術袖裏乾坤別有天。
J36nB359_p0625b18║上堂潺潺流水時奏素琴於耳根矗矗青螺常懸古
J36nB359_p0625b19║畫於天際片雲共野鶴以投巢明月隨輕舟而到岸
J36nB359_p0625b20║離披竹影頻篩十畝之金燦爛霜花遍布千林之彩
J36nB359_p0625b21║正恁麼時若作佛法商量卻是山僧孤負闍黎若作
J36nB359_p0625b22║尋常境會則是闍黎孤負山僧一總不與麼又如何
J36nB359_p0625b23║委悉良久云禮云禮云玉帛云乎哉樂云樂云鐘鼓
J36nB359_p0625b24║云乎哉問世尊拈花飲光微笑未審笑箇甚麼師云
J36nB359_p0625b25║青酒紅人面進云和尚不惜慈悲還許轉一語麼師
J36nB359_p0625b26║云有甚長處進云犬吠三更枝上月烏啼夜半嶺頭
J36nB359_p0625b27║春師云不是者箇消息。
J36nB359_p0625b28║至日上堂以拄杖畫㊀陰退陽生◎否極泰現○窮
J36nB359_p0625b29║則通㊀通則變[○@│]聊為諸人通一線且道是那一線
J36nB359_p0625b30║擲拄杖云薦便下座。
J36nB359_p0625c01║上堂今朝十五日有箇好消息覿面為宣揚大家共
J36nB359_p0625c02║委悉卓拄杖云適來蝦蟆背大象蚯蚓拽須彌從諸
J36nB359_p0625c03║人鼻孔裏過因甚不知喝一喝云若知打破你頭。
J36nB359_p0625c04║飯僧請上堂經中道供養百千諸佛不如供養一箇
J36nB359_p0625c05║無心道人青龍者裏供養百千無心道人不如供養
J36nB359_p0625c06║一箇了事衲僧且道無心道人與了事衲僧優劣在
J36nB359_p0625c07║甚麼處檢點得出任你一時應盡四天下供養不為
J36nB359_p0625c08║分外其或未委勿怪饒舌三冬天氣暖如春溢目風
J36nB359_p0625c09║光越樣新寄語遊人休外覓隴頭梅月正精神。
J36nB359_p0625c10║上堂卓拄杖云拄杖子化作轉輪聖王七寶隨身千
J36nB359_p0625c11║子圍繞一時遊遍三千大千世界然後還復本形依
J36nB359_p0625c12║舊是箇拄杖子若喚他作拄杖子又是轉輪聖王若
J36nB359_p0625c13║喚他作轉輪聖王卻又是拄杖子諸禪德果然分析
J36nB359_p0625c14║得出許你變大地作黃金攪長河為酥酪移古易今
J36nB359_p0625c15║轉凡成聖有甚麼難如無大家喫箇飽鼓腹樂其中
J36nB359_p0625c16║搬磚與弄瓦各自顯神通。
J36nB359_p0625c17║上堂萬法是心光諸緣惟性曉本無迷悟人祇要今
J36nB359_p0625c18║日了了不了直須識取衣中寶畢竟將甚麼喚作衣
J36nB359_p0625c19║中寶昨日蟭螟蟲在蚊子眼睫上作窠然後向十字
J36nB359_p0625c20║街頭揚聲大叫云土廣人稀相逢者少。
J36nB359_p0625c21║報本請上堂神光不昧亙古微猷蕩蕩乎為萬物之
J36nB359_p0625c22║帡幪巍巍乎作群生之怙恃不落三賢階級豈容諸
J36nB359_p0625c23║聖安排豎拂子云以此龜毛拂恒轉無上輪普遍微
J36nB359_p0625c24║塵剎一一剎亦然能以一音說隨類各得▆俱▆無
J36nB359_p0625c25║上覺迥超三乘法昊天罔極恩是恩無不報冤親悉
J36nB359_p0625c26║平等存亡蒙利益同遊華藏界共入薩婆若。
J36nB359_p0625c27║上堂今有三件奇特事第一昨夜泥牛產犢木馬生
J36nB359_p0625c28║駒第二青龍塔善談實相昇仙臺親為證明第三堂
J36nB359_p0625c29║前露柱不覺手舞足蹈云也大奇也大奇財法二施
J36nB359_p0625c30║不思議是男是女盡成佛大地山河笑展眉大眾還
J36nB359_p0626a01║信者三件奇特事麼若信不及且待當來問彌勒。
J36nB359_p0626a02║上堂舉洞山云近時人多乾慧若要明辨真偽有三
J36nB359_p0626a03║種滲漏一曰見滲漏二曰情滲漏三曰語滲漏喝一
J36nB359_p0626a04║喝云大眾若喚作一喝正是機不離位墮在毒海即
J36nB359_p0626a05║見滲漏也若不喚作一喝正是智常向背見處偏枯
J36nB359_p0626a06║即情滲漏也若總不恁麼正是體玅失宗機昧始終
J36nB359_p0626a07║即語滲漏也復喝一喝云且道者一喝還是見滲漏
J36nB359_p0626a08║耶情滲漏耶語滲漏耶若明辨得出洞山只在闍黎
J36nB359_p0626a09║腳跟下若明辨不出闍黎卻在洞山腳跟下舉手云
J36nB359_p0626a10║洞山與闍黎總在山僧者裏不消一捏直得粉碎問
J36nB359_p0626a11║當陽一喝即且止三種滲漏請師宣師云逐一問將
J36nB359_p0626a12║來如何是見滲漏師云去時不蹋來時路滿目青山
J36nB359_p0626a13║絕點埃如何是情滲漏師云千年松下無人到挂角
J36nB359_p0626a14║羺羊不可尋如何是語滲漏師云夜半石人無影像
J36nB359_p0626a15║縱橫那辨往來機進云手執夜明符幾箇知天曉師
J36nB359_p0626a16║云如何是不涉滲漏一句進云滿目青山絕點埃師
J36nB359_p0626a17║打云也是旋蒸熱賣漢。
J36nB359_p0626a18║薦親請上堂盡大地是箇解脫門盡大地是箇光明
J36nB359_p0626a19║藏盡大地是箇莊嚴海盡大地是箇蓮花國於此會
J36nB359_p0626a20║得非但今生父母縱是多生父母累劫冤親以及草
J36nB359_p0626a21║木叢林情與無情都在其中可謂四恩總報三有均
J36nB359_p0626a22║資雖然更有不涉迷悟迥超凡聖又作麼生泥牛耕
J36nB359_p0626a23║破無生國木馬衝開劫外天。
J36nB359_p0626a24║圓滿華嚴經請上堂若人欲識佛境界當淨其意如
J36nB359_p0626a25║虛空遠離妄想及諸取令心所向皆無礙拈拄杖云
J36nB359_p0626a26║適來拄杖子於阿蘭若法菩提場成最正覺現千丈
J36nB359_p0626a27║盧舍那佛放阿僧祇佛剎微塵數光明具阿僧祇佛
J36nB359_p0626a28║剎微塵數莊嚴出阿僧祇佛剎微塵數樓閣統阿僧
J36nB359_p0626a29║祇佛剎微塵數菩薩說阿僧祇佛剎微塵數教海有
J36nB359_p0626a30║阿僧祇佛剎微塵數眾生皆入毘盧境界大眾若見
J36nB359_p0626b01║得聞得始知咳唾掉臂折旋俯仰時時與盧舍那如
J36nB359_p0626b02║來磕頭撞額步步不離華藏莊嚴世界海可謂世界
J36nB359_p0626b03║無盡主伴重重圓融行布因果交徹乃至成相壞相
J36nB359_p0626b04║同相異相總相別相理法界事法界理事無礙法界
J36nB359_p0626b05║事事無礙法界都在者拄杖頭上所以道剎塵心念
J36nB359_p0626b06║可數知大海中水可飲盡虛空可量風可繫無能盡
J36nB359_p0626b07║說佛功德復卓拄杖云大眾者是拄杖子且道盧舍
J36nB359_p0626b08║那如來即今在甚麼處抴杖下座。
J36nB359_p0626b09║上堂月皎霜清鶴夢癡一溪寒碧鎖煙絲分明都是
J36nB359_p0626b10║拈花旨兩手而今付阿誰須領略莫狐疑朔風劈面
J36nB359_p0626b11║急如箭喝一喝云穿過髑髏幾箇知。
J36nB359_p0626b12║臘八解制上堂黃龍有三關青龍只一關拈拂子畫
J36nB359_p0626b13║一於此透得許諸人與釋迦老子同行同坐同修同
J36nB359_p0626b14║證同成正覺任你烈烈轟轟吒吒沙沙鍼鋒上走馬
J36nB359_p0626b15║芥子內藏山然者些伎倆到衲僧門下大似糞艸堆
J36nB359_p0626b16║頭一敝屣耳須知更有向上一著子在且道是那一
J36nB359_p0626b17║著揮拂云殷勤為解丁香結放出枝頭自在春。
J36nB359_p0626b18║誕日請上堂慚愧今朝母難日多年祖道無成立街
J36nB359_p0626b19║頭拾得一明珠接物利生用不訖無隱匿天上人間
J36nB359_p0626b20║稱第一。
J36nB359_p0626b21║上堂雨過垂楊淡鎖煙流水夕陽邊生涯豐儉且隨
J36nB359_p0626b22║緣饑餐與倦眠佛懶做說甚仙風光滿目前鐵笛橫
J36nB359_p0626b23║吹雲外天明月下晴川。
J36nB359_p0626b24║上堂俯仰折旋不離菩提覺場語默施為總是般若
J36nB359_p0626b25║玅用翠竹恒露法身黃花全彰祖意絡緯籬邊夜織
J36nB359_p0626b26║無絲之絹蟾蜍天際常轉不退之輪石女挑蜀錦不
J36nB359_p0626b27║藉功勳木童唱吳歌渾超音律非見聞之可到豈意
J36nB359_p0626b28║解之能通天然尊貴迥出常情大眾還會麼禮之用
J36nB359_p0626b29║和為貴先王之道斯為美。
J36nB359_p0626b30║至獅子林請上堂目前無法意在目前不是目前法
J36nB359_p0626c01║非耳目之所到夾山大似拈一放一怎如青龍渡練
J36nB359_p0626c02║州涉羅溪昨在臥石菴中今到獅子林裏沿途而來
J36nB359_p0626c03║只見白雲澹泞秋水澂渟蘆花與明月交輝丹楓共
J36nB359_p0626c04║落霞爭錦木樨香透山谷鼻孔芙蓉笑破迦葉容顏
J36nB359_p0626c05║若是箇漢正好騎聲蓋色罩古籠今傾湫倒嶽雨施
J36nB359_p0626c06║雲興直下似箇獅子兒吒沙哮吼一聲野獸潛跡飛
J36nB359_p0626c07║禽亂墜正恁麼時直饒佛祖不敢近傍更有何物而
J36nB359_p0626c08║能當情且道誰是其人畫○昨夜三更月到窗。
J36nB359_p0626c09║至萬善菴請上堂向上一著千聖茫然貴乎當人眼
J36nB359_p0626c10║疾手快掠得便行乃可斥雷逐電撼蕩乾坤驅耕夫
J36nB359_p0626c11║之牛奪饑人之食始稱丈夫意氣若是畏刀避箭之
J36nB359_p0626c12║流成得箇甚麼事遂召眾云還會麼只要人人腳跟
J36nB359_p0626c13║點地箇箇鼻孔撩天壁立萬仞氣宇如王孰不丈夫
J36nB359_p0626c14║何必自生退屈若論山僧者般說話也好與三十棒
J36nB359_p0626c15║何故大似與蛇添足。
J36nB359_p0626c16║至月浦淨信寺請上堂明明百艸頭明明祖師意豎
J36nB359_p0626c17║拂子云於此見得無邊華藏世界無邊浮幢王剎無
J36nB359_p0626c18║邊莊嚴無邊佛土總向拂子頭上一時顯現不勞旋
J36nB359_p0626c19║踵而遍歷無量世界不須彈指而圓成無量法門不
J36nB359_p0626c20║拈一花而莊嚴無量佛土不動一塵而教化無量眾
J36nB359_p0626c21║生是以終日行而無所行終朝作而無所作到者般
J36nB359_p0626c22║田地方知淨信寺始也殿閣玲瓏金碧燦爛如是觀
J36nB359_p0626c23║之未足為盛今也瓦礫盈虛荒榛觸目如是觀之未
J36nB359_p0626c24║足為衰何故良由者片田地無始以來無盛無衰無
J36nB359_p0626c25║增無減一切人於其中間行住坐臥折旋俯仰咳唾
J36nB359_p0626c26║屈伸只是未曾有人蹋著在大眾畢竟將甚麼喚作
J36nB359_p0626c27║者片田地雨過疁城山色瞑潮回月浦浪花新。
J36nB359_p0626c28║上堂古人道一切聲是佛聲一切形是佛形適來驢
J36nB359_p0626c29║鳴馬嘶水流風動且道是佛聲形耶非佛聲形耶縱
J36nB359_p0626c30║饒見得聞得則不免隨境飄流若也不見不聞亦不
J36nB359_p0627a01║免被形聲埋卻若是箇丈夫兒直下透過正好竿木
J36nB359_p0627a02║隨身逢場作戲紛紜萬象磐礡大千將彼玅喜世界
J36nB359_p0627a03║掇置於此娑婆世界其玅喜世界中一切眾生不覺
J36nB359_p0627a04║不知不驚不怖將此娑婆世界掇置於彼玅喜世界
J36nB359_p0627a05║其娑婆世界中一切眾生亦不覺不知不驚不怖不
J36nB359_p0627a06║是神通所使豈因法爾如然正眼觀來此猶是塵垢
J36nB359_p0627a07║秕糠雕蟲末技須知更有迥超功勳一著子在顧左
J36nB359_p0627a08║右云駕鐵船泛峻嶺倒騎佛殿穿市井波中玉兔嚼
J36nB359_p0627a09║寒冰舜若多神毛骨冷。
J36nB359_p0627a10║上堂佛身充滿於法界笑煞明州憨布袋普現一切
J36nB359_p0627a11║群生前張顛騎馬似乘船隨緣赴感靡不周夕陽西
J36nB359_p0627a12║去水東流而恒處此菩提座南海波斯鼻孔大若到
J36nB359_p0627a13║者箇境界自然七通八達千了百當藏身炭裏混跡
J36nB359_p0627a14║塵中或於佛國魔宮撒沙播土或於市井巷陌打鳳
J36nB359_p0627a15║羅龍大眾且道此人具何手眼翻著袈裟離寶所倒
J36nB359_p0627a16║攜拄杖出長安。
J36nB359_p0627a17║觀察趙公請上堂空澂水碧淡函煙風捲蘆花眼雪
J36nB359_p0627a18║天露滴芙蓉秋夢醒數聲漁笛過長川山僧自來衝
J36nB359_p0627a19║風冒雨擲釣拋鉤欲圖幾箇赤尾曝腮以了不了之
J36nB359_p0627a20║舊案奈何蝦蟹也無一箇只得收絲罷釣別行一路
J36nB359_p0627a21║拈拄杖云大眾看看適來者水上座化作無邊身菩
J36nB359_p0627a22║薩於一無邊身復化百千萬億無邊身一一無邊身
J36nB359_p0627a23║各有無量無邊眷屬圍繞放無量光明現無邊神通
J36nB359_p0627a24║呈無邊玅用深入無邊三昧成就無邊解脫復令無
J36nB359_p0627a25║量無邊國土眾生乃至山河大地艸木叢林有情無
J36nB359_p0627a26║情各各獲無生法忍證金剛不壞之身且道即今無
J36nB359_p0627a27║邊身菩薩在甚麼處卓拄杖云在天非高在地非厚
J36nB359_p0627a28║居目前而非今處塵劫而非舊迥超威音之前那落
J36nB359_p0627a29║釋迦之後離形離相無聲無臭惱煞那顧虎頭李龍
J36nB359_p0627a30║眠王摩詰吳道子直至而今畫不就。
J36nB359_p0627b01║趙夫人請上堂經中云開方便門示真實相方便門
J36nB359_p0627b02║開也作麼生說箇真實相底道理畫○於斯會得無
J36nB359_p0627b03║三界可出無群生可度無涅槃可證無解脫可悟人
J36nB359_p0627b04║與非人性相平等然猶是二乘之見羊鹿等機頂門
J36nB359_p0627b05║具眼者直須掀翻化城踢倒寶所截斷威音古佛腳
J36nB359_p0627b06║脛拈卻釋迦老子舌頭入廛垂手隨類現身隨類現
J36nB359_p0627b07║身即不問汝且如何是轉功就位底事揮拂云畫堂
J36nB359_p0627b08║翠竹搖風處鳳產麒麟天外來。
J36nB359_p0627b09║薦亡請上堂曉雨飄飄鶯囀乍開千樹錦和風拂拂
J36nB359_p0627b10║漁歌遠徹五湖煙無一物不闡遮那之相無一名不
J36nB359_p0627b11║布如來之號會得者通身受用不會者覿體全真舉
J36nB359_p0627b12║拂云會麼蹋翻九品無高下盡是蓮花國裏人。
J36nB359_p0627b13║上堂若論此事譬如杲日當空有眼皆見亦如轟雷
J36nB359_p0627b14║震地有耳悉聞而盲者不見非日光之愆聾者不聞
J36nB359_p0627b15║非雷聲之咎見與不見難逃日光之外聞與不聞都
J36nB359_p0627b16║在雷聲之中所謂百姓日用而不知者此也儻有箇
J36nB359_p0627b17║漢出來道今日開導緇素普利人天恁麼說話達磨
J36nB359_p0627b18║一宗掃地而盡山僧向他道闍黎若信得及撒手便
J36nB359_p0627b19║行歸家穩坐如信不及更有一偈應須諦聽憶得三
J36nB359_p0627b20║月三又逢九月九籬邊黃菊兮半合半開隴頭白雲
J36nB359_p0627b21║兮乍無乍有雨過九峰兮山色如藍風生三泖兮濤
J36nB359_p0627b22║聲如吼良久云翻憶陶淵明攢眉便回首。
J36nB359_p0627b23║上堂上無佛道可成下無眾生可度在天堂不為樂
J36nB359_p0627b24║在地獄不為苦日月不能譬其明江海無以喻其深
J36nB359_p0627b25║輝天鑑地耀古騰今本自圓成不假造作者裏會去
J36nB359_p0627b26║無聖無凡無僧無俗無貴無賤人與非人同入平等
J36nB359_p0627b27║無礙法門只如無礙法門作麼生入自是不歸歸便
J36nB359_p0627b28║得五湖煙景有誰爭復舉張拙秀才參石霜霜問何
J36nB359_p0627b29║姓曰姓張名拙霜云覓巧尚不可得拙自何來才豁
J36nB359_p0627b30║然大悟述偈曰光明寂照遍河沙凡聖含靈共我家
J36nB359_p0627c01║一念不生全體現六根纔動被雲遮斷除妄想重增
J36nB359_p0627c02║病趨向真如亦是邪隨順世緣無罣礙涅槃生死等
J36nB359_p0627c03║空花乃云此偈可謂調高和寡千載無人酬唱山僧
J36nB359_p0627c04║不與他鬥富要與他鬥貧也有一偈舉似大眾有願
J36nB359_p0627c05║逢人不撒沙隨緣到處是吾家饑來托缽入廛市寒
J36nB359_p0627c06║去裁雲補衲遮截斷玄途無異轍擊空寶鑑隱群邪
J36nB359_p0627c07║聖凡總是沒交涉石上閒栽菡萏花。
J36nB359_p0627c08║　　　（德賢法孫恭備資敬刻
J36nB359_p0627c09║　　百老和尚語錄第二卷）
J36nB359_p0627c10║百愚斯禪師語錄卷第二