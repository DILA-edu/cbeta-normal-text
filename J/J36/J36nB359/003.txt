J36nB359_p0628a01║百愚斯禪師語錄卷第三
J36nB359_p0628a02║住國山善權寺嗣法門人智操
J36nB359_p0628a03║　住青龍隆福寺嗣法門人智湛　編次
J36nB359_p0628a04║住湖州弁山龍華寺語錄
J36nB359_p0628a05║順治己丑秋，在青龍隆福寺受請入院。
J36nB359_p0628a06║三門。「門牆岸岸，關鎖重重，當陽一路，誰敢通風？」以拄
J36nB359_p0628a07║杖畫一畫，云：「坐斷十方猶點額，密移一步看飛龍。」
J36nB359_p0628a08║佛殿。「黃閣簾啟，紫羅帳開。正恁麼時，如何相見？撒手
J36nB359_p0628a09║歸來無一物，借婆衫子拜婆年。」遂禮三拜。
J36nB359_p0628a10║祖堂。「先覺後覺，以心印心，祖彌不了，殃及兒孫。如何
J36nB359_p0628a11║是不了的事？團圞共坐忘尊貴，遞代相傳無盡燈。」
J36nB359_p0628a12║方丈。「先老人在此大開爐韝，密運鉗錘，敲骨打髓，烹
J36nB359_p0628a13║煆佛祖，抽釘拔楔，陶鑄聖凡，於是家聲遠播，慧命永
J36nB359_p0628a14║繼。不肖到來又如何施設？」卓拄杖，云：「看取令行時。」
J36nB359_p0628a15║上堂。拈疏，云：「見麼？魔外以之肅清，正法以之久住。其
J36nB359_p0628a16║或未見，仰煩宣出。」指法座，云：「坐斷毘盧頂，不稟釋迦
J36nB359_p0628a17║文。且如何行履？」拈拄杖，云：「竿木隨身，逢場作戲去也。」
J36nB359_p0628a18║遂陞座。拈香，云：「此一瓣香，包羅今古，充塞乾坤，祝延
J36nB359_p0628a19║聖躬，堯日與佛日增輝，金輪共法輪常轉。此一瓣香，
J36nB359_p0628a20║為雲、為蓋、為翰、為屏，專為文武尊官、護法居士同證
J36nB359_p0628a21║現前般若，共明向上真宗。此一瓣香，味似伊蘭，惡如
J36nB359_p0628a22║鳩毒，賤則分文不值，貴則傾國難酬。今第三回供養
J36nB359_p0628a23║前住弁山白雀本寺開山傳曹洞正宗第二十八世
J36nB359_p0628a24║瑞白雪大和尚，用酬法乳之恩。」就座。鏡大師白椎竟，
J36nB359_p0628a25║乃云：「青松夾道，全彰本地風光；翠竹搖空，獨露當入
J36nB359_p0628a26║境界。象王峰鼻孔撩天，獅子崖爪牙踞地。向者裏會
J36nB359_p0628a27║得，說甚向上、向下？第一、第二？一任驅雷掣電，棒月呵
J36nB359_p0628a28║雲，貶斥釋迦、彌勒，指揮文殊、普賢，或時塵中混跡，或
J36nB359_p0628a29║時炭裏藏身，坐徹威音那畔，澂澂滿目煙光，默照空
J36nB359_p0628a30║劫已前，湛湛一壺風月，自然皇風浩蕩，佛日騰輝，踹
J36nB359_p0628b01║拱無為，垂衣自治，高低嶽瀆共轉根本法輪，鱗甲羽
J36nB359_p0628b02║毛同現色身三昧。雖然，只如開堂祝聖一句作麼生
J36nB359_p0628b03║道？月籠丹桂遠，星拱北辰高。」結椎，下座。
J36nB359_p0628b04║薦師，請上堂。「青蘿夤緣，直上寒松之頂；白雲淡泞，出
J36nB359_p0628b05║沒太虛之中。萬法本閑，惟人自鬧。大眾！既爾萬法本
J36nB359_p0628b06║閑，只如太虛上人去世一周，甚處安身立命？者裏曾
J36nB359_p0628b07║得無凡無聖、無來無去，從佛界而入魔界、轉薉邦而
J36nB359_p0628b08║入淨邦，了生死於不相干之地、明佛祖於覷不破之
J36nB359_p0628b09║機，無德不酬、無恩不報。更有超群越格，如何舉似？夢
J36nB359_p0628b10║破玉人天乍曉，芙蓉江上笑秋風。」
J36nB359_p0628b11║上堂。「今朝九月九，端的從頭剖。桂蕊暗飄香，菊花笑
J36nB359_p0628b12║破口。萬象悉騰歡，森羅咸稽首。玉鳳嶺頭鳴，泥牛浪
J36nB359_p0628b13║裏走。擬欲問如何，翻身藏北斗。」
J36nB359_p0628b14║上堂。「秋風冷，落葉寒，江上漁翁把釣竿，金鱗不現空
J36nB359_p0628b15║垂餌，且唱別腔菩薩蠻。昔有尼問趙州：『如何是密密
J36nB359_p0628b16║意？』州於腕上一捏，尼云：『和尚猶有者箇在。』州云：『卻是
J36nB359_p0628b17║你有者箇在。』」乃云：「趙州古佛不免被者尼僧勘破，尼
J36nB359_p0628b18║雖具眼，又被趙州將箇屎彈子換卻，檢點將來，二俱
J36nB359_p0628b19║龍頭蛇尾，總不如東明菴主到山也不問密密意、也
J36nB359_p0628b20║不作者箇會，特為設齋供眾，卻有些好處。且道好在
J36nB359_p0628b21║甚麼處？大家喫得彭脝飽，運水搬柴絕是非。」
J36nB359_p0628b22║至樂平寺，請上堂。拈香，云：「此一瓣香，同生弁岳，共產
J36nB359_p0628b23║苕溪，金錘擊之無痕，玉斧劈之不破，供養圓寂樂平
J36nB359_p0628b24║堂上淑安法兄大和尚，伏願甘露垂滋於大地，弘音
J36nB359_p0628b25║再震於群蒙。」就座，白椎竟，乃云：「談道談禪，大似白日
J36nB359_p0628b26║說夢；論偏論正，亦是開眼尿床。勿容展事投機，那許
J36nB359_p0628b27║承言滯句？所以，弁山到者裏不敢加箇元字腳。何故？
J36nB359_p0628b28║屋裏人只好說屋裏事，不可向外打野榸去也。大眾
J36nB359_p0628b29║且道：如何是屋裏事？」良久，云：「夜明簾外家風古，寶鏡
J36nB359_p0628b30║堂前瑞氣新。」
J36nB359_p0628c01║結制，上堂。「掀翻彌勒樓，三際平等；折卻威音殿，一道
J36nB359_p0628c02║清虛。了無那畔，今時誰立凡名聖號？盡大地是箇解
J36nB359_p0628c03║脫門，遍虛空是箇光明藏，經行掉臂不離其中，謦咳
J36nB359_p0628c04║屈伸總在裏許，說箇三月安居、九旬禁足，大似無繩
J36nB359_p0628c05║自縛。若也未到恁麼田地，不如歇卻驢腳、合取狗口，
J36nB359_p0628c06║拗折拄杖、放下蒲團，且向弁山堂中三七日內大死
J36nB359_p0628c07║一番，然後甦醒過來，始知不汝欺也。若是詐明頭、掠
J36nB359_p0628c08║虛漢，今日決不放過。莫有格外英靈不入者箇保社
J36nB359_p0628c09║者麼？出來，木上座為汝證據。」問：「高懸缽袋，宴坐華林，
J36nB359_p0628c10║如何是真機獨露？」師云：「彌勒峰高千萬丈。」進云：「為甚
J36nB359_p0628c11║星分溪澗白，露灑竹松明？」師云：「獅嵒哮吼驚天地。」進
J36nB359_p0628c12║云：「只為權衡密運，佛祖罔窺，作麼生是正令當行句？」
J36nB359_p0628c13║師云：「石女胸中拔楔。」進云：「一言包括乾坤外，佛祖齊
J36nB359_p0628c14║教立下風。」師云：「木人眼裏抽筋。」
J36nB359_p0628c15║上堂。「今朝仲冬初一，現前好箇消息，漫空凍雨霏霏，
J36nB359_p0628c16║遍野松煙幕幕，突出無翼蟭螟，撞倒千層鐵壁，嚇得
J36nB359_p0628c17║帝釋宮中日月無光，惹得空生嵒畔天花狼藉。大眾！
J36nB359_p0628c18║且道是甚麼人境界？出來試說看。」問：「濟下宗風師已
J36nB359_p0628c19║露，洞上真機又若何？」師云：「雪裏梅花遍界香。」進云：「恁
J36nB359_p0628c20║麼則洞宗密旨當陽舉，古路還家得意多。」師云：「大蟲
J36nB359_p0628c21║看水磨。」進云：「看破龍華親切句，始知彌勒更幽深。」師
J36nB359_p0628c22║云：「夜半放烏雞。」又僧問，師云：「且住。大凡問答，譬如舞
J36nB359_p0628c23║劍相似，劍劍之下須有出身之路；若無出身之路，畢
J36nB359_p0628c24║竟喪於劍下。若是具眼作家，句句之中須有超脫之
J36nB359_p0628c25║機；如無超脫之機，決定死於句中。所以道：機不離位，
J36nB359_p0628c26║墮在毒海；情存背向，見有偏枯。到者裏，直須機絕廉
J36nB359_p0628c27║纖、語無滲漏，自然金聲玉振、電捲星馳，示一機千峰
J36nB359_p0628c28║落色，吐一語萬派朝宗，可為佛祖爪牙、人天標幟，克
J36nB359_p0628c29║紹真乘，提持向上。大眾！還會向上事麼？」卓拄杖，云：「佛
J36nB359_p0628c30║祖未生空劫外，正偏不落有無機。」
J36nB359_p0629a01║上堂。「諸佛心內眾生，新新作佛；眾生心中諸佛，念念
J36nB359_p0629a02║證真。」豎拂，云：「昨夜無舌人廝罵，無手人交拳，劈面一
J36nB359_p0629a03║揮，把舜若多神鼻孔打落半邊，彌勒峰呵呵大笑。且
J36nB359_p0629a04║道笑箇甚麼？座中亦有江南客，休向樽前唱鷓鴣。」
J36nB359_p0629a05║上堂。舉拂，云：「龜毛上座為諸人說了也，何必弁山沸
J36nB359_p0629a06║脣鼓舌？說黃論黑，堪作甚麼？是以風柯月渚咸提玅
J36nB359_p0629a07║旨，煙島雲林共演真常，牆壁瓦礫悉皆發機，蚯蚓蝦
J36nB359_p0629a08║蟆猶可助道，塵說、剎說、熾然說無間歇。若也未委，更
J36nB359_p0629a09║聽伽陀。今朝有信士，特請為敷宣，山僧舌頭短，唯憑
J36nB359_p0629a10║拂子力，出廣長舌相，遍覆三千界，轉無上法輪，說甚
J36nB359_p0629a11║深般若，普令見聞者，悉發菩提心，人人知本有，箇箇
J36nB359_p0629a12║悟真常，艸木及昆虫，無不獲利益，欲說斯因緣，窮劫
J36nB359_p0629a13║莫能盡。」喝一喝，云：「若無者一喝，幾乎葛藤遍地。」
J36nB359_p0629a14║元旦，上堂。「旭日初晴，雲霞散彩；曉風乍暖，梅柳生輝。
J36nB359_p0629a15║直得野老謳歌，樵人舞蹈。寶珠池畔，臣退位以朝君；
J36nB359_p0629a16║花石澗邊，子轉身而就父。蜎飛蝡動，咸承化育之恩；
J36nB359_p0629a17║卉木叢林，均賴帡幪之德。一入有慶，兆民賴之。且道
J36nB359_p0629a18║是那一人？昨從鬧市頭邊過，處處文明賀聖朝。」
J36nB359_p0629a19║上堂。「至道無難，惟嫌揀擇，但莫憎愛，洞然明白。堯舜
J36nB359_p0629a20║令人聞之而皆喜，桀紂令人聞之而皆怒，此揀擇也。
J36nB359_p0629a21║釋迦布髮掩泥而供然燈，調達推山驅象而害瞿曇，
J36nB359_p0629a22║此憎愛也。如何得不揀擇、不憎愛去？今吳興潘居士
J36nB359_p0629a23║飯僧，攢菜每人一碗，嚫錢每人一分，可謂財法二施
J36nB359_p0629a24║等無差別。既無差別，於中還有揀擇、憎愛也無？更聽
J36nB359_p0629a25║一偈：梅萼嫩，柳芽長，昨夜東風度短牆，叵耐枝頭老
J36nB359_p0629a26║百舌，聲聲漏洩好春光。」打噴嚏，云：「今日有人說我。」
J36nB359_p0629a27║上堂。舉拂，云：「者一句子甚是爽快，甚是直捷，儻或回
J36nB359_p0629a28║頭轉腦，莫怪弁山牽枝引蔓去也。」舉：「仰山夢入兜率
J36nB359_p0629a29║內院，居第二座，眾請第二座說法，山自白椎云：『摩訶
J36nB359_p0629a30║衍法離四句，絕百非，諦聽！諦聽！』昨夜山僧亦作一夢，
J36nB359_p0629b01║夢見阿耨達池龍王請我赴齋，齋畢，復問：『威音王的
J36nB359_p0629b02║父名甚麼？』者箇問頭甚是奇特，山僧不敢孤負他。遂
J36nB359_p0629b03║震威一喝，龍王作禮而退。忽然覺來，只見遍地好雪。
J36nB359_p0629b04║大眾！且道山僧夢的與仰山夢的是同？是別？」
J36nB359_p0629b05║解制，上堂。橫按杖，云：「恁麼時，象王攢眉，獅子結舌，黃
J36nB359_p0629b06║頭碧眼兀堆堆膽慴魂驚。」靠杖，云：「恁麼時，盲龜踊躍，
J36nB359_p0629b07║跛鱉騰歡，狸奴白牯一箇箇放光動地。正謂把住也
J36nB359_p0629b08║在我、放行也在我，放行、把住且置，山門外正中亭子
J36nB359_p0629b09║要與諸人索九十日飯錢。若酬對得，一任虎穴龍宮
J36nB359_p0629b10║橫行直撞；如酬對不得，弁山為你別通一路。」卓拄杖，
J36nB359_p0629b11║云：「牢關擊碎坦然平，祖道何曾涉戰爭？風月擔頭新
J36nB359_p0629b12║活計，不妨城市玩花燈。」擲拄杖，云：「看腳下。」
J36nB359_p0629b13║上堂。「天命之謂性，清淨法身也；率性之謂道，圓滿報
J36nB359_p0629b14║身也；修道之謂教，千百億化身也。」乃云：「玅喜者般說
J36nB359_p0629b15║話，大似截鶴續鳧、夷山盈壑，簡點將來猶未盡善。弁
J36nB359_p0629b16║山又不然。」揮拂，云：「風娜娜兮，柳展修眉；雨濛濛兮，花
J36nB359_p0629b17║開笑口。常把瑤琴月下彈，子期不是我真友。」
J36nB359_p0629b18║上堂。「弁山無作造，一味信口道，曾不論正偏，那復話
J36nB359_p0629b19║玄要？毀之而不瞋，譽之而不笑，倦則放身眠，興來唱
J36nB359_p0629b20║箇調，生平肯為人，好心無好報。」舉拂，云：「大眾！者箇喚
J36nB359_p0629b21║作甚麼？果是楊修見幼婦，方能一覽便知妙。」
J36nB359_p0629b22║刺史姚公請上堂。「大象隱於無形，故不見而見；大音
J36nB359_p0629b23║匿於希聲，故不聞而聞。」拈拄杖，云：「者箇是形象，作麼
J36nB359_p0629b24║生見？」卓拄杖，云：「者箇是音聲，作麼生聞？縱饒騎聲蓋
J36nB359_p0629b25║色，括古囊今，猶是光影門頭事；直須捩轉機關，別通
J36nB359_p0629b26║消息。」復高聲云：「大眾！看看！拄杖子化作無量壽如來，
J36nB359_p0629b27║具無量相好，統領無量眷屬，充滿無量國土，宣說無
J36nB359_p0629b28║量法門，教化無量眾生，一時同得阿耨多羅三藐三
J36nB359_p0629b29║菩提。」喝一喝，云：「且道無量壽如來又向甚處去也？今
J36nB359_p0629b30║日護法請山僧及大眾齋。」
J36nB359_p0629c01║保病，上堂。「連日雨何多？今朝晴且霽。風回柳岸兮，綠
J36nB359_p0629c02║線輕飛；春入桃源兮，紅霞亂墜。黃鳥緡蠻兮，山色空
J36nB359_p0629c03║濛；白雲縹緲兮，谿光豔麗。寄語遊人歸去來，莫教狼
J36nB359_p0629c04║藉祖師意。既曰狼藉，祖師意在何處？」拈香，云：「揭諦揭
J36nB359_p0629c05║諦，波羅揭諦，普願災障悉消除，現前施主增福慧。」
J36nB359_p0629c06║比丘尼、優婆夷請上堂。「澂江清淺時，白鷺和煙島，良
J36nB359_p0629c07║哉觀世音，全身入荒艸。」豎拂，云：「觀世音菩薩出荒艸
J36nB359_p0629c08║來也。應以比丘尼身得度者，即現比丘尼身而為說
J36nB359_p0629c09║法；應以優婆夷身得度者，即現優婆夷身而為說法。」
J36nB359_p0629c10║揮拂，云：「觀世音菩薩又入荒艸去也。來去且置，只如
J36nB359_p0629c11║觀音大士有三十二應，普利群機，今日獨現兩身者，
J36nB359_p0629c12║何也？」拊案，云：「近水樓臺先得月，向陽花木易逢春。」
J36nB359_p0629c13║佛川克歸和尚請上堂。「喜鵲簷前噪，知有好吉兆，特
J36nB359_p0629c14║地啟雙扉，佛川法姪到。頭角勢稜稜，英風聲浩浩，殷
J36nB359_p0629c15║勤請敷宣，教我如何道？胡亂說些兒，任憑明眼笑。大
J36nB359_p0629c16║眾！且道笑箇甚麼？咄！好似大蟲戴紙帽。」
J36nB359_p0629c17║東禪憨石和尚請上堂。「判義分科，座主見解；拈椎豎
J36nB359_p0629c18║拂，衲子常情；花言巧語，乞丐生涯；掩室杜口，鬼家活
J36nB359_p0629c19║計。雖則國有憲章，叵耐家無常禮。今是東禪法姪特
J36nB359_p0629c20║請弁山為眾說法，大似逼石女生兒，教雄雞下蛋，不
J36nB359_p0629c21║免杜譔一偈，聊塞眾聽：無孔笛中吹折柳，離腔曲裏
J36nB359_p0629c22║落梅花，箇般音韻阿誰曉？體態風流出當家。」
J36nB359_p0629c23║祈壽，請上堂。「目前無法，意在目前；不是目前法，非耳
J36nB359_p0629c24║目之所。到今天氣晴明，鳥聲和暢，群芳鬥麗，萬卉爭
J36nB359_p0629c25║奇，是目前法？不是目前法？道是目前法，埋沒夾山；道
J36nB359_p0629c26║不是目前法，孤負弁山。如體悉得出，管教變頑石作
J36nB359_p0629c27║真金，轉關煞為吉曜，不祈福而百福駢臻，不迎祥而
J36nB359_p0629c28║千祥并集，自然響和聲順，老懷少安。更有子承父業
J36nB359_p0629c29║作麼生道？水向石邊流出冷，風從花衷過來香。」
J36nB359_p0629c30║上堂。「踢翻琉璃缾，阿誰寶惜？擊碎珊瑚樹，遍地光生。
J36nB359_p0630a01║撒珍珠於紫羅帳裏，砌瑪瑙於碧玉階前，不守功勳，
J36nB359_p0630a02║渾忘尊貴。所以道：夜明簾外快便翻身，荊棘林中那
J36nB359_p0630a03║容住足？直須作而無作、為而無為，世法、佛法并做一
J36nB359_p0630a04║團，者邊、那邊混融一致。」豎拂，云：「正與麼時，且道是阿
J36nB359_p0630a05║誰分上事？玉兔月中生彩鳳，金雞架上產祥麟。」
J36nB359_p0630a06║圓攝五七，請上堂。「諸佛諸祖遞代出興，授受相承，○
J36nB359_p0630a07║也只為者箇；天下老凍儂興慈運悲，接物利生，○也
J36nB359_p0630a08║只為者箇；山僧今於人天眾前花擘一上，○也只為
J36nB359_p0630a09║者箇；以及我圓攝遍公全身放下，不動聲色，入寂光
J36nB359_p0630a10║三昧，唱無腔曲調，○也只為者箇。若是眼內有筋、皮
J36nB359_p0630a11║下有血的，兩頭截斷，中間不立，左之右之，頭頭合轍，
J36nB359_p0630a12║生也死也，處處逢緣，萬機普赴而不撓其神，千難殊
J36nB359_p0630a13║對而不干其慮，此猶是階級邊事，作麼生得不落階
J36nB359_p0630a14║級去？鐵牛撞倒無生國，透出虛空外面行。」
J36nB359_p0630a15║清明，上堂。「古云：盡大地是箇解脫門。既是解脫門，或
J36nB359_p0630a16║佛、或祖，或凡、或聖，或士、農、工、商，總是一家。既是一家，
J36nB359_p0630a17║經行坐臥、喫飯穿衣、迎賓待客，總在裏許。既在裏許，
J36nB359_p0630a18║豈有緇素之分？既無緇素之分，正好挺身竭力，各出
J36nB359_p0630a19║手眼撐持門戶。大眾，門在何處？」畫一畫，云：「年年最喜
J36nB359_p0630a20║春三月，嫩綠新紅看不徹，只知社舞與村歌，那管堯
J36nB359_p0630a21║仁與舜德？昨日煙分寒食時，今朝雨灑清明節，知不
J36nB359_p0630a22║知？瞥不瞥？血淚染成紅杜鵑，紙灰飛作白蝴蝶。」
J36nB359_p0630a23║送法衣，請上堂。提起袈裟角，云：「者箇不是大庾嶺頭
J36nB359_p0630a24║得的，亦非雞足山中捧的。」顧左右，云：「還知來處麼？」放
J36nB359_p0630a25║下袈裟角，云：「玉尺量就，金剪裁成，明明結角難尋，密
J36nB359_p0630a26║密鍼鋒不露。展則包羅法界，蓋覆乾坤，百千萬億人
J36nB359_p0630a27║天咸皆稽首；收則須彌倒卓，日月潛輝，九十六種外
J36nB359_p0630a28║道悉不知名。只如不收不展又如何？」復提起袈裟角，
J36nB359_p0630a29║云：「寶印當空玅，重重錦縫開。」
J36nB359_p0630a30║上堂。「桃紅李白，山青水綠，總是遮那境界；樵歌牧唱，
J36nB359_p0630b01║燕語鶯啼，無非真實圓通。處處堆山積嶽，時時塞壑
J36nB359_p0630b02║填溝。會得者，途中受用；不會者，世諦流布。諸公儻更
J36nB359_p0630b03║遲疑，弁山更有奇特句子。達磨不會，仲尼罔聞。今日
J36nB359_p0630b04║入天眾前一齊布施，未審有甚奇特？」以衣袖掩口，云：
J36nB359_p0630b05║「且待明日來，今朝牙齒痛。」
J36nB359_p0630b06║上堂。舉拂，云：「者箇不從天降，不屬地生，不因人與。若
J36nB359_p0630b07║是箇▆▆▆▆底，舉起便知，拈起便曉，南贍部洲打
J36nB359_p0630b08║鼓，北俱盧洲上堂，東勝神洲持缽，西牛賀洲應供，須
J36nB359_p0630b09║彌頂上打眠，金剛際下洗腳，二聽莫聞，五目安睹？土
J36nB359_p0630b10║山焦，金石流而不熱；疾雷破，山風震海而不驚。諸禪
J36nB359_p0630b11║德！畢竟者箇拂子修何功德、獲何三昧，有如是機變，
J36nB359_p0630b12║如是神通？」拂一拂，云：「容顏甚奇玅，光明照十方。」
J36nB359_p0630b13║保童男，請上堂。「梅子生香，新篁解籜，燕正呢喃，薰風
J36nB359_p0630b14║滿閣。弁山與麼舉揚，還有為人處麼？若有，道是那一
J36nB359_p0630b15║句？若無，治世語言、資生業等，皆於實相不相違背。如
J36nB359_p0630b16║檢點不出，山僧曾記得箇希有句子？切須諦聽：白馬
J36nB359_p0630b17║紫金鞍，騎出萬人看。問道誰家子？讀書人做官。」
J36nB359_p0630b18║佛誕日，上堂。卓拄杖，云：「黃面瞿曇向山僧拄杖頭上
J36nB359_p0630b19║降生，放大光明，照十方界，地涌金蓮，自然捧足作獅
J36nB359_p0630b20║子吼聲，天上天下唯吾獨尊。山僧向他道：『住，住，少賣
J36nB359_p0630b21║弄。即今我龍華寺裏現前緇素壁立萬仞，氣宇如王，
J36nB359_p0630b22║以及鱗甲、羽毛、艸木、纖芥莫不皆具，者段光明彌綸
J36nB359_p0630b23║宇宙、烜赫古今，無始無終，無有欠少。』黃面瞿曇聞如
J36nB359_p0630b24║是說，只得滿面慚惶，藏竄無地。」喝一喝，云：「且道黃面
J36nB359_p0630b25║瞿曇向甚麼處去也？」擲拄杖，下座。
J36nB359_p0630b26║結夏，上堂。「結夏安居，叢林舊制；護生禁足，古佛恒規。
J36nB359_p0630b27║勿容動念生心，那許靜沉死水？縱是釋迦、彌勒，只好
J36nB359_p0630b28║打扇焚香；文殊、普賢，也須負薪掃地。不是壓良為賤，
J36nB359_p0630b29║本來法爾如然。且道：華林主人還有事作也無？堪對
J36nB359_p0630b30║暮雲歸未合，遠山無限碧層層。」問：「把住乾坤失色，放
J36nB359_p0630c01║行海晏河清。正與麼時，還是放行？還是把住？」師云：「石
J36nB359_p0630c02║筍曉抽千丈碧。」進云：「只如兩頭不立、中間不住，又向
J36nB359_p0630c03║甚處行藏？」師云：「泥牛夜產一雙寅。」進云：「恁麼則夜半
J36nB359_p0630c04║涼風梳竹戶，天明曉日麗中堂。」師云：「且莫錯舉似。」
J36nB359_p0630c05║至雲門顯聖掃塔，請上堂。「若論第一義，如石傘峰相
J36nB359_p0630c06║似，可仰而不可攀；亦如鑑湖水，可見而不可測。三世
J36nB359_p0630c07║諸佛、歷代祖師，直得口挂壁上，豎拂拈椎，詎可得哉？
J36nB359_p0630c08║今眾勤舊再三屈逼陞座，弁山不免與兔安脣去也。」
J36nB359_p0630c09║豎拂，云：「釋迦得之，說法四十九年，末後拈花，迦葉微
J36nB359_p0630c10║笑，喚作正法眼藏；達磨得之，至我東土，分皮分髓，喚
J36nB359_p0630c11║作無上心印；青原得之，喚作廬陵米價；雲嵒得之，喚
J36nB359_p0630c12║作寶鏡三昧；洞山得之，權設五位，普利三根；我雲門
J36nB359_p0630c13║師翁得之，廣播少室之風，中興洞山之旨；以至先師
J36nB359_p0630c14║瑞老和尚得之，十處說法，九坐道場，丕振佛祖真風，
J36nB359_p0630c15║揭示人天正眼。今朝正委在斯上座手裏，又作麼生
J36nB359_p0630c16║提持？」揮拂，云：「擊碎須彌揮界外，掀翻大海納毫端。」
J36nB359_p0630c17║上堂。舉：「百丈惟政禪師一日謂眾曰：『爾等為我開田，
J36nB359_p0630c18║我為爾等說大義。』眾開田了，卻請說大義，丈展兩手
J36nB359_p0630c19║示之。白雲端曰：『百丈說大義只止於此，當初再參馬
J36nB359_p0630c20║祖的向甚麼處去也？若言更有，未免與蛇畫足。』」師云：
J36nB359_p0630c21║「幾乎錯舉。又云：『作麼生見得百丈老人立地處？』」師云：
J36nB359_p0630c22║「路上說話，艸裏有人。乃良久，云：『客來無茶點，蒿湯當
J36nB359_p0630c23║禮儀。』」師云：「只恐遭人檢點。天童華云：『白雲要見百丈
J36nB359_p0630c24║再參馬祖的麼？直是好笑，笑須三十年。』」師云：「果然，果
J36nB359_p0630c25║然。又云：『作麼生見得百丈老人立地處也與笑三十
J36nB359_p0630c26║年？』」師云：「慣得其便。又云：『客來無茶點，蒿湯當禮儀，也
J36nB359_p0630c27║與笑三十年，三笑而九十年。』」師云：「說甚麼九十年？直
J36nB359_p0630c28║至而今笑未休。且道：還是笑白雲批判未當？為復別
J36nB359_p0630c29║有道理？諸人若檢點得出，山僧拄杖子兩手分付；苟
J36nB359_p0630c30║或未然，幾度醉歸明月夜，歌聲引出畫堂前。」師云：「明
J36nB359_p0631a01║眼宗師，天然猶在。」乃云：「白雲端公大似字經三寫，烏
J36nB359_p0631a02║焉成馬；天童華老正是其父攘羊，而子證之。仔細較
J36nB359_p0631a03║量將來，總是家醜外揚，未免傍觀者哂。弁山則不然，
J36nB359_p0631a04║白雲要見百丈再參馬祖的麼？」搖手云：「低聲，低聲。」又
J36nB359_p0631a05║云：「作麼生見得百丈老人立地處？」搖手云：「低聲，低聲。
J36nB359_p0631a06║客來無茶點，蒿湯當禮儀。」搖手云：「低聲，低聲。大眾會
J36nB359_p0631a07║麼？弁山搖手與古人笑的，且道是同是別？若檢點得
J36nB359_p0631a08║出，與你二兩粉；檢點不出，也與你二兩粉；一總不恁
J36nB359_p0631a09║麼，也與你二兩粉。因甚如此？而今宇宙清如鏡，等閒
J36nB359_p0631a10║莫把路為讎。」
J36nB359_p0631a11║上堂。舉：「匡化禪師因僧問：『如何是佛法大意？』曰：『貧兒
J36nB359_p0631a12║抱子渡，恩愛逐波流。』」乃云：「古人吐一言半句，如金剛
J36nB359_p0631a13║屑、栗棘蓬，嚼之則口破、吞之則喉碎，只要機前領略、
J36nB359_p0631a14║言外知歸，那許逐境飄流、隨語生解？似者僧與麼問、
J36nB359_p0631a15║匡化與麼荅，者裏端的得出，不惟親見匡化，亦不辜
J36nB359_p0631a16║負山僧。若也遲疑，更為點破：貧兒抱子為君酬，一句
J36nB359_p0631a17║當陽截眾流；若向句中求解會，白雲萬里朢崖州。」
J36nB359_p0631a18║解制，上堂。「江楓亂落清秋老，體露金風涼月皎，滿堂
J36nB359_p0631a19║衲子促行裝，頂笠腰包過別島。者山又朢那山高，路
J36nB359_p0631a20║債區區何日了？若是金毛獅子兒，焉肯隨群入荒艸？
J36nB359_p0631a21║快翻身，舒牙爪，一聲哮吼震乾坤，野干狐狼蹤跡杳。」
J36nB359_p0631a22║喝一喝，云：「還有不隨群逐隊者，出來道看。」問：「昨日車
J36nB359_p0631a23║馬橫行，為甚今朝水洩不通？」師云：「生鐵鑄成金毛吼。」
J36nB359_p0631a24║進云：「忽然捩轉天關、掀翻地軸又作麼生？」師云：「泥牛
J36nB359_p0631a25║變作玉波斯。」進云：「氣吞宇宙非臣種，敵勝還他獅子
J36nB359_p0631a26║兒。」師云：「謾謂青山行欲盡，面前更有一重關。」
J36nB359_p0631a27║上堂。「一念普觀無量劫，無去無來亦無住。」卓拄杖，云：
J36nB359_p0631a28║「三千大千世界一時震動，所謂動、遍動、等遍動，起、遍
J36nB359_p0631a29║起、等遍起，涌、遍涌、等遍涌，震、遍震、等遍震，吼、遍吼、等
J36nB359_p0631a30║遍吼，擊、遍擊、等遍擊，乃至娑婆世界一切山陵、溪澗、
J36nB359_p0631b01║溝壑、坑坎、堆阜、瓦礫、荊棘，悉皆變作金銀、琉璃、硨磲、
J36nB359_p0631b02║瑪瑙，黃金布地，金繩界道，水鳥樹林皆演無生，蠢動
J36nB359_p0631b03║含靈入不退地。大眾！正恁麼時，且道是誰行履？」卓一
J36nB359_p0631b04║卓，云：「許多境界何來去，萬里天邊一鴈飛。」
J36nB359_p0631b05║上堂。「山僧連日傷風咳嗽，抖摟得肚裏要箇元字腳
J36nB359_p0631b06║也無。今是抱拙設齋俵嚫，兼請為眾說法，弁山到者
J36nB359_p0631b07║裏直得措手不及。雖然如是，也有少許。大眾願聞麼？」
J36nB359_p0631b08║良久，咳嗽，云：「沒氣力。」下座。
J36nB359_p0631b09║結制，送法衣，請上堂。「劫前關捩，五眼難窺；格外真機，
J36nB359_p0631b10║六通那曉？任使板齒生毛，莫教眼睛覷著，覷著則空
J36nB359_p0631b11║花亂墜，言之則語路參差。縱饒智過鶖子、辯踰滿慈，
J36nB359_p0631b12║有超佛越祖之機、具掀天揭地之用，未至正中亭好
J36nB359_p0631b13║與三十棒，更到華林園堪作甚麼？雖然，山僧今日只
J36nB359_p0631b14║得將死馬醫。」豎拂，云：「會麼？大爐韝中須親煉，始識真
J36nB359_p0631b15║金價不同。」舉：「阿難問迦葉尊者云：『世尊傳金襴袈裟
J36nB359_p0631b16║外復傳何物？』尊者召阿難，阿難應諾，尊者云：『倒卻門
J36nB359_p0631b17║前剎竿著。』」乃云：「迦葉尊者雖則隨機應變，看來猶未
J36nB359_p0631b18║盡善。有問弁山：『世尊傳金襴袈裟外復傳何物？』向道：
J36nB359_p0631b19║『者件僧伽黎是湖城盧居士供養山僧的。』大眾！且道
J36nB359_p0631b20║者一語是扶起剎竿耶？是倒卻剎竿耶？具眼者辯看。」
J36nB359_p0631b21║問：「虛空懸彩，平地興波，奇特相逢，如何開導？」師云：「呆
J36nB359_p0631b22║日正當空。」進云：「陷虎之機須毒手，活人眼目貴藏鋒。
J36nB359_p0631b23║如何是藏鋒句？」師云：「白雲籠弁嶽。」進云：「花石軒中意，
J36nB359_p0631b24║靈枝劫外春。」師云：「紫氣帶朝曛。」進云：「謝和尚答話。」師
J36nB359_p0631b25║云：「此地無金三十兩。」進云：「和尚也須放過一著。」師打，
J36nB359_p0631b26║云：「放過即不可。」
J36nB359_p0631b27║上堂。「今有三種好事：天氣晴明，家家刈禾登場；堂中
J36nB359_p0631b28║七滿，箇箇眉橫鼻直。碧如禪人設供，大眾有齋喫。第
J36nB359_p0631b29║一薦得，位超諸聖；第二薦得，福備恒沙；第三薦得，拖
J36nB359_p0631b30║犁拽杷。且道利害在甚麼處？荷盡已無擎雨蓋，菊殘
J36nB359_p0631c01║猶有傲霜枝。」
J36nB359_p0631c02║上堂。「事存函蓋合，理應箭鋒拄，承言須會宗，勿自立
J36nB359_p0631c03║規矩。」卓拄杖，云：「拄杖子化作賓頭盧尊者，一時應遍
J36nB359_p0631c04║四天下供，然後結跏趺坐而說偈言：『昨日晴兮今日
J36nB359_p0631c05║陰，殷勤舉似莫沉吟，修篁雨洗竿竿玉，落葉風吹片
J36nB359_p0631c06║片金。月映碧苕諸佛印，雲籠蒼弁祖師心，機前一句
J36nB359_p0631c07║誰能委？彌勒峰高亙古今。』弁山震威一喝，云：『也是閒
J36nB359_p0631c08║言語。』尊者被喝，走向諸人鼻孔裏去也。若能見得，行
J36nB359_p0631c09║腳事畢；儻或未然，各自歸單，摸取鼻孔看。」
J36nB359_p0631c10║圓顱受戒，請上堂。「金刀舉起，削盡無明之艸；緇服披
J36nB359_p0631c11║時，便登解脫之門。本來離相離名，到此孰修孰證？直
J36nB359_p0631c12║得五眼頓開、一心朗徹，彈指頃點鐵成金，剎那間轉
J36nB359_p0631c13║凡為聖。所以道：浩浩塵中體一如，縱橫交互印毘盧，
J36nB359_p0631c14║全波是水波非水，全水成波水自殊。大眾！還信得及
J36nB359_p0631c15║麼？」顧左右，喝一喝，云：「莫教壞人家男女。」
J36nB359_p0631c16║上堂。「香閣沉沉冷繡幃，佳人倚戶淚沾衣。堪憐異國
J36nB359_p0631c17║伶俜子，歲暮如何不見歸？歸不歸，真懊惱。庭前殘雪
J36nB359_p0631c18║日輪消，室內紅塵教誰掃？」
J36nB359_p0631c19║冬至，值雪，上堂。「群陰剝盡，一陽復生，弱線工添於繡
J36nB359_p0631c20║紋，密室灰飛於律管，柳眼舒而冰河發燄，梅萼笑而
J36nB359_p0631c21║枯木回春，直得物物含新、人人納泰，千家樓閣氣騰
J36nB359_p0631c22║珂貝之輝，萬疊林巒光燦瓊瑤之色，普賢境界塞壑
J36nB359_p0631c23║盈渠，少室真機普天匝地。」召眾，云：「惟有華林拄杖子，
J36nB359_p0631c24║風光不藉四時催。」
J36nB359_p0631c25║化主至，上堂。舉：「黃龍南禪師上堂云：『世間有五種不
J36nB359_p0631c26║易：第一、化者不易；第二、施者不易；第三、變生為熟者
J36nB359_p0631c27║不易；第四、端坐受供者不易。且道第五種不易是甚
J36nB359_p0631c28║麼人聻？』便下座。」乃云：「弁山不似黃龍小膽子，今日要
J36nB359_p0631c29║與諸人覿面拈出。」顧左右，云：「且道第五種不易是甚
J36nB359_p0631c30║麼人聻？」良久，云：「舌短三寸，觜長二尺。」
J36nB359_p0632a01║臘八，上堂。舉：「世尊曰：『我初成正覺時，普見身中一切
J36nB359_p0632a02║眾生成正覺。』」喝云：「者般說話，大似拽人落水，癩兒牽
J36nB359_p0632a03║伴，狼籍不少，以致後代兒孫箇箇依艸附木。當時若
J36nB359_p0632a04║遇殺人不眨眼的漢子，管教者老瞿曇瓦解冰消。何
J36nB359_p0632a05║故？茫茫宇宙人無數，那箇男兒不丈夫？」
J36nB359_p0632a06║祈晴，上堂。「凍雨霏霏連夜墜，千峰霧鎖波濤沸，廬陵
J36nB359_p0632a07║米價勢撩天，投子油錢騰踊貴，聖僧堂內皺雙眉，默
J36nB359_p0632a08║坐無言常噓氣。休噓氣，弁山有箇解愁方，說與諸人
J36nB359_p0632a09║仔細記。」揮拂，云：「撥出雲中日一輪，依然宇宙光風霽。」
J36nB359_p0632a10║上堂。舉拂，云：「在天成象，在地成形，在日月為晦為朔，
J36nB359_p0632a11║在四時為寒為暑。今在弁山手裏成箇甚麼？五位君
J36nB359_p0632a12║臣耶？三要賓主耶？三句關鍵耶？六義圓相耶？者裏剖
J36nB359_p0632a13║析得出，不妨背負須彌、胸納滄海，劍樹刀山喝使摧，
J36nB359_p0632a14║鑊湯爐炭吹教滅。若能如是，始稱衲僧意氣。還有麼？」
J36nB359_p0632a15║良久，云：「且莫鑽龜打瓦。」
J36nB359_p0632a16║上堂。「侵早分明剖露，而今特又重宣，莫怪婆婆觜碎，
J36nB359_p0632a17║多因媳婦耳頑。大眾！還識弁山真實為人處麼？」卓拄
J36nB359_p0632a18║杖，下座。
J36nB359_p0632a19║元旦，上堂。「昨日舊年尾，家家換鬱壘，弄獅子，裝小鬼，
J36nB359_p0632a20║不用世尊拈花，笑破許多人觜；今朝新歲頭，各各賣
J36nB359_p0632a21║風流，擲骰子，蹴氣毬，一一真常獨露，何須斷臂別求？
J36nB359_p0632a22║祇如拈卻頭尾，不涉新舊，又作麼生話會？」舉拂，云：「皇
J36nB359_p0632a23║圖鞏固，帝道遐昌，佛日增輝，法輪常轉。伏惟大眾各
J36nB359_p0632a24║各萬福，不勞久立。」
J36nB359_p0632a25║湖州府楊都督請上堂。震威一喝，云：「大眾會麼？果能
J36nB359_p0632a26║會得，正法眼藏、涅槃玅心以及五家門庭、百千公案
J36nB359_p0632a27║無不了了，正好明展龍韜、暗藏虎略，劍戟叢中高提
J36nB359_p0632a28║祖印、弓矢弦上玅運靈機，直得釋迦、彌勒倒退三千，
J36nB359_p0632a29║波旬、魔黨伏屍萬里。正恁麼時，撥亂為治、移俗易風，
J36nB359_p0632a30║使皇風與祖風而並扇，俾佛日共舜日以常明。且道
J36nB359_p0632b01║向上還有事也無？」復喝一喝，云：「回途復玅持金印，正
J36nB359_p0632b02║令曾無一字傳。」
J36nB359_p0632b03║解制，上堂。「今朝正月十五，大施門開無阻，人人眼蓋
J36nB359_p0632b04║乾坤，箇箇氣吞佛祖，肩頭拄杖如龍，腳下艸鞋似虎。
J36nB359_p0632b05║雖然，只如古人道：有佛處不得住，無佛處急走過，三
J36nB359_p0632b06║千里外逢人不得錯舉。作麼生商量？若商量不出，且
J36nB359_p0632b07║看者木上座為諸人展演去也。」拈拄杖一齊打散。
J36nB359_p0632b08║　　　（清淨菴德隆，備資敬刻
J36nB359_p0632b09║　　百老和尚語錄第三卷。）