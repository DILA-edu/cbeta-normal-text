J36nB359_p0632c01║百愚斯禪師語錄卷第四
J36nB359_p0632c02║住國山善權寺嗣法門人智操
J36nB359_p0632c03║　住青龍隆福寺嗣法門人智湛　編次
J36nB359_p0632c04║住湖州弁山龍華寺語錄
J36nB359_p0632c05║開山瑞和尚十周，上堂。「○先師來也，普為現前大眾
J36nB359_p0632c06║示此滿月輪相，令入無礙解脫法門。為慳貪眾生說
J36nB359_p0632c07║檀波羅蜜、為犯戒眾生說毘黎耶波羅蜜、為瞋恚眾
J36nB359_p0632c08║生說羼提波羅蜜、為懈怠眾生說精進波羅蜜、為散
J36nB359_p0632c09║亂眾生說禪定波羅蜜、為愚癡眾生說智慧波羅蜜、
J36nB359_p0632c10║為著邪解者說正見、為狂妄者說修證、為執語句者
J36nB359_p0632c11║掃除語句、為謬認棒喝者呵斥棒喝。或有格外人來，
J36nB359_p0632c12║不立根機，直提向上，使瞽者明、聾者聽、跛者行、凡者
J36nB359_p0632c13║聖，悉究竟於一切智地。大眾果能見得聞得，則知先
J36nB359_p0632c14║師雖去世十周而未曾去、今日來而未曾來，淨法界
J36nB359_p0632c15║身本無出沒，大悲願力示現受生。眾中還有知恩報
J36nB359_p0632c16║恩者麼？」良久云：「鏤骨銘肌未足酬。」
J36nB359_p0632c17║上堂。「承言者喪，滯句者迷，還有不承言滯句者，出來
J36nB359_p0632c18║試道看。」問：「善信設齋，請師陞座，有何利益？」師云：「孟春
J36nB359_p0632c19║猶寒。」進云：「一言透出青霄外，石牛掉尾說無生。」師云：
J36nB359_p0632c20║「泥裏洗土塊。」乃云：「春雨瀟騷，峰添嫩翠；春風游漾，柳
J36nB359_p0632c21║夾新煙。花石含長春之色，寶珠燦不夜之光，鳥奏無
J36nB359_p0632c22║生，竹鳴般若，歷歷見聞不昧，明明聲色難該。大眾！正
J36nB359_p0632c23║恁麼時，且道是阿誰分上事？○分明一樣窗前月，纔
J36nB359_p0632c24║到梅花便不同。」
J36nB359_p0632c25║上堂。「弁岳峰頭浪滔天，太湖波底大火發，烏鴉變作
J36nB359_p0632c26║白鷺鷥，醯雞吞卻黃毛獺，碓觜笑咍咍，秤錘鬧聒聒，
J36nB359_p0632c27║嚇得湖州城裏、十字街頭石敢當手之舞之、足之蹈
J36nB359_p0632c28║之，云：『阿喇喇，阿喇喇。』」便下座。
J36nB359_p0632c29║埭谿石缽大師請上堂。「目擊道存，猶為鈍置；指掌意
J36nB359_p0632c30║喻，已涉廉纖。去此二途，還有相見者麼？」問：「師登猊座，
J36nB359_p0633a01║法戰當陽，敵勝驚群，請師舉唱。」師云：「雨過青山翠，花
J36nB359_p0633a02║開流水香。」進云：「庭前柏樹枝枝秀，續葉聯芳事若何？」
J36nB359_p0633a03║師云：「水晶甕裏浸波斯。」進云：「覷破慈顏歸故里，兩株
J36nB359_p0633a04║丹桂永昌昌。」師云：「閒言語。」乃云：「空裏掛擂鎚，眉端懸
J36nB359_p0633a05║寶劍。其把斷也，海岳昏迷；其放開也，春光燦爛。敲唱
J36nB359_p0633a06║雙行，主賓互換，擬思鷂子過新羅，禪客徒勞著眼看。」
J36nB359_p0633a07║卓拄杖，下座。
J36nB359_p0633a08║上堂。「昔盤山道：『向上一路，千聖不傳。』慈明道：『向上一
J36nB359_p0633a09║路，千聖不然。』」乃云：「二尊宿大似假借豪門，虛彰聲勢。
J36nB359_p0633a10║若是向上一路，依舊拈掇不出。弁山今日要與諸人
J36nB359_p0633a11║覿面拈出。」擲下拄杖，云：「看！看！」便下座。
J36nB359_p0633a12║佛川克歸和尚請上堂。「野山光射弁山頭，花石回春
J36nB359_p0633a13║香氣浮，可笑昔年宣老語，至今平地兩條溝。大眾！今
J36nB359_p0633a14║是佛川法姪率眾光臨兼請說法，到者裏說甚麼即
J36nB359_p0633a15║得？」豎拂，云：「青艸渡頭開正眼，紫羅帳裏合知音。」
J36nB359_p0633a16║上堂。「雲山崱屴，處處展畫圖於眉端；谿澗潺湲，時時
J36nB359_p0633a17║奏簫韶於耳畔。野花發頭陀之笑，幽禽洩少室之機。
J36nB359_p0633a18║亙古亙今，彌綸不墜；徹頭徹尾，迥絕遮攔。諸禪德還
J36nB359_p0633a19║會麼？自古春風無厚薄，貧家桃李也成陰。」
J36nB359_p0633a20║東禪憨石和尚請上堂。舉：「蛤溪相見洛浦，浦問曰：『自
J36nB359_p0633a21║從梨溪別後，今得幾載？』溪曰：『和尚猶記得昔時事。』浦
J36nB359_p0633a22║曰：『見說道者，總忘卻年月也。』溪曰：『和尚住持事繁，且
J36nB359_p0633a23║容仔細。』浦曰：『打則打會禪漢。』溪曰：『某甲消得。』浦曰：『道
J36nB359_p0633a24║者住山事繁。』」乃云：「二老可謂有賓有主、有放有收，檢
J36nB359_p0633a25║點將來，總是互揚家醜。弁山今日將條龜毛索子縛
J36nB359_p0633a26║作一團，拋向山門外寶珠池浸殺了也，還有相救者
J36nB359_p0633a27║麼？如無，且請東禪法姪為伊解交。」
J36nB359_p0633a28║上堂。「弁山一句子，端的要人委。香爐一張口，桌子四
J36nB359_p0633a29║隻腿。」搖手云：「低聲，低聲。因甚如此？若在明眼人前，管
J36nB359_p0633a30║教笑破驢觜。」
J36nB359_p0633b01║上堂。「一番晴，一番雨，連日重重為伊舉，莫教億劫受
J36nB359_p0633b02║伶俜，剔起雙眉急薦取。急薦取，燕子喃喃梁上語。大
J36nB359_p0633b03║眾！昔歸宗會下一僧，夜半忽大叫云：『我悟也！我悟也！』
J36nB359_p0633b04║一眾駭然。天明，歸宗上堂云：『喚昨夜大悟的僧出來。』
J36nB359_p0633b05║僧出，宗云：『你昨夜見箇甚麼道理便云大悟？』僧曰：『尼
J36nB359_p0633b06║姑元是女人做。』宗休去。」乃云：「歸宗老漢雖有封侯之
J36nB359_p0633b07║功，而無奪符之作，者僧大似貧兒得餿飯，論量將來，
J36nB359_p0633b08║俱是鳳頭雞尾。弁山若見者僧與麼道，痛與三十拄
J36nB359_p0633b09║杖趕出山門。何故？重賞之下必有勇夫。」
J36nB359_p0633b10║悉檀大師請上堂。「柴林一隻箭，久隱同安院，無敢攖
J36nB359_p0633b11║其鋒，狐狼聞膽戰。昨日親到來，也須仔細看，諸禪德
J36nB359_p0633b12║見麼？」顧左右云：「遠則隔三千，近之在覿面。」
J36nB359_p0633b13║龍泉玄素大師請上堂。舉拂子云：「無偏無正，無主無
J36nB359_p0633b14║賓，門外剎竿一任踢倒，扶起匣中寶劍，何妨豎弄橫
J36nB359_p0633b15║拈？葉續花聯於不萌枝上，鳳舞鸞翔於無影林中，不
J36nB359_p0633b16║涉功勳，得大自在。大眾！且道是甚麼人？」良久，云：「手握
J36nB359_p0633b17║金鞭問歸客，夜深誰共御階行？」
J36nB359_p0633b18║道林鏡愚大師請上堂。「春滿華林月滿溪，子規枝上
J36nB359_p0633b19║向人啼，新豐一曲誰同調？幸喜今朝和得齊。」作撫琴
J36nB359_p0633b20║勢，云：「不是知音徒側耳，悲風流水夕陽西。」
J36nB359_p0633b21║資福伴我和尚請上堂。「寶珠池外，象駕遙臨；花石軒
J36nB359_p0633b22║中，風雲際會。直得枯桐發響，怪石騰輝，聞所未聞，睹
J36nB359_p0633b23║所未睹，會得公案圓成。若也躊躇，不妨舉似。昔道吾
J36nB359_p0633b24║禪師遷化後，石霜為住持。一日，漸源持鍬上法堂，從
J36nB359_p0633b25║東過西，從西過東，霜云：『作甚麼？』源云：『覓先師靈骨。』霜
J36nB359_p0633b26║云：『洪波浩渺，白浪滔天，覓甚麼先師靈骨？』源云：『正好
J36nB359_p0633b27║著力。』霜云：『者裏鍼劄不入，著什麼力？』源持鍬肩上便
J36nB359_p0633b28║出。」乃云：「石霜、漸源可謂同條共貫，收放臨時，仔細看
J36nB359_p0633b29║來，猶未勦絕。要得勦絕麼？先師靈骨謾勞尋，溢目煙
J36nB359_p0633b30║光亙古今，堪笑持鍬徒著力，何如撫掌共披襟？」
J36nB359_p0633c01║上堂。拈拄杖，左卓云：「者裏會得，山僧性命在諸人手
J36nB359_p0633c02║裏。」右卓云：「者裏會得，諸人性命在山僧手裏。」橫按膝
J36nB359_p0633c03║云：「截斷眾流，不通凡聖，又如何話會？」以拄杖指云：「山
J36nB359_p0633c04║門騎佛殿，燈籠拽露柱，從諸人面前過，還見麼？儻或
J36nB359_p0633c05║未見，且聽山僧自歌去也。雲淡風輕近午天，傍花隨
J36nB359_p0633c06║柳過前川，時人不識予心樂。」維那纔出，師云：「將謂偷
J36nB359_p0633c07║閒學少年。」
J36nB359_p0633c08║上堂。「夜明簾外，木馬嘶風；古鏡臺前，泥牛吼月。穿開
J36nB359_p0633c09║碧落，不涉途程；蹋碎澂潭，那留朕跡？思量莫測，情識
J36nB359_p0633c10║安通？果能委悉，百千法門同歸方寸，河沙玅德總在
J36nB359_p0633c11║心源，永息馳求復有何事？雖然，祇如轉功就位又如
J36nB359_p0633c12║何？歸家月冷琴聲靜，畫閣騰騰寶篆斜。」問：「古鏡臺前
J36nB359_p0633c13║即不問，泥牛吼月時如何？」師云：「豪家偏覺貴。」進云：「還
J36nB359_p0633c14║有奇特事也無？」師云：「黃屋不知尊。」進云：「新羅國裏打
J36nB359_p0633c15║鼓，南贍部洲說法，未審甚麼人境界？」師云：「非闍黎境
J36nB359_p0633c16║界。」僧一喝，師便打。
J36nB359_p0633c17║上堂。「溢目好風光，不須更別討，檻外鳥關關，峰頭雲
J36nB359_p0633c18║緲緲。諸禪德！曉不曉？人皆愛月夜眠遲，我獨惜花春
J36nB359_p0633c19║起早。」拈拄杖云：「會得也與三十拄杖，不會得也與三
J36nB359_p0633c20║十拄杖。何故？不見道：負恩者多，知恩者少。」
J36nB359_p0633c21║佛誕日，祈嗣，請上堂。「金雞生彩鳳，玉兔產麒麟，透出
J36nB359_p0633c22║威音外，風光遍界新。」豎拂，云：「悉達太子來也。於斯見
J36nB359_p0633c23║得，未離兜率，已降皇宮；於斯不見，未出母胎，度人已
J36nB359_p0633c24║畢。見與不見且拈放一邊，祇如露柱懷胎、燈籠發笑，
J36nB359_p0633c25║明箇甚麼事？好大哥，三箇孩兒抱花鼓，莫來攔我毬
J36nB359_p0633c26║門路。」擲拂子，下座。
J36nB359_p0633c27║披剃，請上堂。「天何言哉？四時行焉，百物生焉。」良久，云：
J36nB359_p0633c28║「昨夜太湖波底火發，燎卻帝釋天主眉毛，嚇得陝府
J36nB359_p0633c29║鐵牛走向新羅國裏去也。果能見得，不越戶庭而出
J36nB359_p0633c30║家事畢。」喝一喝，云：「大似趙婆酤酢。」
J36nB359_p0634a01║上堂。舉拂，云：「大眾！者拂子也甚奇怪，適來玅用神通，
J36nB359_p0634a02║大作佛事，現觀音三十二應，說維摩不二法門，然後
J36nB359_p0634a03║還復本形，卻被山僧按下了也。如信不及，更有一偈
J36nB359_p0634a04║不妨諦聽：松陵有信士，登山請說法，山僧口門窄，拂
J36nB359_p0634a05║子為叨呾。萬象森羅側耳聽，寒山拾得活笑殺，唯有
J36nB359_p0634a06║彌勒暗點頭，云：『恰恰恰，胡餅無汁不勞呷。』」
J36nB359_p0634a07║上堂。拈拄杖云：「雲騰致雨，露結為霜，用之則行，舍之
J36nB359_p0634a08║則藏。大眾！只如不舍不用又如何？」卓一卓云：「石女歌
J36nB359_p0634a09║殘明月冷，木童笑指野雲忙。」
J36nB359_p0634a10║至湖州永豐菴，請上堂。「江城二月柳煙新，幽鳥枝頭
J36nB359_p0634a11║笑語頻，好箇圓通門大啟，知音不必更叮嚀。到者裏，
J36nB359_p0634a12║不許思量，那容計較？若是頂門眼開、腳下線斷，自然
J36nB359_p0634a13║翻身北斗、轉步南辰，眉毛掛劍、銀漢乘槎，處處興無
J36nB359_p0634a14║緣之慈、時時作不請之友，奇特中現大奇特、殊勝裏
J36nB359_p0634a15║為大殊勝，直教佛祖無處摸索，凡情豈能測度？雖然，
J36nB359_p0634a16║更有一人常在途中不離家舍，不離家舍常在途中，
J36nB359_p0634a17║且道誰是其人？」顧左右，喝一喝，下座。
J36nB359_p0634a18║至晟溪利濟寺，請上堂。「大道懸曠，體絕修證。性海湛
J36nB359_p0634a19║寂，不立纖塵。那畔承當，守株待兔。言前領荷，緣木求
J36nB359_p0634a20║魚。直須掀翻鳥道，迥絕階梯。截斷要津，不通凡聖。正
J36nB359_p0634a21║謂別人行處我不行，別人住處我不住。到與麼田地，
J36nB359_p0634a22║一任奪猛虎食，抉驪龍珠。黑暗獄中，敲枷打鎖。餓鬼
J36nB359_p0634a23║隊裏，放火傾漿。正眼看來，總非分外。眾中還有其人
J36nB359_p0634a24║麼？晟溪浪暖春雷動，無限魚龍透禹門。」
J36nB359_p0634a25║至烏鎮法眼菴，請上堂。「大眾還會第一義麼？適來雲
J36nB359_p0634a26║松大師為諸人一椎粉碎了也。具眼作家，向者裏一
J36nB359_p0634a27║見不須再見、一聞勿勞再聞，不唯大家幸甚，亦免遞
J36nB359_p0634a28║相鈍置。儻或猶豫，有箇補闕真言為眾拈出。木童拍
J36nB359_p0634a29║手忙歌舞，石女徘徊笑不休，正眼看來成底事，無端
J36nB359_p0634a30║屋裏販揚州。」
J36nB359_p0634b01║至密印寺，上堂。「門迎緣水，翻性海之波瀾；閣聳青霄，
J36nB359_p0634b02║朗義天之氣象。性空鐵笛，響過白雲；高峰泥牛，夜銜
J36nB359_p0634b03║明月。果能言外知歸，何勞分明剖析？雖然，也要據款
J36nB359_p0634b04║結案。」豎拂，云：「夾路桃花風雨後，馬蹄何處避殘紅？」
J36nB359_p0634b05║至雨新菴，請上堂。「初興蘭若地，花雨滿新林，屋後幽
J36nB359_p0634b06║禽語，門前流水音。頭頭正法眼，物物涅槃心，端的如
J36nB359_p0634b07║親薦，風光貫古今。」
J36nB359_p0634b08║至喜宥寺，請上堂。「昔日，世尊在楞嚴會上語阿難言：
J36nB359_p0634b09║『晦昧為空，空晦暗中；結暗為色，色雜妄想。想相為身，
J36nB359_p0634b10║聚緣內搖；趨外奔逸，昏擾擾相。以為心性，一迷為心，
J36nB359_p0634b11║決定惑為色身之內。不知色身外洎山河、虛空、大地，
J36nB359_p0634b12║咸是玅明真心中物。』」喝一喝，云：「大小世尊好似扶鴨
J36nB359_p0634b13║上壁、牽驢過橋，不唯傍觀掩鼻，亦乃徒廢精神。今徹
J36nB359_p0634b14║上人請揚佛法如何施展？」豎拂，云：「黃金自有黃金價，
J36nB359_p0634b15║終不和沙賣與人。」
J36nB359_p0634b16║立監院，上堂。「股肱社稷，唯憑赤膽忠心；黼黻叢林，務
J36nB359_p0634b17║要銅頭鐵額。能如是也，直得風行艸偃，玉轉珠回，賓
J36nB359_p0634b18║主交參，君臣會合，肅肅雍雍，熙熙穆穆，自然陰陽燮
J36nB359_p0634b19║而鼎鼐調，祖道興而宗風振。若是恁麼事，方得恁麼
J36nB359_p0634b20║人；若是恁麼人，方得恁麼事。」豎拂，云：「見麼？三腳驢兒
J36nB359_p0634b21║今又出，華林園裏弄蹄行。」
J36nB359_p0634b22║結夏，上堂。「今朝四月半，千差都一貫，坐斷主人公，不
J36nB359_p0634b23║落第二見。果能脫體無依，何須蠟人為驗？縱有箇口
J36nB359_p0634b24║似血盆、牙如劍樹、用若轟雷、機猶掣電的，到者裏，華
J36nB359_p0634b25║林主人腳汗氣還未夢見在。且道淆訛在甚麼處？」良
J36nB359_p0634b26║久，云：「且待秋風起，為伊通一線。」
J36nB359_p0634b27║上堂。「鷲嶺拈花，淨地撒沙；少室面壁，忒煞狼藉；負石
J36nB359_p0634b28║春碓，失錢遭罪；磨磚作鏡，平地掘井；廬陵米價，一場
J36nB359_p0634b29║話杷；雪峰輥毬，附贅懸疣；道吾舞笏，刻鶴類鵠；洞山
J36nB359_p0634b30║五位，白璧增纇；臨濟三玄，掘地覓天。從頭檢點將來，
J36nB359_p0634c01║都該喫山僧手中棒。忽有長老出眾，高聲曰：『和尚者
J36nB359_p0634c02║般為人也不得無過。』山僧向他道：『行人更在青山外。』」
J36nB359_p0634c03║問：「動則遍界生光，寂則乾坤失色。除此二途，如何是
J36nB359_p0634c04║尊貴一路？」師云：「幽鳥林端語，好風池上來。」進云：「當堂
J36nB359_p0634c05║嬾坐桐陰翠，階下慵行草色深。」師云：「舉目猶錯過。」進
J36nB359_p0634c06║云：「錯。」師云：「抬頭萬八千。」
J36nB359_p0634c07║誕日，上堂。「若是父母未生已前以至那畔更那畔一
J36nB359_p0634c08║著子，縱是雲興百問、缾瀉千酬，到者裏祇教目瞪口
J36nB359_p0634c09║啞，分疏不下，除非是格外英靈開得隻眼一覷，覷透
J36nB359_p0634c10║從本以來無凡無聖、無修無證，參天地、育萬物，體包
J36nB359_p0634c11║法界、數越河沙，從古迄今靈然不昧。」豎拂，云：「祇如者
J36nB359_p0634c12║箇又作麼生慶讚？火中開菡萏，香不藉薰風。」
J36nB359_p0634c13║立監院，上堂。拈拄杖，云：「綱紀以此而振，祖道以此而
J36nB359_p0634c14║彰，直得上下交參、內外和睦，揚岐燈盞重明於室內，
J36nB359_p0634c15║性空鐵笛再響於雲間，觸目荒榛化作千重寶樹，遍
J36nB359_p0634c16║地瓦礫翻為百尺瓊樓，不是神通所使，亦非法爾如
J36nB359_p0634c17║然。到者裏畢竟如何承當？」卓一卓，云：「從前汗馬無人
J36nB359_p0634c18║識，只要重論蓋代功。」
J36nB359_p0634c19║上堂。「一念無為，千差坐斷，大地平沉，魔佛一貫。流水
J36nB359_p0634c20║滔滔，白雲片片，無去無來，非遷非變。本無老幼，奚云
J36nB359_p0634c21║貴賤？肚饑加餐，熱時打扇，一種平懷，覿體成現。如斯
J36nB359_p0634c22║告報，決不相賺。」喝一喝，云：「任從俊鶻突青霄，莫學渴
J36nB359_p0634c23║鹿奔陽燄。」
J36nB359_p0634c24║結制，送法衣，請上堂。舉衣，云：「金鍼密密，錦縫層層，映
J36nB359_p0634c25║日月之光華，奪山川之秀麗。大眾見麼？昔日嶺頭提
J36nB359_p0634c26║不起，今朝檀越送將來。」搭衣，陞座，白椎竟，乃云：「封卻
J36nB359_p0634c27║拄杖頭，牢結布袋口，宇宙不通風，山河顛倒走。千眼
J36nB359_p0634c28║大悲祇好傍觀，八臂那吒安敢措手？縱是陝府鐵牛、
J36nB359_p0634c29║嘉州石象，也祇得魄散魂飛，毛骨抖擻。眾中還有不
J36nB359_p0634c30║在裏許者麼？」卓拄杖，云：「蝦跳不出斗。」
J36nB359_p0635a01║上堂。「經中道：『或有世界以光明為佛事、或有世界以
J36nB359_p0635a02║音聲為佛事、或有世界以莊嚴為佛事、或有世界以
J36nB359_p0635a03║飲食為佛事、或有世界以衣服臥具為佛事。』且道弁
J36nB359_p0635a04║山者裏以何為佛事？」揮拂，云：「山上松，門前竹，青者青
J36nB359_p0635a05║兮綠者綠，昨宵驀地起狂風，七長八短各彎曲。咄！明
J36nB359_p0635a06║眼衲僧莫輕忽。」
J36nB359_p0635a07║冬至，上堂。「雲凝大野，明暗奚分？雪覆層巒，正偏莫辯。
J36nB359_p0635a08║當此時也，直得地凍天寒，鱗潛羽隱，行人絕跡於道
J36nB359_p0635a09║路，漁翁罷釣於江干。雖然，也不得一向滴水滴凍、冷
J36nB359_p0635a10║冰冰地去。今日放開一線，只教寒谷陽回、冷灰發燄，
J36nB359_p0635a11║全彰佛性玅義，不落時節因緣。正恁麼時，是甚麼人
J36nB359_p0635a12║受用？仰勞大眾同到殿前，普禮三拜。」
J36nB359_p0635a13║本空禪德請上堂。「一心本空，萬物奚有？不有而有，是
J36nB359_p0635a14║為玅有；不空而空，是為真空。」豎拂，云：「諸昆仲！且道者
J36nB359_p0635a15║箇是有耶？是空耶？若謂之有，不同有見、常見之有；若
J36nB359_p0635a16║謂之空，不共邪見、斷見之空；若謂之不有、不空，此又
J36nB359_p0635a17║殊矯亂相違之說；若謂之亦有、亦空，而迥異顛倒戲
J36nB359_p0635a18║論之謗。到者裏，縱饒四句齊驅、百非並遣，此猶是知
J36nB359_p0635a19║解宗徒；若到弁山門下，正好喫棒。眾中還有道得出
J36nB359_p0635a20║類拔萃的句麼？」喝一喝，云：「青林有雀安知鵠，碧海非
J36nB359_p0635a21║鯤不化鵬。」
J36nB359_p0635a22║薦親，請上堂。「有情之本，依智海以為源；含識之流，總
J36nB359_p0635a23║法身而為體。」揮拂，云：「昨夜三更，凍得南泉水牯牛變
J36nB359_p0635a24║作雲嵒獅子，驀地哮吼一聲，直得地獄天堂、魔宮佛
J36nB359_p0635a25║國一時瓦解冰消了也。正恁麼時，向甚處著眼？一輪
J36nB359_p0635a26║明月家家有，九品蓮花處處開。」
J36nB359_p0635a27║上堂。「峰巒秀麗，鶴不停機；靈木迢然，鳳無依倚。正恁
J36nB359_p0635a28║麼時，如何湊泊？眾中莫有湊泊者麼？」問：「法戰當陽即
J36nB359_p0635a29║不問，安邦定國事如何？」師便打。進云：「恁麼則一人有
J36nB359_p0635a30║慶，箇箇沾恩去也。」師云：「日下孤燈，切忌失照。」進云：「今
J36nB359_p0635b01║朝若不蒙師指，焉知化外有春風？」師云：「更須喫棒始
J36nB359_p0635b02║得。」乃云：「一拶一挨，一揚一播，諸佛頂𩕳寬，波斯鼻孔
J36nB359_p0635b03║大，分明不覆藏，軒眉猶錯過。不錯過，左轉右轉隨後
J36nB359_p0635b04║來，子湖要打劉鐵磨。」
J36nB359_p0635b05║德豐披剃，請上堂。「白衣脫卻換緇衣，一念無為入聖
J36nB359_p0635b06║時，自利利他絕等匹，是名出世丈夫兒。果能如是，便
J36nB359_p0635b07║乃了生脫死、超佛越祖，轉塵勞以成正覺、化熱惱而
J36nB359_p0635b08║作清涼，以及四恩三有無不酬畢。雖然，又古人道：『出
J36nB359_p0635b09║家乃大丈夫事，非將相之所能為。』且道出家有何奇
J36nB359_p0635b10║特？」良久，云：「萬古碧潭空界日，再三撈摝始應知。」
J36nB359_p0635b11║臘八，上堂。「釋迦老子於臘月八日夜睹明星而悟道。」
J36nB359_p0635b12║拈拄杖，云：「山僧拄杖子昨夜亦睹明星而見道，不料
J36nB359_p0635b13║釋迦老子於二千年後幸獲同參。忽有衲僧出眾，高
J36nB359_p0635b14║聲云：『釋迦老子三祇果滿，六度行圓，所謂天上天下，
J36nB359_p0635b15║唯我獨尊。且道拄杖子有甚長處，敢與釋迦老子認
J36nB359_p0635b16║為同參？』山僧但向他道：『你要見拄杖子長處麼？等閒
J36nB359_p0635b17║拈出無回互，千聖齊教立下風。』」
J36nB359_p0635b18║上堂。「臘盡春回，萬里湖山呈舊面；雪消日暖，幾村梅
J36nB359_p0635b19║柳洩真機。明明聲色難該，歷歷見聞不昧。果能會得，
J36nB359_p0635b20║可以同塵異類，遊刃萬機，隨緣瀟灑，放浪無拘。雖然，
J36nB359_p0635b21║更有格外一關又作麼生透？」揮拂，云：「夜半金烏穿海
J36nB359_p0635b22║底，天明玉兔上松梢。」
J36nB359_p0635b23║元旦，上堂。「自有佛祖以來，其說法者，鼓▆舌海口之
J36nB359_p0635b24║談，縱雲興缾瀉之辯，橫說豎說而不勝枚舉，唯有新
J36nB359_p0635b25║年頭佛法未曾有人說著。山僧今日直得倒腹傾腸，
J36nB359_p0635b26║徹底掀翻，總教諸人直下搆去。」揮拂，云：「勝日尋芳泗
J36nB359_p0635b27║水濱，無邊光景一時新，等閒識得東風面，萬紫千紅
J36nB359_p0635b28║總是春。」顧左右，云：「一任諸人貶剝。」
J36nB359_p0635b29║元宵，解制，上堂。「柳陌花街，該徹威音那畔；星橋燈市，
J36nB359_p0635b30║全明迦葉門頭。」拈拄杖，云：「今日揭卻封皮、打開欄圈，
J36nB359_p0635c01║放出水牯牛，一任溪東、溪西；橫攜木上座，從教江南、
J36nB359_p0635c02║江北。或嘯傲於沒陰樹下、或徘徊於無影峰頭，舉足、
J36nB359_p0635c03║下足，莫非玄路；左之、右之，無殊鳥道。是則是，又古云：
J36nB359_p0635c04║『清光照眼似迷家，明白轉身還墮位。』且道：利害在甚
J36nB359_p0635c05║麼處？」卓拄杖，云：「莫守寒嵒異草青。」問：「結制已前則不
J36nB359_p0635c06║問，今朝解制事如何？」師云：「艸鞋暗咬腳。」進云：「人人猶
J36nB359_p0635c07║角虎，箇箇若飛龍。」師云：「拄杖慣磨肩。」進云：「弁嶽一枝
J36nB359_p0635c08║光燦爛，直教千古永流芳。」師云：「劍峽放木鵝。」
J36nB359_p0635c09║上堂。「圓同太虛，明若杲日，金剛無以喻其固，劫石無
J36nB359_p0635c10║以譬其堅。寂兮寥兮，周行而不殆，獨立而不改，迥超
J36nB359_p0635c11║象外，恒露機先。大眾會麼？今日是東明菴主七秩之
J36nB359_p0635c12║辰，請山野為眾敷揚第一義。只如第一義作麼生敷
J36nB359_p0635c13║揚？」擲拂子，云：「堂前拋出大家看。」
J36nB359_p0635c14║密聞禪師請上堂。「春風何太惡？吹坼百花萼。幽蕙吐
J36nB359_p0635c15║新芳，夭桃紅灼灼。喜氣動眉梢，華林不寂寞。報爾諸
J36nB359_p0635c16║禪人，於中須領略。急領略，莫把右軍鵝，認作支遁鶴。
J36nB359_p0635c17║大眾會麼？今是密聞法姪，不憚跋涉，遠抵弁峰，為眾
J36nB359_p0635c18║請法。若道有法可說，埋沒先聖；若道無法可說，孤負
J36nB359_p0635c19║諸昆。畢竟如何道得恰好去？○看取梅山山上月，剡
J36nB359_p0635c20║▆常照萬家春。」
J36nB359_p0635c21║薦親，上堂。「佛真法身猶若虛空，應物現形如水中月。」
J36nB359_p0635c22║拈拄杖，云：「山河國土、明暗色空，適被拄杖子攪作一
J36nB359_p0635c23║團、混成一塊，無淨薉可分、無凡聖可辯。正恁麼時，總
J36nB359_p0635c24║教鱗甲羽毛、醯雞蠛蠓、艸木叢林、沙磧瓦礫，一箇箇
J36nB359_p0635c25║放大光明、作大佛事、獲大自在、證大解脫，以此盡孝，
J36nB359_p0635c26║無孝不盡；以此酬恩，無恩不酬。雖則如是，大眾還見
J36nB359_p0635c27║顧君先慈行藏處麼？」卓一卓，云：「花開碧岫山裝面，月
J36nB359_p0635c28║印寒潭水畫眉。」
J36nB359_p0635c29║啟建大悲懺期，上堂。「相逢不拈出，舉意便知有。且道
J36nB359_p0635c30║知有箇甚麼？試說看。」問：「德山棒、臨濟喝，總是門庭施
J36nB359_p0636a01║設。祇如棒喝不到處，和尚如何垂示？」師云：「分明看取。」
J36nB359_p0636a02║進云：「一片湖光封素練，珊瑚撐破滄江月。」師云：「臘月
J36nB359_p0636a03║扇子。」乃舉拂，云：「大眾見麼？觀音大士來也，從聞、思、修
J36nB359_p0636a04║入三摩地，超越世、出世間，十方圓明，獲二殊勝、三十
J36nB359_p0636a05║二應、十四無畏，於中或現一首、三首、五首、七首、九首、
J36nB359_p0636a06║十一首，乃至一百八首、千首、萬首、八萬四千爍迦羅
J36nB359_p0636a07║首；二臂、四臂、六臂、八臂、十二臂、十四、十六、十八、二十，
J36nB359_p0636a08║至二十四臂，乃至一百八臂、千臂、萬臂、八萬四千母
J36nB359_p0636a09║陀羅臂；二目、三目、四目、九目，乃至一百八目、千目、萬
J36nB359_p0636a10║目、八萬四千清淨寶目。現一一形、誦一一咒，其形、其
J36nB359_p0636a11║咒能以無畏施諸眾生。大眾！若見大士來處，則知先
J36nB359_p0636a12║兄久和尚去處；若知久和尚去處，亦知丁公蒼舒、姚
J36nB359_p0636a13║公大雅落處；若知他二人落處，便知三界、九有、十二
J36nB359_p0636a14║類生，莫不一一皆具如幻，聞薰、聞修金剛三昧，共入
J36nB359_p0636a15║無礙圓滿大陀羅尼門。大眾，還信得及麼？如信不及，
J36nB359_p0636a16║觀音大士入隱身三昧去也。」喝一喝，下座。
J36nB359_p0636a17║上堂。「《肇論》云：『夫至人空洞無象，而萬物無非我造。會
J36nB359_p0636a18║萬物以為自己者，其唯聖人乎？』弁山不然，有時恁麼，
J36nB359_p0636a19║將一莖艸作丈六金身用；有時不恁麼，將丈六金身
J36nB359_p0636a20║作一莖艸用。」豎拂，云：「大眾！者是一莖艸，丈六金身在
J36nB359_p0636a21║甚麼處？門外碧桃千樹錦，分明畫出武陵溪。」
J36nB359_p0636a22║披剃，請上堂。「薙卻無明草，體挂福田衣，彈指離塵俗，
J36nB359_p0636a23║瞥然入聖基。本自絕修證，那復涉階梯？頭頭怕不昧，
J36nB359_p0636a24║念念莫相虧。明珠含蚌腹，菡萏生淤泥，世間於出世，
J36nB359_p0636a25║有為及無為，拈來俱截斷，撒手了無依。然此猶是衣
J36nB359_p0636a26║線下事，更有向上一機。大眾！要會向上一機麼？由來
J36nB359_p0636a27║佛法無多子，松柏經霜始見奇。」
J36nB359_p0636a28║久默和尚十周請上堂。「五臺山上雲蒸飯，佛殿階前
J36nB359_p0636a29║狗尿天，剎竿頭上煎鎚子，三箇猢猻夜簸錢。者裏著
J36nB359_p0636a30║得隻眼，不唯覷透古人落處，亦知我先兄出世六年，
J36nB359_p0636b01║獨踞猊床、高懸寶鏡，舒長舌、瀉懸河，而未曾說著一
J36nB359_p0636b02║字；示寂十載，不動脣吻、匪現威儀，坐斷十方、不留朕
J36nB359_p0636b03║跡，而未曾離一字。非但十載為然，乃至過去、現在、未
J36nB359_p0636b04║來無量劫亦如是，去來坐立常演斯事而無懈倦。所
J36nB359_p0636b05║謂說時默、默時說，直欲人人披迦葉上行之衣、箇箇
J36nB359_p0636b06║坐如來法空之座，同登彌勒之閣、共入普賢之境。正
J36nB359_p0636b07║恁麼時，直得功成而不處、名遂而身退。及盡今時，寧
J36nB359_p0636b08║居那畔？呼回石女，打鞦韆於牡丹花下；喚轉木童，歌
J36nB359_p0636b09║雪曲於明月堂前。且道知恩報恩者是甚麼人？華林
J36nB359_p0636b10║園裏為靈瑞，破暗室中第一燈。」
J36nB359_p0636b11║上堂。「運斤去堊，徒誇技能；煉石補天，轉見縫罅。若是
J36nB359_p0636b12║英烈丈夫，直須向劫前轉步、那畔搖頭，一任吐霧騰
J36nB359_p0636b13║雲、興波作浪。其道有也，纖塵不立；其道無也，萬象縱
J36nB359_p0636b14║橫。是以毘目仙人執善財童子手時，善財自見其身
J36nB359_p0636b15║往十方十佛剎微塵數世界中，到十佛剎微塵數諸
J36nB359_p0636b16║佛所，見彼佛剎及其眾會諸佛相好種種莊嚴，或經
J36nB359_p0636b17║百千億劫、或經不可說不可說佛剎微塵數劫。時彼
J36nB359_p0636b18║仙人放善財手，即時善財自見其身還在本處。果到
J36nB359_p0636b19║者般田地，不展眉睫而洞察秋毫、不假音聲而談超
J36nB359_p0636b20║四辯。雖然，若到弁山，猶在正中亭外，未見華林堂奧
J36nB359_p0636b21║在。要見華林堂奧麼？隔牆花影動，疑是玉人來。」
J36nB359_p0636b22║佛誕日，德麒披剃，請上堂。「今朝四月八，咄哉小悉達，
J36nB359_p0636b23║纔出孃肚皮，便爾口叨呾。」豎拂，云：「雲門老漢來也。嚇
J36nB359_p0636b24║得黃面瞿曇戰戰競競，躲身不及，走向諸人眼睛裏。
J36nB359_p0636b25║大眾若摸索得他著，不除鬚髮而出家事畢，不搭袈
J36nB359_p0636b26║裟而尸羅圓滿；儻或機思遲鈍，山僧與諸人摸索看。」
J36nB359_p0636b27║以兩手掩面，良久，放手，云：「貓。」
J36nB359_p0636b28║上堂。「釋迦老子云：『我於三七日，思惟如是事。』諸上座！
J36nB359_p0636b29║進堂已三七日，且道釋迦老子思惟甚麼事？者裏緇
J36nB359_p0636b30║素得出，可謂峻峭、可謂英特；若緇素不出，前面是山
J36nB359_p0636c01║門、後頭是佛殿，身冷即加衣、肚饑便喫飯，不用細思
J36nB359_p0636c02║量，胡為更打算？自家咬著舌尖頭，大事方知已了辨。
J36nB359_p0636c03║見不見？嘉州石象喫生薑，陝府鐵牛出白汗。參！」
J36nB359_p0636c04║上堂。「壟上木童吹觱築，閨中石女繡花冠，韓盧咬殺
J36nB359_p0636c05║子湖狗，舜若多神笑破顏。此四句偈，有一句是正中
J36nB359_p0636c06║偏、有一句是偏中正、有一句是正偏兼帶、有一句是
J36nB359_p0636c07║正偏不立。餘即不問，汝諸人且道：那一句是正偏不
J36nB359_p0636c08║立？者裏倜儻分明，三七日內亦不虛棄。許上座頂門
J36nB359_p0636c09║具眼，可謂選佛場中一狀元也。有麼？有麼？」一僧便出，
J36nB359_p0636c10║師云：「禹門浪急難棲泊，幾許魚龍點額歸。」
J36nB359_p0636c11║上堂。「欲識當陽句，分明覿面提，白雲隨出沒，流水任
J36nB359_p0636c12║高低。鐵馬追風遠，泥猿傍月啼，目前如薦得，無物可
J36nB359_p0636c13║堪齊。雖然，此正是閨閣中鍼線工夫，須知有大丈夫
J36nB359_p0636c14║出格之事。還知大丈夫出格之事麼？」喝一喝，云：「向者
J36nB359_p0636c15║裏薦取。」
J36nB359_p0636c16║長興世珍魏封翁為子公錫會試，聞捷音至，請上堂。
J36nB359_p0636c17║「祖師門下，不涉功勳；選佛場中，高標聖境。高標聖境
J36nB359_p0636c18║且置，只如心空及第者是甚麼人？試出說看。」問：「龍驤
J36nB359_p0636c19║雨驟，虎嘯風生，正與麼時，請師接待。」師云：「扶搖浪激
J36nB359_p0636c20║三千丈。」進云：「幽鳥一聲朝雨霽，猿啼高樹晚風清。」師
J36nB359_p0636c21║云：「看取鵬騰萬里雲。」進云：「且喜今朝有慶。」師云：「有賴
J36nB359_p0636c22║證明。」乃云：「離匣寶劍，紫氣騰霄；出袖金鎚，寒光炫目。
J36nB359_p0636c23║其把住也，風雲變色；其放行也，宇宙回春。所以道：大
J36nB359_p0636c24║機必得大用生，大人必具大智到。者裏正好入廛垂
J36nB359_p0636c25║手，隨類現身，經緯天地，紛紜古今，發一機而頓落群
J36nB359_p0636c26║峰，露一境而橫吞萬派，可作三寶之屏翰，為大川之
J36nB359_p0636c27║舟楫。大眾！只如出類拔萃一句又作麼生？」卓拄杖，云：
J36nB359_p0636c28║「桃花已透三層浪，月桂還攀第一枝。」
J36nB359_p0636c29║弁山退院，上堂。卓拄杖，云：「有時雷鍧電激、雲行雨施，
J36nB359_p0636c30║但知進而忘其退；有時月霽空澂、風恬浪靜，但知退
J36nB359_p0637a01║而忘其進。是以，機貴回互，玅在轉功，不得一向死堆
J36nB359_p0637a02║堆的住在者裏。雖不住在者裏，亦未曾離卻者裏，從
J36nB359_p0637a03║上諸聖不敢獨居此位。昔曹山辭洞山，洞問：『汝向甚
J36nB359_p0637a04║處去？』曰：『不變易處去。』洞曰：『不變易處豈有去也？』曰：『去
J36nB359_p0637a05║亦不變易。』所謂舒卷不落功勛，去來了無背向，此是
J36nB359_p0637a06║洞山父子行藏處。只如今日退院一句又如何？」卓拄
J36nB359_p0637a07║杖，云：「紫燕鶵成辭舊壘，午雞啼罷啄陰階。」
J36nB359_p0637a08║　　　（無塵貞道人，捐資敬刻
J36nB359_p0637a09║　　百老和尚語錄第四卷。）
J36nB359_p0637a10║百愚斯禪師語錄卷第四