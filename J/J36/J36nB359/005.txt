J36nB359_p0637b01║百愚斯禪師語錄卷第五
J36nB359_p0637b02║住國山善權寺嗣法門人智操
J36nB359_p0637b03║　住青龍隆福寺嗣法門人智湛　編次
J36nB359_p0637b04║載住青龍隆福禪寺語錄
J36nB359_p0637b05║順治壬辰夏，在弁山龍華寺受請，上堂。「曹家女子愛
J36nB359_p0637b06║風流，惹得東鄰西舍求，悔不當初不嫁好，一場未了
J36nB359_p0637b07║一場羞。」豎拂，云：「者是曹家女，且道他丈夫是甚麼人？」
J36nB359_p0637b08║良久，云：「自古上賢猶不識，造次凡流豈可明？」
J36nB359_p0637b09║結制，上堂。拈香白椎竟，乃云：「運鉗錘，開爐韝，把定牢
J36nB359_p0637b10║關無內外，虛空擊出髓常流，大地山河成一塊。好大
J36nB359_p0637b11║哥，且休怪，直饒鐵額與銅頭，擬議不來百雜碎。眾中
J36nB359_p0637b12║還有不假鉗錘者麼？」問：「法筵龍象眾，當觀第一義。如
J36nB359_p0637b13║何是第一義？」師便打。進云：「棒下分身原不隔，剎塵隨
J36nB359_p0637b14║處共悠悠。」師云：「且過一邊。」乃云：「青龍今日正是棒打
J36nB359_p0637b15║石人頭，嚗嚗論實事，也不與你論人境、說賓主，也不
J36nB359_p0637b16║與你分正偏、明滲漏，只要卒地折、爆地斷，息凡情、離
J36nB359_p0637b17║聖解，懸崖撒手自肯承當，絕後再甦，欺君不得。到者
J36nB359_p0637b18║田地，一任烹佛祖作羹湯、拈鴆毒為乳酪，殺活無礙，
J36nB359_p0637b19║擒縱自由，豈不暢快生平？雖然，直饒及盡今時，三世
J36nB359_p0637b20║諸佛口挂壁上，更有一人猶不肯在。大眾！還識此人
J36nB359_p0637b21║麼？」喝一喝，下座。
J36nB359_p0637b22║舉寒松操首座，立僧上堂。「舉一不得舉二，放過一著
J36nB359_p0637b23║落在第二，盤山老漢忒煞勞攘。」拈拄杖，云：「青龍則不
J36nB359_p0637b24║然，舉也在我、放也在我、不舉不放也在我，所謂我為
J36nB359_p0637b25║法王，於法自在。到者境界，一任符懸肘後、劍挂眉間，
J36nB359_p0637b26║為綱為紀、為準為繩，與一切人分憂解難、舉直錯枉，
J36nB359_p0637b27║為法門之梁梀、作僧眾之鹽梅，眼目人天、鉗錘佛祖。
J36nB359_p0637b28║且道誰是其人？」卓拄杖，云：「雪後始知松柏操，事難方
J36nB359_p0637b29║見丈夫心。」
J36nB359_p0637b30║上堂。「浹旬陰雨飛，今日晴方好，倚楹負暄霜，寒枝上
J36nB359_p0637c01║頻啼鳥。錦霞似散未散，楊柳欲青不青，野水涵天表
J36nB359_p0637c02║春信，梅花知此情復誰曉？趙老茶、雲門餅、青州棗，信
J36nB359_p0637c03║手拈來，滋味非關舌上討，堪憐逐氣尋香客。蹉跎好
J36nB359_p0637c04║光陰，笑煞西鄰王大嫂，良哉觀世音，全身入荒艸。」
J36nB359_p0637c05║上堂。「心月孤圓，光吞萬象，光非照境，境亦非存，光境
J36nB359_p0637c06║俱忘，復是何物？盤山老漢恰似囫圇吞箇棗。青龍今
J36nB359_p0637c07║日不免翻案去也。」拈拄杖，云：「拄杖子昨夜惡發，踊於
J36nB359_p0637c08║虛空，現十八變，即時將百億須彌盧、百億日月宮、百
J36nB359_p0637c09║億四天下攪作一塊、混作一團，於其中間了無生佛
J36nB359_p0637c10║之名，復有何物可得？正恁麼時，諸昆仲向甚處迴避？
J36nB359_p0637c11║若迴避不及，各人照顧自己缽盂好。」
J36nB359_p0637c12║鍾道人誕日，請上堂。「野老家風興不孤，茅簷竹徑曉
J36nB359_p0637c13║霜鋪，等閒懶話朝堂事，醉裏何妨笑語麤？仙慵做，佛
J36nB359_p0637c14║奚圖？得喪胸中一物無，彭祖奇年高八百，怎如壁上
J36nB359_p0637c15║挂葫蘆？」
J36nB359_p0637c16║上堂。舉：「水潦和尚問馬祖曰：『如何是西來的的大意？』
J36nB359_p0637c17║被祖攔胸一蹋，豁然有悟，遂起大笑，云：『也大奇！也大
J36nB359_p0637c18║奇！無量法門、百千玅義，總向一毫頭上識得根源去
J36nB359_p0637c19║也。』」豎拂，云：「者是一毫頭上，大眾還識麼？」喝一喝，云：「猛
J36nB359_p0637c20║虎不餐几上肉，紅爐豈煉囊中錐？」
J36nB359_p0637c21║岫雲披剃，請上堂。卓拄杖，云：「者箇在天而天，在人而
J36nB359_p0637c22║人，在僧而僧，在俗而俗。」復卓一下，云：「在天而非天，在
J36nB359_p0637c23║人而非人，在僧而非僧，在俗而非俗。若果如是，不窺
J36nB359_p0637c24║戶牖而遍見天下，不越庭際而出家事畢，然猶未是
J36nB359_p0637c25║極則事。如何是極則事？金剛寶劍驀頭揮，識斷紅塵
J36nB359_p0637c26║透祖機，應物還如雲出岫，金烏夜半燦光輝。」
J36nB359_p0637c27║重建大殿，上堂。「虛空結彩，平地興雲，拈須彌於蝸牛
J36nB359_p0637c28║角上，掇世界於醯雞眼中，是何三昧所致？具眼者辨
J36nB359_p0637c29║看。」寒松首座問：「梁升寶殿，彩結虛空，鼎新句子如何
J36nB359_p0637c30║酬唱？」師云：「匝地紅輪照。」進云：「匝地紅輪正是升梁，畢
J36nB359_p0638a01║竟何為鼎新？」師云：「虛空紫氣騰。」進云：「與麼則蝸牛角
J36nB359_p0638a02║上堆山嶽，醯雞眼裏納須彌。」師云：「一任讚嘆。」進云：「是
J36nB359_p0638a03║何言歟？」師便休去，乃云：「玄黃未判，偏正未分，早已有
J36nB359_p0638a04║者大寶王剎，非狹非廣、無成無壞，本自莊嚴，不假造
J36nB359_p0638a05║作。過去諸佛於此中間究竟圓滿，入般涅槃；未來諸
J36nB359_p0638a06║佛於此中閒成等正覺，遞相出興；現在諸佛於此中
J36nB359_p0638a07║閒舒廣長舌，轉大法輪；東西列祖於此中閒互相授
J36nB359_p0638a08║受，提持正印；天下老凍儂於此中間建宗立旨，豎大
J36nB359_p0638a09║法幢；後來性空禪師於此中閒別展家風，泛木盆於
J36nB359_p0638a10║浩渺，吹鐵笛於雲閒，迨宋及今六百餘年，音容猶在。
J36nB359_p0638a11║山僧數載以來，於此中閒開疆闢土，架木鋤雲，雖不
J36nB359_p0638a12║敢媲美先哲，聊爾追步後賢，只要大眾親證親悟到
J36nB359_p0638a13║大寶王剎。若是有力大人於此繼往開來、起墜興廢，
J36nB359_p0638a14║搬磚弄瓦，各顯神通，運水挑泥，無非佛事，一任豎者
J36nB359_p0638a15║為柱，橫者為梁，巨者為棟，細者為椽，一多無礙，小大
J36nB359_p0638a16║相容，簷牙參差，遶挹九峰之翠，榱角錯落，橫吞三泖
J36nB359_p0638a17║之汶，龍江旋繞，鶴渚瀠洄，說甚人間兜率、洞府仙宮？
J36nB359_p0638a18║只教遍大地是圓覺伽藍，盡虛空是普光明殿，五湖
J36nB359_p0638a19║衲子杖笠雲奔，十方檀那輪蹄輻輳，人人悟般若真
J36nB359_p0638a20║宗，各各助無為之化。且道如何是古路重揚一句？
J36nB359_p0638a21║皇風浩蕩乾坤闊，佛日增輝宇宙新。」
J36nB359_p0638a22║上堂。「昨夜雨何來？乒乓打窗紙，驚開柳眼青，滴破梅
J36nB359_p0638a23║花觜。溼卻舜若眉，法身冷如水，天曉開門看，浪花橋
J36nB359_p0638a24║畔起。若是恁麼人，拈頭便知尾。還有恁麼人麼？昔甘
J36nB359_p0638a25║贄行者至南泉設齋，時黃檗為首座，行者請黃檗散
J36nB359_p0638a26║嚫，檗云：『財法二施，等無差別。』者云：『若恁麼，如何消得？』
J36nB359_p0638a27║遂將去。少頃，復請黃檗散嚫，檗云：『財法二施，等無差
J36nB359_p0638a28║別。』者便散嚫。」乃云：「黃檗大似停囚長智，行者亦是貧
J36nB359_p0638a29║兒賣富。雖然，二俱作家，檢點將來，不無滲漏。若是青
J36nB359_p0638a30║龍作黃檗，待行者請施財，信手拈來，劈面便擲，行者
J36nB359_p0638b01║雖通身是眼，管教措手不及。」
J36nB359_p0638b02║薦親，請上堂。「知幻即離，不作方便；離幻即覺，亦無漸
J36nB359_p0638b03║次。此是黃面老子將差珍異寶一時撒向諸人面前
J36nB359_p0638b04║了也，設或機思遲鈍，勿怪重宣偈言。」卓拄杖，云：「唯有
J36nB359_p0638b05║者箇力，超出一切法，不落於無漏，安屬於有為？遠離
J36nB359_p0638b06║三乘道，迥超聖凡位，罔極劬勞恩，一念皆酬畢，有情
J36nB359_p0638b07║與無情，普令登彼岸。」喝一喝，云：「者些絡索從甚處得
J36nB359_p0638b08║來？不因梅放早，怎見隔年春？」
J36nB359_p0638b09║上堂。「鴈過長空，影沉寒水，鴈無遺蹤之心，水無留影
J36nB359_p0638b10║之意。古人與麼道，也是鬼窟裏作活計，青龍從來不
J36nB359_p0638b11║會捏怪。」顧左右，云：「昨夜三更，文殊與普賢相毆。一人
J36nB359_p0638b12║云：『根本智內勿容纖塵。』一人云：『萬行門中不捨一法。』
J36nB359_p0638b13║遞相爭論不已，卻被山僧拄杖子聽見，云：『你者一對
J36nB359_p0638b14║擔板漢，來者裏驚群動眾。』即便趁出了也。大眾！曾夢
J36nB359_p0638b15║見者消息麼？為人不作虧心事，半夜敲門不喫驚。」
J36nB359_p0638b16║西源禪德七秩，請上堂。「騎駿馬，驟高樓，萬里銀河輥
J36nB359_p0638b17║玉毬，百歲翁翁著五彩，不風流處也風流。唯有衲僧
J36nB359_p0638b18║家不教而能、不言而喻，說甚天地同根、萬物一體？壺
J36nB359_p0638b19║中日月、袖裏乾坤，正好與無量壽如來眉毛廝結、把
J36nB359_p0638b20║臂偕行，作箇同參。○無量壽如來於中出現，大眾看
J36nB359_p0638b21║看。」揮拂，云：「黃鶴樓前鸚鵡洲。」
J36nB359_p0638b22║元旦，上堂。「一年好景今為最，莫當等閒空自棄。梅嫩
J36nB359_p0638b23║雪香月影肥，雲晴日暖鶯聲細。白頭婆子把花簪，丫
J36nB359_p0638b24║角老兒騎竹戲。眾兄弟會也未？不會，但看東村王大
J36nB359_p0638b25║伯，燒錢稽首祝堯天，一曲昇平遍大地。」
J36nB359_p0638b26║上堂。「今日是元宵佳節，正值燈明如來出現於世，一
J36nB359_p0638b27║燈然百千燈，燈燈相續，燄燄無窮，盡未來際，無有休
J36nB359_p0638b28║息，直得天花繚繞，繒彩繽紛，江村煙火光騰紫陌，城
J36nB359_p0638b29║市笙歌響徹雲衢，水流般若之音，鳥弄無生之曲。」拈
J36nB359_p0638b30║拄杖，云：「諸昆仲！還見燈明如來麼？若也未見，拄杖子
J36nB359_p0638c01║聊作箇通事舍人。雲縹緲，碧崔嵬，滿目風光絕點埃，
J36nB359_p0638c02║柳放三千金世界，梅開十二玉樓臺。」
J36nB359_p0638c03║解制，上堂。「石門嶮巇鐵關牢，舉目重重萬仞高，無角
J36nB359_p0638c04║鐵牛衝得破，毘盧海內鼓波濤。」乃云：「泐潬英老可謂
J36nB359_p0638c05║門風峻峭，住處孤危，仔細較量，只會把住，不解放行，
J36nB359_p0638c06║總不如青龍者裏前無嶮巇之鐵關、後無壁立之萬
J36nB359_p0638c07║仞，唯有茅檐竹椽、紙幔繩床，門開八字，路徑坦平，來
J36nB359_p0638c08║者任來、去者任去，東者自東、西者自西，任運騰騰，了
J36nB359_p0638c09║無羈絆。於此薦得，行腳事畢。」顧左右，云：「眾兄弟！今日
J36nB359_p0638c10║因甚向平地喫交？」拈拄杖，一時打散。
J36nB359_p0638c11║上堂。「道也者，不可須臾離也，可離非道也。」揮拂，云：「龍
J36nB359_p0638c12║江浪暖，鶴渚春奢，柳飄金縷，梅吐紅霞。流水光中，犬
J36nB359_p0638c13║吠明月；白雲影裏，鳥銜落花。於斯會得，日消黃金萬
J36nB359_p0638c14║兩；若也踟躕，切忌飯裏有砂。」
J36nB359_p0638c15║觀音聖誕，上堂。豎拂，云：「今日觀音大士於此拂子頭
J36nB359_p0638c16║上誕生，者裏著得隻眼，正好興無緣之慈、起同體之
J36nB359_p0638c17║悲，和泥合水、散影分形，處處為明為道、時時為瑞為
J36nB359_p0638c18║祥，淨法界身本無出沒，大悲願力示現受生。○只如
J36nB359_p0638c19║大士有三十二應，且道者箇是那一應？春到上林多
J36nB359_p0638c20║意氣，庭前玉樹長新枝。」
J36nB359_p0638c21║上堂。「三月春光富貴天，子規叫煞有誰憐？好花無限
J36nB359_p0638c22║成狼藉，片片隨流過碧川。一法若有，毘盧墮於凡夫；
J36nB359_p0638c23║萬法若無，普賢失其境界。」豎拂，云：「者箇有不得、無不
J36nB359_p0638c24║得，親不得、疏不得。」揮拂，云：「不如一齊劃斷葛藤，直使
J36nB359_p0638c25║僧俗男女、山河大地、明暗色空總教成佛去。正與麼
J36nB359_p0638c26║時，阿誰證明？東園公、夏黃公、綺里季、角里先生。」
J36nB359_p0638c27║祈嗣，請上堂。舉：「僧問投子云：『初生孩子還具六識也
J36nB359_p0638c28║無？』投云：『急水灘頭打毬子。』僧不薦，又問趙州：『急水灘
J36nB359_p0638c29║頭打毬子意旨如何？』州云：『念念不停流。』」乃云：「一人有
J36nB359_p0638c30║雕冰鏤玉之巧，一人具鑿影析塵之能，雖則各遑玅
J36nB359_p0639a01║手、互相激揚，怎奈鷸蚌相持、漁翁得利？如問青龍：『初
J36nB359_p0639a02║生孩子還具六識也無？』但道：『好箇消息。』者裏見得，一
J36nB359_p0639a03║任參天地、育萬物、紹宗祧、承祖業，可謂室內真子不
J36nB359_p0639a04║同門外遊人。有麼？」揮拂，云：「春未去，夏又回，參差綠影
J36nB359_p0639a05║漸成堆，庭前不種梧桐樹，也有丸苞天外來。」
J36nB359_p0639a06║上堂。「山僧昔日得一句子，至今受用不盡，幾欲拈出，
J36nB359_p0639a07║只是罕遇其人，卷而懷之二十餘年。大眾！且道是那
J36nB359_p0639a08║一句子？」良久，云：「金生麗水，玉出崑岡。」
J36nB359_p0639a09║元旦，上堂。「天無私蓋，地無私載，日月任流遷，春風無
J36nB359_p0639a10║向背。有者道：衲僧家一味饑餐渴飲、目視雲霄，倦則
J36nB359_p0639a11║向折腳繩床曲肱打眠，總饒乾坤覆墜而不驚、洪波
J36nB359_p0639a12║滔天而非覺，說甚月之大小、年之新舊？看來猶是徐
J36nB359_p0639a13║六擔板。那知青龍者裏有三種好事：一則元旦祝延
J36nB359_p0639a14║聖壽、二則大眾各各萬福、三則同脅禪德年屆古稀。
J36nB359_p0639a15║更有一種好事，大眾還知麼？逢人但與麼舉。」
J36nB359_p0639a16║結制，送法被，請上堂。「華簇簇，錦簇簇，描不成兮畫不
J36nB359_p0639a17║足，驀地展開覆大千，燦然五彩耀人目。」拈拄杖，云：「還
J36nB359_p0639a18║有不被蓋覆者麼？出來道看。」問：「昔日世尊拈花示眾，
J36nB359_p0639a19║今日和尚將何指南？」師云：「當空杲日照人寒。」進云：「殿
J36nB359_p0639a20║閣風生來法席，一灣溪水遶青龍。」師云：「閑言語。」乃云：
J36nB359_p0639a21║「今日青龍，不圖諸人高標勝境、別豎慧幢，但能一念
J36nB359_p0639a22║無為、萬機寢削，坐斷報化佛頭，不落聖凡等見。若如
J36nB359_p0639a23║是也，一任橫身那畔、獨步丹霄，捏扁虛空、搓圓世界，
J36nB359_p0639a24║掀翻滄海、喝碎白雲，不為分外。苟非其人，饒是生成
J36nB359_p0639a25║釋迦、長就彌勒；稍有遲疑，管教髑髏粉碎。何故？當軒
J36nB359_p0639a26║秦鏡分明甚，野干無繇匿本形。」
J36nB359_p0639a27║禮千佛懺，上堂。「昔有一秀才看《千佛名經》，問長沙云：
J36nB359_p0639a28║『經中只見諸佛名號，未審諸佛居何國土？』沙云：『黃鶴
J36nB359_p0639a29║樓崔顥題詩後，還有人題也未？』才云：『未曾。』沙云：『秀才
J36nB359_p0639a30║若暇，題取一篇好。』」乃云：「長沙諸方號為岑大虫，被者
J36nB359_p0639b01║措大一問，不免指東撦西，推出一座黃鶴樓來唐塞。
J36nB359_p0639b02║青龍則不然。」豎拂，云：「千佛國土在拂子頭上，小大相
J36nB359_p0639b03║容，一多無礙，主伴重重，作大佛事了也。」放下拂子，復
J36nB359_p0639b04║召眾云：「且道諸佛國土又向何處去也？龜毛直透三
J36nB359_p0639b05║千界，瑞靄朱門十二樓。」
J36nB359_p0639b06║上堂。「具足凡夫法，凡夫不知；具足聖人法，聖人不會。
J36nB359_p0639b07║聖人若會，即同凡夫；凡夫若知，即是聖人。大眾，要識
J36nB359_p0639b08║凡夫法麼？」拍右膝，云：「者裏薦取。要識聖人法麼？」拍左
J36nB359_p0639b09║膝，云：「者裏薦取。者裏且置，只如凡之與聖相去幾何？」
J36nB359_p0639b10║良久，云：「桃花紅，李花白，年年何曾有異色？舉似諸人
J36nB359_p0639b11║尚不知，問取東村王大伯，尋常肝膽向人傾，惱亂春
J36nB359_p0639b12║風猶未歇。」
J36nB359_p0639b13║上堂。「第一義，好生觀，倚天長劍逼人寒。」卓拄杖，云：「髑
J36nB359_p0639b14║髏擊碎阿誰曉？南贍部洲北鬱單。」便下座。
J36nB359_p0639b15║上堂。「氣稜層，光突兀，異中來也是何物？」豎拂子，云：「覿
J36nB359_p0639b16║面施為不見形。」擊香几，云：「分明打破精靈窟。豹披霧
J36nB359_p0639b17║而變文，龍乘雷而換骨，莫輕忽。咄！」拋拂，云：「衝霄須看
J36nB359_p0639b18║撩天鶻。」
J36nB359_p0639b19║上堂。「麥浪千層碧，菜花一片金，可憐枝上鳥，啼破祖
J36nB359_p0639b20║師心。將甚麼喚作祖師心？莫是鷲嶺拈花、少室面壁
J36nB359_p0639b21║喚作祖師心麼？莫是黃梅付衣、曹溪豎拂喚作祖師
J36nB359_p0639b22║心麼？莫是升堂入室、鳴鼓白椎喚作祖師心麼？乃至
J36nB359_p0639b23║雨落地溼、日出天晴、星馳電卷、魚躍鳶飛、水流風動、
J36nB359_p0639b24║鴉鳴鵲噪喚作祖師心麼？若與麼會，大似向驢鞍橋
J36nB359_p0639b25║上覓阿爺下頷、破木杓邊認祖宗腦蓋，料掉沒交涉。
J36nB359_p0639b26║既都不是，畢竟如何？」卓拄杖，云：「填溝塞壑無人會，石
J36nB359_p0639b27║爛松枯幾箇知？」
J36nB359_p0639b28║上堂。「金佛不度爐，木佛不度火，泥佛不度水，唯有真
J36nB359_p0639b29║佛屋裏坐。趙州老漢與麼說話，大似將心肝五臟兩
J36nB359_p0639b30║手捧出，只要人親見。叵耐漆桶不快，反成狼藉。青龍
J36nB359_p0639c01║今日要與他拾遺補缺去也。金佛不度爐，十八女兒
J36nB359_p0639c02║滿面鬍；木佛不度火，金毛獅子紙包裹；泥佛不度水，
J36nB359_p0639c03║笙歌滿載瀟湘裏，唯有真佛屋裏坐。」喝一喝，云：「堪笑
J36nB359_p0639c04║牽牛去拽磨。」
J36nB359_p0639c05║上堂。「青草池塘，蛙鳴夜月；芳園花榭，鳥喚香風。白鶴
J36nB359_p0639c06║江頭，東漁歌而西牧唱；青龍寺裏，晨擊鼓而暮敲鐘。
J36nB359_p0639c07║昨夜驀地裏風吹動寶塔上鈴鐸兒，鼕鼕丁丁，丁丁
J36nB359_p0639c08║鼕鼕，直到大天曉，驚出東方一輪紅。大眾且道：是何
J36nB359_p0639c09║意旨？」以拂擊香几，云：「此方真教體，清淨在音聞。」
J36nB359_p0639c10║上堂。「龐公道：『難難，十擔油麻樹上攤。』龐婆云：『易易，下
J36nB359_p0639c11║得床來腳著地。』靈昭云：『也不難，也不易，百艸頭邊祖
J36nB359_p0639c12║師意。』當時山僧若在，喚來各與三十拄杖。何也？大小
J36nB359_p0639c13║龐公只解屋裏販，揚州祖師意猶未夢見在。諸昆仲！
J36nB359_p0639c14║畢竟如何是祖師意？」喝一喝，云：「曹溪波浪如相似，無
J36nB359_p0639c15║限平人被陸沉。」
J36nB359_p0639c16║佛誕，上堂。「○大眾看看！今日釋迦老子特為諸人示
J36nB359_p0639c17║滿月輪、說佛性義，即時大地震動、天雨寶花，直得廁
J36nB359_p0639c18║坑頭乾矢橛現大人之相、糞堆上破草鞋作獅子吼
J36nB359_p0639c19║聲，塵塵獨露、剎剎斯彰，人與非人性相平等，未離兜
J36nB359_p0639c20║率已降皇宮、未出母胎度人已畢，又豈待毘嵐園裏、
J36nB359_p0639c21║無憂樹下指天指地？」復畫○○云：「誰把玉環敲兩段？
J36nB359_p0639c22║半沉滄海半浮空。」
J36nB359_p0639c23║上堂。「青龍家風澹薄，接待不似諸方，差脫老椽破屋，
J36nB359_p0639c24║摧殘折腳柴床，箇箇胸襟廓落，人人鼻孔昂藏，一味
J36nB359_p0639c25║種田博飯，有甚佛法商量？既不商量，只如楊岐三腳
J36nB359_p0639c26║驢子𨁝跳上三十三天，善法堂裏打箇轉身，將帝釋
J36nB359_p0639c27║頭上寶華冠一踢粉碎。且道：是箇甚麼道理？」擊拂子，
J36nB359_p0639c28║云：「大風吹倒梧桐樹，自有傍人話短長。」
J36nB359_p0639c29║上堂。「今朝四月十五，一言迥出今古。昨夜犬吠韓盧，
J36nB359_p0639c30║天曉大虫趁虎。驚起露柱搖頭，嚇得燈籠作舞。會得
J36nB359_p0640a01║者掉臂即行，不會者更聽重舉。」下座。
J36nB359_p0640a02║解制，上堂。「泥牛拽斷黃金索，彩鳳衝開碧玉關，蝴蝶
J36nB359_p0640a03║撲翻花底月，波斯倒捲水晶簾。此四句，有一句接上
J36nB359_p0640a04║根人、有一句接中根人、有一句接下根人、有一句格
J36nB359_p0640a05║外提持不立根器。諸禪德！且道那是格外提持不立
J36nB359_p0640a06║根器的句？若檢點得出，一任七縱八橫、東拋西擲，活
J36nB359_p0640a07║吞佛祖、倒卓乾坤，向萬里無寸艸處去亦得、青黯黯
J36nB359_p0640a08║處去亦得、三處度夏亦得、一處安居亦得，誰敢正眼
J36nB359_p0640a09║覷著？覷著則瞎卻渠眼。若也未到者般出地，刀尖有
J36nB359_p0640a10║蜜君休舔，蠱毒之家水莫嘗。」
J36nB359_p0640a11║誕日，上堂。舉：「法眼因僧問云：『承教有言：「從無住本建
J36nB359_p0640a12║立一切法。」如何是無住本？』眼云：『形興未質，名起無名。』
J36nB359_p0640a13║雪竇拈拄杖，云：『拄杖是形名雙舉，形即無形，名即無
J36nB359_p0640a14║名。有等無見識瞎漢，只認得箇無形段、無名姓的便
J36nB359_p0640a15║為極則，不唯孤負法眼，抑且違背古人。』」乃云：「法眼教
J36nB359_p0640a16║人向無形名上薦取有形名底，雪竇教人向有形名
J36nB359_p0640a17║上領略無形名的，二老好似杭州人撐船。青龍即不
J36nB359_p0640a18║然。」豎拂，云：「者箇是名不可呼，者箇是形不可睹，不立
J36nB359_p0640a19║階級，迥超今古，慣向毒蛇腮邊揩痒，偏去太歲頭上
J36nB359_p0640a20║掘土，惹得共工氏怒發，將頭觸碎不周山，女媧氏煉
J36nB359_p0640a21║五色石以補大眾。會麼？五九元來四十五。」
J36nB359_p0640a22║上堂。「秋雨瀰漫，灑醍醐於大地；丹楓錯落，布錦繡於
J36nB359_p0640a23║千江。芙蓉呈笑面，月桂吐真機，步步無非寶藏，頭頭
J36nB359_p0640a24║總是家珍。怎奈懷寶迷邦，不解轉身就父？若是具眼
J36nB359_p0640a25║豪傑，全身擔荷、覿體承當，所謂我本無心有所希求，
J36nB359_p0640a26║今此寶藏自然而至，正好駕無底船、撒漫天網，釣吞
J36nB359_p0640a27║舟之巨鰲、打沖霄之彩鳳。雖然，更有一人在千人萬
J36nB359_p0640a28║人之中，不背一人、不向一人，且道此人具何面目？」卓
J36nB359_p0640a29║拄杖，云：「長憶明州憨布袋，逢人乞我一文錢。」
J36nB359_p0640a30║結制，上堂。卓拄杖，云：「青龍者裏無法可說、無禪可參，
J36nB359_p0640b01║無金剛圈教諸人透、無栗棘蓬教諸人吞、無玄要賓
J36nB359_p0640b02║主句教諸人會，一味要你搜空業識、鎔盡偷心，向威
J36nB359_p0640b03║音那畔更那畔打箇無底筋斗，卻來者裏方堪湊泊，
J36nB359_p0640b04║眉毛罅裏藏海水、拄杖頭上著須彌，總不分外。苟或
J36nB359_p0640b05║未然，饒有暴虎馮河之勇、驅山塞海之能，運斤成風、
J36nB359_p0640b06║煉石補天，具百千神通、無量玅用，若到青龍，一點也
J36nB359_p0640b07║用不著。且道青龍有甚麼過人處？」擲拄杖，云：「慣將折
J36nB359_p0640b08║箸攪禹門，只要魚龍知性命。」
J36nB359_p0640b09║漚和侍者為業師周忌，請上堂。「道遠乎哉？觸事而真；
J36nB359_p0640b10║聖遠乎哉？體之即神。」豎拂，云：「者裏見得盡法界是金
J36nB359_p0640b11║剛正體，遍虛空是自己光明。生本無生，彩鳳那棲寒
J36nB359_p0640b12║木？滅亦無滅，蛟龍安臥深淵。來無所來，猶孤月耀乎
J36nB359_p0640b13║滄海；去無所去，若浮雲散乎太虛。所謂生滅去來，本
J36nB359_p0640b14║如來藏。雖然，只如從素凝公去世一周，畢竟向甚處
J36nB359_p0640b15║行履？」以拂子指空中雪，云：「一片與兩片，俄然無不遍。
J36nB359_p0640b16║九峰玉鏤成，三泖銀砌岸。白鶴隱無形，烏藤正出現。
J36nB359_p0640b17║楊柳眼裏，文殊大士賣風光；梅花影中，普賢菩薩逞
J36nB359_p0640b18║神變。塞壑填溝無不是，普天匝地休分辨。休分辨，急
J36nB359_p0640b19║須薦，莫待明朝紅日昇，依然露出本來面。大眾，如何
J36nB359_p0640b20║是本來面？」喝一喝，下座。
J36nB359_p0640b21║上堂。「一九二九三四九，相逢盡道難出手，夜深玉兔
J36nB359_p0640b22║嚼寒冰，凍得金烏藏北斗，寒山拾得笑欣欣，露柱燈
J36nB359_p0640b23║籠忙點首。」豎拂，云：「高著眼，見也否？白雲天外變蒼狗。」
J36nB359_p0640b24║復舉：「末山尼因灌溪問：『如何是末山？』尼曰：『不露頂。』溪
J36nB359_p0640b25║云：『如何是末山主？』尼云：『非男女相。』溪喝，云：『何不變去？』
J36nB359_p0640b26║尼云：『不是神、不是鬼，變箇甚麼？』」乃云：「灌溪竿木隨身，
J36nB359_p0640b27║末山符懸肘後，雖則賓主互換、各露風規，猶不免山
J36nB359_p0640b28║僧拂子將他二人鼻孔一時穿卻。且道者箇拂子有
J36nB359_p0640b29║甚奇特？衝開碧落松千尺，截斷紅塵水一溪。」
J36nB359_p0640b30║臘八，上堂。「風寒月冷鳥驚棲，雪裏梅花香滿溪，夢破
J36nB359_p0640c01║玉人消息斷，鄰家▆夜一聲雞。昔世尊在雪山六年
J36nB359_p0640c02║苦行，於臘月八夜睹明星悟道，惹得箇箇撐眉努目，
J36nB359_p0640c03║承虛接響，青龍與他掀翻窠臼，免得後來兒孫去鬼
J36nB359_p0640c04║窟裏作活計，直教一切人向諸佛見不到處見、行不
J36nB359_p0640c05║到處行、說不到處說。」豎拂，云：「者是諸佛見不到的，還
J36nB359_p0640c06║見得麼？」擊拂，云：「者是諸佛行不到的，還行得麼？」揮拂，
J36nB359_p0640c07║云：「者是諸佛說不到的，還說得麼？」良久，云：「始作翕如
J36nB359_p0640c08║也，從之純如也，皦如也，繹如也。」擲拂，云：「以成。」
J36nB359_p0640c09║上堂。「缽裏飯，桶裏水，好箇塵塵三昧；德山歌，禾山鼓，
J36nB359_p0640c10║亦非小小神通。破艸鞋，放光動地；乾矢橛，耀古騰今。
J36nB359_p0640c11║論正論偏，何異掉棒打月？說玄說要，好似掘地覓天。
J36nB359_p0640c12║所以道：通人猶寡，局士偏多。縱饒迦葉門前掉臂、威
J36nB359_p0640c13║音那畔搖頭，以佛祖作冤家、將魔王為眷屬，亦未是
J36nB359_p0640c14║衲僧活計。且如何是衲僧活計？」以拂召眾，云：「了了了，
J36nB359_p0640c15║與君指出形山寶；玄玄玄，打破乾坤別有天。殷勤舉
J36nB359_p0640c16║似參玄客，剔起雙眉千嶂隔。」豎拂，云：「隔不隔？眼中童
J36nB359_p0640c17║子慣吹簫，井底蝦蟆吞卻月。」良久，云：「瞥。」
J36nB359_p0640c18║元旦，湖州府尊張公請上堂。「律入青陽，寅回斗柄，正
J36nB359_p0640c19║顓瑣禪位之初，幸勾芒交印之始。人人腦後，豁開錦
J36nB359_p0640c20║繡乾坤；箇箇眉尖，迸出斬新氣象。木馬蹋翻波底月，
J36nB359_p0640c21║不假時節因緣；泥牛耕轉壟頭春，說甚佛性玅義？正
J36nB359_p0640c22║恁麼時，直得寶印高懸、金鞭遠震，國運與佛運齊興、
J36nB359_p0640c23║皇風共祖風并扇。雖然，只如垂衣端拱一句又作麼
J36nB359_p0640c24║生？村歌社舞人皆委，舜德堯仁孰可知？」
J36nB359_p0640c25║監院獨朗五旬請上堂。「楊岐三腳驢子昨夜𨁝跳上
J36nB359_p0640c26║玅喜世界，將不動智如來嚇了一驚，卻被張果老倒
J36nB359_p0640c27║跨回來，欲赴西王母瑤池大會，行至趙州橋，不覺打
J36nB359_p0640c28║箇顛蹶，連果老仙人一齊掀翻在地，然後掉轉尾直
J36nB359_p0640c29║走到青龍寺裏，山僧不免將他收下了也。雖然隨高
J36nB359_p0640c30║就下，出入得力，只有些習氣未除。大眾！且道畢竟如
J36nB359_p0641a01║何除得？吸乾滄海紅輪現，獨朗乾坤耀太虛。」
J36nB359_p0641a02║解制日，求嗣，請上堂。左卓拄杖，云：「十五日已前，天寒
J36nB359_p0641a03║地凍，水冷艸枯，飛鳥息影於深林，遊魚潛蹤於大壑，
J36nB359_p0641a04║直饒三世諸佛、歷代祖師也不得動著。」右卓拄杖，云：
J36nB359_p0641a05║「十五日已後，東風解凍，萬卉萌芽，梅花孕白玉之胎，
J36nB359_p0641a06║蘭房協熊羆之兆，於一毛頭現百億毛頭獅子亦不
J36nB359_p0641a07║為分外。正當十五又作麼生湊泊？」連卓拄杖，云：「打開
J36nB359_p0641a08║趙州關，拈卻雲門普，拍手唱陽春，倒跨豐干虎。或西
J36nB359_p0641a09║秦、或東魯，天上人間無所阻。呵呵呵，休莽鹵，歸家得
J36nB359_p0641a10║力是兒孫，祖父從來不出戶。」
J36nB359_p0641a11║誕日，上堂。「潦倒行年四十九，罪深如海膽如斗，何須
J36nB359_p0641a12║更覺昔年非？鞭起須彌顛倒走，寒山拾得笑呵呵，釋
J36nB359_p0641a13║迦彌勒忙搖手。諸昆仲，知也否？不知，問取當年老趙
J36nB359_p0641a14║州，逢人便道蘇州有、常州有。大眾，且道有箇甚麼？不
J36nB359_p0641a15║是白拈，便是翦綹。」
J36nB359_p0641a16║至法界寺，請上堂。「月華孕彩，全彰滿目風光；桂蕊噴
J36nB359_p0641a17║香，別是一般氣象。歷祖之真機宛爾，衲僧之巴鼻分
J36nB359_p0641a18║明，不落言詮，迥超數量，諸佛從此而出生，群靈從此
J36nB359_p0641a19║而養育，為天地之根，作萬物之本。」豎拂，云：「者箇又向
J36nB359_p0641a20║甚麼處得來？不假壺公術，誰知別有天？」
J36nB359_p0641a21║上堂。「今朝三月十六，一句明明叮囑，不須向外馳求，
J36nB359_p0641a22║浩浩春光滿目。一溪流水鳴琴，兩岸垂楊乍緣，不羨
J36nB359_p0641a23║靈雲見桃，謾誇香嚴擊竹。若能一念無為，猶勝百倍
J36nB359_p0641a24║天福。天福終是不常，無為畢竟成佛，河沙玅德周圓，
J36nB359_p0641a25║百千三昧具足。」以拂作圓相，云：「且道是那一三昧？」復
J36nB359_p0641a26║放開拂，云：「大千沙界海中漚，一切聖賢如電拂。」
J36nB359_p0641a27║上堂。「大眾！今是崇明縣眾檀越得得而來，懇陞此座，
J36nB359_p0641a28║舉揚佛法。若是佛法，孔子不敢措辭，瞿曇默然有分。
J36nB359_p0641a29║雖然，事無一向，不免別通消息。」豎拂，云：「看！看！昨宵露
J36nB359_p0641a30║柱與燈籠廝撲，不覺撞倒山門外石幢子，嚇得昇仙
J36nB359_p0641b01║臺上王可交躲向天台去也。大眾！見麼？三級浪高魚
J36nB359_p0641b02║化龍，癡人猶戽夜塘水。」
J36nB359_p0641b03║誕日，上堂。拈拄杖，云：「者箇木上座，通身無面目，到處
J36nB359_p0641b04║撒風顛，超然離背觸。不居偏正位，不受人天福，放去
J36nB359_p0641b05║遍剎塵，收來在一粟。數量莫能該，春秋安可局？象帝
J36nB359_p0641b06║不知名，空王作眷屬。」卓拄杖，云：「戴角披毛混眾流，夜
J36nB359_p0641b07║深不向蘆灣宿。」
J36nB359_p0641b08║結制，友松居士請上堂。「此事不是說了便休，須親證、
J36nB359_p0641b09║親悟、親到者田地始得。今選佛場開、雲水畢聚，務要
J36nB359_p0641b10║人人收攝心猿、牢拴意馬，勦絕凡情、除卻聖解，更要
J36nB359_p0641b11║痛出一身白汗，始知不欺汝也。苟或未能，饒你眼飛
J36nB359_p0641b12║閃電、舌捲風雷，揮霍成雲、咳唾如雨，毛孔藏百千香
J36nB359_p0641b13║海、胸中有萬億機籌，乃至身上出火、身下出水，現十
J36nB359_p0641b14║八變、具無量神通，若到青龍者裏向你道箇未在。何
J36nB359_p0641b15║也？些些伎倆休開口，行到須彌始見高。」
J36nB359_p0641b16║冬至，上堂。「一生二，二生三，三生萬物。」畫一畫，云：「者是
J36nB359_p0641b17║一，若辨得出，則知箇箇腳下有一片無陰陽地，寒暑
J36nB359_p0641b18║不能到、造化不能移，折旋俯仰、欬唾屈伸、掉臂經行
J36nB359_p0641b19║常在其中。諸人還曾蹋著也無？」喝一喝，云：「寒槁園林
J36nB359_p0641b20║看變態，春風吹動律筒灰。」
J36nB359_p0641b21║元旦，上堂。「凍日初開，萬里溪山呈舊面；曉雲乍起，一
J36nB359_p0641b22║腔風月展新機。化母施無作之功，東君行不言之令，
J36nB359_p0641b23║當此時也，直得珠簾倒捲而六戶靈通、寶鏡高懸而
J36nB359_p0641b24║萬象不昧，江河淮濟時時激濁揚清、日月星辰處處
J36nB359_p0641b25║聯珠合璧，又豈待河出圖、洛出書、甘露降、鳳來儀，然
J36nB359_p0641b26║後為祥瑞者哉？雖然，在衲僧分上將何酬答？攜笻獨
J36nB359_p0641b27║立千峰外，願把南山祝帝堯。」
J36nB359_p0641b28║上堂。舉：「昔趙州因僧問：『學人乍入叢林，乞師指示。』州
J36nB359_p0641b29║曰：『喫粥了也未？』僧云：『喫粥了。』州曰：『洗缽去。』其僧有省。」
J36nB359_p0641b30║乃云：「大眾！會麼？喫粥了，洗缽去，一飽能忘千載慮，至
J36nB359_p0641c01║今大地沒饑人，笑看兒童捉柳絮。」
J36nB359_p0641c02║解制，上堂。「敲開金鎖絕囊藏，拄杖腰包各自忙，謾謂
J36nB359_p0641c03║長安風月好，腳頭煙水正茫茫。青龍今日解制，別無
J36nB359_p0641c04║佛法可說，只有三件事分付諸人：第一、淨地上不得
J36nB359_p0641c05║著腳；第二、熱鬧處切忌稱尊；第三、古廟裏休去挂搭。
J36nB359_p0641c06║若透得此三件事過，不妨眼空四海、背負須彌，一任
J36nB359_p0641c07║天下橫行。」召眾，云：「有麼？喚來，好與三十拄杖。」
J36nB359_p0641c08║　　　（無相修道人，備資敬刻
J36nB359_p0641c09║　　百老和尚語錄第五卷。）
J36nB359_p0641c10║百愚斯禪師語錄卷第五