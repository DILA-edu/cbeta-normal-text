J36nB359_p0646c01║百愚斯禪師語錄卷第七
J36nB359_p0646c02║住國山善權寺嗣法門人智操
J36nB359_p0646c03║　住青龍隆福寺嗣法門人智湛　編次
J36nB359_p0646c04║住越州大能仁禪寺語錄
J36nB359_p0646c05║順治壬辰秋，在青龍隆福寺受請入院。
J36nB359_p0646c06║三門。「彌勒樓閣，彈指方開；大解脫門，互古如斯。」顧左
J36nB359_p0646c07║右云：「霧涌霞蒸無窒礙，龍驤鳳翥一時來。」
J36nB359_p0646c08║佛殿。「碧玉階前，黃金殿上，覿面相逢，當仁不讓。」喝一
J36nB359_p0646c09║喝，作禮三拜。
J36nB359_p0646c10║伽藍。「內護外護，互相佐助。更有一言，聊為露布。若要
J36nB359_p0646c11║佛法興隆，四事先須完具。」
J36nB359_p0646c12║祖師。「西乾一花，震旦現瑞，惹得兒孫鼓粥飯氣。畢竟
J36nB359_p0646c13║以何為驗？」爇香，云：「揭諦揭諦，波羅揭諦。」
J36nB359_p0646c14║方丈。「據斯室也，權衡佛祖、陶誘人天；行斯令也，活捉
J36nB359_p0646c15║獰龍、生擒虎兕。直饒分金鋀於言下、辨邪正於棒頭，
J36nB359_p0646c16║較量將來猶是尋常事。且如何是格外提持？」橫按拄
J36nB359_p0646c17║杖，云：「天下衲僧跳不出。」
J36nB359_p0646c18║開堂。拈疏云：「大眾見麼？五車莫能載，三藏安可收？百
J36nB359_p0646c19║千三昧、無量玅義，總向者一毫頭上漏洩了也。」
J36nB359_p0646c20║法座。「者箇所在，三世諸佛不敢正坐，歷代祖師只可
J36nB359_p0646c21║傍居，且道是甚麼人行履處？」喝一喝，便陞座。拈香祝
J36nB359_p0646c22║聖畢，懷中出香云：「此一瓣香，類不齊，混不得，嗅著則
J36nB359_p0646c23║鼻穿，觸之則腦裂，第五回供養本府蕺山戒珠堂上
J36nB359_p0646c24║瑞白雪老和尚，用酬法乳之恩。」就座，白椎竟，師云：「架
J36nB359_p0646c25║養由箭，垂任氏鉤，中則穿楊破的，得則修鯨巨鰲。」拈
J36nB359_p0646c26║拄杖云：「新能仁無此閒家具，唯有木上座要與諸人
J36nB359_p0646c27║相見。」問：「弁嶽峰移秦朢前，鐵輪一線碧雲牽，未審兩
J36nB359_p0646c28║峰相見說甚麼？」師云：「鑑湖波底火雲飛。」進云：「萬仞峰
J36nB359_p0646c29║前句，不與白雲齊。」師云：「你道甚麼？」進云：「一言迥出青
J36nB359_p0646c30║霄外，直得崑崙顛倒走。」師打云：「情知不是弄潮人。」乃
J36nB359_p0647a01║云：「峨峨寶殿，八面玲瓏，晃晃珠簾，千光掩映，鐘聲徹
J36nB359_p0647a02║閭閻之夢，佛火騰斗牛之墟，頭頭共闡宗乘，物物全
J36nB359_p0647a03║彰祖令，門風廣大，迥絕遮攔。苟能直下承當，正好全
J36nB359_p0647a04║身擔荷，鬧市叢中不礙安禪，嵯峨峰頂何妨鼓櫂？拈
J36nB359_p0647a05║莖艸涌出瓊樓玉殿，施滴水化作乳酪醍醐，直教螻
J36nB359_p0647a06║蟻醯雞共現遮那之玅相，艸木纖芥同轉不退之法
J36nB359_p0647a07║輪，速證無為，敷揚聖化。」良久，云：「會麼？掀翻玅解求知
J36nB359_p0647a08║己，撥轉機關見太平。」復舉：「僧問投子：『如何是諸佛出
J36nB359_p0647a09║世一大事因緣？』投云：『今日尹司空請老僧開堂。』」乃云：
J36nB359_p0647a10║「諸方號投子有逸群之辯，被者僧一拶，直得七花八
J36nB359_p0647a11║裂了也。今日有問能仁：『如何是諸佛出世一大事因
J36nB359_p0647a12║緣？』但道：『石女三更挑蜀錦，木童日午剔金燈。』大眾！且
J36nB359_p0647a13║道與古人是同？是別？」結椎，下座。
J36nB359_p0647a14║結制，上堂。「秦朢峰撐天拄地，清涼塔摩古盪今，白雲
J36nB359_p0647a15║并而莫齊，明月照而無影，不落功勳，渾超向背，說甚
J36nB359_p0647a16║身心安居、平等性智？便可高揖釋迦、不拜彌勒，一任
J36nB359_p0647a17║長連床上舒腳橫眠，作箇灑灑落落閒道人去。儻或
J36nB359_p0647a18║半信半疑，能仁別開一副新爐韛，只教諸人按下雲
J36nB359_p0647a19║頭，通身煆煉一番始得。何故？不見道：世念一毫鎔不
J36nB359_p0647a20║盡，功名捷徑在煙霞。」
J36nB359_p0647a21║啟建水陸道場，請上堂。「震法雷，擊法鼓，布慈雲兮灑
J36nB359_p0647a22║甘露，龍象蹴蹋潤無邊，三乘五性皆惺悟。」卓拄杖，云：
J36nB359_p0647a23║「法雷已震，法鼓已擊，諸人還徹也未？果能徹去，華藏
J36nB359_p0647a24║界中不妨遊戲，毘盧頂上一任縱橫，拈一花而供養
J36nB359_p0647a25║無量如來、施一塵而包含無量世界，作空華之佛事、
J36nB359_p0647a26║興水月之道場，於一毫端現寶王剎、坐微塵裏轉大
J36nB359_p0647a27║法輪，普令在會男女緇素、諸天魔梵、水陸空行、毛群
J36nB359_p0647a28║羽族共悟真常、同臻覺岸，靈山一會今日猶在。雖然，
J36nB359_p0647a29║唯有能仁拄杖子不在裏許。因甚如此？」卓一卓，云：「他
J36nB359_p0647a30║家自有通霄路。」
J36nB359_p0647b01║上堂。「藏舟於壑，藏山於澤，乃至藏天下於天下。」卓拄
J36nB359_p0647b02║杖，云：「適來拄杖子變作娑竭大龍，一時攪動三千大
J36nB359_p0647b03║千世界，上至有頂、下及水際，其中所有山河國土、諸
J36nB359_p0647b04║佛眾生，一口吞盡了也。諸禪德！還覺也未？若也不覺
J36nB359_p0647b05║不知，不如歸堂去，莫被雨打溼眉毛好。」
J36nB359_p0647b06║水陸道場圓滿，上堂。「實際理地不立纖塵，功德林中
J36nB359_p0647b07║那舍一法？那舍一法處而千機俱寢，不立纖塵時而
J36nB359_p0647b08║六度齊彰。苟能如是，朝往西天、暮歸東土，終日行而
J36nB359_p0647b09║無所行，喝碎虛空、踢翻大海；終日作而無所作，以法
J36nB359_p0647b10║界為伽藍、盡虛空作寶所，宏開大施之門、共建無遮
J36nB359_p0647b11║之會，擇火拈香總在裏許、獻花酌水不離其中，步步
J36nB359_p0647b12║無非玅用、頭頭獨露神通，攝剎海於毫端、融聖凡於
J36nB359_p0647b13║一念，直得河沙含識共悟無生、法界有情同圓種智。
J36nB359_p0647b14║雖然，只如功德圓滿、佛事周隆又如何道？金雞抱子
J36nB359_p0647b15║歸霄漢，玉兔懷胎入紫微。」
J36nB359_p0647b16║至顯聖，請上堂。「王令稍嚴，誰敢犯禁？祖師門下，密不
J36nB359_p0647b17║通風。適承方丈和尚慈命，固不獲辭，暫為諸兄聊露
J36nB359_p0647b18║一線，有激揚者不妨請出。」問：「逢強即弱，遇柔即剛，未
J36nB359_p0647b19║是好手。忽遇作家，不犯鋒鋩，又作麼生？」師云：「你像似
J36nB359_p0647b20║箇作家。」進云：「知心有幾人？」師云：「又恁麼去。」進云：「若不
J36nB359_p0647b21║藍田射石虎，幾乎誤殺李將軍。」師云：「看老和尚分上。」
J36nB359_p0647b22║乃云：「栴檀林裏鬱密森森，獅子窟中爪牙凜凜，耶水
J36nB359_p0647b23║千尋而莫測，爐峰萬仞而奚攀？不唯門風高峻，抑且
J36nB359_p0647b24║殊特非常，躑躅影響不勞向前，異目超宗方堪承紹。
J36nB359_p0647b25║若如是也，一任橫拈寶劍、倒握金錘，縱橫逆順，鬼神
J36nB359_p0647b26║莫知其蹤；瀟灑風流，佛祖罔測其源。可以作尊中之
J36nB359_p0647b27║尊、主中之主，發一言而千峰落色，露一機而萬派朝
J36nB359_p0647b28║宗，四眾聞之魂飛，諸方見之膽喪。正恁麼時如何委
J36nB359_p0647b29║悉？」揮拂，云：「但能不觸當今諱，也勝前朝斷舌才。」
J36nB359_p0647b30║至蜀阜，啟明和尚請上堂。「垂浸月鉤，慣釣鯨鯢，張恢
J36nB359_p0647c01║天網，羅籠鳳鷟，琢磨良玉，煆煉精金，曲成萬物而不
J36nB359_p0647c02║為其巧，化溢天地而不伐其功，更與一切人挫其銳、
J36nB359_p0647c03║解其紛，虛而往、實而歸，此是蜀阜和尚土苴緒餘，能
J36nB359_p0647c04║仁到來作何去就？所謂代大匠斲者，希有不傷手矣。」
J36nB359_p0647c05║拈拄杖，云：「幸有箇木上座在，且道木上座說箇甚麼
J36nB359_p0647c06║即得？」卓一卓，云：「不會作客，難為主人。」
J36nB359_p0647c07║冬至，上堂。「密室灰飛，寒江解凍，岸柳回青，隴梅破夢。
J36nB359_p0647c08║此是小往大來，否極泰興，陰陽消長，自然之理。唯有
J36nB359_p0647c09║衲僧家見處不然，鵠不自白、烏不自黑，松不自直、棘
J36nB359_p0647c10║不自曲，熱則各自熱，寒則各自寒。昨夜冷灰裏一粒
J36nB359_p0647c11║豆爆，驚得堂中聖僧浹背汗流，鼻孔裏飛出箇蠮螉
J36nB359_p0647c12║子，鼓翼徘徊，似我似我，然後變作箇衝天俊鷂，飛過
J36nB359_p0647c13║新羅國去了也。爾等孟八郎還見麼？此言如不信，更
J36nB359_p0647c14║請問庖羲。」
J36nB359_p0647c15║顯聖三老和尚至，引座。卓拄杖云：「大眾！還知者消息
J36nB359_p0647c16║麼？今日地搖六震，天雨四花，所謂曼陀羅華、摩訶曼
J36nB359_p0647c17║陀羅華、曼殊沙華、摩訶曼殊沙華，復有樓閣雲、寶蓋
J36nB359_p0647c18║雲、幢幡雲、帝青雲、光明雲、大光明雲，即時無量國土
J36nB359_p0647c19║為一國土、無量光明為一光明、無量莊嚴為一莊嚴，
J36nB359_p0647c20║如寶絲網交光相羅，直得蕺山亭踊躍歡喜，不覺𨁝
J36nB359_p0647c21║跳上兜率內院，撞著彌勒菩薩鼻孔。彌勒問曰：『仁者！
J36nB359_p0647c22║有何因緣而來至此？』蕺山亭答曰：『今日是顯聖老和
J36nB359_p0647c23║尚枉顧能仁，非獨人天獲慶，亦乃緇素沾恩。』彌勒合
J36nB359_p0647c24║掌曰：『善哉，善哉！』大眾！如信不及，即今老人現在方丈，
J36nB359_p0647c25║特為請出說西來大意。」
J36nB359_p0647c26║蜀阜啟明和尚至，引座。「倒捋猛虎鬚，謾誇好手；活截
J36nB359_p0647c27║驪龍角，猶乃傷鋒。指石為玉，亦涉功能；驅佛使魔，不
J36nB359_p0647c28║名奇特。須知別有尊貴一路始得。而今兄弟家將一
J36nB359_p0647c29║箇乾蘿蔔頭禪以為奇貨，逢人賣弄，到處矜誇，此乃
J36nB359_p0647c30║病在膏肓，不堪醫治，非但山僧無如之何，縱饒盧醫
J36nB359_p0648a01║扁鵲，只得拱手而退。今日幸有蜀阜法兄不吝玉趾，
J36nB359_p0648a02║光降蓬門，卻是諸人莫大造化。何也？藥逢善見方為
J36nB359_p0648a03║玅，病遇耆婆始是奇。」
J36nB359_p0648a04║臘八，上堂。「經中道：『身、口、意清淨，名為佛出世；三業不
J36nB359_p0648a05║清淨，名為佛滅度。』能仁道：『身、口、意清淨，名為佛滅度；
J36nB359_p0648a06║三業不清淨，名為佛出世。』且道：經中道的是？能仁道
J36nB359_p0648a07║的是？者裏分析得出，可與釋迦老子同行、同住、同坐、
J36nB359_p0648a08║同臥、同成正覺；分析不出，莫怪能仁換卻諸人眼睛。
J36nB359_p0648a09║大眾！風冽冽，霧漫漫，隆冬滴水便成團，凍得烏龜爬
J36nB359_p0648a10║上壁，變為白鶴舞林端，忽逢鐵拐李，倒跨入長安，▆
J36nB359_p0648a11║曲滄浪猶未罷，不知已過汨羅灣。」喝一喝，下座。
J36nB359_p0648a12║上堂。「梅開臘盡，寒谷氣暖，化主進山，廚庫生色，此乃
J36nB359_p0648a13║叢林第一幸事也。又經中道：『供養汝者，不名福田，生
J36nB359_p0648a14║心受施，墮三惡道。』眾兄弟！畢竟作麼生合煞？」揮拂，云：
J36nB359_p0648a15║「令人堪憶老金牛，飯桶堂前舞不休。急著眼，謾回頭，
J36nB359_p0648a16║錦鱗釣盡不須鉤。」顧左右，擊拂子，云：「收。」
J36nB359_p0648a17║立都寺監院，上堂。「世出世間，唯有力者擔荷；為眾為
J36nB359_p0648a18║己，乃過量人承當。所以泰山不讓土壤，故能成其人；
J36nB359_p0648a19║滄海不擇細流，故能就其深。只要挺身向前，那堪逡
J36nB359_p0648a20║巡退後？向無措足處，正好行履；於無下手處，不妨提
J36nB359_p0648a21║持。說甚楊岐燈盞、寶壽生薑？便乃同豎法幢，共揚祖
J36nB359_p0648a22║道，翻蒺藜為甘露之園，化伊蘭作栴檀之樹。因甚如
J36nB359_p0648a23║此？兩人共一心，黃土也成金。」
J36nB359_p0648a24║上堂。「昨夜枕子上作得一偈，不惟尖新，抑且絕玅。山
J36nB359_p0648a25║僧不敢秘藏，今日拈出，要使一切人見者、聞者成佛
J36nB359_p0648a26║無疑。」揮拂，云：「一箇烏梅似本形，蜘蛛結網打蜻蜓，蜻
J36nB359_p0648a27║蜓摘了兩片翼，卻笑烏梅咬鐵釘。儻有箇漢出眾，云：
J36nB359_p0648a28║『者是前三十年街頭巷尾兒童口裏掉下的，何得寶
J36nB359_p0648a29║華座上拈來唐塞？』能仁道：『咄！飯袋子，句到重吟始見
J36nB359_p0648a30║工。』」問：「如來禪與祖師禪是同？是別？」師云：「今日天氣寒，
J36nB359_p0648b01║凍得龜成鱉。」進云：「雲門寺裏無剩言，和尚今日說甚
J36nB359_p0648b02║麼？」師云：「你見山僧說甚麼？」僧一喝，師便打。
J36nB359_p0648b03║元旦，上堂。左佛，云：「雲從龍。」右拂，云：「風從虎。」舉拂，云：「聖
J36nB359_p0648b04║人作而萬物睹。於此見得，夜明簾垂，君臣穆穆；紫羅
J36nB359_p0648b05║帳合，賓主雍雍。四海樂無虞，人人安羲皇之枕；八方
J36nB359_p0648b06║欣有道，處處聞擊壤之歌。直得物阜民豐，雨暘時若，
J36nB359_p0648b07║石女吹笙，木童作舞。正恁麼時，且道功歸何所？剎塵
J36nB359_p0648b08║心念可數知，大海中水可飲盡，虛空可量風可繫，無
J36nB359_p0648b09║能盡說佛功德。」問：「拈椎豎拂，盡落今時，格外真機，請
J36nB359_p0648b10║師直指。」師云：「越王城畔越山多。」進云：「秦朢峰前禽弄
J36nB359_p0648b11║舌，臥龍山上石低頭。」師云：「你那裏得者箇消息來？」進
J36nB359_p0648b12║云：「綠柳機生齊著眼，紅桃微笑盡開容。」師打，云：「拄杖
J36nB359_p0648b13║今日也要發市。」
J36nB359_p0648b14║祈嗣，請上堂。舉拂，云：「大哉拂子！萬物資始乃統天。」揮
J36nB359_p0648b15║拂，云：「取不得，舍不得，不可得中只麼得。諸禪德！還委
J36nB359_p0648b16║悉麼？懷中至寶從來不迷，掌上明珠今古猶在，堪作
J36nB359_p0648b17║人天之苗裔，亦為佛祖之胚胎，自是箕裘遠紹，瓜瓞
J36nB359_p0648b18║綿延。堂前露柱拊掌大笑，又是箇甚麼消息？咦！昨夜
J36nB359_p0648b19║梅花貪結子，令人錯恨五更風。」
J36nB359_p0648b20║解制，上堂。「未有常行而不住。」卓拄杖，云：「不得動著，動
J36nB359_p0648b21║著則埋根千丈。未有常住而不行。」卓拄杖，云：「不得住
J36nB359_p0648b22║著，住著即當處生苗。」橫按拄杖，云：「你要去，又去不得；
J36nB359_p0648b23║你要住，又住不得。諸禪德！正恁麼時，且如何商量？於
J36nB359_p0648b24║中縱有箇轉得身、吐得氣、喚不轉、呼不回的能仁，更
J36nB359_p0648b25║要問你：錢塘江洪波浩渺、白浪滔天，不假舟楫，你作
J36nB359_p0648b26║麼生過？若也過得，一任進虎跑、入雲棲，隨喜靈隱、遊
J36nB359_p0648b27║翫徑山，不妨自由自在；如過不得，腳跟下大有淆訛
J36nB359_p0648b28║在，莫言不道。」復卓拄杖一下。問：「九旬期滿，聖制圓成，
J36nB359_p0648b29║布袋開口笑，放去事如何？」師云：「腳跟下紅線斷也未？」
J36nB359_p0648b30║進云：「收來事如何？」師云：「舌頭上十字穿也未？」進云：「齊
J36nB359_p0648c01║收齊放事如何？」師打，云：「正好喫棒。」進云：「碧潭處處浮
J36nB359_p0648c02║明月，綠樹山山翠影濃。」師云：「也是弄影漢。」問：「如何是
J36nB359_p0648c03║轉功就位？」師云：「白雲片片入幽谷。」「如何是轉位就功？」
J36nB359_p0648c04║師云：「幽谷白雲片片飛。」「如何是功位齊彰？」師云：「幽谷
J36nB359_p0648c05║與白雲，從來無背向。」「如何是功位齊隱？」師云：「雲飛幽
J36nB359_p0648c06║谷靜，徒勞著眼看。」進云：「家家露出元宵月，木童拍掌
J36nB359_p0648c07║笑呵呵。」師云：「放汝三十棒。」
J36nB359_p0648c08║上堂。「山僧自能仁至青龍，一往不覺三箇月餘，未曾
J36nB359_p0648c09║與眾兄弟商量箇事。雖然，山僧前到青龍時，能仁不
J36nB359_p0648c10║少一人、青龍亦不多一人；山僧昨到能仁，青龍亦不
J36nB359_p0648c11║少一人、能仁亦不多一人。所謂法無動轉、法無定相，
J36nB359_p0648c12║者裏著得一隻眼，一任言滿天下無口過、行遍天下
J36nB359_p0648c13║無轍跡，豈有彼此之念、往來之情？眾兄弟且道：山僧
J36nB359_p0648c14║即今還在青龍耶？還在能仁耶？月舟不犯東西岸，須
J36nB359_p0648c15║信篙人用意良。」
J36nB359_p0648c16║誕日，請上堂。「今朝五月廿一，恰值能仁生日。」拈拄杖，
J36nB359_p0648c17║云：「唯有者箇得力，行則同行，立則同立，世界殞而獨
J36nB359_p0648c18║存，滄海枯而不息。有時恁麼，皎月晴空；有時不恁麼，
J36nB359_p0648c19║青天霹靂。玅用無拘，神通罔測。」召眾，云：「只如者箇甲
J36nB359_p0648c20║子有多少？」復卓拄杖，云：「透出威音不假修，風光遍界
J36nB359_p0648c21║有何極？」
J36nB359_p0648c22║上堂。「昔黃龍道：『老僧今夏向黃龍潭內下三百六十
J36nB359_p0648c23║箇鉤，不曾遇著一箇錦鱗紅尾。』可惜黃龍勞而無功。
J36nB359_p0648c24║能仁今夏亦向八百里鑑湖之上撒箇漫天網子，祥
J36nB359_p0648c25║麟鸞鷟無所不有，豈但錦麟紅尾而已？諸昆仲且道：
J36nB359_p0648c26║用鉤的是？用網的是？」豎拂，云：「且喜秋風雲外至，蟾宮
J36nB359_p0648c27║桂子帶香飄。」寒松上座問：「黃龍擲釣於澂潭水底，和
J36nB359_p0648c28║尚張網於鑑湖波上，忽遇透網金鱗，如何相待？」師云：
J36nB359_p0648c29║「三更紅日朗。」進云：「多載垂鉤知老手，因齋慶讚事如
J36nB359_p0648c30║何？」師云：「照破漆燈籠。」進云：「日篩竹影山添翠，風過崖
J36nB359_p0649a01║花香滿林。」師云：「蟬聲不在綠楊裏，分付行人仔細聽。」
J36nB359_p0649a02║進云：「一句迥超千聖外，松蘿不與月輪齊。」師云：「也是
J36nB359_p0649a03║葛藤裏翻觔斗。」松一喝，師下座。
J36nB359_p0649a04║結制，上堂。「聞聲悟道，何異臺盤乞兒？見色明心，大似
J36nB359_p0649a05║尿床鬼子。若是傑出丈夫，不受囊藏被蓋，便乃掀翻
J36nB359_p0649a06║世界、別立乾坤，擊塗毒鼓於毘盧頂上、舞太阿劍於
J36nB359_p0649a07║摩醯眼中，直饒德山、臨濟聞風則倒退三千，其餘之
J36nB359_p0649a08║流安足話會？諸禪德還承當得麼？能仁今日結制，莫
J36nB359_p0649a09║怪拄杖令嚴。珍重！」問：「弘開爐韝，烏藤點鐵成金；選佛
J36nB359_p0649a10║場開，白拂轉凡為聖。此是和尚本分鉗錘，如何是直
J36nB359_p0649a11║指向上一路？」師云：「拔楔抽釘猶不信，洗腸換骨始方
J36nB359_p0649a12║知。」進云：「一句明明該萬象，出群消息幾人知？」師云：「闍
J36nB359_p0649a13║黎還知麼？」進云：「若不透龍門，焉知滄海闊？」師打，云：「向
J36nB359_p0649a14║者裏透過始得。」
J36nB359_p0649a15║上堂。「失其旨也，徒修因於曠劫；得其門也，等諸佛於
J36nB359_p0649a16║一朝。」卓拄杖，云：「者裏搆去，無得、無失，無修、無證，直教
J36nB359_p0649a17║蜣蜋、蛆蟲同現三十二相，沙磧、荊棘共放百千毫光，
J36nB359_p0649a18║是凡、是聖，一體無差，情與無情，混融不二。正恁麼時，
J36nB359_p0649a19║又不妨一拳拳倒黃鶴樓，一踢踢翻鸚鵡洲，有意氣
J36nB359_p0649a20║時增意氣，不風流處也風流。雖然，腳跟下好與三十
J36nB359_p0649a21║棒。何故？只知雲月是同，那識溪山各異？」二僧競出，一
J36nB359_p0649a22║僧問：「二龍爭珠，誰是得者？」師打，云：「一箭落雙鵰。」進云：
J36nB359_p0649a23║「恩大難酬。」師云：「沒交涉。」
J36nB359_p0649a24║上堂。拈拄杖，云：「金鎚影動，寶鏡光寒，急須薦取，勿勞
J36nB359_p0649a25║眼看。諸公果能會去，說甚目擊道存、指掌意喻？便乃
J36nB359_p0649a26║聲色堆頭玅運神機、熱鬧場中大興佛事，處處為雨
J36nB359_p0649a27║為霖、時時作舟作楫，不離世間而常作出世間事、不
J36nB359_p0649a28║捨有為而常行無為法，正謂非常之事必有非常之
J36nB359_p0649a29║人、非常之人必有非常之功。且如何是非常之人？」卓
J36nB359_p0649a30║一卓，云：「禹門浪急非為急，秦朢峰高始是高。」
J36nB359_p0649b01║冬至，上堂。「黑帝權威，黃鐘氣轉，君子道長，小人道消。
J36nB359_p0649b02║當此際也，夜明簾外澂澂滿目煙光，寶鏡堂前湛湛
J36nB359_p0649b03║一壺風月，玉犬吠而枯幹花開，木雞啼而冰河燄發。
J36nB359_p0649b04║未審諸人腳下有輝天鑑地、耀古騰今莫大之事？且
J36nB359_p0649b05║道還假因緣時節也無？能為萬象主，不逐四時凋。」
J36nB359_p0649b06║上堂。「風蕭蕭兮紅日淡，山寂寂兮冷雲堆。天欲雪而
J36nB359_p0649b07║不雪，梅似開而未開。可憐羈旅客，愁聽夜猿哀。相逢
J36nB359_p0649b08║若得淵明士，攜手長吟歸去來。」
J36nB359_p0649b09║上堂。「患聾者，不可與之論琴瑟鐘鼓之音；患盲者，不
J36nB359_p0649b10║可與之道黼黻文章之美。」拈拄杖，云：「見麼？」復卓一卓，
J36nB359_p0649b11║云：「聞麼？若見、若聞，又被聲色轉卻；不見、不聞，復與聾
J36nB359_p0649b12║盲何異？到者裏作麼生折合大眾照顧缽盂？」
J36nB359_p0649b13║德琪誕日，請上堂。「說時默，默時說，大施門開無壅塞。
J36nB359_p0649b14║永嘉大師只會發蹤示跡，不解當面拈出。能仁今日
J36nB359_p0649b15║別舒手眼，要使一切人脫體受用。」卓拄杖，云：「大施門
J36nB359_p0649b16║開也，大眾看看，盡虛空、遍大地均是箇心源寶藏，一
J36nB359_p0649b17║一天真、一一現成，於其中間流出一切真如玅性、菩
J36nB359_p0649b18║提涅槃、三昧解脫，本自具足，不假修證。且道因何所
J36nB359_p0649b19║致？是處是彌勒？無門無善財？」
J36nB359_p0649b20║上堂。豎拂，云：「者箇非色，不可以眼見，眼見如盲。」擊拂，
J36nB359_p0649b21║云：「者箇非聲，不可以耳聞，耳聞如聾。者裏轉得一機、
J36nB359_p0649b22║施得一境，說甚位越三賢、功超十地？只教蚯蚓、蝦蟆、
J36nB359_p0649b23║牆壁、瓦礫放大光明、作大佛事，毘盧玅相轉不退法
J36nB359_p0649b24║輪，人與非人性相平等，情與無情一體無殊。若乃沉
J36nB359_p0649b25║吟，不免重宣此義。」喝一喝，云：「美食不中飽人餐。」
J36nB359_p0649b26║上堂。「非心非佛亦非物，掉棒青天去打月。不居內外
J36nB359_p0649b27║與中間，漆桶爭來也是閒。是風動，是幡動，啞子向人
J36nB359_p0649b28║慣說夢。對一說，倒一說，波斯夜半嚼生鐵。靈雲叟，洞
J36nB359_p0649b29║山翁，至今猶在半途中。怎如野老渾無事，睡起階前
J36nB359_p0649b30║掃落紅。諸仁者！只如能仁與麼道，畢竟意在於何？二
J36nB359_p0649c01║十四番花信息，一回雨過一回風。」
J36nB359_p0649c02║上堂。「向上一路，千聖不傳；學者勞形，如猿捉影。古人
J36nB359_p0649c03║者等說話，正是赤土塗牛奶。若論向上一路，如天普
J36nB359_p0649c04║蓋、似地普擎，塵塵剎剎無處不周，說甚傳與不傳？」顧
J36nB359_p0649c05║左右，云：「適來能仁大似將枚荔枝連殼剝了，置於諸
J36nB359_p0649c06║人一心，只是不解吞卻。眾中還有解吞者麼？」良久，喝
J36nB359_p0649c07║一喝，云：「氣急殺人。」
J36nB359_p0649c08║上堂。「夫談真則逆俗，順俗則違真。違真故，迷性而莫
J36nB359_p0649c09║返；逆俗故，言淡而無味。」豎拂，云：「諸昆弟！此是真耶？是
J36nB359_p0649c10║俗耶？是真俗不二耶？者裏洞徹無疑，翛然絕慮，一任
J36nB359_p0649c11║你東涌西沒、南涌北沒、中涌邊沒，移斗換星，傾山瀉
J36nB359_p0649c12║海，鞭叱雷電，羅籠古今，所謂在天而能天、在人而能
J36nB359_p0649c13║人、在鬼神而能鬼神，此非天人鬼神之所能為。然此
J36nB359_p0649c14║猶是世諦流布，衲僧分上又作麼生？金毛跳入野狐
J36nB359_p0649c15║群，嚇得大蟲戴紙帽。」
J36nB359_p0649c16║至周浦永定寺，上堂。「一葉翩躚過浦東，金鉤直欲釣
J36nB359_p0649c17║獰龍。可憐未遇拏雲手，且趁潮頭快轉蓬。」
J36nB359_p0649c18║華嚴經圓滿，請上堂。豎拂，云：「若也會去，免得遞相鈍
J36nB359_p0649c19║置；設或疑而不決，縱以須彌聚筆、大海量墨、虛空為
J36nB359_p0649c20║紙，盡未來際書此法門，一品、一義、一句、一字猶不得
J36nB359_p0649c21║其少分，何況沸脣搖舌、拈椎豎拂而能盡哉？雖然，以
J36nB359_p0649c22║要言之，無邊剎海、無邊世界、無邊諸佛國土、無邊樓
J36nB359_p0649c23║閣莊嚴、無邊寶樹寶網，交徹互映，行布圓融，重重主
J36nB359_p0649c24║伴，理事無礙。」豎拂，云：「總不出於者箇。畢竟如何領會？
J36nB359_p0649c25║桃花紅，李花白，紅白枝枝不著色，可恨年年老子規，
J36nB359_p0649c26║無端啼落三更月。」
J36nB359_p0649c27║上堂。「人人有尊天真古佛，不勞修證，迥絕染污，常在
J36nB359_p0649c28║六根門頭放光動地。你纔擬議，卻不是了也。」拈拄杖，
J36nB359_p0649c29║云：「山僧者般說話，其中有兩負門。簡點得出，山僧喫
J36nB359_p0649c30║棒與闍黎無干；簡點不出，闍黎喫棒與山僧無干。且
J36nB359_p0650a01║道淆訛在甚麼處？」卓拄杖，云：「洗耳溪邊不飲牛。」
J36nB359_p0650a02║半臞禪德薦親，請上堂。舉：「九祖伏馱密多云：『父母非
J36nB359_p0650a03║我親，誰是最親者？諸佛非我道，誰是最道者？』八祖答
J36nB359_p0650a04║曰：『汝言與心親，父母非可比；汝行與道合，諸佛心即
J36nB359_p0650a05║是。外求有相佛，與汝不相似，欲識汝本心，非合亦非
J36nB359_p0650a06║離。』遂與落髮出家。」乃云：「大小祖師只會說是說非、論
J36nB359_p0650a07║心論佛，若是生身父母，總未夢見在。大眾！要見生身
J36nB359_p0650a08║父母麼？」豎拂，云：「看！看！只者箇迥脫親疏、渾忘彼此，無
J36nB359_p0650a09║去無來、不生不滅，上與三世諸佛共一慈力、下與六
J36nB359_p0650a10║道眾生同一悲仰，不動步而遍歷剎塵、不揚眉而圓
J36nB359_p0650a11║證菩提，非但今生父母，乃至塵沙劫來捨身受身、無
J36nB359_p0650a12║量父母罔極之恩一時酬畢。雖然，只如亡者又在何
J36nB359_p0650a13║所？虛空擊碎不成團，丹桂香風飄月殿。」
J36nB359_p0650a14║至菁山菴，眾請上堂。「能仁日昨棹經苕溪，借路徑過，
J36nB359_p0650a15║不期遇著一班善友強迫陞座，更教山僧說箇甚麼
J36nB359_p0650a16║即得？若欲說心，心本清淨，離諸染污；若欲說性，性自
J36nB359_p0650a17║玅明，迥絕對待；若欲說佛，一切眾生各各圓滿，無所
J36nB359_p0650a18║欠缺，本來是佛；若欲說祖，唯我祖師門下不立階級、
J36nB359_p0650a19║不涉修證，一念相應，名之曰祖。乃至山河大地、日月
J36nB359_p0650a20║星辰、樓臺殿閣、花木鳥獸、蝡蠢之物，一吸一呼、一動
J36nB359_p0650a21║一靜，無非提持向上，共助諸人發機，豈待清白地上
J36nB359_p0650a22║撒沙撒土，污薉諸人心田？如此告報，普請悟入。」以拂
J36nB359_p0650a23║擊香案，云：「但識琴中趣，何須絃上聲？」
J36nB359_p0650a24║上堂。「衲僧家須於言外知歸，勿向句中穿鑿，直下如
J36nB359_p0650a25║鸞鳳衝霄，不留朕跡；大鵬擘海，惟取龍吞。若乃思而
J36nB359_p0650a26║知、慮而解，正是意下丹青，鬼家活計，須知別有生機
J36nB359_p0650a27║一路始得。」拈拄杖，云：「看！看！」便下座。
J36nB359_p0650a28║上堂。舉：「世尊一日陞座，眾纔集定，文殊白椎云：『諦觀
J36nB359_p0650a29║法王法，法王法如是。』世尊便下座。」乃云：「一人掩鼻偷
J36nB359_p0650a30║香，一人與賊過梯，檢點將來，忒煞漏逗。當時待世尊
J36nB359_p0650b01║正據座時，拂袖便行，不惟自己有出身之路，直教黃
J36nB359_p0650b02║面老子坐得骨臀上胝生，未有下座分在。何故？賊無
J36nB359_p0650b03║腳，無處摸。更聽一頌：八十婆婆鬢抹油，巧搽紅粉賣
J36nB359_p0650b04║風流，可憐一陣催花雨，滿而漸惶下翠樓。」
J36nB359_p0650b05║上堂。舉：「昔城東老母與佛同生，不欲見佛，佛至其家，
J36nB359_p0650b06║母即避之，佛遂放光，東西南北總皆是佛，母以手掩
J36nB359_p0650b07║面仆地，十指罅裏亦皆是佛。」乃云：「世尊大似向裸形
J36nB359_p0650b08║國裏誇其服飾，者箇老母雖有些丈夫意氣，叵耐猶
J36nB359_p0650b09║少機關在。當時直須點一把火，向伊面上照一照，云：
J36nB359_p0650b10║『你是佛麼？』管教黃面瞿曇羞煞有分。」拈拄杖，云：「還有
J36nB359_p0650b11║為世尊出氣者麼？馬無千里謾追風。」
J36nB359_p0650b12║薦亡，請上堂。「一句截流，萬機寢削，不容朕跡，那涉功
J36nB359_p0650b13║勳？直得盡虛空、遍法界都盧是一箇金剛體，與三世
J36nB359_p0650b14║諸佛無二無別。且道那箇是泰寧上座本來面目？石
J36nB359_p0650b15║女三更吹玉管，曉來滿地落梅花。」
J36nB359_p0650b16║上堂。舉：「世尊因普眼菩薩欲見普賢不能得見，乃至
J36nB359_p0650b17║三度入定遍觀三千大千世界亦不能得見，而來白
J36nB359_p0650b18║佛，佛云：『汝但於靜三昧中起一念即見普賢。』普眼纔
J36nB359_p0650b19║起一念便見普賢。」乃云：「普眼似掌心裏覓指，瞿曇去
J36nB359_p0650b20║鼻孔裏安牙，正眼觀來只好一笑。眾中有欲見普賢
J36nB359_p0650b21║者，亦不勞汝三度入定、亦不教汝起一念，覿露堂堂，
J36nB359_p0650b22║要見便見。」拈拄杖，云：「普賢菩薩在者拄杖頭上乘六
J36nB359_p0650b23║牙白象，放光動地。」擲拄杖，云：「見之不取，思之千里。」
J36nB359_p0650b24║上堂。「天晴日出，雨下地溼，秋來葉落，春至花開，饑則
J36nB359_p0650b25║食，渴則飲，倦則眠，覺則起，山中石頭大的大、小的小，
J36nB359_p0650b26║棚上瓠子曲的曲、直的直，大盡三十日、小盡二十九，
J36nB359_p0650b27║問著未有不知、未有不會，只如山門騎佛殿、泥人罵
J36nB359_p0650b28║金剛，峰頭浪滾、海底火發，燎卻越州東廓門外姓張
J36nB359_p0650b29║的老李一觜鬍鬚，畢竟是箇甚麼道理？」良久，合掌，云：
J36nB359_p0650b30║「上來祝讚功德無限良因，和南聖眾勿勞久立。」
J36nB359_p0650c01║上堂。「第一義，覿面酬，祖意明明百艸頭，堪笑龐婆無
J36nB359_p0650c02║伎倆，木梳倒插賣風流。」
J36nB359_p0650c03║上堂。舉：「迦葉尊者蹋泥次，有沙彌問：『尊者何得自為？』
J36nB359_p0650c04║者曰：『我若不為，誰為我為？』」乃云：「可惜沙彌不濟事。若
J36nB359_p0650c05║是喫生米的，見尊者與麼道，便好和身捺在泥裏，非
J36nB359_p0650c06║唯免得尊者說道理，亦不使後人鑽龜打瓦。」
J36nB359_p0650c07║上堂。「○誠能會去，直教三世諸佛、歷代祖師以及天
J36nB359_p0650c08║下老凍儂到者裏不消一捏粉碎；苟或未然，不免放
J36nB359_p0650c09║開一線，別露箇消息。」揮拂，云：「雲淡淡，浪悠悠，滄江萬
J36nB359_p0650c10║里一輕舟，等閒撒箇漫天網。還有不在裏許者麼？」一
J36nB359_p0650c11║僧纔出，師云：「收。」便下座。
J36nB359_p0650c12║上堂。以拄杖靠右肩，云：「者裏薦得，釋迦老子只在諸
J36nB359_p0650c13║人腳跟下；諸人若動，則絆煞釋迦。」復靠左肩，云：「者裏
J36nB359_p0650c14║薦得，諸人卻在釋迦老子腳跟下；釋迦若動，則絆煞
J36nB359_p0650c15║諸人。」橫按膝，云：「者邊、那邊，二俱拈過；釋迦、諸人，鎔作
J36nB359_p0650c16║一團。正恁麼時，如何委悉？」顧眾，云：「適來子湖狗咬殺
J36nB359_p0650c17║玄沙老虎、鱉鼻蛇吞卻溈山牯牛，嚇得那主山神、主
J36nB359_p0650c18║風神、主晝夜神、主宮殿神通身毛豎，浹背汗流。你者
J36nB359_p0650c19║些噇酒糟漢還知者消息麼？劍去久矣，爾方刻舟。」
J36nB359_p0650c20║上堂。舉：「大顛禪師因韓文公問：和尚春秋多少因緣。」
J36nB359_p0650c21║乃云：「諸方或曰：『首座不合答是。是乃十成死語、逐塊
J36nB359_p0650c22║語，所以擯出。』或曰：『首座亦是作家。大顛令不單行，要
J36nB359_p0650c23║借首座鼻孔出氣。』恁麼見解，何異群盲摸象？有甚諦
J36nB359_p0650c24║當處？大眾！既都不是，畢竟淆訛在甚麼處？」卓拄杖，云：
J36nB359_p0650c25║「不因盡法無民，怎得山河一統？」
J36nB359_p0650c26║上堂。「覺即冰生，動則影現，不動不覺，猶是病鳥棲蘆、
J36nB359_p0650c27║困魚止濼，總饒劃斷千差、別行一路。更要問你：雲門
J36nB359_p0650c28║扇子𨁝跳上三十三天，觸著帝釋鼻孔；東海鯉魚打
J36nB359_p0650c29║一棒，雨似盆傾。是何道理？檢點得出，今日眾檀設供，
J36nB359_p0650c30║許你隨例赴齋；檢點不出，且看金剛與泥人揩背。」
J36nB359_p0651a01║解制，值雪，上堂。拈拄杖，云：「虛空包不住，大地莫能收，
J36nB359_p0651a02║還有人提掇得麼？若也如是，一任隨流得玅，左右逢
J36nB359_p0651a03║源，予奪縱橫，殺活自在。其把住也，乾坤失色，日月潛
J36nB359_p0651a04║輝，人天絕參尋之路；其放行也，枯木回春，冰河發燄，
J36nB359_p0651a05║魚龍得游泳之方。正恁麼時，還是放行好？把住好？」卓
J36nB359_p0651a06║一卓，云：「雪漫漫，風𩖼𩖼，滿眼滿耳莫輕忽，杳然萬里
J36nB359_p0651a07║絕狐蹤，正是獅兒爭出窟。咄！」
J36nB359_p0651a08║　　　（▆▆▆德　照禪、德輝、張燈榮，備資敬刻
J36nB359_p0651a09║　　百老和尚語錄第七卷。）
J36nB359_p0651a10║百愚斯禪師語錄卷第七