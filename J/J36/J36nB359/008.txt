J36nB359_p0651b01║百愚斯禪師語錄卷第八
J36nB359_p0651b02║住國山善權寺嗣法門人智操
J36nB359_p0651b03║　住青龍隆福寺嗣法門人智湛　編次
J36nB359_p0651b04║住越州雲門顯聖寺語錄
J36nB359_p0651b05║順治丙申春，在青龍隆福寺受請，上堂。「曉風律管動
J36nB359_p0651b06║飛灰，鵲噪南枝玉破腮。正好寒爐煨榾拙，使符無奈
J36nB359_p0651b07║苦頻催。眾兄弟！此是顯聖法兄率眾檀護屢請山僧
J36nB359_p0651b08║承乏祖庭，看來恰似將一百二十斤銅枷鐵鎖，不管
J36nB359_p0651b09║人擔得起擔不起，勉強安在頸項上。正是：假饒百千
J36nB359_p0651b10║劫，所作業不忘。因緣會遇時，果報還自受。敢問眾兄
J36nB359_p0651b11║弟，去則荒卻破院，不去有孤顯聖。畢竟如何？前溪浪
J36nB359_p0651b12║接後溪浪，越嶺雲聯秦嶺雲。」
J36nB359_p0651b13║三門。「峰巒峻麗，澗水潺湲，飛鳥難度，游魚莫棲。到此
J36nB359_p0651b14║如何進步？蹋著故鄉田地穩，方知祖父舊門庭。」
J36nB359_p0651b15║佛殿。「巍巍堂堂、煇煇煌煌且置，今日韶陽到來作麼
J36nB359_p0651b16║生迴避？」良久，云：「不癡不聾，作不得阿家翁。」
J36nB359_p0651b17║方丈。「菱花互照，金鎖雙敲，生擒銅頭鐵額，活捉狂象
J36nB359_p0651b18║獰龍，縱饒你是釋迦示現、毘耶再來，到者裏也要與
J36nB359_p0651b19║他頂門一錐。」卓拄杖，云：「放過即不可。」
J36nB359_p0651b20║開堂。拈疏，云：「不是黃卷赤軸，亦非鳥篆蟲文，三藏十
J36nB359_p0651b21║二部、一切修多羅皆從此中流出。儻或未見，且請宣
J36nB359_p0651b22║看。」指法座，云：「此座高廣，獨許有神通者可登。」顧左右，
J36nB359_p0651b23║云：「且看新雲門為諸人顯神通去也。」陞座，拈香，云：「此
J36nB359_p0651b24║一瓣香，凡有血氣者莫不尊親，端為祝延今
J36nB359_p0651b25║上皇帝睿智天縱，壽域無疆。此一瓣香，專為滿朝文
J36nB359_p0651b26║武、護法檀那，天轂齊推，法輪并轉，勿忘鷲峰之囑，示
J36nB359_p0651b27║現壞佉之身。此一瓣香，數年以來東拋西擲，到處狼
J36nB359_p0651b28║藉，六回供養天台護國堂上傳曹洞正宗二十八世
J36nB359_p0651b29║瑞白雪老和尚，用酬法乳之恩。」就坐。清化唯和尚白
J36nB359_p0651b30║椎竟，乃云：「只者第一義，亙古以來未曾有一人動著，
J36nB359_p0651c01║今日被我法兄一椎粉碎，直得遍天遍地、滿眼滿耳
J36nB359_p0651c02║無處不是。設或踟躕，一任請問。」問：「龍吟霧起，虎嘯風
J36nB359_p0651c03║生，賓主相逢，作麼酬唱？」師云：「龍吟霧起，虎嘯風生。」進
J36nB359_p0651c04║云：「舊堂頭退院，新和尚到來，又如何施設？」師云：「看取
J36nB359_p0651c05║令行時。」進云：「雨過山添色，風來水皺紋。」師云：「且過一
J36nB359_p0651c06║邊。」乃云：「適來疏中道：諸佛為一大事因緣故出現於
J36nB359_p0651c07║世。大眾還知大事因緣麼？昔世尊在靈山會上拈花
J36nB359_p0651c08║示眾，金色頭陀破顏微笑，世尊將正法眼藏、涅槃玅
J36nB359_p0651c09║心付囑與彼。自是之後，展轉相傳，二十八祖菩提達
J36nB359_p0651c10║磨汎海而來，面壁少林，始逢二祖神光斷臂安心，五
J36nB359_p0651c11║傳而至曹溪六祖，祖得青原思、南嶽讓，思下有曹洞、
J36nB359_p0651c12║雲門、法眼，讓下有溈仰、臨濟，自爾一花燦爛、五葉芬
J36nB359_p0651c13║芳，千燈互照、萬派競流，立君臣、明正偏，透過三種滲
J36nB359_p0651c14║漏、超越五位功勳，設賓設主、奪境奪人，或全主全賓、
J36nB359_p0651c15║全賓全主，或主賓互換、賓主雙泯，九十七種圓相、一
J36nB359_p0651c16║十九門施設，羅籠八表英靈、蒐盡十方衲子，三句可
J36nB359_p0651c17║辨、一鏃遼空，紅旗閃爍而智眼猶迷、白日看山而作
J36nB359_p0651c18║者難搆，眼聽溪聲、耳觀山色，不落有無之機、迥超情
J36nB359_p0651c19║識之見，乃至種種展演、種種門庭、種種三昧，究竟將
J36nB359_p0651c20║來總不過為此一大事因緣而已。若能明得，復有何
J36nB359_p0651c21║事？管教艸木纖芥皆作獅子吼聲、鱗甲羽毛齊現毘
J36nB359_p0651c22║盧玅相，無一門而非法門、無一事而非佛事，只如今
J36nB359_p0651c23║日祝聖開堂又作麼生？」揮拂，云：「山河明聖德，日月壯
J36nB359_p0651c24║皇圖。」復舉：「湛師翁一日陞座，弁山先師問：『石傘峰頭
J36nB359_p0651c25║即不問，萬竹林中事若何？』翁曰：『三莖四莖曲。』曰：『只如
J36nB359_p0651c26║石傘峰頭是同是別？』翁曰：『三莖四莖曲，七莖八莖斜。』
J36nB359_p0651c27║曰：『還有向上事也無？』翁曰：『有。』曰：『如何是向上事？』翁曰：
J36nB359_p0651c28║『七莖八莖斜，三莖四莖曲。』曰：『向上佛法蒙指示，正偏
J36nB359_p0651c29║不落有無機。』翁曰：『如何是不落正偏一句？』先師禮拜
J36nB359_p0651c30║歸眾。」乃云：「一人善射百步穿楊之箭、一人能透九曲
J36nB359_p0652a01║蟻穴之珠，可謂有偏正、有回互，宛轉虛靈，玅協兼到，
J36nB359_p0652a02║然於洞上宗風大可觀光，正眼看來怯似屋裏販揚
J36nB359_p0652a03║州。當時斯上座若在，好與震聲一喝。因甚如此？不見
J36nB359_p0652a04║道：獅兒哮吼，祖父俱喪。」清化和尚結椎，師下座。
J36nB359_p0652a05║曹山浹水和尚至，引座。「山著翠，水騰波，南枝梅放鳥
J36nB359_p0652a06║爭歌，香風何處頻來戶？知有崢嶸象駕過。眾兄弟！若
J36nB359_p0652a07║也委悉，則時時坐參彌勒，處處撞著釋迦，可謂不出
J36nB359_p0652a08║戶庭而行腳事畢，又豈待負笈擔簦、梯山航海、廣見
J36nB359_p0652a09║知識？檢點將來，也是殘羹餿飯。若要新鮮奇特，更須
J36nB359_p0652a10║鳴鐘伐鼓，請我曹山和尚始得。」
J36nB359_p0652a11║元旦，上堂。「鳥語初調，山光明媚，昨日送殘年，今朝迎
J36nB359_p0652a12║新歲。好兄弟！會也未？張三喫酒李四醉。唯有衲僧則
J36nB359_p0652a13║不然，倦眠竹榻，渴飲瓠瓢，那管他春回臘盡，陽和雪
J36nB359_p0652a14║消？或向萬竹林中閒行掉臂，或去石傘峰頂歌詠青
J36nB359_p0652a15║霄，說甚葛天氏之民歟？無懷氏之民歟？得逍遙處且
J36nB359_p0652a16║逍遙。為什麼聻？國清才子貴，家富小兒嬌。」
J36nB359_p0652a17║至清化，唯岑和尚請上堂。「若論祖師門下事，動步喫
J36nB359_p0652a18║交，揚眉錯過。」豎拂，云：「諸公各各擎頭戴角，俱是宿學
J36nB359_p0652a19║飽參，必也委悉，正好截天根、塞尾閭、析鄰虛、搏宇宙，
J36nB359_p0652a20║互為賓主，不落正偏，重整數百年已墜之頹綱，再新
J36nB359_p0652a21║十餘世老古錐之舊案，直教一艸一木咸成寶閣花
J36nB359_p0652a22║宮，一毛一塵盡現瓊樓玉殿，此猶是堂頭和尚塵垢
J36nB359_p0652a23║彌勒、秕糠釋迦之末技耳。或有人出來道：『將謂雲門
J36nB359_p0652a24║多少奇特，卻似遼人進豕，濫竿齊門。』山僧云：『也不妨，
J36nB359_p0652a25║也不妨，昨來覓火和煙得，今又擔泉帶月歸。』」
J36nB359_p0652a26║至曹山，浹水和尚請上堂。「蹋斷羊腸百折路，撥開鳥
J36nB359_p0652a27║道萬重煙，摳衣為訪同門友，到此方知別有天。所以
J36nB359_p0652a28║古云：入海不到底，不知滄溟之淺深；登山不到頂，不
J36nB359_p0652a29║知宇宙之寬廣。而今皆是貴耳賤目，徒有登峰造極
J36nB359_p0652a30║之名，及乎發心動步，纔至肇家橋便生到家想，十箇
J36nB359_p0652b01║有五雙朢崖而退，那見者裏門風峻峭、住處孤危，石
J36nB359_p0652b02║壁玲瓏、松筠錯落，不是人間氣象，迥殊兜率家風，直
J36nB359_p0652b03║得荷玉峰突兀於層霄、曹源水瀰漫於大地？饒你會
J36nB359_p0652b04║得箇通玄峰頂不是人間，心外無法，滿目青山，此正
J36nB359_p0652b05║是半山腰裏活計，須知萬仞峰頭別有生機始得。且
J36nB359_p0652b06║道：如何是萬仞峰頭事？」喝一喝，「達者方知暗裏驚。」
J36nB359_p0652b07║道林山鏡愚和尚至，引座。「春風度耶溪，煙浪飛晴雨，
J36nB359_p0652b08║蘭芽爭吐香，梅萼流紅乳。鳥啼有客來，林木悉歡舞，
J36nB359_p0652b09║好箇目前機，目前不可睹。諸昆仲！不但你會得一機、
J36nB359_p0652b10║一境、一知、一見以為奇特，饒你具撼乾坤之作略、吞
J36nB359_p0652b11║佛祖之神通，正是繫驢橛子，陳年葛藤，絆殺生平，有
J36nB359_p0652b12║甚用處？今幸道林和尚光降荒山，必也不吝慈悲，別
J36nB359_p0652b13║震洪音，說希有法。唯祈大眾殷勤伸請，慎勿錯過。」
J36nB359_p0652b14║監院請上堂。「法離高下，由人施設；事無大小，貴乎擔
J36nB359_p0652b15║當。況我衲僧門下為而無為、作而無作，更有擊碎須
J36nB359_p0652b16║彌的鉗錘、聯補虛空的鍼線，不種一莖菜接待往來、
J36nB359_p0652b17║不蓄一粒米聚集龍象，雲門一味饑餐渴飲、晏起早
J36nB359_p0652b18║眠，目送斜陽、坐聽流水，或倚松檻而笑指煙霞、或眄
J36nB359_p0652b19║庭柯而閒吟風月，并不知米價之貴賤、廚庫之有無。
J36nB359_p0652b20║且道憑箇甚麼節目？」顧左右，云：「問取新監院。」
J36nB359_p0652b21║至道林，鏡愚和尚請上堂。「敲唱雙舉，沒絃琴上覓知
J36nB359_p0652b22║音；賓主交參，無影枝頭看春色。若是奔逸絕塵，何必
J36nB359_p0652b23║揮鞭見影？與麼會得，則知道林和尚翦薉鉏荒，開天
J36nB359_p0652b24║闢地，別露家風，斬新氣象，轉法輪於微塵，現寶剎於
J36nB359_p0652b25║毫端，和泥合水，破格為人。儻滯見聞，勿怪勞攘。山岌
J36nB359_p0652b26║崿，路窈窕，虎嘯月，澗飛濤，片片白雲足下飄，道林嶮
J36nB359_p0652b27║峻人難到，到此方知高更高。」顧左右云：「看腳下。」
J36nB359_p0652b28║至弁山，玄素和尚請上堂。「箭鋒相拄，徒勞話會；啐啄
J36nB359_p0652b29║同時，唯憑作者。還有啐啄同時底麼？請出相見。」問：「昨
J36nB359_p0652b30║朝海晏可青，今日山搖嶽震，未審明甚麼邊事？」師云：
J36nB359_p0652c01║「人前懶去撒珠璣。」進云：「玉笥山畔風光好，彌勒峰頭
J36nB359_p0652c02║氣象新。」師云：「更道始得。」僧喝，師云：「放汝三十棒。」乃云：
J36nB359_p0652c03║「華石軒中意，不落有無之機；靈枝劫外春，迥超群象
J36nB359_p0652c04║之表。非情識所到，豈言論可通？適來主人道：握佛祖
J36nB359_p0652c05║機權，具衲僧正眼，運籌帷幄，決勝千里。於此薦得，正
J36nB359_p0652c06║好道合君臣，燈傳今古，胸懸寶鏡，肘佩靈符，握百尺
J36nB359_p0652c07║龜毛縛不肖之魔子，拈千尋兔角趁古塚之精靈，奠
J36nB359_p0652c08║安法門，坐振祖域。若以正眼觀來，雲門也須喫棒。因
J36nB359_p0652c09║甚如此？孫臏門前不合賣卜。」
J36nB359_p0652c10║結夏，上堂。「朱夏已臨，祝融司柄。清陰錯落，枇杷墜葉
J36nB359_p0652c11║底之金；翠影婆娑，石榴噴牆頭之火。唯我雲門者裏，
J36nB359_p0652c12║景致頗異，生涯自新。或山前搬石，屋後澹雲；或冒雨
J36nB359_p0652c13║耕田，披蓑耨艸。頭頭合轍，處處逢渠，勿容逐色尋聲，
J36nB359_p0652c14║那許沉空滯寂？縱饒七佛祖師到此，也要教他挑糞
J36nB359_p0652c15║潑地。何故？鄉村四月閒人少，老幼安排學種瓜。」
J36nB359_p0652c16║弁山玄素和尚至，引座。「也大奇，也大奇，無情說法不
J36nB359_p0652c17║思議。大眾！適纔鐵壁生光，花宮發艷，明月向寒崖而
J36nB359_p0652c18║照，薰風隨畫舫而來，且道是甚麼人境界？」舉法華舉
J36nB359_p0652c19║到瑯琊覺處因緣，乃云：「你看他一賓一主、一抬一搦，
J36nB359_p0652c20║發明臨濟家風則不無，怎奈都來是個小家子禪？何
J36nB359_p0652c21║似弁山到來，雲門既不問他船來、陸來，他亦不道在
J36nB359_p0652c22║河下、步下，但只喚侍者汲耶溪水、烹爐峰茶，一味促
J36nB359_p0652c23║膝抵掌、談笑寒暄而已。且道還是世諦流匝，別有佛
J36nB359_p0652c24║法？」良久，云：「須知煙浪裏，更有好商量。」
J36nB359_p0652c25║寶壽梵則和尚至，引座。「八月秋風何處來？紛紛紅紫
J36nB359_p0652c26║滿庭堆，冰壺簾外遙相照，桂影流金掃不開。且道是
J36nB359_p0652c27║何奇特？饒你未兆先知、未明先曉，胸中蘊百千玅策、
J36nB359_p0652c28║舌端涌萬斛珠璣，又不翅以管窺天、以蠡測海，未免
J36nB359_p0652c29║見笑大方，須知有佛祖之所未證、古今之所罕聞一
J36nB359_p0652c30║著子在。畢竟是那一著子？」卓拄杖，云：「須臾別有新條
J36nB359_p0653a01║令，打鼓報君君自看。」
J36nB359_p0653a02║監院請上堂。舉：「臨濟問監院云：『甚麼處去來？』曰：『州中
J36nB359_p0653a03║糶米來。』濟以拄杖畫一畫，云：『還糶得者箇麼？』院喝，濟
J36nB359_p0653a04║便打。次見典座，舉前話，座曰：『監院不會和尚意。』濟云：
J36nB359_p0653a05║『你作麼生？』座禮拜，濟亦打。者小廝兒將謂有多少奇
J36nB359_p0653a06║特，不免鼻孔落在兩箇驢漢手裏。雲門今日不打者
J36nB359_p0653a07║破鼓笛，且道如何施設？」揮拂，云：「靜坐山窗聽水流，笑
J36nB359_p0653a08║看船子下揚州。月滿載，桂正秋，萬里江天飛白鷗。」
J36nB359_p0653a09║震南侍者請上堂。「菊殘荷盡影蕭條，且喜今逢十月
J36nB359_p0653a10║朝，犬吠寒嵒雲覓洞，猿啼老樹鶴歸巢。風淡淡，葉飄
J36nB359_p0653a11║飄，江邊漁父持竿立，何處樓頭弄玉簫？」顧左右，云：「大
J36nB359_p0653a12║眾會麼？昨日有人從江西來，忽得箇淮南信。且道甚
J36nB359_p0653a13║麼信？無角鐵牛眠少室，黃梅石女夜生兒。」喝一喝，云：
J36nB359_p0653a14║「也是妄通消息。」
J36nB359_p0653a15║開爐，上堂。「砂鍋裏活煮佛吞，鐵鏊上生煎祖噉，眼空
J36nB359_p0653a16║宇宙，情絕聖凡。且道是甚麼人作略？試說看。」問：「結制
J36nB359_p0653a17║開爐，叢林舊案，不落今時，請師垂示。」師云：「鑑湖水急
J36nB359_p0653a18║舟難渡。」進云：「也是矢上加尖。」師云：「秦朢峰高鳥畏飛。」
J36nB359_p0653a19║乃云：「雲門今日開爐，不襲諸方舊套，將禪道佛法繫
J36nB359_p0653a20║綴諸人，只要你淨裸裸、赤灑灑，向猛燄裏藏身、劍刃
J36nB359_p0653a21║上進步，果爾絕後再甦，自然欺汝不得。正謂得者不
J36nB359_p0653a22║輕微、明者不賤用、識者不咨嗟、解者不厭惡，到者地
J36nB359_p0653a23║位始有問話分。不見適來僧問：『不落今時，請師垂示。』
J36nB359_p0653a24║雲門云：『鑑湖水急舟難渡。』曰：『也是矢上加尖。』雲門又
J36nB359_p0653a25║云：『秦朢峰高鳥畏飛。』眾兄弟！者裏緇素分曉，不妨同
J36nB359_p0653a26║生同殺、同收同放，施一機塞斷千聖咽喉、露一境換
J36nB359_p0653a27║卻衲僧眼睛，總非分外。若據諸方，似者等漢必向明
J36nB359_p0653a28║窗下安排，待為上賓，惟有雲門者裏正好喚來與山
J36nB359_p0653a29║僧洗腳。何故？未曾向你紫羅帳裏撒珍珠在。」
J36nB359_p0653a30║寒松首座請上堂。「驢事猶未去，馬事忽到來，大抵業
J36nB359_p0653b01║緣重，重重撥不開。諸禪德！今是寒松首座自青龍來，
J36nB359_p0653b02║屈逼雲門為眾敷揚，所謂家裏人只好說家常話，不
J36nB359_p0653b03║可向外打之遶去也。且如何是家常話？由來父子不
J36nB359_p0653b04║相傳，切忌逢人更說破。」
J36nB359_p0653b05║上堂。「今日天氣晴明，景物舒暢，且喜堂中七滿水牯
J36nB359_p0653b06║牛，箇箇水足艸足，安然無虞，更有檀信辦齋，大眾受
J36nB359_p0653b07║供。」拈拄杖云：「適來惹得堂中憍陳如尊者忍俊不禁，
J36nB359_p0653b08║走向玉笥峰頭，不覺揚聲拊掌云：『越州好，越州好，佳
J36nB359_p0653b09║山佳水看不了，野老咸歌大有年，家家穀米滿栲栳。』
J36nB359_p0653b10║山僧道：『浙中清水白米飯許你喫。若是佛法，未夢見
J36nB359_p0653b11║在。』尊者直得滿面慚惶，走入諸入袈裟角裏去也。大
J36nB359_p0653b12║眾！還見也未？如不見，且請歸堂抖擻看。」
J36nB359_p0653b13║上堂。「釋迦掩室於摩竭，寶八布衫；淨名杜口於毘耶，
J36nB359_p0653b14║布袋裏錐子；須菩提唱無說而顯道，掩鼻偷香；釋梵
J36nB359_p0653b15║天絕視聽而散花，矮子看戲。者些𨍏轢鑽有甚用處？
J36nB359_p0653b16║總不如雲門者裏秦峰萬仞、鑑水千尋、飛鳥不度，別
J36nB359_p0653b17║有尊貴一著在。諸昆仲！要知尊貴一著麼？苔封玉殿
J36nB359_p0653b18║珠簾隔，不種梧桐免鳳來。」
J36nB359_p0653b19║鼓山永和尚訃至，上堂。拈訃云：「此是永覺和尚一生
J36nB359_p0653b20║用不盡的，今日徹底露布了也。者老漢文武兼才，宗
J36nB359_p0653b21║說兩備，架晏師之聖箭，不露鋒鋩；續壽昌之心燈，迥
J36nB359_p0653b22║超今古。橫抽寶劍，魔魅潛蹤；高照菱華，野狐喪膽。由
J36nB359_p0653b23║是芳聲騰乎八閩，道價重於諸方。俄而轉步南辰，蹋
J36nB359_p0653b24║翻北斗，何期末後一段光明，不覺三千里外射入玉
J36nB359_p0653b25║笥峰頭。大眾會麼？法苑柱傾，禪河檣倒，弱喪了無歸，
J36nB359_p0653b26║長夜何日曉？真堪哀，亦懊惱，大事分明須趁早，不用
J36nB359_p0653b27║區區向外尋。」喝一喝，云：「大家照顧衣中賓。」
J36nB359_p0653b28║元旦，上堂。「第一義且置，新年佛法有人道得，雲門拄
J36nB359_p0653b29║杖子兩手分付去也。」問：「當陽顯露，物物全彰，如何是
J36nB359_p0653b30║應時及節句？」師云：「爆竹驚山鬼。」進云：「東風知此意，艸
J36nB359_p0653c01║木洩天機。」師云：「菱花照野狐。」僧喝，師便打。問：「殘臘已
J36nB359_p0653c02║盡春回首，萬彙滋榮事若何？」師云：「雨歇千江靜。」進云：
J36nB359_p0653c03║「恁麼則物物盡沾恩。」師云：「風回萬籟號。」乃拈拄杖，云：
J36nB359_p0653c04║「天得之高，地得之厚，日月得之以常明，江海得之以
J36nB359_p0653c05║不竭，君得之為堯舜，臣得之為皋陶，巍巍乎，蕩蕩乎，
J36nB359_p0653c06║不可得而名焉。者裏搆去，自然上無攀仰、下絕己躬，
J36nB359_p0653c07║坐斷報化佛頭，不落去來現在，可以易今換古、旋乾
J36nB359_p0653c08║幹坤，豈待麥秀雙岐、禾登九穗、鳳凰來儀、麒麟出現，
J36nB359_p0653c09║然後為祥為瑞？雖然，只今陞座祝聖又作麼生？」卓一
J36nB359_p0653c10║卓，云：「皇風一片無高下，萬里山河錦繡中。」
J36nB359_p0653c11║解制，上堂。「春風似剪，春雨如膏，柳眼初開，耶溪浪▆；
J36nB359_p0653c12║梅腮乍笑，越嶺香飛。化母獻無作之工，東君行不言
J36nB359_p0653c13║之令，列祖真機宛爾，衲僧活計現成。正當此時，直得
J36nB359_p0653c14║芒鞋得志，徐行蹋斷流水聲；拄杖爭雄，縱觀寫出飛
J36nB359_p0653c15║禽跡。說甚南天台、北五臺，有佛處、無佛處，一任你推
J36nB359_p0653c16║到須彌、填卻大海，倒去顛來、橫行直撞，誰奈渠何？又，
J36nB359_p0653c17║古人道：『末後一句，始到牢關；把斷要津，不通凡聖。』諸
J36nB359_p0653c18║人作麼生轉身吐氣？山僧別有一箇方便，逢人不得
J36nB359_p0653c19║錯舉。」拈拄杖，一時打散。
J36nB359_p0653c20║元宵，上堂。「今日好箇時節，特為諸人饒舌，星橋與火
J36nB359_p0653c21║樹聯輝，寶炬與燈毬映徹，家家簫鼓頓催，處處笙歌
J36nB359_p0653c22║相接，觀音菩薩大啟圓通，迦葉尊者舞不歇，知不知，
J36nB359_p0653c23║瞥不瞥，不是門庭圖鬧熱。○大眾看看，唯有者箇非
J36nB359_p0653c24║明非暗、無古無今，修羅不能障其光，八風不能動其
J36nB359_p0653c25║體，寂歷孤圓，包含萬象，諸人又作麼生賞鑑？去年雲
J36nB359_p0653c26║掩中秋月，今歲元宵雨打燈。」
J36nB359_p0653c27║求嗣，請上堂。「梅花初結子，幽蕙孕香胎，是處靈苗秀，
J36nB359_p0653c28║金刀翦不開。」舉：「曹山因僧問：『子歸就父，因甚父全不
J36nB359_p0653c29║顧？』山云：『理合如是。』僧云：『父子之恩何在？』山云：『始成父
J36nB359_p0653c30║子之恩。』僧云：『如何是父子之恩？』山云：『刀斧劈不開。』可
J36nB359_p0654a01║惜曹山放過者僧，若到雲門正好喫棒。果是父子之
J36nB359_p0654a02║恩，曠大劫來未曾違背，說甚顧與不顧？大眾！於此委
J36nB359_p0654a03║悉，自然頭頭奉重、念念無虧，道合君臣、機投父子，克
J36nB359_p0654a04║紹人天聖種、相承佛祖徽猷，所謂兒孫得力，室內不
J36nB359_p0654a05║知。且道室內是麼人？多栽無影竹，晝夜引清風。」
J36nB359_p0654a06║上堂。「春山疊亂青，春水漾虛碧，寥寥宇宙間，獨立朢
J36nB359_p0654a07║何極？雪竇老人恁麼道，也是將常住果子私作人情，
J36nB359_p0654a08║未免傍觀者哂。雲門今日有件好事，曾不相瞞，唯要
J36nB359_p0654a09║大家共委。」揮拂，云：「雲間有信到江南，千里持來幾箇
J36nB359_p0654a10║諳？獨喜梅花知此意，且道是甚麼意？」喝一喝，云：「參。」
J36nB359_p0654a11║次賢法師木主入先覺堂，請上堂。「法不孤起，仗境方
J36nB359_p0654a12║生。」卓拄杖，云：「適來三千大千世界十八相一時震動，
J36nB359_p0654a13║所謂動、遍動、等遍動，起、遍起、等遍起，踊、遍踊、等遍踊，
J36nB359_p0654a14║震、偏震、等遍震，吼、遍吼、等遍吼，擊、遍擊、等遍擊，乃至
J36nB359_p0654a15║山河大地、艸木昆蟲一一放大光明、現大神變、證大
J36nB359_p0654a16║三昧。若也見得、聞得，則知次法主時時為諸人說摩
J36nB359_p0654a17║訶衍法，離四句、絕百非，生而無生、滅而無滅，來如羺
J36nB359_p0654a18║羊挂角、去似鸞鳳衝霄。又古人道：『懷州牛喫禾，益州
J36nB359_p0654a19║馬腹脹，天下覓醫人，炙豬左膊上。』畢竟是何教所攝？」
J36nB359_p0654a20║卓一卓，云：「堪憶當年陸大夫，只合笑兮不合哭。」
J36nB359_p0654a21║金仙蕃光和尚訃音至，上堂。「雲漠漠，雨淒淒，鳥獸哀
J36nB359_p0654a22║鳴艸帶悲，可恨春風何太惡？忽吹明月落前溪。大眾！
J36nB359_p0654a23║且道金仙和尚果去世耶？果不去世耶？若謂去世，又
J36nB359_p0654a24║經中道：『涅槃生死，猶如作夢。』既爾是夢，安可為實？若
J36nB359_p0654a25║謂不去世，即今金仙和尚甚處行履？者裏端的一回，
J36nB359_p0654a26║則見此方化畢，他土緣興，在在分形、時時垂手，去來
J36nB359_p0654a27║坐立常演斯事而無懈倦，又安有生滅去來之相？若
J36nB359_p0654a28║未端的，更須諦聽。」以拂擊案，云：「哀哉，哀哉！已矣，已矣！
J36nB359_p0654a29║兄在吳山，我居越水，雖則同條生，卻不同條死。休思
J36nB359_p0654a30║量，急須委，分付行人仔細聽，鷓鴣啼出深花裏。」
J36nB359_p0654b01║蘭溪文峰樵之和尚至，引座。「雨濯崔嵬碧，風搖菡萏
J36nB359_p0654b02║香，分明無限意，何必待商量？諸昆仲！還委悉麼？山僧
J36nB359_p0654b03║尋常恰如箇蚱蜢子相似，等閒捏著，便有點子汁水；
J36nB359_p0654b04║若不捏著，要一星也無，又安有禪道佛法挂人脣齒？
J36nB359_p0654b05║若乃指顧風雲，舌翻雷電，蘊駭眾驚群之作略，懷滔
J36nB359_p0654b06║天浴日之波瀾，山僧直得退身三舍，袖手旁觀。今日
J36nB359_p0654b07║幸有文峰和尚在，仰勞大眾，請試說看。」
J36nB359_p0654b08║結制，上堂。「雲門今日開爐，家法由來迥異，任是鐵額
J36nB359_p0654b09║銅頭，也須一擊粉碎。眾中有不假鉗錘者，出來驗看。」
J36nB359_p0654b10║問：「單明偏正，即為儱侗；執著玄要，又成瞞盰。去此二
J36nB359_p0654b11║途，如何折合？」師云：「句裏掀翻鉤鎖意，腳頭不被葛藤
J36nB359_p0654b12║纏。」進云：「慈雲普覆三千界，法雨均沾萬億洲。」師云：「識
J36nB359_p0654b13║取鉤頭意，莫認定盤星。」乃拈拄杖，云：「果能會去，一任
J36nB359_p0654b14║磅礡虛空、虀粉萬象，鍼鋒頭上走馬輥毬、萬仞崖前
J36nB359_p0654b15║揮戈舞劍，三百六十骨節，節節現無邊玅身；八萬四
J36nB359_p0654b16║千毛孔，孔孔涌無盡剎海。若也疑而不信、信而不決，
J36nB359_p0654b17║山僧與你敲其骨、剔其髓、洗其腸、滌其胃，只教露柱
J36nB359_p0654b18║開花、燈籠結子，正恁麼時㘞地一聲，始知成佛其來
J36nB359_p0654b19║久矣。雖然，若到雲門猶是階下漢，如何得不落階級？」
J36nB359_p0654b20║卓一卓，云：「欲透禹門三級浪，更聽平地一聲雷。」
J36nB359_p0654b21║冰石禪師為母入塔，請上堂。「欲超生死路，須透祖師
J36nB359_p0654b22║關，眾中莫有透關者麼？出來相見。」問：「那吒太子析肉
J36nB359_p0654b23║還母、析骨還父，意旨如何？」師云：「紅日照粉牆。」進云：「然
J36nB359_p0654b24║後現本身、運神通，為父母說箇甚麼法？」師云：「清霜橫
J36nB359_p0654b25║谷口。」僧禮拜，師打，云：「切忌向者裏轉卻。」乃云：「大功不
J36nB359_p0654b26║宰，至道忘言，善法堂前不談仁義，選佛場內那論孝
J36nB359_p0654b27║道？今是冰石法姪送母入塔，兼請說法以嚴報土。大
J36nB359_p0654b28║眾！若說身體髮膚不敢毀傷，此世間之孝；若說修寂
J36nB359_p0654b29║滅、證真常、昇忉利、入泥犁而說法救親，此出世間之
J36nB359_p0654b30║孝。須知更有超過世、出世間一著子。如何是超過世、
J36nB359_p0654c01║出世間一著子？」揮拂，云：「聊憑龜毛拂，舒此長舌相，於
J36nB359_p0654c02║一微塵裏，廣演摩訶衍，不常復不斷，不有亦不無，四
J36nB359_p0654c03║句與百非，一切皆俱遣。善哉正心尼，而證如是法，持
J36nB359_p0654c04║戒如皎月，其行似嚴霜，廣行利益事，不作福德想，撒
J36nB359_p0654c05║手任縱橫，往來不變易，抹過上頭關，方名大解脫。作
J36nB359_p0654c06║麼生是上頭關？」揮拂，云：「喚起無舌人，問取天邊月。」
J36nB359_p0654c07║履元乾禪師入塔，請上堂。「玅用縱橫，不拘逆順；靈機
J36nB359_p0654c08║廓落，那滯偏圓？○大眾！若也見得，則知我履元法姪
J36nB359_p0654c09║不動威儀而入諸正受、不假聲色而現大神通，橫身
J36nB359_p0654c10║於三界之外、獨步於萬象之先，鞭起泥牛，耕破鑑湖
J36nB359_p0654c11║月色；趁回木馬，衝開越嶺煙霞。或此土為瑞、為霖，或
J36nB359_p0654c12║他方為明、為導，來也類中混跡、去也炭裏藏身。然此
J36nB359_p0654c13║猶是勳勞邊事，作麼生是全超不借？」擊拂，云：「佛祖位
J36nB359_p0654c14║中留不住，夜深怎肯宿蘆花？」
J36nB359_p0654c15║顧護法誕日，請上堂。「若人識得心，大地無寸土，滿耳
J36nB359_p0654c16║不可聞，滿目不可睹。若更問如何？不妨從頭舉。昔趙
J36nB359_p0654c17║州因僧問：『柏樹子還有佛性否？』州云：『有。』曰：『既有佛性，
J36nB359_p0654c18║未審幾時成佛？』州云：『待虛空落地。』曰：『虛空幾時落地？』
J36nB359_p0654c19║州云：『待柏樹子成佛。』」師豎拂云：「大眾！還見柏樹子成
J36nB359_p0654c20║佛麼？一時普令十方國土山河大地，其中所有樓臺
J36nB359_p0654c21║殿閣、園林池沼、花木鳥獸，一一放大光明，現大神通，
J36nB359_p0654c22║舒廣長舌，說無量壽佛法門，無量眾生得金剛不壞
J36nB359_p0654c23║三昧。大眾！只如柏樹子成佛是阿誰授記？」復揮拂云：
J36nB359_p0654c24║「山之高，海之闊，珊瑚枝枝撐著月，堂前露柱笑燈籠，
J36nB359_p0654c25║南極老人喫一摑。阿呵呵！真玅絕，彭祖奇壽八百春，
J36nB359_p0654c26║有話不向妻兒說。」
J36nB359_p0654c27║至周浦善慶菴，請上堂。「翦翦西風黃葉天，霜舠驚起
J36nB359_p0654c28║鷺鷥眠，生涯拙，且隨緣，月明滿載泛溪煙。所以道：森
J36nB359_p0654c29║羅萬象，古佛家風；碧落青霄，道人活計。到者裏，既不
J36nB359_p0654c30║分廛市山林，又那管城隍聚落？頭頭法法，總是自己
J36nB359_p0655a01║光明；剎剎塵塵，無非當人玅用。於斯薦得，正好隨緣
J36nB359_p0655a02║作主，遇處即宗，扇祖風於末運、舒化日於中天，四眾
J36nB359_p0655a03║瞻依，人天有慶。雲門如此告報，還有共相委悉者麼？」
J36nB359_p0655a04║喝一喝，云：「長安風月貫今古，那箇男兒摸壁行？」
J36nB359_p0655a05║上堂。「若論此事，大不容易，到此也須是箇人始得。不
J36nB359_p0655a06║然，縱使勞瞎眼睛、坐斷脊梁，遊遍百城、參遍知識，枉
J36nB359_p0655a07║受伶俜，終無所獲。昔世尊在靈山會上拈花示眾，惟
J36nB359_p0655a08║有飲光破顏微笑，當時可謂無人。蓋人天百萬常聞
J36nB359_p0655a09║世尊有法可說、有佛可成、有生可度，把作實法會，殊
J36nB359_p0655a10║不知世尊驀地裏將箇驢屎彈子換卻眼睛，然而小
J36nB359_p0655a11║根劣解詎可得哉？」豎拂，云：「大眾會麼？世尊拈花、山僧
J36nB359_p0655a12║豎拂，且道是同？是別？若謂是同，諸人何不悟去？若謂
J36nB359_p0655a13║是別，別在甚處？者裏分析得出，參學事畢；設或未然，
J36nB359_p0655a14║更有一偈：九十春光今欲暮，殷勤努力莫虛度，風和
J36nB359_p0655a15║日暖曬花天，柳綠鶯啼醉客處，一段真機絕覆藏，滿
J36nB359_p0655a16║前好景分明露。參禪人，急須悟，擬去千尋不可攀，肯
J36nB359_p0655a17║來兩手相分付。且道分付箇甚麼？」遂喝一喝，下座。
J36nB359_p0655a18║薦亡，請上堂。「秋林黃葉戰寒聲，隔壟疏鐘扣月明，驚
J36nB359_p0655a19║破玉人霜夜夢，不勞彈指證無生。」
J36nB359_p0655a20║上堂。「第一義，會也未？無孔鐵鎚百雜碎，堆山積嶽不
J36nB359_p0655a21║須尋，塞壑填溝值甚屁？靈山拈花，少室斷臂，直至而
J36nB359_p0655a22║今成特地，與蛇添足不知慚，白璧無瑕徒點類，當臺
J36nB359_p0655a23║覿面為君拋。」擲拂，云：「咄！莫學韓盧去逐塊。」
J36nB359_p0655a24║至日，上堂。「書雲節屆，亞歲忻逢，正四方納泰之初，亦
J36nB359_p0655a25║萬彙昭蘇之始。岸柳揚眉而待臘，壟梅含笑以迎春，
J36nB359_p0655a26║此時此景，慶無不宜。到者裏還受用得著麼？邇來有
J36nB359_p0655a27║般孟八郎便道：『衲僧家但知身冷加衣、肚饑持缽，倦
J36nB359_p0655a28║向長連床上伸腳打睡、健去積玉橋邊掉臂經行，又
J36nB359_p0655a29║那管晷運推遷、寒暑代謝、陰陽之消長、否泰之去來？
J36nB359_p0655a30║所謂衲被幪頭萬事休，復有何事？』諸昆仲莫錯會好。
J36nB359_p0655b01║者箇說話，正是那古廟裏香爐、蹄涔中死水，有甚用
J36nB359_p0655b02║處？須知人人腳跟下別有一條生機活路始得。」喝一
J36nB359_p0655b03║喝，云：「也是趙婆沽酢。」
J36nB359_p0655b04║薦夫，請上堂。「量等虛空界，示同虛空法，證得虛空時，
J36nB359_p0655b05║無是無非法。」豎拂，云：「唯有者箇量包虛空、體周法界，
J36nB359_p0655b06║修證不能該、是非不能到，者裏見得，便見敬仁潘君
J36nB359_p0655b07║從本以來無生無滅、無迷無悟，直下與三世諸佛同
J36nB359_p0655b08║一心性、同一見聞、同一住處、同一天真，說甚蓮邦薉
J36nB359_p0655b09║土？盡大地總是當人本來面目。設或沉吟，莫怪山僧
J36nB359_p0655b10║塗糊一上。白雲去復還，且喜青山依舊夜靜煙消、柳
J36nB359_p0655b11║寒曉晴、雪霽梅瘦，冰壺影浸、水晶簾巧，丹青描不就，
J36nB359_p0655b12║可憐無限風光。」復揮拂，云：「聊憑者些兒盡情漏逗。」震
J36nB359_p0655b13║聲一喝，云：「是何言歟？」便下座。
J36nB359_p0655b14║上堂。舉：「昔淨居無相尼一日上堂，卓拄杖曰：『觀音入，
J36nB359_p0655b15║普賢出，文殊穿靴水上立，抬眸鷂子過新羅，石火電
J36nB359_p0655b16║光追不入。』」乃云：「者般說話，大似只會抱不哭的孩子，
J36nB359_p0655b17║若是向上提持，衲僧巴鼻總欠悟在。雲門則不然。」豎
J36nB359_p0655b18║拂云：「看看，觀音、普賢、文殊都被者箇穿卻鼻孔了也。
J36nB359_p0655b19║大眾！且道拂子有何神通、具何三昧便爾如是？」擊拂
J36nB359_p0655b20║云：「戴角披毛混異類，慣同佛祖結冤家。」問：「如何是正
J36nB359_p0655b21║中偏？」師云：「啞子喫黃連。」「如何是偏中正？」師云：「猿猴佩
J36nB359_p0655b22║古鏡。」「如何是正中來？」師云：「爐中菡萏開。」「如何是兼中
J36nB359_p0655b23║至？」師云：「風月兩相契。」「如何是兼中到？」師云：「石虎戴紙
J36nB359_p0655b24║帽。」進云：「五位已蒙師指出，向上宗乘示阿誰？」師卓拄
J36nB359_p0655b25║杖云：「向者裏會取。」進云：「自從舞得三臺後，拍拍元來
J36nB359_p0655b26║總是歌。」師云：「只恐不是玉。」
J36nB359_p0655b27║上堂。「釋迦老子道：『若能轉物，即同如來。』殿後是玉笥
J36nB359_p0655b28║峰，門前是芙蓉岸，作麼生轉？」以拂擊案，云：「風獵獵兮
J36nB359_p0655b29║冷雲天，鳥啾啾兮寒林薄，梅欲開兮猶未開，雪欲落
J36nB359_p0655b30║兮不肯落。寄語遊人及早歸，家山勿使空蕭索。」
J36nB359_p0655c01║解制，上堂。「今朝臘月八，特地為叨呾，不用睹明星，更
J36nB359_p0655c02║有好機筈。」卓拄杖，云：「獨有者箇上座，楞楞層層，藞藞
J36nB359_p0655c03║苴苴，不與佛祖同儔，安容萬法為侶？拈起也，地坼天
J36nB359_p0655c04║崩，山搖海沸，象王失截流之勢；放下也，雲收霧斂，月
J36nB359_p0655c05║皎風清，野干縱奮迅之威。諸昆仲！今日放下即是？拈
J36nB359_p0655c06║越即是？」以拄杖畫一畫，云：「劃開鑑水漫天網，看取衝
J36nB359_p0655c07║霄俊鶻飛。」
J36nB359_p0655c08║　　　（栴檀菴德▆▆孫，備資敬刻
J36nB359_p0655c09║　　百老和尚語錄第八卷。）
J36nB359_p0655c10║百愚斯禪師語錄卷第八