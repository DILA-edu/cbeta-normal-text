J36nB359_p0656a01║百愚斯禪師語錄卷第九
J36nB359_p0656a02║住國山善權寺嗣法門人智操
J36nB359_p0656a03║住青龍隆福寺嗣法門人智湛　編次
J36nB359_p0656a04║住越州雲門顯聖寺語錄
J36nB359_p0656a05║己亥四月從青龍回預祝師壽啟大悲期請上堂一
J36nB359_p0656a06║言迥脫獨拔今時纔涉思惟白雲萬里還有不動脣
J36nB359_p0656a07║吻道得相應句者麼豎拂云且看觀世音菩薩向者
J36nB359_p0656a08║一毫端上現百千手眼放百千光明於光明中宣說
J36nB359_p0656a09║大悲心陀羅尼神玅章句即時三千大千世界忽然
J36nB359_p0656a10║震動皆變金色一切艸木叢林化作寶雲寶樹寶幢
J36nB359_p0656a11║寶衣寶樓閣寶宮殿并一切種種寶莊嚴具無邊天
J36nB359_p0656a12║花紛紛而下無邊玅樂自然而鳴大眾正恁麼時見
J36nB359_p0656a13║聞不昧則與觀世音菩薩同一慈力同一悲仰同一
J36nB359_p0656a14║神通同一莊嚴同一國土同一壽量亦令無量無邊
J36nB359_p0656a15║眾生各各成就各各圓滿各各證入耳根第一圓通
J36nB359_p0656a16║各各皆獲無礙大陀羅尼門大眾既能委悉只如觀
J36nB359_p0656a17║世音菩薩將錢買胡餅放下手來依然卻是饅頭畢
J36nB359_p0656a18║竟明甚麼邊事良久云今日雲門寺裏有齋。
J36nB359_p0656a19║請上堂秦峰落落其高峻也而非古非今鑑水洋洋
J36nB359_p0656a20║其浩渺也而無涯無際芙蓉岸橫關萬派積玉橋截
J36nB359_p0656a21║斷千岐翠竹篩滿地之金珍禽奏諸天之樂不是目
J36nB359_p0656a22║前境界亦非格外風光塵點劫以難窮河沙數而莫
J36nB359_p0656a23║盡可謂尊貴中之尊貴非常中之非常且道是阿誰
J36nB359_p0656a24║受用處紫羅帳合天初曉翡翠簾垂月未央。
J36nB359_p0656a25║存焉首座請上堂大通智勝佛十劫坐道場佛法不
J36nB359_p0656a26║現前不得成佛道拈拄杖云看看者木上座不假修
J36nB359_p0656a27║證不歷劫數於彈指頃便成正覺南無拄杖如來應
J36nB359_p0656a28║供正遍知明行足善逝世間解無上士調御丈夫天
J36nB359_p0656a29║人師佛世尊諸仁者果爾見得可以齊彭殤可以變
J36nB359_p0656a30║古今說甚蹋遍支那四百州的老比丘直饒無量壽
J36nB359_p0656b01║佛到來也要他與山僧攜缾挈杖始得何故雲門者
J36nB359_p0656b02║裏鬥劣不鬥勝。
J36nB359_p0656b03║請上堂若據父母未生前一著子三世諸佛直教口
J36nB359_p0656b04║挂壁上何故過去已過去未來猶未至現在亦不住
J36nB359_p0656b05║如是三際推窮了無處所既無處所則無生滅來去
J36nB359_p0656b06║既無生滅來去則無迷悟聖凡既無迷悟聖凡則知
J36nB359_p0656b07║盡虛空是自己遍法界是自己光明縱說未離兜率
J36nB359_p0656b08║已降皇宮未出母胎度人已畢是甚破艸鞋擊香案
J36nB359_p0656b09║云大眾會麼獅絃不屬鸞膠續落落徽音亙古今。
J36nB359_p0656b10║請上堂日昇月墜春徂夏往處處山花爛熳森森綠
J36nB359_p0656b11║蔭扶疏此是目前消息山僧更有一句子未出母胎
J36nB359_p0656b12║時早已向諸人道過了也大眾畢竟是那一句檢點
J36nB359_p0656b13║得出雲門拂子兩手分付檢點不出亦兩手分付何
J36nB359_p0656b14║故我不敢輕於汝等汝等皆當作佛。
J36nB359_p0656b15║自明永修請上堂舉趙州因僧問曰和尚何姓州云
J36nB359_p0656b16║常州有曰甲子多少州曰蘇州有乃云人謂趙州古
J36nB359_p0656b17║佛再來得應機三昧被者僧一問直得礙口怕羞東
J36nB359_p0656b18║撦西拽一上今日有問雲門何姓向他道谷甲子多
J36nB359_p0656b19║少向他道五十當時若下得者兩轉語不唯此話大
J36nB359_p0656b20║行抑且截斷天下人舌頭去在顧左右云劉伶問到
J36nB359_p0656b21║誰家好此處莫嫌酒價高。
J36nB359_p0656b22║資福伴我和尚請上堂爐峰卓朔耶水競流森羅萬
J36nB359_p0656b23║象咸皆騰舞艸木叢林悉作獅子吼聲正恁麼時直
J36nB359_p0656b24║饒你如慶喜見阿閦佛國一見更不再見此是抱橋
J36nB359_p0656b25║柱洗腳坐井觀天漢你那裏得知有寰中日月化外
J36nB359_p0656b26║乾坤所以道不經郢手終成廢器今幸夾山和尚到
J36nB359_p0656b27║來爾等諸人各各生難遭想起恭敬心一齊啟請必
J36nB359_p0656b28║為諸人轉大法輪。
J36nB359_p0656b29║不淄如璞二禪德請上堂拈拄杖云大眾見麼迥超
J36nB359_p0656b30║造化那步功勳不萌枝上生成無影林中突出或敲
J36nB359_p0656c01║風打雨或拄地撐天穿卻三世諸佛鼻孔直教盡大
J36nB359_p0656c02║地人出氣不得正與麼時且道還有為人處也無卓
J36nB359_p0656c03║一卓云未分黑白誰能委疑煞當年老達磨。
J36nB359_p0656c04║柴也後堂震南監院請上堂波翻陽燄鏡中塵擾擾
J36nB359_p0656c05║浮光五十春閑倚闌干頻發笑少年半作白頭入。
J36nB359_p0656c06║紫谷參頭請上堂昔孔子道十五而志於學三十而
J36nB359_p0656c07║立四十而不惑五十而知天命雲門卻不然十五而
J36nB359_p0656c08║志於○三十而[○@、]四十而不[○@(ㄙ/二)]五十而知[○@卅]諸昆仲
J36nB359_p0656c09║會得則事同一家不會則理有千差會不會且置只
J36nB359_p0656c10║如未㘞地已前一句又作麼生良久云威音王未曉
J36nB359_p0656c11║彌勒豈惺惺。
J36nB359_p0656c12║萬壽為則和尚請上堂運斤成風唯憑巧匠輪扁得
J36nB359_p0656c13║手更有其人衲僧家欬唾成雨揮霍如雲懸靈符於
J36nB359_p0656c14║肘後挂寶劍於眉間縱橫不犯應用無傷正眼觀來
J36nB359_p0656c15║亦是波斯喫胡椒若不陟遠登高安能見廣識大而
J36nB359_p0656c16║今有般少叢林略有所得便以為足何異寶燕石而
J36nB359_p0656c17║為玉認魚目以為珠明眼人前徒增其醜不見道直
J36nB359_p0656c18║教及盡今時去三世諸佛口挂壁上更有一人呵呵
J36nB359_p0656c19║大笑在大眾且道利害在甚麼處顧左右云少選萬
J36nB359_p0656c20║壽和尚為諸人道破。
J36nB359_p0656c21║漚和侍者請上堂若論此事如天普蓋似地普擎晃
J36nB359_p0656c22║晃焉透出思議之表巍巍乎迥超象帝之先岡陵不
J36nB359_p0656c23║足以為固江漢不足以為深鶴齡不足以為算海籌
J36nB359_p0656c24║不足以為多所謂不可量不可稱不可思不可說乃
J36nB359_p0656c25║至言語道斷心行處滅直教釋迦彌勒頂戴有分玅
J36nB359_p0656c26║德空生讚歎不及因甚得與麼尊貴喝一喝云自從
J36nB359_p0656c27║舞得三臺後拍拍元來總是歌。
J36nB359_p0656c28║半壑上座請上堂無法可說是名說法釋迦老子一
J36nB359_p0656c29║生撒謊摩醯首羅將帝釋天驀面一摑舜若多滿頭
J36nB359_p0656c30║血流嚇得山門倒跨佛殿一時走過八百里鑑湖驚
J36nB359_p0657a01║起堂前露柱拍手大笑云快煞快煞正恁麼時還是
J36nB359_p0657a02║因齋慶讚為復別有機關南無朱頂王菩薩。
J36nB359_p0657a03║玄溟監收請上堂昔年拽杖走諸方蹋破芒鞋恨路
J36nB359_p0657a04║長贏得浮生剛半百倚樓閒笑白雲忙大眾適來雲
J36nB359_p0657a05║門與麼道還有為人處也無拈卻珊瑚枝上月壺中
J36nB359_p0657a06║別有一禪天。
J36nB359_p0657a07║請上堂黃花翠竹古佛家風綠水白雲道人活計會
J36nB359_p0657a08║得觸目現成不會對面千里昔楞嚴會上世尊向波
J36nB359_p0657a09║斯匿王道汝此肉身即同金剛常住不朽大眾還會
J36nB359_p0657a10║者說話麼直須打箇返觀看看即今山河大地世界
J36nB359_p0657a11║眾生一切諸有為相皆是代謝之法有生有滅終歸
J36nB359_p0657a12║敗壞乃至此身念念遷變新新不住如幻如夢如影
J36nB359_p0657a13║如響自從無量劫來捨身受身積骨如毘富羅山所
J36nB359_p0657a14║飲母乳如四大海水所經父母如恒河沙數故曰我
J36nB359_p0657a15║生生無不從之受生作麼生說箇不朽的道理者裏
J36nB359_p0657a16║瞥地去不被釋迦老子舌頭熱瞞可謂一切地水是
J36nB359_p0657a17║我先身一切火風是我本體說箇八千歲為春八千
J36nB359_p0657a18║歲為秋正是蟪蛄朝菌猶未知祖師門下事在且道
J36nB359_p0657a19║祖師門下復有何事揮拂云狂歌散髮渾無忌好飲
J36nB359_p0657a20║曹山酒不醉擊碎瑤琴抱月眠自有清風動天地好
J36nB359_p0657a21║大哥會也未八十翁翁輥繡毬真誠不是小兒戲。
J36nB359_p0657a22║子菴西堂請上堂舉夾山因僧問撥塵見佛時如何
J36nB359_p0657a23║山曰直須揮劍若不揮劍漁父棲巢僧又問石霜霜
J36nB359_p0657a24║云渠無國土何處逢渠夾山聞得上堂謂眾曰門庭
J36nB359_p0657a25║施設不如老僧入理深談猶較石霜百步此二大老
J36nB359_p0657a26║雖則各出手眼共展風規不免分疆列界雲門者裏
J36nB359_p0657a27║一味隨家豐儉任運過日米多則飯米少則羹健即
J36nB359_p0657a28║曳杖閒步倦則和衣打眠說甚天荒地老石爛松枯
J36nB359_p0657a29║又那管甲子之周流歲月之遷變衲被幪頭萬事休
J36nB359_p0657a30║此時山僧都不會大眾者般說話還是門庭施設耶
J36nB359_p0657b01║入理深談耶緇素得出不唯行腳事畢亦乃親見古
J36nB359_p0657b02║人脫或未然今日設齋直須努力飽餐珍重。
J36nB359_p0657b03║太史魯公請上堂偏不坐偏天曉白雲籠嶽頂正不
J36nB359_p0657b04║居正不萌枝上玉鸞飛玅協兼帶薰風影裏芰荷香
J36nB359_p0657b05║偏正俱隱月明夜半墜澂潭所謂虛玄大道無著真
J36nB359_p0657b06║宗最玄最玅最尊最貴更有一人不居尊貴不墮偏
J36nB359_p0657b07║正又作麼生昔陸亙大夫謂南泉曰肇法師也甚奇
J36nB359_p0657b08║怪解道天地與我同根萬物與我一體南泉指庭前
J36nB359_p0657b09║牡丹花曰時人見此一株花如夢相似乃云陸亙大
J36nB359_p0657b10║夫與王老師盡力提持也只道得一半且如何是那
J36nB359_p0657b11║底之金翠影婆娑石榴噴牆頭之火唯我雲門者裏
J36nB359_p0657b12║景致頗異生涯自新或山前搬石屋後擔雲或冒雨
J36nB359_p0657b13║耕田披蓑耨艸頭頭合轍處處逢渠勿容逐色尋聲
J36nB359_p0657b14║那許沉空滯寂縱饒七佛祖師到此也要教他挑糞
J36nB359_p0657b15║潑地何故鄉村四月閒人少老幼安排學種瓜。
J36nB359_p0657b16║弁山玄素和尚至引座也大奇也大奇無情說法不
J36nB359_p0657b17║思議大眾適纔鐵壁生光花宮發艷明月向寒崖而
J36nB359_p0657b18║照薰風隨畫舫而來且道是甚麼人境界舉法華舉
J36nB359_p0657b19║到瑯琊覺處因緣乃云你看他一寶一主一抬一搦
J36nB359_p0657b20║發明臨濟家風則不無怎奈都來是個小家子禪何
J36nB359_p0657b21║似弁山到來雲門既不問他船來陸來他亦不道在
J36nB359_p0657b22║河下步下但只喚侍者汲耶溪水烹爐峰茶一味促
J36nB359_p0657b23║膝抵掌談笑寒暄而已且道還是世諦流布別有佛
J36nB359_p0657b24║法良久云須知煙浪裏更有好商量。
J36nB359_p0657b25║寶壽梵則和尚至引座八月秋風何處來紛紛紅紫
J36nB359_p0657b26║滿庭堆冰壺簾外遙相照桂影流金掃不開且道是
J36nB359_p0657b27║何奇特饒你未兆先知未明先曉胸中蘊百千玅策
J36nB359_p0657b28║舌踹涌萬斛珠璣又不翅以管窺天以蠡測海未免
J36nB359_p0657b29║見笑大方須知有佛祖之所未證古今之所罕聞一
J36nB359_p0657b30║著子在畢竟是那一著子卓拄杖云須臾別有新條
J36nB359_p0657c01║山道的與雲門道的還有優劣也無揮拂云少年一
J36nB359_p0657c02║段風流事那許旁人話短長。
J36nB359_p0657c03║請上堂榴花吐燄出高牆籜解薰風夏日長此景此
J36nB359_p0657c04║時誰會得莫教孤負好兒郎茲乃四月八日巨霖映
J36nB359_p0657c05║明二禪德設供且道還是為山僧祝壽耶為釋迦慶
J36nB359_p0657c06║生耶若道為山僧祝壽則違背釋迦老子若道為釋
J36nB359_p0657c07║迦慶生又違背山僧若道總不恁麼則又違背來意
J36nB359_p0657c08║畢竟如何恰好去以拂子擊香案云跨鶴上揚州。
J36nB359_p0657c09║弁山元潔和尚請上堂玉笥峰頭風雲雜遝芙蓉岸
J36nB359_p0657c10║畔麟角崢嶸象馭臨而山川增秀芳舟至而艸木皆
J36nB359_p0657c11║馨所以道優曇缽花千生罕遇大善知識萬劫難逢
J36nB359_p0657c12║此非小綠當生慶幸大眾還委悉麼顧左右云弁山
J36nB359_p0657c13║和尚來也大眾好看。
J36nB359_p0657c14║請上堂黃面瞿曇在母腹中作諸佛事文殊師利在
J36nB359_p0657c15║母腹中現十大吉祥迦葉在母腹中便見識藏皆空
J36nB359_p0657c16║善財在母腹中便見無量寶藏悉皆充滿惟有山僧
J36nB359_p0657c17║昔在母腹中了無一法可得只有一句子於茲已五
J36nB359_p0657c18║十年矣未曾說似與人今日正值母難之辰一時拈
J36nB359_p0657c19║出布施大眾去卓拄杖云諦聽諦聽。
J36nB359_p0657c20║五月廿一師誕日兩序請上堂牛頭馬面到成行小
J36nB359_p0657c21║鬼夜叉排立遍濟濟打鼓弄琵琶都與閻王來慶誕
J36nB359_p0657c22║阿呵呵真堪羨一種風流出當家者場曲調少人見
J36nB359_p0657c23║且道是甚曲調喝一喝云也是貓兒洗面便下座。
J36nB359_p0657c24║結夏上堂根塵不礙物我一如鍼眼魚吸乾大海水
J36nB359_p0657c25║蚊虻子吞卻須彌盧若是箇漢到者裏便好高枕越
J36nB359_p0657c26║嶺臥看天外之白雲濯足鑑湖笑弄波中之明月花
J36nB359_p0657c27║街柳巷一任調心酒肆婬房何妨入定又那管你三
J36nB359_p0657c28║處度夏一處安居苟非其人拈拄杖云唯有者箇無
J36nB359_p0657c29║面目漢九十日內與你打算飯錢在毫有欠缺敲折
J36nB359_p0657c30║你那骨拐莫言不道。
J36nB359_p0658a01║嘯雲和尚木主入祖堂古風大師請上堂白雲渺渺
J36nB359_p0658a02║隨舒卷而無拘流水涓涓任縱橫而不礙豎拂云嘯
J36nB359_p0658a03║雲和尚向此一毫端上現大人相演第一義使未見
J36nB359_p0658a04║者見未聞者聞未信者信未證者證此是十年前未
J36nB359_p0658a05║了最後之佛事雲門今日為他據款結案大眾者裏
J36nB359_p0658a06║見得徹其來也枯木開花人天共仰其去也芳叢不
J36nB359_p0658a07║艷佛祖罔窺只如不去不來又作麼生仰勞大眾裏
J36nB359_p0658a08║同安位下座至祖堂云階級不立偏正何分團圞共
J36nB359_p0658a09║坐迥絕言論遞代相傳無底缽花開偏界起香塵。
J36nB359_p0658a10║至秀水資聖寺為則和尚請上堂門連城市殿接雲
J36nB359_p0658a11║衢時時龍象駢臻日日輪蹄輻輳鐘鼓沉而管絃互
J36nB359_p0658a12║答梵唄歇而款乃頻催鴛湖浪平夜浸一天之星斗
J36nB359_p0658a13║煙雨樓高曉際萬里之風雲不是目前境亦非目前
J36nB359_p0658a14║意非耳目之所到饒你見得徹窺得透依然是資聖
J36nB359_p0658a15║門外境界猶未夢見堂奧中事在諸昆仲要知堂奧
J36nB359_p0658a16║中事麼更須請問方丈和尚。
J36nB359_p0658a17║上堂瞿曇面黃達磨齒缺至道無難唯嫌揀擇一雙
J36nB359_p0658a18║石虎鬥風前兩箇泥猿弄水月了知法法自圓通試
J36nB359_p0658a19║看指南喚作北拈拄杖云昨宵夜半寒山子不見了
J36nB359_p0658a20║手中笤帚卻埋怨拾得拾得搖手云低聲低聲適值
J36nB359_p0658a21║曹山和尚到在者▆切忌多說大眾還知者箇消息
J36nB359_p0658a22║麼卓拄杖云也是普州人送賊。
J36nB359_p0658a23║金仙蕃光和尚木主入祖堂請上堂葉落知秋木雞
J36nB359_p0658a24║啼出雲邊月花開界起土犬吠穿水底天掃除那畔
J36nB359_p0658a25║今時豈許傍參回互大眾還見我金仙和尚特為諸
J36nB359_p0658a26║人向無身中現身於無法處說法來如華糝枯木去
J36nB359_p0658a27║似鶴出銀籠處處興水月道場塵塵作空花佛事暗
J36nB359_p0658a28║度金鍼繡出鴛鴦成對對密穿玉線挑來錦縫自重
J36nB359_p0658a29║重折卻珠簾渾忘尊貴掀翻寶殿那居大功正恁麼
J36nB359_p0658a30║時直得名遂而身退業罷而勳泯大眾既是金仙和
J36nB359_p0658b01║尚為甚卻向雲門出現片月影分千澗水孤松聲任
J36nB359_p0658b02║四時風。
J36nB359_p0658b03║上堂石傘峰頭好風景且道是甚麼風景雲門寺裏
J36nB359_p0658b04║無剩言為甚終日口喃喃的者裏薦得不唯一餐消
J36nB359_p0658b05║得萬兩黃金亦可一時受盡四天人供養其或猶豫
J36nB359_p0658b06║勿怪瘡瘢上重加艾爝揮拂云十月逢春是小陽壟
J36nB359_p0658b07║頭梅月逗風光分明無限真消息更有箇末後句還
J36nB359_p0658b08║有人道得麼若道不得旦待山僧自道看良久云多
J36nB359_p0658b09║日不曾上堂亦忘記了也便下座。
J36nB359_p0658b10║薦親請上堂大方無外含裏十虛至道忘言圓融三
J36nB359_p0658b11║際豎拂云只者箇過去也不可得現在也不可得未
J36nB359_p0658b12║來也不可得恁麼會去與天地合其德日月合其明
J36nB359_p0658b13║四時合其次序鬼神合其吉凶塵塵獨露剎剎全彰
J36nB359_p0658b14║為雲為雨為瑞為祥處處為群生之先導在在作幻
J36nB359_p0658b15║海之舟航雖然未審石梁陶公張氏夫人只今得何
J36nB359_p0658b16║受用良久云雙手撥開雲外路倒騎箕尾出閻浮。
J36nB359_p0658b17║結制上堂拈花發笑杓卜聽虛睹影逢渠追風捕響
J36nB359_p0658b18║雲門者裏未至朢仙橋好與三十棒利害在甚麼處
J36nB359_p0658b19║試辨看問大開爐韛佛祖攢眉四眾臨筵如何相為
J36nB359_p0658b20║師云拶得泥牛吼鞭回木馬嘶進云目前有路通霄
J36nB359_p0658b21║漢腳下無私任往還師云清波無透路進云玉笥峰
J36nB359_p0658b22║跳入藕絲孔裏還假煆煉也無師云重疊關山路乃
J36nB359_p0658b23║云今朝十月半要津都把斷密室不通風大地成一
J36nB359_p0658b24║片陝府鐵牛生癰疽嘉州石象遭塗炭空生玅德杜
J36nB359_p0658b25║口忘言彌勒釋迦長吁短歎獨有山門前大肚漢呵
J36nB359_p0658b26║呵大笑且道他笑箇甚麼咄好似秦時𨍏轢鑽。
J36nB359_p0658b27║三祖破暗和尚訃至上堂洞山設齋鄰兒不覺醜隱
J36nB359_p0658b28║峰到化癭上塗臙脂大梅聞鼯鼠聲索隱行怪普化
J36nB359_p0658b29║乞木直裰惑世誣民正眼看來一場笑具總不如破
J36nB359_p0658b30║和尚踞曲彔一十五年了無變異坐道場一十三處
J36nB359_p0658c01║不犯功勛及至臨末梢頭道一句子不妨驚天動地
J36nB359_p0658c02║絕後光先大眾且道是那一句不見道明月一團天
J36nB359_p0658c03║柱外摩空老鶴出銀籠。
J36nB359_p0658c04║上堂撲落非他物縱橫不是塵山河及大地全露法
J36nB359_p0658c05║王身有般漢便道明暗色空山河世界艸木叢林人
J36nB359_p0658c06║物鳥獸青青翠竹鬱鬱黃花皆認為玅明真性自己
J36nB359_p0658c07║法身正是依艸附木魍魎魑魅見解有甚交涉既不
J36nB359_p0658c08║恁麼畢竟如何拈拄杖云適來拄杖子東方入定西
J36nB359_p0658c09║方起西方入定東方起南方入定北方起北方入定
J36nB359_p0658c10║南方起於法塵中入正定從意起定心不亂說意無
J36nB359_p0658c11║生無有起性空寂滅無所作譬如幻師知幻法能現
J36nB359_p0658c12║種種無量事須臾示作日月歲城邑豐饒大安樂住
J36nB359_p0658c13║住只如今日眾檀設齋將甚酬謝財法二施等無差
J36nB359_p0658c14║別檀波羅蜜具足圓滿。
J36nB359_p0658c15║請上堂南贍部洲持缽北鬱單越應供千峰頂上打
J36nB359_p0658c16║眠大洋海底濯足若識此人管教有漏而成無漏凡
J36nB359_p0658c17║心而為聖心改禾莖為粟柄易短壽作長年所以道
J36nB359_p0658c18║性海不可思議法海不可思議智海不可思議福海
J36nB359_p0658c19║不可思議解脫海不可思議三昧海不可思議色相
J36nB359_p0658c20║海不可思議道湯海不可思議乃至算數譬喻亦不
J36nB359_p0658c21║可思議雖然此猶是依報莊嚴邊事作麼生迥超一
J36nB359_p0658c22║句揮拂云龜毛影裏風光異兔角杖頭日月長。
J36nB359_p0658c23║天界覺浪和尚訃至上堂舉訃示眾云者老漢生平
J36nB359_p0658c24║以三寸舌縱橫舒卷凡聖佛祖宣尼達磨諸子百家
J36nB359_p0658c25║總被他簧鼓一上天下人不奈伊何於是名喧宇宙
J36nB359_p0658c26║道播寰區可謂出世一大事因緣至此畢矣到此只
J36nB359_p0658c27║得和身放倒唱箇還鄉曲子去也復舉訃云大眾還
J36nB359_p0658c28║見此老涅槃後相麼山空夜冷沉霜月大海波狂傾
J36nB359_p0658c29║法船珍重諸人急薦取莫教搥手哭蒼天。
J36nB359_p0658c30║端實禪師木主入祖堂請上堂夜冷霜鐘動曉天木
J36nB359_p0659a01║人舞袖出庭前轉身蹋碎波心月直透威音那畔邊
J36nB359_p0659a02║惟端和尚一向孤鯁卓犖不群具陷虎之機有批鱗
J36nB359_p0659a03║之手七年已前雖佛祖近傍不得七年已後縱人天
J36nB359_p0659a04║景仰無門來則鳳舞丹霄去則龍歸大海只如不涉
J36nB359_p0659a05║去來迥超觀聽又向甚麼處著眼撒手無依全體現
J36nB359_p0659a06║夜來仍舊宿蘆花安位云先覺堂中本無位次大圓
J36nB359_p0659a07║鏡裏那有正偏且道者位甚處安置真珠簾外排班
J36nB359_p0659a08║早道合君臣意氣新。
J36nB359_p0659a09║冬至上堂卓拄杖云者裏搆取去始知陰陽雖有遷
J36nB359_p0659a10║變天心原無改移寒則普天匝地寒熱則普天匝地
J36nB359_p0659a11║熱在諸佛分上不添一絲在眾生分上不減一線雖
J36nB359_p0659a12║然在衲僧分上又作麼生卓一卓云不隨老木同寒
J36nB359_p0659a13║瘠且逐春風入燒瘢。
J36nB359_p0659a14║清一禪師木主入祖堂請上堂梅山一片月天際照
J36nB359_p0659a15║人寒我今重拈出○分明仔細看大眾還見我清一
J36nB359_p0659a16║法姪麼山僧昔住能仁時綱維內外眼目人天敲唱
J36nB359_p0659a17║雙行獨角泥牛耕白月正偏互舉九苞金鳳舞丹霄
J36nB359_p0659a18║作大眾之鹽梅乃吾家之良驥也今到者裏不假聲
J36nB359_p0659a19║色非現威儀夜明簾外速退位以朝君寶鏡堂前暗
J36nB359_p0659a20║轉身而就父轉身退位且置到家樂業又作麼生金
J36nB359_p0659a21║鞭擊碎珊瑚月一段風光分外奇。
J36nB359_p0659a22║彌陀誕日上堂動容揚古路不墮悄然機卓拄杖云
J36nB359_p0659a23║天雨四華地搖六震彌陀如來今日向山僧拄杖頭
J36nB359_p0659a24║上降生即以娑婆薉土一時變作西方極樂世界七
J36nB359_p0659a25║重羅網八功德水處處盈滿迦陵頻伽皆演玅法正
J36nB359_p0659a26║恁麼時大眾還見麼鈍置殺人。
J36nB359_p0659a27║寶壽梵則和尚請上堂日月出矣而爝火不息不亦
J36nB359_p0659a28║難乎時雨降矣而猶浸灌不亦勞乎卓拄杖云諸昆
J36nB359_p0659a29║弟還委悉麼昨寶壽和尚金錫枉顧象馭遙臨直待
J36nB359_p0659a30║耶水迂洄傘峰蹈舞枯蕉流韻於寰中頑石騰輝於
J36nB359_p0659b01║象表山河大地雲林殿閣艸木纖芥情與無情異口
J36nB359_p0659b02║同音而作唱言善哉善哉知識難遇佛法難逢饒你
J36nB359_p0659b03║者裏委悉得去猶是滲漏邊事明眼人前只好取笑
J36nB359_p0659b04║須知我洞山門下別有不墮尊貴一路在且道如何
J36nB359_p0659b05║是不墮尊貴一路欲窮千里目更上一層樓。
J36nB359_p0659b06║至東山自若和尚請上堂適來堂頭和尚將鎮海明
J36nB359_p0659b07║珠傾出幾栲栳了也使一切人瞻顧不暇更教雲門
J36nB359_p0659b08║說箇甚麼即得所謂波斯國裏安敢鬥寶今借主人
J36nB359_p0659b09║威光也有少許聊為塞責諸公還願見麼擲拂子云
J36nB359_p0659b10║一任明眼人檢點。
J36nB359_p0659b11║南峰來雲和尚至引座道曠無涯逢人不盡福城南
J36nB359_p0659b12║詢五十三位知識一生果辦汾陽歷參七十餘員尊
J36nB359_p0659b13║宿大事方休豈似今人纔見一兩箇杜拗阿師便道
J36nB359_p0659b14║我見作家以為參學事畢若是者般行徑非敢朢你
J36nB359_p0659b15║高豎法幢直使達磨一宗掃地不料雲門寺裏也有
J36nB359_p0659b16║幾箇奊奊𡔣𡔣頑皮禪和正墮此病山僧不奈渠何
J36nB359_p0659b17║幸借作家爐韛格外鉗鎚煆煉一番然後使其行佛
J36nB359_p0659b18║祖之所未行說佛祖之所未說見人之所罕見聞人
J36nB359_p0659b19║之所罕聞豈不慶快生平大眾畢竟如何是罕見罕
J36nB359_p0659b20║聞的事良久云諦聽南峰和尚為眾說法。
J36nB359_p0659b21║至景山菴請上堂峰巒磊磊白雲罩而常存澗水涓
J36nB359_p0659b22║涓清風拂而無損迥超劫外獨拔今時正恁麼時是
J36nB359_p0659b23║阿誰分上事昔九峰因僧問深山嶮崖中還有佛法
J36nB359_p0659b24║也無峰云有僧云如何是深山嶮崖中的佛法峰云
J36nB359_p0659b25║石頭大的大小的小乃云九峰老漢雖則善赴來機
J36nB359_p0659b26║要且不會格外提持當時若問雲門深山嶮崖中還
J36nB359_p0659b27║有佛法也無只向他曰無待他道因甚麼無但云罕
J36nB359_p0659b28║遇其人且道九峰荅的是雲門荅的是堪憐春去人
J36nB359_p0659b29║難挽流水落花各自忙。
J36nB359_p0659b30║至雙林鎮靈瑞菴請上堂今朝二月十九觀音大士
J36nB359_p0659c01║出醜香煙堆裏誕生靈瑞菴中垂手普現三十二應
J36nB359_p0659c02║度盡四生九有諸禪德會麼柳媚花嬌無非自在家
J36nB359_p0659c03║風燕語鶯啼總是圓通境界虎穴魔宮奚礙隨緣而
J36nB359_p0659c04║化物山林市井不妨即處以利生誠能如是不蓄一
J36nB359_p0659c05║粒米不種一莖菜十字街頭接待往來與一切人拈
J36nB359_p0659c06║卻炙脂帽子脫卻鶻臭布衫總教伊做箇灑灑落落
J36nB359_p0659c07║衲僧去始稱丈夫意氣諸禪德要識丈夫意氣麼一
J36nB359_p0659c08║劈華山分兩路萬年流水不知春。
J36nB359_p0659c09║上堂舉龐居士偈云日用事無別唯吾自偶諧頭頭
J36nB359_p0659c10║非取捨處處勿張乖朱紫誰為號丘山絕點埃神通
J36nB359_p0659c11║及玅用運水與搬柴大眾檢點將來龐老正好喫棒
J36nB359_p0659c12║何也若論神通玅用生佛同倫賢愚共稟阿誰不具
J36nB359_p0659c13║良繇迷悟兩途趣向有異是以頭出頭沒輪轉三界
J36nB359_p0659c14║無有休息如能一念無為千差坐斷掀翻生死窟擊
J36nB359_p0659c15║碎利名關自然體露堂堂不假莊嚴一段風光本來
J36nB359_p0659c16║具足始與龐老眉毛廝結并烈爭輝不為分外豎拂
J36nB359_p0659c17║云且道者箇還是神通耶玅用耶無邊落木蕭蕭下
J36nB359_p0659c18║不盡長江滾滾來。
J36nB359_p0659c19║薦亡請上堂心隨萬境轉轉處實能幽隨流認得性
J36nB359_p0659c20║無喜亦無憂豎拂云只者箇是境那箇是性誠能薦
J36nB359_p0659c21║得方可任性逍遙隨緣放曠脫或未然不免重說偈
J36nB359_p0659c22║言心境本來無皆因妄緣有妄緣如空花起滅時不
J36nB359_p0659c23║停花滅空本淨真性亦復爾達得真性空罪福無所
J36nB359_p0659c24║住鑊湯清涼地刀山蓮花聚淨薉二俱亡東西無隔
J36nB359_p0659c25║礙此是真實說不須生疑慮頭頭總安養步步蹋金
J36nB359_p0659c26║蓮撒手登彼岸是為究竟地雖然但有言說都無實
J36nB359_p0659c27║義畢竟如何是實義遂擊案云珍重。
J36nB359_p0659c28║青龍兩序迎師歸請上堂理無二致事有多端口上
J36nB359_p0659c29║月下雲冷天寒夜光投人以劍待卞和獻璞而形殘
J36nB359_p0659c30║只知瓠子曲孰料冬瓜彎難復易易復難難易分明
J36nB359_p0660a01║君自看且道如何得不落難易以拂子搭肩云收拾
J36nB359_p0660a02║絲綸歸舊隱龍江深處再垂竿。
J36nB359_p0660a03║萬仞和尚木主入祖堂請上堂湖北江南萬里長天
J36nB359_p0660a04║一色楚山秦嶺千家明月同輝會得今古無殊不會
J36nB359_p0660a05║霄壤懸隔大眾還知我萬仞和尚昔於五位山前失
J36nB359_p0660a06║腳七星橋畔喫交翻身拾得一顆夜明珠忍俊不禁
J36nB359_p0660a07║走到紫荊峰頭賣弄一上將謂無人酬價幸爾付囑
J36nB359_p0660a08║有在直得撒手玄途別行一路萬人挽不住千聖喚
J36nB359_p0660a09║不回忒煞逕庭不近人情豎拂云今在雲門拂子頭
J36nB359_p0660a10║上別舒手眼大展全機要使聞名見相者悉獲無生
J36nB359_p0660a11║法忍然後入於普莊嚴王自在三昧大眾還見也無
J36nB359_p0660a12║撒手到家人不識一輪明月上花梢。
J36nB359_p0660a13║至杭州長明寺請上堂家家蕭鼓大啟圓通之門處
J36nB359_p0660a14║處燈毬全彰毘盧之境無非發明向上提揭真宗豈
J36nB359_p0660a15║待斷臂安心拈花微笑熱鬧市裏玅顯神通應時及
J36nB359_p0660a16║節又作麼生輕輕撥出雲中月萬古長明不夜天。
J36nB359_p0660a17║佛成道日上堂世尊於臘月八日被箇明星打失了
J36nB359_p0660a18║一隻眼睛至今二千餘年累及後代兒孫依艸附木
J36nB359_p0660a19║摸壁扶籬未有了期在雲門有箇海外仙方世所罕
J36nB359_p0660a20║聞今日直得捨手傳名要使現前一會豁開頂門正
J36nB359_p0660a21║眼放出清淨寶光照天照地去也○大眾見麼負恩
J36nB359_p0660a22║者多知恩者少。
J36nB359_p0660a23║元旦上堂淑氣盈空禎祥溢目龍吟虎嘯君聖臣賢
J36nB359_p0660a24║野老以之謳歌樵人以之舞蹈蕩蕩乎堯風與慈風
J36nB359_p0660a25║并扇巍巍乎舜日與佛日長明總教盡大地人皆添
J36nB359_p0660a26║一歲拈拄杖云只如者箇還有增添也無劈開華嶽
J36nB359_p0660a27║連天秀放出乾坤爛熳春。
J36nB359_p0660a28║解制上堂今朝正月初九特地打開袋口放出雲門
J36nB359_p0660a29║獅兒一任到處哮吼喝一喝云狐狼野干盡潛蹤嚇
J36nB359_p0660a30║得山河顛倒走。
J36nB359_p0660b01║退院兼謝兩序職事上堂卓拄杖云若也委悉一任
J36nB359_p0660b02║隨處作主遇緣即宗既無心於去來安留情於彼此
J36nB359_p0660b03║理絕百非事無一向山僧忝居雲門自慚疏拙祖席
J36nB359_p0660b04║無補多承兩序兄弟戮力劻勷佐助法化可謂搏虎
J36nB359_p0660b05║還須父子淘金全憑眾手只如今日事又作麼生話
J36nB359_p0660b06║會咄咄咄休休休枷鎖三年今始丟鐵笛橫吹雲外
J36nB359_p0660b07║去不風流處也風流。
J36nB359_p0660b08║　　　（問津菴德超備資敬刻
J36nB359_p0660b09║　　百老和尚語錄第九卷）
J36nB359_p0660b10║百愚斯禪師語錄卷第九