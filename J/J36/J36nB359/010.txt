J36nB359_p0660c01║百愚斯禪師語錄卷第十
J36nB359_p0660c02║住國山善權寺嗣法門人智操
J36nB359_p0660c03║　住青龍隆福寺嗣法門人智湛　編次
J36nB359_p0660c04║住皋亭山佛日禪寺語錄
J36nB359_p0660c05║順治庚子春，就資福寺受請，上堂。「耶溪解纜到苕溪，
J36nB359_p0660c06║又被使符半路追，大抵業緣償未盡，不妨隨處且拖
J36nB359_p0660c07║犁。」拈啟云：「此是武林、吳興諸護法不忘靈山付囑，唯
J36nB359_p0660c08║念佛日荒涼、叢林乏主，特請山僧主持茲席。竊惟德
J36nB359_p0660c09║微福尟，無所堪任，正是狹路相逢，誠難迴避，如何免
J36nB359_p0660c10║得者場鈍置？將此身心奉塵剎，是則名為報佛恩。」
J36nB359_p0660c11║三門。「八字打開，了無回互。水赴雲奔，龍驤虎驟。」喝一
J36nB359_p0660c12║喝，云：「普願春風齊著力，一時吹入我門來。」
J36nB359_p0660c13║觀音殿。「溪聲山色處處圓通，白牯黧奴時時自在。今
J36nB359_p0660c14║日相逢又作麼生？大家共了慈悲債。」
J36nB359_p0660c15║佛殿。「若謂是佛，如牛無角；若道非佛，如馬有角。欲得
J36nB359_p0660c16║不落是非，權且將錯就錯。」遂展具三拜。
J36nB359_p0660c17║伽藍。「威靈顯赫，殊特森嚴，為一寺之權衡，作眾僧之
J36nB359_p0660c18║保障。如何見得？不聞道：惱亂說法者，頭破作七分。」
J36nB359_p0660c19║祖師。「一人傳虛，萬人傳實。東土西天，忒煞狼藉。以何
J36nB359_p0660c20║為驗？」拈香云：「唵嚩日囉斛。」
J36nB359_p0660c21║方丈。「從上先德在此豎法幢、建宗旨，列五位君臣、分
J36nB359_p0660c22║三種滲漏，論賓主、立玄要，拈一字、破三關，勘驗天下
J36nB359_p0660c23║學者，正眼看來總是閒家具。且道佛日有甚長處？」卓
J36nB359_p0660c24║拄杖，云：「任是銕額銅頭，不消一擊粉碎。」
J36nB359_p0660c25║開堂。拈疏，云：「字字花攢錦布，行行玉轉珠回，展開則
J36nB359_p0660c26║光明燦爛，拈來則文彩縱橫。其或停思，且聽宣讀。」
J36nB359_p0660c27║法座。「者箇所在，高莫見其頂，廣莫測其際，還有不假
J36nB359_p0660c28║階梯能履踐者麼？」便陞座，拈香云：「此一瓣香，祝嚴
J36nB359_p0660c29║金輪衍御，皇圖固如劫石；玉燭常調，睿算等於芥城。
J36nB359_p0660c30║此一瓣香，專為滿朝文武、闔郡檀那壽基永固，祿位
J36nB359_p0661a01║高增；此一瓣香，不假栽培，寧滋雨露？今當第七回拈
J36nB359_p0661a02║出，供養前住江西南雲山傳曹洞正宗第二十八世
J36nB359_p0661a03║瑞白雪老和尚，用酬法乳之恩。」就座。資福伴我和尚
J36nB359_p0661a04║白椎竟，乃云：「者第一義，包含萬象，容納百川，五目無
J36nB359_p0661a05║睹，二聽莫聞，適來被我法兄一椎，直得七花八裂了
J36nB359_p0661a06║也。眾中還有親見親聞者麼？出來道看。」問：「烹佛煉祖，
J36nB359_p0661a07║舊時作略，生擒活捉，總屬尋常，未審今日如何施設？」
J36nB359_p0661a08║師云：「綠水青山增意氣。」進云：「斬新條令即不無，格外
J36nB359_p0661a09║提持作麼生？」師云：「花開鳥語轉光輝。」進云：「迷雲掃蕩
J36nB359_p0661a10║乾坤靜，佛日重新萬古明。」師云：「不為分外。」乃云：「一言
J36nB359_p0661a11║獨脫，千聖攢眉，迥超那畔，寧落今時？亦如春回大地，
J36nB359_p0661a12║月映千江，無一物不沾其恩，無一人不蒙其照，直得
J36nB359_p0661a13║窪池波涌，石鼓喧闐，黃鶴衝霄，別開一天氣象，白龍
J36nB359_p0661a14║攫浪，際會四海風雲，萬派朝宗，千山奔拱，祖意全彰，
J36nB359_p0661a15║靈機獨露，皇圖丕振，佛日增輝，已圓未圓之公案，堪
J36nB359_p0661a16║報不報之深恩。雖然，作麼生委悉？」卓拄杖，云：「雕弓已
J36nB359_p0661a17║挂狼煙息，萬里歌謠賀太平。」結椎，下座。
J36nB359_p0661a18║結夏，上堂。「殘春已去，孟夏俄臨，麥黃蠶老，綠暗紅稀。
J36nB359_p0661a19║透聲透色，迥絕囊藏；徹古徹今，了無蓋覆。如此境界，
J36nB359_p0661a20║阿誰無分？若說身心安居平等性智，正是好肉剜瘡，
J36nB359_p0661a21║無風起浪。果是箇漢，不妨閉門打睡，接上上機，豈為
J36nB359_p0661a22║分外？大眾還識此人麼？日午打三更，面南看北斗。」
J36nB359_p0661a23║薦亡，請上堂。「凍雲靄靄，獨露真常；幽鳥喃喃，恒談般
J36nB359_p0661a24║若。柳眼裏突出無位真人，梅腮邊迸開本來面目，無
J36nB359_p0661a25║一物不闡遮那之相，無一名不播如來之號。於斯薦
J36nB359_p0661a26║得，冤親普利，幽顯均資，情與無情同成正覺。」豎拂，云：
J36nB359_p0661a27║「大眾見麼？急須著眼看仙人，莫看仙人手中扇。」
J36nB359_p0661a28║上堂。「柳煙綠，杏雨紅，新來燕子罵春風，春風聞得忽
J36nB359_p0661a29║生惱，吹落殘花滿院東，端的休嫌狼藉甚，頭頭盡是
J36nB359_p0661a30║主人公。主人公，見不見？鷺鷥飛入碧波心，抖擻一團
J36nB359_p0661b01║銀繡線。」豎拂，云：「看，看。」下座。
J36nB359_p0661b02║祈齡，請上堂。舉拂，云：「只者箇離背、離觸，絕是、絕非，壽
J36nB359_p0661b03║等太虛、量周沙界，蕩蕩乎赴群機而不倦，巍巍乎包
J36nB359_p0661b04║萬有而不遺，鶴算無以齊其齡，海籌安可較其數？苟
J36nB359_p0661b05║能契神於即物，斯不遠而可知矣。」復揮拂，云：「大眾會
J36nB359_p0661b06║麼？謾道壺中多日月，須知劫外有乾坤。」
J36nB359_p0661b07║上堂。「當陽一句無遮，機用超然自異。不羨目連神通，
J36nB359_p0661b08║誰誇鶖子智慧。劈破臨濟三玄，混融洞山五位。燈籠
J36nB359_p0661b09║速證法身，露柱頓獲三昧。今朝覿面拈出，直要諸人
J36nB359_p0661b10║瞥地。大眾！畢竟是那一句？」喝一喝，下座。
J36nB359_p0661b11║上堂。舉：「文殊師利問菴提遮女曰：『明知生為不生性，
J36nB359_p0661b12║因甚又被生死之所流轉？』荅曰：『其力未充。』」乃云：「者般
J36nB359_p0661b13║說話大似泥裏洗土塊，有甚分曉？論量將來都好喫
J36nB359_p0661b14║棒。如何得不落生死？三月春光爛熳天，滿山紅紫亂
J36nB359_p0661b15║如煙，分明好箇無生句，不信從教問杜鵑。」
J36nB359_p0661b16║上堂。「第一義兮說似汝，不須舌上覓言語。大丈夫兒
J36nB359_p0661b17║唯自許，急看取，落花滿眼飛紅雨。數聲鐵笛隔江渚，
J36nB359_p0661b18║韻出青霄絕律呂。知音那待重相舉，且歸與，月上三
J36nB359_p0661b19║更聽杜宇。」
J36nB359_p0661b20║上堂。「祖師西來，不立文字，直指人心，見性成佛。古人
J36nB359_p0661b21║與麼道，大似宋客獻璞，遼人進豕。殊不知佛祖未出
J36nB359_p0661b22║世已前，好不資一毫，醜不資一毫，無男無女，無真無
J36nB359_p0661b23║俗，人人壁立萬仞，箇箇常光現前，孰不為雄雄大丈
J36nB359_p0661b24║夫？佛日與麼舉揚，未審諸人作麼生會？」拈拄杖云：「若
J36nB359_p0661b25║作佛法會，打折汝驢腰。」
J36nB359_p0661b26║上堂。「頂門一竅，八面玲瓏。格外風光，阿誰欠少？日月
J36nB359_p0661b27║不能掩其輝，虛空無以包其體。歷劫孤明，昭然不昧。
J36nB359_p0661b28║是以善財童子一生取辦，娑竭龍女直下成佛。迥超
J36nB359_p0661b29║修證之功，了無聖凡之隔。然此猶是尋常事，如何出
J36nB359_p0661b30║格一句？霜風吹破梅花夢，驚起魚龍躍海門。」
J36nB359_p0661c01║上堂。「摩竭掩室，雉雞藏山，毘耶杜詞，篰籃貯蟹。空生
J36nB359_p0661c02║宴坐，趁狗跳牆，少林面壁，洋瀾左蠡。」拈拄杖，云：「當時
J36nB359_p0661c03║木上座若見，管教者夥龍鍾老兒無地容身。因甚如
J36nB359_p0661c04║此？不見道：滿頭白髮干時政，誰道商山四皓高？」
J36nB359_p0661c05║上堂。「今是眾信請佛日向者曲彔床上對眾饒舌，山
J36nB359_p0661c06║僧不敢節外生枝，唯自受用三昧，諸聖未悟，古今罕
J36nB359_p0661c07║聞，直得人天眾前兩手分付去也。穿衣身不寒，喫飯
J36nB359_p0661c08║肚中飽，一覺到天明，不知跳蚤咬。諸禪德！曉不曉？」顧
J36nB359_p0661c09║左右，云：「笑殺東村王大嫂。」
J36nB359_p0661c10║上堂。「若人欲識佛境界，當淨其意如虛空，遠離妄想
J36nB359_p0661c11║及諸取，令心所向皆無礙。諸禪德！還委悉麼？天之高、
J36nB359_p0661c12║地之厚，山之青、水之綠，日昇月墜、魚躍鳶飛，雲生嶺
J36nB359_p0661c13║頭、花發嵒畔，塵塵爾、剎剎爾，莫不各居本位。只如拈
J36nB359_p0661c14║卻目前些子，將甚麼喚作佛境界？太湖三萬六千頃，
J36nB359_p0661c15║月在波心幾箇知？」紫谷參頭纔出，師云：「如何是庭前
J36nB359_p0661c16║柏樹子？」進云：「趙州當時錯下名言。」師云：「你又作麼生？」
J36nB359_p0661c17║進云：「竹蝦蟆也解吸蒼蠅。」師下座。
J36nB359_p0661c18║鐵山上座請上堂。「末後一句始到牢關。」拈拄杖，云：「奯
J36nB359_p0661c19║上座一生不肯德山老漢，跛足師直欲打殺黃面瞿
J36nB359_p0661c20║曇。到者裏，且道利害在甚麼？若檢點得出，一任你欺
J36nB359_p0661c21║聖瞞凡、呵佛罵祖，有甚麼難？」顧左右，云：「有麼？有麼？果
J36nB359_p0661c22║是金毛獅子子，三千里外見淆訛。」
J36nB359_p0661c23║上堂。問：「枯木龍吟事更奇，嵒前花發許誰窺？請師別
J36nB359_p0661c24║轉超方手，拈起靈山第一枝。」師云：「雨落階前滑，行人
J36nB359_p0661c25║盡喫交。」進云：「疊疊巫山峰聳翠，法筵龍象盡英靈。」師
J36nB359_p0661c26║云：「籜解新篁龍蛻骨，雲籠怪石虎生威。」進云：「恁麼則
J36nB359_p0661c27║眉底神光吞日月，當人隨處可稱尊。」師打，云：「也須喫
J36nB359_p0661c28║棒。」乃云：「大凡問荅，如鉤、如鉗，如環、如鎖，相續不斷，所
J36nB359_p0661c29║謂語帶玄而無路，舌頭談而不談。若能如是，方可激
J36nB359_p0661c30║揚法化，承紹真宗，共報佛恩，有何不可？苟非其人，不
J36nB359_p0662a01║免重說偈言：將此般若殊勝勳，回施檀度獲圓滿，施
J36nB359_p0662a02║者受者三輪空，而亦不作空輪想。一念頓悟超諸聖，
J36nB359_p0662a03║直入如來玅境界，如來境界不思議，我今為汝說少
J36nB359_p0662a04║分。法界虛空皆有盡，我此法施無有涯，一切有情及
J36nB359_p0662a05║無情，同證如來無礙智。」喝一喝，云：「說到驢年去。」
J36nB359_p0662a06║上堂。「夫求法者，離見聞覺知。若行見聞覺知是，則見
J36nB359_p0662a07║聞覺知非求法也。」豎拂，云：「只者箇思惟分別所不能
J36nB359_p0662a08║到，見聞覺知所不能及，正恁麼時又如何薦取？」揮拂，
J36nB359_p0662a09║云：「薰風昨夜過林隈，吹落殘紅撩亂堆，畫閣無人香
J36nB359_p0662a10║篆冷，倚欄石女淚盈腮。真堪笑，亦可哀，莫怪春歸情
J36nB359_p0662a11║太薄，庭前芍藥為誰開？」
J36nB359_p0662a12║上堂。「昨夜蜉蝣蟲，吞卻黃鶴峰，走向蚊子眼睫上，橫
J36nB359_p0662a13║身高眠，鼓腹而歌曰：種麻得麻，種豆得豆，齋僧布施
J36nB359_p0662a14║兮，因果無漏。」遂顧眾云：「爾等黃瓜茄子，還曾夢見者
J36nB359_p0662a15║箇消息也未？」復喝一喝，下座。
J36nB359_p0662a16║上堂。「是法住法位，世間相常住。天自高，地自厚。桃自
J36nB359_p0662a17║紅，李自白。山自青，水自綠。鳧脛雖短不用續，續之則
J36nB359_p0662a18║悲；鶴脛雖長不必斷，斷之則憂。長者長法身，短者短
J36nB359_p0662a19║法身。且道是何意旨？最喜春來多富貴，鶯啼花笑滿
J36nB359_p0662a20║林間。」
J36nB359_p0662a21║薦父母師長請上堂。豎拳召眾，云：「菩提涅槃、真如佛
J36nB359_p0662a22║性總在裏許。」良久，云：「菩提涅槃、真如佛性被佛日一
J36nB359_p0662a23║捏粉碎，撒向太虛之中，一時變作山河國土、日月星
J36nB359_p0662a24║辰、艸木叢林。正恁麼時，你欲喚作菩提涅槃，又是山
J36nB359_p0662a25║河國土；你欲喚作山河國土，又是菩提涅槃。者裏著
J36nB359_p0662a26║得隻眼，不須析肉還母、析骨還父，管教劬勞之恩、披
J36nB359_p0662a27║剃之德頃爾酬畢。」豎拂，云：「只者箇不從天降、不從地
J36nB359_p0662a28║生，且道還有報恩分也無？粉骨碎身未足酬，一句了
J36nB359_p0662a29║然超百億。」
J36nB359_p0662a30║解制，上堂。卓拄杖，云：「佛日今朝，拆空棧道，斬斷牢關，
J36nB359_p0662b01║總教諸人腳下無私去、灑灑落落去、閩川湖地去、天
J36nB359_p0662b02║台南嶽去。雖則如是，儻或走到關津隘口處，有人討
J36nB359_p0662b03║公驗、索勘合，果能抵對分明，一任高超物外、獨步寰
J36nB359_p0662b04║中；脫或未然，更有箇護身符子普施諸人。」復卓拄杖，
J36nB359_p0662b05║云：「急急如律令。」
J36nB359_p0662b06║上堂。「塞北不聞萬斛舟，江南那見千人帳？臨濟覿面
J36nB359_p0662b07║喝如雷，德嶠入門劈脊棒，悟來佛法了無殊，擬去依
J36nB359_p0662b08║然成兩樣。君不見？杏花雨打碎紅霞，柳絮風吹飛雪
J36nB359_p0662b09║片，祖意都云不可傳，堪笑而今稀爛賤，撲頭撲面滿
J36nB359_p0662b10║天涯。」喝一喝，云：「此時不薦何時薦？」
J36nB359_p0662b11║至慧心菴，上堂。「蘭若初興，斬新氣象；金田乍闢，格外
J36nB359_p0662b12║風光。麥浪翩翩，簾捲千層之秀色；香煙緲緲，窗函萬
J36nB359_p0662b13║頃之白雲。樵歌罷而牧歌揚，頭頭圓通境界；杏花開
J36nB359_p0662b14║而桃花謝，處處毘盧現身。所謂知一切法即心自性，
J36nB359_p0662b15║成就慧身不由他悟。大眾！只如截斷聖凡、掀翻迷悟
J36nB359_p0662b16║又作麼生？黃鶯織就春園錦，文彩縱橫不假梭。」
J36nB359_p0662b17║至無極菴，請上堂。「旦起遲，夜眠早，朝市怎如村落好？
J36nB359_p0662b18║茅艸屋裏蒸飯香，珍珠絮裹阿誰曉？蛙鼓池塘兩部
J36nB359_p0662b19║喧，落花亂砌紅瑪瑙，一任他滄海桑田幾變更，又那
J36nB359_p0662b20║管瓊樓佛國與仙島？興來唱箇插田歌，倦來和蓑便
J36nB359_p0662b21║放倒。阿呵呵，休外討，曩劫於今用不了，鬱單千歲有
J36nB359_p0662b22║何奇？笑殺長汀布袋老。」
J36nB359_p0662b23║上堂。豎拂云：「四月江城花事稀，賞心浪子竟忘歸。佳
J36nB359_p0662b24║人有語憑誰訴？獨倚闌干對落暉。」
J36nB359_p0662b25║佛誕日，上堂。「無影枝頭花亂開，丹霄玉鳳正徘徊，分
J36nB359_p0662b26║明好箇真消息，笑破金剛腦後腮。今日釋迦老子向
J36nB359_p0662b27║諸人眉毛罅裏降生，九龍吐水，金盆浴軀，放大光明，
J36nB359_p0662b28║現大神變，轉大法輪，擊大法鼓，吹大法螺，演大法義。
J36nB359_p0662b29║有求佛道者，為說最上一乘；有求菩薩乘者，為說六
J36nB359_p0662b30║度萬行；有求緣覺乘者，為說十二因緣；有求聲聞乘
J36nB359_p0662c01║者，為說苦、集、滅、道四諦之法；有求人天福報者，為說
J36nB359_p0662c02║五戒、十善。種種言辭、種種方便，普令無量、無邊、無數
J36nB359_p0662c03║眾生證不退地，以致現前緇素若見、若聞，悉成佛道。
J36nB359_p0662c04║眾中或有箇漢曰：『怎奈金屑雖貴，落眼成塵。』山僧道：
J36nB359_p0662c05║『適來拂子𨁝跳上三十三天，觸著帝釋鼻孔，東海鯉
J36nB359_p0662c06║魚打一棒，雨似盆傾孟八郎。你還夢見麼？』」揮拂，云：「黃
J36nB359_p0662c07║鶴樓中吹玉笛，江城五月落梅花。」
J36nB359_p0662c08║上堂。揮拂，云：「五月薰風江上多，平田時聽插秧歌。緣
J36nB359_p0662c09║雲漠漠和煙捲，白鳥飛飛穿柳過。夜半木童吹玉管，
J36nB359_p0662c10║天明石女織金梭。諸禪德會也麼？」喝一喝，云：「抬眸鷂
J36nB359_p0662c11║子過新羅。」
J36nB359_p0662c12║上堂。「今日仲冬十五，特地陞堂擊鼓，檀那為請敷宣，
J36nB359_p0662c13║直得傾腸倒腑。釋迦不產於西乾，夫子豈生於東魯？
J36nB359_p0662c14║蚊虫昨夜撼倒須彌，螘子天明掀翻海宇。好大哥，休
J36nB359_p0662c15║莽鹵，苟能箇裏識端倪，任伊倒跨豐干虎。」
J36nB359_p0662c16║上堂。「無影堂前，珠簾倒捲；不萌枝上，玉鳳爭飛。石女
J36nB359_p0662c17║謳歌而響遏行雲，木童把盞而倒傾明月，公輸無以
J36nB359_p0662c18║施其巧、師曠無以辨其音，能為萬化之源，安逐四時
J36nB359_p0662c19║之變？說甚善財一生果圓、龍女八歲成佛，以及無量
J36nB359_p0662c20║解脫、無量玅用、無量功德、無量三昧，不假外求，本自
J36nB359_p0662c21║具足殊勝中之殊勝、尊貴中之尊貴。雖然，如何是不
J36nB359_p0662c22║墮尊貴一句？花缾擊碎無依倚，曙色三更滿翠蘿。」
J36nB359_p0662c23║上堂。「步空尋鳥跡，撥火覓浮漚，著靴立水上，騎馬驟
J36nB359_p0662c24║高樓。非是生平多意氣，男兒誰不願封侯？適來者般
J36nB359_p0662c25║說話是第一義，第二義是如來禪、祖師禪，試簡點看。」
J36nB359_p0662c26║喝一喝，云：「清風月下守株人，涼兔漸遙芳艸綠。」
J36nB359_p0662c27║上堂。「日暖風和，春山窈窕；水流花放，鳥語尖新。於此
J36nB359_p0662c28║會得，一一現成、一一明玅、一一天真、一一自在。所以，
J36nB359_p0662c29║紫陌遊人提最上之機，金色頭陀無容身之地。到者
J36nB359_p0662c30║裏，若是伶俐衲僧，拂衣便行，更覓甚麼碗？雖然，只如
J36nB359_p0663a01║昨夜露柱傷風、燈籠欬嗽，忽爾驚起東海鯉魚、吞卻
J36nB359_p0663a02║南山老虎。且道：者箇還是涅槃心耶？差別智耶？孟春
J36nB359_p0663a03║猶寒，各自珍重。」
J36nB359_p0663a04║上堂。「只箇心心心是佛，十方世界最靈物。」卓拄杖，云：
J36nB359_p0663a05║「看，看！拄杖子化作箇大力阿修羅王，踊身虛空，現十
J36nB359_p0663a06║八變，吸乾四大海、踢倒五須彌，嚇得釋迦老子躲向
J36nB359_p0663a07║諸人腳跟下，大家各自摸索看。若也摸索得著，不妨
J36nB359_p0663a08║轉凡成聖、移古易今，世、出世間莫不由此建立。」以拄
J36nB359_p0663a09║杖畫一畫，云：「適來許多葛藤向甚麼處去也？且喜山
J36nB359_p0663a10║中春信早，梅花影裏鳥聲香。」
J36nB359_p0663a11║上堂。「柳媚花嬌，大闡微笑之玅旨；鳩呼鶯喚，弘揚壁
J36nB359_p0663a12║觀之家風。亙古彌今，普天匝地，直得人人口似血盆、
J36nB359_p0663a13║箇箇牙如利劍，氣吞日月、眼蓋乾坤，不捨塵勞而成
J36nB359_p0663a14║正覺、不離煩惱而證菩提，常居有為而作無為法、恒
J36nB359_p0663a15║在世間而行出世事，所謂彼既丈夫我亦爾，何得高
J36nB359_p0663a16║推先聖而自生退屈？不見昔日涅槃會上廣額屠兒
J36nB359_p0663a17║放下刀云：『我是千佛一數。』看他何等撇脫、何等慶快？
J36nB359_p0663a18║雖然，當時佛日若在，也好與他三十烏藤。且道：利害
J36nB359_p0663a19║在甚麼處？」卓拄杖，云：「不見道：大功不宰。」
J36nB359_p0663a20║上堂。「九十春光今已半，雙眉剔起分明薦，連宵風雨
J36nB359_p0663a21║似盆傾。」喝一喝，云：「莫使殘紅落滿院。」
J36nB359_p0663a22║上堂。豎拂，云：「今日釋迦老子向龜毛頭上放眉間白
J36nB359_p0663a23║毫相光，照東方萬八千國土靡不周遍，然後入無量
J36nB359_p0663a24║義定、說無量義法。大眾！果如是見、如是聞，不待開示
J36nB359_p0663a25║悟入而本來是佛，始知諸佛出世為一大事，因緣至
J36nB359_p0663a26║此畢矣。苟或依稀彷彿，山僧更為開方便門、示真實
J36nB359_p0663a27║相。」拂一拂，云：「字經三寫，烏焉成馬？」
J36nB359_p0663a28║禳災，請上堂。「今朝三月初七，無限春光狼藉。桃花著
J36nB359_p0663a29║雨紅嬌，柳線和煙翠滴。燕子銜泥砌巢，蜂蝶尋香釀
J36nB359_p0663a30║蜜。但能莫外馳求，分明好箇消息。大眾，且道是箇什
J36nB359_p0663b01║麼消息？施主災除福壽增，摩訶般若波羅蜜。」
J36nB359_p0663b02║至弁山，值元潔和尚華誕，請上堂。「當陽一句，迥絕古
J36nB359_p0663b03║今；向上一機，了無朕兆。直透層霄之外，高超萬象之
J36nB359_p0663b04║先。正恁麼時，是方丈法兄五旬之期，人天際會，龍象
J36nB359_p0663b05║交馳。諸位知識或縱無礙辯才，轉無上法輪而為壽
J36nB359_p0663b06║者；或以須彌滄海而為壽者；或以日月光恒沙數而
J36nB359_p0663b07║為壽者。佛日到此，如遊華藏海、登眾寶山，左顧右盼，
J36nB359_p0663b08║應接不暇，又作甚麼即得？」拈拄杖，云：「幸賴者箇木上
J36nB359_p0663b09║座作得一偈，舉似大眾：須彌高兮有崩頹，日月明兮
J36nB359_p0663b10║有圓缺，滄海深兮有枯竭，唯有虛空之壽兮，吾不得
J36nB359_p0663b11║而知焉。」喝一喝，云：「也是擔水河頭賣。」
J36nB359_p0663b12║上堂。「紅漸稀，綠將暗，枝頭梅子大如彈，春徂夏往幾
J36nB359_p0663b13║時休？珍重遊人仔細看。」豎拂，云：「唯有者箇觸不得、背
J36nB359_p0663b14║不得、疏親不得，放之穿卻非非想天底鼻孔，收之換
J36nB359_p0663b15║了摩醯首羅眼睛。諸人若搆取得，可出釋迦老子一
J36nB359_p0663b16║頭地。還有麼？」良久，云：「從門入者，不是家珍。」
J36nB359_p0663b17║上堂。「大哉真源，生物資始。統法界以無遺，等太虛而
J36nB359_p0663b18║為量。自古自今，無成無壞。悟之者當處解脫，迷之者
J36nB359_p0663b19║永劫沉淪。一切眾生背覺合塵，迷己逐物，匐匍三界
J36nB359_p0663b20║之中、伶俜四生之內，頭出頭沒，無有休息。若是有血
J36nB359_p0663b21║性漢子，纔聞此語，即便掀翻世網，擊碎情關，橫身宇
J36nB359_p0663b22║宙，獨步大方，然猶是我衲僧家糟粕之餘。且道衲僧
J36nB359_p0663b23║家別有甚奇特？煙村四月正梅黃，雨過溪橋流水香。
J36nB359_p0663b24║野老家風真可羨，逢人慵去話羲皇。」
J36nB359_p0663b25║至周浦，請上堂。「佛法一事，正如阿耨達池之水不擇
J36nB359_p0663b26║地而流，一切江河、湖海、溪澗、溝壑無不充滿、無不具
J36nB359_p0663b27║足，於其中間黿鼉、蛟龍、鯤鵬、蝦蟹各各適其游泳、承
J36nB359_p0663b28║其變化，魚躍鳶飛、星馳電卷，明暗代謝、寒暑迭遷，總
J36nB359_p0663b29║是當人一段光明之所顯現，故云：森羅及萬象，一法
J36nB359_p0663b30║之所印。於此一念回光，直下瞥地，便與過、現、未來三
J36nB359_p0663c01║世諸佛同一國土、同一莊嚴、同一體性、同一受用，無
J36nB359_p0663c02║少無賸、無二無別，有何彼此之殊？若是特達丈夫，纔
J36nB359_p0663c03║聞此說，便去溪邊洗耳三日。何故？怎如野客忘情，謂
J36nB359_p0663c04║毀桀譽堯總不干？」
J36nB359_p0663c05║上堂。舉：「夾山見船子後，再住京口，僧問：『如何是法身？』
J36nB359_p0663c06║山曰：『法身無相。』『如何是法眼？』山曰：『法眼無瑕。』僧舉似
J36nB359_p0663c07║道吾，吾曰：『者漢此回方徹。』」乃云：「夾山荅話，前來也恁
J36nB359_p0663c08║麼道，後頭也恁麼道，為甚道吾前頭失笑，後卻滿口
J36nB359_p0663c09║肯他？畢竟節目在甚麼處？」豎拂子，云：「尋常一樣窗前
J36nB359_p0663c10║月，纔有梅花……」喝一喝，云：「不得者一喝，幾乎道箇便不
J36nB359_p0663c11║同去也。」
J36nB359_p0663c12║至寶山，請上堂。「昔圓悟住天寧，上堂，舉僧問雲門：『如
J36nB359_p0663c13║何是諸佛出身處？』門曰：『東山水上行。』悟云：『天寧則不
J36nB359_p0663c14║然。有問：「如何是諸佛出身處？」但道：「薰風自南來，殿閣
J36nB359_p0663c15║生微涼。」』時大慧在座，豁然有悟。大眾！即今薰風撲面，
J36nB359_p0663c16║殿閣涼生，物物法身獨露，頭頭玅用全彰。於斯會得，
J36nB359_p0663c17║正如登寶山、入巨海，金銀、琉璃、硨磲、瑪瑙、珍珠、摩尼，
J36nB359_p0663c18║靡所不有，可謂取之不窮、用之不竭。祇如露柱懷胎、
J36nB359_p0663c19║燈籠發笑，還是諸佛出身處？為復別有道理？楊柳低
J36nB359_p0663c20║垂輕著水，荷花撩亂暗飛香。」
J36nB359_p0663c21║上堂。「白雲冉冉，任舒卷以無拘；緣水滔滔，隨往還而
J36nB359_p0663c22║不礙。無偏無正，圓裹十虛；離即離非，渾融三際。是以，
J36nB359_p0663c23║張子韶因蛙聲即了明大事，趙獻公聞雷震則洞徹
J36nB359_p0663c24║心源，又豈待豎拂、拈椎、升堂、入室？所以，佛日不敢向
J36nB359_p0663c25║兔頭栽角、龜背拔毛。記得水潦和尚問馬祖曰：『如何
J36nB359_p0663c26║是西來大意？』被祖攔胸一蹋，水潦豁然有省，遂呵呵
J36nB359_p0663c27║大笑，曰：『無量法門、百千玅義，只向一毫頭上識得根
J36nB359_p0663c28║源去也。』大眾且道：喚甚麼作一毫頭？」拈拄杖，云：「者裏
J36nB359_p0663c29║見得，則知三世諸佛成等正覺、轉大法輪不離者一
J36nB359_p0663c30║毫頭；西天四七、東土二三，遞相授受，傳此秘密法門，
J36nB359_p0664a01║亦不離者一毫頭；天下諸大知識建法幢、立宗旨，一
J36nB359_p0664a02║切時中折旋俯仰、掉臂咳唾、舉措云為，總不離者一
J36nB359_p0664a03║毫頭。故云：十世古今，始終不離於當念；無邊剎海，自
J36nB359_p0664a04║他不隔於毫端。雖然，只如拈卻者一毫端，大眾畢竟
J36nB359_p0664a05║如何行履？」良久，云：「飛帆一葉浪中行，不動綸竿只釣
J36nB359_p0664a06║鯨，得意濃時須早返，綠楊深處聽流鶯。」
J36nB359_p0664a07║至青浦優曇菴，請上堂。「大人具大智，大機發大用。」拈
J36nB359_p0664a08║拄杖，左卓，云：「者是大智。」右卓，云：「者是大機。若也委悉，
J36nB359_p0664a09║如獅子游行不假伴侶，壯士展臂不借他力，不舍一
J36nB359_p0664a10║法、不取一法，雖行有為而不棄無為，雖在世諦而不
J36nB359_p0664a11║離道諦，在在垂手、處處現身，亦可為祥、為瑞，為雨、為
J36nB359_p0664a12║霖，為舟、為楫，現優曇於陸地、建寶剎於毫端，如是神
J36nB359_p0664a13║通、如是三昧，無量劫來本自具足，不假外求，外求而
J36nB359_p0664a14║得終非得也。大眾！還信得及麼？」揮拂，云：「秋老江城玉
J36nB359_p0664a15║兔肥，木樨香裏露天機，夜深石女憑欄朢，叵耐遊人
J36nB359_p0664a16║不肯歸。」
J36nB359_p0664a17║上堂。「律轉陽回，岸柳舒顏而待臘；星移物換，壟梅含
J36nB359_p0664a18║笑以迎新。騰騰格外風光，蕩蕩目前境界。」拈拄杖，云：
J36nB359_p0664a19║「者箇木上座，統法界以為軀，總太虛而為量，不屬陰
J36nB359_p0664a20║陽造化，迥超過去來今，無為無漏，無聖無凡，非算數
J36nB359_p0664a21║之能窮，豈名言而可述？然猶未是他長處，且道更有
J36nB359_p0664a22║甚麼奇特？」卓拄杖，云：「閻浮樹畔笑呵呵，覿面還曾見
J36nB359_p0664a23║也麼？一句分明該萬象，玅高峰頂碧嵯峨。」
J36nB359_p0664a24║上堂。「陽春有腳，遍敷大地之光輝；造化無私，丕顯當
J36nB359_p0664a25║陽之玅用。此時此際，何自何他？直得豁開人人腦後，
J36nB359_p0664a26║乾坤突出箇箇斬新，日月花開不萌，枝上鳳舞無影，
J36nB359_p0664a27║林中蠢動含靈悉蒙潤澤，艸木纖芥皆獲霑濡。故云：
J36nB359_p0664a28║欲識佛性義，當觀時節因緣。時節若至，其理自彰。大
J36nB359_p0664a29║眾！即今時節至也，且道佛性義在甚麼處？木馬嘶開
J36nB359_p0664a30║波底月，泥牛耕斷壟頭煙。」
J36nB359_p0664b01║上堂。「正法眼藏，塞壑填溝；涅槃玅心，堆山積嶽。左之
J36nB359_p0664b02║右之，觸著磕著。有等坐在飯籮邊，只管忍饑；立在大
J36nB359_p0664b03║海中，無端叫渴。怎怪得他斷臂安心，推門折腳？阿呵
J36nB359_p0664b04║呵！又好笑。不見黃面瞿曇拖泥帶水也道：『我昔於然
J36nB359_p0664b05║燈佛所，實無一法可得而獲授記。』仔細看來，何異續
J36nB359_p0664b06║鳧截鶴？大眾！作麼生折合？一聲長嘯出人間，月明雲
J36nB359_p0664b07║散江天闊。」
J36nB359_p0664b08║酬愿，請上堂。「今是元宵佳節，過去然燈古佛在一毫
J36nB359_p0664b09║端上出現，一時充滿虛空，周遍法界，山林市井、村營
J36nB359_p0664b10║聚落、都城國邑、花街柳陌，頭頭物物無塵不彰、無剎
J36nB359_p0664b11║不露，現大神變、放大光明，無去無來、無古無今，盡未
J36nB359_p0664b12║來際亦復如是。設或遲疑，更有一言：龐老笊籬，清平
J36nB359_p0664b13║木杓，潘閬倒騎驢，王喬愛跨鶴，鐵笛橫吹宇宙寬，三
J36nB359_p0664b14║更紅日上闌干。」
J36nB359_p0664b15║上堂。「春色盈眸，禽聲聒耳。嫩綠爭奇，新紅鬥紫。雲片
J36nB359_p0664b16║片而漸飛，泉涓涓而流始。換卻靈雲眼，笑破飲光觜。
J36nB359_p0664b17║文殊境界，宛爾現成。觀音圓通，不勞彈指。大眾還會
J36nB359_p0664b18║麼？」喝一喝，「白雲萬里。」
J36nB359_p0664b19║上堂。豎拂，云：「檀越殷勤請舉揚，全憑○箇薦萱堂。」良
J36nB359_p0664b20║久，云：「超然頓入毘盧海，坐斷蓮臺九品香。」下座。
J36nB359_p0664b21║至嘉定縣昭慶寺，請上堂。「好雨盆傾劈面來，無雲半
J36nB359_p0664b22║地起風雷，忽然驚碎虛空膽，彌勒呵呵笑破腮。笑破
J36nB359_p0664b23║腮兮見不見？剔起眉毛看轉變，木雞啼徹水中天，天
J36nB359_p0664b24║曉山門騎佛殿。所以道：法不孤起，仗境方生；道不虛
J36nB359_p0664b25║行，遇緣即建。山僧昨到練川，本欲借路經過，不期冤
J36nB359_p0664b26║家路窄，撞著一班無情居士，要與山僧打算舊帳，到
J36nB359_p0664b27║者裏無計可施，直得將箇拂子向面前橫兩橫，一時
J36nB359_p0664b28║支吾過了也。大眾！且道佛日欠箇甚麼帳？」良久，云：「分
J36nB359_p0664b29║明一段風流事，謾把親疏較短長。」
J36nB359_p0664b30║上堂。「鳥語和，春景媚，昨夜風吹花滿地，等閑莫被燕
J36nB359_p0664c01║銜飛，明明都是祖師意。祖師意，絕易難，寄語遊人仔
J36nB359_p0664c02║細看，泥牛觸折珊瑚樹，玉鼠掀翻瑪瑙盤。大眾！還委
J36nB359_p0664c03║悉麼？」舉拂，云：「參。」
J36nB359_p0664c04║上堂。「十方佛土中，唯有一乘法，無二亦無三，除佛方
J36nB359_p0664c05║便說。」召眾，云：「鷲嶺拈花也是方便，少室面壁也是方
J36nB359_p0664c06║便，雪峰輥毬也是方便，道吾舞笏也是方便，拈椎豎
J36nB359_p0664c07║拂、棒喝交馳、一動一靜無非方便。諸昆仲！畢竟將甚
J36nB359_p0664c08║麼喚作一乘法？」喝一喝，云：「不須停囚長智。」
J36nB359_p0664c09║上堂。「鱉鼻蛇，子湖狗，看來總是揚家醜。何似佛日不
J36nB359_p0664c10║恁麼，等閑唯愛曹山酒。醉裏縱橫不是狂，敲風打雨
J36nB359_p0664c11║膽如斗。好大哥，會也否？一微塵裏顯神通，百億毛頭
J36nB359_p0664c12║獅子吼。」喝一喝，下座。
J36nB359_p0664c13║維新六表請上堂。「○如天普蓋，○似地普擎，○量同
J36nB359_p0664c14║太虛，[○@、]體包萬象，無古無今，不遷不變。假使有人將
J36nB359_p0664c15║三千大千世界磨以為墨，過東方千國上乃下一點，
J36nB359_p0664c16║復過東方千國土又下一點，如是展轉，盡地種墨猶
J36nB359_p0664c17║不得其邊際，豈況大椿冥靈而能較其數量？雖然，只
J36nB359_p0664c18║如不涉春秋又如何？」揮拂，云：「靈苗不假東風力，石筍
J36nB359_p0664c19║抽條劫外新。」
J36nB359_p0664c20║上堂。「道可道，非常道，荷葉團團團似鏡；名可名，非常
J36nB359_p0664c21║名，菱角尖尖尖似錐。無名天地之始，風吹柳絮毛毬
J36nB359_p0664c22║走；有名萬物之母，雨打梨花蛺蝶飛。諸禪德誠能委
J36nB359_p0664c23║悉，一任以瓦礫作黃金，將砒霜為甘露，掇百億須彌
J36nB359_p0664c24║於芥孔，拈一微塵包含無邊剎海，予奪縱橫，隨緣自
J36nB359_p0664c25║在，可謂不假外求，萬物皆備於我矣。會麼？有相福田
J36nB359_p0664c26║終成壞，齋僧功德不思議。眼不住色眼布施，耳不著
J36nB359_p0664c27║聲耳檀度，鼻舌身意亦復然，一一不住名無漏。見聞
J36nB359_p0664c28║覺知真解脫，色香味觸皆三昧，施受不住三輪空，恒
J36nB359_p0664c29║河沙劫算不盡。雖然，只如有箇無眼耳鼻舌身意的
J36nB359_p0664c30║人來又作麼生？」擲拂子，下座。
J36nB359_p0665a01║上堂。「經中道：『佛子！如來以一切譬喻說種種事，無有
J36nB359_p0665a02║譬喻能喻此法。何故？心智路絕，不思議故。』古木陰中
J36nB359_p0665a03║繫短蓬，杖藜扶我過橋東。沾衣欲溼杏花雨，吹面不
J36nB359_p0665a04║寒楊柳風。適來佛日與麼舉，若作詩會，也與二十拄
J36nB359_p0665a05║杖；若作佛法會，也與二十拄杖；縱饒你不作詩會，亦
J36nB359_p0665a06║不作佛法會，也與二十拄杖。因甚如此？不見道：任是
J36nB359_p0665a07║深山最深處，也應無地避徵徭。」
J36nB359_p0665a08║　　　（大悲菴德曇，備資敬刻
J36nB359_p0665a09║　　百老和尚語錄第十卷。）
J36nB359_p0665a10║百愚斯禪師語錄卷第十