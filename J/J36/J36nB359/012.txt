J36nB359_p0670a01║百愚斯禪師語錄卷第十二
J36nB359_p0670a02║住國山善權寺嗣法門人智操
J36nB359_p0670a03║　住京兆薦福寺嗣法門人智覺　編次
J36nB359_p0670a04║住維揚江都善慶禪院語錄
J36nB359_p0670a05║康熙癸卯夏，在國山善權寺受請，上堂。拈疏云：「靈鷲
J36nB359_p0670a06║峰前親承面命，雙林樹下最後遺言，三千年事盡在
J36nB359_p0670a07║裏許，於此會得，千里同風。」陞座。「百尺之竿，豈因纖鱗
J36nB359_p0670a08║以垂餌？千鈞之弩，不為鼷鼠而發機。眾中莫有衝霄
J36nB359_p0670a09║負漢不受羅籠者麼？」問：「世尊說法四十九年，演教三
J36nB359_p0670a10║百餘會，未審意在於何？」師云：「跨蛟鞭紫電，騎虎唱巴
J36nB359_p0670a11║歌。」進云：「和尚七坐道場，又受維揚之請，與世尊是同
J36nB359_p0670a12║是別？」師云：「白雲騰碧漢，赤日正流金。」進云：「靈山付囑
J36nB359_p0670a13║今猶在，萬古金湯一片心。」師云：「相隨來也。」拈拄杖云：
J36nB359_p0670a14║「唯有者箇獨脫無依，獲大自在，為法身主、作毘盧師，
J36nB359_p0670a15║或鍼鋒頭上韜光斂彩、或摩醯眼中揚塵播土，行無
J36nB359_p0670a16║所行、住無所住，盡虛空是浮幢王剎、遍法界是圓覺
J36nB359_p0670a17║伽藍，無彼無此、何去何來？正好定綱紀、齊物我、建法
J36nB359_p0670a18║幢、立宗旨，未為分外。只如泗州大聖向揚州出現，畢
J36nB359_p0670a19║竟是何意旨？八十婆婆花滿鬢，不風流處也風流。」
J36nB359_p0670a20║三門。「門門一切境，回互不回互？」喝一喝，云：「獅子嚬呻，
J36nB359_p0670a21║象王獨步。」
J36nB359_p0670a22║韋馱。「童真示跡，樓至現身。顯威靈而護持正法，擎寶
J36nB359_p0670a23║杵而掃蕩魔氛。今來無別事，不必更叮嚀。」
J36nB359_p0670a24║伽藍。「內護是我，外護是你。灶裏要柴，倉裏要米。大家
J36nB359_p0670a25║出手共殷勤，折腳鐺兒同扶起。」
J36nB359_p0670a26║佛殿。「報化非真佛，亦非說法者。且道者位是真不是
J36nB359_p0670a27║真？」展坐具，云：「兩彩一賽。」
J36nB359_p0670a28║方丈。「盡法界是維摩丈室，遍大地是曲彔木床，說甚
J36nB359_p0670a29║當門按劍，水碗投鍼？正好閉門打睡，接上上機。且道
J36nB359_p0670a30║新善慶憑何節目？」擲拄杖，云：「穿卻天下衲僧鼻孔。」
J36nB359_p0670b01║開堂拈疏。「在天成象，在地成形。珠玉不足喻其珍，錦
J36nB359_p0670b02║繡無以奪其麗。世出世間，莫不由此而建立。苟或遲
J36nB359_p0670b03║疑，試聽宣讀。」
J36nB359_p0670b04║法座。「者裏要登便登，說甚麼借座燈王？」卓拄杖，云：「我
J36nB359_p0670b05║為法王，於法自在。」陞座，拈香，云：「此一瓣香，端為祝延
J36nB359_p0670b06║金輪衍御，睿算等於彌盧；鳳曆常新，皇圖固於磐石。
J36nB359_p0670b07║此一瓣香，乃文乃武，維屏維翰，滿朝勳貴、遠近檀那
J36nB359_p0670b08║同明第一義諦，共入不二法門。此一瓣香，不從蔥嶺
J36nB359_p0670b09║帶來，亦非少室傳得。今第九會拈出，專申供養前住
J36nB359_p0670b10║洪都百丈山聖壽寺堂上傳曹洞正宗第二十八世
J36nB359_p0670b11║瑞白雪老和尚，用酬法乳之恩。」就座。白椎竟，乃云：「者
J36nB359_p0670b12║第一義，山僧未離善權寺、未渡楊子江，早已狼藉了
J36nB359_p0670b13║也。莫有目擊道存、告往知來者麼？通箇消息看。」問：「四
J36nB359_p0670b14║眾雲臻即不問，斬新條令事如何？」師云：「匝地紅輪秀，
J36nB359_p0670b15║滿空瑞氣來。」進云：「泗州大聖為甚麼在揚州出現？」師
J36nB359_p0670b16║云：「無孔鐵鎚當面擲。」進云：「與麼則是處是慈氏，無門
J36nB359_p0670b17║無善財。」師云：「金剛寶劍逼人寒。」進云：「慈雲普覆三千
J36nB359_p0670b18║界，法雨均沾萬國中。」師便打，乃云：「此箇廣大門戶，威
J36nB359_p0670b19║德自在，騰今耀古，阿誰無分？貴乎直下承當，全身擔
J36nB359_p0670b20║荷。不見世尊在靈山會上覿面分付，廣令流布，勿使
J36nB359_p0670b21║斷絕，自後祖祖授受，以及三千年來，花分五葉，派列
J36nB359_p0670b22║千岐，月燭慧燈，星排道樹，可謂盛矣。邇來去聖時遙，
J36nB359_p0670b23║魔強法弱，善慶到此，事不獲已，只得脫珍御服，著敝
J36nB359_p0670b24║垢衣，入廛垂手，帶水拖泥，欲覓一箇半箇，上報佛恩，
J36nB359_p0670b25║下化眾生，務使正法流通。正恁麼時如何慶祝？日月
J36nB359_p0670b26║兩輪明聖德，山河百億壯皇圖。」復舉：「法燈禪師云：『山
J36nB359_p0670b27║僧本欲潛棲嵒壑，養拙過時，無奈清涼老人有件不
J36nB359_p0670b28║了公案，今日出來，特為了卻。』時有僧問：『未審有甚麼
J36nB359_p0670b29║不了？』燈便打，曰：『過在甚麼處？』燈云：『過在我，殃及汝。』」乃
J36nB359_p0670b30║云：「法燈老漢雖則胸藏武庫、肘佩靈符，擒縱自由，猶
J36nB359_p0670c01║欠勦絕。山僧素志亦爾，本欲棲影荊溪，埋頭度時，無
J36nB359_p0670c02║奈先師亦有箇不了公案，今赴維揚，特為了卻。儻問：
J36nB359_p0670c03║『有甚麼不了？』但道：『死貓頭無人著價。』曰：『過在甚麼處？』
J36nB359_p0670c04║更云：『罕逢作者。』大眾！且道善慶的是？古人的是？」卓拄
J36nB359_p0670c05║杖，云：「慈舟不櫂清波上，劍峽徒勞放木鵝。」下座。
J36nB359_p0670c06║立兩序，上堂。「建宗旨，豎法幢，還他作者；整叢林，齊規
J36nB359_p0670c07║矩，須是其人。故曰：人能弘道，非道弘人。昔青原首眾
J36nB359_p0670c08║於曹溪，克賓綱維於興化，寶壽之生薑至今猶辣，楊
J36nB359_p0670c09║岐之燈盞千載常明，淨缾踢倒輸他溈山，篾箍爆斷
J36nB359_p0670c10║慶快悅老，從上先德莫不皆然。所以道：你若立時我
J36nB359_p0670c11║便坐，我若坐時你須立。互為肘臂，迭為主賓。正恁麼
J36nB359_p0670c12║時，正好使無手人打禾山鼓，無舌人唱德山歌。」拈拄
J36nB359_p0670c13║杖，云：「大眾且道：者箇無面目漢教他作箇甚麼？」顧左
J36nB359_p0670c14║右，云：「自有廊幕在。」
J36nB359_p0670c15║元旦，上堂。「星移物換，律轉陽回，琉璃殿前天曉不露，
J36nB359_p0670c16║翡翠簾外夜半正明。當此時也，朝野協和，賢能在位，
J36nB359_p0670c17║垂衣自治，端拱無為，四海謳擊壤之歌，萬民樂羲皇
J36nB359_p0670c18║之世。大眾！今是元旦，佛法如何舉揚？」擊香案，云：「梅萼
J36nB359_p0670c19║初開柳線長，翩翩蝴蝶競尋香，東君有意誰能委？問
J36nB359_p0670c20║取遊心白面郎。」
J36nB359_p0670c21║上堂。舉：「丹霞淳禪師上堂：『寶月流輝，澂潭布影，水無
J36nB359_p0670c22║蘸月之意，月無分照之心，水月兩忘，方可稱斷。所以
J36nB359_p0670c23║道：昇天事直須颺卻，十成事直須去卻，擲地金聲不
J36nB359_p0670c24║須回顧。若能如是，始解向異類中行。諸人還委悉麼？』
J36nB359_p0670c25║良久，曰：『常行不舉人間步，戴角披毛入水泥。』」師頌云：
J36nB359_p0670c26║「鷹觜魚腮丈六身，花街紫陌共遊春，掀翻宇宙不驚
J36nB359_p0670c27║塵，疑殺黃頭碧眼人。」
J36nB359_p0670c28║上堂。「山河大地，常演圓音；萬象森羅，恒談實相。」拈拄
J36nB359_p0670c29║杖，云：「者是甚麼相？」卓一卓，云：「者是甚麼音？於此見得、
J36nB359_p0670c30║聞得，則知觀音大士常在諸人耳朵裏、文殊菩薩常
J36nB359_p0671a01║在諸人眼睛裏，二六時中出出入入，放大光明、現大
J36nB359_p0671a02║神變、作諸佛事，從無量劫來未曾間斷。大眾還委悉
J36nB359_p0671a03║麼？一道靈光曾不昧，千差萬別盡圓融。」
J36nB359_p0671a04║結制，上堂。「習定坐禪，大似按圖索馬；息妄求真，正是
J36nB359_p0671a05║依樣畫貓。行棒、行喝，乃盜跖之黨餘；說玅、說玄，實張
J36nB359_p0671a06║儀之流亞。若在明眼人前，總成笑具。唯有善慶總不
J36nB359_p0671a07║如是，莫有超宗異目者出來相見？」問：「向上關捩即不
J36nB359_p0671a08║問，開爐結制事如何？」師云：「渾吞蒺藜猶閒事，倒握吹
J36nB359_p0671a09║毛不露鋒。」進云：「劈開華嶽連天秀，放出黃河徹底清。」
J36nB359_p0671a10║師云：「直教棒下成龍去，莫學韓盧逐塊來。」進云：「雲散
J36nB359_p0671a11║青天出，山高眾岫歸。」師打，云：「更須喫棒。」乃云：「據實而
J36nB359_p0671a12║論，問也沒交涉、荅也沒交涉。何故？禪道不可以語言
J36nB359_p0671a13║通、聖智不可以有心知、真諦不可以存我會、至功不
J36nB359_p0671a14║可以營事求，故曰：凡有所得，非真得也。善慶今日結
J36nB359_p0671a15║制，亦不要你學佛、學法，但要你終日喫飯不嚼一粒
J36nB359_p0671a16║米、終日穿衣不挂一縷絲，懸崖撒手、絕後再甦，一念
J36nB359_p0671a17║回機便同本得，車馬叢裏廣顯神通、金紫行中大作
J36nB359_p0671a18║佛事，納須彌於芥孔、拈世界於毫端，無是、無不是，無
J36nB359_p0671a19║非、無不非，得亦無所得、失亦無所失。果到者箇田地，
J36nB359_p0671a20║方許喫山僧手中熱棒。大眾！還委悉麼？」卓拄杖，云：「莫
J36nB359_p0671a21║言春日行冬令，只要心空及第歸。」
J36nB359_p0671a22║上堂。舉：「天童玨禪師上堂：『劫前運步，世外橫身，玅契
J36nB359_p0671a23║不可以意到，真證不可以言傳。直得虛靜斂氛，白雲
J36nB359_p0671a24║向寒嵒而斷；靈光破暗，明月隨夜船而來。正恁麼時，
J36nB359_p0671a25║如何履踐？偏正不曾離本位，縱橫那涉語因緣？』」師頌
J36nB359_p0671a26║云：「指石為玉，點鐵成金，拙人自逸，智者勞心。流水長
J36nB359_p0671a27║舌，清風素琴，塵剎無間，非去來今。」
J36nB359_p0671a28║上堂。「日暖曉鶯啼，蝶迷芳草岸，桃花李花撩亂開，此
J36nB359_p0671a29║景真堪羨。流光急似梭，瞬息春將半，遊子天涯何不
J36nB359_p0671a30║歸？柳眉愁欲斷。經中道：『治世語言、資生產業，皆於實
J36nB359_p0671b01║相不相違背。』只如今日居士設齋，饅頭每人兩箇、嚫
J36nB359_p0671b02║錢每入一分，且道於實相還有差別也無？」喝一喝，云：
J36nB359_p0671b03║「劍去久矣。」
J36nB359_p0671b04║平山堂道弘禪師請上堂。「世間所貴者，卞氏之璧、隋
J36nB359_p0671b05║侯之珠，金山喚作驢尿馬糞；出世間所貴者，真如解
J36nB359_p0671b06║脫、菩提涅槃，金山喚作𡱰沸碗鳴。古人與麼道，雖則
J36nB359_p0671b07║剔膜刮瞖、拔楔抽釘，大似舍重從輕、以貴為賤，不免
J36nB359_p0671b08║見處偏枯。善慶則不然。」揮拂，云：「前面是山門，後頭是
J36nB359_p0671b09║佛殿；寒則圍爐，熱則揮扇。不用六臂三頭，豈羨千化
J36nB359_p0671b10║萬變？坐斷主人公，不落第二見。大眾！作麼生是第一
J36nB359_p0671b11║見？幽鳥一聲兩聲，落花七片八片。」
J36nB359_p0671b12║大士誕日，上堂。「今朝二月十九，試問諸人見否？普門
J36nB359_p0671b13║大士生辰，閻浮界內垂手，或時簸土揚塵、或時攀花
J36nB359_p0671b14║弄柳，堂堂覿面絕遮攔，擬議金毛變作狗。」遂舉手，曰：
J36nB359_p0671b15║「觀世音菩薩將錢買胡餅。放下手，曰：『原來祇是饅頭。』
J36nB359_p0671b16║畢竟是何意旨？」顧眾，云：「勒玉轡，上彩樓，赤紅毬打紫
J36nB359_p0671b17║紅毬，堪笑當年馬郎婦，惱亂春風卒未休。」問：「一真界
J36nB359_p0671b18║內元無凡聖之名，實際地中寧有去來之跡？觀音大
J36nB359_p0671b19║士今日降生，還是神通耶？法爾耶？」師云：「夜半木童吹
J36nB359_p0671b20║鐵笛。」進云：「廣陵濤映千山月，楊子橋連兩岸雲。」師云：
J36nB359_p0671b21║「天明石女弄絲桐。」進云：「黃鳥一聲雲外出，園林艸木
J36nB359_p0671b22║盡知春。」師云：「依稀似曲纔堪聽，又被風吹別調中。」
J36nB359_p0671b23║大士誕日，載上堂。「高超名相，玅體全彰；迥出古今，真
J36nB359_p0671b24║機獨露。握驪珠而鑑物，物物流輝；擲寶劍以揮空，空
J36nB359_p0671b25║空絕跡。正恁麼時，且道是阿誰境界？」拈拄杖，云：「早晨
J36nB359_p0671b26║觀音降誕，今又大士現身，從聞、思、修入三摩地，獲二
J36nB359_p0671b27║殊勝、十四無畏，興無緣之慈、起同體之悲。應以佛身
J36nB359_p0671b28║得度者，即現佛身而為說法；應以菩薩身得度者，即
J36nB359_p0671b29║現菩薩身而為說法。有求皆應，無願不從。然此猶是
J36nB359_p0671b30║大士現身邊事，且道說底是甚麼法？」卓拄杖，云：「勿勞
J36nB359_p0671c01║別覓圓通旨，只在鴉鳴鵲噪間。」
J36nB359_p0671c02║獨園玄素和尚訃至，上堂。「心同虛空界，示等虛空法，
J36nB359_p0671c03║證得虛空時，無是無非法。」拈訃云：「此是玄素和尚照
J36nB359_p0671c04║天照地末後一段光明，不意今日射至維揚，欲使未
J36nB359_p0671c05║安者安、未解者解、未悟者悟、未證者證，說甚娑羅樹
J36nB359_p0671c06║下槨示雙趺、熊耳峰前棺遺隻履？直教卷舒不涉纖
J36nB359_p0671c07║塵，來去了無變異。既無變異，還知獨園和尚為人處
J36nB359_p0671c08║麼？泰山頹兮梁木摧，哲人萎兮真風墜。已矣乎！已矣
J36nB359_p0671c09║乎！子規啼落月三更，淚染山花血滿地。」
J36nB359_p0671c10║上堂。舉：「天童淨禪師參雪竇，看柏樹子話有省，呈偈
J36nB359_p0671c11║曰：『西來祖意庭前柏，鼻孔寥寥對眼睛，落地枯枝纔
J36nB359_p0671c12║𨁝跳，松蘿亮鬲笑掀騰。』雪頷之。屢遷名剎，後奉敕陞
J36nB359_p0671c13║天童，捧敕黃示眾曰：『雲開九天，呈起時看，彩鳳銜出，
J36nB359_p0671c14║且如何委悉？急急如律令敕。』」師云：「滄溟窟中挨身而
J36nB359_p0671c15║入，驪龍頷下抉珠而歸，其光耀也遠射乎牛斗，其聲
J36nB359_p0671c16║價也丕震乎帝畿，及盡今時兮玉鳳高翥，拈卻那畔
J36nB359_p0671c17║兮冰壺夜輝，玲瓏嵒峻摩霄漢，春色十洲花正肥。」
J36nB359_p0671c18║方學士請上堂。「大丈夫，秉慧劍，金剛鋒兮般若燄，非
J36nB359_p0671c19║但空摧外道心，早曾落卻天魔膽。」卓拄杖，云：「者裏全
J36nB359_p0671c20║身擔荷，一任秕糠佛祖、陶鑄人天，家國以之奠安、魔
J36nB359_p0671c21║氛以之肅靜，視富貴如浮雲、棄功名如敝屣，豈不謂
J36nB359_p0671c22║世、出世間一大丈夫？且道孰是其人？不見崔趙公問
J36nB359_p0671c23║徑山欽曰：『弟子欲出家，得否？』曰：『出家乃大丈夫事，非
J36nB359_p0671c24║將相之所能為。』趙公於言下有省。大眾！趙公與麼問、
J36nB359_p0671c25║欽師與麼荅，因甚便有省？一語喚醒鸚鵡夢，九天奪
J36nB359_p0671c26║得鳳雛歸。」問：「如何是奪人不奪境？」師云：「文峰塔上紫
J36nB359_p0671c27║霞生。」「如何是奪境不奪人？」師云：「門外了無車馬跡。」「如
J36nB359_p0671c28║何是人境兩俱奪？」師云：「收得安南并塞北。」「如何是人
J36nB359_p0671c29║境俱不奪？」師云：「電光影裏翻身去，裂石聲中撒手歸。」
J36nB359_p0671c30║進云：「千溪萬派總歸滄海去也。」師云：「禮拜了退。」
J36nB359_p0672a01║供木中現天然大士像，上堂。「燕語鶯啼，總是圓通境
J36nB359_p0672a02║界；水流月運，無非自在家風。於此會得，一任入廛垂
J36nB359_p0672a03║手、合水和泥，處處興無緣之慈、時時作不請之友，或
J36nB359_p0672a04║現身於魚肆街裏、或示形於蛤蜊類中。像顯木間，若
J36nB359_p0672a05║摩尼映乎五色；龕成殿上，如皓魄散於長川。」豎拂，云：
J36nB359_p0672a06║「觀音大士向者裏出現，大眾見麼？」拂一拂，云：「分明月
J36nB359_p0672a07║在梅花上，看到梅花早已遲。」
J36nB359_p0672a08║善權眾職事迎師回山，請上堂。「國山頂上雲，楊子江
J36nB359_p0672a09║心月，雲月本無殊，千里何曾隔？隔不隔，波斯夜半嚼
J36nB359_p0672a10║生鐵。山僧住善權時，只見蒼松錯落，怪石稜層，流水
J36nB359_p0672a11║奏叔夜之琴，青山展王維之畫，曉隨芳艸去，晚逐落
J36nB359_p0672a12║花回，此是山林境界。今在善慶時，唯見門連車馬，路
J36nB359_p0672a13║接雲衢，窈窕佳人處處清歌玅舞，風流公子時時走
J36nB359_p0672a14║馬試劍，人語喧闐，朱紫合雜，此是城市境界。城市本
J36nB359_p0672a15║非山林，山林亦非城市，作麼生說箇不隔的道理？者
J36nB359_p0672a16║裏緇素得出，以一佛世界為千佛世界，千佛世界為
J36nB359_p0672a17║萬億諸佛世界，萬億諸佛世界總為一佛世界，了無
J36nB359_p0672a18║彼此之殊，安有去來之念？不是神通，亦非法爾。大眾
J36nB359_p0672a19║會麼？須知煙浪裏，別有好商量。」
J36nB359_p0672a20║居士誕日，請上堂。「寶鏡高懸未照前，畫堂石女打鞦
J36nB359_p0672a21║韆，超然直透威音外，樓閣門開別一天。」豎拂，云：「大眾
J36nB359_p0672a22║見麼？先天地莫知其始，後天地莫知其終，為萬化之
J36nB359_p0672a23║源、作群靈之祖，日月得之而常明、江海得之而不竭、
J36nB359_p0672a24║山嶽得之而永固、松柏得之而常春，以及無量世界、
J36nB359_p0672a25║無量三昧、無量解脫、無量玅用，莫不一一盡向此中
J36nB359_p0672a26║流出，乃至盡未來際受用不盡，故曰大總持海也。直
J36nB359_p0672a27║饒大椿之壽、老彭之年，又烏足并語？只如居士壽誕，
J36nB359_p0672a28║山僧如何慶讚？」揮拂，云：「欲知龐老無生句，父子雖親
J36nB359_p0672a29║不可傳。」
J36nB359_p0672a30║解制，上堂。「有一人能說而不能行，有一人能行而不
J36nB359_p0672b01║能說，有一人說亦說得、行亦行得，有一人說亦說不
J36nB359_p0672b02║得、行亦行不得。且道此四種人，那一種人卻有長處？
J36nB359_p0672b03║若識得此人，一任腰包頂笠，北往南來，拄杖芒鞋，橫
J36nB359_p0672b04║行直撞，鬧市叢中簸土揚塵，萬仞崖前吟風嘯月。雖
J36nB359_p0672b05║然，只如楊子江洪波浩渺、白浪滔天，正當此時，不假
J36nB359_p0672b06║舟楫作麼生過？若也過得，不孤負在善慶結制來；若
J36nB359_p0672b07║過不得，切忌打溼袈裟角。」
J36nB359_p0672b08║上堂。「夏日苦天長，閉門晝打睡，無言接上機，有語終
J36nB359_p0672b09║非契。曉雨隔江來，薰風撲面至，何勞更舉鞭？千里羨
J36nB359_p0672b10║良驥。」豎拂，云：「體包虛空，量周沙界，華嶽不足為其儔，
J36nB359_p0672b11║滄溟無以為其喻，威音不知其所始，釋迦不知其所
J36nB359_p0672b12║終，迥超名言，不墮諸數，故曰：吾不知誰之子，象帝之
J36nB359_p0672b13║先。大眾且道：是阿誰境界？」顧眾，云：「閻浮樹下呵呵笑，
J36nB359_p0672b14║地老天荒總不知。」
J36nB359_p0672b15║誕日，請上堂。「山僧今年五十有五，髮欲白而齒半頹，
J36nB359_p0672b16║面已皺而目漸昏，可謂老矣，幸有箇道伴在。」拈拄杖，
J36nB359_p0672b17║云：「行則同行，坐則同坐，憂則同憂，樂則同樂。或時敲
J36nB359_p0672b18║雲棒月，打艸驚蛇；或時扶過斷橋水，不墮悄然機。伴
J36nB359_p0672b19║歸明月村，動容揚古路，徘徊乎廣漠之野，嘯傲乎何
J36nB359_p0672b20║有之鄉，相視而笑，莫逆於心。且道：此人還落春秋數
J36nB359_p0672b21║量也無？」卓一卓，云：「好大哥！會也麼？風流不在著衣多，
J36nB359_p0672b22║自從舞得三臺後，拍拍原來總是歌。」
J36nB359_p0672b23║請上堂。「香雲靉靆，紫氣氤氳，鐘鼓交參，人天際會，山
J36nB359_p0672b24║河大地悉共騰歡，艸木叢林咸皆作舞。大眾！且道是
J36nB359_p0672b25║箇甚麼祥瑞？」舉拂，云：「看看！適來大覺仙人、毘目仙人、
J36nB359_p0672b26║長眉仙人、忍辱仙人、無量無邊諸仙人眾，或騰雲駕
J36nB359_p0672b27║霧而來者、或跨鶴乘鸞而至者、有獻冰桃雪藕者、或
J36nB359_p0672b28║奏步虛之詞、有供金丹火棗者、或詠南飛之曲，種種
J36nB359_p0672b29║形相、種種神變、種種處所，各各不同，一時集於蟭螟
J36nB359_p0672b30║眉睫之上。善慶拂子忍俊不禁，向前問曰：『諸位大仙
J36nB359_p0672c01║有何因緣而來至此？』眾仙荅曰：『今維揚許仲容眉壽
J36nB359_p0672c02║八旬，闡揚佛事，廣作利益，我等特來共為慶壽。』拂子
J36nB359_p0672c03║曰：『汝欲慶過去壽耶？慶現在壽耶？慶未來壽耶？過去
J36nB359_p0672c04║不可思議，今已過去；未來不可思議，尚且未至；現在
J36nB359_p0672c05║不可思議，而無住相。三壽之中，汝欲慶那一壽？』於是，
J36nB359_p0672c06║眾仙遞相顧視，不能加荅，被拂子一喝，各各騰空而
J36nB359_p0672c07║去。還有荅得此一語者麼？」拂一拂，云：「欲知劫外真消
J36nB359_p0672c08║息，夜半金烏海上紅。」
J36nB359_p0672c09║結制，上堂。「善慶今日以乾坤為橐籥、須彌作鉗錘，是
J36nB359_p0672c10║佛、是祖，或凡、或聖，銀、汞、銅、鐵，缾、盤、釵、釧，總教打成一
J36nB359_p0672c11║塊、鎔作一團，然後方名寶器，堪作勝用。還有躍冶精
J36nB359_p0672c12║金不受煆煉者麼？」問：「大開爐韛，煆煉佛祖，嘉州石像、
J36nB359_p0672c13║陝府鐵牛如何相為？」師打云：「棒頭有眼須親薦。」進云：
J36nB359_p0672c14║「犀因玩月紋生角，象被雷驚花入牙。」師云：「句裏無私
J36nB359_p0672c15║不用尋。」乃云：「機輪轉處，智眼猶迷，寶鏡高懸，狐蹤遠
J36nB359_p0672c16║匿。直饒問若雲興，酬似缾瀉，揮霍如雨，咳唾成珠，到
J36nB359_p0672c17║者裏總沒交涉。三世諸佛有口只堪挂壁，靈利漢子
J36nB359_p0672c18║未過九龍橋、未睹文峰塔，便恁麼掣肘而去，早已喫
J36nB359_p0672c19║善慶痛棒了也。且道利害在甚麼處？若是金毛獅子
J36nB359_p0672c20║子，三千里外透重關。」
J36nB359_p0672c21║夾山唯岑和尚訃至，上堂。「金飆拂檻，清秋月轉霜輪；
J36nB359_p0672c22║玉露侵簾，銀漢星垂斗柄。既不居於尊貴，安能住於
J36nB359_p0672c23║大功？且道是誰境界？」拈訃云：「大眾看看！此是唯岑和
J36nB359_p0672c24║尚於數十年來七座道場、六會說法最後一著，莫大
J36nB359_p0672c25║光明遠照邗關、普覆虛空，山河國土、日月星辰、樓臺
J36nB359_p0672c26║殿閣、花木池沼、人物鳥獸以至情與無情，莫不承此
J36nB359_p0672c27║光明作大佛事、顯玅神通、悟無生忍、獲不退地，究竟
J36nB359_p0672c28║至於一切薩婆若海。正恁麼時，還有知恩報恩者麼？」
J36nB359_p0672c29║擊香案，云：「昨有人從越地來，忽聞夾嶺玉山頹，人天
J36nB359_p0672c30║無限失依怙，惹得空生淚滿腮。」
J36nB359_p0673a01║上堂。舉：「溈山問仰山云：『玅淨明心作麼生會？』仰曰：『山
J36nB359_p0673a02║河大地，日月星辰。』溈曰：『汝只得其事。』仰曰：『適來和尚
J36nB359_p0673a03║問甚麼？』溈曰：『玅淨明心。』仰曰：『喚作事得麼？』溈曰：『如是，
J36nB359_p0673a04║如是。』」乃云：「絃歌相和，節拍相隨，須讓他溈仰父子。若
J36nB359_p0673a05║是玅淨明心，直饒圓古佛、小釋迦三生六十劫也未
J36nB359_p0673a06║夢見在。雖然，要會玅淨明心也不難。」良久，云：「看看！適
J36nB359_p0673a07║來山門騎佛殿走向玅喜世界，將不動智如來驀頭
J36nB359_p0673a08║一撞，直得鼻孔去了半邊。舜若多神，忍痛不禁，揚聲
J36nB359_p0673a09║大叫云：『苦哉，屈哉！』大眾！還驚覺也未？咄！莫瞌睡好。」
J36nB359_p0673a10║上堂。「眉端挂劍，血濺梵天；句裏藏鋒，氣貫斗牛。敲唱
J36nB359_p0673a11║雙行，明暗並舉。吹無孔笛，響遏行雲；撫沒絃琴，韻和
J36nB359_p0673a12║流水。於此會得，一任同放、同收，同生、同殺，糟粕西乾
J36nB359_p0673a13║四七，陶鑄東土二三，作佛祖向上之爪牙，為人天現
J36nB359_p0673a14║前之眼目。眾中還有其人麼？」卓拄杖，下座。
J36nB359_p0673a15║臘八，上堂。「法筵龍象眾，貓兒喫彩鳳；當觀第一義，猢
J36nB359_p0673a16║猻騎鱉背。縱饒與麼承當，也是鬼家活計。可憐黃面
J36nB359_p0673a17║老子於臘月八日被箇明星換了一雙眼睛，帶累後
J36nB359_p0673a18║代兒孫箇箇扶籬摸壁。善慶今日要與他開卻一隻
J36nB359_p0673a19║眼，使一切人光明遍天遍地。」以手撥眉，云：「貓。」
J36nB359_p0673a20║上堂。「寒雲水面，乍斂乍舒；凍日峰頭，半紅半紫。普賢
J36nB359_p0673a21║橫跨象王，文殊倒騎獅子，良哉觀世音，走入荒艸裏。
J36nB359_p0673a22║大眾見麼？昔日法華會上有娑竭龍女，年始八歲，梵
J36nB359_p0673a23║行具足，有一寶珠價值三千大千世界，一時獻佛，佛
J36nB359_p0673a24║便納受，忽然之間變成男子，坐寶蓮華，往南方無垢
J36nB359_p0673a25║世界成等正覺。黃面瞿曇也是乞兒見小利，可惜放
J36nB359_p0673a26║過，當時若到善慶腳跟下，好與一頓熱棒。何故？金鱗
J36nB359_p0673a27║不得風雷送，怎透龍門萬丈高？」
J36nB359_p0673a28║上堂。「三界無法，何處求心？四大本空，佛依何住？盤山
J36nB359_p0673a29║老漢大似見處偏枯，怎如善慶者裏一味本分生涯、
J36nB359_p0673a30║隨緣粥飯？或時對賓酬醋、或時曳杖徘徊，風敲翠竹
J36nB359_p0673b01║而韻入笙簧、日照幽溪而寒光瀲灩，岸柳爆黃金之
J36nB359_p0673b02║色、梅花吐白玉之香。正恁麼時，喚甚作三界？將誰為
J36nB359_p0673b03║四大？何物是心？何者是佛？德山有棒，只堪燒火；臨濟
J36nB359_p0673b04║有口，正好挂壁。善慶恁麼道，還有為人處也無？」喝一
J36nB359_p0673b05║喝，云：「也是牽牛拽磨。」
J36nB359_p0673b06║上堂。「地凍天寒，艸枯冰綠，一段風光，塞耳盈目，不用
J36nB359_p0673b07║即物明心，亦非見性成佛。班超投筆而覓封侯，夷齊
J36nB359_p0673b08║首陽以辭周粟，真不掩偽，直不藏曲。且道：守清高者
J36nB359_p0673b09║是？立功業者是？」卓拄杖，云：「我為法王，於法自在。」
J36nB359_p0673b10║上堂。「隴梅初綻柳含青，箇段風光畫不成，夢破玉人
J36nB359_p0673b11║霜月冷，橫吹蘆管度江城。昔舍利弗問天女曰：『你何
J36nB359_p0673b12║不轉女身？』女曰：『我從十二年來求女相了不可得，當
J36nB359_p0673b13║何所轉？』即時天女以神通力變舍利弗為天女相，天
J36nB359_p0673b14║女自化作舍利弗而問曰：『舍利弗何不轉女身？』舍利
J36nB359_p0673b15║弗以天女相荅曰：『我今不知何為變為女身？』大眾會
J36nB359_p0673b16║麼？若是據令而行，舍利弗與天女正好一棒打殺，拋
J36nB359_p0673b17║向邗江波底，免得後人作野狐精見解。何故？男兒志
J36nB359_p0673b18║氣沖牛斗，誰不雄雄大丈夫？」
J36nB359_p0673b19║上堂。「霜花遍野，呈格外之真機；旭日騰輝，露威音之
J36nB359_p0673b20║消息。無塵不透，無剎不彰，祖意勿勞別覓，佛法只在
J36nB359_p0673b21║目前。諸昆仲！高者是天，厚者是地，青者是山，綠者是
J36nB359_p0673b22║水，森羅萬象，明暗色空，艸芥人畜，蜎飛蠕動，畢竟那
J36nB359_p0673b23║箇是目前的佛法？」拈拄杖，云：「看看！拄杖子化作無位
J36nB359_p0673b24║真人，倒騎楊岐三腳驢子，一時遊遍三千大千世界
J36nB359_p0673b25║以及無量諸佛國土，走向康山絕頂，高聲唱言：『所謂
J36nB359_p0673b26║布施者，必獲其利益；若為樂布施，後必得安樂。』然後
J36nB359_p0673b27║還復本形，依舊是箇拄杖子。」卓一卓，云：「且道無位真
J36nB359_p0673b28║人又向甚處去也？曲終人不見，江上數峰青。」
J36nB359_p0673b29║上堂。「臘已殘，歲云暮，天寒月冷猿啼樹，寄言遊子早
J36nB359_p0673b30║歸家，莫使白頭人倚戶。儻有箇長老出眾高聲云：『將
J36nB359_p0673c01║謂者老漢有多少奇特，今日到者裏只解說老婆禪。』
J36nB359_p0673c02║但向他道：『善慶住持事繁。』」
J36nB359_p0673c03║上堂。舉：「石頭希遷禪師示眾云：『語言動用即沒交涉。』
J36nB359_p0673c04║藥山出眾云：『非語言動用亦沒交涉。』頭云：『我者裏鍼
J36nB359_p0673c05║劄不入。』山云：『我者裏石上栽花。』」乃云：「諸昆仲還知此
J36nB359_p0673c06║二大老恁般說話麼？祇如一人道鍼劄不入、一人道
J36nB359_p0673c07║石上栽花，且道是語言動用、非語言動用？若道是語
J36nB359_p0673c08║言動用，落在石頭圈繢裏；若道非語言動用，落在藥
J36nB359_p0673c09║山圈繢裏。直饒二俱不涉，又落在善慶圈繢裏。畢竟
J36nB359_p0673c10║如何不落此圈繢去？」畫一畫，云：「劈開華嶽連天秀，放
J36nB359_p0673c11║出黃河徹底清。」
J36nB359_p0673c12║佛成道日，上堂。「從來夜夜明星現，惟有瞿曇見不同，
J36nB359_p0673c13║今日與君重指出。」豎拂，云：「金烏飛過海門東。」
J36nB359_p0673c14║雲松和尚訃至，上堂。「撲碎鰲山，兩手高攀百丈月；吸
J36nB359_p0673c15║乾苕水，一身橫臥半間雲。自爾滅聖欺凡、擒龍捉象，
J36nB359_p0673c16║續五燈之慧燄，燄燄無窮；溯列祖之本源，源源不盡。
J36nB359_p0673c17║澤施既普，功莫大焉。何期寶鏡潛輝、珠簾倒捲，倦津
J36nB359_p0673c18║梁於此界、灑甘露於他方？大眾！還見圓通和尚最後
J36nB359_p0673c19║為人處麼？金鞭擊碎珊瑚月，散作光明照大千。」
J36nB359_p0673c20║元旦，上堂。「佳節逢元旦，金爐爇瓣香，雲霞凝瑞彩，花
J36nB359_p0673c21║鳥獻文章。舜日輝三界，堯風扇八方，吾皇何以報？願
J36nB359_p0673c22║祝壽無疆。適來香已拈罷，聖已祝畢，唯有新年頭佛
J36nB359_p0673c23║法未向諸人道在。大眾！將甚麼喚作新年頭佛法？試
J36nB359_p0673c24║說看。」問：「鳳曆遙頒，曉風乍暖，今日陞座如何為人？」師
J36nB359_p0673c25║云：「長江流不盡，明月去還來。」進云：「萬物咸新又作麼
J36nB359_p0673c26║生？」師云：「柳搖殘臘去，梅放早春回。」進云：「溪頭楊柳拖
J36nB359_p0673c27║煙翠，洞口梅花帶雪香。」師云：「且莫隨境漂流。」拈拄杖，
J36nB359_p0673c28║云：「善慶拄杖，不怒而威，不言而信，不令而行，無為而
J36nB359_p0673c29║治，化滿天下而不居其功，刻雕眾象而不為其巧，迥
J36nB359_p0673c30║超佛性玅義，不落時節因緣。且道他有甚奇特？大用
J36nB359_p0674a01║縱橫無軌則，一回拈弄一回新。」
J36nB359_p0674a02║上堂。「教中道：『若以色見我，以音聲求我，是人行邪道，
J36nB359_p0674a03║不能見如來。』」拈拄杖云：「者箇非聲非色，果能見得，蛾
J36nB359_p0674a04║蛘蟻子本無欠少，沙磧瓦礫放光動地，阿誰非佛？阿
J36nB359_p0674a05║誰非祖？不妨撒手歸家，端然穩坐。等閒不歸歸便得，
J36nB359_p0674a06║五湖煙景有誰爭？是則是，為何流支三藏打落達磨
J36nB359_p0674a07║大師當門牙齒？且道過在甚麼處？鞏縣茶瓶。」
J36nB359_p0674a08║上堂。「麤言及細語，皆歸第一義。昨夜無手人行拳，無
J36nB359_p0674a09║舌人相罵。且道是第幾義？檢點得出，今分半座與你；
J36nB359_p0674a10║檢點不出，莫怪山僧獨占去也。呵呵呵，囉囉哩，北山
J36nB359_p0674a11║雨落，南山霧起。略彴不是趙州橋，明月清風安可比？」
J36nB359_p0674a12║喝一喝，云：「白雲萬里。」
J36nB359_p0674a13║解制，上堂。「九十日期今已滿，從前警策一時休，崢嶸
J36nB359_p0674a14║頭角無回互，放出溈山水牯牛。大眾還見麼？爭奈鼻
J36nB359_p0674a15║頭繩索猶在善慶手中，教你往東不敢往西，教你往
J36nB359_p0674a16║西不敢往東，欲去去不得、欲住住不得，殺活臨時，收
J36nB359_p0674a17║放在我。只如不落收放又作麼生？」擊香案，云：「一聲羌
J36nB359_p0674a18║笛離亭晚，君向瀟湘我向秦。」
J36nB359_p0674a19║乙巳八月廿七，辭眾，上堂。「人之生死，皆有分定，實風
J36nB359_p0674a20║燭曉霜，不過待時而已。老僧開堂二十餘年，素無長
J36nB359_p0674a21║物可蓄，雖有香資，即入常住應用，人所共知。惟餘書
J36nB359_p0674a22║籍、衣履等物，中秋鳴鼓集眾，皆已散去。凡我門人，爭
J36nB359_p0674a23║無遺物者非吾弟子？老僧去後，不得披麻帶孝，悲慟
J36nB359_p0674a24║號泣，有類世俗。塔造善權，毋議他處。前有書接青龍
J36nB359_p0674a25║寒松堂頭來，老僧不過廿七八，今正是時，還有末後
J36nB359_p0674a26║激揚者麼？」問：「理彰時至今姑置，末後一機作麼生？」師
J36nB359_p0674a27║云：「且待明朝來，盡情向汝道。」天寧和尚問：「師為海內
J36nB359_p0674a28║一人，天下衲僧歸仰，還當久住世間？」師云：「起動罣念。」
J36nB359_p0674a29║福緣和尚問：「和尚開堂多年，兒孫得力，可以放得下。」
J36nB359_p0674a30║師云：「道人家來去自由，有甚放不下？」曰：「不妨再來奉
J36nB359_p0674b01║看。」師云：「只好別峰相會。」問：「古人預知時至，師又如何？」
J36nB359_p0674b02║師云：「年年是好年，日日是好日。」問：「某欲住山，求師一
J36nB359_p0674b03║偈。」師云：「只要拏得钁頭柄牢。」僧喝，師云：「除卻喝，更道
J36nB359_p0674b04║看。」僧無語，師打云：「钁頭柄拏不牢在。」卓拄杖，下座。
J36nB359_p0674b05║廿八黎明，師索筆大書偈云：「生年五十復零六，大事
J36nB359_p0674b06║因緣今已足，釣罷金鱗歸去休，漁翁不向蘆灣宿。」擲
J36nB359_p0674b07║筆而逝。（石刻親筆，現存禮菴青龍。）
J36nB359_p0674b08║　　　（心奧、心護、法智、心榮、心和、心朵、心易、宗祥、
J36nB359_p0674b09║　　　湛秀、萬善、樂然、大念、李文芳，備資敬刻
J36nB359_p0674b10║　　百老和尚語錄第十二卷。）
J36nB359_p0674b11║百愚斯禪師語錄卷第十二