J36nB359_p0679b01║百愚斯禪師語錄卷第十四
J36nB359_p0679b02║住國山善權寺嗣法門人智操
J36nB359_p0679b03║　住京兆薦福寺嗣法門人智覺　編次
J36nB359_p0679b04║晚參
J36nB359_p0679b05║晚參。舉：「世尊纔生，一手指天、一手指地，周行七步，目
J36nB359_p0679b06║顧四方，云：『天上、天下，惟吾獨尊。』雲門道：『當時若見，一
J36nB359_p0679b07║棒打殺與狗子喫，貴圖天下太平。』」乃云：「黃面瞿曇逞
J36nB359_p0679b08║氣吞六合之雄，跛腳阿師施博浪一椎之勇，二者可
J36nB359_p0679b09║謂人傑矣。論量將來，未是太平風運。諸公要見太平
J36nB359_p0679b10║風運麼？」卓拄杖，云：「一箭落雙鵰。」
J36nB359_p0679b11║晚參。舉：「世尊拈花因緣，白雲端曰：『迦葉善觀風雲、別
J36nB359_p0679b12║氣色，雖然如是，還覺頂門重麼？』」師云：「同道方知黃龍
J36nB359_p0679b13║心。曰：『直下穿過髑髏，換卻眼睛，臨危不在悚人，向甚
J36nB359_p0679b14║處見釋迦老子？』」師云：「也是世情偏向有錢家。僧問雲
J36nB359_p0679b15║峰：『世尊拈花意旨如何？』曰：『一言既出，駟馬難追。』『迦葉
J36nB359_p0679b16║微笑又作麼生？』曰：『口似禍門。』」師云：「孟八郎漢又恁麼
J36nB359_p0679b17║去也。者夥老漢總是隨人起倒，未有了期。青龍若見
J36nB359_p0679b18║世尊拈花時，劈手奪卻，拋向地下，以腳蹋兩蹋，不獨
J36nB359_p0679b19║迦葉一人破顏微笑，管教百萬人天一齊拊掌大笑，
J36nB359_p0679b20║豈不快哉？還有為世尊作主者麼？青龍今晚失利。」
J36nB359_p0679b21║晚參。舉：「青原思和尚問六祖曰：『當何所務即不落階
J36nB359_p0679b22║級？』祖曰：『汝曾作甚麼來？』思曰：『聖諦亦不為。』祖曰：『落何
J36nB359_p0679b23║階級？』思曰：『聖諦尚不為，何階級之有？』祖曰：『如是，如是，
J36nB359_p0679b24║善自護持。』遂付偈曰：『心地含諸種，普雨悉皆萌，頓悟
J36nB359_p0679b25║花情已，菩提果自成。』」乃云：「大眾！還知我青原老祖麼？
J36nB359_p0679b26║悟不由師，慧乃天縱，一到曹溪便蒙付囑，可謂龍吟
J36nB359_p0679b27║霧驟、虎嘯風生，翼乎猶鴻毛遇於順風、沛乎似巨魚
J36nB359_p0679b28║縱於大壑，此是君聖臣賢、師資道合，千載一時也，詎
J36nB359_p0679b29║可視為等閒？青龍昔年行腳曾見一頌，貶青原為情
J36nB359_p0679b30║存兩頭，兼有臥龍滯死水之譬，不審此老何所為而
J36nB359_p0679c01║作也？請試論之：青原既不落階級，復何情存之有？聖
J36nB359_p0679c02║諦尚不為，又安肯臥龍滯死水，然後為翻身者哉？蒼
J36nB359_p0679c03║天，蒼天！大似以管窺天、用蠡測海，多見其不知量也。
J36nB359_p0679c04║山僧亦有一頌，不惟與青原雪屈，亦要諸人共委。了
J36nB359_p0679c05║無聖諦落何階？突出威音類莫該，夜半月明千嶂外，
J36nB359_p0679c06║韓盧空吠影徘徊。」
J36nB359_p0679c07║晚參。舉：「藥山和尚示眾云：『我有一句子，待特牛生兒
J36nB359_p0679c08║即向你道。』一僧出，云：『特牛生兒也，只是和尚不道。』山
J36nB359_p0679c09║云：『侍者點燈來。』其僧抽身入眾。」乃云：「藥山恁般為人，
J36nB359_p0679c10║恰似將隋珠彈雀；者僧抽身入眾，正是著錦衣夜行。
J36nB359_p0679c11║雖則二俱作家，不免遞相鈍置。當時待者僧道了，即
J36nB359_p0679c12║云：『我識得汝也。』饒他縱有隱身三昧，也直得藏竄無
J36nB359_p0679c13║地。青龍若作者僧，待藥山道：『侍者點燈來。』即便推倒
J36nB359_p0679c14║禪床，更與一喝。藥山雖是通身手眼，不免一場氣悶，
J36nB359_p0679c15║豈不光前耀後？」拈拄杖，云：「青龍者裏還有此僧麼？」一
J36nB359_p0679c16║僧拋出坐具，師云：「不是弄潮人，休入洪波裏。」
J36nB359_p0679c17║晚參。舉：「雲嵒禪師因藥山問：『聞汝會弄獅子，是否？』嵒
J36nB359_p0679c18║云：『是。』山云：『弄得幾出？』嵒云：『某甲弄得六出。』山云：『老僧
J36nB359_p0679c19║也會弄。』嵒云：『和尚弄得幾出？』山云：『弄得一出。』嵒云：『一
J36nB359_p0679c20║即六，六即一。』泐潭準云：『藥山、雲嵒鈍置殺人，兩父子
J36nB359_p0679c21║弄箇獅子也弄不出。當時準上座只消自弄，拽得來
J36nB359_p0679c22║拈頭作尾、拈尾作頭，轉兩箇金睛、攫幾鉤鐵爪，吼一
J36nB359_p0679c23║聲，直教百里內猛獸潛蹤，滿虛空飛禽亂墜。準上座
J36nB359_p0679c24║未弄獅子，諸人高著眼先做定場。』擲拄杖，云：『箇中消
J36nB359_p0679c25║息子，能有幾人知？』」乃云：「者箇獅子非但雲嵒、藥山兩
J36nB359_p0679c26║父子弄不出，就是泐潭老人手忙腳亂，用盡許多伎
J36nB359_p0679c27║倆，只好唬神唬鬼，總是一場虛捏怪，幾曾弄得箇獅
J36nB359_p0679c28║子出來？青龍今晚不惜勞倦亦弄箇獅子，只要諸人
J36nB359_p0679c29║親見一回，或時嚬呻驚天動地、或時返擲教兒迷子、
J36nB359_p0679c30║或時奮迅傾湫倒嶽，如是變化、如是威獰，分付大眾
J36nB359_p0680a01║切忌害怕。」遂以拄杖橫肩，云：「看！看！」一時打散。
J36nB359_p0680a02║晚參。舉：「昔洞山問僧：『汝名甚麼？』僧云：『某甲。』山曰：『那箇
J36nB359_p0680a03║是你主人翁？』僧曰：『見祗對次。』山曰：『苦哉！苦哉！今時人
J36nB359_p0680a04║例皆如此，只認得箇驢前馬後的當為自己，乃是佛
J36nB359_p0680a05║法平沉之兆也。賓中主尚未明，如何辨得主中主？』僧
J36nB359_p0680a06║問：『如何是主中主？』山曰：『闍黎自道取。』僧曰：『某甲道的
J36nB359_p0680a07║直是賓中主，請和尚道主中主。』山曰：『與麼道即易，相
J36nB359_p0680a08║續也大難。』」乃云：「洞山老漢慈悲之故，有落艸之談，與
J36nB359_p0680a09║者僧葛藤一上，看來忒煞老婆。者僧若問青龍：『如何
J36nB359_p0680a10║是主中主？』便與三十拄杖趁出山門，不唯使者僧別
J36nB359_p0680a11║有生機活路，亦不教他認著驢前馬後的。諸仁者！且
J36nB359_p0680a12║道青龍道的是？洞山道的是？劍去久矣，無勞刻舟。」
J36nB359_p0680a13║晚參。舉：「雲居膺禪師示眾：『如人將三貫錢買得一隻
J36nB359_p0680a14║獵犬相似，只解尋那箇有蹤跡的、有氣息的？忽遇羺
J36nB359_p0680a15║羊挂角，莫道蹤跡，氣息也無。』僧問：『羺羊挂角時如何？』
J36nB359_p0680a16║居云：『六六三十六。』『挂角後時如何？』居云：『六六三十六。』
J36nB359_p0680a17║又云：『會麼？』曰：『不會。』居云：『不見道無蹤跡？』僧後舉似趙
J36nB359_p0680a18║州，州云：『雲居師兄猶在。』僧問：『羺羊挂角時如何？』州云：
J36nB359_p0680a19║『九九八十一。』『挂角後如何？』州云：『九九八十一。』」乃云：「六
J36nB359_p0680a20║六三十六，碧眼胡僧數不足；九九八十一，胡餅裏向
J36nB359_p0680a21║唼甚汁？雲居師，趙州老，羺羊挂角何處討？阿呵呵，了
J36nB359_p0680a22║不了，一曲陽春猶未終，落花滿地無人掃。」
J36nB359_p0680a23║晚參。舉：「臨濟謂眾曰：『老僧於黃檗先師處三度問佛
J36nB359_p0680a24║法，三度被打如蒿枝拂相似，而今更思一頓，誰為下
J36nB359_p0680a25║手？』時有僧曰：『某甲下手。』濟度棒，僧擬接，濟便打。」乃云：
J36nB359_p0680a26║「者僧也解向饑鷹爪下奪食、猛虎口裏爭餐，但惜有
J36nB359_p0680a27║勇而無謀，卻被臨濟倒行此令。青龍若見臨濟道：『而
J36nB359_p0680a28║今更思一頓，誰為下手？』即向他道：『者漢猶不識痛痒
J36nB359_p0680a29║在。』拂袖便行。縱使臨濟有韜略之能、經緯之才，三玄
J36nB359_p0680a30║甲備、七事隨身，也直得一場懡㦬。」拈拄杖，云：「眾中還
J36nB359_p0680b01║有為臨濟出氣的麼？」卓拄杖，云：「且放過一著。」
J36nB359_p0680b02║晚參。舉：「興化禪師因僧問云：『四方八面來時如何？』化
J36nB359_p0680b03║云：『打中間的。』僧便禮拜。化云：『昨日老僧赴箇村齋，半
J36nB359_p0680b04║途遇陣卒風暴雨，卻向古廟裏躲得過。』天童華云：『眾
J36nB359_p0680b05║中商量道：「古廟裏躲得過，是空劫已前自己。」又道：「是
J36nB359_p0680b06║他安身立命處。」殊不知？腰纏十萬貫，騎鶴上揚州。』」乃
J36nB359_p0680b07║云：「天童與麼說話，大似靴裏動指，不顧傍觀者哂。若
J36nB359_p0680b08║要做他興化兒孫，太遠在。青龍若見恁麼道，便與拆
J36nB359_p0680b09║卻古廟，看他興化向甚麼處躲跟？」拈拄杖，云：「興化老
J36nB359_p0680b10║漢來也，大眾見麼？」擲拄杖，云：「退後，退後。」
J36nB359_p0680b11║晚參。舉：「臺山路上有一婆子，凡有僧來問：『臺山路向
J36nB359_p0680b12║甚麼處去？』婆云：『驀直去。』僧纔行，婆云：『好箇師僧又恁
J36nB359_p0680b13║麼去也。』其僧舉似趙州，州云：『待我為汝勘過。』遂去問：
J36nB359_p0680b14║『臺山路向甚麼處去？』婆云：『驀直去。』州纔行，婆云：『好箇
J36nB359_p0680b15║師僧又恁麼去也。』州歸院，謂眾曰：『老僧為汝勘破者
J36nB359_p0680b16║婆子了也。』」乃云：「有道：『婆不具眼，僧來也恁麼道、趙州
J36nB359_p0680b17║來也恁麼道，所以被趙州勘破了也。』有道：『趙州老老
J36nB359_p0680b18║大大，不合作者箇去就，即被婆子勘破。』有道：『趙州與
J36nB359_p0680b19║婆子同一鼻孔出氣，直是弄鬼眼睛，有甚勘破處？』苦
J36nB359_p0680b20║哉！苦哉！恁麼會，正是矮子看戲、群盲摸象，非但深屈
J36nB359_p0680b21║古人，抑且埋沒自己。青龍不惜眉毛，分明判斷，婆子
J36nB359_p0680b22║也好與三十拄杖、趙州也好與三十拄杖。何故聻？國
J36nB359_p0680b23║霸孫吳謀略展，才高屈賈是非生。」
J36nB359_p0680b24║晚參。舉：「雲門曰：『見色明心，聞聲悟道。作麼生是見色
J36nB359_p0680b25║明心、聞聲悟道？』舉手，曰：『觀世音菩薩將錢買胡餅，放
J36nB359_p0680b26║下手，曰：「元來卻是饅頭。」』大慧拈拄杖，云：『者箇是色。』卓
J36nB359_p0680b27║拄杖，云：『者箇是聲。諸人總見、總聞，且道：那箇是明的
J36nB359_p0680b28║心？那箇是悟的道？』喝一喝，云：『貪他一粒米，失卻半年
J36nB359_p0680b29║糧。』」乃云：「可笑大慧一向開大口、說大話，慣好貶剝諸
J36nB359_p0680b30║方，見解也只如此。青龍要向毒蛇口裏敲牙、驪龍頭
J36nB359_p0680c01║上截角。」拈拄杖，云：「者箇不是色。」卓一卓，云：「者箇不是
J36nB359_p0680c02║聲，諸人作麼生見？作麼生聞？若見、若聞，拄杖穿卻你
J36nB359_p0680c03║髑髏、換卻你眼睛；若不見、不聞，明的心、悟的道又向
J36nB359_p0680c04║甚處去也？如緇素不出，青龍別有箇方便，分明記取：
J36nB359_p0680c05║是大神咒、是大明咒、是無上咒、是無等等咒，能除一
J36nB359_p0680c06║切苦，真實不虛。」復喝一喝。
J36nB359_p0680c07║晚參。舉：「洞山與泰首座喫果子次，山云：『有一物，黑似
J36nB359_p0680c08║漆，上拄天，下拄地，常在動用中，動用中收不得，未審
J36nB359_p0680c09║過在甚麼處？』泰曰：『過在動用中。』山令侍者掇退果桌。
J36nB359_p0680c10║瑯琊覺曰：『若非洞山老人，不能明辨於此。雖然，洞山
J36nB359_p0680c11║猶欠一著在。』」師云：「識法者懼。溈山哲曰：『者果子非但
J36nB359_p0680c12║首座不得喫，縱是盡大地人來，不敢正眼覷著。』」師云：
J36nB359_p0680c13║「灼然。雲蓋本曰：『洞山只有打破虛空的鉗鎚，而無補
J36nB359_p0680c14║綴的鍼線。當時待首座道過在動用中，但道請首座
J36nB359_p0680c15║喫果子。首座若是箇衲僧，喫了也須吐卻。』」師云：「扶鴨
J36nB359_p0680c16║上壁。圓悟勤曰：『宗師家正令當行，十方坐斷，具定乾
J36nB359_p0680c17║坤句，辨龍蛇眼，不妨難趁。若是英靈解捋虎鬚的，待
J36nB359_p0680c18║他道過在甚麼處，即便拈起果子云：「和尚者箇喚作
J36nB359_p0680c19║甚麼？」他若擬議，劈面便擲。何故？有意氣時添意氣，不
J36nB359_p0680c20║風流處也風流。』」師云：「兒時做處老知羞。」乃云：「洞山者
J36nB359_p0680c21║枚果子酬價甚多，競噉不少，只是罕遇其人。直饒瑯
J36nB359_p0680c22║琊、溈山、雲蓋、圓悟四大老恁麼道，都只好做他臨濟
J36nB359_p0680c23║兒孫。若要想洞山老人果子喫，也大難在。何故？不見
J36nB359_p0680c24║道：出門三里路，別是一家風。」
J36nB359_p0680c25║晚參。舉：「鏡清禪師問靈雲曰：『行腳事大，乞師指南。』雲
J36nB359_p0680c26║曰：『浙中米作麼價？』清曰：『若不是某甲，洎作米價會。』」乃
J36nB359_p0680c27║云：「可惜放過。青龍若在，好與三十拄杖。諸上座且道：
J36nB359_p0680c28║者三十拄杖還該鏡清分上喫？還該靈雲分上喫？若
J36nB359_p0680c29║分析得出，可謂不動步而行腳事畢；如分析不出，者
J36nB359_p0680c30║三十拄杖上座領出山門外自喫始得。何故？」卓拄杖，
J36nB359_p0681a01║云：「青龍門下，令不虛行。」
J36nB359_p0681a02║晚參。舉：「天平從漪禪師因到西院，居常自言：『非但會
J36nB359_p0681a03║佛法，覓箇舉話的人也難得。』院知，一日遙見，遂召云：
J36nB359_p0681a04║『從漪。』平乃舉首，院云：『錯。』平纔行三兩步，院又云：『錯。』平
J36nB359_p0681a05║近前，院云：『適來者兩錯，是西院錯？是上座錯？』平云：『是
J36nB359_p0681a06║某甲錯。』院云：『錯，錯。』西院又云：『且在者裏過夏，與上座
J36nB359_p0681a07║商量者兩錯。』平即辭去。住後，謂眾曰：『我當初行腳時，
J36nB359_p0681a08║被業風吹到西院思明長老處，連下兩錯，更留我過
J36nB359_p0681a09║夏商量。我不道當時錯，發足向南方去，早知錯了也。』」
J36nB359_p0681a10║乃云：「青龍今晚也要與諸人商量者兩錯。若商量得
J36nB359_p0681a11║出，送你一緉艸鞋，一任天下橫行；如商量不出，切莫
J36nB359_p0681a12║鑽龜打瓦。有般拍盲莽鹵漢纔聞與麼道，便云：『有甚
J36nB359_p0681a13║麼難？西院召時，平即舉首，豈不是一錯？平無對，又行
J36nB359_p0681a14║三兩步，豈不是一錯？前一錯、後一錯，豈不是兩錯？』青
J36nB359_p0681a15║龍道：『正是赤土塗牛奶。果舉首行步是錯，你只合瞑
J36nB359_p0681a16║目裹足、閉戶而坐，終不可見天日矣。非但天平錯，乃
J36nB359_p0681a17║至盡大地人無有不錯者。若恁麼會，有甚交涉？』大眾！
J36nB359_p0681a18║既不如是，且道：畢竟如何會得西院者兩錯聻？」喝一
J36nB359_p0681a19║喝，云：「若是金毛獅子子，三千里外見淆訛。」
J36nB359_p0681a20║晚參。舉：「保福問長慶云：『盤山道：「光境俱忘，復是何物？」
J36nB359_p0681a21║洞山道：「光境未忘，復是何物？」據此，二老總未勦絕，如
J36nB359_p0681a22║何得勦絕去？』慶良久，福云：『情知你向鬼窟裏作活計。』
J36nB359_p0681a23║慶云：『你又作麼生？』福云：『兩手扶犁水過膝。』」乃云：「盤山、
J36nB359_p0681a24║洞山猶未勦絕，祗如保福、長慶與麼道，還勦絕也未？
J36nB359_p0681a25║如未勦絕，青龍為伊勦絕去。兩手扶犁水過膝，通身
J36nB359_p0681a26║不覺帶黃泥，怎如無事貪眠客，曉聽春禽傍柳啼？」
J36nB359_p0681a27║晚參。舉守廓侍者因值華嚴和尚上堂因緣，乃云：「華
J36nB359_p0681a28║嚴卻似光武，臨戰不懼大敵；守廓亦如李靖，父子久
J36nB359_p0681a29║慣行兵。可謂一主一賓，彼此作家，但不解同生同死，
J36nB359_p0681a30║全鋒敵勝，以致二俱露布，未足觀光。若是青龍，待他
J36nB359_p0681b01║禮拜時便云：『舊日艸本，不勞相呈。』他更擬議，喚職事
J36nB359_p0681b02║拽出。縱饒守廓機如掣電、喝似奔雷，也只得瓦解冰
J36nB359_p0681b03║消，一點用他不著。就中或有箇出眾云：『他是臨濟兒
J36nB359_p0681b04║孫，本分與麼作用。』但向他道：『非惟臨濟兒孫，縱是達
J36nB359_p0681b05║磨老子到來，也無他插觜處，直須向門外立始得。』何
J36nB359_p0681b06║故？」拈拄杖，云：「不睹皇居壯，焉知天子尊？」
J36nB359_p0681b07║晚參。舉：「歸宗和尚因僧辭，宗云：『甚麼處去？』僧云：『諸方
J36nB359_p0681b08║學五味禪去。』宗云：『我者裏只有一味禪。』僧云：『如何是
J36nB359_p0681b09║和尚一味禪？』宗便打。僧云：『會也，會也。』宗云：『道道看。』僧
J36nB359_p0681b10║擬議，宗又打。黃檗運云：『馬大師出八十四員善知識，
J36nB359_p0681b11║箇箇口裏水漉漉地，唯有歸宗猶較些子。』」師云：「黃檗
J36nB359_p0681b12║當時失卻一隻眼。雪竇顯云：『以強欺弱，有甚麼難？我
J36nB359_p0681b13║者裏也有一味禪，何不學去？但向伊道收，待伊拈起，
J36nB359_p0681b14║有般沒眼漢只管喫。吽，吽！雪竇門下誰敢？』」師云：「再犯
J36nB359_p0681b15║不容。昭覺勤云：『若非黃檗深辨端倪，幾乎勞而無功。』」
J36nB359_p0681b16║師云：「也是錯下名言。薦福先云：『歸宗幸是好一味禪，
J36nB359_p0681b17║無端傷鹽傷酢，卻成五味了也。』」師云：「何止五味？百味
J36nB359_p0681b18║也有。」拈拄杖云：「黃檗、雪竇、昭覺、薦福一並檢點將來，
J36nB359_p0681b19║大似矮子看戲，且拈放一邊。青龍若見赤眼老漢，好
J36nB359_p0681b20║與三十拄杖。何故？一顆老鼠屎，壞卻滿鍋羹。」
J36nB359_p0681b21║晚參。舉：「汾陽因北地苦寒，罷晚參。一夕，有梵僧持錫
J36nB359_p0681b22║謂曰：『會中有六大士成道，奈何不說法？』即騰空而去。
J36nB359_p0681b23║汾陽次日陞座，云：『胡僧金錫光，為法到汾陽，六人成
J36nB359_p0681b24║大器，勸請為敷揚。』六人者，即慈明、瑯琊、大愚芝等是
J36nB359_p0681b25║也。青龍昨夜亦有土地神稽首謂曰：『承和尚連日晚
J36nB359_p0681b26║參，為眾說法，雖則誨人無倦，怎奈聽者生懈，令人返
J36nB359_p0681b27║招慢法之愆。』言訖不見。大眾！且道：說即是？不說即是？
J36nB359_p0681b28║不說，違上古法式；欲說，恐令人招愆。畢竟作麼生商
J36nB359_p0681b29║量？」良久，云：「心不負人，面無慚色。」
J36nB359_p0681b30║晚參。舉：「高沙彌出菴值雨，藥山見云：『子來也。』沙彌云：
J36nB359_p0681c01║『是。』山云：『可煞溼。』沙彌云：『不打者破鼓笛。』雲嵒云：『鼓也
J36nB359_p0681c02║無，打甚麼皮？』道吾云：『皮也無，打甚麼鼓？』山云：『今日一
J36nB359_p0681c03║場好曲調。』」乃云：「者夥懵懂漢只解賣鹽，不顧看秤。當
J36nB359_p0681c04║時雲門若在，只向他道：大好不打破鼓笛，更說甚麼
J36nB359_p0681c05║好曲調？管教者棚傀儡一時收場不及。」
J36nB359_p0681c06║晚參。舉：「洞山因僧問：『寒暑到來，向甚麼處迴避？』山云：
J36nB359_p0681c07║『何不向無寒暑處去？』曰：『甚麼處是無寒暑處？』山云：『寒
J36nB359_p0681c08║時寒煞闍黎，熱時熱煞闍黎。』」乃云：「善行者，行遍天下
J36nB359_p0681c09║無轍跡；善言者，言滿天下無口過。衲僧家貴乎言外
J36nB359_p0681c10║知歸，勿向句中取則。有般抱橋柱洗腳漢曰：『者僧問：
J36nB359_p0681c11║「寒暑到來，向甚麼處迴避？」此是正中偏。洞山云：「何不
J36nB359_p0681c12║向無寒暑處去？」此是偏中正。曰：「甚麼處是無寒暑處？」
J36nB359_p0681c13║山云：「寒時寒煞闍黎，熱時熱煞闍黎。」此是偏正回互，
J36nB359_p0681c14║玅協兼帶。』者般商量討甚好？洞山早已佛法掃地，所
J36nB359_p0681c15║謂：欲得不招無間業，莫謗如來正法輪。雖然，洞山者
J36nB359_p0681c16║樣荅話惹人易生情見，轉多穿鑿，山僧雖是他兒孫，
J36nB359_p0681c17║終不作者般去就。如有問：『寒暑到來，向甚麼處迴避？』
J36nB359_p0681c18║但云：『何不向無寒暑處去？』曰：『甚麼處是無寒暑處？』向
J36nB359_p0681c19║他道：『寒時寒煞闍黎，熱時熱煞闍黎。』大眾！且道：山僧
J36nB359_p0681c20║道的與洞山道的是同？是別？具眼者檢點得出，方知
J36nB359_p0681c21║春色無高下；檢點不出，莫怪花枝有短長。」
J36nB359_p0681c22║晚參。舉：「三平義忠禪師一日陞座，有道士從東過西，
J36nB359_p0681c23║又一僧從西過東，平曰：『道士卻有見處，師僧未在。』道
J36nB359_p0681c24║士作禮，云：『謝師接引。』平便打。僧作禮，云：『乞師指示。』平
J36nB359_p0681c25║亦打。復謂眾，曰：『者兩箇公案還有人斷得麼？』如是三
J36nB359_p0681c26║問，眾無對。平曰：『既無人斷得，老僧自斷去也。』擲拄杖，
J36nB359_p0681c27║歸方丈。」乃云：「三平老漢收放臨時，予奪自在，可謂作
J36nB359_p0681c28║家宗師。叵耐棒頭無眼，被者兩箇尿床鬼子看破，末
J36nB359_p0681c29║後一場懡㦬猶欠勦絕。雲門今晚與他據款結案，亦
J36nB359_p0681c30║使識法者懼。」拈拄杖，云：「者箇公案還有人斷得麼？如
J36nB359_p0682a01║無，雲門自斷去也。」以拄杖一時打散。
J36nB359_p0682a02║晚參。舉：「白水本仁禪師：『我尋常不欲向聲前句後鼓
J36nB359_p0682a03║弄人家男女。何故？且聲不是聲、色不是色。』時有僧問：
J36nB359_p0682a04║『如何是聲不是聲？』仁曰：『喚作色得麼？』曰：『如何是色不
J36nB359_p0682a05║是色？』仁曰：『喚作聲得麼？』僧作禮，仁曰：『且道是為汝說、
J36nB359_p0682a06║荅汝話？辨得出有箇入處。』雪竇顯云：『本仁也甚奇怪，
J36nB359_p0682a07║要且貪觀天上。既非聲前句後，作麼生入？』」乃云：「斬蛟
J36nB359_p0682a08║者忘其水，逐鹿者不見山。怎怪得雪竇檢點。雲門尋
J36nB359_p0682a09║常不欲向聲前句後鼓弄人家男女，儻有問：『如何是
J36nB359_p0682a10║聲不是聲？』當頭一喝。『如何是色不是色？』劈脊便棒。或
J36nB359_p0682a11║云：『和尚莫向聲色裏惑亂人家男女好。』雲門直得禮
J36nB359_p0682a12║他三拜。何故？末法時代求箇伶俐衲僧也難得，還有
J36nB359_p0682a13║麼？」顧左右云：「仲冬嚴寒，不勞久立。」
J36nB359_p0682a14║晚參。舉：「趙州問婆子：『向甚麼處去？』婆曰：『偷趙州筍去。』
J36nB359_p0682a15║州曰：『忽遇趙州，你作麼生？』婆打州兩掌，州便休去。」乃
J36nB359_p0682a16║云：「者則公案，有道：『雞不與狗鬥，男不與女鬥。趙州見
J36nB359_p0682a17║他是箇婦人家，所以放過。』又有道：『者箇婆子機鋒迅
J36nB359_p0682a18║捷，手腳惡辣，趙州不敢惹他，故爾休去。』者般商量總
J36nB359_p0682a19║是流俗見解，要稱衲僧太遠在。諸仁者！除此二途如
J36nB359_p0682a20║何委悉？阿呵呵！見也麼？低頭休處有淆訛，切忌人前
J36nB359_p0682a21║誇好手，陷虎機關知未否？可惜渾身被陸沉。還有相
J36nB359_p0682a22║救者麼？蝦跳不出斗。」
J36nB359_p0682a23║晚參。舉：「龐居士因辭藥山，山命十禪客送至門首，士
J36nB359_p0682a24║指空中雪，云：『好雪片片，不落別處。』有全禪客，云：『不落
J36nB359_p0682a25║別處，落在甚麼處？』士打一掌，全云：『居士也不得草艸。』
J36nB359_p0682a26║士云：『恁麼稱禪客，閻家老子未放你在。』全云：『居士又
J36nB359_p0682a27║作麼生？』士又打一掌，云：『眼見如盲，口說似啞。』」乃云：「錦
J36nB359_p0682a28║上添花，人之常情；雪裏送炭，世之罕聞。山僧要向冷
J36nB359_p0682a29║灶裏著把火。何則？盡謂全禪客是箇孟八郎不濟事，
J36nB359_p0682a30║被他龐居士折挫一上。殊不知龐老兒卻被全禪客
J36nB359_p0682b01║生陷入雪坑裏，至今無出頭處。」拈拄杖，云：「眾中還有
J36nB359_p0682b02║不甘者麼？」顧左右，云：「雲門者裏誰敢？」
J36nB359_p0682b03║晚參。舉：「雪峰因僧問：『古澗寒泉時如何？』峰云：『瞪目不
J36nB359_p0682b04║見底。』曰：『飲者如何？』峰云：『不從口入。』僧舉似趙州，州云：
J36nB359_p0682b05║『不從口入，莫從鼻孔裏入？』僧問：『古澗寒泉時如何？』州
J36nB359_p0682b06║云：『苦。』曰：『飲者如何？』州云：『死。』雪峰聞得，遙空禮拜，云：『趙
J36nB359_p0682b07║州古佛出世。』雪峰從此不荅話。」乃云：「雪峰舌拄梵天，
J36nB359_p0682b08║趙州眉毛拖地，雖則二員古佛出世，殊不知鼻孔都
J36nB359_p0682b09║落在者僧手裏。大眾且道：利害在甚麼處？三山半落
J36nB359_p0682b10║青天外，二水中分白鷺洲。」
J36nB359_p0682b11║晚參。舉：「睦州和尚一日喚僧云：『大德！』僧回首，州云：『擔
J36nB359_p0682b12║板漢。』雪竇顯云：『睦州只具一隻眼，何故？者僧喚既回
J36nB359_p0682b13║首，因甚卻成擔板漢？』黃龍心云：『雪竇亦只具一隻眼，
J36nB359_p0682b14║者僧喚既回首，因甚不成擔板漢？』」乃云：「雪竇只解瞻
J36nB359_p0682b15║前，不能顧後；黃龍明於責人，暗於責己。各見一邊，正
J36nB359_p0682b16║是擔板漢。今晚或云：『雲門與麼道，也是擔板漢。』雲門
J36nB359_p0682b17║卻禮他三拜，且道是賞伊？罰伊？具眼者試辨看。」良久，
J36nB359_p0682b18║喝一喝，云：「擔板漢。」
J36nB359_p0682b19║晚參，舉：「芭蕉慧清禪師示眾曰：『你有拄杖子，我與你
J36nB359_p0682b20║拄杖子；你無拄杖子，我奪卻你拄杖子。』溈山哲云：『你
J36nB359_p0682b21║有拄杖子，我奪卻你拄杖子；你無拄杖子，我與你拄
J36nB359_p0682b22║杖子。』」乃云：「大眾！會麼？一人貴買賤賣，一人賤買貴賣，
J36nB359_p0682b23║雖則貴賤不同，爭奈二俱失利？雲門即不然，你有拄
J36nB359_p0682b24║杖子，我也不奪你拄杖子；你無拄杖子，我也不與你
J36nB359_p0682b25║拄杖子。何故？」卓拄杖，云：「黃金自有黃金價，終不和沙
J36nB359_p0682b26║賣與人。」
J36nB359_p0682b27║因事，晚參。舉：「蒙山道明禪師因趁盧行者至大庾嶺
J36nB359_p0682b28║頭。」師云：「初生犢兒不怕虎。者將衣缽置之石上，云：『衣
J36nB359_p0682b29║缽表信，可力爭耶？任君將去。』」師云：「未必心頭似口頭。
J36nB359_p0682b30║明舉如山，不動踟躕，悚慄作禮，云：『某為法來，非為衣
J36nB359_p0682c01║也，願求行者開示。』」師云：「也是好肉上剜瘡。祖云：『不思
J36nB359_p0682c02║善，不思惡，正恁麼時，那箇是明上座本來面目？』」師云：
J36nB359_p0682c03║「驀頭一杓尿糞潑了也。明當下大悟，遍體汗流，涕泣
J36nB359_p0682c04║禮拜，云：『上來密語密意外，更別有旨乎？』」師云：「猶嫌少
J36nB359_p0682c05║在。祖云：『我與汝說者非密也，汝但返觀，密在汝邊。』」師
J36nB359_p0682c06║云：「雪上加霜。明云：『向在黃梅實未了，今蒙開示，如人
J36nB359_p0682c07║飲水，冷暖自知。今行者即某甲師也。』」師云：「知恩始是
J36nB359_p0682c08║報恩人。祖云：『汝既如是，與汝同師黃梅，善自護持。』」師
J36nB359_p0682c09║云：「癩兒牽伴。」乃云：「寒暑、陰陽、吉凶、悔吝，實天地變化
J36nB359_p0682c10║自然之氣數；君臣、父子、兄弟、朋友、夫婦，乃世間綱常
J36nB359_p0682c11║不易之名分。陰陽悖，則天地否塞；上下亂，則國家喪
J36nB359_p0682c12║亡。故孔子曰：『必也正名乎！』是知上下尊卑不可紊亂
J36nB359_p0682c13║者明矣。如阿難乃佛堂弟，出家以佛為師，未聞有昆
J36nB359_p0682c14║弟之稱；羅睺羅以舍利弗為和尚，未始有同參之說。
J36nB359_p0682c15║昔人有父名石，父亡而終身不履石，避父諱故。蒙山
J36nB359_p0682c16║道明禪師初名慧明，因六祖開示，當下發明大事，遂
J36nB359_p0682c17║易道明，亦避六祖同派也。出世聖賢尚不違世間之
J36nB359_p0682c18║理，又況其餘者乎？近有杜撰長老嗣其法、秉其拂，不
J36nB359_p0682c19║肯改名與本師同派。夫師者，人之模範也，上下不分、
J36nB359_p0682c20║尊卑無別，靦然踞曲彔稱善知識，吾不知何以為善
J36nB359_p0682c21║知識也？若是之輩，不足挂齒，亦恐初學遞相效顰，誤
J36nB359_p0682c22║賺後來取笑諸方。是事且置，只如六祖與麼開示、蒙
J36nB359_p0682c23║山恁麼悟去，悟則不無，畢竟那是本來面目？山僧不
J36nB359_p0682c24║惜脣吻，露箇消息。」揮拂，云：「蕉芭蕉芭，有葉無了，忽然
J36nB359_p0682c25║一陣狂風起，卻似東京城相國寺三十六院東廊下
J36nB359_p0682c26║壁角頭王長老破袈裟。還會麼？且去喫茶。」
J36nB359_p0682c27║晚參。舉：「三聖道：『我逢人即出，出則不為人。』興化道：『我
J36nB359_p0682c28║逢人即不出，出則便為人。』真淨云：『看者兩箇漢竊得
J36nB359_p0682c29║臨濟些子活計，各自分疆列界，氣翀牛斗，明眼衲僧
J36nB359_p0682c30║直得好笑。且道：笑甚麼？若也知得，一任七顛八倒；儻
J36nB359_p0683a01║或未然，且向三聖、興化葛藤裏咬嚼。』」乃云：「真淨恁般
J36nB359_p0683a02║說話，也是不奈船何，打破戽斗。雲門即不然。」遂豎拂
J36nB359_p0683a03║子，云：「看看！適來被者箇龜毛上座一時穿卻三聖、興
J36nB359_p0683a04║化鼻孔了也，教伊出也由我、教伊不出也由我，畢竟
J36nB359_p0683a05║憑何節目？」揮拂子，云：「一語喚回鸚鵡夢，九霄奪得鳳
J36nB359_p0683a06║兒歸。」
J36nB359_p0683a07║晚參。舉：「百丈因普請鉏地次，有僧纔舉鉏頭，聞鼓聲
J36nB359_p0683a08║有省，作舞大笑而歸。丈曰：『俊哉！此是觀音入理之門。』
J36nB359_p0683a09║歸院，問僧：『你適來見甚麼道理便與麼？』僧曰：『某甲肚
J36nB359_p0683a10║饑，聞鼓聲喫飯來。』」乃拈拄杖，云：「雲門若見，劈脊痛與
J36nB359_p0683a11║一頓，趁出山門，不唯使者僧黃金生色，亦見汗馬功
J36nB359_p0683a12║高。者裏莫有聞鼓聲悟道的？出來試說看。」卓一卓，云：
J36nB359_p0683a13║「欲釣鯨鯢澂巨浸，嗟無蛙步輾泥沙。」
J36nB359_p0683a14║晚參。舉：「南泉因東西兩堂爭貓兒，泉提起貓曰：『道得
J36nB359_p0683a15║即救取貓兒，道不得即斬卻也。』眾無語，泉斬之。至晚，
J36nB359_p0683a16║趙州從外歸，泉舉前話，州脫艸履頂頭上而出，泉曰：
J36nB359_p0683a17║『子若在，救得貓兒。』」乃云：「入水不懼蛟龍，漁父之勇也；
J36nB359_p0683a18║入山不避虎兕，獵人之勇也。衲僧家須有拆佛殿、毀
J36nB359_p0683a19║魔宮的手段始較些子。者則公案，諸方浩浩商量，道
J36nB359_p0683a20║南泉斬貓是大用現前、趙州戴艸履是見義勇為，兩
J36nB359_p0683a21║堂無語，謂之不唧溜漢。者般說話正是田庫奴、客作
J36nB359_p0683a22║兒的見解，要稱衲僧，三生六十劫未夢見在。何故？卻
J36nB359_p0683a23║不知王老師恁麼為人，大似亂世英雄，諗古佛亦是
J36nB359_p0683a24║助桀行虐，唯有兩堂高賢卻有些上古淳風，深為可
J36nB359_p0683a25║羨。大眾！雲門者樣批判，還是拔富憐貧耶？為復抑強
J36nB359_p0683a26║扶弱耶？漢家自有制度。」
J36nB359_p0683a27║晚參。舉：「趙州到雲居，居云：『老老大大也不覓箇住處。』
J36nB359_p0683a28║州云：『甚處是某甲住處？』居云：『前面有箇古寺基。』州云：
J36nB359_p0683a29║『恁麼則和尚自住始得。』州又到茱萸，萸亦云：『老老大
J36nB359_p0683a30║大也不覓箇住處。』州云：『甚處是某甲住處？』萸云：『老老
J36nB359_p0683b01║大大住處也不識。』州云：『三十年弄馬騎，今日被驢子
J36nB359_p0683b02║撲。』」乃云：「大眾！那裏是趙州被驢子撲處？還是前面被
J36nB359_p0683b03║撲、後面被撲？檢點得出，不唯勘破趙州，亦許親見雲
J36nB359_p0683b04║居、茱萸二大老。不然，且聽葛藤一上：三老同乘沒底
J36nB359_p0683b05║船，中途驀地遇風顛，撦的撦，牽的牽，牽牽撦撦到天
J36nB359_p0683b06║曉。」喝一喝，云：「依舊蘆花淺水邊。」
J36nB359_p0683b07║晚參。舉：「仰山因溈山問云：『大地眾生業識茫茫，無本
J36nB359_p0683b08║可據，子作麼生知他有之與無？』仰云：『某甲有箇驗處。』
J36nB359_p0683b09║時有僧從面前過，仰召云：『闍黎！』僧回首，仰云：『和尚！者
J36nB359_p0683b10║箇便是業識茫茫，無本可據。』溈云：『寂子！正是獅子一
J36nB359_p0683b11║滴乳，迸散十斛驢乳。』」乃云：「溈仰家風，唯貴父子投機，
J36nB359_p0683b12║節拍相應，苟非具窟中牙爪、閫外機權，卒難搆他語
J36nB359_p0683b13║脈。若以雲門看來，溈仰父子猶不知向者僧面前各
J36nB359_p0683b14║失卻一隻眼了也。大眾！還見獅子一滴乳，迸散十斛
J36nB359_p0683b15║驢乳麼？」拈拄杖一時打散。
J36nB359_p0683b16║晚參。舉：「洞山因僧問：『三身中那一身說法？』山云：『吾常
J36nB359_p0683b17║於此切。』僧問曹山：『洞山道：「吾常於此切。」意旨如何？』曰：
J36nB359_p0683b18║『要頭截取去。』僧問雪峰，峰拈拄杖劈口打，曰：『我也曾
J36nB359_p0683b19║到洞山來。』」乃云：「三箇老漢雖同鼻孔出氣，大似夜半
J36nB359_p0683b20║放烏雞，有甚分曉？善慶為諸人分明道破：吾常於此
J36nB359_p0683b21║切，螺螄吞卻天邊月；要頭截取去，繡出鴛鴦鍼不露。
J36nB359_p0683b22║我也曾到洞山來，藕絲牽轉象王回。說也說了、註也
J36nB359_p0683b23║註了，畢竟三身中是那一身說法？但能不觸當今諱，
J36nB359_p0683b24║也勝前朝斷舌才。」
J36nB359_p0683b25║晚參，舉香嚴上堂，因僧問不慕諸聖、不重己靈因緣，
J36nB359_p0683b26║乃云：「諸方多作得失理論，那知古人機輪互換，鼓吹
J36nB359_p0683b27║並行？如虎有角，同生同死；如龍無角，雙放雙收。勝則
J36nB359_p0683b28║全勝，負則全負，龍象蹴蹋，非驢所堪。雖然如是，為甚
J36nB359_p0683b29║疏山倒屙三十年？還是被他授記？為復如蟲禦木？欲
J36nB359_p0683b30║得不招無間業，莫謗如來正法輪。」
J36nB359_p0683c01║晚參。舉：「趙州問新到：『曾到此間麼？』曰：『曾到。』曰：『喫茶去。』
J36nB359_p0683c02║又問一僧：『曾到此間麼？』曰：『不曾到。』曰：『喫茶去。』院主問：
J36nB359_p0683c03║『為甚曾到也喫茶去？不曾到也喫茶去？』州喚院主，主
J36nB359_p0683c04║應諾，曰：『喫茶去。』趙州通身為人，早被院主看破。山僧
J36nB359_p0683c05║則不然，曾到此間也不許喫茶、不曾到此間也不許
J36nB359_p0683c06║喫茶。或問：『和尚為甚曾到也不許喫茶？不曾到也不
J36nB359_p0683c07║許喫茶？』但云：『去年雲掩中秋月，今歲元宵雨打燈。』」
J36nB359_p0683c08║　　　（海珠、寂明、性慧、心章、祖域、定元、等心、德洪、
J36nB359_p0683c09║　　　行誠、行研、行志，備資敬刻
J36nB359_p0683c10║　　百老和尚語錄第十四卷。）
J36nB359_p0683c11║百愚斯禪師語錄卷第十四