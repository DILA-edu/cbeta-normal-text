J36nB359_p0684a01║百愚斯禪師語錄卷第十五
J36nB359_p0684a02║住國山善權寺嗣法門人智操
J36nB359_p0684a03║住京兆薦福寺嗣法門人智覺　編次
J36nB359_p0684a04║普說
J36nB359_p0684a05║告香普說具大機者不拘於高下施大用者不囿於
J36nB359_p0684a06║軌則自結制以來不覺三七大機大用即不問你諸
J36nB359_p0684a07║人只如即今一句作麼生道僧纔出師便打僧喝師
J36nB359_p0684a08║又打進云恩大難酬師云不是弄潮人進云不得壓
J36nB359_p0684a09║良為賤師云還向潮中死乃云問在荅處荅在問處
J36nB359_p0684a10║如連環不斷語脈相通方稱善問不然縱問似雲興
J36nB359_p0684a11║荅如缾瀉有何交涉不見道饒君學得千經論一句
J36nB359_p0684a12║臨機下口難儻信之不及待山僧引幾箇古錐作標
J36nB359_p0684a13║榜昔周金剛未出蜀時何等氣概聞南方禪席大盛
J36nB359_p0684a14║氣頗不平擔青龍疏鈔出蜀至澧陽路上向婆子買
J36nB359_p0684a15║餅點心婆指擔曰甚麼文字曰青龍疏鈔婆曰註何
J36nB359_p0684a16║經曰金剛經婆曰我有一問你若荅得施與點心若
J36nB359_p0684a17║荅不得且別處去經云過去心不可得現在心不可
J36nB359_p0684a18║得未來心不可得未審上座點那箇心師無語婆指
J36nB359_p0684a19║往龍潭至法堂曰久嚮龍潭及乎到來潭又不見龍
J36nB359_p0684a20║又不見覃引身曰子親到龍潭師無語遂棲止一日
J36nB359_p0684a21║侍潭抵夜潭曰更深何不下去師珍重便出卻回曰
J36nB359_p0684a22║外面黑潭點紙燈度與師師擬接潭復吹滅師大悟
J36nB359_p0684a23║將疏鈔堆法堂前舉火炬曰窮諸玄辨若一毫置於
J36nB359_p0684a24║太虛竭世樞機似一滴投於巨壑遂焚之辭去山僧
J36nB359_p0684a25║聊為頌出氣宇雄雄老德山婆婆一拶便焦乾不因
J36nB359_p0684a26║吸盡龍潭水怎見波濤遍界寬此是第一箇樣子也
J36nB359_p0684a27║亮座主因參馬祖祖問講甚麼經曰心經祖云將甚
J36nB359_p0684a28║麼講曰將心講祖云心如工伎兒意如和伎者六識
J36nB359_p0684a29║為伴侶怎解講得經曰心既講不得莫是虛空講得
J36nB359_p0684a30║麼祖云卻是虛空講得座出將下階祖召座主座回
J36nB359_p0684b01║首祖云從生至死只是者箇座有省隱西山終身不
J36nB359_p0684b02║出亦為頌出瞥然一喚便回頭惹得虛空笑不休雲
J36nB359_p0684b03║捲西山明月上章江千古水長流此是第二箇樣子
J36nB359_p0684b04║也又太原孚上座初在揚州光孝寺講涅槃經有禪
J36nB359_p0684b05║者阻雪因往聽講至三因佛性三德法身廣談法身
J36nB359_p0684b06║玅理者失笑孚講罷請者喫茶白曰某甲素志狹劣
J36nB359_p0684b07║依文解義適蒙見笑且朢賜教者曰實笑座主不識
J36nB359_p0684b08║法身孚曰如此解說何處不是者曰請座主更說一
J36nB359_p0684b09║遍孚曰法身之理猶若太虛豎窮三際橫遍十方彌
J36nB359_p0684b10║綸八極包括二義隨緣赴感靡不周遍者曰不道座
J36nB359_p0684b11║主說得不是只是說得法身量邊事實未識法身在
J36nB359_p0684b12║孚曰禪德當為我說者曰座主還信麼孚曰焉敢不
J36nB359_p0684b13║信者曰座主輟講旬日室內端然靜慮收心攝念善
J36nB359_p0684b14║惡諸緣一時放卻孚如所教從初夜至五鼓聞鼓角
J36nB359_p0684b15║聲忽然契悟便去扣門者曰阿誰孚曰某甲者咄曰
J36nB359_p0684b16║教汝傳持大教代佛說法夜來為甚麼醉酒臥街孚
J36nB359_p0684b17║曰某甲自來講經將生身父母鼻孔扭捏從今已去
J36nB359_p0684b18║更不敢如是者曰且去來日相見孚罷講遍歷諸方
J36nB359_p0684b19║後嗣雪峰亦有一頌鼓角頻催一夢回從前知解便
J36nB359_p0684b20║成灰不緣明月來窗外那得梅花雪裏開此是第三
J36nB359_p0684b21║箇樣子也洛浦禪師久為臨濟侍者濟常稱美云臨
J36nB359_p0684b22║濟門下一隻箭誰敢當鋒浦一日辭濟濟問什麼處
J36nB359_p0684b23║去浦云南方去濟以拄杖畫一畫云過得者箇便去
J36nB359_p0684b24║浦乃喝濟便打浦作禮濟明日上堂云好一條赤梢
J36nB359_p0684b25║鯉魚搖頭擺尾向南方去不知向誰家齏甕裏淹殺
J36nB359_p0684b26║浦游歷罷直抵夾山頂卓菴經年山乃知修書令僧
J36nB359_p0684b27║馳到浦接得便坐卻再展手索僧無對浦打云歸去
J36nB359_p0684b28║舉似和尚僧回舉似夾山山云者僧開書三日內必
J36nB359_p0684b29║來若不開書斯人救不得也果三日後至見山不禮
J36nB359_p0684b30║拜當面又手而立山云雞棲鳳巢非其同類出去浦
J36nB359_p0684c01║問云自遠趨風請師一接山云目前無闍黎此間無
J36nB359_p0684c02║老僧浦便喝山云住住且莫艸艸匆匆雲月是同溪
J36nB359_p0684c03║山各別截斷天下人舌頭則不無怎教無舌人解語
J36nB359_p0684c04║浦佇思山便打浦從此服膺亦有一頌當年洛浦稱
J36nB359_p0684c05║聖箭來到夾山折一半解語還須無舌人忽驚玉鳳
J36nB359_p0684c06║翀霄漢此是第四箇樣子也大眾此乃略言不及枚
J36nB359_p0684c07║舉要做祖師門下兒孫必須親到德山亮座主太原
J36nB359_p0684c08║孚洛浦諸大老者般田地始稱道眼圓明行解超然
J36nB359_p0684c09║不被邪師所惑自成一家種艸不然終成杜撰向葛
J36nB359_p0684c10║藤窠裏過日子見人說長便謂之長見人說短便謂
J36nB359_p0684c11║之短隨人起倒全無主張必是離師太早未盡其玅
J36nB359_p0684c12║山僧曾見大慧普說中曰有一種將臨濟三玄雲門
J36nB359_p0684c13║三句逐句解說以傳燈廣燈祖師言句各分門類不
J36nB359_p0684c14║見汾陽曰三玄三要事難分得意忘言道易親一句
J36nB359_p0684c15║明明該萬象重陽九日菊花新此老明明為你指出
J36nB359_p0684c16║臨濟骨髓卻來逐句註解謂三玄三要事難分是總
J36nB359_p0684c17║頌得意忘言道易親是體中玄函蓋乾坤句一句明
J36nB359_p0684c18║明該萬象是句中玄截斷眾流句重陽九日菊花新
J36nB359_p0684c19║是玄中玄隨波逐浪句此乃前輩中負大名朢者猶
J36nB359_p0684c20║且杜撰如是其餘不足言也莫道你負大名朢具大
J36nB359_p0684c21║辯才有大智慧便是達磨出來作者般去就正好捉
J36nB359_p0684c22║來活埋免得教壞人家男女一盲引眾盲問著三要
J36nB359_p0684c23║即註解不得便將德山托缽嵒頭末後句南泉斬貓
J36nB359_p0684c24║百丈野狐歸宗斬蛇大隋燒畬趙州勘婆子勘菴主
J36nB359_p0684c25║睦州擔板陳操尚書勘僧玄沙敢保老兄未徹在洞
J36nB359_p0684c26║山道即太煞只道得八成達磨隻履西歸如此之類
J36nB359_p0684c27║皆謂之末後句便引洛浦云末後一句始到牢關把
J36nB359_p0684c28║斷要津不通凡聖任從天下樂欣欣我獨不肯謂之
J36nB359_p0684c29║我為法王於法自在任你學者逞盡神通呈盡伎倆
J36nB359_p0684c30║我只一向把住不許你謂之牢關直待立僧住院密
J36nB359_p0685a01║室口耳傳授如斯之類自毀正因返行魔說又有一
J36nB359_p0685a02║種道南泉斬貓百丈野狐歸宗斬蛇大隋燒畬趙州
J36nB359_p0685a03║勘婆子勘菴主之類謂之建立門庭本無恁麼事貴
J36nB359_p0685a04║要羅籠學者更有一種以偏正回互為宗旨如洞山
J36nB359_p0685a05║與雲居過水次洞山問水深多少云不溼山云麤人
J36nB359_p0685a06║雲居卻問水深多少云不乾謂水諱溼而當頭道溼
J36nB359_p0685a07║不能回互謂之麤人雲居卻云不溼是觸諱而不能
J36nB359_p0685a08║回互洞山道不乾乃有語中無語何謂有語不溼是
J36nB359_p0685a09║何謂無語不乾是不乾乃是溼是活語能回互不觸
J36nB359_p0685a10║諱故也又以黑白圈兒作五位形相以全黑圈兒為
J36nB359_p0685a11║威音那畔父母未生空劫已前混沌未分事謂之正
J36nB359_p0685a12║位以二分黑一分白圈兒為正中偏卻來白處說黑
J36nB359_p0685a13║底不得犯著黑字即觸諱矣又謂曹山有言正位者
J36nB359_p0685a14║即空界也一向無物偏位者即色界也內有種種諸
J36nB359_p0685a15║雜萬象兼中至者捨事入理正中來者背理就事兼
J36nB359_p0685a16║帶者即冥應眾緣不隨諸有非染非淨無正無偏故
J36nB359_p0685a17║云虛玄玅道無著真宗從上先德推此一位最玅最
J36nB359_p0685a18║玄須是審詳辯明當體又說五位三字成句偏正上
J36nB359_p0685a19║下回互而不犯中中即正位也說理說事教有明文
J36nB359_p0685a20║教外單傳直指之道果如是否若果如是討甚好曹
J36nB359_p0685a21║山耶又引浮山作太陽真讚曰黑狗爛銀蹄自註云
J36nB359_p0685a22║此語正位中有偏位黑狗是正位爛銀蹄是偏位白
J36nB359_p0685a23║象崑崙騎自註云此語偏位中有正位於斯二無礙
J36nB359_p0685a24║自註云此語不墮有無二邊所以洞山云不落有無
J36nB359_p0685a25║誰敢和木馬火中嘶自註云玅挾然雖玅挾而虛玄
J36nB359_p0685a26║唱道也似者般說話須教你燒頂煉臂發誓願不得
J36nB359_p0685a27║妄傳然後分付亦謂之末後句師舉了遂彈指云好
J36nB359_p0685a28║掩彩底禪若是皮下有點血底還肯喫者茶飯麼以
J36nB359_p0685a29║上種種闢判皆是大慧概而言之不但說臨濟有此
J36nB359_p0685a30║之弊即曹洞雲門亦復不免痛斥當時註解三玄穿
J36nB359_p0685b01║鑿五位之病故極力挽回恐愈流愈下而不可救也
J36nB359_p0685b02║大慧運斤成風左之右之總不傷鋒犯手可謂千古
J36nB359_p0685b03║宗匠誰敢議論昨見一冊將大慧示眾普說有貶駁
J36nB359_p0685b04║註解雲門三句臨濟三玄以及洞山五位黑處說白
J36nB359_p0685b05║白處說黑更有燒頂煉臂不得妄授與人邪謬等語
J36nB359_p0685b06║不知何等禿丁遂將雲門臨濟說話盡情刪去單單
J36nB359_p0685b07║獨存洞宗五位註解配合一篇謂洞上宗旨有如此
J36nB359_p0685b08║之義解有如此之穿鑿用心如此誠乃含血噴天先
J36nB359_p0685b09║污其口不見大慧說了便云古人意只如此乎若果
J36nB359_p0685b10║如此何處討好曹山耶大凡古人言句前後照應首
J36nB359_p0685b11║尾相聯始成一家說話今將首尾刪去獨留中間一
J36nB359_p0685b12║節誣蔑先賢鼓惑後學若子若孫不知其過每每大
J36nB359_p0685b13║本刻出不顧取笑大方所謂家醜自揚是也夫為善
J36nB359_p0685b14║知識者唯要眼目精明見地圓活出一言發一句如
J36nB359_p0685b15║盤中走珠使人遏捺不住摸索不著又如經中道資
J36nB359_p0685b16║生產業治世語言皆與實相不相違背到此須是白
J36nB359_p0685b17║拈手段方可為人山僧昔見列子篇中有云齊之國
J36nB359_p0685b18║氏大富宋之向氏大貧自宋之齊請其術國氏告之
J36nB359_p0685b19║曰吾善為盜始吾為盜也一年而給二年而足三年
J36nB359_p0685b20║大穰自此以往施及州閭向氏大喜喻其為盜之言
J36nB359_p0685b21║未喻其為盜之道遂踰垣鑿室手之所及無不探也
J36nB359_p0685b22║未及時以贓獲罪沒其先居之財向氏以為國氏之
J36nB359_p0685b23║謬己也往而怨之國氏曰若為盜若何向氏言其狀
J36nB359_p0685b24║國氏曰嘻夫為盜之道至此乎吾與若言矣吾聞天
J36nB359_p0685b25║有時地有利吾盜天地之時利雲雨之滂潤山澤之
J36nB359_p0685b26║產育遂生吾禾植吾稼築吾垣建吾舍吾陸盜禽獸
J36nB359_p0685b27║水盜魚鱉土木未稼禽獸魚鱉乃天之所生非人之
J36nB359_p0685b28║所有故吾盜天而無殃夫金玉珍寶穀帛財貨皆人
J36nB359_p0685b29║之所聚非天之所與故若盜之獲罪孰怨哉向氏以
J36nB359_p0685b30║為國氏之重罔己也過東郭先生問焉先生曰若一
J36nB359_p0685c01║身庸非盜乎若盜陰陽之和以成若生載若形況外
J36nB359_p0685c02║物而非盜乎誠然天地之不相離也認而有之大惑
J36nB359_p0685c03║也國氏之盜公道也故無殃若之盜私心也故獲罪
J36nB359_p0685c04║有公私亦盜也無公私亦盜也公公私私乃天地之
J36nB359_p0685c05║德知天地之德孰為盜耶孰為不盜耶斯意雖淺可
J36nB359_p0685c06║以喻深此言雖細可以喻大國氏之盜可謂肘後有
J36nB359_p0685c07║符慣會白拈手段是也向氏之盜正謂豁達空撥因
J36nB359_p0685c08║果莽莽蕩蕩招殃禍是也東郭先生可謂是賊識賊
J36nB359_p0685c09║是也昔紫胡一夜擒住一僧曰捉得賊也捉得賊也
J36nB359_p0685c10║僧曰不是某甲紫胡曰是即是只是你不肯承當或
J36nB359_p0685c11║曰既為善知識當使人忘情識死偷心提佛祖向上
J36nB359_p0685c12║之令拈人天格外之機烏得教人做賊遂拊掌三下
J36nB359_p0685c13║云捉楊花捉楊花箇樣風流羨作家十字街頭廖鬍
J36nB359_p0685c14║子教得孩兒會罵爺。
J36nB359_p0685c15║普說登山須到頂入海須到底登山不到頂不見字
J36nB359_p0685c16║宙之寬廣入海不到底不知滄溟之淵深結制已經
J36nB359_p0685c17║三七試問諸人於中工夫果能到頂到底可謂功不
J36nB359_p0685c18║浪施不妨饑餐渴飲早起晏眠隨緣放曠任意逍遙
J36nB359_p0685c19║若也未到者般田地正好於此發大精進奮大勇猛
J36nB359_p0685c20║立大誓願以悟為期不可因循放過經云壯色不停
J36nB359_p0685c21║猶如奔馬人命無常速於川流豈可視為等閒所以
J36nB359_p0685c22║古人四十年打成一片二十年不雜用心三登投子
J36nB359_p0685c23║九上洞山然後發明大事所謂佛法無多子久長難
J36nB359_p0685c24║得人豈似今人纔入叢林即便妝大老把生死一著
J36nB359_p0685c25║子置於度外話頭不審來由工夫不知深淺到處作
J36nB359_p0685c26║詩作偈徵古代古別古頌古擬小參示眾大似百舌
J36nB359_p0685c27║學禽語全無自己聲殊可憐憫古人道毫釐繫念三
J36nB359_p0685c28║途業因瞥爾情生萬劫羈鎖凡名聖號總是虛聲劣
J36nB359_p0685c29║相殊形皆為幻色汝欲求之得無累乎急須截斷情
J36nB359_p0685c30║關掀翻識窟大死一番始堪湊拍故云懸崖撒手自
J36nB359_p0686a01║肯承當絕後再甦欺伊不得又云凡聖情盡體露真
J36nB359_p0686a02║常理事不二即如如佛諸公還信得及擔當得麼在
J36nB359_p0686a03║凡不減一毫在聖不加一毫亙古彌今明明不昧而
J36nB359_p0686a04║不透脫者病在於何蓋緣二六時中隨境飄流迷己
J36nB359_p0686a05║逐物雖終日行而不自覺不自覺者乃無始住地無
J36nB359_p0686a06║明也何謂無明華嚴經云不了第一義諦故曰無明
J36nB359_p0686a07║無明包裹謂之胎生煩惱纏繞謂之卵生愛水浸潤
J36nB359_p0686a08║謂之溼生欻起妄想謂之化生即此一念無明具足
J36nB359_p0686a09║十二類生是以汩沒三界輪轉四生頭出頭沒亦如
J36nB359_p0686a10║陽燄翻波無有了期若是英烈漢一聞此語即便坐
J36nB359_p0686a11║斷兩頭中間不立赤灑灑淨裸裸向威音那畔更那
J36nB359_p0686a12║畔打箇筋斗卻來者裏行履又不可認著一機一境
J36nB359_p0686a13║一棒一喝以當平生活計到者裏直要參須實參悟
J36nB359_p0686a14║須實悟說得到行得到見得到用得到方與道人分
J36nB359_p0686a15║中有少許相應雖然更須向深山窮谷中盤結艸菴
J36nB359_p0686a16║折腳鐺裏煮飯喫過三二十年財寶不為念名利不
J36nB359_p0686a17║干懷君王命而不來諸侯請而不赴若也說在飛龍
J36nB359_p0686a18║之前行在跛鱉之後縱是文殊金毛獅子被你騎得
J36nB359_p0686a19║普賢六牙象王被你跨來頂上放萬道金光足下蹋
J36nB359_p0686a20║千葉寶蓮正眼看來總是尋聲逐色光影邊事與我
J36nB359_p0686a21║衲僧門下了無交涉須知別有生計迥出常流千聖
J36nB359_p0686a22║喚不回萬人挽不轉堂堂自在獨步大方花柳巷正
J36nB359_p0686a23║好調心管絃樓何妨掉臂雖然更有一人不肯在大
J36nB359_p0686a24║眾且道不肯的甚麼人良久云不勞久立珍重。
J36nB359_p0686a25║普說譬如暗室中無燈不可見佛法無人說雖慧莫
J36nB359_p0686a26║能了山僧連日傍敲正打或慈或威或喜或怒要且
J36nB359_p0686a27║不為別事只欲諸人端的得一回汗出於一莖艸上
J36nB359_p0686a28║現瓊樓玉殿若未端的得一回汗出總有玉殿瓊樓
J36nB359_p0686a29║被一莖艸覆卻前日發憤打七要明箇事至今七日
J36nB359_p0686a30║已過還知端的也未果能端的自然淨裸裸絕承當
J36nB359_p0686b01║赤灑灑沒可把別有生機活路總不蹋人舊轍喫他
J36nB359_p0686b02║殘唾古人逴得些子如虎附嵎似龍得水即能興波
J36nB359_p0686b03║作浪東涌西沒便為人抽釘拔楔解黏去縛遇處即
J36nB359_p0686b04║宗隨緣建旨只教枯木回春冰河發燄攀鏡裏之空
J36nB359_p0686b05║花撈波中之明月聲色叢裏玅運神機是非場中大
J36nB359_p0686b06║作佛事不動纖塵那留朕跡驅木馬高驟於雲霄鞭
J36nB359_p0686b07║泥牛深耕於海月密度金鍼夜挑蜀錦暗穿玉線巧
J36nB359_p0686b08║繡鴛鴦暗去明來鋒鋩不露勦凡絕聖棄智忘功蠲
J36nB359_p0686b09║除那畔塵中混跡不落今時炭裏藏身於一語具三
J36nB359_p0686b10║玄門於一玄門具三要有權有實有照有用或現全
J36nB359_p0686b11║身或露半形或乘獅子或乘象王或全賓即主或即
J36nB359_p0686b12║主全賓或全賓全主或全主全賓殺活縱橫收放自
J36nB359_p0686b13║在拈三句機鋒弄一字關鍵銅心鐵膽猶且亡魂碧
J36nB359_p0686b14║眼黃頭那知來處父慈子孝聲順響和或向空中書
J36nB359_p0686b15║字或向脅下安名九十七種圓相驗盡天下衲僧一
J36nB359_p0686b16║十九門施設蒐遍寰中英俊剷聲削跡屏識離情或
J36nB359_p0686b17║論三界惟心萬法惟識耳觀山色眼聽水聲所謂種
J36nB359_p0686b18║種音聲相貌種種變化神通種種佛事種種建立百
J36nB359_p0686b19║千三昧無量玅義總不出者些子如上所舉皆是古
J36nB359_p0686b20║人興慈運悲接物利生之方便土苴緒餘耳若是真
J36nB359_p0686b21║實相為處山僧今晚未曾吐著一字大眾要會真實
J36nB359_p0686b22║相為處麼良久云霜寒月冷各須珍重。
J36nB359_p0686b23║普說三七光陰彈指過衲衣下事更如何直饒到得
J36nB359_p0686b24║無心處須識無心事轉多大眾既到無心因甚麼事
J36nB359_p0686b25║轉多莫是涅槃心易曉差別智難明麼莫是道曠無
J36nB359_p0686b26║涯逢人不盡麼莫是法因頓悟事次第除麼莫是修
J36nB359_p0686b27║證即不無染污即不得麼若與麼商量盡是義學知
J36nB359_p0686b28║解有甚共語處眾中有出類拔萃者出來說看問今
J36nB359_p0686b29║朝廿一三七已畢特請吾師通箇消息師云剔起眉
J36nB359_p0686b30║毛猶錯過進云善慶堂前金鳳舞九龍橋畔絕知音
J36nB359_p0686c01║師云擬思一箭髑髏穿進云蹋翻滄海波心月獨露
J36nB359_p0686c02║乾坤任所之師打云腳下紅線未斷在乃云披褐服
J36nB359_p0686c03║毳者不可與論紬帛之麗密茹藿含糗者不可與道
J36nB359_p0686c04║太牢之滋味止艸菴者不知有寶所行小徑者不知
J36nB359_p0686c05║有大道此是朝菌蟪蛄之類殊不知我衲僧門下見
J36nB359_p0686c06║處不然故德山云我者裏無祖無佛達磨是老臊胡
J36nB359_p0686c07║釋迦是乾矢橛文殊普賢是擔屎漢等覺玅覺是破
J36nB359_p0686c08║執凡夫三乘十二分教是鬼神簿拭瘡紙四果三賢
J36nB359_p0686c09║十地初心是守古塚的鬼自救不了唯此一著子言
J36nB359_p0686c10║思路絕心行處滅識不能識智不能知親無可親疏
J36nB359_p0686c11║無可疏是無可是非無可非修無可修證無可證迷
J36nB359_p0686c12║無可迷悟無可悟經塵劫而不磨歷萬古而不朽到
J36nB359_p0686c13║與麼地三世諸佛不敢正眼覷著覷著則瞎卻渠眼
J36nB359_p0686c14║故靈山拈花飲光微笑亦是一犬吠虛眾猱啀實西
J36nB359_p0686c15║乾四七東土二三總是杓卜聽聲承虛接響天下老
J36nB359_p0686c16║凍儂盡是將錯就錯以訛傳訛其奈去聖時遙愈流
J36nB359_p0686c17║愈下縱使佛祖再出莫之能挽更有妄認正偏君臣
J36nB359_p0686c18║滲漏功勳為洞上堂奧者有認玄要賓主料簡四喝
J36nB359_p0686c19║為臨濟宗旨者有認韶陽三句顧鑒一字為雲門要
J36nB359_p0686c20║玅者有認三界惟心萬法惟識華嚴六相義為法眼
J36nB359_p0686c21║秘訣者有認一十九門施設九十七種圓相為溈仰
J36nB359_p0686c22║密傳者有認種種門庭種種言辭種種方便以為向
J36nB359_p0686c23║上提持者此是認指為月棄本逐末總屬世諦流布
J36nB359_p0686c24║非唯五宗斷滅達磨一枝佛法早已掃地有般杜撰
J36nB359_p0686c25║長老或結一期打一七即便大書於丈室某已悟道
J36nB359_p0686c26║某得見識某堪付法設齋辦供以求印證或法語小
J36nB359_p0686c27║參作頌作偈喚作操履佛法以此羅籠學者簧鼓天
J36nB359_p0686c28║下嗟嗟佛法果如是乎非造地獄業因即為魔家眷
J36nB359_p0686c29║屬我佛法中實無是事山僧自到維揚不敢妄生節
J36nB359_p0686c30║目一味本分艸料不教你參禪悟道不教你成佛作
J36nB359_p0687a01║祖。但教你，削人我，去是非，息塵勞，脫生死，打掃得胸
J36nB359_p0687a02║中乾乾淨淨，無有纖毫渣滓，無有纖毫知見，作箇灑
J36nB359_p0687a03║灑落落無依道人。然後舉措施為，咳唾掉臂，無非祖
J36nB359_p0687a04║師西來意。苟能如是，復有何事？所以，古人道，明明無
J36nB359_p0687a05║悟法，悟法卻迷人。到者裏，說箇悟字，不惟自欺，亦乃
J36nB359_p0687a06║欺人。儻有長老出眾高聲云。我悟也。我悟也。山僧更
J36nB359_p0687a07║要問。你身如椰子大。捫頂至踵。毫毛孔竅。一一推尋。
J36nB359_p0687a08║看你悟的佛法向甚麼處安著。是何形狀。試拈出看。
J36nB359_p0687a09║若拈不出。更有三十拄杖親領。出門外自打始得。何
J36nB359_p0687a10║故。卓拄杖云。選佛若無如是眼。假饒千載亦奚為。
J36nB359_p0687a11║拈古
J36nB359_p0687a12║舉鹿門自覺禪師示眾曰：「盡大地是學人一卷經，盡
J36nB359_p0687a13║乾坤是學人一隻眼。以者箇眼讀如是經，千萬億劫
J36nB359_p0687a14║常無間斷。」報恩秀曰：「看讀不易。」師云：「盡大地是一卷
J36nB359_p0687a15║經，向甚麼處著眼？盡乾坤是一隻眼，向甚麼處著經？
J36nB359_p0687a16║既都不然，且道鹿門意在於何？報恩曰『看讀不易』，此
J36nB359_p0687a17║語是褒耶？是貶耶？鵝王擇乳，素非鴨類。」
J36nB359_p0687a18║舉青州希辨禪師嘗垂百問勘驗學者，一曰：「聲前薦
J36nB359_p0687a19║得，落在今時；句後承當，迷頭認影。作麼生是空劫已
J36nB359_p0687a20║前自己？」師云：「古人垂一言半句，如湛盧莫耶相似。凝
J36nB359_p0687a21║則傷鋒犯手，觸則喪身失命，安有你卜度分？有班楞
J36nB359_p0687a22║爭鬼認著箇驢前馬後漢為空劫已前自己，所謂可
J36nB359_p0687a23║憐愍者。畢竟如何是空劫已前自己？」良久云：「寧可截
J36nB359_p0687a24║舌，不犯國諱。」
J36nB359_p0687a25║舉雪竇智鑑禪師兒時母與洗手瘍，問曰：「是什麼？」雪
J36nB359_p0687a26║云：「我手是佛手。」後依真歇於長蘆天童首眾。又遯象
J36nB359_p0687a27║山，深夜百怪俱作，乃大悟。後上堂：「世尊有密語，迦葉
J36nB359_p0687a28║不覆藏。一夜落花雨，滿城流水香。」師云：「金翅生來勢
J36nB359_p0687a29║不群，乍飛便解取龍吞。搖地軸，拔天根，直至而今海
J36nB359_p0687a30║嶽昏。」
J36nB359_p0687b01║舉天童岫禪師上堂：「鬧市紅塵裏，有鬧市紅塵裏佛
J36nB359_p0687b02║法；深山嵒崖中，有深山嵒崖中佛法。山僧昨日出城，
J36nB359_p0687b03║鬧市紅塵裏佛法一時忘卻了也。行到二十里松雲，
J36nB359_p0687b04║便見深山嵒崖中佛法。大眾，如何是深山嵒崖中佛
J36nB359_p0687b05║法？白雲淡泞，出沒太虛之中；青蘿夤緣，直上寒松之
J36nB359_p0687b06║頂。」師云：「雲外老漢大似將祖翁田地強自分疆立界。
J36nB359_p0687b07║我者裏也無鬧市紅塵佛法，也無深山嵒崖佛法，只
J36nB359_p0687b08║有箇荒村破院，衲子數百，隨家豐儉，隨緣飲啄而已。
J36nB359_p0687b09║有人道著佛法二字，三十拄杖打折驢腰。且道其中
J36nB359_p0687b10║還有為人處也無？」
J36nB359_p0687b11║舉天童淨禪師六坐道場未言稟承，眾由是請，童曰：
J36nB359_p0687b12║「我待涅槃堂裏拈出。」果臨終拈香云：「如淨行腳四十
J36nB359_p0687b13║餘年，首到乳峰，失腳墮於陷阱。此香今不免拈出，鈍
J36nB359_p0687b14║置我住雪竇足菴大和尚。」師云：「長翁者般說話，還是
J36nB359_p0687b15║出陷阱的語，未出陷阱的語？若出得，怎肯恁麼道？若
J36nB359_p0687b16║出不得，怎解恁麼道？具眼者試辨看。」
J36nB359_p0687b17║舉雪竇證禪師入雲外室，雲曰：「天童今日大死去也，
J36nB359_p0687b18║你作麼生救？」雪曰：「請和尚喫飯。」雲曰：「天童今日大死
J36nB359_p0687b19║去也，你不要相救。」雪曰：「救他作麼？」雲曰：「天童今日大
J36nB359_p0687b20║死去也，阿誰與我詞行？」雪曰：「和尚先行，某甲隨後。」雲
J36nB359_p0687b21║呵呵大笑。師云：「大死去也，作麼生救？『和尚先行，某甲
J36nB359_p0687b22║隨後』。呵呵大笑有誰知，一段春光彌宇宙。」
J36nB359_p0687b23║舉大明寶禪師示眾：「若論此事，如人作鍼線，幸然鍼
J36nB359_p0687b24║鍼相似。忽見人來，不覺失卻鍼，只見線。者邊尋也不
J36nB359_p0687b25║見，那邊尋也不見，卻自云：『近處尚不見，遠處那裏得
J36nB359_p0687b26║來？』多時尋不得，心煩不好昏悶打睡，拽衣就枕。方就
J36nB359_p0687b27║枕時，驀然一劄，曰：『元來只在者裏。』」師云：「者箇譬喻說
J36nB359_p0687b28║得無不了了，奈何皮下無血者多？當時雲門若在，但
J36nB359_p0687b29║只撫掌大笑。且道笑箇甚麼？參！」
J36nB359_p0687b30║舉雪嵒滿禪師初參普照寶，照曰：「兄弟年俊，正宜叩
J36nB359_p0687c01║參。老僧當年念念常以佛法為事。」雪避席，進曰：「和尚
J36nB359_p0687c02║而今如何也？」照曰：「如生冤家相似。」雪曰：「若不得此語，
J36nB359_p0687c03║幾乎枉行千里。」照下禪床握雪手曰：「作家那。」師云：「一
J36nB359_p0687c04║人以老賣老，一人粧聾作啞。及至後來，大似皮匠失
J36nB359_p0687c05║火，二俱露出楥頭。且道甚麼處是楥頭？若檢點得出，
J36nB359_p0687c06║許你參學事畢。」
J36nB359_p0687c07║舉報恩秀禪師問僧：「洞山道：『龍吟枯木，異響難聞。』如
J36nB359_p0687c08║何是異響？」僧曰：「不會。」恩曰：「善解龍吟。」師云：「只如者僧，
J36nB359_p0687c09║若是作家，為甚麼卻不會？若是箇孟八郎，為甚麼報
J36nB359_p0687c10║恩道『善解龍吟』？如甄別不出，莫道不疑好。」
J36nB359_p0687c11║舉報恩倫禪師，僧問：「法眼道：『我二十年只作境會。』既
J36nB359_p0687c12║不作境會，合作麼生會？」曰：「猿抱子歸青嶂裏，鳥銜花
J36nB359_p0687c13║落碧嵒前。」師云：「倫禪師只會就窩打兔，不解仰箭射
J36nB359_p0687c14║鵰。當時若問雲門『既不作境話會，合作麼生會』，亦向
J36nB359_p0687c15║他道『猿抱子歸青嶂裏，鳥銜花落碧嵒前』。且道與古
J36nB359_p0687c16║人是同是別？」
J36nB359_p0687c17║舉王山體禪師示眾曰：「既有尊貴之位，須明尊貴底
J36nB359_p0687c18║人；既知尊貴底人，不處尊貴之位，方明尊貴。」師云：「總
J36nB359_p0687c19║饒明得尊貴，猶未是尊貴。作麼生是尊貴？」良久云：「要
J36nB359_p0687c20║頭，割取去。」
J36nB359_p0687c21║舉雪嵒滿禪師因僧問高郵定和尚：「透網金鱗，以何
J36nB359_p0687c22║為食？」定曰：「乾矢橛。」雪聞之曰：「謝供養。」師云：「此二老與
J36nB359_p0687c23║麼荅話還有優劣也無？若云無，不啻天地懸殊。若云
J36nB359_p0687c24║有，差別在甚麼處？雲門不惜眉毛，為諸人點破。咄！尿
J36nB359_p0687c25║床鬼子，待別時來。」
J36nB359_p0687c26║舉雪庭裕禪師因僧問：「如何是祖師西來意？」雪曰：「待
J36nB359_p0687c27║乳峰點頭即向汝道。」師云：「此箇乳峰，不獨塞卻者僧
J36nB359_p0687c28║咽喉，亦乃塞卻天下衲僧的咽喉，至今無出氣。雲門
J36nB359_p0687c29║要與諸人出氣去也。」遂喝一喝。
J36nB359_p0687c30║舉靈隱文泰禪師上堂：「塵劫來事，只在於今；河沙玅
J36nB359_p0688a01║德，總在心源。試教伊覿面相呈，便不解當風拈出。且
J36nB359_p0688a02║道過在甚麼處？」卓拄杖曰：「只為分明極，翻令所得遲。」
J36nB359_p0688a03║師云：「若論此事，普天匝地，塞壑填溝。說甚麼有過無
J36nB359_p0688a04║過？靈隱老漢大似倚勢欺人。當時雲門若見他恁麼
J36nB359_p0688a05║道，點一把火向他面上照一照，看他作麼生折合？」
J36nB359_p0688a06║舉還源遇禪師因僧問：「如何是西來的的大意？」還曰：
J36nB359_p0688a07║「風送泉聲來枕畔，月移花影到窗前。」師云：「者則公案
J36nB359_p0688a08║見則易見，會即難會。何也？若道是西來意，又是目前
J36nB359_p0688a09║境；若謂是目前境，又荅西來意。果向者裏剖析分曉，
J36nB359_p0688a10║雲門與伊箇缽袋子。」
J36nB359_p0688a11║舉香嚴文才禪師因僧問：「如何是理法界？」嚴曰：「虛空
J36nB359_p0688a12║撲落地，粉碎不成文。」曰：「如何是事法界？」嚴曰：「到來家
J36nB359_p0688a13║蕩盡，免作屋中愚。」曰：「如何是事理無礙法界？」嚴曰：「三
J36nB359_p0688a14║冬枯木秀，九夏雪花飛。」曰：「如何是事事無礙法界？」嚴
J36nB359_p0688a15║曰：「清風伴明月，野老笑相親。」師云：「香嚴者般說話還
J36nB359_p0688a16║是單明法界道理耶，還是別有向上提持耶？若是單
J36nB359_p0688a17║明法界，與座主何異？果別有向上，亦是節外生枝。去
J36nB359_p0688a18║此二途，作麼生商量？直饒商量得出，更買艸鞋行腳，
J36nB359_p0688a19║三十年始得。」
J36nB359_p0688a20║舉疑然了改禪師上堂：「莫向言中取則，直須句外明
J36nB359_p0688a21║宗。若能如是會，徹古徹今，自由自在。知麼？」師云：「者等
J36nB359_p0688a22║說話，大似扶鴨上壁，牽驢過橋，不顧傍觀者哂。雖然，
J36nB359_p0688a23║也是為憐三尺子，不惜兩莖眉。」
J36nB359_p0688a24║舉俱空斌禪師因僧問：「如何是空劫已前底事？」空曰：
J36nB359_p0688a25║「烏龜向火。」師云：「宗師家等閒吐露一言半句，如大火
J36nB359_p0688a26║聚，使人觸不得，背不得。只要你直下翻身，當陽瞥地，
J36nB359_p0688a27║豈有他哉？只者一句子大難委悉。有者道，是荅空劫
J36nB359_p0688a28║已前底事；有者道，此是格外提持。若恁麼會，總是屙
J36nB359_p0688a29║屎見解，有甚交涉？畢竟如何？腦後見腮，莫與往來。」
J36nB359_p0688a30║舉慈舟念禪師參幻休，休問：「甚處來？」慈曰：「北方來。」休
J36nB359_p0688b01║曰：「北方道法與此方何如？」慈曰：「水分千派，流出一源。」
J36nB359_p0688b02║師云：「焦磚打著連底凍。」
J36nB359_p0688b03║舉湛然澂禪師參慈舟，舟問：「止風塗向青山近，越王
J36nB359_p0688b04║城畔滄海遙時如何？」湛曰：「月穿滄海破，波斯不展眉。」
J36nB359_p0688b05║師云：「言有宗，事有君，宛轉偏圓，虛玄不犯，須讓他二
J36nB359_p0688b06║大老始得。若是覿面向上一路，猶隔山海在。雖然，只
J36nB359_p0688b07║如雲門與麼道，別有甚長處？百醜千拙，跛跛挈挈。」
J36nB359_p0688b08║　　　（德玄寂▆行悟續箇明才明朗明判
J36nB359_p0688b09║　　　李花秀李馥備資敬刻
J36nB359_p0688b10║　　百老和尚語錄第十五卷）
J36nB359_p0688b11║百愚斯禪師語錄卷第十五