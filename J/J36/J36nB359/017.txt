J36nB359_p0693b01║百愚斯禪師語錄卷第十七
J36nB359_p0693b02║住國山善權寺嗣法門人智操
J36nB359_p0693b03║　住京兆薦福寺嗣法門人智覺　編次
J36nB359_p0693b04║源流頌
J36nB359_p0693b05║第一祖菩提達磨大師至金陵，武帝問曰：「如何是聖
J36nB359_p0693b06║諦第一義？」祖曰：「廓然無聖。」曰：「對朕者誰？」祖曰：「不識。」帝
J36nB359_p0693b07║不契。遂渡江至少林。一日，命諸門人曰：「汝等各言所
J36nB359_p0693b08║得。」最後慧可禮三拜，依位而立。曰：「汝得我髓。」
J36nB359_p0693b09║廓然無聖箭鋒機，不契徒勞入禁幃。拂袖江頭乘
J36nB359_p0693b10║葦去，蹋翻明月亂流輝。風凜冽，雪紛飛，禪林從此
J36nB359_p0693b11║始多非。謾云皮髓都分盡，剩有芒鞋遮面歸。
J36nB359_p0693b12║第二祖慧可大師參初祖，立雪斷臂，悲淚求法。祖曰：
J36nB359_p0693b13║「諸佛最初求道，為法忘形。汝今斷臂我前，求亦可在，
J36nB359_p0693b14║易名慧可。」師曰：「諸佛法印，可得聞乎？」曰：「諸佛法印，非
J36nB359_p0693b15║從人得。」師曰：「我心未寧，乞師與安。」曰：「將心來與汝安。」
J36nB359_p0693b16║師曰：「覓心了不可得。」曰：「與汝安心竟。」
J36nB359_p0693b17║梅枝孕玉少林春，立雪空階太苦辛。佛法若從斷
J36nB359_p0693b18║臂得，西天東土沒全人。
J36nB359_p0693b19║第三祖鑑智僧璨大師以居士參二祖，曰：「弟子身纏
J36nB359_p0693b20║風恙，請和尚懺罪。」曰：「將罪來與汝懺。」士良久曰：「覓罪
J36nB359_p0693b21║了不可得。」曰：「與汝懺罪竟，宜依佛法僧。」士曰：「今見和
J36nB359_p0693b22║尚，已知是僧。何名佛、法？」曰：「是心是佛，是心是法，法、佛
J36nB359_p0693b23║無二，僧寶亦然。」士曰：「今日始知罪性不在內、外、中間。
J36nB359_p0693b24║如其心然，佛法無二也。」即為薙髮。
J36nB359_p0693b25║丹砂九轉，璿璣一撥。食牛之氣，自爾天生。迦陵之
J36nB359_p0693b26║音，迥然蘊殼。頓空罪性兮霜月沉空，至道無難兮
J36nB359_p0693b27║薰風解籜。莫莫莫，須斟酌，謾將風恙累兒孫，病差
J36nB359_p0693b28║何假驢馱藥？
J36nB359_p0693b29║第四祖大醫道信大師沙彌時，年十四，禮三祖曰：「願
J36nB359_p0693b30║和尚慈悲，乞與解脫法門。」曰：「誰縛汝？」師曰：「無人縛。」曰：
J36nB359_p0693c01║「何更求解脫乎？」師言下大悟，服勞九載，屢試玄微。
J36nB359_p0693c02║臘盡寒初散，春來雪自融。霧深知變豹，浪暖看飛
J36nB359_p0693c03║龍。月落江眉暗，雨添花淚紅。玉關人去後，千古動
J36nB359_p0693c04║悲風。
J36nB359_p0693c05║第五祖大滿弘忍大師兒時造四祖，祖曰：「汝何姓？」師
J36nB359_p0693c06║曰：「姓即有，非常姓。」曰：「是何姓？」師曰：「是佛性。」曰：「汝無姓
J36nB359_p0693c07║耶？」師曰：「性空故無。」祖識是法器。
J36nB359_p0693c08║河出圖，洛出書。丹山之鳳，蚌腹之珠。其翱翔也縱
J36nB359_p0693c09║橫而莫遏，其圓潤也宛轉而無拘。黃梅老，黃梅老，
J36nB359_p0693c10║栽得青松惹煩惱。至今六月尚餘寒，千古萬古月
J36nB359_p0693c11║皎皎。
J36nB359_p0693c12║第六祖大鑑慧能大師參五祖，問：「汝從何來？」師曰：「嶺
J36nB359_p0693c13║南。」曰：「欲須何事？」師曰：「唯求作佛。」曰：「嶺南人無佛性，若
J36nB359_p0693c14║為得佛？」師曰：「人即有南北，佛性豈然？」祖異之，乃曰：「著
J36nB359_p0693c15║槽廠去。」師遂服勞於杵臼間。因祖索偈，欲付衣法，師
J36nB359_p0693c16║和偈曰：「菩提本無樹，明鏡亦非臺。本來無一物，何處
J36nB359_p0693c17║惹塵埃？」祖呼入室，密授心宗衣缽，令渡江。
J36nB359_p0693c18║相逢狹路難避，腦後一鎚見腮。落落玄關頓斷，重
J36nB359_p0693c19║重金鎖雙開。霜寒鶴唳，露冷猿哀。傳衣夜半成何
J36nB359_p0693c20║事，南北紛紛起禍胎。
J36nB359_p0693c21║第七祖青原行思大師參六祖，問：「當何所務，不落階
J36nB359_p0693c22║級？」曰：「汝曾作什麼來？」師曰：「聖諦亦不為。」曰：「落何階級？」
J36nB359_p0693c23║師曰：「聖諦尚不為，何階級之有？」祖深器之，即令首眾。
J36nB359_p0693c24║跣足披蓑度別岑，相逢切忌話威音。掀翻麟閣勳
J36nB359_p0693c25║勞泯，擊碎菱花影象沉。靄靄寒雲籠嶽頂，團團皓
J36nB359_p0693c26║月蕩波心。金牛不喫凡間艸，曉入滄溟無處尋。
J36nB359_p0693c27║第八祖南嶽石頭希遷大師參青原，原問曰：「子何方
J36nB359_p0693c28║來？」師曰：「曹溪。」曰：「將得甚麼來？」師曰：「未到曹溪亦不失。」
J36nB359_p0693c29║曰：「若恁麼用，去曹溪作甚麼？」師曰：「若不到曹溪，爭知
J36nB359_p0693c30║不失？」師又曰：「曹溪大師還識和尚否？」曰：「女今識我否？」
J36nB359_p0694a01║師曰：「識又爭能識得？」曰：「眾角雖多，一麟足矣。」
J36nB359_p0694a02║入門一句辨疏親，識寶還他碧眼人。眾角雖多何
J36nB359_p0694a03║足貴，彩雲端裏產麒麟。
J36nB359_p0694a04║第九祖藥山惟儼大師參石頭，問：「直指人心，見性成
J36nB359_p0694a05║佛，伏望指示。」曰：「恁麼也不得，不恁麼也不得，恁麼不
J36nB359_p0694a06║恁麼總不得。子作麼生會？」師罔措。復至馬祖，仍伸前
J36nB359_p0694a07║問，於揚眉瞬目處契悟，便禮拜。曰：「你見甚麼道理便
J36nB359_p0694a08║禮拜？」師曰：「某甲在石頭處如蚊子上鐵牛。」曰：「汝既如
J36nB359_p0694a09║是，善自護持。」後返石頭，頭曰：「言語動用沒交涉。」師曰：
J36nB359_p0694a10║「非言語動用亦沒交涉。」曰：「我者裏鍼劄不入。」師曰：「我
J36nB359_p0694a11║者裏石上栽花。」頭然之。
J36nB359_p0694a12║南海瞎波斯，撞入羅剎鬼國，把家珍盡傾。鼻孔剛
J36nB359_p0694a13║剛捨得，午夜特牛生箇兒，五彩黃金額。看他蹋斷
J36nB359_p0694a14║滄溟，撐出那珊瑚枝上月。
J36nB359_p0694a15║第十祖雲嵒曇晟大師參藥山，山問：「甚處來？」師曰：「百
J36nB359_p0694a16║丈。」曰：「百丈有何言句？」師舉百味具足話。曰：「鹹則鹹味，
J36nB359_p0694a17║淡則淡味，不鹹不淡是常味。作麼生是百味具足？」師
J36nB359_p0694a18║無對。又問：「更說甚麼法？」師曰：「有時道，三句外省去，六
J36nB359_p0694a19║句內會取。」曰：「三千里外，且喜沒交涉。」又問：「更說甚麼
J36nB359_p0694a20║法？」師曰：「有時上堂，大眾立定，以拄杖一時趁散，復召
J36nB359_p0694a21║曰：『大眾』，眾回首，丈曰：『是什麼？』」曰：「何不早恁麼道？今日
J36nB359_p0694a22║因子，得見海兄。」師於言下頓省。
J36nB359_p0694a23║凍鎖幽人眠雪屋，金鞭擊碎蒼龍窟。爻象動而悔
J36nB359_p0694a24║吝生，鳥篆成而鬼神哭。續鸞膠，截鼇足，環樞玅轉
J36nB359_p0694a25║無拘束。獅子教兒迷子方，六即一兮一即六。
J36nB359_p0694a26║第十一祖洞山良价大師參雲嵒問「無情說法」有省，
J36nB359_p0694a27║乃曰：「也大奇，也大奇！無情說法不思議。若將耳聽終
J36nB359_p0694a28║難會，眼裏聞聲始得知。」後因過水睹影大悟，有偈曰：
J36nB359_p0694a29║「切忌從他覓，迢迢與我疏。我今獨自往，處處得逢渠。
J36nB359_p0694a30║渠今正是我，我今不是渠。應須恁麼會，方得契如如。」
J36nB359_p0694b01║睹影逢渠不是渠，到家何必鴈傳書？曉風吹破梅
J36nB359_p0694b02║花夢，香霧輕沾粉蝶鬚。月上珠簾剛夜半，天明玉
J36nB359_p0694b03║漏催更箭。當軒秦鏡絕狐蹤，禁殿無人誰敢犯？
J36nB359_p0694b04║第十二祖雲居道膺大師參洞山，山問：「甚處來？」師曰：
J36nB359_p0694b05║「翠微。」曰：「翠微有何言句？」師曰：「微供羅漢，某問：『供養羅
J36nB359_p0694b06║漢還來否？』曰：『每日你噇箇甚麼？』」曰：「實有此語否？」師曰：
J36nB359_p0694b07║「有。」曰：「不虛參見作家來。」山又曰：「吾聞思大和尚生倭
J36nB359_p0694b08║國作王，是否？」師曰：「若是，思大和尚佛亦不作。」山然之。
J36nB359_p0694b09║險處連推不倒，直須出手相扶。一枝別露春色，風
J36nB359_p0694b10║月猶殊帝都。
J36nB359_p0694b11║第十三祖鳳棲同安道丕大師，僧問：「如何是和尚家
J36nB359_p0694b12║風？」師曰：「金雞抱子歸霄漢，玉兔懷胎入紫微。」曰：「忽遇
J36nB359_p0694b13║客來，將何祗待？」師曰：「金果早朝猿摘去，玉花晚後鳳
J36nB359_p0694b14║銜來。」
J36nB359_p0694b15║徹底打開寶藏，傾來滿地奇珍。就中那復擇疏親？
J36nB359_p0694b16║博施逢人不吝。家風凜凜，無比尊貴，堂堂絕倫。凡
J36nB359_p0694b17║流切莫妄評論，此箇門牆萬仞。
J36nB359_p0694b18║第十四祖鳳棲同安志大師參先同安，將示寂，上堂
J36nB359_p0694b19║曰：「多子塔前宗子秀，五老峰前事若何？」如是三舉，眾
J36nB359_p0694b20║無對，師曰：「夜明簾外排班立，萬里歌謠道太平。」安曰：
J36nB359_p0694b21║「須是者驢漢始得。」
J36nB359_p0694b22║老不休心更可嗟，教兒汲汲做人家。恁麼舉，太周
J36nB359_p0694b23║遮，遺來枯井填難滿，日後方知怨恨爺。
J36nB359_p0694b24║第十五祖梁山緣觀大師上堂曰：「垂絲千尺，意在深
J36nB359_p0694b25║潭。一句橫空，白雲自異。孤舟獨棹，不犯清波。海上橫
J36nB359_p0694b26║行，罕逢明鑑。」僧問：「師唱誰家曲，宗風嗣阿誰？」師曰：「龍
J36nB359_p0694b27║生龍子，鳳生鳳兒。」
J36nB359_p0694b28║蘆花碎翦補羊裘，鶴影悠悠，雲影悠悠。七里灘邊
J36nB359_p0694b29║獨放舟，深也拋鉤，淺也拋鉤。盲龜釣盡始方休，雨
J36nB359_p0694b30║又將收，風又將收。水天虛碧看飛鷗，月滿枝頭，霜
J36nB359_p0694c01║滿枝頭。
J36nB359_p0694c02║第十六祖太陽警玄大師參梁山，問：「如何是無相道
J36nB359_p0694c03║場？」山指觀音像曰：「者是吳處士畫底。」師擬進語，山急
J36nB359_p0694c04║索曰：「者是有相底，如何是無相底？」師遂有省，便禮拜。
J36nB359_p0694c05║曰：「何不道取一句？」師曰：「道即不辭，恐上紙筆。」曰：「此語
J36nB359_p0694c06║上碑去在。」師獻偈曰：「我昔初機學道迷，萬水千山覓
J36nB359_p0694c07║見知。明今辨古終難會，直說無心轉更疑。蒙師點出
J36nB359_p0694c08║秦時鏡，照見父母未生時。如今覺了何所得？夜放烏
J36nB359_p0694c09║雞帶雪飛。」山謂：「洞上之宗可倚。」一時聲價藉甚。
J36nB359_p0694c10║有相無相，重加鹽醬。鏡愈磨而痕生，工多巧而璞
J36nB359_p0694c11║喪。擬尋思，莫輕放，到此還須喫痛棒。且道利害在
J36nB359_p0694c12║甚麼處？咄！不用擔枷過狀。
J36nB359_p0694c13║第十七祖投子義青大師，僧問：「師唱誰家曲，宗風嗣
J36nB359_p0694c14║阿誰？」師曰：「威音前一箭射透兩重山。」曰：「如何是相傳
J36nB359_p0694c15║底事？」師曰：「全因淮地月，得照郢陽春。」曰：「恁麼則入水
J36nB359_p0694c16║見長人也。」師曰：「祇知荊玉異，那辨楚王心？」僧禮拜，師
J36nB359_p0694c17║隨以拂子擊香几一下。
J36nB359_p0694c18║重關覿面勢崔巍，一蹋鴻門兩扇開。香象截流無
J36nB359_p0694c19║阻隔，鯤鵬展翼任徘徊。任徘徊，看變態，等閑直透
J36nB359_p0694c20║威音外。桐谿從此顯家聲，一夜春風敷萬卉。
J36nB359_p0694c21║第十八祖芙蓉道楷大師謁投子，問：「佛祖言教如家
J36nB359_p0694c22║常茶飯，離此之外別有為人處麼？」曰：「汝道寰中天子
J36nB359_p0694c23║敕，還假堯舜禹湯也無？」師欲進語，子以拂摵師口曰：
J36nB359_p0694c24║「汝發意來早有三十棒也。」師大悟，再拜便行。曰：「且來
J36nB359_p0694c25║闍黎。」師不顧。曰：「汝到不疑之地耶？」師掩耳而出。
J36nB359_p0694c26║家寶不須外尋，衣珠豈向他索？雖然掩耳便行，面
J36nB359_p0694c27║目被人換卻。面目換來見也無，一條楖栗兩相扶。
J36nB359_p0694c28║只解扶兮不解倒，可憐父子入荒艸。
J36nB359_p0694c29║第十九祖鹿門自覺大師參芙蓉，問：「胡家曲子不墮，
J36nB359_p0694c30║五音韻出青霄。請師吹唱。」曰：「木雞啼夜半，鐵鳳叫天
J36nB359_p0695a01║明。」師曰：「恁麼則一句曲含千古韻，滿堂雲水盡知音。」
J36nB359_p0695a02║曰：「無舌童兒能解和。」師曰：「作家宗師，人天眼目。」曰：「禁
J36nB359_p0695a03║取兩片皮。」師從此悟入，遂承印記。
J36nB359_p0695a04║綠暗園林春欲暮，長安煙景仍如故。五陵公子問
J36nB359_p0695a05║歸路，遙指顧花開何事。風偏妒泣血，子規啼不住。
J36nB359_p0695a06║窮愁無限向誰訴，回首家山月滿戶。急轉步，度水
J36nB359_p0695a07║休教溼卻褲。
J36nB359_p0695a08║第二十祖青州希辨大師參鹿門，得言外旨，出住中
J36nB359_p0695a09║都萬壽，嘗設百問，曰：「聲前薦得，落在今時；句後承當，
J36nB359_p0695a10║迷頭認影。作麼生是空劫已前自己？」又曰：「有口讚不
J36nB359_p0695a11║盡，無言心自明。是則裂破虛空，不是則鬼家活計。上
J36nB359_p0695a12║入端的處，道將一句來。」
J36nB359_p0695a13║劍按當門，鍼投水碗。象骨輥毬，紫湖看犬。直饒費
J36nB359_p0695a14║盡精神，也是徐六擔板。擔板流，沒來由，卻把真金
J36nB359_p0695a15║喚作鋀。令人翻憶青州老，恩大難將雨露酬。
J36nB359_p0695a16║第二十一祖大明寶大師參青州，問：「離四句，絕百非，
J36nB359_p0695a17║請師直指西來意？」曰：「昨日有人問，打出去也。」師曰：「今
J36nB359_p0695a18║日又如何？」曰：「你恁麼不識痛癢。」師禮拜。曰：「可惜許棒
J36nB359_p0695a19║折也。」師直得汗下。後上堂：「輪王寶藏如赤窮底人，酒
J36nB359_p0695a20║店腰帶如大富底事。掉轉身來撞著沒面目漢，要拳
J36nB359_p0695a21║便拳，要踢便踢。誰知我洞上家風別有擒虎頭、收虎
J36nB359_p0695a22║尾底宗旨。會麼？玉犬徹夜行，不知天已曉。」
J36nB359_p0695a23║芙蓉影落澂江水，冷笑刻舟子底事。披霜曉夜行，
J36nB359_p0695a24║浪蕩天涯，興盡狂心死。死後重甦卻為誰？新月澹
J36nB359_p0695a25║蛾眉，醉臥花陰渾不管。好飲無錢，酒債何時滿？
J36nB359_p0695a26║第二十二祖王山體大師侍大明於生臺，見雀拾食，
J36nB359_p0695a27║乃拍手，雀飛去。明撫師背，師驚顧。曰：「若是雀子，我孤
J36nB359_p0695a28║負你；不是雀子，你孤負我。」師罔措。曰：「幸是可憐生，互
J36nB359_p0695a29║相孤負去。」師豁然。後上堂：「還有衝流度刃者麼？」僧從
J36nB359_p0695a30║東過西、從西過東。師曰：「未得一場榮，先刖兩脛足。」曰：
J36nB359_p0695b01║「也知和尚慣用此機。」師曰：「罪不重科。」僧擬議，師便打。
J36nB359_p0695b02║我負你，你負我，麻纏不住紙重裹。狻猊爭肯被羅
J36nB359_p0695b03║籠，迸斷黃金無縫鎖。白日昏兮霧漫漫，浮雲散兮
J36nB359_p0695b04║山朵朵。一聲哮吼隕空花，柳魅山魈沒處躲。
J36nB359_p0695b05║第二十三祖雪岩滿大師初參普照，照曰：「兄弟年俊，
J36nB359_p0695b06║正宜叩參。我當年念念以佛法為事。」師避席，進曰：「和
J36nB359_p0695b07║尚而今如何也？」曰：「如生冤家相似。」師曰：「若不得此語，
J36nB359_p0695b08║幾乎枉行千里。」照下禪床握師手曰：「作家那。」後造王
J36nB359_p0695b09║山，山舉洞山睹影因緣，師疑之，閱頌至「折合終歸炭
J36nB359_p0695b10║裏坐」大悟，曰：「今日方知病即藥也。」呈山，山曰：「料掉沒
J36nB359_p0695b11║交涉。」師曰：「和尚此回瞞我不得。」
J36nB359_p0695b12║胸積經綸，舌藏利劍，不露鋒鋩，埋兵索戰。好作家，
J36nB359_p0695b13║猶未善，平地可憐親被陷。翻得身來是幾時，花開
J36nB359_p0695b14║二月春將半。也大奇，也大奇，男兒志在青雲上，投
J36nB359_p0695b15║筆封侯更有誰？
J36nB359_p0695b16║第二十四祖萬松行秀大師參勝默有省，復看玄沙
J36nB359_p0695b17║未徹語，請益雪岩，岩曰：「待你頭生角、腳手生爪牙，然
J36nB359_p0695b18║後討棒喫。」師偶見雞飛鳴，大悟，曰：「今日不惟捉敗沙
J36nB359_p0695b19║老虎，亦乃捉敗岑大蟲也。」曰：「不怕我笑你那。」
J36nB359_p0695b20║忽聞架上一聲雞，蝶夢驚回月墜西。謾道山河歸
J36nB359_p0695b21║至德，首陽千古話夷齊。
J36nB359_p0695b22║第二十五祖雪庭福裕大師參萬松，松問：「何處得箇
J36nB359_p0695b23║消息來？」師曰：「老老大大，向學人納敗闕。」曰：「老僧過在
J36nB359_p0695b24║何處？」師曰：「學人且禮拜，暫為和尚蓋覆卻。」松大喜，遂
J36nB359_p0695b25║印可。後問僧：「面壁石有人看見達磨影者麼？」曰：「今日
J36nB359_p0695b26║幸遇和尚。」師曰：「拄杖子今日幸遇上座，乞供養他一
J36nB359_p0695b27║頓。」遂打三棒。曰：「恩大難酬。」師擲下杖曰：「脹殺懷州牛。」
J36nB359_p0695b28║恁麼來，看變動，謾張兔網去羅鳳。偏圓回互兩無
J36nB359_p0695b29║傷，捩轉機關全玅用。杜禪流，休賣弄，縱時擒，擒時
J36nB359_p0695b30║縱，棒頭有眼須珍重。懷州脹殺一條牛，嚇得蝦蟆
J36nB359_p0695c01║跳入甕。
J36nB359_p0695c02║第二十六祖靈隱文泰大師參雪庭。庭曰：「當機一句，
J36nB359_p0695c03║試拈出看？」師擬開口，曰：「家產被人籍沒了也，還在者
J36nB359_p0695c04║裏叫屈？」師撫掌曰：「誰奈我何？」曰：「者風顛漢。」後上堂：「塵
J36nB359_p0695c05║劫來事，只在於今。河沙玅德，總在心源。試教伊覿面
J36nB359_p0695c06║相呈，便不解當風拈出。且道過在何處？」卓拄杖曰：「只
J36nB359_p0695c07║為分明極，翻令所得遲。」
J36nB359_p0695c08║腦後張弓，就地彈雀。放去收回，死蛇弄活。活來毒
J36nB359_p0695c09║氣便傷人，說甚南山鱉鼻惡？老蒼天，老蒼天，白頭
J36nB359_p0695c10║婆子搽脂粉，卻向人前賣少年。
J36nB359_p0695c11║第二十七祖還源福遇大師參靈隱，聞舉「切忌從他
J36nB359_p0695c12║覓，迢迢與我疏」語，即領悟，曰：「今日捉敗老賊也。」隱喝
J36nB359_p0695c13║出。後僧問：「如何是祖師西來意？」師曰：「風送泉聲來枕
J36nB359_p0695c14║畔，月移花影到窗前。」
J36nB359_p0695c15║得意謾將說向人，畫龍點眼未為真。揭開翡翠簾
J36nB359_p0695c16║初曉，拂卻鸞臺鏡上塵。風送泉聲休逐響，月移花
J36nB359_p0695c17║影別家春。重重指出何勞問，少室庭前雙桂新。
J36nB359_p0695c18║第二十八祖香嚴文才大師讀證道歌，至「幻化空身」
J36nB359_p0695c19║契悟，乃謁源求證，源曰：「祇如道『君不見』，是指阿誰？」師
J36nB359_p0695c20║曰：「覿面親呈，更無回互。」曰：「墮坑落塹漢，作恁麼語。」師
J36nB359_p0695c21║曰：「和尚作麼生？」曰：「汝口聻？」師曰：「勘破了也。」源休去。
J36nB359_p0695c22║老鼠偷油打破燈，鄰家日午罵三更。可憐笑殺人
J36nB359_p0695c23║無數，月裏嫦娥夢不成。勘破了，且低聲，鷺鷥腳上
J36nB359_p0695c24║螞蝗釘。
J36nB359_p0695c25║第二十九祖萬安子嵒大師初參息菴有省，復參香
J36nB359_p0695c26║嚴，呈解，嚴曰：「子不聞蠱毒之家水莫嘗否？」師曰：「也須
J36nB359_p0695c27║吞得去、吐得出，始是肚皮。」曰：「蒼天中更添冤苦。」師曰：
J36nB359_p0695c28║「謝和尚印可。」曰：「未在。」復閱《寶鏡三昧》，大豁疑礙。後上
J36nB359_p0695c29║堂：「我不學諸方，說禪浩浩地，魔魅人家男女。」僧問：「達
J36nB359_p0695c30║磨面壁時如何？」師曰：「正是浩浩禍胎。」曰：「如何得勦絕
J36nB359_p0696a01║去？」師曰：「倒槎芒繩縛鬼子，須是其人。」
J36nB359_p0696a02║獨眼獰龍，夜生角虎。反掌為雲，覆掌為雨。焚劫之
J36nB359_p0696a03║火，不礙吸噓。蠱毒之水，何妨吞吐？鶴翥翼而難留，
J36nB359_p0696a04║箭離絃而莫阻。橐籥乾坤，紛紜宇宙。撲碎虛空萬
J36nB359_p0696a05║象沉，離婁有目還如瞽。
J36nB359_p0696a06║第三十祖凝然了改大師參萬安，安曰：「路逢死蛇莫
J36nB359_p0696a07║打殺，無底籃子盛將歸。此是洞上宗旨，若是莽鹵禪
J36nB359_p0696a08║和，如何透得？」師曰：「莫是背觸不得底麼？」曰：「笑破山僧
J36nB359_p0696a09║口。」師罔措。曰：「你在鬼窟裏討甚麼碗？」師愈不安。一日，
J36nB359_p0696a10║嚴上堂曰：「一言迥脫，獨拔當時。」師當下釋然。
J36nB359_p0696a11║一言迥脫，掀翻鬼窟。獨拔當時，放出俊鶻。阿喇喇，
J36nB359_p0696a12║阿喇喇，五乳峰頭路更滑。寄語遊人仔細行，謾將
J36nB359_p0696a13║竿木強支撐。
J36nB359_p0696a14║第三十一祖俱空契斌大師參凝然，然曰：「達磨未來，
J36nB359_p0696a15║你作麼生參？」師疑之。偶睹秦封槐有省，回侍次，身甚
J36nB359_p0696a16║戰慄，然曰：「契斌參得禪也，何驚疑之有？」師豁然省曰：
J36nB359_p0696a17║「某今日到此，如在紅爐中拾得一片冰相似。」然頷之。
J36nB359_p0696a18║咄哉！沒智老翁白日青天見鬼。達磨未必東來，神
J36nB359_p0696a19║光何曾得髓？爛泥有刺須防，卞璧無暇休指。紅爐
J36nB359_p0696a20║燄裏拾冰，敲落舜若多齒。
J36nB359_p0696a21║第三十二祖定國可從大師參俱空，空曰：「曾參何人
J36nB359_p0696a22║來？」師曰：「少室山前風悄然。」曰：「因甚一華開五葉？」師曰：
J36nB359_p0696a23║「沒孔鐵鎚百雜碎。」曰：「掠虛作麼？」師曰：「天下人只解掠
J36nB359_p0696a24║實，無一人掠虛。」曰：「不打自招。」師曰：「慣用底不妨勘破。」
J36nB359_p0696a25║家富小兒嬌，亂把珠璣滿地拋。闌干斜倚，憑誰語，
J36nB359_p0696a26║兩岸芙蕖，露滴晚香飄。任公釣錦鰲，釣得錦鰲透
J36nB359_p0696a27║碧霄。翻憶西湖，月下弄笙簫，柳鎖長隄十二橋。
J36nB359_p0696a28║第三十三祖月舟文載大師掩關，閱《萬松機緣》有省，
J36nB359_p0696a29║嘆曰：「洞上宗風大播天下，有織錦回文之功。非鍼線
J36nB359_p0696a30║細密，盤旋回互，不觸當頭者，不能與伊作主也。」既而
J36nB359_p0696b01║幡然出關，參無方從公，發明己見，撫而印之。
J36nB359_p0696b02║春雨山花燦錦，秋風落葉飛金。夜靜幽人得意，猿
J36nB359_p0696b03║啼旅客傷心。等閒若不登高朢，爭見東流海漾深？
J36nB359_p0696b04║第三十四祖宗鏡宗書大師聞月舟法席之盛，入室
J36nB359_p0696b05║請益，密踐八載，蒙付囑。後少室請師，師慨曰：「先師化
J36nB359_p0696b06║後三十餘年，洞上宗風迨乎湮沒。」遂主之，臨終索筆
J36nB359_p0696b07║書偈曰：「宗鏡宗鏡，心法成行。即日圓覺，鏡破宗正。」
J36nB359_p0696b08║招手悟猶鈍，那堪八載周？無脣不是兔，有角亦非
J36nB359_p0696b09║牛。春信梅花曉，琴聲月下悠。華亭誰更委，翻卻釣
J36nB359_p0696b10║魚舟。
J36nB359_p0696b11║第三十五祖西京幻休常潤大師參宗鏡，問：「鏡中現
J36nB359_p0696b12║像時如何？」曰：「何不打破？」師曰：「其奈鏡像何？」曰：「鏡像安
J36nB359_p0696b13║在？」師有省。一日，舉「我今不是渠」，詰之曰：「既不是渠，畢
J36nB359_p0696b14║竟是何人？」師曰：「若要識此人，有箇真消息。無相滿虛
J36nB359_p0696b15║空，有形沒蹤跡。曾為佛祖師，常作乾坤則。龜毛拂子
J36nB359_p0696b16║清風生，兔角杖頭明月出。」鏡復徵之，師曰：「彩鳳翻飛
J36nB359_p0696b17║身自在，鐵牛奔吼意常閒。」曰：「善哉。」
J36nB359_p0696b18║水潺潺，山疊疊，蹭蹬天涯老劍客。江北江南遍問
J36nB359_p0696b19║津，芒鞋蹋綻路頭絕。風吹柳絮走毛毬，雨打梨花
J36nB359_p0696b20║飛蛺蝶。乳酪醍醐味不殊，瓶盤釵釧金非別。休休
J36nB359_p0696b21║休，直一橛，轉盼家山雲外月。他家父子好機關，說
J36nB359_p0696b22║甚臨濟白拈賊。
J36nB359_p0696b23║第三十六祖大覺方念大師參幻休，休問：「甚處來？」師
J36nB359_p0696b24║曰：「北方。」曰：「北方道法與此方何如？」師曰：「水分千派，流
J36nB359_p0696b25║出一源。」一日，遊初祖面壁處契悟，乃曰：「五乳峰前，好
J36nB359_p0696b26║箇消息。大小石頭，塊塊著地。」詣室呈休，休囑曰：「無上
J36nB359_p0696b27║涅槃心，佛祖相傳付。吾今授受時，雲淨峰頭露。」
J36nB359_p0696b28║乳峰嶮巇人難到，到者應須膽也銷。紫電光中鳴
J36nB359_p0696b29║布鼓，桃花浪裏看騰蛟。頭角昂而機用別風雲際
J36nB359_p0696b30║而意氣豪。遞相承授兮水向源濁，體佛祖心兮霜
J36nB359_p0696c01║妒花嬌。眾生末法真堪嘆，艸木皆兵何處逃？
J36nB359_p0696c02║第三十七祖雲門圓澂大師掩關，看乾峰「舉一不得
J36nB359_p0696c03║舉二」話，發明，詣雲棲，棲舉「海底泥牛」，師推出傍僧，曰：
J36nB359_p0696c04║「大眾證明。」後參大覺，覺曰：「止風塗向青山近，越王城
J36nB359_p0696c05║畔滄海遙時如何？」師曰：「月穿滄海破，波斯不展眉。」復
J36nB359_p0696c06║呈偈，覺曰：「語句綿密，不落始終，真當家種艸。向後開
J36nB359_p0696c07║兩片皮，截斷天下人舌頭有分在。」
J36nB359_p0696c08║一鎚奮力碎重關，直透雷門萬仞山。江練靜，暮雲
J36nB359_p0696c09║閒，奪得靈符肘後還。轉步乾坤外，橫身宇宙閒。忘
J36nB359_p0696c10║依倚，絕躋攀，洞簾倒捲水潺湲，誕生王子天然貴，
J36nB359_p0696c11║金闕春風扣玉環。
J36nB359_p0696c12║第三十八祖百丈明雪大師參雲門，門舉斬貓話，師
J36nB359_p0696c13║於言下知有，將蒲團拋出門，曰：「一語下徐州，會從橋
J36nB359_p0696c14║上過。」曰：「溪水潺潺，汝等道看。」師曰：「敲空有響，擊木無
J36nB359_p0696c15║聲。」門頷之。閱六日，聞鐘聲大悟。九坐道場，臨終說偈：
J36nB359_p0696c16║「來也無一物，去也無一物。欲知端的意，百丈花梢月。」
J36nB359_p0696c17║五色書徵，九苞應瑞。迥脫樊籠，不墮圈繢。蒲團拋
J36nB359_p0696c18║出，駿蹄空群。擊木相酬，靈禽折翨。忽聞鐘聲，世界
J36nB359_p0696c19║殞而生佛平沉；廓落身心，朕兆泯而虛空粉碎。楊
J36nB359_p0696c20║老師，真奇異，令人千古仰高蹤，百丈花梢風月霽。
J36nB359_p0696c21║經旨頌
J36nB359_p0696c22║楞嚴經七處徵心。
J36nB359_p0696c23║徵心七處遍推求，堪笑騎牛更覓牛。回首西山殘照
J36nB359_p0696c24║近，一聲鴈叫又清秋。
J36nB359_p0696c25║若見是物，則汝亦可見吾之見，乃至自然非物、
J36nB359_p0696c26║云何非汝。
J36nB359_p0696c27║浮雲散盡碧天開，一片冰輪耀御階。花下相逢須急
J36nB359_p0696c28║轉，莫教衣袖惹塵埃。
J36nB359_p0696c29║見見之時，見非是見；見猶離見，見不能及。
J36nB359_p0696c30║休誇投筆戎軒貴，謾謂采薇義士高。怎似幽人忘寵
J36nB359_p0697a01║辱，䰐鬖隨處混漁樵。
J36nB359_p0697a02║二十五圓通。
J36nB359_p0697a03║奇哉諸聖說圓通，不覺和身墮艸中。陰處三科撈井
J36nB359_p0697a04║月，火風七大捕魚蹤。秋深菊蕊噴香遠，春暮桃花鬥
J36nB359_p0697a05║色濃。剖破藩籬元一統，誰分南北與西東？
J36nB359_p0697a06║五十五位菩提路。
J36nB359_p0697a07║重重單複立階差，畫足從來不是蛇。行滿三祇湯裏
J36nB359_p0697a08║雪，功成剎海眼中沙。通衢處處乘車馬，古岸灣灣渡
J36nB359_p0697a09║艇槎。掉臂經行皆祖意，胡為特地費周遮？
J36nB359_p0697a10║涅槃經生生。
J36nB359_p0697a11║拂地春風至，山花遍野開。遊人興不盡，又上一崔巍。
J36nB359_p0697a12║不生生。
J36nB359_p0697a13║龜毛牽玉象，兔角趁麒麟。嚇得虛空走，須彌也起瞋。
J36nB359_p0697a14║生不生。
J36nB359_p0697a15║喫飯不開口，穿衣沒寸絲。閻浮都蹋遍，兩足未曾移。
J36nB359_p0697a16║不生不生。
J36nB359_p0697a17║踢翻香水海，拈卻蕊光幢。萬籟悉沉寂，聖凡兩俱忘。
J36nB359_p0697a18║佛牙頌。
J36nB359_p0697a19║偉哉婆伽梵，果極名調御。曩劫積殊勳，萬德體圓具。
J36nB359_p0697a20║法身本無為，而不墮諸數。無形示有形，無住顯常住。
J36nB359_p0697a21║處潔以非淨，居染而不污。大小阿毘曇，一切文身句。
J36nB359_p0697a22║頻伽微玅音，悉從齒端注。不可以耳聞，不可以目睹。
J36nB359_p0697a23║耳目不可近，近之大火聚。愚昧自疑惑，闡提見嫉妒。
J36nB359_p0697a24║我祖獲斯瑞，千載罕一遇。永為福德城，廣闢人天路。
J36nB359_p0697a25║我今作斯頌，大海一滴助。並冀垂不朽，盡未來如故。
J36nB359_p0697a26║浮山十六題。
J36nB359_p0697a27║堂前不挂夜明簾，花下閒閒懶去眠。散髮齊眉誰作
J36nB359_p0697a28║伴，泥牛鞭起曉耕煙。（識自宗）。
J36nB359_p0697a29║句中有響辨來機，迥脫玄關絕是非。上苑春回鶯語
J36nB359_p0697a30║巧，落花流水自依依。（死中活）。
J36nB359_p0697b01║春園遊罷且休誇，煙景依稀未是家。玉笛一聲何處
J36nB359_p0697b02║去，紛紛天際落梅花。（活中死）。
J36nB359_p0697b03║夜靜銀河泛鐵船，蘭橈撥破玉壺天。驚回石女鴛鴦
J36nB359_p0697b04║夢，倒跨金鸞入廣寒。（不落生死）。
J36nB359_p0697b05║兔老冰盤夜倍明，幾家砧杵動秋聲。殷勤寄語嬋娟
J36nB359_p0697b06║子，莫負乘槎萬里情。（背捨）。
J36nB359_p0697b07║歷代簪纓與麼來，何妨落魄混塵埃？薰風到處幽階
J36nB359_p0697b08║靜，帶笑葵花向日開。（不背捨）。
J36nB359_p0697b09║當陽突出迅如風，鐵壁銅牆一貫通。夜半髑髏頻發
J36nB359_p0697b10║笑，驟驚木馬出紗籠。（活人劍）。
J36nB359_p0697b11║高軒毒鼓謾勞撾，觸著應須盡喪家。聖解凡情齊掃
J36nB359_p0697b12║蕩，老胡依舊度流沙。（殺人刀）。
J36nB359_p0697b13║不將奇特向人施，遮莫行藏只自知。夜靜一簾明月
J36nB359_p0697b14║上，微風吹動影離離。（平常）。
J36nB359_p0697b15║莫道垂慈語帶柔，異中來也為誰酬？不從脅下安名
J36nB359_p0697b16║字，笑殺溈山水牯牛。（利道拔生）。
J36nB359_p0697b17║金鎚覿面向君拋，道火何曾口被燒？不會逢人休錯
J36nB359_p0697b18║舉，春來依舊鳥聲嬌。（言無過失）。
J36nB359_p0697b19║歷然藻鑑用無偏，透脫離微始得玄。秋水長天誰辨
J36nB359_p0697b20║別，鷺鷥飛出荻蘆邊。（透脫）。
J36nB359_p0697b21║翀霄鸞鳳縈金鎖，挂角羺羊猶滯蹤。子夜木人剛轉
J36nB359_p0697b22║側，碧潭雲外看飛龍。（透脫不透脫）。
J36nB359_p0697b23║輥毬舞笏幾多般，玅闡當年教外傳。熊耳真機千古
J36nB359_p0697b24║秀，松聲皓月永娟娟。（稱揚）。
J36nB359_p0697b25║一句明明蓋古今，超聲越色卒難尋。雲封絕頂誰能
J36nB359_p0697b26║到，回首斜陽煙水深。（降句）。
J36nB359_p0697b27║卷舒殺活不同倫，大用何曾涉點塵？蝸角尖頭藏宇
J36nB359_p0697b28║宙，螺螄眼裏定乾坤。（方入圓）。
J36nB359_p0697b29║瑞老和尚住百丈。一日，垂問：「佛殿簷前為何墮落一
J36nB359_p0697b30║花？」師云：「詩向梅中得，琴從月下彈。」頌：「詩向梅中得，琴
J36nB359_p0697c01║從月下彈。明明頻舉似，切忌妄生端。古澗潺潺兮歌
J36nB359_p0697c02║詠新韻，和風蕩蕩兮花開笑顏。」
J36nB359_p0697c03║問：「野狐既脫皮毛，因甚虛名千古不昧？」師云：「敲空有
J36nB359_p0697c04║響，擊木無聲。」頌：「敲空有響，擊木無聲。雨過山翠，雲收
J36nB359_p0697c05║日晴。石筍抽條兮長春豔豔，冰河發燄兮互古騰騰。」
J36nB359_p0697c06║問：「冬閒日色為何寒冷？」師云：「大雄峰高。」頌：「大雄峰高，
J36nB359_p0697c07║覿面全拋。擬議開眼，已犯吹毛。不犯吹毛，意句迥超。
J36nB359_p0697c08║木童腔外歌舞，石女雲中品簫。」
J36nB359_p0697c09║　　　（大悲菴行慧備資敬刻
J36nB359_p0697c10║　　百老和尚語錄第十七卷）
J36nB359_p0697c11║百愚斯禪師語錄卷第十七