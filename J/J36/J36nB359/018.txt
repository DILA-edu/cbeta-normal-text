J36nB359_p0698a01║百愚斯禪師語錄卷第十八
J36nB359_p0698a02║住國山善權寺嗣法門人智操
J36nB359_p0698a03║　住京兆薦福寺嗣法門人智覺　編次
J36nB359_p0698a04║機緣
J36nB359_p0698a05║僧問：「拜即是，不拜即是？」師云：「顛倒作麼？」僧曰：「金翅劈
J36nB359_p0698a06║開滄海去，青山低首笑相迎。」師云：「腳跟下好與三十
J36nB359_p0698a07║棒。」曰：「作家宗師。」師云：「不勞讚歎。」僧禮拜，師復云：「從何
J36nB359_p0698a08║處來？」曰：「西天目。」師云：「曾見高峰大師麼？」曰：「和尚大似
J36nB359_p0698a09║不曾到天目。」師云：「莫亂統。」曰：「和尚一向在那裏？」師云：
J36nB359_p0698a10║「要向你說，上座不曾到。」曰：「同是家裏人，何消與麼？」師
J36nB359_p0698a11║云：「三千里外。」曰：「爭奈腳頭腳底？」師云：「腳底尚不知，說
J36nB359_p0698a12║甚麼腳頭？」
J36nB359_p0698a13║問：「如何是無位真人？」師云：「兩瓶好花紅似錦。」曰：「家賊
J36nB359_p0698a14║難防時如何？」師云：「即今賊在甚麼處？」僧擬議，師云：「捉
J36nB359_p0698a15║敗了也。」曰：「說甚麼？」師云：「你耳聾，我亦耳聵。」
J36nB359_p0698a16║僧參，師云：「號甚麼？」曰：「牧牛。」師云：「牛在甚麼處？」僧禮拜，
J36nB359_p0698a17║師云：「牛既如是，你作麼生牧？」僧拂袖一下，師云：「猶𨁝
J36nB359_p0698a18║跳在。」曰：「師作麼生牧？」師云：「穿卻你鼻孔。」
J36nB359_p0698a19║眾善信設齋次，師云：「今日多謝厚意。」曰：「上門買賣好
J36nB359_p0698a20║做。」師云：「爭奈居士折本？」曰：「食到口邊，被人奪卻。」師云：
J36nB359_p0698a21║「何處得者消息來？」曰：「和尚請齋。」師云：「果然被山僧奪
J36nB359_p0698a22║卻。」士無語，師大笑。
J36nB359_p0698a23║居士參，師云：「你一向做甚麼工夫？」曰：「持準提咒。」師云：
J36nB359_p0698a24║「曾見準提菩薩麼？」曰：「曾見。」師云：「是何面目？」士擬議，師
J36nB359_p0698a25║打一數珠，云：「準提菩薩過去久矣。」
J36nB359_p0698a26║僧問：「覿面相逢作麼生道？」師云：「只恐你錯會。」曰：「門門
J36nB359_p0698a27║一切境，回互不回互？如何回互？」師撫桌子云：「不得喚
J36nB359_p0698a28║作桌子。」曰：「如何不回互？」師云：「者箇是桌子。」曰：「學人即
J36nB359_p0698a29║不然。」師云：「你又作麼生？」曰：「出戶不偏行，各赴兩頭機。」
J36nB359_p0698a30║師云：「莫亂統。」
J36nB359_p0698b01║僧請益，師問：「如何是你本來面目？」曰：「胡來胡現，漢來
J36nB359_p0698b02║漢現。」師云：「胡漢不來時如何？」曰：「照天照地。」師云：「打破
J36nB359_p0698b03║鏡時作麼生？」曰：「海闊從魚躍，天高任鳥飛。」師云：「更有
J36nB359_p0698b04║漫天網子在。」僧擬議，師掌云：「又向鬼窟裏作活計。」
J36nB359_p0698b05║居士問：「曹洞、臨濟還有別也無？」師云：「虛空無背面。」曰：
J36nB359_p0698b06║「者是無別也？」師云：「青嶂有高低。」曰：「者是有別也？」師云：
J36nB359_p0698b07║「那裏是別？」曰：「有高低。」師云：「仁者自生分別。」
J36nB359_p0698b08║師命寒松首座落堂，考工畢，上方丈問訊，師云：「今日
J36nB359_p0698b09║堂中幾人悟道？」曰：「若不是某，幾錯祗對和尚。」師云：「座
J36nB359_p0698b10║元大似不曾落堂。」曰：「將謂無人證明。」師云：「既然落堂，
J36nB359_p0698b11║因甚容他聖僧瞌睡？」曰：「且喜今日放參。」師為擊節。
J36nB359_p0698b12║僧問：「涅槃心易曉，差別智難明。如何是涅槃心？」師云：
J36nB359_p0698b13║「簷前雨滴滴。」曰：「差別智又作麼生？」師云：「秋色滿庭芳。」
J36nB359_p0698b14║曰：「恁麼則言言見諦，句句朝宗。」師云：「莫錯會好。」
J36nB359_p0698b15║問：「初祖對梁武帝云『廓然無聖』，因甚雲門祖庭寺名
J36nB359_p0698b16║『顯聖』？」師云：「君子喻於義，小人喻於利。」
J36nB359_p0698b17║師問獨立維那：「月到中秋分外明，因甚被片雲遮卻？
J36nB359_p0698b18║還是隱顯不同？為復別有長處？」曰：「待月落後與和尚
J36nB359_p0698b19║相見。」
J36nB359_p0698b20║僧送茶至，師云：「是甚麼茶？」曰：「太白峰茶。」師云：「太白峰
J36nB359_p0698b21║嶮峻，如何到得？」僧無對，師云：「不是太白峰茶。」
J36nB359_p0698b22║師畫此▆問：「北冥西堂，不是圓相，亦非月輪。去此二
J36nB359_p0698b23║途，試道一語看。」曰：「帝釋宮中放赦書。」師云：「未在，更道。」
J36nB359_p0698b24║曰：「王令已行天下遍，身榮何用更封侯？」
J36nB359_p0698b25║師問時一侍者：「山僧連日有病，大眾俱來看。有一人
J36nB359_p0698b26║不來，且道為甚不來？」曰：「東宮雖至嫡，不面聖堯顏。」
J36nB359_p0698b27║僧問：「如何是青龍境？」師云：「寶塔衝霄漢。」「如何是境中
J36nB359_p0698b28║人？」師云：「金鎞指月看。」曰：「人境不立，何處相見？」師云：「當
J36nB359_p0698b29║面錯過。」曰：「芳艸渡頭尋不見，夜深依舊宿蘆花。」師云：
J36nB359_p0698b30║「那裏學來的？」僧禮拜，師便打。
J36nB359_p0698c01║厂峰入方丈，師云：「那箇是你本來面目？」曰：「和尚還見
J36nB359_p0698c02║學人麼？」師云：「何曾會在？」曰：「從來不迷。」師云：「既不迷，到
J36nB359_p0698c03║弁山做甚麼？」曰：「不到爭知不迷？」
J36nB359_p0698c04║震南參，問：「作何方便，得本分相應去？」師搊住云：「速道，
J36nB359_p0698c05║速道。」南愕然，師便托開。
J36nB359_p0698c06║靈機參，師問：「甚處來？」曰：「河北。」師云：「少林主人為誰？」曰：
J36nB359_p0698c07║「涵宇和尚。」師云：「如何知是涵宇？」曰：「一點瞞他不得。」師
J36nB359_p0698c08║云：「背後的是甚麼？」機作禮，師云：「大好瞞他不得。」
J36nB359_p0698c09║印白參，師云：「今日事如何？」曰：「天不能蓋，地不能載。」師
J36nB359_p0698c10║云：「你在甚麼處？」白喝，師云：「再道。」曰：「不敢妄生節目。」
J36nB359_p0698c11║九一居士參，師舉大顛擯首座話詰之，曰：「好事不如
J36nB359_p0698c12║無。」師云：「與麼大顛亦多事？」曰：「和尚著甚死急？」師云：「當
J36nB359_p0698c13║日首座會不會？」曰：「不妨舉似諸方。」師云：「有人舉數珠
J36nB359_p0698c14║問你，又作麼生？」士拂袖出，師云：「放汝三十棒。」
J36nB359_p0698c15║福建居士問：「七佛已前是何人說法？」師云：「居士莫打
J36nB359_p0698c16║鄉談。」曰：「七佛已後又是何人說法？」師云：「山僧只會官
J36nB359_p0698c17║話。」
J36nB359_p0698c18║劍機尼入室，師云：「一歸何處？」曰：「金不博金，水不洗水。」
J36nB359_p0698c19║師云：「南泉斬貓，趙州頂履，又作麼生？」曰：「故鄉蹋斷來
J36nB359_p0698c20║時路。」師云：「麻三斤聻？」曰：「白日無閒人。」
J36nB359_p0698c21║問荅
J36nB359_p0698c22║問：「乾為蓋，坤為軸，將甚喚作關捩子？」荅：「拄杖在山僧
J36nB359_p0698c23║手裏。」問：「鄉村四月閑人少，因甚容得水牯牛橫眠
J36nB359_p0698c24║四野？」荅：「農家不管興亡事，一任和雲占洞庭。」問：「翀
J36nB359_p0698c25║天俊鶻，為何撞入網中？」荅：「怪得阿誰？」問：「一箇雷聲
J36nB359_p0698c26║天下響，古路邊石獅子為甚不聞？」荅：「不受驚嚇。」問：
J36nB359_p0698c27║「血滴滴地是何意旨？」荅：「照顧眉毛。」問：「如何是子覺
J36nB359_p0698c28║母殼？」荅：「錯過了也。」問：「九峰不肯首座，意在於何？」荅：
J36nB359_p0698c29║「雪屋夢猶寒。」問：「孤峰獨宿，未是衲僧活計，那是衲
J36nB359_p0698c30║僧活計？」荅：「眼裏童人吹玉笛。」問：「兩手扶犁水過膝，
J36nB359_p0699a01║明什麼邊事？」荅：「知恩者少。」問：「心花發現，為何腳下
J36nB359_p0699a02║不明？」荅：「但恁麼舉。」問：「法身充滿沙界，因甚無字關
J36nB359_p0699a03║透不過？」荅：「一箭射雙鵰。」問：「威音王那畔更那畔，如
J36nB359_p0699a04║何透過法身？」荅：「波斯水上翻筋斗。」問：「洞山睹水影，
J36nB359_p0699a05║悟箇甚麼？」荅：「鄉談不一般。」問：「從賢聖中來，不曾殺
J36nB359_p0699a06║生，是何意旨？」荅：「雲消山谷冷。」問：「既是放生池，為何
J36nB359_p0699a07║淹死人？」荅：「路不拾遺，君子稱美。」問：「一切眾生本無
J36nB359_p0699a08║生滅，因甚又放生？」荅：「拋磚引玉。」問：「一切眾生本來
J36nB359_p0699a09║是佛，且道復禮何佛？」荅：「天上天下，唯我獨尊。」問：「既
J36nB359_p0699a10║是鹹井涇，因甚麼靜室中喫淡水？」荅：「莫被舌頭瞞。」
J36nB359_p0699a11║問：「佛未出世，祖不西來，者著子阿誰傳授？」荅：「春至鳥
J36nB359_p0699a12║聲碎。」問：「洞山君臣，臨濟賓主，是同是別？」荅：「疁城古
J36nB359_p0699a13║練川。」「如何是賓中主？」荅：「茅屋安金吻。」「如何是主
J36nB359_p0699a14║中賓？」荅：「拄杖半肩橫。」「如何是賓中賓？」荅：「滿面是埃
J36nB359_p0699a15║塵。」「如何是主中主？」荅：「佛祖莫能窺。」「如何是賓主
J36nB359_p0699a16║相見的事？」荅：「當面休錯過。」問：「賓主相見，有何奇特？」
J36nB359_p0699a17║荅：「六耳不同謀。」問：「賓主相去幾何？」荅：「兩眼對兩眼。」
J36nB359_p0699a18║「如何是體？」荅：「虛空吞皓魄。」「如何是用？」荅：「蝦蟆飛
J36nB359_p0699a19║上天。」「如何是體用俱到？」荅：「清風拂明月。」「如何是
J36nB359_p0699a20║體用俱不到？」荅：「抱贓叫蒼天。」問：「師是洞山嫡裔，洞
J36nB359_p0699a21║山祖師今在何處？」荅：「遍界不曾藏。」問：「蓮花出水，根
J36nB359_p0699a22║從何來？」荅：「好箇消息。」問：「朝朝同佛起，夜夜抱佛眠，
J36nB359_p0699a23║為何佛又不見？」荅：「只為太近。」問：「一燈普照，因甚殿
J36nB359_p0699a24║後不亮？」荅：「自生障礙。」問：「鼙鼓震驚，四方俱動，未審
J36nB359_p0699a25║法地動不動？」荅：「木馬遊春俊不羈。」問：「龍華大士化
J36nB359_p0699a26║身千億，師今補處，能化幾身？」荅：「雲月雖無異，谿山不
J36nB359_p0699a27║一般。」問：「袈裟角裏無藏風地，風從何有？」荅：「好箇問
J36nB359_p0699a28║頭。」問：「諸供養中，法供養最。今無法、無供養，作麼為
J36nB359_p0699a29║最？」荅：「謝子殷勤。」問：「華林古木，陽春競發，敢問枯木
J36nB359_p0699a30║開花也無？」荅：「堪憐幾許尋香客，穿卻鼻頭總不知。」
J36nB359_p0699b01║垂問
J36nB359_p0699b02║問：「有一人讀盡五車書，胸中無一元字；有一人不見
J36nB359_p0699b03║書木，博盡古今；有一人讀盡五車書，博盡古今；有一
J36nB359_p0699b04║人不讀五車書，亦不博古今。此四人中，且道那一人
J36nB359_p0699b05║作得人天師？」
J36nB359_p0699b06║問：「月到中秋分外明，因甚被片雲遮卻？還是隱顯不
J36nB359_p0699b07║同？為復別有長處？」
J36nB359_p0699b08║問：「弁山頂上為何白不住？」
J36nB359_p0699b09║問：「洞山門下，永絕滲漏，為何花石澗內，流水滔滔？」
J36nB359_p0699b10║問：「菊花九月開，因甚華林園裏卻無？」
J36nB359_p0699b11║問：「霧鎖千峰，為甚行人不斷？」
J36nB359_p0699b12║問：「畫此[○@丁]云：『不是圓相，亦非月輪。去此二途，試道一
J36nB359_p0699b13║語看。』」
J36nB359_p0699b14║問：「洞山云：『青山白雲父，白雲青山兒，白雲終日倚，青
J36nB359_p0699b15║山總不知。』既是父子，為甚不知？」
J36nB359_p0699b16║問：「烏鴉生箇白鷺鷥，且道是何祥瑞？」
J36nB359_p0699b17║問：「善權古剎，歷代名藍，法堂前為何艸漫漫地？」
J36nB359_p0699b18║問：「輪藏殿與鐘樓每日鬥額，且道他為箇甚麼？」
J36nB359_p0699b19║問：「德山入門便棒，臨濟入門便喝，且道山僧總不與
J36nB359_p0699b20║麼，還有為人處也無？」
J36nB359_p0699b21║垂代
J36nB359_p0699b22║問：「聖僧打瞌睡，因甚麼不巡他香？」師代云：「官不容鍼，
J36nB359_p0699b23║私通車馬。」
J36nB359_p0699b24║問：「適來經行，何緣故蹋殺箇祖師？」師代云：「何不道某
J36nB359_p0699b25║甲罪過？」又云：「賴和尚證明。」
J36nB359_p0699b26║問：「在眼曰見，在耳曰聞，在鼻曰嗅，在舌譚論。祇如在
J36nB359_p0699b27║眉毛，喚作甚麼？」師代云：「天子不刈茅。」
J36nB359_p0699b28║問：「衲僧家氣吞佛祖，眼蓋乾坤，胡為乎透一字關不
J36nB359_p0699b29║過？」頌：「氣吞佛祖未為雄，末後牢關不易通，腳底若教
J36nB359_p0699b30║紅線斷，倒騎石馬出紗籠。」
J36nB359_p0699c01║問：「高揖釋迦、不拜彌勒的人，為甚麼朝打三千、暮打
J36nB359_p0699c02║八百？」頌：「不羨首陽清餓士，謾誇渭水老垂綸，高名勳
J36nB359_p0699c03║業雙忘處，始是太平無事人。」
J36nB359_p0699c04║問：「山青水綠，桃紅李白。若道是色，瞎卻渠眼；若道不
J36nB359_p0699c05║是色，又被活埋。且道如何得透脫二途去？」頌：「朱紫滿
J36nB359_p0699c06║堂豈是色，管絃徹耳亦非聲，試看橋畔酣眠客，寵辱
J36nB359_p0699c07║無心兩不驚。」
J36nB359_p0699c08║問：「疑團未破，腳跟下浮逼逼地。疑團已破，為何腳跟
J36nB359_p0699c09║下亦浮逼逼地？」頌：「三月年年啼子規，聲聲泣血染花
J36nB359_p0699c10║枝，窮途無限傷心事，不是愁人也淚垂。」
J36nB359_p0699c11║法語
J36nB359_p0699c12║示景純張居士
J36nB359_p0699c13║昔慈明禪師好訶罵，諸方指為邪說；大慧老人好貶
J36nB359_p0699c14║剝，叢林名為禪病。以此觀之，古今皆然。邇來，參禪者
J36nB359_p0699c15║如麻似粟，真得見地者曾幾何人？要而言之，有認耳
J36nB359_p0699c16║目為禪，到處側耳揚眉、搖頭點額；有認手足為禪，遇
J36nB359_p0699c17║人豎指擎拳、點胸頓足；有認意識為禪，一味窮玄索
J36nB359_p0699c18║玅、博古論今；有認狂妄為禪，飲酒食肉，自稱為逆行
J36nB359_p0699c19║菩薩；有認儱侗為禪，盲枷瞎棒、亂訶亂說，便為格外
J36nB359_p0699c20║提持。如此者，非邪病而何？皆由不肯親近名宿、妄自
J36nB359_p0699c21║尊大故耳。今足下欲明此事，須將平日所學所見盡
J36nB359_p0699c22║情放下，把箇本參挂在眉尖，如一柄金剛寶劍，更有
J36nB359_p0699c23║何物敢攖其鋒？有時㘞地一聲，元來只是者箇！猶如
J36nB359_p0699c24║啞子得夢，只可自知。到者箇田地，一任橫行豎行，無
J36nB359_p0699c25║非佛事；弄子抱孫，總是尋常，所謂大家團圞頭，共說
J36nB359_p0699c26║無生話是也。否則，急就作家爐韝，受向上鉗錘，庶免
J36nB359_p0699c27║墮如上諸病耳。勉旃，勉旃！
J36nB359_p0699c28║示蘊空知客
J36nB359_p0699c29║昔年相見不相識，今日相識不相見，練川一路平如
J36nB359_p0699c30║砥，腳頭腳尾光顯現。掀翻底蘊絕囊藏，喝碎虛空始
J36nB359_p0700a01║成片，回頭笑看楚山雲，轉步還蹋吳嶺霰。關外更有
J36nB359_p0700a02║一重關，且莫歸家便住院，不信但問無舌人，洛浦當
J36nB359_p0700a03║年曾親薦。昭慶無物可贈君，臨行聊為通一線，春風
J36nB359_p0700a04║拂破碧桃腮，曉日揭開青嶂面。
J36nB359_p0700a05║示闇然禪人
J36nB359_p0700a06║秋風瑟瑟浮雲薄，秋雨濛濛木葉脫，青山骨瘦溪毛
J36nB359_p0700a07║長，江天一色澂寥廓。堪憐一片祖師心，萬古凝然成
J36nB359_p0700a08║寂寞，禪流於此識端倪，何必擔囊費驢腳？吳山楚水
J36nB359_p0700a09║兩悠悠，湖北江南翠如削，若是金毛獅子兒，安肯隨
J36nB359_p0700a10║流混眾角？一聲哮吼隱狐群，乾坤粉碎空花落，勿怪
J36nB359_p0700a11║青龍把舌饒，就中幾箇能斟酌？三更迸出一輪紅，珊
J36nB359_p0700a12║瑚枝上光閃爍。
J36nB359_p0700a13║示默符書記
J36nB359_p0700a14║機前有語未為奇，默契安知向上機？語默兩途俱坐
J36nB359_p0700a15║斷，靈符肘後示全提。
J36nB359_p0700a16║示悟如闍黎
J36nB359_p0700a17║悟本由心勿外求，如來藏裏已全周，打開方識無窮
J36nB359_p0700a18║盡，信意施為用不休。
J36nB359_p0700a19║示大休禪人
J36nB359_p0700a20║大休須到大休時，到得休時正好為，任意為來無一
J36nB359_p0700a21║事，三更紅日上梅枝。
J36nB359_p0700a22║示錢君求醫士
J36nB359_p0700a23║醫到末年老愈精，拈來莖艸盡回生，須知更有超方
J36nB359_p0700a24║術，一念無為聖可成。
J36nB359_p0700a25║示古言知藏
J36nB359_p0700a26║一藏原來是故紙，五千餘軸總閒言，知君徹底掀翻
J36nB359_p0700a27║也，撒手歸家月滿軒。
J36nB359_p0700a28║示子菴書記
J36nB359_p0700a29║一字難將海墨書，箇中那許涉躊躇？分明祇在毫端
J36nB359_p0700a30║上，滿目煙光徹太虛。
J36nB359_p0700b01║示杲目禪人
J36nB359_p0700b02║杲日三更當戶照，徹開亞目頂門寬，今時那畔俱拈
J36nB359_p0700b03║卻，鐵馬嘶風鳥道還。
J36nB359_p0700b04║送獨立書記之楚
J36nB359_p0700b05║禪客飄然歸楚鄉，清風兩岸送行裝，一曲新豐宜鄭
J36nB359_p0700b06║重，由來此曲異宮商。今古知音能有幾，洞庭月在波
J36nB359_p0700b07║心裏，耐得秋霜果自馨，爭看聲價撩天起。金錘袖裏
J36nB359_p0700b08║復誰知，等閒擊出虛空髓，弁山華發少林春，千載曹
J36nB359_p0700b09║源流不止。蹋遍煙巒何處好，回雁峰前消息早，覓得
J36nB359_p0700b10║佳山勿自棲，他時待我來投老。
J36nB359_p0700b11║題讚
J36nB359_p0700b12║釋迦佛
J36nB359_p0700b13║惟我大雄，一切究竟，包括太虛，遠離修證。一塵不動，
J36nB359_p0700b14║普接群機，遍界全彰，恒然在定。玅相不可以色求，洪
J36nB359_p0700b15║音不可以耳聽。至矣哉！凡有覺知者，莫不稽首皈命。
J36nB359_p0700b16║雪山像
J36nB359_p0700b17║皇宮棄卻亦何獃，六載饑寒骨似柴，箇事而今誰不
J36nB359_p0700b18║會，逢人謾道睹星來。
J36nB359_p0700b19║觀音大士（四首）
J36nB359_p0700b20║婆娑其髮，袒露其襟，默然獨坐，聲似雷音。咦！欲識洛
J36nB359_p0700b21║伽真面目，端的休從紙上尋。
J36nB359_p0700b22║一毫端上玅相現，一切毫端靡不遍，恍如秋月著珊
J36nB359_p0700b23║瑚，枝枝撐出慈悲面。僧繇雖巧畫難成，慈禪筆底顯
J36nB359_p0700b24║神變，神變縱橫不滯功，如幻三昧體皆同。見聞獲益
J36nB359_p0700b25║無空過，風號松吼啟圓通。
J36nB359_p0700b26║袒裼露胸，潦倒叵耐，跣足垂眉，似甚體態？道是過去
J36nB359_p0700b27║正法明，卻云現前觀自在。咄！認著依然不是渠，黃鶯
J36nB359_p0700b28║啼出柳陰外。
J36nB359_p0700b29║坐對銀瓶一味閑，秋空皓月露慈顏，圓音落落超今
J36nB359_p0700b30║古，祇在鴉鳴鵲噪閒。
J36nB359_p0700c01║木理觀音（有序）
J36nB359_p0700c02║辛丑歲，江南造戰艦禦海，工師解木，忽得木理作
J36nB359_p0700c03║大士像者，眉髮精細，衣袂飄舉，雖吳道子得意筆
J36nB359_p0700c04║未能過之，亦奇事也。一送如皋，一供善慶禪院，因
J36nB359_p0700c05║作贊以志不朽。
J36nB359_p0700c06║月之在水，火之傳薪。不去不來，非幻非真。頭頭物物，
J36nB359_p0700c07║剎剎塵塵。舍亦弗得，取愈勞神。無取無舍，何疏何親？
J36nB359_p0700c08║大士亦爾，如是現身。有感斯應，靡福不臻。
J36nB359_p0700c09║魚籃觀音（二首）
J36nB359_p0700c10║巧扮風流何太奇，魚籃默自手中提，而今不比當時
J36nB359_p0700c11║事，索價撩天賣與誰？
J36nB359_p0700c12║慈風滿面兮若春輝，玲瓏通身兮悉瓔珞。足躡白雲
J36nB359_p0700c13║兮影重重，籃提赬尾兮活鱍鱍。只為其人罕遇，到今
J36nB359_p0700c14║滯貨難脫。莫莫莫，須斟酌。從來者箇不尋常，六月何
J36nB359_p0700c15║曾怕爛卻？
J36nB359_p0700c16║普賢大士
J36nB359_p0700c17║酬機玅辨似瓴懸，潦倒無端號普賢，舒卷猶憑吾掌
J36nB359_p0700c18║握，象王鼻孔謾撩天。
J36nB359_p0700c19║達磨
J36nB359_p0700c20║蹋翻波底明月，坐斷嶺頭白雲。堪笑者場漏逗，強將
J36nB359_p0700c21║皮骨空分。將謂許多奇特事，至今千載賺兒孫。
J36nB359_p0700c22║寒山拾得
J36nB359_p0700c23║者對髼頭，似甚模樣。攜帚搭肩，縱情放蕩。有時向國
J36nB359_p0700c24║清寺裏混跡和光，有時在寒山嶺頭揚歌作唱。直饒
J36nB359_p0700c25║你文殊普賢，到者裏正好喫棒。
J36nB359_p0700c26║羅漢（四首）
J36nB359_p0700c27║者夥老禿奴，看來甚古怪。做出許多般，賣盡家醜態。
J36nB359_p0700c28║愛靜而離喧，唯知貪自在。當時趁入牯牛群，免得丹
J36nB359_p0700c29║青還筆債。
J36nB359_p0700c30║箇些尊慈大衲，渾然沒點來由，到處逢場作戲，見人
J36nB359_p0701a01║慣弄虛頭。或捐笠而直渡，或擲杖而截流，降龍兮欺
J36nB359_p0701a02║神瞞鬼，伏虎兮誑惑愚儔。若到昭慶門下，竹篦打破
J36nB359_p0701a03║髑髏。何故？騰雲駕霧不如你，說法還須老比丘。
J36nB359_p0701a04║擁衲蒲團只默默，無心翻貝葉，滿腮鬚髮紺螺旋，秋
J36nB359_p0701a05║浸雙眸，萬頃碧波天，彷彿空生嵒下坐，卻又似達磨，
J36nB359_p0701a06║覿面分明別不別。不別，殷勤問取天邊月。
J36nB359_p0701a07║老大無端，不自尊重，交臂摩肩，聚頭說夢，幙天蓆地
J36nB359_p0701a08║而橫眠，跨海駕虹而應供，德動鬼神兮有何奇，道伏
J36nB359_p0701a09║龍虎兮徒打鬨，不如一念回機，徹見本來玅用。且道
J36nB359_p0701a10║如何是玅用？咄！好與三十老烏藤，免教人前更賣弄。
J36nB359_p0701a11║觀音經塔
J36nB359_p0701a12║層層彰自在，字字露圓通，為了慈悲債，分身遍剎中。
J36nB359_p0701a13║金剛經塔
J36nB359_p0701a14║團團任描邈，落落絕追攀，欲識金剛體，祇在一毫端。
J36nB359_p0701a15║梵網經（有序）
J36nB359_p0701a16║予寒松首座於率眾之暇，敷楮援毫，書成《梵網經》
J36nB359_p0701a17║四卷，冀廣流通，使見聞讀誦者皆證如來心地法
J36nB359_p0701a18║門。故作一偈，聊為贊助。
J36nB359_p0701a19║毫端別露玉壺春，寫出琅𪻱無價珍，一葉一莖交互
J36nB359_p0701a20║現，一華一佛遞相鄰。百千世界猶珠網，萬億光明遍
J36nB359_p0701a21║剎塵，句下揭開心地藏，盡虛空是舍那身。
J36nB359_p0701a22║雲門湛老和尚
J36nB359_p0701a23║大啟雲門，中疏洞水，挽回既倒之狂瀾，重整將頹之
J36nB359_p0701a24║綱紀。機如掣電兮，龍睛鶻眼猶迷；辯似懸河兮，墅潦
J36nB359_p0701a25║牛涔莫比。高揮寶劍兮，掃空魔跡狐蹤；橫拋月鉤兮，
J36nB359_p0701a26║釣盡爆腮赤尾。師翁師翁，我知之矣。天下人不奈你
J36nB359_p0701a27║何，故號之曰湛鐵觜。
J36nB359_p0701a28║弁山瑞老和尚（五首）
J36nB359_p0701a29║頂垂鶴髮，目奪秋江，溫同煦日，凜若嚴霜。施金錍兮
J36nB359_p0701a30║刮人天之瞖膜，舒毒手兮抉佛祖之膏肓。分一燈於
J36nB359_p0701b01║石傘，闡五位於龍岡。名聞異域，聲震遐方。有人欲問
J36nB359_p0701b02║是何叟，九坐道場大法王。
J36nB359_p0701b03║坐穿鐵壁顯家風，九闢天荒老凍儂，拈出花梢一片
J36nB359_p0701b04║月，等閒壓倒大雄峰。
J36nB359_p0701b05║稽首吾師，人天標格。滄溟為口，霹靂為舌。坐斷十方，
J36nB359_p0701b06║孰能可測？喚回石虎嘯春風，鞭起泥牛耕海月。
J36nB359_p0701b07║高撐石傘，坐大雄峰，翻天轉地，捉象屠龍。呵斥邪說，
J36nB359_p0701b08║扶樹綱宗，是誰作略，號楊木公。
J36nB359_p0701b09║若道是先師，如井覷驢；若道非先師，如驢覷井。是非
J36nB359_p0701b10║并拈卻，截鶴續鳧脛。既都不是，畢竟向何處見先師
J36nB359_p0701b11║聻？分明覿面更無私，切莫迷頭猶認影。
J36nB359_p0701b12║蓮池大師
J36nB359_p0701b13║貌古稜層，熾然無語。性相兼通，權實并舉。纔涉思惟，
J36nB359_p0701b14║未敢相許。且道是誰？蓮宗教主。
J36nB359_p0701b15║聞谷大師
J36nB359_p0701b16║動若行雲，止若谷神，勿勞耳聽，祇須眼聞。咦！禹門浪
J36nB359_p0701b17║裏翻身轉，高剔蓮燈慧燄新。
J36nB359_p0701b18║茂林和尚（得戒師）
J36nB359_p0701b19║金襴獨擁倚藤床，不倦毘尼為舉揚，他日願為蓮社
J36nB359_p0701b20║主，共攜諸子上慈航。
J36nB359_p0701b21║三昧律師
J36nB359_p0701b22║碧水澂渟絕點塵，風光滿貯玉壺新，阿師面目分明
J36nB359_p0701b23║在，謾道優波最後身。
J36nB359_p0701b24║道明律師
J36nB359_p0701b25║坐倚屏風，家聲獨占。幹蠱先猷，毘尼城塹。願力彌勒，
J36nB359_p0701b26║慈誨無倦。潔若冰壺，淨似江練。一缽雲仍，澤流溥遍。
J36nB359_p0701b27║若菴律師
J36nB359_p0701b28║長松之下，頹然一老，戒若冰清，行猶月皎。七軸蓮經，
J36nB359_p0701b29║一默而了，且道是誰？問取文表。（文表請）
J36nB359_p0701b30║見月律師
J36nB359_p0701c01║絳衣斜搭半橫身，高豎光幢啟後塵，道繼南山知有
J36nB359_p0701c02║在，千華臺上再來人。
J36nB359_p0701c03║洞山孤崖和尚
J36nB359_p0701c04║目紺眉修，神丰貌冷。巍巍乎峭壁之凌虛，凜凜然孤
J36nB359_p0701c05║松之秀挺。鋤明月而調繼新豐，闢白雲而剎興洞嶺。
J36nB359_p0701c06║玄關丕闡兮濟濟龍象交參，藻鑑高懸兮歷歷聖凡
J36nB359_p0701c07║絕影。春雨桃花泛錦溪，秋風梧葉飄金井。
J36nB359_p0701c08║衍慶石鼓和尚
J36nB359_p0701c09║貌臞似鵠，目湛如秋；奇偉逸群，玅辨罕酬。絕攀緣兮，
J36nB359_p0701c10║惟道自樂，嗜恬澹兮，以德為侔。指雲月而傳心兮，機
J36nB359_p0701c11║無不被；借松風而演法兮，澤及何休？吾兄乎，吾兄乎，
J36nB359_p0701c12║是之謂嬾殘、大梅、船子、鐵篴之流也歟？
J36nB359_p0701c13║金仙蕃光和尚
J36nB359_p0701c14║咄哉！老兄，氣宇豪邁，結佛祖冤，放慈悲債。橫拈麈尾
J36nB359_p0701c15║驗龍蛇，默倚烏藤震聾聵。分明覿面更無他，金仙堂
J36nB359_p0701c16║上第一代。
J36nB359_p0701c17║大休法姪
J36nB359_p0701c18║象田出廄迥常途，此是吾家天馬駒，更向曹溪波浪
J36nB359_p0701c19║裏，蹋翻明月滿珊瑚。
J36nB359_p0701c20║道珍闍黎
J36nB359_p0701c21║叢林柱石羨耆年，一片身心似鐵堅，贏得滿頭垂白
J36nB359_p0701c22║髮，性天雲靜月初圓。
J36nB359_p0701c23║半壑上座
J36nB359_p0701c24║眼界澂渟，胸襟廓落。以德為鄰，於世無縛。一味瀟然，
J36nB359_p0701c25║生平行樂。流水潺潺，白雲漠漠。此之為誰？號曰半壑。
J36nB359_p0701c26║廓凡耆德
J36nB359_p0701c27║艸褥褐衣，唯尚儉素。秉雲棲尸羅，飲真寂甘露。聞《金
J36nB359_p0701c28║剛》以出塵，閱《圓覺》而契悟。了無異念，兼利於自他；不
J36nB359_p0701c29║滯一邊，并修於禪土。誠緇門之表儀，尚高世之風度。
J36nB359_p0701c30║思其人也，維敬維欽，見斯容兮，如偈如慕。
J36nB359_p0702a01║自題
J36nB359_p0702a02║偶爾相逢渠是我，渠今是我我非渠，婆娑凜若寒松
J36nB359_p0702a03║操，傲雪凌霜氣自如。（寒松操首座請）
J36nB359_p0702a04║爾貌不揚，作事且大。滅少室之真宗，破優波之淨戒。
J36nB359_p0702a05║剔骨刮髓兮罪犯彌天，鑄聖銷凡兮惡盈法界。三年
J36nB359_p0702a06║居弁峰，百世招譏怪。噫！唯有一點為人心，縱使僧繇
J36nB359_p0702a07║難邈畫。（弁山常住請）
J36nB359_p0702a08║我相真箇醜，誰能描得渠？縱有十分像，何如井覷驢？
J36nB359_p0702a09║咦！山而曉來憑雨洗，柳絲春暖倩風梳。（九芝侍者請）
J36nB359_p0702a10║生平無福住雲門，多結冤家少結恩。直欲人人窮徹
J36nB359_p0702a11║骨，惡名那怕遍乾坤。
J36nB359_p0702a12║有眼不解觀色，有耳不會聞聲。雖則如聾如瞶，卻又
J36nB359_p0702a13║似聰似明。咄哉斯漢真奇怪，惱殺丹青畫不成。
J36nB359_p0702a14║僻性生成不自由，尋常多為別人愁，些須活計真堪
J36nB359_p0702a15║笑，無底船兒載月遊。（載月禪人請）
J36nB359_p0702a16║若道是我，返成兩箇。若謂非我，依然話墮。拈卻是非，
J36nB359_p0702a17║二俱有過。畢竟是誰？雪壓梅花肥，風吹明月破。
J36nB359_p0702a18║斯人面目畫難全，縱有十分也枉然，怎似渾圇活打
J36nB359_p0702a19║殺，免教污卻一張箋。（天髻禪德請）
J36nB359_p0702a20║潦倒疏狂不自禁，白雲流水共談心。生平面目難描
J36nB359_p0702a21║畫，認著依然又隔岑。
J36nB359_p0702a22║蕭疏人笑爾樗形，巧設施為總不能，對客慚無三寸
J36nB359_p0702a23║舌，酬機唯有一條藤。俗不俗，僧不僧，箇樣如何續祖
J36nB359_p0702a24║燈？折箸慣將攪大海，北冥浪激看飛鵬。（北冥西堂請）
J36nB359_p0702a25║者箇褦襶子，從來沒正經，衲僧眼裏著楔，佛魔腦後
J36nB359_p0702a26║抽釘。或謂是凡，睹之叵測；或云是聖，呼之不靈，不若
J36nB359_p0702a27║以火燒卻。咦！且莫孤負丹青。（靈枝知客請）
J36nB359_p0702a28║箇樣矮頭陀，看來真好笑，毘尼渾不持，佛法安通竅？
J36nB359_p0702a29║供養他，圖箇甚麼？死蝦蟆，捏出尿。（大休靜主請）
J36nB359_p0702a30║者漢生來骨董，佛祖見也毛聳，獨許紫谷參頭，描得
J36nB359_p0702b01║半邊鼻孔。（紫谷參頭請）
J36nB359_p0702b02║僧不僧兮俗不俗，婆娑短髮齊眉目，盡情滅卻洞山
J36nB359_p0702b03║宗，疑殺諸方老賊禿。（韞之知藏請）
J36nB359_p0702b04║者漢無端，忒煞奇特，座敷青蓮，身裹緋疊。若謂是震
J36nB359_p0702b05║旦之僧，卻又似西番之客，翻覆細看來，我也識你不
J36nB359_p0702b06║得。呵呵呵，咄咄咄，不如付與子西堂，一任逢人去花
J36nB359_p0702b07║擘。（子菴西堂請）
J36nB359_p0702b08║壘垂鼻孔，擁聳昂肩，福薄如紙，心高似天。其為人也，
J36nB359_p0702b09║落落魄魄；其作事也，癡癡顛顛。喚回石女兮，暗穿玉
J36nB359_p0702b10║線；策起泥牛兮，曉耕秋煙。欲知箇漢行藏處，端的還
J36nB359_p0702b11║須問雪田。（雪田禪人請）
J36nB359_p0702b12║凡百莽鹵，真杜拗禪，截兔角而為杖，搓龜毛而作鞭。
J36nB359_p0702b13║戒德了無毫髮，罪過高似華巔，時聞書記不嫌醜，描
J36nB359_p0702b14║得形容壁上懸。（時聞書記請）
J36nB359_p0702b15║壘壘堆堆，骨骨董董。奪罔象之珠，絕老胡之種。拶得
J36nB359_p0702b16║秤錘汗流，逼教石女毛聳。且道是阿誰？此乃南陽谷
J36nB359_p0702b17║老師的面孔。（杲目靜主請）
J36nB359_p0702b18║打雨敲風，多瞋少喜。虛空畫眉，缽盂安耳。咄！似者般
J36nB359_p0702b19║杜拗阿師，誰不識你？
J36nB359_p0702b20║䰐䰐鬖鬖，瀟瀟灑灑。或時走電驅雷，或時粧聾作啞。
J36nB359_p0702b21║祇將箇麤棒熱拳，便喚做慈悲喜捨。恁麼為人，報恩
J36nB359_p0702b22║者寡。欲知渠是誰？端的問柴也。（柴也後堂請）
J36nB359_p0702b23║髼髼鬆鬆，落落魄魄。幼少叢林，長復失學。教無舌人
J36nB359_p0702b24║解唱兮響遏風雲，使無手者行拳兮掀翻海嶽。愛截
J36nB359_p0702b25║麒麟之角兮扶弱抑強，慣拔鸞鳳之毛兮解黏去縛。
J36nB359_p0702b26║似者般漢，只好打煞活埋，又那堪焚香描邈？莫，莫！且
J36nB359_p0702b27║留與雲水方來持將去，一任他江南塞北天下人貶
J36nB359_p0702b28║剝。
J36nB359_p0702b29║　　　　（白雪、智吟，備資敬刻
J36nB359_p0702b30║　　百老和尚語錄第十八卷。）
J36nB359_p0702b31║百愚斯禪師語錄卷第十八