J36nB359_p0707b01║百愚斯禪師語錄卷第二十
J36nB359_p0707b02║住國山善權寺嗣法門人智操
J36nB359_p0707b03║　住京兆薦福寺嗣法門人智覺　編次
J36nB359_p0707b04║佛事
J36nB359_p0707b05║挂鐘板。「佛祖家風，迥出權衡之外；人天號令，全憑掌
J36nB359_p0707b06║握之中。有時動，地震山搖；有時靜，海晏河清。只如不
J36nB359_p0707b07║動不靜，如何施設？」擊鐘板，云：「恒為選佛場中主，箇箇
J36nB359_p0707b08║心空及第歸。」
J36nB359_p0707b09║挂鐘板。「叢林矩矱，列聖規模，狂象以之而牢籠，獰龍
J36nB359_p0707b10║以之而關鎖。一動一靜，佛祖莫知；一放一收，人天罔
J36nB359_p0707b11║測。今挂隆福堂中又作麼生？一擊當陽全正令，十方
J36nB359_p0707b12║聞處悟圓通。」
J36nB359_p0707b13║埽雲門湛祖塔。「昔年未睹師翁面，今日歸來無可酬，
J36nB359_p0707b14║自恨一身貧徹骨，聊將矢橛當珍饈。是以二十年前，
J36nB359_p0707b15║祖禰不了，殃及兒孫；二十年後，兒孫不了，殃及祖禰。
J36nB359_p0707b16║到者裏悲歡莫辨，恩怨難分，只得撮土為香，以笑作
J36nB359_p0707b17║哭。且道師翁今日還來受供也無？陋巷不騎金色馬，
J36nB359_p0707b18║回途卻著破藍衫。」
J36nB359_p0707b19║埽雲門湛祖塔。「松竹森森，煙雲疊疊，山色亦非清淨
J36nB359_p0707b20║身，溪聲不是廣長舌。既然離卻聲色，大眾又向甚麼
J36nB359_p0707b21║處見先師翁面貌？」拈香，云：「一片栴檀海底焚，金雞啄
J36nB359_p0707b22║碎珊瑚月。」
J36nB359_p0707b23║埽弁山瑞老和尚塔。「臨風回憶昔年事，幾度親遭喪
J36nB359_p0707b24║膽魂，絕後甦來空懊惱，恩冤數載未曾分。今日此舉，
J36nB359_p0707b25║且道是雪冤耶？報恩耶？」良久，云：「珊瑚枕上兩行淚，半
J36nB359_p0707b26║是思君半恨君。」
J36nB359_p0707b27║開山瑞老和尚忌日。「環目雲山，無非先師面孔；穿林
J36nB359_p0707b28║溪澗，總是老婆心腸。去世九載而為人愈切，不覺至
J36nB359_p0707b29║今而觸處難忘。大眾且道：難忘箇甚麼？」拈香，云：「不敢
J36nB359_p0707b30║逢人輕舉似，年年此日一爐香。」
J36nB359_p0707c01║埽久默和尚塔。「昔年相識不相見，今日相見不相識。
J36nB359_p0707c02║六年心事有誰知，無縫塔前露消息。且道是甚麼消
J36nB359_p0707c03║息？滿山松柏影蒼蒼，盡是吾兄親手植。」
J36nB359_p0707c04║久默和尚十周。「而瘦豈無茶飯致？鬢霜還有法門愁。
J36nB359_p0707c05║古風行得些兒去，不愜時人意也休。大眾！此是先兄
J36nB359_p0707c06║久和尚十年前為人的面目，脫或未見，更為指出。」拈
J36nB359_p0707c07║香，云：「芍藥花開菩薩面，棕櫚葉長夜叉頭。」
J36nB359_p0707c08║埽龍山和尚塔。「稜層石塔蘚苔肥，夜雨和煙度翠微。
J36nB359_p0707c09║欲識龍山真面目，落花流水兩依依。」
J36nB359_p0707c10║衍慶石鼓和尚訃至。「忽爾黑風翻海岸，吹折華林一
J36nB359_p0707c11║枝幹，人天失怙痛無依，叵耐中流砥柱斷。珍重諸人
J36nB359_p0707c12║緊著鞭，光陰莫把等閒玩，瞥然㘞地一聲時，大事分
J36nB359_p0707c13║明須了辦。薦不薦？剔起眉毛仔細看。大眾！還知衍慶
J36nB359_p0707c14║和尚落處麼？兩岸蘆花展舊容，一湖秋水澂新練。」
J36nB359_p0707c15║疏菴和尚木主入祖堂。「雲散銀河靜，秋高玉露多，一
J36nB359_p0707c16║輪淮地月，光透鑑河波。惟疏菴和尚，法門砥柱，祖苑
J36nB359_p0707c17║光幢，始喫跌於萬竹林中，披褐懷玉，匿跡同塵，或舒
J36nB359_p0707c18║光發燄，叱電驅雷；後結果於七峰寺裏，桂子飄香於
J36nB359_p0707c19║雪谷，玉兔藏影於冰盤。雖然，只如轉功就位又作麼
J36nB359_p0707c20║生？公孫父子團圞坐，共笑優曇遍地開。」
J36nB359_p0707c21║次賢法主封龕。「松濤落落，夜寒而木馬嘶風；山色沉
J36nB359_p0707c22║沉，天曉而泥牛耕月。卷舒不落朕兆，來去那覓行蹤？
J36nB359_p0707c23║惟次賢法主，講肆義虎、法苑神駒，落拓無羈，掀翻良
J36nB359_p0707c24║遂翁之鼻孔；瀟疏自適，拈卻太原孚之鼓聲。方期慧
J36nB359_p0707c25║日長懸，何意慈音遽寂？所謂樹高千丈，葉落歸根。今
J36nB359_p0707c26║而後，大眾又向甚處相見？竹依依，雲靄靄，落花流水
J36nB359_p0707c27║曾無礙，獨坐長吟修雅歌，夜深明月來窗外。」　入塔。
J36nB359_p0707c28║「細而無內，大而無外，撥之不開，摶不成塊，皎月無以
J36nB359_p0707c29║喻其明，冰霜難以同其類。此是法主半世清操，磨而
J36nB359_p0707c30║不磷，一具黃金骨，到此也不得寶惜，直須盡情放下，
J36nB359_p0708a01║始得。」入骨。云：「無影林中隨放曠，夜深長嘯月明前。」
J36nB359_p0708a02║蘭山葦渡大師訃至。「前月曾將今月期，我來不意君
J36nB359_p0708a03║先往，雖云來往任翛然，特地令人生渴仰。休渴仰，絕
J36nB359_p0708a04║思想，一團明月上花梢，明暗雙雙誰共賞？葦渡大師
J36nB359_p0708a05║來也，大眾見麼？」以手搥胸云：「蒼天！蒼天！嗚呼！尚饗。」
J36nB359_p0708a06║深山嘯雲和尚訃至，指靈位云：「此是我嘯雲和尚把
J36nB359_p0708a07║斷要津，不通凡聖，最後為人一著子，今日當陽露布
J36nB359_p0708a08║了也。儻不見不知，再與註破。智燈沉，法棟折，人天哀
J36nB359_p0708a09║慕波旬悅，如來慧命若懸絲，只要諸人親了徹。徹未
J36nB359_p0708a10║徹，春林夜夜子規啼，淚染山花遍地血。」
J36nB359_p0708a11║金仙蕃光和尚訃至。「祖庭秋晚，雁影空沉，末運澆漓，
J36nB359_p0708a12║花梢月沒。苦海茫茫兮，孰作濟川之舟？長夜冥冥兮，
J36nB359_p0708a13║若為光明之燭？獅蟲交互而相食，野干晝行而躑躅，
J36nB359_p0708a14║實法門之不祥，乃蒼生之薄福。猗歟哀哉！君何遽逝？
J36nB359_p0708a15║誰息我黥？誰補我劓？山川為之改容，艸木為之流涕。
J36nB359_p0708a16║幸有肖子，克紹箕裘，頭角森森而拔萃，羽翼濟濟而
J36nB359_p0708a17║絕儔。夫既如是，吾復何憂？聊設蘋藻，以代珍饈。大眾
J36nB359_p0708a18║且道：伊還肯納受也未？石湖三月鶯花市，滿載笙歌
J36nB359_p0708a19║逐水流。」　木主安位。「日出連山，天曉陰晦；月圓當戶，
J36nB359_p0708a20║夜半正明。祇如不居正偏、迥超明暗的人來，如何安
J36nB359_p0708a21║置？佛祖位中留不住，紫羅帳裏且盤桓。」
J36nB359_p0708a22║清一徹禪師，封龕。「霧鎖千峰暗，天空斗柄垂，三更月
J36nB359_p0708a23║落後，霜冷雁聲悲。唯我清一法姪，一生鯁潔，半世高
J36nB359_p0708a24║韜，惟期匿跡藏形，不欲舒光耀彩，遠追杉菴之遺烈，
J36nB359_p0708a25║實有煨芋之餘香。目視雲霄，佛祖推之不出；因行掉
J36nB359_p0708a26║臂，人天挽之難回。越山增悽慘之色，耶水添哽咽之
J36nB359_p0708a27║聲。雖然，更有末梢為人一句又作麼生？夜半曦輪當
J36nB359_p0708a28║戶照，珠簾倒挂影玲瓏。」　入塔。「影疊疊兮，非昔非今；
J36nB359_p0708a29║碧重重兮，無成無壞。星月繞兮，經千古而彌新；煙霞
J36nB359_p0708a30║生兮，歷百劫而常在。此是我徹姪最後為人處，今日
J36nB359_p0708b01║全身獨露。大眾見麼？」掩塔，云：「梅梢月上恰三更，嶺外
J36nB359_p0708b02║風生號萬籟。」
J36nB359_p0708b03║道和穆禪師設供。「雲寒山蹙額，凍斷溪聲咽，夜靜老
J36nB359_p0708b04║猿啼，令人添慘切。兄弟們！瞥未瞥？正是魔強法弱時，
J36nB359_p0708b05║參天玉筍風吹折。唯我道和法姪，乃龍塘遠兄之子，
J36nB359_p0708b06║遠兄一世殷勤，半生克苦，纂諸祖未纂之鴻庥，續五
J36nB359_p0708b07║燈未續之烈燄。嗟乎！時澆世濁，無奈玉石遭焚，幸穆
J36nB359_p0708b08║姪涉危冒險，為法忘軀，越梁魏，走少林，以繼其志，可
J36nB359_p0708b09║謂父纘子述，真克家肖子，法苑功臣。不期月明簾外，
J36nB359_p0708b10║半途抽身，古鏡臺前，別行一路。大眾！還知我穆姪去
J36nB359_p0708b11║處麼？金鳳不棲無影樹，紅輪怎肯墜澂潭？」
J36nB359_p0708b12║西凡禪師木主安位。「楚天空闊月光輝，鑑水澂渟鳥
J36nB359_p0708b13║不飛，截斷千差無異路，回途木馬蹋雲歸。此是西凡
J36nB359_p0708b14║覺姪，屢經爐韛，久受鉗錘，金粟擊碎疑團，靈峰拽脫
J36nB359_p0708b15║鼻孔，自爾解作活計，別立生涯，擲釣鉤於黃梅山上，
J36nB359_p0708b16║收因果於孝宣寺中，正如片月行空，來去渾無凝滯，
J36nB359_p0708b17║春秋在樹，往還那覓形蹤？到此已忘彼此，不立正偏，
J36nB359_p0708b18║又如何安置？遞代相傳無底缽，不萌枝上玉花開。」
J36nB359_p0708b19║履元乾禪師火。「華頂風高鶴夢驚，遠峰木落曉霜清，
J36nB359_p0708b20║石鯨吸盡滄溟水，突出青天天外行。此是我乾姪，始
J36nB359_p0708b21║受心印於護國，屢登猊座於洞庭，眉帶七十二峰青，
J36nB359_p0708b22║纖塵不染；襟藏三萬六千頃，滴水無遺。誠法門之赤
J36nB359_p0708b23║幟，為祖域之長城，何乃驀地回途而別行一路，遽然
J36nB359_p0708b24║撒手而直入千峰？龍象難留，人天莫挽，直使雲山蹙
J36nB359_p0708b25║額、艸木失顏，木童因爾興悲、石女以之殞涕，然猶未
J36nB359_p0708b26║是他長處。大眾！要見他長處麼？兔角挑開大火聚，層
J36nB359_p0708b27║層烈燄現優曇。」　入塔。「不居正也不居偏，凡聖和融
J36nB359_p0708b28║觸處圓，別有風光彌宇宙，三更那借夜明簾？」
J36nB359_p0708b29║靈澤維那火。「栽樹朢成陰，養兒為待老，我今尚未衰，
J36nB359_p0708b30║子去因何早？哀哀哀，復誰曉？艸木含悲生懊惱，撒手
J36nB359_p0708c01║急須歸去來，克賓公案要渠了。」　入塔。「赤灑灑，淨裸
J36nB359_p0708c02║裸，提起也宛轉玲瓏，放下也連環鉤鎖，有時包裹虛
J36nB359_p0708c03║空，有時虛空包裹，無在不在，無可不可。澤維那，澤維
J36nB359_p0708c04║那，更深不借夜明簾，照徹山河千萬朵。」
J36nB359_p0708c05║真參火。「二月煙凝柳乍肥，鶯啼花笑弄真機，此時處
J36nB359_p0708c06║處風光媚，正好飄然撒手歸。撒手到家須自委，分明
J36nB359_p0708c07║不必更擬議，掀翻薉土與蓮邦，閒看青山浮綠水。」
J36nB359_p0708c08║　入塔。「迥絕中邊，了無廣狹，一而恒殊，混而不雜，勿勞
J36nB359_p0708c09║更覓真參，須知心外無法。」提骨，云：「且道者箇喚作甚
J36nB359_p0708c10║麼？」入骨，云：「劄。」
J36nB359_p0708c11║圓攝知客火。「將謂我孤汝，卻是汝負我。若得不孤負，
J36nB359_p0708c12║還須者把火。咄！曉風吹散白雲天，露出青山千萬朵。」
J36nB359_p0708c13║九嶷火。「梅香日冷，無非觸目菩提；霜落烏啼，盡是當
J36nB359_p0708c14║人境界。只饒脫體承當，全身擔荷，猶欠一著在。且道
J36nB359_p0708c15║是那一著？火光三昧須親證，透出威音那畔行。」　入
J36nB359_p0708c16║塔。「九嶷公，真撇脫，去住翛然離把捉。多年行腳累芒
J36nB359_p0708c17║鞋，今日藏身於弁嶽。休動著，萬古長空雲漠漠。」
J36nB359_p0708c18║眴目火。「我有一機，瞬目視伊，若還不薦，更為重提。咄！
J36nB359_p0708c19║直須照顧兩莖眉。」　入塔。「九蓮臺畔不許安身，五濁
J36nB359_p0708c20║界中那容措足？正恁麼時，忽遇一陣卒風暴雨。眴目！
J36nB359_p0708c21║你向甚處迴避？若迴避不及，山僧有箇方便。」入骨。云：
J36nB359_p0708c22║「者裏恰好。」
J36nB359_p0708c23║徹先禪德火。「打徹牢關，了無先後。更有者重，○還須
J36nB359_p0708c24║親透。」擲炬云：「天外白雲任去來，松梢明月只仍舊。」
J36nB359_p0708c25║玉笥火。「涅槃生死鏡中花，劣相殊形空裏電，坐斷千
J36nB359_p0708c26║差絕去來，東西無路且休戀。玉禪人，急須薦，我今為
J36nB359_p0708c27║汝通一線，箇裏翻身看是誰，金毛百億毫端現。」
J36nB359_p0708c28║瞿宗火。「生死若浮漚，涅槃亦夢幻。漚夢總非真，二俱
J36nB359_p0708c29║不可戀。宗禪人，看轉變。回途木馬不須鞭，蕩蕩無依
J36nB359_p0708c30║鳥道玄。」
J36nB359_p0709a01║天壁火。「風飄飄，雨浙浙，帶水拖泥送天壁。丙丁童子
J36nB359_p0709a02║顯神通。」擲炬云：「八臂那吒追莫及。」
J36nB359_p0709a03║雪林火。「一靈玅體絕追尋，塵不染兮物不侵，歷劫分
J36nB359_p0709a04║明常自在，迥然坐斷去來今。只者是，謾沉吟，看取紅
J36nB359_p0709a05║爐飛片雪，金烏子夜照高林。」
J36nB359_p0709a06║圓通火。「生則畢竟生，死則實不死，透過兩重關，始知
J36nB359_p0709a07║無彼此。無彼此，休擬議，目前無物不圓通，燄裏優曇
J36nB359_p0709a08║結玉蕊。」
J36nB359_p0709a09║舉火。「盡知禪德，別有機籌，善知時節，去住自由。雖然，
J36nB359_p0709a10║祇如末後一句你作麼生會？」擲炬，云：「不肯隨人度舊
J36nB359_p0709a11║歲，翻身極樂逞風流。」
J36nB359_p0709a12║舉火。「正念正念，且喜了辦。在日挈挈波波，去時快快
J36nB359_p0709a13║便便。靜處急須走過，鬧處亦莫留戀。祇如靜鬧兩忘
J36nB359_p0709a14║又作麼生？」擲炬，云：「大火聚中看轉變。」
J36nB359_p0709a15║德一火。「斫盡青山額，縛雲肩上還，驀然撒手處，功業
J36nB359_p0709a16║兩俱全。只如功忘業罷，復歸何所？烈燄光中辭舊歲，
J36nB359_p0709a17║金蓮臺上度新年。」
J36nB359_p0709a18║慈中火。「全身與麼來，白雲流水任徘徊；全身與麼去，
J36nB359_p0709a19║明月清風常顯露。去來渾不涉關津，滿目煙光絕點
J36nB359_p0709a20║塵，燒卻無明皮袋子，嵒頭花發劫前春。」
J36nB359_p0709a21║舉火。「嵩野嵩野，言行非假。汝惠我箇黃庭，我贈汝箇
J36nB359_p0709a22║火把。且道者火把有甚麼用處？赫赫無情劈面來，風
J36nB359_p0709a23║光遍界任瀟灑。」
J36nB359_p0709a24║值牲融哲火。「緊把繩頭，不犯他人苗稼；牢牽鼻孔，從
J36nB359_p0709a25║教隨分納些。溪東溪西，往還自在；山前山後，水艸無
J36nB359_p0709a26║拘。其放也，清風四蹄；其收也，明月兩角。日久不覺變
J36nB359_p0709a27║作箇孤迥迥的露地白牛，趁亦不去。融哲禪客可謂
J36nB359_p0709a28║真牧牛矣！只如今日繩頭斷、鼻孔穿，你又牧箇甚麼
J36nB359_p0709a29║[○@火]？者裏直須親透過，百千剎海一毛吞。」
J36nB359_p0709a30║預修火。「蹋遍江湖走破鞋，始朝南嶽又天台。袈裟碎
J36nB359_p0709b01║把煙雲補，拄杖橫挑日月回。截斷溪聲頻嘯傲，踢翻
J36nB359_p0709b02║鳥道絕塵埃。正眼看來，猶是程途邊事。只如不涉程
J36nB359_p0709b03║途，又作麼生？數聲鐵笛秋江外，黃葉西風撩亂堆。」
J36nB359_p0709b04║隱明火。「風瑟瑟，艸蕭蕭，萬木秋聲葉亂飄，與汝脫卻
J36nB359_p0709b05║孃生褲，得逍遙處好逍遙。最初句即不問你，如何是
J36nB359_p0709b06║末後一著？」擲炬，云：「燒。」
J36nB359_p0709b07║從慧火。「楚山歷盡到江南，為問福城五十三，勝熱婆
J36nB359_p0709b08║羅親指示，現成句子不須參。瑞雪渾成銀世界，紅爐
J36nB359_p0709b09║燄裏綻優曇。」
J36nB359_p0709b10║舉火。「盤谷盤谷，聽我叮囑。三千里外而來，來者阿誰？
J36nB359_p0709b11║一剎那閒而去，去者何物？了知無去無來，豈礙任出
J36nB359_p0709b12║任沒？今時那畔本自逍遙，薉土蓮邦有何拘束？雖然，
J36nB359_p0709b13║祇如凡聖兩忘，東西俱泯，你又向甚處安身？」擲炬云：
J36nB359_p0709b14║「雨洗蓼花兩岸紅，月澂秋水一江綠。」
J36nB359_p0709b15║如意入塔。「落葉黃，秋水綠，盡是當人舊面目，亙古亙
J36nB359_p0709b16║今絕覆藏，勿勞向外更馳逐。如禪人，你還識得者舊
J36nB359_p0709b17║面目麼？髑髏裏面好風光，夜靜龍吟海底水。」
J36nB359_p0709b18║難勝入塔。「勢嵯峨，離向背，無限輪鎚擊不碎。難勝尼，
J36nB359_p0709b19║會不會？皓月輕搖綠水寒，白雲飛去青山在。」
J36nB359_p0709b20║正心入塔。「四面絕壁落，中閒亦無門，日月照不到，別
J36nB359_p0709b21║是一乾坤。正心尼，你道是箇甚麼乾坤？了知心外元
J36nB359_p0709b22║無法，滿目青山不是塵。」
J36nB359_p0709b23║心蓮耆德入塔。「門門一切境，雪壓青松冷，回互不回
J36nB359_p0709b24║互，雲綻峰頭露。回而更相涉，螺螄吞皓月，不爾依位
J36nB359_p0709b25║住，金雞啼玉樹。雖然，只如者箇又向甚麼處著？」入骨，
J36nB359_p0709b26║云：「無縫塔中頻嘯傲，不萌枝上辨春秋。」
J36nB359_p0709b27║完心、玉宗入塔。「本自完全，了無欠缺，硬似綿團，軟似
J36nB359_p0709b28║生鐵，嵐風吹不搖，劫火焚不熱，非修證之可成，豈心
J36nB359_p0709b29║識之所測？二禪客！我今為汝重饒舌。」入骨，云：「不須此
J36nB359_p0709b30║外覓根源，流水松風無畏說。」
J36nB359_p0709c01║入塔。「廣莫廣莫，羨爾撇脫。打徹牢關，掀翻海嶽。聖見
J36nB359_p0709c02║凡情，一時拋卻。須識其中，更有一著。你道是那一著？」
J36nB359_p0709c03║入骨，云：「寒暑莫能侵，瀟然任灑落。」
J36nB359_p0709c04║圓覺尼入塔。「毘嵐雖惡，撼之而莫搖；劫火雖熱，燒之
J36nB359_p0709c05║而不著。不與凡聖同居，超然古今獨脫。莫狐疑，須領
J36nB359_p0709c06║略，我今為汝都拋卻。」擲骨，云：「湖水澂瑩似鏡明，秋空
J36nB359_p0709c07║萬里大圓覺。」
J36nB359_p0709c08║智康尼入塔。「風吹不入，雨灑不溼。亙古今而長存，歷
J36nB359_p0709c09║塵劫而獨立。智康尼，須委悉。」入骨，云：「凍開碧澗響潺
J36nB359_p0709c10║潺，霧鎖巉嵒層岌岌。」
J36nB359_p0709c11║日輪入塔。「者箇上座生平操履與人不同，煉成一塊、
J36nB359_p0709c12║並作一團，堅似金剛而不壞、瑩若白玉而無瑕，仔細
J36nB359_p0709c13║看來，猶有些渣滓在。山僧今日為汝一齊颺卻，始獲
J36nB359_p0709c14║箇安樂法門。」入骨，云：「珍重，珍重。」
J36nB359_p0709c15║靈鑑入塔。「其來也，萬象莫能逃其影；其去也，一塵無
J36nB359_p0709c16║以留其質。用而虛，寂而照，真可謂靈鑑者也。只如拈
J36nB359_p0709c17║卻照用，不涉離微，又作麼生鑑？」提骨，云：「只者箇一點，
J36nB359_p0709c18║瞞他不得。」
J36nB359_p0709c19║入塔。「寂光土裏，了無聖凡之殊；無縫塔中，奚有男女
J36nB359_p0709c20║之別？可謂身外無餘，身心一如。成禮，你還知身心一
J36nB359_p0709c21║如麼？」入骨，云：「春園繡遍花如錦，不假金鍼玉線功。」
J36nB359_p0709c22║松濤入塔。「通身脫盡沒絲毫，豈著孃生舊布袍。坐斷
J36nB359_p0709c23║煙霞無背面，從今休戀楚山高。坐斷後，又如何。雙耳
J36nB359_p0709c24║曉開觀碧漢，兩眸夜靜聽松濤。」
J36nB359_p0709c25║六亡僧入塔。「鹿野苑中，五比丘而證真常；龍華會裏，
J36nB359_p0709c26║六禪人而入寂滅。入寂滅者，無殊真常之道；證真常
J36nB359_p0709c27║者，奚異寂滅之理？祇饒真寂不立，人法銷鎔，猶有者
J36nB359_p0709c28║箇在。且道者箇作麼安置？」入骨，云：「無縫塔中閒歲月，
J36nB359_p0709c29║團圞聚首話無生。」
J36nB359_p0709c30║源朴入塔。「萬派窮而流自還源，千差泯而理應返朴，
J36nB359_p0710a01║踢翻化城方堪進步，拈轉寶所始可忘功。只如前後
J36nB359_p0710a02║截斷，中閒不立，源朴你又向甚麼處安身？」擲骨，云：「薰
J36nB359_p0710a03║風影裏春初去，流水聲中月乍還。」
J36nB359_p0710a04║入塔。「金風颯颯，玉露飄飄，雲散千峰氣象高。無縫塔，
J36nB359_p0710a05║好逍遙，夜半木人剛轉側，玄關金鎖手慵敲。」
J36nB359_p0710a06║入塔。「透出光明藏，迥絕纖塵；打開解脫門，莫留朕跡。
J36nB359_p0710a07║不可以色見，安可以聲求？秋風吹斷浮雲夢，放出青
J36nB359_p0710a08║山萬朵蓮。」
J36nB359_p0710a09║入塔。「其生也，不因三緣和合而成；其滅也，不為四大
J36nB359_p0710a10║離散而壞。本無來去，安有內外？煆之愈精，煉之成塊，
J36nB359_p0710a11║念禪人，會不會？」入骨，云：「碧苕波底月團團，蒼弁峰頭
J36nB359_p0710a12║雲靄靄。」
J36nB359_p0710a13║入塔。「泥牛穿海底，石虎嘯風前，涅槃與生死，二俱莫
J36nB359_p0710a14║留連。箇中會得安身法，石上頻開上品蓮。」
J36nB359_p0710a15║彌綸、聖圓入塔。「彌滿清淨，綸貫十虛，聖凡兩忘，圓融
J36nB359_p0710a16║不二。出入不居於陰界，動靜那涉於眾緣？既然如是，
J36nB359_p0710a17║為何又落在山僧手裏？類之弗齊，混則知處。」
J36nB359_p0710a18║入塔。「鍊得通身絕瑕，玲瓏了無比況，雖然脫盡根塵，
J36nB359_p0710a19║看來猶未穩當。法乳禪德還知穩當處麼？」入骨，云：「無
J36nB359_p0710a20║影林中任放曠。」
J36nB359_p0710a21║入塔。「幻影滅兮五障銷，浮雲散兮一真露。無男女之
J36nB359_p0710a22║別任去來，泯聖凡之號何迷悟。德倫優婆夷，聽我親
J36nB359_p0710a23║分付。無陰陽地不同春，火內優曇香遍布。」
J36nB359_p0710a24║入塔。「春雨濛濛山色麗，春風蕩蕩鳥聲碎。就中端的
J36nB359_p0710a25║絕囊藏，勿用別尋安養地。」
J36nB359_p0710a26║寶成入塔。「由來至寶甚分明，任運頭頭總現成，徹底
J36nB359_p0710a27║掀翻無盡藏，從今放下一身輕。急薦取，更叮嚀，不須
J36nB359_p0710a28║向外覓無生，若耶溪畔春風早，細聽黃鸝織柳聲。」
J36nB359_p0710a29║慧曇入塔。「藏身處，無蹤跡，千眼大悲不可覓。無蹤跡
J36nB359_p0710a30║處莫藏身，脫韁木馬正遊春。曇禪德，薦也無，更聽重
J36nB359_p0710b01║重唱鷓鴣。昨宵玉女笛三弄，吹落梅花滿鑑湖。」
J36nB359_p0710b02║水生尼入塔。「靈木異凡叢，生自本條直，幼小脫塵埃，
J36nB359_p0710b03║兼秉聞慧力。知幻與離幻，非二亦非一，覷破有漏身，
J36nB359_p0710b04║撒手歸蓮宅。迥然了無依，唯有此真實。」入骨云：「秋風
J36nB359_p0710b05║落葉天，大地黃金國。」
J36nB359_p0710b06║入塔。「寂寥非內，寬闊非外，劫火洞然，者箇不壞。」舉骨，
J36nB359_p0710b07║云：「信之！信之！你道者箇是壞的？是不壞的？」入骨，云：「從
J36nB359_p0710b08║茲放下萬緣空，無相光中常自在。」
J36nB359_p0710b09║密音入塔。「白雲自異，流水自深，桂輪如鏡，松風似琴，
J36nB359_p0710b10║觸目無非般若，經耳總是密音，截斷千差兮了無背
J36nB359_p0710b11║向，渾融一致兮不落古今。且如何是不落古今一句？
J36nB359_p0710b12║無影林中閒歲月，泥猿夜半嘯孤岑。」
J36nB359_p0710b13║黃見山居士入塔。「見山是山，見水是水，處處相逢，無
J36nB359_p0710b14║不是你。只如山崩水竭，你又見箇甚麼？」入骨云：「山頂
J36nB359_p0710b15║蓮開十丈蕊。」
J36nB359_p0710b16║嚴土禪德入塔。「四大本空，白雲飛而青山露；五蘊非
J36nB359_p0710b17║有，秋風起而梧葉飄。脫盡廉纖，迥絕染污，非情識之
J36nB359_p0710b18║可到，豈根境之能容？嚴土禪德！只如者箇，你又作麼
J36nB359_p0710b19║生湊泊？」入骨，云：「萬派聲歸海上消。」
J36nB359_p0710b20║一光入塔。「一道常光，了無向背，內脫根塵，外遺世界。
J36nB359_p0710b21║在凡而凡不知，在聖而聖不會，箇中別有一般春，石
J36nB359_p0710b22║上蓮開香復媚。」
J36nB359_p0710b23║慧勤、隱明入塔。「慧勤公，隱禪德，來不同途，去共一轍，
J36nB359_p0710b24║白雲嵒下且莫貪眠，流水聲中聽演玅訣。且道是甚
J36nB359_p0710b25║麼玅訣？無言童子為爾說。」
J36nB359_p0710b26║入塔。「遍明遍明，為爾相呈，勿勞修證，本自圓成。孤孤
J36nB359_p0710b27║卓卓，疊疊層層，無背無面，非色非聲。」舉骨，云：「且道者
J36nB359_p0710b28║箇喚作甚麼？乾坤就裏別，水底剔金燈。」
J36nB359_p0710b29║映虛、法真入塔。「旭日流金，風光匝地，霜花爆蕊，玅用
J36nB359_p0710b30║全彰。於斯會得，蚊蚋蹋翻四大海；若也不會，蟭螟觸
J36nB359_p0710c01║倒五須彌。會與不會，拈向一邊。映虛、法真二禪德，畢
J36nB359_p0710c02║竟是何意旨？」入骨，云：「放下著。」
J36nB359_p0710c03║入塔。「卓午金星懸越嶺，三更紅日落耶溪，箇般境界
J36nB359_p0710c04║天然異，描不成兮畫不齊。慈容禪德！你還識者箇境
J36nB359_p0710c05║界麼？」入骨，云：「流水光中石犬吠，落霞影裏木雞啼。」
J36nB359_p0710c06║入塔。「雲生不離山，漚滅還同水。生滅本無蹤，皆從妄
J36nB359_p0710c07║念起。識得妄元空，究竟歸者裏。起元禪德，你道者裏
J36nB359_p0710c08║是甚麼所在？」入骨，云：「枯木裏龍吟。」
J36nB359_p0710c09║萬如入塔。「離背離觸，非實非虛，隨方自在，任性無拘。
J36nB359_p0710c10║煩惱與菩提不二，生死與涅槃奚殊？急領略，莫躊躕，
J36nB359_p0710c11║從此萬緣俱放下，管教徹體自如如。」
J36nB359_p0710c12║入塔。「千差截斷，撒手於紅爐燄中；一念無私，藏身於
J36nB359_p0710c13║寂寞界裏。絕見離聞，超然獨露，彌今亙古，卓爾全彰。
J36nB359_p0710c14║道融！你還知者裏受用麼？花開花落渾閒事，雲去雲
J36nB359_p0710c15║來只在山。」
J36nB359_p0710c16║德元入塔。「雨過艸生香，月明山更悄，此處好安身，何
J36nB359_p0710c17║須向外討？德元會麼？寒暑莫能侵，八風吹不倒。」
J36nB359_p0710c18║入塔。「曉霧溼梨花，春風吹柳絮，會得目前機，即此安
J36nB359_p0710c19║身處。自誠，你還識安身處麼？」入骨，云：「試看大千俱壞
J36nB359_p0710c20║時，巍然只箇常堅固。」
J36nB359_p0710c21║百愚斯大禪師塔誌銘（銘碑高六裁尺，闊三尺，分二十六行，每行六十四字）
J36nB359_p0710c22║盍聞拈花枝葉，派演兒孫；豎艸因緣，光彌震旦？天每
J36nB359_p0710c23║欲耀一代知覺於光明，必生一人焉。主持慧燈，敷施
J36nB359_p0710c24║靈燄，自大鑒照徹天下，而後五宗並峙法席於海內，
J36nB359_p0710c25║雖盛衰不同，歷唐宋同斯文於未墜。我百愚大師乃
J36nB359_p0710c26║洞上嫡傳正宗主也。師法諱淨斯，別號百愚，姓谷氏，
J36nB359_p0710c27║生於河南南陽之桐柏。幼見繪畫佛像，輒下拜。母夫
J36nB359_p0710c28║人常曰：「是殆一比丘乎？」十歲聞鄰家哭，問：「哭何事？」曰：
J36nB359_p0710c29║「哭死。」師云：「人孰無死？我亦有死，將如何？」或曰：「學長生
J36nB359_p0710c30║乃不死。」師遂有方外志矣。十三業儒，十九娶婦，忽決
J36nB359_p0711a01║志離家室，題詩以謝其堂上，飄然隨所之。至鄧州東
J36nB359_p0711a02║寺，見老僧螺髮有異相，曰：「將往終南。」師隨之至道林
J36nB359_p0711a03║寺，老僧曰：「是子薙髮地矣。」師遂禮寺僧應宗，具出家
J36nB359_p0711a04║相，老僧終不言姓名而別。時為庚午歲，年二十一矣。
J36nB359_p0711a05║居寺中，作務如常，僧獨禮誦不倦，然不知有向上事。
J36nB359_p0711a06║一日，有僧自南方來，問師：「在此何為？」師云：「為生死出
J36nB359_p0711a07║家耳。」僧曰：「如此那能了生死？南方有宗門一路。急往
J36nB359_p0711a08║尋之。」師遂勇決而行。出山，陟九華，渡南海，歷閩越。辛
J36nB359_p0711a09║未冬，圓具報國寺，習毘尼，期年無所得。聞弁山瑞白
J36nB359_p0711a10║雪和尚宗風大振，乃往白雀參之。初見機詘▆，痛自
J36nB359_p0711a11║振勵，又歷天童，遊秣陵，已而曰：「吾機緣終在弁山也。」
J36nB359_p0711a12║時弁山隱崆峒，相見，問：「如何是未生前面目？」山便棒，
J36nB359_p0711a13║師云：「除卻棒又作麼生？」山曰：「日落西山近。」師禮謝。一
J36nB359_p0711a14║日，上方丈，未開口便棒，行數步，喚米頭，師回首，山曰：
J36nB359_p0711a15║「是甚麼？」師遂豁然有省。一日，聞山激勵，乃糾伴打七。
J36nB359_p0711a16║第三日，聞報鐘聲，師遂將疑滯盡入琉璃矣。山知之，
J36nB359_p0711a17║乃問曰：「如何是你主人公？」師云：「有眼不見，有耳不聞。」
J36nB359_p0711a18║山曰：「只恁麼便是耶？」師云：「正要和尚疑著。」山笑歸室，
J36nB359_p0711a19║隨充執事。越兩年，為歲庚辰，山應建安王百丈之請，
J36nB359_p0711a20║問：「佛殿簷前為何墮落一花？」師云：「詩向梅中得，琴從
J36nB359_p0711a21║月下彈。」「野狐既脫皮毛，因甚虛名千古不昧？」師云：「敲
J36nB359_p0711a22║空有響，擊木無聲。」「冬間日色為何寒冷？」師云：「大雄峰
J36nB359_p0711a23║高。」山曰：「此子有大人之作。」辛巳三月，喚入室，付杖拂
J36nB359_p0711a24║源流，師時年三十二。迨山化去，守龕後，乃掩關楊湖。
J36nB359_p0711a25║甲申，住青龍隆福寺。丙戌，住嘉定昭慶寺。己丑，住弁
J36nB359_p0711a26║山龍華寺。壬辰，住越州大能仁寺。丙申，住雲門顯聖
J36nB359_p0711a27║寺。庚子，住皋亭佛日寺。壬寅，住國山善權寺。癸卯，住
J36nB359_p0711a28║維揚善慶菴。海內卓錫知識如麻粟，誰乏因緣？師則
J36nB359_p0711a29║卓然恬然，不事攀援。每主法席，必士大夫敦禮再拜
J36nB359_p0711a30║而始應。每至一剎，大眾戀如慈母。凡所至地，數千衲
J36nB359_p0711b01║子而糗糧自充。師名振珠林，人朢之如山斗。憶其人
J36nB359_p0711b02║當魁梧崖岸，高自標榜，嚴霜絕巘，不示人攀躋路，師
J36nB359_p0711b03║則和藹，必委曲慰所懷來。到喝斷眾流時，又復一絲
J36nB359_p0711b04║不漏。宗師之刻苦以誨人者，惟師獨也。余觀操公稱
J36nB359_p0711b05║師出世二十餘年，提唱宗風，機辨縱橫，深拶鉗錘，無
J36nB359_p0711b06║問飽參顯貴，周金剛、秀銕面之孤風也；傳舍殿堂，翛
J36nB359_p0711b07║然一衲，不驚榮辱利養，芙蓉楷、黃龍心之芳規也；隨
J36nB359_p0711b08║機說法，適興揮毫，不落語言神思，洪覺範、明教嵩之
J36nB359_p0711b09║玅用也。法幢所賁，即成寶坊，辦真實心，行真實行，悟
J36nB359_p0711b10║真實道，說真實法，化真實眾，一動一靜，無事而非真
J36nB359_p0711b11║實法門。大矣哉！一切眾生中之平等寂滅光明幢也。
J36nB359_p0711b12║操公，師之嫡嗣，其言足徵。師嘗謂予曰：「萬物有萬物
J36nB359_p0711b13║之性，順其性，性乃歸；萬物有萬物之情，印其情，情乃
J36nB359_p0711b14║愜。夫宗門本孤高，而師特出之以坦易；洞上門庭本
J36nB359_p0711b15║綿密，而師又出之以奇特。所謂無性不歸，無情不得
J36nB359_p0711b16║也。」師忽於乙巳八月遣僧報予曰：「和尚將別，盡散衣
J36nB359_p0711b17║缽。」越數日，上堂辭眾。翌晨，書偈擲筆而逝，頂煖徹日
J36nB359_p0711b18║夜，有「漁翁不向蘆灣宿」之句，為其別刻以傳。師生萬
J36nB359_p0711b19║曆庚戌五月廿一寅時，終康熙乙巳八月廿八卯時，
J36nB359_p0711b20║世壽五十六，僧臘三十五。語錄廿卷，詩集四卷，得法
J36nB359_p0711b21║四十二人。其上首寒松操、北冥湛、紫谷覺、圓攝遍、鹵
J36nB359_p0711b22║菴鼎等，適侍師而襄大事，操作狀屬予以誌師遺命。
J36nB359_p0711b23║塔善權，是冬歸厝澗左，眾延操公繼其席，請茶毘，獲
J36nB359_p0711b24║舍利不可勝數，鎖子靈骨五色斕斑，齒牙目睛全如
J36nB359_p0711b25║故。建塔寺東北萬松嶺後，坤山艮向，乃為銘。銘曰：
J36nB359_p0711b26║曹溪一滴，酌古流今。一花衍蒂，大樹垂陰。靈毓嵩高，
J36nB359_p0711b27║篤生英傑。攀璨提能，吞川喝月。不著槽廠，未斷芒鞋。
J36nB359_p0711b28║披荊蒙棘，踏破川崖。忽遇弁山，根甜瓜熟。入室三更，
J36nB359_p0711b29║如蜂得蜜。出林猛虎，摩空俊鵰。百獸率避，片雲共飄。
J36nB359_p0711b30║卓錫白椎，膺荷大事。一口西江，如如了義。海邊龍象，
J36nB359_p0711c01║石上楩枬。盡歸陶冶，曲受雕刊。得髓得骨，如雨如雲。
J36nB359_p0711c02║鱗依羽附，鳳起虯興。晚節廣陵，得末後句。去來日月，
J36nB359_p0711c03║寺即不住。茶毘舍利，燦若珠繁。不淄不磷，萬古長存。
J36nB359_p0711c04║是善權峰，即星宿海。上摩斗垣，心驚目駭。大機大智，
J36nB359_p0711c05║全體全用。無位真人，塔歸無縫。
J36nB359_p0711c06║前進士出身、通議大夫、詹事府協理府事、少詹事兼
J36nB359_p0711c07║翰林院侍讀學士加一級、龍眠法弟子方拱乾頓首
J36nB359_p0711c08║拜撰。
J36nB359_p0711c09║　　　（報國寺普達，備資敬刻
J36nB359_p0711c10║　　百老和尚語錄第二十卷。）
J36nB359_p0711c11║百愚斯禪師語錄卷第二十
J36nB359_p0712a01║
J36nB359_p0712a02║【圖】
J36nB359_p0712a03║
J36nB359_p0712a04║
J36nB359_p0712a05║
J36nB359_p0712a06║
J36nB359_p0712a07║
J36nB359_p0712a08║
J36nB359_p0712a09║
J36nB359_p0712a10║
J36nB359_p0712a11║
J36nB359_p0712a12║
J36nB359_p0712a13║
J36nB359_p0712a14║
J36nB359_p0712a15║
J36nB359_p0712b01║【圖】
J36nB359_p0712b02║
J36nB359_p0712b03║
J36nB359_p0712b04║
J36nB359_p0712b05║
J36nB359_p0712b06║
J36nB359_p0712b07║
J36nB359_p0712b08║
J36nB359_p0712b09║
J36nB359_p0712b10║
J36nB359_p0712b11║
J36nB359_p0712b12║
J36nB359_p0712b13║
J36nB359_p0712b14║
J36nB359_p0712b15║
J36nB359_p0712c01║百愚禪師蔓堂集卷一
J36nB359_p0712c02║桐城方拱乾選
J36nB359_p0712c03║
J36nB359_p0712c04║
J36nB359_p0712c05║
J36nB359_p0712c06║歌
J36nB359_p0712c07║懷梅擬古四首
J36nB359_p0712c08║雨過兮窗暗，溪漠漠兮煙淡淡。煙濃兮春歸，庾嶺遙
J36nB359_p0712c09║兮雁斷，雪飛兮魂亂。
J36nB359_p0712c10║漏滴兮夢寒，水溶溶兮月團團。月落兮鵲鶩，憶和靖
J36nB359_p0712c11║兮夜闌，詩成兮燈殘。
J36nB359_p0712c12║林空兮香窅，人寂寂兮霜皎皎。霜冷兮鐘沉，問消息
J36nB359_p0712c13║兮誰曉？南枝兮啼鳥。
J36nB359_p0712c14║簾動兮月上，風戛戛兮波蕩蕩。波澄兮天空，獨搔首
J36nB359_p0712c15║兮惆悵，芳心兮無恙。
J36nB359_p0712c16║送柴也歸閩
J36nB359_p0712c17║昨從浙江來，今又入嶺去。千里何迢遙，索我歸山句。
J36nB359_p0712c18║閩海多奇峰，飛猿常嘯樹。道人活計新，自有天然趣。
J36nB359_p0712c19║君不見，他人行處我不行，他人住處我不住。又不見，
J36nB359_p0712c20║昔年潦倒隱山翁，燒卻芊菴入深處。風吹日炙荔枝
J36nB359_p0712c21║紅，一段馨香任遠布。
J36nB359_p0712c22║庚子春厂峰堂主邀余過瞿曇菴踏月抵初▆
J36nB359_p0712c23║而至
J36nB359_p0712c24║落日啣山半昏黃，抱笻躞蹀復趨蹌。十里松花撲衣
J36nB359_p0712c25║香，飛濤滾滾下澗旁。行盡溪聲到草堂，月上層巒影
J36nB359_p0712c26║微茫。中有厂子憩瓢囊，四壁瀟然書滿床。綴荷餐霞
J36nB359_p0712c27║歲月忘，婆娑短髮歌徜徉。鏗金戛玉弄修篁，坐闢乾
J36nB359_p0712c28║坤天一方。輪蹄安得至巖房，石上苔蹤多虎狼。偶來
J36nB359_p0712c29║二月柳初狂，春風相約牽我裳。等閒笑裏聲何長，驚
J36nB359_p0712c30║散冥鴻返故鄉。詩成潦草揮數行，落花流水各自忙。
J36nB359_p0713a01║久慕上洋王氏梅園，辛丑仲春，日麗風和，景舒
J36nB359_p0713a02║物暢，偕諸子泛小舟，遂獲盤桓信宿，以償夙
J36nB359_p0713a03║願
J36nB359_p0713a04║柳線娜娜谷風微，紫陌行人踏朝晞。隔樹煙迷鶯語
J36nB359_p0713a05║嫩，晴江霞翻錦浪肥。小舟行慣諳水脈，曉期尋梅問
J36nB359_p0713a06║釣磯。望中千家屋曬月，郊外百頃雪沾衣。夢入羅浮
J36nB359_p0713a07║春窈窕，香驚蝴蝶影紛飛。相呼相喚二三子，共坐臨
J36nB359_p0713a08║流竟忘歸。王家池上天欲無，桂亭蘭榭疑洞府。仙葩
J36nB359_p0713a09║異卉百千般，鐵榦虯枝互撐拄。俄訝臥龍攫浪起，轉
J36nB359_p0713a10║盼白鳳翔空舞。乍似玉人月下，依稀臞鶴棲玄圃。
J36nB359_p0713a11║伯美費盡腕頭力，只可看兮不可譜。我今來扣花主
J36nB359_p0713a12║人，幾度問花花不語。一片冰心說向誰，對客半吞復
J36nB359_p0713a13║半吐。循環不倦徙闌杆，樓頭笛罷珮珊珊。羞煞幾多
J36nB359_p0713a14║妖冶態，肯同桃李話歲寒。君不見，孤山翁，冷澹生涯
J36nB359_p0713a15║趣不同。放鶴亭邊春常在，千古萬古仰其風。又不見，
J36nB359_p0713a16║灞橋客，尋香凍斷蹇驢脊。皎皎清光遠塵氛，秋月蘆
J36nB359_p0713a17║花難並跡。東君為我一何好，十里橫鋪粉瑪瑙。徘徊
J36nB359_p0713a18║別是一壺天，不羨十洲與瓊島。回首總成醯雞夢，寄
J36nB359_p0713a19║語遊人須珍重。
J36nB359_p0713a20║送紫谷後堂之五臺紫霞谷
J36nB359_p0713a21║多年煙水詢堂奧，越國燕京無不到；撈得耶溪月一
J36nB359_p0713a22║鉤，而今欲返臺山道。臺山道上春更奢，擔月囊雲客
J36nB359_p0713a23║如麻；自古新豐和者寡，無腔笛裏落梅花。謾說高山
J36nB359_p0713a24║與流水，不屬尋常律呂家；臨行贈爾鈯斧子，此去闕
J36nB359_p0713a25║蓁住紫霞。紫霞谷深多靈蹟，昔有尊宿號紫柏；壁上
J36nB359_p0713a26║猶存翰墨痕，留與後人作標格。君不見？洞源一派舊
J36nB359_p0713a27║來長，滔滔不斷入清涼；千溪萬壑阻莫住，瀰漫大地
J36nB359_p0713a28║滋群芳。又不見？臺山勝境名第一，寶樹珍禽人不識；
J36nB359_p0713a29║石上遍開金芙蕖，欲見無緣空相憶。為我致意文殊
J36nB359_p0713a30║叟，跨下青獅無恙否？何時騎得到雲間？試向風前一
J36nB359_p0713b01║哮吼。
J36nB359_p0713b02║歌剪絨白輥馬
J36nB359_p0713b03║昔日曾觀子昂畫，畫中騏驥妙入神，曠然令人動▆
J36nB359_p0713b04║想，此畫世間稱奇珍。有客惠我剪絨馬，斯馬古今罕
J36nB359_p0713b05║見者，極精殫巧不可言，雙眸炯炯寒光灑。鼓鬣揚蹄
J36nB359_p0713b06║塵不起，追風躡電未為比，王良善御技已窮，伯樂顧
J36nB359_p0713b07║之徒驚喜。玉骨爭肯著雪埋，神駒不產渥窪裏，久辭
J36nB359_p0713b08║征戰汗勞勳，懶嘶清風臥香几。雕鞍已卸利名韁，豈
J36nB359_p0713b09║貪芝草戀瓊漿，雄心歇處忘踢齧，逸塵何足誇乘黃。
J36nB359_p0713b10║得意謾將詰牝牡，麟趾龍媒詎尋常，畫馬奚如絨馬
J36nB359_p0713b11║好，霜毛凜凜生輝煌。支公有言良可信，我今亦復愛
J36nB359_p0713b12║神駿，若教當今天子知，詔購千金價不吝。分付圍人
J36nB359_p0713b13║緊相從，等閒莫放出紗籠，只恐秋深明月夜，走入蘆
J36nB359_p0713b14║花不見蹤。
J36nB359_p0713b15║送靈谷之五臺（有序）
J36nB359_p0713b16║靈谷昔自五臺來，歷參久，發大誓愿，飯僧十
J36nB359_p0713b17║萬八千，誦《法華》千部，燃二指作回向。今欲五
J36nB359_p0713b18║臺，余嘉其行而作歌送之。
J36nB359_p0713b19║曉霽天開鴻初度，春風吹起花無數，極目煙波正茫
J36nB359_p0713b20║茫，堪憐誰問福城路？有客矍鑠老不頹，赤腳踏水下
J36nB359_p0713b21║五臺，看遍江南梅似雪，袈裟曾不著點埃。不著點埃
J36nB359_p0713b22║真瀟灑，翻笑無端甘行者，十萬八千無漏因，勝似餧
J36nB359_p0713b23║牛與餧馬。道人行履未足誇，肯逐兒童捉楊花，披襟
J36nB359_p0713b24║坐月閒活計，胡跪焚香誦三車。諸法本來寂滅相，黃
J36nB359_p0713b25║鶯枝上語偏賒，琅琅句滿七千軸，豈似循行學筭沙？
J36nB359_p0713b26║君不見藥王當年焚兩臂，為法捐軀志何銳？精進之
J36nB359_p0713b27║中精進幢，供養之中供養最。又不見，塗膏代燭把指
J36nB359_p0713b28║燃，燃燈因地修忍僊，光明耿耿長不夜，千古萬古火
J36nB359_p0713b29║中蓮。而今欲返清涼去，得來索我臨行句，金剛窟前
J36nB359_p0713b30║有一言，均提覿面曾指註。前三後三意若何？舌頭捩
J36nB359_p0713c01║轉說向他，文殊不居金色界，千峰雲散碧嵯峨。
J36nB359_p0713c02║五言古詩
J36nB359_p0713c03║蓮沼
J36nB359_p0713c04║靈沼鑿何年？經始先人手，鬱鬱無凡卉，芙蕖依岸柳。
J36nB359_p0713c05║風迴香濕衣，露墜珠交走，性賦廉且貞，根潛悠復久。
J36nB359_p0713c06║試問看花人，幾能心似否？若教心似花，證聖何難有？
J36nB359_p0713c07║珍域即目前，胡為列品九？徘徊堪獨賞，莫問濂溪▆。
J36nB359_p0713c08║冷窗吟
J36nB359_p0713c09║子月正隆寒，況兼苦霜雪，松巢鶴共語，日中烏足折。
J36nB359_p0713c10║野客吟不成，品字煨榾柮，翻思持節人，冷齒和氈齧。
J36nB359_p0713c11║衡門有高士，僵臥身不層，更憐忘軀者，安心將臂截。
J36nB359_p0713c12║銳志不可磨，千載風凜冽，此道今何遐，堪悲不堪說。
J36nB359_p0713c13║登弁峰頂
J36nB359_p0713c14║偶登蒼弁巔，紆目千里外，天地一胸襟，長江飄素帶。
J36nB359_p0713c15║謦欬發清風，萬壑鳴幽籟，浮雲倏變更，令人增感慨。
J36nB359_p0713c16║曉望
J36nB359_p0713c17║曙色盪簾▆，珍禽鳴鼓翮，畏寒臥起遲，披襟聊斫額。
J36nB359_p0713c18║雲斂望鄉關，煙樹千重隔，宇宙半微茫，霜風正蕭索。
J36nB359_p0713c19║勞生苦何煩，誰能解自適，堪羨海鷗閒，嘗狎無事客。
J36nB359_p0713c20║夜坐覽坡僊集得黠字
J36nB359_p0713c21║夜寂漏聲稀，風雨驟然聒。打我窗紙穿，倒弄簾鉤戛。
J36nB359_p0713c22║篆銷幌影寒，雁叫羽橫刷。偶讀蘇子▆，忽笑靈鼠黠。
J36nB359_p0713c23║人為物最靈，奚焉弗覺察？良由情斷牽，古今不可拔。
J36nB359_p0713c24║智愚無靈凡，天地恣管轄。
J36nB359_p0713c25║春宵遣懷
J36nB359_p0713c26║夜寒不成眠，振衣聊復起。搔首弄殘燈，微風生竹裏。
J36nB359_p0713c27║誰招月來窗，勾引梅放蕊。梅月兩交輝，萬籟靜沉水。
J36nB359_p0713c28║有客萬緣空，身心亦如洗。歌罷獨徘徊，此情難共委。
J36nB359_p0713c29║▆寥宇宙間，長嘯聲不已。
J36nB359_p0713c30║送谷山和尚返古虔
J36nB359_p0714a01║梧陰滴翠濃，菱芡香波竅。正好恣高譚，奚為動還棹？
J36nB359_p0714a02║月滿十八灘，迢遞三千里。愧斯守株人，無能附驥尾。
J36nB359_p0714a03║各懷天一涯，悠夢託流水。祖燈多嶺南，古虔復振起。
J36nB359_p0714a04║千載澤群蒙，章貢流不已。他日抱笻經，遙尋詠鶺鴿。
J36nB359_p0714a05║空拳作人事，相見莫掩扃。
J36nB359_p0714a06║哭曹山啟元大師
J36nB359_p0714a07║去年八月裏，排闥樛園中，談心笑明月，啜茗話秋風。
J36nB359_p0714a08║杖黎踏歌去，闢雲搆梵宮，此宮還未竣，別我何匆匆。
J36nB359_p0714a09║吳山落暮色，鑑水正微茫，砥柱中流斷，疇乃作慈航。
J36nB359_p0714a10║泉石爭哽咽，猿鳥競哀傷，我哭天垂淚，萬里傾滂沛。
J36nB359_p0714a11║不是思慕情，亦非手足義，痛哉末世時，真風將恐墜。
J36nB359_p0714a12║丙申夏月，重晤任運法兄，承惠墨，詶酢月餘，遂
J36nB359_p0714a13║欲別復訂雲門之約
J36nB359_p0714a14║憶昔聚雄峰，瞬息十六載，彼此兩鬢絲，相笑復相駭。
J36nB359_p0714a15║挑燈話忘眠，鄉譚喜未改，遙惠以客卿，滿室飛光彩。
J36nB359_p0714a16║筆底生雲煙，金箋結蓓蕾，縷縷鬱陶思，𩖼𩖼南薰解。
J36nB359_p0714a17║聽雨坐茅堂，烹泉沸玉蟹，大賈貴深藏，鴻鵠志高愷。
J36nB359_p0714a18║千里一帆輕，別我去瀟灑，莫負會稽盟，垂虹釣東海。
J36nB359_p0714a19║秋夜
J36nB359_p0714a20║水煙縈荇絲，微涼生素髮，露滴桂花根，簾捲玲瓏月。
J36nB359_p0714a21║瓦鐺然桂枝，香霧靄林樾，銀河搆羽橋，乘槎興莫閼。
J36nB359_p0714a22║蟲泣懷宋玉，秋聲葉底發，逝者歎如斯，好景成倏忽。
J36nB359_p0714a23║宿梅園
J36nB359_p0714a24║秋色爛如春，幽香乍可掬，深塢有梅園，煙霞生竹屋。
J36nB359_p0714a25║紅日半崦嵫，白雲留我宿，麻餈飽不饑，柴床夢易熟。
J36nB359_p0714a26║流水亦堪琴，青山好遊目，何日偷餘閒，再享茗香福。
J36nB359_p0714a27║過竹香居兼贈巨浪主人
J36nB359_p0714a28║百畝水雲鄉，窈窕抱幽獨，沙暖鳧鴈多，林明生海旭。
J36nB359_p0714a29║有客愛隱淪，數椽聊自足，板橋通流水，半梅兼半竹。
J36nB359_p0714a30║春回香滿室，風搖疑戛玉，落花自成詩，好鳥賡相續。
J36nB359_p0714b01║曾聞到者稀，我來極遊目，籬菊解笑人，秋風倒牽服。
J36nB359_p0714b02║信宿幾逗留，為唱新豐曲，曲罷復長嘯，萬里江天綠。
J36nB359_p0714b03║鵲營巢
J36nB359_p0714b04║羨爾珍禽靈，擇木托高志。拮据自營為，聊作目前計。
J36nB359_p0714b05║春深帶雛飛，曷有眷巢意。曾聞北海鵬，背負垂天翅。
J36nB359_p0714b06║崩騰六合雲，變化形無寄。矧茲達道人，無悶而遯世。
J36nB359_p0714b07║造物莫能拘，胸襟羅天地。嗟彼戀窟蛇，彈丸不可棄。
J36nB359_p0714b08║勞生亦復爾，寧免桎梏累。
J36nB359_p0714b09║觀海
J36nB359_p0714b10║薄暮臨高臺，憑虛一登跳，千里何茫茫，滄溟正浩浩。
J36nB359_p0714b11║白浪如山頹，火雲波底照，魚龍影紛飛，乾坤忽顛倒。
J36nB359_p0714b12║還疑起鶤鵬，天風吼萬竅，令我骨毛寒，倏爾動懷抱。
J36nB359_p0714b13║人生良可悲，興廢總幻泡，欲寫莫能言，徘徊發長嘯。
J36nB359_p0714b14║再過吳淞寓普賢菴
J36nB359_p0714b15║買棹遠尋鐘，一庵負城郭。綠水自縈迴，白雲抱樹腳。
J36nB359_p0714b16║佛燈映海霞，茶熟驚野鶴。我來正清秋，諸景未寂寞。
J36nB359_p0714b17║芙蓉撩亂開，紅葉剛乍脫。屈指十餘霜，顧盼猶如昨。
J36nB359_p0714b18║相逢盡少年，相識半凋落。隙駒誠難挽，世事浮雲薄。
J36nB359_p0714b19║詩成將寄誰，明月可常託。
J36nB359_p0714b20║月浦野步
J36nB359_p0714b21║漠漠天涯外，悠悠東海瀆。晴煙浮蜃閣，芳樹靄紅塵。
J36nB359_p0714b22║依岸暫維舟，極目曠無垠。林雞啼午後，村犬吠花津。
J36nB359_p0714b23║涼飆刺短袖，細露濕青巾。片雲孤野鶴，萬里一閒身。
J36nB359_p0714b24║野老鄉談異，解笑語未真。江山幾改變，流水不知春。
J36nB359_p0714b25║惟有浦上月，千秋獨照人。
J36nB359_p0714b26║挑柴途中口號
J36nB359_p0714b27║山家何所事，生涯寄野樵，帶葉斫青榦，擔雲歸路遙。
J36nB359_p0714b28║緩步下危嶺，橫肩過小橋，悠哉忘帝力，忽聽南山▆。
J36nB359_p0714b29║其二
J36nB359_p0714b30║一曲聲未已，夕陽澹流水，亂石響松濤，寒花爆霜蕊。
J36nB359_p0714c01║憶昔爛柯人，一去不知春，令我增懷抱，千古共誰論。
J36nB359_p0714c02║湧金亭看秋色
J36nB359_p0714c03║郊外雨初晴，風煙斂亭際；我來試策游，秋色勝春媚。
J36nB359_p0714c04║野棠數里紅，長江一錦庇；石壁流丹霞，亂山疊▆▆。
J36nB359_p0714c05║黃花暗窺人，蝶翅挾香膩；竹根迸細泉，鷺鶿傍午▆。
J36nB359_p0714c06║行吟過澗東，葉響驚犬吠；不羨米家圖，別在一天地。
J36nB359_p0714c07║偶修善權佛殿月臺，適有謗者，瑞魯毛居士贈
J36nB359_p0714c08║以詩，依韻酬之
J36nB359_p0714c09║慨茲黍離離，鼷鼠晝行蔓。佛燈久塵霾，芳規去年這。
J36nB359_p0714c10║莖草昔人標，布金長者願。於義苟無私，當仁何必遜。
J36nB359_p0714c11║經始號靈臺，千古曰成憲。幸爾有知音，立言發高論。
J36nB359_p0714c12║稱譽亦非榮，詆訾胡為困。何以報瓊瑤，自慚多委頓。
J36nB359_p0714c13║月下細披之，助我窮愁健。
J36nB359_p0714c14║山中苦雨
J36nB359_p0714c15║一秋九十日，兩月苦淋漓，滴穿頑石眼，愁斷案山眉。
J36nB359_p0714c16║老農咸在望，收藏賴此時，高低田盡沒，禾黍刈何期。
J36nB359_p0714c17║新餉無可辦，舊賦更難支，有客朝炊玉，瓦鐺爨瓊枝。
J36nB359_p0714c18║常懷杞人憂，寒花為我悲，憑虛天外看，城郭浸玻璃。
J36nB359_p0714c19║夜讀弘秀集
J36nB359_p0714c20║有唐三百年，人文盛且優。騷壇推李杜，緇林擅齊休。
J36nB359_p0714c21║上人五十二，雪曲遞唱酬。戛金爭播玉，截錦綴貂裘。
J36nB359_p0714c22║雄有拔山力，勢能障海流。逮茲千餘載，冷然韻不改。
J36nB359_p0714c23║片片析瓊枝，字字成珠壘。詠之以忘憂，▆目生光彩。
J36nB359_p0714c24║光彩耀古今，幾得古人心。夜深屋梁月，獨▆▆寒▆。
J36nB359_p0714c25║擁衾復長嘆，霜花盈衣襟。
J36nB359_p0714c26║五月二十一是余初度，諸子各以詩偈為壽，予
J36nB359_p0714c27║亦不禁鄙懷，遂依韻和之
J36nB359_p0714c28║搔首雪花飛，驚看寒碧映，晴巒入畫圖，風鐸向天詠。
J36nB359_p0714c29║荷動水烝煙，江澄鷗汎鏡，孰能為解嘲，笑傲生平慶。
J36nB359_p0714c30║其二
J36nB359_p0715a01║菡萏笑風狂，憑欄光揜映，晚霞織錦天，幽籟雅歌詠。
J36nB359_p0715a02║萍跡浪生愁，蒲姿霜落鏡，空慚馬齒增，魚鳥為喧▆。
J36nB359_p0715a03║其三
J36nB359_p0715a04║蕉窗傍小池，瀲灩遞搖映，籜粉欲成團，翠雛擬學詠。
J36nB359_p0715a05║廚空愁見賓，髮短羞窺鏡，一紀又虛添，自敲詩自慶。
J36nB359_p0715a06║遊八公洞
J36nB359_p0715a07║行入深深處，幽曠隱逸多。松老前人句，▆▆▆▆歌。
J36nB359_p0715a08║看花敲竹戶，坐石挽藤蘿。山泉分古韻，春色亂庭▆。
J36nB359_p0715a09║欲歸歸未得，愛此風月窩。
J36nB359_p0715a10║行泊河橋
J36nB359_p0715a11║行行一百里，日暮到河橋。舟艤河橋畔，遙聞吹洞簫。
J36nB359_p0715a12║簫罷人何處，落花隨水去。偶逢白鷺鶿，與我同心緒。
J36nB359_p0715a13║心緒有何憑，東風颺柳絮。絮飛二月天，細雨亂如煙。
J36nB359_p0715a14║最是不堪聽，聲聲啼杜鵑。
J36nB359_p0715a15║
J36nB359_p0715a16║
J36nB359_p0715a17║
J36nB359_p0715a18║
J36nB359_p0715a19║
J36nB359_p0715a20║蔓堂集卷第一（終）
J36nB359_p0715b01║百愚斯禪師蔓堂集卷第二
J36nB359_p0715b02║嗣法門人智　朴編
J36nB359_p0715b03║桐城方拱乾甦菴閱
J36nB359_p0715b04║
J36nB359_p0715b05║七言古詩
J36nB359_p0715b06║靈松
J36nB359_p0715b07║輪囷古榦凝寒翠，氣蓋森森雄拔類，錯落虯枝摩太
J36nB359_p0715b08║青，髼鬆偃仰空塵世。弄月嘲風不自禁，凌霜傲物得
J36nB359_p0715b09║人畏，夜深疑是奏瑤琴，影動雲濤頻亂墜。挂冠久謝
J36nB359_p0715b10║大夫名，身退非慮小人忌，我亦逃禪何有鄉，與君共
J36nB359_p0715b11║話歲寒志。群芳雪後始知慚，獨立無能奪其萃，飽飫
J36nB359_p0715b12║煙霞老益堅，挺然亙古撐天地。
J36nB359_p0715b13║遊洞巖
J36nB359_p0715b14║摳衣扶策躡奇蹤，執炬攀危探仙窟。稜層匍匐笑老
J36nB359_p0715b15║猿，委蛇崱屴頻顛蹶。石罅玲瓏奪神工，萬竅騰輝嵌
J36nB359_p0715b16║寶月。晨風𩖼𩖼散天香，玉液瓊漿流不竭。靈葩不卸
J36nB359_p0715b17║自長春，彩雲靉靆籠林樾。幽深處處架虹橋，壺天別
J36nB359_p0715b18║自開宮闕。藤蘿倒挂挽鰲鬚，蒼蘚輪囷披紺髮。徘徊
J36nB359_p0715b19║躑躅興何勝，偶出洞門笑不歇。渾身帶露濕淋漓，回
J36nB359_p0715b20║首看山眼突兀。
J36nB359_p0715b21║遊五洩
J36nB359_p0715b22║削出嵯峨奇更奇，驚看號叫走馮夷，銀河誰將忽決
J36nB359_p0715b23║斷，飄颻千尺倒懸眉。𡬡耐天孫剪為五，玉練飛飛隨
J36nB359_p0715b24║風舞，激湍觸石濺銀濤，萬斛珠璣噴如雨。靈湫莫測
J36nB359_p0715b25║通蛟宮，掣電轟雷震聾瞽，攀藤更上一重巔，足下日
J36nB359_p0715b26║輪剛欲午。七十二峰看不厭，峰峰爭吐青蓮瓣，昔有
J36nB359_p0715b27║開山靈默翁，驅神役鬼壘天塹。愧我來時何太遲，不
J36nB359_p0715b28║得追隨空眷戀，徜徉月下竟忘歸，催歸回首雲煙變。
J36nB359_p0715b29║逶迤十里出青口，倚杖溪邊笑拍手，此景非獨人間
J36nB359_p0715b30║稀，只應天上亦希有。
J36nB359_p0715c01║題墨蘭
J36nB359_p0715c02║揮霍淋漓輕煤掃，圖成幽蕙看轉好，影落銀箋淡復
J36nB359_p0715c03║濃，纖葉橫斜和煙裊。不藉春風花自開，花開不逐春
J36nB359_p0715c04║風老，無人靜裡暗浮香，肯與群芳鬥花藻。錦心獨抱
J36nB359_p0715c05║樂天真，德不孤兮石為鄰，堪羨氣味同君子，徹盡風
J36nB359_p0715c06║霜不染塵。
J36nB359_p0715c07║登國山覽東吳封禪碑
J36nB359_p0715c08║一步一歇臨高頂，青天漸近毛髮冷。驚看疊嶂不知
J36nB359_p0715c09║重，笑指白雲千萬頃。勞生擾擾隙中塵，浮世茫茫眼
J36nB359_p0715c10║裏青。孫家封禪載殊祥，天璽龍圖讖其永。吳國花宮
J36nB359_p0715c11║安在哉，空負流泉作悲哽。皇天無親不可期，曾聞在
J36nB359_p0715c12║德不在鼎。塞海𡎺城何太癡，今古英雄幾個醒。回首
J36nB359_p0715c13║忽聽下方鐘，斷送斜陽過西嶺。春風暗裏醉遊人，拄
J36nB359_p0715c14║杖歸來深酩酊。
J36nB359_p0715c15║詠菊
J36nB359_p0715c16║乞得鄰家一盆菊，扶向齋頭伴幽獨。幸爾客到不憂
J36nB359_p0715c17║貧，丰姿爽氣清人目。靜看翩翩蛺蝶飛，寒香馥馥襲
J36nB359_p0715c18║輕衣。對風解笑不解語，喜占秋光弄素輝。錯落蓓蕾
J36nB359_p0715c19║籠煙紫，參差露蕊傾珠璣。不與春葩爭豔麗，欲同白
J36nB359_p0715c20║石老松扉。此花一開眾花歇，自古號為霜中傑。試問
J36nB359_p0715c21║相知更有誰，脈脈無言憶靖節。
J36nB359_p0715c22║遊張公洞
J36nB359_p0715c23║聞說張公洞最好，秉燭特來尋幽窅，雲梯嶮巇路百
J36nB359_p0715c24║盤，下臨蛟宮萬丈島。仙蹤怪跡不知名，鬼工神斧弄
J36nB359_p0715c25║奇巧，瓊漿倒瀉灌芝田，丹灶無煙生碧草。細聽珍禽
J36nB359_p0715c26║雜管絃，轉盼靈葩砌瑪瑙，欣逢八月木犀天，香風不
J36nB359_p0715c27║斷頻繚繞。徘徊花藏界裏遊，頓使塵襟除熱惱，誰知
J36nB359_p0715c28║此地非人間，我欲誅茅來送老。
J36nB359_p0715c29║送𠁼菴、▆石二禪人還義山
J36nB359_p0715c30║秋風蕭索暮山紫，楚雲吳樹幾千里，禪客南詢不憚
J36nB359_p0716a01║勞，遠涉荊溪扣玄旨。潦倒從來一字無，那有佛法挂
J36nB359_p0716a02║人齒，生平多被業風吹，越國揚州無定止。說妙談玄
J36nB359_p0716a03║愧不能，一片身心付流水，君今別去返衡陽，湖天煙
J36nB359_p0716a04║浪正茫茫。路途草鞋須珍重，拈卻語句勘諸方，唯有
J36nB359_p0716a05║義山真可羨，鉗鎚惡辣多機變。與我最是好弟兄，廿
J36nB359_p0716a06║載相識不相見，到彼若復問行藏，莫謂善權住破院。
J36nB359_p0716a07║月夜同古樵鹵菴諸子登潤州雙峰頂
J36nB359_p0716a08║夜靜霜風摵疏竹，歡遊何必羨金谷？買屐尋幽兼秉
J36nB359_p0716a09║燭，相呼相喚共躑躅。雲磴紆迴起復仆，攀蘿捫壁繞
J36nB359_p0716a10║山腹。欲窮絕頂豁雙目，劃然一嘯驚林麓。湧出銀▆
J36nB359_p0716a11║似推穀，萬里煙光浮白玉。仰觀星斗亦堪掬，細聽波
J36nB359_p0716a12║底龍吟曲。更向峰頭覓華屋，屋中主人淳且朴。烹茗
J36nB359_p0716a13║同盤餐黃獨，詩成句裏山鬼哭。試問焦公今在不？空
J36nB359_p0716a14║餘丹井臥麋鹿。人生何苦不知足？富貴總歸碁一局。
J36nB359_p0716a15║歸去來兮更漏促，聊借松頂鶴巢宿。
J36nB359_p0716a16║過與可沈居士舊隱
J36nB359_p0716a17║滿架詩書一草堂，紫藤百尺▆魚梁，春禽門外噪斜
J36nB359_p0716a18║陽，我來不見梅源主，泉石唯餘翰墨香。
J36nB359_p0716a19║望雨（辛丑歲大旱，故有此作。）
J36nB359_p0716a20║五月六月天不雨，老圃老農咸叫苦。每年播種在黃
J36nB359_p0716a21║悔，此際禾莖未插上。深溪陡然成淺溪，小暑酷來勝
J36nB359_p0716a22║大暑。桔槔遠近盡停聲，怪底商羊胡不舞。空裏一片
J36nB359_p0716a23║烏雲來，勃然隱隱動輷雷。轉盼好似雨將至，倏爾又
J36nB359_p0716a24║被風吹開。今日挨過看明早，依舊晴空如帚掃。溝壑
J36nB359_p0716a25║絕涓流，林木皆枯槁。再經三日五日不降霖，管教老
J36nB359_p0716a26║幼蒼生無可保。安得烏藤長百丈，搗穿銀河徹底放。
J36nB359_p0716a27║浸殺旱魃不較多，好看平田三尺浪。
J36nB359_p0716a28║五言律詩
J36nB359_p0716a29║賦得樹影中流見
J36nB359_p0716a30║誰把圖橫展，還疑筆走煙，無根枝倒出，有葉影分先。
J36nB359_p0716b01║雲散丹青地，魚遊水墨天，群流雖鎖斷，不礙往來船。
J36nB359_p0716b02║詠法界寺銀杏樹
J36nB359_p0716b03║氣鬱凌霄漢，婆娑接地陰，夜栖禪月皎，日引怪禽吟。
J36nB359_p0716b04║九夏果含玉，三秋葉落金，渾忘年代遠，一柱砥叢林。
J36nB359_p0716b05║野望
J36nB359_p0716b06║孤煙林外迥，野色望中收，影綠梅初熟，雲黃麥欲秋。
J36nB359_p0716b07║閒心隨鶴止，逸興寄波流，得句誰同賞，斜陽滿樹頭。
J36nB359_p0716b08║夏夜
J36nB359_p0716b09║愛涼開竹牖，孤坐對南薰，雉堞月初上，嗣階影乍分。
J36nB359_p0716b10║徘徊螢散彩，搖映水梭紋，野思沈虛籟，鐘聲逐斷雲。
J36nB359_p0716b11║寄漢融朱居士
J36nB359_p0716b12║聞君曾兩顧，媿未啟荊扉，無壁安題鳳，有亭堪寄衣。
J36nB359_p0716b13║道交千里契，念異寸心違，勿謂不相值，月明樹樹輝。
J36nB359_p0716b14║煮茶
J36nB359_p0716b15║坐倦猶思茗，分薪向小鐺，初看疑霧起，更聽若蛩鳴。
J36nB359_p0716b16║味戰昏魔遠，香撩詩興清，趙州無限意，珍重向人傾。
J36nB359_p0716b17║詠螢
J36nB359_p0716b18║丹鳥名傳久，冷然體自輕，浮沉隨處度，隱顯順時行。
J36nB359_p0716b19║伴讀欣幽室，全生遠禁城，夜來蒲上宿，疑是七星橫。
J36nB359_p0716b20║病起
J36nB359_p0716b21║自愧身縈癖，春光已半過，試行憑杖力，見客怯言多。
J36nB359_p0716b22║夢暇常同鶴，形臞懶盼柯，幸期得小健，聊作一吟哦。
J36nB359_p0716b23║元旦登山
J36nB359_p0716b24║探奇聊仗策，攀磴躡危巔，怪石雲千簇，晴湖鏡一圓。
J36nB359_p0716b25║村閒聽好鳥，凍斷看飛泉，小憩崖臺上，春風軟似綿。
J36nB359_p0716b26║梅徑
J36nB359_p0716b27║傍水春何好，南枝蕊競肥，色分鶴背冷，影碎蝶魂飛。
J36nB359_p0716b28║看月疑堆雪，穿風亂點衣，聊因送客處，門外踏香歸。
J36nB359_p0716b29║夏日遊銕壁居
J36nB359_p0716b30║撥雲尋鳥道，危磴碧蘿攀，逸韻仙橋古，香風樵徑還。
J36nB359_p0716c01║鑑湖分海口，石壁接天關，絕頂舒長嘯，乾坤一掌間。
J36nB359_p0716c02║除夕前一日
J36nB359_p0716c03║臘盡驚梅放，香風暗動簾，半生方外客，一歲夢中添。
J36nB359_p0716c04║積雪烹新茗，裁雲補舊縑，何時完筆債，免惹野鷗嫌。
J36nB359_p0716c05║詠秋蟬
J36nB359_p0716c06║素志多高尚，清吟足一枝，外形欣自得，忘味樂天倪。
J36nB359_p0716c07║露薄傷時變，風微寄遠思，秋來無限意，堪惜幾人知。
J36nB359_p0716c08║重陽日訪龍潛玄素法兄途中作
J36nB359_p0716c09║為尋白社友，迢遞入深阿，佳節途中賞，幽情客裏多。
J36nB359_p0716c10║菊香烝野徑，鴈影蘸江波，高隱知何處，夕陽清磬過。
J36nB359_p0716c11║偕行秋色裏
J36nB359_p0716c12║沓嶂含蒼翠，尋幽竹徑斜，霜花侵短鬢，丹葉落晴霞。
J36nB359_p0716c13║問鴈情何闊，穿雲興更奢，笑談明月裏，石上且烹茶。
J36nB359_p0716c14║雨窗即事
J36nB359_p0716c15║柿酣秋漸老，小硯足生涯，蕉響來山雨，風狂集暮鴉。
J36nB359_p0716c16║人情隨所適，世事亦何嗟，落葉催砧急，禦寒且續麻。
J36nB359_p0716c17║歲暮遣懷
J36nB359_p0716c18║年盡事何盡，得休且便休，新詩寄故友，往跡付東流。
J36nB359_p0716c19║日曬荷衣暖，雪香草閣幽，瀟然忘蝶夢，酌茗笑莊周。
J36nB359_p0716c20║夏日訪丹溟法兄
J36nB359_p0716c21║為訪金襴友，飛帆兩度遊，新荷香亂渚，疏竹影侵樓。
J36nB359_p0716c22║客久憐多病，年高喜白頭，此心誰共曉，攜手肅芳洲。
J36nB359_p0716c23║重過練川昭慶寺
J36nB359_p0716c24║疁城煙景好，帶雨遠揚舲，岸柳因誰綠，庭蘭為我馨。
J36nB359_p0716c25║榻餘昔日夢，鏡異舊時形，𡬡耐薰風急，催丹不肯停。
J36nB359_p0716c26║暮冬即事
J36nB359_p0716c27║雪霽園林好，幽情歲底奢，洗鐺頻煮月，留客共餐霞。
J36nB359_p0716c28║凍解溪腸咽，煙凝谷口遮，老藤閒不住，隔水探梅花。
J36nB359_p0716c29║詠雪
J36nB359_p0716c30║擁毳獨聞鐘，參差倒壓松，山高形易老，梅瘦蕊偏重。
J36nB359_p0717a01║少室今猶冽，程門久不逢，偶疑人世變，樓外失千峰。
J36nB359_p0717a02║秋日過化山訪位中法兄
J36nB359_p0717a03║煙寒秋欲老，山亂影猶迷，清磬雲門寺，晨歌耶水溪。
J36nB359_p0717a04║昔年懷勝隱，今日見真棲，話久情忘處，高軒桂月低。
J36nB359_p0717a05║隆福寺
J36nB359_p0717a06║流霞磨殿角，額古見遺蹤，闢徑通三泖，開門對九峰。
J36nB359_p0717a07║月移鶴夢穩，花襯馬蹄重，千載名藍地，雲閒夜半鐘。
J36nB359_p0717a08║昇仙臺（王可交成仙處）
J36nB359_p0717a09║榭老餘荒砌，至今思可交，水流空有月，鶴去獨遺巢。
J36nB359_p0717a10║丹灶和煙冷，碁盤任雨敲，蓬萊知在邇，秋色滿蘆幻。
J36nB359_p0717a11║酒缶山（昔韓世忠勞軍處。《通鑑》云：「世忠後軍屯青龍」，即此也。）
J36nB359_p0717a12║積壘成高阜，年深事可傷，殘虹沉劍氣，夜雨盪壺漿。
J36nB359_p0717a13║勳業埋荒草，雄心寄北邙，何時開醉眼，共笑白雲忙。
J36nB359_p0717a14║白鶴江
J36nB359_p0717a15║岸樹聯沙觜，霜翎影蘸波，時聞清唳遠，乍見片雲過。
J36nB359_p0717a16║細雨侵紅蓼，白萍照綠莎，子喬乘去後，幽夢逐漁歌。
J36nB359_p0717a17║會龍菴
J36nB359_p0717a18║雲深開白社，遠水遞重圍，玉齒經聲朗，金龕佛火微。
J36nB359_p0717a19║禽閒頻入定，月上不關扉，夜夜群龍聚，聞鐘帶雨歸。
J36nB359_p0717a20║獅子橋
J36nB359_p0717a21║煙鎖關津斷，金猊隔岸通，風生聞夜吼，草偃見毛豐。
J36nB359_p0717a22║荻白溪眉老，霞酬水面紅，久忘狐兔跡，險處架長虹。
J36nB359_p0717a23║戒衣亭
J36nB359_p0717a24║昔日曾分付，誰將挂此亭，條衣流水樣，色染遠山青。
J36nB359_p0717a25║錦綻煙生藹，光飛夜聚螢，寄言雞足老，莫使亂飄零。
J36nB359_p0717a26║除夕
J36nB359_p0717a27║打掃階前雪，留詩且補窗，年增空自惜，齒缺不成雙。
J36nB359_p0717a28║剪燭留金蕊，烹泉瀉玉缸，坐深因送臘，鈴語落吳江。
J36nB359_p0717a29║初夏懷穀山和尚
J36nB359_p0717a30║章江分棹處，十載愧離居，春去難留夢，鴈回猶見書。
J36nB359_p0717b01║參差煙樹杳，迢遞水雲疏，一榻高懸久，何時過我廬。
J36nB359_p0717b02║酬朱漢融居士
J36nB359_p0717b03║晴煙籠鶴渚，一棹夕陽回，梅老香涵雪，春深花戀臺。
J36nB359_p0717b04║月依流水活，山傍畫圖開，莫訝幽齋冷，乘閒且再來。
J36nB359_p0717b05║檇李道中
J36nB359_p0717b06║殘暉籠遠樹，錦纜繫春風，波響魚吞影，花驚鳥啄紅。
J36nB359_p0717b07║人家榆柳隔，鄉國夢魂通，煙雨樓何處，蒼茫在望中。
J36nB359_p0717b08║過水月菴贈竺賓
J36nB359_p0717b09║薄暮投香剎，苔深一杖通；橋橫明月▆，廚傍落花紅。
J36nB359_p0717b10║滌缽魚心悅，敲詩鳥定空；主人情不已，連日對春風。
J36nB359_p0717b11║雨後登玉峰彌勒閣
J36nB359_p0717b12║雨餘山色好，牽袂躡雲梯，嘯裏江天隱，望中樓閣低。
J36nB359_p0717b13║花頻留客坐，鳥獨向風啼，兜率疑何近，蒼蒼煙樹迷。
J36nB359_p0717b14║閔浦曉望
J36nB359_p0717b15║曙色分茅店，人家近渡頭，煙描雲外樹，雪點浪中鷗。
J36nB359_p0717b16║短笛催鄉夢，飛絲繫客愁，徘徊搔首望，隔岸喚漁舟。
J36nB359_p0717b17║宿亭林寶雲寺雪朗上人房
J36nB359_p0717b18║雨過亭林暮，偶來借榻眠，窗寒花弄月，池靜露生蓮。
J36nB359_p0717b19║坐久因情洽，談深識王賢，忽聞流水外，鐘打五更天。
J36nB359_p0717b20║花承蓮座
J36nB359_p0717b21║列岫自天削，芙渠瓣瓣開，涼風生碧沼，丹葉點金臺。
J36nB359_p0717b22║影亂流雲度，香飛驟雨來，雙趺聊一坐，身世遠塵埃。
J36nB359_p0717b23║秀屏春樹
J36nB359_p0717b24║雲開飛翠羽，怪石淡煙籠，春藹鋪鮮錦，巖花著嫩紅。
J36nB359_p0717b25║四時風雨易，一色古今同，眼飽渾忘倦，猶疑在畫中。
J36nB359_p0717b26║秋夜客中閒詠
J36nB359_p0717b27║海棠眠正穩，振策獨吟時，風定螢喧竹，水香花落池。
J36nB359_p0717b28║幽情孤嶼遠，客夢片雲知，此際真堪惜，冰壺滿貯詩。
J36nB359_p0717b29║嘲梅
J36nB359_p0717b30║二月春將半，南枝尚未開，朦朧因霧褁，冷淡怯風催。
J36nB359_p0717c01║瘦影搖簾幕，香魂落茗杯，欲言猶不吐，試問待誰來？
J36nB359_p0717c02║送象先返楚
J36nB359_p0717c03║客路春山杳，新青陌上看，疏鐘敲暮雨，好月下晴灘。
J36nB359_p0717c04║柳放龍江暗，霜驚雲夢殘，歸帆千里外，珍重曉風寒。
J36nB359_p0717c05║南橋明行寺阻雨
J36nB359_p0717c06║問宿南橋寺，寺門捲浪頭，無人為下榻，識我是飛鷗。
J36nB359_p0717c07║夜冷花貪睡，煙深柳帶愁，情知風雨挽，不肯放行舟。
J36nB359_p0717c08║舟中限韻
J36nB359_p0717c09║西風吹夢急，作客不吾嫌，柿葉飛紅鳥，霜花糝白鹽。
J36nB359_p0717c10║鐘沉吳嶺外，鴈度楚雲尖，堪惜秋將莫，吟成獨燃髯。
J36nB359_p0717c11║雨窗夜坐
J36nB359_p0717c12║一榻和雲冷，坐深篆縷斜，山空多夜雨，樹老獨棲鴉。
J36nB359_p0717c13║貧病胡為慮，世情亦可嗟，秋風知我意，吹夢過天涯。
J36nB359_p0717c14║過長青嶺
J36nB359_p0717c15║十里長青嶺，迢迢到紫郎，竹橋霜易滑，茅屋草生香。
J36nB359_p0717c16║路細因苔合，林深悅鳥藏，幽棲知在邇，小犬吠斜陽。
J36nB359_p0717c17║指石峰
J36nB359_p0717c18║嶮巇絕行跡，疇將一指伸，劃開江眼碧，點出嶺頭春。
J36nB359_p0717c19║幾見梅花笑，數番楊柳新，何年舒到此，唯待問津人。
J36nB359_p0717c20║碁墅
J36nB359_p0717c21║年深柯已爛，細雨草生悲，世事空流水，人情一局碁。
J36nB359_p0717c22║月晴螢火瘦，秋爽石毛披，此著誰先得，白雲獨自知。
J36nB359_p0717c23║琵琶洲
J36nB359_p0717c24║地靈多復巧，芳渚類琵琶，逸韻含千古，流商別一家。
J36nB359_p0717c25║春風吹不斷，幽瀨奏無涯，不作關山恨，東風草自花。
J36nB359_p0717c26║乍霽
J36nB359_p0717c27║曉開天放眼，試策踏新晞，粉蝶探花徑，群鷗䀶縞衣。
J36nB359_p0717c28║犬聲隨客往，雲影逐帆歸，堪惜春將半，尋詩問釣磯。
J36nB359_p0717c29║遊大山菴
J36nB359_p0717c30║路狹難容足，徘徊只見山，攀巢驚鶴唳，嘯月倚松關。
J36nB359_p0718a01║鐘向雲端發，客從天外還，倦來眠石上，夢不到人間。
J36nB359_p0718a02║寶月菴坐雨
J36nB359_p0718a03║一室更初漏，燈殘客思沉，涼風生短髮，細雨濕孤襟。
J36nB359_p0718a04║鴈過滄江杳，蟲悲落葉深，幾家人不寐，城外擊寒砧。
J36nB359_p0718a05║托缽
J36nB359_p0718a06║昔年分衛事，雞足繼芳塵，檀度千門廣，生涯一缽新。
J36nB359_p0718a07║除貪為正命，趣味但支身，從上真儀式，惜哉愧古人。
J36nB359_p0718a08║拾棉花
J36nB359_p0718a09║荒村生計拙，農事待秋看，遍壟敷瓊蕊，壓枝盡雪團。
J36nB359_p0718a10║和雲逐日撿，帶露向風攤，好似兜羅物，隆冬不怕寒。
J36nB359_p0718a11║羅漢夜泊
J36nB359_p0718a12║市散人煙寂，移舟傍石磯，夜沉漁火斷，霜冷鴈聲稀。
J36nB359_p0718a13║旅客吟殘月，寒砧搗素衣，古疁臨海近，夢帶晚潮歸。
J36nB359_p0718a14║▆中夜雨
J36nB359_p0718a15║寒雨西風夜，孤襟自擁舟，鐘沉黃葉寺，浪捲白蘋洲。
J36nB359_p0718a16║世事貧中斷，家山夢裏遊，謾言為客易，霜色忽驚秋。
J36nB359_p0718a17║月浦夜發
J36nB359_p0718a18║渡口潮初漲，一篙逆上流，轉灣驚睡鴞，移浪動飛鷗。
J36nB359_p0718a19║村遠人煙斷，風高畫角悠，更知前路好，蘆月滿江洲。
J36nB359_p0718a20║看雲
J36nB359_p0718a21║一片來何處，行藏頗自閒，有心隨野鶴，無意出青山。
J36nB359_p0718a22║練曳溪邊度，影分洞口還，偶然檀杖立，疑在畫圖間。
J36nB359_p0718a23║登玉峰
J36nB359_p0718a24║雪霽山何好，徘徊一杖通，錦帆流水外，清磬隔城東。
J36nB359_p0718a25║華雨迷幽徑，笙歌逐晚風，我來頻眺望，春色滿吳中。
J36nB359_p0718a26║登龍池山
J36nB359_p0718a27║路細沉蒼藹，逡巡半入峰，煙林幽澗隔，野寺白雲封。
J36nB359_p0718a28║谷暗疑飛雨，池澄起臥龍，歸樵遙指處，金碧影重重。
J36nB359_p0718a29║秋日山行
J36nB359_p0718a30║隔津頻問路，穿石度危橋，落葉秋風戰，殘花細雨飄。
J36nB359_p0718b01║踏歌尋谷口，策蹇下山腰，行盡白雲處，相逢半是樵。
J36nB359_p0718b02║割稻
J36nB359_p0718b03║畚插勤秋望，登場見穫功，翻雲和碧倒，刈浪帶煙空。
J36nB359_p0718b04║餘粒滋肥蟹，閒田下晚鴻，羨茲農事畢，擊壤詠年豐。
J36nB359_p0718b05║冬日曉發
J36nB359_p0718b06║歲暮征途遠，江煙曉似烝，殷勤望北固，指點說毘陵。
J36nB359_p0718b07║楊柳含春思，梅花笑老僧，謾言為客苦，此際興何勝。
J36nB359_p0718b08║遊平山堂（即煬帝建宮處）
J36nB359_p0718b09║昔日繁華地，今來倍慘傷，草餘昏夜雨，碑剩斷文章。
J36nB359_p0718b10║老兔棲荒塚，寒鴉噪夕陽，瓊臺何處是，千古說雷塘。
J36nB359_p0718b11║其二
J36nB359_p0718b12║肩輿盤曲磴，為訊上林春，粉黛悲流水，笙歌逐遠塵。
J36nB359_p0718b13║江山仍似舊，風月幾番新，駐蹕當年事，黃鸝苦訴人。
J36nB359_p0718b14║
J36nB359_p0718b15║
J36nB359_p0718b16║
J36nB359_p0718b17║
J36nB359_p0718b18║
J36nB359_p0718b19║
J36nB359_p0718b20║蔓堂集卷第二（終）
J36nB359_p0718c01║百愚斯禪師蔓堂集卷第三
J36nB359_p0718c02║嗣法門人智　朴編
J36nB359_p0718c03║桐城方拱乾甦菴閱
J36nB359_p0718c04║
J36nB359_p0718c05║七言律詩
J36nB359_p0718c06║冬日村居即事用古韻
J36nB359_p0718c07║暫隱萍蹤傍小谿，愛暄捫蝨倚楹西，出籠謾謂如銀
J36nB359_p0718c08║鶴，養氣誰能似木雞。雪壓蒼松形愈健，風敲野籟韻
J36nB359_p0718c09║傜齊，梅花為報春消息，惹得寒林鵲亂啼。
J36nB359_p0718c10║其二
J36nB359_p0718c11║凍雲橫鎖玉盈谿，風抱鐘聲過壟西，沙渚霜驚濃睡
J36nB359_p0718c12║鴈，竹籬午過亂鳴雞。懸瓢自昔懷巢父，食粟於今愧
J36nB359_p0718c13║叔齊，居僻不知年欲盡，惟聞深樹老猿啼。
J36nB359_p0718c14║其三
J36nB359_p0718c15║煙消石冷影潛谿，煮茗敲冰響度西，梅放詩成千朵
J36nB359_p0718c16║月，香殘定起一聲雞。謾誇北秀談玄喻，堪笑南華論
J36nB359_p0718c17║物齊，愛日裁雲聊補衲，傍簷花鳥盡情啼。
J36nB359_p0718c18║其四
J36nB359_p0718c19║黃葉紛紛堆滿谿，尋梅誤入石橋西，牧童牛背歌殘
J36nB359_p0718c20║照，婆子村頭罵攘雞。寒逼泉聲琴欲斷，雲開山色畫
J36nB359_p0718c21║雞齊，誰云冬日無佳景，玉樹山家鳥競啼。
J36nB359_p0718c22║幽居
J36nB359_p0718c23║為卜山居伴夕曛，喜無塵事可相分，開池掘出半輪
J36nB359_p0718c24║月，種石招來幾片雲。雨滴茅堂聲細細，煙籠竹徑影
J36nB359_p0718c25║紛紛，虛懷獨坐忘諸慮，雞犬時從嶺外聞。
J36nB359_p0718c26║留別居士
J36nB359_p0718c27║夜深月滿畫樓南，共話維摩茗半酣，世出世間雖有
J36nB359_p0718c28║二，教傳教外本無三。遺衣亭畔思韓愈，留帶山門憶
J36nB359_p0718c29║子瞻，幾度盤桓應未盡，別峰相見再相談。
J36nB359_p0718c30║雨後散步
J36nB359_p0719a01║瀑雲初散淡煙凝，遙望山山似潑青，乍到▆人驚犬
J36nB359_p0719a02║吠，重來飛棹惹鷗憎。菜花雨剪金盈地，麥浪風翻碧
J36nB359_p0719a03║亂汀，乘興偶探新漲水，老藤引過石橋亭。
J36nB359_p0719a04║寓法界寺
J36nB359_p0719a05║煙樹蒼茫擁翠臺，溪光搖映絕塵埃，門連岫色和雲
J36nB359_p0719a06║度，風送鐘聲帶雨催。古額高懸新梵宇，斷碑橫臥舊
J36nB359_p0719a07║荒苔，偶因攜杖閒遊此，底事天花動地來。
J36nB359_p0719a08║述懷
J36nB359_p0719a09║野寺荒煙綴碧蘿，䰐鬖古貌一頭陀，道窮已絕羚羊
J36nB359_p0719a10║跡，夢破空餘蝴蝶過。茶熟風來清筆債，燈殘月下遺
J36nB359_p0719a11║詩魔，幽人謾謂忘機好，誰識忘機事更多。
J36nB359_p0719a12║春霧
J36nB359_p0719a13║萬象朦朧看不清，依稀蘿月未分明，似雲似雨漫空
J36nB359_p0719a14║布，如榖如綿遍界橫。梅塢香飛無覓處，板橋人過只
J36nB359_p0719a15║聞聲，拭眸復上高臺望，儵忽乾坤幾變更。
J36nB359_p0719a16║九日值雨
J36nB359_p0719a17║半風半雨妒重陽，坐起無聊興自狂，擬去囊萸羞混
J36nB359_p0719a18║俗，試將探菊詣何方。聲沉寒水鴻初度，金糝蒼苔葉
J36nB359_p0719a19║乍黃，爛煮浮漚誰共賞，倚樓笑指野雲忙。
J36nB359_p0719a20║遣懷
J36nB359_p0719a21║疏竹風敲寐不成，披襟偶坐到鐘聲，窮情半向閒中
J36nB359_p0719a22║遣，好景多因句裏傾。雨著梨花香欲滴，煙寒芳草夢
J36nB359_p0719a23║初驚，子規為惜春光媚，叫落江樓月幾更。
J36nB359_p0719a24║初秋即景
J36nB359_p0719a25║涼生古殿動新秋，楓葉成丹落案頭，萬慮澄瑩猶湛
J36nB359_p0719a26║水，一身放浪寄虛舟。層層蘿月分詩興，片片江雲曳
J36nB359_p0719a27║練流，無事細聽蟬競噪，疏風遠遞暗香浮。
J36nB359_p0719a28║秋夜同浹水大師話別
J36nB359_p0719a29║水際涼生萬戶秋，高樓香茗話同遊，江邊落葉驚鳧
J36nB359_p0719a30║夢，天外飛鴻送客舟。月色初分今夜興，雲情尤向別
J36nB359_p0719b01║峰投，青谿亦有留君意，兩岸芙蓉帶露浮。
J36nB359_p0719b02║賦得漠漠水田飛白鷺
J36nB359_p0719b03║綠野沺沺斂素文，遙連浦樹浪初分，煙迷高翥疑逃
J36nB359_p0719b04║隱，雨霽空翻識舊群。影影波心雲黯黯，行行天際雪
J36nB359_p0719b05║紛紛，數聲短笛滄浪外，亂逐斜風度晚曛。
J36nB359_p0719b06║春日送拙菴朴侍者之徐州省親
J36nB359_p0719b07║數年林下扣禪扉，暫別邗溝一拂衣，謾把金盆為母
J36nB359_p0719b08║壽，唯將蒲履事親稀。黃樓春暖多佳景，泗水花飛滿
J36nB359_p0719b09║釣磯，記取臨行曾有語，薰風江上望帆歸。
J36nB359_p0719b10║舟中限韻
J36nB359_p0719b11║兩岸蒹葭雪擁江，喜留秋色入蓬窗，溪邊菊綻金千
J36nB359_p0719b12║朵，天外鴻飛影幾雙。有意騷人頻得句，無心野籟自
J36nB359_p0719b13║成腔，停橈回首雲間望，落落風旛繞法幢。
J36nB359_p0719b14║夏日得談字
J36nB359_p0719b15║折腳藤床一草龕，四維無壁任風探，棹沉朱水懷船
J36nB359_p0719b16║子，牛去兩關憶老聃。嫋嫋蟬聲吟細柳，翩翩雲影洗
J36nB359_p0719b17║晴潭，新豐有曲誰同調，獨與青松作笑談。
J36nB359_p0719b18║詠珠簾水
J36nB359_p0719b19║潺湲白浪瀉層巔，化作珠璣幾許年，璨璨光搖煙縷
J36nB359_p0719b20║織，離離影亂月鉤牽。珠絲雨度千條結，蛟淚風翻萬
J36nB359_p0719b21║斛圓，帝釋宮中尋不見，誰將倒挂碧巖前。
J36nB359_p0719b22║閱百丈石澗和尚偃草遺稿有感
J36nB359_p0719b23║昔年揮手別松門，此話而今疇與論？師表高懸容似
J36nB359_p0719b24║舊，歌雲室鎖語猶溫。鴈行半落驚霜曉，花萼纔敷逐
J36nB359_p0719b25║雨魂，遺草那堪重讀處，猿啼月冷正黃昏。
J36nB359_p0719b26║次一唯姚居士重遊怪石塢韻
J36nB359_p0719b27║殘霞碎踏滿谿流，兩度徘徊未盡幽，野鳥隨筇啼不
J36nB359_p0719b28║住，巖花傍水笑相留。塵封蓮漏何人聽，曉霽華林有
J36nB359_p0719b29║客遊，莫訝雲廚多冷淡，一杯春茗解新愁。
J36nB359_p0719b30║秋詠
J36nB359_p0719c01║谿風閣外雨花香，計拙無聊且學狂，憶得梅梢曾摘
J36nB359_p0719c02║月，笑看鏡裏又逢霜。曉天虛碧於詩淡，野徑秋聲入
J36nB359_p0719c03║夜長，瘦影自憐為客久，五湖夢老水雲鄉。
J36nB359_p0719c04║其二
J36nB359_p0719c05║芙蓉秋水夢魂香，午後茶酣笑語狂，短笛樓臺頻弄
J36nB359_p0719c06║月，隔林砧杵亂敲霜。雲消怪見山形瘦，漏永愁添客
J36nB359_p0719c07║思長，放浪一身天地外，蕭蕭蘆荻冷家鄉。
J36nB359_p0719c08║其三
J36nB359_p0719c09║秋老林泉水氣香，興來難禁草鞋狂，澄澄皓月平分
J36nB359_p0719c10║練，落落丹楓碎剪霜。夢繞天涯懷莫定，鴻歸塞外信
J36nB359_p0719c11║何長，乾坤輸我疏慵甚，高枕秦峰望海鄉。
J36nB359_p0719c12║其四
J36nB359_p0719c13║鳩聲隔雨喚風香，一味生涯老愈狂，叢菊滿園驚蝶
J36nB359_p0719c14║夢，蒹葭兩岸墮瓊霜。波心月畫蛾眉細，天際雲排鳥
J36nB359_p0719c15║陣長，楖栗幾時尋舊壑，臨風一曲唱還鄉。
J36nB359_p0719c16║其五
J36nB359_p0719c17║氛斂秋山桂魄香，亂雲堆畔放歌狂，錦江釣盡三更
J36nB359_p0719c18║月，曉徑樵歸滿擔霜。樹老不知形影健，風高唯覺嘯
J36nB359_p0719c19║聲長，扁舟物外忘拘繫，萬里煙波萬里鄉。
J36nB359_p0719c20║其六
J36nB359_p0719c21║屋角風吹橘柚香，曉來鶴避茗煙狂，寺鍾雲外敲殘
J36nB359_p0719c22║雨，村犬籬門吠落霜。柳按三眠棲鷺冷，花分九曲引
J36nB359_p0719c23║杯長，間情一片秋山月，獨照空林寂莫鄉。
J36nB359_p0719c24║其七
J36nB359_p0719c25║幽階蝸蝕蘚痕香，竹老龍鍾似我狂，寒瀑千尋飛白
J36nB359_p0719c26║練，野棠數里下紅霜。窗昏無月吟詩苦，肩瘦耽風帶
J36nB359_p0719c27║髮長，秋色滿庭今古畫，歸鴉雨後亂投鄉。
J36nB359_p0719c28║其八
J36nB359_p0719c29║殘花和露釀秋香，贏得風流物外狂，滿架詩書憑餧
J36nB359_p0719c30║蠹，多年琴劍任堆霜。風光影散爐峰裊，野岸潮迴鏡
J36nB359_p0720a01║水長，江海浮沉何足計，玉壺別有一江鄉。
J36nB359_p0720a02║古寺春回
J36nB359_p0720a03║蘿壁金燈慰寂寥，婆娑老檜話前朝，細看佛頂青猶
J36nB359_p0720a04║濕，俄訝僧眉雪未消。檻外煙濃春入柳，溪邊梅破玉
J36nB359_p0720a05║浮橋，曉來獨對東風立，飛鳥爭啣香亂飄。
J36nB359_p0720a06║浮圖秋月
J36nB359_p0720a07║淨掃銀河淡抹煙，波晴塔影入溪眠，層層星斗平分
J36nB359_p0720a08║彩，面面蟾光各樣天。鈴語風吹沉樹杪，桂香露冷落
J36nB359_p0720a09║階前，夜深不倦徘徊興，萬籟蕭騷奏管絃。
J36nB359_p0720a10║竹院晚涼
J36nB359_p0720a11║寒碧陰森抱小樓，袒襟更羨北窗幽，綠雲冉冉畫猶
J36nB359_p0720a12║夕，水氣霏霏夏似秋。幾樹新蟬音入律，半簾斜月影
J36nB359_p0720a13║垂釣，邇來活計惟高枕，夢逐白雲天外遊。
J36nB359_p0720a14║平田煙雨
J36nB359_p0720a15║一帶蒼茫望裏昏，隔林不見舊芳村，人家渾著輕紗
J36nB359_p0720a16║掩，聚樹唯餘澹墨痕。杳杳農歌浮水面，依依鷗夢隱
J36nB359_p0720a17║雲根，堪憐側笠垂綸處，撩亂鳩聲喚雨魂。
J36nB359_p0720a18║橋畔僧歸
J36nB359_p0720a19║雨霽金鶯傍客啼，柳灣直隔小橋西；桃花流出紅鋪
J36nB359_p0720a20║岸，白鷺飛來雪▆漫。斜挂片雲穿聚落，半肩明月問
J36nB359_p0720a21║招提；相逢已識來方遠，衣帶煙霞足帶泥。
J36nB359_p0720a22║松林雪霽
J36nB359_p0720a23║簾捲春風乍曉時，誰遺素練綴高枝，梅花香滴寒初
J36nB359_p0720a24║散，蝴蝶魂飄睡正癡。瀑斷崖頭飛片玉，綠開波眼漾
J36nB359_p0720a25║新詩，負暄背坐茆簷外，藤泛銀濤影亂垂。
J36nB359_p0720a26║靜夜聞鍾
J36nB359_p0720a27║煙涵寺冷漏初沉，一榻憨眠夢不禁，抱月狂猿棲老
J36nB359_p0720a28║樹，啣蘆征鴈過遙岑。希聲陣陣窗前度，餘響悠悠枕
J36nB359_p0720a29║畔侵，坐起乍聆剛夜半，霜鐘風送出雲林。
J36nB359_p0720a30║龍江夕照
J36nB359_p0720b01║白蘋荷渚亂秋煙，孤艇斜依落照邊，楓醉江頭波織
J36nB359_p0720b02║錦，鴻排天外影揮箋。參差雲樹眉端迥，遠近溪山畫
J36nB359_p0720b03║裏懸，沙上遙看人競渡，幾株暮柳響風蟬。
J36nB359_p0720b04║水塢樵風
J36nB359_p0720b05║夏木陰深雨欲飛，滑滑碧澗曳斜暉，風寒六月松琴
J36nB359_p0720b06║細，花落三春蘚逕肥。采藥仙人乘月往，負薪樵子踏
J36nB359_p0720b07║歌歸，偶來策杖因逃暑，驚起煙霞亂撲衣。
J36nB359_p0720b08║遊西湖
J36nB359_p0720b09║崔嵬一榭繞潺湲，四顧憑欄面面山，雨霽湖光分素
J36nB359_p0720b10║練，煙濃荷渚度飛鷴。斷橋簫鼓花邊出，夕照漁歌月
J36nB359_p0720b11║下還，萬頃玻璃浮碧漢，偶疑身世隔人間。
J36nB359_p0720b12║秋日偶成
J36nB359_p0720b13║颯颯涼風撲面生，出門乍喜葛衣輕，木樨香爆金鈿
J36nB359_p0720b14║砌，匾荳花開月滿棚。雲散吳山舒老眼，雨餘練水挹
J36nB359_p0720b15║孤城，憑高為問飛鴻信，萬樹秋煙一抹平。
J36nB359_p0720b16║秋日泛湖
J36nB359_p0720b17║菱荇參差碧浪橫，滿蓬秋色不勝情，紛紛濃淡霜中
J36nB359_p0720b18║樹，隱隱高低雲外城。荷葉影枯香欲褪，芙蓉霜冷夢
J36nB359_p0720b19║初驚，殷勤借問沙鷗路，午後招提磬幾聲。
J36nB359_p0720b20║中秋後二日舟次即景
J36nB359_p0720b21║秋老蘆花雪半蔫，尋詩先乞買舟錢，晴晴淡淡湖中
J36nB359_p0720b22║畫，斂斂飛飛水上煙。皓魄初殘輝尚滿，梧桐乍落影
J36nB359_p0720b23║猶圓，今宵不減前宵興，野色波光共一天。
J36nB359_p0720b24║次寒松首座清明值雨韻
J36nB359_p0720b25║杏煙濃淡雨絲紅，愛妒清明楊柳風，野墓春銷芳草
J36nB359_p0720b26║合，北邙雲鎖夢魂空。鶯啼紫陌行人外，棹出青村流
J36nB359_p0720b27║水中，撫景傷心多此際，飛花無限逐西東。
J36nB359_p0720b28║春日同靜公拙菴諸子遊平山堂
J36nB359_p0720b29║日暖芳林鵲搆巢，買舟城外泛西郊，濃分鴨綠浮江
J36nB359_p0720b30║面，淡著鵝黃濕柳梢。隔水聞鐘知有寺，尋春留客愧
J36nB359_p0720c01║無餚，老來莫禁閒遊興，卻偝東風為解嘲。
J36nB359_p0720c02║和寒松首座詠斷端硯韻
J36nB359_p0720c03║貞玟耿介壓群豪，志久隳形羨雅操，損益無心堪拭
J36nB359_p0720c04║劍，琢磨不磷任揮毫。文驅神鬼憑伊力，字走龍蛇仗
J36nB359_p0720c05║爾曹，勿謂吾今成過譽，端溪聲價舊來高。
J36nB359_p0720c06║雨中遣興
J36nB359_p0720c07║雲涵野寺客來稀，靜對瓶花發笑機，生意半隨秋意
J36nB359_p0720c08║老，鐘聲常逐雨聲飛。傍簷寒鵲窺禪叟，貼岸丹楓醉
J36nB359_p0720c09║釣磯，數里平橋煙鎖斷，茫茫蓑笠未曾歸。
J36nB359_p0720c10║焦山晚眺
J36nB359_p0720c11║瘞鶴巖前獨倚笻，斜暉浪掩錦重重，人吹鐵甕城頭
J36nB359_p0720c12║笛，僧打金山寺裏鐘。萬里鄉關歸夢遠，千家樓閣瞑
J36nB359_p0720c13║煙封，臨風吊古多惆悵，只有沙鷗睡正濃。
J36nB359_p0720c14║紅葉
J36nB359_p0720c15║樵逕雲酣夾雨浮，望中燒眼晚棠秋，無心不作尋香
J36nB359_p0720c16║蝶，有興偏能狎野鷗。零落枝頭詩片片，空餘堤畔夢
J36nB359_p0720c17║悠悠，堪憐幾許丹青意，惱亂西風舞未休。
J36nB359_p0720c18║初夏遊婁東王氏園
J36nB359_p0720c19║竹逕藤橋傍小津，偶偕短杖訊芳神，池塘倒浸山林
J36nB359_p0720c20║影，亭閣平分閬苑春。簇簇玲瓏爭怪麗，層層點綴▆
J36nB359_p0720c21║奇新，循環遍倚欄杆立，鳥慣啣花不避人。
J36nB359_p0720c22║望海
J36nB359_p0720c23║海國誰分西與東，潮迴天地見鴻濛，千層駭浪飛奔
J36nB359_p0720c24║馬，萬派驚湍怒吼風。霧斂蜃樓連碧漢，曉開陸市雜
J36nB359_p0720c25║蛟宮，謾夸浩渺無涯際，收拾還歸一目中。
J36nB359_p0720c26║題市隱圖
J36nB359_p0720c27║大隱何勞遠世塵，不妨在處且陶真，橫拖嫩綠池邊
J36nB359_p0720c28║柳，亂吐嬌紅洞口春。客夢半隨殘局破，歌聲乍入曉
J36nB359_p0720c29║風新，目前識得皆行樂，爭肯桃源去問津。
J36nB359_p0720c30║再遊銕壁居（有序）
J36nB359_p0721a01║銕壁居者，乃吾先師瑞老人之所搆也。以其
J36nB359_p0721a02║層巒環抱，疊▆嶙峋，獨有北面一峰最高，峭
J36nB359_p0721a03║峙如屏，色猶潑黛，故以銕壁名之，亦為豺豹
J36nB359_p0721a04║虎狼出入之藪，苟非有道者不堪憩焉。惟吾
J36nB359_p0721a05║老人禪棲三載，然後拂衣而往，於是緇素高
J36nB359_p0721a06║其德、響其風，遐邇彰名，迨今不朽。庚寅歲，余
J36nB359_p0721a07║渡錢塘掃祖塔，遂登頂造廬，披襟遠眺，令人
J36nB359_p0721a08║忘返，故有「鑑湖分海口，石壁接天關」之句。及
J36nB359_p0721a09║今丁酉春，余承乏雲門，一日偕諸子復躡其
J36nB359_p0721a10║巔，不▆椽頹屋老，几榻塵埋。惜哉！自吾老人
J36nB359_p0721a11║去後，鮮有能繼其踵者，因爾愴然有感，聊為
J36nB359_p0721a12║志此。
J36nB359_p0721a13║崚𡾓石磴影重重，撥草來尋舊虎蹤，壁上有詩餘淡
J36nB359_p0721a14║墨，池邊無鶴冷青松。落花爭向藤床臥，老蔓頻將瓦
J36nB359_p0721a15║鼎封，誰道慈音今已寂，夜深幽籟撼群峰。
J36nB359_p0721a16║不流泉（有序）
J36nB359_p0721a17║寺門巽首有泉無名，不知出自何時，其味甘
J36nB359_p0721a18║溫鮮澤，其色紺碧若玻璃然，久供庖廚，人皆
J36nB359_p0721a19║樂之。羅酷暑大旱嘗溶溶焉，或淫雨彌月亦
J36nB359_p0721a20║湛▆焉。一日，余攜笻徘徊其間，謂侍者曰：「夫
J36nB359_p0721a21║水之為物也，盈則蕩之，窪則洩之，是泉亦有
J36nB359_p0721a22║和而不流、滿而不溢之謂。茲以不流為名，豈
J36nB359_p0721a23║不為山門一佳致也耶？」因忘固陋，聊以拙句
J36nB359_p0721a24║志之，並作後來高人騷士引玉云爾。
J36nB359_p0721a25║何年鑿出一潺湲，倒浸星河碧漢顏，澹泞忻同君子
J36nB359_p0721a26║志，澄渟靜比道人閒。唯留好月常相伴，肯逐落花去
J36nB359_p0721a27║不還，香積頻供同沆瀣，至今無復到人間。
J36nB359_p0721a28║其二
J36nB359_p0721a29║一泬幽深鑑者稀，參差萍藻盪晴暉，香浮綠綻殘花
J36nB359_p0721a30║墮，影亂漚空斷鴈飛。燦燦霞光凝浩氣，澄澄夜魄活
J36nB359_p0721b01║天機，唯期野衲清詩興，懶與人間洗是非。
J36nB359_p0721b02║宿五洩寺有感
J36nB359_p0721b03║日暮秋林杖倦行，為尋古寺入山城，池中不睹危樓
J36nB359_p0721b04║影，沈畔唯餘落瀑聲。隱隱孤燈光欲墮，依依宿鳥夢
J36nB359_p0721b05║頻驚，堪憐祖意無人問，隔嶺霜鐘扣月明。
J36nB359_p0721b06║秋草吟
J36nB359_p0721b07║瘦影離披老砌傍，夜深簾外撲螢光，逢秋何事形偏
J36nB359_p0721b08║瘁，泣露緣誰色漸黃。細雨凄凄蛩韻切，西風獵獵馬
J36nB359_p0721b09║蹄狂，傷心只為時多變，一鴈聲中萬里霜。
J36nB359_p0721b10║其二
J36nB359_p0721b11║水淺莎橫野渡傍，時逢搖落慨流光，曉風碎剪溪毛
J36nB359_p0721b12║冷，夜雨頻驚石面黃。旅客天涯羈夢遠，王孫陌上罷
J36nB359_p0721b13║歌狂，無情也解同人老，慚愧衰容滿鏡霜。
J36nB359_p0721b14║遊東山
J36nB359_p0721b15║白雲影綻碧重重，不倦崎嶇問曉鐘，洞古薔薇香氣
J36nB359_p0721b16║杳，局殘碁墅蘚苔封。三江月冷梁朝寺，萬壑龍吟晉
J36nB359_p0721b17║代松，攜茗東西頻眺望，山山色染紫芙蓉。
J36nB359_p0721b18║夜坐遠明上人房
J36nB359_p0721b19║小閣高懸落澗傍，夜深寒翠滴幽篁；澹雲水墨詩中
J36nB359_p0721b20║畫，素壁梅花夢裏香。殿古鐘沉聲遠▆，林空月瘦影
J36nB359_p0721b21║微茫；寥寥此際憑誰語？萬里江天一鴈行。
J36nB359_p0721b22║己亥元旦豎方丈
J36nB359_p0721b23║選得年新時也新，重開白石闢荒榛，雕梁橫架風煙
J36nB359_p0721b24║麗，彩棟高懸海國春。三泖月澄天鏡朗，九峰雪霽曉
J36nB359_p0721b25║雲屯，謾云十笏難容膝，百億金毛現一塵。
J36nB359_p0721b26║遊古吳興何山廢寺有感
J36nB359_p0721b27║為訪招提步落梅，亂雲深處幾徘徊，殘碑蝸蝕埋荒
J36nB359_p0721b28║塚，斷礎塵封臥綠苔。風冷忍聞臞鶴唳，月沉不禁夜
J36nB359_p0721b29║猿哀，堪憐祖道寥寥甚，底事無人問劫灰。
J36nB359_p0721b30║登霞霧山禮石屋祖師塔
J36nB359_p0721c01║逡巡幾度挽枯藤，直到巉巖最上層，野鳥隨笻常僼
J36nB359_p0721c02║客，山花笑我作遊僧。搖搖白練飛泉下，簇簇青巒宿
J36nB359_p0721c03║霧烝，窣堵深藏風韻古，千年蘿月一龕燈。
J36nB359_p0721c04║同元潔和尚遊怪石塢分韻得山字
J36nB359_p0721c05║踏斷羊腸路幾彎，偶來乘興共躋攀，流泉暗寫琴中
J36nB359_p0721c06║調，怪石驚看畫裏山。日暖蜂衙香襲襲，春晴花市鳥
J36nB359_p0721c07║關關，不須更問桃源勝，笑指松雲學我閒。
J36nB359_p0721c08║十僧詠
J36nB359_p0721c09║山僧
J36nB359_p0721c10║一自誅茆居亂峰，钁頭活計意偏濃，頻刪梅圃堪留
J36nB359_p0721c11║月，細補荷衣可禦冬。路僻曾無馬車跡，苔深唯見虎
J36nB359_p0721c12║狼蹤，客來休問年多少，石老松枯欲化龍。
J36nB359_p0721c13║禪僧
J36nB359_p0721c14║始從言外契三玄，不憚跏趺坐一氈，針碗投時明底
J36nB359_p0721c15║事，風幡話處許誰傳？秋深霧斂禪河淨，霜冷鴻歸心
J36nB359_p0721c16║月圓，只個蒲團忘晝夜，法堂一任草芊芊。
J36nB359_p0721c17║講僧
J36nB359_p0721c18║舌翻教海浪涓涓，如意揮空代佛宣，一字初分開半
J36nB359_p0721c19║滿，五時巧設定偏圓。香雲緲緲飛繒彩，花雨紛紛繞
J36nB359_p0721c20║法筵，欲止兒啼黃葉好，謾將黃葉作金錢。
J36nB359_p0721c21║詩僧
J36nB359_p0721c22║一度敲推一度新，重吟句裏喜驚人，練成錦繡猶多
J36nB359_p0721c23║富，清似冰霜不染塵。雨歇風前頻眺望，曙晴花下獨
J36nB359_p0721c24║逡巡，生涯最苦雕蟲技，日日尋芳去問春。
J36nB359_p0721c25║老僧
J36nB359_p0721c26║霜眉皓首褐氍毿，世事榮枯總不諳，齒缺多風羞見
J36nB359_p0721c27║客，眼花無力懶開函。愛眠每起三竿日，怕冷時煨一
J36nB359_p0721c28║草龕，自憶當年行腳事，萬機休罷不須談。
J36nB359_p0721c29║病僧
J36nB359_p0721c30║袈裟羸弱不勝支，學佛心灰說向誰？枕伏藤床強自
J36nB359_p0722a01║起，手攜藥銚未嘗離。堪嗟病骨如梅瘦，▆▆▆形▆
J36nB359_p0722a02║鶴癡，妄念銷鎔無一點，獨餘明月照清池。
J36nB359_p0722a03║孤僧
J36nB359_p0722a04║自入幽岑只一丁，鐺兒腳折苦支撐，襟開宇宙憑瀟
J36nB359_p0722a05║灑，目視雲霄任逕庭。清夢不隨流水去，閒情唯與野
J36nB359_p0722a06║鷗盟，獨憐形影常相吊，坐起無聊嘯月明。
J36nB359_p0722a07║遊僧
J36nB359_p0722a08║不辭寒暑涉江濱，箬笠芒鞋緊著身，踏碎峨眉千丈
J36nB359_p0722a09║雪，帶來少室一枝春。衣穿半是風煙妒，藤老多緣瘴
J36nB359_p0722a10║霧頻，路債多年還得否，相逢滿面盡埃塵。
J36nB359_p0722a11║貧僧
J36nB359_p0722a12║四壁寥寥只自知，窮無窮處始為奇，甑中愧乏聚蠅
J36nB359_p0722a13║糝，囊底久空繫曦絲。拾翠充枵遭兩逐，裁雲補衲被
J36nB359_p0722a14║風吹，分明說向人難信，舉世貧來更有誰。
J36nB359_p0722a15║懶僧
J36nB359_p0722a16║形骸疏散不堪論，對客無心敘語溫，涕墜從人言是
J36nB359_p0722a17║懶，髮長任爾笑非髡。愛看涼月猶眠石，慵撥寒爐只
J36nB359_p0722a18║負暄，寂寞渾忘身世老，那知剝啄到蓬門。
J36nB359_p0722a19║初春
J36nB359_p0722a20║曉起衝寒試步行，喜逢喬木乍遷鶯，人情冷淡殊前
J36nB359_p0722a21║輩，世態驕奢讓後生。古驛春晴衰草活，遠村風暖落
J36nB359_p0722a22║梅輕，徘徊更躡煙堆望，萬里雲霞海面橫。
J36nB359_p0722a23║秋日病中遣懷
J36nB359_p0722a24║病來偷得片時閒，伏枕窗前把句刪，萬事無心慚白
J36nB359_p0722a25║業，多年有夢在青山。影沉野渚鴻初度，聲亂寒蕉雨
J36nB359_p0722a26║乍還，閉戶不知秋已老，芙蓉笑我鬢毛斑。
J36nB359_p0722a27║詠舟室
J36nB359_p0722a28║臨溪一閣影空浮，似艇高懸不著流，柳細煙寒低蘸
J36nB359_p0722a29║水，雪枯荻瘦淡涵秋。無邊風月詩中老，幾許乾坤夢
J36nB359_p0722a30║裏遊，試問主人聊借我，閒來海上狎輕鷗。
J36nB359_p0722b01║其二
J36nB359_p0722b02║數椽倒浸一溪橫，彷彿蘭舟浪不驚，兩霽帆收雲影
J36nB359_p0722b03║亂，風迴纜繫柳絲輕。每懷鄂渚千年韻，誰羨銀河萬
J36nB359_p0722b04║里情，近日生涯隨分足，月鉤天外釣長鯨。
J36nB359_p0722b05║春日漫興
J36nB359_p0722b06║二月三月春風狂，桃花李花爭出墻，萍喧遊鱗擲浪
J36nB359_p0722b07║急，雨過紫燕啣泥忙。閒荷小鋤耘細草，獨披短褐理
J36nB359_p0722b08║修篁，堪憐世事今非昔，日暮煙波望渺茫。
J36nB359_p0722b09║春日登雲間大觀樓
J36nB359_p0722b10║春風無恙鳥啼花，花裏登樓興更奢，浩浩歌鐘沉野
J36nB359_p0722b11║籟，層層梅柳隔人家。數堆螺髻青撩亂，百里虹橋影
J36nB359_p0722b12║倒斜，遙望潮迴知海近，城頭落日奏胡笳。
J36nB359_p0722b13║再過古疁化城菴
J36nB359_p0722b14║去年我來八月天，今又舟泊重陽前，乍出乍沒江邊
J36nB359_p0722b15║石，半晴半陰隴上煙。楓落紅霞詩片片，菊開黃蝶影
J36nB359_p0722b16║翩翩，此回且喜生涯好，滿載秋風過練川。
J36nB359_p0722b17║賦得隨意嶺頭雲
J36nB359_p0722b18║澹澹和風過翠岑，遙看時復弄晴陰，忽南忽北情無
J36nB359_p0722b19║倦，頻去頻來意不禁。曉逐輕帆歸遠岫，晚隨清磬度
J36nB359_p0722b20║長林，等閒懶上丹青譜，蹤跡惟容野鶴尋。
J36nB359_p0722b21║善權洞
J36nB359_p0722b22║亂雲深貯玉壺天，勝境方知不浪傳，石乳潛通流鳳
J36nB359_p0722b23║髓，靈根倒拄透龍困。玲瓏翠寶明兼暗，窈窕丹梯斷
J36nB359_p0722b24║復連，到此頓忘塵世界，相逢且莫說三禪。
J36nB359_p0722b25║詠善權寺有感
J36nB359_p0722b26║離墨山高壓眾峰，紅霞碧樹繞重重，六朝香火千年
J36nB359_p0722b27║寺，十里亭橋一逕松。水接靈源分洞脈，燈傳慧燄續
J36nB359_p0722b28║南宗，看來此地今猶昔，夜半慚聞架上鐘。
J36nB359_p0722b29║新秋
J36nB359_p0722b30║西風昨夜入簾鉤，一葉俄驚海國秋，雨過幾家人弄
J36nB359_p0722c01║笛，月明千里客登樓。池荷露滴香初散，院竹涼生暑
J36nB359_p0722c02║漸收，落日亭邊倚杖立，漁歌唱出蓼花洲。
J36nB359_p0722c03║中秋賞月
J36nB359_p0722c04║湖天一色滿樓西，極目清輝杖可攜，簫管聲從雲外
J36nB359_p0722c05║斷，星河影向盞中低。漫嗟秋草經時變，已識人情轉
J36nB359_p0722c06║眼迷，好景不妨連夜賞，莫教明月落前溪。
J36nB359_p0722c07║閒步
J36nB359_p0722c08║秋林落葉滿天涯，撩亂浮雲陣陣鴉，楊柳暗傷流水
J36nB359_p0722c09║外，芙蓉醉倚夕陽斜。一團風月恣吟興，萬疊煙巒入
J36nB359_p0722c10║望賒，時序易驚衰鬢改，蕭蕭野岸老蒹葭。
J36nB359_p0722c11║九日登離墨峰頂
J36nB359_p0722c12║重陽抱病強登高，身入層雲興亦豪，彈指江山歸幻
J36nB359_p0722c13║夢，堪嗟名利逐波濤。白鷗蕩漾狎仙客，黃菊離披類
J36nB359_p0722c14║我曹，欲把新詩留石上，恐驚野籟晚蕭騷。
J36nB359_p0722c15║其二
J36nB359_p0722c16║風晴沙白裊秋煙，攜茗憑高共笑巔，病眼懶看浮世
J36nB359_p0722c17║態，孤笻唯愛老山川。樵歌互答長林外，鴈影橫分夕
J36nB359_p0722c18║照邊，望裏鄉關何處是？丹楓搖落滿江天。
J36nB359_p0722c19║詠醉松
J36nB359_p0722c20║錯節盤根擅八區，飽酣霜雪鼓虯鬚，乾坤獨立聲光
J36nB359_p0722c21║冷，今古渾忘氣概殊。夜靜有情招鶴唳，曉來無力著
J36nB359_p0722c22║風扶，渠儂不食官家俸，月挂峰頭傾玉壺。
J36nB359_p0722c23║春日詠雪
J36nB359_p0722c24║看似無情卻有情，飛來片片使人驚，暗侵柳色寒猶
J36nB359_p0722c25║甚，低壓梅花夢不成。枕上吟殘詩五字，窗前疑是月
J36nB359_p0722c26║三更，興酣慣與東風戰，盡把溪山一抹平。
J36nB359_p0722c27║登樓
J36nB359_p0722c28║竹裏樓臺取次通，遙看孤鶴下晴空，短歌隱隱畫溪
J36nB359_p0722c29║外，清磬聲聲煙寺中。千里風塵隨處異，百年人事與
J36nB359_p0722c30║今同，欄杆倚罷斜陽盡，撩亂荷花水面風。
J36nB359_p0723a01║芟草次拙菴朴侍者韻
J36nB359_p0723a02║門逕荒涼客屐疏，殷勤還自細刪鋤，目前荊棘知無
J36nB359_p0723a03║剩，簾外風光儘有餘。晴曬落霞堪作供，夜留明月且
J36nB359_p0723a04║看書，漫言道者多分別，蘭蕙薰蕕不共居。
J36nB359_p0723a05║遊金山
J36nB359_p0723a06║誰向江心豎一拳？稜層怪勢欲擎天，繩床借坐東坡
J36nB359_p0723a07║話，玉帶曾輸佛印禪。瓜渚煙寒迷楚樹，瓮城浪急泊
J36nB359_p0723a08║吳船，今朝始獲登臨興，收拾峰巒畫裏懸。
J36nB359_p0723a09║五言排律
J36nB359_p0723a10║暮秋積雨
J36nB359_p0723a11║山深寒更苦，屋老畫常昏，況復秋多雨，仍兼首戴盆。
J36nB359_p0723a12║栖禽愁不寐，籬菊暗消魂，罕見僧尋句，唯聞犬吠門。
J36nB359_p0723a13║曉風生遠浦，落木下孤村，鶴避茶煙濕，衣添水墨痕。
J36nB359_p0723a14║沉沉清夢斷，漠漠野雲奔，螢火搖簾暮，遊魚弄沼渾。
J36nB359_p0723a15║聊荷補毳衲，拾翠纔饔飧，蝸蝕繩床腳，蘚侵犢鼻禪。
J36nB359_p0723a16║問天何日霽，啟戶望朝瞰，有客來相吊，無人細共論。
J36nB359_p0723a17║詠維揚善慶禪院
J36nB359_p0723a18║四水縈金界，九龍護座雄，欄楯珙樹繞，亭閣篆煙籠。
J36nB359_p0723a19║鴛瓦翻繒彩，鰲椽締錦虹，飛花隨客至，遠翠隔簾通。
J36nB359_p0723a20║磬寂僧方定，林幽鳥喚風，漁歌和梵響，佛火射潮紅。
J36nB359_p0723a21║蛟室胡為麗，蜃樓未足崇，廣陵真勝地，千古一琳宮。
J36nB359_p0723a22║
J36nB359_p0723a23║
J36nB359_p0723a24║
J36nB359_p0723a25║
J36nB359_p0723a26║
J36nB359_p0723a27║
J36nB359_p0723a28║
J36nB359_p0723a29║
J36nB359_p0723a30║蔓堂集卷第三（終）
J36nB359_p0723b01║百愚斯禪師蔓堂集卷第四
J36nB359_p0723b02║嗣法門人智　朴編
J36nB359_p0723b03║桐城方拱乾甦菴閱
J36nB359_p0723b04║
J36nB359_p0723b05║五言絕句
J36nB359_p0723b06║壽聖寺
J36nB359_p0723b07║雲壑招提古，迥然氣象寬，燈明千嶂外，鐘徹九天寒。
J36nB359_p0723b08║大雄峰
J36nB359_p0723b09║一峰高且奇，突出群巒上，機峻鶴難棲，古今絕比況。
J36nB359_p0723b10║靈景亭
J36nB359_p0723b11║景勝空塵遠，亭高野況多，落花遙襯步，龍象日頻過。
J36nB359_p0723b12║七星橋
J36nB359_p0723b13║北斗接雲根，橫溪慣鎖月，惟憐迷渡人，古岸通津闕。
J36nB359_p0723b14║石筍
J36nB359_p0723b15║不假雷聲震，詎蒙雨露新，卓然峰頂外，占斷劫前春。
J36nB359_p0723b16║缽盂峰
J36nB359_p0723b17║崒嵂團團秀，宛如應量看，清風時作饌，堪笑幾人餐。
J36nB359_p0723b18║蓮花峰
J36nB359_p0723b19║白雲擎雨蓋，青岫仰蓮心，不藉薰風力，芬芳逾古今。
J36nB359_p0723b20║鳳凰窩
J36nB359_p0723b21║修竹搖輕尾，山花壯九苞，天然殊異類，那許雉同巢。
J36nB359_p0723b22║蟠龍石
J36nB359_p0723b23║久謂蟠龍隱，幾回空羨聞，想是為霖去，惟餘石上雲。
J36nB359_p0723b24║丫髻峰
J36nB359_p0723b25║雙髻巫雲綰，髼鬆意懶梳，任從風雨妒，亙古黛如初。
J36nB359_p0723b26║木人墓
J36nB359_p0723b27║一片閒田地，耕來不記秋，欲知翁隱處，花雨滿荒丘。
J36nB359_p0723b28║秋日偶占
J36nB359_p0723b29║日寒草影枯，溪淺石頭露，獨立何寥寥，猿啼雲外樹。
J36nB359_p0723b30║雨中偶成
J36nB359_p0723c01║犢角曉擎泥，雨絲密織柳，東風來問禪，笑破梅花口。
J36nB359_p0723c02║其二
J36nB359_p0723c03║霧壓茅堂矮，風推竹徑斜，野浦新添浪，漁翁捕落花。
J36nB359_p0723c04║其三
J36nB359_p0723c05║石夢傍雲飛，松濤和月卷，老因詩漸狂，花為風偷剪。
J36nB359_p0723c06║春寒
J36nB359_p0723c07║山貧賒霧著，藤老倩風扶，勿怪梅花晚，多因春信孤。
J36nB359_p0723c08║冬夜
J36nB359_p0723c09║夜寒燈欲語，硯冷筆收花，隱几虛生白，推窗月半斜。
J36nB359_p0723c10║春日漫興
J36nB359_p0723c11║閒吟竹徑邊，一杖春風裏，倦即枕清流，從來不洗耳。
J36nB359_p0723c12║老人池
J36nB359_p0723c13║碧沼何人開，謂言白髮叟，欲知白髮人，蓮生十丈藕。
J36nB359_p0723c14║碁磐石
J36nB359_p0723c15║雲根猶斧平，棋布星交磋，輸贏總一般，古今誰看破。
J36nB359_p0723c16║一岸居
J36nB359_p0723c17║▆帶翠眉橫，雙流寒碧繞；中有酣眠人，不知天地老。
J36nB359_p0723c18║虞姬廟
J36nB359_p0723c19║夜聞楚歌聲，一劍寒千古，遺祠耶水濱，猿啼霜月苦。
J36nB359_p0723c20║▆雞石
J36nB359_p0723c21║無情化有情，日淡朱冠瘦，不解五更啼，卻向風前▆。
J36nB359_p0723c22║三茅菴
J36nB359_p0723c23║花落曉風香，松高鶴夢冷，遊人仔細看，不是人間景。
J36nB359_p0723c24║曉起
J36nB359_p0723c25║山深鳥喚人，曙色盈花朵，起搆佛前燈，鄰家來乞火。
J36nB359_p0723c26║六言絕句
J36nB359_p0723c27║秋吟
J36nB359_p0723c28║一帶清流曳練，滿庭秋色成堆，爐頭火▆茶熟，門外
J36nB359_p0723c29║犬迎客來。
J36nB359_p0723c30║七言絕句
J36nB359_p0724a01║冬日偶成
J36nB359_p0724a02║榾柮頻燒燄正紅，畏寒忘打五更鐘，曉來雪霽登樓
J36nB359_p0724a03║望，突出雲間數朵峰。
J36nB359_p0724a04║其二
J36nB359_p0724a05║剪剪朔風透破襦，匡床獨坐暗嗟吁，去冬爐內撥星
J36nB359_p0724a06║火，誰識今冬爐也無。
J36nB359_p0724a07║槎溪道中
J36nB359_p0724a08║為踏新青一杖藜，春風送我泛槎溪，昔年仙子跡何
J36nB359_p0724a09║在，綠樹參差鳥亂啼。
J36nB359_p0724a10║巢燕
J36nB359_p0724a11║幾度啣泥去復還，巢成蘭若彩楣間，似知野衲慵開
J36nB359_p0724a12║口，獨自喃喃語不閒。
J36nB359_p0724a13║其二
J36nB359_p0724a14║不向華堂舊處飛，營來新壘傍禪屏，時宣實相知音
J36nB359_p0724a15║少，欲逐秋風帶子歸。
J36nB359_p0724a16║舟中漫興
J36nB359_p0724a17║春江雨霽水初平，蘭棹依稀鏡裏行，謾謂途中知己
J36nB359_p0724a18║少，桃花兩岸笑相迎。
J36nB359_p0724a19║偶成
J36nB359_p0724a20║煙雨空濛柳線低，隔林遙聽子規啼，春光無限誰能
J36nB359_p0724a21║委，兩岸殘紅踏作泥。
J36nB359_p0724a22║夏日鹿城夜泊
J36nB359_p0724a23║輕舠日暮泊江煙，斜枕孤城對月眠，蘋末風生驚客
J36nB359_p0724a24║夢，雞聲茆屋五更天。
J36nB359_p0724a25║秋日偶吟
J36nB359_p0724a26║短策驚飛葉底香，疏風野壑散清涼，雲消乍怪山撐
J36nB359_p0724a27║眼，帶醉芙蓉笑夕陽。
J36nB359_p0724a28║候潮口占
J36nB359_p0724a29║水涸江邊沙觜露，潮迴渡口浪花浮，雙雙白鷺晴飛
J36nB359_p0724a30║雪，片片黃雲麥正秋。
J36nB359_p0724b01║再過永生菴雨中偶作
J36nB359_p0724b02║屐齒蒼苔舊日痕，隔林煙雨半黃昏，重來五月薰風
J36nB359_p0724b03║裏，梅子生香竹有孫。
J36nB359_p0724b04║登洞庭峰頂
J36nB359_p0724b05║撥雲天外笑長風，落日秋高浪捲空，七十二峰浮足
J36nB359_p0724b06║下，乾坤宛在渺茫中。
J36nB359_p0724b07║舟中值雪
J36nB359_p0724b08║紛紛春色鬥風狂，落似梅花淡不香，清興滿船吟未
J36nB359_p0724b09║了，半隨流水下瀟湘。
J36nB359_p0724b10║春日即景
J36nB359_p0724b11║磬聲遠度雲間寺，月色橫鋪溪上橋，滿樹梅花和雪
J36nB359_p0724b12║眼，翩翩蝴蝶冷魂飄。
J36nB359_p0724b13║妒花風
J36nB359_p0724b14║二月春風半是狂，嬌紅妒落滿池塘，杜鵑啼出聲聲
J36nB359_p0724b15║血，燕子啣來口口香。
J36nB359_p0724b16║柳堤新水漲
J36nB359_p0724b17║夜雨平林過院西，忽聽茆舍亂鳴雞，無端滾水桃花
J36nB359_p0724b18║浪，打破人家楊柳堤。
J36nB359_p0724b19║秋日雜詠
J36nB359_p0724b20║客去偷閒聊鼓腹，過橋頻喚杖為僕，丹楓黃葉亂堆
J36nB359_p0724b21║詩，明月滄江寒浸目。
J36nB359_p0724b22║夜泊
J36nB359_p0724b23║斷橋野寺晚炊煙，暫繫孤舟枕月眠，夢裏溪聲疑作
J36nB359_p0724b24║雨，霜鐘敲斷五更天。
J36nB359_p0724b25║浪港
J36nB359_p0724b26║水際無風柳不寒，荻花影動皺波瀾，細看疑是米家
J36nB359_p0724b27║畫，月冷漁翁垂釣竿。
J36nB359_p0724b28║白鶴山
J36nB359_p0724b29║松老煙霞石亦斑，巢餘鶴夢伴雲閒，不知羽化歸何
J36nB359_p0724b30║處，瘦影凝人月下還。
J36nB359_p0724c01║石帆山
J36nB359_p0724c02║岧嶢望裏鬱蒙叢，一片飛帆挂碧空，自古不隨風力
J36nB359_p0724c03║轉，日斜影落鑑湖中。
J36nB359_p0724c04║耶溪夜棹
J36nB359_p0724c05║樵風夜冷起鷗眠，籟寂仙橋水漾煙，幸遇多情溪上
J36nB359_p0724c06║月，同舟直話到門前。
J36nB359_p0724c07║問溪山寺
J36nB359_p0724c08║一重山又一重溪，山色溪聲望轉迷，行盡溪山還問
J36nB359_p0724c09║路，溪山深處是招提。
J36nB359_p0724c10║秋夜
J36nB359_p0724c11║水面風微夜漏遲，草堂人正坐禪時，疏鐘數點聲飄
J36nB359_p0724c12║寺，瘦月一鉤影浸池。
J36nB359_p0724c13║其二
J36nB359_p0724c14║黃昏風雨鬧床頭，搖落梧桐片片秋，何處胡笳哀更
J36nB359_p0724c15║切，長江千里浪生愁。
J36nB359_p0724c16║鹵菴鼎首座一日別余之吳興，行未數里值雨，
J36nB359_p0724c17║因爾懷之偶占一絕
J36nB359_p0724c18║西風吹雨過苕溪，之子途中半帶泥，今夜芒鞋何處
J36nB359_p0724c19║宿，黃花歷亂草凄凄。
J36nB359_p0724c20║青谿道上
J36nB359_p0724c21║野橋茆店向溪開，黃葉西風撩亂堆，三泖鐘聲隨棹
J36nB359_p0724c22║去，九峰月色逐人來。
J36nB359_p0724c23║山居五十詠
J36nB359_p0724c24║十得荊溪老國山，茆堂剩有兩三間，高懸楖栗堪藏
J36nB359_p0724c25║拙，更羨春風為掩關。
J36nB359_p0724c26║百畝雲林閒放曠，一溪風月淡優游，謾云佛法無人
J36nB359_p0724c27║會，花鳥殷勤共唱酬。
J36nB359_p0724c28║亂雲堆裏搆禪栖，狹路無因著馬蹄，富貴易消花上
J36nB359_p0724c29║露，乾坤不盡甕中虀。
J36nB359_p0724c30║松花十里晚風香，信步攜笻看夕陽，徑僻苔深無客
J36nB359_p0725a01║到，峰頭唯覺嘯聲長。
J36nB359_p0725a02║青林雨過亂啼鳩，倚杖懸崖看瀑流，得失總歸蕉鹿
J36nB359_p0725a03║夢，是誰更與赤松遊。
J36nB359_p0725a04║山城好景亂如麻，洞口人歸蜂放衙，夜雨細牽書帶
J36nB359_p0725a05║草，曉風吹綻繡毬花。
J36nB359_p0725a06║半園春筍半園蔬，帶雨披蓑漫漫鉏，今日不為明日
J36nB359_p0725a07║計，得閒且看古人書。
J36nB359_p0725a08║流水光中人面綠，杏花叢裏犬聲紅，山家一種天真
J36nB359_p0725a09║趣，不羨丹青筆墨工。
J36nB359_p0725a10║選佛選官成底事，是凡是聖總虛名，夜來枕上留新
J36nB359_p0725a11║夢，春到窗前聽曉鶯。
J36nB359_p0725a12║世上誰無塵事累，山中獨有道人閒，瞥然覷破閻浮
J36nB359_p0725a13║夢，鏡裏空花不用攀。
J36nB359_p0725a14║竹筧引來巖下水，藤筐摘得嶺頭春，飯餘石上披襟
J36nB359_p0725a15║坐，鷗鳥相將話主賓。
J36nB359_p0725a16║春歸煙樹濃如墨，夏入巖房冷似冰，沙上白鷗千點
J36nB359_p0725a17║雪，室中明月一溪燈。
J36nB359_p0725a18║荔枝一架繞薔薇，晝掩禪關扣者稀，閱罷琅函焚柏
J36nB359_p0725a19║子，雲間老鶴覓巢歸。
J36nB359_p0725a20║一林煙火隔橋東，雨過蒼苔砌落紅，巖下有僧敲月
J36nB359_p0725a21║戶，人間無客賣松風。
J36nB359_p0725a22║荷衣碎補幾經秋，布幔繩床月一鉤，夜雨驚翻蝴蝶
J36nB359_p0725a23║夢，卻令人笑老莊周。
J36nB359_p0725a24║一聲兩聲花外鳥，三片四片嶺頭雲，最是幽人親切
J36nB359_p0725a25║句，石池新水漾斜曛。
J36nB359_p0725a26║一泓嫩碧浸垂楊，薝蔔花開滿院香，世燄燎人真可
J36nB359_p0725a27║畏，幾能回首覓清涼？
J36nB359_p0725a28║雨挂層巒接斷虹，佇看人在錦屏中，沈沈月醉酴醾
J36nB359_p0725a29║影，細細香飄菡萏風。
J36nB359_p0725a30║當門好竹百千箇，近水垂楊三四株，路遠紅塵飛不
J36nB359_p0725b01║到，碧天長嘯玉輪孤。
J36nB359_p0725b02║糲食休嫌滋味淡，苔茵獨臥夢魂涼，懶殘不解煨香
J36nB359_p0725b03║芋，惹得丹書下草堂。
J36nB359_p0725b04║祖庭秋晚事如麻，細钁荒田好種瓜，胸次了無名利
J36nB359_p0725b05║念，何妨錮疾老煙霞。
J36nB359_p0725b06║寺門明月橋邊過，洞口閒雲雨後還，活計些須隨分
J36nB359_p0725b07║足，從來無夢到人間。
J36nB359_p0725b08║性僻不宜廛市住，機忘卻與野鶴同，秋深簾挂千山
J36nB359_p0725b09║雨，夜靜松號萬壑風。
J36nB359_p0725b10║數點青山畫裏橫，松絃落落寫幽情，勿教黃葉隨流
J36nB359_p0725b11║去，恐有人來問姓名。
J36nB359_p0725b12║青燈素壁道人家，水接山根竹徑斜，睡起劃然長發
J36nB359_p0725b13║笑，夕陽影裏數歸鴉。
J36nB359_p0725b14║束腰不用三條篾，遮眼全憑一卷經，煙抹溪頭殘臘
J36nB359_p0725b15║紫，雨餘雲外亂峰青。
J36nB359_p0725b16║展開紙被雲千片，放下蒲團月一輪，獨坐渾忘塵世
J36nB359_p0725b17║外，老天許我做閒人。
J36nB359_p0725b18║空庭滴瀝寒蕉雨，白晝氤氳古鼎煙，幽鳥不來常寂
J36nB359_p0725b19║寂，數聲短笛夕陽天。
J36nB359_p0725b20║依依影動風生竹，澹澹光搖月上簾，松菊而今誰作
J36nB359_p0725b21║主，翻然令我憶陶潛。
J36nB359_p0725b22║半壑半丘聊自適，一囊一笠可資身，孤燈夜雨添新
J36nB359_p0725b23║韻，黃葉秋風來故人。
J36nB359_p0725b24║雨歇竹梢風嫋嫋，綠開水面月溶溶，分明好箇西來
J36nB359_p0725b25║意，漏洩林間幾點鐘。
J36nB359_p0725b26║盡把喧囂細掃除，年來自喜樂貧居，不須筆硯添文
J36nB359_p0725b27║彩，鴈影空翻貝葉書。
J36nB359_p0725b28║一室寥寥對亂峰，閒吟臺畔步從容，孤雲有意常留
J36nB359_p0725b29║石，野鶴無家只戀松。
J36nB359_p0725b30║風回谷口驚雲臥，鹿過溪頭見水渾，爐內香消人在
J36nB359_p0725c01║定，疏鐘斜月半黃昏。
J36nB359_p0725c02║桂老煙寒香細細，山空鴈過影雙雙，偶然濯足滄浪
J36nB359_p0725c03║裏，天外人歌白雪腔。
J36nB359_p0725c04║葛藤截斷入深林，蹤跡安容野鹿尋，芳草落花遊子
J36nB359_p0725c05║興，白雲流水老禪心。
J36nB359_p0725c06║布袍半染煙霞色，草履遙沾石徑霜，端的不勞頻借
J36nB359_p0725c07║問，幾株疏柳淡斜陽。
J36nB359_p0725c08║寺古松高孤鶴唳，月明山悄一僧行，雲深鳥道無尋
J36nB359_p0725c09║處，踏斷一溪流水聲。
J36nB359_p0725c10║石齒粼粼寒漱玉，竹簾寂寂影篩金，客來休問拈花
J36nB359_p0725c11║事，萬古冰壺一片心。
J36nB359_p0725c12║荷淡煙消枕簟涼，雨餘簾外海棠香，閒情漠漠同江
J36nB359_p0725c13║練，一帶秋聲入夢長。
J36nB359_p0725c14║一念未鎔終是礙，萬機休罷始相應，打開日月籠中
J36nB359_p0725c15║鳥，笑指乾坤水上萍。
J36nB359_p0725c16║十笏茆齋百結衣，胡麻脫粟好充饑，芒鞋幸爾多強
J36nB359_p0725c17║健，日日登山看落暉。
J36nB359_p0725c18║壟頭雪霽梅方瘦，水畔煙濃柳正肥，此景目前誰共
J36nB359_p0725c19║賞，莫教孤負祖師機。
J36nB359_p0725c20║夜靜溪光侵戶白，雲開山色上眉青，明明盡把家私
J36nB359_p0725c21║露，分付禪流謾扣扃。
J36nB359_p0725c22║傍石依松好縛茆，萬緣一筆盡勾銷，夜寒鐘打雙溪
J36nB359_p0725c23║寺，天曉人過獨木橋。
J36nB359_p0725c24║壟上耕雲開白石，雨中移竹補青山，誰能到此忘喧
J36nB359_p0725c25║寂，萬境無心勝閉關。
J36nB359_p0725c26║雞鶴而今孰辨群，從他人世自紛紜，開窗獨對幽岑
J36nB359_p0725c27║坐，日暮鐘聲嶺外聞。
J36nB359_p0725c28║樹裏人家樹外山，斷橋野寺隔溪灣，深深更有深深
J36nB359_p0725c29║處，獨許閒雲自往還。
J36nB359_p0725c30║尋得把茅聊蓋頂，何妨斗室且容身，孤巒夜寂那伽
J36nB359_p0726a01║定，枯木花開別苑春。
J36nB359_p0726a02║碎剪殘霞補舊蓑，金鱗釣罷意無他，善權洞古堪投
J36nB359_p0726a03║老，弄月嘲風臥薜蘿。
J36nB359_p0726a04║
J36nB359_p0726a05║
J36nB359_p0726a06║　　　　　　　　居士蔚小庄，法名智欽，
J36nB359_p0726a07║　　　　　　　　　　　同妻，法名智恭，捐刻。
J36nB359_p0726a08║
J36nB359_p0726a09║
J36nB359_p0726a10║蔓堂集卷第四（終）