J36nB362_p0761b01║觀濤奇禪師語錄卷第四
J36nB362_p0761b02║門人興舒等編
J36nB362_p0761b03║皋亭舒首座、洪西堂、神監院，洎兩序執事，同杭州護
J36nB362_p0761b04║法供法衣法被，請上堂。問：「吳山山頂雲，西湖湖內水，
J36nB362_p0761b05║雲擁黃龍峰，水合石硤流，為是神通妙用，為是法爾
J36nB362_p0761b06║如然？」師曰：「蒼靄看無盡，潺湲弄有餘。」曰：「武林闔郡居
J36nB362_p0761b07║士，拈一瓣香，祝和尚大誕，未審和尚還受祝也無？」師
J36nB362_p0761b08║曰：「匝匼隨風轉，繽紛滿地飄。」曰：「恁麼則一聲春鳥青
J36nB362_p0761b09║山外，無限輪椎擊不開。」師曰：「透關有眼者，亦自知機
J36nB362_p0761b10║變。」曰：「室內兒孫全得力，萬邦齊仰祖風高。」師曰：「且看
J36nB362_p0761b11║腳板下毛長多少？」乃曰：「從來不肯囊藏被蓋，要見八
J36nB362_p0761b12║風披露，千眼頓彰，為他本有上原著不得一箇佛字，
J36nB362_p0761b13║一箇魔字，一箇僧字，一箇俗字，才惹著者一縷，便見
J36nB362_p0761b14║金花覆地，玉蕊擎天，散綵縵於長空，布風旛於遍界。
J36nB362_p0761b15║所以古人道：『不受底端的是眼，將來底畢應是瞎。』何
J36nB362_p0761b16║況金毛現於雲中，爪牙怖於疊巘，嚬呻顧注、返擲騫
J36nB362_p0761b17║騰，玄沙虎象骨猴、南山鱉鼻向北蠻驢，腦裂皮焦，威
J36nB362_p0761b18║獰遠伏，正眼看來，總是揚塵足岳，擔雪填井。眾中忽
J36nB362_p0761b19║有箇衲僧出來道：『和尚受檀越供養，畢竟作何報荅？』」
J36nB362_p0761b20║驀擊拂子，曰：「將此身心奉塵剎，是則名為報佛恩。」
J36nB362_p0761b21║石鎮眾居士請上堂。「平常展演，沃野千里，七聖皆迷
J36nB362_p0761b22║於具茨；突兀施陳，岡巒萬仞，群僊盡隨於妙峰。翻空
J36nB362_p0761b23║雪瀑，濺顛雷於檐際；跨渤巨艘，載明霞於階除。至若
J36nB362_p0761b24║緗雲彩電，白月清風，南金北貝，飛縵舞幢，如意瓶，破
J36nB362_p0761b25║暗珠，四法財，八功德，俱是日用事，為甚麼如此聻？是
J36nB362_p0761b26║處是慈氏，無門無善財。」
J36nB362_p0761b27║心知藏樹典客請上堂。「一字書乾海墨，一喝該通五
J36nB362_p0761b28║教。以百千萬億不可說的字，始能發明義海；以百千
J36nB362_p0761b29║萬億不可說的義，盡歸向藏海。所謂心地藏，功德藏，
J36nB362_p0761b30║無盡藏，如來藏，盡該攝一喝中。然後使天中來的菩
J36nB362_p0761c01║薩，與他說六度萬行諸波羅密門，令他捨欲樂趨佛
J36nB362_p0761c02║乘。人中來的菩薩，與他說五戒十善，蠲除苦集，契入
J36nB362_p0761c03║道心。羊中來的菩薩，與他說三解脫，去貪瞋癡，免畜
J36nB362_p0761c04║生報。或他方世界來的菩薩、從地湧出來的菩薩，當
J36nB362_p0761c05║與他衣服，與他齋喫，與他茶喫，與他臥具，與他醫藥，
J36nB362_p0761c06║使他發菩提心，俱向一喝中成正覺，轉法輪，般涅槃。」
J36nB362_p0761c07║驀喚大眾曰：「且道者一喝從甚麼處來？」復喝一喝曰：
J36nB362_p0761c08║「智者聞之猛提取。」
J36nB362_p0761c09║兩序請上堂。「虎豹文章，治世經綸；銅頭鐵額，叢林標
J36nB362_p0761c10║格。壽昌者裏從來家風樸素，人人牽犁拽耙，從不論
J36nB362_p0761c11║因計果。寒山蹋碓，拾得挨磨；普賢搬柴，文殊著火。」復
J36nB362_p0761c12║以拂子點，曰：「第一座，第二座，金鎖玄關擘篾做；第三
J36nB362_p0761c13║座，第四座，縛鬼芒繩要左搓。東西頭首、執事，兩序二
J36nB362_p0761c14║十餘人，雪峰毬子只三箇，聚毛成裘足可觀，聚沙作
J36nB362_p0761c15║佛虛空大。佛身既有虛空大，汝等諸人向甚麼處出
J36nB362_p0761c16║氣？」放下拂子，曰：「用力不多。」
J36nB362_p0761c17║金谿項山紫雲禪寺知微禪宿仝寰空師，請上堂。「參
J36nB362_p0761c18║禪學道人只要識得本來面目，自然能受用本地風
J36nB362_p0761c19║光。雖波波挈挈，拄杖擊碎千山；泥泥水水，芒鞋踢翻
J36nB362_p0761c20║巨渤。或騎獅子，或駕象王，游戲他方國土；或挂垢衣，
J36nB362_p0761c21║或著珍御，坐斷報化佛頭；或以一身現多身，或以一
J36nB362_p0761c22║劫示多劫。所以，釋迦老子道，如來明見三界之相，無
J36nB362_p0761c23║有去來，無有起滅。如是，則紫雲深處，面面相▆，黃閣
J36nB362_p0761c24║簾垂，時時得旨。何須把火重矚，始辯親疏。」揮拳驀示，
J36nB362_p0761c25║「方知直截？風來席上，冷澹一堂；雪滿山中，芳規萬古。
J36nB362_p0761c26║諸人還要識本來面目麼？」揮拂子，曰：「曾記少年騎竹
J36nB362_p0761c27║馬，看看又是白頭翁。」
J36nB362_p0761c28║解制，上堂。「平鋪蒲團疊起腳，直饒三世佛祖也入作
J36nB362_p0761c29║無門；高捲布簾橫擔杖，任是德山、臨濟定要公驗分
J36nB362_p0761c30║明。若是追風良驥、透網金鱗，必然別資一路。何故聻？
J36nB362_p0762a01║澤廣藏山，理能伏豹。」
J36nB362_p0762a02║晚參。「正月雨，二月雨，四十五日盡滂沱，弄泥團漢居
J36nB362_p0762a03║正位。也陞堂，也說偈，長行短頌悉周備，尋聲救苦現
J36nB362_p0762a04║他方，琉璃界內攙行市，度得癩狗去生天，糞箕埽帚
J36nB362_p0762a05║為授記。拄杖子出來道：『和尚恁麼說話，爭奈諸方眼
J36nB362_p0762a06║何？』」師咄曰：「你者木頭也敢向人天眾前插觜，惹得伎
J36nB362_p0762a07║死禪和，處處去說神說鬼。」
J36nB362_p0762a08║師至廩山埽塔，瑞如監院請上堂。拈香：「此一瓣香，空
J36nB362_p0762a09║劫以前栽就，大好山中攜來，供養我本山堂上洞宗
J36nB362_p0762a10║三十世蘊空忠祖老和尚，伏願為雲為蓋，普覆群機。」
J36nB362_p0762a11║乃曰：「短笻撥雨破寒煙，路出蒼崖斷石邊，忍凍梅花
J36nB362_p0762a12║依竹外，山雲山鳥舞階前。高有月，深有泉，突兀晴巒
J36nB362_p0762a13║影不偏，不是群峰爭比類，誰能得見此孤妍？所以道，
J36nB362_p0762a14║盡大地是真實人體，但向腳頭腳底蹋著祖翁田地，
J36nB362_p0762a15║收得原本契書，自能淬礪古今，陶鑄剎海，邈寫風光，
J36nB362_p0762a16║指揮大地，攀躋峭壁懸崖，俯摩蒼藤怪石，取之終古
J36nB362_p0762a17║以不禁，用之萬世而無盡。若只在三千里外觀瞻，白
J36nB362_p0762a18║雲影裏摸索，忽然煙嵐四市，猿鶴翩翻，未免心迷目
J36nB362_p0762a19║眩，懷疑生謗。山僧二十年於三吳兩浙，風風雨雨，水
J36nB362_p0762a20║水泥泥，穩蹋親躋，領略殆盡，今日登祖師之堂，陞祖
J36nB362_p0762a21║師之座，楖栗烏藤不見短長，古樣伽黎原無異色，雖
J36nB362_p0762a22║是上古風規，亦可為今時樞要，直得稱揚亦稱揚不
J36nB362_p0762a23║盡，讚頌亦讚頌難窮，豈可作等閒見聞？」驀喚侍者曰：
J36nB362_p0762a24║「祖師前添香著。」
J36nB362_p0762a25║泉書記采天然木如意供師，小參。「相識一片，相失萬
J36nB362_p0762a26║重，比曹家女美態雍容，非造物之化裁，豈五岳之靈
J36nB362_p0762a27║鍾？謾將狂吟作舞，能善用可以撼動穹峒，何須擊碎
J36nB362_p0762a28║唾壺，在知幾可以摧壞魔宮，乃和氣之蒸成，儼芝菌
J36nB362_p0762a29║之兆豐，實淳風之吹出，若彤雲之方雺，升於巖廊之
J36nB362_p0762a30║上，奉一人之尊崇，處於丘壑之間，啟千聖之遺蹤，等
J36nB362_p0762b01║秋月陰涼大地，並夏日爍破邪宗，指揮處花雨濛濛，
J36nB362_p0762b02║號令時符印雄雄，公輸難施其巧，郢人相顧不逢，本
J36nB362_p0762b03║色何能擬名，住山宜乎稱翁，如今拈在龍峰上，相佐
J36nB362_p0762b04║山僧振祖風。」
J36nB362_p0762b05║上堂。「月迥高空秋露垂，鴈聲嘹嚦過峰西，年來贏得
J36nB362_p0762b06║心無事，不用盲聾免是非。玄沙和尚，麻衣草履，無端
J36nB362_p0762b07║上平遠臺，一滑滑倒，至今無有人扶起。還有衲子肯
J36nB362_p0762b08║出隻手相扶持者麼？求人不如求己。」
J36nB362_p0762b09║晚參。舉：「智門祚和尚因僧問：『曹谿路上還有俗談也
J36nB362_p0762b10║無？』門曰：『六祖原是盧行者。』」師曰：「青原倒插荊。嘯峰師
J36nB362_p0762b11║兄、墨歷師兄住院時，已發三枝新榦。南岳讓遷二祖
J36nB362_p0762b12║舍利塔，傳法堂，似石師兄已結搆了也。壽昌古佛門
J36nB362_p0762b13║下，子子孫孫東撐西拄，老智門雖則因事長智，要且
J36nB362_p0762b14║言說不到，山僧也下一轉語。設有人問：『曹谿路上還
J36nB362_p0762b15║有俗談也無？』但對他道：『菩提本無樹，明鏡亦非臺。』者
J36nB362_p0762b16║裏見智門則易，見壽昌則難，具眼衲僧試檢點看。」
J36nB362_p0762b17║上堂。「九烏射盡，何須箭後有路？一翳猶存，難期坐享
J36nB362_p0762b18║昇平。」驀拈拄杖卓一下，曰：「薦得底，第一句、第二句、第
J36nB362_p0762b19║三句，句句通神；薦不得底，分三玄、列五位，皆成賸語。
J36nB362_p0762b20║還有薦得者麼？」放下杖，曰：「別是一家春。」
J36nB362_p0762b21║寶方弟子大鑑等，莊嚴受業師思賢耆宿請上堂。「古
J36nB362_p0762b22║佛堂中，是誰親到？妙高峰頂，那箇先登？若是不動步
J36nB362_p0762b23║者，縱能得然燈古佛摩頂記莂，猶屬依他，何況七日
J36nB362_p0762b24║週遮，始相見於別峰？雖然，蹋破草鞋，未免功勳自墮。
J36nB362_p0762b25║所以，青山嵂崒，巖花歷亂鶯啼；澗水潺湲，岸柳飄颺
J36nB362_p0762b26║魚躍。平疇綠野，淺種深耕，丹嶂層巒，重荷輕負。溶溶
J36nB362_p0762b27║春日，麗晴色於蒼松；疊疊春雲，散明霞於翠竹。故《圓
J36nB362_p0762b28║覺經》曰：『居一切時，不起妄念；於諸妄心，亦不息滅。住
J36nB362_p0762b29║妄想境，不加了知；於無了知，不辨真實。』又云：『一切眾
J36nB362_p0762b30║生妄認四大為自身相，六塵緣影為自心相。正恁麼
J36nB362_p0762c01║時，四大離散，六塵消殞，東山西嶺青，畢竟喚甚麼作
J36nB362_p0762c02║當人金剛不壞身相？』」良久，擊拂子一下，曰：「智者聞之
J36nB362_p0762c03║猛提取，莫待須臾失卻機。」
J36nB362_p0762c04║晚參。舉：「趙州和尚因僧問：『道人相見時如何？』州曰：『呈
J36nB362_p0762c05║漆器。』」師曰：「要識趙州麼？天下有心人，盡解相思死。天
J36nB362_p0762c06║下負心人，不識相思字。」
J36nB362_p0762c07║寶輪弟子大御等莊嚴受業師知予耆宿，請上堂。師
J36nB362_p0762c08║卓拄杖曰：「一擊忘所知，更不假修持。動容揚古路，不
J36nB362_p0762c09║墮悄然機。正當恁麼時，大鐘橫撞，法鼓轟闐，緇素交
J36nB362_p0762c10║參，人境雜遝。還作麼生說箇忘所知不假修持的句？」
J36nB362_p0762c11║驀拈拄杖曰：「拄杖子與我知公老宿同過去現在未
J36nB362_p0762c12║來三世諸佛，共入平等三昧，降神處胎。或現大身，或
J36nB362_p0762c13║現小身；或現尊嚴殊特，或現卑劣愚癡；或出家修道，
J36nB362_p0762c14║或梵行純一；或塵勞煩惱，或證果成道；或內密外現，
J36nB362_p0762c15║或權乘凡夫；或六度萬行，或淨佛國土；或滿足菩提，
J36nB362_p0762c16║或演壽量，或說本事；或一劫住無量劫，或無量劫住
J36nB362_p0762c17║一劫；或一義說無量義，或無量義說一義；或般涅槃，
J36nB362_p0762c18║或有餘，或無餘；或示同生死，入無生死，或無生死，示
J36nB362_p0762c19║入生死；或淨邊穢，或穢邊淨。皆是鏡花佛事，水月道
J36nB362_p0762c20║場。所以春山雲漫，春鳥丁東啼曉色；春晴雨過，春花
J36nB362_p0762c21║璀璨遍林巒。平疇綠展，盡露春光；叢林香布，咸繞栴
J36nB362_p0762c22║檀。於是彌勒世尊從睹史內院，打箇欠申曰：『夢裏明
J36nB362_p0762c23║明有六趣，覺後空空無大千。』」驀喚大眾曰：「還是覺時
J36nB362_p0762c24║語？夢時語？」擊禪床曰：「分明記取。」
J36nB362_p0762c25║晚參。「牛頭橫說豎說，不知有向上關捩子。且道如何
J36nB362_p0762c26║是關捩子？」自代曰：「也不較多。」曰：「也不較多，為甚百鳥
J36nB362_p0762c27║銜花相獻？」曰：「悔不慎當初。」曰：「悔不慎當初，魯祖經年
J36nB362_p0762c28║面壁，玄沙為甚要打五火杈？」曰：「只知入水求人，不覺
J36nB362_p0762c29║通身落井。如何是出井一句？」代曰：「依舊漁翁把釣竿。」
J36nB362_p0762c30║普門大士開光，上堂。師曰：「看！海雲雜沓，湧出洛伽之
J36nB362_p0763a01║尊；花雨繽紛，迎承慈悲之相。八萬四千清淨寶目，八
J36nB362_p0763a02║萬四千母陀羅臂……」豎拂子曰：「總從者裏出現。何待雲
J36nB362_p0763a03║山高聳，纔瞻寶髻巍峨；翠靄叢芳，始識身雲殊麗。澄
J36nB362_p0763a04║秋波於眼裏，列黛色於眉端。河北驢鳴，河南犬吠。大
J36nB362_p0763a05║啟圓通，盡十方世界，吼遍吼，擊遍擊，動遍動，震遍震，
J36nB362_p0763a06║盡演妙音。正當恁麼時，大士神通願力，悲心智慧，盡
J36nB362_p0763a07║在諸人一念救苦心中。」顧左右曰：「作麼生是救苦心？」
J36nB362_p0763a08║合掌高聲曰：「南無觀世音菩薩。」
J36nB362_p0763a09║晚參。「山僧數月以來，同拄杖子從西天東土打箇之
J36nB362_p0763a10║遶，並不曾遇著一箇明眼人。拄杖子從傍曰：『難道釋
J36nB362_p0763a11║迦老子不是明眼？達磨大師不是明眼？』山僧與他一
J36nB362_p0763a12║掌而退。今問諸人：畢竟那箇是明眼？」眾擬議，「輸與拄
J36nB362_p0763a13║杖子。」
J36nB362_p0763a14║晚參。「道一句子，諸人便妄想。第二句總不開口，又說
J36nB362_p0763a15║老漢少方便。而今東西南北沸似湯，不如囫圇傾出。
J36nB362_p0763a16║果是久參高士，必知機變。後學初機，好生緇素。」驀喝
J36nB362_p0763a17║一喝，良久曰：「可惜許。」
J36nB362_p0763a18║冰生禪座請上堂。「日面月面，高低等見；四智三身，顯
J36nB362_p0763a19║用藏仁。曉來寒色在松筠，谷口梅花香噴盡，十方世
J36nB362_p0763a20║界總是當人堅固身，何須待洞庭波漲、城南草青？但
J36nB362_p0763a21║飽喫飯、暖穿衣，向野亭浦漵看歸鴈陣陣北征，儘好
J36nB362_p0763a22║掉臂闊步，毋論師子返擲、象王縱行。壽昌素嘗嬾性，
J36nB362_p0763a23║開口便說，無甚大喻小喻、短偈長行；見事便作，無甚
J36nB362_p0763a24║一劫二劫、證果修因。都盧只有一句，自然百物滋榮。」
J36nB362_p0763a25║驀以拄杖卓一下，曰：「會麼？」靠拄杖，曰：「令不虛行。」
J36nB362_p0763a26║晚參。豎起拳，曰：「者一句子，莫道諸人道不得，山僧也
J36nB362_p0763a27║道不得；三世諸佛道不得，天下老和尚也道不得。畢
J36nB362_p0763a28║竟作麼生？父母所生口，終不為汝說。」
J36nB362_p0763a29║普門大士誕日，撫州廣壽寺僊源禪座請上堂。「壽昌
J36nB362_p0763a30║家風，從來種田博飯，儘他諸方浩浩商量，有句裏藏
J36nB362_p0763b01║鋒、言前得旨，任是紅旗閃爍、甲馬單鎗，按劍相待、張
J36nB362_p0763b02║弓立等，果然水洩不通、鳥飛難度，究竟總歸文明賀
J36nB362_p0763b03║聖朝。而今十虛通暢、七政旋乾，人樂春風、農耕壟畝，
J36nB362_p0763b04║聲塵上也著到、色法裏也透過，莫道是雙眼，直饒千
J36nB362_p0763b05║眼、萬眼、八萬四千眼悉歸正見；莫道是兩手，直饒千
J36nB362_p0763b06║手、萬手、八萬四千寶臂總成大化。只要光剃頭、淨洗
J36nB362_p0763b07║腳，那管是榆楠木做，周匝有餘、天地懸隔？有朝一日
J36nB362_p0763b08║蹋到汝水城畔、擬峴臺前，見樓閣凌霄、鐘聲徹耳時，
J36nB362_p0763b09║無論是觀音舉、上藍舉，始道山僧不欺人。正恁麼時，
J36nB362_p0763b10║因齋慶讚，且歌一箇種田口號。」良久，擊拂子，曰：「春雲
J36nB362_p0763b11║醉雨勒春寒，春鳥啼花春未殘，春壟人歌春事急，春
J36nB362_p0763b12║庄處處薦春盤。」
J36nB362_p0763b13║上堂。「拆東籬，補西壁，理長則就。撦公被，蓋婆腳，事寬
J36nB362_p0763b14║則圓。拈燈籠入佛殿裏，撞著陳如尊者道：『去則名客，
J36nB362_p0763b15║住名主人。未審掌亭人姓甚麼？』投子道底。」
J36nB362_p0763b16║上堂。「鳧脛短，鶴脛長，松本直，棘本曲。然於一一法，依
J36nB362_p0763b17║根葉分布，脫襪打眠，板響喫粥。者裏若分賓主不得，
J36nB362_p0763b18║祖師已歸西竺。還有分得賓主者麼？合笑不合哭。」
J36nB362_p0763b19║晚參。「肉重千斤，智無銖兩。雪峰火爐大，趙州腳板闊。
J36nB362_p0763b20║衲僧家耳裏著得四海水，眼裏放得須彌山。袈裟裏
J36nB362_p0763b21║草鞋處處到來，因甚青州布衫不會？還有會得底，出
J36nB362_p0763b22║來商量看。如無，鄉村四月閒人少，才罷蠶桑又插田。」
J36nB362_p0763b23║上堂。「一切數句非數句，與我靈覺何交涉？拄杖子穿
J36nB362_p0763b24║過髑髏，且道山河大地與諸人是同是別？常因送客
J36nB362_p0763b25║處，記得別家時。」
J36nB362_p0763b26║晚參。舉：「風穴在郢州衙內上堂曰：『祖師心印，狀似鐵
J36nB362_p0763b27║牛之機。去即印住，住即印破。秪如不去不住，印即是？
J36nB362_p0763b28║不印即是？』時有盧陂長老出曰：『某甲有鐵牛之機，請
J36nB362_p0763b29║師不搭印。』穴曰：『慣釣鯨鯢沉巨浸，卻嗟蛙步蹍泥沙。』
J36nB362_p0763b30║陂佇思，穴喝曰：『長老何不進語？』陂擬議，穴打一拂子
J36nB362_p0763c01║曰：『還記得話頭麼？』陂擬開口，穴又打一拂子。牧主曰：
J36nB362_p0763c02║『信知佛法與王法一般。』穴曰：『太守見箇甚麼道理？』牧
J36nB362_p0763c03║主曰：『當斷不斷，反招其亂。』穴便下座。」師曰：「盡謂風穴
J36nB362_p0763c04║擐三玄戈甲、施四種主賓，盧陂縱有七事隨身，也遭
J36nB362_p0763c05║擒下。殊不知機不密而謀露、慮不遠而憂臨，盧陂固
J36nB362_p0763c06║不足論，老大風穴亦被俗漢覷破。當時待牧主道：『當
J36nB362_p0763c07║斷不斷，反招其亂。』便好一喝，不但見方外人風規高
J36nB362_p0763c08║出一籌，亦知祖師心印別有長處。」
J36nB362_p0763c09║上堂。「第一句、第二句、第三句，一一分明，重為舉似。者
J36nB362_p0763c10║裏會得，鐘樓上念讚，床腳下種菜，現成活計。者裏不
J36nB362_p0763c11║會，虎咬大蟲，蛇吞鱉鼻，無本可據。且道西方日出卯
J36nB362_p0763c12║是第幾句？瞥瞋瞥喜。」
J36nB362_p0763c13║晚參。「識得一，萬事畢。你諸人盡是無事人……」驀豎起拳
J36nB362_p0763c14║頭曰：「且道喚者箇作甚麼？」自代曰：「不勞再三。」
J36nB362_p0763c15║小參。「執之失度，必入邪路。放之自然，體無去住。東西
J36nB362_p0763c16║南北，無往不遇。逢險架橋，就水設渡。夏后氏以松，殷
J36nB362_p0763c17║人以柏，周人以栗，使民戰栗。無數懵懂癡人，盡道古
J36nB362_p0763c18║人爭樹不爭樹。是何故？副墨之子不會，問之洛誦之
J36nB362_p0763c19║孫。洛誦之孫不知，汝等還知麼？」擊禪床一下，曰：「千年
J36nB362_p0763c20║田，八百主。」
J36nB362_p0763c21║晚參。「餧驢餧馬，車載斗量不盡；透水透沙，從教鹽醬
J36nB362_p0763c22║隨宜。換卻人眼睛底，拈放一邊。」驀豎拳，曰：「者裏道一
J36nB362_p0763c23║句看。」復揮案，曰：「放過一著。」
J36nB362_p0763c24║上堂。「聖人無己，靡所不己。自南自北，自東自西。牛溲
J36nB362_p0763c25║馬渤，土塊乾屎。隨緣認得性，無瞋亦無喜。雖然，布袋
J36nB362_p0763c26║和尚向十字街頭等箇人，且道畢竟是誰？」咄曰：「石敢
J36nB362_p0763c27║當前問路底，豈不是你？」
J36nB362_p0763c28║上堂。「本末須歸宗，尊卑用其語。阿耨四河水，滔滔流
J36nB362_p0763c29║未已。心外無法，身心一如。大而化之之謂聖，聖不知
J36nB362_p0763c30║之謂神。昨日魯三郎妻得曹家女，諸人若也不信，但
J36nB362_p0764a01║看狙公賦芧。」
J36nB362_p0764a02║上堂。「三世諸佛、歷代祖師與諸人起居食息未嘗少
J36nB362_p0764a03║間，有時也動地放光、有時也全提向上，只是諸人情
J36nB362_p0764a04║存向背、見處偏枯，未免事事打做兩橛、頭頭喪失本
J36nB362_p0764a05║真。今日還是用那一員尊宿相為好？若用德山、臨濟，
J36nB362_p0764a06║又道是盲枷瞎棒；若用洞山、雲居，又道是葛藤籠絡；
J36nB362_p0764a07║若用溈山、法眼，又道是指東話西。畢竟用那箇始得？
J36nB362_p0764a08║用盡自己心，笑破佗人口。」
J36nB362_p0764a09║上堂。「秋山雲外老，秋樹月中分。四顧何寥廓，此情與
J36nB362_p0764a10║孰論？」乃高聲喚曰：「門外犬吠聲，有讀書人來報。」
J36nB362_p0764a11║晚參。「一葉落，天下秋，德山、臨濟因甚開口不得？忽有
J36nB362_p0764a12║箇衲僧出來道：『和尚也是賊過後張弓。』許他是箇了
J36nB362_p0764a13║事漢。」
J36nB362_p0764a14║晚參。「萬法歸一，一歸何處？」一僧出作禮，師與一踏曰：
J36nB362_p0764a15║「下坡不走，快便難逢。」便歸方丈。
J36nB362_p0764a16║上堂。「霜黃木落，山山盡露秋容；風急天高，處處惟看
J36nB362_p0764a17║鴈字。是法住法位，世間相常住。者裏眼不透青黃，耳
J36nB362_p0764a18║不騎聲度，帶累寒山子，十年歸不得，忘卻來時路。」
J36nB362_p0764a19║上堂。「正說知見時，知見即是心。當心即知見，知見即
J36nB362_p0764a20║如今。深沙神與地神相鬥不勝，鼓一陣黑風，將四大
J36nB362_p0764a21║部洲一時遮障了也。拄杖子傍觀不忿，劈空一棒，直
J36nB362_p0764a22║得虛空粉碎、大地平沈。汝諸人還知麼？兩重公案。」
J36nB362_p0764a23║晚參。「若論此事，山僧未開兩片皮，汝諸人向甚麼處
J36nB362_p0764a24║噉咂？」便歸方丈。
J36nB362_p0764a25║晚參。「我若向上提持，你者一隊總是涅槃堂裏漢，只
J36nB362_p0764a26║得隨汝顛倒知見，喚三作五，指鹿為馬。」驀拈拄杖卓
J36nB362_p0764a27║一下，曰：「者箇畢竟從何而起？」眾擬議，曰：「不勞再勘。」
J36nB362_p0764a28║晚參。「騏驥追風，本是汗血種性；大鵬運海，好看作者
J36nB362_p0764a29║神奇。豈同盲龜跛鱉，箇箇循途守轍？盡大地是箇轉
J36nB362_p0764a30║身句，道得著底，洗腳上船不費餘力；更或擬議，未免
J36nB362_p0764b01║奔馳南北。如何是轉身句？」眾無對，拽拄杖便趁。
J36nB362_p0764b02║上堂。「東頭買貴，碌磚瓦礫，價等連城。西頭賣賤，照乘
J36nB362_p0764b03║夜光，低並糠秕。貴賤得宜，市利常例。貴賤失準，理有
J36nB362_p0764b04║損益。於佛法中作麼生辨得失？誰人識此意，令我憶
J36nB362_p0764b05║南泉？」
J36nB362_p0764b06║上堂。「通其變，使民不倦，普請金剛鑄鐵券。墮其肢，黜
J36nB362_p0764b07║其明，鑿殺混沌是何人？子順於父，臣奉於君，要使兒
J36nB362_p0764b08║孫足下行。還有擺手出章江者麼？丈人荷蕢，子路問
J36nB362_p0764b09║津。」
J36nB362_p0764b10║晚參。舉：「南泉和尚因僧侍立次，泉顧視之，其僧便合
J36nB362_p0764b11║掌，泉曰：『太僧生。』僧便叉手，泉曰：『太俗生。』」師曰：「合掌太
J36nB362_p0764b12║僧生，叉手太俗生，合與不合間，二宜免愛憎。由也得
J36nB362_p0764b13║升堂，愚魯在曾參，堪笑老臊胡，日午打三更。」
J36nB362_p0764b14║薦正藍旗大將軍呀賴，請上堂。問：「百骸俱潰散，一物
J36nB362_p0764b15║鎮常存。那箇是常存的性？」師卓拄杖曰：「無別物。」曰：「是
J36nB362_p0764b16║知山色溪光，無非清淨妙體。」師曰：「莫依他。」曰：「秪如薦
J36nB362_p0764b17║拔一句又作麼生道？」師曰：「分明記取。」曰：「恁麼則一雨
J36nB362_p0764b18║普滋，三草二木去也。」師曰：「識得拄杖子麼？」乃曰：「盡道
J36nB362_p0764b19║拈斷梗蓬蒿可以破塵破的，以殘甓瓦礫將去固壘
J36nB362_p0764b20║封關。直得金鏃馬前落路分箭後，雲影纛後懸機透
J36nB362_p0764b21║刃先。阿那箇不是高扶舜日、廣布堯仁，難免躡趑趄
J36nB362_p0764b22║於步履，含擬議於辭端。如今東西南北總屬國王水
J36nB362_p0764b23║上，塵剎浮幢皆為妙體遮那。何須轉山河大地歸自
J36nB362_p0764b24║己，亦不必轉自己歸山河大地。要知殺人不眨眼底
J36nB362_p0764b25║將軍，便是成佛有餘的漢子。而今空王俸也不消食，
J36nB362_p0764b26║鴈傳書也嬾去看。壯氣歸山川，忠心昭日月。灑灑落
J36nB362_p0764b27║落，無蔽無虧，始是無依道人之母。既不隨類居墮，又
J36nB362_p0764b28║肯撲在人天位中。雖然如是，畢竟作麼生？」驀喝一喝
J36nB362_p0764b29║曰：「三十年後有明眼人註破。」
J36nB362_p0764b30║薦正藍旗纛章京車不代、鑲藍旗纛章京安捺，請上
J36nB362_p0764c01║堂。「三日前，古廟香爐去；三日後，一條白練去。正恁麼
J36nB362_p0764c02║時，雲蒸霞蔚，日照天臨，鶯啼綠樹，岸柳搖煙，人臥玉
J36nB362_p0764c03║樓，山花散綵，也不消奪人不奪境，也不消奪境不奪
J36nB362_p0764c04║人。王令既行，野老謳歌，謝閒名於塵表，紀勳業於鼎
J36nB362_p0764c05║鐘。以智遣惑，誰不委知？以智遣智，幾能搆得？所以古
J36nB362_p0764c06║人道：盡十方世界是箇真實人體。凡愚聖智、生死涅
J36nB362_p0764c07║槃，畢竟向甚麼處著？」驀以拂子擊禪床，曰：「者裏緇素
J36nB362_p0764c08║得明，三世諸佛在諸人腳底；者裏承當不下，諸人在
J36nB362_p0764c09║山僧腳底。」良久，復顧視左右，曰：「逢人但恁麼舉。」
J36nB362_p0764c10║薦正白旗夸蘭大賓畢，請上堂。「相隨來也，邈畫難成，
J36nB362_p0764c11║不是同氣相求，爭見風高古策？所以把手教人行不
J36nB362_p0764c12║得，為人自肯乃方親。金針雙鎖，備古錦以含春；玉線
J36nB362_p0764c13║平牽，湊天機而協律。盡去驅識情於緣慮之表，乾豈
J36nB362_p0764c14║能盡？泯見聞於聲色之端，喜猶不忘。兆五五在明暗
J36nB362_p0764c15║之前，列三三處偏正之後，到者裏覿露堂堂，也須高
J36nB362_p0764c16║著眼看。」復擲拂子，曰：「分明記取。」
J36nB362_p0764c17║薦正紅旗纛章京王國柱，請上堂。「一舉不再舉，今已
J36nB362_p0764c18║重舉；一見不復見，今已繼見。果然七事隨身，待有伴
J36nB362_p0764c19║即來；要立一塵家國，無功不處。偃三玄甲冑，息五位
J36nB362_p0764c20║戈矛，打起禾山鼓，驗取雲門普。何須三變淨土，始闡
J36nB362_p0764c21║玄詮；九轉還丹，方騰霄漢？所以趙州和尚曰：『有時拈
J36nB362_p0764c22║一莖草作丈六金身用，有時拈丈六金身作一莖草
J36nB362_p0764c23║用。』遇緣即宗，不分是主是賓；饑不擇食，管甚䭔子饅
J36nB362_p0764c24║頭？若得生機至真，不妨且圓前話。於是彌勒菩薩從
J36nB362_p0764c25║睹史內院聞說此話，拖出箇布袋，呵呵大笑。且道佗
J36nB362_p0764c26║笑箇甚麼？莫待當來。」
J36nB362_p0764c27║聞龍華忍和尚示寂廬山金竹坪，上堂。「撐東一枝忽
J36nB362_p0764c28║折摧，愁斷春風不敢吹。八臂那吒負不起，六鼇載去
J36nB362_p0764c29║海山悲。不須悲，銀碗盛雪混莫及，鳳宿龍巢類難齊。
J36nB362_p0764c30║小魔拍手大魔笑，打鼓普請為報知。雖然如是，涅槃
J36nB362_p0765a01║與生死畢竟作麼生辨別？汝等諸人若辨得古人底
J36nB362_p0765a02║眼目處，生滅而不被生滅之所轉。其或未然，齊到龍
J36nB362_p0765a03║華和尚座前為汝註破。」
J36nB362_p0765a04║晚參。舉：「汾陽和尚因僧問：『如何是祖師西來意？』汾曰：
J36nB362_p0765a05║『青絹扇子足風涼。』」師曰：「快便如風，圓轉似水。汾陽老
J36nB362_p0765a06║人秪知敏於事而不慎於言。壽昌即不然，設有人問：
J36nB362_p0765a07║『如何是祖師西來意？』但道：『今日熱如昨日。』」
J36nB362_p0765a08║晚參。「多言多慮，轉不相應；絕言絕慮，無處不通。大小
J36nB362_p0765a09║祖師好與三十棒。何故聻？莫將支遁鶴，喚作右軍鵝。」
J36nB362_p0765a10║解夏，小參。「燈籠騎佛殿，出山門，光不透脫；露柱著靴
J36nB362_p0765a11║衫，入淨瓶，見處偏枯。若是體露金風，諸人慣得其便。
J36nB362_p0765a12║至於水落石出，飛猿嶺下有一句子，汝等作麼生道？」
J36nB362_p0765a13║良久，曰：「立秋當種豆，白露好鋤茶。」
J36nB362_p0765a14║師至延津訪舊歸，小參。「交劍潭奔濤澎湃，龍門石怪
J36nB362_p0765a15║險萬狀，山僧一艇隨流，快捷若風。昨從飛猿嶺過，踢
J36nB362_p0765a16║碎玄沙腳指底石頭，謂山僧曰：『和尚出入俱從此道
J36nB362_p0765a17║過，玄沙和尚有一則公案，何不為天下人拈卻？』山僧
J36nB362_p0765a18║對他道：『如今四海平如鏡，行人莫與路為讎。』」
J36nB362_p0765a19║結制，上堂。「高高堆，滿滿擔，潑狼潑籍；一手抬，一手搦，
J36nB362_p0765a20║卷舒隨宜。百草頭上橫踐豎蹋，縱意施為，有甚麼遮
J36nB362_p0765a21║障諸人？有甚麼礙塞諸人？管他壁壘高低、爐灶冷熱。
J36nB362_p0765a22║壽昌者裏大開著門，從來易見難識。拄杖子從傍曰：
J36nB362_p0765a23║『和尚恁麼為人，只恐土曠人稀，相逢者少。』山僧咄曰：
J36nB362_p0765a24║『你者漢一向強作主宰，若是一等孟八郎漢，靠著你
J36nB362_p0765a25║撐門拄戶，將謂你有多少伎倆？山僧今日若不放過，
J36nB362_p0765a26║好與三十。』且問汝諸人：還是賞他？是罰他？」良久，曰：「消
J36nB362_p0765a27║得恁麼。」
J36nB362_p0765a28║晚參。「山僧前日有箇省力句，要向諸人道，只為舌頭
J36nB362_p0765a29║痛。今日舌頭好，又忘卻了也。汝諸人還有為山僧代
J36nB362_p0765a30║得一轉語麼？若道得，不獨顯叢林有人，且見壽昌門
J36nB362_p0765b01║下令不虛行。」首座曰：「和尚萬福。」師曰：「者是第二句。」玉
J36nB362_p0765b02║山曰：「和尚未出方丈前已道過了也。」師曰：「者是第三
J36nB362_p0765b03║句。」復顧左右，曰：「分明記取。」
J36nB362_p0765b04║上堂。「黃葉曉霜堆驛路，小橋臥柳集寒鴉，野亭柱壁
J36nB362_p0765b05║多書字，風捲遊絲骨落花。高高處，蒼松倚怪石；低低
J36nB362_p0765b06║處，淺水湧汀沙。風吹釣艇橫，雨打茅屋斜，盡道境在
J36nB362_p0765b07║人中，言外得旨，自然頭頭到家。似如此會去，錯過了
J36nB362_p0765b08║車大蓮花。有者道：『白雲盡處是青山，行人更在青山
J36nB362_p0765b09║外。』雖然說到，難免好境被眼遮。汝但過得壽昌橋，蹋
J36nB362_p0765b10║著石頭路，管他是向上向下，毋論東寺師叔、西山耆
J36nB362_p0765b11║闍，三箇柴頭成品字，交肩相過參學事，畢竟是無差，
J36nB362_p0765b12║步步相隨，勝似露地白牛車。大眾！釋迦老子道：『此處
J36nB362_p0765b13║深固幽遠，無人能到。』既無人能到，是誰知深固幽遠
J36nB362_p0765b14║聻？」卓拄杖，曰：「看腳下。」
J36nB362_p0765b15║晚參。「天下老師盡說有第一句、第二句、第三句，殊不
J36nB362_p0765b16║知盡大地總是諸人正句。纔起心思慮，便見有百八
J36nB362_p0765b17║句不可說句，直饒不起心思也沒交涉。畢竟如何？」卓
J36nB362_p0765b18║拄杖，曰：「收。」
J36nB362_p0765b19║晚參。「山僧二十年覓一箇不被物轉的不可得，何況
J36nB362_p0765b20║有能轉物底？縱拈得老人石擲向他方世界，只成箇
J36nB362_p0765b21║此無彼有，何能得泯然自盡？諸人且道：如何是泯然
J36nB362_p0765b22║自盡底句？」擊禪床一下，曰：「春來草自青。」
J36nB362_p0765b23║晚參。「六耳不同謀，三人證龜成鱉。達磨航海而來，依
J36nB362_p0765b24║舊春寒秋熱，致令後代兒孫箇箇循途守轍，反道少
J36nB362_p0765b25║林有妙訣。」
J36nB362_p0765b26║除夕小參。舉：「僧問石門和尚：『年窮歲盡時如何？』門曰：
J36nB362_p0765b27║『東村王老夜燒錢。』」師曰：「古人恁麼荅話，不但奢而不
J36nB362_p0765b28║儉，要且惹起閒神野鬼多少妄想。設有人問壽昌：『年
J36nB362_p0765b29║窮歲盡時如何？』但對他道：『野老敲盆歌臘盡，兒孫拍
J36nB362_p0765b30║扳和蠻腔。』」復曰：「山林燈火照岩叢，夜色沉沉古寺鐘。
J36nB362_p0765c01║莫謂東風不相識，梅花璀璨露春容。」
J36nB362_p0765c02║上堂。「日月杖頭挑，照盡體無依。袈裟裏草鞋，無間功
J36nB362_p0765c03║不立。夜明簾外，空劫今時雙彰。明月堂前，正偏混融
J36nB362_p0765c04║獨舉。秪如樞密不得旨，閫外化權，畢竟是誰制令？」曰：
J36nB362_p0765c05║「逢人不得錯舉。」
J36nB362_p0765c06║臨川南源寺新戒永球等請上堂。「壽昌老子遺下者
J36nB362_p0765c07║一柄鋤頭，雖是式樣不合時宜，能操持者管取受用
J36nB362_p0765c08║無盡。山僧二十年全得渠力，不但能種植靈苗，并可
J36nB362_p0765c09║以鋤邪輔正、可以降伏魔怨、可以撐拄門戶。而今南
J36nB362_p0765c10║隴北疇、東坡西畬盡長嘉穗，山拔崒以蒸雲、水澄渟
J36nB362_p0765c11║而涵碧，目前總是祖翁田地，又何嘗有一絲毫瞞昧
J36nB362_p0765c12║著諸人？又何嘗有一寸尺不與諸人同受用？每歲成
J36nB362_p0765c13║冬藏之候唱村田樂，不拘小律高腔，只要應時及節，
J36nB362_p0765c14║惟有者柄骨董鋤頭今日不妨拈出。汝等俱是他州
J36nB362_p0765c15║外縣來的，聞見異常，欣慕殊勝。」復舉起拄杖子曰：「崑
J36nB362_p0765c16║崙瀛洲翻轉後，貴在吾人用意良。」
J36nB362_p0765c17║晚參。「神奇化于爛腐，智巧出自愚魯。達磨冷坐九年，
J36nB362_p0765c18║二祖斷臂良苦。要見古人風規，也須踐他步武。欲得
J36nB362_p0765c19║急切相應，明朝臘月十五。」良久，擊禪床，曰：「三握髮，三
J36nB362_p0765c20║吐哺。」
J36nB362_p0765c21║成道日，戒弟子等誾請上堂。「夜來星月燦晴虛，霜氣
J36nB362_p0765c22║凌凌滿佛廬，床薦旋鋪粳稻草，鼾眠不覺日當禺。紛
J36nB362_p0765c23║紛開眼皆說夢，閉目存神免歎吁，妄想智慧兩何屬？
J36nB362_p0765c24║佛與眾生果悟迷。以故打鼓為告報，大家莫作屋中
J36nB362_p0765c25║愚。雖然如是，釋迦老子於正覺山前明星現時悟道，
J36nB362_p0765c26║今日黃龍峰下赤日當空，汝等諸人又悟箇甚麼？者
J36nB362_p0765c27║裏見得定、把得住，管保汝等天上天下。」卓拄杖，下座。
J36nB362_p0765c28║
J36nB362_p0765c29║
J36nB362_p0765c30║觀濤奇禪師語錄卷第四