J36nB362_p0766a01║觀濤奇禪師語錄卷第五
J36nB362_p0766a02║門人興舒等編
J36nB362_p0766a03║拈古
J36nB362_p0766a04║世尊見文殊在門外立，乃曰：「文殊！文殊！何不入門來？」
J36nB362_p0766a05║文殊曰：「我不見一法在門外，何以教我入門？」師曰：「世
J36nB362_p0766a06║尊門裏出身不得，文殊身裏出門不得。仔細看來，也
J36nB362_p0766a07║是徐六擔板。」
J36nB362_p0766a08║世尊坐次，見二人羿豬過，乃問：「者箇是甚麼？」二人曰：
J36nB362_p0766a09║「佛具一切智，豬子也不識。」世尊曰：「也須問過。」太陽玄
J36nB362_p0766a10║曰：「不因世尊問，洎乎忘卻。」壽昌經曰：「君子有成人之
J36nB362_p0766a11║美。」師曰：「兩箇老老大大，從來以己方人。殊不知黃面
J36nB362_p0766a12║老子，將欲取之，必固與之。」
J36nB362_p0766a13║世尊因五通僊人問：「世尊有六通，我有五通，如何是
J36nB362_p0766a14║那一通？」世尊召五通僊人，五通應諾。世尊曰：「那一通
J36nB362_p0766a15║你問我。」雪竇顯曰：「老胡元不知有那一通，卻因邪打
J36nB362_p0766a16║正。」師曰：「老胡也知有那一通，秪是口門窄。」
J36nB362_p0766a17║世尊在第六天說大集經，敕他方此土人間天上一
J36nB362_p0766a18║切獰惡鬼神悉來集會，受佛付囑擁護正法。設有不
J36nB362_p0766a19║赴者，四天門王飛熱鐵輪追之令集。既集會已，無有
J36nB362_p0766a20║不順佛敕者，各發弘誓願擁護正法。唯有一魔王謂
J36nB362_p0766a21║世尊曰：「瞿曇！我待一切眾生成佛，盡眾生界空，無有
J36nB362_p0766a22║眾生名字，我乃發菩提心。」師曰：「非常之事，必有非常
J36nB362_p0766a23║之人。黃面老子能說不能用。當時待魔王道：『我待眾
J36nB362_p0766a24║生界空，無有眾生名字，我乃發菩提心。』但向他道：『我
J36nB362_p0766a25║不如你。』管取低首歸降。不見道：重賞之下，必有勇夫。」
J36nB362_p0766a26║世尊因外道問：「不問有言，不問無言。」世尊良久，外道
J36nB362_p0766a27║嘆曰：「世尊大慈大悲，開我迷雲，令我得入。」遂作禮而
J36nB362_p0766a28║去。阿難乃白世尊曰：「外道得何道理，稱讚而去？」世尊
J36nB362_p0766a29║曰：「如世良馬，見鞭影而行。」師曰：「不但瞞人，亦且自瞞。
J36nB362_p0766a30║及乎被阿難一拶，直得向驢前馬後立地。且如外道
J36nB362_p0766b01║悟去，不知還端的也未？」
J36nB362_p0766b02║世尊因靈山會上五百比丘，得四禪定具六神通未
J36nB362_p0766b03║得法忍，以宿命智通，各各自見往昔弒父害母及諸
J36nB362_p0766b04║重罪，於自心內各各懷疑，於甚深法不能證入。於是
J36nB362_p0766b05║文殊承佛神力，遂手握利劍持逼世尊。世尊乃謂文
J36nB362_p0766b06║殊曰：「住！住！不應作逆，勿得害吾，吾必被害，為善被害。
J36nB362_p0766b07║文殊師利！爾從本已來無有我人，但以內心見有我
J36nB362_p0766b08║人，內心起時我必被害，即名為害。」於是五百比丘，自
J36nB362_p0766b09║悟本心如夢如幻，於夢幻中無有我人，乃至能生所
J36nB362_p0766b10║生父母，於是異口同聲而讚嘆曰：「文殊大智士，深達
J36nB362_p0766b11║法源底，自手握利劍，持逼如來身。如劍佛亦爾，一相
J36nB362_p0766b12║無有二，無相無所生，是中云何殺？」師曰：「世尊舍己從
J36nB362_p0766b13║人，慈悲太煞。文殊權柄在手，未得自由。兩箇漢無大
J36nB362_p0766b14║人相，帶累五百比丘，髑髏粉碎，又何曾夢見？若是祖
J36nB362_p0766b15║師門下，直須血濺梵天。不見道：為人須為徹。」
J36nB362_p0766b16║世尊因文殊一日忽起佛見、法見，被世尊威神攝向
J36nB362_p0766b17║二鐵圍山。師曰：「大小世尊，明於責人，昧于恕己。皋亭
J36nB362_p0766b18║者裏，若有人起佛見法見，拄杖子兩手分付，三十年
J36nB362_p0766b19║後，亦省得人道料揀不到。」
J36nB362_p0766b20║城東有一老母，與佛同生，而不欲見佛，每見佛來，即
J36nB362_p0766b21║便回避。雖然如此，回顧東西，總皆是佛。遂以手掩面
J36nB362_p0766b22║於十指掌中，亦總是佛。師曰：「城東老母，其知可及，其
J36nB362_p0766b23║愚不可及。既知無回避處，何故以手掩面？婦人態度，
J36nB362_p0766b24║一時露出。即今還有不欲見佛者麼？」
J36nB362_p0766b25║文殊菩薩一日令善財採藥，曰：「是藥者採將來。」善財
J36nB362_p0766b26║遍觀大地，無不是藥，卻來白曰：「無有不是藥者。」殊曰：
J36nB362_p0766b27║「是藥者採將來。」善財遂于地上拈一莖草，度與文殊。
J36nB362_p0766b28║殊接得，示眾曰：「此藥亦能殺人，亦能活人。」師曰：「大小
J36nB362_p0766b29║文殊、善財互相熱瞞，不顧傍觀者哂。」
J36nB362_p0766b30║六祖因僧問：「黃梅意旨什麼人得？」祖曰：「會佛法人得。」
J36nB362_p0766c01║曰：「和尚還得否？」祖曰：「我不得。」曰：「和尚為什麼不得？」祖
J36nB362_p0766c02║曰：「我不會佛法。」師曰：「且道祖師恁麼荅話，還得黃梅
J36nB362_p0766c03║意旨？不得黃梅意旨。要會麼？白馬紫金鞍，騎出萬人
J36nB362_p0766c04║看。借問誰家子，讀書人做官。」
J36nB362_p0766c05║忠國師因涅槃時至，乃辭代宗帝，帝曰：「師滅度後，弟
J36nB362_p0766c06║子將何所記？」師曰：「告檀越，與老僧造箇無縫塔。」帝曰：
J36nB362_p0766c07║「請師塔樣。」師良久，曰：「會麼？」帝曰：「不會。」師曰：「貧道去後，
J36nB362_p0766c08║有侍者應真卻諳此事，乞詔問之。」後代宗詔應真入
J36nB362_p0766c09║內問前語，真良久，曰：「聖上會麼？」帝曰：「不會。」真乃述偈
J36nB362_p0766c10║曰：「湘之南，潭之北，中有黃金克一國。無影樹下合同
J36nB362_p0766c11║船，琉璃殿上無知識。」雪竇顯曰：「代宗不會且置，耽源
J36nB362_p0766c12║還會麼？秪消箇請師塔樣，盡西天此土諸位祖師遭
J36nB362_p0766c13║者一拶，不免將南作北。有傍不肯底出來，我要問你：
J36nB362_p0766c14║那箇是無縫塔？」師曰：「大小雪竇抑己揚人，殊不知無
J36nB362_p0766c15║縫塔樣，至今巋然不動，可惜代宗錯過。若是作家君
J36nB362_p0766c16║王，如飛龍在天，光被四表，又何止衲僧門下。後耽源
J36nB362_p0766c17║呈頌，也是父為子隱，子為父隱，具眼者試邈模看。」
J36nB362_p0766c18║傅大士有偈曰：「夜夜抱佛眠，朝朝還共起，起坐鎮相
J36nB362_p0766c19║隨，語默同居止。纖毫不相離，如形影相似，欲識佛去
J36nB362_p0766c20║處，秪者語聲是。」師曰：「大小傅大士，話作兩橛。若是衲
J36nB362_p0766c21║僧門下，自救不了。何故？須知遠煙浪，別有好商量。」
J36nB362_p0766c22║徑山國一欽禪師，因馬祖遣人送書到，書中作一圓
J36nB362_p0766c23║相，欽發緘見，遂於圓相中著一點，卻封回。忠國師聞
J36nB362_p0766c24║曰：「欽師猶被馬師惑。」師曰：「馬師草草問候，欽師万字
J36nB362_p0766c25║折點。雖然往復無差，轉見道路週遮。總謂忠國師道：
J36nB362_p0766c26║『欽師猶被馬師惑。』殊不知字經三寫，烏焉成馬？」
J36nB362_p0766c27║馬祖一日問藥山：「子近日見處作麼生？」山曰：「皮膚脫
J36nB362_p0766c28║落盡，惟有一真實。」祖曰：「子之所見，可謂協於心體，布
J36nB362_p0766c29║于四肢。既然如是，將三條篾束取肚皮，隨處住山去。」
J36nB362_p0766c30║山曰：「某甲又是何人，敢言住山？」祖曰：「未有常行而不
J36nB362_p0767a01║住，未有常住而不行，欲益無所益，欲為無所為，宜作
J36nB362_p0767a02║舟航，無久滯此。」師曰：「藥山於牝牡驪黃之外，略露神
J36nB362_p0767a03║駿老追風，便顧影驚心，步武倒卻。若是而今叢林，稍
J36nB362_p0767a04║見皮毛差勝。若道同時不識祖，不張乖弄醜，便隨群
J36nB362_p0767a05║逐隊。」
J36nB362_p0767a06║雲門因齋次，拈起糊餅云：「我秪供養江西兩浙人，不
J36nB362_p0767a07║供養向北人。」僧曰：「為甚麼秪供養江西兩浙人，不供
J36nB362_p0767a08║養向北人？」門曰：「天寒日短，兩人共一碗。」師呵呵大笑
J36nB362_p0767a09║曰：「皋亭二十年前也曾恁麼來，於食等者，於法亦等。
J36nB362_p0767a10║雲門雖則行平等慈，未免情識太煞，使一隊向北驢
J36nB362_p0767a11║望上心生，盡往高高峰頂立，已謂珍御寶几。若是兩
J36nB362_p0767a12║人共一碗，江西兩浙有血氣者，喫了也須嘔出。」
J36nB362_p0767a13║夾山示眾曰：「百草頭上薦取老僧，鬧市裏識取天子。」
J36nB362_p0767a14║雲門偃曰：「蝦蟆鑽你鼻孔，毒蛇穿你眼睛，且向葛藤
J36nB362_p0767a15║裏會取。」師曰：「夾山好事不如無，雲門禍不單行。雖然
J36nB362_p0767a16║如是，駕與青龍不解騎者多，又爭怪得山僧？」
J36nB362_p0767a17║洞山解夏上堂曰：「秋初夏末，兄弟東去西去，直須向
J36nB362_p0767a18║萬里無寸草處去。」良久曰：「秪如萬里無寸草處作麼
J36nB362_p0767a19║生去？」顧左右曰：「欲知此事，直須枯木上生花方與他
J36nB362_p0767a20║合。」後有舉似石霜，霜曰：「出門便是草。」山聞乃曰：「大唐
J36nB362_p0767a21║國裏能有幾人？」師曰：「從苗辨地，因語識人，二俱作家。
J36nB362_p0767a22║且如東去西去者，盡是草裏漢，又何曾有出身路？皋
J36nB362_p0767a23║亭恁麼道，不圖打草，秪要驚蛇。」
J36nB362_p0767a24║洞山因辭京兆興善平禪師，平曰：「什麼處去？」山曰：「沿
J36nB362_p0767a25║流無定止。」平曰：「法身沿流，報身沿流？」山曰：「總不作此
J36nB362_p0767a26║解。」平乃撫掌。保福展曰：「洞山自是一家。」乃別曰：「覓得
J36nB362_p0767a27║幾人？」師曰：「保福老漢錯下名言，殊不知洞山老人居
J36nB362_p0767a28║天下之廣居，立天下之正位。又道：『覓得幾人？』果然搆
J36nB362_p0767a29║不著。」
J36nB362_p0767a30║洞山聰上堂曰：「晨雞報曉靈，粥後便天明。燈籠猶瞌
J36nB362_p0767b01║睡，露柱卻惺惺。」復曰：「惺惺直言惺惺，歷歷直言歷歷。
J36nB362_p0767b02║明朝後日，莫認奴作郎。珍重！」師曰：「大眾！好言語，若人
J36nB362_p0767b03║信受奉行，敢保一生受記。從教三十年後，有人道皋
J36nB362_p0767b04║亭和泥合水。」
J36nB362_p0767b05║金峰一日拈起枕子示僧曰：「一切人喚作枕子，金峰
J36nB362_p0767b06║道不是。」僧曰：「未審和尚喚作什麼？」峰拈起枕子，僧曰：
J36nB362_p0767b07║「恁麼則依而行之。」峰曰：「你喚作什麼？」曰：「枕子。」峰曰：「落
J36nB362_p0767b08║在金峰窠裏。」師曰：「學他者拙，似他者死。何不奪卻枕
J36nB362_p0767b09║子，免得天下人墮在金峰窠臼裏。」
J36nB362_p0767b10║梁山因太陽玄參問：「如何是無相道場？」山指觀音像
J36nB362_p0767b11║曰：「者是吳處士畫底。」玄擬進語，山急索曰：「者箇是有
J36nB362_p0767b12║相底，如何是無相底？」玄頓悟於言下，遂作禮起，卻依
J36nB362_p0767b13║位立。山曰：「何不道取一句？」玄曰：「道即不辭，恐上紙筆。」
J36nB362_p0767b14║山笑曰：「此語上碑去在。」師曰：「梁山老人嚼飯餵嬰孩，
J36nB362_p0767b15║不覺滿面塵灰。待他道：『道即不辭，恐上紙筆。』三十棒
J36nB362_p0767b16║趁出，不為廣大門庭，子孫也未至斷絕。」
J36nB362_p0767b17║太陽警玄禪師上堂：「夜半烏雞抱鵠卵，天明起來生
J36nB362_p0767b18║老鸛；鶴毛鷹嘴鷺鷥身，卻共烏鴉為侶伴。高入煙霄，
J36nB362_p0767b19║低飛柳岸；向晚歸來仔細看，依稀卻似雲中鴈。」師曰：
J36nB362_p0767b20║「混不得，類不齊，太陽老人拈示殆盡，只是罕遇知音。
J36nB362_p0767b21║皋亭恁麼道，多少錯會者，又向炭庫裏作活計。」
J36nB362_p0767b22║太陽問僧：「甚處來？」曰：「洪山。」陽曰：「先師在麼？」曰：「在。」陽曰：
J36nB362_p0767b23║「在即不無，請渠出來，我要相見。」僧曰：「聻。」陽曰：「者箇猶
J36nB362_p0767b24║是侍者。」僧無對，陽曰：「喫茶去。」師曰：「者僧果的從洪山
J36nB362_p0767b25║來，只是錯傳洪山語，以致虛費太陽常住茶湯。」
J36nB362_p0767b26║太陽因僧問：「如何是和尚家風？」陽曰：「滿瓶傾不出，大
J36nB362_p0767b27║地沒饑人。」師曰：「太陽老人從來家風嚴密，門庭廣大，
J36nB362_p0767b28║可惜者僧不是登龍者。」
J36nB362_p0767b29║興陽清剖禪師在太陽作園頭，種瓜次，陽曰：「甜瓜何
J36nB362_p0767b30║時熟？」清曰：「即今熟爛也。」陽曰：「揀甜底摘來。」清曰：「與甚
J36nB362_p0767c01║麼人喫？」陽曰：「不入園者。」清曰：「未審不入園者還喫也
J36nB362_p0767c02║無？」曰：「汝還識伊麼？」清曰：「雖然不識，不得不與。」陽笑而
J36nB362_p0767c03║去。師曰：「瓜熟子離離，不入園者坐享無功。太陽父子
J36nB362_p0767c04║恁麼揀辨，可謂甜瓜徹蒂甜。噫！」
J36nB362_p0767c05║雪竇顯禪師上堂：「十方無壁落，四面亦無門。古人向
J36nB362_p0767c06║什麼處見客？或若道得接手句，許你天上天下。」師曰：
J36nB362_p0767c07║「雪竇老人恁麼為人，何能坐斷天下人舌頭？當時若
J36nB362_p0767c08║有箇師僧出眾，但向他道：『和尚話墮也不知。』待他眼
J36nB362_p0767c09║目定動，拂袖便行。」
J36nB362_p0767c10║投子義青禪師因僧問：「師唱誰家曲？宗風嗣阿誰？」子
J36nB362_p0767c11║曰：「威音前一箭，射透兩重山。」曰：「如何是相傳底事？」子
J36nB362_p0767c12║曰：「全因淮地月，得照郢陽春。」曰：「恁麼則入水見長人
J36nB362_p0767c13║也。」子曰：「秪知金玉異，那識楚王心？」僧禮拜，子以拂子
J36nB362_p0767c14║擊之。師曰：「開疆展土，革故鼎新。投子老人自是一代
J36nB362_p0767c15║英傑，且道者一隻箭而今落在甚麼處？有人道得，許
J36nB362_p0767c16║他天下橫行。」
J36nB362_p0767c17║投子因芙蓉問：「佛祖言句，如家常茶飯，離此之外，別
J36nB362_p0767c18║有為人處也無？」青曰：「汝道寰中天子敕，還假堯舜禹
J36nB362_p0767c19║湯也無？」蓉擬進語，青以拂子驀口摵曰：「汝發意來，早
J36nB362_p0767c20║有三十棒也。」蓉忽開悟，禮拜。青曰：「且來，闍黎。」蓉不顧。
J36nB362_p0767c21║青曰：「汝到不疑之地耶？」蓉掩耳而去。師曰：「俊哉！大似
J36nB362_p0767c22║破壁飛騰，三十棒分付得著。雖然，撿點將來，猶少三
J36nB362_p0767c23║十棒在。」
J36nB362_p0767c24║芙蓉楷禪師在投子作典座，子曰：「廚務勾當不易。」蓉
J36nB362_p0767c25║曰：「不敢。」子曰：「煮粥耶？蒸飯耶？」蓉曰：「人工淘米著火，行
J36nB362_p0767c26║者煮粥蒸飯。」子曰：「汝作甚麼？」蓉曰：「和尚慈悲，放他閒
J36nB362_p0767c27║去。」師曰：「深相體信，出入無難，芙蓉得之矣。三十年後，
J36nB362_p0767c28║人多懈怠，那裏討者閒漢？」
J36nB362_p0767c29║雪竇一日見僧來，拈拄杖曰：「我兩手分付，你作麼生？」
J36nB362_p0767c30║僧退身曰：「不敢。」竇曰：「為甚麼棒上不成龍？」僧曰：「三十
J36nB362_p0768a01║年後恐孤負和尚。」竇放下拄杖曰：「吽！吽！」師曰：「既然兩
J36nB362_p0768a02║手分付，何妨如龍得水。三十年後，也顯叢林有人。孺
J36nB362_p0768a03║子固不足與謀，老盧亦勞而無功。還有眼親手快者
J36nB362_p0768a04║麼？」復靠拄杖曰：「收。」
J36nB362_p0768a05║雪竇一日上堂，眾集定，乃曰：「雪竇得與麼長，諸人得
J36nB362_p0768a06║與麼短。若有道得齊肩句，許伊把定乾坤。」師曰：「雪竇
J36nB362_p0768a07║老人雖則高出一籌，千古之下遭人怪笑。當時若問
J36nB362_p0768a08║齊肩句，但對他道：『待老漢腳跟點地著。』」
J36nB362_p0768a09║雪竇到大龍，問：「語者默者不是，非語非默更非，總是
J36nB362_p0768a10║總不是，拈卻大用現前，時人知有，未審大龍如何？」龍
J36nB362_p0768a11║曰：「子有如是見解那？」竇曰：「者老漢瓦解冰消。」龍曰：「放
J36nB362_p0768a12║你三十棒。」竇禮拜歸眾，龍卻喚曰：「適來問話底僧出
J36nB362_p0768a13║來。」竇便出。龍曰：「甚處是老僧瓦解冰消？」竇曰：「轉見敗
J36nB362_p0768a14║闕。」龍作色曰：「叵耐！叵耐！」竇不顧。後舉似南嶽福嚴雅，
J36nB362_p0768a15║雅曰：「大龍何不與本分草料？」竇曰：「和尚更須行腳。」師
J36nB362_p0768a16║曰：「雪竇老人大似箇黠兒，拾得風流袋，不顧傍觀者
J36nB362_p0768a17║哂。且道誰是傍觀者？」
J36nB362_p0768a18║雪竇舉：「古德曰：『眼裏著沙不得，耳裏著水不得。』忽有
J36nB362_p0768a19║箇漢，信得及，把得住，不受人瞞，佛祖言教是什麼熱
J36nB362_p0768a20║碗鳴聲，便請高挂缽囊，拗折拄杖，管取一員無事道
J36nB362_p0768a21║人。」又曰：「『眼裏著得須彌山，耳裏著得大海水。』一般漢
J36nB362_p0768a22║受人商量佛祖言教，如龍得水、似虎靠山，卻須挑起
J36nB362_p0768a23║缽囊，橫擔拄杖，亦是一員無事道人。」復曰：「恁麼也不
J36nB362_p0768a24║得，不恁麼也不得，然後沒交涉。三員無事道人中，選
J36nB362_p0768a25║一人為師。」師曰：「雪竇雖則慈悲之故，有落草之談，帶
J36nB362_p0768a26║累多少人生陷地獄。要識三員無事道人麼？也只是
J36nB362_p0768a27║館驛裏撮馬糞漢。」
J36nB362_p0768a28║長蘆真歇清了禪師上堂：「處處覓不得，祗有一處不
J36nB362_p0768a29║覓自得。且道是那一處？」良久曰：「賊身已露。」師曰：「督亢
J36nB362_p0768a30║圖窮匕首現，旁觀者為之髮豎。還有不惜性命底漢
J36nB362_p0768b01║麼？」
J36nB362_p0768b02║天童宏智禪師因僧問：「清虛之理畢竟無身時如何？」
J36nB362_p0768b03║童曰：「文彩未痕初，消息難傳際。」曰：「一步密移玄路轉，
J36nB362_p0768b04║通身放下劫壺空。」童曰：「誕生就父時，合體無遺照。」曰：
J36nB362_p0768b05║「理既如是，事作麼生？」童曰：「歷歷纔回分化事，十方機
J36nB362_p0768b06║應又何妨？」曰：「恁麼則塵塵皆現本來身去也。」童曰：「透
J36nB362_p0768b07║一切色，超一切心口，如理如事又作麼生？」童曰：「路逢
J36nB362_p0768b08║死蛇莫打殺，無底籃子盛將歸。」曰：「入市能長嘯，歸家
J36nB362_p0768b09║著短衫。」童曰：「木人嶺上歌，石女溪邊舞。」師曰：「者僧久
J36nB362_p0768b10║客未歸，猶思故園風景。天童老人不惜老婆，與他話
J36nB362_p0768b11║盡雲山。若是未能身裏出門者，何異夢中悲喜。然雖
J36nB362_p0768b12║如是，瞞皋亭不得。」
J36nB362_p0768b13║雪竇鑒禪師參翠山宗，宗問：「道者竭力，不無其勞。」鑒
J36nB362_p0768b14║曰：「須知有不勞者。」宗曰：「尊貴位中留不住是如何？」鑒
J36nB362_p0768b15║曰：「觸處相逢不相識。」宗曰：「猶是途中主賓。如何是主
J36nB362_p0768b16║中主？」鑒曰：「丙丁吹滅火。」宗以手掩鑒口，鑒拓開便行。
J36nB362_p0768b17║師曰：「翠山恁麼問，雪竇恁麼荅，盡謂賓主穆穆。檢點
J36nB362_p0768b18║將來，大似持缽不得，詐道不饑。」
J36nB362_p0768b19║丹霞淳禪師上堂：「寶月流輝，澄潭布影。水無蘸月之
J36nB362_p0768b20║意，月無分照之心。水月兩忘，方可稱斷。所以道：昇天
J36nB362_p0768b21║底事直須颺卻，十成底事直須去卻。擲地作金聲，不
J36nB362_p0768b22║須回顧。若能如是，始解向異類中行。諸人到者裏，還
J36nB362_p0768b23║相委悉麼？」良久曰：「常行不舉人問步，披毛帶角混塵
J36nB362_p0768b24║泥。」師曰：「有國有家者，未嘗不本此。丹霞老人恁麼為
J36nB362_p0768b25║人，難免盡喪家珍。」
J36nB362_p0768b26║天童如淨禪師開爐上堂，召眾打圓相，曰：「箇是天童
J36nB362_p0768b27║火爐，近前則燒殺，退後則凍殺。忽有箇漢出來道：『合
J36nB362_p0768b28║作麼生？』㘞！火爐動也。」師曰：「天童老人大似貧兒暴富，
J36nB362_p0768b29║賣弄家珍。皋亭當時若見踏翻便行，令者一隊趨炎
J36nB362_p0768b30║附熱漢凍殺，有甚麼過？」
J36nB362_p0768c01║鹿門覺禪師示眾：「盡大地是學人一卷經，盡乾坤是
J36nB362_p0768c02║學人一隻眼。以此眼讀如是經，千萬億劫無有間斷。」
J36nB362_p0768c03║師曰：「鹿門恁麼示眾，也是依經解義報恩。雖善斷章
J36nB362_p0768c04║節句，怎奈打失眼睛。皋亭一出孃肚皮，便開眼見明，
J36nB362_p0768c05║閉眼見暗，至今胸無一元字腳。山依舊是山，水依舊
J36nB362_p0768c06║是水，又何用別作解會也。別無難易，且道與古人是
J36nB362_p0768c07║同是別？辨得者出來吐露，不知者切忌心麤。」
J36nB362_p0768c08║磁州大明寶禪師示眾：「若論此事，如人作針線，幸然
J36nB362_p0768c09║針針相似，忽見人來，不覺失卻針，秪見線，者邊尋也
J36nB362_p0768c10║不見？那邊尋也不見？卻自曰：『近處尚不見，遠處那裏
J36nB362_p0768c11║得來？』多時尋不得，心煩昏悶，乃打睡，拽衣就枕。方就
J36nB362_p0768c12║枕時，驀然一劄，曰：『原來在者裏。』」師曰：「大明雖婆心切
J36nB362_p0768c13║切，若是皮下有血底，自然不甘。還有為古人出氣者
J36nB362_p0768c14║麼？皋亭要問伊：知痛癢也未？」
J36nB362_p0768c15║磁州雪巖滿禪師，初參普照，照曰：「兄弟年少，正宜力
J36nB362_p0768c16║參。老僧當年念念以佛法為事。」巖避席，進曰：「和尚而
J36nB362_p0768c17║今如何？」照曰：「如生冤家相似。」巖曰：「若不得此語，幾乎
J36nB362_p0768c18║枉行千里。」照下禪床，握巖手曰：「作家那！」萬松曰：「死灰
J36nB362_p0768c19║裏一粒荳爆。」師曰：「萬松老人錯下名言，殊不知青州
J36nB362_p0768c20║勾賊破家。我若作普照，待問：『而今如何？』拈棒趁出，免
J36nB362_p0768c21║見互相鈍置。」
J36nB362_p0768c22║報恩秀禪師問僧：「洞山道：『龍吟枯木，異響難聞。』如何
J36nB362_p0768c23║是異響？」曰：「不會。」恩曰：「善解龍吟。」師曰：「報恩老人雖別
J36nB362_p0768c24║音響，怎奈尤欠一著。在者僧善解龍吟，只是不知時
J36nB362_p0768c25║節。仔細看來，也是別寶遇著瞎波斯。」
J36nB362_p0768c26║西京少室雪庭裕禪師，因僧問：「如何是祖師西來意？」
J36nB362_p0768c27║庭曰：「待乳峰點頭即向汝道。」師曰：「為是荅者僧語？為
J36nB362_p0768c28║是別有道理？者僧當時若果然會去，乳峰至今橫點
J36nB362_p0768c29║頭豎點頭；若也不會，祖師歸天竺久矣。」
J36nB362_p0768c30║西京少室靈隱泰禪師上堂：「塵劫來事，只在於今。河
J36nB362_p0769a01║沙妙德，總在心源。試教伊覿面相承，便不解當風拈
J36nB362_p0769a02║出。且道過在什麼處？」卓拄杖曰：「祗為分明極，翻令所
J36nB362_p0769a03║得遲。」師曰：「大小靈隱，只見錐頭利，不見鑿頭方。」
J36nB362_p0769a04║西京寶應遇禪師，因僧問：「如何是西來的意？」應曰：「風
J36nB362_p0769a05║送泉聲來几畔，月移花影到窗前。」師曰：「寶應老人平
J36nB362_p0769a06║常六韜三略，七事隨身，恁麼荅話，大似坐觀成敗。然
J36nB362_p0769a07║雖如是，還覺腦門重麼？」
J36nB362_p0769a08║南陽香嚴才禪師，因僧問：「如何是理法界？」嚴曰：「虛空
J36nB362_p0769a09║撲落地，粉碎不成文。」「如何是事法界？」嚴曰：「到來家蕩
J36nB362_p0769a10║盡，免作屋中愚。」「如何是事理無礙法界？」嚴曰：「三冬枯
J36nB362_p0769a11║木秀，九夏雪花飛。」「如何是事事無礙法界？」嚴曰：「清風
J36nB362_p0769a12║伴明月，野老笑相親。」師曰：「香嚴只知指疆畫界，不覺
J36nB362_p0769a13║通身水泥。者僧會即會，也是紙上富貴。若是四法界，
J36nB362_p0769a14║未夢見在。」
J36nB362_p0769a15║西京少室俱空斌禪師，因僧問：「如何是空劫已前底
J36nB362_p0769a16║事？」空曰：「石烏龜向火。」師曰：「者僧當時悟去，可以隨處
J36nB362_p0769a17║作主。若更去東卜西卜，則病在心頭。」
J36nB362_p0769a18║壽昌無明經禪師，問僧：「趙州道：『臺山婆，我為汝勘破
J36nB362_p0769a19║了也。』畢竟勘破在什麼處？」僧曰：「和尚今日敗闕了也。」
J36nB362_p0769a20║昌曰：「老僧一生也不奈何，好教你知。若實會，舉似來
J36nB362_p0769a21║看。」僧擬進語，昌打一棒，云：「者掠虛漢。」師曰：「臺山路惟
J36nB362_p0769a22║趙州與壽昌老人親履實踐，故不與為讎。可惜者僧
J36nB362_p0769a23║當時舍近求遠，遂成周遮。若是皋亭，待他道：『老僧一
J36nB362_p0769a24║生也不奈何。』但云：『和尚更須買草鞋行腳。』不圖勘破
J36nB362_p0769a25║壽昌，并得參見趙州。」
J36nB362_p0769a26║雲門澄禪師，因僧問：「如何是異類中行？」門曰：「輕打我，
J36nB362_p0769a27║輕打我。」僧曰：「我會也。」門曰：「你作麼生會？」僧遂作驢鳴。
J36nB362_p0769a28║師曰：「者僧雖善步趨，猶欠返擲。檢點將來，也是邯鄲
J36nB362_p0769a29║學唐步。」
J36nB362_p0769a30║雲門在雲棲，棲舉高峰海底泥牛話問門曰：「他道內
J36nB362_p0769b01║有一句，能縱能奪，能殺能活，你且道是那一句？」門推
J36nB362_p0769b02║出傍僧曰：「大眾證明。」棲頷之。師曰：「披沙揀金，還他雲
J36nB362_p0769b03║門老人眼親手快。若是內中一句，能縱能奪、能殺能
J36nB362_p0769b04║活，莫道雲棲，便是高峰亦拈不出。何故聻？大眾證明。」
J36nB362_p0769b05║雲門因僧參，乃問：「你行腳事作麼生？」僧畫一圓相，門
J36nB362_p0769b06║剔破圓相。僧敲桌三下，門卻畫一圓相。僧又敲桌三
J36nB362_p0769b07║下，門又重畫三圓相。僧以手抹卻，門曰：「離此之外，別
J36nB362_p0769b08║道一句看。」僧擬議，門便喝出。師曰：「王者之師，有征無
J36nB362_p0769b09║戰。者僧不識大命，擅自對壘，及乎被雲門大書露布，
J36nB362_p0769b10║方肯束手歸降。」
J36nB362_p0769b11║雲門因中丞蘇雲浦問：「鴛鴦繡出從君看，不把金針
J36nB362_p0769b12║度與人。如何是金針？」門曰：「我在京師走一遭，不曾遇
J36nB362_p0769b13║著一人。」浦復問，門曰：「古佛過去久矣。」師曰：「雲門金針
J36nB362_p0769b14║暗擲，辜負鴛鴦獨宿。者俗漢錦衣夜行，不思故國風
J36nB362_p0769b15║光。」
J36nB362_p0769b16║武夷山東苑鏡禪師上堂，良久，云：「還會麼？千古萬古
J36nB362_p0769b17║事，當不得我眉毛縱一縱，當不得我額頭點一點，當
J36nB362_p0769b18║不得我拄杖子卓一卓，當不得我震聲一喝。你若不
J36nB362_p0769b19║會，燈籠露柱替你下涅槃堂。且道為甚麼如此？噫！立
J36nB362_p0769b20║地死漢有甚麼救處？」師曰：「皋亭當時若在，但撫掌云：
J36nB362_p0769b21║『者老漢熟處難忘。』」
J36nB362_p0769b22║寶壽方禪師與石車禪師同坐，司理黃元公問：「兩石
J36nB362_p0769b23║相磕時如何？」車曰：「一碾便死。」壽曰：「只可自怡悅，不堪
J36nB362_p0769b24║持贈君。」師曰：「兩箇老老大大，向俗人面前呈款。若是
J36nB362_p0769b25║皋亭，待問：『兩石相磕時如何？』只喚黃元公，『你擬向甚
J36nB362_p0769b26║麼處迴避？』雖然如是，也要救取元公始得。」
J36nB362_p0769b27║天界盛和尚問僧：「甚處來？」曰：「和尚不知某甲那？」界曰：
J36nB362_p0769b28║「野狐精𨁝跳作麼？」曰：「情知和尚有此一機。」界曰：「苦不
J36nB362_p0769b29║是新羅。」僧禮拜，界曰：「村夫喫橄欖。」師曰：「者僧纔從漆
J36nB362_p0769b30║桶裏探出頭來，被人喚作村夫，不但安名，并亦得號。」
J36nB362_p0769c01║天界問僧：「汝是延平來底麼？」曰：「是。」界日：「交劍潭兩條
J36nB362_p0769c02║龍還在否？」曰：「不知。」界曰：「蚯蚓驀過東海，蝦蟆撞倒須
J36nB362_p0769c03║彌。跂死禪和打瞌睡，未曾醒在。」師曰：「天界先師費許
J36nB362_p0769c04║多氣力作麼？若是交劍潭龍，莫道者僧，恐闔城人未
J36nB362_p0769c05║夢見在。然雖如是，老漢卻被者僧勘破。」
J36nB362_p0769c06║天界因僧問：「如何是常住三寶？」界曰：「兩粥一飯。」曰：「如
J36nB362_p0769c07║何奉持？」界曰：「朝看東南，暮看西北。」師曰：「天界先師是
J36nB362_p0769c08║則固是，然所費太奢。者僧果能奉持，受用無盡。其或
J36nB362_p0769c09║擬議，祗好東看西看。」
J36nB362_p0769c10║天界因僧問：「石頭和尚，有僧問：『如何是道？』頭曰：『木頭。』
J36nB362_p0769c11║『如何是禪？』頭曰：『碌磚。』此意如何？」界曰：「藝壓當行。」曰：「請
J36nB362_p0769c12║問和尚，如何是道？」界曰：「好皮不染皂。」「如何是禪？」界曰：
J36nB362_p0769c13║「好人不倩錢。」曰：「此與石頭答意有同別否？」界曰：「白馬
J36nB362_p0769c14║廟前好傘舖。」曰：「不會。」界曰：「木屐店在對門開。」師曰：「天
J36nB362_p0769c15║界先師果然藝壓當行，祗是不合將石頭和尚家私
J36nB362_p0769c16║輕易拋擲。可惜者僧不識好惡，喚作平常骨董，往往
J36nB362_p0769c17║向白馬廟前錯走。」
J36nB362_p0769c18║石頭垂示曰：「語言動用沒交涉。」時藥山出曰：「直得非
J36nB362_p0769c19║語言動用亦沒交涉。」頭曰：「者裏針劄不入。」山曰：「者裏
J36nB362_p0769c20║如石上栽花。」師曰：「大小石頭，祗知坐斷天下舌頭，不
J36nB362_p0769c21║顧路絕人荒。皋亭今日和泥合水，三十年後切忌錯
J36nB362_p0769c22║舉。」
J36nB362_p0769c23║隨州護國守澄淨果禪師，僧問：「鶴立枯松時如何？」國
J36nB362_p0769c24║曰：「地下底一場懡㦬。」曰：「滴水滴凍時如何？」國曰：「日出
J36nB362_p0769c25║後一場懡㦬。」曰：「會昌沙汰時，護法善神向甚麼處去？」
J36nB362_p0769c26║國曰：「三門頭兩箇漢一場懡㦬。」師曰：「好笑，笑須三十
J36nB362_p0769c27║年。忽有人問皋亭：笑箇甚麼？笑一場懡㦬。」
J36nB362_p0769c28║風穴因僧問：「語默涉離微，如何通不犯？」穴曰：「常憶江
J36nB362_p0769c29║南三月裏，鷓鴣啼處百花香。」天童覺曰：「露裸裸，圓陀
J36nB362_p0769c30║陀，直是無稜縫。且道風穴無稜縫，何似雪竇無稜縫？
J36nB362_p0770a01║還會麼？和光惹事，刮篤成家。」師曰：「說甚麼無稜縫，直
J36nB362_p0770a02║得七花八裂，塞壑填溝，帶累多少人流蕩忘返。有人
J36nB362_p0770a03║問皋亭，但對他道：『西天斬頭截臂，我者裏自領出去。』」
J36nB362_p0770a04║曹山因僧問：「如何是法身主？」山曰：「謂秦無人。」曰：「者箇
J36nB362_p0770a05║莫便是否？」山曰：「斬。」師曰：「入鄉問俗，入國問禁。者僧拋
J36nB362_p0770a06║家亂走，處處去伶俜下乞。若不斬卻，幾乎認奴作郎。
J36nB362_p0770a07║還識曹山麼？四臣不昧苔封殿，禁苑春深總未知。」
J36nB362_p0770a08║郢州芭蕉慧清禪師上堂，拈拄杖示眾曰：「你有拄杖
J36nB362_p0770a09║子，我與你拄杖子；你無拄杖子，我奪卻你拄杖子。」靠
J36nB362_p0770a10║拄杖，下座。師曰：「可惜眾中無人，何不奪來拗折，免得
J36nB362_p0770a11║古今人盡向節目更生節目。不見道：『殺人之父，人亦
J36nB362_p0770a12║殺其父。吾將以為教父。』」
J36nB362_p0770a13║藥山久不陞座，院主白曰：「大眾久思法誨。」山曰：「打鐘
J36nB362_p0770a14║著。」時大眾纔集定，便下座歸方丈。院主隨後復問曰：
J36nB362_p0770a15║「和尚許為大眾說法，為甚麼一言不措？」山曰：「經有經
J36nB362_p0770a16║師，律有律師，爭怪得老僧？」師曰：「大小藥山龍頭蛇尾，
J36nB362_p0770a17║當時何不與他本分草料？亦免後世兒孫箇箇被葛
J36nB362_p0770a18║藤椿絆倒。雖然如是，要識藥山麼？有時獨上孤峰頂，
J36nB362_p0770a19║月下披雲嘯一聲。」
J36nB362_p0770a20║保福展禪師因僧問：「雪峰平生有何言句，得似羚羊
J36nB362_p0770a21║挂角時？」福曰：「我不可作雪峰弟子不得。」雪竇顯曰：「一
J36nB362_p0770a22║千五百箇布衲，保福較些子。」師曰：「說甚較些子，直是
J36nB362_p0770a23║未在。雪峰生平有何言句得似羚羊挂角時，劈脊便
J36nB362_p0770a24║棒？何故聻？從來孝子諱爺名。」
J36nB362_p0770a25║雪峰在洞山作飯頭，淘米次，洞問：「淘沙去米？淘米去
J36nB362_p0770a26║沙？」峰曰：「沙米一齊去。」洞曰：「大眾喫箇甚麼？」峰遂覆卻
J36nB362_p0770a27║盆。洞曰：「據子因緣，合在德山。」師曰：「雪峰貧恨一身多，
J36nB362_p0770a28║不知尊貴家風自別。當時若解轉位投機，又豈同門
J36nB362_p0770a29║外遊人？且道洞山不肯雪峰，意在什麼處？無身有事
J36nB362_p0770a30║超岐路，無事無身落始終。」
J36nB362_p0770b01║頌古
J36nB362_p0770b02║世尊初生。
J36nB362_p0770b03║躍冶之金自不祥，干將鑄就赤眉殃，乾坤撥亂稱
J36nB362_p0770b04║元首，竊國紛紛有憲章。
J36nB362_p0770b05║世尊拈花。
J36nB362_p0770b06║蛾眉初覺試新粧，一種嬌羞沒處藏，推向畫樓誇
J36nB362_p0770b07║眾藝，偷香端的許潘郎。
J36nB362_p0770b08║世尊陞座，文殊白椎。
J36nB362_p0770b09║上來下去總虛張，法令何曾會舉揚，不是傍人添
J36nB362_p0770b10║註腳，幾乎空討一場忙。
J36nB362_p0770b11║德山托缽。
J36nB362_p0770b12║曾向藍田射石虎，幾經塞外息狼煙，而今潦倒隨
J36nB362_p0770b13║兒戲，要中紅心那一邊。
J36nB362_p0770b14║傅大士講經。
J36nB362_p0770b15║聽，聽，大士何曾解講經。晝見日，夜見星，雪打梅花
J36nB362_p0770b16║玉一庭。多少雲山歸未得，幾人能不自伶俜。
J36nB362_p0770b17║僧問巖頭：「古帆未挂時如何？」頭曰：「後園驢喫草。」
J36nB362_p0770b18║吞吐乾坤老作家，一塵不立舊生涯，後園荒草憑
J36nB362_p0770b19║驢喫，多少王孫怨落花。
J36nB362_p0770b20║新婦騎驢阿家牽。
J36nB362_p0770b21║首山驢兒撥剌剌，新婦倒騎怕跌殺，汝水東流過
J36nB362_p0770b22║汴城，莫教溼卻凌波襪。
J36nB362_p0770b23║一人發真歸元，十方虛空悉皆消殞，因甚麼天台山
J36nB362_p0770b24║至今嶷然？
J36nB362_p0770b25║摩月干霄勢莫凌，春風歲住赤霞城，平田庄上憧
J36nB362_p0770b26║憧客，推倒方知路不平。
J36nB362_p0770b27║九峰虔因僧問：「承聞和尚有言：『諸聖問出，秪是傳語
J36nB362_p0770b28║人。』是否？」
J36nB362_p0770b29║虎驟龍驤越大方，金聲玉振豈尋常，要知尊貴深
J36nB362_p0770b30║深旨，臣相當途印不彰。
J36nB362_p0770c01║風穴陞座曰：「祖師心印，狀似鐵牛之機。」
J36nB362_p0770c02║風穴倚官挾勢，盧陂帶水拖泥，致令祖師心印，幾
J36nB362_p0770c03║被俗人輕窺。鐵牛機，鐵牛機，朱點窄處太離披。
J36nB362_p0770c04║巖頭因僧問：「古帆挂後時如何？」曰：「小魚吞大魚。」
J36nB362_p0770c05║野老相將問卜居，太平無象儘容與，古帆挂後鄉
J36nB362_p0770c06║關杳，惟見小魚吞大魚。
J36nB362_p0770c07║經題[米-木+八]字。
J36nB362_p0770c08║以字不成，八字不是，風捲殘蘆墮秋水。隨波泊在
J36nB362_p0770c09║釣魚磯，無限魚龍不敢視。長的如戟，短的如匕，驚
J36nB362_p0770c10║得龍王按劍起。夜來風雨落滂沱，萬象森羅談不
J36nB362_p0770c11║已。
J36nB362_p0770c12║
J36nB362_p0770c13║
J36nB362_p0770c14║
J36nB362_p0770c15║
J36nB362_p0770c16║
J36nB362_p0770c17║
J36nB362_p0770c18║
J36nB362_p0770c19║
J36nB362_p0770c20║觀濤奇禪師語錄卷第五