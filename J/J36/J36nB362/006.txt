J36nB362_p0771a01║觀濤奇禪師語錄卷第六
J36nB362_p0771a02║門人興舒等編
J36nB362_p0771a03║法語
J36nB362_p0771a04║示瞿次知藏
J36nB362_p0771a05║從上聖賢與常人異者，不過立身操行不苟，故能照
J36nB362_p0771a06║耀今昔。所以身為道本，言乃樞機，其令人信從，如影
J36nB362_p0771a07║隨身。故曹谿始從黃梅負舂，後來傳衣缽、繼祖位，甚
J36nB362_p0771a08║至感王臣師禮，於今千有餘年，宇內尊崇如泰山。當
J36nB362_p0771a09║其負石舂碓時，不過一力作賤役，又誰識所行所為
J36nB362_p0771a10║皆聖賢事業？今人名色盡向上第一等，而行事與輿
J36nB362_p0771a11║儓傖傭之不若，其能振末世、光前謨，吾未之聞也。何
J36nB362_p0771a12║以故？昔之學者為道求師，焚身斷臂，采薪汲水，除糞
J36nB362_p0771a13║肩輿，故曰身為床坐，身為奴僕。今之學者為名求師，
J36nB362_p0771a14║不過豐飲食、厚軟暖，色斯媮、言斯從，嬌其故習、寵其
J36nB362_p0771a15║作媚，以為恩深，稍不順己，便離心背德。又何曾似古
J36nB362_p0771a16║人鞭背流血而不恨，禠剝衣裙而不怨，驅逐墮崖，扃
J36nB362_p0771a17║門折足，甚至三登九上而不憚勞，易服潛形而不為
J36nB362_p0771a18║恥，舍邪歸正而不為欺，求賢遠偽而不為非？斯皆哲
J36nB362_p0771a19║人事業，見諸行事。又豈似今時行腳訪道者，言不與
J36nB362_p0771a20║心親，道不與心明，德不為人感，智不使人矜，事不堪
J36nB362_p0771a21║人傳誦，行不致人取並，焉敢望人之信重尊從也哉？
J36nB362_p0771a22║瞿次喜子親依皋亭，其任力荷眾，別於他人，持紙求
J36nB362_p0771a23║開示語。予故舉古人可以為鑒誡，有益於身心者，令
J36nB362_p0771a24║其入深躋遠，直至古人地步，庶幾與師友聚首，非是
J36nB362_p0771a25║閒相識也。勉之！
J36nB362_p0771a26║示雪巢侍者
J36nB362_p0771a27║趙州云：「不貴苟得，不踐高名。」今時剎竿如林，參學者
J36nB362_p0771a28║憧憧，師不審資、資不擇師，彼此相欺，惟貴苟得。觀其
J36nB362_p0771a29║用心立身處，真庸流之不若，焉能跂及古人項背？況
J36nB362_p0771a30║有高名不踐，能光明碩大者哉？今人之天資志氣未
J36nB362_p0771b01║嘗不有過古人者，第發心行腳、親師擇友、立身存心，
J36nB362_p0771b02║事事與古人悖。何以故？古人用心要自肯，今人求他
J36nB362_p0771b03║肯；古人立身期遠大，今人甘卑尟；古人擇友取直諒，
J36nB362_p0771b04║今人愛阿諛；古人敬嚴難，今人事簡易；古人行腳為
J36nB362_p0771b05║見道，今人好奔馳；古人發心畏生死，今人念名聞；古
J36nB362_p0771b06║人重法為人，今人輕法利己。此皆近世聞見之昭著
J36nB362_p0771b07║者，安敢望法門之再振、吾道之興隆也？雪巢侍者稟
J36nB362_p0771b08║質木訥，樸實少華，乞假歸閩省親，持紙求開示。予喜
J36nB362_p0771b09║其誠篤，故不敢彼此相欺，聊舉邇來叢林獘端若是，
J36nB362_p0771b10║有血氣者當痛心疾首取法古人，則古人不前、今人
J36nB362_p0771b11║不後也。
J36nB362_p0771b12║詩偈
J36nB362_p0771b13║巖上吟
J36nB362_p0771b14║煙水周旋罷，匆匆只閉門，莫將黃菜葉，流出白榆村。
J36nB362_p0771b15║鑿石心堪種，撥爐火尚溫，幾多賓主句，捫蝨向誰論。
J36nB362_p0771b16║又
J36nB362_p0771b17║一把黃茅屋，還藏犢鼻禪，果然天地大，愈見佛身尊。
J36nB362_p0771b18║五嶽瓢中影，千秋衲上痕，若能名實具，目擊可忘言。
J36nB362_p0771b19║又
J36nB362_p0771b20║驅犢前溪牧，隨流入草根，石斑新蘚滑，路沒舊燒痕。
J36nB362_p0771b21║秋月從人喻，此心許孰論，寒山詩一卷，細讀可招魂。
J36nB362_p0771b22║又
J36nB362_p0771b23║亂後人家少，山前俱廢村，桑麻侵蔓草，雞犬絕黃昏。
J36nB362_p0771b24║炙背移磚枕，燒茶洗瓦盆，幸餘行腳地，一衲舊乾坤。
J36nB362_p0771b25║又
J36nB362_p0771b26║藤蘿穿石磴，新竹破籬門，水筧常留月，瓜棚暫作軒。
J36nB362_p0771b27║護持梅子樹，布置菊花根，一歲經營始，寒時好負暄。
J36nB362_p0771b28║又
J36nB362_p0771b29║荷鋤歌白石，種荳上高原，不識樵人面，惟聞向我言。
J36nB362_p0771b30║前宵賣乳犢，昨日鬻親孫，難免誅求急，願來依世尊。
J36nB362_p0771c01║尋山
J36nB362_p0771c02║芒鞋曾蹋破，五岳半浮沉，不畏身難隱，惟愁塵易侵。
J36nB362_p0771c03║天地終還樸，人情始見深，未嫌支遁癖，且再過前岑。
J36nB362_p0771c04║縛屋
J36nB362_p0771c05║山林宜草率，廓落見真情，病骨憐衣破，龕燈懼滅明。
J36nB362_p0771c06║藉茅防滲漏，擇木拄欹傾，結構須乘早，秋高幾日晴。
J36nB362_p0771c07║編籬
J36nB362_p0771c08║野曠防侵亂，山居須護持，斬荊填缺陷，劈篾整支離。
J36nB362_p0771c09║秋月經行夜，寒雲出入期，古人深遠思，戒止見當時。
J36nB362_p0771c10║栽松
J36nB362_p0771c11║草堂當此後，標致望誰尊？秀色非無種，堅貞別有根。
J36nB362_p0771c12║移雲潦倒共，抉石淺深存，戒令遲剪伐，參天勢莫捫。
J36nB362_p0771c13║鏟草
J36nB362_p0771c14║疾惡心無異，傷慈莫近刑，芟夷存地步，束縛既清寧。
J36nB362_p0771c15║火燒根難蔓，霜侵莢易青，荷鋤工不匱，勿使害門庭。
J36nB362_p0771c16║筧水
J36nB362_p0771c17║山廚初乞火，煮粟必營泉，策杖尋雲竇，攀藤入亂煙。
J36nB362_p0771c18║源分隨曲直，石落聽潺湲，秋熱均鄰圃，無勞讓後先。
J36nB362_p0771c19║折蔬
J36nB362_p0771c20║小圃霑秋雨，青青色可餐，攜筐採白露，引灌帶黃昏。
J36nB362_p0771c21║味澹心無辱，安貧志所存，舉盤思欲共，把箸媿難言。
J36nB362_p0771c22║移竹
J36nB362_p0771c23║讀書深不解，終日只看雲，晤對無他物，相思有此君。
J36nB362_p0771c24║南風先致意，秋雨後殷勤，活計雖平淡，聲音自可聞。
J36nB362_p0771c25║采茶
J36nB362_p0771c26║平原春事足，草色上衣香，入路煙埋石，歸林綠滿筐。
J36nB362_p0771c27║水分秋跡淺，月借雪痕長，持此堪相語，山中意不忘。
J36nB362_p0771c28║書妙高菴壁
J36nB362_p0771c29║幻住雲中已一年，青青山色有誰憐？綠蘿涼月緣階
J36nB362_p0771c30║上，消受婆娑半榻禪。
J36nB362_p0772a01║又
J36nB362_p0772a02║青山有約記當年，為愛蒼松不費錢，霜夜寒濤供客
J36nB362_p0772a03║夢，餘聲瀝亂打窗邊。
J36nB362_p0772a04║寄棲霞鶴谿兄
J36nB362_p0772a05║六朝松裏晉時寺，坐久成勞老簸箕，脫卻一雙翻著
J36nB362_p0772a06║襪，波波赤腳走塵涯。
J36nB362_p0772a07║又
J36nB362_p0772a08║鋤頭活計舊家私，耕轉前坡種蒺藜，半拍綿州煙月
J36nB362_p0772a09║調，令人平地墮雙眉。
J36nB362_p0772a10║留別丹叔
J36nB362_p0772a11║缽裏餘香始見心，還言相共水雲深，廬山面目分明
J36nB362_p0772a12║在，著得芒鞋便可尋。
J36nB362_p0772a13║寄天界谷語兄
J36nB362_p0772a14║破院支撐已十年，髼鬆一缽乞寒煙，王城踏遍歸來
J36nB362_p0772a15║暮，衲擁青灰枕月眠。
J36nB362_p0772a16║寄贈苕上嚴三求
J36nB362_p0772a17║曾聞苕溪清且長，匹練滉漾神龍藏。頭角至今不肯
J36nB362_p0772a18║見，疾雷閃電生其光。又聞雲霞飛晴岡，峰巒面面芙
J36nB362_p0772a19║蓉裝。我亦有懷非旦暮，竹杖麻鞋試秋霜。探彼窟宅
J36nB362_p0772a20║人其底，請為蒼生治霖雨。
J36nB362_p0772a21║答棲霞睡翁兄
J36nB362_p0772a22║千佛嶺前師表堂，六朝人去思茫茫，青山有主留真
J36nB362_p0772a23║法，白雪難酬勝夜光。澗草品泉衣濺綠，崖花宿雨缽
J36nB362_p0772a24║函香，年來歸路渾無恙，松月高寒人夢長。
J36nB362_p0772a25║題畫
J36nB362_p0772a26║柳色陰陰蔽日明，野亭孤漵少人行，江空惟見䕷蕪
J36nB362_p0772a27║影，想是錢塘潮未平。
J36nB362_p0772a28║寄懷明招補兄
J36nB362_p0772a29║九年不相見，空寄幾行書，僧史同誰較，山雲應自鋤。
J36nB362_p0772a30║麻衣盛蠟屐，竹杖引清渠，他日傳燈譜，先圖白髮疏。
J36nB362_p0772b01║藥地智兄書至喜而賦荅
J36nB362_p0772b02║五承書記問題梅，都作錦鱗腹裏胎，布網屠龍空說
J36nB362_p0772b03║劍，藥籠指馬實藏雷。炮成具茨天無縫，弄出泥九地
J36nB362_p0772b04║有坯，遠餉餘滓慚過分，祖關遙肯為余開。
J36nB362_p0772b05║寄借菴弘子
J36nB362_p0772b06║寄言石門關中主，疊足看雲事可捐，莫學興化嗣臨
J36nB362_p0772b07║濟，還如趙州見南泉。塵中得旨須分印，物外行權好
J36nB362_p0772b08║著鞭，楊廣山頭青未了，覓將餘燄作燈傳。
J36nB362_p0772b09║送嘯谷知藏歸江西
J36nB362_p0772b10║廿年不作歸鄉夢，山水蒼茫半失真，若到匡廬為問
J36nB362_p0772b11║訊，石門高扃待何人。
J36nB362_p0772b12║喜且翁和尚過皋亭
J36nB362_p0772b13║曾聞豎大義，高揭衡山空，骨力岣嶁聳，襟懷洞庭雄。
J36nB362_p0772b14║原宗深有辨，喻指幾能窮，得共終宵語，微言可化龍。
J36nB362_p0772b15║送光典客歸省
J36nB362_p0772b16║師老宜歸省，道情出世長，且將雲水意，為作火爐香。
J36nB362_p0772b17║竹錫扶春雨，磁缾簪棣棠，到家應得句，舉出驗諸方。
J36nB362_p0772b18║泉書記得天然水如意賦詩予喜和荅
J36nB362_p0772b19║盤根臃腫得春全，雲氣芝神兩舁妍，化母有心歸草
J36nB362_p0772b20║木，山靈無計護天年。書生舞罷風流在，大將歌殘老
J36nB362_p0772b21║志堅，且讓山翁閒指點，從教花雨遍林泉。
J36nB362_p0772b22║峨峰
J36nB362_p0772b23║峨峰天半聳，秀壓萬山青，海甸遵神化，叢林仰魯靈。
J36nB362_p0772b24║蒼黃分草木，涼燠辨郊坰，砌石開田處，風雷晝不停。
J36nB362_p0772b25║廩山
J36nB362_p0772b26║二姑排遠嶂，五嶺燠蠻分，清冷秋空月，蒼茫煙樹雲。
J36nB362_p0772b27║啼猿多領子，歸鴈慣隨群，似與諸天近，微言信可聞。
J36nB362_p0772b28║溪行
J36nB362_p0772b29║花底啼鶯聲妥帖，沙間立鷺步從容，正隨柳岸看船
J36nB362_p0772b30║渡，風送原西寺裏鐘。
J36nB362_p0772c01║麥羹坵
J36nB362_p0772c02║一鋤雨雪趁春風，壟月煙疇汗血功，百世道能通帝
J36nB362_p0772c03║座，綸音親問綠簑翁。
J36nB362_p0772c04║老人石
J36nB362_p0772c05║鬚眉原帶煙霞色，肝膽深懷日月光，十二金人歸漢
J36nB362_p0772c06║苑，春秋惟見穀城長。
J36nB362_p0772c07║寄巢者法姪
J36nB362_p0772c08║明霞高映秋天迥，河渚伊人隔路長，幾度鴈聲砧杵
J36nB362_p0772c09║下，又隨夜色入松窗。
J36nB362_p0772c10║辛亥冬省月坡老師
J36nB362_p0772c11║廿年重得侍巾瓶，一榻龕燈孰夢醒，鶴髮息深存化
J36nB362_p0772c12║母，漆瞳照轉辨晨星。住山有句過鴻寶，出世忘機任
J36nB362_p0772c13║楚經，自愧鈍根名廢實，幾勞心力慰伶俜。
J36nB362_p0772c14║落梅
J36nB362_p0772c15║雨後殘花落滿苔，鳥啼餘夢喚春回，明年為報長安
J36nB362_p0772c16║客，馬首還期折寄來。
J36nB362_p0772c17║寄皋亭舒長老
J36nB362_p0772c18║皋亭平地起骨堆，引得群峰爭崔嵬，晝倚晴嵐不改
J36nB362_p0772c19║變，日月旋遶無時開。我昔誤入桃花源，姓名流落在
J36nB362_p0772c20║漁船，風雨飄花隨流水，相傳此處別有天。汝既高踞
J36nB362_p0772c21║雲錦上，把竿穩待雲雷放，戴角擎頭逐浪來，絲綸一
J36nB362_p0772c22║擲機宜當。他時莫謂水無鱗，明月滿載漁歌唱。君不
J36nB362_p0772c23║見，任公十二牛餌釣其龍，能用大者所得奢，豈似溪
J36nB362_p0772c24║澗摝蜆蝦。
J36nB362_p0772c25║
J36nB362_p0772c26║
J36nB362_p0772c27║
J36nB362_p0772c28║
J36nB362_p0772c29║
J36nB362_p0772c30║
J36nB362_p0773a01║讚
J36nB362_p0773a02║釋迦佛（怪石為座）
J36nB362_p0773a03║如此危峻，安能孤坐？為憫眾生平地遭墮，以勇猛力
J36nB362_p0773a04║裂愛欲鎖，大千世界一肩擔荷，所以天上人間見相
J36nB362_p0773a05║聞名，盡去拈香擇火，無有一箇半箇向空劫已前著
J36nB362_p0773a06║眼看破是渠是我。
J36nB362_p0773a07║又（圓相內坐蓮華上）
J36nB362_p0773a08║人人心內，誰不有此。世界未分，名自何起？費盡腕頭，
J36nB362_p0773a09║邈難相似。所以趙州，稱念弗喜。韶石跛師，喚作乾矢。
J36nB362_p0773a10║眾生迷倒，認物為己。果能轉物，知慚識恥。華敷可坐，
J36nB362_p0773a11║月臨秋水。
J36nB362_p0773a12║托缽佛
J36nB362_p0773a13║進止有儀，施受有度。善哉佛子！以法而住。
J36nB362_p0773a14║大士（坐一瓣蓮葉）
J36nB362_p0773a15║眼能觀聲，耳能聽色，一處休復，六用咸克。眾生悲心，
J36nB362_p0773a16║諸佛慈力，體具兼之，實憑實式。見相稱名，如味薝蔔，
J36nB362_p0773a17║熱惱清涼，半規誰識？
J36nB362_p0773a18║壽昌經老和尚
J36nB362_p0773a19║推倒大好山，露出峨峰天半；透過祖師室，浚深曹源
J36nB362_p0773a20║波瀚。振起二百年已墜之綱宗，掀翻五燈譜陳腐之
J36nB362_p0773a21║公案。嬴得古佛閒名遍滿神州，闢有壽昌門庭峨嵲
J36nB362_p0773a22║霄漢。乘願力示現兩身一姓，非衣不換；應遺讖重來
J36nB362_p0773a23║單絲九鼎，青山暮旦。開田說大義，麥羹丘尚流血汗；
J36nB362_p0773a24║砌石闡家風，破蓆帽猶高檐岸。鈯钁一柄傳兒孫，海
J36nB362_p0773a25║墨書乾難盡讚。
J36nB362_p0773a26║東苑鏡老和尚
J36nB362_p0773a27║武夷巖巖，九曲潺潺。石屏之下，睡虎耽耽。奪峨峰印，
J36nB362_p0773a28║搴博山旗。險坑跨過，佛祖皆迷。機如劈箭，舌如雷電。
J36nB362_p0773a29║生涯鈍钁，見者股戰。崖扉高扃，瓦鐺自挈。千聖不傳，
J36nB362_p0773a30║祗此妙訣。本色住山，冷襟誰類。藥嶠汾州，差可比擬。
J36nB362_p0773b01║末後句子，函蓋相邑。長嘯一聲，乾坤辟易。世衰道降，
J36nB362_p0773b02║心燈邪坱。遠嚮真風，魄禠魂喪。奇生也晚，未識大全。
J36nB362_p0773b03║嘉言善行，得獲遺篇。作此贊詞，以塵足岳。厚載之量，
J36nB362_p0773b04║肯拒堊濁。
J36nB362_p0773b05║天界盛老和尚
J36nB362_p0773b06║死貓頭上親沾著，佛病祖病齊發作，高逞知見跨峨
J36nB362_p0773b07║峰，拗得一橛利逾鍔。自謂絕世之珍奇，九曲溪邊打
J36nB362_p0773b08║失卻，赤手無錐何所為？汲汲彌縫造嵩岳。從茲名句
J36nB362_p0773b09║遍天下，足跡幾遭魔外削，身雲澤物四十年，象龍追
J36nB362_p0773b10║步乘頭角。王侯士庶等目觀，踞坐禪床恣酬酢，伯仲
J36nB362_p0773b11║之間見杲洪，峽瀉河傾失安約。憂天愍人赤子心，一
J36nB362_p0773b12║視死生如展縮，我師隱德讚難窮，虛空五彩重丹雘。
J36nB362_p0773b13║自影（潤首座請）
J36nB362_p0773b14║生書香之里，而目不識六七；出千佛之世，而志不欲
J36nB362_p0773b15║作佛。有說法之名，未肯與人箇元字腳；無容眾之量，
J36nB362_p0773b16║居嘗龍蛇繞座奔。如此紕繆師承，濫膺人天，真佛祖
J36nB362_p0773b17║冤讎、叢林殃害。分付潤首座為伊埽蹤削跡，庶幾於
J36nB362_p0773b18║壽昌門庭斯賴。
J36nB362_p0773b19║又（孝西堂請）
J36nB362_p0773b20║澹寫春山瘦骨露，平鋪秋水兩眉寒。空王有俸渠慵
J36nB362_p0773b21║食，背上生毛仔細看。噫！太無端。從來孝子諱爺名，翻
J36nB362_p0773b22║笑叢林著熱瞞。
J36nB362_p0773b23║又（證侍者請）
J36nB362_p0773b24║貌不過常人，行未齊先哲。學道遇明師，而未盡師家
J36nB362_p0773b25║底蘊；參禪遭毒辣，亦何曾斷臂立雪。所以說法不依
J36nB362_p0773b26║格則，動履不循途轍。知者謂是遁天戮民，不識者指
J36nB362_p0773b27║為緇中蟊蠥。更有一椿醜處，三十年用不盡底，被侍
J36nB362_p0773b28║者漏泄。
J36nB362_p0773b29║介山頭陀小像
J36nB362_p0773b30║未虎嘯而胸排萬古，能探天目之靈祕；已鵬奮而眼
J36nB362_p0773c01║空一世，肯涉五湖之驚濤。行人之所難行，忍人之所
J36nB362_p0773c02║難忍，總知極平常、極容易，而智不能知、識不能識，其
J36nB362_p0773c03║顛倒英雄、殺活凡聖，豈非龐蘊之儔、萬回之伍？就中
J36nB362_p0773c04║一著不顢頇，待三十年後，聽其自己向天下人道破。
J36nB362_p0773c05║咄！
J36nB362_p0773c06║無年齡公小像
J36nB362_p0773c07║楞嚴讀罷，正受現前。心與天遊，象帝之先。塵剎其說，
J36nB362_p0773c08║不許言詮。軍持炷香，火用薪傳。
J36nB362_p0773c09║佛事
J36nB362_p0773c10║禮悟空禪師真歇了祖靜照塔。「空劫已前誰是主？舟
J36nB362_p0773c11║霞掌下錯承當，面門劈破無尋處，嬴得閒名滿大唐。
J36nB362_p0773c12║閒名既滿，大唐為甚麼無尋處聻？」以拂子拂一拂，曰：
J36nB362_p0773c13║「到家不怕語聲高，一盞清茶一炷香。」
J36nB362_p0773c14║壽昌重開山經老祖塔。「盡道同時不識祖，分明指示
J36nB362_p0773c15║也無端，致令石峽逆流水，倒入西江太瀰漫。教眼宗
J36nB362_p0773c16║眼兩何長？振衣而起海天寬，好山踏破歸休後，贏得
J36nB362_p0773c17║峨峰天畔看。看即不無，畢竟作麼生與老祖相見？」良
J36nB362_p0773c18║久，曰：「兩輪互繞無終古，鳳宿龍巢影不彰。」
J36nB362_p0773c19║見如謐老和尚塔。「正明不露誰能辯，指據紛紛事始
J36nB362_p0773c20║彰。天下盡稱為伏鳳，四目八臂休相望。休相望，且道
J36nB362_p0773c21║今日作麼生通信？四山草木深秋後，盡是吾師汗血
J36nB362_p0773c22║黃。」
J36nB362_p0773c23║竺菴成和尚衣缽塔。「分付紅爐徹底煎，要見真金色
J36nB362_p0773c24║愈鮮，致使劫火瓦礫地，傑閣危樓勢插天。自是神功
J36nB362_p0773c25║勞百戰，大▆不宰遵古勸，湘南潭北不隔線，幾對晴
J36nB362_p0773c26║嵐目光眩。黃龍峰下路同踐，秋風颯颯阿兄面，此心
J36nB362_p0773c27║未許傍人薦，伽黎古色終無變。」
J36nB362_p0773c28║雙峰存和尚塔。「叢林此日鬥舟黃，阿兄劈板振古綱，
J36nB362_p0773c29║為報四方雲水客，離言句子好商量。休商量，揭開向
J36nB362_p0773c30║上千峰眼，始見高深一道長。」
J36nB362_p0774a01║其天浩和尚塔。「從來同步不同途，鷺入蘆花類自殊，
J36nB362_p0774a02║墓隧松枝堪挂劍，相逢誰識此心孤？心不孤，不住青
J36nB362_p0774a03║霄看變化，肯留潭影蟠明珠？」
J36nB362_p0774a04║海會塔設供。「大功不宰理原常，只此歸趨勝覺場，好
J36nB362_p0774a05║看峰前流水意，滔滔不盡願猶長。」
J36nB362_p0774a06║廩山忠祖塔。「熊耳峰高月影寒，一輪足可自盤恒，歸
J36nB362_p0774a07║來枕遍青山色，折腳鐺兒不肯瞞。恭惟洞山下第三
J36nB362_p0774a08║十世祖廩山蘊空忠老和尚之塔，青萍獨倚，看天外
J36nB362_p0774a09║之飛鴻；明珠深抱，待寧馨以親授。舌本藏雷，儘天下
J36nB362_p0774a10║人鬥紫亂朱；身同潛角，聽塵外客說青道黃。少室得
J36nB362_p0774a11║髓，荷綱宗而傲世；峨峰續燄，付心印以標宗。以故，巍
J36nB362_p0774a12║然廩嶠，四海咸稱尊貴；浚哉石硤，一脈賴此流長。不
J36nB362_p0774a13║肖五世孫某，遠承慈蔭，慚繼芳蹤，懷瓣香以躬獻，表
J36nB362_p0774a14║愚志而自焚。雖然如是，正恁麼時，如何奉重？黃閣簾
J36nB362_p0774a15║垂恩光普，青苔日照視聽親。」
J36nB362_p0774a16║掃父時顯府君墓。「生緣誰敢昧斯身，謾道而今始識
J36nB362_p0774a17║親，踏遍山河皆是血，白頭人禮黑頭人。」
J36nB362_p0774a18║掃母何氏孺人墓。「借借之機豈易常，森羅倒影落寒
J36nB362_p0774a19║塘，二十四年看不厭，青山依舊白雲藏。」
J36nB362_p0774a20║廩山忠祖忌辰燒香。「青萍磨得問如何，千聖要從腳
J36nB362_p0774a21║下過，謾道今朝無伴侶，眠雲枕石不勝多。」
J36nB362_p0774a22║桃花山影堂上供。「眾山齊出爭雄長，頭角崢嶸踞一
J36nB362_p0774a23║方，隱德至今稱伏鳳，根株原不借春光。恭惟桃峰開
J36nB362_p0774a24║山寂菴老和尚，大好山中鏟草，骨性天成，如騏驥不
J36nB362_p0774a25║受控勒；桃花嶺上藏身，慧辯生知，似鸞鳳必合衝霄。
J36nB362_p0774a26║住山六十年，高懷可並無業；操行九十歲，眠雲能繼
J36nB362_p0774a27║思大。所以欲隱彌露，馨香晚彰。茲者百歲彌壽，敬淪
J36nB362_p0774a28║杯茗瓣香，少展微忱。且作麼生與老和尚相見？」遂燒
J36nB362_p0774a29║香曰：「千峰萬峰齊拜倒，滿空花雨晝濛濛。」
J36nB362_p0774a30║福山和尚封龕。「坐斷簫峰寢萬機，含生無路辨離微，
J36nB362_p0774b01║如何令人疑生死？利物真慈識者稀。恭惟福山堂上
J36nB362_p0774b02║石潮法兄和尚之靈，托跡淮南，並青華嚴之骨氣；道
J36nB362_p0774b03║行江西，方洪覺範之風標。渠無生死，未出母胎覆卻
J36nB362_p0774b04║船；示有涅槃，纔入塵勞翻著襪。兩主名藍，瞎卻石頭
J36nB362_p0774b05║一城人眼；一表化儀，揭開琢煉千古師心。卮言出轉，
J36nB362_p0774b06║腐爛盡為神奇；風句飛攝，強項皆成法幹。正擬慧日
J36nB362_p0774b07║長明，何期真燈遽滅？萬象悲號，眉斷青山；森羅哀泣，
J36nB362_p0774b08║淚翻碧水。智弓方釋，波旬重豎赤幡；悲駕暫停，人天
J36nB362_p0774b09║更驚白墮。茲者紫羅帳合，視聽難通，夜明簾卷，轉功
J36nB362_p0774b10║得旨。雖然輟櫂停輪，畢竟為什麼邊事？」良久，曰：「雞足
J36nB362_p0774b11║山前無異路，熊耳峰上有真規。」
J36nB362_p0774b12║舉龕。「獨坐無尊卑，從來類不齊。隨他顛倒欲，新婦倒
J36nB362_p0774b13║騎驢。古帆高挂凌風上，好看小魚吞大魚。」
J36nB362_p0774b14║闍維。「金不博金，火能入火，莖茆莫向此中尋，疑殺當
J36nB362_p0774b15║年破灶墮。」擲火炬，曰：「三世諸佛，箇箇將錯就錯。」
J36nB362_p0774b16║懸真。「位次不用安排，天然坐得恰好。閒對青山送落
J36nB362_p0774b17║暉，笑看一老一不老。」
J36nB362_p0774b18║郢柏旭維那火。「興化擯克賓出院，皋亭將郢柏火葬。
J36nB362_p0774b19║事既兩般，理元一貫。若道恩怨不分明，留與叢林作
J36nB362_p0774b20║公案。」
J36nB362_p0774b21║道因耆宿火。「般若體，般若用，寒山拈帚，拾得念誦。木
J36nB362_p0774b22║葉落時秋潦退，黃花開處香風送，此回端的不是夢。」
J36nB362_p0774b23║佛生禪人火。「佛本無生，今云何滅？生滅去來，似月圓
J36nB362_p0774b24║缺。今年冬早雨無多，且看紅爐飛片雪。」
J36nB362_p0774b25║心月耆宿火。「如來惟說一心，天上只有一月，譬喻言
J36nB362_p0774b26║說無窮，光明照燭無缺。如今月落言路斷，畢竟作麼
J36nB362_p0774b27║分別？」擲火炬，云：「萬里神光一條鐵。」
J36nB362_p0774b28║綸副寺火。「焰裏絲條誰見縷。靉靆雲中別有天，神光
J36nB362_p0774b29║萬里無遮障。謝家人不在漁舡，綸子者回公案始稱
J36nB362_p0774b30║圓。」
J36nB362_p0774c01║知予老宿封龕。「四山相逼時如何？月朗霜空散彩多，
J36nB362_p0774c02║石瘦水枯光不亂，惟留清影在煙蘿。知予達公，童真
J36nB362_p0774c03║入道，七十年打成一片；盛世為僧，彈指項頓超三際。
J36nB362_p0774c04║慈悲濟物，忍草遍發山前；苦行居躬，紺宇撐空霄漢。
J36nB362_p0774c05║所以若緇若素，咸遵德化；或遐或邇，盡慕芳聲。茲者
J36nB362_p0774c06║化緣既畢，能事云週，要顯圓光萬里，以故藏身一室，
J36nB362_p0774c07║必使錦縫重披，還須密移那畔。」貼封條云：「鳳舞丹霄
J36nB362_p0774c08║機不立，金剛腦後示重輪。」
J36nB362_p0774c09║舉火。「三世諸佛在火焰裏說法，知公老宿與三世諸
J36nB362_p0774c10║佛譚禪，祗要見諸行事，不許寄以空言，免教守株待
J36nB362_p0774c11║兔，貴在得魚忘筌。」擲火炬，云：「不是五位與三玄。」
J36nB362_p0774c12║王居士火。「曾擁雕弓唱凱歌，天山定後絕淆訛，而今
J36nB362_p0774c13║纛掩西江月，特繞蓮花奉佛陀。」擲火炬云：「也不較多。」
J36nB362_p0774c14║月坡老師封龕。「昔未曾生，今云何滅？七十餘年獨嘯
J36nB362_p0774c15║好月，如今月落長空，誰敢到此亂說？」
J36nB362_p0774c16║為天界巨音和尚設供。「古佛堂中曾入作，剎竿推倒
J36nB362_p0774c17║善世門，兄呼弟應如相諉，斯道寥寥不可論。恭惟天
J36nB362_p0774c18║界堂上巨音選公和尚，靈根夙植，妙齡得契心宗；智
J36nB362_p0774c19║性天生，旦氣早膺法印。弘大法，歷盡艱難；擴正眼，幾
J36nB362_p0774c20║蹈危阱。百折不回，魔外化為神足；兩間能任，宇內仰
J36nB362_p0774c21║作心城。盡擬道同佛日，何期壽並白雲？嗟保社之凋
J36nB362_p0774c22║殘，實吾門之不幸。茲者聞訃之初，特效蘋蘩之薦，表
J36nB362_p0774c23║法乳之同源，冀慧燈之普照。雖然，天界和尚鑒臨畢
J36nB362_p0774c24║竟以何為驗？」拈香，曰：「圓通門啟無終古，大地群昏只
J36nB362_p0774c25║者機。」
J36nB362_p0774c26║資福天目禪師入塔。「獨坐無尊卑，諸峰類莫齊，白雲
J36nB362_p0774c27║籠不住，露出碧崔嵬，看他描邈者，返擲共雙眉。」
J36nB362_p0774c28║銘
J36nB362_p0774c29║旴郡金樓峰寶輪寺知予耆宿塔銘（并序）
J36nB362_p0774c30║禪師名道達，字知子，郡之徐氏子。七歲投壽昌沙門
J36nB362_p0775a01║元賓為驅烏，有大人器度，賓每過督而不見其退心。
J36nB362_p0775a02║至二十受具成大僧，見如謐公鍾愛之。寶輪乃唐宋
J36nB362_p0775a03║古剎，久湮沒，皆瓦礫荒墟，晝夜芟荊榛、拾殘甓，三十
J36nB362_p0775a04║年復還舊觀。未幾，明運數厄，國鼎遂遷。一旦遭兵燹，
J36nB362_p0775a05║諸有燼盡，師不少衰，以謂災因時變，我以願持。不數
J36nB362_p0775a06║年間，百廢復舉，四方緇素咸歎為希有，遠近聞名見
J36nB362_p0775a07║相，未有不遵德化而被真風。然而景暮齒尊，禪誦之
J36nB362_p0775a08║餘，雨笠煙簑，無輒寒暑，猶自慊然終身，以行門不如
J36nB362_p0775a09║古人。至於諸方尊宿及壽昌祖庭知識，請法質疑，問
J36nB362_p0775a10║辨奧義，迨無虛往。以時歉歲荒及接壤鄰封持鬥忿
J36nB362_p0775a11║爭，恒輒食週濟，以身排難。然皆至誠導人，俱望風音
J36nB362_p0775a12║而消狼毒，飲醇味以發善心，所以紺宇撐空，叢林香
J36nB362_p0775a13║繞。忽示微恙，遣徒以藍輿迎予，囑以後事及叢林大
J36nB362_p0775a14║節，遂而趨寂，乃乙卯仲冬三日也。師生於萬曆丁未，
J36nB362_p0775a15║世壽六十九，為僧六十二年，度徒子若干人，俗弟子
J36nB362_p0775a16║不可計，茶毘送喪者遍原谷，哀慕如考妣，非有過人
J36nB362_p0775a17║之智，感人之深，何能若是慟也？於戲！世界滄桑，俄而
J36nB362_p0775a18║遷變，況有限之身，能住世幾何？第六十年為僧，始而
J36nB362_p0775a19║事師學道，中而為法求人，濟物利生，尊賢愛眾，末後
J36nB362_p0775a20║歸休，猶以護惜叢林，住持佛法為憂。其生平操行立
J36nB362_p0775a21║身，垢衣惡食，勤勞穫耕，謙德自居，皆可稱述。今者繼
J36nB362_p0775a22║祖位而貪殘不去，至老死而利釀愈深，真烏鼠之徒，
J36nB362_p0775a23║聞師行而不愧，是佛門之闡提也。予主祖庭五載，師
J36nB362_p0775a24║為法為叢林，雖祁寒溽暑必奔至，每相見以憂世愍
J36nB362_p0775a25║人為念，是知師在家為賢良君子，出世為真佛種草。
J36nB362_p0775a26║其弟子某等，以師老，先製壽藏於寺之右掖，而未有
J36nB362_p0775a27║銘，以予為知師之深者，丐一言而識不朽於塔上，以
J36nB362_p0775a28║永孝思於後世也。為之銘曰：
J36nB362_p0775a29║衡霍之源，千里分榦。蓼花一穗，天開屏翰。牛嵊欻起，
J36nB362_p0775a30║群峰羅逶。芙蓉瓣列，光削出麗。區布黃金，輪持萬尋。
J36nB362_p0775b01║栴檀圍繞，僧寶若琛。辟塵離世，任佛重誓。以身說法，
J36nB362_p0775b02║梵壝力衛。紺宇蔽空，舟碧絢目。像設莊嚴，見聞心肅。
J36nB362_p0775b03║歲歉時災，已恒輒食。分饗四來，其心無㥾。六十二臘，
J36nB362_p0775b04║無改其操。使钁驅犢，不少為勞。尊賢重道，覲聞祕奧。
J36nB362_p0775b05║沍寒溽暑，躬為之造。末後歸真，儘可指陳。預卜化期，
J36nB362_p0775b06║叢林是遵。寺之右掖，壽藏是穸。龜鳳蟠旋，天休神宅。
J36nB362_p0775b07║旴郡永光弘比丘尼塔銘
J36nB362_p0775b08║夫道之寓於物也，無貴賤男女，無小大異同，惟心融
J36nB362_p0775b09║神契者之為聖為賢，心蔽神昧者之為凡為外，然於
J36nB362_p0775b10║道亦無貶損焉。猶日月之在天，雖江河行潦，陂池溝
J36nB362_p0775b11║洫，清濁溷溉之殊，影落其中，則光耀亦不為之少虧，
J36nB362_p0775b12║況稟乎陰陽之適，靈知之源，妙契自心之大，至道之
J36nB362_p0775b13║常也哉！吾於永光尼，亦得而論矣。當其良人之喪，姑
J36nB362_p0775b14║欲奪其志，惟縞衣綦巾，誓彼柏舟，引刀斷髮，把鏡剺
J36nB362_p0775b15║面，即古之貞烈，不過是也。既許身而祀佛，能求道以
J36nB362_p0775b16║達志，嚙冰茹荼，焚頂矢誓，苦參勵行，雖無著總持，又
J36nB362_p0775b17║何加焉！以故事久論定，一生一死，亦可以無憾矣。尼
J36nB362_p0775b18║名興宏，字永光，郡之周氏子。幼聰慧，誦《孝經》，能怡懌
J36nB362_p0775b19║父母之憂。及字裘姓之子，不失中饋之常操，井曰奉
J36nB362_p0775b20║姑嫜，與鄰婦別，故有異稱。忽夫喪，姑欲改適，誓死靡
J36nB362_p0775b21║他。貧居孑立，無以營生，故許身祀佛，投郡之籓菴，禮
J36nB362_p0775b22║尼大振為師。隨師初參天界杖人，示以主人公話，晝
J36nB362_p0775b23║夜不少懈。布幃木榻，青燈碧篆，窮典墳，究心地，立行
J36nB362_p0775b24║端有年矣。繼見青原然和尚，示之以本分鉗錘，不肯
J36nB362_p0775b25║少假其言句，而志益猛利，心愈堅忍，披精進鎧，捧無
J36nB362_p0775b26║滲器。後興國忍和尚主壽昌，來參請，忍和尚痛為煆
J36nB362_p0775b27║煉，必以自證自悟為至。三年之間，參請至再，而壽昌
J36nB362_p0775b28║以巀嶪門庭，真若萬仞壁立，即諸方有擎頭角而至
J36nB362_p0775b29║者，咸遭點額。況孱弱之質，濁漏之品，縱能變大僧而
J36nB362_p0775b30║越分前請，其如大火聚中，焉肯容毫末乎？然而矢志
J36nB362_p0775c01║堅銳，愈擲而愈壯，愈挫而愈利，不為之少減其鋒，眾
J36nB362_p0775c02║咸為之怯，渠必以深入重關，則以到家為無事矣。歲
J36nB362_p0775c03║辛亥，偶有觸覺，前之參請話頭，與所呈之伎倆打失，
J36nB362_p0775c04║始信忍之不我欺也，遂欲請證其是。以夏期安居，不
J36nB362_p0775c05║敢越制而往，忽沾疾不起，遂而順逝。世壽五十九，僧
J36nB362_p0775c06║臘三十七，度徒法廣等數十人。嗚呼！眾生貪欲如火，
J36nB362_p0775c07║諸佛聖人藉以明道見性，猶用之破暗熟食，故世不
J36nB362_p0775c08║可無也。稍縱恣其燄，若秦之用以焚典坑儒，戕賊慧
J36nB362_p0775c09║命，破壞真如，又何異哉？況一裙釵之賦，能自樹其身，
J36nB362_p0775c10║使大家命婦、香閨英秀，而師其德、信其化，即身後之
J36nB362_p0775c11║名，猶不忍湮其事，而使士君子致幣遠緘，丐予之銘
J36nB362_p0775c12║而表之，非有大過人之操，能若是乎？今有假我衣服，
J36nB362_p0775c13║惑慝真常，漂墮本有，恬不知恥者，至於毀教敗法，尤
J36nB362_p0775c14║為得計，不亦大可哀歟！則予之銘，又烏得而已哉？銘
J36nB362_p0775c15║曰：
J36nB362_p0775c16║群靈一性，本無染淨。趨向有異，遂分凡聖。譬如日月，
J36nB362_p0775c17║光明四揭。江潦涔洫，影不少淈。稟乎陰陽，靈知之常。
J36nB362_p0775c18║妙契本心，至道始彰。均舁雖別，豈類嬖媟。幼艾多慧，
J36nB362_p0775c19║門楣高潔。及笄于歸，頡頏而飛。中道失侶，絃斷音徽。
J36nB362_p0775c20║引錐剺面，鏡破髮剸。羅襦不施，綦巾自薦。煢孑無裔，
J36nB362_p0775c21║柔弱身贅。視佛等慈，願焉斯濟。青燈熒熒，碧篆冥冥。
J36nB362_p0775c22║赤軸黃卷，弔影惟形。木叉繼持，如捧盈器。涓滴有滲，
J36nB362_p0775c23║白璧遭類。惟賢是齊，惟道是詣。茹荼吞冰，志操愈銳。
J36nB362_p0775c24║赴火蹈刃，期以正信。拚此革囊，誓求心印。萬仞龍門，
J36nB362_p0775c25║誰敢輕捫。雷火一作，褫魄喪魂。躡足幾過，痛遭折挫。
J36nB362_p0775c26║直須自悟，終不明破。忽然覺觸，如聞荼毒。打失伎倆，
J36nB362_p0775c27║合笑合哭。擬求智證，時丁蹭蹬。一死一生，事久論定。
J36nB362_p0775c28║稽古賢嬡，貞烈堪傳。無著總持，不隔一線。德有遺芳，
J36nB362_p0775c29║行可舉揚。大家命婦，企慕不忘。特營窣堵，豐碣高豎。
J36nB362_p0775c30║丐我銘詩，青山有主。
J36nB362_p0776a01║壽藏銘并序
J36nB362_p0776a02║康熙戊午仲夏之下浣日，住武林皋亭崇先顯孝寺，
J36nB362_p0776a03║次住旴之壽昌觀濤僧大奇，從諸弟子請，而自敘其
J36nB362_p0776a04║生平曰：「余豫之撫州雲林渭川里人也。父姓彭，字時
J36nB362_p0776a05║顯，母何氏。誕於天啟乙丑之春，生而秀異，父母愛之。
J36nB362_p0776a06║及髫齔，有大人氣象，鄰族皆稱為宗彥。年十九，世味
J36nB362_p0776a07║泊然，思欲出塵，而世道滄桑，母亦尋終，遂投本里項
J36nB362_p0776a08║山學出世法。以昵于俗親，故往來煩雜，舍之參瀘陽
J36nB362_p0776a09║饒山鐵索老人。索以老病卻，乃納具于邵武之龍湖
J36nB362_p0776a10║戒壇。及歸，命依上首月坡山主，受諸經論，并策發向
J36nB362_p0776a11║上事。遂掩關于旴之覺僊峰，刻苦勵行，造詣忘身。關
J36nB362_p0776a12║中誓不睡，唯行坐而已。未及一年，因履穿襪弊，以手
J36nB362_p0776a13║納之。正思唯六祖在大庾嶺接蒙山曰：『不思善，不思
J36nB362_p0776a14║惡，那個是明上座本來面目？』之句，忽然有省。自後出
J36nB362_p0776a15║世文字皆通曉無滯，遂作書作偈辭坡，欲遍參諸方。
J36nB362_p0776a16║坡壯其行，以故破夏往金陵見天界盛和尚。界以太
J36nB362_p0776a17║平事當道，不許聚眾，乃上牛首聽素華法師講法華
J36nB362_p0776a18║會義，因遍歷講肆。及界應棲霞之請，余再往參之，界
J36nB362_p0776a19║一見喜之曰：『子何來之遲？』即留挂搭。一日，界垂示，余
J36nB362_p0776a20║應答不少讓，并呈首山新婦、德山托缽諸頌。界微笑
J36nB362_p0776a21║曰：『且喜無佛法知見。』余從傍曰：『頭上高峨峨，那得無
J36nB362_p0776a22║佛法知見？』界與一掌曰：『者江西子，汝見個甚麼？』余作
J36nB362_p0776a23║拈花勢，界曰：『江西子亂做。』直喝出，即日安入侍者寮。
J36nB362_p0776a24║當是時，界之名動寰宇，問法者絡繹不絕，皆天下賢
J36nB362_p0776a25║士大夫，其應酬文翰、支給常住與夫灑掃洗沐之任
J36nB362_p0776a26║備為之，而參究不輟。一日，界晨起，余與眾兄弟環侍
J36nB362_p0776a27║左右，界曰：『一夜勞苦不可當。』余曰：『何事？想和尚寢息
J36nB362_p0776a28║不安乎？』界曰：『非也，夢中與衲子論有句無句公案，一
J36nB362_p0776a29║夜神思費盡，難得有伶俐者。』余方執襪過界，曰：『疏山
J36nB362_p0776a30║也好者一拶。』界劈面一掌曰：『天下人皆患此病。』余愕
J36nB362_p0776b01║然曰：『噁！怪得五祖道相隨來也。』界又掌曰：『者也是拾
J36nB362_p0776b02║疏山矮子的殘唾。』便推出。自是室中徵詰法門之玄
J36nB362_p0776b03║祕、諸聖之要妙，皆應對無滯，界為之稱賞不置，每嘆
J36nB362_p0776b04║曰：『惜吾老矣，使爾早生十年，我之生平大事則有所
J36nB362_p0776b05║托，幸子年齒方壯，有此知見，吾可無憾矣。』故師資相
J36nB362_p0776b06║得，七年如一日。既而隨往博山入閩，命監夢筆院事，
J36nB362_p0776b07║又以法衣囑余繼席，余辭不願離師，于是隨界從括
J36nB362_p0776b08║蒼、金華返浙，時順治丙申年也。次年丁酉，皋亭崇先
J36nB362_p0776b09║顯孝乃宋長蘆真歇了禪師，祖席久虛，而歇祖歸真
J36nB362_p0776b10║之塔猶存，杭城眾紳士以界為歇祖嫡孫，固請主席，
J36nB362_p0776b11║余為之首眾。明年戊戌秋，天都汪比部請予住山。又
J36nB362_p0776b12║明年己亥，界亦以老病歸江南。居年餘而界寂，予奔
J36nB362_p0776b13║訃金陵。庚子，浙中士大夫特書請余主法皋亭。既至，
J36nB362_p0776b14║而殿堂頹弊不堪，過者驚將壓焉。當震風淋雨之夕，
J36nB362_p0776b15║各擎雨具以俟晴明。且寺無恒產，每天寒地凍，不得
J36nB362_p0776b16║黃虀野菜，嘗五七日煙爨不起。鄰之賢者持三升一
J36nB362_p0776b17║斗而至，見殘僧十餘輩，垂頭落頸，氣息不接，嗟嘆良
J36nB362_p0776b18║久乃去，如是者四載。先是，汪比部元泰施材造殿，迄
J36nB362_p0776b19║康熙癸卯，杭之方伯袁公一相、姚戶部元煐、戴文學
J36nB362_p0776b20║班立及郡之善人，或磚瓦，或工資，皆不求而樂助，未
J36nB362_p0776b21║期年而大殿落成。乙巳，朝庭有民僧之議，諸方鳴鼓
J36nB362_p0776b22║辭眾。余曰：『僧為佛種，佛法所以陰翊王度，僧其可廢
J36nB362_p0776b23║乎？善知識與衲子同休戚，眾其可辭乎？』誡知事勿辭，
J36nB362_p0776b24║四方無依者皆歸焉。丙午，復建前殿，佛像、藏經、普同，
J36nB362_p0776b25║凡叢林所宜有者，少備其六七，而衲子麇至。余登座
J36nB362_p0776b26║說法，不敢沿襲近時一字，諸山耆德咸稱皋亭有古
J36nB362_p0776b27║人焉。余自歉曰：『欲躋古人而未能也。』辛亥，黎川護法
J36nB362_p0776b28║請主壽昌祖庭，不三載而江西、湖南、閩、粵皆揭竿而
J36nB362_p0776b29║起。寺當杉關阨道，兩師衝突，殺傷遍郊野，余率眾掩
J36nB362_p0776b30║葬之；疫癘滿山谷，余作藥餌施給之。自大帥以至裨
J36nB362_p0776c01║將，下而士卒，見予皆無怒心。嗚呼！郡邑丘墟，村里失
J36nB362_p0776c02║其故道，而寺之金碧巍然獨存，是皆佛祖之光被、天
J36nB362_p0776c03║龍之呵護、執事之勤勞，故一草一木皆獲保全，庶幾
J36nB362_p0776c04║可以謝罪於祖庭矣。丙辰，閩關通，余將欲歸浙，黎之
J36nB362_p0776c05║紳士堅留至再，遂重修大殿、葺藏閣、益庄田，凡不足
J36nB362_p0776c06║者補之。戊午，余必欲歸浙，而諸縉紳謂再造之功過
J36nB362_p0776c07║於創始，懇終老于山。無何，春夏遘疾，執事請述生平
J36nB362_p0776c08║以志不忘，并乞留壽藏以表化儀。余笑曰：『余本東西
J36nB362_p0776c09║南北之人，遺骸枯灰、殘山剩水，隨處可安。且余一言
J36nB362_p0776c10║一行，又何嘗有隱乎二三子耶？』而諸子乞之不已，曰：
J36nB362_p0776c11║『和尚居壽昌、皋亭兩剎，皆從苦心血力之勞，況生緣
J36nB362_p0776c12║本豫人，壽昌乃根本之地，而數載從劫火震蕩之餘，
J36nB362_p0776c13║竭力保全，兼之輪奐一新，增其式廓守成之烈，有光
J36nB362_p0776c14║太祖矣。願少留真跡，正狐死首丘之義，於理為安。且
J36nB362_p0776c15║和尚素性不喜緣飾，說三會之錄不乞一序，皋亭興
J36nB362_p0776c16║創之功不勒一碑，而出世本末又豈可乞當路貴人
J36nB362_p0776c17║藻麗之文而譽之，以損吾師之真耶？』余不得已，方允
J36nB362_p0776c18║其請，而自敘如此。卜寺傍三里許，地名郭富亭，坐乾
J36nB362_p0776c19║向巽為壽藏，弟子其識之。」銘曰：
J36nB362_p0776c20║龍峰峨峨，可瞻可式。石峽源源，可濯可激。
J36nB362_p0776c21║處此兩間，中心無斁。同心一儀，密室泥黑。
J36nB362_p0776c22║深固幽遠，瞻仰難得。真歸有誥，孤行其操。
J36nB362_p0776c23║後世緣飾，不能少蹈。視古之風，跂古之隆。
J36nB362_p0776c24║而余何人，敢膺斯崇。祖庭是依，叢林古格。
J36nB362_p0776c25║水剩山殘，處之媿惻。藉以歸休，永安其宅。
J36nB362_p0776c26║師說行實後，疾復作，不起。至六月望，說偈辭眾。偈云：
J36nB362_p0776c27║「五十四秋風月，幾為諸人漏洩。待到七月初十，記取
J36nB362_p0776c28║者箇時節。」迄初九，猶晏息如常。初十早，索湯沐浴，更
J36nB362_p0776c29║衣端坐。越申及酉，泊然而逝。世壽五十有四，僧臘三
J36nB362_p0776c30║十有五。留七七茶毘建塔，皆遵師遺囑云爾。
J36nB362_p0777a01║　　　　　　　　門人興潤錄併識
J36nB362_p0777a02║　　　　嗣法門人興孝　興舒　興悌　宗弘
J36nB362_p0777a03║　　　　　　　　興泉　德神　興卍　溥證
J36nB362_p0777a04║　　　　　　　　覺範　興照　興敏等仝立石
J36nB362_p0777a05║
J36nB362_p0777a06║
J36nB362_p0777a07║
J36nB362_p0777a08║
J36nB362_p0777a09║
J36nB362_p0777a10║觀濤奇禪師語錄卷第六