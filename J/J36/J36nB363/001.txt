J36nB363_p0779a01║文穆念禪師語錄序
J36nB363_p0779a02║三教之理，一也。三教之理一，而釋氏之
J36nB363_p0779a03║旨更無不一。一者何？曰：直指人心，立地
J36nB363_p0779a04║成佛而已。自五燈分燄，人各一師，其最
J36nB363_p0779a05║著者，則有曹洞、有臨濟，若似乎舉至一
J36nB363_p0779a06║之旨，而以不一者異之也。夫佛法則烏
J36nB363_p0779a07║容異也？殊途而同歸也。譬之千支萬派，
J36nB363_p0779a08║而朝宗則惟向若也，亦因乎學者資力
J36nB363_p0779a09║所近，而與為提撕、與為鍼砭焉。豈有他
J36nB363_p0779a10║哉？今滹沱一脈幾半天下，曹源一滴不
J36nB363_p0779a11║絕如線，說者疑有盛衰之別，余以為祖
J36nB363_p0779a12║燈相續，論真贗，不論多寡也。苟得一人
J36nB363_p0779a13║而使佛祖法門如日月之經天、如江河
J36nB363_p0779a14║之行地，則此一人功業當盛滿無算。雙
J36nB363_p0779a15║林文師豈其人耶？師夙秉慧根，為曹洞
J36nB363_p0779a16║嫡傳、為岐山血嗣。自薙染之初，鋒穎已
J36nB363_p0779a17║露，於「我法難思」之句而喟然生疑，於「法
J36nB363_p0779a18║王全露」之言而豁然頓悟，其一疑、一悟
J36nB363_p0779b01║間，誰得窺其底蘊哉？師顧不自滿，假參
J36nB363_p0779b02║學益力，時以前人付囑不克負荷為兢
J36nB363_p0779b03║兢，渡衡湘，適吳越，凡諸選佛名場，不憚
J36nB363_p0779b04║風瓢雨笠，乃杖錫所經，人多皈仰，在丹
J36nB363_p0779b05║霞則祖庭克復、在雙林則祇樹重暉，蓋
J36nB363_p0779b06║根之茂者其實遂、膏之沃者其光灼，道
J36nB363_p0779b07║固有不可遏抑者耶！然窺師之道，以實
J36nB363_p0779b08║踐為本，而語言文字其末也。故每有論
J36nB363_p0779b09║說，直欲付諸丙丁，而門人不可，謂守先
J36nB363_p0779b10║待後，非言曷明？質疑問難，非言曷剖？因
J36nB363_p0779b11║並出丹霞、雙林所錄，而登之棗梨，且強
J36nB363_p0779b12║余為玄晏焉。顧余儒者，何知而以序師
J36nB363_p0779b13║哉？然我自用我法，以今觀其法語，鉗錘
J36nB363_p0779b14║棒喝悉具婆心、指月拈花無非妙諦，非
J36nB363_p0779b15║即吾儒之所謂無隱乎？其諸頌拈，檃括
J36nB363_p0779b16║命中，語皆破的，批卻導窾，目無全牛，非
J36nB363_p0779b17║即吾儒之所謂知言乎？其息影三十韻，
J36nB363_p0779b18║則辨才無礙，晉塵可奪，游行理窟，宋腐
J36nB363_p0779c01║不留，非中峰、石屋之流亞乎？循是以序
J36nB363_p0779c02║師，其足以盡師乎？其不足以盡師乎？或
J36nB363_p0779c03║以余為阿所好、或不以余為阿所好姑
J36nB363_p0779c04║置，勿較要之，四海之大、百世之久，自有
J36nB363_p0779c05║具正法眼者在。
J36nB363_p0779c06║康熙乙卯陽月穀旦
J36nB363_p0779c07║賜進士第吏部觀政古申法弟劉楫頓
J36nB363_p0779c08║首拜撰
J36nB363_p0779c09║
J36nB363_p0779c10║
J36nB363_p0779c11║
J36nB363_p0779c12║
J36nB363_p0779c13║
J36nB363_p0779c14║
J36nB363_p0779c15║
J36nB363_p0779c16║
J36nB363_p0779c17║
J36nB363_p0779c18║
J36nB363_p0780a01║文穆念禪師語錄目次
J36nB363_p0780a02║序
J36nB363_p0780a03║第一卷
J36nB363_p0780a04║住信陽州法幢山雙林禪寺語
J36nB363_p0780a05║第二卷
J36nB363_p0780a06║住鄧州丹霞山僊霞禪寺語
J36nB363_p0780a07║第三卷
J36nB363_p0780a08║再住信陽法幢山雙林禪寺語
J36nB363_p0780a09║第四卷
J36nB363_p0780a10║住汝州伏牛山雲巖禪寺語
J36nB363_p0780a11║機緣
J36nB363_p0780a12║第五卷
J36nB363_p0780a13║頌古
J36nB363_p0780a14║行實
J36nB363_p0780a15║
J36nB363_p0780a16║
J36nB363_p0780a17║
J36nB363_p0780a18║
J36nB363_p0780a19║
J36nB363_p0780a20║
J36nB363_p0780a21║
J36nB363_p0780a22║
J36nB363_p0780a23║
J36nB363_p0780a24║
J36nB363_p0780a25║
J36nB363_p0780a26║
J36nB363_p0780a27║
J36nB363_p0780a28║
J36nB363_p0780a29║
J36nB363_p0780a30║
J36nB363_p0780b01║文穆念禪師語錄卷第一
J36nB363_p0780b02║嗣法門人真慧等編次
J36nB363_p0780b03║住信陽州法幢山雙林禪寺語錄
J36nB363_p0780b04║康熙壬寅九月廿有三日入院，闔郡檀越、各剎耆宿、
J36nB363_p0780b05║及請主清之鄧公等，恭請本寺開堂。
J36nB363_p0780b06║拈疏。「從上諸聖，祕固深藏，曾未輕洩。今以當筵，華擘
J36nB363_p0780b07║殆盡。還會麼？設或未會，再煩上首宣過。」宣疏畢。
J36nB363_p0780b08║法座。以拄杖指云：「高而無上，廣莫可量，人人有志上
J36nB363_p0780b09║頭行，更不作禮須彌王。」遂陞座。拈香祝
J36nB363_p0780b10║聖畢，次懷中取香拈出，云：「此一瓣香，千聖莫測，魔外罔
J36nB363_p0780b11║知，始從撥草瞻風，直至親蒙記莂，既爾穎露，弗敢被
J36nB363_p0780b12║蓋囊藏。今日事不獲已，對眾拈出，爇向爐中供養
J36nB363_p0780b13║本師，現住湖廣衡州府岐山仁瑞堂上，傳達磨正宗
J36nB363_p0780b14║曹洞第三十世上嬾下放太老和尚，用酬法乳之恩。」
J36nB363_p0780b15║遂斂衣就座。維那白椎云：「法筵龍象眾，當觀第一義。」
J36nB363_p0780b16║師隨聲便喝。復召眾，云：「大眾！第一義諦適纔被山僧
J36nB363_p0780b17║一喝，百雜碎了也。倘有傍不甘的，出眾相見。」（問荅畢。）
J36nB363_p0780b18║乃云：「建立獅幢，故是時節有待；整理竿絲，全憑手眼
J36nB363_p0780b19║精明。弘開正法眼藏，揭示不二心宗，著著超今邁古，
J36nB363_p0780b20║頭頭絕類離群，恆沙妙義以敷揚，百千三昧而顯現。
J36nB363_p0780b21║可謂如理如事，無作無為，卷舒不落功勳，去來了無
J36nB363_p0780b22║變異。然雖如是，祝
J36nB363_p0780b23║聖開堂一句又作麼生？昨向鬧市頭邊過，到處文明
J36nB363_p0780b24║賀聖朝。」（敘謝竟。）復舉：「投子大同禪師因僧問：『如何是
J36nB363_p0780b25║一大事因緣？』子曰：『尹司空請山僧開堂。』」師云：「往往謂
J36nB363_p0780b26║投子得撲實之道，殊不知海龍王宮裏無凡物。是故
J36nB363_p0780b27║是，雙林不恁麼。今日有問：『如何是一大事因緣？』祇向
J36nB363_p0780b28║道：『金輪不隱的，遍界絕紅塵。』」喝一喝。結椎，曰：「諦觀法
J36nB363_p0780b29║王法，法王法如是。」下座。
J36nB363_p0780b30║安兩序，上堂。舉：「天童長翁淨禪師謝新舊兩序上堂：
J36nB363_p0780c01║『開無間地獄，現閻羅大王，聚夜叉一部，列牛頭兩行。
J36nB363_p0780c02║與其進者，劍樹上猛火進用；與其退者，刀山裏寒冰
J36nB363_p0780c03║退藏。且道：理會甚事？叵耐飯飽弄箸，判斷屎急尿床。
J36nB363_p0780c04║其或未然，花柳春風入戲場。』」師云：「具逸群三昧，提向
J36nB363_p0780c05║上宗風，天童不無；以及檢點將來，未免大驚小怪。不
J36nB363_p0780c06║若雙林種田，博飯一味，尋常法席雖以初開，更無如
J36nB363_p0780c07║是奇特。承諸禪德不辭聚首寒溫，共展化儀，為人天
J36nB363_p0780c08║標幟，作將來龜鑒，法門之幸豈小補哉？」遂擊拂子，云：
J36nB363_p0780c09║「韜略兩全多意氣，安南塞北一齊收。」下座。
J36nB363_p0780c10║上堂。「劫初的旨，未舉以前先露布；就中宏範，立鍼枯
J36nB363_p0780c11║骨作龍吟。歷歷宣揚而有據，明明揭示以無私。若也
J36nB363_p0780c12║會得，不獨奉塵奉剎，指經天地，亦可與竺乾旦國分
J36nB363_p0780c13║憂增色。雖然如是……」，卓拄杖，云：「數盡落霞對明月，撥開
J36nB363_p0780c14║松影露青天。」
J36nB363_p0780c15║上堂。「即心即佛，釘樁搖艣；非心非佛，畫蛇添足。不是
J36nB363_p0780c16║心，不是佛，不是物。」喝一喝，云：「要識真祥麟，祇有一隻
J36nB363_p0780c17║角。參！」
J36nB363_p0780c18║上堂。「法無定相，遇緣即宗。所以拄杖拈起也，豎窮三
J36nB363_p0780c19║際，含裹十虛；放下也，萬機休罷，退藏於密。三世諸佛、
J36nB363_p0780c20║歷代祖師，到這裏不敢正視你輩。黃瓜茄子，那裏得
J36nB363_p0780c21║知？」
J36nB363_p0780c22║上堂。舉：「普化禪師居常入市，振鐸曰：『明頭來，明頭打；
J36nB363_p0780c23║暗頭來，暗頭打；四方八面來，旋風打；虛空來，連架打。』
J36nB363_p0780c24║一日，臨濟令僧捉住，曰：『總不恁麼來時如何？』化拓開，
J36nB363_p0780c25║曰：『來日大悲院裏有齋。』僧回，舉似臨濟，濟曰：『我從來
J36nB363_p0780c26║疑著這漢。』」師云：「普化三昧，臨濟不知；臨濟若知，不致
J36nB363_p0780c27║暗箭相待。臨濟三昧，普化不知；普化若知，肯躲跟於
J36nB363_p0780c28║大悲院裏？雙林恁麼批判，二老三昧要且不知；雙林
J36nB363_p0780c29║若知，何處見有普化？臨濟又曰：『普化箇漢，掣風掣顛，
J36nB363_p0780c30║將謂有多少奇特，被人輕輕一拶，馬腳便恁露出。』」
J36nB363_p0781a01║上堂。「德山入門便棒，崖州萬里；臨濟入門便喝，萬里
J36nB363_p0781a02║崖州。雙林總不恁麼，你等如何納款？」良久，云：「水中擇
J36nB363_p0781a03║乳，須是鵝王。」
J36nB363_p0781a04║元旦，上堂。僧問：「爆竹騰聲，震惺已萌春色；新桃布彩，
J36nB363_p0781a05║豁開未朕幽玄。漏洩真機即不問，如何是新年頭佛
J36nB363_p0781a06║法？」師云：「家家門前火把子。」進云：「鏡清道有，意旨如何？」
J36nB363_p0781a07║師云：「庭前石作舞。」進云：「明教道無，又作麼生？」師云：「虛
J36nB363_p0781a08║空笑點頭。」進云：「雙林即今是有佛法耶？是無佛法耶？」
J36nB363_p0781a09║師云：「你試卜度看。」僧擬進語，師打，云：「龍頭蛇尾漢。」乃
J36nB363_p0781a10║云：「臘盡春回，片片晴霞凝上界；懸桃爆竹，重重錦縫
J36nB363_p0781a11║豁當陽。堤柳舒眸，窺破東王正令；巖梅發笑，漏洩劫
J36nB363_p0781a12║外真機。塵塵三昧以全彰，處處祥光而奪目。然雖如
J36nB363_p0781a13║是，且正恁麼時，君臣道合，海晏河清一句又作麼生？」
J36nB363_p0781a14║遂揮拂子，云：「金輪盤轉山河固，寶印當空社稷寧。」
J36nB363_p0781a15║上堂。舉：「六僧參黃檗，五僧作禮，一僧提起坐具作一
J36nB363_p0781a16║圓相。檗曰：『吾聞有一獵犬甚惡（云云）。』」師云：「用烏荳子
J36nB363_p0781a17║換人眼睛，黃檗手段有之。然這僧，棒則喫，要且不甘。
J36nB363_p0781a18║何謂是伊陣後興師？當斷不斷。雙林若在，待他擬開
J36nB363_p0781a19║口時一喝便行，非但截斷黃檗舌頭，亦不致今時人
J36nB363_p0781a20║向聲色邊逐塊。」
J36nB363_p0781a21║上堂。舉：「漸源仲興禪師因寶蓋約姪來訪，源乃卷篦
J36nB363_p0781a22║在方丈內坐，蓋一見乃下卻簾，便歸客位。源令侍者
J36nB363_p0781a23║傳語曰：『長老遠涉不易，猶隔津在。』蓋遂擒住侍者，與
J36nB363_p0781a24║一掌。者曰：『有堂頭和尚在，莫打某甲。』蓋曰：『為有堂頭
J36nB363_p0781a25║老漢，所以打你。』者回舉似源，源曰：『猶隔津在。』」師云：「一
J36nB363_p0781a26║人慣展縱橫不犯之機，一人善行偏正回互之理，主
J36nB363_p0781a27║賓抑揚各得其宜，祇是不無檢點。何則？不見道：猶隔
J36nB363_p0781a28║津在。」
J36nB363_p0781a29║上堂。「若論此事，向未舉念以前會去，早已落二落三。
J36nB363_p0781a30║揚眉瞬目處參詳，白雲萬里。那更堪磨脣捋胔，弄業
J36nB363_p0781b01║識癡團？有甚屎臭氣？山僧一向把定繩頭，豈容走作？
J36nB363_p0781b02║要且今日是箇解制之期，未免放開一線現前。大眾！
J36nB363_p0781b03║還有具超方眼，撩起便行的麼？出來，拄杖子為你證
J36nB363_p0781b04║據。」
J36nB363_p0781b05║晚參。舉：「昭覺仲慶禪師上堂。良久，曰：『喫鹽添得渴。』便
J36nB363_p0781b06║下座。僧便問：『喫鹽添得渴時如何？』仲曰：『吠影狗子無
J36nB363_p0781b07║屎喫。』」師云：「全提正令，眼目人天。昭覺故善其機，祇不
J36nB363_p0781b08║合鏤冰作玉、指鹿為馬，致令這僧有吠影之惜。雖然，
J36nB363_p0781b09║若是箇漢，待他道：『喫鹽添得渴。』便乃掀倒禪床。昭覺
J36nB363_p0781b10║縱有八背三頭，管教措手無及。」
J36nB363_p0781b11║晚參。舉：「天寧壽禪師上堂：『驢事未了，馬事到來。忙忙
J36nB363_p0781b12║大地，誰是放懷？呵呵呵，歸去來，無根樹子清風起，不
J36nB363_p0781b13║待春回花自開。』」師云：「導之以德，齊之以禮，津津指頰，
J36nB363_p0781b14║流芳千古。天寧於斯可謂得之矣，祇是檢點不無所
J36nB363_p0781b15║惜。何故？伯牙縱有高山調，不得知音也是閒。」
J36nB363_p0781b16║上堂。「摩尼珠，人不識，如來藏裏親收得。」乃拈拄杖，顧
J36nB363_p0781b17║眾，云：「這箇是雙林拄杖子，那箇是摩尼珠？」復卓一下，
J36nB363_p0781b18║云：「這箇是摩尼珠，那箇是雙林拄杖子？若向這裏檢
J36nB363_p0781b19║點得出，北俱盧洲喫粥喫飯；若檢點不出，長連床上
J36nB363_p0781b20║喫粥喫飯。」
J36nB363_p0781b21║上堂。舉：「寶峰闡提惟照禪師上堂：『太陽門下，妙唱彌
J36nB363_p0781b22║高；明月堂前，知音蓋寡。不免舟橫江渚，棹舉清波，唱
J36nB363_p0781b23║慶堯年，和清平樂。如斯告報，普請承當。擬議之間，白
J36nB363_p0781b24║雲萬里。』」師云：「琢烹金石，淘鑄聖凡，故是作家眼目，若
J36nB363_p0781b25║論宗乘，向上真箇白雲萬里。何也？持籌畫策臣寮事，
J36nB363_p0781b26║至化無為貴轉功。」下座。
J36nB363_p0781b27║天中節，上堂。僧問：「法鼓大震，四眾駢闐。天中佳節即
J36nB363_p0781b28║不問，如何是轉功就位？」師云：「芳草渡頭尋不見，月華
J36nB363_p0781b29║影裏見還明。」進云：「如何是轉位就功？」師云：「寶閣凌空
J36nB363_p0781b30║金鐸響，怪松崎嶮鶴聲高。」進云：「如何是功位齊施？」師
J36nB363_p0781c01║云：「鴛鴦繡出從君看，不把金鍼度與人。」進云：「如何是
J36nB363_p0781c02║功位齊隱？」師云：「寶殿無人空侍立，不種梧桐免鳳來。」
J36nB363_p0781c03║進云：「恁麼則雙收雙放全生殺，為雨為霖遍大千。」師
J36nB363_p0781c04║云：「知音不在頻頻舉，達者須知暗裏驚。」僧禮拜。乃云：
J36nB363_p0781c05║「書符捻訣，迺太平之奸賊；採藥驅疫，實亂世之英雄。
J36nB363_p0781c06║欲除赤口白舌，自有這道真言，寧藉老聃律令？況無
J36nB363_p0781c07║閒神野鬼，祇可尋常粥飯，汾陽酒肉奚為？」以拂子劃
J36nB363_p0781c08║一劃，云：「若向這裏摩挲兩眼，洞豁幽微，許你天上天
J36nB363_p0781c09║下磅礡古今，競龍舟於逆浪，奪錦標於機先，駕嶮衝
J36nB363_p0781c10║波，任意瀟灑。」遂顧左右，云：「莫有這般人麼？如或未然，
J36nB363_p0781c11║各自歸堂，試檢點看。」
J36nB363_p0781c12║上堂。「人將語試，金將火試。」驀拈拄杖，云：「且道：這箇又
J36nB363_p0781c13║將甚麼試？」良久，云：「不是苦心人不知。」
J36nB363_p0781c14║示眾。舉：「龍牙居遁禪師一日在帳中坐。僧問：『不是無
J36nB363_p0781c15║人，不欲全露，請師全露。』牙撥開帳，曰：『還見麼？』曰：『不見。』
J36nB363_p0781c16║牙曰：『不將眼來。』」師云：「一等直撻根源，就中龍牙猶較
J36nB363_p0781c17║些子。雖然，還委伊道不將眼來的意旨麼？髑髏無喜
J36nB363_p0781c18║識，枯木有花開。」
J36nB363_p0781c19║上堂。「更以異方便，助顯第一義。」喝一喝，云：「釋迦老子
J36nB363_p0781c20║面皮猶少黃黑在。何謂？近日王令森嚴，那許得錢私
J36nB363_p0781c21║佃？」
J36nB363_p0781c22║上堂。舉：「雪峰一日普請，自負一束藤，路逢一僧，峰便
J36nB363_p0781c23║拋下。僧擬取。峰便蹋倒。歸舉似長生曰：『我今日蹋這
J36nB363_p0781c24║僧快。』生曰：『和尚替這僧入涅槃堂始得。』峰便休去。雪
J36nB363_p0781c25║竇曰：『長生大似東家人死，西家人助哀，也好與一蹋。
J36nB363_p0781c26║白雲白雪峰，外面贏得五百，家中失卻一貫。』」師云：「雪
J36nB363_p0781c27║峰打草，意在驚蛇。長生雖見義勇為，未免一釣便上。
J36nB363_p0781c28║雪竇檢點，故是分明吐舌，要且祇得一半。還知白雲
J36nB363_p0781c29║端的處麼？青山祇解摩今古，流水何曾洗是非？」
J36nB363_p0781c30║上堂。「道遠乎哉？觸事而真。聖遠乎哉？體之即神。」乃豎
J36nB363_p0782a01║拂子，云：「不是心，不是佛，不是物。懷州牛喫禾，益州馬
J36nB363_p0782a02║腹脹。大盡三十日，小盡二十九。又作麼生？」喝一喝，云：
J36nB363_p0782a03║「莫瞌睡好。」
J36nB363_p0782a04║結制，上堂。問：「爐鞴弘開，烹凡育聖。設遇無面目漢，如
J36nB363_p0782a05║何烹育？」師云：「立地教死。」進云：「恁麼則龍袖拂開全體
J36nB363_p0782a06║現，象王行處絕狐蹤。」師云：「切忌詐明頭。」乃舉：「法昌遇
J36nB363_p0782a07║禪師上堂：『法昌今日開爐，行腳僧無一箇，惟有十八
J36nB363_p0782a08║高人，緘口圍爐打坐。不是規矩嚴難，免見諸人話墮。
J36nB363_p0782a09║直饒口似秤鎚，未免燈籠勘破。不知道絕功勳，妄自
J36nB363_p0782a10║脩因證果。』喝曰：『但能一念回光，頓脫三乘羈鎖。』」師云：
J36nB363_p0782a11║「這老孟八得恁麼啀啀喍喍，你怕佛法爛卻那？惜哉！
J36nB363_p0782a12║惜哉！大眾！彼住世時，宗風彌布，祖燄熾然，尚乃狼藉
J36nB363_p0782a13║若是，何況今時也？雙林眾雖不多，且喜悉皆樸實，堂
J36nB363_p0782a14║規家法，定來有年。今值啟法之元，不惜脣吻，再為道
J36nB363_p0782a15║破。散香便行，靜香便坐。板鳴喫飯，梆響出坡。折旋俯
J36nB363_p0782a16║仰，亦任施為。只是不許緘口圍爐，見神見鬼，妄為蛇
J36nB363_p0782a17║足。何故？山僧這裏祇貴要人參冷冰冰底禪。」
J36nB363_p0782a18║至節，上堂。「群陰剝盡，書雲篆生於魯國；一陽復生，弱
J36nB363_p0782a19║線紋添於漢宮。雖然，節令無私，祇要時人薦取。所以，
J36nB363_p0782a20║洞山展辣手，掇果棹於此日，移花兼蝶至；石霜施婆
J36nB363_p0782a21║心，揭牓文於堂前，買石得雲。饒這一隊漢，雖則君臣
J36nB363_p0782a22║道合，緯地經天，若是雙林，各與三十拄杖。何故？」拈拄
J36nB363_p0782a23║杖，云：「雙林門下，令不虛行。」
J36nB363_p0782a24║上堂。舉：「嶽麓海禪師因僧問：『進前三步時如何？』麓曰：
J36nB363_p0782a25║『撞頭磕額。』曰：『退後三步時如何？』麓曰：『墮阬落塹。』曰：『不
J36nB363_p0782a26║進不退時如何？』麓曰：『立地死漢。』」師云：「投之以木桃，報
J36nB363_p0782a27║之以瓊瑤，理故然矣，祇是不合嚴冷太殺。雙林即不
J36nB363_p0782a28║然。『進前三步時如何？』『混不得。』『退後三步時如何？』『類不
J36nB363_p0782a29║齊。』『不進不退時如何？』『兒孫得力，室內不知。』」
J36nB363_p0782a30║解制，上堂。「十五日已前，水向石邊流出冷；十五日已
J36nB363_p0782b01║後，風從花裏過來香；正當十五日，土曠人稀，相逢者
J36nB363_p0782b02║少。箇事超越無量無邊香水海、不可思議境界，佛祖
J36nB363_p0782b03║到這裏也須目瞪口呿。然雖如是……」豎拂子，云：「石筍抽
J36nB363_p0782b04║條枝葉茂，冰河發燄亙天紅。」下座。
J36nB363_p0782b05║上堂。舉：「大愚守芝禪師問侍者曰：『問訊了一邊立地，
J36nB363_p0782b06║是甚麼道理？』曰：『不會。』愚曰：『過這邊立。』侍便過。愚曰：『無
J36nB363_p0782b07║端！無端！』」師云：「撥著便轉，侍者不妨伶俐。檢點大愚，真
J36nB363_p0782b08║箇無端。何故？不合老老大大教壞人家男女。」
J36nB363_p0782b09║上堂。「青山疊疊，綠水潺潺。和風析不萌之枝，幽鳥獻
J36nB363_p0782b10║無生之果。夜明簾外，帶雪烏雞堪報曉；古鑒光中，無
J36nB363_p0782b11║毛鷂子已衝霄。當斯之時，言詮不到，意路難知，直饒
J36nB363_p0782b12║現目連、鶖子之神通，祇得渺然一望。然則檢點將來，
J36nB363_p0782b13║我王庫裏無如是刀。」
J36nB363_p0782b14║晚參。舉：「大慈寰中禪師上堂：『山僧不解荅話，祇能識
J36nB363_p0782b15║病。』時有僧出，慈便歸方丈。」師云：「大慈可謂識病，只是
J36nB363_p0782b16║藥頭未驗，致令這僧一場業地。」
J36nB363_p0782b17║上堂。「太陽溢目，萬里不挂片雲，從教四序推遷，箇裏
J36nB363_p0782b18║殊無盈晦。然雖如是，且古佛與露柱交參，新羅共占
J36nB363_p0782b19║波鬥額又作麼生？」乃喝一喝，云：「切忌鑽龜打瓦。」
J36nB363_p0782b20║示眾。「語是謗，默是誑，語默向上有事在，不得動著，動
J36nB363_p0782b21║著三十棒。」
J36nB363_p0782b22║晚參。舉：「殃崛摩羅尊者持缽至一長者家，其家婦人
J36nB363_p0782b23║正值產難（云云）。」師云：「批判古今，不無囫圇，而直捷者
J36nB363_p0782b24║罕，以及狗尾續貂又何妨？檢點長者，家醜外揚。殃崛
J36nB363_p0782b25║被人驅使，據令而行。各與三十拄杖。瞿曇乃三界至
J36nB363_p0782b26║尊，不合隨人起倒，亦好與三十拄杖。幸喜婦人當下
J36nB363_p0782b27║分娩，救得一半。還會麼？花明閨閤知春秀，月落無勞
J36nB363_p0782b28║報曉雞。」
J36nB363_p0782b29║上堂。「若人識得心，大地無寸土，無門常湛然，卷舒日
J36nB363_p0782b30║南午。不輥雪峰毬，不打禾山鼓，相聚喫莖齏，唱箇下
J36nB363_p0782c01║山虎。」擲拄杖，云：「黃閣簾垂功照忘，粼粼鐵鋸三台舞。」
J36nB363_p0782c02║上堂。「適纔溈山水牯惡發，觸殺臨濟瞎驢，驚起雲門
J36nB363_p0782c03║扇子，𨁝跳上兜率陀天，打破彌勒世尊寶華王座。汝
J36nB363_p0782c04║等諸人還信得及麼？」揮拂子，云：「相逢欲說渾家事，又
J36nB363_p0782c05║被風吹別調中。」
J36nB363_p0782c06║上堂。舉：「寶峰示聰藏主法語五則。其第五曰：『有情故
J36nB363_p0782c07║情滲漏，有見故見滲漏，有語故語滲漏。設得見無、情
J36nB363_p0782c08║無、語無，拽住便問他：「你是何人？」』」師云：「善言言者，言所
J36nB363_p0782c09║不能言，其為言也；善跡跡者，跡所不能跡，其為跡也。
J36nB363_p0782c10║寶峰恁麼，可謂言跡殆盡。要且不盡其為言跡，也祇
J36nB363_p0782c11║不合拽住已彰言跡，又烏得其為不滲漏乎？」
J36nB363_p0782c12║上堂。「大用現前，不存規則，指東作西，呼南為北。洞山
J36nB363_p0782c13║麻三斤，雲門乾屎橛，露柱與燈籠，驀地笑不徹。大眾！
J36nB363_p0782c14║且道：笑箇甚麼？」遂拈拄杖，云：「若是陶淵明，攢眉便歸
J36nB363_p0782c15║去。」
J36nB363_p0782c16║上堂。「佛為一大事因緣出現於世，欲令一切眾生開
J36nB363_p0782c17║示悟入佛之知見，大小世尊祇解瞻前，不解顧後。若
J36nB363_p0782c18║論大事因緣，人人本有，豈獨佛乎？崑石禪德於壬寅
J36nB363_p0782c19║秋敦請山僧於斯遯跡，豈非大事因緣？今復領此一
J36nB363_p0782c20║方緇素入山飯僧，復迎山野陞於斯座，豈非大事因
J36nB363_p0782c21║緣？眾禪德不遠千里來扣雙林，剋究精研於己躬下
J36nB363_p0782c22║事，豈非大事因緣？乃至諸沙彌即今登壇受具，入比
J36nB363_p0782c23║丘數，豈非大事因緣？作麼生是開示悟入佛之知見？」
J36nB363_p0782c24║良久，豎拂子，云：「還委悉麼？急須今生疾打徹，莫教沉
J36nB363_p0782c25║劫受災殃。」
J36nB363_p0782c26║上堂。舉：「玉泉承皓禪師示眾：『晷運推移，布褌赫赤，莫
J36nB363_p0782c27║怪不洗，無來換替。』薦福璨曰：『薦福當時若見，即向道：
J36nB363_p0782c28║「少賣弄。」』」師云：「責人之心責己，恕己之心恕人，斯可不
J36nB363_p0782c29║負其為衲僧。薦福恁麼道，大似以己防人，謂不負可
J36nB363_p0782c30║乎？雖然賣弄玉泉故是，檢點，怪伊不得。何也？未到赤
J36nB363_p0783a01║骨律，不免話貧窮。」
J36nB363_p0783a02║上堂。「穆穆雍雍妙協通，萬年松下撞金鐘。超然一色
J36nB363_p0783a03║無遺隱，不坐同風落大功。然雖如是，且朕兆不立，心
J36nB363_p0783a04║法雙忘一句又作麼生？」良久，云：「泥牛吼破澄潭月，木
J36nB363_p0783a05║馬嘶乾四海雲。」
J36nB363_p0783a06║上堂。「大道只在目前，要且目前難睹。欲識大道真體，
J36nB363_p0783a07║不離聲色言語。」以拄杖擊香几，云：「這豈不是聲？」復呈
J36nB363_p0783a08║起，云：「這豈不是色？大眾！祇如聲色未立時，大道真體
J36nB363_p0783a09║落在甚麼處？若能見得徹處，便見松青竹翠、鳥語鶯
J36nB363_p0783a10║啼，歷歷分明，渾無間隔。其或未然……」，擲拂子，云：「打鼓普
J36nB363_p0783a11║請看。」
J36nB363_p0783a12║晚參。舉：「德山宣鑒禪師因臨濟侍立次，山曰：『今日困。』
J36nB363_p0783a13║濟曰：『這老漢寱語作麼？』山便打，濟便掀倒禪床，山休
J36nB363_p0783a14║去。」師云：「二尊宿抑揚，故是胸藏韜略，氣吞佛祖。檢點
J36nB363_p0783a15║將來，要且各失一隻眼。」
J36nB363_p0783a16║立冬，上堂。「朔風送韻，黑帝起舞。古榦悉昂頭，霜花開
J36nB363_p0783a17║池浦。物物體全彰，誰識箇中主？」卓拄杖，云：「若是當年
J36nB363_p0783a18║李將軍，定解藍田射石虎。」
J36nB363_p0783a19║晚參。舉：「曹山慧霞禪師，因僧侍立，山曰：『道者可殺熱。』
J36nB363_p0783a20║曰：『是。』山曰：『祇如熱向甚麼處迴避？』曰：『向鑊湯爐炭裏
J36nB363_p0783a21║迴避。』山曰：『鑊湯爐炭裏作麼生迴避？』曰：『眾苦不能到。』」
J36nB363_p0783a22║師云：「曹山擲釣，意在鯨鼇。這僧祇管貪餌，不顧身危。
J36nB363_p0783a23║雖時候比各有方，柰迴避之處未是。何故？那邊不住
J36nB363_p0783a24║空王殿，怎肯耘苗向日輪？」
J36nB363_p0783a25║上堂。「佛法要妙，非智所測。祖道幽玄，豈同情解？」遂豎
J36nB363_p0783a26║拂子，云：「喚作拂子則觸，不喚作拂子則背。這裏薦得，
J36nB363_p0783a27║一任南天台、北五臺，盞子撲落地，碟子成七塊；其或
J36nB363_p0783a28║未然，有寒暑兮促君壽，有鬼神兮妒君福。」
J36nB363_p0783a29║上堂。「驅耕夫牛，奪饑人食，未為作略。踢翻大海，摑倒
J36nB363_p0783a30║須彌，亦是小家。若到雙林門下，正好朝打三千，暮打
J36nB363_p0783b01║八百。且道；利害在甚麼處？」遂卓拄杖，喝一喝，下座。
J36nB363_p0783b02║上堂。「少室單傳，衲僧巴鼻，漢語胡言，光風霽日，到雙
J36nB363_p0783b03║林門下猶未是直捷向上在。大眾！且作麼是直捷向
J36nB363_p0783b04║上一句？」良久，云：「填溝塞壑無人會，雨過夜塘秋水深。」
J36nB363_p0783b05║下座。
J36nB363_p0783b06║上堂。「舉一不得舉二，鐵壁銀山皆粉碎。放過一著落
J36nB363_p0783b07║在第二，赤手空拳祇這是。陝府鐵牛喫大棒，嘉州大
J36nB363_p0783b08║象淚如雨。淚如雨，為君舉，歷歷分明須薦取。」喝一喝。
J36nB363_p0783b09║復舉女子出定因緣，師云：「本是一片皇風，無乃分疆
J36nB363_p0783b10║列界，以致今日又怎得不為剖析？文殊出不得，掬水
J36nB363_p0783b11║月在手；棄諸出得，弄花香滿衣；女子，雲在嶺頭閒不
J36nB363_p0783b12║徹；瞿曇，水流澗下忒忙生。祇如雙林恁麼批判，還有
J36nB363_p0783b13║互相證據者麼？」遂擊拂子，云：「打麵還他洲土麥，唱歌
J36nB363_p0783b14║須是帝鄉人。」
J36nB363_p0783b15║上堂。舉：「巖頭全奯禪師值沙汰，於鄂洲渚邊撐渡，兩
J36nB363_p0783b16║岸各掛一板。有過渡者擊板一下，巖曰：『阿誰？』或曰：『要
J36nB363_p0783b17║過那邊去。』巖乃舞棹迎之。一日，有婆抱兒，乃問：『呈橈
J36nB363_p0783b18║舞棹即不問，且道：婆手中兒甚處得來？』巖便打。婆曰：
J36nB363_p0783b19║『婆生七子，六箇不遇知音，只這一箇也不消得。』便拋
J36nB363_p0783b20║向水中。」師云：「大小巖頭被箇婆子輕輕摟搜一上。」又
J36nB363_p0783b21║云：「古今尊宿盡謂嚴頭只這箇也不消得處，何不更
J36nB363_p0783b22║與一棒？是則是，祇不可循途守轍。豈巖頭弗具斯眼？
J36nB363_p0783b23║也須知別有箇道理在。若是雙林，見他道：『只這箇也
J36nB363_p0783b24║不消得。』但呵呵大笑。婆子果有通方眼目，必當別作
J36nB363_p0783b25║箇解會，以及子母一如，管教不恁狼藉。」
J36nB363_p0783b26║因事久未陞座，眾職事請小參。「無端逼上華王座，教
J36nB363_p0783b27║我如何為指南？不是雙林無法說，古風蕭索痛難言。
J36nB363_p0783b28║大眾！且道：因甚致得？」遂擲拄杖，云：「亦任大家看。」
J36nB363_p0783b29║晚參。舉：「世尊因耆婆善別音響，至一塚間見五髑髏，
J36nB363_p0783b30║乃敲一髑髏，問耆婆：『此生何處？』曰：『此生人道。』又敲一
J36nB363_p0783c01║髑髏，問：『此生何處？』曰：『此生天道。』又別敲一髑髏，問：『此
J36nB363_p0783c02║生何處？』耆婆罔知生處。」師云：「世尊、耆婆，一挨、一拶，一
J36nB363_p0783c03║呼、一諾，可謂至善。何及末後一敲而措無所知？大似
J36nB363_p0783c04║邯鄲學唐步。雖然，到這裏，莫道耆婆，直饒瞿曇也須
J36nB363_p0783c05║退身三舍。且道：利害在甚麼處？」以手加額，云：「貓。」
J36nB363_p0783c06║上堂。舉：「報恩行秀禪師示眾。『去則留住，住則遣去。不
J36nB363_p0783c07║住不去，渠無國土，何處逢渠？在在處處。且道：是甚麼
J36nB363_p0783c08║物得恁麼奇特？』」師舉畢，良久，乃云：「夜來枕得桐華月，
J36nB363_p0783c09║無限清光只自怡。」下座。
J36nB363_p0783c10║晚參。「天上無彌勒，地下無彌勒。上下既無，且道：彌勒
J36nB363_p0783c11║在甚麼處？」顧左右，擲拄杖，云：「道得的，拏取去。」
J36nB363_p0783c12║上堂。「不披毛，不戴角，異類回途事若何？青州恁麼抑
J36nB363_p0783c13║揚，可謂頭角岌岌。蹤跡諸方久獲，只是未見回途之
J36nB363_p0783c14║妙。雙林不顧危亡，今日為伊端的。」遂起身，云：「叱！叱！」便
J36nB363_p0783c15║下座。
J36nB363_p0783c16║晚參。舉：「欽山與道士論義。士立義曰：『粗言及細語，皆
J36nB363_p0783c17║歸第一義。』欽曰：『道士是佛家奴。』士曰：『太粗生。』欽曰：『第
J36nB363_p0783c18║一義何在？』士無語。」師云：「欽山恁麼論，也則是亂世英
J36nB363_p0783c19║雄。若約衲僧門下，喫棒亦未相許。何故？不見道：寧可
J36nB363_p0783c20║有智人前取首，不可無智人前得勝。」
J36nB363_p0783c21║受丹霞請，退院，上堂。舉：「水菴禪師辭淨慈曰：『六年灑
J36nB363_p0783c22║掃皇都寺，瓦礫翻成釋梵宮。今日功成歸去也，杖頭
J36nB363_p0783c23║八面起清風。』」師云：「水菴和尚恁麼道，非但孤風凜然，
J36nB363_p0783c24║亦且頭正尾正，誠為千古龜鑒。雖然，雙林亦有一偈，
J36nB363_p0783c25║不是攖鋒敵勝，為要應箇時節。」乃云：「選佛場開已七
J36nB363_p0783c26║春，匡衡曾未憚艱辛。雖今別把風帆掛，無媿蒼天無
J36nB363_p0783c27║媿人。」下座。
J36nB363_p0783c28║
J36nB363_p0783c29║
J36nB363_p0783c30║文穆念禪師語錄卷第一（終）