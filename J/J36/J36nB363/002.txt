J36nB363_p0784a01║文穆念禪師語錄卷第二
J36nB363_p0784a02║嗣法門人真慧等編次
J36nB363_p0784a03║住鄧州丹霞山僊霞禪寺語錄
J36nB363_p0784a04║康熙戊申八月朔一日入院，闔郡檀信、各剎耆宿恭
J36nB363_p0784a05║請本寺開堂。
J36nB363_p0784a06║法座。以拄杖指云：「此曲盝木，天然大師一千年前向
J36nB363_p0784a07║這裏親行斯令，開鑿人天。且道：新丹霞今日到此如
J36nB363_p0784a08║何展演？」遂畫一畫，云：「截斷千差繼祖風，一超直入如
J36nB363_p0784a09║來頂。」遂陞座。拈香祝
J36nB363_p0784a10║聖畢，次拈香云：「此一瓣香，揮今抹古，匝地普天，爇向爐
J36nB363_p0784a11║中，供養本山第一代天然大師。」復懷中取香拈出，云：
J36nB363_p0784a12║「此一瓣香，可憑可據，亙古亙今，嗅之則鼻辣心翻，逆
J36nB363_p0784a13║之則皮穿骨挫，爇向爐中，第二回供養岐山仁瑞堂
J36nB363_p0784a14║上本師上嬾下放老和尚，用酬法乳之恩。」遂斂衣就
J36nB363_p0784a15║座。維那白椎竟，師喝一喝，云：「直饒向未舉椎以前薦
J36nB363_p0784a16║得，劍去久矣。其或尚留觀聽，出眾相見。」（問荅畢。）乃云：
J36nB363_p0784a17║「當陽揭示，電掣雷轟。眼目定動，別峰相見。」遂豎拂子，
J36nB363_p0784a18║云：「喚作拂子則觸，不喚作拂子則背，這裏搆得，略成
J36nB363_p0784a19║管見，所以微笑拈花，三拜得髓，開往繼來，欺胡顢漢。
J36nB363_p0784a20║菩提無樹，亙古遍界芬芳；洞水逆流，至今滔天白浪。
J36nB363_p0784a21║猶是建立一切、掃蕩一切，把住一切、放行一切，倒跨
J36nB363_p0784a22║玄沙之虎、生擒雪嶺之蛇。如斯奇特，孰不丈夫？諸禪
J36nB363_p0784a23║德！那箇臺無月？誰家灶弗煙？自貴荷擔，誠難委綰。山
J36nB363_p0784a24║僧遠承諸祖慈蔭，重開選佛道場，循規蹈矩，借路還
J36nB363_p0784a25║家。且道：正令當行一句又作麼生？」良久，云：「不用插莖
J36nB363_p0784a26║煩帝釋，大家扶起舊家風。」（敘謝竟。）復舉：「法燈泰欽禪
J36nB363_p0784a27║師開堂：『山僧本欲居山藏拙，養病過時，柰緣先師有
J36nB363_p0784a28║未了底公案，出來與他了卻。』時有僧出問：『如何是先
J36nB363_p0784a29║師未了底公案？』燈便打，曰：『祖禰不了，殃及兒孫。』曰：『過
J36nB363_p0784a30║在甚麼處？』燈曰：『過在我，殃及你。』」師云：「玉壺春色，碧洞
J36nB363_p0784b01║悠珍，也則法燈揭示殆盡。然則尺短寸長，又詎免敲
J36nB363_p0784b02║磕。丹霞則不然，老人現座道場，鳳毛麟趾，躋躋蹌蹌，
J36nB363_p0784b03║而公案無有不了者。既爾人天眾前，何須今日這場
J36nB363_p0784b04║特地？不見道：放過即不可。」喝一喝。結椎，云：「諦觀法王
J36nB363_p0784b05║法，法王法如是。」下座。
J36nB363_p0784b06║掃開山天然大師塔。「坐斷千差，十方洞豁；密移一步，
J36nB363_p0784b07║文彩縱橫。是以選官選佛，芳聲恢弘於震旦；鏟草掩
J36nB363_p0784b08║耳，風流賣弄於人前。禦寒則木佛移燒，過訪而神機
J36nB363_p0784b09║莫測，如斯辣狀，真箇作家。不肖遠孫某今來繼席，聊
J36nB363_p0784b10║呈薄供，特具瓣香，恭對塔前揭示祖師蘊底，始現前
J36nB363_p0784b11║大眾瞻仰獲益。」遂上香，顧眾，云：「還見祖師麼？玲瓏八
J36nB363_p0784b12║面渾無隔，永作閻浮照夜光。」
J36nB363_p0784b13║上堂。僧問：「正令全提，十方坐斷；宗乘舉唱，三際該通。
J36nB363_p0784b14║直捷一句，請師垂範。」師便喝。進云：「若不上來申此問，
J36nB363_p0784b15║誰能得識少林機？」師又喝。僧禮拜，乃云：「寶鏡高懸，頓
J36nB363_p0784b16║豁金剛正眼；玄機舉唱，恢彰不二宗猷。頭頭揭示，玉
J36nB363_p0784b17║轉珠回；法法弘通，輝天鑒地。理事既以洞明，正偏了
J36nB363_p0784b18║無回互。然雖如是，且朕兆未分一句又如何道？」良久，
J36nB363_p0784b19║云：「石女呼回霜夜夢，木人坐斷六門機。」
J36nB363_p0784b20║上堂。僧問：「法幢肇啟，祖窟重隆，四眾臨筵，請師直指。」
J36nB363_p0784b21║師云：「獅子堂前輥繡毬。」進云：「如何是賓？」師云：「目前無
J36nB363_p0784b22║山僧。」進云：「如何是主？」師云：「此間無闍黎。」進云：「寶主今
J36nB363_p0784b23║已蒙師指，即今一句乞重宣。」師打，云：「既無山僧，寧容
J36nB363_p0784b24║闍黎？」乃云：「有句無句，箇裏無回互；如藤倚樹，真機有
J36nB363_p0784b25║卷舒。樹倒藤枯，多少人向這裏目瞪口呿？且道：淆訛
J36nB363_p0784b26║在甚麼處？」良久，云：「要知香餌味，須是碧潭龍。」
J36nB363_p0784b27║上堂。「祖師心印，教外別傳。理性本自週圓，機用何常
J36nB363_p0784b28║隱諱？只因情存向背，泣路多岐，失衣內明珠，受伶俜
J36nB363_p0784b29║辛苦。幸逢場開選佛法究淵源，既到寶山，慎勿空手。」
J36nB363_p0784b30║喝一喝。
J36nB363_p0784c01║上堂。僧問：「禾山打鼓，頓碎千差羈網；象骨輥毬，立灰
J36nB363_p0784c02║萬有疑團。吾師獨步丹霄，今日將何指示？」師云：「鳶飛
J36nB363_p0784c03║戾天，魚躍於淵。」進云：「最初句已見越格超宗，末後句
J36nB363_p0784c04║要且大眾願聞。」師云：「君子之道費而隱。」進云：「恁麼則
J36nB363_p0784c05║一點水墨，兩處成龍去也。」師云：「識取鉤頭意，莫認定
J36nB363_p0784c06║盤星。」僧擬議，師便打，乃云：「禾山打鼓，聲和響順；象骨
J36nB363_p0784c07║輥毬，越格超宗。碎羈網以千差，而魚躍鳶飛；灰疑團
J36nB363_p0784c08║於萬有，而脫骨換胎。誠能如是，則世、出世間所有皆
J36nB363_p0784c09║吾家故物可以道，有句也得道、無句也得道，最初句
J36nB363_p0784c10║也得道、末後句也得，豈謂水墨一點而成龍兩處？如
J36nB363_p0784c11║其未委，不唯不識鉤頭之意，亦且瞖屑翻空，則君子
J36nB363_p0784c12║之道費而隱又怎能瞥地？」
J36nB363_p0784c13║晚參。僧問：「如何是仰之彌高？」師云：「烏龜下水深藏六。」
J36nB363_p0784c14║進云：「如何是鑽之彌堅？」師云：「斃鼠貓兒口向天。」僧禮
J36nB363_p0784c15║拜，師云：「瞻之在前聻？」僧起，云：「忽焉在後時如何？」師便
J36nB363_p0784c16║棒。乃舉：「青州希辨禪師垂問：『祖師道：「見處不從眼見，
J36nB363_p0784c17║聞處不從耳聞。」靈雲、香嚴正眼在甚麼處？』」師云：「祖師
J36nB363_p0784c18║祇具一隻眼。丹霞道：『見處必是眼見，聞處必是耳聞。
J36nB363_p0784c19║靈雲、香嚴亦不出此見聞，只不是正眼。』且道：如何是
J36nB363_p0784c20║正眼？識取青州和尚。」
J36nB363_p0784c21║上堂。僧問：「本源未委，必無水乳之分；正眼若明，始有
J36nB363_p0784c22║玉石之辨。舉揚宗旨，須是作家。汾陽十質同真，一一
J36nB363_p0784c23║請師指示。」師云：「海月初昇天地耀，玄珠出蚌萬家明。」
J36nB363_p0784c24║進云：「聲色不到，語路不詮。如何是一同一質？」師云：「西
J36nB363_p0784c25║望瑤池降王母，東來紫氣滿函關。」進云：「疑心即錯，動
J36nB363_p0784c26║念即乖。如何是二同大事？」師云：「抖擻多年穿破衲，襤
J36nB363_p0784c27║衫一半逐雲飛。」進云：「獅子遊行，不假伴侶。如何是三
J36nB363_p0784c28║總同參？」師云：「霜林影動獰龍起，玉麈風生角虎飛。」進
J36nB363_p0784c29║云：「金錘影動，寶劍光寒。如何是四同真質？」師云：「明明
J36nB363_p0784c30║見色非干色，歷歷聞聲不是聲。」進云：「截斷眾流，不通
J36nB363_p0785a01║凡聖。如何是五同遍普？」師云：「階前瓦礫翻筋斗，碧沼
J36nB363_p0785a02║泥鰍上剎竿。」進云：「匝地波濤，晴空霹靂。如何是六同
J36nB363_p0785a03║具足？」師云：「苕帚糞箕咸瞬目，石頭土塊盡揚眉。」進云：
J36nB363_p0785a04║「人人本具，箇箇不無。如何是七同得失？」師云：「霸王已
J36nB363_p0785a05║向烏江去，豎起金雞賀太平。」進云：「不展戈矛，大開武
J36nB363_p0785a06║庫。如何是八同生殺？」師云：「大地萌芽猶未出，滿林枯
J36nB363_p0785a07║葉已遭風。」進云：「清風颯颯，綠水潺潺。如何是九同音
J36nB363_p0785a08║吼？」師云：「石女拋梭聲戛戛，木人打鼓韻鼕鼕。」進云：「把
J36nB363_p0785a09║斷要津，佛祖罔極。如何是十同得入？」師云：「一句曲含
J36nB363_p0785a10║千古韻，萬重雲靄月輪孤。」進云：「木童拊掌，石女揚眉，
J36nB363_p0785a11║與甚麼人同得入？」師云：「鶯囀上林花滿地，客遊三月
J36nB363_p0785a12║草侵天。」進云：「松簧歷歷，蛙鼓鼕鼕，與誰同音吼？」師云：
J36nB363_p0785a13║「殿角風鈴聲落落，山頭瀑布響潺潺。」進云：「干戈擬息，
J36nB363_p0785a14║良弓先藏，作麼生同生殺？」師云：「印鑄印銷漢高將，統
J36nB363_p0785a15║屬無由祇自傷。」進云：「波隨月照，影逐日移，何物同得
J36nB363_p0785a16║失？」師云：「路逢死蛇莫打殺，無底籃子盛將歸。」進云：「朝
J36nB363_p0785a17║聞鼓響，暮聽鐘聲，那箇同具足？」師云：「虎嘯風生滄浪
J36nB363_p0785a18║活，龍吟霧起碧波騰。」進云：「翹天日落，把土成金，何物
J36nB363_p0785a19║同遍普？」師云：「散關正望三泉路，電影還逢後夜雷。」進
J36nB363_p0785a20║云：「赤水求珠，孫臏打瓦，何人同真質？」師云：「看取棚頭
J36nB363_p0785a21║弄傀儡，抽牽全藉裏頭人。」進云：「泥豬𨁝跳，癩狗橫身，
J36nB363_p0785a22║孰與總同參？」師云：「功德天兮黑暗女，擎拳合掌共歸
J36nB363_p0785a23║依。」進云：「橫身物外，獨步今時，那箇同大事？」師云：「豐干
J36nB363_p0785a24║行怪常騎虎，拾得無知只牧牛。」進云：「初三、十一、中九、
J36nB363_p0785a25║下七，何物同一質？」師云：「昕夕蜉蝣營演若，春秋蟪蛄
J36nB363_p0785a26║夢莊周。」進云：「祇如汾陽末後一喝，還復神通妙用？還
J36nB363_p0785a27║是法爾如然？」師云：「爛葛藤頭啼鴆鳥，赤斑蛇口吐醍
J36nB363_p0785a28║醐。」進云：「作家宗師，天然猶在。」師云：「莫把是非來辨我，
J36nB363_p0785a29║浮生穿鑿不相關。」僧禮拜，乃云：「暗裏抽橫骨，明中坐
J36nB363_p0785a30║舌頭，汾陽端的旨，急薦莫綢繆。」喝一喝，下座。
J36nB363_p0785b01║中秋，晚參。舉：「盤山示眾：『心月孤圓，光吞萬象，光非照
J36nB363_p0785b02║境，境亦非存。光境俱忘，復是何物？』」師喝一喝，云：「是何
J36nB363_p0785b03║言歟？洞山曰：『光境未忘，復是何物？』」師喝一喝，云：「是何
J36nB363_p0785b04║言歟？」遂顧眾，云：「大眾！丹霞恁麼舉揚，應時及節則不
J36nB363_p0785b05║無，且道：為人在甚麼處？」復喝一喝，云：「是何言歟？」
J36nB363_p0785b06║晚參。舉：「報恩林泉從倫禪師，因僧問：『法眼道：「我二十
J36nB363_p0785b07║年只作境話會。」既不作境話會，合作麼生會？』泉曰：『猿
J36nB363_p0785b08║抱子歸青嶂裏，鳥銜花落碧巖前。』」師云：「大眾！這般荅
J36nB363_p0785b09║話，還是作境話會耶？是不作境話會耶？若作境話會，
J36nB363_p0785b10║法眼不合恁麼道；不作境話會，報恩不合恁麼荅。且
J36nB363_p0785b11║道：淆訛在甚麼處？具眼者試辨看。」
J36nB363_p0785b12║上堂。僧問：「寶鑒弘開凡聖集，不昧宗乘請舉揚。」師云：
J36nB363_p0785b13║「水底金烏天上日，眼中瞳子面前人。」進云：「如何是類
J36nB363_p0785b14║墮？」師云：「金背黃牛眠綠草，銀蹄黑犬吠青天。」進云：「如
J36nB363_p0785b15║何是隨墮？」師云：「彌勒每逢花巷裏，酒仙常臥妓樓前。」
J36nB363_p0785b16║進云：「如何是尊貴墮？」師云：「草店深宮無影跡，出入慵
J36nB363_p0785b17║聽靜鞭聲。」乃云：「天無私蓋，地無私載，抗古摩今，卷舒
J36nB363_p0785b18║自在。牆壁瓦礫放光明，萬象森羅增瑞彩。田地穩密
J36nB363_p0785b19║的，似虎靠山；機絲不掛的，獨超物外。」遂卓拄杖，云：「不
J36nB363_p0785b20║與萬法為侶，即是無諍三昧。」下座。
J36nB363_p0785b21║晚參。舉：「玄沙師備禪師示眾：『世尊道：「吾有正法眼藏
J36nB363_p0785b22║付囑摩訶迦葉。」猶如話月。曹溪豎拂子，還如指月。』時
J36nB363_p0785b23║鼓山出曰：『月聻？』沙曰：『這箇阿師就我覓月。』山不肯，卻
J36nB363_p0785b24║歸眾，曰：『道我就他覓月。』」師云：「玄沙、鼓山恁麼道，一人
J36nB363_p0785b25║具隻眼。」
J36nB363_p0785b26║上堂。舉：「乾峰和尚因雲門問：『請師荅話。』峰曰：『到老僧
J36nB363_p0785b27║也未？』曰：『恁麼則文偃在遲也。』峰曰：『恁麼那！恁麼那！』曰：
J36nB363_p0785b28║『將謂候白，更有候黑。』」師云：「當機覿面提，覿面當機捷。
J36nB363_p0785b29║二老也則明辨端倪，卷舒互換，誠不媿其為賓主之
J36nB363_p0785b30║道。何謂？始終功不異，志士盡心歡。」
J36nB363_p0785c01║上堂。舉：「香嚴上樹因緣。雪竇曰：『樹上道即易，樹下道
J36nB363_p0785c02║即難，老僧上樹去也，致將一問來。』鼓山曰：『香嚴大似
J36nB363_p0785c03║蕭何制律。』」師云：「香嚴上樹，犀因翫月紋生角；虎頭出
J36nB363_p0785c04║問，象被雷驚花入牙。雪竇雖則依科判教，且喜涇渭
J36nB363_p0785c05║有分。只是鼓山檢點未免。何謂？誣人之罪，以罪加之。」
J36nB363_p0785c06║喝一喝，下座。
J36nB363_p0785c07║上堂。舉：「溈山祐禪師因僧問：『如何是百丈真？』溈下禪
J36nB363_p0785c08║床叉手立。問：『如何是和尚真？』溈卻上禪床坐。」師云：「通
J36nB363_p0785c09║身無隱相，歷歷塵中混跡；遍界絕遮藏，明明舌拄上
J36nB363_p0785c10║齶。會得，如揭麗日於中天；不會，如潑黑墨於夜半。」
J36nB363_p0785c11║晚參。舉：「證道歌：『江月照，松風吹，永夜清霄何所為？佛
J36nB363_p0785c12║性戒珠心地印，霧露雲霞體上衣。』大慧曰：『這箇阿師
J36nB363_p0785c13║好與三十棒。且道：過在甚麼處？不合偷常住物入衣
J36nB363_p0785c14║缽下。』」師云：「永嘉罪不重科。檢點將來，大慧合喫三十
J36nB363_p0785c15║棒。何故？不見道：來說是非者，便是是非人。」
J36nB363_p0785c16║上堂。僧問：「如何是平常無生句？」師云：「石長無根草，山
J36nB363_p0785c17║藏不動雲。」進云：「如何是玄妙無私句？」師云：「黃閣苔封
J36nB363_p0785c18║古，沉潭夜月明。」進云：「如何是體明無盡句？」師云：「古洞
J36nB363_p0785c19║雲常砌，金刀翦不開。」乃云：「夜明簾外，視聽難通；古鑒
J36nB363_p0785c20║光中，纖塵不立。借功施設，轉位傍提，不觸尊諱，是名
J36nB363_p0785c21║知有。」良久，云：「金鳳不栖無影樹，峰巒纔動海雲遮。」擲
J36nB363_p0785c22║拂子，下座。
J36nB363_p0785c23║為薙髮師復公訃音至，設位，小參。「古曲無聲，獅絃別
J36nB363_p0785c24║調，靈光卓越，萬象潛輝。穿開碧落，灼然不涉程途；撲
J36nB363_p0785c25║碎菱花，箇裏渾忘朕跡。所以，不肖徒於三千里外見
J36nB363_p0785c26║此淆訛，忍俊不禁，當陽剖露。」遂上香，顧眾，云：「還見我
J36nB363_p0785c27║老師的的面目麼？功忘位轉琴堂冷，月隱香銷古殿
J36nB363_p0785c28║寒。」
J36nB363_p0785c29║佛涅槃，上堂。「鐘樓上念讚，床腳下種菜，是真精進，是
J36nB363_p0785c30║名真法，供養如來。」喝一喝。
J36nB363_p0786a01║解制，上堂。僧問：「動絃別曲則不問，五位功勳乞舉揚。
J36nB363_p0786a02║如何是向？」師云：「長安風月千門曉。」進云：「如何是奉？」師
J36nB363_p0786a03║云：「葵心傾去錦雲襄。」進云：「如何是功？」師云：「玉鞭金馬
J36nB363_p0786a04║閒終日。」進云：「如何是共功？」師云：「兜率無根下戴鼇。」進
J36nB363_p0786a05║云：「如何是功功？」師云：「無毛鐵鷂鑽天飛。」進云：「謝師指
J36nB363_p0786a06║示。」師云：「錯認胡笳作楚琴。」乃云：「有佛處不得住，優缽
J36nB363_p0786a07║花開無影樹；無佛處急走過，陽春白雪誰能和？卻憶
J36nB363_p0786a08║溈山水牯牛，當陽推倒劉鐵磨。」卓拄杖，云：「這段風流
J36nB363_p0786a09║說向君，切忌逢人成話墮。」
J36nB363_p0786a10║上堂。舉：「子湖利蹤禪師於門下立牌，曰：『子湖有一隻
J36nB363_p0786a11║狗，上取人頭、中取人心、下取人足，擬議即喪身失命。』
J36nB363_p0786a12║臨濟會下有二僧來參，方揭簾，湖便喝曰：『看狗！』僧回
J36nB363_p0786a13║首，湖便歸方丈。」師云：「子湖機故迅捷，也則拙因巧成。
J36nB363_p0786a14║這僧回顧，行腳眼何在？當時伊道：『看狗！』一喝便行。非
J36nB363_p0786a15║但截斷子湖伎倆，抑且自有出身之路。」
J36nB363_p0786a16║晚參。舉：「羅山道閑禪師在禾山送同行矩長老出門
J36nB363_p0786a17║次，山把拄杖向面前一攛，矩無對。山曰：『石牛攔古路，
J36nB363_p0786a18║一馬勿雙鉤。』」師云：「矩公無對，其語如雷。羅山雖善驗
J36nB363_p0786a19║人端的，怎柰浪激千尋面，龍王不顧？還知石牛欄古
J36nB363_p0786a20║路，一馬勿雙鉤麼？識取鉤頭意，莫認定盤星。」
J36nB363_p0786a21║上堂。僧問：「歷盡覺場，始得家邦穩貼；不經明匠，未免
J36nB363_p0786a22║手眼生疏。今幸猊座高登，大眾佇聞法要。」師云：「金雞
J36nB363_p0786a23║初唱佳林曉，隱隱行人過雪山。」進云：「如何是惜功明
J36nB363_p0786a24║位？」師云：「青宮未出前星耀，萬國咸知少海風。」進云：「如
J36nB363_p0786a25║何是借位明功？」師云：「山河大地全皇化，始信將軍帶
J36nB363_p0786a26║甲歸。」進云：「如何是不借借？」師云：「夜半寒潭清若鏡，一
J36nB363_p0786a27║聲高樹野猿啼。」進云：「如何是全超不借借？」師云：「石虎
J36nB363_p0786a28║叫時山谷響，木人吼處鐵牛驚。」僧禮拜，乃云：「機絲不
J36nB363_p0786a29║掛，文彩輝騰於八表；隨流得旨，妙用響應於萬方。頭
J36nB363_p0786a30║頭以空合空，歷歷蓋聲蓋色，不是神通遊戲，亦非法
J36nB363_p0786b01║爾如然。雖然如是……」，拈拄杖，云：「靈苗瑞草和根拔，滿地
J36nB363_p0786b02║從教荊棘生。」卓拄杖，下座。
J36nB363_p0786b03║浴佛，上堂。「未離兜率降皇城，纔出通身是禍根，引得
J36nB363_p0786b04║兒孫鼓粥氣，一年一度惡湯淋。」乃豎拂子，云：「釋迦老
J36nB363_p0786b05║子來也，降生於山僧拂子頭上，指天指地，目顧周行，
J36nB363_p0786b06║說黃道白，欺胡顢漢。是以跛腳阿師忍俊不禁，道：『我
J36nB363_p0786b07║當時若見，一棒打殺，貴圖天下太平。』善哉！這棒打得
J36nB363_p0786b08║透頂透底，縱始瞿曇八面威風，只得飲氣吞聲。」遂揮
J36nB363_p0786b09║拂子，顧眾，云：「還有知恩報恩的麼？莫怪渠儂多意氣，
J36nB363_p0786b10║他家曾蹋上頭關。」
J36nB363_p0786b11║上堂。舉：「萬松因僧問：『向道莫去，歸來背父。如何得不
J36nB363_p0786b12║背父去？』松曰：『切忌回頭。』」師云：「轉身就父，退位朝君，猶
J36nB363_p0786b13║是奴兒婢子邊事。然則壺天日月，空劫離微，萬松提
J36nB363_p0786b14║撕，故是殆盡，只不無其責。何謂？不見道：但形文彩，即
J36nB363_p0786b15║屬染污。」
J36nB363_p0786b16║上堂。「神鋒卓越，寶鑒光寒，予奪開遮，正偏回互。劫外
J36nB363_p0786b17║真風活脫，就中厥旨無私。明明百草頭，明明祖師意，
J36nB363_p0786b18║果能智照洞豁，自合機前契悟。」遂拈拄杖，顧眾，云：「還
J36nB363_p0786b19║委悉麼？髑髏無喜識，枯木有龍吟。」卓拄杖，下座。
J36nB363_p0786b20║除夕，小參。「迅速光陰，彈指已週一載；未明大事，應須
J36nB363_p0786b21║剋究勿怠。若乃情窮理極，更要進步竿頭打翻漆桶，
J36nB363_p0786b22║始其慶快，亦不致今日惶惑。昔僧問石門：『年窮歲盡
J36nB363_p0786b23║時如何？』門曰：『東村王老夜燒錢。』若據荅處，詞豐理備、
J36nB363_p0786b24║句活機圓，神通妙用則不無，難免這僧逐境飄流。今
J36nB363_p0786b25║日有問丹霞：『年窮歲盡時如何？』只對道：『依舊從頭起。』
J36nB363_p0786b26║然雖如是……」，擊拂子，云：「惱亂春風卒未休，來年更有新
J36nB363_p0786b27║條在。」下座。
J36nB363_p0786b28║舉介衡慧維那立僧，上堂。「張羅布網，意在丹山鸑鷟；
J36nB363_p0786b29║擲釣垂綸，祇求海底鯤鯨。幾年空立江山，今日異苗
J36nB363_p0786b30║始獲，既爾果熟香飄，不敢拗直作曲，特對人天眾前
J36nB363_p0786c01║兩手分付。」遂顧左右，云：「且道：分付後又作麼生？逆流
J36nB363_p0786c02║一滴乾坤潤，鈯斧鋒藏遍界聞。」擊拂子，下座。
J36nB363_p0786c03║至節，小參。「靈機覿露，妙道虛玄，造化無私，榮枯各異。
J36nB363_p0786c04║所謂『有物先天地』，秤錘捏出汁。『無形本寂寥』，石人仰
J36nB363_p0786c05║面眺。『能為萬象主』，拂子不離手。『不逐四時凋』，三冬枯
J36nB363_p0786c06║木秀，九夏雪花飄。若向這裏洞明，正好搖鈴振鐸、嘯
J36nB363_p0786c07║月吟風，管甚君子道長、小人道消？其或未然，須知雲
J36nB363_p0786c08║外孤峰頂，別有靈枝帶露寒。」
J36nB363_p0786c09║示眾。舉：「誌公垂語曰：『終身拈香擇火，不知身是道場。』
J36nB363_p0786c10║玄沙曰：『終日拈香擇火，不知真箇道場。』」師云：「一人頭
J36nB363_p0786c11║上是天，一人腳下是地，雖則天地同根，要且覆載不
J36nB363_p0786c12║一。丹霞道：終日拈香擇火。珍重拈香擇火。」
J36nB363_p0786c13║上堂。「當爐不避火迸，當言不避截舌。南山虎咬大蟲，
J36nB363_p0786c14║虛空頭迸鮮血。黃河水出崑崙，碓胔花開五葉。」卓拄
J36nB363_p0786c15║杖，云：「要識真金火裏看，棒頭有眼明如日。」
J36nB363_p0786c16║上堂。師驀召大眾，眾舉首，師云：「是甚麼？」良久，云：「不可
J36nB363_p0786c17║雪上更加霜。」便下座。
J36nB363_p0786c18║除夕，上堂。「一句無私，十方匪隔，隨流演妙，作戲逢場。
J36nB363_p0786c19║點胸點筋，故是嘉聲克肖；稱揚稱擲，未可龜鑒來茲。
J36nB363_p0786c20║只貴一毛頭識得根源，自然風行草偃，那管杓大碗
J36nB363_p0786c21║粗？雖然，當恁麼時，應時納祐一句又作麼生？」良久，云：
J36nB363_p0786c22║「髮從今夜白，新向五更來。」下座。
J36nB363_p0786c23║晚參。舉：「普化禪師見馬步使出喝道，化亦喝道，作相
J36nB363_p0786c24║撲勢，馬步使令人打五棒。化曰：『似即似，是即未是。』」師
J36nB363_p0786c25║云：「普化相撲，似乎卞和獻玉；步使五棒，且喜賞罰分
J36nB363_p0786c26║明。祇如道：『似即似，是即未是。』又作麼生？若是孔門真
J36nB363_p0786c27║弟子，自然知道化三千。」
J36nB363_p0786c28║上堂。僧問：「大施門開，海闊聖凡同聚會；法輪大轉，人
J36nB363_p0786c29║天緇白盡皈依。則且置，如何是君？」師云：「萬機無隱諱。」
J36nB363_p0786c30║進云：「如何是臣？」師云：「眉底帶重輪。」進云：「如何是君視
J36nB363_p0787a01║臣？」師云：「天共白雲曉。」進云：「如何是臣向君？」師云：「水和
J36nB363_p0787a02║明月流。」進云：「如何是君臣道合？」師云：「金殿臥清風。」進
J36nB363_p0787a03║云：「自從分派曹溪後，洞水逆流遍大千。」師云：「知是般
J36nB363_p0787a04║事便休。」乃舉：「萬松因僧問：『諸佛不出世，為甚麼卻向
J36nB363_p0787a05║皇宮生？』松曰：『青山常舉足。』」師云：「渾金璞玉，窮理盡微，
J36nB363_p0787a06║苟非那邊徹證，斯鋒誠難而攖。還委青山常舉足的
J36nB363_p0787a07║意旨麼？兒孫得力，室內不知。」
J36nB363_p0787a08║示眾。舉：「藥山惟儼禪師久未陞座，院主白曰：『大眾久
J36nB363_p0787a09║思法誨，請和尚說法。』山令打鐘。眾集，山陞座，良久便
J36nB363_p0787a10║下座，歸方丈。院主隨後曰：『和尚適來許為大眾說法，
J36nB363_p0787a11║何得不垂一言？』山曰：『經有經師，論有論師，怎怪得老
J36nB363_p0787a12║僧？』」師云：「單旂突兀，院主不無其略，惜乎予奪未善，致
J36nB363_p0787a13║令羊亡岐路。藥山故是權衡在握，擎縱任施，祇不合
J36nB363_p0787a14║繁辭太殺。若是丹霞，待他問：『何得不垂一言？』只對道：
J36nB363_p0787a15║『將謂別有那？』他擬動脣吻，攔腮便摑。雖然當時下得
J36nB363_p0787a16║這副手腳，不惟令伊直下知歸，向後必當別有生涯。」
J36nB363_p0787a17║上堂。「自地登高易，從空放下難。若能玄會得，北斗面
J36nB363_p0787a18║南看。」喝一喝，下座。
J36nB363_p0787a19║說戒，上堂。「承言須會宗，勿自立規矩。」遂揮拂子，云：「盧
J36nB363_p0787a20║舍那吐廣長舌，普利群機無間歇。四棄八棄徹底宣，
J36nB363_p0787a21║五篇七聚從頭決。無文心印永流傳，聖道鎡基大建
J36nB363_p0787a22║立。斷妄證真為敷揚，摩訶般若波羅蜜。山僧見他恁
J36nB363_p0787a23║麼道，亦是缽盂安柄。」遂震威一喝。「尊者見此一喝，祇
J36nB363_p0787a24║得無言可對、無理可申，便向虛空中打箇筋斗，走向
J36nB363_p0787a25║諸人鼻孔裏去也。還見麼？若也見得，一任天堂、地獄，
J36nB363_p0787a26║虎穴、魔宮，劍樹、刀山，頭頭樂事；其或未然，莫道此間
J36nB363_p0787a27║山勢嶮，前途更有最高峰。」下座。
J36nB363_p0787a28║受雙林復請，退院，上堂。「古德道：『去去實不去，途中好
J36nB363_p0787a29║善為；來來實不來，路上莫虧危。』大小古德元來小膽
J36nB363_p0787a30║子，我為法王，於法自在，要去便去、要來便來，善為虧
J36nB363_p0787b01║危，總不見有。雖然，事無一向，每憶老人法席省覲未
J36nB363_p0787b02║遑者，皆因祖庭心事未妥，恐失諸方緇素所望，是以
J36nB363_p0787b03║統眾入山，撫慰時機，江頭挂帆。諒以春間無恙，不意
J36nB363_p0787b04║崑石禪德璽足千里，持諸護法簡入山，請山僧復住
J36nB363_p0787b05║雙林，引起葛藤如許，一時把攔不住，可憐生依舊刺
J36nB363_p0787b06║腦又入膠盆去也。」遂以拄杖架肩，云：「頭頂笠，腰肩包，
J36nB363_p0787b07║清風明月杖頭拋。」下座。
J36nB363_p0787b08║
J36nB363_p0787b09║
J36nB363_p0787b10║文穆念禪師語錄卷第二（終）