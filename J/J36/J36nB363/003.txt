J36nB363_p0787c01║文穆念禪師語錄卷第三
J36nB363_p0787c02║嗣法門人真慧等編次
J36nB363_p0787c03║再住信陽法幢山雙林禪寺語錄
J36nB363_p0787c04║康熙庚戌二月十五日入院，諸檀護及本山大眾恭
J36nB363_p0787c05║請上堂。拈香祝
J36nB363_p0787c06║聖畢，乃云：「白雲出岫，朱頂翔空，去來本無間然，動靜寧
J36nB363_p0787c07║分彼此？符命既苦相追，業緣應難掣肘。既然事到如
J36nB363_p0787c08║斯，只得颺下笠子，脫卻草鞋，重扇爐鞴，再理鉗錘，為
J36nB363_p0787c09║汝斯人徹骨徹體。是故是……」，以拄杖畫一畫，云：「舊店新
J36nB363_p0787c10║開則不無，且道：主顧在甚麼處？」良久，云：「可來白雲裏，
J36nB363_p0787c11║教汝紫芝歌。」
J36nB363_p0787c12║上堂。僧問：「十二時中作何行業即免生死？」師云：「近前
J36nB363_p0787c13║來，與你注解。」僧擬進語，師打，云：「無將鶴唳當作鶯啼。」
J36nB363_p0787c14║乃舉：「興化因僧問：『四方八面來時如何？』化曰：『打中間
J36nB363_p0787c15║底。』僧便禮拜。化曰：『我昨日赴箇村齋，中途遇一陣卒
J36nB363_p0787c16║風暴雨，卻向古廟裏躲避得過。』」師云：「流水高山，伯牙
J36nB363_p0787c17║故善其操，然風雅離微，非子期又孰能發其聲價？雙
J36nB363_p0787c18║林固無過人之眼，且有利人之心。今日有問：『四方八
J36nB363_p0787c19║面來時如何？』只對道：『山僧打退鼓。』他擬眼目定動，劈
J36nB363_p0787c20║脊便棒。何則？黃金自有黃金價，終不和沙賣與人。」
J36nB363_p0787c21║請追嚴，小參。「鳶飛戾天，魚躍於淵，恁麼論量，美則美
J36nB363_p0787c22║矣，未是極則。若論箇事，天不能蓋，地不能載，日月莫
J36nB363_p0787c23║並其輝，千聖難同其轍，十方剎海無所不週，蝡動蜎
J36nB363_p0787c24║飛無所不具，能為萬象之主、能作諸佛之師，梯航津
J36nB363_p0787c25║濟，行布圓融，豈獨上下之察哉？雖然，祇如古德道：『實
J36nB363_p0787c26║際理地不受一塵，今世門頭不捨一法。』不受一塵即
J36nB363_p0787c27║且置，敢問現前大眾：不捨底是那一法？這裏菽麥得
J36nB363_p0787c28║出，非但知此位尊靈安身立命處，便知諸佛諸祖、乃
J36nB363_p0787c29║聖乃賢安身立命處，乃知自己本命元辰落處無不
J36nB363_p0787c30║了了。還委悉麼？彌陀非外得，遍界是西方。」擊拂子，下
J36nB363_p0788a01║座。
J36nB363_p0788a02║晚參。舉：「盤山寶積禪師上堂：『向上一路，千聖不傳。學
J36nB363_p0788a03║者勞形，如猿捉影。』慈明曰：『向上一路，千聖不然。』」師云：
J36nB363_p0788a04║「二老提唱，如小兒啖李，只向赤邊噉。雙林道：向上一
J36nB363_p0788a05║路，停囚長智。」
J36nB363_p0788a06║上堂。「三登九上，祇原這裏未穩；八十行腳，直以心未
J36nB363_p0788a07║悄然。欲得超凡入聖，急須緊把繩頭，莫顧危亡得失，
J36nB363_p0788a08║一念萬年，箇事自然成辦。雙林雖恁麼道，也是抱橋
J36nB363_p0788a09║柱澡浴，作死馬醫。是汝諸人如何委悉？」良久，云：「啼得
J36nB363_p0788a10║血流無用處，不如緘口過殘春。」
J36nB363_p0788a11║上堂。舉：「僊天禪師因僧參，擬禮拜，僊曰：『野狐兒！見甚
J36nB363_p0788a12║麼了便禮拜？』曰：『老禿奴！見甚麼了便恁麼問？』僊曰：『苦
J36nB363_p0788a13║哉！苦哉！僊天今日忘前失後。』曰：『要且得時，終不補失。』
J36nB363_p0788a14║僊曰：『爭不如此？』曰：『誰甘？』僊呵呵大笑曰：『遠之遠矣！』僧
J36nB363_p0788a15║四顧便出。」師云：「僊天恁麼施設，雖無生擒活捉之機，
J36nB363_p0788a16║且喜收放自在。這僧縱解掣電光中轉身，未免傷鋒
J36nB363_p0788a17║犯手。雙林今日黨理不黨親，檢點僊天老人合喫拄
J36nB363_p0788a18║杖。何故？不見道：多處添些子。」
J36nB363_p0788a19║上堂。「法不孤起，仗境方生。」乃豎拄杖，召眾，云：「大眾！且
J36nB363_p0788a20║道：這箇是法耶？是境耶？若檢點得出，共你七十三、八
J36nB363_p0788a21║十四；其或未然，別峰相見。」卓拄杖，下座。
J36nB363_p0788a22║上堂。舉：「雪峰問僧：『甚處來？』曰：『近離浙中。』峰曰：『船來？陸
J36nB363_p0788a23║來？』曰：『二途俱不涉（云云）。』」師云：「此案古今提唱，故多覓
J36nB363_p0788a24║箇不錯會者，不啻水中擇乳。然這僧將謂雪峰屈辱，
J36nB363_p0788a25║殊不知卻被同行換卻鼻孔。此事且置，還委這僧中
J36nB363_p0788a26║夜焚香禮拜的意旨麼？看來盡是人面虎，能有幾箇
J36nB363_p0788a27║聖賢心？」
J36nB363_p0788a28║上堂。舉：「韶山寰普禪師，白頭因參，山問：『莫是多口白
J36nB363_p0788a29║頭因麼？』因曰：『不敢。』山曰：『有多少口？』因曰：『通身是。』山曰：
J36nB363_p0788a30║『尋常向甚麼處屙？』因曰：『向韶山口裏屙。』山曰：『有韶山
J36nB363_p0788b01║口即得，無韶山口向甚麼處屙？』因無語，山便打。」師云：
J36nB363_p0788b02║「截得別人腳跟，失卻自己鼻孔。」又云：「因白頭氣宇如
J36nB363_p0788b03║王，為甚麼拶著便冰消瓦解？雖然，韶山耀武揚威，故
J36nB363_p0788b04║是當仁不讓，檢點將來，也只贏得一屙。」
J36nB363_p0788b05║上堂。舉：「雲居佛印了元禪師入室次，蘇子瞻適至，印
J36nB363_p0788b06║曰：『此間無坐榻，學士來此作麼？』瞻曰：『暫借和尚四大
J36nB363_p0788b07║為坐。』印曰：『山僧有一問，學士道得即請坐，道不得當
J36nB363_p0788b08║輸玉帶。』瞻欣然曰：『便請。』印曰：『四大本空，五蘊非有，學
J36nB363_p0788b09║士向甚麼處坐？』瞻無對，遂解下玉帶。」師云：「捨己從人，
J36nB363_p0788b10║雲居也則是婆心太殺，祇不合按圖索驥，非但蘇公
J36nB363_p0788b11║落節風前，兼且自己打失鼻孔。」
J36nB363_p0788b12║晚參。舉：「保寧勇禪師上堂：『若說佛法供養大眾，未免
J36nB363_p0788b13║眉鬚墮落；若說世法供養大眾，入地獄如箭射。去此
J36nB363_p0788b14║二途，且道：保寧今日當說甚麼？三寸舌頭無處用，一
J36nB363_p0788b15║雙空手不成拳。』」師云：「玉本無瑕，雕文喪德。雙林即不
J36nB363_p0788b16║然，說佛法也得、說世法也得。不見道：『世諦語言、資生
J36nB363_p0788b17║業等皆與實相不相違背。』雖然，去此二途又作麼生？
J36nB363_p0788b18║翻憶長髭見石頭，解道紅爐一點雪。」下座。
J36nB363_p0788b19║上堂。「知幻即離，離幻即覺。大乘小乘，錢索井索。無影
J36nB363_p0788b20║林中鳥不驚，空裏磨盤生八角。若人於此識根源，勝
J36nB363_p0788b21║似然燈親囑託。」復舉：「百丈入就禪師，因僧問：『如何是
J36nB363_p0788b22║佛？』丈曰：『葉落秋林。』曰：『學人不會。』丈曰：『遍地殘紅。』」師云：
J36nB363_p0788b23║「百丈祖翁太殺直捷，怎柰這僧當面錯過。當時若雙
J36nB363_p0788b24║林在會，但云：『春去夏來常相似，高山流水自如今。』」喝
J36nB363_p0788b25║一喝，下座。
J36nB363_p0788b26║示眾。舉：「《金剛經》曰：『若見諸相非相，即見如來。』法眼別
J36nB363_p0788b27║曰：『若見諸相非相，即不見如來。』天童覺曰：『世尊說如
J36nB363_p0788b28║來禪，法眼說祖師禪，會得甚奇特，不會也相許。』」師云：
J36nB363_p0788b29║「買帽相頭，世尊言中有響；因齋慶讚，法眼句底無私。
J36nB363_p0788b30║如來禪、祖師禪，天童可謂善別。若論向上一著，並皆
J36nB363_p0788c01║喫棒。何謂？不見道：好手手中呈好手。」
J36nB363_p0788c02║說戒，上堂。「無情劍插眉端裏，奪命符懸肘後頭，發大
J36nB363_p0788c03║機時顯大用，虎頭虎尾一齊收。雖然如是，且不動鋒
J36nB363_p0788c04║鋩，坐致太平一句又作麼生？域中日月縱橫挂，一亙
J36nB363_p0788c05║晴空萬古輝。」復舉高峰海底泥牛語，師云：「妙老祇解
J36nB363_p0788c06║步步登高，不解從空放下。雙林即不然，饑喫飯、渴飲
J36nB363_p0788c07║泉、寒向火、倦打眠，內有一句有權、有實，有照、有用，檢
J36nB363_p0788c08║點得出，不惟三聚週隆，亦與高氏沙彌把手共行，黃
J36nB363_p0788c09║面瞿曇同一鼻；其或未然，少間登壇，志心諦聽。」
J36nB363_p0788c10║晚參。「見見之時，見非是見，見猶離見，見不能及。大小
J36nB363_p0788c11║瞿曇抓頭不知癢處。」
J36nB363_p0788c12║至節，晚參。「灰飛律管陽初復，天子南郊大有年。雲物
J36nB363_p0788c13║交章饒瑞氣，聲光浩浩慶堯天。」
J36nB363_p0788c14║上堂。舉：「金峰從志禪師，因僧問訊次，乃把住曰：『輒不
J36nB363_p0788c15║得向人道，我有一則因緣舉似你。』僧作聽勢，峰與一
J36nB363_p0788c16║掌。僧曰：『為甚麼打某甲？』峰曰：『我要話行。』」師云：「得之於
J36nB363_p0788c17║心，伊蘭作栴檀之香；失之於旨，甘露成蒺藜之園。切
J36nB363_p0788c18║磋琢磨，這僧也則其善，何其鉤索別牽，便乃龍頭蛇
J36nB363_p0788c19║尾，惜乎好則因緣，以致翻成特地。雖然，金峰檢點，不
J36nB363_p0788c20║得無過，這一掌須是自喫始得。何故？既稱飽飫叢林，
J36nB363_p0788c21║不合有年無德。」
J36nB363_p0788c22║晚參。「天童雲外岫禪師，一日問眾曰：『天童今日大死
J36nB363_p0788c23║去也，汝輩作麼生救？』無印證出，曰：『請和尚喫飯。』岫曰：
J36nB363_p0788c24║『天童今日大死去也，汝不要相救。』證曰：『寱語作麼？』岫
J36nB363_p0788c25║曰：『天童今日大死去也，阿誰與我同行？』證曰：『和尚先
J36nB363_p0788c26║行，大證後隨。』岫呵呵大笑，遂示寂。」師云：「天童慣向虛
J36nB363_p0788c27║空裏剜窟寵，若非證老見義勇為，怎得功歸至化？然
J36nB363_p0788c28║父為子隱、子為父隱，故是檢點將來，也是屋裏泛楊
J36nB363_p0788c29║州。會麼？聽取一頌：和尚先去，大證隨後。呵呵大笑，更
J36nB363_p0788c30║復何究？夜靜煙銷兮玉柳含輝，更闌雲霽兮梅神巧
J36nB363_p0789a01║裒。冰壺影裏晶簾開，迸出金烏明夜後。」
J36nB363_p0789a02║上堂。僧問：「青蘿夤緣，直上寒松之頂；白雲澹泞，出沒
J36nB363_p0789a03║太虛之中。為是神通？為復妙用？」師云：「兩重公案。」進云：
J36nB363_p0789a04║「截流之機，故是源遠有據。只如至孝無達，敢問如何
J36nB363_p0789a05║奉重？」師云：「輕煙籠皎月，薄霧鎖寒巖。」僧禮拜。乃舉：「巖
J36nB363_p0789a06║頭因僧問：『浩浩塵中如何辨主？』頭曰：『銅䤬鑼裏滿盛
J36nB363_p0789a07║油。』」師云：「雲巖即不然，今日有問：『浩浩塵中如何辨主？』
J36nB363_p0789a08║只對道：『熏風自南來，殿角生微涼。』」下座。
J36nB363_p0789a09║晚參。舉：「天寧希辨禪師垂問：『色見聲求俱是妄，問君
J36nB363_p0789a10║那箇是如來？』」師云：「一日打眠三五度，也消不得許多
J36nB363_p0789a11║閒。是則是，大似平地阬人。」
J36nB363_p0789a12║上堂。「恁麼恁麼，古墓毒蛇頭戴角；不恁麼不恁麼，銅
J36nB363_p0789a13║䤬鑼裏滿盛油。若是摩霄俊鵠，自合乘翔；止濼困魚，
J36nB363_p0789a14║不勞激浪。」
J36nB363_p0789a15║浴佛，上堂。「柳緣桃紅赤體彰，儂歌歷歷為誰忙？悉達
J36nB363_p0789a16║面目周沙界，珍重諸人仔細看。」
J36nB363_p0789a17║晚參。舉：「馬祖道一禪師，因僧問：『離四句，絕百非，請師
J36nB363_p0789a18║直指西來意。』祖曰：『我今日勞倦（云云）。』」師云：「馬師父子
J36nB363_p0789a19║雖善暗藏春色、明露秋光，要且總被這僧一狀領過。」
J36nB363_p0789a20║為座主我期小參。「窮諸玄辨，若一毫置於太虛；竭世
J36nB363_p0789a21║樞機……」，卓拄杖，云：「到底不離於這裏。其或尚留觀聽，何
J36nB363_p0789a22║妨再為指南？依時演教，十二類生咸證果；律儀精專，
J36nB363_p0789a23║三千里放淨光明。刱大廈而廣結人緣，脩聖像而倍
J36nB363_p0789a24║增福慧，翻身藏於無縫而鬼神莫測。到這裏，將謂珍
J36nB363_p0789a25║之重之，誰知今日被山僧徹底掀翻，和贓捉敗？大眾！
J36nB363_p0789a26║還見期公行履處麼？陋巷不騎金色馬，回途卻著破
J36nB363_p0789a27║襤衫。」
J36nB363_p0789a28║上堂。「善能分別諸法相，於第一義而不動。」遂喝一喝，
J36nB363_p0789a29║云：「山青水緣，鳥語花香，歷歷分明，更無回互。這裏薦
J36nB363_p0789a30║得，維摩大士在你腳下；脫或未然……」，擲拂子，云：「此去西
J36nB363_p0789b01║天路，迢迢十萬餘。」
J36nB363_p0789b02║臘八，上堂。「昔世尊正覺山前觀明星，於此日便云：『奇
J36nB363_p0789b03║哉！一切眾生俱有如來智慧德相，但以妄想執著而
J36nB363_p0789b04║不證得。』大眾！瞿曇與麼道，大似開眼說夢。汝等諸人
J36nB363_p0789b05║還惺覺麼？不見道：『有時拈一莖草作丈六金身，有時
J36nB363_p0789b06║將丈六金身作一莖草。』雖然雙林如是告報，也是貧
J36nB363_p0789b07║兒嚼冷飯。」喝一喝，下座。
J36nB363_p0789b08║上堂。「丹霞燒木佛，院主墮眉鬚。一字入公門，九牛拽
J36nB363_p0789b09║不出。」喝一喝。
J36nB363_p0789b10║除夕，上堂。「雙林別無所長，又無除舊供養，權借古人
J36nB363_p0789b11║鼻孔拈向樽前，一任飽吞樂飲，趙州茶、雲門餅、曹山
J36nB363_p0789b12║酒、禾山鼓，雖是上古遺局，未免應箇時節。眾中莫有
J36nB363_p0789b13║知音的麼？」拈拂子，云：「囉囉招，囉囉搖，囉囉送。莫怪荒
J36nB363_p0789b14║疏，伏惟珍重。」
J36nB363_p0789b15║晚參。舉：「丹霞天然禪師因過慧林寺，值凝寒，乃取木
J36nB363_p0789b16║佛燒火。向院主呵曰：『何得燒我木佛？』霞以杖撥灰，曰：
J36nB363_p0789b17║『吾燒取舍利。』院曰：『木佛何有舍利？』霞曰：『既無舍利，更
J36nB363_p0789b18║請兩尊來燒。』院主自後眉鬚墮落。投子青曰：『不會作
J36nB363_p0789b19║客，勞煩主人。』」師云：「趁風使帆，丹霞慣得及便；因事長
J36nB363_p0789b20║智，院主未免郎當。投子故是評品端的，畢竟具何三
J36nB363_p0789b21║昧？」良久，云：「為伊同睡，深知被底穿。」
J36nB363_p0789b22║至節，上堂。拈拂子畫○相，云：「不是大圓鏡，亦非精靈
J36nB363_p0789b23║窟，任他劫火洞然，到此了無滲漏。訝！錯了也。今日是
J36nB363_p0789b24║冬至佳節，群陰剝盡之時，葭管灰飛，為識陽回宇宙；
J36nB363_p0789b25║蓂莢榮枯，祇緣晦朔依時。乾坤變態無私，日月循環
J36nB363_p0789b26║匪異。是故是，只如群陰欲去未去、一陽欲來未來，正
J36nB363_p0789b27║當恁麼時，合作麼生道？庭前凍竹翻新浪，溪畔寒梅
J36nB363_p0789b28║吐冷煙。」復舉：「徑山散木禪師。因巡漕雲浦蘇公問：『鴛
J36nB363_p0789b29║鴦繡出從君看，不把金鍼度與人。如何是金鍼？』山曰：
J36nB363_p0789b30║『我在京師走一遭，不曾遇著一人。』公擬進語，山曰：『金
J36nB363_p0789c01║鍼失也。』」師云：「徑山祖翁好沒道理。蘇公問的金鍼，何
J36nB363_p0789c02║得拈箇無孔鐵錘示之？雖然，別寶須是碧眼胡，不遇
J36nB363_p0789c03║其人真箇苦。天劍大師遠離楚國，過訪雙林，不惜衣
J36nB363_p0789c04║珍，為眾請法。苟非其人，曷能為哉？大眾！既遇其人，還
J36nB363_p0789c05║識金鍼麼？」顧左右，云：「山僧不惜脣皮，為汝諸人道破。
J36nB363_p0789c06║劍公是徑山祖翁第四世孫。」
J36nB363_p0789c07║晚參。舉：「道吾因趙州過訪，吾著豹皮褌，把吉撩棒，在
J36nB363_p0789c08║三門前等候。纔見州來，便高聲唱喏而立。州曰：『小心
J36nB363_p0789c09║祇候著。』吾又唱喏一聲而去。」師云：「道吾因文攻義，趙
J36nB363_p0789c10║州就窩行劫。雙林據令而行，各與烏藤三十。何故？鷸
J36nB363_p0789c11║蚌相持，俱落漁人之手。」
J36nB363_p0789c12║上堂。「蹋破飯床，不是尋常供養；打開布袋，祇原別示
J36nB363_p0789c13║佳珍。明明聲色全彰，歷歷見聞不昧，大展光明幢，永
J36nB363_p0789c14║鎮無為地，三世諸佛斫額，一切眾生倚憑。」乃豎拂子，
J36nB363_p0789c15║云：「還端的麼？萬籟有心聞不得，孤巖無耳卻知音。」
J36nB363_p0789c16║上堂。舉：「曹山本寂禪師，一日聞鐘聲，乃曰：『啊㖿啊㖿。』
J36nB363_p0789c17║僧問：『和尚作甚麼？』山曰：『打著我心。』僧無語。徑山琇曰：
J36nB363_p0789c18║『賊不打自招。』清化嶾曰：『沒量大人卻向聲色裏鼓弄
J36nB363_p0789c19║人家男女。』」師云：「曹山捏鼻偷香，這僧白日著賊。徑山
J36nB363_p0789c20║恁麼道也是普州人，祇有清化猶較些子。何謂？大功
J36nB363_p0789c21║雖是前賢事，肝膽何妨此日傾？」
J36nB363_p0789c22║晚參。舉百丈野狐因緣，師云：「不落因果，開眼也著；不
J36nB363_p0789c23║昧因果，合眼也著。雖然款段無私，檢點太殺漏逗。你
J36nB363_p0789c24║等還知漏逗處麼？直饒緇素分明，未出野狐圈繢。」
J36nB363_p0789c25║上堂。舉：「白雲子祥禪師問僧：『不壞假名而談實相，你
J36nB363_p0789c26║作麼生會？』僧指椅子曰：『這箇是椅子。』祥以手撥椅，曰：
J36nB363_p0789c27║『與我將鞋袋來。』僧無對。祥曰：『這虛頭漢。』雲門偃聞曰：
J36nB363_p0789c28║『須是他始得。』」師云：「蜀桐秦鏡，氣質匪常。鑒影發聲，初
J36nB363_p0789c29║無二致。惜乎曲高和寡，致使風吹別調。要得條理始
J36nB363_p0789c30║終，雲門未免其責。何故？不合將下里巴歌，指作陽春
J36nB363_p0790a01║白雪。」
J36nB363_p0790a02║臘八，上堂。僧問：「盧行者負舂，功高蓋代；丹霞老燒佛，
J36nB363_p0790a03║千古流芳。未審雙林如何施設？」師云：「看取令行時。」僧
J36nB363_p0790a04║擬進語，師便打。僧問：「法筵大啟，主伴交參。正令當行
J36nB363_p0790a05║即不問，洞宗落脈時如何？」師云：「中書堂內事，不許外
J36nB363_p0790a06║人知。」進云：「如何是正中偏？」師云：「滿頭白髮離巖谷，半
J36nB363_p0790a07║夜穿雲入市廛。」進云：「如何是偏中正？」師云：「數片白雲
J36nB363_p0790a08║籠古寺，一條緣水繞青山。」進云：「如何是正中來？」師云：
J36nB363_p0790a09║「手指空時天地轉，回途石馬出紗籠。」進云：「如何是兼
J36nB363_p0790a10║中至？」師云：「風吹柳絮毛毬走，雨打梨花蛺蝶飛。」進云：
J36nB363_p0790a11║「如何是兼中到？」師云：「半夜黑漆屏風上，寫出盧仝月
J36nB363_p0790a12║蝕詩。」進云：「恁麼則申伯宗風從此振，神州佳氣又亨
J36nB363_p0790a13║通。」師云：「伽陀不必從頭念，知是般事即便休。」乃云：「處
J36nB363_p0790a14║處叢林臘月八，焚香稽首慶悉達。雙林不守舊循途，
J36nB363_p0790a15║免落世間成話把。既不守舊循途，又何須這場特地？
J36nB363_p0790a16║不見道：有條攀條，無條攀例。」便下座。
J36nB363_p0790a17║老和尚六旬初度，命上堂。師陞座，拈香畢，乃云：「今晨
J36nB363_p0790a18║迺吾方丈老人耳順之期，不肖念於三千里外入山
J36nB363_p0790a19║省覲，復承嚴命，令兩序諸兄請陞斯座，大似偪石女
J36nB363_p0790a20║生兒，驅生蛇入竹。既不獲已，祇得藉斯山景，聊夫塞
J36nB363_p0790a21║乎其白。」遂揮拂子，云：「柱峰卓立，秀獨拔乎五嶽；銀燭
J36nB363_p0790a22║煒煌，光迥耀夫三湘。曼殊窈窕於雲端，僊趺全彰於
J36nB363_p0790a23║巖畔。滔滔花澗，吐廣長之妙舌；條條古木，示清淨之
J36nB363_p0790a24║法身。欲窺堂奧幽玄，須透向上關戾，直須打疊淨潔，
J36nB363_p0790a25║始堪股肱宗猷。誠能如是，則不披萊衣而師顏已悅，
J36nB363_p0790a26║不獻函圖而壽算無疆。不肖雖恁麼舉揚，猶是中原
J36nB363_p0790a27║俗氣。還有共相慶祝底麼？道價盡輸天下響，虛裏惟
J36nB363_p0790a28║許小師知。」擊拂子，下座。
J36nB363_p0790a29║臘八，上堂。「雪山夜半睹明星，冷地欺顢一切人。我若
J36nB363_p0790a30║當時見恁道，一鋤掘斷葛藤根。岐山老人可謂和身
J36nB363_p0790b01║放倒，還有扶得起的麼？將此身心奉塵剎，是則名為
J36nB363_p0790b02║真報恩。」
J36nB363_p0790b03║解制，小參。「三月安居，九旬禁足，鍋眼大小，杓柄短長，
J36nB363_p0790b04║大眾咸知。今聖制告圓，草鞋錢各自打點，飯米錢須
J36nB363_p0790b05║要算還常住。諸昆仲！出一叢林，入一保社，大須審細，
J36nB363_p0790b06║不可忽略放過。若不休去、歇去，徒摩客路之塵，大限
J36nB363_p0790b07║臨頭，悔之晚矣。山僧一冬雖未晚參，其如觸境逢緣，
J36nB363_p0790b08║未嘗不為激勵。每見汝等開口諸緣，放下嘲著，是非
J36nB363_p0790b09║熾然。蓋因生死心不切、能所念未忘，所以病入膏肓，
J36nB363_p0790b10║不惟良醫拱手，假使釋迦復起、達磨再來，亦未免限
J36nB363_p0790b11║此牛跡。故洞山問僧云：『世間何物最苦？』僧云：『地獄最
J36nB363_p0790b12║苦。』山云：『不然。衣線下大事不明，是為最苦。』洞山和尚
J36nB363_p0790b13║可謂吐膽傾心，柰何直下無人領略，幾成虛設。若論
J36nB363_p0790b14║衣線下事，苟非親履實踐一回，如蓮花開、如大夢覺，
J36nB363_p0790b15║縱饒學通三藏、才富五車，有電光之舌、波濤之辨，祇
J36nB363_p0790b16║成得箇知解口滑之流，生死岸頭依然黑漫漫地。欲
J36nB363_p0790b17║得生死穎脫，也須剔起眉毛，著些精彩始得。邇來刱
J36nB363_p0790b18║叢林亦不稽古，祇圖熱鬧為勝。嗟乎！豈不聞：首山道
J36nB363_p0790b19║冠四海，稽其座下眾不滿於三十。遇祖初住法昌，名
J36nB363_p0790b20║震寰宇，上堂，曾聞命一力士撾鼓藥山，未遇時曾統
J36nB363_p0790b21║六人於牛圈，其後道行英賢疊出，故雲門、法眼、曹洞
J36nB363_p0790b22║悉出其源。惜乎！二宗流通未幾而止，獨吾宗鼎峙支
J36nB363_p0790b23║那者，符初祖嫩桂之讖也。後有訛誤，謂此二宗出自
J36nB363_p0790b24║馬祖，吾雲門祖翁曾有普說，為誅心孛理之徒指出
J36nB363_p0790b25║二支五派立宗來源。嗣後徑山《嚴統》偽書一出，諸方
J36nB363_p0790b26║咸皆髮豎，故有摘欺說、闢謬說、指迷說、救蛾說、熄邪
J36nB363_p0790b27║辨、明宗正訛、曹溪眼、宗門弊洗、五燈正論、溯源問、平
J36nB363_p0790b28║心論、五燈先、南嶽說，及公揭、公檄等書，恥其非。自乙
J36nB363_p0790b29║未年正月十八日，於杭州碧蓮館會諸當道宰官，燬
J36nB363_p0790b30║嚴統偽版後，天下咸知此是魔事。雖今山鬼衒技於
J36nB363_p0790c01║無人之處，吾又復何辨哉？沼和尚記讖，仰山再來，痛
J36nB363_p0790c02║法脈恐絕，故七載單丁於風穴，濟北之道重新，始其
J36nB363_p0790c03║然也。法門重任，莫過擇人，必致形正影端，方堪雕琢，
J36nB363_p0790c04║始其祖道有賴，豈可依樣葫蘆，稱人天眼目耶？諸昆
J36nB363_p0790c05║仲非是罔談彼短，靡恃己長，蓋謂古風墮地，寧忍懼
J36nB363_p0790c06║謗而不言哉？昔仲尼道流諸國，況遭陳蔡之厄，取讎
J36nB363_p0790c07║於桓魋，招毀於叔孫，尚爾不合於人，山僧安可苟免
J36nB363_p0790c08║於今日？雖道義節儉，未似愛惡皆一揆也。此箇門頭
J36nB363_p0790c09║戶底，大非容易撐持，若不具正法眼，識邪正、驗濁清，
J36nB363_p0790c10║怎敢提挈綱宗，激厲後學，消檀越信施，受人天禮拜？
J36nB363_p0790c11║這些境界，惟證乃知，非福報因緣之所論也。若非浹
J36nB363_p0790c12║背汗流，直饒福盈四海，眾闐支那，臨結梢頭，只落得
J36nB363_p0790c13║一場乾打哄，依舊業識茫茫，無本可據。雖然，這一絡
J36nB363_p0790c14║索，適纔不過偶爾成文。若是箇伶俐漢，望剎竿而走、
J36nB363_p0790c15║見鞭影而行，山僧不妨瞻之仰之；其或未然，祇知事
J36nB363_p0790c16║逐眼前過，不覺老從頭上來。珍重。」
J36nB363_p0790c17║示眾，兼謝兩序茶。「愛無偏黨，理長即就，光明燦爛，今
J36nB363_p0790c18║古恆然。說心說性，埋沒己靈；論禪論道，誑諕閭閻。縱
J36nB363_p0790c19║使鼻頭邊觸著、布毛下翻身，未為伶俐，那堪向實際
J36nB363_p0790c20║理地用心、佛事門中駐念？既不如是，何妨合取兩片
J36nB363_p0790c21║皮，省煩許多氣力？雖然，正恁麼時，清光燭梵座，瑞氣
J36nB363_p0790c22║繞精藍即不問，只如古德道：『菴內人不知菴外事。』是
J36nB363_p0790c23║何意旨？這裏緇素得出，不但受他諸公今宵供養，直
J36nB363_p0790c24║饒萬兩黃金也合消得；脫或未然，莫道喫果品，白水
J36nB363_p0790c25║也防噎。」
J36nB363_p0790c26║
J36nB363_p0790c27║
J36nB363_p0790c28║
J36nB363_p0790c29║
J36nB363_p0790c30║文穆念禪師語錄卷第三（終）