J36nB363_p0794a01║文穆念禪師語錄卷第五
J36nB363_p0794a02║嗣法門人真慧等編次
J36nB363_p0794a03║頌古
J36nB363_p0794a04║釋迦牟尼世尊初降生時，一手指天，一手指地，周行
J36nB363_p0794a05║七步，目顧四方，曰：「天上天下，唯吾獨尊。」
J36nB363_p0794a06║天風吹律下閻浮，落地光吞百億洲，曠古風回春
J36nB363_p0794a07║色穆，靄然幽暗一輪收。
J36nB363_p0794a08║世尊因外道問：「不問有言，不問無言。」世尊良久，外道
J36nB363_p0794a09║歎曰：「世尊大慈大悲，開我迷雲，令我得入。」遂作禮而
J36nB363_p0794a10║去。阿難乃白世尊曰：「外道見何道理，稱歎而去？」世尊
J36nB363_p0794a11║曰：「如世良馬，見鞭影而行。」
J36nB363_p0794a12║白雲蒼狗擬何憑？夏雪金霜信有甄，轉過石林寒
J36nB363_p0794a13║艷燦，輪輪菌菌愈精神。
J36nB363_p0794a14║世尊於涅槃會上，以手摩胸，告眾曰：「汝等善觀吾紫
J36nB363_p0794a15║磨金色之身，瞻仰取足，勿令後悔。若謂吾滅度，非吾
J36nB363_p0794a16║弟子；若謂吾不滅度，亦非吾弟子。」時百萬億眾悉皆
J36nB363_p0794a17║契悟。
J36nB363_p0794a18║高山仰止聳無及，界破青山白練飛，日落光舍千
J36nB363_p0794a19║古秀，洞回春色滿皇畿。
J36nB363_p0794a20║六祖慧能大師既受囑矣，寓南海法性寺廊廡間。暮
J36nB363_p0794a21║夜因風颺剎旛，有二僧對論，一曰風動、一曰旛動。祖
J36nB363_p0794a22║曰：「不是風動、不是旛動，仁者心動。」
J36nB363_p0794a23║大嚼屠門雖快意，那知捏破傍人鼻？直饒鳧鶴續
J36nB363_p0794a24║來清，也是將笳指作篴。
J36nB363_p0794a25║南陽慧忠國師，因肅宗帝問：「如何是十身調御？」忠乃
J36nB363_p0794a26║起立，曰：「會麼？」帝曰：「不會。」忠曰：「與老僧過淨缾來。」
J36nB363_p0794a27║佳人春戲出庭闌，澹掃蛾眉笑語歡，雙手拓開簾
J36nB363_p0794a28║翡翠，鞦韆月下任人看。
J36nB363_p0794a29║城東有一老姥，與佛同生，不欲見佛，每見佛來，即便
J36nB363_p0794a30║迴避，一時四顧東西，總皆是佛，遂以手掩面，而十指
J36nB363_p0794b01║掌中，亦皆是佛。
J36nB363_p0794b02║夜臺鬼判議紛紛，非是無因苦偪凌，十八重中無
J36nB363_p0794b03║限法，算來都是汝心生。
J36nB363_p0794b04║有婆子供養一菴主二十年，常令二八女子給侍。一
J36nB363_p0794b05║日，令女子抱定，曰：「正恁麼時如何？」主曰：「枯木倚寒巖，
J36nB363_p0794b06║三冬無暖氣。」女子舉似婆，婆曰：「二十年祇供養得箇
J36nB363_p0794b07║俗漢。」遂遣出，燒卻菴。
J36nB363_p0794b08║逢耕問津，遇薦設葅，表裏一如，鍼鋒不透。
J36nB363_p0794b09║青原行思禪師令石頭馳書南嶽，且囑曰：「回時吾有
J36nB363_p0794b10║箇鈯斧子與汝住山。」頭到南嶽，未呈書便問：「不暮諸
J36nB363_p0794b11║聖，不重己靈時如何？」嶽曰：「子問太高生，何不向下問？」
J36nB363_p0794b12║頭曰：「寧可永劫受沉淪，不從諸聖求解脫。」便歸。原曰：
J36nB363_p0794b13║「子返何速？書信達否？」頭曰：「信亦不通，書亦不達。去日
J36nB363_p0794b14║蒙和尚許箇鈯斧子，即今便請。」原垂下一足，頭便禮
J36nB363_p0794b15║拜。
J36nB363_p0794b16║金鍼暗繡鴛鴦合，玉線斜挑錦縫重，滿幅素縑描
J36nB363_p0794b17║未易，偉然舒卷不施功。
J36nB363_p0794b18║藥山因道吾、雲巖侍立次，乃指案山上枯榮二樹，問：
J36nB363_p0794b19║「枯者是？榮者是？」吾曰：「榮者是。」山曰：「灼然一切處，光明
J36nB363_p0794b20║燦爛去。」巖曰：「枯者是。」山曰：「灼然一切處，放教枯澹去。」
J36nB363_p0794b21║時高沙彌外至，山曰：「枯者是？榮者是？」高曰：「枯者從他
J36nB363_p0794b22║枯，榮者從他榮。」山顧道吾、雲巖，曰：「不是，不是。」
J36nB363_p0794b23║文讌筵開試鳳麟，樽前賦各質彬彬，蟲文鳥篆班
J36nB363_p0794b24║為賞，不道於中更有因。
J36nB363_p0794b25║貓兒
J36nB363_p0794b26║老梅風割吐銀葩，香洩幽窗凍日斜，占得春光回
J36nB363_p0794b27║百谷，幾多桃李暗吁嗟。
J36nB363_p0794b28║南嶽西園曇藏禪師，一日自燒浴，僧曰：「何不使沙彌
J36nB363_p0794b29║童行？」園乃撫掌三下。
J36nB363_p0794b30║畫樓消息何人曉？鸞鏡臺前春色繁，就裏花容雖
J36nB363_p0794c01║可適，玉人相看尚慚顏。
J36nB363_p0794c02║馬祖道一禪師不安。院主問：「和尚近日尊候何如？」祖
J36nB363_p0794c03║曰：「日面佛，月面佛。」
J36nB363_p0794c04║久理深閨嬾下帷，春情無柰語聲低，奴奴不是多
J36nB363_p0794c05║愁態，對鏡飾顏惡見伊。
J36nB363_p0794c06║雲巖曇晟禪師，因道吾問：「大悲千手眼，那箇是正眼？」
J36nB363_p0794c07║巖曰：「如人夜間背手摸枕子。」吾曰：「我會也。」巖曰：「作麼
J36nB363_p0794c08║生會？」吾曰：「遍身是手眼。」巖曰：「道也太殺道，祇道得八
J36nB363_p0794c09║成。」吾曰：「師兄作麼生？」巖曰：「通身是手眼。」
J36nB363_p0794c10║案前銀燭搖紅影，檻外喬松展化機，奼女驚回霜
J36nB363_p0794c11║夜夢，倒騎鐵馬趁雲飛。
J36nB363_p0794c12║投子大同禪師，因僧問：「和尚住此山有何境界？」子曰：
J36nB363_p0794c13║「丫角女子白頭絲。」
J36nB363_p0794c14║碧巖深處響寒蛩，丹桂凝霜濕翠容，佩玉嫦娥歌
J36nB363_p0794c15║舞後，畫堂月落彩雲籠。
J36nB363_p0794c16║德山宣鑒禪師晚參：「今夜不荅話，問話者三十棒。」時
J36nB363_p0794c17║有僧出禮拜，山便打。僧曰：「某甲話也未問，和尚因甚
J36nB363_p0794c18║便打？」山曰：「你是甚處人？」僧曰：「新羅人。」山曰：「未跨船舷，
J36nB363_p0794c19║好與三十棒。」
J36nB363_p0794c20║靈峰驀為展，神用詎能量，非獨妖氛掃，此中更有
J36nB363_p0794c21║長。
J36nB363_p0794c22║洞山良价禪師，解夏上堂：「初秋夏末，兄弟東去西去，
J36nB363_p0794c23║直須向萬里無寸草處去。」良久，曰：「祇如萬里無寸草
J36nB363_p0794c24║處，作麼生去？」顧左右，曰：「欲知此事，直須枯木上生花
J36nB363_p0794c25║方與他合。」
J36nB363_p0794c26║鳳舞庭梧金鴨襲，龍吟碧沼錦雲攢，回途復妙尊
J36nB363_p0794c27║嚴甚，夜月流輝古殿寒。
J36nB363_p0794c28║洞山因僧問：「寒暑到來，如何回避？」山曰：「何不向無寒
J36nB363_p0794c29║暑處去？」僧曰：「如何是無寒暑處？」山曰：「寒時寒殺闍黎，
J36nB363_p0794c30║熱時熱殺闍黎。」
J36nB363_p0795a01║太古琴彈世絕聽，五音不犯妙殊深，僊陀秘術誠
J36nB363_p0795a02║難跡，別館時聞漏已沉。
J36nB363_p0795a03║洞山曰：「末法時代，人多乾慧。若要辨驗真偽，有三種
J36nB363_p0795a04║滲漏：一曰見滲漏，機不離位，墮在毒海；二曰情滲漏，
J36nB363_p0795a05║滯在向背，見處偏枯；三曰語滲漏，究妙失宗，機昧始
J36nB363_p0795a06║終，濁智流轉。」
J36nB363_p0795a07║洞開劫運渺難符，照盡功忘尚墮諸，類既莫齊猶
J36nB363_p0795a08║卓爾，銀籠鶴出井梧舒。
J36nB363_p0795a09║仰山慧寂禪師。因僧問：「如何是祖師意？」山於空作[○@佛]
J36nB363_p0795a10║相示之，僧無語。
J36nB363_p0795a11║上有千尺桐，下有千尺井，風吹井上桐，零落井中
J36nB363_p0795a12║影。
J36nB363_p0795a13║九峰道虔禪師，因僧問：「如何是頭？」峰曰：「開眼不覺曉。」
J36nB363_p0795a14║曰：「如何是尾？」峰曰：「不坐萬年床。」曰：「有頭無尾時如何？」
J36nB363_p0795a15║峰曰：「終是不貴。」曰：「有尾無頭時如何？」峰曰：「雖飽無力。」
J36nB363_p0795a16║曰：「直得頭尾相稱時如何？」峰曰：「兒孫得力，室內不知。」
J36nB363_p0795a17║迢迢劫外復何期？枯木回春妙轉機，五馬不嘶偏
J36nB363_p0795a18║正合，苔生玉殿月含輝。
J36nB363_p0795a19║巖頭全奯禪師示眾：「吾教意猶如塗毒鼓，擊一聲遠
J36nB363_p0795a20║近聞者皆喪。」時有小嚴上座出問：「如何是塗毒鼓？」巖
J36nB363_p0795a21║以兩手按膝亞身，云：「韓信臨朝底。」嚴無語。
J36nB363_p0795a22║庭松巖桂影婆娑，叫月玄猿出薜蘿，山色溪光雖
J36nB363_p0795a23║未隔，就中謾道不淆訛。
J36nB363_p0795a24║曹山本寂禪師，因僧問：「子歸就父，為甚麼父全不顧？」
J36nB363_p0795a25║山曰：「理合如是。」曰：「父子之恩何在？」山曰：「始成父子之
J36nB363_p0795a26║恩。」曰：「如何是父子之恩？」山曰：「刀斧斫不開。」
J36nB363_p0795a27║霜凝古木倚寒鴉，疏影橫斜隔亮紗，翡翠簾垂紅
J36nB363_p0795a28║日隱，玉樓香散碧雲遮。
J36nB363_p0795a29║雲居道膺禪師，常令侍者送褲與一住菴道者。道者
J36nB363_p0795a30║曰：「自有娘生褲。」竟不受。居再令侍者問：「娘未生時穿
J36nB363_p0795b01║箇甚麼？」道者無語。後遷化得舍利，有持以示居，居曰：
J36nB363_p0795b02║「直饒燒得八斛四斗，不如當時下得一轉語。」
J36nB363_p0795b03║幾憐洗耳溪頭客，牛飲猶嫌水污之，今幸史標青
J36nB363_p0795b04║白潁，輿情尚未獲全宜。
J36nB363_p0795b05║雲居因僧問：「如何是諸佛師？」居偈曰：「這田厙奴。」僧禮
J36nB363_p0795b06║拜。居曰：「你作麼生會？」僧曰：「這老和尚。」居曰：「元來不會。」
J36nB363_p0795b07║僧作舞出去。居曰：「沿臺槃乞兒。」
J36nB363_p0795b08║碧戶深閨鎖翠微，玲瓏珠樹曉煙垂，春回臺榭游
J36nB363_p0795b09║絲綴，花下相逢笑展眉。
J36nB363_p0795b10║雪峰義存禪師上堂：「南山有條鱉鼻蛇，汝等諸人切
J36nB363_p0795b11║須好看。」長慶出曰：「今日堂中大有人喪身失命。」雲門
J36nB363_p0795b12║以拄杖攛向峰前作怕勢。有僧舉似玄沙，沙曰：「須是
J36nB363_p0795b13║稜兄始得。然雖如是，我即不然。」僧曰：「和尚作麼生？」沙
J36nB363_p0795b14║曰：「用南山作麼？」
J36nB363_p0795b15║赤斑驀地炯雙眸，彩蝁紋虺悉擺頭，毒氣紛紛平
J36nB363_p0795b16║為吐，俾今往古禍無休。
J36nB363_p0795b17║興化謂克賓維那曰：「汝不久為倡導之師。」賓曰：「不入
J36nB363_p0795b18║這保社。」化曰：「會了不入？不會不入？」賓曰：「總不與麼。」化
J36nB363_p0795b19║便打，曰：「克賓維那法戰不勝，罰錢五貫，設饡飯一堂。」
J36nB363_p0795b20║次日，化自白槌，曰：「克賓維那法戰不勝，不得喫飯，即
J36nB363_p0795b21║便出院。」
J36nB363_p0795b22║石火光中施妙術，黑風景裏露全斑，東床坦腹殊
J36nB363_p0795b23║無恙，志士傍觀盡解顏。
J36nB363_p0795b24║雲門文偃禪師曰：「光不透脫有兩般病：一切處不明，
J36nB363_p0795b25║面前有物是一；透得一切法空，隱隱地似有箇物相
J36nB363_p0795b26║似，亦是光不透脫。又法身亦有兩般病：得到法身，法
J36nB363_p0795b27║執不忘，己見猶存，坐在法身邊是一；直饒透得法身
J36nB363_p0795b28║去，放過即不可，仔細檢點將來，有甚麼氣息亦是病。」
J36nB363_p0795b29║玉笛頻將靜夜吹，劫初弘範治無遺，相思夢斷珊
J36nB363_p0795b30║瑚枕，鳥道虛明苔滿墀。
J36nB363_p0795c01║太原孚上座掌雪峰浴室，一日，玄沙上問訊，峰曰：「此
J36nB363_p0795c02║間有箇老鼠子，今在浴室裏。」沙曰：「待與和尚勘過。」遂
J36nB363_p0795c03║到浴室，值孚打水，沙曰：「相看上座。」孚曰：「已相見了。」沙
J36nB363_p0795c04║曰：「甚麼劫中曾相見？」孚曰：「瞌睡作麼？」沙卻入方丈，白
J36nB363_p0795c05║峰曰：「已勘破了。」峰曰：「作麼生勘伊？」沙舉前話，峰曰：「汝
J36nB363_p0795c06║著賊也。」
J36nB363_p0795c07║坐斷空蒙無異色，劈開兩儀見幽玄，源分河洛飛
J36nB363_p0795c08║龍馬，為得先天趣味妍。
J36nB363_p0795c09║鵝湖智孚禪師，一日不赴堂，侍者請赴堂。湖曰：「老僧
J36nB363_p0795c10║今日在莊上喫油餈飽。」侍者曰：「和尚不曾出入。」湖曰：
J36nB363_p0795c11║「汝不信，去問莊主。」侍者方出門，忽見莊主，且謂曰：「謝
J36nB363_p0795c12║和尚到莊喫餈。」
J36nB363_p0795c13║照乘自古人間罕，暗裏相投鮮不驚，擬覷猛然剛
J36nB363_p0795c14║轉首，梅花月過已三更。
J36nB363_p0795c15║曹山慧霞禪師，因僧問：「佛未出世時如何？」霞曰：「曹山
J36nB363_p0795c16║不如。」僧曰：「出世後如何？」霞曰：「不如曹山。」
J36nB363_p0795c17║井梧靜夜宿丹禽，古寺雲封未見形，化外風光何
J36nB363_p0795c18║所適？碧天秋月映寒汀。
J36nB363_p0795c19║梁山緣觀禪師，因僧問：「如何是日用事？」山曰：「碧玉點
J36nB363_p0795c20║破琉璃色，滿目紅塵不見沙。」
J36nB363_p0795c21║幾入蓬壺室，端居玳瑁床，青宮位不減，外紹怎能
J36nB363_p0795c22║量？
J36nB363_p0795c23║谷隱聰禪師，因達觀問：「如何是夜半正明，天曉不露？」
J36nB363_p0795c24║隱曰：「牡丹花下睡貓兒。」
J36nB363_p0795c25║沉沉午夜靄清暉，鑾陛簾垂隱聖儀，斗轉未央虞
J36nB363_p0795c26║管靜，寥寥方外詎能窺？
J36nB363_p0795c27║天童宏智正覺禪師，因僧問：「如何是向去的人？」童曰：
J36nB363_p0795c28║「白雲投壑盡，青嶂倚空高。」曰：「如何是卻來的人？」童曰：
J36nB363_p0795c29║「滿頭白髮離巖谷，夜半穿雲入市廛。」曰：「如何是不來
J36nB363_p0795c30║不去的人？」童曰：「石女喚回三界夢，木人坐斷六門機。」
J36nB363_p0796a01║霜天清碧湛如藍，古渡舟橫鳥道寒，點水蘆花翻
J36nB363_p0796a02║野岸，素波影漾月團圞。
J36nB363_p0796a03║石霜慈明禪師，室中常插劍一口，旁寘水一盆，草鞋
J36nB363_p0796a04║一緉。凡見僧參，遽曰：「看劍。」稍涉擬議，便喝出。
J36nB363_p0796a05║精金出礦真堪美，釵釧缾盤等一體，春色暗藏謾
J36nB363_p0796a06║較量，秋光明露幾能委？
J36nB363_p0796a07║投子義清禪師上堂：「洪波浩渺，白浪滔天。鎮海明珠，
J36nB363_p0796a08║在誰收掌？」良久，卓拄杖，云：「百雜碎。」
J36nB363_p0796a09║超然物化出雲衢，明月清風洞十虛，腦後見腮人
J36nB363_p0796a10║莫問，通身竅妙必無虞。
J36nB363_p0796a11║楊岐方禪師問石霜：「幽鳥語喃喃，辭雲入亂峰（云云）。」
J36nB363_p0796a12║清秋鴈陣布長空，浪裏金鱗活路通，幽穆靄然霄
J36nB363_p0796a13║漢外，琵琶聲調意無窮。
J36nB363_p0796a14║法昌遇禪師，因英、勝二首座到山相訪，英曰：「和尚尋
J36nB363_p0796a15║常愛點檢諸方，今日因甚麼卻來古廟裏作活計？」昌
J36nB363_p0796a16║曰：「打草祇要驚蛇（云云）。」
J36nB363_p0796a17║機輪展握等虛空，韜略於中有不同，石內左慈呼
J36nB363_p0796a18║遯甲，席中龍膽駭曹公。
J36nB363_p0796a19║長蘆真歇清了禪師示眾：「處處覓不得，祇有一處不
J36nB363_p0796a20║覓自得。且道：是那一處？」良久，云：「賊身已露。」
J36nB363_p0796a21║素質丹脣宮樣妍，常將羅袖拂人前，半窺半避沉
J36nB363_p0796a22║吟處，易水悲歌祇自憐。
J36nB363_p0796a23║天慶息菴義讓禪師，因僧問：「無功之功，還有偏正否？」
J36nB363_p0796a24║慶曰：「偏正歷然。」曰：「如何是無功的偏正？」慶曰：「石牛慣
J36nB363_p0796a25║吐三春霧，靈鳥不棲無影林。」
J36nB363_p0796a26║露冷香沉春正寒，雲眠石室蘚痕斑，烏雞靜夜啼
J36nB363_p0796a27║殘雪，月影蛾眉䫌面看。
J36nB363_p0796a28║報恩從倫禪師示眾：「若論此事，如丹鳳衝霄，不留朕
J36nB363_p0796a29║跡，直得星攢碧落，月浸丹墀，翡翠簾垂，燭香人靜。當
J36nB363_p0796a30║此之際，那容喘息？寧許窺窬？密室不通風，玄關難措
J36nB363_p0796b01║足。雖然，要不出一點靈犀明宇宙，那分東土與西乾？」
J36nB363_p0796b02║橘中之樂果何窮？黑白分明顯現中，棋局未終乘
J36nB363_p0796b03║折角，雲攢古岫月沉空。
J36nB363_p0796b04║西山柏子院邃谷禪師，因僧問：「頭頭無繫絆，處處不
J36nB363_p0796b05║染著，是箇甚麼？」山曰：「我也不知。」曰：「為甚麼不知？」山曰：
J36nB363_p0796b06║「不知，不知。」
J36nB363_p0796b07║白日光中橫碧樹，彩雲影裏露僊姿，賞心千載樓
J36nB363_p0796b08║頭客，幾度憑闌語似癡。
J36nB363_p0796b09║金牛和尚每日作飯供眾（云云）。
J36nB363_p0796b10║潦倒情懷別眾儔，逢人慣好賣風流，長波縱得東
J36nB363_p0796b11║流意，到底還歸那一漚？
J36nB363_p0796b12║岐山因僧參，山瞑目坐。僧拜起側立，山不顧。僧喝，山
J36nB363_p0796b13║謂行者曰：「適纔少管待，這漢惡發。」僧擬開口，山抽身
J36nB363_p0796b14║入方丈。
J36nB363_p0796b15║白拈可謂機難測，決勝悠然帷幄中，堪笑婁羅纔
J36nB363_p0796b16║打令，鋒鋩頓挫骨毛容。
J36nB363_p0796b17║岐山見僧，喚前曰：「他日不得辜負我。」僧停思。山曰：「去。」
J36nB363_p0796b18║僧去。山復喚前，曰：「他日不得辜負我。」僧禮拜，曰：「怎敢
J36nB363_p0796b19║辜負和尚？」山曰：「辜負！辜負！」僧罔措。山曰：「去。」僧纔行，山
J36nB363_p0796b20║復喚前，曰：「他日不得辜負我。」
J36nB363_p0796b21║重重指注原無他，只要渠儂直下荷，叵耐頑皮真
J36nB363_p0796b22║癩肉，油鹽特費老師多。
J36nB363_p0796b23║烏石靈觀禪師，尋常唯扃戶，人罕得見。雪峰一日伺
J36nB363_p0796b24║便扣門，石開門，峰驀胸搊住，曰：「是凡？是聖？」石唾曰：「這
J36nB363_p0796b25║野狐精！」便推出，閉卻門。峰曰：「也祇要識老兄。」
J36nB363_p0796b26║珠走盤兮盤走珠，宛旋凸宕見精粗，額堂妙有摩
J36nB363_p0796b27║醯竅，四海佳聲樂自知。
J36nB363_p0796b28║百丈入就禪師，因僧問：「如何是暗中明？」丈曰：「白雲籠
J36nB363_p0796b29║月色。」曰：「如何是明中暗？」丈曰：「翠竹舞清風。」曰：「明暗雙
J36nB363_p0796b30║雙即不問，即今覿面時如何？」丈一喝，僧禮拜。
J36nB363_p0796c01║四面簾垂碧玉璣，重重深苑鎖春肥，僊姬月下徐
J36nB363_p0796c02║回首，丹頂雲巢忽覺飛。
J36nB363_p0796c03║百丈因桃花開，指謂眾曰：「靈雲見桃花悟道，諸人見
J36nB363_p0796c04║桃花為甚麼不悟道？」眾荅不契。一僧曰：「和尚見桃花
J36nB363_p0796c05║未審如何？」丈曰：「山僧不解眼花。」僧曰：「怎柰即今何？」丈
J36nB363_p0796c06║作咳勢，云：「山僧有病，出去。」
J36nB363_p0796c07║碧天清迥湛無塵，冶艷中芬秀絕倫，漏洩馨香人
J36nB363_p0796c08║弗委，辜他青帝意沉吟。
J36nB363_p0796c09║百丈因僧問：「如何是衲衣下事？」丈曰：「橫鍼豎線。」
J36nB363_p0796c10║劈開金殿鎖，放出玉壺春，朕兆殊無似，菱花窈絕
J36nB363_p0796c11║倫。
J36nB363_p0796c12║大珠慧海禪師，因僧問：「如何是佛？」珠曰：「清談對面，非
J36nB363_p0796c13║佛而誰？」眾茫然。
J36nB363_p0796c14║春浴錦圖開，流鶯啼弗徹，賞芳多少人，幾箇知時
J36nB363_p0796c15║節？
J36nB363_p0796c16║丹霞子淳禪師上堂：「『乾坤之內，宇宙之間，中有一寶，
J36nB363_p0796c17║秘在形山。』肇法師恁麼道，祇解指蹤話跡，且不能拈
J36nB363_p0796c18║示於人。丹霞今日擘開宇宙，打破形山，為諸人拈出，
J36nB363_p0796c19║具眼者辨取。」以拄杖卓一下，曰：「還見麼？鷺鷥立雪非
J36nB363_p0796c20║同色，明月蘆花不似他。」
J36nB363_p0796c21║砧杵夜敲清暑色，胡笳邊起動秋聲，含芳桂解凝
J36nB363_p0796c22║雲結，透出馨香一點清。
J36nB363_p0796c23║此寶從來人罕識，光前耀後一時通，八花毬上紅
J36nB363_p0796c24║旂插，尊貴還輸老凍儂。
J36nB363_p0796c25║真州長蘆真歇清了禪師，一日登缽盂峰，豁然契悟。
J36nB363_p0796c26║徑歸侍立，霞掌曰：「將謂知有。」師欣然拜之。後住皋寧
J36nB363_p0796c27║崇光上堂：「我於先師一掌下，伎倆俱盡，覓開口處不
J36nB363_p0796c28║得。如今還有恁麼快活不徹底漢麼？若無，銜鐵負鞍，
J36nB363_p0796c29║各自著便。」拈曰：「還知真歇老人麼？昔年那裏落節，
J36nB363_p0796c30║今日這裏拔本。」
J36nB363_p0797a01║驀爾孤峰輕觸著，石頭土塊盡揚眉，分明莫謂成
J36nB363_p0797a02║狼藉，覿面拈來要汝知。
J36nB363_p0797a03║明州天童宗玨禪師上堂：「劫前運步，世外橫身。妙契
J36nB363_p0797a04║不可以意到，真證不可以言傳。直得虛靜斂氛，白雲
J36nB363_p0797a05║向寒巖而斷；靈光破暗，明月隨夜船而來。正恁麼時，
J36nB363_p0797a06║作麼生履踐？偏正不曾離本位，縱橫那涉語因緣？」
J36nB363_p0797a07║澄潭月印天開眼，萬象無私影現中，一步密移玄
J36nB363_p0797a08║路寂，不萌枝長玉芙蓉。
J36nB363_p0797a09║明州雪竇足菴智鑒禪師上堂：「世尊有密語，迦葉不
J36nB363_p0797a10║覆藏。一夜落花雨，滿城流水香。」
J36nB363_p0797a11║赤水神珠絕點塵，一回拈起一回新，花開鐵樹清
J36nB363_p0797a12║香噴，午夜虛空笑展脣。
J36nB363_p0797a13║衡陽岐山仁瑞寺嬾放智大禪師上堂，橫按拄杖，云：
J36nB363_p0797a14║「過去諸佛一時按過，未來諸佛齊列下風，正當恁麼
J36nB363_p0797a15║時，放過即不可。」以拄杖一時趁散。
J36nB363_p0797a16║芍藥花開蝴蝶舞，蒼梧葉放子規啼，虹霆轉盼精
J36nB363_p0797a17║神爽，逸興無聊禁不羈。
J36nB363_p0797a18║獨脫無私老凍儂，全提殺活聖凡中，光鋩赫赫衝
J36nB363_p0797a19║牛斗，疑犯鋒兮命不容。
J36nB363_p0797a20║五位正偏
J36nB363_p0797a21║正中偏，脫甲石龜上釣船，夜半篙人垂手處，蘭橈
J36nB363_p0797a22║撥破玉壺天。
J36nB363_p0797a23║偏中正，當臺捧出軒轅鏡，乾坤密密廣無邊，法法
J36nB363_p0797a24║頭頭皆正令。
J36nB363_p0797a25║正中來，木童倚杖上瑤臺，婆羅月裏連根拔，九曲
J36nB363_p0797a26║黃河絕點埃。
J36nB363_p0797a27║兼中至，貍奴白牯恣遊戲，頭頭妙用具方圓，一曲
J36nB363_p0797a28║虞絃明理事。
J36nB363_p0797a29║兼中到，虛空撲落絕玄妙，嘶風木馬火中旋，折角
J36nB363_p0797a30║泥牛水底叫。
J36nB363_p0797b01║五家宗旨
J36nB363_p0797b02║金烏子夜徹天輝，鳳閣絲綸曉靜垂，劫外鴻蒙忘
J36nB363_p0797b03║影象，簪花石女不妝眉。（曹洞）
J36nB363_p0797b04║風生鱉鼻變飛龍，浪湧浮雲出岫雄，點著不來成
J36nB363_p0797b05║顧鑒，亂流明滅夕陽中。（雲門）
J36nB363_p0797b06║箭鋒時拄體圓彰，龍鬥雲橫草樹香，碧落蟾花恢
J36nB363_p0797b07║藻鑒，松風一曲舊來長。（法眼）
J36nB363_p0797b08║父子機頭理事全，泥牛耕破劫壺天，玄同語默超
J36nB363_p0797b09║功用，月皎星澄上下圓。（溈仰）
J36nB363_p0797b10║喝下全機驗主賓，吹毛透匣偪空鄰，瞎驢蹋破三
J36nB363_p0797b11║玄路，獨坐雄風萬古春。（臨濟）
J36nB363_p0797b12║
J36nB363_p0797b13║
J36nB363_p0797b14║
J36nB363_p0797b15║
J36nB363_p0797b16║
J36nB363_p0797b17║
J36nB363_p0797b18║
J36nB363_p0797b19║
J36nB363_p0797b20║
J36nB363_p0797b21║行實
J36nB363_p0797b22║康熙四年冬旦日，晚參畢，騎龍天劍大師設茶，領兩
J36nB363_p0797b23║序及闔山大眾，懷香入室，請師說行腳。師固辭，曰：「余
J36nB363_p0797b24║未嘗雲水，用說奚為？」眾請再三，師不得已，曰：「余有一
J36nB363_p0797b25║問，荅得愜意即說。祇如鴻蒙未判已前，還有行腳事
J36nB363_p0797b26║也無？」眾不語。天大師曰：「知是般事便休。」余曰：「既知恁
J36nB363_p0797b27║麼道，何得更要重說偈言？」劍曰：「一番提起一翻新。」師
J36nB363_p0797b28║良久，乃曰：「余生緣南楚祁陽蔣氏之季子，父諱春龍，
J36nB363_p0797b29║母李氏，產於明懷宗癸酉年六月廿三日巳時。幼未
J36nB363_p0797b30║攻書，壽將一紀，雙親見背起手足。時余不昧夙因，兼
J36nB363_p0797c01║丁劫難，遂以出家事跽白，先君聽許。嗣後長兄擇送
J36nB363_p0797c02║本邑紫雲菴，復之師處。是甲申歲臘月八日，薙髮埋
J36nB363_p0797c03║首天泉，已經數載。　大清
J36nB363_p0797c04║世祖癸巳春，民心稍安，余遂辭師行腳，遊歷講肆。至甲
J36nB363_p0797c05║午始入岐山結制，是冬圓具，蒙和尚直提開導，授一
J36nB363_p0797c06║話頭，寅夕參扣，了無所知。解制後，復聽教於三浯，講
J36nB363_p0797c07║至『止止不須說，我法妙難思』，余不覺喟然歎曰：『此難
J36nB363_p0797c08║思法，豈語言文字能測度也？』雖在講席作息，未嘗不
J36nB363_p0797c09║以己事參究為急務。期畢，意欲他行，時四方未寧，兼
J36nB363_p0797c10║同參所邀，復入岐山結冬。三日後，起通宵七，余入室
J36nB363_p0797c11║求開示，尚曰：『參禪別無開示，祇要離心意識參，出凡
J36nB363_p0797c12║聖路學。』七畢，又聞鄰單穎脫，余愈加勇猛。戒期後，和
J36nB363_p0797c13║尚領眾出坡，一僧問：『山河及大地，全露法王身。目前
J36nB363_p0797c14║山河大地歷歷明明，如何是法王身？』和尚荅：『露。』余傍
J36nB363_p0797c15║聞頓惺。解制日，方丈命余典客，執勞服役，三載無間。
J36nB363_p0797c16║一日，和尚於客寮外厲聲曰：『知客！』余應諾。尚曰：『你因
J36nB363_p0797c17║甚麼把生身父母限在鐵圍山內？』余曰：『和尚向甚麼
J36nB363_p0797c18║處見得？』尚曰：『贓證現在。』余震威一喝。尚曰：『好喝。』余又
J36nB363_p0797c19║喝，尚亦喝。余復喝，尚曰：『再喝一喝看。』余便作禮，曰：『今
J36nB363_p0797c20║日觸忤和尚。』尚休去。一夕，普茶，和尚先入齋堂，職事
J36nB363_p0797c21║迎請，覓和尚不得，尚應聲曰：『在這裏。』大眾坐次，尚曰：
J36nB363_p0797c22║『山僧行處，諸人不知，有時現梵王、帝釋身，有時現菩
J36nB363_p0797c23║薩、羅剎身，有時現國王、宰官、長者、居士等身。大眾！祇
J36nB363_p0797c24║如一切身，且道：山僧在那一身聻？』那曰：『遍界不曾藏。』
J36nB363_p0797c25║尚曰：『山僧被維那一語粉骨碎身去也。』次日，余外歸，
J36nB363_p0797c26║鏡我舉前話問余曰：『維那何不道賊身己露？』鏡曰：『這
J36nB363_p0797c27║是代荅的，兄又作麼生？』余曰：『東土波斯鼻頭大。』便休
J36nB363_p0797c28║在。傍曰：『東土波斯鼻頭大，某甲不會，何不為某甲道
J36nB363_p0797c29║破？』余曰：『任從滄海變，終不為君通。』便曰：『莫不是金鍼
J36nB363_p0797c30║玉線麼？』余曰：『蒼天！蒼天！』便曰：『鼻孔被人扭捏去也。』余
J36nB363_p0798a01║曰：『蒼天！蒼天！』是時，純覺為侍者，問：『婆子燒菴意旨如
J36nB363_p0798a02║何？』余曰：『好手手中呈好手。』覺曰：『菴主過在甚麼處？』余
J36nB363_p0798a03║曰：『不有子期術，難識伯牙心。』比時將此問荅呈進方
J36nB363_p0798a04║丈，和尚復徵曰：『婆子燒菴，且道：婆子是？菴主是？』余曰：
J36nB363_p0798a05║『相逢盡是揚家醜，幾箇休心息是非？』和尚頷之。一日
J36nB363_p0798a06║便休問：『如何是父少而子老？』余曰：『青山覆白雲。』時在
J36nB363_p0798a07║師側，酬酢甚多，不能記述。戊戌歲臘月初一日，蒙和
J36nB363_p0798a08║尚上堂，授一拄杖，呆也。遯雲同日而囑次第。佛成道
J36nB363_p0798a09║日始授源流，并爐偈曰：『拄杖子，付吾兒，法門寥落賴
J36nB363_p0798a10║撐持。龍天推爾拈將出，倒用橫揮任展施。』雖受師付，
J36nB363_p0798a11║然大方猶未久歷。是以庚子春，辭老人，復遊江浙諸
J36nB363_p0798a12║祖門庭。壬寅秋，意欲耕樵伏牛，道過信陽，晤悟休上
J36nB363_p0798a13║座、崑石禪德、領郡城居士、清之鄧公、寬吾唐公、緒之
J36nB363_p0798a14║劉公，請余雙林遯跡，不覺四載，醜拙日增，難以枚舉。
J36nB363_p0798a15║今承天大師與眾上座之請，祇得從頭漏逗。若是大
J36nB363_p0798a16║根利智者，豈費許多周折？正所謂：不唧溜中更不唧
J36nB363_p0798a17║溜。諸公勿蹈其轍，是所禱也。」師於康熙丁巳歲十一
J36nB363_p0798a18║月初十日離丹霞，至十七日到雙林染恙。至十二月
J36nB363_p0798a19║十三日卯時，召眾入方丈，囑託後事畢，舉拳問眾，眾
J36nB363_p0798a20║荅問畢，復說偈曰：「吾年四十五，世緣今已休。露柱開
J36nB363_p0798a21║口笑，燈籠解點頭。」偈畢，合掌瞑目而逝。至次年，嗣法
J36nB363_p0798a22║門人真慧同兩序建塔於本寺東隅。
J36nB363_p0798a23║
J36nB363_p0798a24║
J36nB363_p0798a25║
J36nB363_p0798a26║
J36nB363_p0798a27║
J36nB363_p0798a28║
J36nB363_p0798a29║
J36nB363_p0798a30║文穆念禪師語錄卷第五（終）
J36nB363_p0798b01║　　　　監院莊瑀監刻
J36nB363_p0798b02║
J36nB363_p0798b03║（信士鄧清之，同緣蘇氏、尹氏，男鄧莊嚴、次男鄧
J36nB363_p0798b04║　國瑞及合家眷等，發心重梓
J36nB363_p0798b05║本師和尚語錄，普願見者聞者，同明般若，共續
J36nB363_p0798b06║　心燈。）
J36nB363_p0798b07║康熙二十三年仲冬吉旦
J36nB363_p0798b08║　　　　　　　江南上元縣梓人戴明之刻