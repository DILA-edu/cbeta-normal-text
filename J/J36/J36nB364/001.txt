J36nB364_p0799a01║香林佛古禪師語錄序
J36nB364_p0799a02║古唐語錄者西蜀佛古禪師駐錫於婁之古唐開林
J36nB364_p0799a03║說法其侍者從梵筵載筆而記者也佛所說經與菩
J36nB364_p0799a04║薩造論僧祗戒律踰五千四百餘卷而其後乃分為
J36nB364_p0799a05║南北藏迦葉奉遺教傳二十四祖以逮達磨度江為
J36nB364_p0799a06║此土始祖而其後乃分為南北宗又各立門庭而有
J36nB364_p0799a07║五宗之別馬馱龍負皮紙空繁象顧獅嚬狐嗥晝現
J36nB364_p0799a08║此爛熳之花惜者所以指為衰而盛午之明智士所
J36nB364_p0799a09║以憂其昃也佛師來自梓州靈根宿植五歲入青蓮
J36nB364_p0799a10║寺已灰心作巢頂禪水火不能焦濡矣笻杖挑雲未
J36nB364_p0799a11║瓢插雪遍踏天下名山參訪燈幢嫡嗣所過香林寶
J36nB364_p0799a12║塔輒見舍利放光脊中神透空裏靈飛於是通玄林
J36nB364_p0799a13║和尚囑以真諦然猶軟草承趺自聞天語也又六年
J36nB364_p0799a14║雲屩偶過婁東婁人士瞻仰鶴姿莫不延脰觀之降
J36nB364_p0799a15║情誘接聽其一言嚗然破人悶鬱迺相與掃香林之
J36nB364_p0799a16║靜苑布法席於香臺古唐近在婁西原田膴膴茅堂
J36nB364_p0799a17║菌閣銜土初成佛師提唱宗風學侶雲集而衣荔飯
J36nB364_p0799a18║松封泥運甋一任其真甘苦同趣州人感之抖囊蠲
J36nB364_p0799a19║佐未幾柳路漸入禪林桑津讓為定水海岸古塘與
J36nB364_p0799a20║竺天古德交映千秋今覽其語錄擊碎虛空打翻窠
J36nB364_p0799a21║窟從不思議中流出玉漿向大千法界重迴寶炬無
J36nB364_p0799a22║一語不為人發意葉開心香者所謂豐干坐虎豆圖
J36nB364_p0799a23║收蛇不過尋常舉動而雲門喫茶趙州喫粥便是無
J36nB364_p0799a24║上風規今日古唐赤髭亦騎得象王獅子真為苦海
J36nB364_p0799a25║船師者矣學人輩讀此等話不能解黏去縛且傚釋
J36nB364_p0799a26║迦嚼六年麻麥再向不死亭前指出香樓可也。
J36nB364_p0799a27║順治辛卯中秋婁東法弟胡周鼒拜題
J36nB364_p0799a28║
J36nB364_p0799a29║
J36nB364_p0799a30║
J36nB364_p0799b01║佛古禪師語錄引
J36nB364_p0799b02║溯昔初祖折蘆五宗紹葉下至北山南岳曹洞趙州
J36nB364_p0799b03║應化現真金鎞度世而一時宰官哲士又皆皈心夙
J36nB364_p0799b04║業標勝禪宗信乎古德機緣文人玅喜並合兩行用
J36nB364_p0799b05║證千古西蜀佛古禪師來自婁水觀乎上京
J36nB364_p0799b06║祖皇帝眷禮特優訪咨時及遂卓錫千佛蘭若為四
J36nB364_p0799b07║道唱宗古貌和風宏才妙覺單拈直指導達天人緇
J36nB364_p0799b08║素同時連軌接坐莫不心契香城身依淨域乃以上
J36nB364_p0799b09║堂淵旨傳示及余妙證微言心光迸現傾河注燭豁
J36nB364_p0799b10║爾神開借此舌本清涼示世以耳根圓頓堂頭一席
J36nB364_p0799b11║地何遜如來第四時耶顧余不敏宿仰宗風師行將
J36nB364_p0799b12║歸敢以三言仰質塵外牟尼座前師子心生鏡現相
J36nB364_p0799b13║威真空畢竟因緣以何了證文殊猛參畢力敷讚維
J36nB364_p0799b14║摩默指一語不設漸頓增減以何合併我聞四字華
J36nB364_p0799b15║嚴六百無量為涯一念作本後先詳略以何分際惟
J36nB364_p0799b16║師解粘釋縛隨口津梁洒出本地風光廣付當場杖
J36nB364_p0799b17║缽是月是指為風為旛不敏敬以心香俟之矣師其
J36nB364_p0799b18║高座古唐為下一轉語。
J36nB364_p0799b19║康熙壬寅春正月
J36nB364_p0799b20║賜進士及第翰林院修撰徐元文科題
J36nB364_p0799b21║佛古禪師語錄目錄
J36nB364_p0799b22║序文
J36nB364_p0799b23║卷第一
J36nB364_p0799b24║住太倉香林禪院語錄
J36nB364_p0799b25║卷第二
J36nB364_p0799b26║嘉興平湖曹溪禪院語錄
J36nB364_p0799b27║燕都千佛禪院語錄
J36nB364_p0799b28║燕京圓寧禪院語錄
J36nB364_p0799b29║卷第三
J36nB364_p0799b30║拈古
J36nB364_p0799c01║頌古
J36nB364_p0799c02║像贊
J36nB364_p0799c03║偈
J36nB364_p0799c04║佛事
J36nB364_p0799c05║卷第四
J36nB364_p0799c06║塔銘
J36nB364_p0799c07║目錄終
J36nB364_p0799c08║
J36nB364_p0799c09║
J36nB364_p0799c10║
J36nB364_p0799c11║
J36nB364_p0799c12║
J36nB364_p0799c13║
J36nB364_p0799c14║
J36nB364_p0799c15║
J36nB364_p0799c16║
J36nB364_p0799c17║
J36nB364_p0799c18║
J36nB364_p0799c19║
J36nB364_p0799c20║
J36nB364_p0799c21║
J36nB364_p0799c22║
J36nB364_p0799c23║
J36nB364_p0799c24║
J36nB364_p0799c25║
J36nB364_p0799c26║
J36nB364_p0799c27║
J36nB364_p0799c28║
J36nB364_p0799c29║
J36nB364_p0799c30║
J36nB364_p0800a01║佛古禪師語錄卷第一
J36nB364_p0800a02║嗣法門人超質等編
J36nB364_p0800a03║住蘇州太倉香林禪院
J36nB364_p0800a04║師於順治庚寅仲春受婁江當道縉紳文學居士等
J36nB364_p0800a05║請入院拈疏示眾云言鋒展演密意發明世出世間
J36nB364_p0800a06║盡在這裏諸公還見麼其或未然卻煩剖露宣畢師
J36nB364_p0800a07║陞座拈香云者瓣香奉為
J36nB364_p0800a08║今上皇帝聖躬萬歲萬萬歲恭願福等虛空壽同劫
J36nB364_p0800a09║石皇風振而海宴河清聖日輝而天長地久次拈云
J36nB364_p0800a10║者瓣香恭為本寺護法宰官檀越伏願大功不宰柱
J36nB364_p0800a11║石壯於皇家大善無名波瀾漲於法海復拈云者瓣
J36nB364_p0800a12║香描不成畫不就昔從通玄峰頂拾來今向香林堂
J36nB364_p0800a13║前拈出爇向爐中耑伸供養現住浙江嘉興府棲真
J36nB364_p0800a14║堂上林野奇老和尚用酬法乳之恩遂斂衣趺坐本
J36nB364_p0800a15║公白椎云法筵龍象眾當觀第一義師云若論第一
J36nB364_p0800a16║義諦未入門時已為諸人華劈了也烏待搖唇鼓舌
J36nB364_p0800a17║受其處分耶于中未諳此事者不妨致問僧問世尊
J36nB364_p0800a18║不說說迦葉不聞聞不說不聞即不問今朝意旨是
J36nB364_p0800a19║如何師打云你且喫棒著進云者老漢通身是眼師
J36nB364_p0800a20║云那裏見得僧禮拜云謝和尚去也師云料掉沒交
J36nB364_p0800a21║涉問祖道重興四眾雲集未審和尚將何法示人師
J36nB364_p0800a22║豎拂云會麼進云恁麼則人人洞徹生死根源箇箇
J36nB364_p0800a23║頓見本來面目師云見箇甚麼道理便恁麼道進云
J36nB364_p0800a24║今日當陽承指示大千無處不霑恩師云莫誑山僧
J36nB364_p0800a25║好乃云本志深藏萬壑中那知鳥道絕行蹤囊絛海
J36nB364_p0800a26║月方堪繫又見鴻音格外通鴻音既至躲避無門直
J36nB364_p0800a27║得舒卷隨時方圓符契無分城市山林寧擇魔宮虎
J36nB364_p0800a28║穴到這裏且喜梅顏乍破柳眼方新鳥囀簧音人臻
J36nB364_p0800a29║錦地矯目則瑞氣騰空運足則韶光遍埜頭頭彰祖
J36nB364_p0800a30║印物物露家風喜樂清夷歌謠盛化畢竟應時及節
J36nB364_p0800b01║一句作麼生道驀豎拂云等閒識得東風面萬紫千
J36nB364_p0800b02║紅總是春復舉世尊因地布髮掩泥獻花於然燈燈
J36nB364_p0800b03║見布髮處遂指地云此處宜建梵剎時賢于長者持
J36nB364_p0800b04║標插於指處云建梵剎已竟時諸天散花讚云庶子
J36nB364_p0800b05║有大智矣師云賢于長者雖則見機而作爭奈落他
J36nB364_p0800b06║陷阱眾中設有箇漢於斯亦持標插云建梵剎已竟
J36nB364_p0800b07║山僧也無華可散亦不讚嘆他何故不見道自作其
J36nB364_p0800b08║因自受其果本公復白椎云諦觀法王法法王法如
J36nB364_p0800b09║是。
J36nB364_p0800b10║浴佛日普門大士開先上堂黃面老瞿曇圓通觀自
J36nB364_p0800b11║任慣饒三寸舌導利十法界苦海渡愚蒙娑婆援滯
J36nB364_p0800b12║愛同途不同徹兩彩卻一賽年年惡水潑頭顱歷歷
J36nB364_p0800b13║神珠遭點壞香林今欲雪冤讎且向人前齊捉敗且
J36nB364_p0800b14║道以何為驗遂捻香云都盧這裏一坑埋。
J36nB364_p0800b15║師過復古堂值祭酒馮楊二公操琴遂置絃請陞座
J36nB364_p0800b16║當機剖露只貴知音格外提持惟斯薦取若於絃中
J36nB364_p0800b17║尋妙徽下覓奇不但錯過指鋒亦且辜他音韻所謂
J36nB364_p0800b18║輕重疾徐宜接應撞猱行走怪支離會萬物為己者
J36nB364_p0800b19║其惟聖人乎不見黃龍心與夏公立劇談肇論論萬
J36nB364_p0800b20║物為自己情與無情共一體時有狗子臥香卓下龍
J36nB364_p0800b21║拈壓尺擊狗子又擊香桌云狗子有情即去香桌無
J36nB364_p0800b22║情自住情與無情如何得成一體公無對龍云纔涉
J36nB364_p0800b23║思惟便成剩法何嘗會萬物為自己哉師云黃龍心
J36nB364_p0800b24║善乃鶴舞洞天客窗夜話爭奈罕遇子期夏公立雖
J36nB364_p0800b25║解流水高山雁落平沙惟欠指法精妍山僧亦有一
J36nB364_p0800b26║曲要且不屬宮商角徵羽以指作撮絃勢云會麼設
J36nB364_p0800b27║或未諳更聽一頌焚香調軫卻相彈不意谿山夜月
J36nB364_p0800b28║還緊緩斷時空淅瀝須看指上血痕斑。
J36nB364_p0800b29║供天童林老和尚像上堂長松蓊鬱壯麗清關古柏
J36nB364_p0800b30║重榮復隆海宇祖印玲瓏瀉活眼於缽盂峰畔舊潭
J36nB364_p0800c01║清水易潛鱗於太白山頭龍象交參人在衍慶到這
J36nB364_p0800c02║裏且喜人康物阜海宴河清正眼提持罕遭此際驀
J36nB364_p0800c03║揮拂子召云大眾曾過鐵蛇關麼我要問伊天童消
J36nB364_p0800c04║息設或未過必須親到始得何故古殿疏鐘扣莫窮
J36nB364_p0800c05║清關長鎖斷雲蹤玲瓏嵒畔多奇秀黃葉飄飄萬壑
J36nB364_p0800c06║中。
J36nB364_p0800c07║上堂舉欽山禪師因僧問如何是和尚家風山云錦
J36nB364_p0800c08║繡銀香囊風吹滿路香巖頭聞得令僧去云傳語十
J36nB364_p0800c09║八子好好事潘郎師云綿密針線還他欽老冷熱機
J36nB364_p0800c10║關無過奯公檢點將來猶是霞帔半抹翠黛全遮未
J36nB364_p0800c11║得山林境界設有問山僧如何是和尚家風向伊道
J36nB364_p0800c12║時挑野菜和根煮旋斫生枝帶葉燒。
J36nB364_p0800c13║元旦上堂玄樞密運至道無私包括乾坤該羅萬有
J36nB364_p0800c14║所謂元正啟祚萬象咸新人人瑞氣盈眸箇箇春風
J36nB364_p0800c15║滿面殊勝中最殊勝奇特中更奇特闊而無際窮不
J36nB364_p0800c16║可及到這裏三目非睹二聽不聞一道清虛十方普
J36nB364_p0800c17║覆且道是甚麼物便乃如是遂揮拂云一氣不言含
J36nB364_p0800c18║有象萬靈何處謝無私。
J36nB364_p0800c19║示眾舉三聖慧然禪師參德山山云不用展炊巾者
J36nB364_p0800c20║裏無殘羹餿飯然云賴遇無設有向甚處著山便打
J36nB364_p0800c21║聖接住推向床上山大笑聖哭蒼天出去師云一拶
J36nB364_p0800c22║一捺略露風規一笑一哭郎當不少檢點將來未免
J36nB364_p0800c23║傍觀者哂且道誰是傍觀者乃喝一喝下座。
J36nB364_p0800c24║上堂重提要玅雪上加霜再展機輪夢中說夢所謂
J36nB364_p0800c25║眼若不昧諸夢自除心若不異萬法一如到這裏頓
J36nB364_p0800c26║空三際迥絕纖塵一片凝然十方坐斷山門於是起
J36nB364_p0800c27║舞佛殿自此歡呼香爐𨁝跳上天淨瓶抹過東海你
J36nB364_p0800c28║等諸人還信得及麼設信不及不免重下註腳舉起
J36nB364_p0800c29║拂云當臺一鑑明如日萬古晴空絕是非。
J36nB364_p0800c30║示眾問如何是奪人不奪境師云簷前黃鵲噪檻外
J36nB364_p0801a01║白雲飛進云如何是奪境不奪人師云閑攜竹杖過
J36nB364_p0801a02║橋西進云如何是人境兩俱奪師便打進云如何是
J36nB364_p0801a03║人境俱不奪師云兩岸松陰笛一聲乃舉五祖因端
J36nB364_p0801a04║和尚垂語云古人道如鏡鑄像像成後光向什麼處
J36nB364_p0801a05║去祖叉手進前抬頭顧視云也不爭多端大稱賞師
J36nB364_p0801a06║云諸方尊宿盡為白雲父子爭不足讓有餘殊不知
J36nB364_p0801a07║端和尚也是乞兒見小利。
J36nB364_p0801a08║仲夏上堂問威音那畔動著不得因甚德山見人便
J36nB364_p0801a09║棒臨濟見人便喝師云也是無事生事進云恁麼則
J36nB364_p0801a10║香林風化古祖道煥然新師云理長則就問薰風自
J36nB364_p0801a11║南來殿閣生微涼其中親切旨請師為舉揚師云且
J36nB364_p0801a12║待秋來看進云水歸大海波濤靜雲到蒼梧氣象新
J36nB364_p0801a13║師云信你不及進云也要和尚疑著師云早已勘破
J36nB364_p0801a14║乃云巢知風穴知雨智鑑無痕靈源無底不是心不
J36nB364_p0801a15║是佛月娟娟而萬水不沉非旛動非風動雲靄靄而
J36nB364_p0801a16║千峰自啟達磨西來不會禪至今露卻當門齒且節
J36nB364_p0801a17║至理彰一句作麼生道柳陰拂地黃鸝囀水碧搖天
J36nB364_p0801a18║白鷺飛。
J36nB364_p0801a19║正殿豎柱上堂檢點將來一物無偏於白地立規模
J36nB364_p0801a20║功勛雖即檀那事亙古令人邈畫圖良繇香林始闢
J36nB364_p0801a21║梵宇初成御甲海之名藍乾坤壯麗挹鷲峰之遠秀
J36nB364_p0801a22║龍象交馳到者裏且喜紳衿合德勳貴同心遠近輸
J36nB364_p0801a23║金耆童布福雖曰異方便不出第一義且道如何是
J36nB364_p0801a24║第一義驀豎拂云若向者裏倜儻分明便知毫端寶
J36nB364_p0801a25║剎寸草金軀一木參天千祥駢慶脫或未然不免更
J36nB364_p0801a26║資一路去也復揮拂云但願春風齊著力一時吹入
J36nB364_p0801a27║我門來。
J36nB364_p0801a28║上堂陽來復陰漸剝石筍抽條花開枯木祖師西來
J36nB364_p0801a29║意東壁掛胡蘆。
J36nB364_p0801a30║上堂腳跟穩固廓大方而無外智眼洞明透聲色以
J36nB364_p0801b01║無遺所謂參禪須透祖師關學道要令心路絕心路
J36nB364_p0801b02║不絕祖關不透未免受他寒暑變遷生死籠罩不見
J36nB364_p0801b03║僧問圓悟云生死交謝寒暑迭遷未審無位真人還
J36nB364_p0801b04║有寒暑也無悟云汗出如雨進云分明在目前悟云
J36nB364_p0801b05║莫向目前作窠窟進云爭奈即今何悟云鈍置阿師
J36nB364_p0801b06║師云圓悟老人可謂慈悲太過然有落草之談致使
J36nB364_p0801b07║者僧認奴作郎彼此不了山僧即不然待問無位真
J36nB364_p0801b08║人還有寒暑也無向伊道寒時寒殺熱時熱殺設若
J36nB364_p0801b09║擬議劈脊打出何故免教伊向寒暑裏摸索。
J36nB364_p0801b10║元旦檀越請上堂諸佛說不到祖師提不起本來真
J36nB364_p0801b11║面目無異聲色裏況復風清柳墅香發梅梢春煙凝
J36nB364_p0801b12║而水碧光浮瑞氣生而村歌社舞松直棘曲鳧短鶴
J36nB364_p0801b13║長覿面相呈更無隱晦且慶賞一句作麼生道上苑
J36nB364_p0801b14║瓊開香馥郁哲人先得一枝歸。
J36nB364_p0801b15║轉藏請上堂演出演入河沙玅義全彰對一倒一百
J36nB364_p0801b16║千功德成就所謂言言玉轉字字珠回頓漸雙融事
J36nB364_p0801b17║理一致還會麼一句了然今古事大千無處不分明。
J36nB364_p0801b18║上堂透脫時毘耶窮眾士之辯受用處曼殊逞七佛
J36nB364_p0801b19║之師耀古騰今騎聲蓋色所謂玉轉珠回機先路活
J36nB364_p0801b20║風飛電激頂門眼空驀豎拂子云會麼簷聲不斷前
J36nB364_p0801b21║旬雨電影還連後夜雷復舉韓文公問大顛和尚弟
J36nB364_p0801b22║子公務事繁佛法省要處乞師一言大顛默然侍者
J36nB364_p0801b23║敲禪床三下顛云作什麼者云先以定動後以智拔
J36nB364_p0801b24║文公忽然大悟師云大顛默然賊身已露侍者敲床
J36nB364_p0801b25║轉見不堪文公忽然悟去也是杓卜聽虛聲。
J36nB364_p0801b26║示眾舉盤山和尚道似地擎山不知山之孤峻如石
J36nB364_p0801b27║含玉不知玉之無瑕若能如是是真出家育王云若
J36nB364_p0801b28║能如是捏目生花師云是真出家捏目生花坐斷兩
J36nB364_p0801b29║頭歸堂喫茶以杖橫肩云唵摩呢吽㗶吒。
J36nB364_p0801b30║汪門唐氏圓經請上堂一句全該無量義一機通透
J36nB364_p0801c01║萬重關若能洞徹機關外倒用橫拈不被瞞況復千
J36nB364_p0801c02║光應現萬古一春燭吐優曇香騰兜陸以此樹福則
J36nB364_p0801c03║福至如雲從以此益壽則壽同虛空界塵塵剎剎普
J36nB364_p0801c04║現威權物物頭頭全彰正眼不見僧問投子云一大
J36nB364_p0801c05║藏教還有奇特事也無子云演出大藏教又有古德
J36nB364_p0801c06║云演入大藏教師云二老宿雖則演出演入要且不
J36nB364_p0801c07║知奇特事在且道如何是奇特事卓拄杖云幾度醉
J36nB364_p0801c08║歸明月下笙歌引出畫堂前。
J36nB364_p0801c09║對靈小參生死不到處覿體晏然聖凡未兆時當央
J36nB364_p0801c10║卓犖直得千古萬古只如今前佛後佛無別道放行
J36nB364_p0801c11║也風清野岸梅寒透而香浮把住也點水成冰雲蹤
J36nB364_p0801c12║絕而岫麗淨裸裸依傍無門赤灑灑收攝不住到箇
J36nB364_p0801c13║裏聖不增凡不減去無憂來無喜一道平沉萬緣廓
J36nB364_p0801c14║徹所以道澄潭月影靜夜鐘聲隨扣擊以無虧觸波
J36nB364_p0801c15║瀾而不散檢點將來未是無生境界且如何是無生
J36nB364_p0801c16║境界卓拄杖一下云不離當處常湛然覓即知君不
J36nB364_p0801c17║可見。
J36nB364_p0801c18║敕封弘覺禪師開戒海印延師為羯磨眾請上堂珠
J36nB364_p0801c19║澄碧海魚龍現舍那之身月上青山草木舒寶華之
J36nB364_p0801c20║座頭頭顯梵網家風物物彰毘尼境界人天共轍生
J36nB364_p0801c21║佛同源進脩不假階梯圓成安有持犯于斯略回光
J36nB364_p0801c22║相即三事衲衣為百福莊嚴頓令萬善雲敷千祥駢
J36nB364_p0801c23║集若要提持向上綱宗不涉時流舉措敢借我法伯
J36nB364_p0801c24║和尚威光聊通一線揮拂云撒手那邊千聖外迴眸
J36nB364_p0801c25║光射萬峰寒。
J36nB364_p0801c26║供三大士像請上堂三十二應隨念斯彰八十相好
J36nB364_p0801c27║依作而感當其念之未起作之未興早已津濟四生
J36nB364_p0801c28║梯航三有所謂應以宰官身得度者即現宰官身而
J36nB364_p0801c29║為說法應以居士身得度者即現居士身而為說法
J36nB364_p0801c30║乃至比丘比丘尼優婆塞優婆夷措躬蛤蜊遁跡寒
J36nB364_p0802a01║明如示佛身等無有間何況湛上座一片辛勤塑成
J36nB364_p0802a02║古佛昔飾無竭今供有地眾中設有箇漢出來道香
J36nB364_p0802a03║林門下把斷要津不通凡聖因甚又容供三大士聻
J36nB364_p0802a04║山僧但向道曲為今時驀拈拄杖卓一卓下座。
J36nB364_p0802a05║上堂聲色裏坐聲色裏臥冷地商量早成錯過不錯
J36nB364_p0802a06║過堪笑楊岐三腳驢踏倒嵩山破灶墮。
J36nB364_p0802a07║晚參舉五祖演禪師示眾云四五百石麥二三千石
J36nB364_p0802a08║稻好箇休糧方耆婆不得玅師云五祖和尚大似富
J36nB364_p0802a09║嫌千口少貧恨一身多爭似香林這裏園無半莖菜
J36nB364_p0802a10║廩無一粒米信手拈將來供養諸賢者阿呵呵真快
J36nB364_p0802a11║活夜半鐘聲敲未斷清晨齊唱太平歌復舉鏡清問
J36nB364_p0802a12║僧近離甚處僧云三峰清云夏在甚處僧云五峰清
J36nB364_p0802a13║云放你三十棒僧云過在什麼處清云為你出一叢
J36nB364_p0802a14║林入一叢林師云出一叢林入一叢林無怪其然只
J36nB364_p0802a15║是清老棒頭至今無有落處。
J36nB364_p0802a16║示眾舉僧問巖頭三界兢起時如何頭云坐卻著僧
J36nB364_p0802a17║云未審師意如何頭云移取廬山來向你道師云者
J36nB364_p0802a18║老宿向須彌頂上撐舟大洋海底走馬雖則快便難
J36nB364_p0802a19║逢不免和泥合水設有問山僧三界兢起時如何向
J36nB364_p0802a20║伊道看腳下未審師意如何劈脊便棒且道與古人
J36nB364_p0802a21║是同是別。
J36nB364_p0802a22║示眾舉南嶽讓禪師參六祖因緣師云輕輕一句凝
J36nB364_p0802a23║結八秋驀地知非翻成塗毒不假修證如桂月之高
J36nB364_p0802a24║輝染汙不得似驪珠之朗耀只如諸佛之所護念且
J36nB364_p0802a25║道護念箇甚麼良久云露。
J36nB364_p0802a26║示眾大道只在目前要且目前難睹欲識大道真體
J36nB364_p0802a27║不離聲色言語驀豎拄杖云拄杖子聞恁麼舉不覺
J36nB364_p0802a28║手舞足蹈走入諸人鼻孔裏默自念云有佛處不得
J36nB364_p0802a29║住無佛處急走過你諸人還知麼設若不知且看興
J36nB364_p0802a30║化見同參來纔上法堂化便喝僧亦喝化又喝僧復
J36nB364_p0802b01║喝化近前拈棒僧又喝化云你看這瞎漢猶作主在
J36nB364_p0802b02║僧擬議化直打出法堂又僧問者僧有何相觸忤化
J36nB364_p0802b03║云適來見他也有權也有實也有照也有用我將手
J36nB364_p0802b04║向伊面前橫兩遭到這裏去不得是這般瞎漢不打
J36nB364_p0802b05║更待何時師云這老宿雖則欺胡瞞漢逞俊一時殊
J36nB364_p0802b06║不知萬劫泥犁甘心領受何故可憐不遇攀花手狼
J36nB364_p0802b07║藉枝頭多少香。
J36nB364_p0802b08║晚參舉仰山法堂坐次見僧從外來問訊了向東邊
J36nB364_p0802b09║叉手立以目視山山乃垂下左足僧卻過西邊叉手
J36nB364_p0802b10║立山垂下右足僧向中間叉手立山收足僧禮拜山
J36nB364_p0802b11║曰老僧住此未曾打著一人拈棒便打僧騰空而去
J36nB364_p0802b12║師云仰山雖則善應來機爭奈隨邪逐惡者僧縱然
J36nB364_p0802b13║乘空而去要且當面受瞞還委悉麼誰家別館池塘
J36nB364_p0802b14║裏一對鴛鴦畫不成。
J36nB364_p0802b15║晚參舉雲門云若說菩提真如解脫是燒楓香供養
J36nB364_p0802b16║你若說佛說祖是燒黃熟香供養你若說超佛越祖
J36nB364_p0802b17║之談是燒餅香供養你皈依佛法僧下去師云雲門
J36nB364_p0802b18║燒香供養要且不是好心香林即不然設有如何若
J36nB364_p0802b19║何便乃點茶濕嘴何故三生六十劫。
J36nB364_p0802b20║除夕示眾幾番湖海變滄桑始信吾家別有長煨芋
J36nB364_p0802b21║尚無收俗涕烹牛詎為塞僧腸龜毛拂處龍蛇化拄
J36nB364_p0802b22║杖挑時日月忙亙古一樁奇特事令人言外自承當
J36nB364_p0802b23║雖然也不得將斷貫索穿人鼻孔何故來年更有新
J36nB364_p0802b24║條在惱後春風卒未休。
J36nB364_p0802b25║上堂大雪覆千山孤峰頂不白無人識得渠萬戶俱
J36nB364_p0802b26║打徹舉拂子云者裏挨開線道拶得身來許你諸人
J36nB364_p0802b27║持論設若眼孔定動喉噎心知早是白雲萬里。
J36nB364_p0802b28║上堂風生古殿月轉回廊雲散峰青水澄魚現說什
J36nB364_p0802b29║麼三登九上短限長期直下知歸參學事畢豎拄杖
J36nB364_p0802b30║云還知觀音菩薩將錢買餬餅放下手來卻是饅頭
J36nB364_p0802c01║麼三生六十劫。
J36nB364_p0802c02║上堂橫按拂子云通身是遍身是木人裁兔角於貓
J36nB364_p0802c03║頭接得伊識得伊石女剪龜毛於鱉背不是主賓三
J36nB364_p0802c04║玄亦非君臣五位若作佛法商量笑殺三門土地。
J36nB364_p0802c05║上堂虛空包不住大地載不起古鑑辨媸妍良工列
J36nB364_p0802c06║規矩末後句只者是我與雪峰同條生不與雪峰同
J36nB364_p0802c07║條死且道如何是末後句喝一喝云善財拄杖子。
J36nB364_p0802c08║對靈小參槐國悠悠夢斷時青燈黃卷閱何期髑髏
J36nB364_p0802c09║識盡摩醯眼枯木龍吟一段奇驀卓拄杖云子堅陸
J36nB364_p0802c10║君若向者裏領略得去本來面目觸處分明生死籠
J36nB364_p0802c11║罩無繇榮辱干他不得說甚麼兜率仙苑佛剎魔宮
J36nB364_p0802c12║紛紛花雨嚴身襲襲香風襯足其來也如千葩競放
J36nB364_p0802c13║錦麗霞彰其去也似鳥翔空天寬地闊還委悉麼蟄
J36nB364_p0802c14║戶未驚新歲電梅腮已露舊時顏。
J36nB364_p0802c15║對靈小參夏木陰陰數烏啼庭蘭玉砌草萋萋輕身
J36nB364_p0802c16║既入蓮華土明月依然照海西所謂聖凡不異石女
J36nB364_p0802c17║明劫外之機去住無為木人唱還鄉之曲七情網破
J36nB364_p0802c18║瑩若澄潭五障緣空皎如白晝說什麼尸林契悟涇
J36nB364_p0802c19║渡拋嬰直下知歸頓踰諸聖還知張淑人去處麼春
J36nB364_p0802c20║光不到無根樹一度花敷一度榮。
J36nB364_p0802c21║授石璞質西堂衣拂上堂機先領略格外承當滅卻
J36nB364_p0802c22║瞎驢邊流通正法眼佛佛授手罟四海之鯤鯨祖祖
J36nB364_p0802c23║相傳掠千峰之菸菟大振光明幢便作師子吼且孤
J36nB364_p0802c24║標一句作麼生道佇看血汗八駿駒何啻日馳三千
J36nB364_p0802c25║里復說偈曰與師智等減師半智過於師始見雄非
J36nB364_p0802c26║是香林殃及你從來正脈貴流通。
J36nB364_p0802c27║師誕日請上堂雲生碧嶂水出高原舒卷不假纖毫
J36nB364_p0802c28║力點滴寧分淡與鹹若作佛法商量蚯蚓鑽汝鼻孔
J36nB364_p0802c29║不作佛法商量蝦蟆咬你心肝除卻兩途如何話會
J36nB364_p0802c30║千江有水千江月萬里無雲萬里天。
J36nB364_p0803a01║上堂僧問龍生龍子鳳歸鳳巢龍鳳交參即不問未
J36nB364_p0803a02║審那箇是英豪師曰高著眼進云如是則意氣愈添
J36nB364_p0803a03║威獰更甚師曰也大難得僧禮拜師曰意氣何在乃
J36nB364_p0803a04║云格外拈來識者猶希覿面相呈更無隱諱文殊出
J36nB364_p0803a05║女子定不得圖添佛祖冤仇德山未會末後句貴作
J36nB364_p0803a06║人天眼目若論臨濟家法太白風規香林未敢妄通
J36nB364_p0803a07║消息何故智海無波通雀徑覺天有月照雲山。
J36nB364_p0803a08║上堂禪非意想道絕功勳香嚴擊翠竹以颺聲靈雲
J36nB364_p0803a09║見桃花而增彩頓除知解自釋群疑鼓腥羶於豬肉
J36nB364_p0803a10║案頭引蒼蠅於破驢脊上風生錦地月印春波直下
J36nB364_p0803a11║分明了無疑滯遂卓拄杖云者裏卻然理會得高山
J36nB364_p0803a12║平地總西方。
J36nB364_p0803a13║示眾明還日輪暗還黑月明暗何來眼開始得且道
J36nB364_p0803a14║眼在什麼處以杖指云是明是暗。
J36nB364_p0803a15║開示若欲究明箇事必須立堅固信具決定志剔去
J36nB364_p0803a16║平昔所見所聞塵情意想差別知解淨盡無餘然後
J36nB364_p0803a17║提箇萬法歸一單看一歸何處行也如是坐也如是
J36nB364_p0803a18║至於語默忙閒喜怒哀樂亦如是默默孜參綿綿密
J36nB364_p0803a19║究直至參之無參究之無究驀地冷灰荳爆如披雲
J36nB364_p0803a20║見日如貧得寶如暗得燈如寐忽覺到恁麼時自成
J36nB364_p0803a21║一片矣設若疑情未發恍惚未定散亂紛紛昏沉擾
J36nB364_p0803a22║擾即將前一歸何處左右攻擊前後鞭逼進之退之
J36nB364_p0803a23║愈拶愈追忽然噴地一聲方知娘生鼻孔依舊大頭
J36nB364_p0803a24║垂珍重舉真淨文禪師與劉宜翁坐次翁乃指衲衣
J36nB364_p0803a25║云喚作甚麼文云禪衣翁云如何是禪文抖擻云抖
J36nB364_p0803a26║擻不下翁無對文掌云你伎倆如此要勘老僧那師
J36nB364_p0803a27║云劉宜翁當時不合放過見彼抖擻好與劈面一笏
J36nB364_p0803a28║非惟耀後光前且與孔門增益。