J36nB364_p0808a01║佛古禪師語錄卷第三
J36nB364_p0808a02║嗣法門人超質等編
J36nB364_p0808a03║拈古
J36nB364_p0808a04║德山托缽。
J36nB364_p0808a05║師云者老漢雖則明脩棧道暗度陳倉可惜罕逢作
J36nB364_p0808a06║家當時見伊與麼使云不必非惟截斷葛藤亦且自
J36nB364_p0808a07║有生涯。
J36nB364_p0808a08║報慈讚龍牙真云日出連山月圓當戶不是無身
J36nB364_p0808a09║不欲全露牙一日在帳中坐僧問不是無身不欲
J36nB364_p0808a10║全露請師全露牙撥開帳云見麼僧云不見牙云
J36nB364_p0808a11║不將眼來慈聞云龍牙只道得一半。
J36nB364_p0808a12║龍牙全身獨露這僧覿面不逢當時撥開帳子好與
J36nB364_p0808a13║和身推倒非但龍牙容身無地抑令報慈目瞪口呿。
J36nB364_p0808a14║昔有秀才問長沙某甲曾看千佛經百千諸佛但
J36nB364_p0808a15║見其名未審居何國土長沙召秀才才應諾沙云
J36nB364_p0808a16║黃鶴樓崔顥題後秀才還曾題否才云不曾題沙
J36nB364_p0808a17║云得閒題取一篇好。
J36nB364_p0808a18║者則公案十箇有五雙都向黃鶴樓上閒題一篇處
J36nB364_p0808a19║鑽研殊不知長沙有頭無尾置人中路當時待伊應
J36nB364_p0808a20║諾便云居何國土不惟親見諸佛管教七步成文。
J36nB364_p0808a21║霍山景通禪師因到仰山前乃翹一足云西天二
J36nB364_p0808a22║十八祖亦如是唐土六祖亦如是和尚亦如是某
J36nB364_p0808a23║甲亦如是仰山下禪床打四藤條。
J36nB364_p0808a24║當時山僧若見亦與四藤條何故有意氣時添意氣
J36nB364_p0808a25║不風流處也風流。
J36nB364_p0808a26║南院一日陞堂云諸方只具啐啄同時眼不具啐
J36nB364_p0808a27║啄同時用有僧問如何是啐啄同時用院云作家
J36nB364_p0808a28║不啐啄啐啄同時失僧云此猶未是某甲問處院
J36nB364_p0808a29║云你問處作麼生僧云失院乃打僧不肯。
J36nB364_p0808a30║南院列陣千里縱奪可觀者僧善能抗敵其力未充
J36nB364_p0808b01║若是本分衲僧管取南院棒折。
J36nB364_p0808b02║楊岐甄叔禪師因禪月問如何是祖師西來意叔
J36nB364_p0808b03║呈起素珠月罔措叔云會麼月云不會叔云某甲
J36nB364_p0808b04║參見石頭月云見石頭得何意旨叔指庭前鹿云
J36nB364_p0808b05║會麼月云不會叔云渠儂得自由。
J36nB364_p0808b06║楊岐老漢賣寶遇著瞎波斯置之勿論只是不合向
J36nB364_p0808b07║者僧手裏呈款何故啼得血流無用處不如緘口過
J36nB364_p0808b08║殘春。
J36nB364_p0808b09║明招謙上堂云風頭梢硬暖室商量纔到暖室便
J36nB364_p0808b10║見瞌睡以杖一時打散。
J36nB364_p0808b11║這老漢與麼提唱大似欲隱彌露雖然如是爭奈忙
J36nB364_p0808b12║忙者匝地普天。
J36nB364_p0808b13║楊岐見石霜化主至問云征行戰將假道經過劄
J36nB364_p0808b14║寨既圓何不與楊岐草戰主云昔時謬向途中覓
J36nB364_p0808b15║今日親逢老作家岐云楊岐且輸小捷去也主便
J36nB364_p0808b16║喝岐云亂做作甚麼主將坐具劃一劃岐云齋後
J36nB364_p0808b17║鐘主便噓岐云只這箇別更有在主無語岐云敗
J36nB364_p0808b18║將不斬且喫茶去。
J36nB364_p0808b19║這僧將成九仞之山只欠一簣之土當時待云只者
J36nB364_p0808b20║箇別更有在好將坐具劈面便摵不惟光前絕後亦
J36nB364_p0808b21║且自有出身。
J36nB364_p0808b22║睦州見僧便云現成公案放汝三十棒僧云某甲
J36nB364_p0808b23║如是州曰山門頭金剛為什麼舉拳僧云金剛尚
J36nB364_p0808b24║乃如是州便打。
J36nB364_p0808b25║臨危不變真大丈夫須還者僧始得若是現成公案
J36nB364_p0808b26║驢年未會得在。
J36nB364_p0808b27║高亭初參德山隔江問訊山以手招之亭忽然開
J36nB364_p0808b28║悟乃橫趨而去更不回顧後開法嗣德山。
J36nB364_p0808b29║德山招手高亭悟去正是焦磚打著連底凍只如大
J36nB364_p0808b30║慧云高亭要嗣德山猶與德山隔江在且道是肯語
J36nB364_p0808c01║不肯語。
J36nB364_p0808c02║石頭問長髭甚處來髭云嶺南來頭云大庾嶺頭
J36nB364_p0808c03║一舖功德成就也未髭云成就久矣只欠點眼頭
J36nB364_p0808c04║云莫要點麼髭云便請頭垂下一足髭便禮拜頭
J36nB364_p0808c05║云子見甚麼道理便禮拜髭云如紅爐上一點雪。
J36nB364_p0808c06║絲來線去暗合明投二老分中足可觀光若是香林
J36nB364_p0808c07║門下棒折未肯放過何故不見道棋逢敵手須為美
J36nB364_p0808c08║詩到重吟始見工。
J36nB364_p0808c09║南陽忠國師一日喚侍者者應諾如是三召三應
J36nB364_p0808c10║國云將謂吾孤負你卻是你孤負吾。
J36nB364_p0808c11║國師三喚倒腹傾腸侍者三應毫無厭怠且道負吾
J36nB364_p0808c12║負汝又作麼生珊瑚枕上兩行淚半是思君半恨君。
J36nB364_p0808c13║趙州一日見僧掃地遂問與麼掃還淨潔也無僧
J36nB364_p0808c14║云轉掃轉多州云豈無撥塵者僧云誰是撥塵者
J36nB364_p0808c15║州顧視云會麼僧云不會州云問取雲居去僧後
J36nB364_p0808c16║問雲居如何是撥塵者居云者瞎漢。
J36nB364_p0808c17║二老宿可謂當斷不斷致使轉掃轉多山僧這裏又
J36nB364_p0808c18║且不然待云誰是撥塵者便接過掃帚痛與一頓為
J36nB364_p0808c19║甚如此不見道為人須為徹。
J36nB364_p0808c20║僧問幽溪大用現前不存軌則時如何溪起遶禪
J36nB364_p0808c21║床一匝而坐僧擬進語溪與一踏僧歸位溪云你
J36nB364_p0808c22║與麼我卻不與麼你不與麼我卻與麼僧擬進語
J36nB364_p0808c23║溪又與一踏云三十年後吾道大行。
J36nB364_p0808c24║這老漢費盡腕頭氣力要且踏這僧不著。
J36nB364_p0808c25║頌古
J36nB364_p0808c26║舉世尊初生一手指天一手指地周行七步目顧
J36nB364_p0808c27║四方曰天上天下唯吾獨尊。
J36nB364_p0808c28║多生習氣久懷藏迥出胞胎便舉揚一句閒言流世
J36nB364_p0808c29║諦令人千古沸如湯。
J36nB364_p0808c30║舉世尊在靈山會上拈花示眾眾皆默然唯迦葉
J36nB364_p0809a01║破顏微笑世尊曰吾有正法眼藏涅槃妙心實相
J36nB364_p0809a02║無相微妙法門不立文字教外別傳付囑於你。
J36nB364_p0809a03║一九殃彈從大降遇著冤家定可傷四海五湖玄味
J36nB364_p0809a04║客不知是酪是砒霜。
J36nB364_p0809a05║舉殃崛摩羅因持缽至一長者門其家婦人正值
J36nB364_p0809a06║產難長者曰瞿曇弟子你為至聖當有何法能免
J36nB364_p0809a07║產難崛曰我乍入道未知此法待我回去問世尊
J36nB364_p0809a08║及返白佛佛曰你速往言我從賢聖法來未曾殺
J36nB364_p0809a09║生崛疾往告其婦聞之即娩。
J36nB364_p0809a10║剛然持缽值新春野草閒花覿面呈雨過雙猿啼谷
J36nB364_p0809a11║口一聲疏又一聲親。
J36nB364_p0809a12║舉世尊一日陞座大眾集定文殊白椎曰諦觀法
J36nB364_p0809a13║王法法王法如是世尊下座。
J36nB364_p0809a14║曲彔未登已不堪臨場何必再三三縱然椎下支吾
J36nB364_p0809a15║過列聖叢中若箇甘。
J36nB364_p0809a16║舉世尊因五通仙人問世尊有六通我有五通如
J36nB364_p0809a17║何是那一通佛召五通仙人仙人應諾佛曰那一
J36nB364_p0809a18║通你問我。
J36nB364_p0809a19║分疏不下且從容你問我時那一通止濼困鱗休激
J36nB364_p0809a20║浪栖蘆病羽謾搏風。
J36nB364_p0809a21║舉城東有一老母與佛同生不欲見佛每見佛來
J36nB364_p0809a22║即便迴避雖然如此回顧東西總皆是佛遂以手
J36nB364_p0809a23║掩面乃至十指掌總皆是佛。
J36nB364_p0809a24║迴避無門事浩繁依稀掩面又遮謾機關用盡藏身
J36nB364_p0809a25║術總把傍人作笑端。
J36nB364_p0809a26║舉無邊身菩薩將竹杖量世尊頂丈六了又丈六
J36nB364_p0809a27║量到梵天不見世尊頂乃擲杖合掌說偈云虛空
J36nB364_p0809a28║無有邊佛功德亦然若有能量者窮劫不可盡。
J36nB364_p0809a29║竹杖量時也不妨手頭何似舌頭忙巍巍頂相無高
J36nB364_p0809a30║下豈向人前論短長。
J36nB364_p0809b01║舉世尊因調達謗佛生身入地獄遂令阿難問你
J36nB364_p0809b02║在獄中安否曰我雖在地獄中如三禪天樂佛乂
J36nB364_p0809b03║令問你還求出否曰我待世尊來便出阿難曰佛
J36nB364_p0809b04║是三界導師豈有入地獄分調達曰佛既無入地
J36nB364_p0809b05║獄分我豈有出地獄分。
J36nB364_p0809b06║捺落三禪事不差生涯隨處可成家既云出入無時
J36nB364_p0809b07║節未免當風又撒沙。
J36nB364_p0809b08║舉世尊於涅槃會上以手摩胸告眾曰汝等善觀
J36nB364_p0809b09║吾紫磨金色之身瞻仰取足勿令後悔若謂吾滅
J36nB364_p0809b10║度非吾弟子若謂吾不滅度亦非吾弟子時百萬
J36nB364_p0809b11║億眾悉皆契悟。
J36nB364_p0809b12║百樣千般作不了臨期原要弄精魂墮坑落塹知多
J36nB364_p0809b13║少未許何人是報恩。
J36nB364_p0809b14║舉二祖初至少林參尋達磨立雪斷臂悲淚求法
J36nB364_p0809b15║磨知是法器乃曰諸佛最初求道為法忘形你今
J36nB364_p0809b16║斷臂求亦可在祖曰諸佛法印可得聞乎磨曰諸
J36nB364_p0809b17║佛法印不從人得祖曰我心未寧乞師安心磨曰
J36nB364_p0809b18║將心來與你安祖曰覓心了不可得磨曰與你安
J36nB364_p0809b19║心竟祖於此悟入。
J36nB364_p0809b20║萬物經霜猶斂衽紅梅偏向雪中開早知無法為人
J36nB364_p0809b21║說豈把娘生臂斷來。
J36nB364_p0809b22║舉六祖受法夜抵法性寺風颺剎竿聞二僧對論
J36nB364_p0809b23║一云旛動一云風動往復未契祖曰不是風動旛
J36nB364_p0809b24║動仁者心動耳後開法東山。
J36nB364_p0809b25║風捲殘雲過海潮乾坤震動鬼神謠當時閉口能藏
J36nB364_p0809b26║舌誰敢當前喚獦獠。
J36nB364_p0809b27║舉德山一日飯遲托缽下堂時雪峰作飯頭見便
J36nB364_p0809b28║云者老漢鐘未鳴鼓未響托缽向什麼處去山低
J36nB364_p0809b29║頭歸方丈峰舉似巖頭頭曰大小德山未會末後
J36nB364_p0809b30║句山聞令侍者喚來問你不肯老僧那頭密啟其
J36nB364_p0809c01║意山乃休去至明日陞堂果與尋常不同頭至僧
J36nB364_p0809c02║堂前撫掌笑曰且喜老漢會末後句雖然如是只
J36nB364_p0809c03║得三年活山果三年而沒。
J36nB364_p0809c04║玉篴雙雙和夕陽調中誰別羽宮商縱然不入巫山
J36nB364_p0809c05║徑也使愁人幾斷腸。
J36nB364_p0809c06║舉巖頭值沙汰於鄂渚湖邊作渡子兩岸各掛一
J36nB364_p0809c07║板有人過渡打板一下頭乃舞棹迎之一日因一
J36nB364_p0809c08║婆抱一孩兒來問曰呈橈舞棹即不問且道婆手
J36nB364_p0809c09║中兒甚處得來頭便打婆曰婆生七子六箇不遇
J36nB364_p0809c10║知音只者一箇也不消得便拋向水中。
J36nB364_p0809c11║嬰兒驀擲浪花飛瞥起漁翁羅釣磯楊柳岸曉風依
J36nB364_p0809c12║待船人立渡頭稀。
J36nB364_p0809c13║舉丹霞於慧林寺遇天寒取木佛燒火向院主訶
J36nB364_p0809c14║曰何得燒我木佛霞以杖撥灰曰吾燒取舍利曰
J36nB364_p0809c15║木佛何有舍利霞曰既無舍利更請兩尊燒主自
J36nB364_p0809c16║後眉鬚墮落。
J36nB364_p0809c17║客旅無繇破寂寥三尊請下火中燒眉鬚墮落方知
J36nB364_p0809c18║佛恩大難酬一杖挑。
J36nB364_p0809c19║舉百丈侍馬祖遊山次見野鴨飛過祖曰是什麼
J36nB364_p0809c20║丈曰野鴨子曰什麼處去也丈曰飛過去也祖扭
J36nB364_p0809c21║丈鼻頭負痛失聲祖曰又道飛過去也丈於此契
J36nB364_p0809c22║悟。
J36nB364_p0809c23║痛徹心酸眼淚流無端惹得一場羞只云野鴨方飛
J36nB364_p0809c24║去不道擒來在鼻頭。
J36nB364_p0809c25║舉昔有一婆供養一菴主二十餘年嘗令二八女
J36nB364_p0809c26║子送食一日令女子抱定云正當與麼時如何主
J36nB364_p0809c27║曰枯木倚寒巖三冬無暖氣女歸舉似婆婆曰我
J36nB364_p0809c28║二十年只供養得箇俗漢遂趁出燒卻菴。
J36nB364_p0809c29║纖長姬臂正交圍好把吹毛劈面揮性命若教當下
J36nB364_p0809c30║絕茆菴豈作火雲飛。
J36nB364_p0810a01║舉陸亙大夫問南泉曰肇法師也甚奇怪解道天
J36nB364_p0810a02║地同根萬物一體泉指庭前牡丹曰大夫時人見
J36nB364_p0810a03║此一株花如夢相似。
J36nB364_p0810a04║杖影無端落荒草夢中說夢南泉老栴檀林下雨新
J36nB364_p0810a05║花香風八面倩誰掃。
J36nB364_p0810a06║南泉因兩堂爭貓兒泉見提起貓兒問曰道得即
J36nB364_p0810a07║救取貓兒道不得即斬卻眾無對泉便斬之趙州
J36nB364_p0810a08║從外歸泉舉前話州脫草鞋戴頭上便出泉曰子
J36nB364_p0810a09║若在救得貓兒。
J36nB364_p0810a10║提起貓兒驗眾流當場誰敢犯鋒頭草鞋頂戴歸來
J36nB364_p0810a11║晚致使兩堂一命酬。
J36nB364_p0810a12║舉臨濟禪師謂眾曰吾滅後不得滅卻吾正法眼
J36nB364_p0810a13║藏三聖曰爭敢滅卻濟曰已後有人問你向他道
J36nB364_p0810a14║甚麼聖便喝濟曰誰知吾正法眼藏向者瞎驢邊
J36nB364_p0810a15║滅卻。
J36nB364_p0810a16║臨濟語話甚郎當引得傍觀笑幾場豪氣一身都喪
J36nB364_p0810a17║卻名存忤逆播諸方。
J36nB364_p0810a18║舉睦州見僧乃曰見成公案放你三十棒曰某甲
J36nB364_p0810a19║如是州曰三門頭金剛為什麼舉拳曰金剛尚乃
J36nB364_p0810a20║如是州便打曰者掠虛漢。
J36nB364_p0810a21║走電奔雷劈面來銀山鐵壁盡衝開龍門自古風濤
J36nB364_p0810a22║惡無限金鱗點額回。
J36nB364_p0810a23║舉法眼因僧惠超問如何是佛眼曰你是惠超僧
J36nB364_p0810a24║於是悟入。
J36nB364_p0810a25║至寶塵埋久已哉忽聞提著便驚懷雖然獲得深藏
J36nB364_p0810a26║物只恐朦朧錯認來。
J36nB364_p0810a27║舉石霜慈明禪師僧問如何是佛明曰水出高原。
J36nB364_p0810a28║瀉出雲根冷似秋瞪眸孰見古源頭澆田潑菜尋常
J36nB364_p0810a29║事一滴聲消萬派流。
J36nB364_p0810a30║像贊
J36nB364_p0810b01║接引像
J36nB364_p0810b02║相好端嚴絕覆藏塵塵剎剎露乖張眾生有願來吾
J36nB364_p0810b03║國豈免頻伸一臂長
J36nB364_p0810b04║阿師原不定西方處處逢渠處處彰垂臂誘他癡男
J36nB364_p0810b05║女誰知道你熱心腸
J36nB364_p0810b06║魚籃大士
J36nB364_p0810b07║世云救苦法吾道不思議處處露乖角頭頭非躲避
J36nB364_p0810b08║良哉觀音討甚巴鼻獲得金鱗休便休何須長走村
J36nB364_p0810b09║坊市
J36nB364_p0810b10║結衣大士
J36nB364_p0810b11║散髮輪珠無間說一領襤毿百箇結人道千手放神
J36nB364_p0810b12║光我云兩足空跋涉
J36nB364_p0810b13║關帝像
J36nB364_p0810b14║握偃月刀裂群魔膽三界稱尊具什麼眼
J36nB364_p0810b15║天童本師林老和尚
J36nB364_p0810b16║川藞苴卒難測眼中無痕皮下有血掀翻臨濟家私
J36nB364_p0810b17║捉敗密翁老賊五坐道場千江一月了無佛法與人
J36nB364_p0810b18║傳要且無人敢辨別
J36nB364_p0810b19║又
J36nB364_p0810b20║目清四海舌卷三乘人天蟻聚龍象蜂騰拄杖橫拈
J36nB364_p0810b21║太白頂幾多甲羽化鶤鵬
J36nB364_p0810b22║自贊
J36nB364_p0810b23║自思自忖一無長　御駕親臨懶下床莫謂道人心
J36nB364_p0810b24║似鐵惡聲惟恐播諸方
J36nB364_p0810b25║又
J36nB364_p0810b26║四處開堂心慈口惡截生死流解聖凡縛耆年宿德
J36nB364_p0810b27║更加艾灼正令當行誰敢圖度
J36nB364_p0810b28║題渭谿周公像
J36nB364_p0810b29║蘆岸悠悠繫小舟綸竿直餌待鱗投等閒月露秋江
J36nB364_p0810b30║色只要谿翁豁兩眸
J36nB364_p0810c01║偈
J36nB364_p0810c02║贈月川法姪
J36nB364_p0810c03║潑天門戶仗君撐截斷諸方爛葛藤四海英靈來入
J36nB364_p0810c04║罟直須揀選上傳燈
J36nB364_p0810c05║豈凡金相國於燕都鑿放生池中建念佛臺其
J36nB364_p0810c06║形似舟顏曰大法船偈以贈之
J36nB364_p0810c07║怪哉高埠駕慈舟為載群情過溺流帆影不隨風力
J36nB364_p0810c08║轉櫓聲常瀉月明秋
J36nB364_p0810c09║與文威首座
J36nB364_p0810c10║鈯谷從教授子孫深藏幽谷了無痕傳芳不在匡徒
J36nB364_p0810c11║眾接箇英靈卒報恩
J36nB364_p0810c12║報國寺觀松
J36nB364_p0810c13║陰森盤結梵王宮歷雪經霜未改容品藻謾云天子
J36nB364_p0810c14║重孤標疑許我同風
J36nB364_p0810c15║興誠寺龍爪槐
J36nB364_p0810c16║梵宇飛霜樹不秋新條吐月醒群眸風前已露擎雲
J36nB364_p0810c17║手舒卷扶疏任自由
J36nB364_p0810c18║賀內府瑞齋馬公六旬
J36nB364_p0810c19║西峰爛熳飛紅雨北海扶搖綻碧桃幾度流觴閒醉
J36nB364_p0810c20║月蓬萊隨處奪高標
J36nB364_p0810c21║寄西臣胡給諫
J36nB364_p0810c22║昔將玉麈囑王臣要在今時用最親雪曲一聲驚碧
J36nB364_p0810c23║落山林無處不陽春
J36nB364_p0810c24║和靈嵒慈受禪師披雲臺頌
J36nB364_p0810c25║移茅剛畏不深山豈把潛形當等閒一幅伽黎無計
J36nB364_p0810c26║綴至今風化白雲間
J36nB364_p0810c27║秋江薄暮火初紅釣叟懷鱗興未窮活計一生明月
J36nB364_p0810c28║下教渠何處避霜風
J36nB364_p0810c29║搕𠎷都盧布袋頭般般拈出賣風流長街短巷人無
J36nB364_p0810c30║數笑絕驢年卒未休
J36nB364_p0811a01║師將南旋眾信索偈迅筆示之
J36nB364_p0811a02║松筠惠我隱長灣傲雪凌霜不等閒恒笑詩人吟月
J36nB364_p0811a03║下曾無奇想到香山
J36nB364_p0811a04║玉顏含笑曉風初馥郁微微度草廬何事洞庭輕漏
J36nB364_p0811a05║洩令人遙遞嶺南書
J36nB364_p0811a06║瘦影橫窗月共扶翛然世外道情孤紅塵滾滾如煙
J36nB364_p0811a07║霧紫白芳菲半點無
J36nB364_p0811a08║佛事
J36nB364_p0811a09║為普濟天一禪師起龕娑羅雙樹白雲浮斗換星移
J36nB364_p0811a10║海岳愁蹤跡不妨隨處寄卻教萍水見無儔恭惟某
J36nB364_p0811a11║生慚濁世薙染獅林運寶筏於當湖插莖茅於普濟
J36nB364_p0811a12║風生宇宙韻響天人物我恬然極為介潔石期月離
J36nB364_p0811a13║碧浪影落雲衢樵徑迷源漁舟失櫂靈機既爾遠徹
J36nB364_p0811a14║幻跡何須久停乘此廣大風輪足可神通游戲還委
J36nB364_p0811a15║悉麼等閒飛起無毛鷂天上人間騰瑞氣　舉火爍
J36nB364_p0811a16║破無生窠超出有情見直下赤條條清風來八面闍
J36nB364_p0811a17║維金色身舍利火中見見不見擲下火炬云萬里神
J36nB364_p0811a18║光腦後生一枝優缽腳跟綻。
J36nB364_p0811a19║若木法師掩龕灰飛蘆管一陽生翼負青天萬里程
J36nB364_p0811a20║巴峽猿啼猶未歇悠悠故國得同人恭惟某德周三
J36nB364_p0811a21║際聲動五湖搖唇鼓舌而淨演真機瞬目揚眉而指
J36nB364_p0811a22║揮箇事不意煙波失棹樵徑含光草木萋然象龍悵
J36nB364_p0811a23║望今則長空絕跡教海無文既爾火浴無期便請雲
J36nB364_p0811a24║龕端坐遂以手掩龕云義虎跡藏無位次法幢高豎
J36nB364_p0811a25║有兒孫。
J36nB364_p0811a26║休菴法姪掩龕白玉寧非貴黃金豈是尊清飆連夜
J36nB364_p0811a27║吼驚走鐵崑崙惟我休公孤標越格氣宇天然餐煙
J36nB364_p0811a28║水於百城飽星霜於萬里眉藏山嶽掌握乾坤荷法
J36nB364_p0811a29║祥之重擔草木舒機紹船子之真規魚龍知命正擬
J36nB364_p0811a30║青蓮吐艷碧藕添鮮豈期綠岸潛光荷風頓息今則
J36nB364_p0811b01║雲龕既入火浴臨時放下全身莫大自在遂掩卻。
J36nB364_p0811b02║舉火飛猿動曦光菡萏開宿霧羨子志不群獨跨大
J36nB364_p0811b03║方步去來既無轍生滅安有路足底自分明何須吾
J36nB364_p0811b04║囑付擲火炬云靈根不假栽培力燁燁曇華透火開
J36nB364_p0811b05║祖印哲法姪孫封龕四載巾瓶不蹔離三呼三應絕
J36nB364_p0811b06║遲疑而今既唱還鄉曲明月清風處處宜我某侍者
J36nB364_p0811b07║深慚代變剃落香林過淨瓶於古佛之間酬犀牛於
J36nB364_p0811b08║扇破之際風生大野韻響龍樓寒溫不異欣戚同然
J36nB364_p0811b09║豈期青峰雲靉靆綠岸月朦朧瞥轉關頭風前獨步
J36nB364_p0811b10║只如藏身處沒蹤跡沒蹤跡處莫藏身還委悉麼以
J36nB364_p0811b11║手封龕云端入那伽三昧定任他門外逆風吹。
J36nB364_p0811b12║楚惟禪師炳苣三度金門事可傷區區寧謂路頭長
J36nB364_p0811b13║因思織履酬甘旨冒暑衝寒未敢忘我楚公禪師研
J36nB364_p0811b14║窮教觀密契宗乘履踐以時進退有節頗宜中流砥
J36nB364_p0811b15║柱起剔昏迷不料天喪子躬椿萱失望正當春光斂
J36nB364_p0811b16║艷就路還家一句如何話會攛下火炬云獨步丹霄
J36nB364_p0811b17║乘快便木蘭花發露全身。
J36nB364_p0811b18║寂常老師掩龕囊錐穎脫玉鏡潛輝寶鐸聲沉靈鋒
J36nB364_p0811b19║斂匣恭惟某榻依師子斷髮嚴身履泊旃檀披緇翫
J36nB364_p0811b20║日堪隨法幢振燿慧海揚帆遂適寒溫耋齡將慶不
J36nB364_p0811b21║意頓辭梵苑冥合蓮宮直躡毘盧略無回互所謂葉
J36nB364_p0811b22║落歸根無影樹頭雲片片香飄果熟不萌枝上月珊
J36nB364_p0811b23║珊雖則淨穢有分且喜去來無礙正當藏蹤斂跡一
J36nB364_p0811b24║句又作麼生道卓拄杖云大千沙界海中漚一切聖
J36nB364_p0811b25║賢如電拂。
J36nB364_p0811b26║寂然禪師掩龕葉脫山根見雲收天際橫峨眉舒一
J36nB364_p0811b27║線斜照五湖清恭惟某越三峽而兢千峰飽林泉而
J36nB364_p0811b28║嘯風月倏爾撥轉關捩寂寞藏身坐斷乾坤凝然不
J36nB364_p0811b29║露且未埋玉樹先入雲龕一句作麼生道以拄杖劃
J36nB364_p0811b30║一劃云封。