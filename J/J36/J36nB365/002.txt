J36nB365_p0819b01║石璞質禪師語錄卷之二
J36nB365_p0819b02║嗣法門人成隱等編
J36nB365_p0819b03║住嘉興平湖縣曹溪禪院
J36nB365_p0819b04║師於康熙辛酉年正月二十有八日，在婁東香林禪
J36nB365_p0819b05║寺，受當湖闔邑縉紳文學、檀越護法、暨闔山昆季敦
J36nB365_p0819b06║請繼席，至二月初十日進院。
J36nB365_p0819b07║指山門，云：「潑天向上路，何須重打開？祥麟與瑞鳳，盡
J36nB365_p0819b08║向此中來。」
J36nB365_p0819b09║佛殿。「瞿曇是何人？六年草裏坐。撞著冤家來，放過即
J36nB365_p0819b10║不可。」遂拜。
J36nB365_p0819b11║伽藍。「據虎頭，收虎尾，權衡叢林，扶揚宗旨。」舉香，云：「全
J36nB365_p0819b12║憑者箇較些子。」
J36nB365_p0819b13║祖師。「西天東土，遁跡無門，說黃道白，帶累兒孫。」插香，
J36nB365_p0819b14║云：「不如都坐斷，何處不稱尊？」
J36nB365_p0819b15║據室。「昔年先師老漢在者裏陶鑄銅頭鐵額，收下威
J36nB365_p0819b16║鳳祥麟，今日質上座到來總不與麼。」驀拈拄杖擲下，
J36nB365_p0819b17║云：「直得雲門鼻直、德山眼橫，一切尋常不須按過。何
J36nB365_p0819b18║故？目前無怪異，不必貼鍾馗。」
J36nB365_p0819b19║當日，眾護法設齋，請上堂。師至座前，拈檀越疏，云：「先
J36nB365_p0819b20║師二十年前有未了底公案，今日且向尼山筆尖上
J36nB365_p0819b21║增輝佛日，普扇真風去也。若還未薦，有煩對眾宣白。」
J36nB365_p0819b22║法座。「高登獅子座，不禮須彌王，舉頭天外看，何處不
J36nB365_p0819b23║風光？」便陞。
J36nB365_p0819b24║拈香，云：「者瓣香，乾坤以此覆載，日月以此照臨，爇向
J36nB365_p0819b25║寶爐，端為祝延
J36nB365_p0819b26║今上皇帝聖壽萬安，恭願堯風永扇于萬年，舜日長
J36nB365_p0819b27║明于億劫。者瓣香，賢聖不傳，古今無價，奉為滿朝勳
J36nB365_p0819b28║貴、郡邑尊官、檀越紳衿、同門昆季，伏願長作嚴廊柱
J36nB365_p0819b29║礎，永為法海津梁。者瓣香，從無密授，豈敢囊藏？記得
J36nB365_p0819b30║昔年在我岱山得戒學和尚處得旨，自謂巍巍堂堂、
J36nB365_p0819c01║灑灑落落，無端又行腳十年，撞著箇無面目漢，向命
J36nB365_p0819c02║脈上一劄，直至如今無處雪屈。今日對眾拈出，端為
J36nB365_p0819c03║供養前住香林、後住即此堂上開山第一代先師佛
J36nB365_p0819c04║古聞老和尚，用酬法乳之恩。」遂攝衣敷座。上首白椎，
J36nB365_p0819c05║云：「法筵龍象眾，當觀第一義。」師云：「曹溪波浪如相似，
J36nB365_p0819c06║無限平人被陸沉。還有不涉渺瀰、不被陸沉底衲僧
J36nB365_p0819c07║麼？出來相見。」僧問：「重興法席，耀古騰今。祖令全提，意
J36nB365_p0819c08║旨如何？」師便打。進云：「畢竟如何是和尚徹底為人處？」
J36nB365_p0819c09║師云：「不知痛癢漢。」進云：「恁麼則曹溪一滴源頭水，流
J36nB365_p0819c10║出滹沱萬派宗。」師云：「也須識取源頭始得。」問：「十載垂
J36nB365_p0819c11║綸婁水上，重飛法雨潤曹溪。四眾慇懃，請師直指。」師
J36nB365_p0819c12║打，云：「一棒一條痕，一掌一握血。」進云：「爐鞴弘開，烹凡
J36nB365_p0819c13║鑄聖。忽若格外人來，又作麼生接待？」師云：「無伊棲泊
J36nB365_p0819c14║處。」進云：「輕輕躡足龍門過，惹得風雷遍九垓。」師云：「不
J36nB365_p0819c15║易道將來。」問：「獅王哮吼即不問，如何是賓中主？」師云：
J36nB365_p0819c16║「七尺烏藤隨手舉。」進云：「如何是主中賓？」師云：「垂鉤直
J36nB365_p0819c17║欲取金鱗。」進云：「如何是賓中賓？」師云：「拋卻故園無數
J36nB365_p0819c18║春。」進云：「如何是主中主？」師云：「眼底從來無佛祖。」進云：
J36nB365_p0819c19║「只如今日在筵勳貴恭迎和尚重振祖山，未審還有
J36nB365_p0819c20║佛法也無？」師打，云：「你那裏瞌睡來？」趙居士問：「古剎重
J36nB365_p0819c21║興，子承父業。拈槌豎拂，地轉天迴。為復是錦上鋪花？
J36nB365_p0819c22║為復是單提直指？」師云：「截斷兩頭，別致一問來。」進云：
J36nB365_p0819c23║「可謂龍生龍子，鳳生鳳兒。」師云：「我與你有甚冤讎？」進
J36nB365_p0819c24║云：「爭奈行人路上口似碑？」師云：「切忌喚鐘作甕。」乃云：
J36nB365_p0819c25║「千差坐斷，正眼豁開。卷舒立方外乾坤，縱橫掛域中
J36nB365_p0819c26║日月。現大人境界，振古佛家風。洞明少室真機，揭示
J36nB365_p0819c27║滹沱正脈。掀翻窠臼，截斷葛藤。洛書兆五福之休，虹
J36nB365_p0819c28║瑞錫萬邦之慶。赤灑灑、淨裸裸，似鏡臨臺，物來斯照。
J36nB365_p0819c29║所以道：我本無心，有所希求，今此法王大寶自然而
J36nB365_p0819c30║至。直得如獅子筋琴，一奏則眾絃絕響；又如塗毒鼓，
J36nB365_p0820a01║一擊則聞者喪身。到者裏，縱也在我、奪也在我，鐵額
J36nB365_p0820a02║銅頭也須按過。然雖如是，且道：繼席開堂，風行草偃
J36nB365_p0820a03║一句又作麼生？水歸大海波濤靜，雲到蒼梧氣象閒。」
J36nB365_p0820a04║復舉：「大慧禪師以竹篦示眾，云：『喚作竹篦則觸、不喚
J36nB365_p0820a05║作竹篦則背，不得向舉起處承當、不得向意根下卜
J36nB365_p0820a06║度，速道，速道。』」師云：「妙喜老人被者竹篦帶累，未免手
J36nB365_p0820a07║腳俱露。新曹溪今日也不舉竹篦、亦不分背觸，頭頭
J36nB365_p0820a08║合轍、處處歸源，總無許多絡索。何故？家家門前赫日
J36nB365_p0820a09║月，太平不用將軍威。」復白椎，云：「諦觀法王法，法王法
J36nB365_p0820a10║如是。」師卓拄杖，下座。
J36nB365_p0820a11║當晚，小參。「『欲識諸佛心，但向眾生心行中識取；欲識
J36nB365_p0820a12║常住不凋性，但向萬物遷變處會取。』古人恁麼說話，
J36nB365_p0820a13║大似坐佛床、斫佛腳，不敬東家孔夫子，卻向他鄉習
J36nB365_p0820a14║禮樂。還有人檢點得出麼？」豎拂子，云：「自從春色來嵩
J36nB365_p0820a15║少，三十六峰青至今。」
J36nB365_p0820a16║結夏，啟華嚴期，請陞座。「開得口來早話墮，眨上眉毛
J36nB365_p0820a17║已蹉過，堪笑善財不唧溜，踏翻華藏為甚麼？諸兄弟！
J36nB365_p0820a18║若要本分相應，直須從前放下，百不知、百不會，向薰
J36nB365_p0820a19║風自南來，殿閣生微涼處著一隻眼，忽若拶破虛空，
J36nB365_p0820a20║心華發現，自然入林不動草、入水不動波，左右逢源，
J36nB365_p0820a21║縱橫得妙。雖然，只如柏巖開粥度夏、仰山種粟燒畬，
J36nB365_p0820a22║又是明甚麼邊事？」喝一喝，云：「只知開口易，不覺舌頭
J36nB365_p0820a23║長。」下座。
J36nB365_p0820a24║示眾。「春風澹柳眉，春禽弄百舌，一片祖師心，處處俱
J36nB365_p0820a25║漏泄。若從者裏會去，早是相埋沒了也。更欲向世界
J36nB365_p0820a26║未成時、父母未生時、佛未出世時、祖師未西來時道
J36nB365_p0820a27║取一言半句，未免左之右之。」驀拈拄杖，卓一卓，云：「還
J36nB365_p0820a28║會麼？更若凝眸，不勞相見。」
J36nB365_p0820a29║示眾。「『執之失度，必入邪路；放之自然，體無去住。』祖師
J36nB365_p0820a30║恁麼道，也是玉石不分、金沙混雜。若據衲僧門下，天
J36nB365_p0820b01║地懸隔。且衲僧門下有甚長處？靈苗瑞草和根拔，滿
J36nB365_p0820b02║地從教荊棘生。」
J36nB365_p0820b03║華嚴期圓滿，陞座。「釋迦掩室於摩竭，淨名杜口于毘
J36nB365_p0820b04║耶，須菩提唱無說而顯道，釋梵絕視聽而雨花。雖然
J36nB365_p0820b05║如是，總不若華藏海裏徹底掀翻，千波競涌是文殊
J36nB365_p0820b06║境界，一亙晴空是普賢床榻，男子身中入定時，女子
J36nB365_p0820b07║身中從定出，無一處不是香水海、無一塵不是解脫
J36nB365_p0820b08║門，直得牢籠不肯住，呼喚不回頭，古聖絕安排，至今
J36nB365_p0820b09║無處所。」乃豎起拄杖，云：「者箇是曹溪拄杖子，阿那箇
J36nB365_p0820b10║是華藏世界？」卓一卓，云：「百雜碎了也。」喝一喝，下座。
J36nB365_p0820b11║示眾。「諸方鉤又曲、餌又香，奔聚猶如蜂抱土。曹溪又
J36nB365_p0820b12║不然，原無香餌亦無鉤，應用隨機任去留。幸有寒山
J36nB365_p0820b13║與拾得，笑空天地不知休。」
J36nB365_p0820b14║佛成道日，圓戒，陞座。「『奇哉十方佛，元是眼中花；欲識
J36nB365_p0820b15║眼中花，元是十方佛。欲識十方佛，不是眼中花；欲識
J36nB365_p0820b16║眼中花，不是十方佛。於此明得，過在十方佛；於此未
J36nB365_p0820b17║明，聲聞起舞，獨覺臨粧。』瑯琊覺尊宿與麼說話，大似
J36nB365_p0820b18║擊水魚頭痛，穿林宿鳥驚。爭似我黃面瞿曇，大方獨
J36nB365_p0820b19║步，收放自由，有時覷破滿天星、有時露出千華戒，不
J36nB365_p0820b20║留朕跡赤條條，合水和泥酬宿債。」豎拂，召大眾，云：「且
J36nB365_p0820b21║道：釋迦老子宿債還清也未？」喝一喝，云：「三生六十劫。」
J36nB365_p0820b22║示眾。「金輪天子敕，草店家風別，深秋簾幙雨千家，落
J36nB365_p0820b23║日樓臺風一笛。拈起則壁立千仞，佛祖潛蹤；放下則
J36nB365_p0820b24║七縱八橫，聖凡同轍。且道：拈起好？放下好？五湖煙景
J36nB365_p0820b25║有誰爭？自是不歸歸便得。」
J36nB365_p0820b26║佛誕，圓戒，陞座。「今朝正是四月八，九龍吐水浴悉達，
J36nB365_p0820b27║堪笑雲門欲打伊，反教千古阿剌剌。」遂拈拄杖，卓一
J36nB365_p0820b28║下，云：「釋迦老子來也。敢問大眾：九十七種大人相，莊
J36nB365_p0820b29║嚴微妙淨法身，且道：從那一相浴起？若向這裏浴去，
J36nB365_p0820b30║早已圓成戒法；其或未然，下座燒香，重為說破。」
J36nB365_p0820c01║頌古
J36nB365_p0820c02║世尊於臘月八日明星出時，廓然大悟，乃歎云：「奇
J36nB365_p0820c03║哉！一切眾生具有如來智慧德相，但以妄想執著，
J36nB365_p0820c04║不能證得。」
J36nB365_p0820c05║覷著星時禍自招，胡言漢語逞家饒。縱能瞎卻他人
J36nB365_p0820c06║眼，自己饑瘡不可療。
J36nB365_p0820c07║世尊因自恣日，文殊三處度夏，迦葉欲白椎擯出，
J36nB365_p0820c08║纔拈椎，乃見百千萬億文殊，迦葉盡其神力，椎不
J36nB365_p0820c09║能舉。世尊遂問迦葉：「汝擬擯那箇文殊？」迦葉無對。
J36nB365_p0820c10║吹毛劍利，逆水波清。丈夫志氣，不順人情。君征塞北，
J36nB365_p0820c11║我伐西秦。好手手中呈好手，紅心心裏中紅心。
J36nB365_p0820c12║城東老母與佛同生，而不欲見佛，每見佛來，即便
J36nB365_p0820c13║回避。雖然如此，回顧東西，總皆是佛。遂以手掩面
J36nB365_p0820c14║於十指掌中，亦總是佛。
J36nB365_p0820c15║盡云婆有丈夫作，細看廉纖笑殺人。爭似東村王大
J36nB365_p0820c16║姐，風前一曲唱彌新。
J36nB365_p0820c17║世尊因調達謗佛，生身入地獄，遂令阿難傳問：「你
J36nB365_p0820c18║在地獄中安否？」達云：「我雖在地獄，如三禪天樂。」佛
J36nB365_p0820c19║又令阿難傳問：「你還求出否？」達云：「我待世尊來便
J36nB365_p0820c20║出。」阿難云：「佛是三界大師，豈有入地獄分？」達云：「佛
J36nB365_p0820c21║既無入地獄分，我豈有出地獄分？」
J36nB365_p0820c22║鵠白烏本玄，松直棘自曲。何必窮廝煎？弄巧反成拙。
J36nB365_p0820c23║世尊因有異學問：「諸法是常耶？」世尊不對。又問：「諸
J36nB365_p0820c24║法是無常耶？」世尊亦不對。異學云：「世尊具一切智，
J36nB365_p0820c25║何不對我？」世尊云：「汝之所問，皆為戲論。」
J36nB365_p0820c26║前不對兮後不對，劈面來兮機如電。三級浪高魚化
J36nB365_p0820c27║龍，井底蝦蟆那得見？
J36nB365_p0820c28║月氏國王聞罽賓國有一尊者，名祇夜多，有大名
J36nB365_p0820c29║稱，即與群臣往造彼國，禮見問法。王既至，修敬已
J36nB365_p0820c30║畢，乃請尊者：「當為開演。」尊者云：「大王來時好道，今
J36nB365_p0821a01║去亦如來時。」
J36nB365_p0821a02║本入罽賓國，不覺到天台。雖承尊者力，怎奈涉去來？
J36nB365_p0821a03║利益菩薩白燃燈佛：「我欲得阿耨菩提，唯願世尊，
J36nB365_p0821a04║教我令速成菩提。」佛言：「利益！汝見是法，何者是法？
J36nB365_p0821a05║是汝所問。」
J36nB365_p0821a06║碧潭明月本孤圓，撈摝再三亦枉然。縱有渠儂為指
J36nB365_p0821a07║註，春光不在柳梢邊。
J36nB365_p0821a08║陸亙大夫問南泉：「大悲菩薩用許多手眼作甚麼？」
J36nB365_p0821a09║泉云：「如國家用大夫作什麼？」
J36nB365_p0821a10║騎賊馬兮搶賊旗，手眼拶來明杲杲。將謂平步入雲
J36nB365_p0821a11║霄，誰知猶在含元道？老南泉，太草草。若是鳳凰兒，不
J36nB365_p0821a12║向那邊討。
J36nB365_p0821a13║魯祖尋常見僧來，便面壁。南泉聞，乃云：「我尋常向
J36nB365_p0821a14║師僧道：『佛未出世時會取，尚不得一箇半箇。』他漝
J36nB365_p0821a15║地驢年去。」
J36nB365_p0821a16║鮑老當年笑郭郎，人前舞袖太郎當。及乎鮑老出來
J36nB365_p0821a17║舞，依舊郎當勝郭郎。
J36nB365_p0821a18║睦州因新到參，方禮拜，州叱云：「闍黎何得偷常住
J36nB365_p0821a19║果子吃？」僧云：「學人纔到，和尚為甚麼道偷常住果
J36nB365_p0821a20║子吃？」州云：「贓物現在。」
J36nB365_p0821a21║腳跟未動已偷了，覿面捉他總不親。直下欲明端的
J36nB365_p0821a22║意，睦州早已露賊身。
J36nB365_p0821a23║靈雲見桃花悟道，有偈云：「三十年來尋劍客，幾回
J36nB365_p0821a24║落葉又抽枝。自從一見桃花後，直至如今更不疑。」
J36nB365_p0821a25║玄沙云：「諦當甚諦當，敢保老兄未徹在。」
J36nB365_p0821a26║潦倒靈雲眼豁開，玄沙驀地語如雷。雖然贏得嘉聲
J36nB365_p0821a27║在，未免渠儂自活埋。
J36nB365_p0821a28║鏡清問雪峰：「古人有言……」峰便倒臥。良久，起云：「問甚
J36nB365_p0821a29║麼？」清再問，峰云：「虛生浪死漢。」
J36nB365_p0821a30║問處成雙橛，臥來落二三。堪嗟象骨老，無處著羞慚。
J36nB365_p0821b01║保福因僧問雪峰：「平生有何言句，得似羚羊掛角
J36nB365_p0821b02║時？」福云：「我不可作雪峰弟子不得。」
J36nB365_p0821b03║道泰時清才子貴，家肥國富小兒嬌。掃除狐兔家風
J36nB365_p0821b04║峻，甜似蜜兮毒似梟。
J36nB365_p0821b05║玄沙因僧問：「如何是學人自己？」沙云：「用自己作麼？」
J36nB365_p0821b06║雲門云：「沒量大人被語脈裏轉卻。」僧問：「如何是學
J36nB365_p0821b07║人自己？」門云：「忽然路上有人喚衲僧齋，你也隨分
J36nB365_p0821b08║得飯吃。」
J36nB365_p0821b09║玄沙韶老，弄假像真。峰巒競秀，紅紫爭春。撒沙撒土
J36nB365_p0821b10║無窮極，要撥者僧猶隔津。
J36nB365_p0821b11║襄州龐蘊居士因賣竹漉籬，下橋喫撲，女子靈照
J36nB365_p0821b12║一見，亦去爺邊倒。士云：「你作甚麼？」女云：「見爺倒地，
J36nB365_p0821b13║某甲相扶。」士云：「賴是無人見。」
J36nB365_p0821b14║爺未倒時偏詐扶，爺真倒處佯不理。非關女子忤逆
J36nB365_p0821b15║多，也是爺爺自招底。自招底，生冤死結何時已？
J36nB365_p0821b16║夾山常遣一小師遍遊禪剎，殊無趣向，及聞山道
J36nB365_p0821b17║譽遠播，乃回省覲云：「和尚有如許奇特事，何不早
J36nB365_p0821b18║向某甲道？」山云：「汝蒸飯時，吾為著火。汝行益時，吾
J36nB365_p0821b19║為展缽。甚處是辜負汝處？」小師因而悟入。
J36nB365_p0821b20║聞風回省覲，省覲事堪悲。早知燈是火，飯熟已多時。
J36nB365_p0821b21║佛事
J36nB365_p0821b22║挂鐘版。「只此輪鎚，也不是活捉獰龍、也不是生擒猛
J36nB365_p0821b23║虎，也不是號令人天、也不是權衡佛祖。畢竟如何？」擊
J36nB365_p0821b24║一擊，云：「直下分明齊聽取。」
J36nB365_p0821b25║送開山佛老和尚牌位入祖堂。「大機大用震乾坤，正
J36nB365_p0821b26║眼圓明帝者尊，宗旨法幢隨處立，更無蹤跡與人論。
J36nB365_p0821b27║正恁麼時，真燈續燄，少室增輝，坐斷千差，端居正位
J36nB365_p0821b28║一句又作麼生？全體堂堂秖者是，從教千聖覓無門。」
J36nB365_p0821b29║佛古老和尚忌日掃塔。「剷開荊棘，獨踞婁江，打鳳羅
J36nB365_p0821b30║龍，移星換斗，眼光爍破四天下，腳底卷舒六合雲。正
J36nB365_p0821c01║當恁麼時，雖有巴陵三轉語、楊岐女人拜，到我先師
J36nB365_p0821c02║老人面前，總用不著。畢竟如何？香爇一爐，茶傾三奠，
J36nB365_p0821c03║有耳者聞、有眼者見，一塔長懸太白燈，半層雄壓千
J36nB365_p0821c04║峰面。」
J36nB365_p0821c05║機緣
J36nB365_p0821c06║居士問：「儒家從讀書門證入聖賢地位，只如宗門從
J36nB365_p0821c07║何處得入？」師云：「從來無門，入箇什麼？」士無語，師云：「切
J36nB365_p0821c08║莫向無門處著倒。」
J36nB365_p0821c09║僧問：「古人道：『離心意識參。』既是離心意識，參箇甚麼？」
J36nB365_p0821c10║師云：「上座喚甚麼作心意識？」僧喝，師打云：「正好參取。」
J36nB365_p0821c11║僧參，師問：「那裏來？」曰：「天台來。」師云：「石梁橋向你道什
J36nB365_p0821c12║麼？」僧擬議，師便打。僧喝，師云：「此是喝石橋？喝自己？喝
J36nB365_p0821c13║山僧？」僧禮拜，師云：「向者裏道得，我即拜你。」僧無語，師
J36nB365_p0821c14║云：「你不是天台來。」
J36nB365_p0821c15║僧問：「虛空有體須親證，意旨如何？」師云：「有時因好月，
J36nB365_p0821c16║不覺到滄洲。」僧云：「某甲因甚不證虛空？」師掌云：「無你
J36nB365_p0821c17║棲泊處。」
J36nB365_p0821c18║僧參，師問：「昔日雪竇與數僧遊山次，見牯牛舉頭，便
J36nB365_p0821c19║問：『牯牛舉頭作麼？』你試答一語看。」僧云：「水足？草足？」師
J36nB365_p0821c20║打，云：「卻是東觸？西觸？」僧無語，師復打云：「食到口邊，被
J36nB365_p0821c21║人奪卻。」
J36nB365_p0821c22║僧問：「如何是徑截法門？」師打，云：「一棒一條痕。」云：「如何
J36nB365_p0821c23║保任？」師又打，云：「喚作一棒，入地獄如箭射。」
J36nB365_p0821c24║僧問：「和尚在佛老人處得何法？」師展兩手，云：「會麼？」僧
J36nB365_p0821c25║云：「謝師答話。」師掌云：「討甚熱碗？」
J36nB365_p0821c26║僧參，師云：「相見了也。」僧擬開口，師震聲一喝。
J36nB365_p0821c27║僧問：「如何是祖師西來意？」師云：「甜瓜徹蒂甜，苦瓠連
J36nB365_p0821c28║根苦。」云：「某甲逢人但恁麼舉。」師云：「我向你道甚麼？」僧
J36nB365_p0821c29║擬議，師便打。
J36nB365_p0821c30║士問：「如何是香林的旨？」師云：「呵佛罵祖。」士喝，師便打。
J36nB365_p0822a01║贊
J36nB365_p0822a02║初祖達磨
J36nB365_p0822a03║牙齒當門，被人打落。西來特地，亦無所長。赤縣衲僧
J36nB365_p0822a04║瞞不得，剛將無聖誑梁王。
J36nB365_p0822a05║天童林野老和上
J36nB365_p0822a06║鳳翥龍騰十二人，師惟後出別垂綸。通玄道望馳湖
J36nB365_p0822a07║海，太白風規播剎塵。
J36nB365_p0822a08║開山佛古聞和上
J36nB365_p0822a09║藞苴川僧，全無巴鼻。承嗣天童，終成造次。爭似法幢
J36nB365_p0822a10║生面開，神清貌古動天地。
J36nB365_p0822a11║受業念宗實和上
J36nB365_p0822a12║泛木蘭舟，養摩天鵠。行實道尊，花開果熟。東坡半壑
J36nB365_p0822a13║自高閒，彌嶺千層誰接足。咄！
J36nB365_p0822a14║自贊
J36nB365_p0822a15║喜脫彌山犁，又拖香林耙。通身是水泥，十年猶未卸。
J36nB365_p0822a16║撞著楊岐三腳驢，便作溈山水牯跨。沒來由，怕不怕？
J36nB365_p0822a17║踏破雲巒任倒耕，何妨孫子遍天下？
J36nB365_p0822a18║蕩盡家私，別無奇異。補壁折籬，摩雲插翅。棒下露全
J36nB365_p0822a19║機，胸中沒隻字。愛栽臘月蓮花，懶為佛祖苗裔。無端
J36nB365_p0822a20║輥入曹源中，玉浪銀波潑天地。（曹溪隱監寺請）
J36nB365_p0822a21║詩偈
J36nB365_p0822a22║重陽前三日，喜異公王先生過訪
J36nB365_p0822a23║深知少出子雲廬，此日登臨菊正舒。掃徑葉飛驚野
J36nB365_p0822a24║鳥，呼童茶熟候高車。龍山路近閒裁賦，鳳闕天遙懶
J36nB365_p0822a25║上書。直是陶公重結社，得君佳句勝瓊琚。
J36nB365_p0822a26║曹溪雨中除夕
J36nB365_p0822a27║榻寄臨溪鎖暮煙，梅花開盡嶺南天。名山到此三千
J36nB365_p0822a28║許，白髮于今一半先。寒向珠林辭舊臘，春回蓮漏接
J36nB365_p0822a29║新年。雨燈兀坐無窮意，細聽松濤獨不眠。
J36nB365_p0822a30║秋夜泊三河
J36nB365_p0822b01║黃昏依古岸，漁火照沙洲。秋滿千山白，灘銜亂石流。
J36nB365_p0822b02║推篷光入枕，繫樹影移舟。不識誰家子，清歌水上樓。
J36nB365_p0822b03║由黃龍宿金竹坪
J36nB365_p0822b04║直入重雲裏，方知有草堂。遊禽凌碧漢，小艇射滄浪。
J36nB365_p0822b05║竹引前溪水，山高八月霜。老僧忘節序，惟看野花香。
J36nB365_p0822b06║秋日登湖亭
J36nB365_p0822b07║俯仰江湖一鏡天，波涵萬象碧無煙。匡廬影掛飛帆
J36nB365_p0822b08║上，載得秋風月正圓。
J36nB365_p0822b09║虹橋晚眺
J36nB365_p0822b10║夕陽倒影漾流霞，多少行人未到家。江岸漁翁閒把
J36nB365_p0822b11║釣，夜深和月臥蘆花。
J36nB365_p0822b12║珠江懷素思佘先生
J36nB365_p0822b13║閱歷來東嶺，思君未易逢。雲林閒客興，湖海澹幽蹤。
J36nB365_p0822b14║坐對千山月，懷深半榻鐘。他年歸故國，長嘯復相從。
J36nB365_p0822b15║潮陽度夏懷素園陳居士
J36nB365_p0822b16║客路將千里，違君一月前。北鴻何處見？南菊幾時旋？
J36nB365_p0822b17║帆掛蠻江月，盃浮鱷渚煙。還山頭帶雪，竹裏復譚玄。
J36nB365_p0822b18║宿憨大師塔院
J36nB365_p0822b19║一龕古佛明燈，千載憨師面目。獨坐獅子峰頭，驚散
J36nB365_p0822b20║飛禽野鹿。
J36nB365_p0822b21║秋來丹桂飄香，臘至巖梅帶雪。不知此況誰同？惟有
J36nB365_p0822b22║老僧藏拙。
J36nB365_p0822b23║寄懷石室月川和上
J36nB365_p0822b24║知兄開法古蓮山，不得追隨恨未刪。怪石幽篁無恙
J36nB365_p0822b25║否，蒼蒼應待翠微間。
J36nB365_p0822b26║送味山龍梅和上還新安葬親
J36nB365_p0822b27║不向吳山度歲華，為參佛母老摩耶。菩提漫道元無
J36nB365_p0822b28║樹，優缽看來尚有花。
J36nB365_p0822b29║錢大可觀察護念諸山，惟余為甚，偈以謝之
J36nB365_p0822b30║名士風流易出塵，選官選佛頭頭親。雖然三達尊江
J36nB365_p0822c01║漢，香海相攜只一人。
J36nB365_p0822c02║贈獅林俍菴和上
J36nB365_p0822c03║故人同里復同流，煨芋風清古秀州。不似化山弘覺
J36nB365_p0822c04║祖，眼光徒欲爍龍樓。
J36nB365_p0822c05║贈雲關印公西堂
J36nB365_p0822c06║片雲把住元非妄，一印高懸示本真。何似兩頭都坐
J36nB365_p0822c07║斷？海天誰識關中人？
J36nB365_p0822c08║同里瑞宇陳君偕弟振南、興宇二居士深慕古
J36nB365_p0822c09║道，偈以贈之
J36nB365_p0822c10║兄弟同居似古人，胸中瀟灑亦無塵。憐予法社清如
J36nB365_p0822c11║洗，長贈荷衣意自真。
J36nB365_p0822c12║贈潮音以公法姪
J36nB365_p0822c13║以謙自牧越常儔，點滴潮音萬派流。雪竇風光千古
J36nB365_p0822c14║在，垂機何必整鰲鉤？
J36nB365_p0822c15║贈嶽生程居士
J36nB365_p0822c16║古人學道如鑽火，立現金星未肯休。果是楊岐真正
J36nB365_p0822c17║脈，倒扶法社始風流。
J36nB365_p0822c18║與幻予書記
J36nB365_p0822c19║明明一字兩頭垂，塗抹全彰未見奇。好把筆尖輕倒
J36nB365_p0822c20║卓，銅睛鐵眼莫能窺。
J36nB365_p0822c21║與雪菴金居士（法名明錩）
J36nB365_p0822c22║瞿曇元是古醫王，懶向人前說玅方。卻被飲光輕漏
J36nB365_p0822c23║洩，普天匝地絕囊藏。
J36nB365_p0822c24║與雪堂程居士（法名明鑑）
J36nB365_p0822c25║木樨香悟黃山谷，千古應思老晦堂。無隱真機明歷
J36nB365_p0822c26║歷，縱橫何處不芬芳？
J36nB365_p0822c27║示即中維那
J36nB365_p0822c28║不愛諸方五味禪，卻餐婁水冷風煙。虛空背上行須
J36nB365_p0822c29║穩，莫倚中間與半邊。
J36nB365_p0822c30║示圓仁書記
J36nB365_p0823a01║仁義悉從貧處斷，子能落落此中圓。應知故國雪峰
J36nB365_p0823a02║老，半句鄉音道不全。
J36nB365_p0823a03║贈穆生黃居士
J36nB365_p0823a04║生平磊落自清真，得句高吟懶說貧。長笑陶公門外
J36nB365_p0823a05║漢，攢眉甘作醉中人。
J36nB365_p0823a06║贈鵡湖法姪復園王居士
J36nB365_p0823a07║君是鳳凰山上人，不知摩詰亦前身。喜吟雅句驚江
J36nB365_p0823a08║漢，莫負西來少室春。
J36nB365_p0823a09║
J36nB365_p0823a10║石璞禪師語錄卷二（終）