J36nB366_p0825a01║禪燈大方禪師語錄序
J36nB366_p0825a02║粵聞觀至理者，存妙法於鏡中；味微言
J36nB366_p0825a03║者，得玄珠於意外。故辭鋒蔚起，精義解
J36nB366_p0825a04║頤，大都刊華就實，覿面相呈。是以孤光
J36nB366_p0825a05║絕響，久而益新，自非頂門眼正，何由肘
J36nB366_p0825a06║後靈符，至於指示迷途，開大知見，具大
J36nB366_p0825a07║作略，全提正令，煆煉人天也。慨夫心塵
J36nB366_p0825a08║易擁，識境難清，人壽飆遷，火宅輪鶩，枝
J36nB366_p0825a09║生節外，淘練未純，雖竊心皈法，未遘機
J36nB366_p0825a10║緣。今秋多諸過咎，落寞襟懷，正值大方
J36nB366_p0825a11║大師開秘金剛正眼，覷破幻緣，迺知草
J36nB366_p0825a12║鞋踏遍，未為親到牢關；箬笠高懸，始見
J36nB366_p0825a13║本來面目。每垂片語，皆足為人胸襟，決
J36nB366_p0825a14║不肯以壺滴惡水塗污學人。首參天童
J36nB366_p0825a15║密老和尚，當下觸著鼻孔；次參徑山雪
J36nB366_p0825a16║大禪師，始得四楞著地；後參費老人，懸
J36nB366_p0825a17║崖撒手；再進竿頭，結冬述夏，吐氣揚眉，
J36nB366_p0825a18║大用大機，蓋天蓋地。幾於法堂印證，欲
J36nB366_p0825a19║付堅辭不受，志尤超卓，咸企高風。今且
J36nB366_p0825a20║結茅婁土，飽道掩關，極盡離微，掃除知
J36nB366_p0825a21║見，土面灰頭，鋤煙灌雨，經行宴坐，雲鳥
J36nB366_p0825b01║同棲。其所拈偈頌諸語，余細覽之，玄言
J36nB366_p0825b02║奧理，喚醒浮生，如擊石火、閃電光，壹著
J36nB366_p0825b03║子是這般根器，方承當得根器不是處，
J36nB366_p0825b04║用之則堰苗矣。噫！換骨洗腸重整頓，通
J36nB366_p0825b05║身有眼更須參。吾師知見超群，龍天其
J36nB366_p0825b06║能捨諸？安得壺瓢秋水、滿衲孤雲，盤譚
J36nB366_p0825b07║於天目山頭、浮藍蕩白之中，可乎？
J36nB366_p0825b08║賜進士第國子監祭酒婁東吳偉業拜
J36nB366_p0825b09║撰
J36nB366_p0825b10║
J36nB366_p0825b11║
J36nB366_p0825b12║
J36nB366_p0825b13║
J36nB366_p0825b14║
J36nB366_p0825b15║
J36nB366_p0825b16║
J36nB366_p0825b17║
J36nB366_p0825b18║
J36nB366_p0825b19║
J36nB366_p0825b20║
J36nB366_p0825b21║
J36nB366_p0825c01║大方禪師語錄序
J36nB366_p0825c02║向慕天目徑山宗風遐振，遂訪得雙徑
J36nB366_p0825c03║明珠堂大方禪師勝道場也。因山中燹
J36nB366_p0825c04║火蒼決，復隱婁江，重搆禪燈靜室，與夫
J36nB366_p0825c05║縱譚正覺，心境清空。蓋大師生平所尚，
J36nB366_p0825c06║不華而實，克究根源。昔年參天童先老
J36nB366_p0825c07║人，臭出所合，如脫衣卸甲，素面相呈，若
J36nB366_p0825c08║宮商比和、水月相赴，獨不向文字中著
J36nB366_p0825c09║腳，祗因其頂門上具眼也。次參徑山雪
J36nB366_p0825c10║嶠老人，吸曹溪之無滴，會拈花之儼然，
J36nB366_p0825c11║遂挂瓢雙徑，頡頏兩持。已而親近費老
J36nB366_p0825c12║人，重其機用，奪縱自由，每於人天眾前
J36nB366_p0825c13║多方印證，幾欲付法，無領受意，自甘結
J36nB366_p0825c14║茆，晦跡弢名。後老人頻通法翰，招之不
J36nB366_p0825c15║果，諸方至今尚其高節。嗟夫！衣穿瘦骨
J36nB366_p0825c16║露，屋破看星眠。且其所拈法語詩偈，句
J36nB366_p0825c17║外藏鋒，聲前吐氣，露布諸方，活潑縱橫，
J36nB366_p0825c18║收放自由，裕後光前，應機接物，從此四
J36nB366_p0825c19║眾川湧，龍象雲臻。余廣居同諸檀虔請
J36nB366_p0825c20║和尚上堂，當陽露布，掛劍眉間，縱使八
J36nB366_p0825c21║面風來，莫不望崖而退。昔三聖道：「逢人
J36nB366_p0826a01║則出，出則不為人。」興化道：「逢人則不出，
J36nB366_p0826a02║出則便為人。」且道興化因甚不肯放過
J36nB366_p0826a03║三聖？只為白拈善竊，鬼神所莫測也。當
J36nB366_p0826a04║日和尚出則為人，著有現成公案，字字
J36nB366_p0826a05║胸中流出，權衡佛祖，直透臨濟句中三
J36nB366_p0826a06║玄三要，眼光灼破四天下。余廣居昔稱
J36nB366_p0826a07║道愛落草盤桓，今與法嗣朗真大師亟
J36nB366_p0826a08║謀而付之梓，是為序。
J36nB366_p0826a09║整飭關南兵巡道、陝西提刑按察使司
J36nB366_p0826a10║副使、奉佛弟子錢廣居頓首拜題。
J36nB366_p0826a11║
J36nB366_p0826a12║
J36nB366_p0826a13║
J36nB366_p0826a14║
J36nB366_p0826a15║
J36nB366_p0826a16║
J36nB366_p0826a17║
J36nB366_p0826a18║
J36nB366_p0826a19║
J36nB366_p0826a20║
J36nB366_p0826a21║
J36nB366_p0826b01║大方禪師語錄目錄
J36nB366_p0826b02║序文二
J36nB366_p0826b03║請疏一
J36nB366_p0826b04║卷一
J36nB366_p0826b05║住婁江禪燈菴語錄
J36nB366_p0826b06║歸正圓通普說
J36nB366_p0826b07║卷二
J36nB366_p0826b08║拈頌
J36nB366_p0826b09║雜頌
J36nB366_p0826b10║卷三
J36nB366_p0826b11║源流頌
J36nB366_p0826b12║卷四
J36nB366_p0826b13║偈上
J36nB366_p0826b14║卷五
J36nB366_p0826b15║偈下
J36nB366_p0826b16║卷六
J36nB366_p0826b17║佛事
J36nB366_p0826b18║行實
J36nB366_p0826b19║塔銘
J36nB366_p0826b20║
J36nB366_p0826b21║
J36nB366_p0826b22║
J36nB366_p0826b23║
J36nB366_p0826b24║
J36nB366_p0826b25║
J36nB366_p0826b26║
J36nB366_p0826b27║
J36nB366_p0826b28║
J36nB366_p0826b29║
J36nB366_p0826b30║
J36nB366_p0826c01║縉紳請上堂公啟
J36nB366_p0826c02║伏以
J36nB366_p0826c03║神龍奮鬣，露物外之金鱗；睡虎懸蹄，見空中之玉瓜。
J36nB366_p0826c04║天悅人而盡仰，時到理而自彰。敢借一花，側聆半偈。
J36nB366_p0826c05║恭惟大和尚傳達磨不傳之心，開臨濟欲開之眼。宏
J36nB366_p0826c06║仁接眾而事理雙融，風來水面；苦行救時而有無不
J36nB366_p0826c07║立，月到天心。言窮六合，總無一字之與人；德冠諸方，
J36nB366_p0826c08║久見三根之普度。廣居等粗究孔氏膚受之道學，深
J36nB366_p0826c09║企釋迦心印之別傳。溪聲山色之詞，尚迷門外，那知
J36nB366_p0826c10║門內；合掌藏身之偈，未知斗北，誰識斗南。惟我大悲，
J36nB366_p0826c11║用出通身之手眼；再見迦葉，扶起當年之剎竿。特詹
J36nB366_p0826c12║是月八日，伏冀大轉法輪，廣攝群有。蓋因佈嘉種而
J36nB366_p0826c13║望甘霖，不辭執暗燈而求亮火。從此橫說豎說，欣頑
J36nB366_p0826c14║石之點頭；不論有言無言，喜天花之亂墜。廣居等曷
J36nB366_p0826c15║勝瞻仰之至。
J36nB366_p0826c16║　　　　　　　　孫以敬
J36nB366_p0826c17║　　　　　　法弟錢廣居
J36nB366_p0826c18║　　　　　　　　吳克孝
J36nB366_p0826c19║　　　　　　　　王瑞國
J36nB366_p0826c20║　　　　　　　　吳偉業仝頓首拜
J36nB366_p0826c21║
J36nB366_p0826c22║
J36nB366_p0826c23║
J36nB366_p0826c24║
J36nB366_p0826c25║
J36nB366_p0826c26║
J36nB366_p0826c27║
J36nB366_p0826c28║
J36nB366_p0826c29║
J36nB366_p0826c30║
J36nB366_p0827a01║大方禪師語錄卷一
J36nB366_p0827a02║嗣法門人超鳴編
J36nB366_p0827a03║住婁江禪燈菴語錄
J36nB366_p0827a04║師於康熙己酉年四月朔日，受闔郡吳、錢、王眾紳衿
J36nB366_p0827a05║洎文學居士等請，就菴開堂。拈疏云：「墨光動盪，直射
J36nB366_p0827a06║斗牛之墟；瀚海文瀾，泛入獅猊之座。眾中還有見者
J36nB366_p0827a07║麼？其或未然，卻煩維那重宣此義。」
J36nB366_p0827a08║指法座云：「高廣甚高廣，平正甚平正，若非毘盧頂上
J36nB366_p0827a09║行，誰敢輕身而據坐？」遂陞。
J36nB366_p0827a10║拈香，云：「此一瓣香爇向爐中，端為祝延
J36nB366_p0827a11║當今皇帝聖壽萬歲，惟精惟一，乃德乃仁，萬國攸同，
J36nB366_p0827a12║堯天舜日。」次拈，云：「爇向爐中，奉為諸大護法、文學、居
J36nB366_p0827a13║士等，伏願常作王家良弼，永為法苑金湯。」復拈，云：「者
J36nB366_p0827a14║一瓣香，根盤四大部洲，葉蔭三千世界，昔在天童山
J36nB366_p0827a15║裏拾來，又於雙徑峰頭證據，今日特為拈出，供養吳
J36nB366_p0827a16║江報恩堂上傳曹溪正脈第三十五世先師浮石老
J36nB366_p0827a17║和尚，用酬法乳之恩。」斂衣就坐，維那白椎云：「法筵龍
J36nB366_p0827a18║象眾，當觀第一義。」僧問：「天垂寶蓋，瑞氣臨筵，大闡宗
J36nB366_p0827a19║風則且置，如何是棒頭消息？」師云：「大方獨步。」進云：「機
J36nB366_p0827a20║關藏不得，一劍定乾坤。」師云：「令不虛行。」進云：「此話大
J36nB366_p0827a21║行也。」師云：「知恩者少。」監院問：「昔日靈山，今朝禪燈，結
J36nB366_p0827a22║角羅紋一句作麼生？」師云：「放光動地。」進云：「若然，則大
J36nB366_p0827a23║機大用，覿面提持。」師云：「三十棒且待別時來。」進云：「萬
J36nB366_p0827a24║靈齊合轍，大地盡沾恩。」師云：「且信一半。」問：「薰風自南
J36nB366_p0827a25║來，殿閣生微涼，意旨如何？」師云：「從來不覆藏。」進云：「日
J36nB366_p0827a26║午打三更，還許旁通一線麼？」師便打，乃舉拂子，云：「摩
J36nB366_p0827a27║醯正眼，一點分明，蠢動含靈，咸歸正覺。大圓鏡智，宇
J36nB366_p0827a28║宙光華，鍼砭乾坤，帝裘永錫。十智同真菩薩面，三玄
J36nB366_p0827a29║三要夜叉頭，圓通殿裏遊戲，無礙堂中自在。千佛合
J36nB366_p0827a30║轍，一體風流，法輪大轉，且道承誰恩力？」以拂子打○
J36nB366_p0827b01║相，云：「觀音菩薩將錢買胡餅，放下手卻是饅頭。現前
J36nB366_p0827b02║大眾向者裏會得，縱橫自在，收放無拘；其或不然，山
J36nB366_p0827b03║僧打葛藤去也。」隨聲便喝。結椎云：「諦觀法王法，法王
J36nB366_p0827b04║法如是。」下座。
J36nB366_p0827b05║張敬川、穆瑞芝、陳奉坡設齋，請陞座開示。師云：「佛種
J36nB366_p0827b06║從緣，隨處建立，有緣佛出世，無緣佛滅度，在在體露
J36nB366_p0827b07║金風，如水中月。佛說一切法，為度一切心，若無一切
J36nB366_p0827b08║心，何用一切法？但有病所在，即用一切藥，所謂佛是
J36nB366_p0827b09║眾生界中了事人。今說法者，與釋迦同一鼻孔，同一
J36nB366_p0827b10║唱酬也。現在僧是過去佛，過去佛是現在僧，要見過
J36nB366_p0827b11║去佛，便請識取現在僧。今之天地日月，古之天地日
J36nB366_p0827b12║月，無二無別，故愚者說遠，智者說近。」喝一喝，云：「是甚
J36nB366_p0827b13║麼所在，說遠說近，說智說愚？汝等諸人不得向外打
J36nB366_p0827b14║之遶。山僧不惜泥水與相離相法，尚應舍處立個生
J36nB366_p0827b15║涯，倘能走入不可思議境界，見種種色都盧是個三
J36nB366_p0827b16║藐菩提，方見山僧入廛垂手之靈驗也。信佛不信法，
J36nB366_p0827b17║大病不服藥；信佛不信僧，夜行不張燈；佛法僧不信，
J36nB366_p0827b18║蝦蟆落深井；佛法僧俱信，杲日行空徑。咄！還肯與麼
J36nB366_p0827b19║說話也未？」喝一喝，云：「此時若不究根源，直待當來問
J36nB366_p0827b20║彌勒。」
J36nB366_p0827b21║早參。「鐘聲咬破七條，茅店雞鳴春曉，王登寶殿，野老
J36nB366_p0827b22║謳歌。且道：無邊身菩薩即今在什麼處？」拈起拄杖，云：
J36nB366_p0827b23║「具通方眼者速速進前，痛領三十；設有不甘，切不可
J36nB366_p0827b24║道山僧辜負汝。」曳拄杖歸方丈。
J36nB366_p0827b25║錢履卿、瞿承萱、王振川、張實甫、劉公亮、倪仁毓、項秀
J36nB366_p0827b26║峰、秀南請陞座。「臨濟栽松，禪燈種圃，雪峰拋毬，禾山
J36nB366_p0827b27║打鼓。他家眼具頂𩕳，這裏符懸後股，鼻孔不解通方，
J36nB366_p0827b28║莫怪山僧莽魯。驀地相逢，拳揮足舞，好兒曹，親阿祖，
J36nB366_p0827b29║扯碎栗棘蓬，扶起雲門普。且道：承誰恩力？咄！雲從龍，
J36nB366_p0827b30║風從虎。」
J36nB366_p0827c01║菴前種樹示眾。喝一喝云：「善來諸仁，發菩提心，種菩
J36nB366_p0827c02║提樹，入菩提場，證菩提果。」卓拄杖云：「這一片地上，世
J36nB366_p0827c03║出世間，莊嚴佛土，自利利他，輝今耀古，猿抱子歸芳
J36nB366_p0827c04║草裏，鳥啼花笑碧溪頭，灼然山門境致，陰濃綠樹，涼
J36nB366_p0827c05║兔懷胎，不愧後昆標格，東門西門，南門北門，戌鼓分
J36nB366_p0827c06║明，儘可人天取則，鬧市裏識取，天子風流出自當家，
J36nB366_p0827c07║百草頭薦取，老僧壁立千仞。」橫按拄杖云：「截斷聖凡
J36nB366_p0827c08║路頭，如何通信？」喝一喝云：「心空及第歸。」
J36nB366_p0827c09║卓錫凌霄，示眾。云：「踢倒凌霄第一峰，密移一步看飛
J36nB366_p0827c10║龍，三千樓閣咸稽首，百萬松杉盡點頭。御愛峰起舞，
J36nB366_p0827c11║棋盤石倒走，瀑布白練懸千尺，引得鯉魚飛上天。不
J36nB366_p0827c12║隨鶴去，還伴雲眠，拾松子，煮寒泉，刀耕火種，擊竹歌
J36nB366_p0827c13║蓮，年年歲歲，歲歲年年，更有一般堪羨處，猢猻上樹
J36nB366_p0827c14║尾連顛。」
J36nB366_p0827c15║錢順宇、張瑞甫、倪仁毓茶話次，師云：「目連至孝的證
J36nB366_p0827c16║果，富相造福的升天，清提有頭無尾，隋在泥底，不落
J36nB366_p0827c17║因果，不昧因果，如何會取？純陽點鐵成金，黃龍化金
J36nB366_p0827c18║為土，大機之用，大用之機，如何領略？明得因該果攝，
J36nB366_p0827c19║便會用在機先，一著不來，白雲萬里，眨眼開眸，古佛
J36nB366_p0827c20║過去久矣。若是善用心者，說甚忠孝罪福，單單以個
J36nB366_p0827c21║事為懷，日就月將，忽然摸著鼻孔，原來原來。雖然如
J36nB366_p0827c22║是，直饒恁麼，正好向天下知識手裏討棒喫。」
J36nB366_p0827c23║顧君常玄公、王明伯茶次，中秋小參。拈起拄杖云：「果
J36nB366_p0827c24║能體露金風方許掛搭，更有個金風體露作麼生承
J36nB366_p0827c25║當？若道千江有水千江月，腳跟下有甚交涉？更云萬
J36nB366_p0827c26║里無雲萬里秋，三十棒打折驢腰，有甚罪過？將謂性
J36nB366_p0827c27║海無邊明似鏡，白浪滔天如何迴避？若道無邊性海
J36nB366_p0827c28║夜光浮，踏倒燈籠略較些子。曹溪指月、馬祖話月，三
J36nB366_p0827c29║千里外絕淆訛，鷺鷥尋不見；千手大悲勞而無功，姮
J36nB366_p0827c30║娥呈醜拙。普眼大士立地攢眉，盡世界情與無情都
J36nB366_p0828a01║盧打在明白裏。苦哉佛陀！奇哉達摩！且道山僧即今
J36nB366_p0828a02║在甚麼處？」良久，顧左右云：「諸人鼻孔裏還覺重麼？」呵
J36nB366_p0828a03║呵大笑，歸方丈。
J36nB366_p0828a04║示眾。喝一喝，云：「大方獨步，續燄禪燈，打翻千七葛藤，
J36nB366_p0828a05║泥牛去後無消息。不是心，不是佛，不是物，眉毛拖地
J36nB366_p0828a06║太郎當，腦後寒光千百尺。餐蒺藜，啖栗棘，十字街頭
J36nB366_p0828a07║打栲栳，撫背一文逢人乞。前三三，後三三，樓閣門前
J36nB366_p0828a08║竟日閑，釣魚船上的謝三郎。相逢不相識，大赦不放
J36nB366_p0828a09║的下載清風，露胸跣足的與他棒喫。且道這老還會
J36nB366_p0828a10║祖師西來大意麼？」以拄杖旋風打散。
J36nB366_p0828a11║檀越請開示。師云：「既到三寶地上，要作難遭之想。佛
J36nB366_p0828a12║乃慈悲父，法乃救病藥，僧乃破暗燈，盡世間人杳杳
J36nB366_p0828a13║冥冥，六根、六塵、六入、六賊，起倒相隨，不肯少刻放下，
J36nB366_p0828a14║被他牽入火宅。百年三萬六千朝，黃粱未熟天已曉，
J36nB366_p0828a15║鬢已霜，齒已脫，將謂歡歌有幾時？那知扼腕頓足，悔
J36nB366_p0828a16║之暮矣！急須念佛、念法、念僧，業海無邊，回頭即岸。」乃
J36nB366_p0828a17║豎起拂子，云：「觀音！觀音！是汝諸仁入理之門。」喝一喝，
J36nB366_p0828a18║云：「惟此一事實，餘二則非真。」
J36nB366_p0828a19║中秋，眾檀越燒夜香，示眾。云：「水晶盤子托出百億香
J36nB366_p0828a20║幢，薰裂人天腦蓋，三世如來千花座上放此光明，照
J36nB366_p0828a21║徹微塵國土，廣寒宮天鼓自鳴，帝釋天搖唇鼓舌，闡
J36nB366_p0828a22║揚苦、空、無我、四諦、十二因緣，觀音、勢至、四聖、六凡各
J36nB366_p0828a23║各顯出神通三昧。天中來的菩薩合掌讚云：『希有，希
J36nB366_p0828a24║有！』人間來的菩薩倒退三千里。玉露灑高梧，金星沉
J36nB366_p0828a25║碧海，不負佳期，要與現前諸仁造個劫國莊嚴，種無
J36nB366_p0828a26║漏因，受勝妙樂。設有個英靈衲子出來道：『老漢耄矣，
J36nB366_p0828a27║無端走入人天去也。』」喝一喝，云：「賴有這一路。」
J36nB366_p0828a28║掩關示眾。云：「我本山中人，直心行直行，有佛處不肯
J36nB366_p0828a29║住，無佛處急走過，隨墮、類墮、尊貴墮，一向恁麼。而今
J36nB366_p0828a30║卻不然，高懸藤笠、束縛草鞋，倒退三千北斗裏藏身，
J36nB366_p0828b01║拈一莖草蓋卻山河大地，不愧先宗，或現半身、或呈
J36nB366_p0828b02║一面，曲為今時。」喝一喝，云：「踞地獅子了無蹤跡，金剛
J36nB366_p0828b03║寶劍一味藏鋒，探竿影草，懶同時尚，摠不作用，出自
J36nB366_p0828b04║天然。」遂以手作掩關勢，云：「把斷要津，四方八面來，且
J36nB366_p0828b05║道如何相接？」以拂子打○相，云：「胡來胡現，漢來漢現。」
J36nB366_p0828b06║居士請開示。師云：「生死迅速，事不由人，黃連未是苦，
J36nB366_p0828b07║業識茫茫真是苦。急須努力，回光返照，是何端的眷
J36nB366_p0828b08║屬？一期途路相逢，忽忽光陰蹉過，紅日決定沉西去，
J36nB366_p0828b09║腳跟下事作麼生？不須另立生涯，便可將錯就錯。子
J36nB366_p0828b10║哭兒啼，是甚西來大意？喜怒哀樂，好個塵塵三昧；顛
J36nB366_p0828b11║沛流連，正是出頭時節。剎那悔過，遍界淨土，切不可
J36nB366_p0828b12║道佛無我分，甘墮世諦流布。修行如梓人刻木一般，
J36nB366_p0828b13║下得一刀，一處空靈，功不浪施；如陶師治罌一般，增
J36nB366_p0828b14║得一些，一處文彩，拈弄摩挲。剋期而成，罪性本空，因
J36nB366_p0828b15║邪打正，放下屠刀。咄！我是千佛一數。」
J36nB366_p0828b16║陳奉坡、曹俊明設齋，元旦上堂。云：「卯兔方歸，辰龍出
J36nB366_p0828b17║現，舊店新開，隨家豐儉。一切現成，何勞註腳？十方同
J36nB366_p0828b18║聚會，個個學無為。山僧直得鉗口結舌，臨濟大師吐
J36nB366_p0828b19║氣揚眉，與現前諸人恭賀恭喜。且道不落新舊一句
J36nB366_p0828b20║作麼生連？」揮拂子，云：「和氣一天梅吐舌，春風四海柳
J36nB366_p0828b21║開眉。」
J36nB366_p0828b22║應三求、徐子章、王愛山、張守溪、顧紹江茶話次，一居
J36nB366_p0828b23║士問：「貪生怕死，何得安樂？」師云：「生以不生生，嚴臘水
J36nB366_p0828b24║成冰；死以不死死，日出冰成水。來的也是渠，去的也
J36nB366_p0828b25║是渠，截斷去來相，且道渠是誰？」喝一喝，云：「但願空諸
J36nB366_p0828b26║有，何處不風流？」眾居士禮謝而退。
J36nB366_p0828b27║破關，示眾。喝一喝，云：「鐵壁銀山，當陽粉碎，突出威音
J36nB366_p0828b28║舊面目，壓倒人天，剎那三載，彈指圓成八萬門。普賢
J36nB366_p0828b29║行者全體作用，燈王如來颺下威光，不是遍界難藏，
J36nB366_p0828b30║也要時人知有。抖擻衲衣下青灰，看取將來如何施
J36nB366_p0828c01║設？」連卓拄杖，云：「百千三昧應時來。」
J36nB366_p0828c02║李瑞雲、姚敬泉、劉奉泉、朱伯卿、張公安等塑大士登
J36nB366_p0828c03║龕，上堂。云：「道場歷劫座，特地遭話墮。莖草現瓊樓，圓
J36nB366_p0828c04║通無礙修。機權與喜怒，剎塵無二個。全放與全收，隨
J36nB366_p0828c05║處逞風流。」豎起拄杖云：「巍巍金軀，丈六了又丈六。且
J36nB366_p0828c06║道無見頂相如何瞻仰取足？」擲下云：「直下來也。」
J36nB366_p0828c07║菩薩入臟，示眾。師云：「盡三千大千世界是如來琉璃
J36nB366_p0828c08║腹，百億須彌香水海是如來碧玉藏，經塵沙劫、世出
J36nB366_p0828c09║世間不增不減，何須特地拈來重教安放？雖然如是，
J36nB366_p0828c10║不免將錯就錯。」
J36nB366_p0828c11║甲辰秋至新城示自光禪德。「生涯歷遍自回光，明珠
J36nB366_p0828c12║體露世無雙，新城高價為舟筏，舊國孤風作棟梁。月
J36nB366_p0828c13║下鷺鷥方展趐，庭前柏子乍芬芳，生來不染風塵色，
J36nB366_p0828c14║歸去來兮般若香。露迥迥，自超倫，屋梁漏月見吾孫，
J36nB366_p0828c15║且道還知老漢落處麼？還鄉盡是兒孫事，祖父從來
J36nB366_p0828c16║不出門。」
J36nB366_p0828c17║白蓮寺陞座。云：「五葉本同條，白蓮藏珠玉，聲價重金
J36nB366_p0828c18║風，幽香充一國。舜若多神，咬破指頭，千手大悲，摸索
J36nB366_p0828c19║勿得。咄！種是威音那畔來？切忌動著動著，三十棒打
J36nB366_p0828c20║折驢腰。」
J36nB366_p0828c21║晚參。師云：「諸緣屏息了，直出古皇前，不生無明草，懶
J36nB366_p0828c22║耕祖翁田。松直棘曲，鵠白烏玄，說甚麼心空及第，霜
J36nB366_p0828c23║月孤圓？活潑潑，珠走盤，飽嚼寒冰無他技，冷笑猢猻
J36nB366_p0828c24║夜𥳽錢。」
J36nB366_p0828c25║張敬川誕辰設供，請開示。師云：「松齡六十五，長年不
J36nB366_p0828c26║出戶，福祿壽三星，嬰兒不離母。靈芝個裏栽，先天為
J36nB366_p0828c27║心祖，知恩始報恩，續得長庚譜。諸佛非汝道，誰是最
J36nB366_p0828c28║道者？父母非汝親，誰是最親者？酬德一句親，何用之
J36nB366_p0828c29║乎也？且道如何是一句聻？」喝一喝，云：「桃熟千年樹，識
J36nB366_p0828c30║取個中仁。」
J36nB366_p0829a01║晚參，龔蔚彝、羅奉泉、陳睿宇居士求開示。師云：「行無
J36nB366_p0829a02║越住，住無越行，行住兩相忘，行住裏薦取。孤明歷歷，
J36nB366_p0829a03║廓然終始，終始不二自閑閑，獨露堂堂一著子。咄！會
J36nB366_p0829a04║也麼？覿面全提，南針直指。」
J36nB366_p0829a05║觀察大可錢公茶話次，師云：「百千菩薩同一鼻孔，萬
J36nB366_p0829a06║億如來同一光中，禪燈吹滅暗中行，山僧不在明白
J36nB366_p0829a07║裏。且道居士如何得不違古觸今去？」士默然，師云：「幾
J36nB366_p0829a08║乎喚做你是個俗漢。」
J36nB366_p0829a09║張敬泉居士塑佛開光，請說法。師乃喝一喝，云：「撐開
J36nB366_p0829a10║五眼如千日，放出禪燈無盡光，一一光中有一千葉
J36nB366_p0829a11║蓮華，一一華中有尊金身如來，坐普光明殿，轉大法
J36nB366_p0829a12║輪，天上人間莫不承此恩力。且道說何法要？」喝一喝，
J36nB366_p0829a13║云：「腳下無私者，同遊不夜天。」
J36nB366_p0829a14║張敬川居士塑佛登座、開光，請說法。師以拂子點空，
J36nB366_p0829a15║云：「劃破鴻蒙，千聖吐氣揚眉；大地眾生，眼裏空花亂
J36nB366_p0829a16║墜。功沾九有，澤被三賢，解開布袋，今日知有。向上一
J36nB366_p0829a17║竅，如何領略？不見敬川居士從頂至足八萬四千毛
J36nB366_p0829a18║孔、三百六十骨節，處處金光熀燿，正法流通，在在處
J36nB366_p0829a19║處不增不減。且作麼生是個知恩報恩的消息？復豎
J36nB366_p0829a20║拂子，云：無邊法門，百千妙義，只向一毛頭上薦得，依
J36nB366_p0829a21║舊難描畫。」
J36nB366_p0829a22║歸正圓通普說
J36nB366_p0829a23║師云：「佛種從緣起，隨處立宗旨。有緣佛出世，無緣佛
J36nB366_p0829a24║土滅。處處化眾生，猶如水中月。佛說一切法，為度一
J36nB366_p0829a25║切心。我無一切心，何用一切法。但有法所在，即同有
J36nB366_p0829a26║佛。有佛安身龍天喜，無僧說法鬼神愁。佛者是前輩
J36nB366_p0829a27║大聖人，今說法者是小釋迦也。現在僧是過去佛的
J36nB366_p0829a28║弟子，過去佛是現在佛的師長。故所於有過去佛者，
J36nB366_p0829a29║亦有現在的佛，也還有未來的佛，是名三世諸佛。過
J36nB366_p0829a30║去佛者是昨日，現在佛者是今日，未來佛者是明日
J36nB366_p0829b01║者也。故為今之天地日月，古之天地日月，無二無別。
J36nB366_p0829b02║故此愚人說遠，智人說近。有智愚不等，故有遠近之
J36nB366_p0829b03║說。在人不在法。人有利鈍不同，列剎將成四五，工成
J36nB366_p0829b04║少許。汝等諸人不得重佛輕僧，又不得信有為之因，
J36nB366_p0829b05║不信無漏之果。山僧令汝等與相離相，法上應捨。莊
J36nB366_p0829b06║嚴佛土者，即非莊嚴，其福無邊，不可思議功德。如人
J36nB366_p0829b07║有目，日光明照，見種種色，速得阿耨多羅三藐三菩
J36nB366_p0829b08║提，方滿山僧之願矣。汝等再若重佛輕僧者，住相而
J36nB366_p0829b09║行布施，如人入暗，則無所見。四相現前，我、人、眾生、壽
J36nB366_p0829b10║者，即是胎、卵、濕、化，難免輪迴，頭出頭沒，不得休歇。苦
J36nB366_p0829b11║哉！苦哉！《金剛經》云：明明道一合相尚不可得。但凡夫
J36nB366_p0829b12║之人，貪著其事。畢竟斷疑生信，絕相超宗，方脫苦輪
J36nB366_p0829b13║也。敬佛不敬法，大病不服藥；敬佛不敬僧，暗行不點
J36nB366_p0829b14║燈；敬佛又敬法，苦口喫涼藥；敬佛又敬僧，福慧一齊
J36nB366_p0829b15║增；敬佛不敬師，頑鐵不鉗鎚，廢物成何器，後悔難自
J36nB366_p0829b16║追；敬佛又敬師，鋼鐵密爐鎚，寶劍利鋒鋩，安邦定國
J36nB366_p0829b17║基；師佛都不敬，畜生餓鬼慶，如油入麵裏，萬劫喪本
J36nB366_p0829b18║性；佛法師不敬，蝦蟆投深井，汝若信我言，即今就普
J36nB366_p0829b19║請。咄！還肯麼？汝若信不及，甘自死在阱，莫怪山僧好。
J36nB366_p0829b20║三寶深恭敬，佛祖多來慶，護法諸天喜，歸源達本性。
J36nB366_p0829b21║供養佛法僧，曉出日東昇，能破諸障礙，眾罪悉皆崩。
J36nB366_p0829b22║佛法僧不敬，瘋癆蠱膈病，此症最難醫，甘心喪己命。
J36nB366_p0829b23║知過速須改，因邪忽打正，一念自知非，超凡越四聖。
J36nB366_p0829b24║信者便是佛，受者俱是法，奉者真是僧。」又云：「信受奉
J36nB366_p0829b25║行佛法僧，行住坐臥任騰騰，繁興永處那伽定，常在
J36nB366_p0829b26║那伽永處興。豈不聞僧問臨濟大師：『如何是真佛、真
J36nB366_p0829b27║法、真道？乞垂開示。』濟云：『佛者，心清淨是；法者，心光明
J36nB366_p0829b28║是；道者，處處無礙淨光明是。三即一，皆空而無實有，
J36nB366_p0829b29║如真正道人，念念不間斷。達磨大師從西天來，只是
J36nB366_p0829b30║覓個不受惑的人，後遇二祖，一言便了，始知從前虛
J36nB366_p0829c01║用工夫。』山僧今日見處與佛祖不別，至釋迦牟尼佛
J36nB366_p0829c02║傳到我天童老和尚六十七世，似青天白日一般，佛
J36nB366_p0829c03║佛授受、祖祖相傳，有何疑慮處？有甚淆訛處？山僧苦
J36nB366_p0829c04║口再三奉勸，汝等不得顛言倒語，白日青天只管說
J36nB366_p0829c05║夢，重佛輕僧罪犯彌天，不知不覺帶累汝等墮在我
J36nB366_p0829c06║慢山中，無有出期，後悔難追，莫怪山僧不道好。當初
J36nB366_p0829c07║調達謗佛，至今在地獄中未得出脫。汝等重佛輕僧
J36nB366_p0829c08║也，山僧請問你，咄云：『走來。佛是何等樣的面目？是恁
J36nB366_p0829c09║麼臉嘴要去著重他聻？佛曾向汝等說話麼？』山僧不
J36nB366_p0829c10║惜口業，索性向汝等從頭至尾下個註腳。」喝一喝，云：
J36nB366_p0829c11║「佛身無為，不墮諸數，非青、黃、赤、白、黑，豈但與汝等著
J36nB366_p0829c12║重的麼？凡所有相皆是虛妄，或香象、或梓木、或增減
J36nB366_p0829c13║二塑、或金裝彩漆一切等相，此乃莊嚴佛土也，為中、
J36nB366_p0829c14║下二根建立者也。中等之人見相而拜者更多，下等
J36nB366_p0829c15║之人見相而不拜者亦不少。古德云：三界唯心，萬法
J36nB366_p0829c16║唯識。汝等信不及者，我舉州中內外菴堂、寺宇與汝
J36nB366_p0829c17║等一一拈出，了然明白，只看大悲殿裏大悲菩薩即
J36nB366_p0829c18║是頤師啟造，放生池上是鷲菴師鼎建，極樂、大覺二
J36nB366_p0829c19║庵俱是肖溪孔居士為首成置，與詣大師、一老師二
J36nB366_p0829c20║位承任，功成七、八矣。還有內外、新舊、大小等剎不可
J36nB366_p0829c21║筭數，俱是僧家所為，並不曾有泥塑木雕的佛像刱
J36nB366_p0829c22║立者也。故所以人能弘道，非道弘人耳。一體三身，具
J36nB366_p0829c23║足圓滿佛法僧，名為三寶，並不曾有外得者，亦名自
J36nB366_p0829c24║性常住三寶。故所以自性常住三寶，能建立世間常
J36nB366_p0829c25║住三寶也。從無相三昧中，流出神通妙用，建立世間
J36nB366_p0829c26║無盡殊勝莊嚴功德，引誘汝等發菩提心，向三寶中
J36nB366_p0829c27║成等正覺，共證無生，令汝等歸信恭敬三寶。爾等諸
J36nB366_p0829c28║人，開口動舌，無不是罪；舉足動步，無不是業。忙忙業
J36nB366_p0829c29║識，無本可據，造罪恒河沙，作業滿大地，向三寶前求
J36nB366_p0829c30║哀懺悔，仗佛威德之力，拔除汝等萬劫千生罪根，一
J36nB366_p0830a01║時頓脫，直趨無上妙道。佛祖宿願而來，度脫有情，或
J36nB366_p0830a02║頓者，一句了然超百億，或漸修者，或起過法名者，或
J36nB366_p0830a03║三皈五戒者，種種方便，種種度脫者，種種熏習，汝等
J36nB366_p0830a04║也知因識果，俱是僧家攝授。汝等貴在信受奉行，名
J36nB366_p0830a05║為佛子，當行正道，篤信無疑。何故反謗師長，錯認泥
J36nB366_p0830a06║塑木雕的為佛，輕師重佛？此等之流，真正外道邪魔，
J36nB366_p0830a07║地獄種子，千佛出世，不通懺悔，汝等不得斬頭覓活。
J36nB366_p0830a08║豈但善知識師長分上，一概僧道分中，讚嘆者生福
J36nB366_p0830a09║也。無論老少貴賤，悉皆不可毀謗他人，隱惡而揚善，
J36nB366_p0830a10║名為佛子，何況知識師長乎？古德云：『寧可葷口念佛，
J36nB366_p0830a11║不得素口譚僧。』你看目連尊者證阿羅漢果，清提老
J36nB366_p0830a12║母打僧罵道，至今不能證菩提，尚不能脫塵。汝等速
J36nB366_p0830a13║須回向三寶，反邪歸正，復本還源。此乃真語者，實語
J36nB366_p0830a14║者，不誑語者，不異語者，是如語者。大善知識，高僧德
J36nB366_p0830a15║重，夙有願力，飛錫而來娑婆世界，建法幢，立宗旨，專
J36nB366_p0830a16║為汝等，令汝輩皈依自性常住三寶，或三皈五戒，名
J36nB366_p0830a17║為根本戒，亦名成所作智。諸佛菩薩祖師，俱從戒定
J36nB366_p0830a18║慧中，得超凡越聖的基本也。與汝等說受者，是佛說
J36nB366_p0830a19║耶？是法說耶？是僧說耶？汝等向這裏定當一回看。汝
J36nB366_p0830a20║若定當不出，臨濟大師先說了也。」咄云：「無法可說，是
J36nB366_p0830a21║名說法耳。就是儒教中，大學之道，在明明德，中庸說
J36nB366_p0830a22║不偏不倚之正道也。唯有孔仲尼門下弟子七十二
J36nB366_p0830a23║賢，師師授受，無聞毀謗師長者，欺慢訓導者，也決無
J36nB366_p0830a24║此。禮天地君親師，四恩難報，要人尊敬長上，名正言
J36nB366_p0830a25║順，盡忠盡孝，盡始盡終，寧為忠臣烈士，不可作佞臣
J36nB366_p0830a26║賊子。請看岳賢公，精忠報國，美名萬世。秦檜夫妻，臭
J36nB366_p0830a27║名千載。雲長公忠義，後遇普淨禪師點撥，頓超三界。
J36nB366_p0830a28║目連孝母，獨證四果。富丞相廣作福田，積功累德，還
J36nB366_p0830a29║在天宮安樂受享。清提夫人，有頭無尾，至今還在輪
J36nB366_p0830a30║迴未脫。善惡果報，明如杲日，絲毫誰昧。純陽大仙，拜
J36nB366_p0830b01║見黃龍禪師，超脫沙劫浮遊夢幻。故以無師自悟者，
J36nB366_p0830b02║盡屬天魔外道。古人大悟之後，再見明師印證，親近
J36nB366_p0830b03║高德。雖然如是，各有時節。時節若至，其理自彰。正當
J36nB366_p0830b04║與麼時是如何？」喝一喝，云：「還知落處麼？無生法忍，惟
J36nB366_p0830b05║我空門中雖有龍蛇混雜、凡聖交參，無所不至、無所
J36nB366_p0830b06║不為甚多，種種敗壞法門者亦不少，種種露佈不可
J36nB366_p0830b07║筭數。」呵呵，云：「還有大聖、大賢、大善知識闡揚大教者，
J36nB366_p0830b08║海內大剎普天匝地甚廣，人所共知，不言盡曉。就是
J36nB366_p0830b09║儒門中也有高上之士，古今與來綿綿不絕，不肖者
J36nB366_p0830b10║亦有，不是說道看了不肖者自生退屈，難道盡是不
J36nB366_p0830b11║法者麼？也有高低不等，只看維摩居士，靈山會上三
J36nB366_p0830b12║萬二千大阿羅漢、無量恒河沙不可說不可說等菩
J36nB366_p0830b13║薩，飲食、衣服、臥具、醫藥悉皆供養，種種如意。文殊菩
J36nB366_p0830b14║薩、七佛之師，與維摩問疾，與釋迦牟尼佛無二無別，
J36nB366_p0830b15║故稱不二法門。如今居士之稱，莫作等閑看了。既稱
J36nB366_p0830b16║居士，要與維摩一樣行事，方稱居士。既擔當居士名
J36nB366_p0830b17║號，不見僧家之過，是名真維摩也。過去者是古居士，
J36nB366_p0830b18║現在者是新維摩耳。真正護法人，不見三寶過。護惜
J36nB366_p0830b19║三寶者，如護眼中之珠，是名活韋馱也，亦名護法諸
J36nB366_p0830b20║天菩薩。古德云：『天、人、阿修羅，皆歸第一義。』要汝等斬
J36nB366_p0830b21║新條令，回向三寶，永不退轉。皈依佛法僧，不是教汝
J36nB366_p0830b22║等皈依有相佛，即相離相，離相見佛，一體三身。三身
J36nB366_p0830b23║者何？法身者，是汝等自己清淨佛也；報身者，是汝等
J36nB366_p0830b24║色身佛也；化身者，是汝等妙用神通自在佛也，亦名
J36nB366_p0830b25║千百億化身釋迦牟尼佛。山僧與汝等下個註腳，能
J36nB366_p0830b26║淨即釋迦，慈悲即觀音，喜捨即勢至，直心是彌陀，平
J36nB366_p0830b27║等即彌勒，能說即文殊，能行即普賢。《法華》云：『開佛知
J36nB366_p0830b28║見，示佛知見，悟佛知見，入佛知見』耳。開示汝等悟入
J36nB366_p0830b29║無生法忍，所以種種言辭、種種譬喻，說三車在門外，
J36nB366_p0830b30║令汝等快出三界塵勞，永離諸苦，證安樂境界，獨證
J36nB366_p0830c01║真常，恒不退轉。種種布施、種種供養、種種莊嚴、種種
J36nB366_p0830c02║如意，唯會一乘之道，成正等覺，與諸佛、諸祖、諸大善
J36nB366_p0830c03║知識、古今尊宿，同一眼見，同一耳聞，同一鼻孔出氣，
J36nB366_p0830c04║把臂共行，要汝等知過必改，得能莫忘。人身難得，中
J36nB366_p0830c05║國難生，善知識難遇，佛法難聞。黃龍禪師云：『此身不
J36nB366_p0830c06║向今生度，更向何生度此身？八十翁翁入場屋，真誠
J36nB366_p0830c07║不是小兒戲。』努力，努力！至囑，至囑！山僧坐視不禁，只
J36nB366_p0830c08║得搖唇鼓舌，一片婆心，牽枝引蔓，不覺葛藤滿地，一
J36nB366_p0830c09║場漏逗。忽有個傍不肯的出來，拽下禪床，痛搥一頓：
J36nB366_p0830c10║『這裏是甚麼所在？說心說性，說黃道白。』山僧與他結
J36nB366_p0830c11║個同參，云：『感恩不盡。』把手牽君行不得，惟人自肯乃
J36nB366_p0830c12║方親。」
J36nB366_p0830c13║
J36nB366_p0830c14║
J36nB366_p0830c15║
J36nB366_p0830c16║
J36nB366_p0830c17║
J36nB366_p0830c18║
J36nB366_p0830c19║
J36nB366_p0830c20║大方禪師禪燈語錄卷一終