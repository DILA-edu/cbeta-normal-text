J36nB366_p0831a01║禪燈菴大方禪師語錄卷二
J36nB366_p0831a02║嗣法門人超鳴編
J36nB366_p0831a03║拈頌
J36nB366_p0831a04║世尊初生。
J36nB366_p0831a05║「世尊眼空四海，可謂旁若無人；雲門令行千古，未
J36nB366_p0831a06║免傷鋒犯手。這二老為人，一個向高高山頂立，一
J36nB366_p0831a07║個向深深海底行，看來也是同坑無異土。」
J36nB366_p0831a08║四顧周行全體彰，大方獨步勢無雙，雲門一棒掀天
J36nB366_p0831a09║地，千古兒孫任舉揚。
J36nB366_p0831a10║世尊，明星悟道。
J36nB366_p0831a11║「世尊夜睹明星，大似開眼作夢，說甚麼妄想執著，
J36nB366_p0831a12║證得證不得，何不向明星未出時薦取，何等勦絕，
J36nB366_p0831a13║更說甚麼智慧德相，累及後人，牽枝引蔓，葛藤滿
J36nB366_p0831a14║地。」
J36nB366_p0831a15║抬頭忽覺滿天星，大地眾生豁眼睛，試問當年何所
J36nB366_p0831a16║得？和泥合水向人傾。
J36nB366_p0831a17║拈華微笑。
J36nB366_p0831a18║「世尊拈華，年老心孤；迦葉微笑，知恩有地。檢點將
J36nB366_p0831a19║來，二俱不了。海上座當時纔見他舉手處，咄云：『不
J36nB366_p0831a20║勞拈出。』免得後代兒孫承虛接響。」
J36nB366_p0831a21║一枝拈出大家看，百萬人天盡被瞞，微笑頭陀親薦
J36nB366_p0831a22║得，燈燈不絕古今傳。
J36nB366_p0831a23║女子出定。
J36nB366_p0831a24║「女子無端特地，瞿曇隨人起倒。文殊罔明，各見一
J36nB366_p0831a25║邊。且道是那一邊？咄！若向這裏會得，不勞彈指。其
J36nB366_p0831a26║或未然，正好朝打八百，暮打三千。何故？不合白日
J36nB366_p0831a27║青天，惑亂人家男女。」
J36nB366_p0831a28║出定入定，瞿曇正令，瞎驢成隊，不顧性命。
J36nB366_p0831a29║世尊陞座，文殊白椎。
J36nB366_p0831a30║「世尊無風浪起，文殊隨流入流，總與他三十棒，縛
J36nB366_p0831b01║作一團，拋向大洋海裏，免得許多起倒。何故？諦觀
J36nB366_p0831b02║法王法，法王法如是。」
J36nB366_p0831b03║月印波中徹底寒，澄潭那許臥龍蟠，五湖四海途中
J36nB366_p0831b04║客，盡被渠儂把釣竿。
J36nB366_p0831b05║罽賓國王斬師子尊者。
J36nB366_p0831b06║「大似靈龜負圖，自取喪身之兆。」
J36nB366_p0831b07║擲劍揮空勢不還，翻身師子箭離弦，君王手段天然
J36nB366_p0831b08║別，兩臂如何保不全。
J36nB366_p0831b09║殃崛產難。
J36nB366_p0831b10║「將謂黃面瞿曇有神仙秘密之方，誰知只得一味
J36nB366_p0831b11║平胃散，待婆子欲產未產之時，一口吞下，瀉得肚
J36nB366_p0831b12║裏乾乾淨淨，免得饑廝煎、餓廝炒。雖然如是，即如
J36nB366_p0831b13║殃崛送語未到之際，先已產下，看這平胃散向甚
J36nB366_p0831b14║麼處著落。當時若問海上座：『有何法能免產難？』向
J36nB366_p0831b15║他道：『覓女人相了不可得。』」
J36nB366_p0831b16║殃崛傳言是禍胎，瞿曇一撥眼方開，從來賢聖不曾
J36nB366_p0831b17║殺，母子團圞笑滿腮。
J36nB366_p0831b18║城東老母，不欲見佛。
J36nB366_p0831b19║「老母不欲見佛，可謂口吞佛祖，氣宇如王。雖然如
J36nB366_p0831b20║是，回顧東西，總皆是佛。甜瓜徹蒂甜，苦瓠連根苦。
J36nB366_p0831b21║若向這裏薦得，無佛無魔；這裏承當不下，一任泥
J36nB366_p0831b22║堆加土。」
J36nB366_p0831b23║東城老母大奇哉，八面玲瓏正眼開，大地眾生同一
J36nB366_p0831b24║體，個中那有二如來。
J36nB366_p0831b25║德山托缽。
J36nB366_p0831b26║「德山托缽下堂，垂鉤四海。雪峰云：『鐘未鳴，鼓未響，
J36nB366_p0831b27║托缽向甚麼處去？』錦鰲衝浪來。德山低頭歸方丈，
J36nB366_p0831b28║前箭猶輕後箭深。峰舉似岩頭，一人傳虛。岩云：『大
J36nB366_p0831b29║小德山未會末後句。』陷虎之機。山聞，召岩云：『汝不
J36nB366_p0831b30║肯老僧那？』好手手中呈好手。頭密啟其意，紅心心
J36nB366_p0831c01║裏中紅心。山明日果與尋常不同，殺人刀、活人劍。
J36nB366_p0831c02║且喜老漢會末後句在。據虎頭、收虎尾。如斯舉揚，
J36nB366_p0831c03║大似龜毛丈二、兔角八尺，錯下名言，與末後句有
J36nB366_p0831c04║甚交涉？且道如何是末後句？鶴有九皋方展翅，馬
J36nB366_p0831c05║無千里謾追風。」
J36nB366_p0831c06║垂鉤四海釣獰龍，衝浪錦鱗膽氣雄，一釣雙鰲布大
J36nB366_p0831c07║雨，普天匝地起清風。
J36nB366_p0831c08║九峰因石霜遷化，眾請首座作住持。
J36nB366_p0831c09║「峰云：『若會先師意，即住。』首座積功累德，於生死岸
J36nB366_p0831c10║頭去住自由，甚為奇特。爭柰未具正知見在，向一
J36nB366_p0831c11║色邊坐倒，故以一條白練作死法會，卻被九峰勘
J36nB366_p0831c12║破，一場敗闕。當時若問海上座：『如何是一條白練
J36nB366_p0831c13║去？』只向他道：『寒光爍爍射坤維。』待九峰擬議不來，
J36nB366_p0831c14║即便震威一喝，云：『切莫辜負先師好。』總教九峰亡
J36nB366_p0831c15║鋒結舌，一代住持定是有分。」
J36nB366_p0831c16║香煙堆裏露全身，坐脫立亡據本真，不是九峰虔侍
J36nB366_p0831c17║者，石霜一脈溺沉淪。
J36nB366_p0831c18║馬祖與西堂藏、百丈海、南泉願同玩月。
J36nB366_p0831c19║「馬祖父子雖然舒卷縱橫，各顯家風，未免弄巧成
J36nB366_p0831c20║拙。海上座一一與他點出，正好供養，畫餅充饑。正
J36nB366_p0831c21║好修行，泥裏洗土塊。拂袖便行，只成擔板。獨超物
J36nB366_p0831c22║外。唵蘇嚧㗭唎娑婆訶。」復云：「這一隊不唧溜漢，總
J36nB366_p0831c23║被一串穿卻了也。還有共相證明者麼？三個猢猻
J36nB366_p0831c24║夜𥳽錢，天明走盡空狼籍。」
J36nB366_p0831c25║父子同心家業盛，弟兄和氣世情長，普天皓月千江
J36nB366_p0831c26║印，匝地清風四海揚。
J36nB366_p0831c27║南泉斬貓。
J36nB366_p0831c28║「南泉全提正令，趙州符到奉行。二大老雖然臨時，
J36nB366_p0831c29║殺活縱奪可觀。仔細檢點將來，也是破草鞋。還有
J36nB366_p0831c30║與南泉把臂共行者麼？」舉手擊香几一下，云：「一刀
J36nB366_p0832a01║兩段俱揮盡，大家活弄死貓兒。」
J36nB366_p0832a02║一刀兩段絕疏親，殺活全提亙古今，好手手中呈好
J36nB366_p0832a03║手，紅心心裏中紅心。
J36nB366_p0832a04║馬祖遣人送書到徑山國一欽禪師，作一圓相。
J36nB366_p0832a05║「馬祖到即不點，國一點即不到。諸人還識二大老
J36nB366_p0832a06║麼？一個鼻頭兩孔竅。國師道：『欽師猶被馬師惑。』好
J36nB366_p0832a07║本多同。雖然如是，不許夜行剛把火，直須當道與
J36nB366_p0832a08║人看。」
J36nB366_p0832a09║馬師密叩徑山翁，盡在空圓一點中，無柰國師輕漏
J36nB366_p0832a10║泄，誰知千里有同風。
J36nB366_p0832a11║普化同臨濟赴齋，掀倒飯床。
J36nB366_p0832a12║「臨濟慣作白拈手段，驅耕奪食；普化到處徹底掀
J36nB366_p0832a13║翻，不留朕跡。或有人問：『毛吞巨海，芥納須彌，為復
J36nB366_p0832a14║是神通妙用？為復是法爾如然？』只向他道：『龍得水
J36nB366_p0832a15║時添意氣，虎逢山勢長威獰。』」
J36nB366_p0832a16║驅耕奪食驗英雄，盡底掀翻絕始終，驚得主人渾喪
J36nB366_p0832a17║膽，毘盧頂上任西東。
J36nB366_p0832a18║乾峰上堂：「法身有三種病，二種光，一一透得。」
J36nB366_p0832a19║「乾峰據虎頭，雲門收虎尾，雖然唱拍相隨，拳踢相
J36nB366_p0832a20║應，未免通身泥水。且道不落廉纖一句作麼生？處
J36nB366_p0832a21║處無私空合空，法法皆歸水投水。」
J36nB366_p0832a22║當機一句絕羅籠，電捲星馳空合空，二種光兮三種
J36nB366_p0832a23║病，眉毛睫上隔千重。
J36nB366_p0832a24║馬祖因僧問：「離四句，絕百非。」
J36nB366_p0832a25║「這僧與麼問，大似二八女子不繫裙。馬師與麼荅，
J36nB366_p0832a26║也是憐兒不覺醜。當時海上座若在，請師直指西
J36nB366_p0832a27║來意。只向他道：『合取狗口，更說甚麼藏頭白海頭
J36nB366_p0832a28║黑。』且道恁麼批判，還有優劣也無？直截根源佛所
J36nB366_p0832a29║印，摘葉尋枝我不能。」
J36nB366_p0832a30║四句離時全體現，百非絕處露堂堂，馬師何必空饒
J36nB366_p0832b01║舌，累及兒孫亂度量。
J36nB366_p0832b02║乾峰：「舉一不得舉二。放過一著，落在第二。」
J36nB366_p0832b03║「雪後始知松柏操，事難方見丈夫心。」
J36nB366_p0832b04║乾峰舉處莫瞞盰，具眼禪和仔細看，覷透雲門關捩
J36nB366_p0832b05║子，轉身猶覺骨毛寒。
J36nB366_p0832b06║打鼓陞堂普請看，雲門出眾被人謾，乾峰落二回方
J36nB366_p0832b07║丈，各自歸寮倒剎竿。
J36nB366_p0832b08║南院上堂：「赤肉團上，壁立千仞。」僧問：「掀倒禪床。」
J36nB366_p0832b09║「院云：『這瞎漢！』這僧雖有沖天之氣，且無入地之謀，
J36nB366_p0832b10║南院全提向上，未免傷鋒犯手。若有人問海上座！
J36nB366_p0832b11║問：『壁立千仞。』便震威一喝，何等勦絕？免得他掀倒
J36nB366_p0832b12║禪床，堪作箇甚麼？」
J36nB366_p0832b13║赤肉團邊用最親，主賓有理實難伸，相逢盡道休官
J36nB366_p0832b14║好，林下何曾見一人。
J36nB366_p0832b15║障蔽魔王領諸眷屬，隨金剛齊菩薩云云。
J36nB366_p0832b16║師云：「謾別人即得。大慧云：『既覓起處不得，一千年
J36nB366_p0832b17║隨從底是甚麼？』云：『疑則別參。』金剛齊云：『我不依有
J36nB366_p0832b18║住而住，不依無住而住，如是而住。』云：『也要大家知。』
J36nB366_p0832b19║法眼云：『障蔽魔王覓金剛齊即且從，只如金剛齊
J36nB366_p0832b20║還見障蔽魔王麼？』云：『青天白日不得說夢。』恁麼批
J36nB366_p0832b21║判，且道合古人意？不合古人意？即今莫有知海上
J36nB366_p0832b22║座起處底麼？」喝一喝，云：「人情盡處難留跡，家破人
J36nB366_p0832b23║亡四壁空。」
J36nB366_p0832b24║魔佛空爭不識他，金剛擊碎野狐窠，迥然突出無遮
J36nB366_p0832b25║障，六臂三頭唱凱歌。
J36nB366_p0832b26║雲門聞聲悟道。
J36nB366_p0832b27║「觀世音將錢買胡餅，放下手卻是饅頭。領取鉤頭
J36nB366_p0832b28║意。」舉手喝一喝，云：「且道是聲耶？是色耶？是饅頭耶？
J36nB366_p0832b29║是胡餅耶？若向這裏定當得出，許伊具一隻眼；若
J36nB366_p0832b30║定當不出，海上座自道去也。」復喝一喝，云：「黃金自
J36nB366_p0832c01║有黃金價，終不和沙賣與人。」
J36nB366_p0832c02║聞聲見色道明心，廓露當陽手眼親，收放縱橫由在
J36nB366_p0832c03║我，一回拈出一回新。
J36nB366_p0832c04║波斯匿王問：「勝義諦中有世俗諦否？」
J36nB366_p0832c05║「佛云：『過去龍光佛波斯恁麼問。』含元殿裏更覓長
J36nB366_p0832c06║安。世尊恁麼荅，穿過髑髏，知音者少。二大老與麼
J36nB366_p0832c07║問荅，賓則始終賓，主則始終主。不落賓主一句又
J36nB366_p0832c08║作麼生？一箭落雙鵰。諸仁者！且道無說無聞如何
J36nB366_p0832c09║話會？只向他道：『碗脫丘。』」又云：「碗。」
J36nB366_p0832c10║主賓問荅廓然傾，兔角龜毛覿面呈，兩眼分明對兩
J36nB366_p0832c11║眼，空爭魔佛可憐生。
J36nB366_p0832c12║臺山婆子二頌
J36nB366_p0832c13║無柰臺山這老婆，如何特地起干戈，趙州勘破空饒
J36nB366_p0832c14║舌，堪笑行人錯過多。
J36nB366_p0832c15║臺山婆，臺山婆，指點師僧能幾個？突出叢林老作家，
J36nB366_p0832c16║歸來報道親勘破。勘破了，沒來由，帶累諸方成話墮。
J36nB366_p0832c17║趙州訪二菴主二頌
J36nB366_p0832c18║到處逢人便下鉤，大都好本共同酬，等閑消息誰能
J36nB366_p0832c19║測，收放縱橫得自由。
J36nB366_p0832c20║菴主拳頭豎最親，趙州關捩少知音，鴛鴦繡出從君
J36nB366_p0832c21║看，不把金針度與人。
J36nB366_p0832c22║首山因僧問：「如何是佛？」山云：「新婦騎驢阿家牽。」
J36nB366_p0832c23║二頌
J36nB366_p0832c24║新婦騎驢阿家牽，首山一句老婆禪，今朝特地重拈
J36nB366_p0832c25║出，六臂三頭任往還。
J36nB366_p0832c26║新婦騎驢阿家牽，覿面當機信口宣，鄰舍喜逢今日
J36nB366_p0832c27║至，笙歌引送畫堂前。
J36nB366_p0832c28║有句無句二頌
J36nB366_p0832c29║勘破溈山老古錐，葛藤樹上蔓支離，禪床掀倒呵呵
J36nB366_p0832c30║笑，天上人間更有誰？
J36nB366_p0833a01║笑倒溈山這老魔，大家胡亂唱巴歌，泥中有刺誰能
J36nB366_p0833a02║委？烈燄堆頭長綠荷。
J36nB366_p0833a03║萬法歸一二頌
J36nB366_p0833a04║萬法歸一一何歸，分明直下廓離微，祖師心印明如
J36nB366_p0833a05║日，爍破乾坤遍界輝。
J36nB366_p0833a06║行腳師僧個問頭，七觔衫子出青州，句中若得真消
J36nB366_p0833a07║息，動地驚天出眾流。
J36nB366_p0833a08║庭前柏樹子二頌
J36nB366_p0833a09║趙老庭前柏樹子，蒼蒼自古蔭禪林，參天踞地無人
J36nB366_p0833a10║會，摘葉尋枝直到今。
J36nB366_p0833a11║庭前古柏翠幽幽，直指禪人當下休，無限婆心何太
J36nB366_p0833a12║切，五湖衲子豁雙眸。
J36nB366_p0833a13║東山水上行頌
J36nB366_p0833a14║雲門拈出無生句，諸佛分明絕覆藏，無柰衲僧猶不
J36nB366_p0833a15║薦，東山水上亂商量。
J36nB366_p0833a16║因徑山容和尚垂問：「文殊是七佛之師，因甚出女
J36nB366_p0833a17║子定不得？」師云：「領取鉤頭意。」山云：「罔明因甚出得？」
J36nB366_p0833a18║師云：「莫認定盤星。」山云：「鉤頭意在甚麼處？」師便禮
J36nB366_p0833a19║拜，云：「請和尚歸方丈。」便行。師拈云：「伸手原在縮手
J36nB366_p0833a20║裏。」又云：「高著眼。」頌云：
J36nB366_p0833a21║誰家女子太無端，定裏如何有許般，今日從新親看
J36nB366_p0833a22║破，通身慶快骨毛寒。
J36nB366_p0833a23║徑山索三玄三要總二頌
J36nB366_p0833a24║三玄三要句難分，兔角龜毛眼裏塵，玄要皆空非實
J36nB366_p0833a25║有，一番提起一番新。
J36nB366_p0833a26║個中難透三玄要，迥出威音那畔邊，空劫已前高著
J36nB366_p0833a27║眼，臨機活鱍任方圓。
J36nB366_p0833a28║十智三玄總頌
J36nB366_p0833a29║十智同真三要玄，看來好是火中蓮，無端特地揚家
J36nB366_p0833a30║醜，良馬何須用舉鞭。
J36nB366_p0833b01║臨濟七事十九首
J36nB366_p0833b02║奪人不奪境，三十烏滕猶未省，白日天光失卻牛，春
J36nB366_p0833b03║華爛熳鋪山嶺。
J36nB366_p0833b04║奪境不奪人，甜言蜜語未為真，了然一句無多子，語
J36nB366_p0833b05║路分明好好陳。
J36nB366_p0833b06║人境兩俱奪，正令全提惡辣辣，安南塞北一齊收，獨
J36nB366_p0833b07║坐寰中眼界闊。
J36nB366_p0833b08║人境俱不奪，雕弓已掛狼煙息，鼕鼕打鼓祭江神，野
J36nB366_p0833b09║老謳歌忘帝力。
J36nB366_p0833b10║金剛寶劍最鋒鋩，獨露當陽凜似霜，退後進前身命
J36nB366_p0833b11║喪，總然佛祖也難當。
J36nB366_p0833b12║踞地獅子忽昂頭，百獸聞知伎倆休，獅子林中獅子
J36nB366_p0833b13║吼，旃檀國裏獨優游。
J36nB366_p0833b14║探竿影草定龍蛇，帶角擎頭在此時，是聖是凡明了
J36nB366_p0833b15║了，渙然不必更三思。
J36nB366_p0833b16║一喝不作一喝用，龜毛兔角千觔重，無言童子口喃
J36nB366_p0833b17║喃，盡大地人提不動。
J36nB366_p0833b18║賓中賓，奔南走北外邊尋，失卻衣中無價寶，灰頭土
J36nB366_p0833b19║面逐風塵。
J36nB366_p0833b20║賓中主，撞倒閑門與破戶，金剛撫掌笑嘻嘻，泥人扶
J36nB366_p0833b21║起瓊樓柱。
J36nB366_p0833b22║主中賓，擲釣拋綸未得鱗，撥盡江波徒費力，倒拈寶
J36nB366_p0833b23║劍入龍津。
J36nB366_p0833b24║主中主，正令當軒孰敢睹，北海蒼龍吞卻珠，南山大
J36nB366_p0833b25║虫咬老虎。
J36nB366_p0833b26║先照後用驗方來，閃電光中赤手栽，生鐵也須重煆
J36nB366_p0833b27║煉，金剛正眼頂門開。
J36nB366_p0833b28║先用後照勘當人，活捉生擒手眼親，若是金毛重按
J36nB366_p0833b29║過，假雞肯放出關津。
J36nB366_p0833b30║照用同時掌握全，臨機潑潑驗愚賢，單刀直入長蛇
J36nB366_p0833c01║陣，馬喪人亡血濺天。
J36nB366_p0833c02║照用不同垂手時，撫憐赤子令人思，同條生兮同條
J36nB366_p0833c03║死，笑看雲山春日遲。
J36nB366_p0833c04║一句當陽絕萬門，普天匝地獨為尊，十方沙界全身
J36nB366_p0833c05║露，佛祖都來一口吞。
J36nB366_p0833c06║二句當陽覿面宣，光明正大利人天，迥然越格超方
J36nB366_p0833c07║作，普應高低絕正偏。
J36nB366_p0833c08║三句拈來總現前，四楞著地不須牽，和泥合水隨高
J36nB366_p0833c09║下，南北東西任往還。
J36nB366_p0833c10║賓主句頌
J36nB366_p0833c11║當堂齊喝大家知，賓主分明在此時，左眼半觔右八
J36nB366_p0833c12║兩，分疆立界本無岐。
J36nB366_p0833c13║無位真人頌
J36nB366_p0833c14║無位真人出面門，隨方瀟灑獨為尊，三頭六臂擎天
J36nB366_p0833c15║地，歷歷孤明赤骨貧。
J36nB366_p0833c16║三玄三要六頌
J36nB366_p0833c17║第一玄，傾腸倒腹不能詮，通身有口如何說，眼裏聞
J36nB366_p0833c18║聲鼻孔宣。
J36nB366_p0833c19║第二玄，耳中見色異新鮮，鼻蛇吞卻南山鱉，脫殼烏
J36nB366_p0833c20║龜飛上天。
J36nB366_p0833c21║第三玄，不待臨時常現前，是處綠楊堪繫馬，誰家門
J36nB366_p0833c22║裏灶無煙。
J36nB366_p0833c23║第一要，擬議思量總不妙，抬眸鷂子過新羅，露柱燈
J36nB366_p0833c24║籠撫掌笑。
J36nB366_p0833c25║第二要，一個鼻頭兩孔竅，無舌之人善舉揚，五音六
J36nB366_p0833c26║律胡茄調。
J36nB366_p0833c27║第三要，杲日麗天無不到，萬象森羅分外明，爍破乾
J36nB366_p0833c28║坤光晃耀。
J36nB366_p0833c29║馬祖一喝三頌
J36nB366_p0833c30║非即非離證此時，幾人到此用無疑，耳聾三日兒孫
J36nB366_p0834a01║廣，千古流傳孰敢欺。
J36nB366_p0834a02║一喝當陽遍界輝，耳聾三日示全機，大機大用流千
J36nB366_p0834a03║古，今古罕聞凜凜威。
J36nB366_p0834a04║耳聾三日播家風，一喝當陽顯大雄，塗毒鼓邊休側
J36nB366_p0834a05║耳，兒孫亙古用無窮。
J36nB366_p0834a06║閱歸真總義，隨時頌出
J36nB366_p0834a07║叮嚀太殺啟無端，本地風光托滿盤，活鱍走盤珠有
J36nB366_p0834a08║腳，生機一路莫瞞盰。法法本來元不假，頭頭顯露亦
J36nB366_p0834a09║非真，等閑識得東風面，萬紫千紅總是春。
J36nB366_p0834a10║閱真性決十則總頌
J36nB366_p0834a11║教外誰知有別傳，無紋寶印印機先，非凡非聖堂堂
J36nB366_p0834a12║露，無古無今常現前。
J36nB366_p0834a13║拄杖二頌
J36nB366_p0834a14║赤條條，不涉春秋；凈裸裸，何喜何愁？活鱍鱍，傍敲正
J36nB366_p0834a15║打；轉漉漉，劈脊當頭。有時格外提持，有時覿面相酬，
J36nB366_p0834a16║有時全殺全活，有時全放全收。拈起時，天回地轉；放
J36nB366_p0834a17║下時，自在自由。收放縱橫憑在我，臨機應用盡風流。
J36nB366_p0834a18║撐天指地一條杖，凡聖都來總不放，賞罰分明與麼
J36nB366_p0834a19║行，佛與眾生沒兩樣。殺活縱橫獨自由，自由自在空
J36nB366_p0834a20║無相，無相光中絕點埃，離諸名相真快暢。
J36nB366_p0834a21║頌天童密雲老和尚二首
J36nB366_p0834a22║銅棺山頂駕虛舟，情與無情白汗流，慶快平生消舊
J36nB366_p0834a23║夢，無窮妙樂爽新秋。人天瞻仰都行腳，大地齊歸拄
J36nB366_p0834a24║杖頭，打盡聖凡無敵手，兒孫界滿蔭神洲。
J36nB366_p0834a25║雪月風花懶繫舟，隨方瀟灑儘風流，千江有水千江
J36nB366_p0834a26║映，萬里無雲萬里秋。凡聖同途休轉腳，古今合轍個
J36nB366_p0834a27║源頭，潑天潑地誰能委，正令全提覿面酬。
J36nB366_p0834a28║明星悟道三頌
J36nB366_p0834a29║雪山六載駕孤舟，午夜明星息妄流，大地眾生開眼
J36nB366_p0834a30║夢，奇哉一切廓輪秋。九蓮臺上收雙腳，百萬人中出
J36nB366_p0834b01║一頭，密密綿綿如是法，師承授受古今酬。
J36nB366_p0834b02║雪滿乾坤不繫舟，縱橫宇宙轉風流，孤輪霽色傾殘
J36nB366_p0834b03║夢，遍界清光萬國秋。大地山河齊赤腳，森羅萬象盡
J36nB366_p0834b04║抬頭，頭頭物物皆成現，剎剎塵塵彼此酬。
J36nB366_p0834b05║凜凜凝霜葦作舟，頂門一點凍雲流，乾坤撥轉三千
J36nB366_p0834b06║界，宇宙掀翻九十秋。覿面不留元字腳，當機誰敢弄
J36nB366_p0834b07║虛頭？作家手段天然別，不動眉毛早與儔。
J36nB366_p0834b08║頌二祖十一首
J36nB366_p0834b09║山河大地渡人舟，撩亂天花眾道流，赫日能消億劫
J36nB366_p0834b10║夢，廓然倒嶽盡傾秋。五湖衲子休行腳，四海高流謾
J36nB366_p0834b11║出頭，面壁九年空碧眼，神光隻手那能酬？
J36nB366_p0834b12║大地漫漫白練舟，水晶宮裏逞風流，神光覷破塵沙
J36nB366_p0834b13║夢，妙湛圓明億劫秋。野鶴沖霄舒兩腳，孤雲迥出萬
J36nB366_p0834b14║山頭，和光合轍隨高下，普利群迷與麼儔。
J36nB366_p0834b15║極目銀山望玉舟，廣寒宮裏水雲流，藍關路上群仙
J36nB366_p0834b16║夢，白帝城中眾鶴秋。跣足渡江雙赤腳，披胸熊耳半
J36nB366_p0834b17║山頭，九年冷坐人難信，紅雪齊腰猶未酬。
J36nB366_p0834b18║現成公案不須舟，隱顯縱橫順逆流，日月星辰同一
J36nB366_p0834b19║夢，山河大地共千秋。香嚴樹上懸雙腳，更有天龍豎
J36nB366_p0834b20║指頭，須向此中端的得，恒河沙劫悉皆酬。
J36nB366_p0834b21║密雲堆裏駕孤舟，水底清天翠欲流，月載滿船消皎
J36nB366_p0834b22║夢，風恬浪靜碧潭秋。水窮山盡收雙腳，撒手懸巖迥
J36nB366_p0834b23║一頭，活捉蒼龍全意氣，生擒玉象不輕酬。
J36nB366_p0834b24║雪映千山駕玉舟，雲騰萬里逞風流，身騎白鶴沖霄
J36nB366_p0834b25║夢，倒跨麒麟過漢秋。蔭覆兒孫千百億，絲毫不隔達
J36nB366_p0834b26║源頭，通天徹地人難測，曜古騰今滿界儔。
J36nB366_p0834b27║浩滿乾坤一箇舟，看來誰是我同流，冰霜曉月毫無
J36nB366_p0834b28║夢，潔白身心當體秋。三世如來難下腳，十方賢聖那
J36nB366_p0834b29║尋頭，晶輝朗曜微塵國，一道清光亙古儔。
J36nB366_p0834b30║本來個事不須舟，妙湛圓明不動流，作佛成仙重說
J36nB366_p0834c01║夢，超凡越聖更悲秋。虛空粉碎愁雙腳，大地平沉憂
J36nB366_p0834c02║白頭，碧眼胡僧常面壁，更無言句可相酬。
J36nB366_p0834c03║大方獨步不程舟，本有風光洞底流，一榻清風無個
J36nB366_p0834c04║夢，忘懷歲月孰知秋。自由自在長伸腳，無慮無憂石
J36nB366_p0834c05║枕頭，終日閑閑閑不徹，不知何物可相儔。
J36nB366_p0834c06║清波浩浩放孤舟，愛水潺潺縱識流，世事重重山疊
J36nB366_p0834c07║夢，人心曲曲水灣秋。勞勞碌碌誰停腳，有有無無孰
J36nB366_p0834c08║轉頭，識得源頭無別水，湛然常住洞天儔。
J36nB366_p0834c09║我無生死我無舟，人我俱無兩岸流，中道不存誰做
J36nB366_p0834c10║夢，山窮水盡孰知秋。嘉州大象頻伸腳，陝府鐵牛善
J36nB366_p0834c11║舉頭，八字打開人不識，張三李四一齊酬。
J36nB366_p0834c12║杲日麗天四頌
J36nB366_p0834c13║玄要三三無不周，玄玄要要儘風流，掀天揭地弘凡
J36nB366_p0834c14║聖，霧捲雲收大日頭。
J36nB366_p0834c15║三玄三要如何旨，劈嘴攔腮唯直指，點出時人眼裏
J36nB366_p0834c16║睛，當陽獨露誰能委。
J36nB366_p0834c17║十智童真直下鉤，千妖百怪一齊收，孰能識得根源
J36nB366_p0834c18║去，法法頭頭觸處周。
J36nB366_p0834c19║十智童真碗脫丘，一毫端上現瓊樓，分明捉敗汾陽
J36nB366_p0834c20║老，始可全提正脈流。
J36nB366_p0834c21║頌馬祖一喝三日耳聾二首
J36nB366_p0834c22║全機應用不雷同，一喝當陽顯大雄，三日耳聾方吐
J36nB366_p0834c23║露，兒孫千古播家風。
J36nB366_p0834c24║霹靂一聲轟宇宙，雷音迥別震乾坤，大方獨步徵龍
J36nB366_p0834c25║象，正令全提無等倫。
J36nB366_p0834c26║頌高峰大師四句偈五首
J36nB366_p0834c27║海底泥牛啣月走，金毛獅子潑天吼，無位真人跳上
J36nB366_p0834c28║騎，露柱燈籠笑破口。
J36nB366_p0834c29║巖前石虎抱兒眠，歲月俱忘知幾年，㘞地一聲絕復
J36nB366_p0834c30║甦，機權喜怒任方圓。
J36nB366_p0835a01║鐵蛇鑽入金剛眼，覿面分明腦後箭，急著眼兮拔卻
J36nB366_p0835a02║箭，回光一念超方便。
J36nB366_p0835a03║崑崙騎象鷺鶿牽，踏破虛空絕往還，直下了然無別
J36nB366_p0835a04║旨，臨時殺活句中圓。
J36nB366_p0835a05║舌劍高峰利似鎗，妄將四句驗諸方，誰知反被諸方
J36nB366_p0835a06║勘，兔角龜毛較短長。
J36nB366_p0835a07║金剛頌
J36nB366_p0835a08║我人壽者及眾生，四相皆空五眼明，一合三心無所
J36nB366_p0835a09║住，超宗越格任縱橫。
J36nB366_p0835a10║四月初八日頌世尊初生公案二首
J36nB366_p0835a11║今朝正是本娘生，動地驚天目放睛，帶累雲門喫白
J36nB366_p0835a12║棒，盲龜跛鱉一齊行。
J36nB366_p0835a13║指天指地為人揚，目顧周行別有長，不是一番寒徹
J36nB366_p0835a14║骨，怎得梅花撲鼻香。
J36nB366_p0835a15║為水牯牛二頌
J36nB366_p0835a16║日用尋常這一頭，未知是馬未知牛，一回端的通消
J36nB366_p0835a17║息，驀鼻牽來覿面酬。
J36nB366_p0835a18║日日時時刻刻忘，年年月月露堂堂，悠悠蕩蕩瀟瀟
J36nB366_p0835a19║洒，剎剎塵塵處處彰。
J36nB366_p0835a20║頌法身偈二首
J36nB366_p0835a21║山頭石虎吼如雷，無位真人笑滿腮，海底泥牛翻白
J36nB366_p0835a22║浪，火中木馬奔嘶來。
J36nB366_p0835a23║觀音妙智暢奇哉，五十三參顯善財，龍女頓超無垢
J36nB366_p0835a24║界，參參見佛眾如來。
J36nB366_p0835a25║法身頌四首
J36nB366_p0835a26║本來無假亦無真，體露真常沒四鄰，迥出一枝梅破
J36nB366_p0835a27║臘，百年公子不逢春。
J36nB366_p0835a28║本來無物有何真，真假無憑喚甚鄰，聖號凡名齊不
J36nB366_p0835a29║立，塵塵盡是本來人。
J36nB366_p0835a30║我本無心那有塵，一微塵內顯其真，廓然迥出本來
J36nB366_p0835b01║面，正體堂堂沒卻身。
J36nB366_p0835b02║靈靈不昧妙明明，了了常知坦坦平，湛湛澄澄無去
J36nB366_p0835b03║住，綿綿密密證無生。