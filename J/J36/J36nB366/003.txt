J36nB366_p0835c01║大方禪師源流頌卷三
J36nB366_p0835c02║嗣法門人超鳴編
J36nB366_p0835c03║第一世南嶽讓禪師，詣曹溪參六祖，祖問：「甚處來？」師
J36nB366_p0835c04║曰：「嵩山來。」祖曰：「什麼物恁麼來？」師無語，遂經八載，忽
J36nB366_p0835c05║然有省，乃白祖曰：「某甲有個會處。」祖曰：「作麼生會？」師
J36nB366_p0835c06║曰：「說似一物即不中。」祖曰：「還假修證否？」師曰：「修證即
J36nB366_p0835c07║不無，染汙即不得。」祖曰：「秪此不染汙，是諸佛之所護
J36nB366_p0835c08║念，汝既如是，吾亦如是。」
J36nB366_p0835c09║八載掀翻一物無，說來一物轉淆訛，頂門突出摩醯
J36nB366_p0835c10║眼，爍破乾坤耀古途。
J36nB366_p0835c11║第二世馬祖一禪師，在衡嶽常習坐禪。讓和尚知是
J36nB366_p0835c12║法器，來問曰：「坐禪圖作什麼？」師曰：「圖作佛。」讓乃取一
J36nB366_p0835c13║磚於庵前石上磨。師曰：「磨作什麼？」讓曰：「磨作鏡。」師曰：
J36nB366_p0835c14║「磨磚豈得成鏡？」讓曰：「磨磚既不成鏡，坐禪豈得作佛？」
J36nB366_p0835c15║師曰：「如何即是？」讓曰：「如牛駕車，車若不行，打車即是？
J36nB366_p0835c16║打牛即是？」師無對。讓示偈曰：「心地含諸種，遇澤悉皆
J36nB366_p0835c17║萌。三昧華無相，何壞復何成？」師蒙開悟，心意豁然。
J36nB366_p0835c18║一點當頭痛著鞭，車牛闖破四禪天，眼空宇宙渾瀟
J36nB366_p0835c19║洒，殺活縱橫絕正偏。
J36nB366_p0835c20║第三世百丈海禪師，參馬祖，侍行次，見一群野鴨飛
J36nB366_p0835c21║過，祖曰：「是什麼？」師曰：「野鴨子。」祖曰：「甚處去？」師曰：「飛過
J36nB366_p0835c22║去也。」祖遂扭師鼻，負痛失聲。祖曰：「又道飛過去也。」師
J36nB366_p0835c23║於言下有省。次日，祖陞堂，眾纔集，師出卷卻席，祖便
J36nB366_p0835c24║下座。師隨至方丈，祖曰：「我適來未曾說話，汝為甚便
J36nB366_p0835c25║卷卻席？」師曰：「昨日被和尚搊得鼻頭痛。」祖曰：「汝昨日
J36nB366_p0835c26║向甚處留心？」師曰：「今日鼻頭又不痛也。」祖曰：「汝深明
J36nB366_p0835c27║昨日事。」
J36nB366_p0835c28║哭笑陞堂捲席回，電光影裏不安排，當陽一喝聾三
J36nB366_p0835c29║日，本地風光遍九垓。
J36nB366_p0835c30║第四世黃檗運禪師，參馬祖，值祖遷化。時百丈廬于
J36nB366_p0836a01║塔傍，師乃請問祖平日得力句。丈舉再參因緣，言：「老
J36nB366_p0836a02║僧昔被馬大師一喝，直得三日耳聾。」師聞舉，不覺吐
J36nB366_p0836a03║舌。百丈曰：「子已後莫承嗣馬祖去麼？」師曰：「不然。今日
J36nB366_p0836a04║因師舉，得見馬祖大機之用，然且不識馬祖。若嗣馬
J36nB366_p0836a05║祖，已後喪我兒孫。」丈曰：「如是，如是。見與師齊，減師半
J36nB366_p0836a06║德；見過於師，方堪傳授。子甚有超師之見。」一日，丈問：
J36nB366_p0836a07║「甚處來？」師曰：「大雄山下採菌子來。」丈曰：「還見大虫麼？」
J36nB366_p0836a08║師作虎聲，丈拈斧作斫勢，師打丈一摑，丈吟吟而笑，
J36nB366_p0836a09║遂歸。上堂曰：「大雄山下有一大虫，汝等諸人也須好
J36nB366_p0836a10║看。百丈老人今日親遭一口。」
J36nB366_p0836a11║耳聾三日示因由，直下知歸吐舌頭，喪我兒孫擔荷
J36nB366_p0836a12║得，傾湫倒嶽逞風流。
J36nB366_p0836a13║第五世臨濟玄禪師，在黃檗會中，時睦州為首座，勉
J36nB366_p0836a14║令問黃檗：「如何是佛法的的大意？」檗便打。如是三問，
J36nB366_p0836a15║三度被打，遂辭檗參大愚。愚問：「甚處來？」師曰：「黃檗。」愚
J36nB366_p0836a16║曰：「黃檗有何言句？」師遂舉前話，復云：「不知某甲有過
J36nB366_p0836a17║無過？」愚曰：「黃檗恁麼老婆為汝徹困，猶覓過在。」師於
J36nB366_p0836a18║言下大悟，云：「元來黃檗佛法無多子。」愚搊住曰：「者尿
J36nB366_p0836a19║床鬼子！適來道有過無過，如今又道佛法無多子，汝
J36nB366_p0836a20║見個什麼道理？速道！速道！」師於愚肋下築三拳，愚拓
J36nB366_p0836a21║開曰：「汝師黃檗，非干我事。」師回黃檗，舉前話，檗曰：「大
J36nB366_p0836a22║愚老漢饒舌，待來痛與一頓。」師曰：「說甚待來？即今便
J36nB366_p0836a23║打。」隨後一掌，檗曰：「者風顛漢來者裏捋虎鬚。」師便喝，
J36nB366_p0836a24║檗曰：「侍者！引者風顛漢參堂去。」
J36nB366_p0836a25║六十烏藤不肯休，三拳肋下豈輕酬，歸來依舊風顛
J36nB366_p0836a26║樣，煞得滹沱正脈流。
J36nB366_p0836a27║第六世興化獎禪師，初為臨濟侍者，後在三聖會裏，
J36nB366_p0836a28║嘗曰：「我向南方行腳一遭，拄杖頭不曾撥著一個會
J36nB366_p0836a29║佛法底人。」聖聞得，問曰：「汝具個什麼眼便恁麼道？」師
J36nB366_p0836a30║便喝，聖曰：「須是汝始得。」後又到大覺為院主，一日，覺
J36nB366_p0836b01║曰：「聞汝道向南方行腳一遭，拄杖頭不曾撥著一個
J36nB366_p0836b02║會佛法底人。汝憑個什麼道理與麼道？」師喝，覺便打；
J36nB366_p0836b03║師又喝，覺又打。來日從法堂過，覺召：「院主！我直下疑
J36nB366_p0836b04║汝昨日者兩喝。」師復喝，覺又打；師再喝，覺又打。師曰：
J36nB366_p0836b05║「某甲於三聖師兄處學得個賓主句，總被師兄折倒
J36nB366_p0836b06║了也，願與某甲個安樂法門。」覺曰：「者瞎漢來者裏納
J36nB366_p0836b07║敗闕，脫下衲衣痛與一頓。」師於言下薦得臨濟先師
J36nB366_p0836b08║於黃檗處喫痛棒底道理。開堂日，拈香云：「此炷香本
J36nB366_p0836b09║為三聖師兄，三聖於我太孤；本為大覺師兄，大覺於
J36nB366_p0836b10║我太賒。不如供養臨濟先師。」
J36nB366_p0836b11║東家學得賓主句，西家拆倒無依倚，衲衣脫下赤條
J36nB366_p0836b12║條，便見先師喫棒意。
J36nB366_p0836b13║第七世南院顒禪師，上堂云：「赤肉團上，璧立千仞。」時
J36nB366_p0836b14║有僧問：「赤肉團上，璧立千仞，豈不是和尚道？」師曰：「是。」
J36nB366_p0836b15║僧便掀倒禪床。師曰：「汝看者瞎驢亂作。」僧擬議，師便
J36nB366_p0836b16║打趁。
J36nB366_p0836b17║掀倒禪床珠走盤，當機覿面不瞞頇，棒頭有眼明如
J36nB366_p0836b18║日，要識真金火裏看。
J36nB366_p0836b19║第八世風穴沼禪師，參南院，院問：「南方一棒作麼商
J36nB366_p0836b20║量？」師曰：「作奇特商量。」師卻問：「和尚此間一棒作麼商
J36nB366_p0836b21║量？」院拈拄杖曰：「棒下無生忍，臨機不見師。」師於言下
J36nB366_p0836b22║大徹玄旨。李史君守郢州，請師上堂云：「祖師心印，狀
J36nB366_p0836b23║似鐵牛之機，去即印住，住即印破。秪如不去不住，印
J36nB366_p0836b24║即是？不印即是？」時盧陂長老出問：「某甲有鐵牛之機，
J36nB366_p0836b25║請師不搭印。」師曰：「慣釣鯨鯢澄巨浸，卻嗟蛙步𩥇泥
J36nB366_p0836b26║沙。」陂佇思，師喝曰：「長老何不進語？」陂擬議，師打一拂
J36nB366_p0836b27║子曰：「還記得話頭麼？試舉看。」陂擬開口，師又打一拂
J36nB366_p0836b28║子。牧主曰：「信知佛法與王法一般。」師曰：「見何道理？」牧
J36nB366_p0836b29║主曰：「當斷不斷，反招其亂。」師便下座。
J36nB366_p0836b30║棒下無生始半提，鐵牛心印露全機，傾腸剖腹人難
J36nB366_p0836c01║會，去住隨方絕是非。
J36nB366_p0836c02║第九世首山念禪師，晚居風穴會中，穴勉擔荷大法，
J36nB366_p0836c03║師曰：「願聞其要。」穴遂上堂，舉世尊以青蓮目顧視大
J36nB366_p0836c04║眾，乃曰：「正當恁麼時，且道說個什麼？若道不說而說，
J36nB366_p0836c05║又是埋沒先聖，且道說個什麼？」師乃拂袖下去，穴擲
J36nB366_p0836c06║拄杖歸方丈。侍僧問曰：「念法華因甚不秪對和尚？」穴
J36nB366_p0836c07║曰：「念法華會也。」次日與真園頭同上問訊，穴曰：「作麼
J36nB366_p0836c08║生是世尊不說說？」真曰：「鵓鳩樹頭鳴。」穴曰：「汝作許多
J36nB366_p0836c09║癡福作麼？何不體究言句？」又問師，師曰：「動容揚古路，
J36nB366_p0836c10║不墮悄然機。」穴謂真曰：「何不看念法華下語？」
J36nB366_p0836c11║眉端上薦與多言，拂袖下堂契本源，古路悄然行一
J36nB366_p0836c12║遍，靈山正脈始流傳。
J36nB366_p0836c13║第十世汾陽昭禪師，歷參知識七十一員。後到首山，
J36nB366_p0836c14║問：「百丈卷席，意旨如何？」山曰：「龍袖拂開全體現。」師曰：
J36nB366_p0836c15║「師意如何？」山曰：「象王行處絕狐蹤。」師於言下大悟，云：
J36nB366_p0836c16║「萬古碧潭空界月，再三撈摝始應知。」有問曰：「見何道
J36nB366_p0836c17║理，便爾自肯？」師曰：「正是我放身命處。」師頌三玄三要
J36nB366_p0836c18║曰：「三玄三要事難分，得意忘言道易親。一句明明該
J36nB366_p0836c19║萬象，重陽九日菊花新。」
J36nB366_p0836c20║拂開全體正堂堂，十智同真不覆藏，萬古碧潭空界
J36nB366_p0836c21║月，三玄三要獨超方。
J36nB366_p0836c22║第十一世石霜圓禪師，謁汾陽，經二年未許入室，每
J36nB366_p0836c23║見必詬罵。一日訴曰：「自至法席，不蒙指示，念歲月飄
J36nB366_p0836c24║忽，己事未明，有失出家之利。」語未卒，汾叱曰：「是惡知
J36nB366_p0836c25║識，敢裨販我。」怒舉杖逐之，師擬伸救，汾掩其口，乃大
J36nB366_p0836c26║悟曰：「是知臨濟道出嘗情。」師後室中插劍一口，以草
J36nB366_p0836c27║鞋一雙，水一盆，置在劍邊，每見人入室，即曰：「看看。」有
J36nB366_p0836c28║至劍邊擬議者，師曰：「險喪身失命了也。」便喝出。
J36nB366_p0836c29║觸著無明似未曾，總然有理也難申，白拈捉敗無多
J36nB366_p0836c30║子，道出常情意轉新。
J36nB366_p0837a01║第十二世楊岐會禪師，參慈明，總院事。每咨參，明曰：
J36nB366_p0837a02║「庫司事繁，且去。」他日又問，明曰：「監院異時兒孫遍天
J36nB366_p0837a03║下在，何用忙為？」一日，明出，師偵之小徑，搊住曰：「者老
J36nB366_p0837a04║漢今日須與我說，不說打汝去。」明曰：「知是般事便休。」
J36nB366_p0837a05║語未卒，師大悟。一日，明上堂，師問：「幽鳥語喃喃，辭雲
J36nB366_p0837a06║入亂峰時如何？」明曰：「我行荒草裏，汝又入深村。」師曰：
J36nB366_p0837a07║「官不容針，更借一問。」明便喝，師曰：「好喝！」明又喝，師亦
J36nB366_p0837a08║喝，明連喝兩喝，師禮拜，明曰：「此事是個人方能擔荷。」
J36nB366_p0837a09║師拂袖便行。
J36nB366_p0837a10║狹路相逢一著先，深村荒草話難圓，知般事了為貲
J36nB366_p0837a11║本，三腳驢兒信手牽。
J36nB366_p0837a12║第十三世白雲端禪師，參楊岐，岐問：「受業師為誰？」師
J36nB366_p0837a13║曰：「茶陵郁和尚。」岐曰：「聞伊過橋遭攧有省，作偈甚奇，
J36nB366_p0837a14║能記否？」師誦偈，岐笑而趨起。師愕然，通夕不寐。黎明，
J36nB366_p0837a15║咨詢之。岐曰：「汝見昨日打敺儺者麼？」師曰：「見。」岐曰：「汝
J36nB366_p0837a16║一籌不及渠。」師復駭曰：「意旨如何？」岐曰：「渠愛人笑，汝
J36nB366_p0837a17║怕人笑。」師大悟。
J36nB366_p0837a18║無端一笑起淆訛，親切鉤錐不用多，翻轉面皮關鎖
J36nB366_p0837a19║脫，明珠一顆照山河。
J36nB366_p0837a20║第十四世五祖演禪師，參白雲，遂問南泉摩尼珠話，
J36nB366_p0837a21║雲叱之，師領悟，獻投機偈曰：「山前一片閒田地，叉手
J36nB366_p0837a22║叮嚀問祖翁；幾度賣來還自買，為憐松竹引清風。」雲
J36nB366_p0837a23║特印可，令掌磨事。未幾，雲語曰：「有數禪客自廬山來，
J36nB366_p0837a24║皆有悟入處，教伊說亦說得，有來繇舉因緣問伊亦
J36nB366_p0837a25║明得，教伊下話亦下得，秪是未在。」師遂疑，私自計曰：
J36nB366_p0837a26║「既悟了明得說得，如何卻未在？」參究累日，忽然省悟，
J36nB366_p0837a27║從前寶惜一時放下，走見白雲，雲為手舞足蹈，師後
J36nB366_p0837a28║曰：「吾因茲出一身白汗，便明得下載清風。」
J36nB366_p0837a29║通身白汗露珠流，只用些些這藥頭，祖父田園買賣
J36nB366_p0837a30║了，更憐松竹沒來由。
J36nB366_p0837b01║第十五世圜悟勤禪師，為五祖侍者，一日，部使詣祖
J36nB366_p0837b02║問道，祖曰：「提刑少年曾讀小豔詩否？有兩句頗相近，
J36nB366_p0837b03║頻呼小玉元無事，只要檀郎認得聲。」部使應喏喏，祖
J36nB366_p0837b04║曰：「且仔細。」師侍立次，問曰：「提刑會否？」祖曰：「他秪認得
J36nB366_p0837b05║聲。」師曰：「秪要檀郎認得聲，他既認得聲，為甚卻不是？」
J36nB366_p0837b06║祖曰：「如何是祖師西來意？庭前柏樹子聻？」師忽有省，
J36nB366_p0837b07║遽出，見雞飛上欄干，鼓翅而鳴，乃曰：「此豈不是聲？」遂
J36nB366_p0837b08║呈偈曰：「金鴨香銷錦繡幃，笙歌叢裏醉扶歸，少年一
J36nB366_p0837b09║段風流事，秪許佳人獨自知。」祖遍謂山中耆宿曰：「我
J36nB366_p0837b10║侍者參得禪也。」
J36nB366_p0837b11║小玉頻呼一線通，香銷金鴨眼初紅，雞鳴撩起許相
J36nB366_p0837b12║思，搭在欄干九曲中。
J36nB366_p0837b13║第十六世虎丘隆禪師，謁圓悟，悟問：「見見之時，見非
J36nB366_p0837b14║是見，見猶離見，見不能及。」舉拳云：「還見麼？」師曰：「見。」悟
J36nB366_p0837b15║曰：「頭上安頭。」師聞，脫然契證。悟叱曰：「見個什麼道理？」
J36nB366_p0837b16║師曰：「竹密不妨流水過。」悟肯之。有問曰：「隆藏主柔易
J36nB366_p0837b17║若此，何能為哉？」悟曰：「瞌睡虎耳。」
J36nB366_p0837b18║拳頭舉起大粗生，睡虎通身是眼睛，竹密不妨流水
J36nB366_p0837b19║過，曹溪一滴振家聲。
J36nB366_p0837b20║第十七世應庵華禪師，見虎丘，侍行半載，頓明大事。
J36nB366_p0837b21║丘忌日，師拈香云：「平生沒興，撞著者無意智老和尚，
J36nB366_p0837b22║做盡伎倆，湊泊不得，從此卸卻干戈，隨分著衣喫飯，
J36nB366_p0837b23║二十年來坐曲彔木，懸羊頭，賣狗肉，知他有甚憑據？
J36nB366_p0837b24║雖然，一年一度燒香日，千古令人恨轉深。」
J36nB366_p0837b25║聲香味觸辨縱橫，官不容針車馬通，密用全提誰解
J36nB366_p0837b26║會，父慈子孝立家風。
J36nB366_p0837b27║第十八世密庵傑禪師，參應庵，一日庵問：「如何是正
J36nB366_p0837b28║法眼？」師遽答曰：「破砂盆。」庵頷之。未幾辭白省覲，庵以
J36nB366_p0837b29║偈送曰：「大徹投機句，當陽廓頂門，相從今四載，徵詰
J36nB366_p0837b30║洞無痕。雖未付缽袋，氣宇吞乾坤，卻把正法眼，喚作
J36nB366_p0837c01║破砂盆。此行將省覲，切忌便躲跟，吾有末後句，待歸
J36nB366_p0837c02║要汝遵。」
J36nB366_p0837c03║當人掇出破砂盆，價重須彌此話行，更把葫蘆傾倒
J36nB366_p0837c04║地，難教收拾累兒孫。
J36nB366_p0837c05║第十九世破庵先禪師，參密庵。庵住靈隱，師分座。有
J36nB366_p0837c06║道者請益，曰：「胡孫子捉不住，願垂開示。」師曰：「用捉作
J36nB366_p0837c07║麼？如風吹水，自然成紋。」
J36nB366_p0837c08║風旛不是虎頭斑，鼻孔平空遭打翻，血脈至今流不
J36nB366_p0837c09║竭，閻浮移在海南邊。
J36nB366_p0837c10║第二十世無準範禪師，初謁育王佛炤，炤問：「何處人？」
J36nB366_p0837c11║師曰：「劍州。」炤曰：「帶得劍來麼？」師隨聲便喝，炤笑曰：「者
J36nB366_p0837c12║烏頭子也亂作。」後至靈隱破庵，居第一座。同遊石筍
J36nB366_p0837c13║庵，有道者請益胡孫子話，師於侍傍大悟。後開法，一
J36nB366_p0837c14║香供破庵。
J36nB366_p0837c15║因風吹水水成紋，殺卻猢猻見太平，明取烏頭端的
J36nB366_p0837c16║處，西川隆慶劍州人。
J36nB366_p0837c17║第二十一世雪巖欽禪師，在無準會下，每遇入室，舉
J36nB366_p0837c18║主人公便可𨁝跳；舉衲僧巴鼻、佛祖爪牙，更無下口
J36nB366_p0837c19║處，此病礙在胸中。十年後，過浙東天、育兩山，偶佛殿
J36nB366_p0837c20║前行，忽然抬眸見一株古柏，觸著向來所得境界，和
J36nB366_p0837c21║底一時颺下，礙膺之物樸然而散，始見徑山老人立
J36nB366_p0837c22║地處，正好三十拄杖。
J36nB366_p0837c23║掀翻柏子廓然醒，突出金剛正眼睛，百煉爐中呈伎
J36nB366_p0837c24║倆，團團輥出口通身。
J36nB366_p0837c25║第二十二世高峰妙禪師，謁雪巖，纔問訊，被打出。後
J36nB366_p0837c26║凡入門，巖便問：「誰與汝拖者死屍來？」隨即打出。後因
J36nB366_p0837c27║睹五祖真贊，忽然打破疑情。一日，巖問：「日間浩浩時
J36nB366_p0837c28║作得主麼？」師曰：「作得主。」巖曰：「睡夢中作得主麼？」師曰：
J36nB366_p0837c29║「作得主。」巖曰：「正睡著時，無夢、無想、無見、無聞，主在什
J36nB366_p0837c30║麼處？」師無對，遂奮志入龍鬚。越五載，偶同宿友推枕
J36nB366_p0838a01║墮地作聲，廓然大徹，自謂：「如在網羅中跳出，元來秪
J36nB366_p0838a02║是舊時人，不改舊時行履處。」自此安邦定國，天下太
J36nB366_p0838a03║平，一念無為，十方坐斷。
J36nB366_p0838a04║枕頭撲落露尸骸，萬戶千門一踏開，幾度秋風歸未
J36nB366_p0838a05║得，抬眸忽地故鄉來。
J36nB366_p0838a06║第二十三世中峰本禪師，因觀流泉有省，詣高峰求
J36nB366_p0838a07║證，峰打趁出。既而民間訛傳官選童男女，師問：「忽有
J36nB366_p0838a08║人來問和尚討童男女時如何？」峰曰：「我但度竹篦子
J36nB366_p0838a09║與他。」師於言下洞然徹法底源。峰書真贊付師曰：「我
J36nB366_p0838a10║相不思議，佛祖莫能視，獨許不肖兒，見得半邊鼻。」
J36nB366_p0838a11║竹篦現出童男相，直下翻身洞底源，鼻孔穿來只一
J36nB366_p0838a12║半，至今描畫不完全。
J36nB366_p0838a13║第二十四世千巖長禪師，見中峰，峰問：「日用如何？」師
J36nB366_p0838a14║曰：「念佛。」峰曰：「佛今何在？」師擬議，峰厲聲斥之。師求示
J36nB366_p0838a15║法要，峰授以狗子無佛性話。三年，因住望亭，聞雀聲
J36nB366_p0838a16║有省，峰復斥之，師憤然。夜半，忽鼠翻食貓器，墮地有
J36nB366_p0838a17║聲，恍然開悟，覺身躍起數丈，如蟬蛻汙濁之中，浮游
J36nB366_p0838a18║玄間，天地一時清朗。復往質峰，峰問：「趙州何故云無？」
J36nB366_p0838a19║師曰：「鼠食貓飯。」峰曰：「未也。」師曰：「飯器破矣。」峰曰：「破後
J36nB366_p0838a20║如何？」師曰：「築碎方甓。」峰乃微笑。
J36nB366_p0838a21║狗無佛性鼠生瞋，觸著通身冷汗淋，方甓盡情築碎
J36nB366_p0838a22║了，忽然開眼自知音。
J36nB366_p0838a23║第二十五世萬峰蔚禪師，謁千巖，巖便問：「將什麼與
J36nB366_p0838a24║老僧相見？」師豎拳云：「者裏與和尚相見。」巖曰：「死了燒
J36nB366_p0838a25║了，向何處安身立命？」師曰：「漚生漚滅水還在，風息波
J36nB366_p0838a26║平月映潭。」巖問：「不是心，不是佛，不是物，是個什麼？」師
J36nB366_p0838a27║以坐具打一圓相，叉手而立。一日，普請斫松，師拈圓
J36nB366_p0838a28║石作獻珠狀，曰：「請師酬價。」巖曰：「不值半文錢。」師曰：「瞎。」
J36nB366_p0838a29║巖曰：「我也瞎，汝也瞎。」師曰：「瞎！瞎！」巖命師充第一座。一
J36nB366_p0838a30║日，巖上堂，舉：「無風荷葉動，必定有魚行。」師震威一喝，
J36nB366_p0838b01║拂袖便行。巖示偈曰：「鬱鬱黃花滿目秋，白雲端坐碧
J36nB366_p0838b02║峰頭；無賓主句輕拈出，一喝千江水逆流。」
J36nB366_p0838b03║兩次三番爬著癢，磕來砰去貴承當，無賓主句輕拈
J36nB366_p0838b04║出，一喝轟天全體彰。
J36nB366_p0838b05║第二十六世寶藏普持禪師，萬峰付師偈曰：「大愚肋
J36nB366_p0838b06║下痛還拳，三要三玄絕正偏；臨濟窟中師子子，燈燈
J36nB366_p0838b07║續燄古今傳。」峰臨入滅時，門人問曰：「和尚會中幾人
J36nB366_p0838b08║得法弟子？」峰示偈曰：「慈悲無念，花開果熟；因地分明，
J36nB366_p0838b09║慧寶致囑。清徹源源一派流，千古萬古來相續。」
J36nB366_p0838b10║拳揮掌觸示端由，玄要家風據令酬，粉碎山河無剩
J36nB366_p0838b11║跡，風流徹骨有來頭。
J36nB366_p0838b12║第二十七世東明旵禪師，因睹松有省，見寶藏，具陳
J36nB366_p0838b13║悟因。藏斥之，遂親炙座下。一日，藏問：「心不是佛，智不
J36nB366_p0838b14║是道，汝云何會？」師向前問訊，叉手而立。藏呵曰：「汝在
J36nB366_p0838b15║此許多時，還作者個見解？」師乃發憤。至第二日，驀然
J36nB366_p0838b16║徹法源底。遂呈偈曰：「一拳打破太虛空，百億須彌不
J36nB366_p0838b17║露蹤。借問個中誰是主，扶桑湧出一輪紅。」
J36nB366_p0838b18║打破虛空不露蹤，頂門湧出一輪紅，依稀似曲纔堪
J36nB366_p0838b19║聽，又被風吹別調中。
J36nB366_p0838b20║第二十八世海舟慈禪師，初於萬峰機下有省，遂廬
J36nB366_p0838b21║于洞庭山。後一僧呵其見解，師即棄庵詣東明。一日，
J36nB366_p0838b22║明問：「曾見人否？」師曰：「見萬峰。」明曰：「萬峰即今在什麼
J36nB366_p0838b23║處？」師罔然。明曰：「恁麼則何曾見萬峰？」師歸寮三晝夜，
J36nB366_p0838b24║寢食俱忘，偶香燈繩斷墮地，廓然大悟。詣關前呈悟
J36nB366_p0838b25║繇，明曰：「老闍黎承嗣萬峰去。」師曰：「和尚為我打徹，豈
J36nB366_p0838b26║得承嗣萬峰？」明遂出關，陞座曰：「瞿曇有意向誰傳？迦
J36nB366_p0838b27║葉無端開笑顏。到此豈容七佛長？文殊面赤也茫然。
J36nB366_p0838b28║今朝好笑東明事，千古令人費唾涎。幸得海公忘我
J36nB366_p0838b29║我，濟宗一脈續綿綿。」擲拄杖云：「千斤擔子方全付，玄
J36nB366_p0838b30║要如今拄杖談。」以拂子擊三擊，下座。
J36nB366_p0838c01║燈滅繩斷賊身現，腦後神光飛白練，耀古輝今遍大
J36nB366_p0838c02║千，逢人拈出吹毛劍。
J36nB366_p0838c03║第二十九世寶峰瑄禪師，因海舟造塔院，斧傷足有
J36nB366_p0838c04║省，乃充火頭。一日，負柴舟見，曰：「將棘刺去作甚麼？」師
J36nB366_p0838c05║曰：「是柴。」舟呵呵大笑，師罔然。舟曰：「是柴，將去燒卻。」師
J36nB366_p0838c06║遂起疑，曰：「和尚畢竟是個什麼道理，故爾問我？」是夕，
J36nB366_p0838c07║刻意參究，不覺被火燎去眉毛，面如刀割，以鏡炤之，
J36nB366_p0838c08║豁然大悟，作偈呈舟，舟便打。師奪拄杖，曰：「者條六尺
J36nB366_p0838c09║竿，幾年不用，今日又要重拈。」舟大笑。師又呈偈曰：「棒
J36nB366_p0838c10║頭著處血痕斑，笑裏藏刀仔細看，不是英靈真漢子，
J36nB366_p0838c11║死人喫棒舞喃喃。」舟曰：「即此偈語，可紹吾宗。」
J36nB366_p0838c12║傷鋒刖足痛無般，燎卻眉毛更不堪，莫向鬼窟作活
J36nB366_p0838c13║計，灼然一座白雲關。
J36nB366_p0838c14║第三十世天奇瑞禪師，參寶峰，峰問：「甚處來？」師曰：「北
J36nB366_p0838c15║京。」曰：「別有去處麼？」師曰：「隨方瀟灑。」曰：「曾到四川否？」師
J36nB366_p0838c16║曰：「到。」曰：「四川境界與此間如何？」師曰：「江山雖異，風月
J36nB366_p0838c17║一般。」寶豎拳曰：「還有者個麼？」師曰：「無。」曰：「因甚卻無？」師
J36nB366_p0838c18║曰：「非我境界。」曰：「如何是汝境界？」師曰：「諸佛不能識，誰
J36nB366_p0838c19║敢強安名？」曰：「汝豈不是著空？」師曰：「終不向鬼窟裏作
J36nB366_p0838c20║活計。」曰：「西天九十六種外道，汝是第一。」師拂袖便行。
J36nB366_p0838c21║寶乃付偈曰：「濟山棒喝如輕觸，殺活從茲手眼親，聖
J36nB366_p0838c22║解凡情俱坐斷，曇華猶放一枝新。」
J36nB366_p0838c23║隔墻忽地喚哪哪，箭入髑髏這老婆，四百病中重拔
J36nB366_p0838c24║出，咬人獅子柰他何。
J36nB366_p0838c25║第三十一世絕學聰禪師，依天奇，奇問：「苦樂皆心，因
J36nB366_p0838c26║何外取？」師曰：「秪為不了。」曰：「是非皆事，因何妄承？」師曰：
J36nB366_p0838c27║「錯認定盤星。」曰：「迷悟皆人，因何不懂？」師曰：「早知燈是
J36nB366_p0838c28║火，豈向四方求？」奇乃付偈曰：「道者心同慈嫗心，爭教
J36nB366_p0838c29║赤子困群陰？輔成架海金樑子，佛缺方知補浩任。」師
J36nB366_p0838c30║後居龍泉寺，有僧問：「如何是本來面目？」師曰：「石香亭。」
J36nB366_p0839a01║僧云：「便恁麼去時如何？」師曰：「喪卻了也。」僧問：「今朝盂
J36nB366_p0839a02║夏八日，天下叢林皆慶如來降誕之辰，未審如來何
J36nB366_p0839a03║處降生？」師於几上畫個圓相。
J36nB366_p0839a04║獨立沙場斑馬嘶，幾回征戰淚沾衣，不因途路南針
J36nB366_p0839a05║指，八陣如何得解圍。
J36nB366_p0839a06║第三十二世笑巖寶禪師，參絕學，便問：「十聖三賢已
J36nB366_p0839a07║全聖智，如何道不明斯旨？」學厲聲曰：「十聖三賢爾已
J36nB366_p0839a08║知，如何是斯旨？速道！」師下語不契。一日，洗菜次，偶一
J36nB366_p0839a09║莖菜墮水，逐水圜轉，捉不著，忽有省，遂攜籃歸。學見，
J36nB366_p0839a10║便問：「是什麼？」師曰：「一藍菜。」學曰：「何不別道一句？」師曰：
J36nB366_p0839a11║「請和尚別問來。」後與學圍爐次，學曰：「人人有個本來
J36nB366_p0839a12║父母，子之父母今在何處？」師曰：「一火焚之。」學曰：「恁麼
J36nB366_p0839a13║則子無父母耶？」師曰：「有即有，佛眼覷不見。」師曰：「子還
J36nB366_p0839a14║見麼？」師曰：「某亦不見。」學曰：「為什麼不見？」師曰：「若見則
J36nB366_p0839a15║非真父母。」遂呈偈曰：「本來真父母，歷劫不曾離，起坐
J36nB366_p0839a16║承他力，寒溫亦共知。相逢不相見，相見不相識，為問
J36nB366_p0839a17║今何在？分明舉似師。」學深肯之。
J36nB366_p0839a18║急水灘頭徹底傾，青天撈得對師呈，一雙赤手無他
J36nB366_p0839a19║計，賊入空房解轉身。
J36nB366_p0839a20║第三十三世幻有傳禪師，聞燈花爆聲有省，直造北
J36nB366_p0839a21║方參笑巖求證。巖曰：「汝將從前得力處一一說來。」師
J36nB366_p0839a22║具實答。語中間，巖驀趯出鞋曰：「向者裏道一句看。」遂
J36nB366_p0839a23║把師話端一齊打斷。師通夕不寐，明晨佇立簷下，巖
J36nB366_p0839a24║見喚師，師回顧，巖翹一足作脩羅障日月勢，師當下
J36nB366_p0839a25║脫然。一日，巖入堂曰：「我者拄杖要與人，有要底麼？」首
J36nB366_p0839a26║座曰：「某甲要。」巖曰：「汝要作麼？」座曰：「要他鏟斷天下人
J36nB366_p0839a27║舌根。」巖以杖架肩曰：「楖栗橫擔不顧人，直入千峰萬
J36nB366_p0839a28║峰去。」師躍然下禪床曰：「恁麼須分付某甲往前迎取。」
J36nB366_p0839a29║巖笑曰：「汝當久久執持一番，始可打草去也。」乃贈一
J36nB366_p0839a30║笠曰：「以此覆之，無露圭角。」
J36nB366_p0839b01║燈花熚爆夜叉頭，隻履遭人截斷喉，回首風前多意
J36nB366_p0839b02║氣，修羅面目太風流。
J36nB366_p0839b03║第三十四世密雲悟禪師，因挑柴過一山灣，見一堆
J36nB366_p0839b04║柴突露面前，忽有省，遂依幻有和尚脫白，請益幻，幻
J36nB366_p0839b05║曰：「汝若到者田地，便放身倒臥。」嗣後惟加罵詈，師慚
J36nB366_p0839b06║悶交感。一日城歸，過銅棺山頂，忽覺情與無情煥然
J36nB366_p0839b07║等現，正所謂大地平沉底境界。時幻遷北京，乃往覲，
J36nB366_p0839b08║幻問：「汝有新會處麼？」師曰：「一人有慶，萬民樂業。」幻曰：
J36nB366_p0839b09║「汝又作麼生？」師曰：「某甲得得來省覲和尚。」幻曰：「念子
J36nB366_p0839b10║遠來，放汝三十棒。」師抽身便出。一日，幻問：「忽有人問，
J36nB366_p0839b11║汝如何秪對？」師驀豎拳，幻曰：「老僧不曉得者是什麼
J36nB366_p0839b12║意思？」師曰：「莫道和尚不曉得，三世諸佛也不曉得。」又
J36nB366_p0839b13║一日，幻舉拂問：「諸方還有者個麼？」師震威一喝，幻曰：
J36nB366_p0839b14║「好一喝。」師連喝兩喝，歸位。幻囑師扶佛法，師呈偈曰：
J36nB366_p0839b15║「若據某甲扶佛法，任他○○○○○，都來總與三十
J36nB366_p0839b16║棒，莫道分明為賞罰。」
J36nB366_p0839b17║中興濟北展經綸，銅棺峰頭眼廓明，陷落華山百二
J36nB366_p0839b18║座，棒頭敲出玉麒麟。
J36nB366_p0839b19║第三十五世浮石賢禪師，首謁湛然和尚。湛問：「如何
J36nB366_p0839b20║是佛法的的大意？」師曰：「老老大大，還問者箇話。」湛休
J36nB366_p0839b21║去。一日，同諸禪侶閱《五燈會元》，值七賢女觀尸陀林
J36nB366_p0839b22║因緣有省，遂說偈曰：「一池蛙鼓夜喧喧，歷歷明明道
J36nB366_p0839b23║口邊。通報五湖林下客，從今不必更加參。」次詣金粟
J36nB366_p0839b24║參密雲和尚。一日，侍立次，雲曰：「古人問：『如何是諸佛
J36nB366_p0839b25║出身處？』荅：『薰風自南來，殿閣生微涼。』汝作麼會？」師不
J36nB366_p0839b26║能荅。雲曰：「快還我下落。」師瞢然力參，三晝夜連呈數
J36nB366_p0839b27║偈，雲俱言未在。師自慚後有會處，便入臥室禮曰：「某
J36nB366_p0839b28║會也。」雲曰：「如何是汝會處？」師曰：「鷂子過新羅。」雲曰：「未
J36nB366_p0839b29║在，還我偈來。」師即書曰：「薰風自南來，殿閣生微涼。我
J36nB366_p0839b30║今看破處，也只是尋常。」雲深然之。
J36nB366_p0839c01║七賢覷破銅山崩，展翅鵬吞六合雲，太白峰前高調
J36nB366_p0839c02║在，神洲法脈暗流通。
J36nB366_p0839c03║牧牛頌
J36nB366_p0839c04║未牧
J36nB366_p0839c05║四蹄無力望空哮，不辨東西路轉遙，頭角縱橫昂意
J36nB366_p0839c06║氣，那知舉步犯人苗。
J36nB366_p0839c07║初調
J36nB366_p0839c08║歪斜鼻孔強教穿，動著些兒痛下鞭，牢把繩頭無間
J36nB366_p0839c09║歇，日親日近不須牽。
J36nB366_p0839c10║受制
J36nB366_p0839c11║一從鞭策受奔馳，溪北溪南步步隨，短笛無腔堪入
J36nB366_p0839c12║耳，晚山歸去竟忘疲。
J36nB366_p0839c13║回首
J36nB366_p0839c14║望月江天掇轉頭，山山春草飽堪休，自從認得家園
J36nB366_p0839c15║處，煙霧橫眠影不留。
J36nB366_p0839c16║馴伏
J36nB366_p0839c17║念茲在茲綠楊煙，收放隨隨得自然，縱使一朝無覓
J36nB366_p0839c18║處，依然不出碧溪邊。
J36nB366_p0839c19║無礙
J36nB366_p0839c20║類類同途萬法如，翻身直上戴嵩圖，南泉活計乘時
J36nB366_p0839c21║用，雙角無欄樂有餘。
J36nB366_p0839c22║任運
J36nB366_p0839c23║窗中躍出入雲中，尾上煙霞色正濃，帶月始從芳草
J36nB366_p0839c24║去，歸來又踏落花紅。
J36nB366_p0839c25║相忘
J36nB366_p0839c26║渠無牧我我無渠，饑向芳叢渴飲溪，爛嚼清風忘歲
J36nB366_p0839c27║月，天荒地老未曾知。
J36nB366_p0839c28║獨照
J36nB366_p0839c29║舉目無人在翠微，東風嫋嫋鷓鴣啼，西天朝去暮東
J36nB366_p0839c30║土，古澗寒泉秪自知。
J36nB366_p0840a01║雙泯
J36nB366_p0840a02║海底行藏絕影蹤，月穿波浪水含空，清虛一道家風
J36nB366_p0840a03║別，描不成兮畫不工。