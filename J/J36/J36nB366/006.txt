J36nB366_p0849c01║大方禪師禪燈語錄卷六
J36nB366_p0849c02║嗣法門人超鳴編
J36nB366_p0849c03║佛事
J36nB366_p0849c04║送諸檀神位入不二堂，示語。師云：「刱立禪燈振祖風，
J36nB366_p0849c05║騰今耀古不殊同，生擒戴角三山虎，活捉驪珠四海
J36nB366_p0849c06║龍。一二承萱張吉甫，四三敬老秀南翁，諸檀竭力人
J36nB366_p0849c07║天祐，眾善齊歸法道隆。如是因緣如是果，無邊勝福
J36nB366_p0849c08║享無窮，千年常住無生滅，萬載留名表始終。世世知
J36nB366_p0849c09║因居佛地，生生不昧主人公。」遂托神位云：「過去、未來、
J36nB366_p0849c10║現在，各各還知自己安身立命處麼？山僧今日和盤
J36nB366_p0849c11║托出，更有一問：大眾！且道如何是吉甫、承萱、敬泉、秀
J36nB366_p0849c12║南諸公的面目？汝若識得他的面目，便識得自己的
J36nB366_p0849c13║面目，識得自己的面目，更識得三世諸佛、歷代祖師
J36nB366_p0849c14║的面目。總未識得，山僧不免重下註腳。」乃安神位云：
J36nB366_p0849c15║「金剛不壞金剛德，無漏堂中無漏功。」
J36nB366_p0849c16║為項秀南居士封棺。師云：「秀南翁，秀南翁，撒手懸崖
J36nB366_p0849c17║末後雄，覿體不違諸佛道，轉身抹過太虛空。庭前親
J36nB366_p0849c18║友談如昨，堂上兒孫淚血紅，惟孝惟仁無盡意，思恩
J36nB366_p0849c19║思德不雷同。孝揚冉子稱千古，名與張公萬世隆。」驀
J36nB366_p0849c20║豎拄杖，云：「秀南居士到這裏，還有羅籠不肯住、呼喚
J36nB366_p0849c21║不回頭者麼？咦！勿用山僧重註腳，相逢盡在不言中。」
J36nB366_p0849c22║以拄杖打圓相，云：「封。」
J36nB366_p0849c23║盡七，請對靈垂示。師云：「及第心空孝善前，心空及第
J36nB366_p0849c24║為君宣，全消億劫情緣盡，掃蕩多生溺愛纏。表正行
J36nB366_p0849c25║端登兩足，行端表正佛齊肩，上和下睦陰陽順，令子
J36nB366_p0849c26║賢孫世代綿。靜坐影堂恒自在，看來真是火中蓮，金
J36nB366_p0849c27║蓮一朵根深秀，玉蕊枝頭五葉鮮。七寶池中紅燦燦，
J36nB366_p0849c28║八功德水碧漣漣，波光淡蕩涵秋月，花雨繽紛散滿
J36nB366_p0849c29║天。踏著上頭關捩子，率陀宮裏伴金仙，有人未識君
J36nB366_p0849c30║前事，今日山僧再舉圓。」復云：「昔日古唐頻布施，當年
J36nB366_p0850a01║繡雪化慳貪，披霜帶露勤精進，冒雨衝風自肯甘。密
J36nB366_p0850a02║密禪燈大護法，綿綿大覺小伽藍，時時極樂無生話，
J36nB366_p0850a03║刻刻蓮邦國裏談。勝境明師曾頂禮，名山知識應時
J36nB366_p0850a04║參，汗勞能忍曾無怠，不惜危亡力荷擔。大眾！正恁麼
J36nB366_p0850a05║時，且道秀南居士真機獨露、迥脫塵緣又如何委悉？」
J36nB366_p0850a06║豎起拂子，云：「一道靈光常不昧，堂堂在處現瞿曇。」
J36nB366_p0850a07║為瞿氏老安人臨終垂示。師云：「智種靈苗，同希增秀，
J36nB366_p0850a08║果熟香飄，我今受授。阿耨菩提，達無前後，生死關頭，
J36nB366_p0850a09║急須通透。祗如獨脫一句作麼生道？阿呵呵！無男女
J36nB366_p0850a10║相箇中賢，本地風光名不朽。」
J36nB366_p0850a11║請對靈垂示。師云：「惟君道念如天遠，汝又誠心地久
J36nB366_p0850a12║長，列聖若知冰雪冷，諸賢聞聽攪枯腸。」以如意擊香
J36nB366_p0850a13║几一下，云：「寂蓮！寂蓮！可聞麼？」又擊一下，云：「還會麼？攜
J36nB366_p0850a14║身換步出蘭房，端坐無為在影堂，彈指直超安樂國，
J36nB366_p0850a15║剎那迥脫即西方。咄！山僧今日毫無贈，般若聊將為
J36nB366_p0850a16║舉揚。」
J36nB366_p0850a17║為繡雪堂頤陳大師燒香。師云：「霜鋒雪刃氣磨礱，兩
J36nB366_p0850a18║處開堂演濟宗，繡雪堂前弘大教，祗園會上播家風。
J36nB366_p0850a19║金明列派分南北，興善抽枝迥別同，法至婁東經暑
J36nB366_p0850a20║夏，道行吳地幾寒冬。婆心特煞為人切，願力弘深志
J36nB366_p0850a21║未窮，報化佛頭談實相，豈期縮手告緣終？」遂擊香几
J36nB366_p0850a22║一下，云：「現前大眾還知我繡雪堂上法兄和尚絕後
J36nB366_p0850a23║光前、波翻浪湧底樂處麼？若有知得，不妨師師授受、
J36nB366_p0850a24║祖祖相傳，作他兒孫源遠流長去也。」喝一喝，云：「拈起
J36nB366_p0850a25║一枝無孔笛，好風吹入九霄宮。」
J36nB366_p0850a26║為繆仕賢居士臨終垂示。師云：「八十年來一老叟，真
J36nB366_p0850a27║誠朴實出人頭，未生面目君須薦，脫體風流得自由。
J36nB366_p0850a28║遍界縱橫憑去住，隨方瀟洒任優游，塵塵渾入毘盧
J36nB366_p0850a29║性，剎剎圓融最勝幽。一切聖賢如電拂，大千沙界海
J36nB366_p0850a30║中漚。」
J36nB366_p0850b01║為齊葵林居士臨終垂示。師云：「恕名齊姓，別號葵林，
J36nB366_p0850b02║透海穿山，努力追尋，撒手他方高著眼，看來誰合我
J36nB366_p0850b03║胸襟？老居士！當著猛省，更莫沉吟。然雖如是，且道末
J36nB366_p0850b04║後一句又作麼生？咦！一覺黃粱歸故里，光前裕後孰
J36nB366_p0850b05║知心？」
J36nB366_p0850b06║請對靈垂示。師云：「堂中宴坐誰為主？室內橫眠孰作
J36nB366_p0850b07║賓？坐臥主賓原不二，同觀一體現三身。法身無相君
J36nB366_p0850b08║須薦，法眼無瑕汝自珢。肉身是假終歸假，色相非真
J36nB366_p0850b09║卻像真。真假齊齊齊不立，堂堂獨露本來人。齊老居
J36nB366_p0850b10║士識得本來面目，成佛已竟。」良久，震威喝一喝，云：「當
J36nB366_p0850b11║陽一喝三身具，覿面全提兩足尊。」
J36nB366_p0850b12║為張桂亭居士對靈垂示。師云：「桂亭桂亭，昭昭靈靈，
J36nB366_p0850b13║師長不問，撩起便行。撒手懸崖與麼去，千華臺上證
J36nB366_p0850b14║無生。」
J36nB366_p0850b15║為顧爾招居士對靈垂示。師云：「昔日深思顧爾招，先
J36nB366_p0850b16║年一帶至瓶窯，途中底事叨君力？柳燭枝香特為燒。
J36nB366_p0850b17║半偈頓超離五慾，電光影裏八風飄。」
J36nB366_p0850b18║請為嚴雲山居士對靈垂示。師云：「老僧舉目視雲山，
J36nB366_p0850b19║靜坐虛堂體自閒，昔日曾為門弟子，今朝信步一回
J36nB366_p0850b20║還。故我雲山居士法名即是寂光，就向於法名上指
J36nB366_p0850b21║引他一條直徑，令他隨方自在，到處逍遙。寂光三昧
J36nB366_p0850b22║遍河沙，凡聖含靈共我家，一念不生全體現，六根纔
J36nB366_p0850b23║動被雲遮。」驀豎拳，云：「處士嚴公還見寂光麼？」復展手，
J36nB366_p0850b24║云：「若向這裏承當得去，名為頭頭上明、物物上了。山
J36nB366_p0850b25║僧恁麼告報，汝等還識得雲山居士也無？」良久，乃拍
J36nB366_p0850b26║香几，云：「一擊忘所知，更不假修持，動容揚古路，不墮
J36nB366_p0850b27║悄然機。」
J36nB366_p0850b28║為寂中上座舉火。師云：「婁江生兮婁東死，死後生前
J36nB366_p0850b29║在己躬，立志出家明大事，堯峰薙髮上天童。清關橋
J36nB366_p0850b30║畔非遊戲，太白峰頭問密翁，十載殷勤山不出，多年
J36nB366_p0850c01║共住眾禪宮。孑身仍舊歸鄉隱，脫體重新越始終，六
J36nB366_p0850c02║十九年心未歇，未生面目與君通。」攛火把，云：「看取爐
J36nB366_p0850c03║頭真火色，方知腳下綻芙蓉。」
J36nB366_p0850c04║為悅修禪人舉火。師云：「為法忘軀這比丘，尋師訪友
J36nB366_p0850c05║不停留，悄然一念迴光去，脫體風流得自由。正與麼
J36nB366_p0850c06║時，還信得及麼？若信得及，四恩三有一齊酬。祗如酬
J36nB366_p0850c07║恩一句又作麼生道？」擲火炬，云：「髑髏乾盡娘生眼，萬
J36nB366_p0850c08║頃滄波觸處周。」
J36nB366_p0850c09║為張氏安人對靈垂示。師云：「瑞雪飄空，雲鶴聚繞，玉
J36nB366_p0850c10║樹銀山，洞明分曉。看來湛爾常存，正體真如特標，即
J36nB366_p0850c11║此放曠隨緣，現前受用不了。當與麼時，張老安人還
J36nB366_p0850c12║識本命元辰落處麼？儻或未然，山僧為汝覿面去也。」
J36nB366_p0850c13║遂舉手畫此◎相，云：「匝地普天如幻覺，白蓮華上任
J36nB366_p0850c14║逍遙。」（是日值大雪。）
J36nB366_p0850c15║行實
J36nB366_p0850c16║予生緣嘉興府桐鄉縣人，父錢姓，母沈氏。一夕，夢紅
J36nB366_p0850c17║日而誕於甲辰六月初七日巳時。幼性頑魯，不肯句
J36nB366_p0850c18║讀。至十四歲，好習武業。年十九，每見殺傷之感，遂有
J36nB366_p0850c19║出塵之志。二十歲，父母強配婚。是年茹素，往雲棲修
J36nB366_p0850c20║凈土，長嘆六親拘牽，不能如願。二十九歲，因閱《壇經》，
J36nB366_p0850c21║纔得棄室，投徑山明珠堂，禮無異師披剃。年三十，閱
J36nB366_p0850c22║《禪關策進》，疑情頓發，但看轉動施為是個甚麼，無有
J36nB366_p0850c23║入處，遂往參天童密老和尚。次日，問云：「弟子不會修
J36nB366_p0850c24║行，求和尚開示。」童云：「我也不會修行。」予便禮拜，童驀
J36nB366_p0850c25║頭一踏，當下便知落處，只是滿口道不出，朝夕請問，
J36nB366_p0850c26║只是痛棒打出。三十一歲，得戒於老和尚，作務三載，
J36nB366_p0850c27║日增微疾，告假出山。是時萬如和尚為侍者，命送《闢
J36nB366_p0850c28║妄七書》并《崆峒判語》，乃接回徑山，同羯磨師住靜。將
J36nB366_p0850c29║有二期，觀音殿請萬和尚為板首，予隨進堂，因病中
J36nB366_p0850c30║自嘆云：「人命無常，在此呼吸之間，就要討個分曉，即
J36nB366_p0851a01║將一口氣不來，向甚麼處去？」如是參究，昏沉竟如山
J36nB366_p0851a02║堆一般，總無入手處。至第七日，昏沉稍退。第八日，喫
J36nB366_p0851a03║早粥上單，坐到晚間，放又放不下，提又提不起，身心
J36nB366_p0851a04║如木石相似。挨到第十三日，經行次，撞著露柱，不覺
J36nB366_p0851a05║通身慶快，正所謂虛空粉碎，大地平沉境界。那時便
J36nB366_p0851a06║會文殊菩薩偈云：「一念普觀無量劫，無去無來亦無
J36nB366_p0851a07║住，可惜不遇作家翁，卻似死了不得活。」時內外奮發，
J36nB366_p0851a08║盡道這個長老著魔了。一日詣普賢庵見妙宗師，宗
J36nB366_p0851a09║問：「人人說你著魔，果有這等事麼？」予便掌云：「不可貴
J36nB366_p0851a10║耳賤目。」宗當時面赤，予云：「老師還知麼？」宗便口裏亂
J36nB366_p0851a11║罵，予云：「你著魔了。」一日到東坡池見雪嶠大師，師便
J36nB366_p0851a12║起身，予問云：「畢竟一歸何處？」大師舉箸云：「請餛飩。」予
J36nB366_p0851a13║云：「一飽忘百饑。」大師休去。一日至真寂禪院，因永覺
J36nB366_p0851a14║和尚設有三問，一問：「威音王以前是何人受戒？」予云：
J36nB366_p0851a15║「胡張三，黑李四。」二問：「戒光從口出，非青黃赤白黑，且
J36nB366_p0851a16║道果是何色？」予喝一喝云：「且道是何色？」三問：「破戒比
J36nB366_p0851a17║丘因甚不落地獄？」予云：「天不能蓋，地不能載。」年三十
J36nB366_p0851a18║五到顯聖參爾密和尚，禮拜起，爾便問云：「那裏來？」予
J36nB366_p0851a19║云：「徑山來。」爾云：「老人在甚麼處？」予云：「適纔與和尚相
J36nB366_p0851a20║見了也。」爾云：「即今聻？」予云：「又要重說偈言。」爾云：「增錢
J36nB366_p0851a21║不如再看。」予一喝便出。一日到雲門結制，六如師落
J36nB366_p0851a22║堂問眾云：「萬法歸一，一歸何處？」予便一喝，六云：「好一
J36nB366_p0851a23║喝。」予云：「好在甚麼處？」六亦喝，予云：「不是你家茶飯。」六
J36nB366_p0851a24║云：「是那家底聻？」予又一喝云：「高著眼。」六云：「莫不是天
J36nB366_p0851a25║童來底聻？」予云：「作賊人心虛。」六休去，遂有結茅之意。
J36nB366_p0851a26║因到太倉三載募緣，並無塵境之礙，至三十九歲仍
J36nB366_p0851a27║回明珠堂，掩關作一偈云：「凌霄峰下明珠現，腦後神
J36nB366_p0851a28║光常覿面，耀古騰今遍界施，巍巍獨坐金剛殿。」年四
J36nB366_p0851a29║十二出關到天目山，禮高峰、中峰二祖塔，兼訪古淵
J36nB366_p0851a30║兄，古云：「何不往金粟親近老人去？」年四十四，欲到天
J36nB366_p0851b01║童掃塔，適費和尚應請天童，承古兄有書相招，予往
J36nB366_p0851b02║武林，遇和尚于艮山門外殊勝院，相見次，和尚便問：
J36nB366_p0851b03║「我手何似佛手？」予云：「那個男兒沒有？」尚云：「我腳何似
J36nB366_p0851b04║驢腳？」予云：「不妨步步踏著。」尚云：「上座生緣在甚麼處？」
J36nB366_p0851b05║予為手舞足蹈，尚云：「且坐喫茶。」予遂到天童掃塔畢，
J36nB366_p0851b06║過雪竇，見石奇和尚留住客寮，屢將頌古相呈，亦蒙
J36nB366_p0851b07║珍賞，再三委住大梅，堅意不允，復回太倉住靜。年四
J36nB366_p0851b08║十七，聞費和尚離超果至太倉經過，予往接，多蒙慈
J36nB366_p0851b09║誨，隨到福嚴知客寮。一日，尚問：「梧桐葉落傳秋信，一
J36nB366_p0851b10║語投機事若何？」予云：「金風體露。」尚云：「再下一語看。」予
J36nB366_p0851b11║便禮拜，尚云：「墮也。」予便一咄，尚云：「墮也，墮也。」予連咄
J36nB366_p0851b12║兩咄便行。次日，尚復問大方，再下一語看，予云：「昨日
J36nB366_p0851b13║與和尚道過了。」尚云：「阿誰證明？」予云：「賴有和尚在。」拂
J36nB366_p0851b14║袖便出，遂呈一偈：「金風體露正堂堂，禮拜分明絕覆
J36nB366_p0851b15║藏，昨日與師道過了，今朝何必更商量？」尚閱畢，問云：
J36nB366_p0851b16║「如何是你的全體？」予云：「無毛鷂子貼天飛。」次日，尚又
J36nB366_p0851b17║如前問，予云：「象王行處絕狐蹤。」尚云：「這個是古人的。」
J36nB366_p0851b18║予云：「即今請和尚道。」尚云：「待案山點頭即向汝道。」予
J36nB366_p0851b19║云：「案山點頭了。」尚云：「向汝道甚麼？」予云：「瞞別人即得。」
J36nB366_p0851b20║尚便起身，將予推出門外，予時不覺通身汗流，大得
J36nB366_p0851b21║箇安樂處。一日，尚垂語云：「天上有星皆拱北，人間無
J36nB366_p0851b22║水不朝東，意旨如何？」予云：「到頭霜夜月，任運落前溪。」
J36nB366_p0851b23║尚云：「未在，更道。」予云：「何處不稱尊？」尚云：「少賣弄。」予云：
J36nB366_p0851b24║「要和尚曉得。」是年，和尚有應徑山之請，命予典知藏。
J36nB366_p0851b25║越六年，職後堂。一日，尚問予云：「乾峰道：『舉一不得舉
J36nB366_p0851b26║二，放過一著落在第二。』意旨如何？」予云：「學人落二了
J36nB366_p0851b27║也。」尚云：「只道得一半。」予云：「這一半留與和尚道。」尚云：
J36nB366_p0851b28║「我替你不得。」予便喝。次日，侍和尚至御碑亭，偶有一
J36nB366_p0851b29║僧提菌子過，尚云：「喫了要喪身失命。」予云：「好個消息。」
J36nB366_p0851b30║尚云：「端的在甚麼處？」予一喝便行，尚云：「死活也不知。」
J36nB366_p0851c01║一晚，尚問：「獅子為甚麼被文殊騎？」予云：「顯大機，明大
J36nB366_p0851c02║用。」尚云：「還在獅子分上？文殊分上？」予震威一喝。一日，
J36nB366_p0851c03║進方丈，值尚睡次，因單前有一盆火，尚便問：「做甚麼？」
J36nB366_p0851c04║予云：「來呈拈頌。」尚云：「火裏拈得一根毛出麼？」予便喝，
J36nB366_p0851c05║尚云：「拈不出。」予云：「要識真金火裏看。」一日，尚又垂問
J36nB366_p0851c06║云：「柏樹子幾時成佛？待虛空落地。虛空幾時落地？待
J36nB366_p0851c07║柏樹子成佛。意旨如何？」予云：「任從滄海變，終不為師
J36nB366_p0851c08║通。」尚云：「又恁麼瞞頇去。」予連喝兩喝而出。尚又問：「眉
J36nB366_p0851c09║毛額下生道一句看。」予撒手便行。尚又以拄杖橫按
J36nB366_p0851c10║几上，問：「大眾道一句看。」予作掀翻禪床勢，即呈頌云：
J36nB366_p0851c11║「掀倒禪床大顯機，翻身獅子露全威。當陽一句超三
J36nB366_p0851c12║際，萬仞峰頭撒手歸。」後和尚住維摩，予因事繁告假
J36nB366_p0851c13║出山，復至婁東掩關，前後十年，蒙老人屢次著人探
J36nB366_p0851c14║望，更承大慈、白嶠二兄相邀往福嚴，予矢志甘繼龍
J36nB366_p0851c15║山亮座主之高流。至辛未春，承石丰兄過婁東訪予，
J36nB366_p0851c16║時予往徑山完大士像不值，到臨安橫板溪，石丰兄
J36nB366_p0851c17║一見便云：「庉村老人特差小弟上徑山建壽塔，欲兄
J36nB366_p0851c18║共董其事。」復同至吳江祖師殿，石丰兄要予登舟，予
J36nB366_p0851c19║不允，石兄先往，次日予始至，石兄云：「老人要兄承當
J36nB366_p0851c20║大事。」予云：「自忖薄福。」石兄云：「不必太謙。」予勉強進見，
J36nB366_p0851c21║老人遂掛入室牌，大眾齊至，老人便問：「馬祖一喝，百
J36nB366_p0851c22║丈直得三日耳聾，意旨如何？」予便喝，老人云：「要道一
J36nB366_p0851c23║句。」聲未絕，予云：「雷音動地乾坤震，霹靂驚天宇宙轟。」
J36nB366_p0851c24║老人又問：「世尊拈花，迦葉微笑，意旨如何？」予云：「誰不
J36nB366_p0851c25║丈夫？」老人云：「未在，更道。」予比時不假思索，隨口頌二
J36nB366_p0851c26║首，老人頷之，復云：「你平日間可有拈頌麼？」予云：「昔在
J36nB366_p0851c27║徑山後堂寮，曾有拈頌幾則。」老人云：「可呈我看。」予便
J36nB366_p0851c28║將舊稿送呈方丈，老人看畢，顧予云：「儘有過人處。」老
J36nB366_p0851c29║入即當眾付囑，予時不敢受，飄然竟上徑山。至七月
J36nB366_p0851c30║終，往建平，因望石丰兄，予至廣德。八月中，老人遣石
J36nB366_p0852a01║兄送源流拂子到雙徑西慶庵，其晚予亦不允，本山
J36nB366_p0852a02║諸尊宿輩諄諄相勸，予始遙禮九拜，復還婁江住靜。
J36nB366_p0852a03║時因眾護法懇予開堂，堅意懶出人前，終日土面灰
J36nB366_p0852a04║頭，不是匾擔，便是鋤頭，無喜無憂，生平醜拙，今日無
J36nB366_p0852a05║端特地剖露，取笑諸方，忘世行道，汝等諸人切莫依
J36nB366_p0852a06║樣葫蘆，伏惟珍重。
J36nB366_p0852a07║塔銘
J36nB366_p0852a08║清傳臨濟正宗三十二世禪燈菴大方海和尚
J36nB366_p0852a09║塔銘。
J36nB366_p0852a10║前奉　敕整飭關南兵巡道陝西按察司副使
J36nB366_p0852a11║婁江錢廣居譔
J36nB366_p0852a12║師諱行海，號大方，古檇李桐鄉人，錢氏子。母沈氏，始
J36nB366_p0852a13║有瑞徵，夢紅日而娠，生於萬曆甲辰六月初七日巳
J36nB366_p0852a14║時。幼性倔疆，不喜章句。年十四，學騎射。壯欲請纓，閭
J36nB366_p0852a15║里皆憚之。時當弱冠，從父母命擇婚，落落自處，澹然
J36nB366_p0852a16║也。比見鋒鏑殺傷之慘，遂萌離塵之念，非師乘顧而
J36nB366_p0852a17║來，曷能發此見地？是歲茹素，入雲棲修凈土。忽忽二
J36nB366_p0852a18║十九歲，閱《壇經》，憤激棄室，決意出家，禮徑山無異師
J36nB366_p0852a19║披剃，參動轉施為是箇甚麼，疑情隱躍，無有入處。往
J36nB366_p0852a20║參天童密老和尚，見云：「弟子不會修行，求慈悲開示。」
J36nB366_p0852a21║和尚云：「我也不會修行。」師禮拜，和尚驀頭一踏，當下
J36nB366_p0852a22║知歸，只是道不出。此是觸著師之鼻孔，好一消息也。
J36nB366_p0852a23║甲戌，得戒於老和尚，作務三載，乃回徑山，同羯磨師
J36nB366_p0852a24║住靜。將有二期，觀音殿請羯磨師為序首，遂進堂。師
J36nB366_p0852a25║因微痾，自嘆云：「人命無常，爭於呼吸？就參一口氣不
J36nB366_p0852a26║來，討箇分曉。」至第十三日經行，磕著露柱，不覺通身
J36nB366_p0852a27║慶快，如琉璃瓦子脫落萬丈深岩之下，恰是虛空粉
J36nB366_p0852a28║碎境界。次詣顯聖寺，叩爾密和尚，問云：「那裏來？」師荅：
J36nB366_p0852a29║「徑山來。」「徑山老人在甚麼處？」「某甲適纔與和尚相見
J36nB366_p0852a30║了。」「即今聻？」「某又要重說偈言。」和尚云：「增錢不如再勘。」
J36nB366_p0852b01║師一喝便出。時行腳到婁東，便想結茅，雖出入市廛，
J36nB366_p0852b02║而道友皈心，並無塵緣之礙。聞費老和尚杖履經過
J36nB366_p0852b03║州中，師見輒契，隨到福嚴寺，結冬休夏，親近甚久，揚
J36nB366_p0852b04║眉吐氣，前後十年，常如一日，志尤超卓，不肯遽受付
J36nB366_p0852b05║囑。辛未春，石丰禪侶來訪，師云：「浮石老人約兄往承
J36nB366_p0852b06║當大事。」師云：「忖己薄福，尤恐負恩。」迨後同見老人，懸
J36nB366_p0852b07║入室牌，大眾雲集，老人問：「馬祖一喝，百丈三日耳聾，
J36nB366_p0852b08║意旨如何？」師便喝，老人云：「上座要道一句。」聲未絕，師
J36nB366_p0852b09║云：「雷音動地乾坤震，霹靂驚天宇宙轟。」又將平日拈
J36nB366_p0852b10║頌若干首呈送方丈，老人印可，意即付囑。師知之，飄
J36nB366_p0852b11║然它往，暫憩廣德。老人遣石丰禪師齎源流拂子於
J36nB366_p0852b12║雙徑西慶菴，本山尊宿證明，囑云：「付汝一柄拂，了汝
J36nB366_p0852b13║參學心，當效脅尊者，利益無量人。」師隨望空作拜。師
J36nB366_p0852b14║兩次掩關，閱三年，寒暑勿間，而經論博洽，智光迥露，
J36nB366_p0852b15║洵謂時至理彰，不假思索。己酉佛誕日，本州護法吳
J36nB366_p0852b16║觀察魯岡、錢憲副大可及四眾人等，啟請師上堂說
J36nB366_p0852b17║法，開豁人天眼目，其為全提大用，不異香象渡河，截
J36nB366_p0852b18║斷眾流，人人聽之咋舌。自師積半生心力，募造千手
J36nB366_p0852b19║眼菩薩檀像成就，亟於庀材鳩工，卜吉豎梁柱，高插
J36nB366_p0852b20║碧漢，不避風雪，勞而稍恙。庚戌二月初五日子時，沐
J36nB366_p0852b21║浴更衣，吉祥而逝。夫師世壽六十有七，臘三十有六，
J36nB366_p0852b22║行化三十餘載。所著拈頌、法語、偷次六卷，吳太史梅
J36nB366_p0852b23║村製序，尚待剞劂，付授弟子有人。其嗣法稱伶俐衲，
J36nB366_p0852b24║唯超鳴而已。又優婆夷超祖、超凡，得師根本戒，參萬
J36nB366_p0852b25║法歸一有省。惜祖謝世，余與師結方外交，謬蒙獎藉。
J36nB366_p0852b26║今超鳴、超空二師紹和尚之志，借檀波之施，新殿巋
J36nB366_p0852b27║然，豎起剎竿，可垂不朽。復謀建塔，瘞師靈龕于禪燈
J36nB366_p0852b28║菴之西阡，而請余銘之。銘曰：
J36nB366_p0852b29║師乘來顧，接臨濟宗，驀然一踏，三頓同功。世出世法，
J36nB366_p0852b30║拄杖如龍，方其有契，密不通風。掩關操履，脫體玲瓏，
J36nB366_p0852c01║詞忽倒峽，思若迴渢。西來的旨，提唱婁東，當陽法戰，
J36nB366_p0852c02║頭尾雙融。蓋天匝地，具眼稱雄，近昭師德，遠播祖功。
J36nB366_p0852c03║真常迥露，以空合空，觸手不犯，弄棘栗蓬。任運自在，
J36nB366_p0852c04║躡玅高峰，四生普利，權實我攻。全賓全主，無異無同，
J36nB366_p0852c05║英靈好手，機緣恰逢。建立法幢，今古尊崇，紅輪西墜，
J36nB366_p0852c06║痛師在衷。一燈長燄，振瞶撕聾，語勒玟石，光徹穹窿。
J36nB366_p0852c07║
J36nB366_p0852c08║
J36nB366_p0852c09║
J36nB366_p0852c10║大方禪師禪燈語錄卷六終