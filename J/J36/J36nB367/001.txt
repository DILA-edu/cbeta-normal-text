J36nB367_p0853a01║佛子寂光豁禪師語錄序
J36nB367_p0853a02║昔世尊以正法眼藏密付迦葉，歷今如法相沿，今正
J36nB367_p0853a03║法不係於衣缽，而衣缽實正法之沿委也。近日宗門
J36nB367_p0853a04║消息，朱紫混淆、魯魚莫辯，不特冒濫者使人莫可適
J36nB367_p0853a05║從，即臨濟兒孫遍滿天下，語錄充棟，一似措大之時
J36nB367_p0853a06║藝、山人之詩稿，以之博名聞而已。及叩以腳跟下一
J36nB367_p0853a07║著子，未免浮逼逼地，故其出言吐氣、敗闕破綻處，往
J36nB367_p0853a08║往為明眼人作笑具。余雖身羈仕網，景慕上乘，願聆
J36nB367_p0853a09║彼棒喝，開我茅塞，不亦為生平快事乎？於己酉之秋，
J36nB367_p0853a10║奉差典蜀，余以事僑寓燧氏祠，偶遇寂光禪師，孤冷
J36nB367_p0853a11║峭絕，目瞠雲漢，不勝慄然，心竊異之，抑亦誠之所感，
J36nB367_p0853a12║不介而期合耶？延而賓之，叩其所以，大有異於空五
J36nB367_p0853a13║蘊、淨六根，議論談說不著於物、頑空無益於事之輩，
J36nB367_p0853a14║且性源淳潔、道體深厚，促膝連期，如如不動、事事常
J36nB367_p0853a15║知，饒有禪宗氣度。余起座稽首，求厥示之，始識為天
J36nB367_p0853a16║童之肖孫，雙桂之嫡子。再索語錄誦之，則見其光芒
J36nB367_p0853a17║陸離，射人眼目，句句明賞罰，字字全照用，非字非句，
J36nB367_p0853a18║處處向劍刃上行；不即不離，著著有出身之路。方快
J36nB367_p0853a19║臨濟隻眼猶存，每恨無從覿面。真以堅剛之骨，荷擔
J36nB367_p0853a20║斯道，重以德業純備，故龍象闐駢，如珠走盤、如盤走
J36nB367_p0853a21║珠，宛轉橫斜，令人莫可測識。豈同世之狂禪，機語以
J36nB367_p0853a22║尖新為奇，文字以鬥湊為工，甚且攢花簇錦，墮入知
J36nB367_p0853a23║解理障中，如油入麵，莫可救矣。怎似禪師本分，接人
J36nB367_p0853a24║穩足，開人天之正眼，破魔外之稠林也。嗚呼！雙桂往
J36nB367_p0853a25║矣，得禪師而益著，人能弘道，詎不信夫？學者而無意
J36nB367_p0853a26║滹沱之傳則已，如其有意讀斯錄者，幸毋交臂而失
J36nB367_p0853a27║之也。
J36nB367_p0853a28║吏部稽勳清吏司員外郎關中白意序
J36nB367_p0853a29║
J36nB367_p0853a30║
J36nB367_p0853b01║
J36nB367_p0853b02║
J36nB367_p0853b03║
J36nB367_p0853b04║
J36nB367_p0853b05║
J36nB367_p0853b06║
J36nB367_p0853b07║
J36nB367_p0853b08║
J36nB367_p0853b09║
J36nB367_p0853b10║
J36nB367_p0853b11║序
J36nB367_p0853b12║金色老頭陀，於稠人廣眾中，忽發一笑，舌齒俱露，秖
J36nB367_p0853b13║贏得一領破袈裟，遞相委託，一人傳虛，萬人傳實，不
J36nB367_p0853b14║知鈍置多少良人來。幸我支那大國，有箇獦獠子，見
J36nB367_p0853b15║以奪去，拋向曹溪深澗中，浸不濕、揫不乾，將謂綻爛
J36nB367_p0853b16║無聞，不知末後膩氣陡發，洋溢乎中國，別其名曰宗
J36nB367_p0853b17║也。千有餘祀，共談希罕，而往往絆人腳跟，然血性男
J36nB367_p0853b18║兒，總不被伊熱瞞，突以劫風飄鼓，吹入甬東太白山
J36nB367_p0853b19║下。有一樵夫，棇尖挑出，不顧危亡，東敲西磕，遂打著
J36nB367_p0853b20║一箇川藞苴，廝撾一上，而時人喚作雙獅距爪，因以
J36nB367_p0853b21║惹了一身泥水漿也。𣰦𣰦毿毿，頗稱強項，即摳衣入
J36nB367_p0853b22║蜀，浴於瞿塘三峽之中。奈何毒氣根深，近旁不得，過
J36nB367_p0853b23║橋拆橋、遇物殺物，令我巴子國中，莖茅草木，無不攙
J36nB367_p0853b24║襟折節也巳。時以酸風苦雨之際，入我蓬溪沙磧上，
J36nB367_p0853b25║佛子山舍中，有寂光法弟，芝眉一展，寶惜如珍，垂手
J36nB367_p0853b26║直切，不帶枝葉，故曰單傳直指。或曰：道可傳乎？說箇
J36nB367_p0853b27║直，早曲了也。一夕來松下，舉似瞌睡道人，欲災梨棗，
J36nB367_p0853b28║用廣聞諸道人。曰：此何時也？曩者大笑，老子二千七
J36nB367_p0853b29║百年外，尚合口不得。此一註腳，恐犯頭陀之忌諱，且
J36nB367_p0853b30║放參去，待天明與之作弁語，弗敢言序。時
J36nB367_p0853c01║康熙壬子除夕，瞌睡道人丈雪通醉書於千松樹下。
J36nB367_p0853c02║
J36nB367_p0853c03║
J36nB367_p0853c04║
J36nB367_p0853c05║
J36nB367_p0853c06║
J36nB367_p0853c07║
J36nB367_p0853c08║
J36nB367_p0853c09║
J36nB367_p0853c10║
J36nB367_p0853c11║
J36nB367_p0853c12║
J36nB367_p0853c13║
J36nB367_p0853c14║
J36nB367_p0853c15║
J36nB367_p0853c16║
J36nB367_p0853c17║
J36nB367_p0853c18║
J36nB367_p0853c19║
J36nB367_p0853c20║
J36nB367_p0853c21║蓬溪縣令梁公同闔郡紳衿士庶請師於本山開堂
J36nB367_p0853c22║啟
J36nB367_p0853c23║伏以法馭初彰，驀鼻向渠揮正令；金爐乍燄，炯然
J36nB367_p0853c24║拓出鱉鼻蛇。腦後見腮，寒毛卓豎，持臨濟之門風，
J36nB367_p0853c25║行黃檗之照用，奪人境於棒下，分賓主於喝中，仰
J36nB367_p0853c26║前鑑之昭垂，宜後昆之取法。恭惟寂翁大和尚，卓
J36nB367_p0853c27║有遠韻，曾為遯跡高峰；冰雪居懷，既而冤流雙桂。
J36nB367_p0853c28║十載之幽蘭林香，一旦之穎錐囊露，如月在水而
J36nB367_p0853c29║不染，似雲出岫而無心，每欲晦藏，輒自昭著。其自
J36nB367_p0853c30║治雖無求於世，然寓世當循緣而行，言行排紳衿
J36nB367_p0854a01║齒牙，威儀為道俗指目，一音普證佛子，千指越國
J36nB367_p0854a02║來瞻。弟子等劫亂殘遺，幸緣善遇，願聆緒余之謦
J36nB367_p0854a03║欬，頓銷夙昔之迷雲，特致谿蘋之具，以表凡信之
J36nB367_p0854a04║忱。惟冀忻登猊座，開無礙門，澍滋法雨，同霑餘潤。
J36nB367_p0854a05║但眾等曷勝激切懇祈之至。
J36nB367_p0854a06║康熙三年十月十五日　　　　　　　　具。
J36nB367_p0854a07║
J36nB367_p0854a08║
J36nB367_p0854a09║
J36nB367_p0854a10║
J36nB367_p0854a11║寂光豁禪師語錄目次
J36nB367_p0854a12║序
J36nB367_p0854a13║請啟
J36nB367_p0854a14║一卷
J36nB367_p0854a15║上堂
J36nB367_p0854a16║小參
J36nB367_p0854a17║晚參
J36nB367_p0854a18║茶話
J36nB367_p0854a19║二卷
J36nB367_p0854a20║上堂
J36nB367_p0854a21║小參
J36nB367_p0854a22║晚參
J36nB367_p0854a23║三卷
J36nB367_p0854a24║拈古
J36nB367_p0854a25║頌古
J36nB367_p0854a26║四卷
J36nB367_p0854a27║機緣
J36nB367_p0854a28║像贊
J36nB367_p0854a29║自贊
J36nB367_p0854a30║十可行
J36nB367_p0854b01║禪銘
J36nB367_p0854b02║書問
J36nB367_p0854b03║行實
J36nB367_p0854b04║分燈
J36nB367_p0854b05║五卷
J36nB367_p0854b06║法語
J36nB367_p0854b07║示偈
J36nB367_p0854b08║牧牛
J36nB367_p0854b09║和牧牛
J36nB367_p0854b10║雜偈
J36nB367_p0854b11║六卷
J36nB367_p0854b12║雜著
J36nB367_p0854b13║山居
J36nB367_p0854b14║佛事
J36nB367_p0854b15║
J36nB367_p0854b16║
J36nB367_p0854b17║
J36nB367_p0854b18║
J36nB367_p0854b19║
J36nB367_p0854b20║
J36nB367_p0854b21║
J36nB367_p0854b22║
J36nB367_p0854b23║
J36nB367_p0854b24║
J36nB367_p0854b25║
J36nB367_p0854b26║
J36nB367_p0854b27║
J36nB367_p0854b28║
J36nB367_p0854b29║
J36nB367_p0854b30║
J36nB367_p0854c01║寂光豁禪師語錄卷一
J36nB367_p0854c02║嗣法門人發育等編
J36nB367_p0854c03║住蓬溪縣龍印山佛子禪寺
J36nB367_p0854c04║師在書樓山受請，於順治庚子中秋日進院。至三門，
J36nB367_p0854c05║云：「者箇門戶，在聖不增、處凡不減，未審路頭在什麼
J36nB367_p0854c06║處？」以杖撥一撥便入。
J36nB367_p0854c07║佛殿。云：「寶王在座亙古今，枯燄重油萬物輝，時與山
J36nB367_p0854c08║僧那半座，長年作箇瞎驢窩。」便拜。
J36nB367_p0854c09║伽藍殿。云：「根塵識三，共證十八，住此護此，遍界赫靈。
J36nB367_p0854c10║然雖如是，要得一主，千兵不亂。」
J36nB367_p0854c11║方丈。據座，云：「摩竭掩室，隱而彌露；毗耶杜口，其聲如
J36nB367_p0854c12║雷。且提持正令一句作麼生道？佛來也打，祖來也打。」
J36nB367_p0854c13║喝一喝，便起。
J36nB367_p0854c14║開堂日，挂板。云：「佛祖鉗鎚，人天模範，衲僧把鼻，秉挂
J36nB367_p0854c15║堂中，微微擊著，直使人人明格外真機，箇箇證圓通
J36nB367_p0854c16║命門。咄！」
J36nB367_p0854c17║結制在躬，楊公大有、范公設齋請上堂。師於諸檀越
J36nB367_p0854c18║手中接疏云：「君子同風一句傳，頂門各具有青天，巖
J36nB367_p0854c19║廊幽谷難辭讓，舉出令人大家看。」度與維那宣過。指
J36nB367_p0854c20║法座云：「諸佛諸祖於此提持正令，四聖六凡於此頓
J36nB367_p0854c21║開正眼，山僧今日事不獲已，秪得有條攀條、無條攀
J36nB367_p0854c22║例，且攀例攀條一句作麼生道？七縱八橫。」遂陞座，拈
J36nB367_p0854c23║香云：「此一瓣香，巨則包含法界，細則莫喻其微，爇向
J36nB367_p0854c24║爐中，供養西天東土歷代諸佛諸祖，伏願一片香煙
J36nB367_p0854c25║繚繞處，流通正眼遍寰區。此一瓣香，越四時之造化，
J36nB367_p0854c26║證堯舜之淳風，爇向爐中，端為祝延今上
J36nB367_p0854c27║皇帝聖躬萬歲萬歲萬萬歲，伏願無為纔展，德備乾
J36nB367_p0854c28║坤，治化頻施，福彌邊疆。此一瓣香，光吞海宇，氣秉文
J36nB367_p0854c29║明，爇向爐中，供養滿朝文武、闔國公卿、天下官僚、本
J36nB367_p0854c30║省當道尊官、本縣令侯、合郡紳衿、現前請主、諸大檀
J36nB367_p0855a01║越、合堂大眾、諸山耆德，惟冀擊碎目前生死窟，永證
J36nB367_p0855a02║金剛無量壽。此一瓣香，不從十洲有，亦非五嶽生，昔
J36nB367_p0855a03║被識浪鼓至萬竹山中，撞著箇無情鐵面老漢，親遭
J36nB367_p0855a04║毒手，懷恨歸來有年，今對人天眾前拈出，供養現住
J36nB367_p0855a05║夔州府梁山縣雙桂堂上傳曹溪正脈第三十五世
J36nB367_p0855a06║上破下山本師和尚，用酬法乳之恩，惟冀嫩桂永秀
J36nB367_p0855a07║於寰中，馨香馥郁於八表。」斂衣就座。上首白槌云：「法
J36nB367_p0855a08║筵龍象眾，當觀第一義。」師云：「此座未陞猶較些，揚槌
J36nB367_p0855a09║點破落三四，就中若有逸群士，𨁝跳出來相證據。」首
J36nB367_p0855a10║座問云：「爐鞴新開，鉗鎚初舉，四眾雲臻，人天普慶，向
J36nB367_p0855a11║上宗乘，請師演唱。」師云：「橫看不足，豎望有餘。」座云：「拈
J36nB367_p0855a12║花正脈流千古，一葦單傳五葉新。」師云：「卻被闍黎道
J36nB367_p0855a13║著。」僧問：「雙桂分燈即不問，祝聖酬恩一句作麼生道？」
J36nB367_p0855a14║師云：「仁風到處吹幽艸。」進云：「恁麼大地總成黃金色，
J36nB367_p0855a15║石筍抽條不借春。」師云：「何處不稱尊？」問：「祖師門下水
J36nB367_p0855a16║洩不通，至人面前實難啟齒，和尚即今新登法座，以
J36nB367_p0855a17║何為人？」師云：「智眼難瞞。」進云：「道泰不傳天子令，時清
J36nB367_p0855a18║休唱太平歌。」師便喝。進云：「一喝分賓主，照用一時行，
J36nB367_p0855a19║這一喝是賓是主？」師云：「賓主歷然。」乃云：「山僧途路出
J36nB367_p0855a20║家，本為己躬下事，幸爾腳跟線索斷，生死本來無志
J36nB367_p0855a21║願，或處山間林下、或游鬧市街頭，隨緣度日，豈期撞
J36nB367_p0855a22║著一夥訝郎當漢，強山僧出來拈我本師和尚未了
J36nB367_p0855a23║底公案，向此無啟口、無湊泊，且秉質魯鈍，不解打葛
J36nB367_p0855a24║藤，秪可舉則古人公案，以應箇時節。」遂舉：「三聖云：『逢
J36nB367_p0855a25║人即出，出則不為人。』興化云：『逢人即不出，出則便為
J36nB367_p0855a26║人。』未審眾中還有與二大老同死同生底衲僧麼？如
J36nB367_p0855a27║有，與他二大老同一眼見、同一耳聞、同一鼻孔出氣；
J36nB367_p0855a28║稍或遲疑，也不管他出不出、為人不為人。雖然如是，
J36nB367_p0855a29║未免借拄杖子與伊曲引旁通去也。」以杖卓一卓，云：
J36nB367_p0855a30║「分明點出金剛眼，莫教背地暗生瞋。且道為國祝聖
J36nB367_p0855b01║開堂一句作麼生道？一人有道邊邦靜，垂衣王化自
J36nB367_p0855b02║無為。」白槌，云：「諦觀法王法，法王法如是。」卓拄杖，下座。
J36nB367_p0855b03║送法衣至，上堂。舉法衣云：「自從雞足付將來，次第挨
J36nB367_p0855b04║肩我得披，脫卻御珍權蔽垢，人天眼裏著塵疵。」喝一
J36nB367_p0855b05║喝，下座。
J36nB367_p0855b06║文學何文孩、何俊也設齋，請上堂。問：「荊棘林中下腳
J36nB367_p0855b07║易，月明簾外轉身難。且轉身一句作麼生道？」師云：「虎
J36nB367_p0855b08║嘯巖前風悄悄。」進云：「恁麼則花須連夜發，不待曉風
J36nB367_p0855b09║吹。」師云：「灼天灼地。」問：「佛祖門庭，人天模範，四眾雲臻，
J36nB367_p0855b10║向上之機，請師舉出。」師云：「古柏迎風翻翠浪，平溪水
J36nB367_p0855b11║演韻無窮。」進云：「格外無私語，長明不夜天。」師便打。問：
J36nB367_p0855b12║「佛降皇宮，指天指地即不問，如何是未生已前事？」師
J36nB367_p0855b13║云：「巧手丹青描不得。」進云：「已生後又如何？」師云：「一槌
J36nB367_p0855b14║兩當。」進云：「葛藤遍地生。」師打，云：「正要與你截斷。」進云：
J36nB367_p0855b15║「生與未生一句又作麼生？」師連打，僧喝，師復打。問：「即
J36nB367_p0855b16║今有定法、有不定法，定與不定即不問，如何是法外
J36nB367_p0855b17║之法？」師便打。進云：「當天一輪孤迥迥，照曜九垓實明
J36nB367_p0855b18║明。」師云：「切莫詐明頭。」問：「頂門著楔鉗鎚舊，腦後加錐
J36nB367_p0855b19║爐鞴新。」師云：「秪煆煉你一箇。」進云：「十里荷花香美好，
J36nB367_p0855b20║萬錦城中聚落佳。」師云：「也不消得。」僧拂袖作禮，師便
J36nB367_p0855b21║打。問：「面前釋迦，背後彌勒，謂生也不得，謂死也不得。」
J36nB367_p0855b22║師以拄杖卓一卓。進云：「父子雖親，商量不得。」師打，云：
J36nB367_p0855b23║「誰與你商量？」文孩居士問：「恁麼法臺一張，滿堂諸子
J36nB367_p0855b24║皆生色。」師作呵呵聲。士云：「為甚風塵四起，人天大地
J36nB367_p0855b25║一場空？」師云：「萬象森羅聻？」士云：「恁他浮雲聚深處，憑
J36nB367_p0855b26║我簫管一吹開。」師云：「好與腳跟下三十棒。」乃云：「大冶
J36nB367_p0855b27║初張鉗鎚燥，辣紅爐熱煉冷砧，要且下下不落別處。
J36nB367_p0855b28║如此說話，木上座未肯全許在。」以拄杖卓一卓，云：「會
J36nB367_p0855b29║麼？諸佛、諸祖，有情、無情，盡在山僧拄杖頭上，能縱、能
J36nB367_p0855b30║奪，能殺、能活。眾中還有超出此見者麼？若有，何待山
J36nB367_p0855c01║僧說幾句糟粕之言，塗污諸人面孔，堪作何用？脫或
J36nB367_p0855c02║未然，不免矢上加尖去也。權衡殺活甚英豪，旂鼓開
J36nB367_p0855c03║時塞四郊，大將拈弓能幾幾，巧施一箭落雙雕。」喝一
J36nB367_p0855c04║喝，下座。
J36nB367_p0855c05║晚參。師問云：「古人入堂後，或三朝一七自有箇入頭
J36nB367_p0855c06║處，未審眾中還有如是者麼？若有，不妨出來吐露看；
J36nB367_p0855c07║其或未然，活泉聲與你透漏了也。」問：「秪如泉聲未活
J36nB367_p0855c08║時又作麼生？」師云：「老僧未入堂時，你在甚麼處著？」僧
J36nB367_p0855c09║作捧手勢，云：「在者裏。」師云：「此是學得底，畢竟在甚麼
J36nB367_p0855c10║處？」云：「只得口挂壁上。」師便打。問：「入息不居陰界時如
J36nB367_p0855c11║何？」師云：「我知汝向鬼窟裏作活計。」進云：「出息不涉萬
J36nB367_p0855c12║緣又作麼生？」師云：「浪走衲僧，如麻似粟。」僧作禮，師與
J36nB367_p0855c13║一踏。
J36nB367_p0855c14║止水禪人請上堂。問：「古佛未出世，祖祖不相傳，且道
J36nB367_p0855c15║佛法將何流通？」師云：「幾片白雲閒出岫，卷舒任意蕩
J36nB367_p0855c16║長空。」進云：「一堂風冷淡，千古意分明。」便禮，師打，云：「著。」
J36nB367_p0855c17║問：「三上投子、九到洞山即不問，五十三參意若何？」師
J36nB367_p0855c18║云：「南詢去。」進云：「鷺鷥立雪非同色，黃鸝上樹一枝花。」
J36nB367_p0855c19║僧禮拜，師便打。問：「大悲千手千眼，且道那一隻是正
J36nB367_p0855c20║底？」師以拄杖作遶勢。進云：「舉頭天外看，誰是我般人？」
J36nB367_p0855c21║師打，云：「為甚在者裏？」乃豎拂，云：「無窮寶藏覿體掀開，
J36nB367_p0855c22║涅槃妙心當陽顯示。若向者裏領略得去，頭頭超聲
J36nB367_p0855c23║越色、穎脫機輸，獨步大方、橫身物外，可以逢場作戲、
J36nB367_p0855c24║遇緣即宗，向生死海裏提挈人天，敲風打雨、呵佛罵
J36nB367_p0855c25║祖，眼蓋須彌、氣吞宇宙，亦不為分外；脫或當面錯過，
J36nB367_p0855c26║未免有眼如盲、有耳如聾，矮子看戲隨人上下，業識
J36nB367_p0855c27║茫茫無本可據。他日閻老打算，秪得目瞪口呿，受他
J36nB367_p0855c28║處分，阿誰救得？有一人救得，且道是那一人？」呵呵，云：
J36nB367_p0855c29║「再下一劑伽陀藥，起死回生活機宜。且道伽陀藥作
J36nB367_p0855c30║麼生下？」復豎拂，云：「領略也得，錯過也得。」置拂，云：「領略
J36nB367_p0856a01║也不得，錯過也不得，正恁麼時又作麼生？千峰勢到
J36nB367_p0856a02║嶽邊止，萬派聲歸海上消。」下座。
J36nB367_p0856a03║茶話。僧出，師云：「上來些。」云：「遠近亦不立。」師默然。進云：
J36nB367_p0856a04║「今朝與明朝，中間一句作麼生？」師云：「佛殿行廊兩夾
J36nB367_p0856a05║間。」進云：「問後一句又如何？」師便打，僧便喝，師云：「猶嫌
J36nB367_p0856a06║少在。」問：「年年此日、歲歲今朝即不問，鐵面衲僧到來
J36nB367_p0856a07║作麼生抵敵？」師便打。進云：「佛佛授手，祖祖相傳，是那
J36nB367_p0856a08║一棒透佛祖鼻孔？」師連打，乃云：「此事如谷達響，似鏡
J36nB367_p0856a09║含像，鏡谷本無心，虛明而應物。且道作麼生是虛明
J36nB367_p0856a10║而應物底事？」有僧不出，眾一喝，師云：「土曠人稀，相逢
J36nB367_p0856a11║者少。」便歸方丈。
J36nB367_p0856a12║念峨陳公、知凡禪師請上堂。月輝首座以手畫此[○@(佛/(牛*心))]，
J36nB367_p0856a13║云：「不得喚作佛，不得喚作心，不得喚作牛，畢竟喚作
J36nB367_p0856a14║甚麼？」師以杖抹卻。座云：「秪見錐頭利，不見鑿頭方。」師
J36nB367_p0856a15║云：「步步寒花結，言言火裏冰。」座云：「好箇消息，卻被老
J36nB367_p0856a16║漢道破。」師打，云：「莫謗山僧好。」問：「如何是龍印山中境？」
J36nB367_p0856a17║師云：「直直幾株柏，斜斜數莖松。」進云：「如何是境中人？」
J36nB367_p0856a18║師云：「水近偏逢寒色早，山深常見日光遲。」進云：「處處
J36nB367_p0856a19║群峰拱佛子，滔滔泉水入廚中。」師云：「閑言語。」問：「萬法
J36nB367_p0856a20║歸一即不問，如何是一歸何處？」師驀頭一棒。進云：「清
J36nB367_p0856a21║風明月現，剔起佛前燈。」師云：「猶嫌少在。」乃云：「心若無
J36nB367_p0856a22║事，萬象俱空，靈機運轉，森羅齊舞。所以本師和尚云：
J36nB367_p0856a23║『把住也，真金失色；放行也，瓦礫生輝。』把住、放行且置，
J36nB367_p0856a24║且道作麼生是心？」良久，云：「還委悉麼？紅菡萏花三四
J36nB367_p0856a25║枝，紫栴檀塔六七級。」卓拄杖，下座。
J36nB367_p0856a26║維純楊公請上堂。問：「一百日畫地為牢，內有一無位
J36nB367_p0856a27║真人常在面門出入，因甚把定不出？請師決疑。」師以
J36nB367_p0856a28║杖向空作點勢。進云：「眼光灼破四天下，主明此道是
J36nB367_p0856a29║渠儂。」師云：「蕭蕭木葉下，滾滾長江流。」進云：「好箇關捩
J36nB367_p0856a30║子，被阿師徵破也。」師打。問：「達磨大師一葦東來，不立
J36nB367_p0856b01║文字，單傳直指，人人見性，箇箇明心，因甚向少林面
J36nB367_p0856b02║壁？」師云：「苦屈之辭最難吐。」進云：「明明歷歷非今古，森
J36nB367_p0856b03║羅萬象盡同根。」師打。問：「垂絲千尺，意在深潭時如何？」
J36nB367_p0856b04║師以杖作釣勢。進云：「如何是大修行人？」師打，云：「眼裏
J36nB367_p0856b05║著沙得麼？」進云：「如何是大作業人？」師云：「血濺梵天。」問：
J36nB367_p0856b06║「女子入定時如何？」師呵呵。進云：「出定時如何？」師亦呵
J36nB367_p0856b07║呵。「不出不入時如何？」師打，云：「未審以何為界？」問：「學人
J36nB367_p0856b08║棒下討生死，如何是死句？」師打。進云：「如何是活句？」師
J36nB367_p0856b09║復打。進云：「如何是不死不活句？」師連打。進云：「八面清
J36nB367_p0856b10║風遶，孤燈曉夜明。」師打，云：「念語漢。」維純居士問：「此日
J36nB367_p0856b11║人天交際，正令全提，向拄杖頭邊煆煉衲僧。弟子今
J36nB367_p0856b12║向無啟口處、無棒喝處討箇消息，和尚又作麼生？」師
J36nB367_p0856b13║驀頭便打，士作禮，師云：「是箇甚麼？」問：「非縱、非奪，非殺、
J36nB367_p0856b14║非活，本來無物，請師復徵。」師打，云：「早已有物了也。」進
J36nB367_p0856b15║云：「者老漢覆隱而去，流通萬古。」師云：「藏形露影漢。」乃
J36nB367_p0856b16║云：「參禪不為別事，總要徹法淵源。淵源既徹，生死根
J36nB367_p0856b17║株自然坐斷，迷悟兩岐，徹底掀翻，證此田地，佛也不
J36nB367_p0856b18║願為、祖也不願做，冷然湛寂，宇宙廓清。雖然如此，不
J36nB367_p0856b19║可被正知見礙卻，如秦鏡當臺，雖無心而應萬物，而
J36nB367_p0856b20║萬物自然彌彰，毫微洞鑑，邪正齊分，三際平等，一光
J36nB367_p0856b21║所攝，三世諸佛承此一光轉大法輪，歷代宗師得此
J36nB367_p0856b22║一光開鑿人天正眼。還知此一光麼？」以拂拂一拂，云：
J36nB367_p0856b23║「若向者裏打失得眼去，迎賓待客無非當人受用，折
J36nB367_p0856b24║旋俯仰總是祖意西來。倘有箇傍不干底漢，聞是說
J36nB367_p0856b25║者，一吐便行，縱然腳下道路迢遙，早已落二落三了
J36nB367_p0856b26║也。山僧如此為人，也是郎當不少。雖然，事無一向，逢
J36nB367_p0856b27║人且說三分話，未可全拋一片心。」下座。
J36nB367_p0856b28║茶話。拙庵禪人請問：「古人有云：『有佛處不得住，無佛
J36nB367_p0856b29║處急走過。』如何是有佛處不得住？」師云：「竿頭絲線從
J36nB367_p0856b30║君弄。」進云：「如何是無佛處急走過？」師云：「不泛清波意
J36nB367_p0856c01║自殊。」進云：「有無俱不立，此二句過在甚麼處？」師便連
J36nB367_p0856c02║打。進云：「現在諸菩薩今各入圓明，未來修學人當依
J36nB367_p0856c03║如是法。」師云：「你再念些來。」僧禮，師便打。問：「如何是奪
J36nB367_p0856c04║人不奪境？」師良久。進云：「如何是奪境不奪人？」師亦良
J36nB367_p0856c05║久。進云：「如何是人境兩俱奪？」師亦良久。進云：「如何是
J36nB367_p0856c06║人境俱不奪？」師亦良久。進云：「人境已蒙師指示。」師打
J36nB367_p0856c07║云：「與你指示箇甚麼？」進云：「因甚百日畫地為牢？」師以
J36nB367_p0856c08║杖畫此○云：「更與你添一重。」乃云：「箇事秪在目前，要
J36nB367_p0856c09║且目前求睹不見，今古無變異，歷歷不曾離。既今古
J36nB367_p0856c10║無變異，歷歷不曾離，因甚目前求睹不見？大眾還見
J36nB367_p0856c11║麼？日用自有深深旨，不是苦心人不知。」
J36nB367_p0856c12║師誕辰，尼覺定、覺光、妙悟請上堂。問：「走路黃金馬，耕
J36nB367_p0856c13║田水牯牛。如何是水牯牛耕田？」師云：「他也未動步，天
J36nB367_p0856c14║下沒荒田。」進云：「苦辛太重，因甚麼不超凡入聖？」師云：
J36nB367_p0856c15║「秪為太尊貴生。」僧便禮。居士維純問：「昔日船子和尚
J36nB367_p0856c16║曾道：『直須藏身處沒蹤跡，沒蹤跡處莫藏身。』因甚和
J36nB367_p0856c17║尚又現箇全身？」師默然，士云：「殿堂明珠，秪照一室。」師
J36nB367_p0856c18║云：「或淡或濃空裏雨，半舒半卷嶺頭雲。」乃云：「昔日世
J36nB367_p0856c19║尊初生，一手指天、一手指地，周行七步，目顧四方，云：
J36nB367_p0856c20║『天上天下，惟吾獨尊。』後來雲門大師云：『我當時若見，
J36nB367_p0856c21║一棒打殺與狗子喫，貴圖天下太平。』據山僧看來，世
J36nB367_p0856c22║尊累劫大約在牛胎馬腹裏轉，纔在人身中出頭來，
J36nB367_p0856c23║急欲要露箇圭角，可謂不顧腳跟三尺水，秖貪縱步
J36nB367_p0856c24║上高岑。雲門大師也是路見不平，遂橫按莫邪、全提
J36nB367_p0856c25║正令，雖有定亂除奸之謀，且無安家立業之策。當時
J36nB367_p0856c26║若有箇漢見他們恁麼說話，秖與驀面一吐、拂袖便
J36nB367_p0856c27║行，縱使世尊、雲門老漢通身是口，秖得懡㦬而退。山
J36nB367_p0856c28║僧今是母難之辰，也不大驚小怪，諸禪德作麼生下
J36nB367_p0856c29║手？」有僧不出眾一喝，師云：「舉頭盡是兒孫事，祖父從
J36nB367_p0856c30║來不出門。」下座。
J36nB367_p0857a01║上堂說戒。「智真獨耀，非內非外；心寶圓明，無淨無汙。
J36nB367_p0857a02║如日處空，不緣而照；似珠在盤，不撥自轉。如是之戒，
J36nB367_p0857a03║是名真戒。向者裏承當得去，何勞陸地強興波促？未
J36nB367_p0857a04║能頓曉，請受戒者出。」說戒畢，下座。
J36nB367_p0857a05║小參。首座問：「如何是奪人不奪境？」師云：「桃花洞口雲
J36nB367_p0857a06║千片，未見人來掬袖歸。」「如何是奪境不奪人？」師云：「南
J36nB367_p0857a07║邦但得歸王化，故有勤勞七縱施。」「如何是人境兩俱
J36nB367_p0857a08║奪？」師云：「霸王自刎烏江後，一統乾坤屬漢朝。」「如何是
J36nB367_p0857a09║人境俱不奪？」師云：「登江樓上望名峰，萬里山河一樣
J36nB367_p0857a10║同。」座禮拜，師便打。問：「盡大地舉足動步，塵塵剎剎都
J36nB367_p0857a11║是佛法，師從何處說起來？」師以杖卓地。進云：「者箇是
J36nB367_p0857a12║法，如何是佛？」師云：「前朱雀，後玄武。」進云：「未有佛法以
J36nB367_p0857a13║前，必定在甚麼處安身立命？」師便打，乃云：「山僧若一
J36nB367_p0857a14║▆提持正令、把斷要津，不惟後學初機仰望不及，縱
J36nB367_p0857a15║是黃頭碧眼，只得飲氣吞聲；若一向隨波逐浪、立賓
J36nB367_p0857a16║立主、有問有荅，一切山河大地盡成艸曼曼地。不惟
J36nB367_p0857a17║如此，山僧性命盡落在諸人手裏了也。大眾！且道提
J36nB367_p0857a18║持正令底是？隨波逐浪底是？若向者裏見得透、明得
J36nB367_p0857a19║徹，撩起便行，可謂法王大寶不期而得；其或未然，更
J36nB367_p0857a20║與你開條通天活路去。須知提持正令處有隨波逐
J36nB367_p0857a21║浪底，隨波逐浪處有提持正令底。我若向孤峰頂上
J36nB367_p0857a22║立，你須向艸窩裏輥；我若向艸窩裏輥，你須向孤峰
J36nB367_p0857a23║頂上立。可以權實並立，照用雙行，殺活自由。雖然如
J36nB367_p0857a24║此，猶是接引之機、建化之門，更有向上一著子在。若
J36nB367_p0857a25║論向上一著子，縱是貧道八萬四千毛孔，孔孔出廣
J36nB367_p0857a26║長舌，不能向你吐一詞；假使三世佛、歷代祖運百千
J36nB367_p0857a27║三昧、萬億神通，亦與你顯示不及。且道正恁麼時，還
J36nB367_p0857a28║委悉麼？萬緣遷變渾閑事，五月山房冷似冰。」歸方丈。
J36nB367_p0857a29║晚參。問：「如何是一喝如金剛王寶劍？」師云：「髑髏遍地
J36nB367_p0857a30║飛。」進云：「如何是一喝如踞地獅子？」師云：「野干絕跡。」進
J36nB367_p0857b01║云：「如何是一喝如探竿影艸？」師云：「老僧今日識得你。」
J36nB367_p0857b02║進云：「如何是一喝不作一喝用？」師云：「任從滄海變，終
J36nB367_p0857b03║不為君通。」進云：「四喝已蒙師指示，二十四夜到來，請
J36nB367_p0857b04║師突露。」師驀頭便打。乃云：「山僧一向乾暴暴地，未曾
J36nB367_p0857b05║有一元字腳瞎卻諸人眼睛。今有三語問取諸人，若
J36nB367_p0857b06║道得，一任天下橫行。」乃問云：「日落西山時如何？」僧荅
J36nB367_p0857b07║云：「舌頭不出口。」師云：「月圓當戶時如何？」云：「好箇消息。」
J36nB367_p0857b08║師云：「夜深雪積時如何？」云：「藏頭露尾。」一僧云：「今夜不
J36nB367_p0857b09║荅話，眉毛兩道橫，半夜烏兒頭戴雪。」一僧云：「風頭任
J36nB367_p0857b10║走馬，眨眼邁過關，灼天灼地黑。」師云：「恁麼大似靈龜
J36nB367_p0857b11║負圖，自取喪身之兆。」復問云：「還有衝浪金鱗者麼？不
J36nB367_p0857b12║妨出來道看。」眾無出，拽杖便歸。
J36nB367_p0857b13║眾檀表燈，請上堂。問：「昭昭在於心目之間而不睹其
J36nB367_p0857b14║相，恍恍在於色塵之中而不可分。既在心目之間，因
J36nB367_p0857b15║甚不睹其相？請師露出。」師云：「冷氣初含梅色淺。」進云：
J36nB367_p0857b16║「恁麼則雲散家家月，春來處處花。」師便打，乃云：「非雲
J36nB367_p0857b17║非雨，含潤四生；非月非星，照明六趣。是我眾施主得
J36nB367_p0857b18║得來山，請山僧陞座，與之表懺燈功。若論此燈，人人
J36nB367_p0857b19║盡有光明在，何勞節外強生枝？未審還知此燈落處
J36nB367_p0857b20║麼？」以手作擎空勢，云：「看，看！若向者裏見得，改禾莖以
J36nB367_p0857b21║為粟柄，易短壽以為長年；其或未見，更與薩呾哆一
J36nB367_p0857b22║尚：清光灼灼妙威音，今昔關頭一氣純，鑑地輝天能
J36nB367_p0857b23║破暗，是山悉水彰全真。空空蕩蕩開迷眼，杳杳冥冥
J36nB367_p0857b24║自在身，說與時人不解薦，燈明佛瑞又來陳。」喝一喝，
J36nB367_p0857b25║卓拄杖，下座。
J36nB367_p0857b26║解制，昆宇吳公請上堂。問：「如何是賓中主？」師打。進云：
J36nB367_p0857b27║「如何是主中賓？」師亦打。進云：「賓主相去多少？」師連打。
J36nB367_p0857b28║進云：「賓主相與時如何？」師亦打。進云：「高提祖令當機
J36nB367_p0857b29║用，應物須知語大悲。」師亦打。問：「行也無，坐也無，屙屎
J36nB367_p0857b30║放尿也是無，若無心行此道時，將甚麼喚作盡頭一
J36nB367_p0857c01║句？」師打。進云：「抬頭盡看天邊月，家家有路透長安。」師
J36nB367_p0857c02║亦打。乃云：「解制無法說，一味驀頭打，一棒一條痕，遍
J36nB367_p0857c03║身血洒洒，生死情見絕，前後沒可把。如斯承當得，忽
J36nB367_p0857c04║雷震天下，家私渾漏洩，徹困任逍耍。」以杖旋風打散，
J36nB367_p0857c05║歸方丈。
J36nB367_p0857c06║八關院梁門眾檀越建會兼說戒，請上堂。「打破慳囊
J36nB367_p0857c07║求福利，功德之利在虛靈，無求無作圓妙智，自佛天
J36nB367_p0857c08║真本現成。雖然如是，要知歷劫羈縻，只因根結愛網，
J36nB367_p0857c09║去來卓越，達自性之本空，所謂使汝輪轉即汝之六
J36nB367_p0857c10║根，使汝成佛亦汝之六根，本非他物也。若達斯旨，便
J36nB367_p0857c11║見根塵同源，縛脫無二，朝聞夕死之說了了分明。還
J36nB367_p0857c12║委悉麼？咄！風前鐵樹花開，別是一番春色。」遂舉衣，云：
J36nB367_p0857c13║「大庾嶺頭提不起，一番拈舉一番鮮，龍披一縷免鵬
J36nB367_p0857c14║難，情與無情一線穿。」傳戒畢，下座。
J36nB367_p0857c15║在天為亡友瑞天請上堂。師陞座，豎拂子，云：「看，看！若
J36nB367_p0857c16║向者裏見得，便見天地虛空、日月星辰面孔落處；既
J36nB367_p0857c17║見天地虛空、日月星辰面孔落處，便見從上乃佛乃
J36nB367_p0857c18║祖面孔落處；既見乃佛乃祖面孔落處，便見歷代帝
J36nB367_p0857c19║王面孔落處；既見帝王面孔落處，便見山僧今日面
J36nB367_p0857c20║孔落處；既見山僧面孔落處，便見瑞天禪師面孔落
J36nB367_p0857c21║處；既見禪師面孔落處，便見現前若僧若俗、若男若
J36nB367_p0857c22║女面孔落處；既見若僧若俗、若男若女面孔落處，便
J36nB367_p0857c23║見蜎飛蝡動面孔落處。何也？天地虛空、日月星辰以
J36nB367_p0857c24║此面孔光輝、雨露收藏、發育萬物。乃佛乃祖以此面
J36nB367_p0857c25║孔虛而靈、徹而玅。帝王以此面孔安治天下、海晏河
J36nB367_p0857c26║清。山僧以此面孔說法利生、成己成物。瑞天禪師以
J36nB367_p0857c27║此面孔雖示生滅像、實無生滅。若僧若俗、若男若女
J36nB367_p0857c28║以此面孔修身齊家、與實相不相違背。蜎飛蝡動以
J36nB367_p0857c29║此面孔改頭換面。若知面孔落處，可謂天地同根、萬
J36nB367_p0857c30║物一體，情與無情煥然等現。還知瑞天禪師安身立
J36nB367_p0858a01║命處麼？」良久，云：「安養國中無去住，揚眉別是一乾坤。」
J36nB367_p0858a02║喝一喝，下座。
J36nB367_p0858a03║小參，對靈薦叔。「與某同源示現先，世出世間兩完全，
J36nB367_p0858a04║何期一旦金風妒，虛空撲地迸寒煙。然雖如是，試問
J36nB367_p0858a05║吾叔：還知去來不以像、動靜不以心麼？」以拂拂一拂，
J36nB367_p0858a06║云：「若向者裏領略得去，便見生亦何曾生、滅亦何常
J36nB367_p0858a07║滅，生滅俱捐便是吾叔安身立命底去處。正恁麼時，
J36nB367_p0858a08║若暗中樹影、空裏鳥跡，縱是佛眼覷不破、閻羅捕不
J36nB367_p0858a09║及，焉有去來生滅之相而著於其間哉？其或未委，更
J36nB367_p0858a10║與重下箇註腳：不萌枝上清飆起，隨意寄托在人天。」
J36nB367_p0858a11║小參，文學陳六奇為亡考除禫請。云：「朔風颯颯，玉露
J36nB367_p0858a12║垂珠，黃花競放，萬物歸根之際，今是陳門孝婦楊、王
J36nB367_p0858a13║二夫人及孝子陳六奇為先君亨玄陳公三周脫服，
J36nB367_p0858a14║請山僧對靈陞座說法，以資冥福。未審陳公還達歸
J36nB367_p0858a15║根之的旨麼？」以拄杖卓地，云：「若向者裏薦得，便見爾
J36nB367_p0858a16║妻爾子節操冰霜、修身齊家、俯仰謦欬，無一剎那頃
J36nB367_p0858a17║未有一絲毫許與之間隔；覿面儼然，縱是日月星辰、
J36nB367_p0858a18║山河大地、萬象森羅、明暗塞空等，亦無一絲毫許與
J36nB367_p0858a19║之間隔。既無間隔，復有何穢邦之可捨而淨土之可
J36nB367_p0858a20║生哉？要知穢邦淨土，惟在公之一心耳。若洞明斯旨，
J36nB367_p0858a21║即住也快活、去也安樂。秪如不住不去畢竟又作麼
J36nB367_p0858a22║生？」震威喝一喝，云：「任從歲月如梭過，難動中心樹子
J36nB367_p0858a23║根。」便下座。
J36nB367_p0858a24║趙常光請上堂。僧問：「如何是須彌納芥子？」師云：「一為
J36nB367_p0858a25║無量。」進云：「如何是芥子納須彌？」師云：「一切水月一月
J36nB367_p0858a26║攝。」進云：「天地未分，洪濛未判，如何相見和尚？」師云：「這
J36nB367_p0858a27║一問，老僧只得舌頭拖地。」問：「如何是投佛寄名一句？」
J36nB367_p0858a28║師云：「金鰲山畔花開秀，碧水溪頭果實香。」進云：「寄名
J36nB367_p0858a29║後又如何？」師云：「太清無內外。」進云：「恁麼則光宗耀祖
J36nB367_p0858a30║去也。」師云：「恰。」問：「如何是先照後用？」師云：「半開半掩。」進
J36nB367_p0858b01║云：「如何是先用後照？」師云：「半掩半開。」進云：「如何是照
J36nB367_p0858b02║用同時？」師云：「一箭射雙雕。」進云：「如何是照用不同時？」
J36nB367_p0858b03║師云：「收得安南，便憂塞北。」問：「適纔鐘問鼓、鼓答鐘，下
J36nB367_p0858b04║得一轉語，某甲忘卻了，請師道看。」師云：「躡足進前雖
J36nB367_p0858b05║急急，捉鞭當鞅莫遲遲。」進云：「師荅此語，大似龜有毛、
J36nB367_p0858b06║兔有角。」師云：「拽尾漢。」乃云：「金峰突兀秀，疊嶂破雲煙，
J36nB367_p0858b07║鷲嶺排空外，直泉瀉碧淵，觀花開夢眼，擊竹悟心源。
J36nB367_p0858b08║珍重參玄士，我無道理傳。作麼生是我無傳底道理？」
J36nB367_p0858b09║良久，云：「如斯領略得，可謂靈光不昧，萬古徽猷，入此
J36nB367_p0858b10║門來，莫存知解。果能如是，不勞彈指，是處樓閣門開，
J36nB367_p0858b11║未動腳跟，百城俱到。正恁麼時，還說心說性得麼？談
J36nB367_p0858b12║玄談玅得麼？還拈拳豎指、棒喝交馳得麼？互賓互主、
J36nB367_p0858b13║立問立答得麼？所以，向上一路，千聖不傳，學者勞形，
J36nB367_p0858b14║如猿捉影。既總不恁麼，因甚又有佛佛授受、祖祖相
J36nB367_p0858b15║傳？大眾還諳悉麼？用力不到處，千聖共傳持。」
J36nB367_p0858b16║小參，如常等薦本師玄樞和尚請。「至人之普應，來無
J36nB367_p0858b17║所從、去無所至，如現色摩尼不起意見、似日月行空
J36nB367_p0858b18║無所依著、如地水火風周遍法界不相妨礙，所謂湛
J36nB367_p0858b19║然圓寂，心境一如，直下便了，不為三世所拘，焉有去
J36nB367_p0858b20║來生滅之謂哉？雖然如是，還知玄樞和尚去處也無？」
J36nB367_p0858b21║以杖擲地，云：「如是頓超千古事，木馬泥牛笑夕陽。」
J36nB367_p0858b22║湛白禪人請上堂，舉：「海底泥牛銜月走，巖前石虎抱
J36nB367_p0858b23║兒眠，鐵蛇鑽入金剛眼，崑崙騎象鷺鷥牽。此四句偈
J36nB367_p0858b24║內有一句能縱能奪、能殺能活，檢點得出，一生參學
J36nB367_p0858b25║事畢。此是高峰盡生平伎倆，驗盡天下衲僧無一人
J36nB367_p0858b26║出於上者。本師和尚曾有偈云：『螻蟻推起萬斛舟，蝦
J36nB367_p0858b27║蟆唱遍楚天秋，烏龜跳上須彌頂，瑪瑙珊瑚盡害羞。』
J36nB367_p0858b28║大約此二偈不經檢點，佛子亦有四句舉似大眾：東
J36nB367_p0858b29║河飲水西河噎，五老峰頭痛不徹，陝府鐵牛蹄角攢，
J36nB367_p0858b30║珊瑚杲杲撐著月。大眾！此四句中內有一句亦全縱
J36nB367_p0858c01║奪殺活，且道是那一句？若檢點得出，成佛已竟。」
J36nB367_p0858c02║定香寺建法堂，奇軒蘇公請上堂。「豎立法堂降甘雨，
J36nB367_p0858c03║四海生靈盡樂枕。八部天龍齊著力，欣天喜地呼惺
J36nB367_p0858c04║惺。且道喜個甚麼，惺個甚麼？」以杖畫【圖】此云：「佛日與
J36nB367_p0858c05║堯日並煇，金輪與法輪共轉。」
J36nB367_p0858c06║默然為亡師入塔，請上堂。「時來無事挂心頭，何問雲
J36nB367_p0858c07║門六不收？此事了知難比況，大家扶起過陵丘。」一喝，
J36nB367_p0858c08║云：「來無所來，法本無法；去無所去，宗本無宗。空中伸
J36nB367_p0858c09║巨臂，掐斷己命根。如何是己命根？」以杖畫⊙此卓中，
J36nB367_p0858c10║云：「還委悉麼？觀音岸側蓬萊島，赤霞反照色斑斑。」
J36nB367_p0858c11║說戒，上堂。問：「諸學人都是撥草瞻風，圖個見性，且道
J36nB367_p0858c12║性在甚處？」師云：「夜來何處火？燒出古人墳。」進云：「識得
J36nB367_p0858c13║本性，要脫生死，生死到時作麼生脫？」云：「將生死來與
J36nB367_p0858c14║汝脫。」進云：「既脫生死，要知去處，四大分離向甚處去？」
J36nB367_p0858c15║云：「好與三十棒。」乃云：「欲越四生拔苦纏，直須綿密密
J36nB367_p0858c16║綿綿，擎拳打破虛空面，聖解凡情一串穿，非染非污
J36nB367_p0858c17║慧日朗，無持無犯戒珠圓，如能薦取超方便，無上福
J36nB367_p0858c18║田在汝邊。此是無相戒法，分明道破如斯，直下承當，
J36nB367_p0858c19║奚待如何若何？其或未能，不免依教奉行去也。」
J36nB367_p0858c20║斌吾文居士薦妻，請上堂。云：「生以不生生為生義，來
J36nB367_p0858c21║時無口；死以不死死為死義，葉落歸根。所謂一念不
J36nB367_p0858c22║生，前後際斷。」舉：「昔日漸源隨道吾和尚往檀越家弔
J36nB367_p0858c23║慰，源拍棺問云：『生耶？死耶？』吾云：『生也不道，死也不道。』
J36nB367_p0858c24║源云：『為甚麼不道？』吾云：『不道不道。』不諳其旨，歸至途
J36nB367_p0858c25║中復問云：『和尚快與某甲道，若不道，某甲打和尚去
J36nB367_p0858c26║也。』吾云：『打即任打，生也不道，死也不道。』源依舊黑漫
J36nB367_p0858c27║漫地。傳老夫人聞如是法音，向山僧拄杖頭上現大
J36nB367_p0858c28║人像云：『我聞如是法，便解一念不生、前後際斷之旨，
J36nB367_p0858c29║塵塵證惟心淨土，剎剎是彌陀垂手。』山僧答云：『汝雖
J36nB367_p0858c30║然如是信、如是解、如是證，更聽山僧一偈：光明洞海
J36nB367_p0859a01║宇，暗昧藹天下，明暗互凌奪，虛空無變者。死生同理
J36nB367_p0859a02║然，迷悟兩俱捨，如是達心源，沒真亦沒假。』還識令夫
J36nB367_p0859a03║人著落處也無？眉端有光昭法界，蓮花國裏現全身。」
J36nB367_p0859a04║斌吾文居士落䰂，請上堂。士問：「如何是落髮底事？」師
J36nB367_p0859a05║云：「休貪紫陌山千朵。」進云：「出家後又如何？」師云：「且擁
J36nB367_p0859a06║紅爐火一攢。」士喝，師便打，乃云：「半百紅塵奔意馬，今
J36nB367_p0859a07║朝撥轉趣菩提。珍重！子須鐵漢，直教成佛無可疑。且
J36nB367_p0859a08║道如何是無可疑底事？」豎拂云：「是個甚麼？十方如來
J36nB367_p0859a09║一門超出玅莊嚴路。」
J36nB367_p0859a10║寂光豁禪師語錄卷一（終）