J36nB367_p0864a01║寂光豁禪師語錄卷三
J36nB367_p0864a02║嗣法門人淨慧等編
J36nB367_p0864a03║拈古
J36nB367_p0864a04║舉：「世尊初生下，一手指天，一手指地，周行七步，目顧
J36nB367_p0864a05║四方云：『天上天下，惟吾獨尊。』雲門云：『我當時若見，一
J36nB367_p0864a06║棒打殺與狗子喫，貴圖天下太平。』」
J36nB367_p0864a07║拈云：「黃面老人如卞和獻玉，自取刖足之患，只
J36nB367_p0864a08║因口是禍門。雲門大師雖是劍為不平離寶匣，
J36nB367_p0864a09║且無李廣落番底手腳在。檢點將來，二俱失利。
J36nB367_p0864a10║或有問云：『者漢你具什麼眼目，開與麼大口？』只
J36nB367_p0864a11║劈口掌云：『殺人刀，活人劍。』」
J36nB367_p0864a12║舉：「世尊昔在靈山會上拈花示眾，是時眾皆默然，惟
J36nB367_p0864a13║迦葉尊者破顏微笑。世尊云：『吾有正法眼藏，涅槃玅
J36nB367_p0864a14║心，實相無相，微玅法門，不立文字，教外別傳，付囑摩
J36nB367_p0864a15║訶迦葉。』」
J36nB367_p0864a16║拈云：「世尊暗含春色，迦葉明賣風流，雖則淵源
J36nB367_p0864a17║有自，怎奈狼藉不少？」
J36nB367_p0864a18║舉：「世尊一日陞座，文殊白槌云：『諦觀法王法，法王法
J36nB367_p0864a19║如是。』世尊便下座。」
J36nB367_p0864a20║拈云：「世尊、文殊共相恁麼為人，秖恐瞎卻天下
J36nB367_p0864a21║人眼去在。」
J36nB367_p0864a22║舉：「梁武帝問達磨云：『如何是聖諦第一義？』磨云：『廓然
J36nB367_p0864a23║無聖。』又問：『對朕者誰？』磨云：『不識。』」
J36nB367_p0864a24║拈云：「達磨大似理直則氣壯，佛心天子有孟嘗
J36nB367_p0864a25║君之仁術，善待高賓。當時若有箇漢咄云：『雖然
J36nB367_p0864a26║如是，強賓焉能抑弱主？』老臊胡豈止暗渡江而
J36nB367_p0864a27║已哉？」
J36nB367_p0864a28║舉：「六祖一日見二僧論風旛義，祖云：『非風動，非旛動，
J36nB367_p0864a29║仁者心動。』」
J36nB367_p0864a30║拈云：「二僧大張了眼撒寢語，未免傍觀者哂。祖
J36nB367_p0864b01║雖忍俊不禁，與他指出徑寸之璧。正眼看來，也
J36nB367_p0864b02║是普州人送賊。」
J36nB367_p0864b03║舉：「臨濟大師云：『有時奪人不奪境，有時奪境不奪人，
J36nB367_p0864b04║有時人境兩俱奪，有時人境俱不奪。』」
J36nB367_p0864b05║拈云：「當時有人待他恁麼舉似，秖向他拊掌呵
J36nB367_p0864b06║呵大笑云：『莫！莫！』那時有人下得者兩箇莫字，大
J36nB367_p0864b07║師縱有轉天關、回地軸之能，只得滿面慚惶。若
J36nB367_p0864b08║有箇漢跳出來問云：『因甚麼如此？』只對他道：『淖
J36nB367_p0864b09║泥裏有刺。』」
J36nB367_p0864b10║舉：「六祖大師云：『不思善，不思惡，阿那箇是明上座本
J36nB367_p0864b11║來面目？』明即悟入。」
J36nB367_p0864b12║拈云：「六祖恁麼指示，如一滴之水，味具百川，四
J36nB367_p0864b13║品將軍於此打失娘生面目，可謂因風吹火，用
J36nB367_p0864b14║力不多。」
J36nB367_p0864b15║舉：「南泉因兩堂首座爭貓，泉遂斬之。晚趙州歸，泉舉
J36nB367_p0864b16║似，州乃脫艸履頂頭上而出，泉云：『子若在，救得貓兒。』」
J36nB367_p0864b17║拈云：「南泉老漢雖有千尺寒松，且無抽條石筍；
J36nB367_p0864b18║趙州古佛雖有抽條石筍，且無千尺寒松。山僧
J36nB367_p0864b19║如此批判，倘有傍不肯者，試定當看。」
J36nB367_p0864b20║舉：「龐公云：『難！難！十擔油麻樹上攤。』龐婆云：『易！易！百艸
J36nB367_p0864b21║頭邊祖師意。』靈照云：『也不難，也不易，饑來喫飯困來
J36nB367_p0864b22║睡。』」
J36nB367_p0864b23║拈云：「如將一橛木，龐公纔拉起頭，龐婆便解扶
J36nB367_p0864b24║尾，靈照善具拏雲手腳，兩頭握來，拉底拉、扶底
J36nB367_p0864b25║扶、握底握。雖然，到處為梁為棟，三人也是證龜
J36nB367_p0864b26║卻成鱉。」
J36nB367_p0864b27║舉：「溈山云：『老僧遷化後，往山前檀越家做一頭水牯
J36nB367_p0864b28║牛，左脅下書五字云：溈山僧某甲。正恁麼時，道是溈
J36nB367_p0864b29║山僧，卻是水牯牛；道是水牯牛，卻是溈山僧。』」
J36nB367_p0864b30║拈云：「正恁麼時，道是溈山僧也得，道是水牯牛
J36nB367_p0864c01║也得，道是溈山僧卻是水牯牛也得，道是水牯
J36nB367_p0864c02║牛卻是溈山僧也得。咦！作麼？作麼？休動著。」
J36nB367_p0864c03║舉：「陸亙大夫問南泉云：『肇法師也甚奇怪，解道：天地
J36nB367_p0864c04║與我同根，萬物與我一體。』泉指庭前牡丹花云：『時人
J36nB367_p0864c05║見此一株花，如夢幻相似。』」
J36nB367_p0864c06║拈云：「未可以有心道，未可以無心荅，信手拈來，
J36nB367_p0864c07║自然恰好。且道陸亙大夫恁麼問，南泉恁麼荅，
J36nB367_p0864c08║是以有心道耶？是以無心荅耶？還是信手拈來，
J36nB367_p0864c09║自然恰好耶？莫將閒學解，埋沒祖師心。」
J36nB367_p0864c10║舉：「婆子供養一庵主，經二十多年，常令二八女子給
J36nB367_p0864c11║侍。一日，令女子抱定，云：『正恁麼時如何？』主曰：『枯木倚
J36nB367_p0864c12║寒岩，三冬無煖氣。』女子歸，舉似婆，婆曰：『我二十年秖
J36nB367_p0864c13║供養一箇俗漢。』遂遣出，燒卻庵。」
J36nB367_p0864c14║拈云：「落花有意隨流水，流水無心戀落花。婆子
J36nB367_p0864c15║遣僧燒庵，雖具獨超物外之能，也是不奈船何，
J36nB367_p0864c16║卻來打破戽斗。」
J36nB367_p0864c17║舉：「大覺謂興化曰：『我聞你道，向南方行腳一遭，拄杖
J36nB367_p0864c18║頭不曾撥著一箇會佛法底，是否？』化便喝，覺便打；化
J36nB367_p0864c19║又喝，覺又打。明日，覺召化曰：『我直下疑你者兩喝。』化
J36nB367_p0864c20║又喝，覺又打，曰：『某甲學得箇賓主句，總被師兄折倒
J36nB367_p0864c21║了也。』覺曰：『者瞎漢，脫下衲衣，痛與一頓。』化於言下大
J36nB367_p0864c22║悟。」
J36nB367_p0864c23║拈云：「棒喝之際，那能顧佇？石火電光，豈容眨眼？
J36nB367_p0864c24║雖是將對行家，要知家有嚴兄，必出肖弟。」
J36nB367_p0864c25║舉：「藥山久不陞堂，院主白云：『大眾久思和尚示誨。』山
J36nB367_p0864c26║云：『打鐘著。』時眾方集，藥山便下座，歸方丈。主復白云：
J36nB367_p0864c27║『和尚許為眾說法，因甚一言不施？』山云：『經有經師，論
J36nB367_p0864c28║有論師，怎怪得老僧？』」
J36nB367_p0864c29║拈云：「藥山老漢恁麼為人，可謂千鈞之弩，不為
J36nB367_p0864c30║鼷鼠發機。當時若有具仙陀之眼，隔山見煙便
J36nB367_p0865a01║知是火，隔（牆）見角便知是牛；若也未知，一任張
J36nB367_p0865a02║眼瞌睡。」
J36nB367_p0865a03║舉：「馬大師示眾云：『即心即佛。』末後又道：『非心非佛。』」
J36nB367_p0865a04║拈云：「馬祖恁麼舉示，也是無風起浪。又道：非心
J36nB367_p0865a05║非佛，似靈龜負圖，自取喪身之兆。山僧如此說
J36nB367_p0865a06║話，非是抑揚祖師，要明眼人不時與他覿面。」
J36nB367_p0865a07║舉：「陸亙大夫問南泉：『弟子家中有片石，亦曾坐，亦曾
J36nB367_p0865a08║臥，如今欲鐫作佛，得麼？』泉云：『得。』大夫云：『莫不得麼？』泉
J36nB367_p0865a09║云：『不得，不得。』」
J36nB367_p0865a10║拈云：「南泉恁麼說話，可謂天地之普心、賢人之
J36nB367_p0865a11║公心。天地之普心，時行應物；賢人之公心，無所
J36nB367_p0865a12║不至。雖然如是，也未免隨人起倒在。」
J36nB367_p0865a13║舉：「雪峰在德山作飯頭，一日飯遲，方曬飯巾次，乃見
J36nB367_p0865a14║德山自托缽至法堂前，峰遂問：『者老漢！鐘未鳴，鼓未
J36nB367_p0865a15║響，托缽向甚處去？』山便回方丈。峰舉似巖頭，頭云：『大
J36nB367_p0865a16║小德山未會末後句。』山聞，令侍者喚巖頭去問：『汝不
J36nB367_p0865a17║肯老僧那？』巖遂密啟其意，山乃休去。至明日陞堂，果
J36nB367_p0865a18║與尋常不同。巖至僧堂前，撫掌大笑云：『且喜得老漢
J36nB367_p0865a19║會末後句，他後天下人不奈伊何。雖然如是，也只得
J36nB367_p0865a20║三年活。』」
J36nB367_p0865a21║拈云：「要會末後句麼？只者是。今往往人言巖頭
J36nB367_p0865a22║有超師之作，殊不知成大妄語、脫空話，不免墮
J36nB367_p0865a23║拔舌犁、耕地獄在。且道那裏是他墮拔舌犁、耕
J36nB367_p0865a24║地獄處？」以手按膝，顧視左右，云：「切忌逢人不得
J36nB367_p0865a25║錯舉。」
J36nB367_p0865a26║舉：「靈雲見桃花悟道偈云：『三十年來尋劍客，幾回落
J36nB367_p0865a27║葉又抽枝。自從一見桃花後，直至而今更不疑。』玄沙
J36nB367_p0865a28║聞云：『諦當甚諦當，敢保老兄未徹在。』」
J36nB367_p0865a29║拈云：「金屑雖貴，落眼成翳，若不撞著備老善用
J36nB367_p0865a30║換斗移星底玅手，幾不免向桃花枝上跌倒，起
J36nB367_p0865b01║不得身來。」
J36nB367_p0865b02║舉：「馬大師因僧問：『離四句，絕百非，請師直指西來意。』
J36nB367_p0865b03║師云：『我今日勞倦，不能為你說，問取智藏去。』僧乃問
J36nB367_p0865b04║藏，藏云：『何不問取和尚？』曰：『和尚教我來問。』藏云：『我今
J36nB367_p0865b05║日頭痛，不能為你說，去問取海兄。』僧遂問，海云：『我到
J36nB367_p0865b06║者裏卻不會。』僧回，舉似師，師云：『藏頭白，海頭黑。』」
J36nB367_p0865b07║拈云：「馬師父父子子，非為隱隱隆隆，亦且口甜
J36nB367_p0865b08║心黑，者僧大似清光白日為鬼所著。然雖如是，
J36nB367_p0865b09║則也因漁父引終，得見波濤，餘俱不管。你藏頭
J36nB367_p0865b10║白、海頭黑又作麼生？」
J36nB367_p0865b11║舉：「世尊於涅槃會上以手摩胸，告眾云：『善觀吾紫磨
J36nB367_p0865b12║金色之身，瞻仰取足，勿令後悔。若謂吾滅度，非吾弟
J36nB367_p0865b13║子；若謂吾不滅度，亦非吾弟子。』時百萬眾悉皆契悟。」
J36nB367_p0865b14║拈云：「世尊一生譚經三百餘會，說法四十九年，
J36nB367_p0865b15║於臨末梢頭方纔有些本分。雖然，百萬億眾於
J36nB367_p0865b16║此有箇悟入，怎奈明眼人落井何？」
J36nB367_p0865b17║頌古
J36nB367_p0865b18║世尊初生。
J36nB367_p0865b19║㘞地剛然齒未生，指天指地播精魂。雲門老，是何心，
J36nB367_p0865b20║為得他人陷自身。
J36nB367_p0865b21║世尊拈花二。
J36nB367_p0865b22║拈起無名曠劫花，人天百萬眼迷麻，瞥然走出癩頭
J36nB367_p0865b23║黿，活彩稀聲震海涯。
J36nB367_p0865b24║堪笑瞿曇多事哉，頭陀未穩相隨來，一人傳虛百傳
J36nB367_p0865b25║實，蠢蠢癡癡成禍胎。
J36nB367_p0865b26║世尊陞座。
J36nB367_p0865b27║明明施雨露，霹靂一轟收，桂輪孤迥迥，癡農猶負愁。
J36nB367_p0865b28║馬祖百丈豎拂因緣。
J36nB367_p0865b29║巨雷一喝霎當空，骨散渾身兩耳聾，謾道三期猶懵
J36nB367_p0865b30║懂，雄風今古遍寰中。
J36nB367_p0865c01║世尊未離兜率，已降皇宮，未出母胎，度人以畢。
J36nB367_p0865c02║此調彌高絕仰攀，胡僧碧眼和還艱，江南江北問王
J36nB367_p0865c03║老，誰謂希聲無畔岸。
J36nB367_p0865c04║應無所住而生其心。
J36nB367_p0865c05║悠悠終日被幪頭，萬籟無聲杳視聽，一點陽春回律
J36nB367_p0865c06║令，無邊花艸日新新。
J36nB367_p0865c07║諸可還者，自然非汝；不汝還者，非汝而誰？
J36nB367_p0865c08║青山自青山，不妨也相似。朝起及暮眠，堂堂無擬議。
J36nB367_p0865c09║呵呵，非汝而誰？
J36nB367_p0865c10║居一切時不起妄念，於諸妄心亦不息滅，住妄
J36nB367_p0865c11║想境不加了知，於無了知不辨真實。
J36nB367_p0865c12║柳巷花街伎倆無，憑欄眼笑觜盧都，任從巧手門前
J36nB367_p0865c13║過，難把虛空描畫圖。
J36nB367_p0865c14║六祖示眾云：「吾有一物，非青黃赤白男女等相，
J36nB367_p0865c15║還有人識得麼？」有沙彌神會出曰：「某甲識得。」祖
J36nB367_p0865c16║曰：「你喚作什麼？」曰：「是諸佛之本源，神會之佛性。」
J36nB367_p0865c17║祖便打，曰：「我喚作一物尚自不中，更喚作本源
J36nB367_p0865c18║佛性得麼？汝向去把茅蓋頭，只成個知解宗徒。」
J36nB367_p0865c19║虎嘯巖前風悄悄，龍吟山上鼻撩天，森羅萬象長伸
J36nB367_p0865c20║舌，逼塞乾坤顛倒顛。
J36nB367_p0865c21║不是風動，不是旛動。
J36nB367_p0865c22║論是風兮論是旛，三三兩兩競頭看，幸有傍觀人決
J36nB367_p0865c23║斷，和心吐出骨毛寒。
J36nB367_p0865c24║國師一日喚侍者，者應諾。如是三召，皆應諾。曰：
J36nB367_p0865c25║「將謂吾辜負汝，卻是汝辜負吾。」
J36nB367_p0865c26║喚一聲時應一聲，三呼三應太分明，何須苦口叮嚀
J36nB367_p0865c27║甚，直至而今成是非。
J36nB367_p0865c28║大同因龐居士來訪，提起笊籬曰：「大同師，大同
J36nB367_p0865c29║師。」師不顧。士曰：「石頭一宗，瓦解冰消。」師曰：「若不
J36nB367_p0865c30║得龐公，灼然如此。」士拋下笊籬曰：「寧教不直一
J36nB367_p0866a01║文錢。」師曰：「錢雖不直，欠他又怎得？」士作舞而退。
J36nB367_p0866a02║師拈起笊籬曰：「龐公，龐公。」士曰：「你要我笊籬，我
J36nB367_p0866a03║要你木杓。」師作舞而退。士撫掌笑曰：「歸去來，歸
J36nB367_p0866a04║去來。」
J36nB367_p0866a05║烈女怕頑漢，夭夭把袂揮。絲來還線去，互換電雷機。
J36nB367_p0866a06║作舞歸去誰能曉，一對鴛鴦水上飛。
J36nB367_p0866a07║溈山水牯牛話。
J36nB367_p0866a08║溈山僧也溈山牛，莫學韓盧逐塊流，知水仁山俱不
J36nB367_p0866a09║愛，高標奪壓萬人頭。
J36nB367_p0866a10║庭前柏樹子。
J36nB367_p0866a11║西來大意荅庭前，森森枝幹蔭人天，分明覿體無私
J36nB367_p0866a12║示，叮嚀休教把龜鑽。
J36nB367_p0866a13║牛過窗櫺，頭角四蹄俱過了，因甚尾巴過不得？
J36nB367_p0866a14║西舍老婆面若鬼，東村少婦貌如花，相逢休要分妍
J36nB367_p0866a15║醜，曠劫妄情沒一些。
J36nB367_p0866a16║無縫塔。
J36nB367_p0866a17║囫囫圇圇劈不開，今今古古影圞團，折旋俯仰憑誰
J36nB367_p0866a18║力？鶖眼摩醯豈能觀？
J36nB367_p0866a19║誰知吾正法眼藏，向者瞎驢邊滅卻。
J36nB367_p0866a20║瞎驢滅卻正法眼，覿體掀翻句外傳，默識就中端的
J36nB367_p0866a21║旨，萬里煙波別一天。
J36nB367_p0866a22║趙州問南泉：「如何是道？」泉云：「平常心是道。」州云：
J36nB367_p0866a23║「還可趨向不？」泉云：「擬即乖。」州云：「不擬怎知是道？」
J36nB367_p0866a24║泉云：「道不屬知不知，知是妄覺，不知是無記。若
J36nB367_p0866a25║真達不疑之道，猶如太虛，廓然蕩豁，豈可強是
J36nB367_p0866a26║非耶？」州於言下頓悟玄旨，心如朗月。
J36nB367_p0866a27║偶偕日用在當人，色色現成休擬尋。兩頭既坐斷，中
J36nB367_p0866a28║道復何停。圓鳥道，廓虛明。龍得水時添意氣，虎逢山
J36nB367_p0866a29║勢長威獰。
J36nB367_p0866a30║萬法歸一。
J36nB367_p0866b01║萬法歸一一歸何，蟭螟頭上現森羅，蚊虻帶入西湖
J36nB367_p0866b02║裏，不覺和身喪碧波。
J36nB367_p0866b03║僧問：「黃梅意旨什麼人得？」祖云：「會佛法人得（云云）。」
J36nB367_p0866b04║暗裏抽橫骨，蟭螟上眉睫，要識破柴老，證龜卻成鱉。
J36nB367_p0866b05║尊貴墮。
J36nB367_p0866b06║玉骨從來不假粧，天然種艸貌堂堂，三宮六院無門
J36nB367_p0866b07║入，舉首何妨望四方？
J36nB367_p0866b08║隨墮。
J36nB367_p0866b09║逐日花街柳巷走，擲梭兩眼觀妍醜，雙親堂上渾無
J36nB367_p0866b10║顧，頭面青灰三五斗。
J36nB367_p0866b11║類墮。
J36nB367_p0866b12║卸卻御服著虱襖，撐撐蹄角望荒艸，雖然示現不同
J36nB367_p0866b13║途，凡聖於斯難描邈。
J36nB367_p0866b14║龐居士問馬祖曰：「不與萬法為侶者是什麼人？」
J36nB367_p0866b15║西江一吸奮全威，萬頃波濤徹底竭，五嶽十洲俱到
J36nB367_p0866b16║斜，珊瑚杲杲撐著月。
J36nB367_p0866b17║吸盡西江停識浪，迅雷一激徹雲天，休將妍醜分高
J36nB367_p0866b18║下，智鏡圓明攝後先。
J36nB367_p0866b19║靈雲見桃花悟道。
J36nB367_p0866b20║春色無生孰解諳，靈雲一見快神丰，依俙似曲纔堪
J36nB367_p0866b21║聽，又被風吹別調中。
J36nB367_p0866b22║死句。
J36nB367_p0866b23║瞥爾昏沉至，長舒兩足安，此中何所意，腦後絕芝蘭。
J36nB367_p0866b24║活句。
J36nB367_p0866b25║無限春風特地來，梅通暖信莫疑猜，淡雲幾點當空
J36nB367_p0866b26║舞，一霎雷聲震九垓。
J36nB367_p0866b27║不死不活句
J36nB367_p0866b28║雲外寒松氣貌嬌，輕風拂動自迢遙，任從滄海魚龍
J36nB367_p0866b29║變，凜凜不隨四序凋。
J36nB367_p0866b30║南泉斬貓。
J36nB367_p0866c01║南泉號令始初行，雲水兩堂努眼睛。八陣圖中難轉
J36nB367_p0866c02║首，太阿鋒下血盈盈。不是古佛知時節，貓兒怎得又
J36nB367_p0866c03║逢春。
J36nB367_p0866c04║婆子燒庵。
J36nB367_p0866c05║燒庵婆子沒人情，二十年來曾飯僧，無限風流俱占
J36nB367_p0866c06║盡，又堪歡喜又堪瞋。
J36nB367_p0866c07║面壁。
J36nB367_p0866c08║堪笑無端老古錐，莊模做樣令人疑，神光受繢投臂
J36nB367_p0866c09║落，猶教至今惱著伊。
J36nB367_p0866c10║奪人不奪境（并總頌）。
J36nB367_p0866c11║花艷芳叢得自由，玉人深鎖醭幪頭，東風漫漫林間
J36nB367_p0866c12║過，亦似贏乖亦似羞。
J36nB367_p0866c13║奪境不奪人。
J36nB367_p0866c14║嚴霜漸漸逼寒空，野艸含花斂翠容，惟有牧童舒態
J36nB367_p0866c15║意，一聲短笛過林東。
J36nB367_p0866c16║人境兩俱奪。
J36nB367_p0866c17║冬瓜瓠子拍胸前，明暗雙雙入碧潭，巴水不知懷國
J36nB367_p0866c18║恨，依然流出峽中山。
J36nB367_p0866c19║人境俱不奪。
J36nB367_p0866c20║地爐炭瘦倚軒窗，淡月疏星午夜長，塵襟似洗誰為
J36nB367_p0866c21║暖，俄然旭日上扶桑。
J36nB367_p0866c22║即波即水，即水即波。擬涉思量，鷂子雲過。
J36nB367_p0866c23║女子入定。
J36nB367_p0866c24║昨夜孤峰獨宿，今朝特地風流。文殊罔明，俱不唧溜。
J36nB367_p0866c25║當時若遇作者，一拳打倒。
J36nB367_p0866c26║德山托缽。
J36nB367_p0866c27║出門撞著冤家頭，秖得吞聲入丈中，渾然一擊無何
J36nB367_p0866c28║有，滿園桃杏自春風。
J36nB367_p0866c29║無夢無想。
J36nB367_p0866c30║無夢無想主何處，逼塞太虛充六合，一句迥超諸佛
J36nB367_p0867a01║外，摩醯正眼覷難著。
J36nB367_p0867a02║北禪除夕烹白牛話。
J36nB367_p0867a03║屠兒揮刃血腥傾，不怕臨春失卻耕。窄路相逢傳禁
J36nB367_p0867a04║令，心虛直得把贓呈。把贓呈，艸裏橫，異類之機風凜
J36nB367_p0867a05║凜。
J36nB367_p0867a06║東村王老夜燒錢。
J36nB367_p0867a07║東村王老夜燒錢，爍焰光中顆顆圓，搕𢶍堆頭留不
J36nB367_p0867a08║住，清風吹滿碧雲天。
J36nB367_p0867a09║靈龜能斷人吉凶，因甚自不知其死？
J36nB367_p0867a10║昨日綠波現瑞游，今朝特地臥荒丘，正頭正尾知多
J36nB367_p0867a11║少，莫道靈龜輸一籌。
J36nB367_p0867a12║千年暗室，一燈能破，因甚腳下有三尺暗？
J36nB367_p0867a13║日出紅輪處處周，雲深古洞照無由，乾坤踢倒子牙
J36nB367_p0867a14║術，明暗雙雙一下收。
J36nB367_p0867a15║三界唯心，萬法唯識，因甚今日不知明日事？
J36nB367_p0867a16║三界唯心兮無出無沒，萬法唯識兮東奔西逐。打破
J36nB367_p0867a17║不知關捩子，管教神號與鬼哭。
J36nB367_p0867a18║路逢達道人，不將語默對。
J36nB367_p0867a19║翩翩拂袖過林花，向背存時即被遮，但得見來如未
J36nB367_p0867a20║見，問君何處不生涯。
J36nB367_p0867a21║天地同根，萬物一體。
J36nB367_p0867a22║深宮繡女線增毫，陰減陽生梅信報，林下道人發笑
J36nB367_p0867a23║聲，明明物理象先兆。
J36nB367_p0867a24║一喝如金剛王寶劍。
J36nB367_p0867a25║金剛寶劍奮全威，凜凜光寒四百州，任有拏雲攫霧
J36nB367_p0867a26║手，干戈人馬一時休。
J36nB367_p0867a27║一喝如踞地獅子。
J36nB367_p0867a28║一喝踞地爪牙全，十方世界沒中邊，三世諸佛來乞
J36nB367_p0867a29║命，萬里妖狐屎尿天。
J36nB367_p0867a30║一喝如探竿影艸。
J36nB367_p0867b01║一喝探竿施影艸，來風深辯鑒緇素，龍蛇陣上休眨
J36nB367_p0867b02║眼，函蓋箭鋒非佇顧。
J36nB367_p0867b03║一喝不作一喝用。
J36nB367_p0867b04║雁影頻虛嘹嚦遠，聲聲相送出雲間，抬眸直上重霄
J36nB367_p0867b05║望，莫道好音宜看鴈。
J36nB367_p0867b06║黃龍三關（并總頌）。
J36nB367_p0867b07║我手何似佛手，拈卻高低妍醜，溪西雞齊啼，狗走抖
J36nB367_p0867b08║擻口。
J36nB367_p0867b09║我腳何似驢腳，踏倒天涯海角，張三日日攢眉，李四
J36nB367_p0867b10║時時擺脫。
J36nB367_p0867b11║人人有箇生緣，頭頭頂著青天，若也未能薦旨，一任
J36nB367_p0867b12║疑到驢年。
J36nB367_p0867b13║佛手驢，腳生緣，風攪蘆花雪滿船。鉼盤釵釧是何物，
J36nB367_p0867b14║鞦韆垂在月明前。
J36nB367_p0867b15║乾屎橛。
J36nB367_p0867b16║如何是佛乾屎橛，調御十身猶曲節，不識人嫌強露
J36nB367_p0867b17║顏，人間天上俱熏徹。徹不徹，更加白棒當頭楔。
J36nB367_p0867b18║𨍏轢鑽。
J36nB367_p0867b19║𨍏轢鑽，𨍏轢鑽，信手拈來與人看，若將擬議思量也，
J36nB367_p0867b20║眼上眉毛失一半。
J36nB367_p0867b21║三玄三要十智同真總頌
J36nB367_p0867b22║十智同真與要玄，當胸劈脊秪麤拳，電光影裏休妄
J36nB367_p0867b23║想，抬眸已過萬重山。
J36nB367_p0867b24║即心即佛非心非佛二。
J36nB367_p0867b25║即心即佛兮節外生枝，非心非佛兮撥火覓漚。穿衣
J36nB367_p0867b26║喫飯家常事，問君何處不風流。
J36nB367_p0867b27║即心是佛佛為心，莫逐馳求外覓心，瞬目揚眉休擬
J36nB367_p0867b28║義，塵塵剎剎現全身。
J36nB367_p0867b29║經首癶。
J36nB367_p0867b30║以不以兮八不八，中含幾箇沒傝𠎷。沒傝𠎷，盈衢溢
J36nB367_p0867c01║路歌聲滑。
J36nB367_p0867c02║狗子佛性有也無話。
J36nB367_p0867c03║狗子佛性有，癡憨彌勒笑開口。大清國裏難捉渠，鬧
J36nB367_p0867c04║市波斯赤腳走。
J36nB367_p0867c05║狗子佛性無，趙州東壁挂葫蘆。千妖百怪腦門裂，大
J36nB367_p0867c06║上老君律令符。
J36nB367_p0867c07║且道臨濟得黃檗力，得大愚力？
J36nB367_p0867c08║南山雲起北山雨，一箇鼻頭兩孔氣，翻轉面皮揮掌
J36nB367_p0867c09║拳，知恩方解報恩味。
J36nB367_p0867c10║拄杖。
J36nB367_p0867c11║甚麼物兮不知名，正令相將與麼行。逼生蛇，化龍吟，
J36nB367_p0867c12║豪氣衝天地，佛祖喪膽魂。呵呵，將謂有許多奇特，原
J36nB367_p0867c13║來是萬仞巖前瘦茶藤。
J36nB367_p0867c14║次車牛頌韻三。
J36nB367_p0867c15║潑天大用駕車牛，豈肯臨機赴兩頭，聖解凡情俱擊
J36nB367_p0867c16║碎，十方世界任優游。
J36nB367_p0867c17║玲瓏八面一車牛，廓徹當陽沒兩頭，宇宙瀟瀟寒落
J36nB367_p0867c18║落，饑食渴飲樂優游。
J36nB367_p0867c19║求人撥艸御車牛，掣破玄關始徹頭，覿面全機赤體
J36nB367_p0867c20║露，橫行逆折自優游。
J36nB367_p0867c21║婆子請古德轉藏經話。
J36nB367_p0867c22║一藏半藏，擬之則喪。打破虛空，回身南向。
J36nB367_p0867c23║鐵蛇橫古路。
J36nB367_p0867c24║鐵蛇橫古路，顧佇遭他一口吞，擬議知君終未瞥，達
J36nB367_p0867c25║人不免笑吟吟。
J36nB367_p0867c26║三頓棒。
J36nB367_p0867c27║黃檗山中喫棒來，高安灘上頂門開，秖饒佛法無多
J36nB367_p0867c28║子，猶去須彌與五臺。
J36nB367_p0867c29║
J36nB367_p0867c30║寂光豁禪師語錄卷三（終）