J36nB367_p0868a01║寂光豁禪師語錄卷四
J36nB367_p0868a02║嗣法門人發理等編
J36nB367_p0868a03║機緣
J36nB367_p0868a04║師過西邑觀音寺，僧問：「作家相見時如何？」師云：「禮拜
J36nB367_p0868a05║了向你道。」進云：「見與未見是同是別？」師便掌，僧亦擬
J36nB367_p0868a06║掌，師云：「和汝相打。」進云：「意旨畢竟如何？」師指淨瓶云：
J36nB367_p0868a07║「觀音瓶內艸，鱗龍掌上珠。」僧作禮而出。
J36nB367_p0868a08║僧至，值案上有書，師看，問字云：「者是甚麼字？」云：「不識。」
J36nB367_p0868a09║師又問一字云：「者箇是甚麼字？」云：「不識。」師云：「一字不
J36nB367_p0868a10║識。」又問，亦云：「不識。」師云：「雖有隱身之術，而無出路之
J36nB367_p0868a11║條。」僧問：「其智慧門難解難入，一切聲聞、辟支佛所不
J36nB367_p0868a12║能知，唯佛與佛乃能知之。萬法本空，知箇甚麼？」師云：
J36nB367_p0868a13║「超然直透威音外，目前無法可商量。」復問云：「如何是
J36nB367_p0868a14║偏中正？正中偏？」師豎拳云：「你且道：我者箇是偏？是正？」
J36nB367_p0868a15║云：「偏正俱無。」師便掌，僧作禮，師更與一踏。
J36nB367_p0868a16║維純居士問：「上無佛道可成，下無眾生可度，弟子即
J36nB367_p0868a17║不疑，和尚目前以何法示人？」師云：「五曲山前溪水秀，
J36nB367_p0868a18║爐煙疊嶂幾千重。」士作禮。次日又作禮，擬開口，師搖
J36nB367_p0868a19║手云：「那有者事？那有者事？」士作禮而出。
J36nB367_p0868a20║有僧請齋，對眾作禮云：「乞師指示。」師云：「饑食渴飲，閑
J36nB367_p0868a21║坐睡眠，我無佛法向汝道。」僧茫然作禮而退。
J36nB367_p0868a22║僧問：「如何是大音希聲、大器晚成？向盛忙百鬧裏佯
J36nB367_p0868a23║癡，待七古千年後慢板，是什麼意？」師云：「眾花發時我
J36nB367_p0868a24║不發，我若發時眾花殺。」僧致敬而退。
J36nB367_p0868a25║梁山邑侯勝幢曾公問：「如何是死句？」師曰：「餓虎巖前
J36nB367_p0868a26║逢李廣。」「如何是活句？」曰：「啼鳥枝上占，花綻滿溪頭。」「如
J36nB367_p0868a27║何是不死不活句？」曰：「手執夜明符，幾箇知天曉？」
J36nB367_p0868a28║友人問：「我適來見一則語不契，借問得麼？」師云：「得。」問：
J36nB367_p0868a29║「如何是坐斷十方猶點頞？」師云：「死水裏不藏龍。」云：「如
J36nB367_p0868a30║何是密移一步看飛龍？」師云：「翻江攫海，吐霧興雲。」有
J36nB367_p0868b01║僧與師游至一樹下，指云：「者一株樹因甚麼有一枝
J36nB367_p0868b02║榮一枝枯？」師云：「為他解掌生殺底權衡。」僧致謝。
J36nB367_p0868b03║師在眾時，遣香鼻於轉角柱上觸損了，曾公見，指而
J36nB367_p0868b04║問曰：「是作麼底了？」師云：「神游象外，鼻頭與露柱相交。」
J36nB367_p0868b05║公呵呵，師便掌。
J36nB367_p0868b06║師至一庵，適無水，僧取水烹茶奉至，云：「某常聞龍行
J36nB367_p0868b07║到處有水，因甚麼龍來無水？」師作吐沫勢，云：「者箇從
J36nB367_p0868b08║什麼處得來底？」僧作禮。
J36nB367_p0868b09║師與數僧行至打魚灣，過跳磴子河，云：「各照腳下。」僧
J36nB367_p0868b10║云：「作麼生是學人腳跟下事？」師云：「好生跳著。」
J36nB367_p0868b11║時友人問：「趙州行腳時，至一庵主處，問云：『有麼？有麼？』
J36nB367_p0868b12║主豎起拳頭。州云：『水淺不是泊船處。』便行至下庵主
J36nB367_p0868b13║處，問云：『有麼？有麼？』主亦豎起拳頭。州云：『能縱能奪，能
J36nB367_p0868b14║殺能活。』問荅一般，因甚趙州肯一處？不肯一處？是什
J36nB367_p0868b15║麼意思？」師云：「此老亦能順水張帆，逆風把柁。」友云：「恁
J36nB367_p0868b16║麼則分為兩段去矣。」師呵呵大笑而出。
J36nB367_p0868b17║僧問：「游雲落太陽，光影臨三千時如何？」師動步，云：「恰
J36nB367_p0868b18║遇我行腳。」
J36nB367_p0868b19║僧問：「我手何似佛手？」師云：「弄香花滿袖。」云：「如何是我
J36nB367_p0868b20║腳何似驢腳？」師云：「一踏柴門兩扇開。」「如何是人人有
J36nB367_p0868b21║箇生緣？上座生緣在甚麼處？」師云：「饑來喫飯，困來打
J36nB367_p0868b22║眠。」
J36nB367_p0868b23║遇一座主，座主曰：「儒書有兩句頗相似。」師曰：「是那兩
J36nB367_p0868b24║句？」主曰：「夫子之文章可得而聞也，夫子之言性與天
J36nB367_p0868b25║道不可得而聞也。」師曰：「即如夫子之文章可得而聞
J36nB367_p0868b26║也，作麼生聞？」主曰：「用耳聞。」師又曰：「性與天道不可得
J36nB367_p0868b27║而聞也，又作麼生？」主曰：「用心聞。」師曰：「兩箇。」主曰：「又作
J36nB367_p0868b28║麼生？」師曰：「心尚不可得，聞從何來？」主無對，師呵呵笑
J36nB367_p0868b29║而已。
J36nB367_p0868b30║教諭何亨久訪師於千佛寺，問曰：「此者一行。」師曰：「以
J36nB367_p0868c01║四海為家。」久曰：「莫非我此方俱是頑石，無和尚可教
J36nB367_p0868c02║之人？」師曰：「玉向石中求。」久曰：「未審作麼生剖？」師與劈
J36nB367_p0868c03║面一掌。久問訊云：「謝和尚指示。」師曰：「切莫錯承當。」少
J36nB367_p0868c04║頃，又問：「弟子適從胖土地來，因什麼有一關弟子過
J36nB367_p0868c05║不得？」師曰：「為你腳下無力。」曰：「因什麼前面有一人又
J36nB367_p0868c06║過得？」師曰：「只為他直而不顧。」又問：「弟子有兩子一孫，
J36nB367_p0868c07║近日二子俱亡，未審是今生之咎耶？多生之業耶？」師
J36nB367_p0868c08║曰：「二子不能全忠孝，一孫可以紹遠宗。」又問：「因甚麼
J36nB367_p0868c09║者箇意思我儒門道不出來？」師舉茶盃云：「會麼？」久云：
J36nB367_p0868c10║「不會。」師曰：「吾無隱乎爾。」久致謝而去。
J36nB367_p0868c11║雲巢禪人呈頌云：「師姑是女人，沙盆不是瓮，佛子住
J36nB367_p0868c12║此地，則是佛受用。」師接住，云：「住！住！」進云：「今日下雨，只
J36nB367_p0868c13║待天晴。」師便休去。良久，復問云：「曾聞汝有幾則頌古，
J36nB367_p0868c14║是否？」進云：「有則有，不堪呈似。」師便豎起拳，云：「還頌得
J36nB367_p0868c15║者箇麼？」巢把住拳，云：「者箇現成，用頌作麼？」師云：「你作
J36nB367_p0868c16║道理會耶？」云：「偶爾成文，何道理之有耶？」師微笑，巢便
J36nB367_p0868c17║掉身而去。師召云：「放過即不可。」
J36nB367_p0868c18║像贊釋迦贊
J36nB367_p0868c19║金輪王位不肯登，習氣陡發入雪山。六年苦行臘八
J36nB367_p0868c20║夜，方識兩耳原在肩。人說睹明星悟道，我言眼裏豈
J36nB367_p0868c21║著塵纖。鼓動三界四生，海口浪涌波翻。流出許多毒
J36nB367_p0868c22║氣，古今聞者心酸。咄！某當時若預其數，不是劈脊便
J36nB367_p0868c23║攔腮。
J36nB367_p0868c24║觀音像贊
J36nB367_p0868c25║觀音大士，神用莫測。或現男身，或張女烈。二十五聖，
J36nB367_p0868c26║摽為首耳。功圓妙，邇遐徹。磐陀石上自如如，脫略塵
J36nB367_p0868c27║沙無量劫。
J36nB367_p0868c28║出水觀音像贊（雲巢禪人請）
J36nB367_p0868c29║寶月行空，影沉眾水。大士之心，類若如此。我贊有盡，
J36nB367_p0868c30║難倫難比。呵呵！應物現形，如水中月。
J36nB367_p0869a01║初祖像贊
J36nB367_p0869a02║碧眼黑面，板齒㲯毿，乘蘆渡水，天竺國中不肯住，梁
J36nB367_p0869a03║王殿上播唇觜，少林覷壁坐不過，分說得皮肉骨髓。
J36nB367_p0869a04║噫嘻！假示滅相，隻履而逶。
J36nB367_p0869a05║出山文殊像贊
J36nB367_p0869a06║竹杖撐天，獅兒踞地，七佛之師，如是如是。
J36nB367_p0869a07║文殊像贊（寶珠禪人請）
J36nB367_p0869a08║倚杖默然，獅兒哮吼。喚惺沉鼾魔佛，拱手呵呵。不善
J36nB367_p0869a09║藏身，解借他口。
J36nB367_p0869a10║天童密師翁像贊
J36nB367_p0869a11║者老漢，真莽鹵，非聖非凡非佛祖，不離行住坐臥中，
J36nB367_p0869a12║卷舒殺活互賓主。一箇綿軟舌，一條硬杖拄，有時浩
J36nB367_p0869a13║渺波心為舟為渚，有時人天眾前東觸西忤。咦！總摸
J36nB367_p0869a14║他頭腦不著，一派兒孫亙今古。
J36nB367_p0869a15║本師破和尚像贊
J36nB367_p0869a16║者箇老漢，僧又非僧，俗又非俗。擬道是僧兮，慣要殺
J36nB367_p0869a17║祖殺佛；擬道是俗兮，頭上光光禿禿。握條白棒，不遜
J36nB367_p0869a18║情物，疑殺天下人，惡聲播遐域。咦！我昔曾遭毒手，代
J36nB367_p0869a19║代冤深入骨。
J36nB367_p0869a20║漂海布袋像贊
J36nB367_p0869a21║萬波之中，松梅之下。賣弄神通，處危如也。水鬼頂獻，
J36nB367_p0869a22║揚拂逍耍。咦，占著布袋，似地乘馬。
J36nB367_p0869a23║下棋羅漢像贊二
J36nB367_p0869a24║覿面相逢樂性天，一人執包一車先，盤中陣勢分明
J36nB367_p0869a25║箇，笑你驢年局未完。
J36nB367_p0869a26║博奕何年坐洞天，臨機一著遜誰先，拈來不見分高
J36nB367_p0869a27║下，兀兀思量興未完。
J36nB367_p0869a28║送子觀音像贊（馬繼祖請）
J36nB367_p0869a29║者大士，神應莫測。入慈三昧，無物不悅。孩兒默印，鸚
J36nB367_p0869a30║鵡逸翮。凡有所求，如水現月。咦！天上人間，惟誠可格。
J36nB367_p0869b01║自贊（月輝首座請）
J36nB367_p0869b02║者漢全沒交涉，有人問著，驀頭便楔，拈弄向上鉗鎚，
J36nB367_p0869b03║令人亡鋒結舌。咦！見者聞者，心識路絕。
J36nB367_p0869b04║忍悟禪人請
J36nB367_p0869b05║一法無可捨，一法無可取，如應色摩尼，遍界生歡喜。
J36nB367_p0869b06║呵呵！以此像示人，是謂無能比。
J36nB367_p0869b07║端倪禪人請
J36nB367_p0869b08║棒下無生，不遜人情。有來問著，一棒一痕。血濺梵天，
J36nB367_p0869b09║四海浪平。咄！魔耶佛耶？飲氣吞聲。
J36nB367_p0869b10║福海禪人請
J36nB367_p0869b11║是像非像，難描難狀。惱恨丹青，圖在紙上。呵呵，留與
J36nB367_p0869b12║人天，作個榜樣。
J36nB367_p0869b13║瑞舌禪人請
J36nB367_p0869b14║人人有個真像，且道是何形狀。滿目青山全露，亦任
J36nB367_p0869b15║人來贊謗。
J36nB367_p0869b16║笑蒼、不問二禪人同請
J36nB367_p0869b17║無長無短先天事，名起未名相隨來，長短名起俱不
J36nB367_p0869b18║踐，掀翻五嶽任徘徊。
J36nB367_p0869b19║偷安個匹夫，終日觜盧都，推不向前，約不退後。咄！知
J36nB367_p0869b20║汝是誰？
J36nB367_p0869b21║淵明先生像贊
J36nB367_p0869b22║五柳先生，賢才曠達。潯陽三隱，意氣相愜。葛巾漉釀，
J36nB367_p0869b23║復束其髮。先醉欲眠，請客去罷。安貧樂道，忘其苦辣。
J36nB367_p0869b24║嘻嘻，豈為五斗米折腰，至今成話杷。
J36nB367_p0869b25║次古德十可行
J36nB367_p0869b26║宴坐
J36nB367_p0869b27║絕慮凝神世事忘，眉毛歷歷似針鋼，瞥然漆桶連箍
J36nB367_p0869b28║脫，始信虛空沒短長。
J36nB367_p0869b29║入室
J36nB367_p0869b30║設化隨方建法幢，從苗辯地覓堪當，頂門若具超方
J36nB367_p0869c01║眼，舌底何妨露穎鋩。
J36nB367_p0869c02║普請
J36nB367_p0869c03║每日梆聲去復來，和泥合水負薪柴，神通物外無他
J36nB367_p0869c04║得，迸破娘生兩隻鞋。
J36nB367_p0869c05║粥飯
J36nB367_p0869c06║二時都要奉衣盂，食到口邊莫問麤，百咂碎來聊塞
J36nB367_p0869c07║腹，渾看何是趙州無。
J36nB367_p0869c08║洗衣
J36nB367_p0869c09║風光溢體展雙眸，謾浣煙霞逐水流，信步歸來天日
J36nB367_p0869c10║朗，和雲拋擲玉竿頭。
J36nB367_p0869c11║掃地
J36nB367_p0869c12║每每拂除埲塕堆，莫教此地著纖埃，有時帚柄呵呵
J36nB367_p0869c13║笑，聲落人天心眼開。
J36nB367_p0869c14║經行
J36nB367_p0869c15║如輪常轉復將來，要識娘生箇艸鞋，不計工程終了
J36nB367_p0869c16║卻，縵天說價任搦抬。
J36nB367_p0869c17║諷經
J36nB367_p0869c18║雲來鐘發集招提，氣海徐徐鼓舌皮，黑豆諳來無一
J36nB367_p0869c19║事，何勞引蔓更牽枝。
J36nB367_p0869c20║禮佛
J36nB367_p0869c21║巍巍屹屼雨花壇，暮禮晨參展臥單，磕破髑髏眉覆
J36nB367_p0869c22║地，神光突露骨毛寒。
J36nB367_p0869c23║道話
J36nB367_p0869c24║臺山大會團圞頭，溈老卻喚水牸牛，驀地認來還不
J36nB367_p0869c25║是，三更斜日照東樓。
J36nB367_p0869c26║四威儀
J36nB367_p0869c27║山中行，獨步上碧嶸，縱目觀法界，誰是我同群。
J36nB367_p0869c28║山中住，芒鞋嬾動步，自得無功旨，佛也不願做。
J36nB367_p0869c29║山中坐，六門緊閉戶，似是分疆界，出入無兩箇。
J36nB367_p0869c30║山中臥，四壁無遮護，雨洒風吹來，條條赤體露。
J36nB367_p0870a01║坐禪銘
J36nB367_p0870a02║珍重參玄人，日用莫虛棄，光陰如電拂，生死誰能替？
J36nB367_p0870a03║若自涉廉纖，辜負出家志，心地若未明，徒增業苦刺。
J36nB367_p0870a04║此真大丈夫，不是小兒戲，三業常湛然，六門緊護閟。
J36nB367_p0870a05║脊梁硬似銕，行坐勿疑二，妄覺墮情緣，昏沉落無記。
J36nB367_p0870a06║離卻意識心，提起吹毛利，劈破趙州關，始瞥無生意。
J36nB367_p0870a07║心佛與眾生，都來成賸事，吟吟笑幾聲，脫略在天地。
J36nB367_p0870a08║書問
J36nB367_p0870a09║復苟斗南書
J36nB367_p0870a10║向接手教，貧道捧讀一過，始知檀越於務冗紛紛之
J36nB367_p0870a11║際，猶自昭昭鑒覺，可謂荊棘林中有翻身手腳。然雖
J36nB367_p0870a12║如是，秖在門外打之遶。何也？若具丈夫風骨，向世界
J36nB367_p0870a13║未分、形名未立之際著得隻眼來，自然妄想情慮徹
J36nB367_p0870a14║底平沉，活鱍鱍地如水上葫蘆，覓他起止處了不可
J36nB367_p0870a15║得。到此田地，人不能謀、神不能測，方是檀越本命元
J36nB367_p0870a16║辰立地處。便中奉復數字，以為他日覿面一笑之因
J36nB367_p0870a17║緣耳。伏惟希鑒，不宣。
J36nB367_p0870a18║復春元羅君貺老先生書
J36nB367_p0870a19║向接手教，細展目過，貧道不覺失聲大笑云：劫運之
J36nB367_p0870a20║後，末法際時，吾郡中猶有回心弘護法門之偉士，且
J36nB367_p0870a21║說話中迥異儒流，不觸烏紗氣，復何讓他無盡張公、
J36nB367_p0870a22║丞相裴公？他日必出古人一頭地多矣。來諭中欲貧
J36nB367_p0870a23║道同二舍弟住常樂梵剎，自揣德微識淺，形疏辭訥，
J36nB367_p0870a24║焉於名山大澤與諸明公把臂共游，滴水滴凍，提綱
J36nB367_p0870a25║挈領者哉？秖可於林泉下、巖壑邊支箇折腳鐺，饑食
J36nB367_p0870a26║涸飲，閒翫困眠，自適也罷。惟祈鑒諒，謹此奉復。
J36nB367_p0870a27║又
J36nB367_p0870a28║自渝城一別，屢承惠書，貧道真木偶人也，未走隻字
J36nB367_p0870a29║奉候。雖然，君子神交，千里如面，想老居士已得一知
J36nB367_p0870a30║半解者，自是不以情見為情也。來諭中欲貧道代祈
J36nB367_p0870b01║嗣之說，據貧道之見，求諸人未若求諸己。何也？秖要
J36nB367_p0870b02║日用中，內則以契道為主、外則以方便為門，自有長
J36nB367_p0870b03║庚星應於房門，復何慮焉？又云：近來為人所憎，處之
J36nB367_p0870b04║未當者，總因內有能是之心、外必有所憎之境，人我
J36nB367_p0870b05║未空故也。內既無受憎之人，則外境自寂矣。胡不直
J36nB367_p0870b06║使物我一如、是非一致，不待平沉而自平沉矣？此是
J36nB367_p0870b07║穎脫生死之要樞。若不爾者，他日何以敵閻家乎？雖
J36nB367_p0870b08║然如此，猶有圭角在，自當珍重。所惠佳章，字字珠璣，
J36nB367_p0870b09║秖有出字失其平，未若超字好。貧道逐句著語，一便
J36nB367_p0870b10║書上。為僧須教嬾如雲（道著一半），笑指青山可贈君
J36nB367_p0870b11║（未是好手），此日劍南隨異類（好箇畜生），他年冀北蚤
J36nB367_p0870b12║出群（又恁麼去也）。誰當猊座散花雨（也不消得）？我且
J36nB367_p0870b13║瓊筵書練裙（驢揀濕處尿），何事玄沙不度嶺（試道看）？
J36nB367_p0870b14║相逢豈復吝雄文（那得元字腳來）？謹此奉復。
J36nB367_p0870b15║行實
J36nB367_p0870b16║一日，大眾赴方丈，請問師行腳因緣，師云：「此是家常
J36nB367_p0870b17║事，何必形容於口角？」眾云：「雖然如是，也要聞與人始
J36nB367_p0870b18║得。」師笑曰：「余乃果城南充人，父姓楊，母李氏，命賦己
J36nB367_p0870b19║未十一月二十四子時，俗居第三。幼負出塵之志，奈
J36nB367_p0870b20║父母鞿鞚不許，遂持《金剛》為業。年至三十，父母厭世，
J36nB367_p0870b21║遂棄室投法雨禪師落髮，即戊子歲也。欲往南方參
J36nB367_p0870b22║學，行至漢上，因兵戈阻隔，不愜本懷，聞南北兩山有
J36nB367_p0870b23║居茅菴者，俱往叩及，併無一語打著心下事，遂與白
J36nB367_p0870b24║齋禪師偕行。每每叩及此事，齋曰：『聞你乃名家之子，
J36nB367_p0870b25║恐受不過，我們澹泊，問他何益？』行至一寺，名曰嗚鴉
J36nB367_p0870b26║寺，適寺主留齋，往殿中經行，值案上有一函經，隨手
J36nB367_p0870b27║揭開，有偈曰：『求佛在己，彌陀在心，要行三岐路，便問
J36nB367_p0870b28║去來人。』即掩卷復行，疑曰：『求佛在己，彌陀在心，作麼
J36nB367_p0870b29║生是心？要行三岐路，便問去來人，作麼生是去來人？』
J36nB367_p0870b30║齋畢辭行，且行且疑，至石灰窯口，聞瀑布聲，忽會得
J36nB367_p0870c01║去來人，馳求之心稍歇。又至漢城東關外萬仙寺，遇
J36nB367_p0870c02║無著禪師，教參萬法公案。於此疑來疑去，或在行住
J36nB367_p0870c03║坐臥之處，胸中不自由，或半偈，或全偈，數數涌之，不
J36nB367_p0870c04║知是何意思，亦不管他，只管疑去。然雖如此，要人證
J36nB367_p0870c05║據始得。遂迴川中，聞本師破和尚在於明朝地方，不
J36nB367_p0870c06║便往謁，又聞南部有允冊大師，遂往參拜。師問：『甚處
J36nB367_p0870c07║來？』余云：『漢中來。』師云：『漢上主法道者是何人？』余向前
J36nB367_p0870c08║拱而立，師曰：『不是者箇人。』余曰：『我也是暫來禮拜底。』
J36nB367_p0870c09║師笑而已，余與之一喝便行。值奇軒蘇公請至高峰
J36nB367_p0870c10║山居靜，日夜孳孳，以此事為極則，眾檀互相議曰：『此
J36nB367_p0870c11║僧似癡愚者。』余亦不管他，瞬息間將三載矣。一日，維
J36nB367_p0870c12║純楊公送午齋至，手中執一枝花至榻前，作獻花勢
J36nB367_p0870c13║云：『鮮花入禪榻』之語。余聞忽悟，蓋不自由云：『鮮花入
J36nB367_p0870c14║禪榻，青松物外春，搖指遊翫去，舉步任縱橫。踏翻須
J36nB367_p0870c15║彌頂，扶起杖月輪，玅貌果如斯，秖是不知名。』楊公云：
J36nB367_p0870c16║此語從何而來？余曰：『亦不知從何而來。』其時聞本師
J36nB367_p0870c17║破和尚已至梁山金城寺，告辭蘇公下山，亦不與之
J36nB367_p0870c18║云去處。行至西邑，有知者曰：『清、明兩兵正在宕渠地
J36nB367_p0870c19║方交鋒，其勢不可往也。』眾檀越留住書樓山又二載
J36nB367_p0870c20║餘，猶然兩地烽煙未息，秖得拚身潛去。將至年餘，方
J36nB367_p0870c21║抵雙桂，見了和尚，師問云：『從那裏來？』余曰：『北道來。』師
J36nB367_p0870c22║曰：『人心險於山勢，怎得到者裏？』云：『不險。』師曰：『既不險，
J36nB367_p0870c23║用來作麼？』云：『若有來，又險也』。師顧知客云：『好生安排
J36nB367_p0870c24║著。』值開板三日後，往方丈問云：『如何是空劫已前底
J36nB367_p0870c25║事？』師咳云：『佛法大有，只是咳嗽。』余便一喝，師將火筯
J36nB367_p0870c26║便打，余大笑而出。復呈偈云：『絕後再蘇夢裏回，髑髏
J36nB367_p0870c27║粉碎頂門開，通身毛孔通身汗，是處逢人笑滿腮。』師
J36nB367_p0870c28║看云：『一人傳虛，百人傳實。』余撤得便行。至晚，適落堂，
J36nB367_p0870c29║余出問云：『如何是諸佛道不得底句子？』師驀頭便打，
J36nB367_p0870c30║余與一喝而出。師對眾云：『問話者到好箇氣骨，只是
J36nB367_p0871a01║猶欠轉身在。』余復進堂，師按拄杖云：『因甚老僧又道
J36nB367_p0871a02║得？』云：『和尚縱道得，總要開天下人眼目。』師拽杖而出。
J36nB367_p0871a03║一晚，樹南禪師設茶，師吃藥酒，舉杯云：『諸方喫茶說
J36nB367_p0871a04║茶話，老僧喫酒說酒話，雖然茶酒不相侔，總要令人
J36nB367_p0871a05║快處恰。作麼生是快處恰底事？』余曰：『一花百億國，何
J36nB367_p0871a06║處不風流？』師曰：『老僧只是不肯在。』余便掩耳而出。復
J36nB367_p0871a07║呈偈云：『趙州茶，曹山酒，上古風規至今有，醉卻街前
J36nB367_p0871a08║無知漢，兩頭三面解開口。開甚口？咄！笙歌叢裏過，線
J36nB367_p0871a09║音不著叟。』一日，師患恙，大眾不敢進方丈問安，值師
J36nB367_p0871a10║出木寮裏看，工匠執事者來云：『眾師可往彼處問候
J36nB367_p0871a11║和尚。』一眾齊赴木寮，禮拜方起，師問云：『作甚底？』余曰：
J36nB367_p0871a12║『問安和尚。』師曰：『老僧所患者是常病。』余曰：『總為天下
J36nB367_p0871a13║人害病。』師曰：『天下人無病。』余曰：『若恁麼，和尚亦當萬
J36nB367_p0871a14║福。』傍僧云：『何甚觜多？』余便掌云：『你作觜多會那？』一眾
J36nB367_p0871a15║吟吟而退。一夕，師與大眾同吃茶，師舉茶杯云：『道！道！』
J36nB367_p0871a16║一僧撤杯而飲，師再與一杯，其僧欲接，余喝曰：『再喫
J36nB367_p0871a17║則不堪。』師云：『若不是傍觀者，親淹殺者漢了。』師顧余
J36nB367_p0871a18║云：『你也須喫一杯。』余兩手向師手中撤杯，於棹上作
J36nB367_p0871a19║擊碎勢便行，師笑云：『得恁麼無禮也。』一日，有僧對余
J36nB367_p0871a20║云：『你底落髮師已順世矣。』余即往醉佛樓辭師奔喪，
J36nB367_p0871a21║師云：『也是好事，怎奈老僧年邁如風燭中人，恐他日
J36nB367_p0871a22║後悔。且四路兵馬把如鐵桶，作麼去得？』余曰：『官不容
J36nB367_p0871a23║鍼，私通車馬。』師將禪狀一拖云：『你去通去！你去通去！』
J36nB367_p0871a24║余一喝便行。至水室中，師隨後卻來，顧余曰：『作麼底？』
J36nB367_p0871a25║余指水器云：『者裏水得與麼盈，那裏水得恁麼渴？』便
J36nB367_p0871a26║行。師卻又往前門迎著，余曰：『者老漢到處撞頭磕頞
J36nB367_p0871a27║作麼？』便下寨。至堂中，收拾行裝，師即發侍僧來語執
J36nB367_p0871a28║事，設茶苦留。雲幻長兄云：『千箇萬箇去，和尚未曾如
J36nB367_p0871a29║是。今發侍者來，與弟等相留，雖我們不足與兄為友，
J36nB367_p0871a30║不可辜負和尚德意。』茶畢，復強安至堂中，遂乃止焉。
J36nB367_p0871b01║越數月，適己亥歲冬初朔日，師出源流拂子信金，予
J36nB367_p0871b02║往方丈拜辭，師云：『不可將去，隨處住山。』遂乃受之。山
J36nB367_p0871b03║僧者些家醜愧欲無言，奈眾兄弟勤請，何敢吝也？有
J36nB367_p0871b04║勞神立。」一眾禮謝而退。
J36nB367_p0871b05║分燈
J36nB367_p0871b06║月輝常明禪人
J36nB367_p0871b07║龍印山中問祖猷，非心非佛亦非牛，藏鋒大用惟公
J36nB367_p0871b08║薦，道脈流通任放收。
J36nB367_p0871b09║雪軒發一禪人
J36nB367_p0871b10║氣度如淵納眾流，不驚不蕩自悠悠，千尋巨浪風雲
J36nB367_p0871b11║際，倒弄顛拈始下鉤。
J36nB367_p0871b12║笑蒼發育禪人
J36nB367_p0871b13║鐵頞銅頭真莽鹵，雲從龍也風從虎，老僧缽袋親吩
J36nB367_p0871b14║付，舌卷長河吞佛祖。
J36nB367_p0871b15║雲樹發密禪人
J36nB367_p0871b16║不是冤家不聚頭，聚頭直指箇端由，老僧拄杖輕分
J36nB367_p0871b17║付，打雨敲風接上流。
J36nB367_p0871b18║忍悟寂昭禪人
J36nB367_p0871b19║鐵蛇頭戴花冠子，臥路橫街抑往來，凡聖二途俱屏
J36nB367_p0871b20║息，拏雲攫霧吐風雷。
J36nB367_p0871b21║雪岸發𠁼開士
J36nB367_p0871b22║箇事貴乎老石頭，顛三倒四不隨流，任時摵碎沙盆
J36nB367_p0871b23║子，拈向人天賣未休。
J36nB367_p0871b24║福海德源禪人
J36nB367_p0871b25║一喝能摧萬仞峰，逍遙撒手繼宗風，老僧付柄龜毛
J36nB367_p0871b26║拂，謾泛曹源任爾躬。
J36nB367_p0871b27║不問淨慧禪人
J36nB367_p0871b28║一拶虛空粉碎時，生花碓觜幾人知？老僧兩手輕吩
J36nB367_p0871b29║付，亦任寰中接大機。
J36nB367_p0871b30║端倪發理禪人
J36nB367_p0871c01║伽黎一頂，拄杖一根，祖禰不了，殃及兒孫。
J36nB367_p0871c02║波轉發本禪人
J36nB367_p0871c03║靈山會上拈花時，有自淵源等待伊，今日親承無可
J36nB367_p0871c04║贈，委莖拄杖撥龍蛇。
J36nB367_p0871c05║瑞舌發機禪人
J36nB367_p0871c06║逢人且莫露家私，認世認時堪所之，鼓蕩四溟波浴
J36nB367_p0871c07║日，摩天妙翅月華馨。
J36nB367_p0871c08║天倪發昱禪人
J36nB367_p0871c09║為人勉志契心宗，說個心宗早不中，負汝負吾成底
J36nB367_p0871c10║事，撩天拄杖攪魚龍。（終）