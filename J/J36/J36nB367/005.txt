J36nB367_p0872a01║寂光豁禪師語錄卷第五
J36nB367_p0872a02║嗣法門人發密等編
J36nB367_p0872a03║法語
J36nB367_p0872a04║示笑蒼禪人
J36nB367_p0872a05║走卻半天下，知音無個者，石頭隱腳指，遍界難藏也。
J36nB367_p0872a06║示不問禪人
J36nB367_p0872a07║七破蒲團不記秋，卷簾大悟有來由，老僧珍重依他
J36nB367_p0872a08║樣，絕後再甦好便休。
J36nB367_p0872a09║示瑞舌禪人
J36nB367_p0872a10║曙光遙映三千界，信手掀窗七八峰，寸步不移成現
J36nB367_p0872a11║事，何須南北與西東。
J36nB367_p0872a12║示恒輝監院
J36nB367_p0872a13║上古風規道者祖，破沙盆句賴公輔，三三兩兩聚頭
J36nB367_p0872a14║時，大地掀翻無寸土。
J36nB367_p0872a15║示天倪禪人
J36nB367_p0872a16║妙年壯志自當箴，出格須教悟即心，聖解凡情俱脫
J36nB367_p0872a17║盡，了然無事鬼神欽。
J36nB367_p0872a18║示金色法姪
J36nB367_p0872a19║吾弟門風相委託，聲光浩浩普天落，因緣有日聚頭
J36nB367_p0872a20║時，竿子長長任擺撥。
J36nB367_p0872a21║示頭陀常照禪人
J36nB367_p0872a22║頭陀之行已三載，疑殺人天莫可知，手握金刀頻落
J36nB367_p0872a23║䰂，清虛涌出一輪曦。
J36nB367_p0872a24║示嬾參禪人
J36nB367_p0872a25║來亦匆匆去亦匆，芒鞋腳底事何從？老僧珍重歸山
J36nB367_p0872a26║去，善把一重去一重。
J36nB367_p0872a27║示福海禪人
J36nB367_p0872a28║聚蚊成雷，圓通之音，深錐痛劄，死盡偷心。呵呵，秖待
J36nB367_p0872a29║通身毒氣發，管教大地作黃金。
J36nB367_p0872a30║示重石禪人
J36nB367_p0872b01║髮白齒搖可罷參，老不歇心為指南，欲識就中端的
J36nB367_p0872b02║旨，秖在尋常日用間。
J36nB367_p0872b03║示雪岸道人
J36nB367_p0872b04║荷擔佛祖門庭，不是尋常事業，貴出幾迴白汗，乃能
J36nB367_p0872b05║大休大歇。
J36nB367_p0872b06║示玉然大德
J36nB367_p0872b07║為僧務用踐前賢，報佛超宗滿行圓，拔出三塗濟世
J36nB367_p0872b08║苦，燈燈相續個心傳。
J36nB367_p0872b09║示心空禪人
J36nB367_p0872b10║欲超生死，無他說焉，務要痛念生死心真。若是心真，
J36nB367_p0872b11║頑石也須穿卻。何也？那有生成釋迦？總為痛念生死
J36nB367_p0872b12║心真，所以先我成佛故也。豈有自然眾生？秖為痛念
J36nB367_p0872b13║生死心假，所以生生為眾生故也。若具丈夫風骨，向
J36nB367_p0872b14║那無佛無眾生以前一眼覷破，一定罵我有日在。雖
J36nB367_p0872b15║然如此，且道作麼生是無佛無眾生以前底事？試與
J36nB367_p0872b16║我道看。勉之！勉之！
J36nB367_p0872b17║示一雨禪人
J36nB367_p0872b18║做箇出家子，要辦箇銕石心、堅固志，自然將現前美
J36nB367_p0872b19║惡境緣看破如夢也。出家事業不是學寫得幾箇字、
J36nB367_p0872b20║念得兩聲音梵以當實事，殊不知亦夢也。過去佛祖、
J36nB367_p0872b21║現在知識，教人頓捨世間深重恩愛者，無他，總之要
J36nB367_p0872b22║明己躬下浩劫不了一段生死大事、成佛作祖因緣，
J36nB367_p0872b23║利己利人，展轉於苦海中提挈四生。若果昧無知，何
J36nB367_p0872b24║不於二六時中看箇生從何來、死從何去？看來看去，
J36nB367_p0872b25║一朝失手，摸著自己面孔，方不受閻羅老子氣也。勉
J36nB367_p0872b26║之，勉之。
J36nB367_p0872b27║示脫塵禪人
J36nB367_p0872b28║珍重子，莫沉吟，要超生死羈縻苦，休教昧卻本來人。
J36nB367_p0872b29║逢緣會，遇境疑，如人入海漸漸深。朝也參，暮也尋，攀
J36nB367_p0872b30║高終須到碧岑。猛著力，奮精神，想他佛祖亦是人。清
J36nB367_p0872c01║三業，悟無生，悟得無生無不生。惺惺著，再叮嚀，惟此
J36nB367_p0872c02║一事實，餘二則非真。
J36nB367_p0872c03║示雪隱禪人
J36nB367_p0872c04║謾道乘機去，當陽色正暉，丈夫心未悄，松柏志何哉。
J36nB367_p0872c05║步步占春枝，頭頭眼頓開，生涯在處活，覿面清飆來。
J36nB367_p0872c06║示了凡禪人
J36nB367_p0872c07║天乳布書雲，煙花帶雨紛，嶺頭梅吐玉，澗底石含溫。
J36nB367_p0872c08║鳥語熾然說，濤聲泛妙音，有情無識類，等現法王心。
J36nB367_p0872c09║示雪軒禪人
J36nB367_p0872c10║學道貴無心，無心何所為，猶如金剛劍，斬斷見網根。
J36nB367_p0872c11║圓成清淨智，突出本元神，人天為眼目，此是報佛恩。
J36nB367_p0872c12║示映雪禪人
J36nB367_p0872c13║此事無他說，貴要鼻孔徹，若是玲瓏子，揚眉便吐舌。
J36nB367_p0872c14║示心恒禪人
J36nB367_p0872c15║出家子，非容易，苦身苦心俱要備。苦心兮，開慧炬，一
J36nB367_p0872c16║超直入如來地。苦身兮，凝福聚，花上重添鋪錦被。不
J36nB367_p0872c17║是虛言誑兒曹，三世諸佛只如是。
J36nB367_p0872c18║示嗣潔童行
J36nB367_p0872c19║沙彌子，確石志，恭師友，莫兒戲。要做出格人，須奮姜
J36nB367_p0872c20║維氣。欲明空劫前，還從者裏去。待得毛羽全，試展摩
J36nB367_p0872c21║霄翅。果能如是行，不負叮嚀記。
J36nB367_p0872c22║示證真禪人
J36nB367_p0872c23║百日聚頭無別傳，春來大地艸芊芊，森羅萬象揚家
J36nB367_p0872c24║醜，不動舌根說妙玄。
J36nB367_p0872c25║示雲在禪人
J36nB367_p0872c26║風柯月渚任升沉，水石煙霞適主人，幽鳥喃喃回暖
J36nB367_p0872c27║谷，幾枝梅放碧璘璘。
J36nB367_p0872c28║示禹若禪人
J36nB367_p0872c29║高高卓志明空外，好與哲人打賭賽，去去來來怨艸
J36nB367_p0872c30║鞋，與吾結箇驢年債。
J36nB367_p0873a01║示岫高典座
J36nB367_p0873a02║作生為熟易，回熟作生難，易難俱不涉，當下超三賢。
J36nB367_p0873a03║示光永戒子
J36nB367_p0873a04║戒是根基行是牆，逢緣遇境定心王，有時摸著娘生
J36nB367_p0873a05║鼻，四海為家任徜徉。
J36nB367_p0873a06║示布袋禪人
J36nB367_p0873a07║圓融萬行掣風顛，設化隨方入市廛，虎穴婬房從放
J36nB367_p0873a08║曠，花衢酒肆乞文錢。杖挑日月等人至，袋裹乾坤得
J36nB367_p0873a09║自然，隱顯殊途無二否，聖凡笑臉一般般。
J36nB367_p0873a10║示鳳池禪人
J36nB367_p0873a11║鳳池池上梧桐栽，引得鳳來騰瑞彩，八萬四千群鳥
J36nB367_p0873a12║聚，聲聲詠出圓通海。
J36nB367_p0873a13║示光園戒子
J36nB367_p0873a14║持戒持心心持戒，心持持戒戒持心，心戒兩圓俱捨
J36nB367_p0873a15║卻，是則名為觀自在。
J36nB367_p0873a16║示無盡禪人
J36nB367_p0873a17║爾我鄉情義，交肩指顧嘕，疏鐘隱顯說，密鼓貫珠宣。
J36nB367_p0873a18║聞性非生滅，觀音發妙淵，點開瞎衲眼，扭轉鼻遼天。
J36nB367_p0873a19║示玄一禪人
J36nB367_p0873a20║池邊新曲道，幽處有蓬蘆，行默兩三密，坐談五六疏。
J36nB367_p0873a21║狂猿戲摘果，喜鳥舞銜書，若間林間事，指云採蕨鋤。
J36nB367_p0873a22║示竺土禪人
J36nB367_p0873a23║八荒雲出岫，虛谷露頻頻，大塊無消長，四時有舊新。
J36nB367_p0873a24║籟鳴傳密印，機動失天真，若解如斯薦，原同太古淳。
J36nB367_p0873a25║示雪軒禪人
J36nB367_p0873a26║習習涼風侵我肌，渾身毛豎欲添衣，蟬聲唧唧枝頭
J36nB367_p0873a27║上，鴈影頻頻水面移。穿鼻桂香劫外旨，迎眸菊艷目
J36nB367_p0873a28║前機，分明覿體無私示，莫把阿娘喚作姨。
J36nB367_p0873a29║示雲巢禪人
J36nB367_p0873a30║沿江城畔渢悠悠，短棹絲綸溯水流，竿子長長浮定
J36nB367_p0873b01║意，錦鱗隊隊上漁鉤。
J36nB367_p0873b02║示文孩何居士
J36nB367_p0873b03║混跡塵勞風韻賒，三家村裏破煙霞，了知事理無註
J36nB367_p0873b04║腳，拔出眼中漾界花。
J36nB367_p0873b05║示懷虛居士
J36nB367_p0873b06║搖影叢中烏競宣，明明大意謾流傳，時人若肯當機
J36nB367_p0873b07║薦，何待南詢五十三。
J36nB367_p0873b08║示有能韓居士
J36nB367_p0873b09║風撼池芻魚隱浪，雲移花徑蝶翀天，了知物性尚如
J36nB367_p0873b10║此，但看樞機未兆先。
J36nB367_p0873b11║示洪宇張居士
J36nB367_p0873b12║要蹈空王路，先須了萬緣，梅芳拈笑旨，柳拂破塵煙。
J36nB367_p0873b13║虎嘯青山外，龍吟碧洞前，頭頭明不二，渴飲困來眠。
J36nB367_p0873b14║示文學周顯敕
J36nB367_p0873b15║錦江城畔水涓涓，浪卷煙雲勢拍天，浩氣沖開巫峽
J36nB367_p0873b16║口，濤聲詠徹遍三千。
J36nB367_p0873b17║示高寰王居士
J36nB367_p0873b18║塵寰迥別噴幽香，煩惱菩提兩不傷，驀鼻貫來無一
J36nB367_p0873b19║事，虛空昨夜為誰忙？
J36nB367_p0873b20║示昆宇吳公卜地祈嗣
J36nB367_p0873b21║山川靈氣雖鍾秀，貴在當人一著親，天上麒麟隨應
J36nB367_p0873b22║得，深秋勉翠一枝榮。
J36nB367_p0873b23║示燕石法姪
J36nB367_p0873b24║木蘀枝疏滿目秋，拉同散步萬峰游，雲衢怪石圓音
J36nB367_p0873b25║震，無限溪山暗點頭。
J36nB367_p0873b26║示禹若侍者
J36nB367_p0873b27║斂爪收威宿我廬，勞勞不負水雲初，有時展出摩霄
J36nB367_p0873b28║翅，六合奔騰意自舒。
J36nB367_p0873b29║示有恒監院
J36nB367_p0873b30║輔弼叢林經已久，勞心勞力志愈堅，法幢高建憑誰
J36nB367_p0873c01║舉，浩浩光吞宇宙間。
J36nB367_p0873c02║示古梅禪人
J36nB367_p0873c03║珍重斯時學道流，腰包頂笠度春秋，相逢莫謂無相
J36nB367_p0873c04║為，得意忘言好便休。
J36nB367_p0873c05║送隱鑑禪人行腳
J36nB367_p0873c06║步步溪山涉水難，心心放下絕遮攔，芒鞋莫教石頭
J36nB367_p0873c07║滑，珍重闍黎著意看。
J36nB367_p0873c08║示恒元禪人
J36nB367_p0873c09║為僧雖要學前賢，學得前賢非偶然，百結鶉衣聊禦
J36nB367_p0873c10║冷，一朝缽飯幾家緣？經行坐裏無他事，惟把心頭箇
J36nB367_p0873c11║理參，打破趙州關捩子，始知空費艸鞋錢。
J36nB367_p0873c12║示雲樹禪人
J36nB367_p0873c13║學道如登萬仞山，高攀危磴絕遮欄，好將缽袋盛風
J36nB367_p0873c14║月，驗盡前三與後三。
J36nB367_p0873c15║示澄源徒人四偈
J36nB367_p0873c16║痛策諸根，勿起煩惱，煩惱若歇，人我山倒。
J36nB367_p0873c17║縱逸身心，錯亂顛倒，顛倒想滅，當下便了。
J36nB367_p0873c18║欲作佛祖，苦身苦心，身心苦盡，煥古騰今。
J36nB367_p0873c19║日用頭頭，喜客迎賓，親師敬友，此是密因。
J36nB367_p0873c20║示還體尊宿
J36nB367_p0873c21║歷盡三臺數十秋，而今獨占白雲頭，有時放出遼天
J36nB367_p0873c22║鶻，四海煙雲一袖收。
J36nB367_p0873c23║示圓一禪者
J36nB367_p0873c24║欲超生死無他說，貴要當人痛念切。晝四夜三勿放
J36nB367_p0873c25║逸，自然有箇好時節。作麼生是好時節？錦江覿面頻
J36nB367_p0873c26║饒舌。
J36nB367_p0873c27║示慧業楊公
J36nB367_p0873c28║身遊宦海心歸佛，世出世間兩具足，動靜閑忙問是
J36nB367_p0873c29║誰，猛然惺得一聲咄。
J36nB367_p0873c30║示江右星士劉星奇
J36nB367_p0874a01║至人不立陰陽地，休咎然何推得奇，欲識吾儕真造
J36nB367_p0874a02║化，請看父母未生時。
J36nB367_p0874a03║示萍舫禪人
J36nB367_p0874a04║身處宦途，心歸佛海，身心蕩盡，為道可乃。
J36nB367_p0874a05║示子珍蘇居士
J36nB367_p0874a06║求賢負笈志堅孤，即物明心理自符，浩浩塵中能作
J36nB367_p0874a07║主，家庭不出是工夫。
J36nB367_p0874a08║士蔡駕虹帶僧帽求示非僧非俗，全體獨露。忽遇老
J36nB367_p0874a09║僧，驀頭一唾。呵呵，是個甚麼？
J36nB367_p0874a10║牧牛頌
J36nB367_p0874a11║入山尋牛
J36nB367_p0874a12║岐路泣岐路，癡牛何處措，雲煙斫頞緲，擬向流村捕。
J36nB367_p0874a13║初為見跡
J36nB367_p0874a14║曲折路難通，摽蹤苔蘚蒙，也知去不遠，只在此山中。
J36nB367_p0874a15║摩挲捉獲
J36nB367_p0874a16║四壁草茸茸，童兒覓意濃，鼻繩忽得了，牢把澗邊楓。
J36nB367_p0874a17║得牛調治
J36nB367_p0874a18║痛痛加鞭策，勿教馳念慣。閒忙收放得，漸聽牧兒豢。
J36nB367_p0874a19║牧牛馴伏
J36nB367_p0874a20║任牧溪西東，鞭繩不假功，但充水艸足，兀目望欄中。
J36nB367_p0874a21║騎牛歸家
J36nB367_p0874a22║露地白牛兒，四衢都不戀，高歌扣角拍，跨轉疾如電。
J36nB367_p0874a23║忘牛存人
J36nB367_p0874a24║慶喜牧兒功，此功非小逢，牛眠霄漢裏，無限白雲封。
J36nB367_p0874a25║人牛俱忘
J36nB367_p0874a26║坐斷金輪峰，渾然臥碧叢，大勳須不宰，遍界盡流通。
J36nB367_p0874a27║返本還源
J36nB367_p0874a28║空外迢迢意，含融萬化功，嵐風忽地起，吹落幾株松。
J36nB367_p0874a29║入廛垂手
J36nB367_p0874a30║土面花街裏，長竿探手中，若逢知己漢，拊掌笑無窮。
J36nB367_p0874b01║和牧牛頌
J36nB367_p0874b02║劣性癡頑日益哮，千山歷遍不辭勞，花衢野店人皆
J36nB367_p0874b03║罵，何事顛狂踐我苗。
J36nB367_p0874b04║逐至巖前把鼻穿，童兒痛恨苦加鞭，倉惶眉目難回
J36nB367_p0874b05║互，且向平陽緩步牽。
J36nB367_p0874b06║妄興纔生意欲馳，芒繩握定緊相隨，謾將艸料頻頻
J36nB367_p0874b07║護，溽暑祁寒豈厭疲？
J36nB367_p0874b08║輕搖鞭影便迴頭，業性恬然始自柔，驀照牧兒猶慎
J36nB367_p0874b09║密，閒門破戶絕情留。
J36nB367_p0874b10║白蘋冉冉綠楊邊，雨笠煙簑得自然，幾點鴉聲相送
J36nB367_p0874b11║勉，和牛帶月一絲牽。
J36nB367_p0874b12║閒身一箇樂空如，天不收兮地不拘，攲枕希夷碧落
J36nB367_p0874b13║外，饑餐渴飲樂無餘。
J36nB367_p0874b14║霄壤資生一化中，東郊南陌足蓊茸，任他艷麗深幽
J36nB367_p0874b15║處，蜂蝶成群鬧淡濃。
J36nB367_p0874b16║肌膚皎潔滿輪中，焉許毫微執異同，不具變通脫略
J36nB367_p0874b17║眼，朝晴暮雨任西東。
J36nB367_p0874b18║人亦閒兮牛亦閒，休將勳業著其間，無邊清籟明秋
J36nB367_p0874b19║月，爍破玄微觸背關。
J36nB367_p0874b20║童牛絕跡杳無蹤，不挂片雲六合空，若向其中描影
J36nB367_p0874b21║響，何如癡犬吠茅叢？
J36nB367_p0874b22║示來賓禪者
J36nB367_p0874b23║持戒猶如木石堅，尋常理會戒來淵，有時撲碎來淵
J36nB367_p0874b24║處，一朵曇華爍界千。
J36nB367_p0874b25║示嶽立禪人
J36nB367_p0874b26║枝頭杜宇聲聲囀，叢裏百花競放開，歷歷聲香飄宇
J36nB367_p0874b27║宙，幾人於此瞥然來。
J36nB367_p0874b28║示鑒輝禪人
J36nB367_p0874b29║無禪隔夜與君參，覿面當機事宛然，圓轉橫斜人莫
J36nB367_p0874b30║測，怡然一笑古今傳。
J36nB367_p0874c01║示美大范老先生
J36nB367_p0874c02║務冗之餘休別討，但將底事謾研窮，有時窮到無窮
J36nB367_p0874c03║處，撒手逍遙與佛同。
J36nB367_p0874c04║示旦旭禪人
J36nB367_p0874c05║千里勞勞為老僧，老僧未許等閑親，面皮翻轉無他
J36nB367_p0874c06║事，笑指門前雨滴聲。
J36nB367_p0874c07║示岫徹禪人
J36nB367_p0874c08║久困沉痾忽瘥焉，死生二字挂眉間，有時杵碎虛空
J36nB367_p0874c09║面，突露長長一個天。
J36nB367_p0874c10║除夕日示可憨禪者
J36nB367_p0874c11║世事奔忙到歲周，明朝依舊又從頭，光陰過客誰能
J36nB367_p0874c12║覺，迅速浮華孰肯休。大造元來無轉合，四時應節有
J36nB367_p0874c13║遷流，道人兀兀山房裏，瞬息塵寰幾度秋。
J36nB367_p0874c14║示光祐沙彌（步羅春元韻二）
J36nB367_p0874c15║從來至道沒東西，日用頭頭合本機，於此果能親薦
J36nB367_p0874c16║得，何妨怕聽五更雞。
J36nB367_p0874c17║無事山中得覺眠，春秋不涉豈輪年？金鋀未辨若為
J36nB367_p0874c18║試？影艸隨身問的玄。
J36nB367_p0874c19║示關中蕭宏韶居士
J36nB367_p0874c20║青青雙徑竹，苒苒幾叢花，聲色如朝露，利名若焰華。
J36nB367_p0874c21║相忘於道術，脫略遍塵沙，水止含物靜，心狂逐事斜。
J36nB367_p0874c22║止狂俱坐卻，別是一生涯，無作悲智力，曉諸三有家。
J36nB367_p0874c23║示三隱禪人
J36nB367_p0874c24║軒窗闐寂面潺湲，倦眼時臨望遠山，疊岫堆青雲外
J36nB367_p0874c25║賞，層巒鎖翠雨中閑。雙雙蝶戲歡晴日，兩兩鶯啼擲
J36nB367_p0874c26║柳關，歷歷圓通無畔岸，分明舉似莫顢頇。
J36nB367_p0874c27║示端倪禪人漁樵耕讀
J36nB367_p0874c28║一葉輕舟綠水飄，五湖煙景任逍遙，微微撒下縵天
J36nB367_p0874c29║網，獲得鯨鱗謾轉梢。
J36nB367_p0874c30║鈯斧隨身入翠林，攀高重仞放歌聲，老樵蕩蕩樂吾
J36nB367_p0875a01║樂，逢著知音賣與人。
J36nB367_p0875a02║山間境界問何如，每把白雲片片鋤，放幾片兮留幾
J36nB367_p0875a03║片，和煙收下大家過。
J36nB367_p0875a04║一字不成二不是，終朝無處著眼覷，分明豁得當機
J36nB367_p0875a05║現，信口拈來無不是。
J36nB367_p0875a06║示若雪禪人
J36nB367_p0875a07║宗本出機義，出機義已賒，如斯了達旨，無是無非法。
J36nB367_p0875a08║示言外禪人
J36nB367_p0875a09║山間林下水溪邊，幾箇知音慶快然，支石埜茗筵烹
J36nB367_p0875a10║客，三三兩兩語喃喃。
J36nB367_p0875a11║示淵默禪人
J36nB367_p0875a12║巖竇風生萬竅號，雲飛山翠自迢遙，調高和寡誰能
J36nB367_p0875a13║測，齊物莊生舌太饒。
J36nB367_p0875a14║示達生禪人
J36nB367_p0875a15║榾柮爐中品字煨，烘烘烈烈笑顏開，無情覿面頻饒
J36nB367_p0875a16║舌，總要令人暖氣回。
J36nB367_p0875a17║示屺瞻周居士
J36nB367_p0875a18║廛居不樂樂村居，耳色眼聲分外奇，踏著上頭關捩
J36nB367_p0875a19║子，居塵足下定無絲。
J36nB367_p0875a20║示文學周應謨
J36nB367_p0875a21║每視幻場中，寸陰奚可買，名韁無厭足，塵網安能解。
J36nB367_p0875a22║踞定腳跟頭，卓然心志愷，翻身遊碧漢，颯颯風雲靄。
J36nB367_p0875a23║示湛白禪人（詠雪三）
J36nB367_p0875a24║萬竅怒號空說法，群峰徒飾粉頭機，若將一色來勘
J36nB367_p0875a25║辯，秖向揚聲莫是非。
J36nB367_p0875a26║玉屑紛紛霰土泥，隨風飄逐北軒西，千峰萬樹花開
J36nB367_p0875a27║遍，不屬春工造化機。
J36nB367_p0875a28║飄飄不住吹寰宇，誰把梅花散太蒼，天地雖無娛樂
J36nB367_p0875a29║事，一年幾度粉梳莊。
J36nB367_p0875a30║示琴師
J36nB367_p0875b01║七絃音律美清如，妙指揮端舉似諸，縹緲行流無定
J36nB367_p0875b02║止，心琴那得幾能符。
J36nB367_p0875b03║示何門劉夫人
J36nB367_p0875b04║迎賓待客非真主，穿衣喫飯孰承當？如是頓超方便
J36nB367_p0875b05║力，鼻孔端然噴妙香。
J36nB367_p0875b06║示李門何善人
J36nB367_p0875b07║生死關頭問若何，當人務要莫蹉跎，惟心淨土無他
J36nB367_p0875b08║說，日用閑忙見也麼。
J36nB367_p0875b09║哭本師
J36nB367_p0875b10║憶師兀兀慟柔腸，寶鏡胡為隱智光？隻履杖頭摽正
J36nB367_p0875b11║眼，雙趺棺裏露行藏。人天此夕揮霜淚，花木垂秋斂
J36nB367_p0875b12║翠芳，道善始終全宇內，堂前嫩桂吐悠長。
J36nB367_p0875b13║對本師破和尚真拈香云：「吾師住世從心年，祖印高
J36nB367_p0875b14║提印大千，幾度親遭深痛劄，何期一日鼻遼天。且道
J36nB367_p0875b15║那裏是吾師鼻遼天處？」爇香云：「哀哀。」
J36nB367_p0875b16║別真
J36nB367_p0875b17║破暑奔雙桂，杪秋撥杖頭，淚顏猶有跡，別像益新愁。
J36nB367_p0875b18║木鐸丘陵杳，月明天地悠，倒身三拜下，涕泗若江流。
J36nB367_p0875b19║本師和尚諱日拈香
J36nB367_p0875b20║「季春望有六，偶說師忌日，薄供無多子，栴檀三二一，
J36nB367_p0875b21║香氣貫十方，裂破吾師鼻，撞著不肖兒，千古血滴滴。
J36nB367_p0875b22║未審吾師來不來？」顧視云：「什麼處去也？」
J36nB367_p0875b23║哭業師
J36nB367_p0875b24║良木摧兮月影殘，長天星斗一時寒，當年覿面親承
J36nB367_p0875b25║誨，今日傾流把鼻酸。寶勝庵前收玉彩，井村口內折
J36nB367_p0875b26║芝蘭，師懷至願如輪轉，來日東升照碧天。
J36nB367_p0875b27║挽法兄淡竹和尚
J36nB367_p0875b28║名宣聲價重，高古賣風顛，奚擬法幢委，焉期斗柄遷。
J36nB367_p0875b29║錦江雲靆水，岷嶺霧霾天，頻蹙遙瞻淚，浮生欠勝緣。
J36nB367_p0875b30║挽法兄蒼松和尚
J36nB367_p0875c01║四大妒賢潸淚長，胸懷錦繡未全彰，迎溪滑石埋舟
J36nB367_p0875c02║楫，惟寄清虛無底囊。
J36nB367_p0875c03║挽法兄壽山和尚
J36nB367_p0875c04║吾兄何厭也，怵然令我傷。隨寓九十載，退歸無有鄉。
J36nB367_p0875c05║嘉陵花委艷，大地悉飄香。雖恨未識面，極目神已彰。
J36nB367_p0875c06║叮嚀藏玉處，世代鎮山房。
J36nB367_p0875c07║挽亨玄陳公
J36nB367_p0875c08║憶昔與公幾晤緣，三秋瞬息冷浮煙，頻開淚眼除禫
J36nB367_p0875c09║日，黃菊鋪金襯羽仙。
J36nB367_p0875c10║挽在公楊公
J36nB367_p0875c11║世路羈縻無夕惕，池塘春草日蒙茸，一泓流水迷煙
J36nB367_p0875c12║霧，兩岸繁英妒雨風。為國為家身殫力，全忠全孝意
J36nB367_p0875c13║愈恭，豈期羽化亦何速，冷淚垂襟省舊容。
J36nB367_p0875c14║挽徹清友人
J36nB367_p0875c15║遁跡何其速，我來弔亦遲，山雲空寂寞，澗水尚漣漪。
J36nB367_p0875c16║拗履無雙隻，乘蘆占一枝，翩翩拂袖往，寸地不曾馳。
J36nB367_p0875c17║挽春元在四陳公
J36nB367_p0875c18║傷哉回化匹，俯慟淚盈腮，染翰鍾王氣，詩文李杜才。
J36nB367_p0875c19║芳英開欲茂，風雨不停催，雲裏邀僊子，瑤池序列杯。
J36nB367_p0875c20║拜掃父母廬墓
J36nB367_p0875c21║水有源兮木有根，此身寄託在檀門，虛空昨夜通消
J36nB367_p0875c22║息，布列雲山作報恩。
J36nB367_p0875c23║為還清道舊對靈說
J36nB367_p0875c24║情想合成四大身，幻緣思盡達無生，不離不即常圓
J36nB367_p0875c25║妙，了卻凡心即佛心。
J36nB367_p0875c26║
J36nB367_p0875c27║
J36nB367_p0875c28║
J36nB367_p0875c29║
J36nB367_p0875c30║寂光豁禪師語錄卷五（終）