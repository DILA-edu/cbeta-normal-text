J36nB367_p0876a01║寂光豁禪師語錄卷六
J36nB367_p0876a02║嗣法門人發昱等編
J36nB367_p0876a03║雜著
J36nB367_p0876a04║辭本師和尚
J36nB367_p0876a05║數年投寄賴叢林，一旦無風起浪痕，隱卻波濤莫隱
J36nB367_p0876a06║處，縱橫方解報慈尊。
J36nB367_p0876a07║塵寰看破涉慈舟，大洞陽光釋我憂，恩峻南山無可
J36nB367_p0876a08║極，德深東海擬何酬。芒鞋緊俏尋茅屋，拄杖頻揮徹
J36nB367_p0876a09║困流，應物時行充宇宙，呈橈鼓棹渡滄洲。
J36nB367_p0876a10║省師中途有感
J36nB367_p0876a11║勞勞千里省師歸，雨色溪聲逐四圍，帶累芒鞋皮欲
J36nB367_p0876a12║破，花香啼鳥送雲飛。
J36nB367_p0876a13║壽潼川州太守吉人梁公
J36nB367_p0876a14║止水懸虛運，森羅影現中，風淳濤怒息，電卷洗晴空。
J36nB367_p0876a15║雲葉泛來得，煙萍在處通，頭頭高著眼，永壽樂明翁。
J36nB367_p0876a16║壽蓬溪令邦賢劉公
J36nB367_p0876a17║善政聲先著，民歡百世香，翠屏舒化日，跪象列滄浪。
J36nB367_p0876a18║席上瓊仙集，雲端瑞鶴翔，添籌盈海屋，濟濟慶遐昌。
J36nB367_p0876a19║壽蓬溪令文巖潘公
J36nB367_p0876a20║乘物遊心處，高操嶺上松，嗚琴敷治化，削木佐淳風。
J36nB367_p0876a21║地暖陽和泰，天涼雨澤功，民懽呼在道，都慶大椿翁。
J36nB367_p0876a22║壽胞叔覺旨
J36nB367_p0876a23║貌古神清健，翩翩賣少年，眉毫撐碧漢，鼻孔廓虛玄。
J36nB367_p0876a24║劫石輕衣固，芥城壽算堅，聊伸今日意，慶祝畫堂前。
J36nB367_p0876a25║壽仲之楊公
J36nB367_p0876a26║年年此日逢初度，濟濟瑤階僊列步，托出匡廬作壽
J36nB367_p0876a27║山，雲霄佳氣悠悠吐。
J36nB367_p0876a28║壽蓬溪令朱公
J36nB367_p0876a29║千朵雲封一小丘，閒身得寓此峰頭，葵忱來祝南山
J36nB367_p0876a30║壽，爇炷清香動地流。
J36nB367_p0876b01║壽爾定伏公
J36nB367_p0876b02║三三九九八千一，非九非三非是一，浩劫算來尚未
J36nB367_p0876b03║清，個中壽量誰能識。
J36nB367_p0876b04║壽蓬邑周公
J36nB367_p0876b05║老年心放愛林泉，仰護弘持樂性天，倣古華封三祝
J36nB367_p0876b06║事，遐同鹿鶴十洲僊。
J36nB367_p0876b07║留別現瑞姚檀越
J36nB367_p0876b08║桀出高梁撐大廈，四方黎庶盡依攜，鉤輈尚有面南
J36nB367_p0876b09║志，丈夫豈無戀舊棲。虎噴一聲隳獸膽，龍翔九萬捧
J36nB367_p0876b10║鸞輗，老天若肯存先室，報負忠肝冠日齊。
J36nB367_p0876b11║留別易菴法弟
J36nB367_p0876b12║祖庭話別兩悽悽，我自南兮君自西，虎錫騰空分戰
J36nB367_p0876b13║馬，龍盂渡水布雲霓。層巖坐抱冰霜月，六合頻撾響
J36nB367_p0876b14║鼓鼙，入水入泥揮白棒，青天電閃迅雷機。
J36nB367_p0876b15║留別耶湘法弟
J36nB367_p0876b16║數年相共戰法場，高梁山裏傲寒霜，兩居異地懷今
J36nB367_p0876b17║日，好看紅輪轉太蒼。
J36nB367_p0876b18║留別聖可法弟
J36nB367_p0876b19║拽杖春歸柳線長，滿園桃李噴花香，風雲聚散無堪
J36nB367_p0876b20║贈，一語摽名定紀綱。
J36nB367_p0876b21║贈潼川牧梁公陞任
J36nB367_p0876b22║花笑鳥吟，輕風舞柳。散人懷樂，國士歌酒。普應高低，
J36nB367_p0876b23║不分妍醜。時常覿面，覓之曷有。空劫今時，一音迭吼。
J36nB367_p0876b24║雲拖五色，雨潤林藪。莫把蟛蜞，喚為蝌蚪。青山疊疊，
J36nB367_p0876b25║綠水瀏瀏。豁達如是，名曰逸叟。
J36nB367_p0876b26║贈寶峰和尚掩關
J36nB367_p0876b27║天地為廬作箇關，封疆把定日翛然，有時拋餌錦江
J36nB367_p0876b28║上，獲得獰龍出大淵。
J36nB367_p0876b29║贈大朗和尚住義興
J36nB367_p0876b30║溯水南歸萬里舟，錦城卓錫日悠悠，一莖艸上瓊樓
J36nB367_p0876c01║現，自有龍天推出頭。
J36nB367_p0876c02║贈春元在四陳公書房
J36nB367_p0876c03║斗室書千卷，胸藏錦繡篇，梅顛春信報，獨占百花先。
J36nB367_p0876c04║贈聞初友人住消暑巖
J36nB367_p0876c05║茅屋橫斜壁，潺潺水吐湄，松花充缽用，荷葉代衣資。
J36nB367_p0876c06║供峙人難陟，旋雲鳥共怡，風聲回谷口，曉夜露玄吹。
J36nB367_p0876c07║贈羅春元赴京
J36nB367_p0876c08║數載攖寧卓志孤，孳孳為善若雙無，蜀山風月情偏
J36nB367_p0876c09║美，燕地英名負哲圖。葛杖聞雷奔宇宙，陶梭吐霧躍
J36nB367_p0876c10║天衢，此回書債方堪賞，德合尊卑始困蘇。
J36nB367_p0876c11║次來韻
J36nB367_p0876c12║搖拽煙雲結上方，茅菴初搆乳峰傍，虛堂懸軸無紋
J36nB367_p0876c13║像，特地頻紛花雨香。萬籟春臺談不二，滿壺珂月對
J36nB367_p0876c14║誰張？等閑若作境來會，三十山藤劈脊揚。
J36nB367_p0876c15║次法兄丈和尚西還艸
J36nB367_p0876c16║七尺烏藤點囟門，渾身血濺徹迷雲，眼光照破四洲
J36nB367_p0876c17║夢，口笑舒張竺土墳。全殺全生機顯密，雙收雙放藏
J36nB367_p0876c18║無文，西來大用千年詠，落落圓音遍界聞。
J36nB367_p0876c19║次雲幻法兄韻荷
J36nB367_p0876c20║湖村放出瑞根苗，英貌逸從格外超，片片輕雲醉蔓
J36nB367_p0876c21║渚，瀟瀟薄籟帶珠飄。錦鱗翡翠爭穿巷，玉露冰肌賽
J36nB367_p0876c22║色嬌，任意滄波迎皓月，天然活計孰同條。
J36nB367_p0876c23║次陳公洞弟兄二狀元一進士韻三宋時人
J36nB367_p0876c24║當年風雨好從星，鼎足山河蘊秀青，綠水灣環垂玉
J36nB367_p0876c25║帶，碧雲曲折遶朱屏。磨礱砥礪推昆仲，摽奪聯芳耀
J36nB367_p0876c26║祖亭，遙羨洞中風景好，援毫慢興悼賢靈。
J36nB367_p0876c27║參天文煥冠疏星，萬象森然潑黛青，排嶽窮岑彌峻
J36nB367_p0876c28║壑，摩霄疊嶂擁南屏。蓮生綠沼呈佳氣，桂發丹巖吐
J36nB367_p0876c29║秀亭，地勝才華勳業遠，大名垂世在公靈。
J36nB367_p0876c30║良夜平江浴萬星，軒窗遙對數峰青，讀書巖畔藏三
J36nB367_p0877a01║傑，閬水城邊插錦屏。養就翔龍登月窟，從容跨鳳出
J36nB367_p0877a02║雲亭，經綸獨占連鰲首，何是山川氣聚靈。
J36nB367_p0877a03║次昭覺法兄除夕元旦韻
J36nB367_p0877a04║母將形質論親疏，特詣松門適歲除，幸酌椒觴憐後
J36nB367_p0877a05║飲，操觚詩句愧先書。婆心耿耿通吳淛，靈覺昭昭啟
J36nB367_p0877a06║運初，疑是勤翁今再出，歡呼滿院徹衢廬。
J36nB367_p0877a07║物我翛然意自賒，和風解凍醒霜花，梅飄香氣含雲
J36nB367_p0877a08║影，雨過豐枝帶露鴉。節候平分新舊面，情緣淡薄遠
J36nB367_p0877a09║週遮，迷方客子忘寒暑，大似浮萍到處家。
J36nB367_p0877a10║次深省法弟韻風花雪月
J36nB367_p0877a11║阿形颯颯杳無儔，萬象森羅俱偃頭，老子擬游函谷
J36nB367_p0877a12║去，恰宜乘勢駕青牛。
J36nB367_p0877a13║玉骨天資迥莫儔，怡然笑傲占枝頭，牧童也羨生知
J36nB367_p0877a14║意，移卻時辰去放牛。
J36nB367_p0877a15║一色乾坤鎖故儔，飛花六出舞檐頭，山童怯冷微開
J36nB367_p0877a16║戶，恍認銀山作白牛。
J36nB367_p0877a17║誰鏡高提覓侶儔？玲瓏八面顯千頭，神仙妙術無逃
J36nB367_p0877a18║跡，難照溈山水牯牛。
J36nB367_p0877a19║次曙戒楊文學來韻
J36nB367_p0877a20║儒釋偕來荒院頭，風梳黃葉越三秋，猿吟清韻傳幽
J36nB367_p0877a21║谷，虎嘯威聲震斗牛。樵子雲邊丁伐木，漁翁江上泛
J36nB367_p0877a22║輕舟，休云執業名殊異，一道含通百億州。
J36nB367_p0877a23║除夕
J36nB367_p0877a24║屋後千竿持大節，搖紅燭影歲除歸，東風透戶傳新
J36nB367_p0877a25║令，梅柳窺春暗動機。
J36nB367_p0877a26║感慨
J36nB367_p0877a27║春花秋月夏蒸炎，冬雪繽紛又一年，龍臥碧潭全己
J36nB367_p0877a28║德，鵬搏蒼漢出群賢。休教眼底依俙過，試看鬢鬈抽
J36nB367_p0877a29║白焉，四序回觀如轉輻，嬾牛快快痛加鞭。
J36nB367_p0877a30║訪丈和尚
J36nB367_p0877b01║千里親兄德，徐行把句敲，芒鞋踏淺艸，短杖拗輕包。
J36nB367_p0877b02║近座沾春入，香風撲面飄，相逢無箇事，握手話同條。
J36nB367_p0877b03║遊錦屏山
J36nB367_p0877b04║聞說瓜皮句，名垂蹟未消，山眉舒翠黛，石腳阻狂潮。
J36nB367_p0877b05║綠竹搖蒼漢，喬松撼碧霄，何年摽景致，遊士樂陶陶。
J36nB367_p0877b06║慨春
J36nB367_p0877b07║東風工化疾，解凍悉春深，弱柳翻晴蝶，夭桃喚雨禽。
J36nB367_p0877b08║龍翔任澤物，豹隱務棲心，飛轡如流水，誰能惜寸陰。
J36nB367_p0877b09║賞牡丹
J36nB367_p0877b10║朋邀臨艷賞，風遞襲人香，葉綠高低秀，花紅爛熳芳。
J36nB367_p0877b11║金蜂噰對對，粉蝶舞雙雙，休賣春熙色，豈同逐見張。
J36nB367_p0877b12║靜雲寺
J36nB367_p0877b13║極目靜雲寺，凌空壓岱東，傲霜君子柏，夾道大夫松。
J36nB367_p0877b14║不減岷峨致，猶吞巫峽風，古今騷雅士，難免賦題中。
J36nB367_p0877b15║道中阻雨
J36nB367_p0877b16║何時開霽色，免阻客征游，僊子登銀闕，雨師跨碧蚪。
J36nB367_p0877b17║嵐煙沖練去，霾氣帶雲流，松檜似爭巧，香飄醉滿裘。
J36nB367_p0877b18║飛雲樓乃赤城第一境，即孚應王仙之紫府也。
J36nB367_p0877b19║滄桑幾變將廢，邑侯潘公見之三歎，概然捐俸
J36nB367_p0877b20║鳩工，新成如昔。余登眺而賞，感而賦之二
J36nB367_p0877b21║彷徨塵世外，俯下悉清滔，石靜潮來緩，林疏風怒號。
J36nB367_p0877b22║煙嵐浮嶺半，樓閣占山囂，極目周千里，身騰在九皋。
J36nB367_p0877b23║岑樓一望接天荒，聞說從前建大唐，盛世高華堪射
J36nB367_p0877b24║日，亂離寥落謾炎涼。千年舊制惟公舉，百代曜靈在
J36nB367_p0877b25║聖揚，暮雨朝風搖鐵馬，歷來夷險寓滄浪。
J36nB367_p0877b26║寄孝廉用梅羅公
J36nB367_p0877b27║神交咫尺話難言，幾度蹁躚履不前，若得淵明尋舊
J36nB367_p0877b28║約，我來相共樂餘年。
J36nB367_p0877b29║勉勵長齡任學生
J36nB367_p0877b30║卓志雖高莫放逸，坳堂豈肯困英資？圖南九萬搏風
J36nB367_p0877c01║日，好向法門作護持。
J36nB367_p0877c02║送別古城法弟歸舊隱
J36nB367_p0877c03║支笻扶滑問前津，足底芒鞋𨁝跳競，踏破澄潭空界
J36nB367_p0877c04║月，宜堪依舊入深雲。
J36nB367_p0877c05║題千佛巖
J36nB367_p0877c06║碧巖未鑿敢誰擬，鑿破碧巖漏本形，為與人天留榜
J36nB367_p0877c07║樣，至今無地可藏身。
J36nB367_p0877c08║臘梅
J36nB367_p0877c09║昨夜寒風襲我懷，曉來園見破梅胎，群芳未放君何
J36nB367_p0877c10║早，獨占枝頭鬥雪開。
J36nB367_p0877c11║遊萬年池
J36nB367_p0877c12║散步尋幽問水蓮，忽聞漁父指西煙，滄浪款乃歌聲
J36nB367_p0877c13║發，何去桃源覓洞天。
J36nB367_p0877c14║戰國功臣鑿此池，每邀明月賦新詩，王綱宋代曾疏
J36nB367_p0877c15║塞，贏得聲名天下知。
J36nB367_p0877c16║三峽
J36nB367_p0877c17║峭壁磷磷萬仞高，千峰環擁動吟豪，嚦嘹鴈陣難收
J36nB367_p0877c18║翼，款乃滄浪易放嗷。虎嘯巖臺風詠谷，龍吟潭洞霧
J36nB367_p0877c19║凝濤，舉頭溢目乾坤小，穩坐煙波一葉艞。
J36nB367_p0877c20║臘景
J36nB367_p0877c21║萬類凋然時令迫，霜寒風凜太嚴威，巖松傲骨丰姿
J36nB367_p0877c22║秀，嶺柏怡神雅態菲。澗水漣漪鋪錦繡，梅梢含氣吐
J36nB367_p0877c23║珠璣，每觀物化榮枯事，節操安能運可推。
J36nB367_p0877c24║北真觀
J36nB367_p0877c25║清霽初升上北真，瘦松寒谷霧猶紛，平岡積氣流丹
J36nB367_p0877c26║彩，曲水生風泛錦文。登嶺芒鞋開沍雪，入林衫袖拂
J36nB367_p0877c27║眠雲，殘碑古碣明公句，舌底喃喃到日曛。
J36nB367_p0877c28║七寶寺投宿
J36nB367_p0877c29║梵王宮涌古江頭，渡險為橋不用舟，四面軒窗臨碧
J36nB367_p0877c30║水，一潭星月泛金毬。煙村隔岸飛塵遠，翠壁重危入
J36nB367_p0878a01║徑幽，時納濤浪翻瀾舌，無情說法日悠悠。
J36nB367_p0878a02║再過書樓山，眾檀請題
J36nB367_p0878a03║昔年曾距此峰巒，一度相逢一度懽，珍重金湯高著
J36nB367_p0878a04║眼，書樓風詠古今傳。
J36nB367_p0878a05║餞六岫法弟
J36nB367_p0878a06║贐物隨家豐儉施，雲停折柳意栖栖，高枝蟬囀添離
J36nB367_p0878a07║恨，短棹鷁飛謾渡溪。兩岸煙花爭入袖，一林風月漏
J36nB367_p0878a08║穿褆，此回惡息如何說，踏破芒鞋腳露泥。
J36nB367_p0878a09║春日次韻
J36nB367_p0878a10║日暖風和氣象新，鶯啼燕語啟春耕，頭頭證入無為
J36nB367_p0878a11║海，物物拈來盡妙英。合掌擎拳休擬議，踊身翹足展
J36nB367_p0878a12║家聲，我儂于此渾神化，了達隨緣本現成。
J36nB367_p0878a13║竹筧泉
J36nB367_p0878a14║長竿疊疊傍雲隈，引得滴溜下翠臺，地潤咸生亨物
J36nB367_p0878a15║表，天清靈液益枯回。不勞角徵宮商操，安用管絃簫
J36nB367_p0878a16║笛來，韻外分明誰薦旨，源頭活動日悠哉。
J36nB367_p0878a17║暴流有感
J36nB367_p0878a18║空際風雷作，陰霾幾萬家。沛然轉碧落，石裂泛流沙。
J36nB367_p0878a19║禾菽連根徒，黍麻委榦丫。漩濤驚拍岸，浩蕩洸無涯。
J36nB367_p0878a20║滂濞如野馬，潎洌若奔蛇。好德惟天遠，人行愧可嗟。
J36nB367_p0878a21║頑心休再滑，神應有千差。
J36nB367_p0878a22║苦雨喜晴
J36nB367_p0878a23║禾菽將登惡籟過，顛連困質偃泥多，愁雲靉靆垂空
J36nB367_p0878a24║界，怨雨彌流泛碧波。地轉陰霾澄漫嶂，天回曞日照
J36nB367_p0878a25║婆娑，蒼生不古感昭應，好把晨昏著意磨。
J36nB367_p0878a26║尋梅
J36nB367_p0878a27║踏翠迎春信，梅香何處開，呼童摽指去，與我折枝來。
J36nB367_p0878a28║瀑布泉
J36nB367_p0878a29║龍淵深處徹根源，一派悠悠出洞天。懸空瀑布銀河
J36nB367_p0878a30║落，就地翻騰透遠川。不施短綆臨巨浸，呼童支筧到
J36nB367_p0878b01║廚前。行人沃味回焦腑，游鱗得勢鼓嵐煙。激石潺潺
J36nB367_p0878b02║聲長演，碧玉森森武陵仙。非竹非絲盈兩耳，樂心樂
J36nB367_p0878b03║性足翩躚。琴音自有天然妙，未許客來把手彈。
J36nB367_p0878b04║次張公早桂之韻（十）
J36nB367_p0878b05║玉樹傳芳在半秋，今之巧日綻初頭，陰陽頓錯誠難
J36nB367_p0878b06║測，靄靄香浮百尺樓。
J36nB367_p0878b07║芳質緣何媚早秋，遊蜂對對鬧枝頭，爾曹珍重娘生
J36nB367_p0878b08║鼻，休逐馨香倚玉樓。
J36nB367_p0878b09║痛念無聞又是秋，清光別放占檐頭，瓊葩不共群花
J36nB367_p0878b10║發，一度風飄一渡樓。
J36nB367_p0878b11║己事弗明兩鬢秋，寥寥冷坐客窗頭，猛然覷破凡花
J36nB367_p0878b12║夢，長笑一聲上畫樓。
J36nB367_p0878b13║吾無隱爾論當秋，捩轉香飄貫鼻頭，山谷一聞晦祖
J36nB367_p0878b14║教，豁開心眼洞彌樓。
J36nB367_p0878b15║歲月如流蚤復秋，英花秀蒂已擎頭，西風習習過林
J36nB367_p0878b16║埜，天散清香到客樓。
J36nB367_p0878b17║梅發冬兮桂發秋，寒溫物類待抽頭，為人困達推時
J36nB367_p0878b18║運，何是攢眉望鳳樓。
J36nB367_p0878b19║暑退涼生屆孟秋，木樨爛熳噴心頭，不師心處為心
J36nB367_p0878b20║祖，默識清香未兆樓。
J36nB367_p0878b21║閑撐日月過春秋，裊裊風來暗點頭，無限天機俱漏
J36nB367_p0878b22║洩，狼狼藉藉滿臺樓。
J36nB367_p0878b23║芳叢冉冉海天秋，撥霧沖雲走出頭，玉闕梵宮由我
J36nB367_p0878b24║住，時來風送繞瓊樓。
J36nB367_p0878b25║再遊高峰寺
J36nB367_p0878b26║高峰𡺴屼出重霄，挂錫當年寄寂寥，再步雲煙披一
J36nB367_p0878b27║笑，魚龍驚起浪來潮。
J36nB367_p0878b28║禮圭峰祖塔
J36nB367_p0878b29║聞道圭峰晉里人，龍池夜雨蹟猶新，禪源理行傳燈
J36nB367_p0878b30║載，撰疏靈文宇宙遵。荷澤家聲聲價重，師安學且且
J36nB367_p0878c01║淵漘，自傳心印垂千古，未識誰能繼祖燈？
J36nB367_p0878c02║過龍臺，禮孤峰雪機祖塔
J36nB367_p0878c03║祥雲深鎖古招提，雪老孤峰曾此住，煆鍊紅爐機出
J36nB367_p0878c04║機，輝煌紺殿露非露。碧流投澗魚躍藻，修竹揚軒龍
J36nB367_p0878c05║攫霧，憶昔靈山付囑時，頹風復舉神人護。
J36nB367_p0878c06║山居
J36nB367_p0878c07║幾株雲樹蔭門牆，紫燕穿雲入畫梁，雨過松筠增秀
J36nB367_p0878c08║色，風來桃李遞馨香。雖無情緒迎春艷，卻讀傳燈向
J36nB367_p0878c09║暴陽，愛盡執消茵蓐煖，道濃何在錦衣裳。
J36nB367_p0878c10║東嶺舁松北院栽，披蓑冒雨帶雲迴，林泉摽境連陰
J36nB367_p0878c11║徑，湖水澄渟一鑑開。峭壁垂藤猿躑去，藩垣磐石鳥
J36nB367_p0878c12║翔來，灰心每向從緣得，片片飛花點綠苔。
J36nB367_p0878c13║煙霞結處隱禪林，直道穿雲列壑深，雪積虛明長夜
J36nB367_p0878c14║月，風傳谷應自然琴。牆頭松詠無生曲，巖畔泉吟湛
J36nB367_p0878c15║寂心，潦倒山房渾過日，未聞朝事幾經今。
J36nB367_p0878c16║眠雲破衲道流家，百沸龍涎陸羽茶，霧重南山豹變
J36nB367_p0878c17║彩，雷驚平地象紋牙。四圍脩竹千竿翠，幾樹碧桃萬
J36nB367_p0878c18║點花，物亦沾春增鬱媚，人間那得富無奢。
J36nB367_p0878c19║泉石逍遙得意便，胸頭隱隱弗成眠；煙花夾岸江搖
J36nB367_p0878c20║彩，風日臨軒竹影遷。百舌關關機露密，滿腔歷歷悟
J36nB367_p0878c21║愈穿；逢緣但得空諸見，不費艸鞋半個錢。
J36nB367_p0878c22║長空一色沒高低，春寄池邊柳線齊，風鼓漁磯聲入
J36nB367_p0878c23║座，雨封蟻穴亂銜泥。忘山見道休云悟，苦海情波莫
J36nB367_p0878c24║謂迷，理極大都無比喻，吾家猶在水雲西。
J36nB367_p0878c25║浪跡深山入市廛，蝸名浮利了無干，微塵收攝千方
J36nB367_p0878c26║境，至理彌綸一界天。冷眼覷穿清晝夢，和風熏發覺
J36nB367_p0878c27║池蓮，笑他多少沉酣客，百歲那能頃刻閑。
J36nB367_p0878c28║昨夜東風遍界揚，無邊艸木破條章，梅梢吐玉機先
J36nB367_p0878c29║動，柳眼拖金意欲長。閒去優游觀節候，偶來尋訪過
J36nB367_p0878c30║雲堂，茗爐就日沾和氣，水乳歡然共此光。
J36nB367_p0879a01║窮巒浪宿一身閒，坦蕩忘緣釋所攀，嬾聽鵓鳩呼霽
J36nB367_p0879a02║雨，愛跨黃犢度松關。鄰僧隔澗相箴約，別壑顛橋啟
J36nB367_p0879a03║迪還，休向此間藏魯拙，開條夷路濟人天。
J36nB367_p0879a04║蕭散幽棲息慮竮，逢緣遇物意猶醒，雪飛千里光搖
J36nB367_p0879a05║碧，雲鎖長空掩戶青。葉落打窗驚宿鳥，風行滿閣奏
J36nB367_p0879a06║懸鈴，無情歷歷任麼道，怎奈游人不解聽。
J36nB367_p0879a07║夜漏俄聆空雨瀟，清燈吐燄伴渠寥，簷前滴凍銀珠
J36nB367_p0879a08║墜，屋後瓊枝玉液敲。風卷蓬簾忘定動，寒回枕簟覺
J36nB367_p0879a09║過腰，長舒兩足渾閑事，失曉翔陽上岳梢。
J36nB367_p0879a10║溥雨初晴霧未開，含藏萬物等陽來，雲封千嶂連霄
J36nB367_p0879a11║漢，月映洪波滾玉階。杜宇高催農意惱，牧歌頻和客
J36nB367_p0879a12║思回，頂門慧日揚暉色，八極光清曉翠臺。
J36nB367_p0879a13║茅屋深深十數僧，逃名寄跡適生平，不除妄想求精
J36nB367_p0879a14║進，那蓄貪嗔漬我裎。水體豈知歸就下，月帆罔意萬
J36nB367_p0879a15║家明，空諸一切無餘事，閒放雙眸宇宙清。
J36nB367_p0879a16║光陰迅若急潭舟，人世懵然白了頭，他過休將資舌
J36nB367_p0879a17║柄，己非牢把縱心收。觀前恰似南柯夢，覺後猶如水
J36nB367_p0879a18║上漚，達與五湖緇素客，存誠慎念愧閻羅。
J36nB367_p0879a19║五言
J36nB367_p0879a20║疏埜樂深居，詼諧任所之，碧桃無蝶戀，青嶂有猿啼。
J36nB367_p0879a21║直筧泉流急，疊巒日照遲，客來忘語對，握手笑嘻嘻。
J36nB367_p0879a22║樂道在雲岑，逢緣示此心，泉聲吞石吼，鳥語隔江吟。
J36nB367_p0879a23║雨過松揮淚，風來竹嘶琴，圓通明歷歷，幾箇是知音。
J36nB367_p0879a24║清籟空山冷，碧梧月轉東，柳橋花泣露，茅舍竹玲瓏。
J36nB367_p0879a25║隱隱蛩聲唧，涓涓水活淙，無心聯雅韻，物物盡流通。
J36nB367_p0879a26║絕句
J36nB367_p0879a27║花梢泣露含煙翠，樹杪迎風帶霧青，四壁瀟瀟雨欲
J36nB367_p0879a28║作，雲遮茅舍暗窗櫺。
J36nB367_p0879a29║幽居何事日耽耽？每有雲來覆艸菴，客至籬邊尋舍
J36nB367_p0879a30║入，猶聞犬吠在煙嵐。
J36nB367_p0879b01║花自芳兮艸自青，巖泉滴凍操玄音，石金絲竹難堪
J36nB367_p0879b02║和，留與幽人適道心。
J36nB367_p0879b03║佛事
J36nB367_p0879b04║茶毘三清大士
J36nB367_p0879b05║「有成必有壞，無壞復何成？成壞俱屏息，身等虛空界。」
J36nB367_p0879b06║攛下火炬，云：「燒。」
J36nB367_p0879b07║玄樞法姪請為壽山和尚起龕入塔
J36nB367_p0879b08║「若以虛空為龕、大地作靈床，又向什麼處起？雖然如
J36nB367_p0879b09║是，不可大儱侗生。還委悉麼？請至窣堵波前別有商
J36nB367_p0879b10║量在。」塔前，云：「廓落奔星，示妙相之無相；淨淵涵月，顯
J36nB367_p0879b11║智體之非體。是相耶？是體耶？舒之則周於六極，卷之
J36nB367_p0879b12║則隱乎毫芒。且道：舒即是？卷即是？」良久，云：「與吾兄入
J36nB367_p0879b13║塔也。如是，如是。」
J36nB367_p0879b14║憨石我心請為師還清佛旨龕塔
J36nB367_p0879b15║「住既不可得，去亦無所從。」以杖敲龕，云：「且道住即是？
J36nB367_p0879b16║去即是？咄！安養國中無定位，眉稜別占一枝春。」至塔
J36nB367_p0879b17║前，云：「髑髏眼裏真人現，情與無情皆一貫，鷓鴣啼處
J36nB367_p0879b18║百花香，桃紅李白翻舊案。二尊宿還委悉麼？同坑無
J36nB367_p0879b19║異土，塵剎任周遍。」
J36nB367_p0879b20║玄初勤舊起龕火
J36nB367_p0879b21║「老不歇心，猶要裝模做樣作麼？請丙丁童子一一與
J36nB367_p0879b22║你按過。咄！」至火場，云：「執役叢林十數秋，任勞任怨日
J36nB367_p0879b23║悠悠，而今特地尋歸隱，大寂定中無去留。玄初！玄初！
J36nB367_p0879b24║還會麼？」攛炬，云：「著些三昧火，周遍剎塵中。」
J36nB367_p0879b25║還體禪人起龕火
J36nB367_p0879b26║以杖敲龕，云：「來時一二三，去時三二一，來去俱不干，
J36nB367_p0879b27║指汝歸的的。」至火場，云：「住世七十一，報緣今已畢，翻
J36nB367_p0879b28║身遊碧漢，處處無蹤跡。」攛火炬，云：「風吹須彌走，雨打
J36nB367_p0879b29║虛空濕。咄！」
J36nB367_p0879b30║病僧火
J36nB367_p0879c01║「生如是苦，死亦如是苦，生死俱坐斷，當下靜裸裸。恒
J36nB367_p0879c02║心汝還委悉麼？山僧助伊一把火，天上人間無處躲。」
J36nB367_p0879c03║淡石童行龕火
J36nB367_p0879c04║「仰豎眉端收耀彩，芒鞋踏斷路高低，亡僧面上高著
J36nB367_p0879c05║跟，觸目即便證菩提。」一喝，云：「舉。」火場，云：「生從何來死
J36nB367_p0879c06║何去？生死到時無來去，不離當下常湛然，無相光中
J36nB367_p0879c07║恁遊戲。」攛火炬，云：「普。」
J36nB367_p0879c08║（門人端倪理　不問慧仝閱刊入藏。
J36nB367_p0879c09║嘉禾吳機書。　陳馥林、　倪爾繩、　陳美璋仝刻。
J36nB367_p0879c10║康熙二十四年乙丑歲仲秋月，板存嘉興楞嚴寺
J36nB367_p0879c11║般若堂附藏流通。）
J36nB367_p0879c12║寂光豁禪師語錄卷六（終）