J36nB369_p0891a01║蔗菴和尚小像
J36nB369_p0891a02║【圖】
J36nB369_p0891a03║
J36nB369_p0891a04║
J36nB369_p0891a05║
J36nB369_p0891a06║
J36nB369_p0891a07║
J36nB369_p0891a08║自贊
J36nB369_p0891a09║形類枯樁，髮同徵雪。參訪二十年，不悟西
J36nB369_p0891a10║來大意。開堂七八處，焉知向上妙訣。無能
J36nB369_p0891a11║樂育英才，但可放憨守拙。夙夜溉植，咸謂
J36nB369_p0891a12║假情。切寔提撕，俱成冤結。既然誤賺當時，
J36nB369_p0891a13║何以激昂晚節。未免玷達磨門風，寧止濫
J36nB369_p0891a14║洞山譜牒。弟子硯民褚廷琯書
J36nB369_p0891a15║蔗庵禪師語錄序
J36nB369_p0891a16║【圖】
J36nB369_p0891a17║
J36nB369_p0891a18║
J36nB369_p0891a19║
J36nB369_p0891a20║
J36nB369_p0891b01║【圖】
J36nB369_p0891b02║
J36nB369_p0891b03║
J36nB369_p0891b04║
J36nB369_p0891b05║
J36nB369_p0891b06║
J36nB369_p0891b07║
J36nB369_p0891b08║
J36nB369_p0891b09║
J36nB369_p0891b10║
J36nB369_p0891b11║
J36nB369_p0891b12║
J36nB369_p0891b13║
J36nB369_p0891b14║
J36nB369_p0891b15║
J36nB369_p0891b16║
J36nB369_p0891b17║
J36nB369_p0891b18║
J36nB369_p0891c01║【圖】
J36nB369_p0891c02║
J36nB369_p0891c03║
J36nB369_p0891c04║
J36nB369_p0891c05║
J36nB369_p0891c06║
J36nB369_p0891c07║
J36nB369_p0891c08║
J36nB369_p0891c09║
J36nB369_p0891c10║
J36nB369_p0891c11║
J36nB369_p0891c12║
J36nB369_p0891c13║蔗菴禪師語錄序
J36nB369_p0891c14║【圖】
J36nB369_p0891c15║
J36nB369_p0891c16║
J36nB369_p0891c17║
J36nB369_p0891c18║
J36nB369_p0891c19║
J36nB369_p0892a01║【圖】
J36nB369_p0892a02║
J36nB369_p0892a03║
J36nB369_p0892a04║
J36nB369_p0892a05║
J36nB369_p0892a06║
J36nB369_p0892a07║
J36nB369_p0892a08║
J36nB369_p0892a09║
J36nB369_p0892a10║
J36nB369_p0892a11║
J36nB369_p0892a12║
J36nB369_p0892a13║
J36nB369_p0892a14║
J36nB369_p0892a15║
J36nB369_p0892a16║
J36nB369_p0892a17║
J36nB369_p0892a18║
J36nB369_p0892a19║
J36nB369_p0892a20║
J36nB369_p0892a21║
J36nB369_p0892b01║蔗菴禪師語錄序
J36nB369_p0892b02║【圖】
J36nB369_p0892b03║
J36nB369_p0892b04║
J36nB369_p0892b05║
J36nB369_p0892b06║
J36nB369_p0892b07║
J36nB369_p0892b08║
J36nB369_p0892b09║
J36nB369_p0892b10║
J36nB369_p0892b11║
J36nB369_p0892b12║
J36nB369_p0892b13║
J36nB369_p0892b14║
J36nB369_p0892b15║
J36nB369_p0892b16║
J36nB369_p0892b17║
J36nB369_p0892b18║
J36nB369_p0892b19║
J36nB369_p0892b20║
J36nB369_p0892b21║
J36nB369_p0892c01║【圖】
J36nB369_p0892c02║
J36nB369_p0892c03║
J36nB369_p0892c04║
J36nB369_p0892c05║
J36nB369_p0892c06║
J36nB369_p0892c07║
J36nB369_p0892c08║東塔蔗菴和尚語錄序
J36nB369_p0892c09║巖頭曰：「但識綱宗，本無實法。」大法之衰，皆
J36nB369_p0892c10║由綱宗不明，拈槌豎拂者不知好惡，倚門
J36nB369_p0892c11║傍戶，實法綴人，瞎將來眼。本色宗匠法眼
J36nB369_p0892c12║精明，機用神妙，不落時人窠臼，如神醫治
J36nB369_p0892c13║病，其藥只是尋常，信手拈來，拍▆是令，一
J36nB369_p0892c14║剎那間轉凡成聖，不假餘力也。蔗菴和尚
J36nB369_p0892c15║以瑰瑋傑異之材，不受世間繩束，如海岸
J36nB369_p0892c16║神駒、雲中威鳳，其品行、學問、道業、知識皆
J36nB369_p0892c17║卓絕過人，提綱宗、行祖令，獅子爪牙、象王
J36nB369_p0892c18║蹴踏，仗劍倚天、燃犀燭水，風行草偃、疊石
J36nB369_p0892c19║成兵，風駛雲騰、泉湧水決，愈出愈奇而愈
J36nB369_p0892c20║變幻，掀翻古今窠臼自成一家，其全機大
J36nB369_p0892c21║用如月印千江、春行萬國，莫可得而狀也。
J36nB369_p0893a01║愚菴門下親依最久，入室甚早，始終周旋，
J36nB369_p0893a02║兢兢二十餘載如一日，即出世禾之資聖、
J36nB369_p0893a03║東塔，越之雲門、天華，亦殷勤無倦，余甚愧
J36nB369_p0893a04║之。西湖風月、葛井丹泉，深得　老人之心
J36nB369_p0893a05║髓，何其說法絕不相似耶？雲居云：「莫怪不
J36nB369_p0893a06║相似，恐同學者太多。」价祖、寂祖建立正偏
J36nB369_p0893a07║君臣五位，而膺祖別出手眼，自是作家，故
J36nB369_p0893a08║昌大久遠，豈似趙括之子讀父書而不知
J36nB369_p0893a09║變通哉？余忝同門，知之最深，讀其上堂垂
J36nB369_p0893a10║示等語，回以數言弁其首。
J36nB369_p0893a11║歲在
J36nB369_p0893a12║康熙屠維作噩月維應鍾望旦，住苕谿鳳
J36nB369_p0893a13║山同門淨啟頓首拜撰。
J36nB369_p0893a14║（旌邑弟子劉毅農仝天渠敬刻）
J36nB369_p0893a15║敘
J36nB369_p0893a16║菩提薩埵之道，莫大乎度生，度生莫先乎觀時。法無
J36nB369_p0893a17║一向，乘其敝而救之，因勢利導。是故縛於義律，則摧
J36nB369_p0893a18║蕩者以逸格為尊；流於縱任，則清嚴者以端本為上。
J36nB369_p0893a19║居今之時，欲救今之人，必垂憫於撥無因果者乎？世
J36nB369_p0893a20║尊昔於《楞伽》，預指其害曰：「受貪瞋癡性已。」然後曰：「貪
J36nB369_p0893a21║瞋癡性非性。」夫性非性者，性之正也。貪瞋癡性非性，
J36nB369_p0893a22║論性之正也，彼已受之矣。無性而有妄受，即受而有
J36nB369_p0893a23║妄性，則有妄業、有妄報，究竟不出於性無性之外。然
J36nB369_p0893a24║使一切眾生，相率而入於塗炭，則今之宗門，等為那
J36nB369_p0893b01║落迦門。此世尊之所悲，菩提薩埵之恥也。於是今釋
J36nB369_p0893b02║以請藏至嘉禾，謁
J36nB369_p0893b03║東塔為翁大和尚。和尚於吾洞上一家，猶父行也，直
J36nB369_p0893b04║心直行，無一毫髮矯飾，對之泠然意消，信有所為目
J36nB369_p0893b05║擊道存者矣。既讀其語錄，雙眼圓明，四辯注射，知見
J36nB369_p0893b06║正而不落知見，波瀾闊而不混波瀾，蓋長夜之慧燈，
J36nB369_p0893b07║橫流之砥柱，救時之法主也。今釋於斯道晚進，顧嘗
J36nB369_p0893b08║竊竊私憂，以為三災之起，先兆於法苑。古之作家，了
J36nB369_p0893b09║事之餘，涵泳大乘，以資內衛，旁通世典，以破外堅。今
J36nB369_p0893b10║則一知半解，劃地指天，害辭別字，題牋染翰，疏於本
J36nB369_p0893b11║謂之穀饑，匱於支謂之菜饉，此一災也。二障猶存，賊
J36nB369_p0893b12║深藏腑，八風相扇，禍侵肌骨，遂昭靈而轉者狂陽，守
J36nB369_p0893b13║嘿照而滯者錮陰，疾起一夫，疫傳萬宇，此一災也。爭
J36nB369_p0893b14║利功強，盜名益詐，操戈於同室，則住持即是戰場，按
J36nB369_p0893b15║劍於異己，則邂逅無非陷阱，白拂在手，黑煙蔽空，洗
J36nB369_p0893b16║兵難於借雨，握刀捷於折草，此一災也。慧命既斷，器
J36nB369_p0893b17║界將空，使據法席、傳寶印，悉如和尚，獵夫之黐，可不
J36nB369_p0893b18║戒而遠，師子之蟲，庶勿藥而消乎？溈山之語仰山：「秪
J36nB369_p0893b19║貴眼正，不說行履。」良以失足之咎，非盲即醉，不屬冥
J36nB369_p0893b20║行，則遭鬼攝，世未有白日青天，雙眸炯炯而墮坑落
J36nB369_p0893b21║塹者。和尚以真參尋，得大機用，一言一行，不走時蹊，
J36nB369_p0893b22║此眼正之力，非藉行履為淘汰。而或失溈山之妙指，
J36nB369_p0893b23║恣情顛倒，誣溈山以流弊，刻意操持，各見迷源，全成
J36nB369_p0893b24║兩截，則乘度生之願，出救時之手，見其所見，聞其所
J36nB369_p0893b25║聞，亦可以忘言而自得矣。
J36nB369_p0893b26║洞上三十五傳住丹霞後學武林今釋稽首撰
J36nB369_p0893b27║
J36nB369_p0893b28║
J36nB369_p0893b29║
J36nB369_p0893b30║
J36nB369_p0893c01║蔗菴範禪師語錄目次
J36nB369_p0893c02║像
J36nB369_p0893c03║序文
J36nB369_p0893c04║第一卷
J36nB369_p0893c05║住檇李資聖寺語錄
J36nB369_p0893c06║第二卷
J36nB369_p0893c07║住檇李資聖寺語錄
J36nB369_p0893c08║第三卷
J36nB369_p0893c09║住越州雲門顯聖寺語錄
J36nB369_p0893c10║第四卷
J36nB369_p0893c11║住越州雲門顯聖寺語錄
J36nB369_p0893c12║第五卷
J36nB369_p0893c13║住越州雲門顯聖寺語錄
J36nB369_p0893c14║第六卷
J36nB369_p0893c15║住越州雲門顯聖寺語錄
J36nB369_p0893c16║第七卷
J36nB369_p0893c17║住越州會稽曹山護生禪院語錄
J36nB369_p0893c18║第八卷
J36nB369_p0893c19║住嘉興東塔廣福寺語錄
J36nB369_p0893c20║第九卷
J36nB369_p0893c21║住嘉興東塔廣福寺語錄
J36nB369_p0893c22║第十卷
J36nB369_p0893c23║住嘉興東塔廣福寺語錄
J36nB369_p0893c24║第十一卷
J36nB369_p0893c25║住越州東關天華寺語錄
J36nB369_p0893c26║第十二卷
J36nB369_p0893c27║住越州東關天華寺語錄
J36nB369_p0893c28║第十三卷
J36nB369_p0893c29║住越州東關天華寺語錄
J36nB369_p0893c30║第十四卷
J36nB369_p0894a01║住越州東關天華寺語錄
J36nB369_p0894a02║示眾上
J36nB369_p0894a03║第十五卷
J36nB369_p0894a04║示眾下
J36nB369_p0894a05║小參
J36nB369_p0894a06║第十六卷
J36nB369_p0894a07║垂問
J36nB369_p0894a08║勘辨問答機緣上
J36nB369_p0894a09║第十七卷
J36nB369_p0894a10║勘辨問答機緣下
J36nB369_p0894a11║第十八卷
J36nB369_p0894a12║拈古
J36nB369_p0894a13║第十九卷
J36nB369_p0894a14║頌古
J36nB369_p0894a15║第二十卷
J36nB369_p0894a16║一花五葉圖像贊
J36nB369_p0894a17║第二十一卷
J36nB369_p0894a18║佛菩薩贊
J36nB369_p0894a19║古今尊宿贊
J36nB369_p0894a20║愚菴老和尚贊上
J36nB369_p0894a21║第二十二卷
J36nB369_p0894a22║愚菴老和尚贊下
J36nB369_p0894a23║禪人請自贊上
J36nB369_p0894a24║第二十三卷
J36nB369_p0894a25║禪人請自贊下
J36nB369_p0894a26║第二十四卷
J36nB369_p0894a27║佛祖源流頌上
J36nB369_p0894a28║第二十五卷
J36nB369_p0894a29║佛祖源流頌下
J36nB369_p0894a30║第二十六卷
J36nB369_p0894b01║佛事上
J36nB369_p0894b02║第二十七卷
J36nB369_p0894b03║佛事下
J36nB369_p0894b04║第二十八卷
J36nB369_p0894b05║雜著上
J36nB369_p0894b06║第二十九卷
J36nB369_p0894b07║雜著下
J36nB369_p0894b08║第三十卷
J36nB369_p0894b09║攷定宗本說
J36nB369_p0894b10║自序
J36nB369_p0894b11║跋
J36nB369_p0894b12║
J36nB369_p0894b13║
J36nB369_p0894b14║
J36nB369_p0894b15║
J36nB369_p0894b16║
J36nB369_p0894b17║
J36nB369_p0894b18║
J36nB369_p0894b19║
J36nB369_p0894b20║
J36nB369_p0894b21║
J36nB369_p0894b22║
J36nB369_p0894b23║
J36nB369_p0894b24║
J36nB369_p0894b25║
J36nB369_p0894b26║
J36nB369_p0894b27║
J36nB369_p0894b28║
J36nB369_p0894b29║
J36nB369_p0894b30║
J36nB369_p0894c01║蔗菴範禪師語錄卷一
J36nB369_p0894c02║侍者智璋錄
J36nB369_p0894c03║住檇李古資聖寺語錄
J36nB369_p0894c04║順治戊戌九月十七日入院。
J36nB369_p0894c05║山門。「一一法界，重重樓閣，戶牖豁開了也。於斯信步
J36nB369_p0894c06║趨入，臥龍奮迅；若或躊躇，鈍鳥棲蘆。」拽杖便入。
J36nB369_p0894c07║佛殿。「趙州不喜聞，雲門不願見。今朝覿面拈香，也是
J36nB369_p0894c08║雪裏吞冰，風前搖扇。」
J36nB369_p0894c09║伽藍。「拻規千佛鴻基，丕振叢林綱紀。你肯為頭，我能
J36nB369_p0894c10║作尾。千古一知音，伯牙逢鍾子。」
J36nB369_p0894c11║祖師。「赤心覓大乘根器，白眼逢卞急梁蕭。嵩少分皮
J36nB369_p0894c12║髓，腥風刮地飄，殃害兒孫難雪恨，秪將鴆毒當香燒。」
J36nB369_p0894c13║據室。「此是我老人捏泥彈子當濟世至寶，拈老鼠藥
J36nB369_p0894c14║作活命靈丹，刳除佛祖心胸，斷送衲僧性命底所在。
J36nB369_p0894c15║且道新長老作麼生？」卓拄杖，「明珠在掌，有功者賞。」
J36nB369_p0894c16║即日上堂。拈法衣曰：「脫珍挂弊，灰塵滿面，利生接物，
J36nB369_p0894c17║泥水通身，者是先聖不得已底事。今日範上座也走
J36nB369_p0894c18║入此群隊裏，且道又圖箇甚麼？雖知祖父門風大，光
J36nB369_p0894c19║彩須添錦上花。」
J36nB369_p0894c20║縉紳疏。「句句班林玉屑，言言宋苑瓊枝。白雲以之出
J36nB369_p0894c21║岫，正法以此維持。若要達委知源，更請從頭宣過。」
J36nB369_p0894c22║文學疏。「淵才秋朗，雅思春濃。拈花奧旨，面壁家風。箇
J36nB369_p0894c23║裏不容夾帶，當陽揀勘始得。」
J36nB369_p0894c24║宗剎疏。「異響同風，千波一水。誼重如山，言豐似綺。喚
J36nB369_p0894c25║歸明月人千里。」
J36nB369_p0894c26║山門疏。「柵堰橋頭，爽溪岸畔。就中一句絕商量，應藉
J36nB369_p0894c27║傍人通一線。」
J36nB369_p0894c28║指法座曰：「須彌燈王如來出廣長舌，發海潮音，為大
J36nB369_p0894c29║眾轉根本法輪了也，便好歸家，省得塗汙。若信不及，
J36nB369_p0894c30║撒灰潑水，莫嫌麤糙。」遂陞座，拈
J36nB369_p0895a01║王臣▆護香竟，乃復取懷中香，曰：「此一瓣香先於正
J36nB369_p0895a02║中亭畔拾來，陳爛枯樁，秘作返魂香、不死藥，到處呈
J36nB369_p0895a03║奇衒耀。後於玉笥峰前投入大爐鞴裏，猛火一鍛，直
J36nB369_p0895a04║得臭煙蓬𡋯四面充塞，十餘年拋撒不開、遮藏不住。
J36nB369_p0895a05║今日人天眾前拈出，端為
J36nB369_p0895a06║傳曹洞正宗二十八世，即此堂上本師愚菴老和尚，
J36nB369_p0895a07║以酬法乳之恩。」遂斂衣趺坐。上首白椎訖，師曰：「諸佛
J36nB369_p0895a08║諸祖為一大事因緣出興於世，要使盡大地人箇箇
J36nB369_p0895a09║知得眉不豎長、鼻不橫生，能事畢矣。其如欲速則不
J36nB369_p0895a10║達，欲近轉成迂，只得向第二門頭重加粉飾。所以靈
J36nB369_p0895a11║鷲花前，唯頭陀破顏冷笑；嵩庭雪裏，獨神光斷臂休
J36nB369_p0895a12║心。從此西乾四七、東震二三，花聯葉綴、列幹分枝，各
J36nB369_p0895a13║隨施設，別展家風。或驗龍蛇于主賓玄要，或顯尊貴
J36nB369_p0895a14║于偏正君臣，或寄聲脫象骨枷鎖，或原夢彰鶖子神
J36nB369_p0895a15║通，以至天下老和尚逞盡伎倆、竭盡機思，總秖是應
J36nB369_p0895a16║病與藥、憫物施權。就是我愚庵老人握太阿鋒，佛來
J36nB369_p0895a17║也斬、魔來也斬，懸照妖鏡，胡來也現、漢來也現，收則
J36nB369_p0895a18║齊收、放則俱放，也秖是曲順機宜、撫循後進。有者猶
J36nB369_p0895a19║道門庭高峻、家法森嚴，往往抱望洋之歎。今日新長
J36nB369_p0895a20║老不妨別開方便，聊副箇時節因緣。」豎拂子。「竹籬外，
J36nB369_p0895a21║古城隈，黃花滿徑，紅葉漸成堆。雨暘時若，村童野老
J36nB369_p0895a22║對斜暉，謳歌醉醁醅。」置拂子，曰：「垂衣裳而治者，非堯
J36nB369_p0895a23║舜而誰哉？」
J36nB369_p0895a24║復舉：「投子因僧問：『諸佛出世為一大事因緣，和尚出
J36nB369_p0895a25║世當為何事？』投子曰：『尹司空請老僧開堂。』」師曰：「投子
J36nB369_p0895a26║大似老將臨場，毫無懼怯，出一令，應一機，風馳八極，
J36nB369_p0895a27║名貫十虛，世出世法無不周備。脫有人問山僧：『和尚
J36nB369_p0895a28║出世為箇甚麼？』但向他道：『石女生兒多爽拔，木童慶
J36nB369_p0895a29║奏萬年歡。』」結椎，下座。
J36nB369_p0895a30║小參。「瑞塢峰前未穿艸履，谷風傳響；鴛鴦湖畔才解
J36nB369_p0895b01║腰包，流水無聲。深知動不如靜、出不若處也。蓋緣本
J36nB369_p0895b02║山耆舊執事咸謂：『此一坐具地，昔為丘墟狐穴，今成
J36nB369_p0895b03║金谷寶坊，實由老人沃以弘慈、被以化育。』今老人既
J36nB369_p0895b04║恬退湖山，寧不慮法堂前艸綠苔青？故向南高峰頂
J36nB369_p0895b05║撒箇漫天網子，令人進既無策、退亦無謀，推逼到者
J36nB369_p0895b06║裏，不免打葛藤去也。」喝一喝。
J36nB369_p0895b07║復舉：「法燈開堂曰：『本欲跧棲嵒竇，隱遯過時，奈緣清
J36nB369_p0895b08║涼老人有未了公案，出來為他了卻。』時有僧問：『如何
J36nB369_p0895b09║是未了公案？』燈便打，曰：『祖禰不了，殃及兒孫。』僧曰：『過
J36nB369_p0895b10║在甚麼處？』燈曰：『過在我，殃及你。』」師曰：「法燈可謂卑以
J36nB369_p0895b11║自牧，謙以待人。但我老人鶴髮盈頭，獅王步履，正欲
J36nB369_p0895b12║以法印利益世間，無甚公案未了。卷舒出沒，不墮功
J36nB369_p0895b13║勳，西去東來，了無變異，亦不殃害兒孫。既然如是，又
J36nB369_p0895b14║在者裏東扯西拽作甚麼？」卓拄杖：「莫道燈前一夕話，
J36nB369_p0895b15║勝讀寒窗十載書。」
J36nB369_p0895b16║上堂。「能了此宗者，可為明、為導、為師、為匠，普救群迷，
J36nB369_p0895b17║不生揀擇。所以，資聖者裏如開箇生藥舖子，要參苓、
J36nB369_p0895b18║白朮、甘草、黃連、細辛、薑桂，種種諸藥者皆能與之，但
J36nB369_p0895b19║有下顧者，明讓不賒。」顧大眾，曰：「有麼？有麼？若無，則山
J36nB369_p0895b20║僧今日失利。」便下座。
J36nB369_p0895b21║東山玅覺爾衡和尚訃至，上堂，豎拂子，曰：「還見麼？東
J36nB369_p0895b22║山爾衡法兄在山僧拂子頭上，將末後一著而告大
J36nB369_p0895b23║眾，曰：『共本同條膝未促，別峰相見顏如玉，嵒桂香飛
J36nB369_p0895b24║韻最深，物外清芬如可掬。』狂飆忽地動林皋，拔我擎
J36nB369_p0895b25║霄一巨木，不但人天失所依，幾多歸鳥悽無宿。慧命
J36nB369_p0895b26║絲懸實可哀，波旬心快歡相睦，湖海禪客知不知？己
J36nB369_p0895b27║躬下事宜自勗。千金難買寸光陰，頭白一朝無再黑。」
J36nB369_p0895b28║擊拂子，下座。
J36nB369_p0895b29║雙林受業法眷至，上堂。「日影射窗櫺，纖疑冰釋。故舊
J36nB369_p0895b30║會一室，喜氣津生。若是大丈夫得此箇消息，便可勇
J36nB369_p0895c01║往直前，志無退轉。向上一事，兩肩擔荷。其或廉纖不
J36nB369_p0895c02║斷，未免重布葛藤。山僧自落髮之後，就挂腰包二十
J36nB369_p0895c03║餘年。跨百城煙水，歷萬疊雲山。危亡不顧，逆順無論。
J36nB369_p0895c04║祇望向糞埽堆頭尋顆明珠，營箇小歇場。上可以報
J36nB369_p0895c05║佛祖鴻恩，下可以酬師友厚德。」拍禪床一下。「及乎究
J36nB369_p0895c06║到此座上，誰知席帽下元是昔時人。眉毛不增一莖，
J36nB369_p0895c07║鼻孔不減一竅。一身貧徹骨，兩手但擎空。且如今日
J36nB369_p0895c08║既蒙諸師高德遠來惠顧，畢竟將何遮掩？聽一偈曰：
J36nB369_p0895c09║水源木本最鍾情，細雨扁舟到秀城。不用援毫文彩
J36nB369_p0895c10║露，清茶一盞話深更。」
J36nB369_p0895c11║上堂。「明暗交參，正偏回互，異類中行，不墮諸數。蝦蟆
J36nB369_p0895c12║跳入梵王宮，白螘鑽空生鐵樹，有般底盡向空劫已
J36nB369_p0895c13║前商量，卻與自己不曾動著一步。為甚如此？唱罷金
J36nB369_p0895c14║雞天未曉，斜飛玉鷺過橫塘。」
J36nB369_p0895c15║請同門兩序，上堂。「一繡之裳，未為美觀；孤絃之瑟，惡
J36nB369_p0895c16║可聳聽？須得同氣相求，同聲相應，屈尊就卑，鼓揚法
J36nB369_p0895c17║化，親疏一致，新舊兩忘，內外雍肅，號令森嚴。用睦州
J36nB369_p0895c18║心行，激勵滹沱受棒；挺高菴氣岸，呵斥佛鑑鹹虀。撾
J36nB369_p0895c19║楊岐之鼓，逼慈明晚參；縱雪竇之辯，款太陽佳賓。寶
J36nB369_p0895c20║壽生薑，到老辛辣；溈山菜刀，殺活自繇。縱有英傑到
J36nB369_p0895c21║來，也知此間門庭高峻，僅可向侍者邊領箇消息。如
J36nB369_p0895c22║此，可以廓人天正眼，播佛祖玄機，成叢林不磨之業，
J36nB369_p0895c23║砥長江趨下之瀾。敢保威音王未見者般韙勣，毘盧
J36nB369_p0895c24║師焉知此等風規？」召眾，曰：「且道據箇甚麼有如是奇
J36nB369_p0895c25║特？更聽一偈：翻雲覆雨世紛紛，雅奏塤篪喜再聞；掌
J36nB369_p0895c26║上一絲能繫鼎，胸中五岳自生雲。」
J36nB369_p0895c27║結制，小參。「聖制咸尊十月半，龍蛇好向紅爐鍛，內莫
J36nB369_p0895c28║放出外莫入，門外霜風利如箭，二時豐約總隨緣，大
J36nB369_p0895c29║事剋期要了辦，此時若不痛加鞭，更待何年尋倒斷？
J36nB369_p0895c30║是非黑白任樅然，晝短夜長不須算，雲門普一擊粉
J36nB369_p0896a01║碎，趙州關一刀兩段，好看日面月面，莫管東院西院，
J36nB369_p0896a02║別有清風動地來，剎竿頭上將身換。資聖如此報君
J36nB369_p0896a03║知，諸兄不覺通身汗。且道為甚如此？」良久，曰：「巴峽猿
J36nB369_p0896a04║從月下啼，多情決定深招怨。」
J36nB369_p0896a05║結制，上堂。拈拄杖，曰：「山僧攜箇烏藤子到秀州來，盡
J36nB369_p0896a06║謂是善知識降臨，必為迷途寶筏作險道津梁，誰知
J36nB369_p0896a07║是箇青山白雲堆裏喫黃虀澹飯底長老？既無一點
J36nB369_p0896a08║墨水可傾，也無一句佛法可說，聊為應酬，秪道得箇
J36nB369_p0896a09║天晴日頭出、雨落地下濕，六六三十六、九九八十一，
J36nB369_p0896a10║烏是玄、鵠是白。雖然如此，莫見山僧恁麼道便艸艸
J36nB369_p0896a11║承當。殊不知，於此薦得，止可門外艸菴裏受用些米
J36nB369_p0896a12║麵鹽醋、蘇肩息擔，未知我門內淺深在。若要知門裏
J36nB369_p0896a13║句子，且到僧堂內高挺脊骨、緊綰眉毛，長連床上、經
J36nB369_p0896a14║行路裏，輥做一團、打成一片，迸開娘生面目、褫剝鶻
J36nB369_p0896a15║臭布衫，來方丈裏打算飯錢了，細細為汝剖析。」卓拄
J36nB369_p0896a16║杖，下座。
J36nB369_p0896a17║上堂。「久雨得晴人盡喜，出門行路腳頭輕。衲僧偏自
J36nB369_p0896a18║生煩惱，箇箇攢眉努眼睛。事則如是，理上又作麼生？」
J36nB369_p0896a19║良久，顧左右曰：「東村王大分明說，一定來年米價平。」
J36nB369_p0896a20║喝一喝。
J36nB369_p0896a21║上堂。舉：「洞山到北嵒，嵒問：『什麼處來？』山曰：『湖南來。』嵒
J36nB369_p0896a22║曰：『觀察使姓什麼？』山曰：『不得姓。』嵒曰：『名什麼？』山曰：『不
J36nB369_p0896a23║得名。』嵒曰：『還理事也無？』山曰：『自有廊幕在。』嵒曰：『還出
J36nB369_p0896a24║入不？』山曰：『不出入。』嵒曰：『豈不出入？』山拂袖便出。嵒來
J36nB369_p0896a25║日侵蚤入堂，召洞山曰：『昨日問上座話，不稱老僧意，
J36nB369_p0896a26║一夜不安。今請別下一轉語，若愜老僧意，便開粥相
J36nB369_p0896a27║伴過夏。』山曰：『卻請和尚問。』嵒曰：『不出入事如何？』山曰：
J36nB369_p0896a28║『太尊貴生！』嵒乃開粥同過夏。」師曰：「敢問大眾：且如何
J36nB369_p0896a29║是尊貴底事？有下得一語愜山僧意者，與你箇拄杖
J36nB369_p0896a30║子。」眾無語。師良久曰：「金輪懶向當堂坐，何用丹墀擊
J36nB369_p0896b01║靜鞭？」
J36nB369_p0896b02║上堂。左邊擊拂子曰：「者裏明得，猛風可繫。」右邊擊拂
J36nB369_p0896b03║子曰：「者裏明得，虛空可量。諸佛出世，祖師西來，皆明
J36nB369_p0896b04║斯旨，不為別事。子若不信，聽我再歌。」又擊拂子曰：「人
J36nB369_p0896b05║生若有志，歡樂當及時。」
J36nB369_p0896b06║上堂，請晴雲大師立僧。「干將之劍匣以深藏，不敢輕
J36nB369_p0896b07║試，寶之至也；南山之豹霧而久伏，不敢躁動，養之至
J36nB369_p0896b08║也。惟我衲僧門下則不然，橫孤峰而獨宿，獻花野鳥
J36nB369_p0896b09║追尋無路；混闤闠而同廛，城東老姥遁跡無門。栽培
J36nB369_p0896b10║寶鏡堂前覆蔭之樹，全在金鋤得力；運出無明海裏
J36nB369_p0896b11║滔溺之流，還他蘭槳通神。奮臨濟喝，虛空震裂；拈德
J36nB369_p0896b12║山棒，山嶽崩頹。蜀道久登者，自知趨平避險；茅廬初
J36nB369_p0896b13║出者，難免喫嚇擔驚。山僧為汝諸人通箇方便。」卓拄
J36nB369_p0896b14║杖，曰：「金翅鳥王擘海底，魚龍休復困重淵。」
J36nB369_p0896b15║上堂：「世間道，譬如隘路，不受二人並行。資聖者裏，猶
J36nB369_p0896b16║八達通衢，上至諸佛聖人，下及蜎飛蠕動，聖凡愚智，
J36nB369_p0896b17║苦樂逆順，輥做一團，打成一片，只有一人不在其中。
J36nB369_p0896b18║且道是甚麼人？」良久曰：「少間來與你相見。」
J36nB369_p0896b19║上堂，請指源大師為眾小參，兼謝眾檀越齋。拈拄杖，
J36nB369_p0896b20║曰：「秪者箇虛空絕量，真俗離名，居正而不稱尊，垂偏
J36nB369_p0896b21║而不混物，在塵作人倫蓍蔡，出世為佛祖權衡，花柳
J36nB369_p0896b22║巷中豎立橫眠，一一展向上機，管絃樓下高揮大抹，
J36nB369_p0896b23║各各談不二法。汝等聞鐘響便上法堂，遇天寒便衣
J36nB369_p0896b24║重裘，伸手觀見掌，拭面摸著鼻，托缽喫著鹽醬椒薑，
J36nB369_p0896b25║便覺甘辛鹹澹，究其元由，一一皆承此恩力，但無人
J36nB369_p0896b26║點破，便自論年放曠，積劫沉淪。所以道：譬如琴瑟箜
J36nB369_p0896b27║篌，雖有妙音，若無妙指，終不能發。」驀擎拄杖，曰：「此是
J36nB369_p0896b28║妙指。」卓一下，曰：「此是妙音，且道所彈是何曲調？」以手
J36nB369_p0896b29║作彈琴勢，曰：「皮膚脫盡玉珊珊，峻拔孤風孰敢攀？扶
J36nB369_p0896b30║翊法幢翰赤膽，砥回世運出青山，機前陷虎餘遊刃，
J36nB369_p0896c01║言下擒龍一字關，最險雲門無鏃箭，休遭射破面門
J36nB369_p0896c02║斑。」
J36nB369_p0896c03║上堂。「今朝仲冬初一日，從天降下真消息。疾風卷卻
J36nB369_p0896c04║屋上茅，細雨打溼階前石。烏鴉棲殿角，逐隊飛鳴。黃
J36nB369_p0896c05║葉墜空庭，成堆狼藉。不知領略是何人，莫教過後重
J36nB369_p0896c06║相憶。」良久，「休相憶，風靜黑雲消，紅輪自迸出。」
J36nB369_p0896c07║真如文法師請上堂。問：「如何是類墮？」師曰：「蘆花月下
J36nB369_p0896c08║鷺鷥眠。」「如何是隨墮？」師曰：「乘春醉舞百花園。」「如何是
J36nB369_p0896c09║尊貴墮？」師曰：「深宮有敕不須傳。」曰：「曹山三墮蒙師指，
J36nB369_p0896c10║因齋慶讚事如何？」師曰：「好音在耳人皆慕。」曰：「恁麼則
J36nB369_p0896c11║施受無心人莫及，虛空點首讚無休。」師乃曰：「睹星悟
J36nB369_p0896c12║道，千古笑端。斷臂安心，一場話杷。」豎拂子曰：「總不如
J36nB369_p0896c13║長水灘頭箇白拂老翁。言而為天下經，行而為天下
J36nB369_p0896c14║法。應現無拘，化機莫測。妙高峰一摵粉碎，大海水一
J36nB369_p0896c15║蘸枯乾。和四維上下為一隅，摶此界他方為一土。於
J36nB369_p0896c16║中若聖若凡，有情無情，各各不相知，彼彼不相到。無
J36nB369_p0896c17║動移之相，絕去來之形。應以王臣身得度者，即現王
J36nB369_p0896c18║臣身而為說法。應以比丘比丘尼優婆塞優婆夷身
J36nB369_p0896c19║得度者，即皆現之而為說法。」擊拂子曰：「還有此語重
J36nB369_p0896c20║相告。世事萬般，何日能拋掉。天邊白日不移輝，江上
J36nB369_p0896c21║青山依舊峭。最無情，霜花糝鬢，醫方難得其妙。箇事
J36nB369_p0896c22║茫茫無信音，把光陰暗裏消耗，那箇人知道。大眾！不
J36nB369_p0896c23║須疑，真好笑。且道笑箇甚麼？」良久曰：「笑他妙法蓮華
J36nB369_p0896c24║經，是諸佛之秘要。」
J36nB369_p0896c25║上堂，請道曉大師為眾小參。「天地與我同根，萬物與
J36nB369_p0896c26║我一體。腳踏五須彌，口吸四溟水。不是東城見石張，
J36nB369_p0896c27║亦非北麗襄泉李。騎鐵馬衝破雲頭，鞭泥牛耕翻海
J36nB369_p0896c28║底。直鉤釣鯨釣鯢，紫栗敲皮敲髓。騰煥宗猷，互為賓
J36nB369_p0896c29║主。斯人焉，吾不知其所以。大眾還知麼？」豎拂子曰：「見
J36nB369_p0896c30║之不取，思之千里。」
J36nB369_p0897a01║解制，上堂。「長安大道，紫陌春風，出門便是，莫問西東。
J36nB369_p0897a02║秖有一句子，不可不玲瓏，行從十字街頭過，又手丁
J36nB369_p0897a03║寧問祖翁。」喝一喝。
J36nB369_p0897a04║上堂。「政黃牛，橘皮湯止渴；懶殘老，糞火芋克饑。天子
J36nB369_p0897a05║詔不理，公侯門不登，千古追思，家聲尤烈。蓋操道之
J36nB369_p0897a06║士，非淡薄無以明志；佛祖之風，非清素無以致遠。」豎
J36nB369_p0897a07║拂子，曰：「大眾！麤飯飽腹，新艸鋪床，半夜吳歈來枕畔，
J36nB369_p0897a08║侵晨紅日射僧堂。燈籠露柱，爭放寶光？既無背面，亦
J36nB369_p0897a09║絕覆藏。此其富稱敵國，貴比侯王。」豎拂子，曰：「者箇不
J36nB369_p0897a10║必細商略，瑞嵒主人翁自喚還自諾。佛法不是鮮魚，
J36nB369_p0897a11║隔宿便怕爛卻，萬事隨緣是　樂法。」聳身，曰：「且道那
J36nB369_p0897a12║箇是你主人公？」擲下拂子，曰：「惺惺著。」
J36nB369_p0897a13║上堂。「箇箇奴呼釋迦，人人婢視達磨，固然許汝是出
J36nB369_p0897a14║群豪傑、拔萃英靈。秖如僧問趙州：『學人乍入叢林，乞
J36nB369_p0897a15║師指示。』州曰：『喫粥了未？』曰：『喫粥了也。』州曰：『洗缽盂去。』
J36nB369_p0897a16║其僧因此悟去。且還有佛法道理也無？試出來甄別
J36nB369_p0897a17║看。若無，資聖自斷去也。趙州也無洗缽盂，者僧曾無
J36nB369_p0897a18║喫粥了也。若因此悟去，正好朝打三千、暮打八百。後
J36nB369_p0897a19║來雲門道：『有指示？無指示？若道有，趙州向他道箇甚
J36nB369_p0897a20║麼？若道無，者僧為甚麼悟去？』恁麼語話，也似虛空裏
J36nB369_p0897a21║著彩、墨跡上填煤。」良久，顧左右曰：「珍重！大眾歸堂喫
J36nB369_p0897a22║茶。」
J36nB369_p0897a23║上堂。「資聖有一句子，今古無人搆得。舒之則彌滿太
J36nB369_p0897a24║虛，卷之則退藏於密。詰瞿曇而心驚，問達磨而面赤。
J36nB369_p0897a25║若問木上座，決然知端的。」卓拄杖曰：「不識，不識。」
J36nB369_p0897a26║檀越請上堂。居士問：「鷲嶺拈花次，迦葉解雙頤，請問
J36nB369_p0897a27║如何是拈花意旨？」師曰：「杓卜聽聲。」曰：「老子悟真常，青
J36nB369_p0897a28║牛出函谷，如何是青牛意旨？」師曰：「漆甕裏𨁝跳。」曰：「宣
J36nB369_p0897a29║尼通大化，一貫示曾參，如何是一貫意旨？」師曰：「可知
J36nB369_p0897a30║禮也。」曰：「恁麼則從來三教分優劣，資聖公然一指收。」
J36nB369_p0897b01║師曰：「不可向者裏亂統。」乃曰：「冬至前後，灑水不走，寒
J36nB369_p0897b02║風撲面，白醭堆口，兔角不須無，牛角何用有？八萬四
J36nB369_p0897b03║千法門，何人同入？無量劫來寶藏，誰與分剖？還他倜
J36nB369_p0897b04║儻丈夫兒，撒出驪珠千百斗。者是福田下種子，集眾
J36nB369_p0897b05║善以為水耕火耨，秋來穀稼成熟，不惟自飽，亦能飽
J36nB369_p0897b06║友金牛老、龐蘊叟，佛祖相傳而不朽。且道傳箇甚麼？」
J36nB369_p0897b07║良久，顧左右曰：「無知疑悔，則為永失；有智若聞，則能
J36nB369_p0897b08║信受。」
J36nB369_p0897b09║上堂。「煙雨樓前好風月，多少英雄無處覓。獨讓蘆叢
J36nB369_p0897b10║一釣翁，鼓枻中流念子曰：不是心，不是佛，不是物。舉
J36nB369_p0897b11║世皆濁我獨清，煥古騰今心不別。梅花曲調要翻新，
J36nB369_p0897b12║更聽山僧吟一絕。」遂擊拂子一下。
J36nB369_p0897b13║上堂。「深繹雲門老祖恩，一聲放下定乾坤，兒孫後代
J36nB369_p0897b14║無思算，終日漫漫草裏蹲。者也是事不獲已，入水求
J36nB369_p0897b15║人。諸仁者！結制來半期已過，堂外執事筋骨已斷、堂
J36nB369_p0897b16║內執事精神已枯，山僧在室中日日延頸而望，或有
J36nB369_p0897b17║箇擎頭戴角底闖入方丈來酬還飯錢、報答執事，到
J36nB369_p0897b18║如今絕無影響，不妨將雲門老祖賸下餿殘拈來與
J36nB369_p0897b19║大眾結箇般若緣。」遂擎起拄杖，復擲下，曰：「腦後見腮，
J36nB369_p0897b20║莫與往來。」
J36nB369_p0897b21║上堂。豎拂子曰：「者裏甄別得去，狹路相逢時，自有萬
J36nB369_p0897b22║化千變。所謂大丈夫能為大丈夫事，其宏綱鉅典，綿
J36nB369_p0897b23║長攸久，而無紀極。不然，我與你下箇注腳。」顧左右曰：
J36nB369_p0897b24║「天上天下，三指七馬。若更不會，問取東村王大姐。」擲
J36nB369_p0897b25║拂子，下座。
J36nB369_p0897b26║至節，上堂。問：「向上機關即不問，一陽消息是如何？」師
J36nB369_p0897b27║曰：「鴻禎不必登臺望，轉眼芳叢紫翠濃。」曰：「一陽消息
J36nB369_p0897b28║超群象，向上機關是若何？」師曰：「小人道消，君子道長。」
J36nB369_p0897b29║乃豎拂子，曰：「祇者著子，乾坤無以定其位，兩曜無以
J36nB369_p0897b30║狀其明，貫三際而不遷，歷四時而不背。有般漢耽臥
J36nB369_p0897c01║荒陂，久沉寒水，問渡無船，推車撞壁，冷湫湫地無一
J36nB369_p0897c02║點活潑生涯，堪作甚麼？」以拂子一點，曰：「向者裏見得
J36nB369_p0897c03║親、信得及，便見飛灰添線，天機圓轉，小往大來，天下
J36nB369_p0897c04║歸仁。忽爾萬邦凱樂，說甚就路還家？就是三艸二木，
J36nB369_p0897c05║咸含歆艷之機；土宿泥蟠，盡動翀霄之志。正當恁麼
J36nB369_p0897c06║時，凡有雲物，魯史必書。且道書什麼雲？」良久，曰：「伏惟
J36nB369_p0897c07║三世諸佛、白牯黧奴起居萬福。」
J36nB369_p0897c08║上堂。一僧出，師便打。僧禮拜，師曰：「適才一棒，此僧雖
J36nB369_p0897c09║恁麼點胸，實未知來歷。如有明眼道流出來，決得端
J36nB369_p0897c10║倪。一任御苑酣歌，長安行樂。若也大家淈淈𣸩𣸩，山
J36nB369_p0897c11║僧只好打退鼓去也。」卓拄杖一下。
J36nB369_p0897c12║上堂。「城上鼓鞞撩亂，城下煙波拍岸。渡頭人望不歸
J36nB369_p0897c13║來，深埋怨。」顧左右曰：「幾乎錯埋怨。緣來是鼠嚙枯藤，
J36nB369_p0897c14║暗把韶華換。孤負了間竹梅花，清香滿亭院。空教他
J36nB369_p0897c15║霜雪堆中，一番寒戰。大眾！你朝朝順跨山門，日日倒
J36nB369_p0897c16║騎佛殿，總未曾親見一回，難把衷腸剖判。要此段公
J36nB369_p0897c17║案團圓，有箇人兒堪與合伴。且道是甚麼人？」擲拄杖
J36nB369_p0897c18║曰，「無聲無臭，切莫東覓西覓。造次顛沛，不離者畔那
J36nB369_p0897c19║畔。」
J36nB369_p0897c20║上堂。問：「一陽初展，萬物重輝。向上玄機即不問，如何
J36nB369_p0897c21║是句到意不到？」師曰：「百川流水本無韻，一至橋門便
J36nB369_p0897c22║有聲。」曰：「如何是意到句不到？」師曰：「青山冠珮堪依約，
J36nB369_p0897c23║白雪歌謠總不聞。」曰：「如何是意句俱到？」師曰：「空心燭
J36nB369_p0897c24║點三官廟，斷節香燒五聖堂。」曰：「如何是意句俱不到？」
J36nB369_p0897c25║師曰：「床頭一旦黃金盡，戶外諸親絕往還。」曰：「四句已
J36nB369_p0897c26║承師指示，資聖一句意如何？」師曰：「莫妄想。」乃拈拄杖
J36nB369_p0897c27║曰：「無固無必，有放有收。雖是一期拈弄，實衍萬古徽
J36nB369_p0897c28║猷。放行處，撼山嶽而搖動，攪海水而奔騰。事事圓攝，
J36nB369_p0897c29║法法全周。把住時，深宮藏尾，密室垂頭。寶閣香殘，誰
J36nB369_p0897c30║能摸索？瑤階月冷，孰敢追尋？若是收放雙行，直得佛
J36nB369_p0898a01║祖膽喪，正偏絕跡，賓主忘形。說甚句到意不到，意到
J36nB369_p0898a02║句不到。」遂卓拄杖曰：「雄圖霸業人何在，踏月敲門我
J36nB369_p0898a03║獨留。」
J36nB369_p0898a04║上堂，僧問：「向上一路如何進步？」師曰：「天左旋，地右轉。」
J36nB369_p0898a05║曰：「得力處乞師指示。」師曰：「一日三飧，從朝至暮。」曰：「學
J36nB369_p0898a06║人不會。」師曰：「日裏看牛，夜間推磨。」乃曰：「向上路，欲進
J36nB369_p0898a07║步，天左旋，地右轉。得力處乞指示，一日三飧，從朝至
J36nB369_p0898a08║暮。者裏若有箇漢出來赤身擔荷，我當覿面分付。且
J36nB369_p0898a09║分付箇甚麼？日裏看牛，夜間推磨。」
J36nB369_p0898a10║佛成道，上堂。「受盡饑寒五六年，宸宮不假鴈書傳，星
J36nB369_p0898a11║光照眼乘機變，步轉青蘿下雪巔。識時務，達權宜，在
J36nB369_p0898a12║世尊固得之矣。若說曩時於黑夜睹星，有道可悟，幸
J36nB369_p0898a13║與周金剛隔遠，設或比鄰共住，定遭伊惡罵嗔拳，喜
J36nB369_p0898a14║得連忙矢口歎曰：『奇哉，奇哉！一切眾生皆具智慧德
J36nB369_p0898a15║相。』有此一句甜話，庶免棲皇斥逐之患。資聖今日門
J36nB369_p0898a16║風迥異，也不受六年饑凍，也不消遠上雪山，也不待
J36nB369_p0898a17║星光露耀，現些小神通，要與釋迦老人同腔合調，唱
J36nB369_p0898a18║箇太平歌。」豎拂子，曰：「奇哉，奇哉！一切眾生皆具者箇。
J36nB369_p0898a19║敢問大眾：且道者箇是甚麼？」良久，曰：「摸魚兒。」
J36nB369_p0898a20║上堂。「獸之在山，山為窟宅；魚之在水，水是家鄉。設使
J36nB369_p0898a21║山崩水竭，必將蹄隕鱗枯。欲際於天，無翎可翥；擬盤
J36nB369_p0898a22║於地，無沫可濡。今時人認繫驢橛為窟宅，以妄想窩
J36nB369_p0898a23║當家鄉。忽繫驢橛倒，妄想窩坍，上無攀仰，下絕己躬，
J36nB369_p0898a24║前無村可托，後無店可依。到此時節，畢竟向甚處棲
J36nB369_p0898a25║泊？若道得，共向青天誇笑口；若道不得，各留明月照
J36nB369_p0898a26║愁眉。」
J36nB369_p0898a27║上堂。「人人有兩隻眼睛，箇箇有一對鼻孔。他能視物，
J36nB369_p0898a28║我亦視物；他能聞香，我亦聞香。及乎問著，因甚麼都
J36nB369_p0898a29║不理會？」良久，曰：「情事成委曲，只為太丁寧。」
J36nB369_p0898a30║上堂。舉：「先資聖盛勤禪師因僧問：『四威儀中如何履
J36nB369_p0898b01║踐？』勤曰：『鷺鷥立雪。』曰：『恁麼則聞鐘持缽，日上欄杆。』勤
J36nB369_p0898b02║曰：『魚躍千江水，龍騰萬里雲。』曰：『畢竟如何？』勤曰：『山中
J36nB369_p0898b03║逢猛虎，天上見文星。』」師曰：「勤大師承青原為九世之
J36nB369_p0898b04║祖，紹雲門乃四葉之孫。概見其聲光秩秩，規步綿綿。
J36nB369_p0898b05║若論建立世界，奠安家邦，循方琢圓，隨風轉柁，固是
J36nB369_p0898b06║大人作略。其奈使者僧葛藤絆腳，不得自由。山僧則
J36nB369_p0898b07║不然，設有問：『四威儀中如何履踐？』但道：『佳人言語好，
J36nB369_p0898b08║不願求新巧。』」
J36nB369_p0898b09║誕日，值雪，上堂。「諸佛非我道，父母非我親，蒸砂欲成
J36nB369_p0898b10║嘉饌，劈竹擬作繡鍼，水底捉蜻蜓，山頭摘鳧藻，誰知
J36nB369_p0898b11║肯綮徒勞，到底事無成辦？雖欣知識開示，一是一、二
J36nB369_p0898b12║是二，麒麟四隻蹄、鳳凰兩箇翼，也總理會不來。到今
J36nB369_p0898b13║日，功無分寸，過有丈餘，蓼莪致詠，罔極難酬，短髮頻
J36nB369_p0898b14║摩，昊天有媿，在世諦論量，淆訛不免。若據祖令施行，
J36nB369_p0898b15║敢借別人鼻孔出氣去也？」驀豎拂子，曰：「臘月十五，貧
J36nB369_p0898b16║漢悽楚，富家告苦，萬般瀟灑無如我，琪花聯片空中
J36nB369_p0898b17║舞，道是豐年有瑞徵，試看空花結空果。」以拂子打一
J36nB369_p0898b18║圓相，下座。
J36nB369_p0898b19║謝同門翼贊，上堂。「雲嵒路徑，調直無迂；石傘家聲，彌
J36nB369_p0898b20║綸昭著。增一絲不得，減一點不能，撞著箇沒轉智大
J36nB369_p0898b21║王，徐版高擔，蛇頭死捏，鑑貌於流波，窺形於頑鐵，豈
J36nB369_p0898b22║惟妍媸莫辨？抑且異見橫生。是以激揚此一段事，必
J36nB369_p0898b23║資大人具大見、大智得大用，種種現形，塵塵混跡，損
J36nB369_p0898b24║己神功，弼斯玄化。發言舉令，理包振古之奇；移步轉
J36nB369_p0898b25║身，事有匡今之美。寶殿舞瑤光，君臣道合；珠簾來曉
J36nB369_p0898b26║曙，兄弟克諧。佛祖真風，頃刻可挽；叢林標幟，久遠欣
J36nB369_p0898b27║崇。拄杖子聞與麼事，心懷踴躍，忍俊不禁，即起合掌
J36nB369_p0898b28║而證之曰：『華光佛所為，其事皆如是。』」
J36nB369_p0898b29║上堂。「人人有通霄大路，不向牛角尖裏翻過身來。要
J36nB369_p0898b30║進也不得，欲退也不得。說甚麼生死悠悠，塵緣擾擾。
J36nB369_p0898c01║積劫以來，曾無休歇。我道要休歇也不難。」良久，召眾
J36nB369_p0898c02║曰：「仲冬嚴寒，伏惟珍重。」
J36nB369_p0898c03║除夜，小參。「彌齡馳蕩於塵情之海，若能換櫂更帆，登
J36nB369_p0898c04║時到岸；積紀飄零於嗔恚之鄉，便肯回心轉意，即刻
J36nB369_p0898c05║歸家。今則年盡、月盡、日盡、時盡，豈不是岸已到耶？家
J36nB369_p0898c06║已歸耶？且什麼處與主人翁相見？」豎拂子，曰：「擬思依
J36nB369_p0898c07║舊隔天涯。」
J36nB369_p0898c08║復舉：「僧問趙州：『萬法歸一，一歸何處？』州曰：『我在青州
J36nB369_p0898c09║做領布衫，重七斤。』」師曰：「趙州似乎年高力弱，輕輕拶
J36nB369_p0898c10║著便心慌意亂，將陳年故物抵其所負。好則甚好，未
J36nB369_p0898c11║副來機。資聖則不然，萬法歸一，一歸何處？鯨音吼破
J36nB369_p0898c12║三更夢，陌上行人盡畫圖。不但有旋乾轉坤底氣象，
J36nB369_p0898c13║亦使者僧馳求永息，坐致太平。今夜還有恁麼問底
J36nB369_p0898c14║麼？」良久，曰：「歲云暮矣，且收起葛藤。」
J36nB369_p0898c15║元旦，上堂。「紫雲盤結秀城頭，淑氣森鋪滿翠樓。願得
J36nB369_p0898c16║烽煙消斥堠，家家高枕嘆無憂。」喝一喝。
J36nB369_p0898c17║上堂。拈拄杖，曰：「有時正裏垂偏，和風催岸柳爭妍；有
J36nB369_p0898c18║時偏中居正，夜月湛銀河共皎；有時偏正兩忘，千嵒
J36nB369_p0898c19║寒氣洇然；有時正偏兼到，萬壑陽春燠若。」卓拄杖，曰：
J36nB369_p0898c20║「且道：是正耶？是偏耶？是偏正兩忘耶？是正偏兼到耶？
J36nB369_p0898c21║者裏若分疏得出，洞山老祖在汝背後叉手而立；其
J36nB369_p0898c22║或未然，無窮芳艸色，何處故山青？」
J36nB369_p0898c23║上堂。「纔過元朝，又經人日。抹額摸著眉毛，漱口打溼
J36nB369_p0898c24║牙齒。與道伴交肩過，踢翻漆桶。堂司行者，懶墮異常。
J36nB369_p0898c25║致使壁邊檐下，塵堆垢積。若恁麼蹉跎將去，蕩蕩一
J36nB369_p0898c26║條官驛路，轉見窒塞不通。資聖別行條令，為諸兄整
J36nB369_p0898c27║理一番。」遂擲下拄杖。
J36nB369_p0898c28║解制，小參。「長連床上織成錦繡，經行路裏拾得珠璣，
J36nB369_p0898c29║東街貴買賤賣，西巷鬥麗爭奇，忽被明眼人覷見，元
J36nB369_p0898c30║來是搕𢶍堆頭之唾餘，不值半文錢。直須腳下紅線
J36nB369_p0899a01║斷，頂門正眼開，打開秘密寶藏，運出自己家珍，不妨
J36nB369_p0899a02║觀山是山、看水是水，住則坦然、行則瀟灑。資聖者裏
J36nB369_p0899a03║無禪可參、無法可說，秖有箇酸餡胡餅，當期滿功圓，
J36nB369_p0899a04║聊作餞行薄供。」良久，以拂子畫○相，云：「時世荒歉，莫
J36nB369_p0899a05║怪空疏。」
J36nB369_p0899a06║解制，上堂，兼謝檀越齋。「一向眉頭緊皺，諸佛歷祖總
J36nB369_p0899a07║是冤家；今朝腳板放開，魚躍鳶飛盡為道侶。如來禪，
J36nB369_p0899a08║青山路闊；祖師意，綠水橋平。杉青閘上，遠喚歸舟；殿
J36nB369_p0899a09║基灣裏，高呼便櫂。」豎拂子，曰：「諸仁聽著，驚起樹頭鶯，
J36nB369_p0899a10║轉作春山杜宇聲。報與欲歸客，好趁天晴。一彈指頃，
J36nB369_p0899a11║十方佛剎遍遊行，眾檀越與山僧助汝清風一陣，芒
J36nB369_p0899a12║鞋底贈汝浩氣千層。前途或有問資聖定乾坤句子，
J36nB369_p0899a13║莫教眼直面皮青。」乃擲拂子。
J36nB369_p0899a14║上堂。舉：「盤山曰：『向上一路，千聖不傳。』慈明曰：『向上一
J36nB369_p0899a15║路，千聖不然。』」師曰：「二尊宿大似自塞其耳，高聲大叫，
J36nB369_p0899a16║求人不聞。資聖則不然，向上一路，不傳不然。白鶴踏
J36nB369_p0899a17║翻松頂月，黃鶯啼破樹頭煙。」
J36nB369_p0899a18║顯聖百和尚至，上堂。「無上妙道，海口莫宣，在過量人
J36nB369_p0899a19║自能開演。所以資聖向來秖有一副石心鐵膽，喫飯
J36nB369_p0899a20║嫌其碗響，欬嗽不許高聲。雖然，鬧市裏有箇天子、百
J36nB369_p0899a21║草頭有箇祖意，置在無事甲裏，未曾確實指陳，致使
J36nB369_p0899a22║路絕人荒、門衰祚薄。今則法王大寶自然而至，以平
J36nB369_p0899a23║等慈施無畏法，便見山門頭清風滿路、蓬壁下紫氣
J36nB369_p0899a24║衝霄，穿心盤子放出摩尼光耀、折腰笤帚盡逞無礙
J36nB369_p0899a25║神通，躄者能履、瘖者能言、聵者能聽、盲者能視，但有
J36nB369_p0899a26║飯籮裏坐底欲餓殺、海水中坐底欲渴殺。此二般病，
J36nB369_p0899a27║世醫拱手、扁鵲攢眉。」召眾曰：「汝等宜各克已丹誠，請
J36nB369_p0899a28║顯聖和尚診候厥疾，庶或有瘳。」
J36nB369_p0899a29║上堂。「汝先厭離諸小乘法，發心勤求無上菩提，故我
J36nB369_p0899a30║今日為汝開示第一義諦。釋迦老子為憐最小之弟，
J36nB369_p0899b01║不惜老婆舌頭。然第一義何曾動著？資聖者裏，粥時
J36nB369_p0899b02║有粥，飯時有飯，上下交歡，往來相悅。第一義諦，實不
J36nB369_p0899b03║相謾。」乃拍膝一下，曰：「春水船如天上坐，老人花似霧
J36nB369_p0899b04║中看。」
J36nB369_p0899b05║埽顯聖祖塔，兼慶百愚和尚壽，請上堂。「祖翁田地，界
J36nB369_p0899b06║畔分明，其真文券約在我法兄掌中握著。若捏聚，則
J36nB369_p0899b07║十聖三賢無憩歇之路；若放開，則祥麟彩鳳得騰翥
J36nB369_p0899b08║之方。擔山之鬼無能動一微塵，吐電之魔不敢亂其
J36nB369_p0899b09║畛域，縱一切分人到來，唯唯悉聽指揮，所謂義之實，
J36nB369_p0899b10║從兄是也。但山僧笻離鴛渚、櫂抵雲門，有一則因緣
J36nB369_p0899b11║欲與現前大眾商量，以秦望山為筆、以鑑湖水為墨、
J36nB369_p0899b12║以太虛空為箋，要寫壽量品三字。若寫得，與堂頭和
J36nB369_p0899b13║尚是真祝壽；若寫不得，佛法無甚奇特。」顧眾曰：「還有
J36nB369_p0899b14║寫得者麼？若無，試為塗抹一上看。」以拂子作書字勢，
J36nB369_p0899b15║曰：「薰風涼，夏日長，榴花綴麗，松柏青蒼，更有萬竹林
J36nB369_p0899b16║群英濟濟而歌曰：『雪山老子成佛以來甚大久遠，壽
J36nB369_p0899b17║命無量，窮未來際行菩薩道，所化眾生亦復無量。』恁
J36nB369_p0899b18║麼則資聖到此雖有通身之口，難以稱揚，權借張公
J36nB369_p0899b19║鐵笛，依前吹過錢塘。」遂以拂子作吹笛勢。
J36nB369_p0899b20║蔗菴範禪師語錄卷一　　　（嘉興資福弟子智頫捐貲刻）