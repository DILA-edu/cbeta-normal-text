J36nB369_p0899c01║蔗菴範禪師語錄卷二
J36nB369_p0899c02║侍者智璋錄
J36nB369_p0899c03║住檇李古資聖寺語錄
J36nB369_p0899c04║上堂。「鼻孔眼睛不在別處，清晨起來摸著便是。若謂
J36nB369_p0899c05║便是，轉沒意智。茶斟蘭雪白甌香，窗前竹老多寒翠。
J36nB369_p0899c06║山僧已借諸人鼻孔出氣了也。你道山僧鼻孔在那
J36nB369_p0899c07║裏？」喝一喝。
J36nB369_p0899c08║天界浪和尚訃至，上堂。「秋風吼原野，曉日澹扶桑，千
J36nB369_p0899c09║峰寒色，萬木頹蒼。密室不堪漏洩，遍界豈得覆藏？切
J36nB369_p0899c10║忌佛法湊泊，莫作世諦商量。」舉訃帖云：「此是石頭城
J36nB369_p0899c11║天界杖人浪和尚最後徹困為人底句子，千里外特
J36nB369_p0899c12║地持來。大眾還知麼？者老漢道彌宇宙，尊而勿居；化
J36nB369_p0899c13║溢閻浮，功而不宰。慈攝眾生，冰融春日；力扶祖道，氣
J36nB369_p0899c14║肅秋霜。智愚沐其瀉瓴之訓，聞所未聞；真俗佩其染
J36nB369_p0899c15║疊之恩，得未曾得？高壽昌燈焰，波旬撲而愈明；峻東
J36nB369_p0899c16║苑家聲，後葉趨承有準。惟師現跡如風，奮迅其久，堪
J36nB369_p0899c17║為末世光幢，且忽猒乎世矣。其餘碌碌者，亦何足算？
J36nB369_p0899c18║參玄人，急須薦，哲人萎兮，狂瀾且無砥捍；古道寥兮，
J36nB369_p0899c19║蒼天曾不我眷。時光莫輕玩，各各究取本來面，浮利
J36nB369_p0899c20║浮名誰復羨？誠可哀，深可嘆。」良久，顧左右曰：「不須歎。」
J36nB369_p0899c21║遂豎拂子曰：「大眾！天界和尚來也，隨我詣彼靈筵，香
J36nB369_p0899c22║爇一爐，茶傾三奠。」
J36nB369_p0899c23║結制，小參。「欲將虛空雕繪，諸方大有不甘；攙掇石女
J36nB369_p0899c24║生兒，我亦無此途轍。嵩少分皮髓，家醜外揚；洞山立
J36nB369_p0899c25║偏正，陷坑自掘。有賓主可分，無非野狐唾涎；有秘密
J36nB369_p0899c26║可傳，總是鬼神家活資。聖者裏不施掣電之機、不走
J36nB369_p0899c27║奔雷之舌，水雲齊入僧堂，直教狂心頓歇。秪有一事
J36nB369_p0899c28║不易商量，預為諸仁盡底傾洩。」良久，曰：「趯翻黑漆燈
J36nB369_p0899c29║籠，切莫證龜成鱉。」
J36nB369_p0899c30║結制，上堂。「向因兵衝人散，店面久關。到寒冬來，毫無
J36nB369_p0900a01║出息，只得將死貓頭兒當街出賣。還有下顧者麼？」良
J36nB369_p0900a02║久，乃曰：「霜花蔟蔟，木葉蕭蕭。路狹偏逢獨木橋，行行
J36nB369_p0900a03║休要心焦。雲水人好懸藤笠，煙波叟且繫輕舠。長汀
J36nB369_p0900a04║布袋高挂，普化鈴鐸漫搖。歇卻無明擔子，放下我慢
J36nB369_p0900a05║腰包。試看今日是何日？莫問明朝與後朝。」豎拂子，曰：
J36nB369_p0900a06║「者是人人有分底，秖不許動著。動著，打折你驢腰。何
J36nB369_p0900a07║故？待到嚴寒消臘樹，自飛香雪點春袍。」
J36nB369_p0900a08║上堂。「山僧疇昔自沒思算，撞入玉笥峰前，遇著箇惡
J36nB369_p0900a09║性老和尚，將我命根一捏粉碎，計較萬千，飲恨無極。
J36nB369_p0900a10║二十年來雲中擂輥、月下顛狂，到今日不三不四、非
J36nB369_p0900a11║短非長，有甚好處？已對諸人說了也。若是靈利道流，
J36nB369_p0900a12║切忌扶籬摸壁。」顧視大眾。「斟酌，斟酌。」
J36nB369_p0900a13║皖山破闇和尚訃至，上堂。「停棹歡顏曾話別，一年鴻
J36nB369_p0900a14║鴈隔天涯，此來遺我真消息，翻作行人墮淚碑。」召眾
J36nB369_p0900a15║曰：「諸人還知此箇消息麼？𡷗山和尚於八月十三日
J36nB369_p0900a16║造銕船入海去也，致使法城震恐、魔壘揚威，時習日
J36nB369_p0900a17║移、風規愈下，是深繹而不可已者。其道稱於人，人所
J36nB369_p0900a18║必服；言通於世，世所必經。分蒼弁之焰，森羅並耀；得
J36nB369_p0900a19║鑑水之源，大地興波。孤硬險若崩崖，鋒芒利如劈箭，
J36nB369_p0900a20║縱是古佛出頭來，也要遭他貶剝。山僧與伊雖然同
J36nB369_p0900a21║氣，脈絡相連，卻是同床寢臥，做夢各異。今則炊無米
J36nB369_p0900a22║飯、煮不溼羹，以表微諶，致情於二千里外，有伴、無伴，
J36nB369_p0900a23║或來、不來，鐵蛇橫古路，彩鳳舞丹霄。」
J36nB369_p0900a24║上堂。舉南泉斬貓話，云：「南泉有彌綸造化之機，趙州
J36nB369_p0900a25║有戡定乾坤之手。一步一趨，為綱為紀。佳氣鬱長安，
J36nB369_p0900a26║清風揚帝里。雲水兩堂，諤諤如矢。諫必聽，說必行，盡
J36nB369_p0900a27║是蘇張之利齒。休休休，已已已，活的自活，死的自死。
J36nB369_p0900a28║張顛顛後更無人，此道而今棄如土。」拈拄杖曰：「大眾！
J36nB369_p0900a29║南泉斬貓兒與山僧拈拄杖相去幾何？」良久曰：「多逢
J36nB369_p0900a30║白眼人，罕見赤心子。」擲拄杖
J36nB369_p0900b01║上堂。「此極明白，不必狐疑。混古今而無變，隨偏正而
J36nB369_p0900b02║不移。有一箇半箇赤身擔荷，譬如大日輪當天，能破
J36nB369_p0900b03║一切幽暗。設使思前慮後，不妨多買草鞋，向四大部
J36nB369_p0900b04║洲走百千遭，卻來依舊不離者裏。為甚麼如此？」卓拄
J36nB369_p0900b05║杖，下座。
J36nB369_p0900b06║上堂。「隔岸吠紅塵之犬，深村啼白晝之雞，是向上句；
J36nB369_p0900b07║祖師曲唱，知識傍提，是向下句。離此二途，如何是衲
J36nB369_p0900b08║僧得力句？若道得，同步溪津看晚霞；道不得，各自歸
J36nB369_p0900b09║堂喫茶去。」
J36nB369_p0900b10║上堂。舉：「香嚴道：『去年貧，未是貧；今年貧，始是貧。去年
J36nB369_p0900b11║貧，有卓錐之地；今年貧，錐也無。』又有古宿道：『去年富，
J36nB369_p0900b12║未是富；今年富，始是富。去年富，做得領黑黲褊衫；今
J36nB369_p0900b13║年富，添得一條百衲褲。』」師曰：「二古錐，一箇說貧、一箇
J36nB369_p0900b14║說富，總不是大人氣概。資聖門下，也不訴貧、也不誇
J36nB369_p0900b15║富，過飯以鹹虀、遮身以麤布，寒時臨窗曝背、倦來欹
J36nB369_p0900b16║枕高臥，一任喚作無星秤陳年滯貨。」
J36nB369_p0900b17║上堂。「非思量處，識情難測。以短為長，將南作北。荳遇
J36nB369_p0900b18║電而褪花，龍乘雷而換骨。你道是情識不是情識？」喝
J36nB369_p0900b19║一喝。
J36nB369_p0900b20║上堂。舉：「鏡清有僧問：『祖師歌如何唱？』清曰：『拖送醉人
J36nB369_p0900b21║酒。』曰：『恁麼辜負和尚也。』清曰：『猛虎不食伏肉。』」師曰：「大
J36nB369_p0900b22║眾！古人恁麼說話，還是未問已前，辨他是鏗金之韻？
J36nB369_p0900b23║還是對機之後，定他是戛玉之聲？如定當得出，可謂
J36nB369_p0900b24║伯牙快鍾子之遇。其或不然，再來白雲裏，好聽紫芝
J36nB369_p0900b25║歌。」
J36nB369_p0900b26║上堂。「諸仁者！出一叢林，入一保社。者邊教你看話頭，
J36nB369_p0900b27║做功夫，明大小法。那邊與你商量古今，論說玄妙。總
J36nB369_p0900b28║是枷上添杻，誘人犯法底古錐。資聖今日與汝等參
J36nB369_p0900b29║箇真善知識。」以拄杖打趁。
J36nB369_p0900b30║上堂。「中而不可不高者，德也；一而不可不易者，道也。
J36nB369_p0900c01║漆園老吏雖是奇怪，秖識得地肥笳子大，那知腳瘦
J36nB369_p0900c02║草鞋寬？到我祖師門下，無站足處在。何故？不見道：契
J36nB369_p0900c03║心平等，所作俱息。」
J36nB369_p0900c04║冬至，上堂。「面壁峰前一段事，流傳日久多生弊，兒孫
J36nB369_p0900c05║各自峻門牆，攪得乾坤如鼎沸。當此時也，群陰剝盡，
J36nB369_p0900c06║四方泰來，舊轍改除，新綸式聽，劫前消息既通，格外
J36nB369_p0900c07║風猷可睹。」乃以拂子擊香案，「搏扶搖而上者，九萬里
J36nB369_p0900c08║大鵬也。」遂下座。
J36nB369_p0900c09║上堂。「謹白參玄人，光陰莫虛度。祖師恁麼道，大似禹
J36nB369_p0900c10║居人上，慄慄如不滿日。敢問大眾，如何得光陰不虛
J36nB369_p0900c11║度？」良久，「金鶯啼柳陌，玉犬吠花村。」
J36nB369_p0900c12║長至，上堂。「大丈夫英靈漢，具擇法眼，有軼群氣概，向
J36nB369_p0900c13║一毫頭上識得根元去，則成就百千三昧、建立無量
J36nB369_p0900c14║法門，那畔無拘、者邊脫灑，能使一陽復而萬彙昭蘇、
J36nB369_p0900c15║君子進而小人革退，露一機有轉凡成聖底芳聲、垂
J36nB369_p0900c16║一語有立懦起頑底美績，造化聿紓掌上、貞元並鬯
J36nB369_p0900c17║毫端，律轉葭灰、寒回黍谷，克壯宗猷、輝聯法胤。若是
J36nB369_p0900c18║孤峰坐住、寸步不移，認得箇繫驢橛子，喚作行家奇
J36nB369_p0900c19║貨，與本分事有甚麼干涉？此是無他，秖為箇關捩子
J36nB369_p0900c20║不曾撥得轉，山僧為汝撥去也。」遂拍禪床一下，曰：「千
J36nB369_p0900c21║尺冰河齊發焰，萬年枝上盡含葩。」
J36nB369_p0900c22║上堂。舉：「同安丕和尚因僧問：『如何是和尚家風？』安曰：
J36nB369_p0900c23║『金雞抱子歸霄漢，玉兔懷胎入紫微。』曰：『忽遇客來，將
J36nB369_p0900c24║何秖待？』安曰：『金果蚤朝猿摘去，玉花晚後鳳銜來。』」師
J36nB369_p0900c25║曰：「揄揚祖上家私，賣弄壺中風月，琉璃殿上和氣同
J36nB369_p0900c26║歌，翡翠簾前爭歡共舞，正中妙挾，文彩縱橫，稱意施
J36nB369_p0900c27║為，隨緣酬醋，乃是同安老祖尋常款段。或有問資聖：
J36nB369_p0900c28║『如何是和尚家風？』但曰：『布袍與艸履，醜拙不堪言。』『忽
J36nB369_p0900c29║遇客來，將何秖待？』『釅茶淘冷飯，喫者盡攢眉。』且與古
J36nB369_p0900c30║人還有同異也無？若甄別得出，三家村裏不妨說黃
J36nB369_p0901a01║道白；若甄別不出，長連床上喫粥喫飯。」
J36nB369_p0901a02║上堂。「乾坤之內，宇宙之間，中有一寶，秘在形山。見青
J36nB369_p0901a03║黃底是眼，聽音聲底是耳，聞香臭底是鼻，說言語底
J36nB369_p0901a04║是舌。且道寶在什麼所在？」良久，顧左右曰：「你者一隊
J36nB369_p0901a05║漆桶，向後莫被人謾好。」
J36nB369_p0901a06║上堂。舉：「雲門道：『盡十方世界，乾坤大地，天下老和尚。』
J36nB369_p0901a07║以拄杖畫一畫，曰：『百雜碎。』」師曰：「韶陽老子秖解瞻前，
J36nB369_p0901a08║不解顧後，至今不得出頭。」以拄杖橫按膝上，曰：「十方
J36nB369_p0901a09║世界，乾坤大地，天下老和尚，依位而住。」卓一下。
J36nB369_p0901a10║上堂，良久，顧左右曰：「正恁麼時，如何商量？若商量得
J36nB369_p0901a11║下，不妨快暢。其或躊躇，山僧挐三道五去也。盡喜一
J36nB369_p0901a12║身擔寵辱，孰遺萬卷臥煙霞？」
J36nB369_p0901a13║誕日，璋侍者請上堂。「國師三喚，侍者三應，言不及義，
J36nB369_p0901a14║上下欺謾。鳥窠吹布毛，龜玉毀於櫝中，是誰之過？與
J36nB369_p0901a15║鹽官扇破索犀牛，至今不曾倒斷，千古下猶挂人脣
J36nB369_p0901a16║齒。資聖者裏家風浩大，門戶寬舒，不蹈古人舊轍，貴
J36nB369_p0901a17║乎不昧當機。彼擎茶來，我以手接；彼若作禮，我即合
J36nB369_p0901a18║掌；彼以怠弛，我以怒詈。彼此不相辜負，恩怨烏得分
J36nB369_p0901a19║疏？所以揄揚其道，琢磨其器，如圭如璋，齊聖凡而無
J36nB369_p0901a20║異途，暢尊貴而為一致。均嘗甘苦，不憚勤勞，樂則同
J36nB369_p0901a21║歡，憂則並戚。是則是，秖如僧問趙州：『和尚年多少？』州
J36nB369_p0901a22║曰：『蘇州有。』此又如何籌算？」良久曰：「青松不獨堅於操，
J36nB369_p0901a23║綠萼常聞臘候香。」
J36nB369_p0901a24║上堂。舉：「雲門曰：『你若不相當，且覓箇入頭處。微塵諸
J36nB369_p0901a25║佛在你舌頭上，三藏聖教在你腳根底，不如悟去好。
J36nB369_p0901a26║還有人悟得麼？出來對眾道看。』」師曰：「曲順初機，撫循
J36nB369_p0901a27║末學，直將一段天機錦，裂碎人間作小裳。其時若有
J36nB369_p0901a28║箇勇不顧身底，出來把雲門捏住咽喉，使他無處轉
J36nB369_p0901a29║氣，豈不是倜儻英靈？雖然，且道據箇甚麼而能如是？」
J36nB369_p0901a30║以拄杖卓一下，曰：「波斯仰面觀星斗。」
J36nB369_p0901b01║上堂。「威音那畔，洗腳上床，和衣倒臥，秖得一橛。資聖
J36nB369_p0901b02║門前，朝聞市語，暮聽漁歌，秖得一橛。有箇漢出來道：
J36nB369_p0901b03║『長老恁麼提持，雖謂乾坤旋轉、河海晏清，看來也秖
J36nB369_p0901b04║得一橛。』山僧向他道：『上座揀點極是明白，爭奈有一
J36nB369_p0901b05║人在背後呵呵大笑。』你道笑箇甚麼？」良久，拍案一下，
J36nB369_p0901b06║「也秖得一橛。」
J36nB369_p0901b07║水雲應侍者同其祖蘊微諸道侶請上堂。「石頭路上
J36nB369_p0901b08║歌，雲門家裏曲。唱彌高，和彌寡。若是蘊素精微、培養
J36nB369_p0901b09║博厚底人，自然節拍相諧，氣言適合，百喚百應，千呼
J36nB369_p0901b10║千諾。折衝量外之機，一毫不爽；運轉室中之意，萬法
J36nB369_p0901b11║全彰。會異派而同源，映千光於一鏡。成所未成，備所
J36nB369_p0901b12║未備。克揚劫外真宗，維暢今時懿矩。爛枯樁自解生
J36nB369_p0901b13║花，死骷髏也能吐氣。雖然如是，忽被明眼衲僧檢點
J36nB369_p0901b14║將來，猶是建化門中尋常施設。應知向上關頭，更有
J36nB369_p0901b15║奇特事在。大眾！且如何是奇特事？」豎拂子，曰：「寒雲密
J36nB369_p0901b16║布，凍雨交侵。孤舟遠棹，不惜水泥深過溪。風來耳畔，
J36nB369_p0901b17║覿面相逢，群公雅愜舊知音。興化赴村齋，道存于古；
J36nB369_p0901b18║德山不荅話，事到于今。說與南詢士，不必細沉吟。此
J36nB369_p0901b19║宗難得其妙，莫教向外追尋。飯裏有砂嚼得著，休忘
J36nB369_p0901b20║一片水雲心。」擊拂子，喝一喝。
J36nB369_p0901b21║上堂。「萬種浮言，不如一句妙理。千般魚目，莫若徑寸
J36nB369_p0901b22║明珠。」拈拄杖卓一下，曰：「不是妙理。」復呈拄杖，曰：「不是
J36nB369_p0901b23║明珠，是千聖秘密之藏，乃吾人本有之物。便恁麼搆
J36nB369_p0901b24║得，可謂窮子還家，一場富貴。脫或轉生惶怖，而復馳
J36nB369_p0901b25║逐，資聖別有箇道理。」遂擲下拄杖。
J36nB369_p0901b26║上堂。「昨日有人從四明來，卻往臺山去，得箇越州信，
J36nB369_p0901b27║說道雲門胡餅極美，日鑄蘭雪最佳。貴賤盡在臨時，
J36nB369_p0901b28║機巧毫無用處。若信得及，得入如風奮迅大三昧自
J36nB369_p0901b29║在海。如不然者，十二月初一，資聖寺裏擊鼓陞堂，大
J36nB369_p0901b30║眾蔟蔟上來，與汝箇入處。」良久曰：「歇。」
J36nB369_p0901c01║上堂。「石鞏室內張弓，子湖嵒前看狗，惟圖暖熱門庭
J36nB369_p0901c02║大事，不虞掣肘誤賺後代兒孫波蕩風靡，箇箇癡狂
J36nB369_p0901c03║外邊走。究到生死岸頭，轉身不得，畏怯不前，計較不
J36nB369_p0901c04║及，十人有九。資聖獨異，不為野干鳴、不作獅子吼，露
J36nB369_p0901c05║些風規處，如大火聚、如太阿鋒，近傍則喪軀、嬰觸則
J36nB369_p0901c06║殞首，說甚一期徹證、七日悟明，屹屹不休、孜孜而守？
J36nB369_p0901c07║亦安用牛皮鼓、馬尾拂，撩亂激揚，互相紛紐？所以，人
J36nB369_p0901c08║人若金毛獅子，擺斷鐵索而跨青霄之步，一任將南
J36nB369_p0901c09║辰喚作北斗。事到如斯，不妨高之與下，隨物方圓，豈
J36nB369_p0901c10║復緘脣而箝口？」拈拄杖，曰：「解弄者，大家出隻手。」
J36nB369_p0901c11║謝兩序，上堂。橫按拄杖，曰：「資聖者裏門道與城闉相
J36nB369_p0901c12║接，鐘聲同市語交聞，總藉伊毘贊有方，持籌甚力。道
J36nB369_p0901c13║樞綿密，一法莫能移其位；智域淵深，萬物不得易其
J36nB369_p0901c14║形。塵埋保社，祖令更新；雲水高人，鼻孔如舊。臣退位
J36nB369_p0901c15║以朝君，夜明簾外侃諤飛聲；子轉身而就父，寶鏡堂
J36nB369_p0901c16║前輝融旭日。雲龍之美，共睹斯時；霧豹之奇，適逢此
J36nB369_p0901c17║日。雖然恁麼事，道則容易，相續也大難。何故？綺羅一
J36nB369_p0901c18║日嬌行路，花草千年恨逸人。」卓拄杖，下座。
J36nB369_p0901c19║上堂。「黃花三徑，紅葉千堤。月明古渡，漁醉蘆灣。頑童
J36nB369_p0901c20║跌宕，遊客蕭騷。為人則不負前機，自究則克成大事。」
J36nB369_p0901c21║喝一喝，曰：「日後遇人時，切莫道資聖以官物私作人
J36nB369_p0901c22║情。」
J36nB369_p0901c23║解制，小參。「山僧剛硬如頑石，疏拙似鳴鳩，有事不敢
J36nB369_p0901c24║商量，有言不敢輕洩，風凜凜、水𠘌𠘌，寧使法堂前荊
J36nB369_p0901c25║棘參天，不欲將餿殘惡臭穢汙於人者，深知汝等胸
J36nB369_p0901c26║中有一疑團結成痼疾，生而復死、死而復甦，秖為無
J36nB369_p0901c27║始以來被三家村裏、十字街頭輪木患珠念消災咒
J36nB369_p0901c28║底祖師妄授藥劑，至於累生不得消化。今則艸鞋欲
J36nB369_p0901c29║穿未穿之際、腳步將動未動之時，與你箇良方，可作
J36nB369_p0901c30║前途調心之張本。若善服者，不惟病去藥除，亦許你
J36nB369_p0902a01║具一隻眼。」召眾，曰：「還有恁麼漢也無？安神求遠志，補
J36nB369_p0902a02║血問當歸。」
J36nB369_p0902a03║佛成道，解制，上堂。「曹山三種墮，雲門一字關，雪峰輥
J36nB369_p0902a04║毬，道吾舞笏，以至千七百箇老古錐，巧說異端，納盡
J36nB369_p0902a05║敗闕。爭似瞿曇老漢於午夜明星出現時，睹一回威
J36nB369_p0902a06║音王腦蓋一掀掀開，舜若多骨髓一擠擠出。雖如啞
J36nB369_p0902a07║子得夢，不能說似與人，卻解劍挂眉間、符懸肘後，塵
J36nB369_p0902a08║塵混跡、剎剎流形，將黃葉當金錢，盡止兒啼；以石砂
J36nB369_p0902a09║為至寶，全周貧餒。功業成于一時，芳猷播于千古。豈
J36nB369_p0902a10║似諸仁向一色邊坐住，必欲到臘盡見梅開、待雪消
J36nB369_p0902a11║候春至？此非汝等之咎，有箇繩頭被山僧捏緊，欲前
J36nB369_p0902a12║不得、退後不能。今則時節既至，自當放鬆，任爾橫行
J36nB369_p0902a13║直撞。」良久，曰：「出門盡是家山水，不必臨行問路頭。」
J36nB369_p0902a14║上堂。「嵩庭立雪，費神若此；黃梅舂碓，為想徒勞。以訛
J36nB369_p0902a15║傳訛、將錯就錯，流分千派、門埒五家，不惟孤負先聖，
J36nB369_p0902a16║亦且埋沒己靈。資聖今日正其訛、舉其錯，直指向上
J36nB369_p0902a17║一竅。」以拂子擊禪床，下座。
J36nB369_p0902a18║諸化士歸，上堂。「古道寂寥，真宗淡薄，棄本逐末，萬別
J36nB369_p0902a19║千差。堅空生忍辱，始能化邪歸正；大滿慈辯才，纔好
J36nB369_p0902a20║說無為有。若遇箇中人，全施牙爪；播揚家裏事，不惜
J36nB369_p0902a21║眉毛。有時即賓是主，有時即主是賓，長街短巷，古廟
J36nB369_p0902a22║深村，神頭鬼臉，出沒非常。是知一粒米、一莖菜、一缽
J36nB369_p0902a23║飯、一碗羹，詰其根元，不是虛妄，而至人莫不飲食。有
J36nB369_p0902a24║望知味者，奮獅子威，踞地哮吼一聲，以圖酬恩報德，
J36nB369_p0902a25║豈復冰清水冷，影響毫無，帶累山僧拖泥落艸？只得
J36nB369_p0902a26║煩木上座出來振作一番，管取如雷如霆、如旦如曉，
J36nB369_p0902a27║非道弘人，人能弘道。」卓拄杖一下。
J36nB369_p0902a28║誕日，上堂。「跳出孃胎著甚由？天邊雲鶴水邊鷗，大悲
J36nB369_p0902a29║手眼通身是，難掩崚嶒面上羞。大眾！且道有甚麼羞？
J36nB369_p0902a30║祖鞭不能提策，世道無力彌縫，盜飲化鹿癡泉，誤中
J36nB369_p0902b01║雲門毒矢，狂心鼓熾，馳走四方，與無手人行拳、共無
J36nB369_p0902b02║舌人相罵，到底自己喫虧其志，將鴈過長空、雲歸遠
J36nB369_p0902b03║岫，皆因腳跟不穩，未免起倒隨人，趯翻獅子窟，闖入
J36nB369_p0902b04║野狐群，把柄破木杓，謂是曹家女，要配洞山主中尊
J36nB369_p0902b05║貴。調無絃琴，擬奏太古之韻；架蓬蒿箭，欲當八面之
J36nB369_p0902b06║鋒。陸地上撈魚、大海中捉兔，不惟勤苦多而見功少，
J36nB369_p0902b07║其柰兜破半邊鐵網，甚為懊悔。既到不惑之地，從前
J36nB369_p0902b08║打一算盤，總消歸在五八得四十。」喝一喝。
J36nB369_p0902b09║上堂。豎拂子：「若恁麼，畫樓人不見。不恁麼，花下鳥先
J36nB369_p0902b10║知。恁麼不恁麼，憑君子細看。日用尋常，不可造次。山
J36nB369_p0902b11║僧分明說了也。」擊拂子：「石馬痛加鞭，鐵牛常叫屈。」
J36nB369_p0902b12║上堂。舉：「昔日那吒太子析肉還母、析骨還父，然後現
J36nB369_p0902b13║身而為父母說法。大眾！秖如骨肉盡情析還父母，身
J36nB369_p0902b14║又如何現？法又如何說？」驀豎拂子，曰：「那吒太子現身
J36nB369_p0902b15║也，且道說箇甚麼法？微塵大，須彌小，誰不知，誰不曉？
J36nB369_p0902b16║風清陌上暗香浮，梅花吐玉成瑤島。」擲下，曰：「恁麼會
J36nB369_p0902b17║是恰好。」
J36nB369_p0902b18║立春，上堂。「六九頭，五九尾，春到人間，童歌陌上，風和
J36nB369_p0902b19║日霽，魚躍鳶飛，土牛鞭背，石馬試蹄，空劫事頭頭露
J36nB369_p0902b20║現，最上機處處彰明，徹骨徹髓，無獘無私，非聖量所
J36nB369_p0902b21║知，豈凡情可測？不著佛求，不著法求，不著僧求，然資
J36nB369_p0902b22║聖不避截舌而作此委靡態度，貴要大家知有。」召眾，
J36nB369_p0902b23║曰：「如何是知有底事？狐怕踏冰行，蟄喜望雷動，衲僧
J36nB369_p0902b24║高枕眠，不得做春夢。」喝一喝。
J36nB369_p0902b25║元旦，上堂。「昨日舊年去，今朝新歲來，新舊有遷訛，諸
J36nB369_p0902b26║法無變異。所以，山川不移其位，日月不改其明，佛殿
J36nB369_p0902b27║元居正位，僧堂不離偏方，人物形貌一切如常，壯者
J36nB369_p0902b28║自壯、瘦者自瘦，長者元長、短者元短，鳥翔於空、獸行
J36nB369_p0902b29║於地，是法住法位，世間相常住。然而，淑氣先盈劫外，
J36nB369_p0902b30║晴光溥散域中，不妨以舊為新、以短為長、以正為偏、
J36nB369_p0902c01║以先為後，能令法界情與無情一切眾生同入旋陀
J36nB369_p0902c02║羅尼大三昧門。」驀舉拂子，招眾，曰：「來！來！喫金牛飯，飲
J36nB369_p0902c03║洞山茶，穿睦州艸履，擎祕魔木杈，巷陌聚落隨意玩
J36nB369_p0902c04║煙霞，東一群、西一隊，商量浩浩地，不過要茂宗支於
J36nB369_p0902c05║雞岫、殿盤石於漢家，玉笛一聲來鳳曲，竹籬茅舍盡
J36nB369_p0902c06║梅花。諸仁者！得此活潑天機，且道承誰恩力？春光無
J36nB369_p0902c07║向背，品物自亨嘉。」
J36nB369_p0902c08║上堂。「黃梅時節，雨水得宜。村莊野老，心目開明。貧富
J36nB369_p0902c09║不用費力，高低盡好栽秧。黃瓜連夜開花，笳子登時
J36nB369_p0902c10║蕃茂。泥中蜿蟺歌揚第一義，水裏青蛙展演向上機。
J36nB369_p0902c11║塵沙世界，凡聖含靈，便得無量安隱快樂。是汝諸仁
J36nB369_p0902c12║且如何理會？偈曰：攀緣易斷世間情，憎愛難除是衲
J36nB369_p0902c13║僧。打濕眉毛無處晒，終朝斫額望天晴。」
J36nB369_p0902c14║上堂。「按牛頭喫艸，我無能焉；扶胡猻上樹，人所恥也。
J36nB369_p0902c15║方丈裏苔花繡壁，法堂前草色盈階，釋迦有足插不
J36nB369_p0902c16║入，達磨有口開不得。或有出眾道：『資聖長老伎倆也
J36nB369_p0902c17║只如此。』許你是箇人，重賞三十烏藤。」良久，卓拄杖。
J36nB369_p0902c18║上堂。舉：「天皇因龍潭問曰：『某自到來，不蒙和尚指示
J36nB369_p0902c19║心要。』皇曰：『自汝到來，吾未常不指示汝心要。』潭曰：『何
J36nB369_p0902c20║處指示？』皇曰：『汝擎茶來，我與汝接。汝行食來，我與汝
J36nB369_p0902c21║受。汝和南時，我便低首。何處不示汝心要？』潭佇思間，
J36nB369_p0902c22║皇曰：『見則直下便見，擬思則差。』潭當下有省。」師曰：「龍
J36nB369_p0902c23║潭所問，實是由衷。天皇所畣，直披肝膽。會天性於斯
J36nB369_p0902c24║時，原非異種；定父子於此日，豈是無根？其柰將石頭
J36nB369_p0902c25║基業瓜分割據，至於後世遞相鼎沸不已，姑置勿論。
J36nB369_p0902c26║且那裏是龍潭悟處？」良久，顧左右曰：「汗血無人識，雄
J36nB369_p0902c27║心兩鬢知。」
J36nB369_p0902c28║上堂。「疏頑不善陽春曲，愛唱吳歈鬧市來。青嶂白雲
J36nB369_p0902c29║渾沒有，酒樓肉案語全該。還有同腔合調者麼？」良久
J36nB369_p0902c30║曰：「漁舟泛泛秋江上，風笛悠悠聽落梅。」
J36nB369_p0903a01║解夏，上堂。舉：「洞山示眾：『初秋夏末，兄弟或東或西，直
J36nB369_p0903a02║須向萬里無寸艸處去。』」師曰：「洞山指箇去處，可謂安
J36nB369_p0903a03║隱無憂，尚在遙遠，險絕難到。石霜聞，曰：『出門便是草。』
J36nB369_p0903a04║豈非心存共濟，契比斷金？明安曰：『直饒不出門，亦是
J36nB369_p0903a05║草漫漫地。』多因留別意，得寫送行詩。三箇老子尋常
J36nB369_p0903a06║氣陵今古，門墻峭峻，一切人攀攬不及。到此時節，為
J36nB369_p0903a07║甚大家向草窩裏東倒西擂？資聖則不然，秋風在野，
J36nB369_p0903a08║白露橫江，天地始肅，自恣日臨，兄弟或東或西。」乃卓
J36nB369_p0903a09║拄杖，曰：「切不得離卻者裏。」
J36nB369_p0903a10║達磨忌，上堂。「嵩山面壁，神逃鬼避；蔥嶺歸歟，風清月
J36nB369_p0903a11║霽。秪緣遺下一隻皮鞋，致使乾坤煙波鼎沸。今日不
J36nB369_p0903a12║肖遠孫將條龜毛繩子穿卻鼻孔，繩頭在山僧手裏，
J36nB369_p0903a13║要他生也得、要他死也得，且道有甚憑據？」喝一喝。
J36nB369_p0903a14║上堂。「細入無間，不言其小；大包乾象，匪謂其深。蟭螟
J36nB369_p0903a15║眼裏放夜市，虛空背上輥燈毬。釋迦、彌勒、文殊、普賢，
J36nB369_p0903a16║直得望崖而退。何故如此？不當於時，不足以立事。」顧
J36nB369_p0903a17║左右：「還容得山僧麼？」便下座。
J36nB369_p0903a18║結冬，小參。「無常老病，不與人期，唐棄光陰，寧無太息？
J36nB369_p0903a19║諸兄既來聚會，山僧敢不輸誠？先若約法不嚴，後必
J36nB369_p0903a20║研覈無實。後進初登，念念攀緣不定，活猴子且教潛
J36nB369_p0903a21║伏；久參宿學，心心恪守無功，死蛇頭一任放開。資聖
J36nB369_p0903a22║雖豐薄於諸方不一，而致化於上世則齊。勤慮求索，
J36nB369_p0903a23║勉整家筵，藜藿作羹，糲粢為飯，量腹而受，隨意而飧，
J36nB369_p0903a24║既無內顧以乖其志，亦無外緣而成放逸，黑漆桶底
J36nB369_p0903a25║未曾脫落，彼此男兒莫生退屈，堅確精神討箇分曉。
J36nB369_p0903a26║勿謂今日不會而有來日，勿謂今年不悟而有來年，
J36nB369_p0903a27║須知洞山道：『有一人在千人萬人之中，不背一人，不
J36nB369_p0903a28║向一人。且道是甚麼人？』若識得此人面目，則諸佛諸
J36nB369_p0903a29║祖面目也見，父母未生前本來面目也見，長安世界
J36nB369_p0903a30║坐致太平，一切處自在無繫，一切時無所過患。其或
J36nB369_p0903b01║遲疑不決，圖遠希功。」拍禪床，曰：「深夜剔銀釭，細把家
J36nB369_p0903b02║書讀。」
J36nB369_p0903b03║結制，上堂。「『止止不須說，我法妙難思。』釋迦老子作此
J36nB369_p0903b04║語話，猶是狂奴故態。資聖寺裏適結制之日，不妨將
J36nB369_p0903b05║微妙廣大法門盡情宣說，明生死之本，達利害之源。
J36nB369_p0903b06║當知出沒四生，飄流六道，孤露伶俜，備常艱苦。今若
J36nB369_p0903b07║不省，更待何時？此是有志者之所能為，要與本分事
J36nB369_p0903b08║相應太遠在。」舉拂子，曰：「一切事向者裏及盡去，始為
J36nB369_p0903b09║不負青春，高臥不嫌屋陋。」喝一喝。
J36nB369_p0903b10║上堂。「至富不在多財，至貴不待高爵，惟在愛見習漏
J36nB369_p0903b11║潛消、貪妄情關頓啟，自然捏聚也在我、放開也在我。
J36nB369_p0903b12║波之以水，離合自如；拳之以掌，屈伸由己。終日語，不
J36nB369_p0903b13║落筌蹄；終日默，不居陰界。我為法王，於法自在；富則
J36nB369_p0903b14║異矣，貴亦可知。且與父母未生前底消息相去幾何？
J36nB369_p0903b15║掀髯獨立丹霄外，遠數蘆汀白鷺飛。」
J36nB369_p0903b16║上堂。「佛說一大藏教，是拭瘡痏底故紙，取之則染汙。
J36nB369_p0903b17║祖師千七百則葛藤，是祭鬼神底器具，用之則禍生。
J36nB369_p0903b18║古人恁麼提持，也覺大有徑庭，不近人情。資聖者裏
J36nB369_p0903b19║底事，一切尋常。會得教意即是祖意，楚璧隋珠增大
J36nB369_p0903b20║光彩。會得祖意即是教意，泥豬癩狗逞大威雄。昨日
J36nB369_p0903b21║雨，今日晴。飯罷簷前立，看取鐵船水上行。」以拄杖一
J36nB369_p0903b22║畫，曰：「閒愁遺恨，一筆勾清。」
J36nB369_p0903b23║上堂。「趙州眼光爍破四天下，從古至今皆以古佛尊
J36nB369_p0903b24║之。看其僧問狗子佛性，一箇無字酬之，不知斷送多
J36nB369_p0903b25║少人命根，瞎卻多少人眼睛。英靈漢識得者般利害，
J36nB369_p0903b26║一切事如將利刀劈竹，節節應手而開。更擬奇妙揣
J36nB369_p0903b27║測、差別商量，敢保驢年夢見。」召眾曰：「佛性有無且置，
J36nB369_p0903b28║喚甚麼作狗子？」一僧作狗吠聲，曰：「嗥！嗥！」師曰：「者畜生
J36nB369_p0903b29║人卻不會，咬在者裏覓甚矢橛？」良久，擲拄杖：「看！看！」便
J36nB369_p0903b30║歸方丈。
J36nB369_p0903c01║上堂。舉：「洞山曰：『體得佛向上事，方有些子語話分。』僧
J36nB369_p0903c02║問：『如何是佛向上人？』山曰：『非佛。』雲門曰：『名不得，狀不
J36nB369_p0903c03║得，所以言非。』」師曰：「二大老氣味雖殊肝膽相，若要提
J36nB369_p0903c04║持佛向上事，且緩緩地。資聖者裏向上向下總沒交
J36nB369_p0903c05║涉，佛是雪山凍餒餓夫。試聽一頌：世上浮名不足圖，
J36nB369_p0903c06║山頭高臥亦知迂。風流樂事追元亮，玉馬金貂換酒
J36nB369_p0903c07║沽。」
J36nB369_p0903c08║上堂。「南天台，北五臺，踏破多少草鞋，歷過無窮煙水。
J36nB369_p0903c09║聽人所說底，盡情嘔出。自己肯重底，颺在一邊。如何
J36nB369_p0903c10║是諸仁親切句？」良久，顧左右曰：「六六元來三十六。」
J36nB369_p0903c11║臘八，上堂。師辴然而笑，顧左右曰：「大眾！你道何故好
J36nB369_p0903c12║笑？為笑悉達太子是癡獃漢，青宮正樂，年尚幼沖，胸
J36nB369_p0903c13║中包含一箇天大的妄想，靡假毫力，要趯翻生老病
J36nB369_p0903c14║死陷阱；不加寸刃，欲勦除根塵結使魔軍。是以棄捐
J36nB369_p0903c15║萬乘尊榮，深蹈千尋雪頂，衝寒冒暑，齧檗吞麻，受辛
J36nB369_p0903c16║苦，經險難，智竭心枯，乾癟贏瘦，六載陶鍊，秖成得一
J36nB369_p0903c17║箇心中無事底凡夫。三有界中如何為冶為型？四生
J36nB369_p0903c18║海裏如何作舟作楫？況處處臺邊有月，家家灶裏生
J36nB369_p0903c19║煙，古今不異，愚智皆知，盡謂伊夜睹明星悟道，不識
J36nB369_p0903c20║悟箇甚麼？是所以笑而忍俊不禁。雖然，勉說一偈為
J36nB369_p0903c21║世尊解嘲：趺坐深山夜正寒，長庚一見偶成歡，奇哉
J36nB369_p0903c22║一語傳人耳，萬古提撕作話端。」
J36nB369_p0903c23║除夜，小參。「釋迦不曾出世，壺中自有乾坤；達磨不曾
J36nB369_p0903c24║西來，甕裏何嘗走鱉？蓋謂人人有一段大事因緣，便
J36nB369_p0903c25║與佛祖無別，匪藉勤勞肯綮脩證，自是汝見不真、信
J36nB369_p0903c26║不及，突然生得許多頭角，是非紛然向外求索，千鄉
J36nB369_p0903c27║萬里徒困水雲。及至諸大祖師遞相出興，多方勉諭、
J36nB369_p0903c28║百計揄揚，不過欲諸人立地搆去，免得受屈。正如盧
J36nB369_p0903c29║生欲起膏肓必死之疾，藥以靈丹，其柰不善服者執
J36nB369_p0903c30║藥成病，反怪良醫。所以，資聖從來行平坦之路、高簡
J36nB369_p0904a01║素之風，一法不敢蓋覆、一事無以隱藏，故從年頭至
J36nB369_p0904a02║年尾，靡不以此段大事因緣深相委託，自是汝等認
J36nB369_p0904a03║一機當穩密田地、守一境為極樂家鄉，怠翫拘留，不
J36nB369_p0904a04║肯克紹，到臘月三十夜，開口便錯、動步即乖，痛棒無
J36nB369_p0904a05║功、熱喝無益，不免道箇梅花多耐冷，信有遠香飛。」
J36nB369_p0904a06║元旦，上堂。「柏子香燒瓦鼎煙，人人彩服意陶然，一心
J36nB369_p0904a07║誠對青天祝，還我豐饒大有年。惟祖師門下無許多
J36nB369_p0904a08║閒事，饡飯飽飧，釅茶酣飲。殿上磕倒黃面老釋迦，門
J36nB369_p0904a09║外喝退長汀憨布袋。內不知有自己出入，外不見有
J36nB369_p0904a10║世境遷移。新年有佛法，墨上添煤、雪中加粉；新年無
J36nB369_p0904a11║佛法，送往迎來、無處迴避。到者裏，新舊有無不消提
J36nB369_p0904a12║起，世法佛法放過一邊。」遂拍案顧左右，曰：「且喜天下
J36nB369_p0904a13║太平，法王自在。」
J36nB369_p0904a14║受顯聖請上堂。拈疏曰：「黃面叟剩下花枝，石頭翁存
J36nB369_p0904a15║留鈯斧，就雲門天法兄手裏持來，要範上座道箇無
J36nB369_p0904a16║端。」呈疏曰：「此不誑語者。」指法座：「盡大地是箇曲彔木
J36nB369_p0904a17║床，坐則觸犯、不坐違背，且從隨例看瀟湘。」遂陞座，拈
J36nB369_p0904a18║香畢，乃橫按拄杖：「秖者箇扶危正令、捄弊典型，統一
J36nB369_p0904a19║心源、貫通三際，藏鋒人事、互主為賓，進退有禮、揖讓
J36nB369_p0904a20║無私，應一機如疾雷動地、蟄戶俱開，垂一句如杲日
J36nB369_p0904a21║當天、覆盆悉照，諸佛不能說底竭力播揚、祖師不能
J36nB369_p0904a22║傳底盡情交付。蓋雲門一席乃從上公器，含攝一切
J36nB369_p0904a23║剎土、總持一切法海，須是大力量人得無量智力、具
J36nB369_p0904a24║無量神通方堪克任，豈似範者力慚螳臂、道乏鴻毛，
J36nB369_p0904a25║砥礪未遑，何云撐拄？斯銜老人嚴命，深荷檀護恂忱，
J36nB369_p0904a26║天愚法兄謬推挽注，既然躲避無能，只得餘光借照。」
J36nB369_p0904a27║卓拄杖：「胡餅相攜飽春色，葛陂變化看游龍。」
J36nB369_p0904a28║解制，小參。舉：「雲門曰：『有一則語教汝直下承當，早是
J36nB369_p0904a29║撒屎著你頭上也。直饒拈一毛頭，盡大地一時明得，
J36nB369_p0904a30║也是剜肉作瘡。雖然如此，也須實到者箇田地始得。』」
J36nB369_p0904b01║師曰：「雲門如此提持，巍然王猛捫蝨而談當世之務，
J36nB369_p0904b02║傍若無人。資聖事不獲已，尋常猶風狂人相似，手中
J36nB369_p0904b03║捏著屎橛，逢人劈面拋撒。汝等不知香臭、不識好惡，
J36nB369_p0904b04║看見結制又是解制。一期事畢，明日東者東去、西者
J36nB369_p0904b05║西行。若腳跟有分曉，實到者箇田地，舉足如驥逸空
J36nB369_p0904b06║群，鼓翅類鵬飛摩漢。或不然，者好光陰甘自輕擲，草
J36nB369_p0904b07║鞋錢亦不顧惜。山僧也只得有語送君行，無計留君
J36nB369_p0904b08║住。若道繁紅一樣春，何似休歸去。」喝一喝。
J36nB369_p0904b09║解制，上堂。「節屆欣逢正月半，然燈古佛分身現，衲僧
J36nB369_p0904b10║久靜解隨流，我為說箇異方便。有佛處，不得住；無佛
J36nB369_p0904b11║處，急走過。趙州老子大似見貧人誇金谷繁華，對富
J36nB369_p0904b12║翁說措大寒酸，機教既不相投，規模亦非宏遠。若是
J36nB369_p0904b13║大丈夫漢，別有翀霄志氣。有佛處，當互為主賓，廣化
J36nB369_p0904b14║有情；無佛處，須把斷玄津，不遺涓滴。但是有一句子，
J36nB369_p0904b15║千聖未嘗道著。山僧懷蘊久之，今在臨行之際，願為
J36nB369_p0904b16║仁者宣布。」乃擲下拄杖。
J36nB369_p0904b17║上堂。「門連城市流清泚，更有吳歈來聒耳，不須特地
J36nB369_p0904b18║展家風，此道而今棄如矢。」豎拂子，「秖者箇是王謝家
J36nB369_p0904b19║舊物，識得也好？不識也好？」乃擲拂子。
J36nB369_p0904b20║過東山妙覺院，請上堂。「坐不居正，行不垂偏，化母織
J36nB369_p0904b21║成錦繡，機絲不挂梭腸。密室森嚴，有信不敢傍通；風
J36nB369_p0904b22║規略露，欬唾盡為珠玉。瞻仰所不到，趨向亦無從。若
J36nB369_p0904b23║搆得上、識得此人，管取如龍入海，頭角崢嶸；似虎依
J36nB369_p0904b24║山，爪牙便利。積劫疑根頓時圓拔，無量法門即同本
J36nB369_p0904b25║得，始謂登東山而小魯、登泰山而小天下。其柰有般
J36nB369_p0904b26║漢纔到得大洪阬，便乃退屈心生、坐住不前，要見妙
J36nB369_p0904b27║覺門下宗廟之美、百官之富也大難在。所以山僧白
J36nB369_p0904b28║手空身、孤笻晉謁，有兄弟之情、恃至親之愛，指望要
J36nB369_p0904b29║長即長、要短即短，誰知反被諸公索我秀州新鮮物
J36nB369_p0904b30║色、搜我格外奇珍，施設不來、躲避不得，秖好借堂頭
J36nB369_p0904c01║和尚威光為大眾揄揚。」豎拂子，曰：「蒼松雲擁虯龍舞，
J36nB369_p0904c02║綠竹風梳鸞鳳鳴。」
J36nB369_p0904c03║上堂，舉：「睦州問武陵長老：『了則毛端吞巨海，始知大
J36nB369_p0904c04║地一微塵。作麼生？』陵曰：『和尚問誰？』州曰：『問長老。』陵曰：
J36nB369_p0904c05║『何不領話？』州曰：『我不領話？你不領話？』」師曰：「睦州、武陵
J36nB369_p0904c06║俱恁麼道，可謂惠而好我攜手同行，其柰得失之途
J36nB369_p0904c07║開，議論之端起。山僧恁麼道，如有領話者，不惟穿睦
J36nB369_p0904c08║州、武陵鼻孔，亦可以增衲僧氣概。」
J36nB369_p0904c09║上堂。「三藏玄微，含吐於齒頰；百家祕密，漁獵於襟懷。
J36nB369_p0904c10║無非障道籓籬，未是出身徑路。須把上牢漆桶一拳
J36nB369_p0904c11║打碎，然後入真入俗，便可通身利劍，無一法可當情。
J36nB369_p0904c12║山僧如此告報，恰似與門外遊人說旅中情況要相
J36nB369_p0904c13║續。主中主，大遠在。」喝一喝：「逐水看花任意行，不須更
J36nB369_p0904c14║問桃源老。」
J36nB369_p0904c15║退院，上堂。「普現色身，為如來使，操化育權，達去就理，
J36nB369_p0904c16║隨其種性而施甘霖，等其愚智而見濟度。一言一行，
J36nB369_p0904c17║事事全向上機；或動或靜，步步有出身路。遂後世援
J36nB369_p0904c18║而為天下式者，若櫂蘭舟而浩歌於水之中央，一人
J36nB369_p0904c19║唱而千人和之，豈似山僧尟德微躬，齊竽濫奏？秖解
J36nB369_p0904c20║瞻前，不能顧後，百千妙境轉變無由，致使土曠人稀，
J36nB369_p0904c21║相逢者少。要得始終不謬，頭尾相應，有藉船子和尚
J36nB369_p0904c22║出來賡和一曲，庶可解嘲。」遂謾詠曰：「水急風驕難撥
J36nB369_p0904c23║櫂，三年鴛渚忘昏曉，古岸灘遙撐不到。真堪笑，枯藤
J36nB369_p0904c24║鼠囓誰知道？緇素誼高山與峭，直鉤自歎非時調，休
J36nB369_p0904c25║想金鱗來上釣。纔得妙，黃鸝約我歸雲嶠。」乃喝一喝，
J36nB369_p0904c26║拽杖便行。
J36nB369_p0904c27║
J36nB369_p0904c28║
J36nB369_p0904c29║
J36nB369_p0904c30║蔗菴範禪師語錄卷第二