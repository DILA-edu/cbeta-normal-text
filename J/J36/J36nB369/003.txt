J36nB369_p0905a01║蔗菴範禪師語錄卷三
J36nB369_p0905a02║侍者智璋錄
J36nB369_p0905a03║住越州雲門顯聖寺語錄
J36nB369_p0905a04║康熙癸卯正月初十日入院。
J36nB369_p0905a05║三門。「閣門洞開，剎境無際。東邊與麼來，西邊與麼去，
J36nB369_p0905a06║金雞飛上珊瑚樹。」
J36nB369_p0905a07║佛殿。「當年我鼻孔任你橫拖，此日你鼻孔隨我倒拽。
J36nB369_p0905a08║何故？經一事，長一智。」
J36nB369_p0905a09║伽藍。「淵穆內醇，威雄外飭。覺苑籓垣，祖庭盤石。爐峰
J36nB369_p0905a10║雨過連天碧。」
J36nB369_p0905a11║祖師。「視東說西，觀南指北，煮石筍為羹，採漚花釀蜜，
J36nB369_p0905a12║似者般沒意智漢，且看一款收下。」遂炷香作禮。
J36nB369_p0905a13║據室。「從上大老，盡向者裏設陷虎阱，樹看狗牌，萬舉
J36nB369_p0905a14║而無遺籌失策者，未免缺王道之儀。新長老不用此
J36nB369_p0905a15║等器具，何也？待得雪消暖自來，庭前何必齊腰立。」
J36nB369_p0905a16║上堂。拈護法疏：「句高郢上陽春，彩布法中靈瑞。通融
J36nB369_p0905a17║東魯真傳，開演西來大意。或有未得深知，再聽重宣
J36nB369_p0905a18║此義。」
J36nB369_p0905a19║同門疏。「衫袖長短，被底破穿。家裏敢論家裏事，外人
J36nB369_p0905a20║未許擅流傳。」
J36nB369_p0905a21║指法座。「未有世界，先有此座。佛亦不拘，祖亦不管。踏
J36nB369_p0905a22║著路頭不厭高，自然開口驚天下。」遂陞座，拈
J36nB369_p0905a23║王臣檀護香畢，次拈曰：「此一瓣香，根埋塵點劫前，葉
J36nB369_p0905a24║布恒沙界內，專為
J36nB369_p0905a25║本師釋迦文佛。伏願身雲現處，普覆高低；法雨施時，
J36nB369_p0905a26║均滋小大。」次拈曰：「此一瓣香，論長養，谿山各異；概投
J36nB369_p0905a27║機，水乳攸同。靈峰貴買，嵩山賤賣，廬陵攛行，新豐奪
J36nB369_p0905a28║市，以至雲門殊形眾彩，一線貫穿，遍地生煙，互相熏
J36nB369_p0905a29║爇，專為
J36nB369_p0905a30║迦葉尊者以至散木師翁六十三代老祖大和尚，伏
J36nB369_p0905b01║願塵塵為調御之尊，剎剎續心燈之焰。」取懷中香曰：
J36nB369_p0905b02║「此一瓣香，百城外搜尋，一毛頭迸出，形匪栴檀，堅於
J36nB369_p0905b03║頑石，斧劈不開，錘擊不碎，鴛水灘頭曾已暴揚，石傘
J36nB369_p0905b04║峰前重為拈出，專為
J36nB369_p0905b05║傳曹洞正宗第二十八代前住此山愚菴和尚，以酬
J36nB369_p0905b06║法乳。」遂斂衣趺坐。東堂和尚白椎竟，師云：「獅子窟中
J36nB369_p0905b07║不容異獸，真獅子兒出來哮吼看。」問：「如何是君？」師曰：
J36nB369_p0905b08║「山僧不戴寶花冠。」「如何是臣？」師曰：「上座應須衣錦袍。」
J36nB369_p0905b09║「如何是臣奉君？」師曰：「雞鳴聽玉漏，誰不解山呼？」「如何
J36nB369_p0905b10║是君視臣？」師曰：「天垂新雨露，艸木盡沾恩。」「如何是君
J36nB369_p0905b11║臣道合？」師曰：「室中與汝商量事，門外遊人那得知？」「君
J36nB369_p0905b12║臣五位蒙師指，斬新條令又如何？」師曰：「三日後看。」乃
J36nB369_p0905b13║曰：「峰巒秀異，無非祖父田園；松竹陰森，盡是人天榜
J36nB369_p0905b14║樣。化育盡廬陵之美，家聲擅玉笥之雄，從上佛祖靡
J36nB369_p0905b15║不在此，如雲籠月，直暢本懷。一音震吼，響應萬山；一
J36nB369_p0905b16║燈發焰，輝聯塵剎。黃閣簾中，顯示特尊妙旨；紫羅帳
J36nB369_p0905b17║裏，恢揚至貴宏謨。運不思議辨才智慧之力，開無所
J36nB369_p0905b18║畏諸佛秘要之藏，隨其品類，悉能惠施。母論聖智圓
J36nB369_p0905b19║明，凡愚昧劣，艸木昆蟲，情無情等，箇箇入遍知海，人
J36nB369_p0905b20║人獲本妙心。所以新長老到來，一籌不展，坐致太平；
J36nB369_p0905b21║寶印不彰，垂成至化。且如何得恁麼自在？」舉拂子，曰：
J36nB369_p0905b22║「一人懋德，萬方以寧。」起立，云：「淨範緇行荒疏，福緣淺
J36nB369_p0905b23║薄，鈍若跛驢，不堪驅策；拙同尺鷃，豈羨高飛？蓋為愚
J36nB369_p0905b24║菴老人誨敕難違，南山法兄謬推莫逭，護法檀越瑤
J36nB369_p0905b25║光攢照，勤舊執事青眼特加，濫膺斯命，實玷宗風，不
J36nB369_p0905b26║敢當祖庭之任，竊願勤灑埽之緣。所冀合山檀護、現
J36nB369_p0905b27║前知識，各運金剛種智，同扶般若光幢，不盡謝私，統
J36nB369_p0905b28║惟慈諒。」
J36nB369_p0905b29║復舉：「開山澄和尚一日上堂說法竟，曰：『還有問話者
J36nB369_p0905b30║麼？若有，出來，秖要打艸驚蛇。』僧纔出，澄曰：『真是一場
J36nB369_p0905c01║業地。』卓拄杖便下座。愚菴老人曰：『者老漢只圖一時
J36nB369_p0905c02║俊快，不顧日後風波，者片地從古至今何曾清淨得
J36nB369_p0905c03║來？偶然一時打艸，卻被者僧靠倒。』」師曰：「二老子一步
J36nB369_p0905c04║一趨，式金式玉，父作子述，各剖襟懷，本欲清理從上
J36nB369_p0905c05║祖業，誰知重增一堆汙穢，致令有血性底動便踏著，
J36nB369_p0905c06║紛然叫屈。範上座忝為後裔，當應出手整治，今日說
J36nB369_p0905c07║法已竟，若有問話者，出來，不求撒珠撒玉，秖要頭正
J36nB369_p0905c08║尾正。或有僧出，但曰：『我識得你也。』何故？為挹暗香來
J36nB369_p0905c09║舊谷，竟隨野步入深村。」
J36nB369_p0905c10║當晚，小參。「纔脫鴛鴦湖上鉤，重投石傘峰前網，自知
J36nB369_p0905c11║業債不能逃，焉敢向人說冤枉？既到者裏，事不容己，
J36nB369_p0905c12║只得挺其脊梁，壯其筋骨。所喜家法現成，不用更新
J36nB369_p0905c13║換舊，秖將餬餅舖子略加簡點一上，造作或得不傳
J36nB369_p0905c14║之妙，滋味自有出格之奇，大家喫得飽齁齁地。若能
J36nB369_p0905c15║情無背向，見謝偏枯，佛殿裏狼藉矢尿，不為過患；東
J36nB369_p0905c16║廝頭恣縱笑談，悉稱全提。我今為汝保任此事，終不
J36nB369_p0905c17║虛也。否則，莫嫌服事不到。」
J36nB369_p0905c18║復舉：「僧問百丈：『如何是奇特事？』百丈曰：『獨坐大雄峰。』
J36nB369_p0905c19║天童淨曰：『大眾不得動著，且教坐殺者漢。今日忽有
J36nB369_p0905c20║人問淨上座：「如何是奇特事？」秖向他道：「有甚奇特？」畢
J36nB369_p0905c21║竟如何？淨慈缽盂移過天童喫飯。』」師曰：「長翁老祖要
J36nB369_p0905c22║倒百丈令旗，欲樹石頭赤幟，可謂無畏大光明幢也，
J36nB369_p0905c23║其奈奇特事提掇不出。今夜或有人問新雲門：『如何
J36nB369_p0905c24║是奇特事？』但向伊道：『有眼皆見，有耳皆聞。』其意如何？
J36nB369_p0905c25║燈前夜語忘賓主，席上春吟空古今。」
J36nB369_p0905c26║聖節，上堂。「河若帶，山若礪。龍為吟，虎為嘯。九重靜謐，
J36nB369_p0905c27║八表安寧。堯年之化日舒長，舜祚之鴻基永固。前聖
J36nB369_p0905c28║後聖，人王法王。千枝萬葉，共本同根。黎庶熙熙，群生
J36nB369_p0905c29║穆穆。世主降誕，駢萃千祥。衲子傾誠，流通一句。仰看
J36nB369_p0905c30║杲日恒垂照，常見黃河徹底清。」
J36nB369_p0906a01║果園、吼山諸道侶請上堂。「手攜七尺杖子，腰懸無底
J36nB369_p0906a02║缽盂，趨入百法門中，要理多般事業。東也譊譊，西也
J36nB369_p0906a03║嘖嘖，頭上青灰轉拭轉多，口邊白醭忽起忽滅。諦審
J36nB369_p0906a04║沉思，深知摩兜，堅三緘其喙，省卻無窮氣力。其奈有
J36nB369_p0906a05║於法無厭足者，慣能踢破虛空，亦解煉石可補，盡謂
J36nB369_p0906a06║獅子出窟應有震山之吼，嘉果出園必聞異樣之馨。
J36nB369_p0906a07║遍於震旦國中打箇合同，轉到雲門，一時同聲說道：
J36nB369_p0906a08║『上妙無垢智，無邊分別辨，宣揚深美言，第一義相應。』
J36nB369_p0906a09║範上座聽之，不覺大笑曰：『若論第一義，不動舌根可
J36nB369_p0906a10║以言滿天下，費許多周遮作什麼？』」遂卓拄杖曰：「他時
J36nB369_p0906a11║後日不得辜負者箇。」
J36nB369_p0906a12║元宵，自慧五十，請上堂。「十五日前放過一邊，十五日
J36nB369_p0906a13║後且莫論量，正當十五日，杷柄在雲門手裏，明眼漢
J36nB369_p0906a14║搆得來，不但履五十之途而知四十九之非，亦能險
J36nB369_p0906a15║處布筏、冷灶添柴，穿心碗子顯現神通，無底籃兒騰
J36nB369_p0906a16║身起舞，引得然燈佛忍俊不禁，特出眾前高聲唱曰：
J36nB369_p0906a17║『春風拂柳條，鶯語初調，山路非遙，隔岸行人把手招，
J36nB369_p0906a18║兩兩三三度版橋，咸來寺裏慶元宵，茶一甌，飯一瓢。』
J36nB369_p0906a19║遂合掌曰：『難消。』」
J36nB369_p0906a20║請上堂。「踏開萬里雲頭，歷盡千家門戶。忽朝戰馬收
J36nB369_p0906a21║韁，便乃干戈永息。五蘊浮雲不吹而散，三途熾焰不
J36nB369_p0906a22║撲而滅。死生去來無非游戲，迷悟真妄悉是假名。所
J36nB369_p0906a23║以得此事底，猶如妙翅搏風，猛虎戴角。喫飽飯了，東
J36nB369_p0906a24║聒西喿，敢開大口道：『師姑元是女人做。』其或茫然，難
J36nB369_p0906a25║把遊絲繫白日，莫教冉冉過青春。」
J36nB369_p0906a26║上堂。「秋風遍野，蟋蟀在庭。青山疊疊，白石粼粼。境上
J36nB369_p0906a27║有無盡之心，心上有無盡之境。無一法可同，無一法
J36nB369_p0906a28║可異。若與麼去，都是肯信。忽然道箇不是境不是心，
J36nB369_p0906a29║便人人不知罔措。」喝一喝曰：「口喫飯，鼻出氣，阿誰不
J36nB369_p0906a30║會。」
J36nB369_p0906b01║上堂。舉：「僧問雲門：『死向甚麼處去？』雲門對曰：『在甚麼
J36nB369_p0906b02║處？』」師曰：「韶陽老漢望尊寰宇，氣挺神州，具定古今之
J36nB369_p0906b03║眼，有定古今之辨。被人問箇去處，總屬茫然。或有問
J36nB369_p0906b04║顯聖：『死向甚麼處去？』秖對他道：『門前流水潺湲綠，屋
J36nB369_p0906b05║後春山疊亂青。』」
J36nB369_p0906b06║上堂。「有一人春遊萬國，秋泛五湖，問他途路生涯，煙
J36nB369_p0906b07║波浩渺，一總不會。有一人靜對青山獨坐，愛閒白晝
J36nB369_p0906b08║高眠，咨決人物性情，世界廣狹，悉能了知。且道此二
J36nB369_p0906b09║人還是舒卷不同耶？為復迷悟有殊耶？具眼底出來
J36nB369_p0906b10║定奪看。」拈拄杖曰：「貴不可求，從吾所好，大聖之操也。」
J36nB369_p0906b11║卓一下。
J36nB369_p0906b12║上堂。「大盡三十日，小盡二十九。屋裏黑漫漫，眼前烏
J36nB369_p0906b13║漆漆。靈利底踏著，總是自家活路。癡獃漢動步，須防
J36nB369_p0906b14║平地喫跌。與諸仁注破了也，道將一句來。」良久，卓拄
J36nB369_p0906b15║杖曰：「歸堂喫茶。」
J36nB369_p0906b16║應凡禪德送師粹瞻入塔，請上堂。豎拂子，曰：「癡意逃
J36nB369_p0906b17║空，怖頭狂走，秖為迷了者箇。」擊拂子，曰：「出生諸緣不
J36nB369_p0906b18║借其力，建立萬法不宰其功，秪為悟了者箇。若謂迷
J36nB369_p0906b19║悟不存，塵垢銷落，猶在半途，未為究竟。山僧要箇迷
J36nB369_p0906b20║不礙悟、悟不礙迷，到處恰好隨緣鋪設，水投於海鹹
J36nB369_p0906b21║同一味，薪入於火燒同一燄，方是到家人，名為真實
J36nB369_p0906b22║住。」顧左右，曰：「有麼？有麼？春行不得看花伴，獨唱仙謠
J36nB369_p0906b23║歸去休。」擲拂子。
J36nB369_p0906b24║上堂。「一切賢聖皆以無為法而有差別，釋迦老子秖
J36nB369_p0906b25║循其名而未純於實也。雲門也有些技術，試為一用：
J36nB369_p0906b26║一切賢聖皆以無為法而有差別，三餐飽腹，一枕高
J36nB369_p0906b27║眠，三月采茶，四月栽田，懶墮退後，勤謹爭先。東邊底
J36nB369_p0906b28║冷笑，謂臨濟原是小廝兒；西邊底闊論，薄德山不值
J36nB369_p0906b29║半分錢。」拈柱杖曰：「秖者箇也不徒然，小橋閱遍晚山
J36nB369_p0906b30║霽，敲得新詩譜舊絃。」
J36nB369_p0906c01║望日，上堂。「天上月圓，人間半月。從古到今，同口一舌。
J36nB369_p0906c02║山僧今日要與和盤翻轉。」以拂子打圓相，曰：「向者裏
J36nB369_p0906c03║清楚得去，說甚麼一月半月？萬象森羅，一法所印。塵
J36nB369_p0906c04║塵獨朗，剎剎分輝。無孔笛，一音吹出，萬籟消聲。太平
J36nB369_p0906c05║歌，一人高唱，多人應和。雲門有箇舊時曲本，也要效
J36nB369_p0906c06║顰一上。」拈拄杖，曰：「蟠桃動是千秋，優曇花豈常有？閬
J36nB369_p0906c07║苑先生知否？知否？」卓一下。
J36nB369_p0906c08║到棲真，為宗蓮大師入塔，請上堂。「夏日初長，薰風乍
J36nB369_p0906c09║扇，蒼筠逕杳，皓月馳光，白鹿峰高，清風飛價。牛背牧
J36nB369_p0906c10║兒啞啞言言，暢諸佛本元；梁間燕子喃喃句句，標祖
J36nB369_p0906c11║師心印。」豎拂子，曰：「總向者裏剖斷得明，或律己謂精
J36nB369_p0906c12║進幢、或利人名解脫道，潛行密用，換斗移星，事存函
J36nB369_p0906c13║蓋、理拄箭鋒，確有可觀者焉。若是畏難怕險、避議持
J36nB369_p0906c14║疑，那邊去底有眼不肯視著、者邊來底有足未曾踏
J36nB369_p0906c15║著，遂將此事沉埋荒艸堆頭，狼藉綠陰地上。雲門到
J36nB369_p0906c16║此，不妨指其實、證其真，要使現前諸人出來承紹管
J36nB369_p0906c17║業，孝者傾心於順、奉者竭力於輔，方見克家有子，可
J36nB369_p0906c18║謂知恩報恩。」擊一下，曰：「三十年後，此話大行。」
J36nB369_p0906c19║上堂。「有禪可參是妄，有道可悟是誑。說禪說道底，也
J36nB369_p0906c20║與他一頓拄杖。要參要悟底，也與他一頓拄杖。雲門
J36nB369_p0906c21║恁麼道，還有過也無？」良久曰：「輕恕！輕恕！」便下座。
J36nB369_p0906c22║上堂。「半月晚參，為循舊例；二時普請，蓋是常規。若論
J36nB369_p0906c23║正經佛法，絲毫不曾提起。近喜久晴得雨，栽田已畢，
J36nB369_p0906c24║內外安和，山僧閒暇與大眾傾倒去也。新芽蠶荳，家
J36nB369_p0906c25║製乾糕，聽鼓鳴，一齊赴堂喫茶。」
J36nB369_p0906c26║上堂。舉梁山因僧問家賊難防因緣畢，曰：「梁山老漢
J36nB369_p0906c27║小題大做，為箇艸賊作亂，乃點起十八界雄兵，排空
J36nB369_p0906c28║結陣，桴鼓迎敵。雖不損兵折將，然則秖解當鋒交戰，
J36nB369_p0906c29║不能使賊伏誅。或有問雲門：『家賊難防時如何？』但曰：
J36nB369_p0906c30║『賊在甚處？』待伊擬議，便與本分作略。」良久，曰：「大眾！賊
J36nB369_p0907a01║子我為擒下了也，一任推勘。」
J36nB369_p0907a02║立監寺，上堂。「用燈盞兩箇，卻似拂跡生塵。能上下一
J36nB369_p0907a03║心，纔是隨緣得旨。張五趙六，鬼面神頭。不拘美惡，飽
J36nB369_p0907a04║得便休。仁者莫自疑難，智者勿復憂慮。聲色裏跋扈，
J36nB369_p0907a05║應知道出常情。賓主中攢簇，大敞祖翁門戶。始信石
J36nB369_p0907a06║頭路上騰步，乃千里駒；萬竹林內和鳴，真九苞鳳也。
J36nB369_p0907a07║於是憨布袋呵呵笑曰：『賢首明哉，股肱良哉。從此後
J36nB369_p0907a08║大家端坐，看白雲片片飛來。』」驀拈拄杖曰：「且道拄杖
J36nB369_p0907a09║子還全肯諾也無。」卓一下曰：「吾從眾」
J36nB369_p0907a10║上堂。舉香嚴上樹因緣畢，頌曰：「炎光閃爍，麗景蕭條。
J36nB369_p0907a11║一番經眼，一度心焦。樹上兮易道，樹下兮難標。玉液
J36nB369_p0907a12║金盃傾畫閣，月明誰復夜吹簫。」
J36nB369_p0907a13║浮菴和尚至，上堂，豎拂子，曰：「秖者些子，總是自家屋
J36nB369_p0907a14║裏事。雲門尋常曾為罄底傾出，要你知、要你會，其奈
J36nB369_p0907a15║諸仁似盲、似聾、如癡、如獃，只管道饑來喫飯、困來打
J36nB369_p0907a16║眠，惟圖鉤奇雕巧，不善慎始慮終，究到羅紋結角處，
J36nB369_p0907a17║正是大夜之夢無由喚醒，膏肓之疾似難救療。所幸
J36nB369_p0907a18║者，有大知識觸熱到山，行敲唱於機前、明主賓於量
J36nB369_p0907a19║外，揭癡盲暗蔽，不資餘力；起必死沈痾，匪藉他方。光
J36nB369_p0907a20║騰祖苑，利益人天。然則但聞其名，未見其人。大眾要
J36nB369_p0907a21║見其人麼？」良久，曰：「請浮菴和尚出來敷演看。」
J36nB369_p0907a22║上堂。舉：「雲門到乾峰曰：『請師答話。』峰曰：『到老僧也未？』
J36nB369_p0907a23║門曰：『恁麼那？恁麼那？』峰曰：『將謂侯白，更有侯黑。』」師曰：
J36nB369_p0907a24║「二大老驀路相逢，一錐一劄，斯道燦然，真是令人可
J36nB369_p0907a25║愛。是故聖人之治天下也，必以百姓心為心，河海自
J36nB369_p0907a26║然晏清，士民得以樂業。顯聖今日也要與諸仁共之。」
J36nB369_p0907a27║良久曰：「莫嫌好景眼前過，殊快清風竹裏來。」
J36nB369_p0907a28║上堂。「石傘峰下，犬吠雞鳴，說古人之未說；寶鏡堂前，
J36nB369_p0907a29║月冷風高，行古人之未行。從此徹底悟去，猶是艸菴
J36nB369_p0907a30║裏眠熟底醉漢。若是逸群英特之士，要作灑落丈夫，
J36nB369_p0907b01║須識得雲門拄杖子。苟未識得，出來與汝箇方便。」一
J36nB369_p0907b02║僧出，師連棒打趁，復視左右曰：「君子哉！尹綽面訾不
J36nB369_p0907b03║譽。」
J36nB369_p0907b04║解夏，上堂。「梧桐葉落雁南飛，燕子思量衣錦歸，盡日
J36nB369_p0907b05║徊翔微細語，來年還我舊檐扉。此是世諦情量，說箇
J36nB369_p0907b06║有來有去、有春有夏。惟我衲僧門下則不然，本位不
J36nB369_p0907b07║動，遠近之剎歷然；一念靡移，延促之時宛爾。住則三
J36nB369_p0907b08║根椽下坐臥自如，有甚麼過？去則萬里天邊雲霄只
J36nB369_p0907b09║尺，有甚麼難？試看洞山問僧曰：『世間甚麼物最苦？』僧
J36nB369_p0907b10║曰：『地獄最苦。』山曰：『不然，向此衣線下不明大事始是
J36nB369_p0907b11║苦。』」師召眾曰：「且衣線下有甚麼事？若辨得出，不枉在
J36nB369_p0907b12║雲門度夏；若辨不出，道人何處不悲秋？」
J36nB369_p0907b13║上堂。「雲門向來佛殿前相見，僧堂裏喚汝，皆成戲論，
J36nB369_p0907b14║都無實義。今日與諸仁說些真話。昨夜東村王大捉
J36nB369_p0907b15║著西天賊貨，天明點燈看時，卻是一籃破布。」豎起拂
J36nB369_p0907b16║子曰：「盡情交付。」
J36nB369_p0907b17║謝收稻，上堂。「稻子登場，家計麤足，喫飽菜羹新米飯，
J36nB369_p0907b18║忘饑從此不懷憂。山樓坐嘯，喝散四野妖狐；木枕推
J36nB369_p0907b19║翻，驚起三更紅日。總是大小首領不以心勞而有欺
J36nB369_p0907b20║怠，內外禪流不以事煩而生嗔恨。蓋有如是厲力精
J36nB369_p0907b21║勤，故有如是自在受用。」驀拈拂子，曰：「拂子亦不違本
J36nB369_p0907b22║誓，以平等慈與諸仁弘闡大猷。」擊一下，曰：「秋風漸肅，
J36nB369_p0907b23║伏惟珍重。」
J36nB369_p0907b24║到南山，請上堂。「垂百尺遊絲，釣山上鯉魚；張千重鐵
J36nB369_p0907b25║網，捉水中烏兔。紅旗閃爍，灝歸無限英雄；寶印當風，
J36nB369_p0907b26║收攝幾多豪傑。有時謦欬，塵塵綴錦；有時掉臂，剎剎
J36nB369_p0907b27║流珠。有時恁麼也得、不恁麼也得，木雞芻狗肆志揚
J36nB369_p0907b28║威；有時恁麼也不得、不恁麼也不得，玉鳳金鸞停飛
J36nB369_p0907b29║斂翅。者是我堂頭法兄尋常慣用底家私。雲門自謂
J36nB369_p0907b30║也有截斷天下人舌頭底謀略，及乎到此，一籌也展
J36nB369_p0907c01║不來，亦不容假借一毫，所以客情步步隨人轉，有大
J36nB369_p0907c02║威光不能現。既辱同風高誼，豈可詌口無言？試為鑿
J36nB369_p0907c03║壁偷光，望空掛彩去也。紅蓼滿灘，秋聲在樹。晉謁到
J36nB369_p0907c04║苕溪寺，在白雲深處，竹柏影妍，桂花香細，孤鴻天際
J36nB369_p0907c05║飛來瑣聒，畫樓人橫三豎四，為有些子盡情說與知
J36nB369_p0907c06║音，免得帶愁歸去。」乃擲拂子，下座。
J36nB369_p0907c07║上堂。拈拄杖曰：「秖者箇出生諸緣、成就萬德。蓋為秋
J36nB369_p0907c08║雨連綿，溪深路滑，佛祖觀望無門，人天仰瞻莫及。獨
J36nB369_p0907c09║許飽參之士，若探囊中之寶，循順機宜，取與俱當。雖
J36nB369_p0907c10║然，乃知兵者是凶器，聖人不得已而用之也。」遂卓拄
J36nB369_p0907c11║杖一下。
J36nB369_p0907c12║請同門翼贊上堂。擊拂子曰：「者箇門中極廣博、最坦
J36nB369_p0907c13║平，盡天下英靈到此皆茫然無所措其手足，須是本
J36nB369_p0907c14║來尊貴底人不處尊貴之位，施巧方便力，現全體作
J36nB369_p0907c15║用，有同體之深知，為無私之大業，栽培大樹，扶救頹
J36nB369_p0907c16║綱，正如百千杲日麗中天，十方剎海一切物象形影
J36nB369_p0907c17║相羅，光光交映，如此演揚，直與從上諸佛諸祖同一
J36nB369_p0907c18║鼻孔出氣，更說甚麼風清劫外、譽播今時？」顧左右曰：
J36nB369_p0907c19║「休林盡是參方士，明日報恩知是誰？」
J36nB369_p0907c20║上堂。舉：「僧問青原：『如何是佛法大意？』原曰：『廬陵米作
J36nB369_p0907c21║麼價？』」師曰：「青原老祖恁麼酬對，大似垂衣裳而治天
J36nB369_p0907c22║下，九洲賓服、萬國晏安，不知有化與不化。後人皆是
J36nB369_p0907c23║身存魏闕、心在江湖，尟有追其恩以報之者。今日或
J36nB369_p0907c24║有問：『如何是佛法大意？』對曰：『君子有曠達，枕底是嚴
J36nB369_p0907c25║灘。』何謂？若待成功挂冠去，洞口白雲應笑人。」
J36nB369_p0907c26║結制，上堂，謝知浴檀越齋。「鬧浩浩時，碾出達磨骨髓；
J36nB369_p0907c27║靜悄悄處，豁開自己眼睛。見山是山、見水是水，入一
J36nB369_p0907c28║切國土、知一切差別，其行坦坦、其樂陶陶，總是雍熙
J36nB369_p0907c29║太平景象。若是三頭兩緒落後攙前，縱使遊歷微塵
J36nB369_p0907c30║世界、承事恒沙諸佛，稍不著，便被人將丈二長龜毛
J36nB369_p0908a01║索子緊緊縛住，要入也不得入、要出也不得出。更有
J36nB369_p0908a02║箇無情漢，呼朋引類，拏些洋銅鐵丸，加以蚖蛇蝮蝎
J36nB369_p0908a03║膾炙將來，謂是鹽梅大羹、謂是珍饈美味，不管嚼得
J36nB369_p0908a04║碎、嚼不碎，吞得下、吞不下，滿缽盛來、大碗喫去，性命
J36nB369_p0908a05║之憂一總不顧。山僧冷眼視之，雖為不甘，分說無由，
J36nB369_p0908a06║只得隨例喝彩道：虛空邊際或可量，此心功德莫能
J36nB369_p0908a07║測。」喝一喝。
J36nB369_p0908a08║上堂。「聖人說不到，凡夫說到。聖人行不到，凡夫行到。
J36nB369_p0908a09║是聖是凡，到與不到，總向壁邊立著。」拈起拄杖曰：「一
J36nB369_p0908a10║切人喚作拄杖，雲門道不是，你還甘麼？」擲下曰：「恁麼
J36nB369_p0908a11║去一句，有甚麼難？」
J36nB369_p0908a12║谷虛、兆君二靜主請上堂。「拔斷祖師關捩，衝破魔軍
J36nB369_p0908a13║營寨，屏除妙見生涯，掃盡圓聞活計，秖將一點血心
J36nB369_p0908a14║劈開一條生路，電光裏勒回戰馬，虛空裏穩泛鐵船，
J36nB369_p0908a15║以正遍知隨緣鋪設，言堂滿堂、言谷滿谷，簾卷畫樓，
J36nB369_p0908a16║清風徐至，苔生古殿，野老謳歌，離一切相不躲根于
J36nB369_p0908a17║形名未兆之前，即一切法不滯跡于文彩縱橫之後，
J36nB369_p0908a18║皆于往昔無數劫中為大願王，謂有善知識所住之
J36nB369_p0908a19║處，恒願親近供養，當勤守護，至盡未來際無有退屈。」
J36nB369_p0908a20║拈起拄杖曰：「君不見？霜飛瓦上層層，葉落枝頭片片，
J36nB369_p0908a21║惟有此箇癡腸，亙古亙今不變。知不知、薦不薦，少頃
J36nB369_p0908a22║缽盂內、匙箸上讜言唐突，切莫生猒，得得為君通一
J36nB369_p0908a23║線。」卓拄杖，下座。
J36nB369_p0908a24║上堂。「有一句子，精超四句，妙絕百非。上塞諸佛鼻孔，
J36nB369_p0908a25║下鎖列祖咽喉。不會且休，有向經行路裏踏得著底，
J36nB369_p0908a26║出來舉看。」良久曰：「你者一隊瞌睡漢，得恁麼不識好
J36nB369_p0908a27║惡？」遂以拄杖打趁。
J36nB369_p0908a28║上堂。「衣裏有明珠，懷中有至寶。不逢親友，苦切指示。
J36nB369_p0908a29║所以遊行他國，艱難求索，甚為癡也。今日若有醉酒
J36nB369_p0908a30║已醒、驅馳頓息底，出來踊躍承任。雲門當以盡情交
J36nB369_p0908b01║付。」一僧出，禮拜歸位。師曰：「倚遍欄杆天已暮，恨殺貧
J36nB369_p0908b02║夫不憶家。」
J36nB369_p0908b03║上堂。「青原垂足，異端競起；南嶽磨磚，大塊已鑿。玄要
J36nB369_p0908b04║三關，正宗陵滅；君臣五位，邪法難扶。者些不守分底
J36nB369_p0908b05║老古錐，引得後代兒孫於艸窩裏輥出輥入，今日被
J36nB369_p0908b06║雲門推勘過了，貶向他方世界外去也。大眾還知麼？」
J36nB369_p0908b07║乃豎拂子，曰：「鴈影好看秋色裏，牧歌徐聽夕陽邊。」擊
J36nB369_p0908b08║拂子，下座。
J36nB369_p0908b09║請同門信和尚，立僧上堂。「調烈馬為神駒，全藉孫陽
J36nB369_p0908b10║鞭策；斲凡材成美器，必希郢匠斧斤。此是世間獻奇
J36nB369_p0908b11║暴異之小技也。當知衲僧家有沒量大人，胸襟含裹
J36nB369_p0908b12║太虛，眼光爍破天下。有時緊閉門墻，霜風凜冽，佛來
J36nB369_p0908b13║魔來莫能窺測；有時豁開戶牖，和氣藹然，若愚若智
J36nB369_p0908b14║盡屬獎提。以此劻勷祖道，祖道愈光；以此化育人天，
J36nB369_p0908b15║人天欽仰。所以欲振祖父赫奕宗猷，須得兄弟同心
J36nB369_p0908b16║努力。秖如山門騎卻佛殿、廚庫闖入僧堂，是何節目？」
J36nB369_p0908b17║顧左右，曰：「勸君莫只空搔首，細問知音當自知。」
J36nB369_p0908b18║上堂。「天下知識，作用不同。或說玄要主賓，或說正偏
J36nB369_p0908b19║回互。有者盡底播揚，有者絲毫不露。雲門這裏，總不
J36nB369_p0908b20║恁麼。」拈起拄杖曰：「道即渾身大錯，不道如何即是？」卓
J36nB369_p0908b21║一下曰：「峭寒風急夜偏長。」
J36nB369_p0908b22║上堂。「徹骨窮漢，能使偷錢奴。戰馬將軍，慣騎齧人馬。
J36nB369_p0908b23║建功者還他無賴頑賊，敗業者偏是本分兒孫。且道
J36nB369_p0908b24║妄想裏經行，聲色裏坐臥，是什麼人？」良久曰：「輪王不
J36nB369_p0908b25║坐琉璃殿，隱顯無私類莫齊。」
J36nB369_p0908b26║上堂。「諸佛遍世演妙音，因甚道商量則有，不商量則
J36nB369_p0908b27║無？」驀拈拄杖卓一下：「釋迦老子鑽入諸人耳裏了也。
J36nB369_p0908b28║家有白澤之圖，故有如是妖怪。」
J36nB369_p0908b29║上堂，請道曉大師為眾小參。豎拂子曰：「大眾看看，三
J36nB369_p0908b30║祖大師在拂子頭上說道：『將心用心，豈非大錯？』且道
J36nB369_p0908c01║將底是甚麼心？用底是甚麼心？那裏是錯處？若檢點
J36nB369_p0908c02║得出，知你是英特上士；其或央詳仰羨，劈面撒沙去
J36nB369_p0908c03║也。遊歷山川、參尋諸識是大錯，要出生死、欲求悟道
J36nB369_p0908c04║是大錯，穿衣喫飯、屙屎送尿是大錯，為做工夫、勤勞
J36nB369_p0908c05║肯綮是大錯，告往知來、評今論古是大錯，有佛處不
J36nB369_p0908c06║肯住、無佛處急走過是大錯，動靜一源、出入無二是
J36nB369_p0908c07║大錯。只有一處不錯，山僧不能說得。稍停，有箇漢牙
J36nB369_p0908c08║如劍樹、口似血盆，自為諸仁註破。」
J36nB369_p0908c09║上堂。以拄杖畫一畫，曰：「向者裏拌得身、捨得命，免使
J36nB369_p0908c10║耳裏灌水、眼裏撒沙。」良久，曰：「古路深幽行客稀，不知
J36nB369_p0908c11║明月為誰好。」
J36nB369_p0908c12║上虞檀越請上堂。「天際望白雲冉冉，樓頭看綠竹珊
J36nB369_p0908c13║珊。一日三度打眠，究竟閒消不去。與一隊頑皮邋遢
J36nB369_p0908c14║禪和，造無窮惡業，搆莫大冤讎。棒得手酸，說得口燥。
J36nB369_p0908c15║有不識痛癢漢，猶道風猛可繫，恩大難酬，令人慚惶
J36nB369_p0908c16║無著處。忽聞半夜敲門，忙忙問他：『你是阿誰？』彼即酬
J36nB369_p0908c17║對道：『我是千佛數中人。不圖遊山翫景，特地為法而
J36nB369_p0908c18║來。雖有些零碎東西，施者不求利益，受者莫叫難消。
J36nB369_p0908c19║秖要人人得知，飯是米做則已也。』雲門聽之，如放下
J36nB369_p0908c20║千觔擔子，便教伊應東者東邊坐，應西者西邊坐。始
J36nB369_p0908c21║知不思議境界，非妄想馳求之所能到。」顧左右曰：「此
J36nB369_p0908c22║段葛藤，為是向上提持？為是因齋慶讚？聽取偈曰：簇
J36nB369_p0908c23║簇霜花綴滿身，煙波一櫂小陽春。上虞主作雲門客，
J36nB369_p0908c24║此是分明莫問人。」
J36nB369_p0908c25║上堂。舉臺山婆子公案畢，乃曰：「婆子膽大心雄，趙州
J36nB369_p0908c26║理直氣壯。勘破歸來說向人，分明月在梅枝上含嬌
J36nB369_p0908c27║含笑。若有多情，仔細看來，仙家棋局可是世間同樣？」
J36nB369_p0908c28║良久曰：「參！」
J36nB369_p0908c29║上堂。「甲子晴，乙丑明。」拍案一下曰：「大歡喜，無作無壞
J36nB369_p0908c30║解脫門，盡情打開了也。有力量底，便好踴身直入。一
J36nB369_p0909a01║了一切了，一證一切證。權衡悉在于我，殺活總不由
J36nB369_p0909a02║人。端坐則得堅固行妙莊嚴，動步則入不可測功德
J36nB369_p0909a03║海。一滴水一粒米不曾靡費，一塊香一枝花皆歸著
J36nB369_p0909a04║實。等閒流出一句子，與佛祖為師也得，與人天為師
J36nB369_p0909a05║也得。縱使心生退屈，自救不了者，到者裏也隨他王
J36nB369_p0909a06║膳飽餐。雲門特為捶鐘擊鼓以告諸人，並不敢截鹿
J36nB369_p0909a07║角栽上馬頭。但有一事，大家要知。且道是什麼事？」良
J36nB369_p0909a08║久曰：「閉戶莫嫌天氣暖，出門知道朔風寒。」
J36nB369_p0909a09║上堂。「汝等當知，一切眾生從無始來生死相續，皆由
J36nB369_p0909a10║不知常住真心，性淨明體，用諸妄想。此想不真，故有
J36nB369_p0909a11║輪轉。且道念底是甚麼？秖恨釋迦老子不見吾狂耳。」
J36nB369_p0909a12║拈拄杖曰：「惟這箇真相識，賴以破愁寂。臭味同今昔，
J36nB369_p0909a13║說不盡衷情。茫茫三界傷行客，無計傳消息。我道要
J36nB369_p0909a14║傳也不難。」卓拄杖曰：「東方甲乙。」
J36nB369_p0909a15║祈晴，上堂。「屋後斑鳩鳴，簷前雨滴聲，石人從定起，斫
J36nB369_p0909a16║額望天晴。大根利器，一聞千悟，向背同途，陰晴一致。
J36nB369_p0909a17║其有一種膠柱鼓瑟底衲僧，陳年布裰，點臭不堪，啾
J36nB369_p0909a18║啾唧唧，飲氣吞聲，知他有甚麼趣向？」以拂子望空指
J36nB369_p0909a19║曰：「日輪升天也，大家曬㫰去。」
J36nB369_p0909a20║上堂。舉：「乾峰示眾曰：『舉一不得舉二，放過一著，落在
J36nB369_p0909a21║第二。』雲門出眾曰：『昨日有人從天台來，卻往徑山去。』
J36nB369_p0909a22║峰曰：『明日不得普請。』」師曰：「乾峰大似飲水防噎，乘輿
J36nB369_p0909a23║怕趺。顯聖則不然，舉一正好舉二，放過一著，朝暾彩
J36nB369_p0909a24║旭，溫暖庭除，泥豬癩狗，翱翔天路。昨日有人從天台
J36nB369_p0909a25║來，卻往徑山去。」喚維那曰：「結制三七已過，明日應當
J36nB369_p0909a26║普請。一任冰花雜遝，山徑嵯峨，莫管天坍，不憂地裂。
J36nB369_p0909a27║劈頭撞著自家底，速教披衣上方丈，待山僧為伊檢
J36nB369_p0909a28║勘。何謂？要做驚群大丈夫，莫把烏龜喚作鱉。」
J36nB369_p0909a29║上堂。「如來大音常演暢，開示離憂真實法。若坐若臥，
J36nB369_p0909a30║喫粥喫飯，日日恁麼，時時恁麼，都是識情濁垢邊事。
J36nB369_p0909b01║且真實法在甚麼處？」拈拄杖打一僧曰：「你何故不出
J36nB369_p0909b02║來證明？」便下座。
J36nB369_p0909b03║請上堂。「船來、陸來，前到、後到，盤過幾多水曲山灣，歷
J36nB369_p0909b04║遍無窮危坡險道，不肯重諾於古人、不肯藐視於自
J36nB369_p0909b05║己，三三兩兩團聚到雲門，是謂夙緣罕遘，甘受麤拳
J36nB369_p0909b06║辣棒，端望有一箇半箇向層雲重霧裏雷震一聲，不
J36nB369_p0909b07║但蒼龍換骨、霧豹披文，亦見法眼圓明、真風不墜。其
J36nB369_p0909b08║奈懷疑不信、固窮守困，且看借長者家私與諸仁結
J36nB369_p0909b09║般若緣去也。凍雨天，霜風冷，鯨音吼徹五更頭，夢中
J36nB369_p0909b10║人，俱喚醒，閒者少，忙者多，迢遙同泛瀟湘艇，重重涉
J36nB369_p0909b11║入雲門境，一一精勤發誓心，世間最上無可與並，汝
J36nB369_p0909b12║等皆當作佛，我不敢輕於汝等。」喝一喝。
J36nB369_p0909b13║山言法師入塔，上堂。「僧倫懶墮無如我，自來怕聽陞
J36nB369_p0909b14║堂鼓，今朝特地𢿥唇皮，有句真言對人吐。黑夜山公
J36nB369_p0909b15║冒雨歸，為是世間說法主，點鐵成金一粒丹，轉麤為
J36nB369_p0909b16║妙何須數？祖父從來不出門，還家盡是兒孫旨，從茲
J36nB369_p0909b17║穩坐看家山，任他一二三四五。」卓拄杖，曰：「要合古轍，
J36nB369_p0909b18║請觀前古。」
J36nB369_p0909b19║上堂。舉：「米胡令僧問仰山：『今時人還假悟也無？』仰曰：
J36nB369_p0909b20║『悟則不無，爭奈落在第二頭。』其僧回舉似米胡，胡深
J36nB369_p0909b21║肯之。」師曰：「米胡傳檄定鼎，仰山汗馬功高。二尊宿雖
J36nB369_p0909b22║同死同生，仔細檢點將來，皆應喫棒趁出。雲門恁麼
J36nB369_p0909b23║道，利害在甚麼處？」顧左右曰：「你者一隊漆桶，總是玄
J36nB369_p0909b24║沙道底。」
J36nB369_p0909b25║上堂。舉香嚴上樹話畢，乃曰：「當時有箇虎頭上座出
J36nB369_p0909b26║曰：『上樹即不問，未上樹請和尚道。』可謂慣游巴峽山
J36nB369_p0909b27║前路，引出青猿助客啼。蓋香嚴昔日曾為斷腸客，見
J36nB369_p0909b28║如此，爭不教他呵呵大笑？後人都道馬家父子賊手
J36nB369_p0909b29║賊腳，那知香嚴惡心惡行尤甚。而今有人識得他底
J36nB369_p0909b30║蘊，出來道得一句相應，我當終身供給走使而承事
J36nB369_p0909c01║之。若恁麼不識好惡，豪家莫笑此中事，曾見此中人
J36nB369_p0909c02║笑人。」
J36nB369_p0909c03║上堂。「仲冬嚴寒，滴水滴凍。山門頭兩箇漢，各執己見，
J36nB369_p0909c04║互為持論，曰：『熱時熱殺闍黎，寒時寒殺闍黎。』流布諸
J36nB369_p0909c05║方，盡謂展偏正宏猷，成主賓佳話。豈知雲門會下，熱
J36nB369_p0909c06║時不道熱，嶺上高松風聲價；寒時不道寒，爐中煨品
J36nB369_p0909c07║字柴頭。得其旨趣，普順眾生心，而無分別想。剎等志
J36nB369_p0909c08║願等，一切皆究竟。昧其根元，裂知見網，遊知慧門，而
J36nB369_p0909c09║於志願心不喜樂。」拈起拄杖，曰：「看！看！青眸閱遍人間
J36nB369_p0909c10║事，此箇惟知不世情。」卓一下。
J36nB369_p0909c11║
J36nB369_p0909c12║
J36nB369_p0909c13║
J36nB369_p0909c14║（紹興府山陰縣弟子智授，勸吳門張氏信女
J36nB369_p0909c15║福姐法名行懿，助刻
J36nB369_p0909c16║蔗庵和尚語錄第三卷。所願壽命等南山聳
J36nB369_p0909c17║翠，福源同東海汪洋者。）