J36nB369_p0920a01║蔗菴範禪師語錄卷六
J36nB369_p0920a02║侍者智璋錄
J36nB369_p0920a03║住越州雲門顯聖寺語錄
J36nB369_p0920a04║唯岑嶾和尚木主入祖堂，上堂。「鼓無生櫂于五濁，湍
J36nB369_p0920a05║流逆順皆為方便。御大寶車于四衢，廣路高低等示
J36nB369_p0920a06║宗途。使箇箇證得妙樂妙常，人人洞明正知正見。須
J36nB369_p0920a07║是尊貴之人不處尊貴之位，乃可去來無礙，雁過長
J36nB369_p0920a08║空，宛轉偏圓，船歸古岸。所以有時轉位就功，四溟騰
J36nB369_p0920a09║春水之波。有時轉功就位，萬壑鎖晴巒之翠。有時功
J36nB369_p0920a10║位齊施，脫珍持糞器，挂獘惜金甌。有時功位俱隱，蒼
J36nB369_p0920a11║龍閣上閒雲合，彩鳳樓頭曉霧攢。大眾！此是慧花和
J36nB369_p0920a12║尚末後為人一段本懷，向山僧舌尖上盡情吐露了。
J36nB369_p0920a13║知恩報恩固已森稠，祇如尊貴底人畢竟向甚麼處
J36nB369_p0920a14║行履？」良久：「桂花飄馥丹墀煖，蟾影入簾白日長。」
J36nB369_p0920a15║上堂。舉：「雲居膺和尚因僧問：『僧家畢竟如何？』居曰：『居
J36nB369_p0920a16║山好。』僧禮拜，居曰：『你作麼生會？』曰：『僧家畢竟于善惡
J36nB369_p0920a17║生死逆順境界，其心如山不動。』居打曰：『孤負先聖，喪
J36nB369_p0920a18║我兒孫。』又問傍僧：『你作麼生會？』僧禮拜曰：『僧家畢竟
J36nB369_p0920a19║眼不觀青黃之色，耳不聽絲竹之聲。』居曰：『孤負先聖，
J36nB369_p0920a20║喪我兒孫。』」師曰：「我顯聖門下英賢，濟濟有藉，出來下
J36nB369_p0920a21║一語，免得孤負先聖，喪我兒孫。」良久：「困來高枕石頭
J36nB369_p0920a22║眠，不管三更日卓午。」
J36nB369_p0920a23║南山天愚和尚至，上堂。天愚和尚白椎曰：「法筵龍象
J36nB369_p0920a24║眾，當觀第一義。」師顧左右曰：「大眾！南山和尚已為諸
J36nB369_p0920a25║人說法了，教山僧說箇甚麼？」良久：「諦觀法王法，法王
J36nB369_p0920a26║法如是。」便下座。
J36nB369_p0920a27║上堂。「熱處盡愛乘涼，寒時俱願向火。嚼飯箇箇充饑，
J36nB369_p0920a28║喫茶人人止渴。從上佛祖遞代相承，究竟到極則處，
J36nB369_p0920a29║莫不是日用尋常活計？祇如雪峰將三箇木毬輥出
J36nB369_p0920a30║又作麼生？井畔梧桐飄一葉，山頭數片是秋雲。」
J36nB369_p0920b01║百愚和尚訃至，上堂。「為法王者如日普照，是處非處
J36nB369_p0920b02║咸被光臨，有情無情皆承輝煥，朗長夜昏衢，破千年
J36nB369_p0920b03║暗室。況復挺拔俗高標，有絕塵步驟，總化權于掌上，
J36nB369_p0920b04║患難不移；蘊祖道于胸中，是非莫顧。矢心偕鐵石齊
J36nB369_p0920b05║堅，惠利與春風共仰，明月洲前斜飛玉鷺，珊瑚樹下
J36nB369_p0920b06║慣唱金雞。何期善慶和尚忽將無孔鐵笛吹出廣陵
J36nB369_p0920b07║古調，二十四橋分疏不下，大千世界震動靡寧。雲門
J36nB369_p0920b08║得箇消息也忍俊不禁，特為舉似大眾：哀哀！紅樹雨
J36nB369_p0920b09║餘多慘澹，青山雲重轉糢糊。」
J36nB369_p0920b10║上堂。「世尊睹明星而成正覺，洞山涉流水乃證真常。
J36nB369_p0920b11║顯聖寺裏曾不究妙窮玄，亦不麤言細語，連日刈禾
J36nB369_p0920b12║割稻，與諸人的的提持箇事了也。且那裏是為人徹
J36nB369_p0920b13║困處？一聲天暖教停手，箇箇歡然點首行。」
J36nB369_p0920b14║上堂。舉：「長慶示眾曰：『淨潔打疊了。近前就我索，劈脊
J36nB369_p0920b15║與你一棒。有者一棒到你。你須具大慚愧。若無者一
J36nB369_p0920b16║棒到你。你向甚麼處會？』」師曰：「長慶秖要將人淹殺虀
J36nB369_p0920b17║甕裏，不顧自己墮在尿坑。雲門者裏雖無長處，似不
J36nB369_p0920b18║如此。孟秋小盡，蚤禾已登。大小執事，內外禪流，身心
J36nB369_p0920b19║泰然，得無罣礙。麤茶淡飯，率意忘懷，曲肱高枕，伸腳
J36nB369_p0920b20║打眠。莫管孰是孰非，不起佛見法見。山河不離大地，
J36nB369_p0920b21║自己不是別人。雖然若是，頭腦清楚，慚愧道人無一
J36nB369_p0920b22║事，只此隨緣過便休。其或皂白未分，邊方尚有令，未
J36nB369_p0920b23║是太平年。他時行旅愁歎，莫嫌山僧不曾與你道破。」
J36nB369_p0920b24║喝一喝。
J36nB369_p0920b25║上堂。「說玄說妙，分大分小。大似朝三暮四，暮四朝三。
J36nB369_p0920b26║致使眾狙喜怒紛紜，無有了期。雲門有箇一味平等
J36nB369_p0920b27║法門，上中下根皆可證入。今日說與諸人。」良久，顧視
J36nB369_p0920b28║大眾曰：「飯後普請上山挑柴。」
J36nB369_p0920b29║先師盂和尚訃至，上堂。「昔年出去遊化稱尊，今日歸
J36nB369_p0920b30║來砥澆為念，一向人皆謂我老人出現于世也。為大
J36nB369_p0920c01║事因緣故，所以船橫古渡，運載群迷，澤布陽春，恩覃
J36nB369_p0920c02║萬彙。道諧而唱，艸木俱吼獅子音；時蹇而休，煙雲盡
J36nB369_p0920c03║合主賓調。鴻慈溥被，刀尺均施，器就方圓，根隨利鈍，
J36nB369_p0920c04║玉線暗穿，金針密度，得無礙輪三昧而遊行自在，非
J36nB369_p0920c05║小心淺見可能思議。忽焉示滅也，慧日潛輝，真風絕
J36nB369_p0920c06║響，佛祖心中懷隱隱之憂，人天眼裏墮潸潸之淚。耶
J36nB369_p0920c07║溪實云流慟，剎海亦歎悽涼，是則固是也，只說得萬
J36nB369_p0920c08║牛身中一毛頭許。諸仁若要悉知悉見，當隨我燒香
J36nB369_p0920c09║作禮，再聽耳提面命。」
J36nB369_p0920c10║上堂。「雲起龍吟，風從虎嘯。」拈拄杖畫一畫曰：「前釋迦，
J36nB369_p0920c11║後彌勒，從上祖師、天下知識，盡向者裏歸降納款了
J36nB369_p0920c12║也。衲僧家別有趣向，試出來道看。」乃顧左右曰：「但知
J36nB369_p0920c13║李廣封侯事，誰識張良辟穀心。」
J36nB369_p0920c14║結制，小參。「三春不換一冬，寸金不易丈鐵，潛心矢志
J36nB369_p0920c15║如斯，大事何愁不徹？所以，雲門殷勤禱告于現前大
J36nB369_p0920c16║眾：願為出類超群之丈夫，須是旋乾轉坤之手段。更
J36nB369_p0920c17║聽約法三章：第一、不得聚緣內搖，趣外奔逸；第二、不
J36nB369_p0920c18║得將心待悟，怠玩因循；第三、共住不許知名，相逢不
J36nB369_p0920c19║容相識。然後，將僧問趙州：『萬法歸一，一歸何處？』州曰：
J36nB369_p0920c20║『我在青州做領布衫，重七斤。』細審參詳，毫無差錯，山
J36nB369_p0920c21║僧與汝證據。且道：證據箇什麼？」以拂子畫一畫，「括囊
J36nB369_p0920c22║無咎。」
J36nB369_p0920c23║結制，上堂，就謝車智望齋。「人人有此一片田地，雖是
J36nB369_p0920c24║寒暑推遷，歷來無敢侵損，何待重分疆界？」豎拂子，曰：
J36nB369_p0920c25║「明見斯事無有錯謬，無一處不是汝諸人放捨身命
J36nB369_p0920c26║處、無一時不是汝諸人出離生死時，雲門關裏橫身
J36nB369_p0920c27║而入、任意而為，殺活縱奪一切自由，世胤、道胤爭繁，
J36nB369_p0920c28║食輪、法輪並轉，異日兒孫遍天下，其起根發脈莫不
J36nB369_p0920c29║從者裏去，蓋為未是其人，望之如天闊遠、窮之似海
J36nB369_p0920c30║洪深，欲進懼臨大敵、欲退恐蹈輕冰，不進、不退正是
J36nB369_p0921a01║滯寂沉空，終非究竟，山僧與汝諸人說箇捷徑法門。」
J36nB369_p0921a02║屈指，曰：「今朝十月十五，五五二十五、九九八十一，數
J36nB369_p0921a03║到正月半，恰好是長安路上春光媚，司馬橋邊看舊
J36nB369_p0921a04║題。」擊拂子。
J36nB369_p0921a05║上堂。「雲門有一句，標的無向背。若作主賓論，有無俱
J36nB369_p0921a06║不是。如何即是？和羅飯，骨董羹，隨家豐儉，何憂何慮？
J36nB369_p0921a07║鋪箇破席日裏睡。」喝一喝。
J36nB369_p0921a08║上堂。「郢上陽春，遇詩人方堪合調；匣中寶劍，逢烈士
J36nB369_p0921a09║乃可贈貽。秖如廣額屠兒，才放下刀便成正覺；黃梅
J36nB369_p0921a10║行者，未曾脫曰即擅傳燈。莫非尊卑倒置耶？還是授
J36nB369_p0921a11║受濫觴耶？為復別有道理耶？」良久，擊拂子：「知恩須是
J36nB369_p0921a12║報恩人。」
J36nB369_p0921a13║蕭山謝門智利等請上堂。「如來大智慧，希有無等倫，
J36nB369_p0921a14║一切諸世間，思惟莫能及。勝慧大士如此語話，在釋
J36nB369_p0921a15║迦老子分上為盡美矣，衲僧根前則未盡善也。殊不
J36nB369_p0921a16║知，如來智慧無一塵不包、無一剎不遍、無一人不具、
J36nB369_p0921a17║無一物不彰，說甚希有難倫、思惟莫及？即今蕭山檀
J36nB369_p0921a18║越一舟直泛修途，萬境盡歸眼底，明明更不生疑，念
J36nB369_p0921a19║念無非真實，豈非有大智慧人能行大智慧事？」拈拂
J36nB369_p0921a20║子曰：「而今拂子但喚作拂子、僧但喚作僧、俗但喚作
J36nB369_p0921a21║俗，且道如來智慧在甚麼處？」乃擲拂子。
J36nB369_p0921a22║上堂。「少室門風廣大，曹溪路徑寬舒。果是箇真英雄，
J36nB369_p0921a23║便好一腳跨入。」拈拄杖曰：「識得雲門拄杖子，變化如
J36nB369_p0921a24║龍，威獰似虎。揭貧女藏中之寶，取力士鏡裏之珠。迷
J36nB369_p0921a25║悟生死，聖凡異同，一切平等。其或庸愚根器，留繫強
J36nB369_p0921a26║生。」卓拄杖：「濟涉賴伊人，及時應努力。」
J36nB369_p0921a27║上堂。「黃花籬畔開金盞，紅樹嵒前列錦屏。野老暢忘
J36nB369_p0921a28║憂之飲，逸興飛揚；牧童高無味之談，偏圓宛轉。一切
J36nB369_p0921a29║人都作景致商量，未審衲僧如何領會？」良久，顧左右：
J36nB369_p0921a30║「夾山面目猶在。」
J36nB369_p0921b01║上堂。「諸佛心印，文彩非關；歷祖憲章，條目何與？柏樹
J36nB369_p0921b02║子豁開趙州眼睛，乾矢橛露出雲門心膽，不必辨他
J36nB369_p0921b03║孰是孰非，惟要當人自信自肯，從胸襟流出一言半
J36nB369_p0921b04║句，自然驚天動地，千差萬別，似空合空。到此箇境界
J36nB369_p0921b05║了，子細檢點將來，正是無邊無岸險僻之途。大眾！要
J36nB369_p0921b06║知究竟安隱底事麼？昔年去，今復來，敲我衡門兩扇
J36nB369_p0921b07║開，主賓好話無人省，夜爐撥盡寒灰，其中事莫疑猜。」
J36nB369_p0921b08║拈拂子擲下，曰：「禮云禮云，玉帛云乎哉？」
J36nB369_p0921b09║上堂。舉：「金峰志和尚因僧侍立次，乃謂曰：『舉一則因
J36nB369_p0921b10║緣，汝等一不得亂會。』僧曰：『請和尚舉。』峰豎起拂子，僧
J36nB369_p0921b11║良久，峰曰：『知道闍黎亂會。』僧以目視東西，峰曰：『雪上
J36nB369_p0921b12║更加霜。』」師曰：「金峰以先王之道輕施于民，者僧不量
J36nB369_p0921b13║能度德、竊位苟榮，豈止雪上加霜，而事將有不勝其
J36nB369_p0921b14║弊者。雲門舉一則因緣，汝等要會便會。或曰：『請和尚
J36nB369_p0921b15║舉。』但向他道：『且緩緩著。』何故？」乃擲拂子。「服食求神仙，
J36nB369_p0921b16║都為藥所誤。」
J36nB369_p0921b17║上堂。「人行印窄徑霜蹤，見者不生餘惑；犬吠排深村
J36nB369_p0921b18║夜色，聽而永絕狐疑。及至問著父母未生前本來面
J36nB369_p0921b19║目，十人有九箇不識端倪。蓋矢志不蹈於妙門，傾心
J36nB369_p0921b20║自甘于穢術，所以應緣而錯，觸事尤乖。大眾！而今要
J36nB369_p0921b21║識本來面目麼？問取東村王廿八。」
J36nB369_p0921b22║上堂。「山僧因先師愚菴老人示寂一月，途路奔忙，心
J36nB369_p0921b23║以痛、身以倦，佛法無得商量，世諦豈容計較？蓋有箇
J36nB369_p0921b24║現成句子，晝明夜暗，斯無晦冥；暑往寒來，此不變易，
J36nB369_p0921b25║秖在諸人腳跟下。有信得及者麼？許由洗耳成多事，
J36nB369_p0921b26║巢父飲牛賺殺人。」
J36nB369_p0921b27║上堂。「若論此事，何待勞苦多生、辛勤累劫而能成辦？
J36nB369_p0921b28║雲門今日要諸仁一時悟去，汝等還肯麼？」良久曰：「屈！
J36nB369_p0921b29║屈！」遂打趁，下座。
J36nB369_p0921b30║王啟甫求嗣，請上堂。豎拂子曰：「如是之法，覺王祖胤
J36nB369_p0921c01║親傳，先聖後賢同稟。若要自心明妙受用，須是當人
J36nB369_p0921c02║信得悟得便好。十方剎海，任意經遊。一切法門，無不
J36nB369_p0921c03║深入。重重智境，悉共莊嚴。種種願輪，隨心運轉。」復豎
J36nB369_p0921c04║拂子曰：「觀世音菩薩在拂子頭上現大人相，發海潮
J36nB369_p0921c05║音，普告大眾曰：『設欲求男，便生福德智慧之男。設欲
J36nB369_p0921c06║求女，便生端正有相之女。』然遇見明眼衲僧，未免笑
J36nB369_p0921c07║他捏怪。何故？但看家園春日暖，新篁隨地長兒孫。」
J36nB369_p0921c08║上堂。「酒樓下既可明心，肉案頭亦能悟道。諸仁在僧
J36nB369_p0921c09║堂裏三七日了，自己底主人公認他不得，過在甚麼
J36nB369_p0921c10║處？」顧左右曰：「箇箇是盲人。」
J36nB369_p0921c11║上堂。舉：「香林遠和尚普請鋤地次，一僧曰：『看俗家失
J36nB369_p0921c12║火。』遠曰：『那裏？』僧曰：『不見那？』遠曰：『不見。』僧曰：『瞎漢。』是時
J36nB369_p0921c13║一眾皆謂遠上座敗缺。後明教寬曰：『須是我遠兄始
J36nB369_p0921c14║得。』」師曰：「大哉！香林之心，包括天地，陶冶古今，惟務其
J36nB369_p0921c15║實，不顧其跡。者僧道箇瞎漢，可謂依日月之光以行
J36nB369_p0921c16║其志，自遵其度，未免但逐其跡，不究其實。然則明教
J36nB369_p0921c17║曰：『須是我遠兄始得。』其意如何？慷慨千秋見孟嘗。」
J36nB369_p0921c18║上堂。拈起拄杖曰：「真俗萬緣，無不於中顯現。今日有
J36nB369_p0921c19║人從明州來，卻道憨布袋在長汀市上橫行直撞，貿
J36nB369_p0921c20║易所需，不買山珍，非求海錯。畢竟圖箇甚麼？沒柄笊
J36nB369_p0921c21║籬，無底木杓。」
J36nB369_p0921c22║章叔懋請上堂。豎拂子曰：「千機萬機，莫若識此一機。」
J36nB369_p0921c23║擊拂子曰：「千句萬句，莫若識此一句。或者道：『和尚放
J36nB369_p0921c24║下拂子，別通箇消息來。』我也知你逐境馳求、循聲流
J36nB369_p0921c25║轉。殊不知雲門者裏偏圓宛轉、變化無窮，有時出現，
J36nB369_p0921c26║于時桂艷秋深，播庭前之馥馥；蘭芳春暖，朗砌下之
J36nB369_p0921c27║英英。麟趾是以歌繁，宗猷斯焉彌永。有時退藏于密，
J36nB369_p0921c28║縱使汝諸根穎脫、不與萬法為侶者，亦不能窺見一
J36nB369_p0921c29║斑。若是全身出現時，絲毫不露；退藏于密處，文彩全
J36nB369_p0921c30║彰，固已罔測端倪。秖如今日檀越辦供入山，且道何
J36nB369_p0922a01║所饒益？藍田產玉非凡種，堪作圭璋捧至尊。」
J36nB369_p0922a02║上堂。「佛法甚多，只因連日事煩，身子勞倦，無暇說得。
J36nB369_p0922a03║今則乘片刻之閒，身子略已泰然，無甚佛法可說。忽
J36nB369_p0922a04║有箇靈利衲子出來道：『雲門長老說話太煞不顧傍
J36nB369_p0922a05║觀。若論佛法遍在一切處，豈在閒忙說時有、不說時
J36nB369_p0922a06║無耶？』山僧既受禪士一段深心，借五峰各位檀越物
J36nB369_p0922a07║事精治盛齋，請喫飽後，更獻日鑄蘭雪香茗一杯。為
J36nB369_p0922a08║何如斯？但得人人自信得、自肯承當，省卻山僧多少
J36nB369_p0922a09║氣力。不然，隙駒疾、霜風急，顏貌看看非舊日，大事茫
J36nB369_p0922a10║茫無了畢，堪笑嵩山缺齒翁，九年面壁。」豎拂子，曰：「究
J36nB369_p0922a11║竟者箇不識。」
J36nB369_p0922a12║上虞何檀越請上堂。「極簡極易之道，無相無作之門，
J36nB369_p0922a13║惟要步驟不差，當人金剛眼正，師子隨時哮吼，不顧
J36nB369_p0922a14║驚群駭眾，動容則盡揚古路，斂念而不墮悄然，化日
J36nB369_p0922a15║是以舒長，慧命從茲綿亙，何待雲山漠漠、煙水茫茫，
J36nB369_p0922a16║積年累月、冒暑經寒？若迷方者一喚回頭，始道箇從
J36nB369_p0922a17║此不被天下老和尚舌頭謾了。子細看來，猶如夢中
J36nB369_p0922a18║人遍歷無邊剎境，醒來原在床上。」驀顧左右曰：「我所
J36nB369_p0922a19║得智慧，微妙最第一。」
J36nB369_p0922a20║至日，上堂。「尋常總道，正法眼藏轉求轉生遙遠，轉說
J36nB369_p0922a21║轉不相應。認著箇聖諦，不為一物不中底以當生平，
J36nB369_p0922a22║不肯移易絲毫，要為諸佛之師、群賢之首，也大難在。」
J36nB369_p0922a23║以拂子畫一畫，曰：「能向者裏識得根元，信知一陽纔
J36nB369_p0922a24║動葭灰，萬卉俱開生面，瑞靄天扉，祥符祖苑，塵塵顯
J36nB369_p0922a25║妙、剎剎圓融，箇箇凜維新榜樣、人人弘起弊規模。既
J36nB369_p0922a26║逢此箇時節，雲門拂子豈可不傾誠祝讚？」復以拂子
J36nB369_p0922a27║擊一下，曰：「雲書魯史千秋事，歌永堯風萬國心。」問：「如
J36nB369_p0922a28║何是正中偏？」師曰：「龍樓高揭翠華簾。」「如何是偏中正？」
J36nB369_p0922a29║師曰：「樵子宅中傳號令。」「如何是正中來？」師曰：「玉人踏
J36nB369_p0922a30║月下瑤臺。」「如何是兼中至？」師曰：「鐘鳴長樂千門曙。」「如
J36nB369_p0922b01║何是兼中到？」師曰：「橫趨直步看圓妙。」
J36nB369_p0922b02║楊悾菴居士請上堂。拈拄杖曰：「此箇見得徹底無疑，
J36nB369_p0922b03║等閒露一機、垂一句，自然權實雙彰、殺活全備，終不
J36nB369_p0922b04║肯坐在死水裏，與蚌蛤魚蝦同一趣向。是故知有底
J36nB369_p0922b05║人隨緣宛轉、妙用無方，有時佛心儒雅皆依真實而
J36nB369_p0922b06║現相，有時摧魔殄異悉從示應以立名，知一切人根
J36nB369_p0922b07║性、解一切人黏縛，俾一人安隱則人人安隱，使一處
J36nB369_p0922b08║清淨則處處清淨。大眾！秖如維摩榻上塵埃、東廝壁
J36nB369_p0922b09║邊雜穢，且道又從何處得來？」良久曰：「今日重添上一
J36nB369_p0922b10║堆。」
J36nB369_p0922b11║開爐，上堂。「地爐深掘，榾柮高堆，閒時向火，好事相商。
J36nB369_p0922b12║可中冷煖，唯自能知；世上紛譁，由他莫管。秖如火爐
J36nB369_p0922b13║頭有箇無賓主話，從老趙州撩亂激揚，以至諸方互
J36nB369_p0922b14║相拋擲，豈謂逗到今日依舊清白不分？雲門緘口，要
J36nB369_p0922b15║且不甘。」乃高聲喚侍者，曰：「將簾子垂下，不可漏洩了
J36nB369_p0922b16║煖氣。」拍禪床，下座。
J36nB369_p0922b17║真如文法師掃塔，請上堂。「先師翁道不盡底句子，處
J36nB369_p0922b18║空滿空，在壑盈壑，無底船盛載不漏，斷貫索繫縛有
J36nB369_p0922b19║餘，舒之光踰日月，卷之包括乾坤，自長水而溯耶溪，
J36nB369_p0922b20║騰遍地波瀾；任先哲以及後賢，行石頭正路。三艸二
J36nB369_p0922b21║木皆在裏許含英育秀，諸佛列祖盡向此中出世利
J36nB369_p0922b22║生，有智無智並觸慈光，先心後心咸歸陶冶，況復現
J36nB369_p0922b23║大人相，垂格外機，弘贊宗猷，光揚祖道者哉？範上座
J36nB369_p0922b24║到者裏，鑽仰無門，計較無路。敢問大眾：先師翁道不
J36nB369_p0922b25║盡底句子，畢竟阿誰擔荷？有指陳得出，不妨隨緣自
J36nB369_p0922b26║在，到處稱尊；若明辨不來，問取真如文老人。」
J36nB369_p0922b27║請能仁啟和尚繼席，發專使，上堂。「雍容闡悟本真宗，
J36nB369_p0922b28║雪曲響雲門古調，峨峨為濁世幢王，切切作迷生導
J36nB369_p0922b29║主。須得其人，威音那邊移步；必有其位，夜明簾外轉
J36nB369_p0922b30║機。如是，則身雲與法雲共彩，本自無心；化日與慧日
J36nB369_p0922c01║同輝，何嘗有意？竦聽鸞音徹天，積玉橋躍然起舞；將
J36nB369_p0922c02║見妙吼震地，香爐峰卻也快心。但是移山門入佛殿
J36nB369_p0922c03║裏，將燈籠來山門上，佛祖莫測其端，人天孰窺其際？」
J36nB369_p0922c04║驀召專使，曰：「去問能仁和尚，自然定當。何故？欲明家
J36nB369_p0922c05║裏事，須是箇中人。」
J36nB369_p0922c06║王檀越誕辰，請上堂。舉：「教中道：『菩薩以一音，一切皆
J36nB369_p0922c07║能演，決定分別說，一切諸佛法。』老瞿曇固是富而且
J36nB369_p0922c08║驕，爭奈事無實據？」拈起拄杖，曰：「不若雲門拄杖子打
J36nB369_p0922c09║開福德藏門，運出無價至寶，碗大碗小盛來，隨豐隨
J36nB369_p0922c10║儉受用，一飽既已忘饑，諸念自然銷落，指南山作壽，
J36nB369_p0922c11║掬東海為卮。有者道：『山僧將常住物私做人情。』連忙
J36nB369_p0922c12║想得箇父母未生前面目，老也如是、少也如是、往古
J36nB369_p0922c13║也如是、來今也如是，只有一處不如是，釋迦老子敷
J36nB369_p0922c14║演不出。且道甚麼人可能定當得來？」卓拄杖，「鐵笛吹
J36nB369_p0922c15║瑤島，金燈照綺筵。」
J36nB369_p0922c16║上堂。舉：「黃檗一日捏拳，曰：『天下老和尚總在者裏，我
J36nB369_p0922c17║若放一線道，從伊七縱八橫；若不放過，不消一捏。』僧
J36nB369_p0922c18║便問：『放一線道時如何？』檗曰：『七縱八橫。』曰：『不放過、不
J36nB369_p0922c19║消一捏時如何？』檗曰：『普。』」師曰：「黃檗既能人境俱奪，亦
J36nB369_p0922c20║解敲唱雙行，其奈捏聚放開，未免太傷心力。者僧雖
J36nB369_p0922c21║然變通有道，卻也朕兆難明，皆為不了。山僧不用捏
J36nB369_p0922c22║拳舒掌，可以移風易俗。」豎拂子，曰：「從上大老、天下英
J36nB369_p0922c23║靈，盡向者裏正去偏來、明投暗合，如寶絲網重重涉
J36nB369_p0922c24║入。如有人出來道：『雲門與麼太煞簡略。』固許汝是箇
J36nB369_p0922c25║出格英俊，也須再參三十年。」
J36nB369_p0922c26║請上堂。白椎竟，師隨聲一喝曰：「若是第一義，但向己
J36nB369_p0922c27║求，莫從他覓。豈待山僧鼓兩片皮，掉三寸舌，豎捏烏
J36nB369_p0922c28║藤，橫搖白塵，然後為得。所以鑑湖遠棹，水月交光。徐
J36nB369_p0922c29║入雲門，煙霞鬥彩。過積玉橋，聽潺湲之響，知洞水流
J36nB369_p0922c30║長；到芙蓉岸，望疊嶂之高，識門風浩大。從淺至深，次
J36nB369_p0923a01║第循歷。由大佛殿登寶鏡堂，致禮雍雍，發言穆穆。始
J36nB369_p0923a02║解道，覺悟生死如夢，一切求心自息。時時奉重無違，
J36nB369_p0923a03║事事報恩有據。本末須要歸宗，尊卑當用其語。」顧眾
J36nB369_p0923a04║曰：「且道是甚麼語？門頭嚴飾兒孫力，室內悠悠總不
J36nB369_p0923a05║知。」復喝一喝。
J36nB369_p0923a06║開山澄祖四十忌，上堂。「臘月四日，乃先師翁示方便
J36nB369_p0923a07║門，說最實事時節。蓋有威德自在，如彼山王，安忍不
J36nB369_p0923a08║動，利益含生。舌相等剎塵遍覆，身光與日月恒明。赤
J36nB369_p0923a09║白青黃混之不得，方圓長短類之莫齊。不惟利根鈍
J36nB369_p0923a10║根、正見邪見，求箇入頭愈加深遠，尋箇出路轉見壅
J36nB369_p0923a11║淤。即使四十年來兒孫遍地，各各現三頭六臂，箇箇
J36nB369_p0923a12║張馬嘴驢唇，以種種因緣譬喻言辭紛紜指註，究竟
J36nB369_p0923a13║摸他頭腦不著。」豎拂子，曰：「此是師翁殺人活人底杷
J36nB369_p0923a14║柄，今朝恰好落在孫子手裏。豎抹橫該，皆吾常分。」遂
J36nB369_p0923a15║顧眾，曰：「還有搆得者麼？黃閣晝簾垂紫氣，不彰寶印
J36nB369_p0923a16║自然尊。」
J36nB369_p0923a17║解制，小參。「上來道箇不審，盡是古人唾餘，甚為不必；
J36nB369_p0923a18║下去道箇珍重，莫非時流恒事，可以勿提。人人本來
J36nB369_p0923a19║具足一段大事，頭頭顯露、物物彰明，悟不加增、迷亦
J36nB369_p0923a20║不減，聚時不有、散時不無，惟桶底不曾脫落、正眼不
J36nB369_p0923a21║曾洞開，不從父母未生前、青天白日下披襟一笑，未
J36nB369_p0923a22║免被苦樂逆順轉移、暑往寒來拘絆，生死海裏風吹
J36nB369_p0923a23║浪蕩，不得自在。縱使道得箇靜則同源、動無異致，猶
J36nB369_p0923a24║是憎愛不忘、情封未啟，舉意乖違、觸途成滯，要得獨
J36nB369_p0923a25║步大方、遊行自在，山僧與你畫一策。」以拂子畫【圖】相
J36nB369_p0923a26║曰：「者裏知得落處，喚釋迦達磨，挈缽提瓶，未嘗不可。
J36nB369_p0923a27║或甄別不來，且遊遍雲山，千重萬重，捱過春光，一度
J36nB369_p0923a28║兩度，再來與你說破。」
J36nB369_p0923a29║臘八，解制，上堂。「見明謂晝，遇暗為夜，山本嵯峨，水自
J36nB369_p0923a30║流動，東西南北不移一絲，上下高低莫錯一點，一向
J36nB369_p0923b01║立定腳跟，最怕輥入異類，子細檢點來，正是偏枯見
J36nB369_p0923b02║解、不達權變之笨漢。忽若月明晝午、日彩夜央，山頭
J36nB369_p0923b03║滾浪、海底飛塵，十箇有五雙不知頭緒，唯有雪嶺老
J36nB369_p0923b04║瞿曇多年臥冰囓蘗，忘形於凍餒，到此便得轉身活
J36nB369_p0923b05║路以快平生。果是本分衲僧、氣概逸群，若休歇其心，
J36nB369_p0923b06║放下便穩；能勇猛其志，撩起便行。折腰匾擔，尊貴一
J36nB369_p0923b07║時；斷鼻艸鞋，威雄百倍。垂手橫身，自由自在，誰能拘
J36nB369_p0923b08║束得你？但前途去與故人相見，細說生平，切莫道在
J36nB369_p0923b09║雲門者裏。何故？惟恐傳事不真，將作世諦流布。」
J36nB369_p0923b10║上堂。舉：「金峰因僧問：『金杯滿酌時如何？』峰曰：『金峰不
J36nB369_p0923b11║勝酩酊。』」師曰：「展演宗猷，提持祖印，和光順物，與世同
J36nB369_p0923b12║塵，渾融彼此，包括始終。金峰有寬洪之量，洵不可及。
J36nB369_p0923b13║正眼觀來，未免一場敗闕。如有僧問雲門：『金杯滿酌
J36nB369_p0923b14║時如何？』但向道：『酒中不語真君子。』」
J36nB369_p0923b15║先和尚木主入祖堂，上堂。「不重先師道德，秪貴先師
J36nB369_p0923b16║不為我說破。古人恁麼道，雖謂情封不立，其如分別
J36nB369_p0923b17║猶存。既曰道德無可為重，更有何事不曾說破？我先
J36nB369_p0923b18║師非身現身，身滿域中；無說示說，說遍天下。奮自在
J36nB369_p0923b19║慈力，猶淳旭麗天，若愚、若智盡睹其光；暢無畏玄音，
J36nB369_p0923b20║如迅雷駭地，是聖、是凡悉聆其響。紹洞山尊貴之宗，
J36nB369_p0923b21║斬斷群邪蔓刺；荷玉笥大成之業，弘開一味玅門。橫
J36nB369_p0923b22║身空劫已前，跨腳今時路上，不許月白夜行，唯要雞
J36nB369_p0923b23║鳴曉到。奉重固不必，違背則不可，故我親近他、承嗣
J36nB369_p0923b24║他，三十年間一切時中厲色時多、和顏日少，其道大
J36nB369_p0923b25║德備，實情不知，說破、不說破也不揀擇，甘為情忘義，
J36nB369_p0923b26║斷不孝闡提，爭奈拄杖子當仁不讓？」驀拈拄杖，曰：「一
J36nB369_p0923b27║不做，二不休，莫道縱橫無忌諱，只要推爺向裏頭。」卓
J36nB369_p0923b28║拄杖，下座。
J36nB369_p0923b29║謝兩序勤舊，上堂。「提振綱宗，傳持慧命，印印當風，機
J36nB369_p0923b30║機圓應，顯萬法總一根源，融十方歸一剎境。蓋知正
J36nB369_p0923c01║色持衡，深賴祖庭元老；輸誠贊弼，實資法苑祥麟。和
J36nB369_p0923c02║同水乳以標奇，節比松筠而播美，千聖有口無說處
J36nB369_p0923c03║底同一音演，萬人有力無作處底同一心行，如斯主
J36nB369_p0923c04║伴交羅，乃見始終貫徹。所以，山僧自來五位旗鎗高
J36nB369_p0923c05║縣壁上，三玄甲冑棄置路傍，到今日秖好唱箇自來
J36nB369_p0923c06║腔、清平樂，謂我福輕有愧，累君忍垢無涯。大事既已
J36nB369_p0923c07║了畢，一齊歸堂喫茶。」
J36nB369_p0923c08║覺初慶悟禪本師壽，請上堂。「雲門倒腹傾腸，說箇最
J36nB369_p0923c09║初方便。休將禪道商量，莫作迷悟判斷。為從僧祇劫
J36nB369_p0923c10║來，隨汝所求無厭。好看大夢覺時，始快平生志願。」拈
J36nB369_p0923c11║拄杖曰：「百千三昧，無量義門，皆從者裏流出。無量壽
J36nB369_p0923c12║如來，竭盡神機，思也不可思、算也不可算。嶺梅臘後
J36nB369_p0923c13║最先開，吹動春風香滿院。」卓拄杖一下。
J36nB369_p0923c14║除夜，小參。「靜地籌思，鬧叢觀望，鍋邊分飯，碗上添羹。
J36nB369_p0923c15║冬殘歲暮，無非豐儉隨家；事絕理融，總要函蓋相應。
J36nB369_p0923c16║蓋循途守轍底，自謂生鐵鑄成脊梁，純鋼鍊就骨力，
J36nB369_p0923c17║彼此不敢是非，今昔莫能移易，事事仍舊規，法法住
J36nB369_p0923c18║本位，各各不相知，彼彼不相到。殊不知到得者般境
J36nB369_p0923c19║界，正恐諸事煎逼，不得安閒。惟有奔逸絕塵底漢，臘
J36nB369_p0923c20║月三十日到來，一切人說不來者，好肆縣河之辨；一
J36nB369_p0923c21║切人行不去者，獨跨通霄之步。不妨挐三道五，一味
J36nB369_p0923c22║豎抹橫該。欲知達磨於普通年間十萬里來，心上為
J36nB369_p0923c23║著何事？是人眼裏有珠，那箇口中無舌？喝！」
J36nB369_p0923c24║復舉：「香林因僧問：『如何是衲衣下事？』林曰：『臘月火燒
J36nB369_p0923c25║山。』」師曰：「香林惟將尋常活計任意施為，大似推車撞
J36nB369_p0923c26║壁，將無作有，以致天下尊宿互相激揚，紛紜酬醋，簡
J36nB369_p0923c27║點將來，譬如飲大海中水，隨量而止，衲衣下事何曾
J36nB369_p0923c28║夢見？今夜如有僧問雲門：『如何是衲衣下事？』但向他
J36nB369_p0923c29║道：『火爐邊坐成佳話，玉燭歌清聽野樵。』」
J36nB369_p0923c30║元旦，上堂。「威音那畔嘉猷，古佛堂前景致。冠古冠今
J36nB369_p0924a01║無異，徹頭徹尾常新。」乃擊拂子一下，曰：「山僧今日盡
J36nB369_p0924a02║情托出了也。有力大人能擔荷得去，將舊時窠臼一
J36nB369_p0924a03║腳趯翻，別轉機輪，全體作用。熙然布劫外祥光，廓爾
J36nB369_p0924a04║轉域中泰運。國治邦寧，民安物阜。祖園春燠，法海冰
J36nB369_p0924a05║融。萬彙俱遂欣榮，四生均陶化日。世界一時平等，聖
J36nB369_p0924a06║凡曾不異同。衲僧家己事未得發明，他緣不能湊合，
J36nB369_p0924a07║不必深憂重慮。何謂？皇風一片渾無畛，春色千奇在
J36nB369_p0924a08║繡楹。」
J36nB369_p0924a09║肅眾，上堂。「細吹無孔笛，亂打寬皮鼓，釅茶八九盃，戲
J36nB369_p0924a10║笑三五日。觀音大士從傍破顏拊掌，大聲喝彩道：『佛
J36nB369_p0924a11║之心兮不覆藏，祖之髓兮都擠出，境界風所高，般若
J36nB369_p0924a12║力愈大。』文殊、普賢正言厲色曰：『汝等以思惟心測度
J36nB369_p0924a13║如來大圓覺海，如人以手撮摩虛空，秖益自勞，無濟
J36nB369_p0924a14║于事。』三箇老古錐互相爭論不已，拄杖子聽見，乃以
J36nB369_p0924a15║直判斷曰：『觀音大士固然和以優賢，不應以冬瓜印
J36nB369_p0924a16║子妄搭。文殊、普賢雖是肅以蒞眾，未免法令過嚴，各
J36nB369_p0924a17║與三十棒趁出。』且道利害在甚麼處？不見道：執之失
J36nB369_p0924a18║度，必入邪路。」
J36nB369_p0924a19║退院，小參。「鈍牯輪耕祖父田，茫茫業識已三年，苔路
J36nB369_p0924a20║滑蹄恒自忖，芒繩纏鼻任人牽。盤旋泥水真堪笑，憔
J36nB369_p0924a21║悴風霜孰可憐？上下人情慵浹洽，紛紜毀譽理當然。
J36nB369_p0924a22║利生接物同春夢，捄弊扶危歎力綿，正法凋殘心耿
J36nB369_p0924a23║耿，祖園仍復艸芊芊。定策籌時勤舊智，搪風抵露股
J36nB369_p0924a24║肱賢，梵宮雍肅帡幪德，龍象飽參檀信緣。惟我羞慚
J36nB369_p0924a25║深細想，曾無一得好流傳，慶快犁耙離項背，輕身至
J36nB369_p0924a26║樂勝三禪。此去優游無變異，垂楊芳草看雲眠，更問
J36nB369_p0924a27║渠儂端的處，月在青天水在川。」
J36nB369_p0924a28║復舉：「金峰和尚上堂曰：『事存函蓋合，理應箭鋒拄。還
J36nB369_p0924a29║有人道得麼？若有，出來道得相應，金峰分半院與他
J36nB369_p0924a30║住。』時有僧纔出，峰曰：『相見易得好，共住難為人。』便下
J36nB369_p0924b01║座。」師曰：「稽功必以事為的，論賞必以言為符。者僧不
J36nB369_p0924b02║諒才度能，將強據而驟奪之；金峰不攷功審勣，既許
J36nB369_p0924b03║與而復吝惜。從古到今，不能清楚。山僧不似金峰有
J36nB369_p0924b04║口無心，有一句子，千聖莫分彼此，萬人難辨去留。有
J36nB369_p0924b05║人道得恰好，雲門院子盡情分付。設有人出，但曰：『且
J36nB369_p0924b06║緩緩著。今日天晚，總到明朝交代。』」
J36nB369_p0924b07║退院，上堂。僧問：「久親猊座，未敢輕扣玄音；末後當陽，
J36nB369_p0924b08║要聞法王獅奏。」師曰：「仙子持金碗，佳人罷錦梭。」曰：「果
J36nB369_p0924b09║然塗山鑑水非同調，別有驚天動地聲。」師曰：「上座固
J36nB369_p0924b10║樂矣，山僧也快哉！」曰：「只如雙鳳凌巢、一龍出海又作
J36nB369_p0924b11║麼生？」師曰：「日後再來，有人與你道。」乃曰：「三載濫竽，慚
J36nB369_p0924b12║色既多面上；寸功匪立，恢崇徒切心中。一言有乖于
J36nB369_p0924b13║度，大違上祖典謨；一行不蹈于常，知辱先師化軌。所
J36nB369_p0924b14║以高低普應，莫非合水和泥；毀譽不移，正是將南作
J36nB369_p0924b15║北。田頭也到，地上也到，閒時也說，忙處也說，可謂徹
J36nB369_p0924b16║骨徹髓、盡心盡力了也。若據明眼證驗將來，卻道怠
J36nB369_p0924b17║玩過時，陶鑄洪規弛廢，不以佛法為事，有失龍象所
J36nB369_p0924b18║望，不覺抓著山僧痛處，只得向法堂前高聲唱道：『大
J36nB369_p0924b19║眾，大眾！如是，如是！要識他家全意氣，飛鴻踏雪思優
J36nB369_p0924b20║游。』」（敘謝不錄。）
J36nB369_p0924b21║復舉：「長慶稜和尚拈拄杖示眾曰：『識得者箇，一生參
J36nB369_p0924b22║學事畢。』雲門偃曰：『識得者箇，為甚不肯住？』」師曰：「一箇
J36nB369_p0924b23║得少為足，一箇貪多無厭，二大老終非大人作略。山
J36nB369_p0924b24║僧則不然。」驀拈拄杖曰：「識得者箇，青山養拙不為晚，
J36nB369_p0924b25║綠水盟心未是遲。」
J36nB369_p0924b26║
J36nB369_p0924b27║
J36nB369_p0924b28║
J36nB369_p0924b29║
J36nB369_p0924b30║蔗菴範禪師語錄卷第六