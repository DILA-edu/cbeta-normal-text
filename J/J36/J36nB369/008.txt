J36nB369_p0929c01║蔗菴範禪師語錄卷八
J36nB369_p0929c02║侍者智愃錄
J36nB369_p0929c03║住嘉興東塔廣福寺語錄
J36nB369_p0929c04║康熙戊申六月八日入院。
J36nB369_p0929c05║山門。「福城東際，大塔廟中。一門深入，千聖從風。」拽杖
J36nB369_p0929c06║便入。
J36nB369_p0929c07║佛殿。「東舍拋梭，西家織錦。是假非真，有銓無準。若欲
J36nB369_p0929c08║親見如來，不消一哂。」
J36nB369_p0929c09║伽藍。「毘贊化元，樞衡中外，所賴同心。鉤簾歸燕，穴紙
J36nB369_p0929c10║出蠅，不勞著力。」
J36nB369_p0929c11║祖師。「靈峰家業、雞岫根基，總被者一隊漢播徙遷流，
J36nB369_p0929c12║如不改絃易轍，何由再見熙時？」
J36nB369_p0929c13║據室。「從上大老向者裏商量有句、無句，傳授大法、小
J36nB369_p0929c14║法，皆為互相欺誑。新長老且不然。」卓拄杖：「知止致質
J36nB369_p0929c15║徹，方訪放勿非。」
J36nB369_p0929c16║檀護疏。「孔夫子錦心繡口，胡達磨玉髓金精，盡在其
J36nB369_p0929c17║中，卻有些淆訛處，有煩對眾宣明。」
J36nB369_p0929c18║山門疏。「催倦鳥出幽谷，逼生魚入鬧籃。不是家親作
J36nB369_p0929c19║祟，敢將醜拙播揚。」
J36nB369_p0929c20║指法座，曰：「陽春高唱，和者寥寥；巴里興歌，同聲濟濟。
J36nB369_p0929c21║山僧今日也是隨風轉調去也。」乃陞座，拈
J36nB369_p0929c22║王臣檀護香畢，復拈曰：「春風裏未許生根，烈日中不
J36nB369_p0929c23║容長蔓。秘藏則市客驚疑，衒耀則時人怪笑。第三回
J36nB369_p0929c24║拈出，專為
J36nB369_p0929c25║傳曹洞正宗二十八世前住武林報恩寺愚菴老和
J36nB369_p0929c26║尚，以酬法乳。」遂斂衣趺坐。天寧和尚白椎曰：「法筵龍
J36nB369_p0929c27║象眾，當觀第一義。」師曰：「好箇第一義，被天寧和尚一
J36nB369_p0929c28║椎擊得粉碎。如有補綴虛空底妙手，出來相見看。」（問荅不錄）
J36nB369_p0929c29║乃云：「五十年前，我雲門師翁於福城東大塔廟處說
J36nB369_p0929c30║一切佛光明照耀法門時，有一句子狼藉在鴛鴦湖
J36nB369_p0930a01║畔、角里街頭，光踰日月、聲蓋古今，未見有盡心撈摸、
J36nB369_p0930a02║竭力丕承，致使風磨雲拭、艸蔽苔封。山僧操山陰夜
J36nB369_p0930a03║棹、拽檇李孤笻，受命而赴、觸熱而來，秖要求一箇向
J36nB369_p0930a04║石頭路上踏得著時，雖在熱熝熝時，自然遍體清涼；
J36nB369_p0930a05║或到冷冰冰地，管取通身和暖。自然皇風一片、道合
J36nB369_p0930a06║君臣、澤被萬方、情無背向，當為稱慶道：『雲門猶有好
J36nB369_p0930a07║兒孫在。』如其所止，猶在本處。此時天氣炎熱，姑待後
J36nB369_p0930a08║五日看。」
J36nB369_p0930a09║復舉：「青原思和尚因僧問：『如何是佛法大意？』原云：廬
J36nB369_p0930a10║『陵米作麼價？』」師云：「轉大人劫前之步，弘先民格外之
J36nB369_p0930a11║懷，青原老祖可謂垂衣裳而治，千載一時。爭奈者僧
J36nB369_p0930a12║志在竊祿，猶然門外趑趄，要知廬陵米價太遠在。今
J36nB369_p0930a13║日設有問新東塔：『如何是佛法大意？』但向他道：『暑澹
J36nB369_p0930a14║東皋三伏雨，涼生北牖一天風。』」結椎，下座。
J36nB369_p0930a15║當晚，小參。「秦山鏡水箇閒人，白鳥青猿意始親，彤管
J36nB369_p0930a16║忽傳天外命，重來鬧市強橫身。固知高提祖印、弘闡
J36nB369_p0930a17║宗猷，須積功於微塵數劫，能應身於恆河沙界，動靜
J36nB369_p0930a18║去來等皓月流空、光分眾水，卷舒出沒同白雲出岫、
J36nB369_p0930a19║影遍千山，或住囂塵大剎、或居葑蔀茅堂，事事廓劫
J36nB369_p0930a20║外真機、法法揚箇中妙旨，要他類也類他不齊、混也
J36nB369_p0930a21║混他不得，所以家聲浩大，門庭不致寂寥。山僧道德
J36nB369_p0930a22║既乏純全、施為絕無巧妙，秖學得箇雕蟲小技，將對
J36nB369_p0930a23║大眾試之。」遂豎拂子，「新玉板、舊犀椎，木人拍手、野老
J36nB369_p0930a24║掀眉，短長任意，縱橫吹卓一下，此般風韻少人知。」
J36nB369_p0930a25║復舉：「石霜因僧問：『真身還出世也無？』霜曰：『不出世。』僧
J36nB369_p0930a26║曰：『爭奈真身何？』霜曰：『琉璃瓶子口。』」師曰：「石霜玉壺中
J36nB369_p0930a27║高歌夜月，閬苑裏坐嘯春風，被者僧輕輕一拶，便乃
J36nB369_p0930a28║逐煙火於人間，望僊山若天上。雖然，要見石霜也大
J36nB369_p0930a29║難。何故？石女驚回夢，月明在畫樓。」
J36nB369_p0930a30║上堂。「爍石流金，通身白汗。短巷長街，周行踏遍。接官
J36nB369_p0930b01║亭深為攢眉，奚家橋甚生憂患。福城寶塔誠，迷津蘭
J36nB369_p0930b02║櫂實。暗室明燈，肯作蹶泥委蚹。山僧今晚提持向上
J36nB369_p0930b03║風規，要與諸仁同一心眼，同一受用。大家策起眉毛
J36nB369_p0930b04║看。」遂擊拂子，「以此得入。乘雲不用覓丹梯。」
J36nB369_p0930b05║上堂。「默無為以養志，墮在孤峰頂上；語大暢而隨流，
J36nB369_p0930b06║落在鬧市街頭。若謂語默雙遣，神龍困於寒潭；如曰
J36nB369_p0930b07║語默全彰，彩鳳縈於金網。山僧有箇倜儻句，舉似大
J36nB369_p0930b08║眾。」拍禪床，「世間樂事千般美，爭似清閒一味高？」
J36nB369_p0930b09║上堂。舉：「盤山曰：『諸禪德可中學道，似地擎山，不知山
J36nB369_p0930b10║之孤峻；如石含玉，不知玉之無瑕。若如此者，是真出
J36nB369_p0930b11║家。』」師曰：「盤山恁麼道，有過秦山者，或顧瞻於留連；有
J36nB369_p0930b12║懷楚壁者，或矜持於利害。其或如是出家，誠謂生死
J36nB369_p0930b13║流浪。大眾！且道盤山是？東塔是？有檢點得出，實不枉
J36nB369_p0930b14║披法服；如辯不得，浮雲知逆旅，白日莫蹉跎。」
J36nB369_p0930b15║上堂，謝眾檀護齋。豎拂子曰：「此是世出世間一切聖
J36nB369_p0930b16║人所證底三昧，已拋向諸仁面前了也。惟能達本窮
J36nB369_p0930b17║源，則知從上門風如杲日昇天，同一照臨；眾流入海，
J36nB369_p0930b18║同一鹹味。不分貴賤賢愚，說甚涇渭清濁？若也得其
J36nB369_p0930b19║全體，鬧市紅塵，主賓互換，和光混俗，偏正得宜。整治
J36nB369_p0930b20║東魯家風，不借別人手腳；斟酌西來大意，肯惜自己
J36nB369_p0930b21║眉毛。有時帝命傍分，化才密運；有時全真養素，文彩
J36nB369_p0930b22║不彰。若也顯其大用，把天關捩轉，將大海趯翻，蕩邊
J36nB369_p0930b23║邪異徑，示中正坦途，縱橫絕跡無私，逆順皆成方便。
J36nB369_p0930b24║奇特果然奇特，淆訛太煞淆訛，待山僧勘破伊。」擊拂
J36nB369_p0930b25║子曰：「受囑允在當年，秉衡實惟今日。」
J36nB369_p0930b26║白洋朱檀越同自由、洞明、雪照、復古，鏡清寺請上堂。
J36nB369_p0930b27║「於一毛端現寶王剎，坐微塵裏轉大法輪，我佛世尊
J36nB369_p0930b28║固是一多無礙、舒卷自由，終於功勳邊著倒。須知盡
J36nB369_p0930b29║乾坤大地無一物不現寶王剎，盡十方世界無一時
J36nB369_p0930b30║不轉妙法輪，稱古不必有，論今不必無，所以恂興者
J36nB369_p0930c01║裏水清似鏡、山翠如屏，蘆花颺白、楓葉成丹，妙寶剎
J36nB369_p0930c02║境不屬變遷，晚村人語、野艇漁歌，雞鳴月下、犬吠煙
J36nB369_p0930c03║中，大法輪音曾無生滅。若當人正眼洞明、岸眉照雪，
J36nB369_p0930c04║分曉無惑，不疑佛、不疑祖，不疑古、不疑今，不疑成、不
J36nB369_p0930c05║疑壞，能如是，奚待檀那深思遠慮、籌畫經營，然後謂
J36nB369_p0930c06║輪奐重新、法輪再轉耶？可令釋迦老子滿面慚惶，山
J36nB369_p0930c07║僧亦通身白汗，敢將餘事謾汝諸仁。」拈柱杖，「寶剎現
J36nB369_p0930c08║也，還見麼？」卓一下，「法輪轉也，還聞麼？縱使聞見無有
J36nB369_p0930c09║錯謬，猶是諸仁自謾。何謂？往來成今古，日月自常新。」
J36nB369_p0930c10║顯聖埽塔，眾請上堂。「若耶溪把斷要津，涓滴不流；香
J36nB369_p0930c11║爐峰橫亙太虛，群山落翠。行如來慈，摧怨破敵，以平
J36nB369_p0930c12║等慧陶聖鑄凡，喝水成冰，法法森嚴，蒸砂作飯，人人
J36nB369_p0930c13║可飽，非堂頭法兄，安能大暢宗猷、光斯盛業？惟我愚
J36nB369_p0930c14║菴先老人有一段真實事，誠切醒人，掉在雲門路上，
J36nB369_p0930c15║未見有據實商量，今到祖翁家裏，對家裏人纔好分
J36nB369_p0930c16║析。」豎拂子，「從上推此最為尊貴，幾多人紛錯如織，揚
J36nB369_p0930c17║古路兮匪遙，傾素懷兮促膝。」擊拂子，「此事分明試甄
J36nB369_p0930c18║別。」
J36nB369_p0930c19║上堂。「入院纔方半年，出門忽經四月，歸來細問短長，
J36nB369_p0930c20║靡不眉毛撕結。所需日用艱難，債負連催累逼，偏愛
J36nB369_p0930c21║相聚過冬，要合舊規古轍。般般手裏撮空，事事水中
J36nB369_p0930c22║撈月，因斯徹底思量，露盡生平醜拙。惟有大段關心，
J36nB369_p0930c23║可對諸仁直說，翻身脫落枕頭，切莫驚人叫屈。喝！」
J36nB369_p0930c24║上堂。「昨日雨，今日晴，不容計較，秖要識得自己。饑即
J36nB369_p0930c25║餐，倦即臥，我當為汝保任此事，終不虛也。」驀豎拂子：
J36nB369_p0930c26║「者箇是山僧分上底，如何是諸人自己之事？」良久，擊
J36nB369_p0930c27║拂子，「風冷天寒，不勞久立。」
J36nB369_p0930c28║上堂。「商量打七，七期已畢。蚤起晏眠，費盡勞力。人人
J36nB369_p0930c29║有箇本來面，究竟不識。其實要識也不難。」擲拂子，「慚
J36nB369_p0930c30║愧不堪言，宋人遇周客。」
J36nB369_p0931a01║請監寺、知事、知浴、侍者，上堂。「祖胤繁時，能長能久；宗
J36nB369_p0931a02║猷奕世，無塞無壅。所賴同心一德者，堪任其重，克耐
J36nB369_p0931a03║其艱，上下謙和，高低響應。譬如寶印當空，重重顯妙；
J36nB369_p0931a04║金梭夜織，文彩縱橫。不循名，則名飛剎海；無求譽，則
J36nB369_p0931a05║譽藹江湖。豈似趙州在東廝頭，呼喚文遠，臭氣薰蒸？
J36nB369_p0931a06║設要褫剝一切人鶻臭布衫，俾伊襟期裂破，脫體風
J36nB369_p0931a07║流，必須入水，乃見長人。有者道：『此箇事業，談則容易，
J36nB369_p0931a08║行實煩難。』據山僧看來，也無易，也無難，弟兄努力忘
J36nB369_p0931a09║疲猒，自有春風上畫欄。」
J36nB369_p0931a10║除夜，小參。「三三一九，四四十六，恁麼道，人人謂從曠
J36nB369_p0931a11║劫來底事極是分明，毫無錯謬，見聞覺知，天真而妙，
J36nB369_p0931a12║穿衣喫飯，不用思惟，坐無為床，飲太平酒，其為歡喜
J36nB369_p0931a13║無量。及乎道三三不是一九，四四亦非十六，箇箇手
J36nB369_p0931a14║腳忙亂，意識紛馳，蓋因瓢笠孤征，雲山萬里，艸鞋底
J36nB369_p0931a15║不曾踏著正脈，見人說是亦以為是，見人說非亦以
J36nB369_p0931a16║為非，故到臘月三十日，顛倒迷昧，觸緒憂愁，向來貪
J36nB369_p0931a17║得小利，如今大事不成也。然則山僧有箇方便，是也
J36nB369_p0931a18║無歡喜，不是也無憂愁，又恐諸人不肯聽信，看拄杖
J36nB369_p0931a19║出來，善能和會。」拈拄杖卓一下，曰：「一言以蔽。」
J36nB369_p0931a20║復舉：「長蘆真歇了和尚曰：『處處覓不得，只有一處不
J36nB369_p0931a21║覓自得。且道是那一處？』良久曰：『賊身已露。』」師曰：「長蘆
J36nB369_p0931a22║老祖揄揚劫外家風，可謂舉逸民欲使天下歸心。然
J36nB369_p0931a23║究竟那一處猶屬茫然，不能指示。大眾！要知那一處
J36nB369_p0931a24║麼？鯨音一吼驚回夢，牆角梅花總是春。」
J36nB369_p0931a25║上元，上堂。「纔見賀新年，倏忽元宵節，多時不說禪，舌
J36nB369_p0931a26║頭硬似鐵。可怪然燈佛，誘人向光影中鷹頭鶻腦東
J36nB369_p0931a27║湧西沒，長者探頭太過，短者視之不及。山僧素所醞
J36nB369_p0931a28║藉底，被伊盡情漏洩。且道漏洩箇甚麼？鬧市笙歌夜，
J36nB369_p0931a29║畫堂月一檐，若是知音者，吾今不再三。」喝一喝。
J36nB369_p0931a30║結制，小參。「一向嫌富貴態度，今夜逞冷澹家風，所謂
J36nB369_p0931b01║內空、外空、倉廩空、鹽醬空，惟有諸人心地不空；心地
J36nB369_p0931b02║若空，敢保及第而歸，一場富貴。一向說廣大境界，今
J36nB369_p0931b03║夜談狹小規模，所謂人少、事少、寮舍少、受用少，惟有
J36nB369_p0931b04║諸人妄想不少；妄想若少，管取馳求頓息，慶快平生。」
J36nB369_p0931b05║拈拄杖，曰：「拄杖子道：『既為長老，當說佛法，提振綱宗。
J36nB369_p0931b06║因甚只說閒話？』」卓拄杖，曰：「山僧被拄杖子勘破。」
J36nB369_p0931b07║結制，上堂。「日暖芳郊，風和紫陌，福城道岸柳眼垂青，
J36nB369_p0931b08║村巷竹籬梅花似雪，萬年公子醉舞狂歌，百歲童兒
J36nB369_p0931b09║快騎竹馬。據實而論，正是窮子未歸，風塵落魄。所以
J36nB369_p0931b10║東塔灶無傳火之薪、罌無鼠耗之粒，欲開箇陳年冷
J36nB369_p0931b11║飯舖面，不拘是凡是聖、神來鬼來，總教他高懸缽袋、
J36nB369_p0931b12║脫卸艸鞋，永歇馳求，頭本不失。雖曰風冷一堂，卻也
J36nB369_p0931b13║意明千古，其奈東廝頭三三兩兩，浴鍋裏擾擾紛紛，
J36nB369_p0931b14║訕笑者多，相知者少。試問大眾：笑者笑其何事？知者
J36nB369_p0931b15║知箇甚麼？」卓拄杖，曰：「驚蟄時到，雷乃發聲。」
J36nB369_p0931b16║上堂。「靈雲睹桃花，眼中有眚；香嚴聞擊竹，耳裏無竅。
J36nB369_p0931b17║東塔遊人作隊，翔翰成群，或夕或朝，自相喧聒。如何
J36nB369_p0931b18║得恰好去？亭午日高春色暖，衡門笑指畫圖看。」
J36nB369_p0931b19║上堂。「天地日月，萬物性情，古無變異，今亦不差。可怪
J36nB369_p0931b20║當年胡達摩，萬里重溟，九年面壁，好與三十棒。且道
J36nB369_p0931b21║過在甚麼處？」良久曰：「雨息天無際，風高樹有聲。」
J36nB369_p0931b22║上堂。「雜花林裏，日鬧青雞；明月汀前，斜飛白鷺。大家
J36nB369_p0931b23║識取本來面目，若到一口氣不來，道箇春光無向背，
J36nB369_p0931b24║花枝任短長，堪作甚麼？」豎拂子，「三世諸佛在拂子頭
J36nB369_p0931b25║上奮無礙神力，出妙寶音聲，道：『一法諸法宗，諸法一
J36nB369_p0931b26║法攝，法本不相礙，三際亦復然。既是萬法歸一，究竟
J36nB369_p0931b27║一歸何處？』」以拂子劃一劃，「苟違斯義，則同衾以疑。」
J36nB369_p0931b28║上堂。「二月十五，春光過半。風雨洗天，村歌動地。花明
J36nB369_p0931b29║曲岸，鳥語深林。機玄曉徑，迥絕今時。句入寒梅，全該
J36nB369_p0931b30║劫外。率此而知，標格可見。猶有在背地裏冷言冷語
J36nB369_p0931c01║道：『東塔長老鉗錘不妙、鍛鍊不精，無法為人說，無禪
J36nB369_p0931c02║與人參，未嘗見其施疾雷閃電之用以啟矇瞶。何也？』」
J36nB369_p0931c03║喝一喝，曰：「非曠達宏識，不能明見若此。」
J36nB369_p0931c04║上堂。舉：「玉泉皓禪師因僧入室次，有狗子在傍，泉叱
J36nB369_p0931c05║一聲，狗子便去。泉曰：『狗子卻會，你卻不會。』」師曰：「玉泉
J36nB369_p0931c06║大權柄在掌握，納英靈入彀中，可謂竭盡機思，未免
J36nB369_p0931c07║無事生事。者僧恰似飽參底人，雖逢御膳而不願餐，
J36nB369_p0931c08║終是不尷不尬，揀點來總與三十棒。其中利害，三十
J36nB369_p0931c09║年後有人知在。」
J36nB369_p0931c10║上堂。舉：「仰山因僧問：『法身還解說法也無？』仰曰：『我說
J36nB369_p0931c11║不得，別有一人說得。』僧曰：『說得底人在甚麼處？』仰推
J36nB369_p0931c12║出枕子。溈山曰：『寂子用劍刃上事。』」師曰：「調高韻古，流
J36nB369_p0931c13║出胸襟，洋洋之美，無可為喻。若是劍刃上事，仰山直
J36nB369_p0931c14║是未在。或有問山僧：『法身還解說法否？』亦曰：『我說不
J36nB369_p0931c15║得，別有一人說得。』『說得底人在甚麼處？』但曰：『五以天
J36nB369_p0931c16║下讓，漢風所以高世。』」
J36nB369_p0931c17║上堂。「正直捨方便，但說無上道。」卓拄杖，「菩薩聞是法，
J36nB369_p0931c18║疑網皆已除。秖如角里街頭紅塵四合，雙溪橋下綠
J36nB369_p0931c19║水長流，酒樓上歌聲宛轉，肉店中笑語從容。既無委
J36nB369_p0931c20║曲，自不疑惑。現前大眾，如何堪任？」擲拄杖，「達人大觀，
J36nB369_p0931c21║馳驟合度。」
J36nB369_p0931c22║晚參。拈拄杖，曰：「者箇說有，執筌失旨；者箇言無，懷寶
J36nB369_p0931c23║迷邦。若要眾德以之繁廣，諸門由是圓通，有藉大眾
J36nB369_p0931c24║出來道一句。」良久，曰：「道廣逢人少，村醪見客多。」
J36nB369_p0931c25║尼道真、恆修祝師壽，請上堂。「如今者世尊，從生及出
J36nB369_p0931c26║家，得道轉法輪，亦以方便說。者些艸料非圖造次，羊
J36nB369_p0931c27║鹿情性大小不同，愚智程途短長有異，我看黃面老
J36nB369_p0931c28║漢注意設心如是而已。山僧則不然，從生至出家令
J36nB369_p0931c29║年五十，水際山巔煙雲開斂，春寒夏熱時令不違，饑
J36nB369_p0931c30║來喫飯、倦則高眠，雖示種種大垂平等，別無長處，何
J36nB369_p0932a01║可慶？何可讚？獨有發憤奮起者，一櫂修途，不憚驚濤
J36nB369_p0932a02║險阻，直抵福城，要觀格外繁華、劫前黼黻，豈可以佛
J36nB369_p0932a03║法當人情？」遂豎拂子，曰：「唯此一事實，餘二則非真。」
J36nB369_p0932a04║尼智聞薦母，請上堂。「綠暗紅稀，鳥啼深樹，堂閣洞開，
J36nB369_p0932a05║曾無障礙。利根猛達之人橫身直入，則眼所見、足所
J36nB369_p0932a06║履，種種諸法悉是本有。處眾生而業海遷流，生死相
J36nB369_p0932a07║續，也不曾遺失一毫；在諸佛而法身圓滿，妙用無窮，
J36nB369_p0932a08║也不曾增益一釐。東塔尋常有一張大口，也解談天
J36nB369_p0932a09║說地、謾漢欺胡，如今秖堪挂壁，敢復有所指示？有箇
J36nB369_p0932a10║尼智聞適才問曰：『我母死了燒了，還在裏許受用也
J36nB369_p0932a11║無？』山僧但拊掌大笑曰：『真人面前莫說假話。』」
J36nB369_p0932a12║師誕日，尼淨鼎請上堂。「畫梁上紫燕喃喃，好音在耳；
J36nB369_p0932a13║叢薄間黃鶯碌碌，實意分明。極靈利漢子都作境會，
J36nB369_p0932a14║卻言禪可參也、道可悟也，忽春忽夏、或雨或風，長年
J36nB369_p0932a15║意識紛飛，終日眉頭攢簇，被諸方肯重時，酌東海以
J36nB369_p0932a16║稱尊、極南山而為敬，謂慶無不宜、始終不改，正眼視
J36nB369_p0932a17║之，大似無底砂盆，且拈過一邊。山僧父母未生前有
J36nB369_p0932a18║則奇特，因緣久祕而不輕意告人，今因石門鼎禪精
J36nB369_p0932a19║勤不捨，再三咨決，是事云何？豈得不盡情說與諸仁？」
J36nB369_p0932a20║良久，曰：「午上有齋喫，不須叫肚饑。」
J36nB369_p0932a21║蔡彼度請上堂。舉：「教中道：『有大智慧人，一念發道心，
J36nB369_p0932a22║必成無上尊。』不生疑惑者……」豎拂子，曰：「莫不依憑者箇。
J36nB369_p0932a23║所以三世諸佛憑著者箇，塵剎現身，淺深類應；歷代
J36nB369_p0932a24║祖師憑著者箇，葉葉傳芳，燈燈相續；天下善知識憑
J36nB369_p0932a25║著者箇，抽釘拔楔，逆順皆可；衲子憑著者箇，放捨身
J36nB369_p0932a26║命，隨處得宜；現前居士憑著者箇，安住善根，心無退
J36nB369_p0932a27║轉；山僧憑著者箇，意不在言，來機亦赴。」擊拂子：「果是
J36nB369_p0932a28║具大智慧、疑惑不生者，即者箇也無著處。」擲拂子。
J36nB369_p0932a29║佛誕，解制，上堂。卓拄杖曰：「其音和雅，眾響克諧。要迭
J36nB369_p0932a30║唱迭和，悠悠古今。肯向者邊那邊，甘受餿餕氣息。即
J36nB369_p0932b01║使釋迦老子，不避喪身失命，鑽出頭來說道：『靜而莫
J36nB369_p0932b02║動纖塵，動則任窮法界。』恐諸仁未必相信。我有微妙
J36nB369_p0932b03║伽陀，於動於靜無所分別，與你說了。言上天台去，行
J36nB369_p0932b04║須過五臺。」復卓一下。
J36nB369_p0932b05║出隊歸，上堂。「鴛鴦湖邊，無心呼艇去；山陰道上，有伴
J36nB369_p0932b06║喚舟還。兩月之中，風雨觀人事之幻，跋涉忘苦身之
J36nB369_p0932b07║勞，說箇生死無常、光陰迅速，汝等已是猒聽。憶過錢
J36nB369_p0932b08║塘江時，有則奇特因緣舉似大眾：潮平兩岸闊，風正
J36nB369_p0932b09║一帆懸。」
J36nB369_p0932b10║上堂。舉：「曹山因僧侍立，山曰：『今日可殺熱。』曰：『是。秖如
J36nB369_p0932b11║恁麼熱，向甚麼處迴避？』山曰：『向鑊湯爐炭裏迴避。』曰：
J36nB369_p0932b12║『鑊湯爐炭裏作麼生迴避？』山曰：『眾苦不能到。』」師曰：「不
J36nB369_p0932b13║以世界炎涼易其行止，非因境物遷推違其時候，曹
J36nB369_p0932b14║山家法固可經天緯地、貫徹古今，然就中猶有滲漏
J36nB369_p0932b15║在。東塔門下又且不然，有問：『鑊湯爐炭裏作麼生迴
J36nB369_p0932b16║避？』但向他道：『適意自能忘好醜，從來真率見英雄。』」
J36nB369_p0932b17║解夏，上堂。「颯颯秋風撼塔鈴，飄飄梧葉墮空庭，試問
J36nB369_p0932b18║參玄湖海客，由來本分可相應？若相應也，日月不離
J36nB369_p0932b19║藤笠上，溪山總在艸鞋邊，二六時瀟灑無拘，一切處
J36nB369_p0932b20║風流自在；其或未得相應，寺橋話別，旅館尋思，途路
J36nB369_p0932b21║波吒，精神浪費。山僧不惜眉毛為汝註破：生平難就
J36nB369_p0932b22║緒，兩鬢易成絲。」
J36nB369_p0932b23║師誕日，眾弟子送法衣，請上堂。「人人有箇本命元辰，
J36nB369_p0932b24║各各有片袈裟地面，皆由自己不知下落，迷正信路、
J36nB369_p0932b25║失妙慧門，故嫌短算者謂時速電光、愛長年者欲壽
J36nB369_p0932b26║同劫石，簡點來盡屬妄緣，終成隔礙。果有頭腦清楚、
J36nB369_p0932b27║洞徹源底，春往秋來、飢餐渴飲，動不違時、靜不失候，
J36nB369_p0932b28║舉措消歸自己、縱橫不墮前塵，乃能金刀細剪裁成
J36nB369_p0932b29║諸佛乾坤、玉線暗穿緝就列祖榜樣，舒則機機互應、
J36nB369_p0932b30║法法該羅，卷則千佛無以傳授、群魔不得聞名。若也
J36nB369_p0932c01║舒卷絕跡、彼此忘形，延促均歸一旨、始終匪越剎那。
J36nB369_p0932c02║到者裏說箇未離兜率、已降皇宮，未出母胎、度人已
J36nB369_p0932c03║畢，猶為賸語。」顧左右，曰：「汝等還信得及麼？若信得及，
J36nB369_p0932c04║我觀久遠猶若今日；如不信，杷柄在山僧手裏再聽
J36nB369_p0932c05║處分。」豎拂子，曰：「此箇明明無向背，大家俱是舍那身。」
J36nB369_p0932c06║受越州東關天華寺請，上堂。「放曠於威音那畔，重自
J36nB369_p0932c07║己如泰山，太殺尊貴；淋漓於今世門頭，輕諸聖若鴻
J36nB369_p0932c08║毛，猶為狼藉。據實而論，無非村帘醉客規模，未是衲
J36nB369_p0932c09║僧全該妙挾。故要擔荷過量事，須得過量人，正偏兼
J36nB369_p0932c10║到，情謂俱忘，說中無說路、行中無行跡，總千岐而得
J36nB369_p0932c11║旨、攝一切以歸根。一處明，千處萬處騰輝；一機轉，千
J36nB369_p0932c12║機萬機相應。如是，則居五山宛在天華，明月在天，隨
J36nB369_p0932c13║波影現；住天華不異五山，白雲出岫，無意去來。庶使
J36nB369_p0932c14║祖父家聲綿綿不墜，浮幢剎海面面常新。豈可愚頑
J36nB369_p0932c15║似某者，言行未出庸流，名實不孚上下？承耆舊檀越
J36nB369_p0932c16║謬加推獎，恐令明眼以作笑端。既不容辭謝，感與愧
J36nB369_p0932c17║并，敢向真實人說句真實話。」召專使，曰：「還知真實話
J36nB369_p0932c18║麼？欲衍嘉猷千載事，同堅鐵石萬年心。」
J36nB369_p0932c19║上堂。「夫為長老者，應說些佛法、談些禪道，與諸仁究
J36nB369_p0932c20║竟大事因緣，豈可長年碌碌、終日皇皇？非孤笻觸熱
J36nB369_p0932c21║而往，則扁舟載月而歸，不惟孤負諸仁，亦乃埋沒自
J36nB369_p0932c22║己。當此時也，鴻鴈來賓，豺乃祭獸，菊有黃花，蟄蟲咸
J36nB369_p0932c23║俯，世出世間法法成就。山僧今夜少閒，因有舊日風
J36nB369_p0932c24║格，特與諸仁說了。」良久，擊拂子，曰：「斯言不渝。」
J36nB369_p0932c25║上堂。「蕭蕭黃葉滿庭，颯颯秋風一陣。觸著毛骨俱寒，
J36nB369_p0932c26║說與諸人不信。時常冷地思量，實是心焦氣悶。此事
J36nB369_p0932c27║久不提持，今朝豈復慳吝。」良久，驀喚大眾，眾回首。師
J36nB369_p0932c28║曰：「汝等若勿生疑，決定自知少分。」
J36nB369_p0932c29║結制，小參。「五山無語向人傾，聽說先宗舊典型，生死
J36nB369_p0932c30║路遙無定止，從今驢腳好消停。所以，過量漢胸中自
J36nB369_p0933a01║有文武隆平之制，江南塞北無非本地風光，春熱秋
J36nB369_p0933a02║寒總是現成受用，豈肯觀強弱之形、聽三軍之令，向
J36nB369_p0933a03║別人面上看氣色冷暖？其或意識奔馳、情緣紛擾，我
J36nB369_p0933a04║知你到一口氣不來時，一毫不能假借，不若如今七
J36nB369_p0933a05║尺單頭有箇真實名號，各自記取。」
J36nB369_p0933a06║復舉：「德山因雪峰問：『從上宗乘，學人還有分也無？』山
J36nB369_p0933a07║打一棒曰：『道甚麼？』峰曰：『不會。』明日復上請益，山曰：『我
J36nB369_p0933a08║宗無語句，實無一法與人。』峰於此有省。丹霞淳和尚
J36nB369_p0933a09║曰：『德山恁麼道，只知入草求人，不覺通身泥水，只具
J36nB369_p0933a10║一隻眼。丹霞則不然，我宗有語句，金刀剪不開，深深
J36nB369_p0933a11║玄妙旨，石女夜懷胎。』」師曰：「仁恕首途，威雄載道，在德
J36nB369_p0933a12║山無以過也。手握王綱，口含天憲，惟丹霞所能當之。
J36nB369_p0933a13║然則二大老，一箇說有，一箇說無，終被後人檢點。設
J36nB369_p0933a14║有問五山：『從上宗乘，學人還有分也無？』但道：『得意當
J36nB369_p0933a15║年堪一笑，安心此日在三椽。』」
J36nB369_p0933a16║結制，上堂。良久，曰：「踏過萬疊雲山，看遍五湖煙景。旅
J36nB369_p0933a17║亭草店，獨宿高眠；鬧市紅塵，酣歌醉舞。心裏不為是
J36nB369_p0933a18║非惑亂，境上不為逆順遷移。究竟論之，正是在人家
J36nB369_p0933a19║屋簷下、墻壁邊，東鑽西撞底功幹。堂奧中有天曉不
J36nB369_p0933a20║露底風規，未曾窺見。既不辭風雨到五山來，可謂入
J36nB369_p0933a21║門矣、陞堂矣。要見堂奧中事，有何難哉？」卓拄杖，曰：「九
J36nB369_p0933a22║旬三箇月，放膽好安心。」
J36nB369_p0933a23║上堂。「悟底人，好惡長短，一一分明；迷底人，高低上下，
J36nB369_p0933a24║頭頭不昧。語不相違，句無向背。此二種人到面前，如
J36nB369_p0933a25║何分他是迷是悟？分別得出，許你參學眼正。若分別
J36nB369_p0933a26║不來，山僧謾汝去也。」以如意擊案一下，曰：「樊噲闖鴻
J36nB369_p0933a27║門。」
J36nB369_p0933a28║上堂。「樹密鳥聲和，夜清月色好。達磨會不來，面壁空
J36nB369_p0933a29║懊惱。諸人如會得，隨意村醪飲一杯。若理會不來，謫
J36nB369_p0933a30║僊去後相知少。」喝一喝。
J36nB369_p0933b01║上堂。「一口氣不來，向甚麼處去？極是十分好語，聽者
J36nB369_p0933b02║如風過耳。秖問你：即今在甚麼處？或有承當底，出來
J36nB369_p0933b03║將錯就錯，其奈五山未肯點頭在。何故？千里未雄鴻
J36nB369_p0933b04║鵠志，一枝喜托是鷦鷯。」
J36nB369_p0933b05║上堂。舉：「投子青禪師因僧問：『師唱誰家曲？宗風嗣阿
J36nB369_p0933b06║誰？』子曰：『威音前一箭，射透兩重山。』僧曰：『相傳底事如
J36nB369_p0933b07║何？』子曰：『全因淮地月，得照郢陽春。』僧曰：『恁麼則入水
J36nB369_p0933b08║見長人也。』子曰：『只知荊玉異，那辨楚王心？』僧禮拜，子
J36nB369_p0933b09║以拂擊之。」師曰：「展托先猷，恢彰舊業，投子和尚當不
J36nB369_p0933b10║後達摩開疆少室、衍祚新豐，綿綿若此。但相傳底事，
J36nB369_p0933b11║恐者僧鹵莽承當，似無轉變。山僧今夜分疏不來，明
J36nB369_p0933b12║日為眾說破。」
J36nB369_p0933b13║上堂。「風霜操其常柄，毀譽任其眾言，笑古人之未能，
J36nB369_p0933b14║忘自己之無猒。此山僧三十年前親證法門，今日舉
J36nB369_p0933b15║似大眾。」拍案一下，曰：「但自歇狂，莫從他覓。」
J36nB369_p0933b16║上堂。「釋迦已過去也，何必追思？彌勒猶未來也，不消
J36nB369_p0933b17║預慕。正當今日，汝等有智者，切勿生餘疑。且道不疑
J36nB369_p0933b18║箇甚麼？我是英雄大丈夫。」
J36nB369_p0933b19║上堂。「終日穿衣，不曾挂著寸絲，是凍不殺底樣子；終
J36nB369_p0933b20║日喫飯，不曾嚼著粒米，是餓不死底規模。大丈夫不
J36nB369_p0933b21║由也。試問諸人：如何是大丈夫事？樂意風塵似故園，
J36nB369_p0933b22║江鴻不必傳消息。」
J36nB369_p0933b23║上堂。舉：「僧問雲門：『學人正在迷途，請師一接。』門曰：『道
J36nB369_p0933b24║甚麼？』」師曰：「雲門披籬撤棘，示以坦途，可謂為人徹困，
J36nB369_p0933b25║看來猶欠一著在。者僧識路茫茫，雖受恩，恐未能存
J36nB369_p0933b26║心於必報。設問山僧：『學人正在迷途，請師一接。』向他
J36nB369_p0933b27║道：『不接。』『為甚麼不接？』『我若接汝，則東西南北去也。』者
J36nB369_p0933b28║僧果是箇知恩達本底，自然平步康莊。山僧恁麼道，
J36nB369_p0933b29║也欠一著在。有人簡點得出，許他參學眼正；若簡點
J36nB369_p0933b30║不出，朔風正寒，不勞久立。」
J36nB369_p0933c01║上堂。「山門頭事，我先分付了也；僧堂裏事，汝已知有
J36nB369_p0933c02║了也。十二時中事若何？如商量不下，待山僧為汝指
J36nB369_p0933c03║出。」橫拄杖，以手度，曰：「恰好七尺。」
J36nB369_p0933c04║上堂。舉：「曹山因僧問：『學人通身是病，請師醫。』山曰：『不
J36nB369_p0933c05║醫。』僧曰：『為甚麼不醫？』山曰：『教汝求生不得、求死不得。』」
J36nB369_p0933c06║師曰：「曹山固有驚人之術，且無絕病之丹。若是山僧，
J36nB369_p0933c07║待他問：『學人通身是病，請師醫。』不妨道：『近前來與汝
J36nB369_p0933c08║診候。』看他動靜，便好與本分湯頭。敢保者僧出身白
J36nB369_p0933c09║汗，輕快生平。雖然，山僧恁麼道，也是對證施方、應病
J36nB369_p0933c10║與藥。要見極靈捷效者……」卓拄杖，曰：「庶幾其人歟！」
J36nB369_p0933c11║上堂。「錦繡纏於胸中，絲綸舒於掌上。奉重一人，高低
J36nB369_p0933c12║應制；權分多士，上下和平。寶鏡堂前，調無絃之瑟；福
J36nB369_p0933c13║城道上，響白雪之歌。到者裏，見得世尊拈起底分明
J36nB369_p0933c14║無惑，達摩直指底徹底不疑，也只許汝一半。若是那
J36nB369_p0933c15║一半，明日看。」
J36nB369_p0933c16║上堂。「三世諸佛，順水行船。歷代祖師，隨風轉舵。天下
J36nB369_p0933c17║老和尚，沙裏尋油，水中取火。五山門下，描不成，畫不
J36nB369_p0933c18║就，勿妄宣傳。諸人必有摩天之氣，動地之雄。出來試
J36nB369_p0933c19║箇手段。」良久，顧左右曰：「三千去後今誰是？」
J36nB369_p0933c20║上堂。舉：「廬山化城鑑禪師因僧問：『如何是和尚家風？』
J36nB369_p0933c21║鑑曰：『不欲說似人。』僧曰：『為甚卻如此？』鑑曰：『家醜不外
J36nB369_p0933c22║揚。』」師曰：「有事不言，貪榮惡辱。蓋化城器量未廣大也。
J36nB369_p0933c23║五山家風，設遇其人，好醜盡情播揚，絲毫不敢隱覆。
J36nB369_p0933c24║為甚卻如此？總要一切人知有。且道化城是？五山是？
J36nB369_p0933c25║出來說得有來由，拄杖子自有賞罰。」
J36nB369_p0933c26║上堂。「錦袍玉食時人所好，垢面髼頭時人所惡，是世
J36nB369_p0933c27║間人背寒向暖底意況。致身鬧市不為喧，縱步孤峰
J36nB369_p0933c28║不為靜，乃林下人隨腔換調底情懷。衲僧家都道：『我
J36nB369_p0933c29║行履處一切是了。』山僧卻言：『不是。』」拈拄杖：「君不見，鄰
J36nB369_p0933c30║炊暮煙歇，霜月四檐清。」卓一下。
J36nB369_p0934a01║上堂。「棒頭上，天迴地轉；一喝下，電卷星馳。德山、臨濟
J36nB369_p0934a02║慚皇殺人，向棒喝未施已前開得隻眼，不獨四方決
J36nB369_p0934a03║擇之志以酬，亦見少室高風未至寂寥。然則五山門
J36nB369_p0934a04║下放過則不可。」卓拄杖，喝一喝，下座。
J36nB369_p0934a05║上堂。「中人以上，可以語上也。英俊若聞，便應洗耳。中
J36nB369_p0934a06║人以下，不可以語上也。老婆舌頭，好說上下。孔夫子
J36nB369_p0934a07║且請過一邊。五山者裏，中人以上者也，與三十棒。中
J36nB369_p0934a08║人以下者也，與三十棒。何故？欲寬待人之禮，必無是
J36nB369_p0934a09║己之心。」
J36nB369_p0934a10║上堂。「嚴師之教，誨敕丁寧；善友之仁，愛助深厚。無非
J36nB369_p0934a11║口傳秘訣，耳度清風。其或東舍拋梭，西鄰織錦，不露
J36nB369_p0934a12║絲頭，全彰文彩，尤是幻色虛聲，濟得何事？要生死根
J36nB369_p0934a13║前真實受用，惟有一句子最親切。且道是那一句？」以
J36nB369_p0934a14║拄杖打趁。
J36nB369_p0934a15║上堂。「耕織不失其時，溫飽有望。為學能決其志，妙道
J36nB369_p0934a16║可臻。據明眼衲僧看來，正是迷悟分疆、雨晴列界，俱
J36nB369_p0934a17║墮功勳。如欲大方獨步，變化無窮，須知更有尊貴一
J36nB369_p0934a18║路。大眾！要知尊貴一路麼？」良久，豎拂子曰：「木童吹笛
J36nB369_p0934a19║慵開口，石女臨風懶畫眉。」
J36nB369_p0934a20║上堂。「從上家猷，昭烈千古。類之不齊，混之不得。誰肯
J36nB369_p0934a21║鉤章棘句，獻巧爭奇，刓方為圓，將高就下，喪自己心，
J36nB369_p0934a22║瞎將來眼。然而三七功成，無可給賞。我記黃面老人
J36nB369_p0934a23║做底古風詩中間一聯最好，借來贈諸仁作犒勞人
J36nB369_p0934a24║事。」豎拂子，「願以此功德，普及於一切。」遂擲拂子。
J36nB369_p0934a25║上堂。「有口談何事，閒多瞌睡濃。黃虀飯飽後，茶喫兩
J36nB369_p0934a26║三鍾。若是箇人，在者裏具得隻眼。」良久曰：「笑殺當年
J36nB369_p0934a27║缺齒翁。」
J36nB369_p0934a28║上堂。「是法甚深奧，少有能信者。老釋迦所談，傲睨天
J36nB369_p0934a29║下，輕視後人，全不知日照中天，孰能蔽之？五山從來
J36nB369_p0934a30║不作幽隱不耀之事。」驀拈拄杖曰：「是法本現成，那箇
J36nB369_p0934b01║不信者？」卓一下曰：「英謨尚在。」
J36nB369_p0934b02║上堂。以拂子打○相，曰：「彷彿簸箕，依俙木杓。若謂菱
J36nB369_p0934b03║花，都來是錯。無底缽盂形不同，穿心碗子名難著。分
J36nB369_p0934b04║明與麼道，會得會不得？再聽下箇註腳：人貪玉兔撈
J36nB369_p0934b05║滄海，誰信銀蟾在碧天？」復打○相，下座。
J36nB369_p0934b06║
J36nB369_p0934b07║
J36nB369_p0934b08║
J36nB369_p0934b09║
J36nB369_p0934b10║蔗庵範禪師語錄卷八