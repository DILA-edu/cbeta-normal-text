J36nB369_p0939a01║蔗菴範禪師語錄卷十
J36nB369_p0939a02║侍者智炅錄
J36nB369_p0939a03║住東塔廣福寺語錄
J36nB369_p0939a04║上堂。維那白椎竟，師曰：「先哲得以表章，後賢賴以模
J36nB369_p0939a05║範。只恐當世衲子視之惑於流俗，再勞維那註破。」結
J36nB369_p0939a06║椎曰：「諦觀法王法，法王法如是。」便下座。
J36nB369_p0939a07║上堂。「昨日定，今日不定，黃面老子已曾道過了。而今
J36nB369_p0939a08║更為釘樁搖櫓，豈有是哉？」喝一喝。
J36nB369_p0939a09║晚參。「一向不為事繁，便是出路。如來禪、祖師意皆棄
J36nB369_p0939a10║置而不提，無益而深思，枉勞而日悵，豈不慚惶煞人？
J36nB369_p0939a11║秖如碧蘆灣裏白鷺齊飛，黃葉樹頭流鶯其語，作境
J36nB369_p0939a12║會者領過一邊，有不將境會底，作箇甚麼眼目？」良久，
J36nB369_p0939a13║顧左右：設有，也是官驛裏撮馬糞漢。
J36nB369_p0939a14║萬佛懺會，程美如檀越請上堂。「薰風乍動，夏日初長，
J36nB369_p0939a15║綠遍荒郊，紅飛原野。竹引新兒，盡展擎霄之手；梅多
J36nB369_p0939a16║青子，各懷調鼎之心。明明是大解脫門、妙莊嚴路，幾
J36nB369_p0939a17║多人把手拽伊不肯入？若是知有底，於無量千萬佛
J36nB369_p0939a18║所種諸善根者，發一言，千門交應；施一機，萬法咸歸。
J36nB369_p0939a19║或瞻或禮，無非劫外遠猷；一讚一揚，盡是目前要務。
J36nB369_p0939a20║無所不投，無所不契。就中秖有一端，釋迦曾拈拈不
J36nB369_p0939a21║出，達磨直指指不清。從上大老窮玄極妙，未稱全提。
J36nB369_p0939a22║今日美如檀越特請山僧舉揚，說箇甚麼即得？」卓拄
J36nB369_p0939a23║杖曰：「福城有路原非遠，信入何曾隔一塵？」
J36nB369_p0939a24║弁山且拙和尚訃至，上堂。「為達磨兒孫者，適太平時，
J36nB369_p0939a25║受清閒福，坐安樂窩，說自在話，靡不爽心快意。及乎
J36nB369_p0939a26║迷惑海中翻卻濟度蘭舟，無明路上失卻光明寶炬，
J36nB369_p0939a27║有幾人擔憂顧慮？惟我弁山且和尚，百丈克家子也，
J36nB369_p0939a28║雲門超逸孫也。義山闢草，隱顯全該；蒼弁揚旗，正偏
J36nB369_p0939a29║兼到。頑鐵成金，大煩陶鑄；三草二木，總屬化機。原從
J36nB369_p0939a30║上正大之宗，風馳雷震；辨此中欺罔之謬，日麗星明。
J36nB369_p0939b01║垂一令，必存同體之念；行一事，深抱法門之憂。山僧
J36nB369_p0939b02║以平日所見所聞、或談或論，莫不以法道為身心、以
J36nB369_p0939b03║祖宗為性命，所作已辦，更為諸人末後全提了也，可
J36nB369_p0939b04║謂吳江楚水釣盡金鱗，收拾綸竿應去而去，尚肯循
J36nB369_p0939b05║情留念。然則東塔今日長歎興哀又為箇甚麼？」良久，
J36nB369_p0939b06║顧眾曰：「時當祖道臨秋晚，相對無人話寂寥。」
J36nB369_p0939b07║俞伯英追遠，請上堂。「楓垂丹葉，菊綻黃花，煙浮隔樹，
J36nB369_p0939b08║鷺起鄰汀。此一段事，靈山密付底、少林直指底，事同
J36nB369_p0939b09║一家，理無二致，人人有分，法法無遺。所以，三世諸佛
J36nB369_p0939b10║以之成道利生、歷代祖師以之全機大用、一切眾生
J36nB369_p0939b11║以之受生變滅、一切異類以之托化超淪，以至昆蟲
J36nB369_p0939b12║草木、品類有情靡不承此尊貴之力，無處不樂太平
J36nB369_p0939b13║之音。然則，在諸佛為正遍知、在眾生號性顛倒，其故
J36nB369_p0939b14║何也？只緣妄情忽起，迷失本源，生不知來、死不知去，
J36nB369_p0939b15║枉受輪轉，無休息時。」豎拂子，「向者裏搆去，人人腳跟
J36nB369_p0939b16║下有一條通霄大路從此踏開，天上天下、自西自東，
J36nB369_p0939b17║不怖不疑、無拘無束，伶俜莫作天涯客，大夢醒來心
J36nB369_p0939b18║自安。」
J36nB369_p0939b19║上堂。「諸佛大猷，隨機應現。黃葉止啼，一時方便。老胡
J36nB369_p0939b20║心性欠融通，九載少林向壁看。」喝一喝：「饒君做造千
J36nB369_p0939b21║般，到底無過是麵。」
J36nB369_p0939b22║隱道晴雲和尚訃至，上堂。「妙覺兩三載，滴水成冰；鳳
J36nB369_p0939b23║山二十年，坐聽啼鳥。溪深杓柄長，不行今時路；鋤頭
J36nB369_p0939b24║三斤鐵，自得古人心。月排夜景，賓主歷然；煙鎖層巒，
J36nB369_p0939b25║正偏不立。秋林有語，讀者攢眉；出岫無心，孰不仰羨？
J36nB369_p0939b26║忽傳箇消息來，謂已唱還鄉曲子，雖是公案已完、能
J36nB369_p0939b27║事畢矣，然未免鴈行落落、清淚潸潸也。大眾！到者裏
J36nB369_p0939b28║說箇全放全收，不異啞人猜謎；若言幻生幻滅，還同
J36nB369_p0939b29║客夢頻遷。且鳳山和尚端的在甚麼處？」良久，曰：「羚羊
J36nB369_p0939b30║蹤跡難尋覓，枉使波旬笑一場。」
J36nB369_p0939c01║上堂。豎拂子：「恁麼來者，清響協滄浪之調；不恁麼者，
J36nB369_p0939c02║高明朗太虛之輝。恁麼不恁麼，兩頭截斷，正是朝而
J36nB369_p0939c03║不莫，寐者未覺。如何道得恰好句？」擊拂子，「也勝普化
J36nB369_p0939c04║搖鈴鐸。」
J36nB369_p0939c05║上堂。「人人為生死大事不了，冰懷雪意，越國揚州，千
J36nB369_p0939c06║山啼鳥不敢聽著，一路明霞無暇看著，向無門戶處
J36nB369_p0939c07║拌命挨入。若不從者裏討箇明白，終為世笑，是以氣
J36nB369_p0939c08║憤憤。東塔雖則開門，七事一無所有，勉設筵席，盪青
J36nB369_p0939c09║原酒、點趙州茶，大家飲一杯、喫兩醆，聽石女高歌、看
J36nB369_p0939c10║木人起舞，忽地摸著眉毛，不可大驚小怪。何故？原是
J36nB369_p0939c11║自家本有底。」
J36nB369_p0939c12║上堂。舉：「九峰因僧問：『如何是學人自己？』峰曰：『更問阿
J36nB369_p0939c13║誰？』僧曰：『便恁麼承當時如何？』峰曰：『須彌頭更戴須彌。』」
J36nB369_p0939c14║師頌曰：「天涯作客未常閒，白首寧親此日還？攢蔟家
J36nB369_p0939c15║筵銷旅夢，相看盡是舊容顏。」
J36nB369_p0939c16║上堂：「客身盡向愁中老，人事都從夢裏看。在世諦固
J36nB369_p0939c17║有此事，我衲僧家青菜白飯喫飽了，長連床上伸腳
J36nB369_p0939c18║打眠，極是快活，有甚麼愁？佛殿前踞坐，僧堂裏閒話，
J36nB369_p0939c19║逢熟識底殷勤意況，見面生者平淡情懷，天翻地覆
J36nB369_p0939c20║一總不管，千真萬真何嘗是夢？但悠悠之徒未可與
J36nB369_p0939c21║言。」拈拄杖：「是此等人則能信解。」
J36nB369_p0939c22║上堂。「父母未生前，月中兔子拜南辰；父母已生後，水
J36nB369_p0939c23║底獺兒祭北斗。大眾！要識本來面目麼？波斯騎馬夜
J36nB369_p0939c24║吹簫。」
J36nB369_p0939c25║上堂。「無始時來，一貧如洗，六為賊媒，劫其家寶，撞著
J36nB369_p0939c26║石敢當，連贓拏獲。前村土地聞得，不勝歡喜，急忙到
J36nB369_p0939c27║東塔堂中，高聲叫曰：『你者一隊禪和子，不用愁，何必
J36nB369_p0939c28║惱？賊已拏了，贓已獲了，知得便了。』拄杖子聽見，劈頭
J36nB369_p0939c29║打曰：『知箇甚麼？』他無語，懡㦬而退。大眾！畢竟知箇甚
J36nB369_p0939c30║麼？賊是親家。」
J36nB369_p0940a01║上堂。「盡大地是衲僧行徑，因甚出身無路？曠劫來事
J36nB369_p0940a02║不隔纖塵，何故摸不著？達磨西來，別無意思，唯要人
J36nB369_p0940a03║了卻自己。且道自己作麼生了？此三句，有人透得者，
J36nB369_p0940a04║鐵壁銀山，七穿八穴，寤寐風雲，唯資英傑。」
J36nB369_p0940a05║上堂。「劍刃上行，八面玲瓏。針眼裏坐，十分俊俏。看來
J36nB369_p0940a06║也是平常伎倆，衲僧親切處道將來。」良久，顧左右：「有
J36nB369_p0940a07║眼如盲，有耳如聾。」
J36nB369_p0940a08║上堂。舉：「九峰因僧問：『十二時中如何合道？』峰曰：『無心
J36nB369_p0940a09║合道。』僧曰：『畢竟如何？』峰曰：『土上覓泥猶自可，波中求
J36nB369_p0940a10║水實堪憐。』」師頌曰：「輕言合道貴無心，餉午茶煙透竹
J36nB369_p0940a11║林。切訝故人深在望，野雲風雨到如今。」
J36nB369_p0940a12║上堂。「見鞭影而行，未為良馬；一撥便轉，豈是伶俐人？
J36nB369_p0940a13║黃梅盧行者，勤勞踏碓，到底不會。諸人點胸點肋，自
J36nB369_p0940a14║謂是了，恐是玄沙道底。山僧為他閒事，動起無明，不
J36nB369_p0940a15║是不揣身退，堪憐老未能喝。」
J36nB369_p0940a16║上堂。「讀古人未見之書，聞古人希有之事，不自知手
J36nB369_p0940a17║舞足蹈，技癢難忍。山僧敢為諸人通之：不是心，不是
J36nB369_p0940a18║佛，不是物，是箇甚麼？」卓拄杖，「夜來吹玉笛，曉徑落梅
J36nB369_p0940a19║花。」
J36nB369_p0940a20║上堂。「有時垂一言，是非競起；有時施一默，好惡不分。
J36nB369_p0940a21║總在葛藤窩裏弄伎倆，坑陷人。山僧有箇出格句子
J36nB369_p0940a22║與諸人道了。」乃擲拄杖，下座。
J36nB369_p0940a23║上堂。「識得一，萬事齊休。達其源，本懷大暢。」拈拄杖曰：
J36nB369_p0940a24║「芻狗一吠，野店先開。金雞三號，夜船到岸。」卓拄杖，「故
J36nB369_p0940a25║家風景原無變。」
J36nB369_p0940a26║上堂。「不會禪道，罔知祖意。聽板喫飯，閉門憨睡。若要
J36nB369_p0940a27║此事相應，須到者般田地。喝！真誠不是小兒戲。」
J36nB369_p0940a28║上堂。「仙人洞口喚，好隨巖上行。隔花聞鳳吹，此意幾
J36nB369_p0940a29║人明。到者裏忘物我，無得喪，分不得，類不齊，始可言
J36nB369_p0940a30║得閒便是樂，何必問長生。」
J36nB369_p0940b01║上堂。「多方馳求，絕無形跡。忽然放下，觸處相逢。破草
J36nB369_p0940b02║鞋不著最快活，十文錢買一升白米煮飯，吃飽了高
J36nB369_p0940b03║枕無憂。山僧要問你：臥單子下失卻針筒帽樣，尋見
J36nB369_p0940b04║也未？」拍案一下。
J36nB369_p0940b05║上堂。「從上佛祖臂酸手軟，天下大老膽小心寒，未曾
J36nB369_p0940b06║動著此事。今日山僧全身拌捨，要與諸人說箇清楚。」
J36nB369_p0940b07║驀伸手曰：「還我二七日飯錢來。」良久，以竹篦打趁。
J36nB369_p0940b08║上堂。「好事未必多成，好話不在多說。山僧有一句子
J36nB369_p0940b09║最為緊要，大家聽了。」喝一喝，「大事替你不得，小事各
J36nB369_p0940b10║自料理。」
J36nB369_p0940b11║上堂。「本分一著極是省要，豈可卜度猜疑、零碎攢湊
J36nB369_p0940b12║以為正經？如十月時大雨連綿，簷聲不斷，村莊人不
J36nB369_p0940b13║得稻子登場，切實愁悶；富貴人不得租米到家，為之
J36nB369_p0940b14║興歎，臥不安枕、食不下咽。或一日清晨起來開門，舉
J36nB369_p0940b15║頭看見紅日，懷抱疑情豁然脫落，遂躍然喜曰：『是了，
J36nB369_p0940b16║是了。』雖則恁麼，與本分事尚隔遠，未有喫拄杖子分
J36nB369_p0940b17║在。何故？仙子相攜一路行，大還丹在三山外。」
J36nB369_p0940b18║上堂。「尊不在聖，卑不在凡。遠不在曠劫，近不在今時。」
J36nB369_p0940b19║喝一喝：「且道是尊是卑？是劫外是今時？若不會，故人
J36nB369_p0940b20║相見少，應簡舊來書。」復喝一喝：
J36nB369_p0940b21║上堂。「魯祖面壁，拙裏衒奇；俱胝豎指，險中弄巧。胡達
J36nB369_p0940b22║磨望我震旦有大乘人，跋涉遠來，本欲攛行奪市，豈
J36nB369_p0940b23║知此土牙家不容插入，打落當門齒。東塔從來不理
J36nB369_p0940b24║舊事，現前事畢竟如何？」顧左右曰：「你們都是在行人，
J36nB369_p0940b25║不必說了。歸堂喫茶。」
J36nB369_p0940b26║上堂。「東塔一味平常過日，無有佛法與人說得，眾中
J36nB369_p0940b27║大有不甘者。秪如春雨連宵，簷聲不斷，還有趣向也
J36nB369_p0940b28║無？若有，雨點子與你道箇甚麼？若無，古人猶道：『一切
J36nB369_p0940b29║聲是佛聲。』有人道得諦當，喫粥、喫飯，易地皆然。」良久：
J36nB369_p0940b30║「不然，則山僧罪過。」
J36nB369_p0940c01║上堂。「我若舉揚向上宗乘，法堂前草深一丈。古人與
J36nB369_p0940c02║麼說話，秖管暢自本懷，不顧傍人冷笑。山僧不惜眉
J36nB369_p0940c03║毛，別露箇消息。」卓拄杖，「谷底春雷輕吼動，莫愁天下
J36nB369_p0940c04║不聞聲。」
J36nB369_p0940c05║尼悟禪五十生日，徒智覺請上堂。尼問：「知有底，穿衣
J36nB369_p0940c06║喫飯；不知有也，穿衣喫飯。未審如何甄別？」師曰：「退後
J36nB369_p0940c07║緩緩斟酌。」進曰：「如此轉見淆訛。」師一喝，尼擬議，師曰：
J36nB369_p0940c08║「翻卻閒棋局，笑倒爛柯人。」乃曰：「千聖頂𩕳上一著，刀
J36nB369_p0940c09║劈不開、風吹不壞，直下便是，擬議不堪。東塔拄杖子
J36nB369_p0940c10║箝口多時，智者相諳，餘者罔測。因太平覺上人為本
J36nB369_p0940c11║師初度開筵，要發明諸佛秘藏，不惜露箇消息。」卓拄
J36nB369_p0940c12║杖：「者裏搆得去，父母未生前，固知乾坤難老；父母既
J36nB369_p0940c13║生後，更看歲月長春。施一機，正偏無異路；垂一句，隱
J36nB369_p0940c14║顯非別時。猶天鼓聲，悉隨諸天所知之量一一遍應。
J36nB369_p0940c15║秖如子湖要打劉鐵磨，諸人知否？閒將仙曲和雲奏，
J36nB369_p0940c16║太古希音滿世間。」
J36nB369_p0940c17║上堂。「釋迦未解髻珠，咸知照明日月。達磨未傳心印，
J36nB369_p0940c18║朔望亦自有時。日用頭邊有一句語不落功勳，道得
J36nB369_p0940c19║著時，如天馬橫行，佛祖不讓，非止踏殺天下英雄而
J36nB369_p0940c20║已。你道是甚麼句？」良久：「四月清和，好生記取。嫩綠成
J36nB369_p0940c21║陰，繁紅如綺，又是一番桃李。參！」
J36nB369_p0940c22║上堂。「夏日已盡，秋風徐來。光陰荏苒，大事未明。得失
J36nB369_p0940c23║馳情，是非留念。默則沈埋劫外，說則流浪今時。衲僧
J36nB369_p0940c24║家如何稱得生平意？」拈拄杖曰：「總不如拄杖子，靜不
J36nB369_p0940c25║沈埋那畔，動不流浪今時。橫遍一切處，豎該一切時。
J36nB369_p0940c26║要默即默，要說即說。譬如大海，乃至蚊虻及阿修羅，
J36nB369_p0940c27║飲其水者，皆得充滿。若英特之士，沾著些子，和心嘔
J36nB369_p0940c28║出。以要言之……」橫拄杖曰：「如是恰好。」
J36nB369_p0940c29║晚參。舉：「黃龍贊禪師問僧：『甚處來？』曰：『香林。』龍曰：『在彼
J36nB369_p0940c30║住幾時？』曰：『六年。』龍曰：『世尊在雪山六年成無上道，汝
J36nB369_p0941a01║在香林六年成箇甚麼？』僧無語，龍曰：『移廚喫飯漢。』」師
J36nB369_p0941a02║曰：「者僧一味本分，故受黃龍籠罩；黃龍百般妙用，卻
J36nB369_p0941a03║被者僧勘破。當時者僧若是箇漢，待道：『在彼六年成
J36nB369_p0941a04║箇甚麼？』但曰：『芻狗吠時天未曉，鐵牛奔吼意常閒。』不
J36nB369_p0941a05║然，以坐具劈面便摵。乃見衲僧家捋虎鬚也是本分，
J36nB369_p0941a06║敢保黃龍拄杖子定有分付。東塔如此批判，還得麼？
J36nB369_p0941a07║喝！」
J36nB369_p0941a08║上堂。「擊動竹子香嚴，合郢調以陽春；開著桃花靈雲，
J36nB369_p0941a09║快太平之風日。東塔門前鴉鳴鵲噪，從朝至暮無有
J36nB369_p0941a10║間歇，可謂為人徹矣，不見有箇塞斷耳根意在。何也？
J36nB369_p0941a11║不飲從他酒價高。」
J36nB369_p0941a12║南山天愚和尚訃至，上堂。「夫宗師家提唱宗乘，激揚
J36nB369_p0941a13║大事，彼乎？此乎？無異、無同；鑽之、仰之，有偏、有正。若參
J36nB369_p0941a14║學道流無參學眼，逢甜脣美舌，群然趨附；見嚴聲厲
J36nB369_p0941a15║色，恝然舍離。要箇知好惡、明去就，全身荷負而不愧
J36nB369_p0941a16║者，難得也。須知南山和尚與山僧參同百城、道同石
J36nB369_p0941a17║頭、調同雲門、住同西浙，間有不同處者，其恢張古剎，
J36nB369_p0941a18║老而益堅，為法求賢，爐錘神妙，道光德色馳耀域中，
J36nB369_p0941a19║嗣胤化籌彌盈室內，掀翻劫外條章，屏疊今時齷齪，
J36nB369_p0941a20║一副實心冷面，正堪時流榜樣。豈料先我著鞭，調孤
J36nB369_p0941a21║韻寡，後進初登，何棲何泊？所以幽衷耿耿，淚下霏霏。
J36nB369_p0941a22║哀哀！蘆汀月皎舟橫渡，再棹知來是幾時？」
J36nB369_p0941a23║能休和尚同屠鼎臣、包望蘭、三牌樓眾檀越請上堂。
J36nB369_p0941a24║豎拂子，「即此老釋迦橫說豎說，不曾說得清楚；胡達
J36nB369_p0941a25║磨直指曲指，不曾指得著落；天下宗匠全提半提，不
J36nB369_p0941a26║曾提得妥當；衲僧家東訪西訪，不曾訪得端正。惟許
J36nB369_p0941a27║當人夙有光明種子，一旦煥然發現，即同本得，便向
J36nB369_p0941a28║紅塵堆裏顯妙神通，鬧市頭邊作大佛事，寶印不彰，
J36nB369_p0941a29║文彩全露，方圓任器，宛轉隨機，古來已是稱尊，今時
J36nB369_p0941a30║亦以為貴，故如眾河水流入海中，盡同一味，頓亡異
J36nB369_p0941b01║相。蓋我一指法姪能公不愛親情，只愛大丈夫漢，為
J36nB369_p0941b02║大丈夫事跨入門來，要一彈指頃大事了畢，致東塔
J36nB369_p0941b03║慶讚不及，但做得箇無麵餅子，略見主賓，禮云穆穆。」
J36nB369_p0941b04║以拂子畫○曰：「佛之心，儒之髓，安於家，出於世，莫言
J36nB369_p0941b05║此箇非憑據。」
J36nB369_p0941b06║先愚庵和尚十周忌日，高閒大師恭爾知客，請上堂。
J36nB369_p0941b07║「隨緣應用，猶珠在掌；順機出沒，如月印川。惟尊貴人
J36nB369_p0941b08║行奇特事，若坐守寒嚴，不動本位，喫現成飯，說自在
J36nB369_p0941b09║話，何以仰模慈烈？所謂欲激揚斯大事者，須是超情
J36nB369_p0941b10║絕謂之人，唱和同風，尊卑一體，針鋒頭上開無邊世
J36nB369_p0941b11║界，藕絲孔裏立百億乾坤，元氣賴於滋培，正宗得以
J36nB369_p0941b12║丕顯，法乳可酬，知恩有在。雖然，此是東塔家常禮數，
J36nB369_p0941b13║且拈過一邊。何故？或親見老人過底，不待叮嚀自點
J36nB369_p0941b14║頭。」
J36nB369_p0941b15║法華懺滿，謝眾。胡飛濤居士、白蓮止飾師、元在知藏，
J36nB369_p0941b16║同請上堂。「種得善根深，逢塵塵不侵，非因塵不染，自
J36nB369_p0941b17║是我無心。古人恁麼道，大是富厚有餘，受用無匱，適
J36nB369_p0941b18║當昇平之時，故有純禧之象。若祖師意未夢見，在東
J36nB369_p0941b19║塔門下道流藉藉、檀越彬彬，到福城者盡是有心，所
J36nB369_p0941b20║以得披君子之風，兼被眾師之德，念念無滯，皆是法
J36nB369_p0941b21║華三昧；步步超蹤，莫非普賢行徑。橫三豎四，機機相
J36nB369_p0941b22║副，撞頭𢾩額，法法全該，雖則隙駒電影，卻也浪靜風
J36nB369_p0941b23║恬。道本彌近彌親，誼在無窮無盡，要見始終貫徹，敢
J36nB369_p0941b24║不輸情一縷？」遂豎拂子，「木童拍手唱高山，石女含笙
J36nB369_p0941b25║和流水，知音若問意如何，鷺鷥飛入蘆花裏。」
J36nB369_p0941b26║上堂。「人醉春風，漁憨朗月。養家一般，生意各別。黃梅
J36nB369_p0941b27║五百人，盧行者不會佛法，可得衣缽。」良久，拈拄杖：「自
J36nB369_p0941b28║從相識以來，未嘗敢忘疇昔。」
J36nB369_p0941b29║上堂。僧問：「諸方知識皆有妙用，故能風動一時，名喧
J36nB369_p0941b30║八表。和尚冷湫湫地有甚長處？」師云：「久參宿衲，果然
J36nB369_p0941c01║高鑑。」僧曰：「某甲今日不著便。」師曰：「鬧處正好插觜。」乃
J36nB369_p0941c02║良久，召眾曰：「還識五山鈍叟麼？庭前柏子青青在，世
J36nB369_p0941c03║上何人共歲寒？」
J36nB369_p0941c04║上堂。拈拄杖曰：「者箇事，大有人不識端倪在。且識得
J36nB369_p0941c05║作麼道？」良久，卓一下：「鬧市總無癡夢到，閒情卻與暮
J36nB369_p0941c06║年投。」
J36nB369_p0941c07║上堂。舉：「趙州在東司上喚文遠，遠應諾，州曰：『東司上
J36nB369_p0941c08║不可與汝說佛法。』」師云：「臭氣薰人猶不知。頌曰：內逼
J36nB369_p0941c09║連忙趨後架，尚有工夫說閒話，春深花事已闌珊，不
J36nB369_p0941c10║知多少在亭榭。」
J36nB369_p0941c11║上堂。「我說三乘十二分教，如將空拳誑小兒。老釋迦
J36nB369_p0941c12║雖有父訓母憐之道，未免出盡家醜，好與三十棒。今
J36nB369_p0941c13║日且放過。何謂？萍水天涯客，冤讎不可深。」
J36nB369_p0941c14║出隊歸，上堂。「舊歲出門底不必再提，今年歸來底已
J36nB369_p0941c15║極分明。知有者，頓拔疑根，通身慶快。據明眼看來，雖
J36nB369_p0941c16║則慶快，已涉程途。有一句無出入、無去來，在衲僧分
J36nB369_p0941c17║上如何即是？」顧左右，「春光相共惜，無恙故人顏。」
J36nB369_p0941c18║上堂。「入夏來，頃刻間一月過矣。然黃瓜生，苦菜秀，老
J36nB369_p0941c19║樹多陰，涼風在牖，者裏好箇消息，只是無人肯信，所
J36nB369_p0941c20║以老趙州一生不雜用心。雲巖在藥山二十年，秪明
J36nB369_p0941c21║此事，有謂水牯牛已調馴了，鼻孔不須穿，切忌將錯
J36nB369_p0941c22║就錯。你道東塔離離披披有甚利益？」良久：「北窗高臥
J36nB369_p0941c23║處，卻有上皇風。」
J36nB369_p0941c24║端陽，上堂。「當午令節，世俗風規，讀騷興感，采艾懷人。
J36nB369_p0941c25║炊角黍，處處煙清；泛蒲尊，家家沈醉。我東塔門下，桃
J36nB369_p0941c26║印靈符用他不著，雄黃蒲酒亦非所宜。無柴少米，粽
J36nB369_p0941c27║子不曾裹得；手頭扁短，盛齋不曾整得。若兩眼相看，
J36nB369_p0941c28║一味省事，門頭戶底已見寥寥，堂奧中間誰肯跨腳？
J36nB369_p0941c29║再斯計較，將無作有，做得一箇鐵酸餡，雖非佳品，咬
J36nB369_p0941c30║嚼得破，滋味實是不同。」以拂子畫○相托呈，曰：「請。」
J36nB369_p0942a01║懸宇禪人病中耑使請上堂。「西子湖頭脫白，已知松
J36nB369_p0942a02║柏耐寒；南屏山下棲遲，直以須彌靠穩。惓惓於山僧，
J36nB369_p0942a03║遠近無間；切切於自己，饑渴是懷。二十餘年平坦崎
J36nB369_p0942a04║嶇，苦心勞力，生死海遙，尚未到岸。今在沉痾，自知風
J36nB369_p0942a05║前燭影、川上月痕，豈能長久？循思水源木本，亦謂恩
J36nB369_p0942a06║大難酬，特耑使齎香致敬，要於生死交結處討箇出
J36nB369_p0942a07║身活路。古者有言：『大事替你不得，小事你自抵當。』雖
J36nB369_p0942a08║是一片婆心，未免舌頭拖地。山僧口門窄隘，煩大眾
J36nB369_p0942a09║為他轉一語。」良久，卓拄杖：「但把萬緣俱放下，何愁不
J36nB369_p0942a10║到太平時？」
J36nB369_p0942a11║靈峰拙嵒和尚訃聞，上堂。「太白峰前，同時作息，獨性
J36nB369_p0942a12║傲別，互相不肯。後來溪南山北，相見甚難，知在五磊
J36nB369_p0942a13║揚化，聞得以臨濟七事加砒霜、鴆毒和合為藥。凡學
J36nB369_p0942a14║者入門，不問為佛法來、為遊山來，俱與一服，要他箇
J36nB369_p0942a15║箇廢寢忘餐、放身捨命，絕後再甦，復與痛棒，謂之活
J36nB369_p0942a16║命靈丹。諸方沸喧，山僧疑著，每欲詣山頭細說今時
J36nB369_p0942a17║利害，略傾契闊之悰，隙駒閃電，遂墮因循，倏焉老大，
J36nB369_p0942a18║彼此縈思。適聞箇老漢以法社凋傷之狀，耳不欲聞、
J36nB369_p0942a19║眼不耐看，西風一陣秋江起，散手翛然還故鄉，四眾
J36nB369_p0942a20║悽愴，山僧驚愕。蓋法門衰落、祖道荒涼，此誠為憂也。
J36nB369_p0942a21║若是本色道流，向者裏開正眼，志復勇健，好好看方
J36nB369_p0942a22║便。珍重。光陰莫輕玩。」
J36nB369_p0942a23║上堂。拈拄杖：「者箇不動著時，放在青苔壁邊，寒暑相
J36nB369_p0942a24║陵，塳塵封裹，未曾將眼看他。忽提起來，白蘋岸上，紅
J36nB369_p0942a25║樹溪頭，百丈偕之玩月，趙州攜之探水，驚蛇出草，打
J36nB369_p0942a26║鳳沖霄，隱顯全該，神化莫測。雖然，若是箇中人，決定
J36nB369_p0942a27║道箇不必。」卓一下。
J36nB369_p0942a28║結制，上堂。「金雞唱午夜，芻狗吠天明，識路裏奔馳底，
J36nB369_p0942a29║定言正偏兼到；霜飛楓葉下，風靜鷺鷥眠，情塵裏交
J36nB369_p0942a30║輥底，決謂人境俱奪。恁麼領略，正是心無一定，事有
J36nB369_p0942b01║千差。若有志者，向父母未生前猛著精彩，忽地打破
J36nB369_p0942b02║漆桶，可曰：是大丈夫為大丈夫事。喝！」
J36nB369_p0942b03║復舉：「雪峰示眾曰：『盡大地是解脫門，把手拽伊不肯
J36nB369_p0942b04║入。』一僧曰：『怪某甲不得。』又僧曰：『用入作麼？』峰便打。」師
J36nB369_p0942b05║曰：「二僧標格實是可觀，雪峰拄杖猶不放過。有來由，
J36nB369_p0942b06║沒來由，一片剛腸何處求？」
J36nB369_p0942b07║魯存知藏、方德茂居士請上堂。「法昌在昔開爐日，行
J36nB369_p0942b08║腳僧無一箇來；東塔今朝援舊例，禪人百數盡英才。
J36nB369_p0942b09║既是英才，必合知機識變，語默不落始終、出入自忘
J36nB369_p0942b10║表裏，大藏、小藏已知來處，或長、或短一切隨緣，處處
J36nB369_p0942b11║是出身活路、頭頭是自己神通，斯則己躬可辦、信施
J36nB369_p0942b12║可消。若更問如何……」豎拂子，「者裏恐難測，此外欲何為？」
J36nB369_p0942b13║上堂。「千聖頂𩕳上一著子，非世智辨聰所能求，豈愚
J36nB369_p0942b14║癡暗鈍可以得？還他英特之士，旨得言前、機轉量外，
J36nB369_p0942b15║光陰固是難駐、寒暑不必驚心。趙州無雲門普打得
J36nB369_p0942b16║徹，即是諸人眼睛頭一著子。雖然，不得喚晝作夜。」
J36nB369_p0942b17║大慶院智侶、智眉受戒，請上堂。「一切法門，千般萬種。」
J36nB369_p0942b18║拈拄杖，「秪要者裏信得極切、悟得徹頭，已知有、未知
J36nB369_p0942b19║有，到我根前，如菱花在照，妍醜自分。所以，垂一句可
J36nB369_p0942b20║以權衡佛祖，轉一機可以引跂後賢。有時向背情忘，
J36nB369_p0942b21║穆若清飆扇物；有時君臣道合，藹如溫旭被人。境風
J36nB369_p0942b22║雖大，不能動搖；時節到來，生平志辦。喜大慶有是家
J36nB369_p0942b23║傳，同末山騰其路沸，庶不負釋迦老大德苦口叮嚀。」
J36nB369_p0942b24║卓拄杖，「此但躬行追閃電，更無餘事論單傳。」
J36nB369_p0942b25║印山大悲懺檀越張、姜、龔同請上堂。「翠擷爐峰，瀾增
J36nB369_p0942b26║鑑水，漁歌遠浦，雞唱鄰家，明明是大士慈化要津、的
J36nB369_p0942b27║的是當人出身正路，但未曾有箇入處，驚疑者十有
J36nB369_p0942b28║八、九，信入者百無二、三。若是當人，從無量劫中於大
J36nB369_p0942b29║光明藏裏與普門大士眉毛撕結過來，到今世門頭，
J36nB369_p0942b30║隨自己之信樂、任自己之施為，應機發用，各得其宜，
J36nB369_p0942c01║所謂佛法、世法也在裏許，祖意、教意也在裏許，慧命、
J36nB369_p0942c02║壽命也在裏許，確承先德風裁，實展後人榜樣。」豎拂
J36nB369_p0942c03║子，「能行是者，斯文有在，可為釋迦後裔。」擊拂子。
J36nB369_p0942c04║除夜，小參。「千方共治一病，是甚麼病？萬機同顯一心，
J36nB369_p0942c05║是甚麼心？如識得病根、知得心源，隨儉隨豐，一任年
J36nB369_p0942c06║來年去；立志立業，可為有始有終。便知洞山道：『體得
J36nB369_p0942c07║佛向上人，方有語話分。』若是本色道流，豈肯倚他門
J36nB369_p0942c08║戶、傍他墻壁？德山入門便棒，精神未改於常；臨濟入
J36nB369_p0942c09║門便喝，力量不過如舊。山僧從年頭至年尾，橫瞠白
J36nB369_p0942c10║眼，高視青霄，疏慵閒放，樂在其中。忽有箇漢出來道：
J36nB369_p0942c11║『和尚恁麼過時，正是蹉跎餐素，潦倒無成。』許是大了
J36nB369_p0942c12║當人。或徇情轉換，隨境飄流，到水窮山盡處，能踏出
J36nB369_p0942c13║一條通天大路，始稱駿步不羈。」喝一喝。
J36nB369_p0942c14║復舉：「玄沙因僧問：『如何是學人自己？』沙曰：『用自己作
J36nB369_p0942c15║麼？』」師曰：「玄沙如此酬對，可為風恬浪靜。至治大觀爆
J36nB369_p0942c16║竹笙歌太平樂事，雲門道：『沒量大人向語脈裏轉卻
J36nB369_p0942c17║醍醐毒藥，不可不知。』東塔雖到年窮歲盡，不可便與
J36nB369_p0942c18║麼休去。罷業忘功無異路，不知今夜幾人歸。」
J36nB369_p0942c19║講法華經畢，書記邃龍河薦祖、澄泉行可、中和老宿、
J36nB369_p0942c20║孫瓚琳侍者請上堂。豎拂子：「沒量人以此妙慧開悟
J36nB369_p0942c21║眾生，直如麗日當天、春風鼓物，枯梅結子、石筍抽條，
J36nB369_p0942c22║一雲所雨隨類均滋，大小根莖扶疏夢就，晴翻麥浪
J36nB369_p0942c23║綠遍千畦，風送落花紅鋪滿地，一一明了、箇箇無疑，
J36nB369_p0942c24║可謂郢匠登筵、巴人卷舌矣。山僧到者裏不是重扣
J36nB369_p0942c25║瓦缶而亂宮商，但有一著也要得知：娑羅塔前箭鋒
J36nB369_p0942c26║不讓，半葉舫內肋下還拳。有時氣似冤家，膠粘不上；
J36nB369_p0942c27║有時情深父子，刀劈不開。軒騰無忌，見一時龍象之
J36nB369_p0942c28║英；逸韻流傳，為五山耆舊之表。此是澄泉尊宿親見
J36nB369_p0942c29║清涼老祖底杷柄，中和、行可繼踵接武，家聲規步，奕
J36nB369_p0942c30║葉源長，入滅已三十年。今日邃公志切佩其提訓，心
J36nB369_p0943a01║甚殷於追思，恐年深日久，山中若絕聞雲門古調，則
J36nB369_p0943a02║人間焉得知尊貴宗猷？故要山僧添箇註腳，使後之
J36nB369_p0943a03║學者知得古人之心如見古人之面。大眾！秪如道：是
J36nB369_p0943a04║生無滅，真滅無生。向甚麼處與諸尊宿相見？」良久：「古
J36nB369_p0943a05║路迎陽青靄合，新篁拔地綠陰多。」
J36nB369_p0943a06║當湖陸鶴田侍御迎大銅佛入天寧，請就本處，上堂。
J36nB369_p0943a07║「水曲村灣，苔封古殿，綠暗紅稀，風光溢目。人人道：老
J36nB369_p0943a08║釋迦向者裏六門不掩，四衢絕蹤，月昇夜戶，燕語空
J36nB369_p0943a09║梁，雙足跏趺，古今坐斷。殊不知者老漢於諸國土平
J36nB369_p0943a10║等隨入，剎剎塵塵無不是他安身立命處。所以，應機
J36nB369_p0943a11║出沒，隨智卷舒，二邊不涉，中道不居，千差萬別，逸格
J36nB369_p0943a12║變通。有時高低俯視，多士從風；有時賓主抑揚，一言
J36nB369_p0943a13║定旨。入天寧極稱尊貴，在檀越大屬福基。秪如道：去
J36nB369_p0943a14║來不以相，動靜不以言。如何道得恰好句？」卓拄杖，「雖
J36nB369_p0943a15║云步轉威音外，慧照仍分秀水邊。」
J36nB369_p0943a16║
J36nB369_p0943a17║
J36nB369_p0943a18║
J36nB369_p0943a19║
J36nB369_p0943a20║蔗菴範禪師語錄卷十