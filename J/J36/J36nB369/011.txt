J36nB369_p0943b01║蔗菴範禪師語錄卷十一
J36nB369_p0943b02║侍者智忍錄
J36nB369_p0943b03║住越州東關天華寺語錄
J36nB369_p0943b04║康熙庚戌四月十七日入院。
J36nB369_p0943b05║山門。「獨此一門，廣狹無礙，是甚麼人出入自在？夜深
J36nB369_p0943b06║石馬過丹墀，天曉玉人步天岸。」
J36nB369_p0943b07║佛殿。「尊稱乾矢橛，綽號麻三斤。人皆巧言令色，我則
J36nB369_p0943b08║讜言不諱。」以手加額曰：「賊！」
J36nB369_p0943b09║伽藍。「門前綠水長流，室內紅塵不到。欲斬新而壯猷，
J36nB369_p0943b10║賴仍舊為樞要。」
J36nB369_p0943b11║祖師。「途修十萬，來抗天威。九年面壁，決策收餘。兒孫
J36nB369_p0943b12║作息無憑據，南斗東移北斗西。」
J36nB369_p0943b13║據室。「黑夜裏吹滅紙燭，烈日下灌溉瓜田。先哲固是
J36nB369_p0943b14║應物無方，而直指之道廢矣。山僧自有本分一著。」卓
J36nB369_p0943b15║拄杖曰：「神龍奮迅，震以雷霆。」
J36nB369_p0943b16║拈疏。「彩生夢筆之花，語切靈峰之囑，大闡從上宗猷，
J36nB369_p0943b17║現前孰不欲聽？」
J36nB369_p0943b18║指法座曰：「摩尼光幢，師子座上。三千年前釋迦文，愛
J36nB369_p0943b19║月夜沽鄰舍酒。三千年後範上座，當風坐笑野人家。」
J36nB369_p0943b20║遂陞座，拈
J36nB369_p0943b21║王臣檀護香畢，次拈曰：「此一瓣香，文彩不露，至體全
J36nB369_p0943b22║彰，聲踰百卉，價聳八紘。雲門散木老祖見一切人玩
J36nB369_p0943b23║而索之，總教放下。愚菴先師盂和尚猶不許人諂諛
J36nB369_p0943b24║勢態、妄竊苟求，縱使諸佛列祖舌現廣長、說雄無畏，
J36nB369_p0943b25║無由窺見一斑。山僧執事巾瓶二十餘載，晝思夜繹，
J36nB369_p0943b26║智竭情枯，不能▆其少分，因知他是為洞上真傳、雲
J36nB369_p0943b27║門嫡子，故第四回燒來供養，以表法乳淵源所自。」乃
J36nB369_p0943b28║斂衣趺坐。龍田柏和尚白椎竟，師曰：「第一義適纔龍
J36nB369_p0943b29║田和尚已為諸仁道了也，若有承恩得旨者，出來通
J36nB369_p0943b30║箇消息看。」（問答不錄）師乃云：「人煙堆裏、鬧市頭邊，有
J36nB369_p0943c01║妙寶剎，號是天華，微塵數善知識高踞其中，跨象王
J36nB369_p0943c02║步、吼師子音，闡無量義、化無量眾，俾人人如桶底脫
J36nB369_p0943c03║到大休歇、大安樂田地。昔我雲門師翁抑以示現其
J36nB369_p0943c04║中，重開甘露、載肅條章，將石頭一枝無孔笛縱橫吹
J36nB369_p0943c05║出，近者諧諧而和、遠者緝緝而來，石女從茲懷孕、木
J36nB369_p0943c06║人由是生兒，故知天華門下濟濟多士，如龍、如象、如
J36nB369_p0943c07║麟、如鳳、若夜叉心肝、若菩薩頭面，遍天下也。山僧本
J36nB369_p0943c08║無一隙之明，曷副群情之望？既已置身此箇門中，錯
J36nB369_p0943c09║落金聲、鏗鏘玉韻，大抵不能好唱箇千秋樂、萬年歡
J36nB369_p0943c10║可以塞責。」擊拂子：「玉燭萬方喧不夜，東關市上月明
J36nB369_p0943c11║多。」結椎，下座。
J36nB369_p0943c12║當晚，小參。「秦山鏡水之東、蒿壩曹江之西，有一古剎
J36nB369_p0943c13║位在其中，天下傳聞咸知是雲門湛和尚為重興之
J36nB369_p0943c14║元祖也。然欲識得其中青山拱峙、綠水匯流，松舞虯
J36nB369_p0943c15║鱗、竹拖鳳尾，佛燈偕碧落爭輝、法鼓與潮音交響，必
J36nB369_p0943c16║須親到俯視仰瞻，則自然一一明了，不是道聽途言
J36nB369_p0943c17║以當生平。果是親履實踐過來底，則諸人己躬大事
J36nB369_p0943c18║因緣圓證無疑，山僧跋涉艱辛，銷歸有地。若是芳草
J36nB369_p0943c19║天涯、伶俜海角，悠悠泛泛，志無決定者。」驀豎拂子，曰：
J36nB369_p0943c20║「若人於現前能信如是法，亦即成正覺，為說無畏法，
J36nB369_p0943c21║予福、予緣俱所不逮，仰護法檀越推獎以誠、勤舊執
J36nB369_p0943c22║事翊贊以力，四眾咸集法筵、諸山適臨嘉會，山僧敢
J36nB369_p0943c23║復蘊藉而不闡揚，特為諸人宣洩去也。」乃擊拂子一
J36nB369_p0943c24║下。復舉：「雲門示眾曰：『佛法大殺有，只是舌頭短。』復自
J36nB369_p0943c25║曰：『長也。』」師曰：「雲門徒誇口舌短長以為宏略，非有確
J36nB369_p0943c26║然不易之理。天童覺曰：『雲門大師自起自倒，要且車
J36nB369_p0943c27║不橫推、理無曲斷。』此亦循理以全其制、厲俗以敦舊
J36nB369_p0943c28║風，不必取焉。山僧近離鴛渚以赴天華，身雖勞倦、舌
J36nB369_p0943c29║不短長，佛法毫無半點，但有一偈舉似大眾：祖翁舊
J36nB369_p0943c30║業昭天下，古佛鴻猷播域中，欲唱陽春高曲調，大家
J36nB369_p0944a01║手眼放玲瓏。」
J36nB369_p0944a02║上堂。「遠山雨過青如滴，石橋空外看何極？一聲幽鳥
J36nB369_p0944a03║落亭花，可惜遊人歸未得。」豎拂子：「遊人歸也，我今為
J36nB369_p0944a04║汝傳消息。」擊拂子，曰：「達磨大師缺當門齒。」
J36nB369_p0944a05║上堂。「冰霜千里犯，風雨四時經。不向板橋顧望，即從
J36nB369_p0944a06║茅店徘徊。沒量大人到者裏，未免抑志狐疑，不得暢
J36nB369_p0944a07║懷慶快。有奮迅自在底作麼生？」良久，顧左右曰：「若無
J36nB369_p0944a08║射虎力，徒說李將軍。」
J36nB369_p0944a09║上堂。「藥不必以參苓為貴，治病者佳；言不必以嘉言
J36nB369_p0944a10║稱尊，適時者善。」拈起拄杖，曰：「窮東極西，知深識淺，立
J36nB369_p0944a11║起膏肓，能超生死，以此為天下式。其痼疾未瘳者出
J36nB369_p0944a12║來，我為汝分曉。」良久，卓拄杖：「吾技窮矣，聽汝所長。」
J36nB369_p0944a13║白雲鄰木和尚至，上堂。拈拄杖曰：「此箇門中，離言說
J36nB369_p0944a14║相。離名字相，無有變異，不可破壞。在知有者，視之如
J36nB369_p0944a15║開藏取寶、剖蚌得珠，光彩陸離，如意自在，大暢尊貴
J36nB369_p0944a16║之猷、永離貧窮之苦。若不知此事之人，無明熏染，生
J36nB369_p0944a17║死飄沉，隨緣流轉，無斷絕時。那知有大知識，心量廣
J36nB369_p0944a18║博、深妙難測，施平等慈、作不請友。汝等諸人，若心有
J36nB369_p0944a19║餘疑，當乘時咨決。」卓拄杖曰：「莫言見了渾無事，自古
J36nB369_p0944a20║懷思別後多。」
J36nB369_p0944a21║上堂。「趙州有四門，曾無障礙，天下人深入者最少。天
J36nB369_p0944a22║華惟一路，本絕高低，天下人親到者不多。且道深入
J36nB369_p0944a23║趙州門，親到天華路，畢竟是甚麼人？」拍案一下，曰：「至
J36nB369_p0944a24║言無滲漏，高坐看浮沉。」
J36nB369_p0944a25║上堂。「三飧粥飯，公案現成；二時普請，文彩全彰。到諸
J36nB369_p0944a26║人根前，要你向父母未生前道來，大似白鳥下灘，平
J36nB369_p0944a27║沙有跡。閉門接上上機，其柰空懷千古意，欲贈竟無
J36nB369_p0944a28║因。」卓拄杖一下，曰：「拄杖子為通事了也，知音底出來
J36nB369_p0944a29║露箇消息。」良久，復卓拄杖，曰：「上下攸同，父子不借。」
J36nB369_p0944a30║結制，小參。「頭戴篛笠，腳繫草鞋，陰晴變異而非驚，寒
J36nB369_p0944b01║暑推遷而不顧。周遊吳地，春色盈眸；循歷越山，秋光
J36nB369_p0944b02║溢目。但隨好景淹留，不覺霜花染鬢。路逢達道者逼
J36nB369_p0944b03║拶將來，諸子奇言、百家異說一點也用不著，大似販
J36nB369_p0944b04║私鹽漢撞見巡鹽官捕，露出闡提形狀，拈起異類淆
J36nB369_p0944b05║訛，進前無能、退後不得，大家相聚到天華，要尋箇和
J36nB369_p0944b06║事頭兒。汝等果是奮志不同、心相體信，山僧自有箇
J36nB369_p0944b07║方便可以解交，故沽些曹山酒、煮些金牛飯、做些雲
J36nB369_p0944b08║門餅、烹些趙州茶，發頭一發頭已說明了。」顧左右曰：
J36nB369_p0944b09║「若是那個事，過些日子與汝斟酌。」
J36nB369_p0944b10║復舉：「黃龍機禪師偈：『蕭然獨處意沉吟，誰信無絃發
J36nB369_p0944b11║妙音。終日法堂唯靜坐，更無人問本來心。』」師曰：「黃龍
J36nB369_p0944b12║欲砥江流將洗，時習冷面冰心，知音者少。雖因艱難
J36nB369_p0944b13║致感，尚有富家驕態。天華這裏八字無[必-心]，兩手撮空，
J36nB369_p0944b14║權分諸道，機應千差。非是將死貓頭急以求售，竊願
J36nB369_p0944b15║與諸仁共樂太平。亦有偈曰：聽厭寒蛩秋夜吟，敢將
J36nB369_p0944b16║一曲唱威音。放開捏聚渾無事，秪要深知此日心。」
J36nB369_p0944b17║結制，上堂，兼謝商淨、珺尼智授法衣齋。「有一人在千
J36nB369_p0944b18║人萬人中，不背一人、不向一人，你道此人具何面目？
J36nB369_p0944b19║大眾！洞山老祖將九重密旨特為宣傳了也，喚醒諸
J36nB369_p0944b20║子沈酣大夢，令入聖賢所由正門，馳求頓歇，皆使知
J36nB369_p0944b21║歸，轉換由人，獨尊在我，這邊那畔施設隨緣，商音羽
J36nB369_p0944b22║韻唱和克諧，臺山婆展石火之機，鳥道一千里；劉鐵
J36nB369_p0944b23║磨閃電光之眼，白雲幾萬重。更說甚麼玉線暗穿、金
J36nB369_p0944b24║針密度，聯絡將來始成片段？如未到者般田地，且從
J36nB369_p0944b25║聖僧前問箇訊，向長連床上晝三夜三、東輥西輥，輥
J36nB369_p0944b26║到聖凡情盡處、白汗通身時，那箇人縱不能見，識得
J36nB369_p0944b27║自己面目也好。」卓拄杖，下座。
J36nB369_p0944b28║晚參。舉：「青原思和尚問六祖：『當何所務即不落階級？』
J36nB369_p0944b29║祖曰：『曾作甚麼來？』思曰：『聖諦亦不為。』祖曰：『落何階級？』
J36nB369_p0944b30║思曰：『聖諦尚不為，何階級之有？』祖深器之。」師曰：「行劫
J36nB369_p0944c01║前禮樂，振向上紀綱，眷意實隆，許身甚切。此是青原
J36nB369_p0944c02║輕車熟路，但惜六祖欠了一著。山僧若在，待道：『聖諦
J36nB369_p0944c03║尚不為，何階級之有？』但曰：『有一人未全肯諾在。』如下
J36nB369_p0944c04║得此一語，管取青原別有機輪，自然七祖門風愈加
J36nB369_p0944c05║廣大。當時既已因循，今日豈可潦草？」良久，曰：「大眾珍
J36nB369_p0944c06║重。歸堂喫茶。」
J36nB369_p0944c07║上堂。「正直捨方便，但說無上道，自其異者而視之，千
J36nB369_p0944c08║途盡異。以一法入一切法，以一切法入一法，自其同
J36nB369_p0944c09║者而視之，萬物皆同。我者裏不如是。」拈起拄杖曰：「你
J36nB369_p0944c10║有拄杖子，與你拄杖子。你無拄杖子，奪你拄杖子。且
J36nB369_p0944c11║道恁麼是？不恁麼是？」良久曰：「無人知此意，令我憶芭
J36nB369_p0944c12║蕉。」遂擲下拄杖。
J36nB369_p0944c13║上堂。拈拄杖曰：「一大藏教不詮，除此更無方便。悟此
J36nB369_p0944c14║成聖，迷此為凡。正偏無異，開合皆宜。山僧不得此，無
J36nB369_p0944c15║以穿佛祖鼻孔。諸人不得此，未能慶快生平。然則此
J36nB369_p0944c16║箇喚作甚麼。」卓一下曰：「石女腰邊裁兔角，萬事無過
J36nB369_p0944c17║此事真。」
J36nB369_p0944c18║上堂。舉：「石頭遷禪師因道悟問：『如何是佛法大意？』頭
J36nB369_p0944c19║曰：『不得不知。』悟曰：『向上更有轉處也無？』頭曰：『長空不
J36nB369_p0944c20║礙白雲飛。』」師曰：「道悟與麼問，石頭與麼答，可謂宮中
J36nB369_p0944c21║令肅、閫外威嚴，父子機投、君臣道合。龍潭師之而有
J36nB369_p0944c22║餘，德山祖之而無慊。若是佛法大意，何曾動著。山僧
J36nB369_p0944c23║平居無事，大眾傾誠渴慕，豈可不盡心力？」豎拂子曰：
J36nB369_p0944c24║「向後去，切莫道秖者箇便是。」
J36nB369_p0944c25║上堂。問：「萬法歸一，一歸何處？」師曰：「此心耿耿誰能道？」
J36nB369_p0944c26║曰：「趙州道我在青州做領布衫重七斤，又作麼生？」師
J36nB369_p0944c27║曰：「自古知音不易知。」乃曰：「拖死屍底自不玲瓏，生生
J36nB369_p0944c28║埋怨父母未生前，人人有箇本來面，處處逢渠都言
J36nB369_p0944c29║不見。萬法歸一，一歸何處？眼大心雄者知其方便。堪
J36nB369_p0944c30║笑老趙州齒不關風，眼花撩亂，卻道我在青州做領
J36nB369_p0945a01║布衫重七斤。寥寥天地放不著邊岸，無夢無想處躲
J36nB369_p0945a02║根，東抵西捱，全無轉變，不是心、不是佛、不是物，我知
J36nB369_p0945a03║你憤極智窮，終是難辨，一口氣不來，死了燒了一箇
J36nB369_p0945a04║主人公，本無位次，豈落階漸？更嫌太殺尊貴。是者老
J36nB369_p0945a05║漢因想喫飯穿衣，日用現成公案。試問諸人薦不薦？
J36nB369_p0945a06║薦，金烏飛上玉闌干，蝦蟆跳入廣寒殿。」
J36nB369_p0945a07║上堂。「七日以前，要你近前來，你又不肯。七日以後，要
J36nB369_p0945a08║你退後去，你又不甘。到今日不前不後，奮激不已者，
J36nB369_p0945a09║進之慮無新功，退之恐失故步。正如病人患隔日瘧，
J36nB369_p0945a10║寒一回、熱一回，未得輕安。山僧有一轉語，要鎖從上
J36nB369_p0945a11║佛祖咽喉，使天下衲僧活脫自在。你道是那一轉語？」
J36nB369_p0945a12║良久曰：「沙裏無油，麥中有麵。」
J36nB369_p0945a13║上堂。舉：「僧問玄沙：『如何是學人自己？』沙曰：『是你自己。』
J36nB369_p0945a14║雲門曰：『沒量大人向語脈裏轉卻。』有僧問：『如何是學
J36nB369_p0945a15║人自己？』即曰：『忽然路上有人喚衲僧齋，你也隨例得
J36nB369_p0945a16║飯喫。』」師曰：「玄沙、雲門垂手接人，極省氣力，最為神妙。
J36nB369_p0945a17║只恐者僧兩腳未曾踏著實地，仍被生死波浪之所
J36nB369_p0945a18║飄流，無有了日。有僧問山僧：『如何是學人自己？』但曰：
J36nB369_p0945a19║『入海泥牛奔似電。』者裏悟去，始好開大口、說大話。不
J36nB369_p0945a20║然，日邊路宜振步，年少場任相羊。喝！」
J36nB369_p0945a21║上堂。「頭頭得妙，法法無差。」驀顧左右，曰：「今朝有一鄉
J36nB369_p0945a22║人趕東關市，左顧右盻，並無好貨。看得箇三腳貓中
J36nB369_p0945a23║意，買將歸去。放下來一看，恰是泰戲之山。有獸曰䍶，
J36nB369_p0945a24║其狀如羊，一角一目，目在耳後。遂高聲大叫，曰：『阿㖿！
J36nB369_p0945a25║阿㖿！』被山僧拄杖子聽見，劈頭一棒，曰：『你是鄉下村
J36nB369_p0945a26║人，見箇甚麼也敢大驚小怪？他有箇出身句子，倒也
J36nB369_p0945a27║道得好。舉似大眾。』」卓拄杖，曰：「茫茫天下虛尋覓，此物
J36nB369_p0945a28║元來本現成。」
J36nB369_p0945a29║上堂。「但了本覺一心，步步入圓常之路。若逐無明散
J36nB369_p0945a30║意，塵塵成生死之輪。」豎拂子曰：「此是本覺一心，那箇
J36nB369_p0945b01║是無明散意？」擊拂子曰：「此是無明散意，那箇是本覺
J36nB369_p0945b02║一心？渭水不逢垂釣叟，首陽應笑采薇人。」
J36nB369_p0945b03║上堂。舉：「雲門問僧：『甚處來？』曰：『江西。』門曰：『江西一隊老
J36nB369_p0945b04║漢寐語住也未？』僧無對。」師曰：「雲門秪要垂衣禁殿、息
J36nB369_p0945b05║鼓邊庭，折衝妙算未為十全，喜得者僧無侵疆略地
J36nB369_p0945b06║之意，乃使韶陽邦國寧泰。大眾且道：山僧恁麼道，意
J36nB369_p0945b07║在何處？彼過研窮留念切，自知長短舊來無。」
J36nB369_p0945b08║上堂。「市聲浩浩，風冷颼颼。雞啼白晝，犬吠黃昏。一一
J36nB369_p0945b09║與諸人示向上路了也。得箇入處底，有三十棒領去
J36nB369_p0945b10║山門外自打。未得入頭者，二六時中上來下去，有迴
J36nB369_p0945b11║避無迴避。」喝一喝曰：「參。」
J36nB369_p0945b12║上堂。「事到二七，推車撞壁。無憂尋憂，平地掘溝。佛殿
J36nB369_p0945b13║與山門計較來，沒得說。僧堂與廚庫商量底，碗脫丘。
J36nB369_p0945b14║露柱言其實不會，燈籠則滿肚虛浮。四天王多分擎
J36nB369_p0945b15║拳豎指，憨布袋一味笑不斷頭。獨有天華拄杖子，不
J36nB369_p0945b16║識時務，心心要截斷眾流，乃犯眾而出曰：『你者一隊
J36nB369_p0945b17║瞌睡漢，攢眉合眼，著甚來繇。』」卓拄杖曰：「者回去也，放
J36nB369_p0945b18║下還將放下休。」
J36nB369_p0945b19║俞伯英請上堂。「世間有剛正路頭，唯真本雄才最易
J36nB369_p0945b20║履踐；出世有省力法門，唯大器上根不難信入。」以拂
J36nB369_p0945b21║子畫一畫，「秖要於中分析得來，正偏兼到、殺活並行，
J36nB369_p0945b22║橫也、豎也，經之、緯之，該今徹古，遍界盈空，利益於人
J36nB369_p0945b23║孜孜無倦，克究於己切切不忘，既銷真俗之名，豈存
J36nB369_p0945b24║彼此之相？是知一切聖賢原無板定底格式，所謂禮
J36nB369_p0945b25║之用，和為貴，先王之道斯為美。然則向上秘訣不消
J36nB369_p0945b26║一捏，為甚如此？霜染多紅樹，山藏秖白雲。」
J36nB369_p0945b27║上堂。舉：「愚菴盂和尚晚參次，有僧出禮拜，曰：『求和尚
J36nB369_p0945b28║開示。』愚菴曰：『與我移燈臺過來。』僧移過，愚菴便喝。」師
J36nB369_p0945b29║曰：「愚菴老人稟直方剛大之氣，向雲門路上唱出新
J36nB369_p0945b30║豐曲調，驚得聰者聵、明者盲、語者瘖、行者跛，故往往
J36nB369_p0945c01║為醉人所推罵。即如者僧，江西、湖南走得倦了，欲討
J36nB369_p0945c02║個安逸所在將養身心，轉使得他手忙腳亂，無所適
J36nB369_p0945c03║從，可不吞聲而含恨？設有求天華開示，又作麼生？」良
J36nB369_p0945c04║久，曰：「今朝天晚了，來日來與你說。」
J36nB369_p0945c05║上堂。「南泉斬貓兒，天之未喪斯文也。趙州戴草鞋，我
J36nB369_p0945c06║知安劉者必勃矣。有般孟浪漢，眼裏未辨青黃，路頭
J36nB369_p0945c07║不知遠近，便道此心即堯舜之心，所事乃聖賢之事。
J36nB369_p0945c08║秖可半信是言，半疑是跡。」拈起拄杖曰：「苟得此意，貫
J36nB369_p0945c09║古今而不失。」
J36nB369_p0945c10║因雪，上堂。舉：「洛浦問青峰：『甚處去來？』峰曰：『掃雪來。』浦
J36nB369_p0945c11║曰：『雪深多少？』峰曰：『樹上總是。』浦曰：『得即得，向後去住
J36nB369_p0945c12║個雪窟定矣。』」師曰：「洛浦精神滿腹，到者裏憨來憨殺
J36nB369_p0945c13║人；青峰錦繡撐腸，到者裏朴來朴殺人。總向雪窟裏
J36nB369_p0945c14║坐著。如今雪漫漫地，有者謂豐年呈瑞、有者言好境
J36nB369_p0945c15║成吟，也不見人掃、也不問深多少，但聽得人互相歎
J36nB369_p0945c16║揚、迭為褒美，道：『好雪片片，不落別處。』你道落在甚麼
J36nB369_p0945c17║處？」良久，以拂子指雪日看。
J36nB369_p0945c18║上堂。「願一切眾生與我無異。釋迦老子作如是言。者
J36nB369_p0945c19║要結識天下好漢，為相罵底對頭、作相打底敵手。爭
J36nB369_p0945c20║柰罕遇其人？山僧連日來氣悶，也要尋箇鬧頭燥皮。
J36nB369_p0945c21║一燥皮，不知誰是好手？」良久，顧左右，曰：「量你者些頑
J36nB369_p0945c22║皮，到者裏也不敢出手。」拽拄杖打趁，下座。
J36nB369_p0945c23║上堂。舉：「溈山侍百丈入山作務次，丈曰：『將得火來麼？』
J36nB369_p0945c24║山曰：『將得來。』丈曰：『在甚麼處？』山於地上拈一莖柴，吹
J36nB369_p0945c25║兩吹度與丈，丈曰：『如蟲禦木。』」師曰：「但凡天下事，視之
J36nB369_p0945c26║難見，不敢談論。百丈以後語有漏逗，故天下人得而
J36nB369_p0945c27║議之，致累溈山，臧否逆順無從定矣。天華結制來已
J36nB369_p0945c28║三七日，內外安泰，上下交歡，並無餘事相累。」高聲曰：
J36nB369_p0945c29║「大眾久立，伏惟珍重。」
J36nB369_p0945c30║上堂。「同共一法中，而不得此事。釋迦老子既說是同，
J36nB369_p0946a01║又言不得，惑亂人不少，好與三十棒。要會一法麼？」豎
J36nB369_p0946a02║拂子曰：「者裏是。欲知此事麼？」擊拂子曰：「者裏是。若是
J36nB369_p0946a03║通人分上，眼裏也是，耳裏也是，寤時也是，寐時也是。
J36nB369_p0946a04║不然，更資一路去也。」乃擲拂子曰：「汝若不取，後必憂
J36nB369_p0946a05║悔。」
J36nB369_p0946a06║冬至，小參。「陰極陽生，枯木上花枝挺秀；否極泰來，死
J36nB369_p0946a07║水裏蝦蟆活跳。空劫以前轉身，不坐千年床榻；今世
J36nB369_p0946a08║路頭移步，踏開萬丈門庭。村北村南，歡言相慶；人來
J36nB369_p0946a09║人往，和氣藹然。雖則如是，消長任時，精粗由己。故我
J36nB369_p0946a10║衲僧家腳下無私、眼中無翳，甚麼處不是分明？甚麼
J36nB369_p0946a11║處不是自己？豈肯以勢推移，隨他調度？更須知老釋
J36nB369_p0946a12║迦道：『我昔所誓願，今者已滿足，化一切眾生，皆令入
J36nB369_p0946a13║佛道。』恁麼，則諸人冰霜苦志、煙水勞心，成佛利生從
J36nB369_p0946a14║此成就。如有不信，也不得怨悵別人。喝！」
J36nB369_p0946a15║復舉：「僧問黃龍：『晦機和尚急切相投，請師通信。』龍曰：
J36nB369_p0946a16║『火燒裙帶香。』」師曰：「問者若饑渴之思飲嚼，答者憑霄
J36nB369_p0946a17║漢以待攀躋。縱使沒量大底，到者裏甚處湊泊，何以
J36nB369_p0946a18║解憂？果要者邊那畔放曠隨緣，山僧不妨通箇音信。」
J36nB369_p0946a19║良久曰：「歌舞自來忘帝力，精神無限在梅花。」
J36nB369_p0946a20║長至，上堂。「化日迎長，慶雲紀瑞，從古至今流布世諦，
J36nB369_p0946a21║及未來際無有盡時，總不如山僧煮青菜、喫白飯，釅
J36nB369_p0946a22║茶四五盞、瞌睡兩三回，庭前曝背宜詠清閒，室內垂
J36nB369_p0946a23║頭不煩絮聒，靜以待陰陽之定，小人自退，復其見天
J36nB369_p0946a24║地之心，君子可登，也不問榮枯變異、也不管得失淆
J36nB369_p0946a25║訛，向父母未生前說箇暗號，安排不得處打箇合同，
J36nB369_p0946a26║表示諸人己躬下一段大事因緣。」以拂子畫一畫，曰：
J36nB369_p0946a27║「自今以始，靡祉不臻。」
J36nB369_p0946a28║上堂。舉：「雪峰在洞山作飯頭，每晨曉色未分便喫粥，
J36nB369_p0946a29║山問：『作麼生常候得此時喫粥？』峰曰：『瞻星望月。』山曰：
J36nB369_p0946a30║『忽遇雲霧靉靆又作麼生？』峰不對。」師曰：「洞山極視下
J36nB369_p0946b01║之盛節，雪峰凜奉上之大經，蓋承胤石頭，其遺風餘
J36nB369_p0946b02║烈有如是也。後人不解尋流討源，嘵嘵然雄爭奪之
J36nB369_p0946b03║路、竊自廣之名，亦已大惑，不必較量。秖如洞山舌頭
J36nB369_p0946b04║被雪峰坐斷，還辨得麼？」良久，曰：「日頭出夜半，照耀珊
J36nB369_p0946b05║瑚枝。」
J36nB369_p0946b06║雪照、洞明送法衣，請上堂。「雪覆萬年松徑，雲遮一帶
J36nB369_p0946b07║峰巒，到者裏要箇知去就、識高低，其實難逢。果是洞
J36nB369_p0946b08║然明白底，智照無偏，語絕滲漏，一眼看來，原是一分
J36nB369_p0946b09║本有家私，曾無始終過患。有般參格子禪底，東摸西
J36nB369_p0946b10║摸，枉勞功用，紛紜交錯，如醉若狂，有甚麼氣息？」提起
J36nB369_p0946b11║法衣，曰：「秖者固雞足山中放不下，大庾嶺頭提不起，
J36nB369_p0946b12║被山僧輕輕提接過來，卷舒自在，長短隨機，簇錦聯
J36nB369_p0946b13║翩，紀綱佛祖，條目剛大，號令人天。塵塵契旨，無一塵
J36nB369_p0946b14║不是自己威光；法法歸宗，無一法不是自己地面。凡
J36nB369_p0946b15║情莫能測度，聖量豈可思惟？不知明眼衲僧云何分
J36nB369_p0946b16║析？」卓拄杖，曰：「迢迢劫外封疆遠，黑漆崑崙踏雪行。」
J36nB369_p0946b17║檀越陶祁音、同室施氏請上堂。「如是妙法，諸佛如來
J36nB369_p0946b18║過無量劫時乃說之。山僧今日受檀越殷勤之請，可
J36nB369_p0946b19║以攀條引例。」遂拈起拄杖曰：「以此能含萬有，萬有不
J36nB369_p0946b20║出於此。若眼裏有珠、耳中有竅底，此處彼處全該，世
J36nB369_p0946b21║出世間獨得，不用舉一步，遍參法界友，出語蓋天蓋
J36nB369_p0946b22║地，吐氣為雨為霖，乃見斯文有在，正法可維，慧命綿
J36nB369_p0946b23║長，子孫保之，更說甚麼陸脩靜喫茶、陶淵明愛酒？此
J36nB369_p0946b24║段風猷傳不朽，那知琴理在無絃？最好是無生曲子，
J36nB369_p0946b25║得意彈時須妙手。」以手作彈琴勢，顧左右曰：「大眾還
J36nB369_p0946b26║知否？」
J36nB369_p0946b27║大慶院谷虛、祐儀、師宗、祖機，請上堂。拈拄杖曰：「人人
J36nB369_p0946b28║有張口，橫說豎說，不曾說著此事。」卓一下曰：「人人有
J36nB369_p0946b29║雙腳，東踏西踏，不曾踏著斯門。劉鐵磨推倒溈山，日
J36nB369_p0946b30║麗中天明杲杲；末山尼鈍置灌谿，煙埋古路意悠悠。
J36nB369_p0946c01║眾中若有人言：『無固無必，有殺有活。』我也知你是矮
J36nB369_p0946c02║子觀場，隨人歡笑，有甚麼準的。其有堅固大志者，無
J36nB369_p0946c03║往而不得也。所以寒風緊切，路次迢遙。朝離大慶，暮
J36nB369_p0946c04║抵天華。難解難入之門，一踏而入；難識難知之法，一
J36nB369_p0946c05║目而知。無有一毫隔礙，無有一點狐疑。即徐徐謂吾
J36nB369_p0946c06║曰：『祖翁家業已屬紹隆，向上門風如何展演？』山僧到
J36nB369_p0946c07║此分疏不來，巧言不如直道。」遂喝一喝曰：「今日有齋
J36nB369_p0946c08║不喫，定是杭州阿獃。」
J36nB369_p0946c09║上堂。「樹道者以人，積道者以信。山僧謬為樹道之人，
J36nB369_p0946c10║也非是家常籌策，則因坐客長談，與道相違，於信何
J36nB369_p0946c11║立？今朝稍覺空閒，與諸人動地驚天，說一回胡達磨
J36nB369_p0946c12║氣苦梁王殿、盧行者跳脫黃梅山。畢竟大鬧曹溪路
J36nB369_p0946c13║又是甚麼人？」拍案一下，曰：「且聽下回分解。」
J36nB369_p0946c14║上堂。「如來一代時教已有人指註了也，祖師千七百
J36nB369_p0946c15║則機緣已有人批判了也，諸人本分去處已是頭頭
J36nB369_p0946c16║顯露了也，山僧豈敢相謾？時當深冬，天氣和暖如春，
J36nB369_p0946c17║大抵冬行春令，寒暑不正，有一事恐不說不知。大眾
J36nB369_p0946c18║聽著：世事任他顛倒換，蒙頭衲被照常時。」
J36nB369_p0946c19║薦一德菴主，其徒靈如請上堂。「生死涅槃，菩提煩惱。」
J36nB369_p0946c20║擊拂子曰：「一擊百雜碎，小家子未識。木中有火，礦裏
J36nB369_p0946c21║有金，固是放不開，捏不聚。若出格丈夫領得少分，就
J36nB369_p0946c22║在凡庸，即登寶位。身前身後，無不風光；自西自東，隨
J36nB369_p0946c23║處安樂。可見此箇門中，求其生死染淨，迷悟去來，原
J36nB369_p0946c24║不可得。那論機感即生，緣盡即滅。擾擾紛紛，全無定
J36nB369_p0946c25║止。且一德菴主生前標致，一味清奇。末後常光，了然
J36nB369_p0946c26║頓現。其靈如轉從山僧邊覓，一似山頭採藻，海底尋
J36nB369_p0946c27║針。雖然，不可孤其來意，與汝說箇諦當。」豎拂子曰：「雪
J36nB369_p0946c28║飄未減山頭翠，雨過重添竹上青。」
J36nB369_p0946c29║一燈出關，請上堂。「大地是玄關，虛空為鎖鑰，開合不
J36nB369_p0946c30║違時，出入何定法？有本領底衲僧到者裏，晝見日、夜
J36nB369_p0947a01║見星，奮勇作為、勞倦休息，人境交加、好惡兼到，舉心
J36nB369_p0947a02║即錯、動念即乖，縱使蓋覆，蓋覆不來，雖欲顯現，顯現
J36nB369_p0947a03║不得。如今打破關、掣開鎖，袈裟裹亂雲、草鞋入鬧市，
J36nB369_p0947a04║東西南北自在優游，上下四維誰敢等匹？若到天華
J36nB369_p0947a05║門下勘過了，且向一邊立地。何故？漁舟野渡吹橫笛，
J36nB369_p0947a06║雪曲蘆灣幾箇聞？」
J36nB369_p0947a07║晚參。舉：「趙州問僧：『曾到此間麼？』僧曰：『曾到。』州曰：『喫茶
J36nB369_p0947a08║去。』又問一僧：『曾到此間麼？』僧曰：『不曾到。』州曰：『喫茶去。』
J36nB369_p0947a09║院主曰：『和尚為甚麼曾到也喫茶去？不曾到也喫茶
J36nB369_p0947a10║去？』州喚院主，主應諾，州曰：『喫茶去。』」師曰：「趙州古佛展
J36nB369_p0947a11║拓家務，游刃成風，尊卑一致，彼此同歡，本欲弘相見
J36nB369_p0947a12║親厚之道，卻被院主捉了破綻。」乃呵呵大笑，曰：「大眾！
J36nB369_p0947a13║你道笑箇甚麼？我笑百二十歲老趙州，因人碌碌不
J36nB369_p0947a14║得安閒，故遺話柄在人間。」
J36nB369_p0947a15║開山湛和尚忌日，上堂。「大聖人為向上不傳之祕密
J36nB369_p0947a16║而出現於世也，若天地之量化育萬物而無所不行，
J36nB369_p0947a17║猶日月之光洞照十虛而無所不到。及乎化事告終，
J36nB369_p0947a18║人甚深大，定以海印三昧印眾生心，觀根大小，應機
J36nB369_p0947a19║而說，深遠悠長，無有間歇。恁麼，則我師翁示滅以來
J36nB369_p0947a20║已四十六年，其動靜寒溫、興居食息，未常與諸人須
J36nB369_p0947a21║臾離也。設使信不堅強、疑不消化，山僧擔出師翁舊
J36nB369_p0947a22║時拍板、唱出師翁舊時曲譜，令未聞者皆悉得聞。」卓
J36nB369_p0947a23║拄杖，喝一喝。
J36nB369_p0947a24║上堂。舉拂子曰：「者一著子，釋迦老子拈起後，未曾有
J36nB369_p0947a25║人拈著；達磨大師直指後，未曾有人指著。山僧豈是
J36nB369_p0947a26║不欲分付？總要待箇時節。今朝臘月初五日，與諸人
J36nB369_p0947a27║揭示去也。」擲拂子曰：「斟酌萬殊底，自無錯謬。」
J36nB369_p0947a28║臘八，解制，兼謝文慧眾道侶齋，上堂。「有脩有證，捏目
J36nB369_p0947a29║生花；無作無為，迷宗失旨。天南孤客，地北畸人；撥草
J36nB369_p0947a30║瞻風，勞筋苦骨。口不亂言，身不苟動；坐斷諸緣而堅
J36nB369_p0947b01║執，泯忘一切而守愚。極思慮而未聞獲益，費日月而
J36nB369_p0947b02║不見成功。譬如大富長者家子，拋棄本有如意受用，
J36nB369_p0947b03║甘自飄零，沿門乞丐。有般漢聞著如此語言，心憤憤、
J36nB369_p0947b04║口悱悱，卻道：『淨飯王太子捨王宮往雪山，夜裏睹見
J36nB369_p0947b05║明星。還算得麼？』山僧但曰：『錯。』且道：是世尊錯？是山僧
J36nB369_p0947b06║錯？是諸人錯？若簡點得出，表裏如一，動靜無二；有馬
J36nB369_p0947b07║騎馬，有船坐船。大輅山文慧禪士領一隊善信道侶，
J36nB369_p0947b08║謹設伊蒲，竭誠祖餞。如清楚不來，住底住兮去底去，
J36nB369_p0947b09║極分明事莫生疑。」
J36nB369_p0947b10║上堂。「烏鴉鬧亂寒煙，白鷺斜飛細雨。三三兩兩行人，
J36nB369_p0947b11║去去來來遊子。若能和會，事同一家。如不了知，對面
J36nB369_p0947b12║千里。」擊拂子曰：「此是山僧真實語。」
J36nB369_p0947b13║上堂。「勾踐破吳之節制，燔臺而鼓之，使民赴火者，賞
J36nB369_p0947b14║在火也；臨江而鼓之，使民赴水者，賞在水也。祖師策
J36nB369_p0947b15║人之號令，為生死而鼓之，使人經危冒險而無顧心
J36nB369_p0947b16║者，賞在道也。其說如伊三點，不無優劣。有人撿點得
J36nB369_p0947b17║出者，賞一柄龜毛拂子。」良久，無人出。「若然，則山僧打
J36nB369_p0947b18║退鼓去也。」卓拄杖，下座。
J36nB369_p0947b19║除夜，小參。「波波汲汲成狼藉，銷算分明在今日，若有
J36nB369_p0947b20║絲毫理不清，來朝觸緒仍啾唧。道流聚首益關情，大
J36nB369_p0947b21║事因緣未了畢，孤身瓢笠百城遊，寒暑推遷任南北。
J36nB369_p0947b22║最親父母遠拋離，於師恩厚論年隔，卓異英風漠不
J36nB369_p0947b23║聞，情波識浪幾時息？死生若夢路漫漫，不顧雪飛頭
J36nB369_p0947b24║上白，生平究竟欲何為？東討西尋徒費力。密意當知
J36nB369_p0947b25║在汝邊，放下癡狂本不失，一聲㘞地眼睛開，知燈是
J36nB369_p0947b26║火無疑惑。法苑摧殘實可傷，說著石人也淚滴，敢望
J36nB369_p0947b27║空群汗血駒，奮威共挽曹溪脈。我慚弱骨不堪支，拊
J36nB369_p0947b28║躬循省面常赤，適臨除夜歎浮沉，好是推車撞著壁。
J36nB369_p0947b29║賴有先宗標格存，隨家豐儉可憑式，蕭疏風味與君
J36nB369_p0947b30║傾，靠倒虛空煩久立。決是諸仁入耳難，珍重歸堂喫
J36nB369_p0947c01║茶歇。」
J36nB369_p0947c02║復舉：「禾山師陰禪師因僧問：『王子未來登，何人當治
J36nB369_p0947c03║化？』山曰：『閫外不行邊塞令，將軍不致太平年。』僧曰：『恁
J36nB369_p0947c04║麼則治化之功不當。』山曰：『亦有當。』僧曰：『如何是當？』山
J36nB369_p0947c05║曰：『十方國土盡屬於王。』」師曰：「惟上意可能品位群僚，
J36nB369_p0947c06║非群僚無以宣傳上意。上下和融，正偏兼到，固宜推
J36nB369_p0947c07║重於禾山。欲闡明尊貴一路，終非容易。天華門下，飯
J36nB369_p0947c08║香脫粟，羹厭黃虀。舉事無異同之事，用心乃佛祖之
J36nB369_p0947c09║心。非大猷不陳於前，有正令必行於外。從年頭至年
J36nB369_p0947c10║尾，家風如此。要顯示尊貴一路，極是不難。」良久，顧左
J36nB369_p0947c11║右曰：「爐邊話徹生平事，天上遙分曉色來。」
J36nB369_p0947c12║元旦，上堂。「般若海闊，入之者方悟無邊；法性山高，升
J36nB369_p0947c13║之者乃知彌進。茲逢元旦首祚，泰運當隮，寶爐香散，
J36nB369_p0947c14║瑞靄騰天，黃閣簾垂，嵩呼震地，妙挾全該，渾忘尊貴，
J36nB369_p0947c15║萬機普應，豈坐今時？正恁麼時，十方國土玉燭風高，
J36nB369_p0947c16║一切人民光明遂業，我衲僧家放憨林下悅豫時常，
J36nB369_p0947c17║水土恩深，檀扉德曼，合酬本願之懷，共助無為之化。
J36nB369_p0947c18║而今大眾已入般若海、升法性山，秖如道睿算無疆，
J36nB369_p0947c19║如何仰祝？野老一杯復一笑，村童相樂太平年。」
J36nB369_p0947c20║劉子莊保安請上堂。「是法甚深奧，夾竹梅花浮暗香；
J36nB369_p0947c21║少有能信者，隔樹黃鸝報好音。及乎道箇現成公案，
J36nB369_p0947c22║不假思惟，便將日用尋常底點胸點脅，如獲髻珠，都
J36nB369_p0947c23║無實義。大丈夫漢胸襟廣大，機略神奇，向佛未出世、
J36nB369_p0947c24║祖不西來時，一拳拳倒百億須彌、一趯趯翻大千剎
J36nB369_p0947c25║海，則知造諸惡業是幻、起諸善法是幻，然後入真入
J36nB369_p0947c26║俗、無異無同，丹霄獨步、砥柱中流，開示一切、拔濟群
J36nB369_p0947c27║生，可令病者瘥、聵者聰，如迷忽悟、如暗得燈，惟此一
J36nB369_p0947c28║門最為尊貴。雖然，更有一句子道得來，身心悅豫，慧
J36nB369_p0947c29║算無窮。山僧不能言，待拄杖子轉一語。」卓拄杖，曰：「錦
J36nB369_p0947c30║繡春如許，憑君子細看。」
J36nB369_p0948a01║上堂。「嘗之而無味，視之而無形，不可傳於人。趙州親
J36nB369_p0948a02║見南泉鎮州出大蘿蔔，端的將來，猶如馬上看山色、
J36nB369_p0948a03║夢中把酒卮，有什麼意味？佛殿前立，僧堂裏行，誰敢
J36nB369_p0948a04║謾汝？大家在者裏尋常底如何道？」良久，顧眾曰：「日不
J36nB369_p0948a05║知夜，月不知晝。」
J36nB369_p0948a06║據新室，晚參。「繼文之業，立武之功。道吾舞笏，石鞏張
J36nB369_p0948a07║弓。若能如是信解，不生法相。」卓拄杖曰：「飛閣捲簾圖
J36nB369_p0948a08║畫裏，青山無限白雲中。」
J36nB369_p0948a09║上堂。「烏衣梁上口喃喃，已極分明豈用參？但見春光
J36nB369_p0948a10║欲歸去，殘紅遍野問誰諳？老釋迦為大事因緣而出、
J36nB369_p0948a11║胡達磨以單傳密印而來，將謂有多少奇特？山僧有
J36nB369_p0948a12║一句，只是不舉向諸人。何故？時清自古厭談兵。」
J36nB369_p0948a13║
J36nB369_p0948a14║
J36nB369_p0948a15║
J36nB369_p0948a16║
J36nB369_p0948a17║
J36nB369_p0948a18║
J36nB369_p0948a19║
J36nB369_p0948a20║蔗菴範禪師語錄卷第十一