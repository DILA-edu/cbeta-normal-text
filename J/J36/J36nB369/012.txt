J36nB369_p0948b01║蔗菴範禪師語錄卷十二
J36nB369_p0948b02║侍者超卓錄
J36nB369_p0948b03║住越州東關天華寺語錄
J36nB369_p0948b04║上堂。「秋風歇籬下，冬日到階前，其中有一句搆得者，
J36nB369_p0948b05║暑往寒來，橫七豎八，端拱無為，自在受用，可為無事
J36nB369_p0948b06║人。否則，拄杖子穿了鼻孔。」拈拄杖，卓一下：「張顛醉後
J36nB369_p0948b07║此尤顛。」
J36nB369_p0948b08║上堂。橫按拄杖：「大眾！若恁麼去，好跨青雲之步；若不
J36nB369_p0948b09║恁麼，枉勞白首之心；或總不恁麼，聲光藹著，大典未
J36nB369_p0948b10║申。其間有一箇半箇別有轉身一路，可謂機不墮位，
J36nB369_p0948b11║氣概驚群，天華泯權跡而開寶藏，定父子而付家珍。」
J36nB369_p0948b12║良久，乃擲下拄杖。
J36nB369_p0948b13║一燈關主五十初度，請上堂。「此事如康莊大路，一切
J36nB369_p0948b14║人履踐於中而無障礙。以未透玄關者，動輒情境上
J36nB369_p0948b15║馳求、識路裏奔逸，思量何門可以進脩？揣度何門可
J36nB369_p0948b16║以證入？不墮功勳，便落滲漏。須得如猛虎插翅，向末
J36nB369_p0948b17║山頂上飛騰、百草頭邊坐臥，順逆高低，無拘無束；聖
J36nB369_p0948b18║凡愚智，誰後誰先？有時捏聚，促無量劫歸瞬息時；有
J36nB369_p0948b19║時放開，延剎那頃為無量劫。格外風光，從容可玩；壺
J36nB369_p0948b20║中歲月，曆數難該。風儀挺挺，領袖堂堂，自絕偏枯之
J36nB369_p0948b21║患，豈有向背之咎？天華有口，說不清楚。設有俊邁衲
J36nB369_p0948b22║僧，勘驗得十分諦當，一點不差。」豎拂子，曰：「猶欠者一
J36nB369_p0948b23║著。」
J36nB369_p0948b24║上堂。舉：「福州牛頭微和尚因僧問：『如何是和尚家風？』
J36nB369_p0948b25║微曰：『山畬脫粟飯，野菜澹黃齏。』曰：『忽有上客來，又作
J36nB369_p0948b26║麼生？』曰：『喫則從君喫，不喫任東西。』」師曰：「從上遠猷，時
J36nB369_p0948b27║人難搆。陽春高唱，罕遇知音。牛頭雖是家禮，是稱款
J36nB369_p0948b28║賢有致。在上士或以成歡，中下之根終於難信。設問
J36nB369_p0948b29║天華：『如何是和尚家風？』曰：『入世皆因拙，逢人只皺眉。』
J36nB369_p0948b30║『忽遇上客來，將何秖待？』『苦茗資三碗，佳言讓十分。』」
J36nB369_p0948c01║謝栽禾，上堂。「同共一法中而不得此事，釋迦老子見
J36nB369_p0948c02║解偏枯。天華寺裏本有祖父田園，塍畦清楚，界畔分
J36nB369_p0948c03║明，含十方土，並無虧盈。近來雨水及時，內外同心，努
J36nB369_p0948c04║力栽種已畢，所獲秋成之利，人人可得而知。夜來石
J36nB369_p0948c05║女唱出巴歌，驚起木人，大聲笑道：『既然皆是，可得用
J36nB369_p0948c06║鼓者片唇皮作甚麼？』」卓拄杖，曰：「謂我無能說大義，勞
J36nB369_p0948c07║君辛苦願加飧。」
J36nB369_p0948c08║上堂。「張弓架箭，難酬向日之殷。疊石般泥，未愜披雲
J36nB369_p0948c09║之素。窮玄喪本，體妙失宗，可以廢而不恤。設問諸人
J36nB369_p0948c10║自己底事，若道穿衣喫飯，有甚麼難？恁麼會，錯了也。」
J36nB369_p0948c11║喝一喝。
J36nB369_p0948c12║弁山且拙和尚至，上堂。豎拂子，曰：「者是先師翁用不
J36nB369_p0948c13║盡底，至大無垠，不可以測其深廣；最高無上，不可以
J36nB369_p0948c14║察其指蹤。但山僧心雖望古、力不從時，致使路盈豐
J36nB369_p0948c15║草、殿厚青苔，濫竽承乏，未能恢大宗猷。有般頑賴漢
J36nB369_p0948c16║子攢蔟將來，箇箇挺風雲之豪氣、人人堅鐵石之雄
J36nB369_p0948c17║心，都道劫外家私咸歸掌握、壺中風月獨暢本懷。及
J36nB369_p0948c18║乎輕輕向他道箇未在，情知怨我者多、諒我者少，所
J36nB369_p0948c19║喜有大知識忽從苕上觸熱而來，施塵剎之光明、為
J36nB369_p0948c20║萬途之津筏，願與諸人洗除情垢、拔斷疑根，於深法
J36nB369_p0948c21║中普能利益。只恐根浮力淺者到此沉吟，故我為汝
J36nB369_p0948c22║等作箇通事舍人。」乃擊拂子，曰：「遐想多年真手足，雲
J36nB369_p0948c23║門一曲奏塤篪。」
J36nB369_p0948c24║上堂。「大堤楊柳，隔岸桃花。相看不厭，傲殺漁家。喝！恁
J36nB369_p0948c25║麼會去，雲巖一路草枯煙斷。」
J36nB369_p0948c26║顯聖元潔和尚至，上堂。「烈日炎炎，境風浩浩，萬卉焦
J36nB369_p0948c27║枯，群生渴注。天華雖有些乾爆爆底，不作麤妙，豐儉
J36nB369_p0948c28║隨時。據明眼看來，大似六月獘絮提向十字街頭出
J36nB369_p0948c29║賣，孰肯顧著？惟我顯聖和尚元老師兄妙挾全該、正
J36nB369_p0948c30║偏兼到，具莫測之鴻慈、有捄時之大力，如一日光千
J36nB369_p0949a01║山並照、猶一雲雨大地普滋，枯木被之立見開花、敗
J36nB369_p0949a02║種遇之登時擢秀，謂唱新豐而振聵、溯耶水而逆流，
J36nB369_p0949a03║此其餘事也。雖然，當知本來尊貴之人不坐尊貴之
J36nB369_p0949a04║位始為尊貴，既尊貴之人不歷位次，甚處與他相見？」
J36nB369_p0949a05║良久，顧左右曰：「請顯聖和尚能示演說。」
J36nB369_p0949a06║解夏，上堂。舉：「清化訥和尚因僧問：『十二時中如何得
J36nB369_p0949a07║不疑惑去？』化曰：『好。』僧曰：『恁麼則得遇於師去也。』化曰：
J36nB369_p0949a08║『珍重！』」師曰：「好好先生還他清化，者僧要到無疑惑田
J36nB369_p0949a09║地，待三十年後。雖然，用三十年作甚麼？」良久，喝！「半夜
J36nB369_p0949a10║蠟人驚破夢，秋煙隨挂水雲瓢。」
J36nB369_p0949a11║上堂。舉：「曹山霞禪師因僧侍立，山曰：『道者可煞熱。』曰：
J36nB369_p0949a12║『是。』乃問：『秪如恁麼熱，向甚麼處迴避？』山曰：『鑊湯爐炭
J36nB369_p0949a13║裏迴避。』曰：『鑊湯爐炭裏作麼生迴避？』山曰：『眾苦不能
J36nB369_p0949a14║到。』」師曰：「清如秋爽，和若陽春，人情流鬯，今古攸同。曹
J36nB369_p0949a15║山道箇鑊湯爐炭裏，眾苦不能到。天下人孰肯信？設
J36nB369_p0949a16║有達其源委者，雖謂者邊那邊闡揚無滯、熱處寒處
J36nB369_p0949a17║所向皆宜，然要與曹山相見，猶隔遠在。何故？」拍案一
J36nB369_p0949a18║下，曰：「此曲秖應天上有，人間能得幾回聞？」
J36nB369_p0949a19║上堂。舉：「雪竇顯和尚示眾曰：『諸人要知真實相為麼？
J36nB369_p0949a20║上無攀仰、下絕己躬，自然常光現前，箇箇壁立千仞。』」
J36nB369_p0949a21║師曰：「此事非雪竇主張，幾於濩落。子細看來，也秖是
J36nB369_p0949a22║嚼飯萎嬰孩。天華則不然，諸人要知真實相為麼？」乃
J36nB369_p0949a23║擲拂子，下座。
J36nB369_p0949a24║祁季超訃至，上堂。「七十八年能事畢，世緣長揖意無
J36nB369_p0949a25║干，沒絃琴上知音少，轉覺秋深祖道寒。諸人還知麼？
J36nB369_p0949a26║此我法兄季超居士，先師愛重之子也、法門有力之
J36nB369_p0949a27║人也、山僧最契之友也，蓋以金粟身示維摩相，道傳
J36nB369_p0949a28║東魯，印佩西來，風高簡素，警悟囂浮，心存溫雅，提獎
J36nB369_p0949a29║後賢。立言捄獘，中書君不厭疲勞；攝化隨宜，拄杖子
J36nB369_p0949a30║縱橫無礙。有時轉入俗之機，父慈子孝，玉線金針；有
J36nB369_p0949b01║時高出世之韻，白鳥煙波，東湧西沒。曾行長老之令，
J36nB369_p0949b02║密菴自號久落人間，欲明洞上之燈，嗣胤有人，可徵
J36nB369_p0949b03║日後。蓋伊生平諸聖不慕己靈、不重世間，出世一道
J36nB369_p0949b04║齊平，故於啟手足時談笑自如，跏趺而逝。到者裏，始
J36nB369_p0949b05║知西遯翁昔日雖生，本不曾生；今日雖滅，本不曾滅。」
J36nB369_p0949b06║召眾，曰：「既不生，亦不滅，且道居士即今在甚麼處？」良
J36nB369_p0949b07║久，曰：「有腳不隨來去轉，鐵牛奔吼意常閒。」
J36nB369_p0949b08║上堂。舉：「仰山寂和尚攜拄杖行次，僧問：『和尚手中是
J36nB369_p0949b09║甚麼？』仰拈向背後曰：『見麼？』僧無語。」師曰：「仰山尋常動
J36nB369_p0949b10║有宜、靜有則，是故天下無不同之人、無不同之心。忽
J36nB369_p0949b11║被者僧路次一逼，便前遮後揜，極是好笑。天華即不
J36nB369_p0949b12║然，待問：『和尚手中是甚麼？』乃拈起拄杖曰：『試辨看。』僧
J36nB369_p0949b13║或別有生涯，不妨痛與三十。自當無閒事，相伴老雲
J36nB369_p0949b14║根。」
J36nB369_p0949b15║檀越誕辰，請上堂。「紅樹山山列畫屏，庭前柏子日青
J36nB369_p0949b16║青，真人壽量本無數，趙老何拘百二齡？」拈拄杖，「秖要
J36nB369_p0949b17║者箇清頭得去，上至諸佛聖人盡所圓滿，下及蜎飛
J36nB369_p0949b18║蠕動無不具周，父母未生前不曾增一絲毫，父母已
J36nB369_p0949b19║生後不曾減一些子，垂髫之時穿衣喫飯也是者箇
J36nB369_p0949b20║境界，從心之年教子弄孫不踰此段規模，若分白栴
J36nB369_p0949b21║檀片片而本香無異，猶布青陽令處處而春色皆同，
J36nB369_p0949b22║惟善巧智之所知，有廣大心之所信，是則名曰金剛
J36nB369_p0949b23║不壞善巧種智。然於一切諸法種種所緣，求其一相
J36nB369_p0949b24║悉不可得，今日張門智廣，古稀慶誕，要說法身慧命
J36nB369_p0949b25║兩得綿長，佛事人情一法咸備，山僧到此分剖不來，
J36nB369_p0949b26║且阿誰道得？」卓拄杖，「萬年一念已如是，塵劫春秋不
J36nB369_p0949b27║再思。」
J36nB369_p0949b28║上堂。「要去西關過西，欲到東關向東。市上買賣好做，
J36nB369_p0949b29║更無一箇相逢。」拍禪床，「春深滿徑是殘紅。」
J36nB369_p0949b30║蕭山弟子智利誕辰，請上堂。豎拂子：「大眾見麼？好幅
J36nB369_p0949c01║長生畫圖，不假丹青描繪，天然尊貴，道出常情。但是
J36nB369_p0949c02║一類人，眼中惑翳、腳下疑迷，例同花甲譜上摹勘工
J36nB369_p0949c03║拙、較計春秋，東看則西、南觀成北，無所定旨。設使有
J36nB369_p0949c04║大智底深入此門，進一步踏著向上，一路肯回頭看
J36nB369_p0949c05║時，其間峰巒秀異、松柏爭妍，鶴鳴子和、桂馥蘭馨，流
J36nB369_p0949c06║長源遠，境界玲瓏，一覽知妙。於是山僧拂子喜躍，不
J36nB369_p0949c07║禁𨁝跳上天，招呼南極老人，同聲稱讚：『天普蓋，地普
J36nB369_p0949c08║載，劫石有銷，此箇不壞。入世形儀出世心，綠水青山
J36nB369_p0949c09║長自在。』」擊拂子。
J36nB369_p0949c10║上堂。「釋迦一瞬，家風以揚。泰伯三讓，周道以昌。從上
J36nB369_p0949c11║來事，固有樣子。須知天華，行徑自別。」良久，顧左右：「風
J36nB369_p0949c12║寒雨冷天猶晚，不識行人歸未歸？」
J36nB369_p0949c13║結制，小參。「栽耕數十畝荒田，半屬秋登半枉然，衲子
J36nB369_p0949c14║競頭倚空室，各言訪道為參禪。既到者裏，計無所施，
J36nB369_p0949c15║只有箇海上仙方、壺中秘訣，若肯深信佩服，長年不
J36nB369_p0949c16║喫飯可以不饑、終日不穿衣可以不冷，將腰包頂笠
J36nB369_p0949c17║高挂壁上，迷悟生死盡情放下，敢保夜夢醒時伸手
J36nB369_p0949c18║摸著鼻孔？㘞！原來不在別處。喝！在甚麼處？」
J36nB369_p0949c19║復舉：「天童咸啟禪師因大德問：『學人卓卓上來，請師
J36nB369_p0949c20║的的。』啟曰：『我者裏一屙便了，有甚麼卓卓的的？』簡曰：
J36nB369_p0949c21║『和尚與麼答話，更買草鞋行腳使得。』啟曰：『近前來。』簡
J36nB369_p0949c22║近前，啟曰：『老僧如此秖對，過在甚麼處？』簡無對，啟便
J36nB369_p0949c23║打。」師曰：「啟和尚高飛霞之調，世寡和矣；簡大德弄明
J36nB369_p0949c24║月之珠，人皆仰之。山僧看來，都有些矢尿臭氣。有辨
J36nB369_p0949c25║得底，傑異英標於斯可見。更或如何若何，且向矢尿
J36nB369_p0949c26║裏輥出來，與你道箇畢竟此中無委曲，時人都是錯
J36nB369_p0949c27║商量。」
J36nB369_p0949c28║結制，上堂。「熱鬧法筵，四事豐美；富貴叢席，萬樣精奇。
J36nB369_p0949c29║或一千五百結冬過夏，粹然鸞鳳和聲，可鳴諸方冠
J36nB369_p0949c30║冕之盛。惟我天華家風冷淡一般，窮酸不屈之士偏
J36nB369_p0950a01║愛團聚三飧冷粥，喫者攢眉，空爭餓氣，與此事那得
J36nB369_p0950a02║相應？然而事不能已，略將舊日條章可以重申告誡：
J36nB369_p0950a03║一者、不得虛空釘橛，平地起堆；二者、不得聚緣內搖，
J36nB369_p0950a04║趣外奔逸；三者、不得東司上吐唾，佛殿前欬嗽；四者、
J36nB369_p0950a05║不得喫飯嚼破米，飲茶濕卻口。其中有箇消息，為汝
J36nB369_p0950a06║略通一線，閒是閒非俱莫管，留些煖氣養丹田。」
J36nB369_p0950a07║上堂。「全提向上，獨暢本懷，盡大地苔深草茂，偏門別
J36nB369_p0950a08║啟，東閣大開，統十方歡歌樂舞，者般器具我用不慣。
J36nB369_p0950a09║山僧今日要與諸人相見，說箇甚麼即得？」以拂子擊
J36nB369_p0950a10║香案：「若不得此一句，謔浪風流未有時。」
J36nB369_p0950a11║上堂。舉：「教中道：『於一物中，各隨其意，所見差別。』」拈拄
J36nB369_p0950a12║杖：「山僧喚作拄杖，諸人喚作甚麼？」良久：「不要礙我行
J36nB369_p0950a13║路。」遂以拄杖打趁。
J36nB369_p0950a14║上堂。「遠從曠劫以至今生，轉加沉墜，愈見昏迷，如衣
J36nB369_p0950a15║弊絮入荊棘林，處處留礙。者般說話，傍邊聽了太屈
J36nB369_p0950a16║辱生。殊不知大丈夫無固無必，曠劫今生隨緣放浪，
J36nB369_p0950a17║生死大事不用安排，漆桶趯穿絕無忌諱。但其中有
J36nB369_p0950a18║箇竅，不可不知。你道是甚麼竅？喝！離此別無方便。」
J36nB369_p0950a19║上堂。舉：「石頭遷和尚因僧問：『如何是祖師西來意？』頭
J36nB369_p0950a20║曰：『問取露柱。』曰：『某甲不會。』頭曰：『我更不會。』」師曰：「石頭
J36nB369_p0950a21║老祖揄揚萬古微猷，雍容三代禮樂，為人既竭苦心，
J36nB369_p0950a22║無不蒙其級引。及被者僧問著，草率應酬，其少室舊
J36nB369_p0950a23║章、曹溪遺美於是乎闕焉。設有問天華：『如何是祖師
J36nB369_p0950a24║西來意？』但曰：『玉人夢破臨風懶，石馬驚回背月明。』且
J36nB369_p0950a25║道石頭底、天華底為復是同？是別？若言同，爭柰語有
J36nB369_p0950a26║差殊；若言別，未免情存向背。有辨得出，二六時中任
J36nB369_p0950a27║運東西；不然，問取堂中第一座。」
J36nB369_p0950a28║上堂。「坐禪一七，夙與夜寐，問及己躬，都言不會。東村
J36nB369_p0950a29║王老聞之，笑輥在地。且道笑箇甚麼？笑我天華一隊
J36nB369_p0950a30║禪和子，好似東關街上白撞底，上來下去、東掏西摸，
J36nB369_p0950b01║遇見者皆是些詭貌異形、殺豬剝狗、隅目高眶、威獰
J36nB369_p0950b02║虎兕，所貴惟雞鵝、所寶惟米荳，取之以道、用之以時，
J36nB369_p0950b03║伸頭縮項無處下手，從朝至暮毫無出息，猶自口喃
J36nB369_p0950b04║喃曰：『枉自多辛苦，此事不相應。』山僧拄杖子聽見了，
J36nB369_p0950b05║惱將起來，劈頭打曰：『你是箇俗漢，敢向我祖師門下
J36nB369_p0950b06║亂說是非、妄談長短那？』王老兒疾走無邊方去也。大
J36nB369_p0950b07║眾！從今底事休相問，珍重歸堂且喫茶。」
J36nB369_p0950b08║謝秉拂，上堂。豎拂子：「者箇如大海波瀾，雖攝波入水，
J36nB369_p0950b09║波浪不損；或波瀾紛紛而起，湛水無虧，是為一味平
J36nB369_p0950b10║等法門，昨日首座已說了也。若欲大小總歸此門，本
J36nB369_p0950b11║末咸居正位，山僧敢不為之喝彩？」擊拂子：「合膠續斷
J36nB369_p0950b12║絃，須是孤鸞髓。」
J36nB369_p0950b13║上堂。「善哉膏梁子，營生浩且博。富貴之家但講底奢
J36nB369_p0950b14║華款段，衲僧家未喫飯先嫌淡、未呷酢先苦酸，只說
J36nB369_p0950b15║底寂寞情懷。極而論之，總未到真實田地。有雲門胡
J36nB369_p0950b16║餅、曹山老酒，還嘗著滋味也未？不然，天華今日作一
J36nB369_p0950b17║分供養。」以拂子畫圓相，兩手托呈，曰：「時勢荒歉，略表
J36nB369_p0950b18║其意。」
J36nB369_p0950b19║上堂。「雪峰輥三箇木毬，子湖養一隻㹿狗，說尊貴則
J36nB369_p0950b20║並九重深密，論賤用則同草店家風，可惜二大老不
J36nB369_p0950b21║明那一竅。如何是那一竅？一石米，一千錢，無所疑惑，
J36nB369_p0950b22║莫問南邊與北邊。」擊拂子曰：「參。」
J36nB369_p0950b23║上堂。喝曰：「當時釋迦老子下得者一喝，不致四十九
J36nB369_p0950b24║年霜露凄其、風塵落莫；胡達磨下得者一喝，不致毒
J36nB369_p0950b25║藥灌心、寒巖冷坐；從上知識、天下大老下得者一喝，
J36nB369_p0950b26║不致夢中說夢、謾人自謾；衲僧家下得者一喝，不致
J36nB369_p0950b27║生平望空啟告、掘地覓天。或有人出曰：『和尚過患，誰
J36nB369_p0950b28║為哀憐？』」復喝曰：「合取狗口。」
J36nB369_p0950b29║上堂。舉：「雪峰在洞山時，山問：『甚處來？』峰曰：『斫槽來。』山
J36nB369_p0950b30║曰：『幾斧斫成？』峰曰：『一斧斫成。』山曰：『此是者邊事，那邊
J36nB369_p0950c01║事作麼生？』峰曰：『直得無下手處。』山曰：『猶是者邊事，如
J36nB369_p0950c02║何是那邊事？』峰休去。」師曰：「匯川流於吐納，洞山之曠
J36nB369_p0950c03║度也；矢曲折以朝宗，雪峰之精忱也。雖一家和氣，成
J36nB369_p0950c04║千古美談。若論那邊事猶未在，山僧可念箇補闕真
J36nB369_p0950c05║言。」良久，「玉雞曉唱黃金殿，仙子雲端扣齒牙。」
J36nB369_p0950c06║上堂。「朕兆未分以前，庭中日色無邊暖；文彩全彰之
J36nB369_p0950c07║後，望裏山光不斷青。雲門道箇乾矢橛，莫是者便是
J36nB369_p0950c08║麼？若是夷齊餓首陽，生平誓不食周粟。」
J36nB369_p0950c09║上堂。「求仁本自我，舒卷豈由人？巧拙烏容辨？主賓亦
J36nB369_p0950c10║不論。」以拂子東邊擊，曰：「者裏明得，絕尋頭癡狂之見。」
J36nB369_p0950c11║西邊擊，曰：「者裏明得，捨草菴下劣之心。」中間擊，曰：「者
J36nB369_p0950c12║裏明得，遇飯喫飯、逢茶喫茶，要坐便坐、欲行便行。阿
J36nB369_p0950c13║那箇是聖人凡夫？喚甚麼作生死迷悟？鸞錦織成霏
J36nB369_p0950c14║五彩，夜闌石女懶登機。」
J36nB369_p0950c15║上堂。舉：「趙州在東司上喚侍者曰：『文遠。』遠應諾。州曰：
J36nB369_p0950c16║『東司上不可與汝說佛法。』」師曰：「老趙州大似喫飯飽
J36nB369_p0950c17║了，閒坐不過，切念箕裘之重，不顧門戶之羞。東司上
J36nB369_p0950c18║雖不說佛法，已是臭氣薰人。天華者裏侍者十餘箇，
J36nB369_p0950c19║朝暮出入、動靜寒暄，也不瑣屑干勞、也不無因相喚，
J36nB369_p0950c20║也不畫地為餅、也不點鐵成金，和氣甘言，彼此無慍。
J36nB369_p0950c21║然要見趙州則易，見天華則難；見天華則易，要見侍
J36nB369_p0950c22║者則難。何故？但知松挺擎霄勢，不道根頭有伏苓。」
J36nB369_p0950c23║上堂。「一踏直到底者，未許人前亂開口；三搭不回頭
J36nB369_p0950c24║者，荊棘林中無出路。縱是師王翻躑、壯士屈伸，門門
J36nB369_p0950c25║可以盤礡、句句合於宮商，正好喫棒，那堪向鏡裏攀
J36nB369_p0950c26║花、水中撈月？竭茲筋力忘寒暑，笑倒泥堆老相公。」
J36nB369_p0950c27║上堂。「聖非諸佛，凡非眾生，無比之德，無作之功。盧行
J36nB369_p0950c28║者到黃梅，碓坊舂米；周金剛訪龍潭，吹滅紙燭。聞名
J36nB369_p0950c29║莫若見面，潛通不如明說。文殊普賢，貶向鐵圍；癩狗
J36nB369_p0950c30║泥豬，直升兜率。喝！」
J36nB369_p0951a01║上堂。「照不離體，用不失機。有時出一言，高古細密。有
J36nB369_p0951a02║時垂一句，平淡麤疏。上下交徹，麤細俱融。蜉蝣踏斷
J36nB369_p0951a03║金剛脊，白蟻鑽空鐵壁心。」拍案一下。「是法非思量分
J36nB369_p0951a04║別之所能解。久參上士，端的端的。」
J36nB369_p0951a05║上堂。「霜風觸處到，輒動故人思。」拈拄杖：「看！看！如來所
J36nB369_p0951a06║有甚深秘密拄杖子，已為諸人說了也。理會也好？不
J36nB369_p0951a07║理會也好？何故？剛腸時所忌，心熱世言癡。」
J36nB369_p0951a08║上堂。「屈指光陰歸已快，三七功程，半點無在。鎮州蘿
J36nB369_p0951a09║蔔囫圇吞，滋味誰相愛？青州布衫拋向闌干外，本來
J36nB369_p0951a10║面目見無因。一口氣不來，如何理會？我欲訴衷情，又
J36nB369_p0951a11║恐諸人怪。聽南來寒鴈一聲。」擊拂子，「要作大英雄，莫
J36nB369_p0951a12║自謾昧。」
J36nB369_p0951a13║晚參。舉：「金峰一日拈起枕子謂僧曰：『一切人喚作枕
J36nB369_p0951a14║子，金峰道不是。』僧曰：『和尚喚作甚麼？』峰拈起枕子，僧
J36nB369_p0951a15║曰：『恁麼則依而行之。』峰曰：『你喚作甚麼？』僧曰：『枕子。』峰
J36nB369_p0951a16║曰：『落在金峰窠裏。』」師曰：「大抵世間事皆談笑而成，其
J36nB369_p0951a17║襟度豈浮沉可測？衲僧家到者裏，說之容易、行之實
J36nB369_p0951a18║難，喚作枕子、不喚枕子，俱墮金峰窠裏。下得箇甚麼
J36nB369_p0951a19║語出得金峰窠臼？」良久：「時閒隨意過，日久見情長。」
J36nB369_p0951a20║彌陀誕日，上堂。「境風浩大，世路高低。伶俜遊子，何處
J36nB369_p0951a21║依棲？留不住，綠水東流；最迅速，白駒過隙。尋思路絕，
J36nB369_p0951a22║計無所施。」豎拂子：「彌陀降生也，卻道有箇極樂地方，
J36nB369_p0951a23║清幽勝概。水鳥談玄，樹林成蓋。飯食經行自在，碧沼
J36nB369_p0951a24║花開如有待。」以拂子招曰：「善男子，回心好，歸去來。」
J36nB369_p0951a25║上堂。「白日樓頭憨睡，野鳥窗前喚起。尋思都遍無蹤，
J36nB369_p0951a26║直是懊悶不已。諸人揀得著時，切莫藏在懷裏。將來
J36nB369_p0951a27║呈似山僧，三十烏藤賞你。」顧左右：「我看你也是新羅
J36nB369_p0951a28║人喫冷水。」
J36nB369_p0951a29║長至，上堂。「以不二相徹見十方，惟一心門統收萬彙。
J36nB369_p0951a30║要識不二相麼？」豎拂子：「此箇是。要知一心門麼？」擊拂
J36nB369_p0951b01║子：「者裏是。靈利衲僧入得此門、見得諦當，輕輕撥動
J36nB369_p0951b02║關捩子，靈機變化，宛轉偏圓，淵猷早暢，祖道大享。一
J36nB369_p0951b03║陽動處，先來劫外春光；萬彙蘇時，盡改今時陋轍。更
J36nB369_p0951b04║有底向虛空背上翻箇觔斗過來，卻道：『佛未生時，祖
J36nB369_p0951b05║不西來。』別有一句子，山僧豈可不與斟酌定當？」復擊
J36nB369_p0951b06║拂子：「灰片飛葭管，流鶯沸滿枝。」
J36nB369_p0951b07║上堂。良久：「如斯典則，不落名言。情生即一體成異，理
J36nB369_p0951b08║融而萬化必彰。能十二時不向凡聖位裏立地，或卷
J36nB369_p0951b09║或舒，可尊可貴。」喝一喝：「東關橋下水，依舊向西流。」
J36nB369_p0951b10║到顯聖，請上堂。「古佛家風、祖宗事業，從本以來巍峨
J36nB369_p0951b11║浩大，猶如杲日當天、疾雷震地，十方剎土莫不承此
J36nB369_p0951b12║光明、一切異生莫不賴此恩力，況我元兄堂頭寶鏡
J36nB369_p0951b13║高懸、妖怪俱遁，靈鋒在握、殺活並行，一語一默咸培
J36nB369_p0951b14║根本、一動一靜盡闡大猷，已將此段光明盡情揭示
J36nB369_p0951b15║了也。有般漢到者裏，坐守大功、力窮進退，若問路而
J36nB369_p0951b16║不行，家鄉轉遠；見至寶而不取，還受貧窮。天華瞻風
J36nB369_p0951b17║晉謁，不敢客行主令，秖藉古佛威光與大眾略通一
J36nB369_p0951b18║線。」卓拄杖，「化裁妙密天然貴，禮樂還知格外尊。」
J36nB369_p0951b19║西蓮化士請上堂。「密室緊閉，三三兩兩，欲言不言，東
J36nB369_p0951b20║覷西覷，實是無可柰何。一日，中門洞開，濟濟楚楚，孟
J36nB369_p0951b21║夏漸熱，仲冬嚴寒，總不違時失候，惟倔強底自道：『隨
J36nB369_p0951b22║他恁麼，我手段出奇、樂說無礙，曉聽雞鳴、暮歸犬吠，
J36nB369_p0951b23║狹路上親見作家，被伊翻轉面皮一拶得箇入處，風
J36nB369_p0951b24║以如是、雨以如是，始謂不空過一生。』究竟來，有者是
J36nB369_p0951b25║一邊、無者是一邊，設使解絕偏枯、言無滲漏，玉線暗
J36nB369_p0951b26║穿、金針密度，纔得箇到家消息。者箇那箇既已知有，
J36nB369_p0951b27║山僧何用喃喃喝？好歹都包在裏邊。」
J36nB369_p0951b28║上堂：「天華者裏有一物，恰是人人少不得。上口輕輕
J36nB369_p0951b29║咬嚼時，緊皺眉頭急吐出。不吐出，喪身失命有何極？
J36nB369_p0951b30║若吐出，未免過後重相憶。你道是甚麼物？」良久：「橄攬
J36nB369_p0951c01║點茶無趣向，甘回齒頰有清香。」
J36nB369_p0951c02║上堂。舉：「溈山問仰山：『即今事且置，古來事作麼生？』仰
J36nB369_p0951c03║叉手進前，溈曰：『猶是即今事，古來事作麼生？』仰退後
J36nB369_p0951c04║立，溈曰：『汝屈我？我屈汝？』仰便禮拜。」師曰：「激揚此道，意
J36nB369_p0951c05║無不同，父子酬唱，何者非賢？秖如溈山曰：『汝屈我？我
J36nB369_p0951c06║屈汝？』仰山和身倒地，又是甚麼節目？聽取一頌：父子
J36nB369_p0951c07║心腸鐵鑄成，進前退後豈柔情？老胡家訓分明在，今
J36nB369_p0951c08║古悠悠讀不清。」
J36nB369_p0951c09║請上堂。「霜白皚皚，朔風凜凜。發心不易，進棹尤難。就
J36nB369_p0951c10║中一句，冷煖自知。向上一機，有誰辨得？所以要得此
J36nB369_p0951c11║事立成，匪由他術。唯自信而無疑，終不起於餘念。諸
J36nB369_p0951c12║人若肯恁麼信得及去，取捨難易，得失有無，一道坦
J36nB369_p0951c13║然，萬事了畢。」卓拄杖，「檀波浩大算無涯，究竟皆因此
J36nB369_p0951c14║真實。」
J36nB369_p0951c15║解制，小參。「靈峰正意，少室本懷，因緣未遇，不敢宣傳，
J36nB369_p0951c16║時節到來，方堪闡發。天華者裏明朝解制，今夜與諸
J36nB369_p0951c17║人說了，腳跟穩當底，長短高低自會料理；礙膺未泮
J36nB369_p0951c18║底，旅館煙扉、玄途風景視為泛常，輕心暴棄，恐非是
J36nB369_p0951c19║隨緣作主之盛業。若知得，達磨不是祖。」遂擊拂子：「即
J36nB369_p0951c20║此亦不必。」
J36nB369_p0951c21║臘八，解制，上堂。「雨勢彌漫，風頭緊峭，萬水冰堅，千山
J36nB369_p0951c22║寒色。受餓瞿曇被星光刺破眼睛，罷參衲子趁此時
J36nB369_p0951c23║放開懷抱。路近路遠，妙翅搏風；峰北峰南，神蹄逐日。
J36nB369_p0951c24║萬境以之互換，多門由是圓通。但山僧僧堂裏痛罵
J36nB369_p0951c25║底，切勿記心；佛殿前惡詈底，願無留念。前面若逢舊
J36nB369_p0951c26║識人，只將一句分明舉。你道那一句？」喝一喝。
J36nB369_p0951c27║除夜，小參。「空令日月逝，愧無古人度，功名惜未立，青
J36nB369_p0951c28║鬢已改素。世間為功名爵位之士，以時光易過，老大
J36nB369_p0951c29║無成，其感歎如斯也。我林下人，辭親割愛，依師學道，
J36nB369_p0951c30║光陰冉冉，歲月悠悠，行業未純，證悟尚缺，佛祖因緣
J36nB369_p0952a01║置之罔問，古今樞要茫乎不知，無明墻岸轉高，識海
J36nB369_p0952a02║波濤愈大，將自己一分本有田園染汙於貪嗔境上、
J36nB369_p0952a03║荒蕪於聲色堆邊，不曾簡點清楚，開眼受人埋沒，臨
J36nB369_p0952a04║到年窮月盡，岐路多端，那得事事無礙？愁憂萬緒，安
J36nB369_p0952a05║能法法無差？山僧若仍緘口杜詞，敢道化權未周、事
J36nB369_p0952a06║儀不備？」置拂子，「得失是非一時放卻。」
J36nB369_p0952a07║復舉：「大陽玄和尚因僧問：『如何是和尚家風？』玄曰：『滿
J36nB369_p0952a08║瓶傾不出，大地沒饑人。』」師曰：「玄祖七事豐盈，四緣具
J36nB369_p0952a09║足，略露家風，人皆仰止。然雖情理兼到，其柰儉而不
J36nB369_p0952a10║奢。天華愁柴少米，移東補西，年年如式，事事隨常，實
J36nB369_p0952a11║非受用自在，秖是貧而無諂。今夜或有問：『如何是和
J36nB369_p0952a12║尚家風？』『夜坐山堂無一事，春來庭樹聽鶯啼。』」
J36nB369_p0952a13║元日，上堂。「堯階晝永，天子令新。諸佛開大自在門，列
J36nB369_p0952a14║祖示妙莊嚴路。東村王老猿臂長伸，西舍張婆蛾眉
J36nB369_p0952a15║淡掃。山門前合掌，佛殿裏燒香，殷勤禱祝曰：『身躬康
J36nB369_p0952a16║泰，家業興隆。順時無累，養德怡神。年芳石女生箇白
J36nB369_p0952a17║頭兒子，潦倒木人再娶無舌大孃，團圞到老。』其說無
J36nB369_p0952a18║生，妙則甚妙，到底有些俗氣。衲僧家莫別有長處麼？
J36nB369_p0952a19║秖笑張公喫私酒，李翁醉倒在街頭。」
J36nB369_p0952a20║肅眾，上堂。「一器中水，淡性恒然，若投黃連則苦，如下
J36nB369_p0952a21║甘草則甜。古人恁麼道：『甜時甜殺，苦時苦殺。』那得有
J36nB369_p0952a22║平和日子？天華者裏如一器水，黃連、甘草盡在其中，
J36nB369_p0952a23║淡性亦不外，總要他喜甜底知些苦味、喫苦底知些
J36nB369_p0952a24║甜味。如是，則十二時中自然風恬浪靜，要與本分相
J36nB369_p0952a25║應，向上更有事在。喝！寒暑迭遷，光陰不借。」
J36nB369_p0952a26║出隊，上堂。「門千戶萬，細語麤言，秖要箇不受惑底人，
J36nB369_p0952a27║知得無量劫來不異今日。且道今日事如何？」拈拄杖：
J36nB369_p0952a28║「佛法無多斯可託，松筠不為歲寒移。」
J36nB369_p0952a29║過弁山，請上堂。豎拂子：「此一著子絕無向背、不落正
J36nB369_p0952a30║偏，若非金剛眼正、銕石心堅，要使曹溪脈遠、洞水流
J36nB369_p0952b01║長，大不容易。所以，華林園箇老漢氣陵今古、度渺滄
J36nB369_p0952b02║溟，宗通、說通，力大、用大，奮勇無畏，摧諸異見，迷妄由
J36nB369_p0952b03║他，抉真在我。有時尊貴未形，青龍岡上月皎風清；有
J36nB369_p0952b04║時主賓互換，花石軒中雷驚電掃；有時劫前運步，垂
J36nB369_p0952b05║師表於百城；有時量外施機，振宗猷於三楚。但嚴從
J36nB369_p0952b06║立令，格調太高，撥草瞻風，湊泊不上。天華到者裏，適
J36nB369_p0952b07║聽大夏之聲已是妙超，情謂扣缶徒勞，恐眾中有未
J36nB369_p0952b08║了者，不妨再通箇消息。」擊拂子：「深心祖道扶秋晚，得
J36nB369_p0952b09║見真風古不殊。」
J36nB369_p0952b10║上堂。豎拂子：「者些子不是本地風光，亦非衲僧巴鼻，
J36nB369_p0952b11║向之即背，近之即離，取而復失，急而復遲。到者裏，千
J36nB369_p0952b12║聖拱手無可設施，諸人勞形如何湊泊？」擲拂子，「一憑
J36nB369_p0952b13║腳下摸取。」
J36nB369_p0952b14║顯聖元和尚訃至，上堂。「法道垂秋，正宗淡薄，狂惑喪
J36nB369_p0952b15║心，冥頑鼓翅。佩佛心印、揚化利生者，不啻一絲九鼎，
J36nB369_p0952b16║須得大力量人乘誓願來入險惡世，悲心浩大，相與
J36nB369_p0952b17║扶持，庶俾洞上之道光大顯著，綿遠悠長。故元和尚
J36nB369_p0952b18║願力大，法眼正，為道真，利生切，多利布影，一體分光，
J36nB369_p0952b19║摧諸異見，開闢正途。其良工苦心，如大醫王之奇方
J36nB369_p0952b20║妙藥盡入手籍，凡一切人秘密之證與不可捄之病，
J36nB369_p0952b21║視諸指掌，已暢本懷，不復遺恨。但參學人情謂未超、
J36nB369_p0952b22║地位未到，向背猶存、殺活未備，總道生死海未渡、無
J36nB369_p0952b23║明山愈高，生疑悔心。有孺子慕。擊拂子者，是元和尚
J36nB369_p0952b24║末後為人句子，知恩者善自保任。」
J36nB369_p0952b25║上堂。拈拄杖：「好景無限，人人愛著，還看見者箇麼？古
J36nB369_p0952b26║今如夢，人人可曉，還夢見者箇麼？」卓一下，「不滿諸人
J36nB369_p0952b27║一笑。」
J36nB369_p0952b28║上堂。「言滿天下無口過，終非衲子本懷。行滿天下無
J36nB369_p0952b29║怨惡，不是道人步驟。直饒出不由戶，坐不當堂，正眼
J36nB369_p0952b30║看來，有甚氣息？畢竟如何？退後！退後！」
J36nB369_p0952c01║上堂，良久，高聲喚曰：「大眾！」眾回首。師曰：「諸人適纔作
J36nB369_p0952c02║禮，山僧大喚一聲，若進前未為拔萃，若退後不是超
J36nB369_p0952c03║群。或不進前、不退後，正墮在無為必死之地。如何是
J36nB369_p0952c04║出身一路？」良久，喝曰：「去！」
J36nB369_p0952c05║上堂。「睹桃悟道，靈雲常式。擊竹明心，香嚴陋規。衲僧
J36nB369_p0952c06║分上，總用不著。秖如不循規，不蹈式，衲僧分上又作
J36nB369_p0952c07║麼生？」良久曰：「口挂壁上。」
J36nB369_p0952c08║上堂。「衣穿骨露，腳瘦鞋寬，夜樓霜重，曉徑風寒。谷口
J36nB369_p0952c09║雲橫，迷巢多鳥，蘿門雪擁，去路尤難。細語麤言，全超
J36nB369_p0952c10║不借，有年無德，未許偷安。光陰箭急好生看。喝！」
J36nB369_p0952c11║因事，上堂。「法苑春深，時鳥千枝響韻；祖庭秋晚，寒蛩
J36nB369_p0952c12║四野繁音。然則正法無偏，時同人異。究竟出家兒作
J36nB369_p0952c13║麼生行履？」豎拂子：「好省多聞苦，看他彼上人。」
J36nB369_p0952c14║結制，小參。拈拄杖：「登危陟險，萬水千山，朝離村巷，暮
J36nB369_p0952c15║宿蘆灣，也只是者箇；高懸斗笠，脫下草鞋，掀翻漆桶，
J36nB369_p0952c16║滿面灰塵，推倒須彌，風清八極，也只是者箇；機前著
J36nB369_p0952c17║眼，格外翻身，縱星流電卷之威，行陶鑄聖凡之令，也
J36nB369_p0952c18║只是者箇。上根利器，欲克明己事，者裏見得諦當，便
J36nB369_p0952c19║能高而可援，深而可測，無所不周，無事不畢。」卓拄杖：
J36nB369_p0952c20║「是則是，我者裏未敢相許。」
J36nB369_p0952c21║上堂。「紙撚無油，一點便著。好箇洞山，露出馬腳。多少
J36nB369_p0952c22║好漢子，到者裏循墻摸壁，不知天曉日暗。倘若有人
J36nB369_p0952c23║問天華，只道五更鐘後聽雞鳴。」
J36nB369_p0952c24║七夕，上堂。「四時光景，不得一時翫賞。寒蛩聲中，消息
J36nB369_p0952c25║既通。梧桐葉上，好語多同。七月七日鵲橋頭，夜半無
J36nB369_p0952c26║人相與立。」拈拄杖，曰：「拄杖子聞得恁麼事，不覺大笑。
J36nB369_p0952c27║機不離位，墮在毒海。」乃擲拄杖。
J36nB369_p0952c28║上堂。「鄉村水近多青草，尖觜蚊蟲亂來咬。撲得手酸
J36nB369_p0952c29║倦欲眠，撞動晨鐘要起早。參何禪，學何道，不煩惱，卻
J36nB369_p0952c30║言好。紹興城裏五文錢，買得柄芭蕉扇打破了。」
J36nB369_p0953a01║結制，休心禪人請上堂。「黃葉紛紛落滿溪，白雲橫谷
J36nB369_p0953a02║路高低，十方智者咸相聚，捏得頭齊腳不齊。」豎拂子。
J36nB369_p0953a03║「若論者些子，極是現成，正去偏來，明投暗合，從來不
J36nB369_p0953a04║屬修證，豈可受人抑逼？諸人信得及，身為放捨，志決
J36nB369_p0953a05║生平，烽煙永息，天下太平，管取執金鞭而上馬、入御
J36nB369_p0953a06║苑而唱歌，有甚麼不風流？有甚麼不自在？若也能方
J36nB369_p0953a07║而不能圓、能高而不能下、能出而不能入、能動而不
J36nB369_p0953a08║能靜，山僧為諸人再下楔中之楔。今年去年，冥鴻天
J36nB369_p0953a09║杪，不覺光陰虛度了，誤賺生平多少？到此時，努力還
J36nB369_p0953a10║嫌不早，實情一語報君知，用心不若休心好。」擊拂子
J36nB369_p0953a11║一下。
J36nB369_p0953a12║上堂。「至寶自在內衣裏，枉著馳求受苦辛。」遂起身抖
J36nB369_p0953a13║擻曰：「狼藉不少。」
J36nB369_p0953a14║上堂。「一張口挂在東壁上。塵封煙鎖。自春徂夏，再三
J36nB369_p0953a15║要開開不來。若秖道無佛無眾生為宗旨，無能化所
J36nB369_p0953a16║化為紹隆，如何敢稱老胡後裔。」遂以手作搖船勢。「大
J36nB369_p0953a17║眾來，蘆花漁父艇，同泛月明前。」喝。「到了請上岸。」
J36nB369_p0953a18║
J36nB369_p0953a19║
J36nB369_p0953a20║蔗菴範禪師語錄卷第十二