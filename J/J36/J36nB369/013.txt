J36nB369_p0953b01║蔗菴範禪師語錄卷十三
J36nB369_p0953b02║侍者本孝錄
J36nB369_p0953b03║住越州東關天華寺語錄
J36nB369_p0953b04║上堂。舉：「僧問古德：『萬境來侵時如何？』德曰：『且坐著。』」師
J36nB369_p0953b05║曰：「莫動著，且教坐殺者漢。或有問天華：『萬境來侵時
J36nB369_p0953b06║如何？』『野鳥一聲花自落，綠陰高臥北窗幽。』」
J36nB369_p0953b07║上堂。「不用求真，惟須息見。以甚麼為真？喚甚麼作見？
J36nB369_p0953b08║花老蜂王逸，春深燕子新。門前逢故客，笑問是何人？
J36nB369_p0953b09║忽有箇衲僧出曰：『和尚恁麼道，天下人未肯在。』『是我
J36nB369_p0953b10║同流。』」
J36nB369_p0953b11║坦然知浴，請上堂。「古路坦然，如何履踐？霜重風嚴，夜
J36nB369_p0953b12║船到岸。為輸一點赤心，說了許多方便。既是自肯承
J36nB369_p0953b13║當，不昧絲毫，全無滲漏，理合歸家穩坐，不復思惟籌
J36nB369_p0953b14║算。桶裏水、缽裏飯，一任細嚼麤飧，好生無猒。浴鍋頭
J36nB369_p0953b15║兩兩三三，總是時人功幹；緇緇素素、辛辛苦苦，不離
J36nB369_p0953b16║者邊那畔。迦葉親聞底、達磨不識底，輥作一團，混成
J36nB369_p0953b17║一片。如斯之事，無有錯謬，如來明見。山僧看來，秖得
J36nB369_p0953b18║一半，還有那一半？」良久：「今年田稻不登，只好隨家豐
J36nB369_p0953b19║儉。」
J36nB369_p0953b20║上堂。「夜來則眠，睡覺便起。無位真人，多嗔少喜。床頭
J36nB369_p0953b21║擊碎唾壺，是箇甚麼道理？咄！貓兒捉老鼠。」
J36nB369_p0953b22║上堂。「深宮月鎖，人靜燭殘。寶印懶提，全彰至化。直饒
J36nB369_p0953b23║恁麼來者，猶是功勳邊事。尊貴一路，如何行履？金烏
J36nB369_p0953b24║啼夜半，玉鷺宿蘆灣。」
J36nB369_p0953b25║上堂。「崇虛非徵，積實莫尚。東廊下左邊底，西廊下右
J36nB369_p0953b26║邊底。」拍案一下：「者裏用得著，敢保千愁萬愁一時埽
J36nB369_p0953b27║蕩。」便下座。
J36nB369_p0953b28║上堂。「道無可道，禪無可傳。秖有一事，說與高賢。見人
J36nB369_p0953b29║喫著青梅子，縱不酸心也皺眉。」
J36nB369_p0953b30║上堂。「是與不是，知與不知，倚墻靠壁漢不堪共語。篤
J36nB369_p0953c01║志真參，死心研究，非大丈夫之氣概。請過一邊，秖如
J36nB369_p0953c02║師子兒哮吼時如何？」顧左右，「幾乎驚殺人。」
J36nB369_p0953c03║上堂。「虛空可銷殞，無明無斷時。如實而言，若是箇人，
J36nB369_p0953c04║且不如是。春暖張公子，村壚醉不休。」
J36nB369_p0953c05║客至，上堂。「即賓即主，非短非長。遠山疊翠，流水增瀾。
J36nB369_p0953c06║儒者讀《春秋》，善能甄別賢否；道士鍊丹液，自可忘情
J36nB369_p0953c07║絕解。衲僧與道伴，交肩過合作麼生？莫言相見易，此
J36nB369_p0953c08║歡是最難。」
J36nB369_p0953c09║上堂。舉：「僧問趙州：『萬法歸一，一歸何處？』州曰：『我在青
J36nB369_p0953c10║州做領布衫，重七斤。』」師曰：「老趙州如此答話，圖快眼
J36nB369_p0953c11║下風稜，不顧日後盤錯。非唯使者僧脫體道應難，亦
J36nB369_p0953c12║令人鑽頭無縫罅。有問天華：『萬法歸一，一歸何處？』『東
J36nB369_p0953c13║關橋下水西流。』」
J36nB369_p0953c14║上堂。拈拄杖：「見得諦當，捏目生花。未識玄旨，動步便
J36nB369_p0953c15║差。恁麼不恁麼，相去非遐，白雲深處有人家。」
J36nB369_p0953c16║上堂。「雲門一曲，調高無上。伯牙匪諧，子期莫識。奇怪
J36nB369_p0953c17║冷水灣頭，老漁拍手小漁唱。唱出箇東風第一枝，不
J36nB369_p0953c18║知月在梧桐上。喝。」一僧出，師便打。僧曰：「某甲不是恁
J36nB369_p0953c19║麼人。」師曰：「不是恁麼人，自不殃及你。」
J36nB369_p0953c20║上堂。「過去事閒思已遠，未來事深想無據。現在事瞻
J36nB369_p0953c21║之在前，忽焉在後。日長風靜倚闌干，時聞花外鶯啼
J36nB369_p0953c22║畫。」良久，「古今洞徹無藏覆。」
J36nB369_p0953c23║上堂。「眼上無一塵為礙，何故青黃莫辨，好惡不分？腳
J36nB369_p0953c24║下無一絲為絆，因甚高低罔識，上下難知？到者裏作
J36nB369_p0953c25║麼生倒斷？」拍禪床，「且出一身白汗來。」
J36nB369_p0953c26║上堂。「胡達磨面壁，是少斟酌；盧行者踏碓，千殃並起。
J36nB369_p0953c27║致使後代兒孫攜儔結侶，低昂頫仰，百樣行藏，要天
J36nB369_p0953c28║下人勿住空劫，盡卻今時結死冤讎。山僧不妨與天
J36nB369_p0953c29║下人雪屈。噁！好笑而今事，轉覺當初錯。」
J36nB369_p0953c30║上堂。「自己冷暖，別人不知；他家長短，我亦不管。不是
J36nB369_p0954a01║心、不是佛、不是物，者裏知得分曉，漿粉錢，山僧與你
J36nB369_p0954a02║還；草鞋錢，自去料理。不然，得失紛然、是非交互，折腰
J36nB369_p0954a03║猶被浮名誤。」
J36nB369_p0954a04║上堂。「池畔蛙鳴，的的是諸人得力處；檐前鵲噪，確確
J36nB369_p0954a05║是諸人親切處。只要自肯，一切人不柰你何。簡點來，
J36nB369_p0954a06║正有事在。何謂？閬苑雖高臥，傳烽愁更多。」
J36nB369_p0954a07║道和化主領周巷檀越請上堂。「斯門洞開，曾無扃鐍，
J36nB369_p0954a08║要箇信腳跨入者千難萬難，惟孟八郎心無異緣、用
J36nB369_p0954a09║無向背，行無近遠、到無先後，飽風霜而不猒、任逆順
J36nB369_p0954a10║而無辭，化塵勞侶入歸信門，使聞聲者開懷、見面者
J36nB369_p0954a11║解脫，無私無曲、徹始徹終，有甚麼斟酌？有甚麼限量？
J36nB369_p0954a12║但要諸人於一切時中不挂本來衣、不行心處路，則
J36nB369_p0954a13║杓大碗小、有鹽無醬，隨意所需，全無吝惜。喝！我住於
J36nB369_p0954a14║此，家法若斯。」
J36nB369_p0954a15║上堂。「人人己躬下，有則因緣，多不增一毫、少不減一
J36nB369_p0954a16║點。古人說箇七日不悟，截取老僧頭去。大似一盲引
J36nB369_p0954a17║眾盲。」豎拂子，「和盤托出了也。麤茶留客意，村酒古人
J36nB369_p0954a18║心。」擊一下，「天寒簡褻，不勞久立。」
J36nB369_p0954a19║上堂。「霏煙生遠浦，皓月滿庭除。相看總不猒，日復轉
J36nB369_p0954a20║躊躇。」驀喚侍者，者應諾。師曰：「長見何勞問起居？」
J36nB369_p0954a21║上堂。舉：「金峰示眾曰：『老僧二十年前有老婆心，二十
J36nB369_p0954a22║年後無老婆心。』時有僧問：『如何是二十年前有老婆
J36nB369_p0954a23║心？』峰曰：『問凡答凡，問聖答聖。』曰：『如何是二十年後無
J36nB369_p0954a24║老婆心？』峰曰：『問凡不答凡，問聖不答聖。』」師曰：「金峰與
J36nB369_p0954a25║麼答話，正是載馳車塵馬足之道無休歇時。天華當
J36nB369_p0954a26║時若在，點把火，照看面皮厚多少。金峰從此移身轉
J36nB369_p0954a27║步，敢保如入桃源，見白雲青嶂、雞犬桑麻，使人澹然
J36nB369_p0954a28║忘情，不樂故處。」
J36nB369_p0954a29║上堂。「雪峰蛇，趙州狗，毒氣薰蒸衝牛斗。山僧昔年親
J36nB369_p0954a30║遭一口，如今搔著舊時痛處，自難歇手。你者隊死蝦
J36nB369_p0954b01║蟆向甚麼處走？」遂以拄杖打趁。
J36nB369_p0954b02║上堂。「月館霜橋，水村煙市。試問諸人，你故家田地在
J36nB369_p0954b03║甚麼處？」以拂子畫一畫：「莫不是？」
J36nB369_p0954b04║上堂。「諸人大事不克成就，山僧日夜坐臥不寧，想得
J36nB369_p0954b05║一句要緊佛法與汝說了，不可不聽。」良久：「門外好大
J36nB369_p0954b06║風，出入要謹慎。」
J36nB369_p0954b07║請化士，上堂。「此一著子，逆順向背，千變萬化，傳授不
J36nB369_p0954b08║得，指示不得，惟大丈夫漢堪任大丈夫事。大眾！要識
J36nB369_p0954b09║大丈夫事麼？」豎拂子，「泥水通身不憚勞，撞見知音便
J36nB369_p0954b10║舉似。」
J36nB369_p0954b11║上堂。「釋迦老子怕是未知，達磨祖師曾言不識。天下
J36nB369_p0954b12║大和尚愁兼旅食，面撲風塵，說也說不著，看也看不
J36nB369_p0954b13║見。天華掉老婆舌頭，盡情與諸人說了。」良久，欬嗽一
J36nB369_p0954b14║聲：「是甚麼？」
J36nB369_p0954b15║上堂。「奮大機，發大用，既非古佛徽猷；知好惡，識休咎，
J36nB369_p0954b16║豈是衲僧樞要？理隨事變，事逐理融，隨波逐浪漢，烏
J36nB369_p0954b17║足道哉？今日三，明日四，冷湫湫地休去歇去，是深村
J36nB369_p0954b18║古廟裏無轉智大王，有甚氣息？衲僧分上合作麼生
J36nB369_p0954b19║道？百篇詩就惟耽酒，從古風流傲謫仙。」
J36nB369_p0954b20║上堂。「嘉州大象喫酒，陝府鐵牛醉倒。乃同張五搆冤，
J36nB369_p0954b21║要與趙六相鬧。到我天華者裏，一齊抹過便了。何故？
J36nB369_p0954b22║此事不可草草。」
J36nB369_p0954b23║上堂。「世上知予拙，此中託汝深，老胡曾面壁，究竟是
J36nB369_p0954b24║何心？既非明悟知見而揣摩，豈是世智辨聰可彷彿？
J36nB369_p0954b25║透底人，出來通箇消息。」靠拄杖，下座。
J36nB369_p0954b26║上堂。「為法施主，匪吝家風，有問必從，無疑不決。諸人
J36nB369_p0954b27║問訊，山僧合掌，倒腹傾腸，未常吝惜。昨日晴，今日雨，
J36nB369_p0954b28║明明百草頭，明明祖師意。有何疑可以決？」擊拂子，「其
J36nB369_p0954b29║言足以豁人人之迷悶。」
J36nB369_p0954b30║上堂。「天華曾無岐路與人亂走，亦無一途要人坐守。
J36nB369_p0954c01║惟要諸人入門來，知得鍋是鐵鑄、飯是米做，然後我
J36nB369_p0954c02║與你道箇面皮尺厚。若也朝三莫四，疑惑轉生。」拈拄
J36nB369_p0954c03║杖曰：「拄杖子只好打狗。」
J36nB369_p0954c04║上堂。「不從請益得出路，應知在家好，悟了須遇人。嗔
J36nB369_p0954c05║時多，喜時少，夜裏熟睡，一覺起來，覿面相逢，更無回
J36nB369_p0954c06║互。喫粥了也，洗缽盂去。眾生日用而不知，自成顛倒。」
J36nB369_p0954c07║喝！「去！去！不復道。」
J36nB369_p0954c08║上堂。「入山既不深，莫若在塵市。大丈夫兒去就無固
J36nB369_p0954c09║無必，且道塵市中有甚好處？和羅飯、骨董羹喫飽了，
J36nB369_p0954c10║好趁船，省走路。」高聲喚曰：「菩薩子但恁麼去。」
J36nB369_p0954c11║上堂。「寒時自寒，熱時自熱。道無橫徑，說甚直捷。驢腳
J36nB369_p0954c12║馬腳，行止無拘。我手佛手，取舍自決。固是諸人之能
J36nB369_p0954c13║事，且道蟭螟眼裏放夜市做甚買賣？咄！」
J36nB369_p0954c14║上堂。問：「跋涉關山，不遑休息。未了生平，願垂指示。」師
J36nB369_p0954c15║曰：「傾蓋在須臾，投分踰疇昔。」曰：「即今事又如何？」師曰：
J36nB369_p0954c16║「三五月圓，四五兔缺。」僧罔措。師曰：「天寒日短，且去。」乃
J36nB369_p0954c17║曰：「白日裏有箇老鼠子，東跳西跳。萬指叢中，人人視
J36nB369_p0954c18║物命如己命，宜乎不能一刀兩段。且貓兒突出時如
J36nB369_p0954c19║何？」良久，「無人知此意，令我憶南泉。」
J36nB369_p0954c20║祈雨，上堂。「久晴不雨，河竭泉枯。根本堅強底未聞改
J36nB369_p0954c21║志，焦芽敗種者退屈無疑。」拈拄杖：「好看拄杖子化龍
J36nB369_p0954c22║去也，卻道你輩茄子瓠子且莫著忙。我有一雲一雨，
J36nB369_p0954c23║普澍大千，種類若干，名色各異。承受得者，改頭換面，
J36nB369_p0954c24║轉見精神，乃我常分，不借餘力。不知誰是知恩者？」卓
J36nB369_p0954c25║拄杖：「舉世皆迷悶，襟懷此日開。」
J36nB369_p0954c26║上堂。「千說萬說，秖是一句親切。若明得此一句，可以
J36nB369_p0954c27║鎖佛祖咽喉，開人天眼目。大眾！你道是那一句？」良久，
J36nB369_p0954c28║擲拄杖。
J36nB369_p0954c29║上堂。「今我不樂，日月如馳，此古有天下者憂天下之
J36nB369_p0954c30║憂而發此語也。天華寺裏，山田脫粟飯，野菜淡黃虀，
J36nB369_p0955a01║天寒日短，兩人共一碗，日日如是，不致缺少。諸人久
J36nB369_p0955a02║聚，甘苦同之，眉毛橫底、鼻孔豎底我皆識得，量諸人
J36nB369_p0955a03║決不錯怪山僧，我亦安心。不然，人生如寄，多憂何為？」
J36nB369_p0955a04║喝一喝。
J36nB369_p0955a05║上堂。「欬唾掉臂，總是祖師意；橫七豎八，莫非古佛心？
J36nB369_p0955a06║到天華者裏，碾得你骨出，未肯放在。何謂？不見道：新
J36nB369_p0955a07║詩貯得滿奚囊，古來盡是窮途客。」
J36nB369_p0955a08║上堂。舉：「僧問龍光：『如何是極則為人處？』光曰：『殷勤囑
J36nB369_p0955a09║付後來人。』」師曰：「無文鐵印，沒鼻金針。龍光急要出脫，
J36nB369_p0955a10║爭柰分付不著。當時設問天華：『如何是極則為人處？』
J36nB369_p0955a11║『舌上青苔三五寸，口邊棘刺兩三重。』」
J36nB369_p0955a12║上堂。「見農夫則說田疇闊狹，耕力細微；逢漁父則談
J36nB369_p0955a13║煙波浩渺，出沒神奇。達磨門下兒孫，胸中無一點塵，
J36nB369_p0955a14║腳下無五色線。佛不是心，心不是佛，那裏有者般事？
J36nB369_p0955a15║可笑雲門乾矢橛，梗人齒頰。山僧已道了也，汝等又
J36nB369_p0955a16║覓箇甚麼？」遂下座。
J36nB369_p0955a17║長至，上堂。「正不居正時，偏不坐偏處，有箇關捩子撥
J36nB369_p0955a18║得轉，無量義門一齊開演，老梅傳馥，枯木向榮，天時
J36nB369_p0955a19║與人事和融，祖意偕物情胥慶，黧奴白牯體候自佳，
J36nB369_p0955a20║跛鱉盲龜心神仍暢。衲僧家便道：『陽從鼻孔裏長，陰
J36nB369_p0955a21║從腳跟下消，出入無疾，朋來無咎，事無可虞，利有攸
J36nB369_p0955a22║往。』作者般見解討甚好衲僧？」以拂子畫一畫，「通得此
J36nB369_p0955a23║竅，始謂飽參。」
J36nB369_p0955a24║上堂。「教中道：『若有所求者，不能師子吼。』諸人晝廢飧，
J36nB369_p0955a25║夜忘寢，孜孜不倦，汲汲不休，轉求轉遠，轉不相應。望
J36nB369_p0955a26║為師子吼，大抵不能出來作金雞報曉一聲看。」拍膝
J36nB369_p0955a27║一下，「蕭蕭落葉滿階砌，多半行人在路中。」
J36nB369_p0955a28║上堂。「眼睛頭底，橫亙十方，覷他不著。舌尖上底，豎窮
J36nB369_p0955a29║三際，道他不著。天南天北，盡力馳求。冒暑衝寒，潛心
J36nB369_p0955a30║尋討。大似欲往長安去，趁了福建船，縱經塵劫，無到
J36nB369_p0955b01║家日子。」卓拄杖：「者裏歇得下，好不省力。」
J36nB369_p0955b02║上堂。「兔角不用無，牛角不用有。」一僧出曰：「描也描不
J36nB369_p0955b03║成，畫也畫不就。」師曰：「不是，不是。」曰：「請和尚端的。」師曰：
J36nB369_p0955b04║「汝既頭角不成，我肯將錯就錯。」便下座。
J36nB369_p0955b05║上堂。「因風吹火，用力不多。」豎拂子，「從上大老，天下道
J36nB369_p0955b06║流，總要發明者箇。」忽一僧出曰：「殘羹餿飯誰肯喫？」師
J36nB369_p0955b07║連棒打趁。僧曰：「和尚伎倆已盡，帶累別人受屈。」師曰：
J36nB369_p0955b08║「不見道：因風吹火，用力不多。」
J36nB369_p0955b09║上堂。「世尊密付，達磨單傳。循山采藻，掘地覓天。可惜
J36nB369_p0955b10║赤腳波斯，在十字街頭，說五位、論三玄，分秦別楚、顯
J36nB369_p0955b11║實開權。只成擔板漢。此事如何舉得全？」拍案一下：「維
J36nB369_p0955b12║摩有病孰堪憐？」
J36nB369_p0955b13║上堂。舉：「雪峰與嵒頭、欽山聚話次，驀指一碗水，山曰：
J36nB369_p0955b14║『水清月現。』峰曰：『水清月不現。』嵒頭踢卻水碗而去。」師
J36nB369_p0955b15║曰：「三箇漢自謂統裕石頭，流輝天壤，看來也是飯飽
J36nB369_p0955b16║弄箸，不知羞恥。若相委悉，不妨作箇脫洒衲僧。雖然，
J36nB369_p0955b17║龍樓千里隔，鳳閣五雲多。」
J36nB369_p0955b18║上堂。「頭戴是天，腳踏是地，智士愚夫，那箇不會？若論
J36nB369_p0955b19║本分事，不可拏三道五，桶底脫時方始是。」喝一喝：「認
J36nB369_p0955b20║著依然還不是。」
J36nB369_p0955b21║上堂。「雪峰謂玄沙曰：『備頭陀何不遍參去？』沙曰：『達磨
J36nB369_p0955b22║不來東土，二祖不往西天。』」師曰：「良驥嘶風，昂首思奮，
J36nB369_p0955b23║被當頭一按，仍跛然伏櫪矣。就中有箇淆訛處，市客
J36nB369_p0955b24║誤為垂釣子，唯予知是謝三郎。」
J36nB369_p0955b25║立秋，上堂。良久：「肯恁麼去，極是省力。待說箇未入門
J36nB369_p0955b26║時，與汝相見了也。堪作甚麼？」拈拄杖：「梧桐葉落盡知
J36nB369_p0955b27║秋，莫道參方無所益。」
J36nB369_p0955b28║上堂，謝正修、黃九圍、李馥初齋。「路途極盡處轉一機，
J36nB369_p0955b29║機無不神；塵勞夢醒時發一用，用無不妙。若要顯揚
J36nB369_p0955b30║祖意、密闡宗猷，再借檀越新條，行箇古皇舊令。」豎拂
J36nB369_p0955c01║子：「此一些子彌滿虛空，諸佛以之開方便門、眾生以
J36nB369_p0955c02║之到不退地，其豐功無不包、美德無不備，獨有今辰
J36nB369_p0955c03║檀越不墮諸數。何謂也？百官江上夜潮來，過水不曾
J36nB369_p0955c04║兩腳溼。」
J36nB369_p0955c05║上堂。「會佛法底人，如恒河沙數，拄杖頭上不曾撥著
J36nB369_p0955c06║一箇半箇。」一僧出曰：「和尚拄杖子得恁麼短？」師曰：「道
J36nB369_p0955c07║者莫非從天台來麼？」曰：「是。」師曰：「踏破幾緉草鞋？」曰：「侍
J36nB369_p0955c08║者記得分明。」師曰：「背後底是甚麼？」僧擬議，師便打。曰：
J36nB369_p0955c09║「到諸方不可錯舉。」
J36nB369_p0955c10║上堂。「金雞唱徹，時尚五更。玉犬吠來，天猶未曉。正恁
J36nB369_p0955c11║麼時，王未登殿，萬國來朝時如何？金門青靄合，玉闕
J36nB369_p0955c12║紫煙封。」
J36nB369_p0955c13║上堂。「日裏閒遊，夜間高臥，萬兩黃金，不為浪費。矢志
J36nB369_p0955c14║坐禪，深心看教，一滴清水，實是難消。設總不恁麼底，
J36nB369_p0955c15║叉手向前，且請過一邊。何故？檀越面前不可謾汝。」
J36nB369_p0955c16║上堂。「志歸一處，萬法攸宗。」拈拄杖：「者箇是一，喚甚麼
J36nB369_p0955c17║作萬法？者箇是萬法，喚甚麼作一？者裏辨得，無明黑
J36nB369_p0955c18║暗不擊而開，煩惱湍流不遏而止，威鳳高翥雲霄，長
J36nB369_p0955c19║鯨吸乾大海。或躊躕不決，不得動著絲毫；若動著，敲
J36nB369_p0955c20║得你頭破腦裂。為甚如此？」卓拄杖：「家無二主。」
J36nB369_p0955c21║上堂。「龍潭吹滅紙燭，德山燒卻骨董，敗壞從上家風，
J36nB369_p0955c22║總道伊人作俑。自古到今，是非紛紜，無敢定奪。據山
J36nB369_p0955c23║僧看來，其情可原，天皇老漢好與三十棒。大眾知麼？
J36nB369_p0955c24║子孫不賢，過由家長。」
J36nB369_p0955c25║上堂。「一飲一啄，無推無托。很若砒霜，烈如酖毒。人皆
J36nB369_p0955c26║知有，下口則難。縱使吞得吐得，略無一些過患，猶是
J36nB369_p0955c27║逐妄流轉，不識好惡。山僧執持糞器往到子所，諸人
J36nB369_p0955c28║作箇甚麼趣向？」喝一喝。
J36nB369_p0955c29║上堂。僧問：「如何是宗門中事？」師曰：「佳客來到下塵榻。」
J36nB369_p0955c30║曰：「學人不會。」師曰：「只因思慕久，相見多歡言。」僧喝，師
J36nB369_p0956a01║曰：「尊客在筵，不可無禮。」乃曰：「宗門中事，古今一貫，凡
J36nB369_p0956a02║聖同途。動步踏著，開口道著。龐道玄鈍置於馬祖，李
J36nB369_p0956a03║刺史折節於藥山。今日檀越到山，是何意旨？青山夢
J36nB369_p0956a04║好渾忘世，苦茗杯深不願官。」
J36nB369_p0956a05║晚參。舉：「洞山因雪峰問訊次，山曰：『入門須有語，不得
J36nB369_p0956a06║道早箇入了也。』峰曰：『某甲無口。』山曰：『無口且從，還我
J36nB369_p0956a07║眼來。』峰無語。」師曰：「洞山畫堂高玉食，雪峰密室泛金
J36nB369_p0956a08║卮。雲居別前語曰：『待某甲有口即道卻，有口道不得。』
J36nB369_p0956a09║長慶別前語曰：『某甲謹退卻，有腳進不得。總為諸人
J36nB369_p0956a10║勘過了也。』秖如雪峰無語，且道：是門內？是門外？」良久，
J36nB369_p0956a11║曰：「問取雪峰去。」
J36nB369_p0956a12║上堂。舉深、明二上座淮河岸上行，見魚從網中跳出
J36nB369_p0956a13║因緣，頌曰：「途中好景正宜秋，忽訝朋情說舊遊；出網
J36nB369_p0956a14║金鱗去不返，敢將艸率報同儔。」
J36nB369_p0956a15║上堂。良久：「到者裏說箇甚麼即得？」顧左右：「青苔石路
J36nB369_p0956a16║雖滑，黃菊籬邊最幽。」便下座。
J36nB369_p0956a17║上堂。舉：「德山曰：『問則有過，不問猶乖。』有僧纔出禮拜，
J36nB369_p0956a18║山便打。僧曰：『某甲纔禮拜，何故便打？』山曰：『待汝開口，
J36nB369_p0956a19║堪作甚麼？』」師曰：「臨階一叱，悍臣落膽，敢道德山號令
J36nB369_p0956a20║不嚴？鐵騎孤征，霜戈進敵，敢道者僧氣概不勇？然則
J36nB369_p0956a21║檢點來，總是戎馬生郊，未到河清海晏。畢竟作麼生
J36nB369_p0956a22║識得漢家制度？自不輕笑子卿。」
J36nB369_p0956a23║湛和尚忌日，上堂。「最尊最貴，非正非偏，碧玉樓中睹
J36nB369_p0956a24║容不易，黃金殿上望影尤難。果若辦得，副海大胸襟、
J36nB369_p0956a25║太虛心量，絕無背向，有甚易難？」豎拂子。「大眾！先師翁
J36nB369_p0956a26║在山僧拂子頭上現無邊身、說無量義，有憂深慮遠
J36nB369_p0956a27║之心，承祖業綿延之厚，從者裏略得少分豁，多生疑
J36nB369_p0956a28║悶，獲本有妙明，雖千百世後而旦暮遇之也。其悠悠
J36nB369_p0956a29║汎汎、得失在懷者，欲親承告誨，須到彼根前更下一
J36nB369_p0956a30║分人事始得。」
J36nB369_p0956b01║上堂。問：「不落階級，敢求指示。」師曰：「畫樓春畫永，高臥
J36nB369_p0956b02║不垂簾。」僧沉吟。師曰：「要會就會，想箇甚麼？」曰：「不會。」師
J36nB369_p0956b03║喝。乃曰：「與你闢一條廣闊大路，你不肯走。與你開一
J36nB369_p0956b04║箇省力法門，你不肯入。你參過天下知識，一切差別
J36nB369_p0956b05║君臣五位、賓主三玄，有背有向、有縱有奪。出來露箇
J36nB369_p0956b06║消息，知你猶是遊州獵縣，虛著草鞋底人。休休，縱然
J36nB369_p0956b07║道得倜儻，有何用處。」喝。
J36nB369_p0956b08║祁文載居士訃至，上堂。「知有此事之人，生死見病既
J36nB369_p0956b09║已斷除，權實法藥自合廢棄。故文載居士為國為民，
J36nB369_p0956b10║秖有一箇心腸；為法為道，曾無兩樣面孔。濁惡世中
J36nB369_p0956b11║平高就下，已稱無我；愚菴室內同聲相應，可為得人。
J36nB369_p0956b12║黃粱煮熟，天明芻狗吠雲邊；奕罷仙棋，樵子已歸青
J36nB369_p0956b13║嶂外。不獨醯雞蠛蠓無處尋蹤跡，恐天下大老未辨
J36nB369_p0956b14║端倪在。山僧與麼舉揚、大眾與麼拱聽，且道明甚麼
J36nB369_p0956b15║邊事？生死魔軍俱殺退，此回不負老瞿曇。」
J36nB369_p0956b16║上堂。「晨時粥，午時飯。早一刻不得，遲一刻不得。缽盂
J36nB369_p0956b17║裏盡有生機，匙箸上絕無回互。求箇知得，飯是米做，
J36nB369_p0956b18║四顧寥寥。」一僧曰：「忽若知得時如何？」師曰：「不是餿酸，
J36nB369_p0956b19║便是雪淡。」曰：「今日得遇和尚。」師曰：「六窗雖洞開，獼猴
J36nB369_p0956b20║喚不醒。」
J36nB369_p0956b21║上堂。「牛過窗欞，頭角四蹄都過了，因甚尾巴過不得？
J36nB369_p0956b22║天外白雲淡，籬邊黃菊開。無錢沽美酒，唱箇醉蓬萊。」
J36nB369_p0956b23║擊拂子：「常住事煩，各請珍重。」
J36nB369_p0956b24║上堂。「此道雖樸小，天下不能臣。侯王若能守，萬象將
J36nB369_p0956b25║自賓。李伯陽恁麼道，雖謂有權有實，終為自起自倒。
J36nB369_p0956b26║天華杜撰得四句，可與諸人點眼：山上波濤湧，虛空
J36nB369_p0956b27║駕鐵船。無舌人穩坐，高唱太平年。」
J36nB369_p0956b28║上堂。「佛頭邊恣意歡歌，魔宮裏攢眉相向。能說不能
J36nB369_p0956b29║行，有何用處？趯翻佛界，震裂魔宮。能做不能當，未為
J36nB369_p0956b30║豪傑，總被拄杖子穿卻鼻孔了也。你道拄杖子有何
J36nB369_p0956c01║長處？」卓一下，「風涼同緩步，月好共披襟。」
J36nB369_p0956c02║覺初同幻如、夢生二戒子請上堂。「入總持妙湛之門，
J36nB369_p0956c03║流般若光明之耀，秖貴當人自肯決定，奮大志力，整
J36nB369_p0956c04║頓本有，同乎日月，照徹前後。所以入得此門者，把住
J36nB369_p0956c05║則文彩不露，放行則大用全彰，孝事父母，撫訓子孫，
J36nB369_p0956c06║知身如幻，醒世是夢，棄俗愛家，成佛子住，艱辛不動，
J36nB369_p0956c07║毀譽不搖，世出世間宛轉偏圓，千般萬種無不合宜，
J36nB369_p0956c08║其至性風標不肯混於常流。然則要合從上大旨，山
J36nB369_p0956c09║僧唯笑而已。你道笑箇甚麼？正氣可孚劉鐵磨，目前
J36nB369_p0956c10║大路幾人行？」
J36nB369_p0956c11║上堂。「田裏要車水，地上要澆菜，米頭要春碓，屋漏要
J36nB369_p0956c12║翻蓋。諸人底事，山僧盡知；山僧底事，諸人不會。」良久：
J36nB369_p0956c13║「夜來得箇高枕，一覺睡到天明。」
J36nB369_p0956c14║上堂。「湖海交情，天涯旅況。夜月千里，秋風萬家。秖快
J36nB369_p0956c15║涼生肘腋，不知葉落梧桐。若是過量人，胸中物淨盡。
J36nB369_p0956c16║或彼或此，以空合空。倘不如是，卓拄杖，要作脫洒衲
J36nB369_p0956c17║僧，切忌坐在者裏。」
J36nB369_p0956c18║上堂。僧問：「新豐一曲天下人唱，和尚一曲甚麼人唱？」
J36nB369_p0956c19║師曰：「無鼻針兒穿玉線，佳人黑夜繡鴛鴦。」曰：「還許學
J36nB369_p0956c20║人和也無？」師曰：「子期去不返，知音復是誰？」僧喝，師曰：
J36nB369_p0956c21║「不是腔也。」便下座。
J36nB369_p0956c22║上堂。「春光已過，夏日方長。饑時喫飯，熱處乘涼。或說
J36nB369_p0956c23║惟心所現，或說幻有即空。恁麼道，笑殺傍觀。」喝一喝，
J36nB369_p0956c24║「落花滿地無人埽，燕子喃喃遶畫梁。」
J36nB369_p0956c25║上堂。「瘦竹嚲煙，山樓隔市，梅放疏籬，含香依舊。人人
J36nB369_p0956c26║有鼻孔，那箇言無分？釋迦老子道：『汝今可以此寶貿
J36nB369_p0956c27║易所須，常可如意，無所乏短。』好與三十棒。為甚如此？
J36nB369_p0956c28║不合將常住物私作人情。」
J36nB369_p0956c29║上堂。「諸人也恁麼，山僧也恁麼，以凡眼觀則凡土有
J36nB369_p0956c30║餘，以佛眼觀則佛界無外，天華一多無礙、小大無虧，
J36nB369_p0957a01║上白米八十錢一斗，黃瓜茄子十文錢十五斤。雖然，
J36nB369_p0957a02║飯籮邊坐底餓殺無數，海水裏浸底渴殺無數，諸人
J36nB369_p0957a03║不可不知。」拍禪床，下座。
J36nB369_p0957a04║解制，上堂。「正覺山頭，世尊悟道，胡言亂語不堪聽。天
J36nB369_p0957a05║華寺裏，衲子罷參，逆行順行天莫測。雖則雲騰鳥飛，
J36nB369_p0957a06║所向無礙。據實看來，猶是枉涉百城，徒勞千里。山僧
J36nB369_p0957a07║有箇祕密法門，從來不敢輕授。今日臨行之際，傳與
J36nB369_p0957a08║諸人。步行騎馬上天台，眼望東南過西北。」
J36nB369_p0957a09║上堂。問：「如何是衲僧本分事？」師曰：「山上挑柴，田頭車
J36nB369_p0957a10║水。」曰：「學人不會。」師曰：「少頃普請，自然有分。」乃曰：「高不
J36nB369_p0957a11║在絕頂，低不在平原。說箇普請，大家有分。便去壁邊
J36nB369_p0957a12║摸得雙斷鼻草鞋，歡喜不煞。未過石橋，踏斷略彴，被
J36nB369_p0957a13║東村王老大笑曰：『你者一隊漢，說得也親切，行得也
J36nB369_p0957a14║快便，本分事未夢見在。』」
J36nB369_p0957a15║上堂。「囊中有至寶，歷劫無遺。不逢親友指示，千萬年
J36nB369_p0957a16║秖成窮子。山僧或東或西，忽出忽入，外邊遑遑，勞慮
J36nB369_p0957a17║不已。家中七事，一無所有，全不提起。然則色色要用，
J36nB369_p0957a18║事事省不來底。當孟秋大盡之日，暑氣漸減，天時微
J36nB369_p0957a19║涼，與諸人略為舉示。」以拂子東指曰：「那邊也是。」西指
J36nB369_p0957a20║曰：「者邊也是。」放拂子曰：「元來如此現成。」
J36nB369_p0957a21║上堂。舉：「僧問曹山寂和尚：『如何是曹山眷屬？』山曰：『白
J36nB369_p0957a22║髮連頭戴，頂上一枝花。』」師曰：「得此三昧者，如神龍行
J36nB369_p0957a23║雨，電閃雷鳴，千奇百變。然曹山雖是風流賣俏，未免
J36nB369_p0957a24║笑倒傍觀。有問：『天華和尚眷屬多少？』『浮雲嶺上三秋
J36nB369_p0957a25║幻，明月堂前一笑新。』」
J36nB369_p0957a26║上堂。「百丈遭馬祖一喝，耳聾三日；臨濟受黃檗三頓
J36nB369_p0957a27║痛棒，冤屈一生。天下有本領底衲僧，遇著有眼睛底
J36nB369_p0957a28║知識，只教你休心好，退步好。意在於何？」良久，「山父不
J36nB369_p0957a29║貪天下之樂，曾參不慕晉楚之富。」拍禪床，下座。
J36nB369_p0957a30║上堂。「長安大道，處處可通。惟在自肯，莫問我儂。其志
J36nB369_p0957b01║不果者，深思仰羨，覓他路頭不著。」卓拄杖：「直截荷負，
J36nB369_p0957b02║何以過此？」
J36nB369_p0957b03║上堂。「傾出秘密藏，取用者稀。拋撒如意珠，信受者少。
J36nB369_p0957b04║若道犬吠客來，雞鳴天曉，十箇有五雙，不見省動。須
J36nB369_p0957b05║是本分道流，死貨自然弄活。」豎拂子，「畢竟其中意若
J36nB369_p0957b06║何？」擲下曰：「莫道山僧謾你。」
J36nB369_p0957b07║上堂。問：「如何是向去底人？」師曰：「田翁不問姓。」曰：「如何
J36nB369_p0957b08║是卻來底人？」師曰：「野鳥盡呼名。」乃曰：「入廛尋鬧，退步
J36nB369_p0957b09║養恬。中無迷謬，何用指南？所以向去底人，田翁不問
J36nB369_p0957b10║姓。卻來底人，野鳥盡呼名。」卓拄杖：「三十棒山僧自領
J36nB369_p0957b11║了，與諸人無干，不勞久立。」
J36nB369_p0957b12║上堂。舉守廓到華嚴因緣，師曰：「華嚴申無敵之威，守
J36nB369_p0957b13║廓奏有常之捷。灼見石頭風景不殊，濟北江山如舊。
J36nB369_p0957b14║卻被風穴妄傳軍令，洩漏兵機。千載以來，烽煙未息。
J36nB369_p0957b15║還有辨得者麼？但知邊塞近，不道馬蹄長。」
J36nB369_p0957b16║結制，小參。「天寬地闊道人家，飄忽時光是可嗟，有志
J36nB369_p0957b17║生平宜勇決，霜濃風急到天華。然未過關東橋一句
J36nB369_p0957b18║子道著，便合轉步晝繡故鄉，榮耀無比，慶快生平。若
J36nB369_p0957b19║也五步一觀、十步一望，風雨奔騰、安危顧慮，倚彼門
J36nB369_p0957b20║墻看人冷煖，那有相應時節？天華事不獲已，依舊時
J36nB369_p0957b21║格式畫箇地圈，入佛入魔也在裏許、可凡可聖也在
J36nB369_p0957b22║裏許、若內若外也在裏許、不尷不尬也在裏許，信與
J36nB369_p0957b23║不信、知與不知，但恁麼去，不得動著。」以拂子畫【圖】相
J36nB369_p0957b24║曰：「老馬簸箕略異，雲巖寶鏡相同。」
J36nB369_p0957b25║結制，知浴坦然、道和，請上堂。「趯倒五須彌，踏翻四大
J36nB369_p0957b26║海，中心無所為，呼喚總不采。世間過患，不知為障礙
J36nB369_p0957b27║之法；出世勝妙，不肯生好樂之心。過東則巋其束，從
J36nB369_p0957b28║西則屹其西，正是三家村裏泥塑大王，有甚巴鼻？若
J36nB369_p0957b29║謂青山高臥，不嫌冷靜；塵市橫身，不猒熱鬧。劫外優
J36nB369_p0957b30║游，風前歷落，固是英異道流，出群氣概。然則到浴鍋
J36nB369_p0957c01║頭，被他喚道喫茶去，不受謾者，能有幾人？古來之說，
J36nB369_p0957c02║秖有一句稍有相應。你道是那一句？」良久，「有書不向
J36nB369_p0957c03║寒窗讀，到老空吟恨白頭。」
J36nB369_p0957c04║上堂。「威音王是我侍者，昨夜與人爭論佛法甚鬧，山
J36nB369_p0957c05║僧與三十棒趁出了，還有人申救者麼？」有僧出禮拜，
J36nB369_p0957c06║師便打。僧曰：「若不上來，幾被謾過此生。」師曰：「追思往
J36nB369_p0957c07║事始茫然。」
J36nB369_p0957c08║上堂。「山僧禪不曾參、道不曾悟，住五六箇破所在，做
J36nB369_p0957c09║十六七年長老，大似牽牛上磨。昨夜檀越請說法，夜
J36nB369_p0957c10║裏子細思量，無一事可開示、無一字可說得。大眾久
J36nB369_p0957c11║立，豈不慚愧？」良久：「肚饑了，喫飯去。」
J36nB369_p0957c12║白雲鄰木和尚訃至，上堂。「石繖峰前，聚頭作息；白雲
J36nB369_p0957c13║堆裏，空手行拳。草鞋底踏出千聖骨髓，钁頭邊闡明
J36nB369_p0957c14║萬古徽猷。新豐曲子，唱彌高，和彌寡；雲門家法，進以
J36nB369_p0957c15║禮，退以義。其祖道壯觀，法門光大，咸謂愚菴有真子
J36nB369_p0957c16║也。今白雲和尚撒手而去，同門知己之望既絕，後賢
J36nB369_p0957c17║懷慕之心猶深，然不必引古證今，分三別六。」卓拄杖，
J36nB369_p0957c18║「法道寂寥，感傷抑鬱者，此也。」
J36nB369_p0957c19║上堂。「紛紛事不省，悶悶終日眠。達磨不來東土，二祖
J36nB369_p0957c20║不往西天。」卓拄杖：「退後進前無向背，何勞枉費許多
J36nB369_p0957c21║錢。」
J36nB369_p0957c22║上堂。「不知有者，看見不易。若知有也，取用猶難。不是
J36nB369_p0957c23║山僧不肯指示，自是諸人無箇入處。」拈拄杖：「知有也，
J36nB369_p0957c24║看見也，山僧註破也，那裏是諸人入處？雖然本無門
J36nB369_p0957c25║限，用入作麼？」卓拄杖。
J36nB369_p0957c26║上堂。「若恁麼去，傾蓋自同膠漆。不恁麼者，對面已隔
J36nB369_p0957c27║雲泥。設使恁麼時不恁麼，不恁麼時卻恁麼，靈利衲
J36nB369_p0957c28║僧何處摸索。」擊拂子，「門前多古木，曉夕亂鴉鳴。」
J36nB369_p0957c29║請清涼友和尚，立僧上堂。「薝蔔花間，夜眠玉狗；珊瑚
J36nB369_p0957c30║樹下，曉唱金雞。一一全該，機機相應，那箇不曾備足？
J36nB369_p0958a01║那箇不堪荷負？爭柰寸心多起滅，十指有短長，未免
J36nB369_p0958a02║截長補短、移高就低，隨資稟之厚薄、任力量之淺深，
J36nB369_p0958a03║絕不以上中下根定其品位。山僧伎倆已盡，無計可
J36nB369_p0958a04║施，堂中第一座清涼和尚培風積厚、雅量寬洪，真人
J36nB369_p0958a05║天眼目也。若從咨決心疑，必然徹困為你。」
J36nB369_p0958a06║上堂。「明了底人，看來無有不真實、無有不現成，非因
J36nB369_p0958a07║得失而有殊、非為迷悟而致異。若有絲毫許、有錯謬、
J36nB369_p0958a08║有矯強，我誓不說向諸人。如有明得底，出來決擇看；
J36nB369_p0958a09║未明得也，乘時當自勉，慎勿再蹉跎。」喝一喝。
J36nB369_p0958a10║粥後，普請，上堂。「佛法無人說，雖慧莫能了。喫粥了，洗
J36nB369_p0958a11║缽盂去，古人說了也。佛法在甚麼處？趁此天氣好，荳
J36nB369_p0958a12║麥宜種早。」
J36nB369_p0958a13║上堂。「極是現成，最為費力。日參夜究，七顛八倒。腳根
J36nB369_p0958a14║下有分曉底，自然金針曉貫，玉線暗通，頭頭恰好。若
J36nB369_p0958a15║是開眼坐睡者，待我舉示看。」拈拄杖：「還識者箇麼？」良
J36nB369_p0958a16║久，擲下，曰：「拄杖子也不識。」
J36nB369_p0958a17║
J36nB369_p0958a18║
J36nB369_p0958a19║
J36nB369_p0958a20║蔗菴範禪師語錄卷第十三