J36nB369_p0963b01║蔗菴範禪師語錄卷十五
J36nB369_p0963b02║侍者元隆錄
J36nB369_p0963b03║示眾下
J36nB369_p0963b04║示眾。「欲研究己躬大事因緣，當在缺限。世界事事虛
J36nB369_p0963b05║浮，要知虛浮不實，境上或好或惡，皆可以觸發靈機。
J36nB369_p0963b06║但令胸次坦蕩，心地潔淨，世間應為者為之，應棄者
J36nB369_p0963b07║棄之，七縱八橫，左右逢源，於話頭上切切提撕，辦一
J36nB369_p0963b08║片久長心，以悟為期，不得多憂多慮，求其速悟。蓋多
J36nB369_p0963b09║憂多慮之念，乃窒塞心地，障蔽道眼，轉求轉遠也。惟
J36nB369_p0963b10║在話頭上拌命挨拶，意識途窮，生死路絕，是謂歸家
J36nB369_p0963b11║之時，是為穩坐之處。到此時節，胸中種種疑滯，如赫
J36nB369_p0963b12║日爍輕冰；古人種種差別，如暴風卷危葉。所以解心
J36nB369_p0963b13║上執縛，洗心上濁垢，斬心上稠林，斷心上生死。果然
J36nB369_p0963b14║恁麼去，亦無執縛底道理，頭頭本地風光，處處自己
J36nB369_p0963b15║面目，日用施為，如水上葫蘆，不捺而圓活也。到者箇
J36nB369_p0963b16║境界，猶啞子得夢，說與人不得，舉似人不得，好惡自
J36nB369_p0963b17║知。若更有所重，則為鬼窟生涯，野狐涎唾。況此事如
J36nB369_p0963b18║白日裏遇物，一見便知真實，別人惑我不得。或謂有
J36nB369_p0963b19║奇特事商量，有秘密傳授，將他捶得爛熟，深深掘箇
J36nB369_p0963b20║窖坑埋之，免得在世間造妖捏怪，鼓惑後人也。衲子
J36nB369_p0963b21║家圓顱方服，世間極為尊貴，出世間最為正氣。若不
J36nB369_p0963b22║以生死大事討箇分曉，枉向閻浮國裏行一轉，到末
J36nB369_p0963b23║稍頭欠下許多業債，不知到何劫中纔得清楚。是故
J36nB369_p0963b24║學此道者，立箇決定志。志若不決定，如聽杓卜聲相
J36nB369_p0963b25║似，見人說指東則走過東，見人說指西則走過西。如
J36nB369_p0963b26║有決定志，則虛浮不實境上立定腳跟，拏定主宰，自
J36nB369_p0963b27║不與之為冤為對，輥出輥入也。願諸仁發精進力，堅
J36nB369_p0963b28║猛烈志，必到桶箍斷、大事明為期限。縱有八萬四千
J36nB369_p0963b29║魔王在汝六根門頭俟候，僉來惱汝不得其便。抑且
J36nB369_p0963b30║般若上無孤負人底道理，能留心在上邊做得純熟，
J36nB369_p0963c01║或今生不能成就種子，下得深遠，眼光落地時，不致
J36nB369_p0963c02║被惡緣流入異趣，翻箇身轉來，換箇殼漏子，觸著鼓
J36nB369_p0963c03║著，自然省力，定是成辦，亦不是別人。努力，珍重。」
J36nB369_p0963c04║岊菴知茶，請示眾。「若論向上一事，聖人不增一絲，凡
J36nB369_p0963c05║夫不減一點。及至問著，十人有五雙不知下落。且道
J36nB369_p0963c06║過在甚麼處？譬如人人屋簷下有一片田，四至畝步，
J36nB369_p0963c07║元是清楚底。只為年代深遠，世界變遷，從無始劫來，
J36nB369_p0963c08║業主每更，佃戶頻換，虛文空約，以訛傳訛，以致同業
J36nB369_p0963c09║相纏，合離成化，無有了日。釋迦老子道：『我是開天闢
J36nB369_p0963c10║地第一箇聖帝明皇。』既欲教育四生，師範三界，則遙
J36nB369_p0963c11║鄙窮陬，肥田瘠地，莫非皇土，豈可隨他邊疆混亂，虛
J36nB369_p0963c12║實相欺？必須丈量一番，然後豪貴不致隱匿，細民免
J36nB369_p0963c13║當空役，纔好多寡分明，貧富均溥。即便頒一道詔書，
J36nB369_p0963c14║遍告於天下曰：『汝等當知，一切眾生，從無始來，生死
J36nB369_p0963c15║相續，皆由不知常住真心，性淨明體，用諸妄想。此想
J36nB369_p0963c16║不真，故有輪轉。汝今欲研無上菩提，真發明性，應當
J36nB369_p0963c17║直心，酬我所問。十方如來，同一道故，出離生死，皆以
J36nB369_p0963c18║直心。心言直故，如是乃至終始地位，中間永無諸委
J36nB369_p0963c19║曲相。』欽命西天四七、東土二三諸祖為量田弓手。諸
J36nB369_p0963c20║祖道：『我既遵奉慈旨量田，自然至公無私，不敢作弊。
J36nB369_p0963c21║但你們若有匿名虛號、隱田漏稅，當要詳明上司，嚴
J36nB369_p0963c22║查深究。』故達磨曰：『我觀東土有大乘根器，堪傳法印，
J36nB369_p0963c23║特地航海而來，埽除知解，洗蕩殘妖，不立文字，直指
J36nB369_p0963c24║人心，見性成佛也。從上老宿乃是造冊小書，唯把量
J36nB369_p0963c25║訖之田，依畝數字號編造一箇弓口冊，亦不敢增減
J36nB369_p0963c26║釐毫絲忽。此一片田輥圓底應著，其土名謂大圓鏡，
J36nB369_p0963c27║南至五陰山，北至六賊田，東至無明大路，西至煩惱
J36nB369_p0963c28║官河。故曰：我宗無語句，亦無一法與人。此事原是本
J36nB369_p0963c29║有底，蓋為久遠劫來迷失了，不肯認真照管。如今四
J36nB369_p0963c30║至畝步已清楚了，土名田樣已分明了，虛名差號已
J36nB369_p0964a01║改正了，寄田躲役已推出了，縱有種種麤惡境界現
J36nB369_p0964a02║前，心不怕怖；種種勝妙境界現前，亦不驚異。』即動疏
J36nB369_p0964a03║覆旨云：『如是大解脫法，與佛說一大藏教無異無別，
J36nB369_p0964a04║無前無後，無古無今，無少無剩。』所以釋迦老子准其
J36nB369_p0964a05║奏，批旨下曰：『吾今為汝保任此事，終不虛也。』大眾！且
J36nB369_p0964a06║畢竟那箇是業主？」良久，曰：「今夜是知茶設茶。」
J36nB369_p0964a07║示眾。「做工夫看箇話頭，如發兵討賊，既已知賊所在，
J36nB369_p0964a08║當要急急追上，不可逗留遲緩。行住坐臥、穿衣喫飯
J36nB369_p0964a09║處、屙矢放尿處、語言酬對處，潛緝密捕，忽然獲著也。
J36nB369_p0964a10║且道賊是那箇？」驀扭住一僧：「莫是你麼？」僧罔措，師將
J36nB369_p0964a11║一推，曰：「卻是瞌睡漢。」
J36nB369_p0964a12║結制，知浴請示眾。「望仙橋把斷要津，南來也不得、北
J36nB369_p0964a13║往也不得；芙蓉岸高張銕網，進前亦無能、退後亦無
J36nB369_p0964a14║能。果是作得主宰、立定腳跟底漢，去住也如是、寒暑
J36nB369_p0964a15║也如是、安危也如是、苦樂也如是，乃至上天堂、入地
J36nB369_p0964a16║獄、喫辣棒、受惡罵，一切皆如是。行一事，則揚劫外嘉
J36nB369_p0964a17║猷；出一言，則凜寰中風致。斯為參學事畢，到家時節
J36nB369_p0964a18║也。設或礙膺物不消、己躬事未辦，趁色力強壯、事業
J36nB369_p0964a19║可為之際，不必別求方便，秖要放下身心真為生死，
J36nB369_p0964a20║將箇話頭置於胸次、橫在目前，如千尋銕壁，東也撞、
J36nB369_p0964a21║西也撞，不管春去秋來、不論晝長夜短、不分是非得
J36nB369_p0964a22║失、不計枯淡豐盈、不較迷悟遲速，忽然將鐵壁撞穿，
J36nB369_p0964a23║敢保馳求永息，坐享太平。到此田地，雖謂向浴鍋裏
J36nB369_p0964a24║全身獨露，入水已見長人，究竟將來只可博些瓜子
J36nB369_p0964a25║炒豆、棗子腐乾、條糕燒餅喫喫。要與向上一事相應，
J36nB369_p0964a26║須如僧問藥山曰：『學人有疑，請師決。』山曰：『待上堂時
J36nB369_p0964a27║來與你決。』至晚，上堂，眾集，山曰：『今日要決疑底僧在
J36nB369_p0964a28║甚麼處？』僧出眾而立，山下禪床把住，曰：『大眾！者僧有
J36nB369_p0964a29║疑。』便與一推，卻歸方丈。」師曰：「藥山老漢將墻壁戶牖
J36nB369_p0964a30║一齊打開了也，能向裏許拌命挨入，便是大光明藏、
J36nB369_p0964b01║便是大解脫場。如若正信不堅、纖疑未盡，歲月送迎
J36nB369_p0964b02║無了日，莫教孤負好春光。」
J36nB369_p0964b03║小參
J36nB369_p0964b04║小參。舉：「藥山久不陞堂，院主白曰：『大眾久思示誨。』山
J36nB369_p0964b05║曰：『打鐘著。』眾纔集，山便下座歸方丈，主隨後曰：『和尚
J36nB369_p0964b06║既許為眾說法，為甚一言不措？』山曰：『經有經師、論有
J36nB369_p0964b07║論師，爭怪得老僧？』」師曰：「藥山老子駿步不拘、鷹揚無
J36nB369_p0964b08║匹，廬陵米上高騰時價、石頭路裏獨擅風流，其尊特
J36nB369_p0964b09║稱雄可謂無敵於天下，被箇院主輕輕一言慫恿，便
J36nB369_p0964b10║爾隨他調度、和泥合水，究竟院主不滿其欲、大眾有
J36nB369_p0964b11║失其望。資聖則不如是，或院主白曰：『大眾久思示誨。』
J36nB369_p0964b12║也不論根之大小，一雨普潤；也不定法之半滿，珠玉
J36nB369_p0964b13║齊傾。直令箇箇習漏頓除、全身荷負，院主自無絮語
J36nB369_p0964b14║憎嫌。然復有隨後曰：『和尚今日所說是甚麼法？』又將
J36nB369_p0964b15║何酬對？」良久：「山僧今日勞倦，請西堂為汝說罷。」
J36nB369_p0964b16║小參。「激揚諸佛說不到底事，提持諸祖行不盡底令，
J36nB369_p0964b17║須是君臣道合、賓主氣和，敲唱雙行更無回互，且什
J36nB369_p0964b18║麼人而明如是事？不見昔日洞山與密師伯遊山次，
J36nB369_p0964b19║忽見白兔從艸中跳過，密曰：『俊哉！』山曰：『作麼生？』密曰：
J36nB369_p0964b20║『大似白衣拜相。』山曰：『老老大大作者箇語話。』密曰：『你
J36nB369_p0964b21║又作麼生？』山曰：『積代簪纓，暫時落魄。』」師曰：「者箇公案
J36nB369_p0964b22║是何意旨？作何理論？田地穩密底見恁麼舉，便知無
J36nB369_p0964b23║量劫來事悉在掌握之中，毫無隱晦；流浪日久底聞
J36nB369_p0964b24║恁麼事，繁疑窒塞、迷悶重增，豈能湊泊得來？若白衣
J36nB369_p0964b25║拜相處會得，即與古人音容相接、律呂相諧，提封九
J36nB369_p0964b26║有、撫育四生；若積代簪纓處會得，獨闢繼往開來之
J36nB369_p0964b27║要路，佇觀地平天成之雍熙。雖然如是，分明曉了，衲
J36nB369_p0964b28║僧分上秖得一半，那一半到明日為汝注破。」
J36nB369_p0964b29║請刈禾，小參。「若論此事到相應處，驗於田事自無差
J36nB369_p0964b30║謬，先要般若種子剔揀潔淨，無明稗草不容混雜，御
J36nB369_p0964c01║大白牛將祖翁田地深耕淺耖，以待心苗培養，春就
J36nB369_p0964c02║群栽、秋來等穫，中間根本未壯、欲習初乾，諸子紛譁，
J36nB369_p0964c03║三車並運，才與如來法流水接，加功機務分任得宜，
J36nB369_p0964c04║智力耘耡勤勞不猒，真如莖榦挺特標奇，智慧英華
J36nB369_p0964c05║開敷擢秀，驀地境風搖蕩，惟恐嘉穗揉傷，忽朝法雨
J36nB369_p0964c06║所滋，且喜焦芽載茂，有如是操持、有如是保任，成熟
J36nB369_p0964c07║有望、損益無憂，更藉大眾勇猛爭先、艱辛莫避，箇箇
J36nB369_p0964c08║奮求珠之心、人人懷得寶之念，不動而運，顆顆登妙
J36nB369_p0964c09║覺之場，不行斯到，粒粒入真空之藏，者邊那畔斬斷
J36nB369_p0964c10║淆訛，山前屋後不致狼藉，到此時節，萬行高流纔好
J36nB369_p0964c11║忘功罷業，五湖衲子須憑任意飽參。雖然恁麼提撕，
J36nB369_p0964c12║猶是化門展演，畢竟如何得與此事相應？」良久，曰：「明
J36nB369_p0964c13║朝田阪裏，子細好商量。」
J36nB369_p0964c14║謝刈禾，小參。舉：「地藏問修山主曰：『從甚處來？』主曰：『南
J36nB369_p0964c15║方來。』藏曰：『南方近日佛法如何？』主曰：『商量浩浩。』地藏
J36nB369_p0964c16║曰：『爭如我者裏栽田博飯？』主曰：『爭柰三界何？』藏曰：『喚
J36nB369_p0964c17║甚麼作三界？』」師曰：「地藏雖則行上治之政，弘至醇之
J36nB369_p0964c18║風，猶未達於民情也。殊不知人人為此一片田地，從
J36nB369_p0964c19║曠劫來備嘗辛苦，布種不潔、雜穢充繁，農務不時、荒
J36nB369_p0964c20║蕪遍野，喫飯不知飯香、飲茶不知茶味，腳板為之走
J36nB369_p0964c21║穿、筋骨為之磨斷，雨多恐其沉淪、水少憂其乾燥，太
J36nB369_p0964c22║寒則慮根株矬小、過熱則愁莖葉焦枯，至於青黃未
J36nB369_p0964c23║決之際，其將有成，若不寬心蓄養，速要暴富登場，終
J36nB369_p0964c24║與秀而不實者同一患也。斯藉眾力，盡勿猒勞，時候
J36nB369_p0964c25║不違，秋收已畢，不待商量浩浩，自然大事圓成，秖有
J36nB369_p0964c26║一人常在田頭地後，不離禁殿重闈。大眾！還識得他
J36nB369_p0964c27║麼？」良久，「幾乎錯下名言。」
J36nB369_p0964c28║愚菴老宿大椿尼對靈，小參。「生而無生，天龍伸出瘦
J36nB369_p0964c29║指；滅而不滅，菴主豎起空拳。玉笛橫吹彩鳳鳴，鐵船
J36nB369_p0964c30║同泛明湖月。恁麼語話，已是齒不關風，情存向背。」擊
J36nB369_p0965a01║拂子。「殊不知，此一片田地常住妙明，周圓不變，求其
J36nB369_p0965a02║去來、生死、迷悟了無所得，不謂煩惱是垢濁、不謂菩
J36nB369_p0965a03║提惟清淨、不謂生死有分別、不謂涅槃恒寂靜。若是
J36nB369_p0965a04║過量人，能在翻身一擲抹過大千，逆順境上莫可遷
J36nB369_p0965a05║流，憎愛關頭不為障蔽，隨緣作主到處稱尊。惟大椿
J36nB369_p0965a06║老宿夙具金剛正眼，解脫法門處處開拓，操持般若
J36nB369_p0965a07║靈鋒，輪轉根株塵塵斬斷，蓋有大慈攝化同事之願，
J36nB369_p0965a08║現於柔順如幻色相之身，撫育明俊如瑾之瑛，唯德
J36nB369_p0965a09║有鄰如蘭之馥，入世間法如蓮花在水而於一切皆
J36nB369_p0965a10║無染著，勵出世道如松柏擎霄而於一切無所疲猒，
J36nB369_p0965a11║以不思議力故、以不可壞力故，若威嚴、若慈藹、若熙
J36nB369_p0965a12║怡、若愛語，令樂見者發深信心，以如是行而作佛事，
J36nB369_p0965a13║攪澄不異、磨涅不痕，是故將欲與世長揖之時，奮然
J36nB369_p0965a14║超然、是去非去，政不待假力於無手之人也。因有如
J36nB369_p0965a15║是風標，故有如是奇特，誠非世間言語而歎所盡，皆
J36nB369_p0965a16║我老人於有為界中示無為法而不滅壞有為之性、
J36nB369_p0965a17║於無為界中示有為法而不分別無為之相，能以善
J36nB369_p0965a18║巧方便演出無量差別音聲，為一切眾生之母說慈
J36nB369_p0965a19║善之法、為一切眾生之子說至孝之道、與一切癡翳
J36nB369_p0965a20║眾生作大智慧導師、與一切窮露眾生作寶莊嚴樓
J36nB369_p0965a21║閣。範上座到者裏意想不得、分疏不下，擬將一滴之
J36nB369_p0965a22║水欲增大海波瀾，非謂不知量也，貴要大家知有。且
J36nB369_p0965a23║如何是知有底事？秋林一夜雨生涼，黛抹千山倩曉
J36nB369_p0965a24║妝，珍重歸源時節好，風飄錦帶藕花香。」
J36nB369_p0965a25║楊旨音居士對靈小參。「大道體寬，無易無難，菊芳共
J36nB369_p0965a26║賞，山好同看，無生無滅，不去不來，煙籠古徑，月鎖瑤
J36nB369_p0965a27║臺。者些子乃從上佛祖出離生死之真三昧，亦無一
J36nB369_p0965a28║含靈而不具足，但器識麤浮，根性陋劣，當機罔措，覿
J36nB369_p0965a29║面猶迷。若是沒量大人，於無量佛所種諸善根、生淨
J36nB369_p0965a30║信者，自然證入無疑也。恭惟悾菴居士旨音楊公，人
J36nB369_p0965b01║今而心古，氣正而顏和，得泗水真傳，受靈峰至囑，視
J36nB369_p0965b02║榮名同夢鹿，知身世等漚花，醇風厚德，雍穆閭閻，孝
J36nB369_p0965b03║友勤儉，啟訓後英。處塵勞不為累，宛如林下閒人；歷
J36nB369_p0965b04║險難不為搖，何異山中老衲？人境淆訛，多方攝護，世
J36nB369_p0965b05║情錯綜，一致混融，頭頭活潑，種種施為，總不出他一
J36nB369_p0965b06║箇善權方便也。昔公於己丑夏歸依先師，問道周旋，
J36nB369_p0965b07║山僧得與投契交遊，屈指已二十三年，情忘水乳，淡
J36nB369_p0965b08║雅悠長，憂吾法道，念我艱辛，切於同源，徹於心髓，凡
J36nB369_p0965b09║一聚會，書牘往來，靡不以己躬大事未得了悟而為
J36nB369_p0965b10║咨訣。蓋自信得人人本來具足之道，不假指陳勸示
J36nB369_p0965b11║而後能，故其臨終為道之心切切孜孜，益加綿密，剃
J36nB369_p0965b12║髮披緇以畢其志，佛聲浩浩，脫化超然，非夙生培植
J36nB369_p0965b13║般若種子踏實做將來，焉能有如是操略？且玉樹已
J36nB369_p0965b14║見爭奇、宗祊憑其闡奕，信仁人之有後以為喜也。我
J36nB369_p0965b15║因知公生於無生中受生、死於無死中受死，於大解
J36nB369_p0965b16║脫三昧海中優游自在，不為一法之所留礙，恁麼則
J36nB369_p0965b17║世裔道胤綺互延長，淨土娑婆無容拘束。山僧世外
J36nB369_p0965b18║友也，不無知己之感，故秋深一棹遠抵蕭山，欲證明
J36nB369_p0965b19║居士末後一段公案，到者裏說箇甚麼即得？」舉：「龐居
J36nB369_p0965b20║士問馬祖：『不與萬法為侶者是甚麼人？』祖曰：『待汝一
J36nB369_p0965b21║口吸盡西江水即向汝道。』居士於此開悟。楊悾菴居
J36nB369_p0965b22║士問先師：『不與萬法為侶者是甚麼人？』師曰：『騎牛童
J36nB369_p0965b23║子赤腳走。』居士於此深省。據實看來，一箇失卻一張
J36nB369_p0965b24║口、一箇開得一隻眼，總無倒斷在。諸人或摸索不著，
J36nB369_p0965b25║更聽山僧註破：吸盡西江消一口，騎牛童子赤腳走，
J36nB369_p0965b26║不知誰是得便宜？醉臥花街看北斗。」
J36nB369_p0965b27║滄溟和尚請為母對靈小參。「劫外淵猷，無二無別；新
J36nB369_p0965b28║豐家法，至極至尊。織蒲屨於水邊，無人酬價；提宏綱
J36nB369_p0965b29║於鬧市，有法歸宗。將五位以鋪張，隨三根而闡妙，清
J36nB369_p0965b30║流遶檻，紅樹當門，機機回互，法法交羅，調不相合，非
J36nB369_p0965c01║我知音，刀劈不開，始稱母子。東塔受法姪滿公之請，
J36nB369_p0965c02║為徐母智日安人要說箇蜜齊中邊之甜、火等古今
J36nB369_p0965c03║之熱，但安人金剛種子夙已結成、般若靈苗今亦增
J36nB369_p0965c04║秀，世間、出世事理兼到，身前、身後徹底光輝，詳而驗
J36nB369_p0965c05║之，其滿公孝意深衷、敦本扶末可為證矣，更要山僧
J36nB369_p0965c06║說箇甚麼？若謂一切法不生、一切法不滅，者邊、那邊
J36nB369_p0965c07║隨緣飲啄，天宮、淨土任意逍遙，猶是世諦儀文，總不
J36nB369_p0965c08║若生也不道、死也不道。且道安人在甚麼處？雨餘遠
J36nB369_p0965c09║浦歸漁艇，月映蘆汀白鷺眠。」
J36nB369_p0965c10║陳雷生薦室，請小參。「萬里長空獨鴈鳴，千嵒落木動
J36nB369_p0965c11║秋聲，涅槃堂奧無門限，一任優游自在行。是故，靈光
J36nB369_p0965c12║不昧，萬古徽猷，入此門來，莫存知解。此雖是信口說、
J36nB369_p0965c13║信步行，總要人親到自己故家田地。」豎拂子。「秖者箇
J36nB369_p0965c14║是謂一味平等法門，佛祖謂之寂靜妙常、眾生謂之
J36nB369_p0965c15║生死根塵、東方謂之妙喜世界、西方謂之極樂家鄉，
J36nB369_p0965c16║三界萬法靡不圓攝。所以，張孺人據此法門，事姑嫜
J36nB369_p0965c17║以孝、穆鄰里以敬，撫憐赤子，逆順施為，慈仁播美，懿
J36nB369_p0965c18║德標奇，醒大夢於長夜、消無明於曠劫。當知五漏幻
J36nB369_p0965c19║軀即是金剛正體，於中求其聖凡、男女、生死、去來了
J36nB369_p0965c20║不可得。既然如是，還見他立地處麼？金地花鋪青靄
J36nB369_p0965c21║合，寶池月映碧天高。」
J36nB369_p0965c22║大慶院具之尼對靈小參。「生從何來？千尋井底飛塵
J36nB369_p0965c23║埃；死從何去？十字街頭猛虎踞。者裏見得諦當，無量
J36nB369_p0965c24║劫來根深固蒂，生死輪迴一翻翻轉，乃知諸緣未遇
J36nB369_p0965c25║之先來實不來、四大分離之後去實不去，修絕異同、
J36nB369_p0965c26║證無差別，摧壞一切憎愛大山、安住平等真常妙樂。
J36nB369_p0965c27║正眼未開者，喜怒哀樂異端競起，僧俗男女各立門
J36nB369_p0965c28║庭，苦猒娑婆欣樂安養，念慮遷流紛然無緒，取捨變
J36nB369_p0965c29║化奔逸不休，使自家一片潔白田地上荊棘叢生、葛
J36nB369_p0965c30║藤纏繞，轉見昏迷，愈加沉墜。惟具之菴主於諸法性
J36nB369_p0966a01║通達明了，成就廣大總持三昧，故到末梢頭上如象
J36nB369_p0966a02║王擺脫枷鎖，自在遊行。雖然，若到祖師門下，猶欠一
J36nB369_p0966a03║著在。」豎拂子：「誰是生？誰是死？四壁寒香雪色濃，心知
J36nB369_p0966a04║不在喃喃語。」
J36nB369_p0966a05║空明菴德章尼對靈小參。「風生碧落，雨滴青松，好鳥
J36nB369_p0966a06║和鳴，圓音無盡。谿邊石女塞斷耳根，嶺上鐵牛拽回
J36nB369_p0966a07║鼻孔，威音那畔風光塵塵顯露，空劫已前面目歷歷
J36nB369_p0966a08║全彰。者裏悟去，髻中寶元是現成，衣裏珠從來具足，
J36nB369_p0966a09║不起思惟，精操萬行，匪移跬步，參遍百城，一切處放
J36nB369_p0966a10║光動地，一切處妙用神通，入生死流不被生死之所
J36nB369_p0966a11║淪沒，踞涅槃岸不為涅槃之所留連。雖然，檢點將來
J36nB369_p0966a12║猶未是向上一路。」以拂子畫○相曰：「此名金剛圈，亦
J36nB369_p0966a13║謂大圓鏡，冥萬化真機，顯千門德相，微細包容，廣大
J36nB369_p0966a14║悉備，所以淨土娑婆、諸佛眾生、僧俗男女、尊卑貴賤、
J36nB369_p0966a15║有情無情、人非人等總在裏許，若帝網垂珠重重交
J36nB369_p0966a16║映，猶秋空片月處處騰輝，恁麼則淨土穢土乃是一
J36nB369_p0966a17║途，男身女身會無二相，又何必往無垢世界轉換形
J36nB369_p0966a18║貌，正覺始成，強生節目？」喝！「夜半海門紅日上，碧蓮池
J36nB369_p0966a19║畔訪知音。」
J36nB369_p0966a20║秦龍山對靈小參。「鬧市叢中驚人句子，大家有分；醉
J36nB369_p0966a21║翁衣裏照世明珠，靡不現成。待寂靜時方能理會，到
J36nB369_p0966a22║酒醒時纔可尋思，是埋沒己靈，非達觀人世之謂也。
J36nB369_p0966a23║果是生鐵鑄成漢子，冰霜練就心腸，遊於世間如入
J36nB369_p0966a24║空聚，為一切事遠離諸相，隨緣本分生涯，到處尋常
J36nB369_p0966a25║活計。既為一切事、離一切相，則戴髮者非為俗士、圓
J36nB369_p0966a26║顱者不是僧倫，紅塵堆裏即是菩提寂場、維摩室中
J36nB369_p0966a27║不異如來寶所；既隨緣活計、到處生涯，則諸佛與眾
J36nB369_p0966a28║生一體、涅槃與生死同源，東土與西方無別、清淨與
J36nB369_p0966a29║濁垢不殊。惟我龍山居士以此得不壞信、修無垢因，
J36nB369_p0966a30║示虛幻家、說真實法，教子以孝、敦友以仁，德孚異類、
J36nB369_p0966b01║道藹同人，知生是無生眼，與碧天開霽；識死是不死
J36nB369_p0966b02║襟，同夢宅宣猷。推此因地，般若種性宿培深厚，故能
J36nB369_p0966b03║委蛻怡然，隨願而往，不言可知。但是臨行掉臂時高
J36nB369_p0966b04║唱驚人句子，亂拋照世明珠，見者驚疑、聞者怖懼，孝
J36nB369_p0966b05║子殷勤申請，山僧破格入城，特與證明。」豎拂子，「大眾
J36nB369_p0966b06║還見麼？」擊一下，「還聞麼？既已聞見分明，則知生是無
J36nB369_p0966b07║生、死是不死，且道龍山居士即今在甚麼處？推倒須
J36nB369_p0966b08║彌百念休，世間出世更何求？安心穩坐蓮舟上，玉樹
J36nB369_p0966b09║流芳看聚頭。」
J36nB369_p0966b10║莫順之對靈小參。「夜雨催花韻廣長，溪山到處水流
J36nB369_p0966b11║香，目前盡是歸元路，不用思惟達本鄉。蓋一切眾生
J36nB369_p0966b12║到者裏皆一念之迷，淪溺生死海中，恣縱貪、嗔、癡，隨
J36nB369_p0966b13║逐身、口、意，起種種攀緣、造種種結業，所以輪迴六道、
J36nB369_p0966b14║流轉四生，自從曠劫以至今生，頭出頭沒無有已時，
J36nB369_p0966b15║然不知起諸善法本是幻、造諸惡業亦是幻，身如聚
J36nB369_p0966b16║沫心如風，幻出諸根無實性。恁麼，則關山萬里、憂慮
J36nB369_p0966b17║千重，以為功名利祿也是幻，內而見聞覺知、外而根
J36nB369_p0966b18║身器界也是幻，離怖畏地到極樂家也是幻，山僧為
J36nB369_p0966b19║居士說法也是幻，居士聽山僧說法也是幻。」豎拂子，
J36nB369_p0966b20║「惟者箇是金剛，常住不朽。者世界變遷，彼無移易；虛
J36nB369_p0966b21║空銷殞，此不沮壞。若也未審端詳，試聽幻人通箇消
J36nB369_p0966b22║息，桃紅柳綠皆春色，總在東君自主張。」
J36nB369_p0966b23║念菴尼對靈小參。「鷺刷前汀羽，蓮開白藕香，雨餘山
J36nB369_p0966b24║色好，風細水亭涼。現成家法，不假思惟，觸處分明，原
J36nB369_p0966b25║無背向。」拈拂子一畫，曰：「十方薄伽梵，一路涅槃門，秖
J36nB369_p0966b26║要當人入得此門，一一事存函蓋，頭頭理應箭鋒，普
J36nB369_p0966b27║攝群情，圓應萬有，偏圓宛轉，活潑無拘，可以覆載天
J36nB369_p0966b28║地、可以貫徹古今、可以出離生死、可以坐斷去來、可
J36nB369_p0966b29║以融聖凡之名、可以銷男女之相、可以證妙樂之常、
J36nB369_p0966b30║可以到無為之地。是故，念菴菴主般若夙培，靈根早
J36nB369_p0966c01║鬯，名門托跡，閥閱呈祥，知身世空中電影，視富貴水
J36nB369_p0966c02║面漚花，垂老披緇，志願匪懈，求善知識不生猒足，但
J36nB369_p0966c03║在疇昔妄念忽生，一真妙體五漏標形，逆順境上青
J36nB369_p0966c04║白紛然，憎愛路邊是非交錯，而今世事已周、攀緣已
J36nB369_p0966c05║斷、四大幻緣已散、五蘊浮雲已空，父母未生前一段
J36nB369_p0966c06║風光正好識取。」擊拂子：「斯門極樂超餘彼，孰謂西方
J36nB369_p0966c07║別有津？」
J36nB369_p0966c08║張門楊孺人對靈小參。「諸佛秘密，列祖淵猷，無論聖
J36nB369_p0966c09║凡智愚、緇白男女、草木昆蟲、情無情類，皆應有分而
J36nB369_p0966c10║不能證得者，為無始以來至於今生，妄情厚如萬疊
J36nB369_p0966c11║冰崖，疑根深於千年暗室，致使生死遷訛，昇沉莫測
J36nB369_p0966c12║也。有者道：『生必有死，聚必有散，晝必有夜，夢必有覺，
J36nB369_p0966c13║捨生趣生而無有滅。』此世人之常見也。有者道：『生則
J36nB369_p0966c14║五欲歡娛，萬般適意，命終身壞，氣化清風，肉化為泥，
J36nB369_p0966c15║一滅永滅而無有生。』此凡庸之斷見也。殊不知生無
J36nB369_p0966c16║生相，故雖生而不常；滅無滅性，故雖滅而不斷。是故
J36nB369_p0966c17║釋迦世尊降王宮、往雪山，幻也；成正覺、轉法輪，幻也；
J36nB369_p0966c18║坐塵剎、度眾生，幻也；示生死、入涅槃，幻也。是故楊孺
J36nB369_p0966c19║人報軀有漏，至性無移，生尊貴家，培彝倫種，厚德成
J36nB369_p0966c20║鄰，深仁育物，事上則穆穆恂恂，撫下則諄諄切切，兼
J36nB369_p0966c21║能修習善法以求佛道，極其志力，隨所堪任，如斯等
J36nB369_p0966c22║事亦皆於夢幻中成辦也。大眾！一切諸法既皆是幻，
J36nB369_p0966c23║秖如楊孺人脂粉態除、兒女情斷，如何是金剛常住
J36nB369_p0966c24║不朽底？森森玉樹枝枝秀，也勝金沙坐寶蓮。」
J36nB369_p0966c25║莫門智日對靈小參。「遠山疊疊含青，流水村村映碧，
J36nB369_p0966c26║風光盡在目前，何用紛馳求覓？若是得底人，達去來，
J36nB369_p0966c27║如春燕赴時、秋鴻適候；了生死，猶晝而夜、自夢而醒，
J36nB369_p0966c28║八面玲瓏，絕無向背。所以，諸佛以此風光出世利生、
J36nB369_p0966c29║諸人以此風光遠塵離垢、諸人於諸佛光中展其妙
J36nB369_p0966c30║用、諸佛於諸人光裏奮其全提，各各無差，彼彼無雜。
J36nB369_p0967a01║恁麼，則朱孺人亦據此段風光為男子相也得、作女
J36nB369_p0967a02║人身也得、生安養也得、入娑婆也得，逆順施為俱得
J36nB369_p0967a03║自在。其或纖疑未遣、餘惑尚存，不妨聽山僧重說偈
J36nB369_p0967a04║言：生從何來死何去？金毛師子草裏擂，翻轉虛空背
J36nB369_p0967a05║面看，有意氣時添意氣。」
J36nB369_p0967a06║自由尼對靈小參。豎拂子。「上至諸佛，下及群生，皆有
J36nB369_p0967a07║此事，原無修證，本絕悟迷，聖凡量泯，男女相鎔，極天
J36nB369_p0967a08║地而久長，亙古今而輝鑑，但得時中受用，自揚劫外
J36nB369_p0967a09║家風。所以自由永菴主夙具金剛不壞之性，示現恬
J36nB369_p0967a10║和柔順之身，端本倫常，究心出世，鴻慈導物，至德維
J36nB369_p0967a11║時。訓於家，言言藥石；律於己，凜凜冰霜。有時白髮盈
J36nB369_p0967a12║頭，與燒菴人賡諧古調；有時田衣挂體，同劉銕磨互
J36nB369_p0967a13║唱陽春；有時人境俱忘，千機不借；有時正偏兼到，一
J36nB369_p0967a14║切現成。紅塵浩浩，恒奮全提；夢宅悠悠，常說正法。六
J36nB369_p0967a15║字洪名，畢生不改，報謝怡然，得大自在。此謂得底人
J36nB369_p0967a16║於生死海裏逆順總宜，煩惱場中作大佛事。山僧到
J36nB369_p0967a17║者裏，通身是眼也看他不見，通身是口也說他不著。
J36nB369_p0967a18║雖然，欲識桃源別有乾坤，須看漁翁通箇消息。」良久，
J36nB369_p0967a19║「半夜石人憨睡起，一場好夢與誰言？」
J36nB369_p0967a20║祁門朱孺人對靈小參。「春風和暢，花柳爭妍，紅塵人
J36nB369_p0967a21║語，綠樹鶯啼，言言悉具圓常，句句皆談真實，明明標
J36nB369_p0967a22║向上機，處處廓歸元路，迷之為生死元首，悟之謂菩
J36nB369_p0967a23║提正因。」拈拄杖：「者裏會得，悟迷無異，生死同岐，始終
J36nB369_p0967a24║交徹，淨穢該羅，聖凡之相虛無，男女之名寂滅。恁麼
J36nB369_p0967a25║則孺人淑順持身，慈仁啟後，夢幻自知，堅心出世，說
J36nB369_p0967a26║箇不生不滅、無去無來也得，說箇即心即佛、即妄即
J36nB369_p0967a27║真也得。故知孺人六十年前生則未嘗生也，六十年
J36nB369_p0967a28║後死亦未嘗死也。正當今日，是生耶？是死耶？百年大
J36nB369_p0967a29║夢醒槐陰，就路還家始得妙。」
J36nB369_p0967a30║何母趙恭人對靈小參。「盡大地是妙菩提路，無有差
J36nB369_p0967b01║別境界；盡十方是大解脫門，無有大小戶牖。諸佛聖
J36nB369_p0967b02║人不多一點，蜎飛蝡動不少一絲，無量劫來亦無間
J36nB369_p0967b03║隔，秖為一切人根性不等、智識昏迷，有眼不曾覷著、
J36nB369_p0967b04║有足不曾踏著，三途六道逐隊淪形、九有四生隨群
J36nB369_p0967b05║轉步，以至千萬劫流變遷延無有了期。若是箇信力
J36nB369_p0967b06║堅固、正眼洞開者，一眼覷透、一腳跨入，縱橫逆順各
J36nB369_p0967b07║得其宜，方為了事漢，乃名到家人。」豎拂子，「還見麼？」擊
J36nB369_p0967b08║一下，「還聞麼？若從者裏見得分明、聽得清楚，四聖尊
J36nB369_p0967b09║榮夢裏非真，六凡名號鏡中何有？所以，何母趙恭人
J36nB369_p0967b10║靈根夙具、淑順維身，向者裏覷得透徹、踏得穩當，隨
J36nB369_p0967b11║順世緣、成就世事，上以奉重、下以撫訓，機用千奇、玲
J36nB369_p0967b12║瓏八面，到今日塵緣永謝、情境已忘，所有靈光獨耀、
J36nB369_p0967b13║本來面目全彰，有箇現成受用底三昧。還知麼？樂邦
J36nB369_p0967b14║好景知多少？水滿金沙月滿汀。」
J36nB369_p0967b15║瓚林奕侍者對靈小參。出「離生死一著，中無委曲，最
J36nB369_p0967b16║為簡要，非因假借，不墮功勳，須是識量高古。參學眼
J36nB369_p0967b17║正向此中有語話分，與尊貴人有相見分，便識自己
J36nB369_p0967b18║本地風光，從來不曾絲毫欠闕。故瓚林侍者夙緣有
J36nB369_p0967b19║在，本志未忘，知此一著已極明了，惟人自肯，不由提
J36nB369_p0967b20║掖。所以，尊卑愛敬，穆穆可觀，晝夜辛勤，孜孜匪懈。知
J36nB369_p0967b21║家中分明古意，細究根源；愛堂裏淡泊真風，渾忘彼
J36nB369_p0967b22║此。將謂整飾門頭，支撐戶底，五山競秀，十笏爭奇，責
J36nB369_p0967b23║任在爾躬。不道急流轉棹，忙裏抽身，致使尊長為此
J36nB369_p0967b24║懷憂，路人因而太息。大眾！到者箇田地，若作有聚有
J36nB369_p0967b25║散商量，閃電光中莫非舊識；若作無生無滅理論，杜
J36nB369_p0967b26║鵑聲裏盡是生涯。若謂生死涅槃，捏作一塊，遍野花
J36nB369_p0967b27║飛，春光有辨；若謂修齡短算，縫罅難齊，冰壺月映，夜
J36nB369_p0967b28║色無分。此時若有箇人出來大笑一聲，可使瓚林侍
J36nB369_p0967b29║者截斷生死根株，跳出聖凡窠臼。如其不然，待山僧
J36nB369_p0967b30║再喚之。」遂高聲曰：「瓚林，瓚林，與君說盡十分話，莫負
J36nB369_p0967c01║平生一片心。」
J36nB369_p0967c02║德璋、德長薦母，請對靈小參。「空中鳥跡，水底魚蹤，覓
J36nB369_p0967c03║即知君不可得。麥中有麵，沙裏無油，自古至今，幾人
J36nB369_p0967c04║肯信？說箇旅泊三界，示一往還，如將極樂意，說與正
J36nB369_p0967c05║愁人。」拊案一下，曰：「此是從上不傳之秘密，佛祖未曾
J36nB369_p0967c06║開示、從今開示，眾生未曾悟入、從今悟入。所以趙母
J36nB369_p0967c07║王孺人亦從者裏信入，於聲色叢中坐臥不留觀聽，
J36nB369_p0967c08║紅塵堆裏遊行毫無沾染，生則應物而來，死則隨緣
J36nB369_p0967c09║而去，此界他方不隔一塵，男身女相彼此無分。山僧
J36nB369_p0967c10║武林轉棹、語水停舟，孝眷慇懃申請為孺人說箇到
J36nB369_p0967c11║家消息，銀蟾散彩三秋夜，桂子風吹滿路香。」
J36nB369_p0967c12║朱弦菴居士對靈小參。「真三昧海本無出沒，大解脫
J36nB369_p0967c13║門豈有去來？不以染淨而有差別，不以真俗而為分
J36nB369_p0967c14║岐，所以真人無位，機應普現。相無定相，似寶鏡之對
J36nB369_p0967c15║妍媸；形無定形，如光影之任短長。雖如是，普現無邊
J36nB369_p0967c16║自在，恒於三昧不起念、不作意也。故弦菴居士大雄
J36nB369_p0967c17║叮囑：過來洙泗，淵源流出，為國為民，入泥入水。世境
J36nB369_p0967c18║遷訛，歷患難而不變；澄懷有素，隨舒卷而自如。一切
J36nB369_p0967c19║不思議事、一切處普現，依幻出生也，花攢上苑；隨幻
J36nB369_p0967c20║而滅也，葉落歸根。亦惟常在三昧，不假思惟，無造作
J36nB369_p0967c21║也。到者裏，佛法、世法盡情颺下，西方、東方無可拘留，
J36nB369_p0967c22║聖位、凡位莫測其端。有傍不甘底出來，為居士指箇
J36nB369_p0967c23║品位看。」良久，曰：「鐵馬嘶開空劫夢，金牛踏破故園春，
J36nB369_p0967c24║施為不用重斟酌，月上珊瑚樹樹新。」
J36nB369_p0967c25║悟禪尼薦徒覺初，請對靈小參。「末山頂上，芳草離離；
J36nB369_p0967c26║鐵磨堂前，秋風颯颯。你道只待㘞地一聲，管取肅清
J36nB369_p0967c27║門徑。故周旋叢林，是非不顧；把關密練，寒暑渾忘。可
J36nB369_p0967c28║惜本志未酬，草鞋根斷。」拈拄杖：「者裏一刀兩段便同
J36nB369_p0967c29║本得，何慮向上一路千聖不傳？」卓一下。「此曲調最古，
J36nB369_p0967c30║可以繼先祖。」
J36nB369_p0968a01║尼洞明成菴主對靈小參。豎拂子。「者是光明摩尼寶
J36nB369_p0968a02║王，但要人認得真、用得好，無有一法不從者裏出生、
J36nB369_p0968a03║無有纖疑不從者裏除斷，聖凡迷悟不能隔礙、生死
J36nB369_p0968a04║虛妄無所拘遲，一一順時、一一合妙。所以，洞明成公
J36nB369_p0968a05║心志鐵石、貞操松筠，知身夢宅、視世郵亭，裂情愛網、
J36nB369_p0968a06║出煩惱家，尋師為道、克敬惟勤，求友同參寸陰寶惜，
J36nB369_p0968a07║說真實言、行真實事，閒向修多羅中細細咀嚼，已知
J36nB369_p0968a08║黃面老人生平不曾說著一字，後於山僧棒下爆散
J36nB369_p0968a09║疑團，將使總持規步綿綿、末山門墻岸岸，說必行到、
J36nB369_p0968a10║行必說到，也是最初認得清徹、用得恰好，以不負生
J36nB369_p0968a11║平之志，故能臨岐撒手，翛然而逝，不歌行路難也。」以
J36nB369_p0968a12║拂子擊案，曰：「山僧今日將他參底、證底、說底、行底一
J36nB369_p0968a13║擊粉碎了也，諸仁眼裏看著、耳裏聽著、腳下踏著，惟
J36nB369_p0968a14║恐輕心取用秪在皮膚，其真實處還辨得麼？無生番
J36nB369_p0968a15║出新豐調，徹見清音正始來。」
J36nB369_p0968a16║為朱四可對靈小參。「一口汲盡西江，半夜踏翻溺器，
J36nB369_p0968a17║無毛銕鷂撞破天羅，焦尾大蟲衝開地網。此箇如幻
J36nB369_p0968a18║大解脫法門，人人皆能究竟，箇箇可以悟入，秪要生
J36nB369_p0968a19║死岸頭立得腳穩，向此門中出沒無拘、遊戲自在也。
J36nB369_p0968a20║恭惟四可居士建功立業，為國成家，栽培異類，暖日
J36nB369_p0968a21║融融，攝受同人，春風𩖼𩖼，冰霜凜冽處不以為難，水
J36nB369_p0968a22║月分明時自以為得，所以再造梵宮，受囑不忘疇昔，
J36nB369_p0968a23║歸重知識，傾心已擅當年，有時當機顯露，事絕今時，
J36nB369_p0968a24║有時覿面施呈，理超格外，生死為念，垂老不衰，以道
J36nB369_p0968a25║為懷，干城有頌，故於啟手啟足之時，笑談自若，委蛻
J36nB369_p0968a26║怡然。蓋八十餘年來，宛轉偏圓，縱橫施設，世間出世，
J36nB369_p0968a27║能事所畢，如一珠中萬形俱現，如一塵內諸法全彰，
J36nB369_p0968a28║亦於此大解脫法中顯大機、發大用也。而此中聖凡
J36nB369_p0968a29║迷悟、生死去來、是非得喪、榮辱昇沈總著不得。山僧
J36nB369_p0968a30║到者裏，縱有十方虛空之口，能吼無邊法界之音，說
J36nB369_p0968b01║其根源，也無交涉。雖然，於著不得處不妨敲𢾩，沒交
J36nB369_p0968b02║涉時正好商量，空中石虎從風嘯，水底金烏遶樹飛，
J36nB369_p0968b03║金碧畫堂春夢醒，長安雖好不如歸。」
J36nB369_p0968b04║
J36nB369_p0968b05║
J36nB369_p0968b06║
J36nB369_p0968b07║
J36nB369_p0968b08║
J36nB369_p0968b09║
J36nB369_p0968b10║蔗菴範禪師語錄卷十五