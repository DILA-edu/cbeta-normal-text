J36nB369_p0968c01║蔗菴範禪師語錄卷十六
J36nB369_p0968c02║侍者行恪錄
J36nB369_p0968c03║垂問
J36nB369_p0968c04║堂外開田掘地，堂內擔糞挑柴。堂中聖僧作甚麼？
J36nB369_p0968c05║古人道：「學得佛邊事，早是錯用心。」如何得不錯用心？
J36nB369_p0968c06║緬離鄉黨，訪道參禪，自家一片祖業，倩誰照管？
J36nB369_p0968c07║晏眠早起，總是為人忙。如何是你本分事？
J36nB369_p0968c08║雨潤苔生，石頭路滑。腳踏實地，者道一句來。
J36nB369_p0968c09║知有底人，始解奉重，何故謂自己亦是冤家？
J36nB369_p0968c10║從上古德，橫說豎說，總是謾人。如何是不謾人底句？
J36nB369_p0968c11║霜葉紅於二月花，畢竟意在何處？
J36nB369_p0968c12║鳥窠吹布毛，侍者便悟去。秖如汝作禮，我合掌，作麼
J36nB369_p0968c13║生會？
J36nB369_p0968c14║南泉道：「我十八上解作活計。」趙州道：「我十八上破家
J36nB369_p0968c15║蕩產。」二尊宿那箇有長處？
J36nB369_p0968c16║白鷺沙中立，青猿月下啼。且道為著誰來？
J36nB369_p0968c17║寒則普天普地寒。因甚塞北河冰凍斷，江南澗水長
J36nB369_p0968c18║流。
J36nB369_p0968c19║一人悟道，大地銷殞。雲門者裏悟底不勝其數，何故？
J36nB369_p0968c20║石傘峰巍峭如故。
J36nB369_p0968c21║那畔承當話作兩橛，者邊行履未是十全。縱橫不犯
J36nB369_p0968c22║底句，試道看。
J36nB369_p0968c23║亂紅花作錦，深綠草如裀，甚麼人合住其中？
J36nB369_p0968c24║春去秋來，中間事作麼生？
J36nB369_p0968c25║歷過境界，陳說無差。問著行腳事，何故茫然無措？
J36nB369_p0968c26║櫂轉蘆灣則不問，笛聲喚月下滄洲時如何？
J36nB369_p0968c27║望仙橋，石傘峰，已相見了。踏步入門來，又為箇甚麼？
J36nB369_p0968c28║藤笠下，草鞋底，且置。路邊華表柱，道將一句來。
J36nB369_p0968c29║香爐峰盡日舉頭望，且道顧戀阿誰？
J36nB369_p0968c30║春樹花妍，秋林葉落，其中作主底是什麼人？
J36nB369_p0969a01║頭頭上明，物物上顯，階前雨滴聲作麼生會？
J36nB369_p0969a02║黑夜裏鐵牛生下玉麒麟，僧堂廚庫為甚不知？
J36nB369_p0969a03║煙籠碧岫，月鎖丹墀。主賓欲相見時，甚麼人通信？
J36nB369_p0969a04║百不可取，一無所堪底，佛祖無柰伊何，因甚尊貴位
J36nB369_p0969a05║中少他不得？
J36nB369_p0969a06║南貨道貴，北貨言賤，廬陵米如何定價？
J36nB369_p0969a07║一切智通無障礙，何故堂內不知堂外事？
J36nB369_p0969a08║玉兔將沉，金雞未唱，是甚麼人境界？
J36nB369_p0969a09║妄想消滅，隨處安閒。何故山中人，只說山中好。
J36nB369_p0969a10║空舟載夜月，隔岸送飛鴻。是者邊句？是那邊句？
J36nB369_p0969a11║長年不出戶，合國盡知名。此是什麼人？
J36nB369_p0969a12║衝風冒雨，九上三登。無非馳求情況，到家事如何。
J36nB369_p0969a13║紅蓼灘頭白鷺飛，總是當人親切句。滄江風月，分付
J36nB369_p0969a14║誰來？
J36nB369_p0969a15║山遊明月，城聽笙歌，固是衲僧造詣，街頭石敢當與
J36nB369_p0969a16║你道箇甚麼？
J36nB369_p0969a17║振策履長冰，莫非遊子意。忽焉到家，如何話會？
J36nB369_p0969a18║成佛作祖，病眼生花。談悟說迷，觜頭賣俏。去此二途，
J36nB369_p0969a19║如何是衲僧親切事？
J36nB369_p0969a20║入得門，便知有。且道金剛腳下鐵崑崙，是何意旨？
J36nB369_p0969a21║一向合水和泥，總道隨家豐儉。因甚臘月三十到來，
J36nB369_p0969a22║攢眉者多，暢懷者少。
J36nB369_p0969a23║福城東際，為訪知音。酒樓上唱歌底，還相識也無？
J36nB369_p0969a24║時光冉冉，歲月悠悠，世間人靡不興嗟抱感。且衲僧
J36nB369_p0969a25║分上，如何話會？
J36nB369_p0969a26║郵亭過客不知返，津樹啼鶯為阿誰？
J36nB369_p0969a27║天台南嶽，不必商量。東關市上，笑相逢時如何。
J36nB369_p0969a28║笻攜明月，笠戴寒煙，無非羈旅情懷，到家底意作麼
J36nB369_p0969a29║生？
J36nB369_p0969a30║不落階級底人，本無位次，甚處與他相見？
J36nB369_p0969b01║三百五百，浩浩說禪，此是諸方大用。我此間湯瓶火
J36nB369_p0969b02║裏煨，粥足飯亦足，饑則噇，倦則眠，且道是為人不為
J36nB369_p0969b03║人？
J36nB369_p0969b04║法無異法，何故他方此土語音不同？
J36nB369_p0969b05║勘辨問答機緣上
J36nB369_p0969b06║問僧：「甚處來？」曰：「姑蘇來。」師曰：「將得顧墅巷裏燒餅來
J36nB369_p0969b07║麼？」曰：「不曾。」師曰：「你不從姑蘇來。」僧擬議，師便喝出。
J36nB369_p0969b08║問：「國師三喚侍者，意旨如何？」師曰：「年老畏寒，要襪著。」
J36nB369_p0969b09║僧罔措。師喚曰：「某甲。」僧應諾。師曰：「進堂去。」
J36nB369_p0969b10║問：「如何是祖師西來意？」師曰：「夜來烘被煖，一覺到天
J36nB369_p0969b11║明。」曰：「學人不會。」師曰：「山僧從來不誑語。」
J36nB369_p0969b12║居士問：「久慕和尚說禪，是否？」師曰：「是。」士曰：「未審禪作
J36nB369_p0969b13║麼說？」師指傍僧曰：「他是蘇州人，吹得好笛。」士曰：「莫便
J36nB369_p0969b14║是說禪耶？」師噓一聲曰：「一身俗氣。」
J36nB369_p0969b15║問：「生死到來，如何迴避？」師曰：「無端捏棒狗先驚。」曰：「不
J36nB369_p0969b16║會。」師曰：「者死畜生，出去！」
J36nB369_p0969b17║問：「寶劍未出匣時如何」？師曰：「光芒射斗牛。」曰：「出匣後
J36nB369_p0969b18║如何？」師曰：「切菜猶嫌鈍。」
J36nB369_p0969b19║問：「如何是學人親切處？」師曰：「手裏捏冰，口中吐火。」曰：
J36nB369_p0969b20║「畢竟如何？」師曰：「要寒不得寒，要熱不得熱。」僧擬議，師
J36nB369_p0969b21║便打。
J36nB369_p0969b22║問：「如何是道？」師曰：「石版橫鋪。」曰：「意旨如何？」師曰：「往來
J36nB369_p0969b23║踏著。」曰：「踏著時如何？」師曰：「放手徐行。」僧無語，師喝。
J36nB369_p0969b24║問：「如何是接初機句？」師曰：「你屈膝，我叉手。」曰：「如何是
J36nB369_p0969b25║辨衲僧句？」師曰：「一喚回頭，已成孤負。」曰：「如何是正令
J36nB369_p0969b26║行句？」師曰：「揭開腦蓋，敲碎髑髏。」曰：「如何是定乾坤句？」
J36nB369_p0969b27║師曰：「野老門前讀赦書。」
J36nB369_p0969b28║問：「看箇是誰，總無下落，乞師指示。」師曰：「今日風大，汝
J36nB369_p0969b29║覺寒否？」曰：「寒。」師高聲曰：「誰？」僧擬議，師即推出。
J36nB369_p0969b30║問：「如何是諸佛出身處？」師曰：「乾坤坦蕩。」曰：「便恁麼去
J36nB369_p0969c01║時如何？」師曰：「天地暗黑。」
J36nB369_p0969c02║問：「如何是正中偏？」師曰：「虛堂深夜月高懸。」「如何是偏
J36nB369_p0969c03║中正？」師曰：「曉閣淡煙籠古鏡。」「如何是正中來？」師曰：「石
J36nB369_p0969c04║人起舞笑顏開。」「如何是兼中至？」師曰：「相逢狹路無迴
J36nB369_p0969c05║避。」「如何是兼中到？」師曰：「寶印當風無巧妙。」
J36nB369_p0969c06║應侍者歸，侍立次，師問曰：「聞溪到秀州有兩路，是否？」
J36nB369_p0969c07║者曰：「是。」師曰：「汝從那一路來？」者曰：「從者邊路來。」師曰：
J36nB369_p0969c08║「那邊一路如何？」者曰：「今日路上來勞倦，容別日秖對
J36nB369_p0969c09║和尚。」師頷之。
J36nB369_p0969c10║問僧：「甚處來？」曰：「杭州。」師曰：「曾到愚菴麼？」曰：「曾到。」師曰：
J36nB369_p0969c11║「見老和尚否？」曰：「見。」師曰：「老和尚有何言句指示汝來？」
J36nB369_p0969c12║曰：「夜踏虎林月，晨烹龍井茶。」師曰：「恁麼則老和尚辜
J36nB369_p0969c13║負你也。」僧擬議，師曰：「卻是你辜負老和尚也。」
J36nB369_p0969c14║問：「如何是正中偏？」師曰：「畫閣燈殘午夜天。」「如何是偏
J36nB369_p0969c15║中正？」師曰：「鳳棲梧樹秋煙靜。」「如何是正中來？」師曰：「折
J36nB369_p0969c16║衝須假臥龍才。」「如何是兼中至？」師曰：「出匣太阿無巧
J36nB369_p0969c17║智。」「如何是兼中到？」師曰：「龍吟枯木春風浩。」曰：「正偏五
J36nB369_p0969c18║位承師指，向上全提事若何？」師曰：「句好誰開口，詩佳
J36nB369_p0969c19║自點頭。」
J36nB369_p0969c20║問：「如何是奪人不奪境？」師曰：「家遠書難得，秋高月倍
J36nB369_p0969c21║明。」「如何是奪境不奪人？」師曰：「寵渥辭炎漢，綸竿釣富
J36nB369_p0969c22║春。」「如何是人境兩俱奪？」師曰：「霸主到烏江，雲散鳥飛
J36nB369_p0969c23║絕。」「如何是人境俱不奪？」師曰：「春入百花園，金樽酌明
J36nB369_p0969c24║月。」
J36nB369_p0969c25║搬柴次，僧問曰：「般柴還有佛法也無？」師放下柴，曰：「此
J36nB369_p0969c26║是上柏山裏柴，一錢二分一擔。」曰：「向上事又作麼生？」
J36nB369_p0969c27║師曰：「乾者自輕，濕者自重。」曰：「忽遇柴空人散時如何？」
J36nB369_p0969c28║師曰：「雙足高趺好喫茶。」
J36nB369_p0969c29║問：「如何是和尚為人處？」師曰：「口邊堆白醭，舌上長青
J36nB369_p0969c30║苔。」曰：「此是接上上機，秖如中下人來，向甚處安排？」師
J36nB369_p0970a01║曰：「教伊作驢作馬。」
J36nB369_p0970a02║問：「途窮萬里，迥無人煙時如何？」師曰：「且向三家村裏
J36nB369_p0970a03║宿。」曰：「究竟如何？」師曰：「歸計身為主，生涯莫問人。」曰：「忽
J36nB369_p0970a04║逢家信通時又作麼生？」師曰：「不許夜行，投明須到。」
J36nB369_p0970a05║僧參，師問：「甚處來？」曰：「天童。」師曰：「天使齎詔入山召和
J36nB369_p0970a06║尚時，聞玲瓏嵒大聲喝彩，真否？」曰：「好事從來不出門，
J36nB369_p0970a07║和尚焉知？」師曰：「適與上座相見。」曰：「若某甲，爭肯管伊
J36nB369_p0970a08║閒事？」師曰：「你更嫌甚麼？」曰：「總是趙州道底。」師便打一
J36nB369_p0970a09║拄杖，曰：「和尚不得草草打人。」師曰：「資聖門下，賞罰分
J36nB369_p0970a10║明。」僧便作禮。
J36nB369_p0970a11║問：「格外風規，如何演唱？」師曰：「村人跪禮石獅子。」曰：「恁
J36nB369_p0970a12║麼則一句無私曲，天下盡知音。」師曰：「上座卻不是。」曰：
J36nB369_p0970a13║「和尚也不得壓良為賤。」
J36nB369_p0970a14║問：「如何是君？」師曰：「丹詔不須啣彩鳳，萬方悉已戴堯
J36nB369_p0970a15║恩。」「如何是臣？」師曰：「金馬高騎離禁殿，霜鋒不動斬癡
J36nB369_p0970a16║頑。」「如何是臣向君？」師曰：「赤心常抱調羹夢，白首綸音
J36nB369_p0970a17║候九重。」「如何是君視臣？」師曰：「杲日麗天光彩耀，綿綿
J36nB369_p0970a18║萬象照無私。」「如何是君臣道合？」師曰：「虎嘯龍吟無異
J36nB369_p0970a19║致，簾垂黃閣奏簫韶。」
J36nB369_p0970a20║問：「某參萬法歸一，如何得大徹大悟？」師曰：「襪破無根。」
J36nB369_p0970a21║僧擬議，師一喝。
J36nB369_p0970a22║問：「如何是西來的的大意？」師端躬而立，僧罔措。師曰：
J36nB369_p0970a23║「你適才問甚麼？」僧理前話，師曰：「劍去久矣。」
J36nB369_p0970a24║問僧：「甚處來？」曰：「江西。」師曰：「亂走作麼？」曰：「特來親近和
J36nB369_p0970a25║尚。」師曰：「近前來，與你道。」僧近前，師曰：「還識山僧麼？」僧
J36nB369_p0970a26║罔措，師便打趁。
J36nB369_p0970a27║問：「如何是得力底句？」師曰：「耳聾眼瞎。」曰：「便恁麼去時
J36nB369_p0970a28║如何？」師曰：「墮阬落塹。」
J36nB369_p0970a29║師入城次，僧問曰：「如何是城中境？」師曰：「長街短巷。」曰：
J36nB369_p0970a30║「如何是境中人？」師曰：「上南過北。」曰：「如何是人中意？」師
J36nB369_p0970b01║曰：「高唱酒樓曲，精分肉店腥。」
J36nB369_p0970b02║問：「如何是直截一路？」師曰：「北麗橋北。」曰：「謝和尚指示。」
J36nB369_p0970b03║師曰：「錯。」
J36nB369_p0970b04║問：「向上一路，千聖不傳。如何是和尚為人一句？」師曰：
J36nB369_p0970b05║「三三一九。」曰：「還許學人荷負也無？」師曰：「驢年。」
J36nB369_p0970b06║問：「如何是學人自己？」師曰：「鬧市裏花磚。」曰：「某甲不會。」
J36nB369_p0970b07║師曰：「看。」僧擬議，師便打。
J36nB369_p0970b08║問：「如何是密室中寶？」師曰：「有眼不能辨。」曰：「有眼不能
J36nB369_p0970b09║辨時如何？」師曰：「密室中寶。」曰：「某甲欲用時如何？」師拈
J36nB369_p0970b10║起拂子曰：「還辨得麼？」僧佇思，師一喝。
J36nB369_p0970b11║問：「萬機休罷時如何？」師曰：「鴛鴦湖上釣魚船。」曰：「豈無
J36nB369_p0970b12║尊貴？」師曰：「明月洲前排夜色。」
J36nB369_p0970b13║問：「百不知百不會底人來，和尚如何款待？」師曰：「不嫌
J36nB369_p0970b14║自品俗，何用絕交書？」
J36nB369_p0970b15║問：「某甲做功夫多年，可謂銳志勞心矣。不得箇入路，
J36nB369_p0970b16║乞和尚指示。」師與一掌曰：「向者裏入。」曰：「如何趣向？」師
J36nB369_p0970b17║遂起身曰：「莫妨我東行西行。」僧無語，師拽杖趁出。
J36nB369_p0970b18║問：「三藏言詮，盡是教意。如何是祖意？」師曰：「你不問，山
J36nB369_p0970b19║僧幾乎忘卻也。」曰：「乞師垂示。」師曰：「不慎其前，必悔於
J36nB369_p0970b20║後。」僧不領旨，師便打。
J36nB369_p0970b21║問：「勿居空劫，不落今時。請師直指西來意。」師曰：「瞎眼
J36nB369_p0970b22║老婆挑錦繡。」
J36nB369_p0970b23║問：「曹溪的旨即不問，洞上家風請師指示。」師曰：「豈是
J36nB369_p0970b24║偶然？」曰：「為甚麼如此？」師曰：「酒逢知己飲，花插美人頭。」
J36nB369_p0970b25║僧禮拜，師打曰：「不得艸艸。」
J36nB369_p0970b26║問：「自到資聖，未聞示誨。今請和尚曲垂方便。」師曰：「早
J36nB369_p0970b27║上粥，午間飯，何曾少你來？」曰：「爭柰學人群疑未息。」師
J36nB369_p0970b28║曰：「三德六味，秖怕你不念。」僧沉吟，師便打。曰：「想箇甚
J36nB369_p0970b29║麼？」
J36nB369_p0970b30║問：「師子吼且止，如何是無畏說？」師曰：「無畏說且止，你
J36nB369_p0970c01║作師子吼看。」僧一喝，師曰：「恰是野雞啼。」
J36nB369_p0970c02║問：「維摩默然，還有道理也無？」師曰：「是大神咒，是大明
J36nB369_p0970c03║咒？」曰：「恁麼則葛藤去也。」師曰：「你向那裏見維摩？」僧默
J36nB369_p0970c04║然。師曰：「放你三十棒。」
J36nB369_p0970c05║問：「死中得活時如何？」師曰：「連日大雨，秀州城坍去一
J36nB369_p0970c06║角，你為何不知？」僧罔測。師喚侍者曰：「拖出者死漢。」
J36nB369_p0970c07║道士問：「道可道，非常道，是甚麼道？」師曰：「青牛去後無
J36nB369_p0970c08║人到。」曰：「名可名，非常名，是甚麼名？」師曰：「白鶴騎歸趁
J36nB369_p0970c09║月明。」曰：「和尚宗旨，特請舉揚。」師彈指一聲曰：「太上老
J36nB369_p0970c10║君急急如律令敕。」
J36nB369_p0970c11║問僧：「甚處來？」曰：「江西吉安。」師曰：「廬陵米價若何？」曰：「古
J36nB369_p0970c12║人道了也。」師曰：「如今作麼生？」僧無語。師曰：「脫空妄語
J36nB369_p0970c13║漢。」直打出。
J36nB369_p0970c14║僧參，師問：「甚處來？」曰：「蘇州。」師豎拂子曰：「彼中還有者
J36nB369_p0970c15║箇麼？」曰：「雖有，不堪呈似。」師曰：「若有，不妨將來。」僧作呈
J36nB369_p0970c16║物勢，師便打曰：「滯貨不堪語話，出去！」
J36nB369_p0970c17║問：「如何是學人自己？」師厲聲曰：「你者樣青頭白臉底
J36nB369_p0970c18║後生，不思量學好，終日三三兩兩，說長道短作甚麼？」
J36nB369_p0970c19║僧面赤無措。師曰：「你適來問甚麼？」僧擬開口，師便與
J36nB369_p0970c20║一掌推出。
J36nB369_p0970c21║師因眾集次，曰：「菩薩了法從緣有，不違一切所行道。」
J36nB369_p0970c22║拈拄杖：「者箇是法作麼了？」復畫地一下：「者箇是道作
J36nB369_p0970c23║麼生行？」良久，起身顧眾曰：「退後些，不得攔人走路。」
J36nB369_p0970c24║僧參，師問：「桑梓何處？」曰：「陝西。」師曰：「幾時離彼中？」曰：「三
J36nB369_p0970c25║年。」師曰：「許多艸鞋錢，甚麼人與你還？」僧無語。
J36nB369_p0970c26║師在河邊，見一僧過，問曰：「向甚處去？」曰：「入城去。」師曰：
J36nB369_p0970c27║師曰「城門緊閉時如何？」曰：「和尚有何方便？」師一喝曰：
J36nB369_p0970c28║「去！」僧便行。師曰：「直饒與麼，秖在半途。」
J36nB369_p0970c29║僧入室請益，曰：「某甲做功夫，如在睡夢中過底一般。」
J36nB369_p0970c30║師曰：「即今醒也未？」曰：「不敢造次秖對。」師打一拄杖，曰：
J36nB369_p0971a01║「向者裏醒去。」
J36nB369_p0971a02║問：「如何是祖師西來意？」師曰：「蒼苔匝徑青春老。」曰：「某
J36nB369_p0971a03║甲不會。」師曰：「紫燕翻簾白日長。」
J36nB369_p0971a04║問：「知有底人與甚麼人對談？」師曰：「鬧市裏一箇兩箇。」
J36nB369_p0971a05║曰：「所談何事？」師曰：「炎天似烈火，難爍鬢邊霜。」
J36nB369_p0971a06║居士問：「總是一派曹源，何故有臨濟曹洞之別？」師曰：
J36nB369_p0971a07║「居士昆仲幾位？」士曰：「同胞三人。」師曰：「總是一母所生，
J36nB369_p0971a08║何故有兄大弟小之分？」士無語。師曰：「取茶來與居士
J36nB369_p0971a09║喫。」士曰：「不消得。」師曰：「隨心玉饌知多少，爭是山泉滋
J36nB369_p0971a10║味長？」士恍然而別。
J36nB369_p0971a11║僧參，師問：「甚處來？」曰：「靈嵒山。」師曰：「披雲臺下即不問
J36nB369_p0971a12║你，響屣廊前道一句看。」曰：「某甲乍入叢林。」師曰：「你在
J36nB369_p0971a13║彼中住幾時？」曰：「一年。」師打曰：「大好乍入叢林。」
J36nB369_p0971a14║僧問：「學人千里遠來，只為大事不明，乞和尚垂慈指
J36nB369_p0971a15║示。」師指扁額曰：「者樣大字，你那裏可有人寫得麼？」僧
J36nB369_p0971a16║曰：「有。」師曰：「既有，又到者裏討箇甚麼？」僧茫然。師曰：「空
J36nB369_p0971a17║將雙鳳管，吹與老聾聽。」
J36nB369_p0971a18║問：「古鏡未磨時如何？」師曰：「人人所愛。」曰：「磨後如何？」師
J36nB369_p0971a19║曰：「箇箇憎嫌。」曰：「磨與未磨時如何？」師曰：「且莫承虛接
J36nB369_p0971a20║響。」
J36nB369_p0971a21║問：「如何是資聖境？」師曰：「綠楊春水岸邊漁。」曰：「如何是
J36nB369_p0971a22║境中人？」師曰：「綸竿無錯餌，終不釣陽鱎。」
J36nB369_p0971a23║問：「到家底人如何將養？」師曰：「飲洋銅，吞銕丸。」曰：「恁麼
J36nB369_p0971a24║則鼓腹謳歌去也。」師曰：「快樂應知患更多。」
J36nB369_p0971a25║問：「萬法歸一，一歸何處？」師曰：「北麗橋頭。」曰：「不會。」師曰：
J36nB369_p0971a26║「過東便是。」僧禮拜，師以拄杖挃曰：「不得忘卻者裏。」
J36nB369_p0971a27║僧問：「看本來面目，毫無入處，乞師開示。」師引僧出丹
J36nB369_p0971a28║墀，曰：「者菊花今年種底，倒也有些意思。」僧曰：「我會也。」
J36nB369_p0971a29║師曰：「那箇是本來面目？」曰：「秋來黃菊綻東籬。」師曰：「逐
J36nB369_p0971a30║塊漢。」僧一喝而出。
J36nB369_p0971b01║問：「如何是日用事？」師曰：「兩粥一飯。」曰：「其柰雖飽無力。」
J36nB369_p0971b02║師咄曰：「者有頭無尾漢，出去！」
J36nB369_p0971b03║問：「做工夫不得親切，求和尚開示。」師度刀與僧曰：「我
J36nB369_p0971b04║要你頭割取來。」僧惶怖無措。師曰：「作麼不親切？」
J36nB369_p0971b05║問：「萬法歸一，一歸何處？」師曰：「你在那一寮裏住？」曰：「行
J36nB369_p0971b06║堂寮。」師曰：「行堂去。」僧便行。師召僧，僧回首。師曰：「青州
J36nB369_p0971b07║布衫重七斤，你如何會？」僧無語，師直打出。
J36nB369_p0971b08║問：「知有底人向甚處行履？」師曰：「緊峭芒鞋入帝鄉。」曰：
J36nB369_p0971b09║「其意如何？」師曰：「自古名高累不輕。」
J36nB369_p0971b10║問：「祖意西來即不問，如何是道出常情一句？」師曰：「猛
J36nB369_p0971b11║虎入鬧市。」
J36nB369_p0971b12║問：「某甲一向牧牛，只是不得馴伏。」師曰：「近前來，與你
J36nB369_p0971b13║道。」僧近前，師扭鼻曰：「者畜生為甚犯人苗稼？」僧無語。
J36nB369_p0971b14║師曰：「原來是頭死牛。」
J36nB369_p0971b15║問僧：「甚處來？」曰：「黃檗來。」師曰：「臨濟喫棒的意作麼生？」
J36nB369_p0971b16║曰：「未入門時已對和尚道了也。」師曰：「即今又如何？」僧
J36nB369_p0971b17║無語，師直打出。
J36nB369_p0971b18║問：「掘土得金時如何？」師曰：「終是不貴。」曰：「何故？」師曰：「為
J36nB369_p0971b19║是從門入者。」
J36nB369_p0971b20║問：「如何是一喝如金剛王寶劍？」師曰：「擬心一絲，伏屍
J36nB369_p0971b21║萬里。」「如何是一喝如踞地獅子？」師曰：「不動爪牙，野狐
J36nB369_p0971b22║喪膽。」「如何是一喝如探竿影艸？」師曰：「菱花在掌，妍醜
J36nB369_p0971b23║何逃？」「如何是一喝不作一喝用？」師曰：「白日街頭，啞子
J36nB369_p0971b24║說夢。」
J36nB369_p0971b25║問：「如何是第一玄？」師曰：「滿慈有口莫能宣。」「如何是第
J36nB369_p0971b26║二玄？」師曰：「石火穿鍼句未全。」「如何是第三玄？」師曰：「碧
J36nB369_p0971b27║湖秋月向人妍。」「如何是第一要？」師曰：「揚眉早已成顛
J36nB369_p0971b28║倒。」「如何是第二要？」師曰：「龍泉出匣寒光耀。」「如何是第
J36nB369_p0971b29║三要？」師曰：「豐干騎虎寒山笑。」
J36nB369_p0971b30║問：「如何是第一句？」師曰：「有理不在高聲。」「如何是第二
J36nB369_p0971c01║句？」師曰：「秋風動處鴈南飛。」「如何是第三句？」師曰：「金烏
J36nB369_p0971c02║飛上玉闌杆。」
J36nB369_p0971c03║問：「要出生死，不得箇杷柄，乞和尚指示。」師拈拂子曰：
J36nB369_p0971c04║「你要擔將去。」曰：「不敢承當。」師曰：「生死如何得出？」
J36nB369_p0971c05║師一日在園裏行，僧問：「不是心，不是佛，不是物，畢竟
J36nB369_p0971c06║是箇甚麼？」師曰：「挂樹是茄子，倒地是東瓜。」曰：「究竟如
J36nB369_p0971c07║何？」師曰：「費我多少鹽醬？」僧不會，師便與一掌。
J36nB369_p0971c08║問：「如何是本來面目？」師曰：「煙雨樓上唱山歌。」曰：「某甲
J36nB369_p0971c09║還聞也無？」師曰：「你不聞。」曰：「為甚不聞？」師曰：「為你不識
J36nB369_p0971c10║本來面目。」
J36nB369_p0971c11║問：「學人幾千里遠來，專為大事因緣。到此多時，毫無
J36nB369_p0971c12║影響。」師曰：「莫是山僧孤負你麼？」曰：「如何是和尚為人
J36nB369_p0971c13║處？」師打一棒，僧便作禮。師曰：「你見甚麼道理，便額角
J36nB369_p0971c14║著地？」曰：「感恩豈在賜金多？」師曰：「者茅廣漢參堂去。」
J36nB369_p0971c15║問：「和尚未見愚菴時如何？」師曰：「金樽有佳客。」曰：「見後
J36nB369_p0971c16║如何？」師曰：「秋山無故人。」
J36nB369_p0971c17║師入城，有僧攔街問曰：「鬧市裏還有佛法也無？」師曰：
J36nB369_p0971c18║「酒店清虛肉店忙。」曰：「恁麼則頭頭是彌勒也。」師曰：「非
J36nB369_p0971c19║汝境界。」
J36nB369_p0971c20║問：「如何是和尚自受用三昧？」師曰：「日裏遊山倦，夜來
J36nB369_p0971c21║高枕眠。」曰：「如何是為人親切處？」師曰：「舌上生荊棘。」曰：
J36nB369_p0971c22║「恁麼則學人失望也。」師曰：「近前來，與你商量。」僧應諾，
J36nB369_p0971c23║師便打趁。曰：「不堪語話。」
J36nB369_p0971c24║師栽田次，問僧：「者一片田有來多少時也？」曰：「常住底，
J36nB369_p0971c25║某甲不知。」師曰：「賴你不知，若知則賣與人也。」傍僧曰：
J36nB369_p0971c26║「昔年百丈，今日雲門。」師曰：「多口作麼？」隨與一掌。
J36nB369_p0971c27║問僧：「名甚麼？」僧曰：「普照。」師曰：「覆盆之下，為甚黑漫漫
J36nB369_p0971c28║地？」曰：「怪某甲不得。」師隨聲打曰：「道甚麼？」
J36nB369_p0971c29║師遊山次，問僧：「東邊去，西邊去？」曰：「一任縱橫。」師曰：「忽
J36nB369_p0971c30║遇大蟲時如何？」曰：「和尚莫恐嚇人。」師打曰：「原來是箇
J36nB369_p0972a01║死虎。」
J36nB369_p0972a02║僧參，師問：「甚處來？」曰：「弁山。」師曰：「弁山有何言句示人？」
J36nB369_p0972a03║曰：「教學人一念萬年去。」師連棒打曰：「話也不會舉。」僧
J36nB369_p0972a04║罔措。
J36nB369_p0972a05║僧參，師問：「那裏人？」曰：「毘陵。」師曰：「趙州道：『常州有。』有箇
J36nB369_p0972a06║甚麼？」曰：「不知。」師曰：「疑是丹山鳳，原來是野雞。」
J36nB369_p0972a07║僧參，師曰：「望仙橋與汝說了也，試道看。」僧曰：「適纔猶
J36nB369_p0972a08║記得。」師曰：「忘前失後漢，出去！」
J36nB369_p0972a09║一僧侍立次，師謂曰：「你日後切莫道山僧在者裏。」曰：
J36nB369_p0972a10║「和尚著甚麼死急？」師豎拂子曰：「其如者箇何？」曰：「離卻
J36nB369_p0972a11║者箇又作麼生？」師以拂子驀口打。
J36nB369_p0972a12║問眾曰：「更深夜靜事如何？」眾下語，皆不契。代曰：「老鼠
J36nB369_p0972a13║翻燈盞。」
J36nB369_p0972a14║一日，入僧堂，良久，顧左右曰：「實是無事，驚動了，莫怪。」
J36nB369_p0972a15║便歸方丈。
J36nB369_p0972a16║問：「如何是君？」師曰：「位登九五不稱尊。」「如何是臣？」師曰：
J36nB369_p0972a17║「夜深騎馬謁金門。」「如何是君視臣？」師曰：「一輪杲日照
J36nB369_p0972a18║山河。」「如何是臣奉君？」師曰：「天上星辰皆拱北。」「如何是
J36nB369_p0972a19║君臣道合？」師曰：「龍樓歡笑語聲高。」
J36nB369_p0972a20║問：「如何是雲門境？」師曰：「煙抹千山黛，風高萬竹聲。」曰：
J36nB369_p0972a21║「如何是境中人？」師曰：「好句無人和，撚鬚自許長。」
J36nB369_p0972a22║師一晚在山門前坐次，問僧曰：「如何是雲門境？」曰：「青
J36nB369_p0972a23║山片片，綠水潺潺。」師曰：「如何是境中人？」曰：「禮拜和尚。」
J36nB369_p0972a24║師曰：「如何是人中意？」曰：「明月堂堂。」師曰：「山僧則不然。」
J36nB369_p0972a25║僧問：「如何是雲門境？」師曰：「溪深流水靜，山老白雲多。」
J36nB369_p0972a26║曰：「如何是境中人？」師曰：「長嘯起清風，高談驚宿鳥。」曰：
J36nB369_p0972a27║「如何是人中意？」師曰：「四海誰人知此心？」
J36nB369_p0972a28║一日，普請抬灰次，僧問：「昔日百丈開田說大義，雲門
J36nB369_p0972a29║今日出坡，還有道理也無？」師曰：「一籮灰，兩人抬。」
J36nB369_p0972a30║問：「如何是顯聖境？」師曰：「環山流水響潺湲。」曰：「如何是
J36nB369_p0972b01║境中人？」師曰：「面貌可憎，語言無味。」
J36nB369_p0972b02║問：「如何是類墮？」師曰：「垂楊荒草岸，高臥不憂天。」「如何
J36nB369_p0972b03║是隨墮？」師曰：「深村沽美酒，不怕知音多。」「如何是尊貴
J36nB369_p0972b04║墮？」師曰：「龍樓燒野火，散髮聽朝官。」
J36nB369_p0972b05║問：「如何是曹洞宗？」師曰：「金雞啼曉月朦朧。」「如何是臨
J36nB369_p0972b06║濟宗？」師曰：「波斯上廟手擎空。」「如何是雲門宗？」師曰：「路
J36nB369_p0972b07║逢狹處電飛紅。」「如何是法眼宗？」師曰：「御街勒馬問樵
J36nB369_p0972b08║翁。」「如何是溈仰宗？」師曰：「淨瓶一踢喪家風。」
J36nB369_p0972b09║問：「二六時中向甚處行履？」師曰：「玉笥峰前。」曰：「意旨如
J36nB369_p0972b10║何？」師曰：「東風急，披簑衣。」
J36nB369_p0972b11║問：「不落正偏，請師指示。」師曰：「上座何得不顧傍觀？」曰：
J36nB369_p0972b12║「恁麼則有口不能道也。」師曰：「片語可敵千金，一杯自
J36nB369_p0972b13║輕七尺。」
J36nB369_p0972b14║問：「如何是和尚受用三昧？」師曰：「清風竹裏度日。」「還惠
J36nB369_p0972b15║學人少分也無？」師曰：「愁雲石上生。」
J36nB369_p0972b16║問：「學人通身是病，請師靈藥一劑。」師曰：「試說病源看。」
J36nB369_p0972b17║僧一喝，師曰：「虛損發狂，不堪醫治。」直打出。
J36nB369_p0972b18║問：「如何是學人親切處？」師曰：「十字街頭讀赦書。」曰：「意
J36nB369_p0972b19║旨如何？」師曰：「總要大家知。」
J36nB369_p0972b20║問僧：「你腳上為甚有黃泥？」僧曰：「卻被和尚帶累。」師曰：
J36nB369_p0972b21║「那裏是帶累處？」僧翹一足，師曰：「念汝遠來，三十棒且
J36nB369_p0972b22║待別時。」
J36nB369_p0972b23║問：「如何是接初機句？」師曰：「北牖清風透骨涼。」曰：「如何
J36nB369_p0972b24║是辨衲僧句？」師曰：「越王臺畔鷓鴣啼。」曰：「如何是正令
J36nB369_p0972b25║行句？」師曰：「放開捏聚無回互。」曰：「如何是定乾坤句？」師
J36nB369_p0972b26║曰：「上是青天下是地。」
J36nB369_p0972b27║師一日普請，回頭見僧隨後，乃曰：「你空手作什麼？」曰：
J36nB369_p0972b28║「前面有在。」師曰：「近前來，有句佛法與你說。」僧近前，師
J36nB369_p0972b29║豎起扁擔曰：「秖者箇帶累殺人。」曰：「某甲幸無事。」師將
J36nB369_p0972b30║扁擔度與。僧擬接，師便打曰：「莫道無事好！」
J36nB369_p0972c01║問維那：「堂中人今日作甚麼？」那曰：「上晝擔肥，下午挑
J36nB369_p0972c02║柴。」師曰：「聖僧作甚麼？」那無對。
J36nB369_p0972c03║問：「王未登殿時如何？」師曰：「五朝門外嘶金馬。」曰：「登後
J36nB369_p0972c04║如何？」師曰：「野老謳歌賀太平。」
J36nB369_p0972c05║問：「如何是和尚家風？」師曰：「面上無好顏，室內不張燈。」
J36nB369_p0972c06║曰：「忽遇客來，將何秖待？」師曰：「金盤盛皓月，玉碗貯浮
J36nB369_p0972c07║漚。」
J36nB369_p0972c08║問：「如何是和尚深深處？」師曰：「好風搖綠樹，終日不關
J36nB369_p0972c09║門。」曰：「還許人插足也無？」師曰：「知時識務，可為俊傑。」
J36nB369_p0972c10║師一日巡視稻田次，一僧問曰：「如何是和尚為人一
J36nB369_p0972c11║句？」師曰：「待無人處與你道。」曰：「此處無人也。」師指曰：「者
J36nB369_p0972c12║片田肥苗黑，那片田瘦禾黃。」曰：「學人不會。」師曰：「秋後
J36nB369_p0972c13║再商量。」
J36nB369_p0972c14║問：「如何是向上一路？」師曰：「秋風吹斷鷺鷥行。」僧禮拜，
J36nB369_p0972c15║師便打。
J36nB369_p0972c16║問：「某甲參叩多年，未得入處，乞師指示。」師曰：「你曾到
J36nB369_p0972c17║香爐峰頂麼？」曰：「不曾。」師曰：「得空去走一遭。」
J36nB369_p0972c18║問：「學人有疑，請和尚一決。」師曰：「鐘不扣不鳴。」曰：「不會。」
J36nB369_p0972c19║師曰：「鼓不敲不響。」曰：「意旨如何？」師曰：「飽喫飯了，東語
J36nB369_p0972c20║西話作甚麼？」
J36nB369_p0972c21║問僧：「甚處來？」曰：「江西。」師拈拄杖曰：「者箇你那裏喚作
J36nB369_p0972c22║什麼？」曰：「和尚合知。」師便打。曰：「念汝遠來。」
J36nB369_p0972c23║問僧：「甚處來？」曰：「明州。」師曰：「布袋和尚近日如何？」曰：「學
J36nB369_p0972c24║人不見。」師曰：「在鬧市裏瞌睡，為甚不見？」僧罔措。
J36nB369_p0972c25║僧辭出山，師曰：「甚處去？」曰：「湖廣。」師曰：「將得山僧去麼？」
J36nB369_p0972c26║曰：「趁船錢須和尚還始得。」師豎起拄杖曰：「者箇還當
J36nB369_p0972c27║得麼？」僧擬議，師打曰：「去！你不是我同流。」
J36nB369_p0972c28║問：「如何是頭？」師曰：「白日無行路。」「如何是尾？」師曰：「歸家
J36nB369_p0972c29║著弊貂。」「有頭無尾時如何？」師曰：「雖然是駿骨，尤復困
J36nB369_p0972c30║鹽車。」「有尾無頭時如何？」師曰：「錦瑟奏珠宮，不入愁人
J36nB369_p0973a01║耳。」「直得頭尾相稱時如何？」師曰：「玉驄馳曉日，金殿臥
J36nB369_p0973a02║清風。」
J36nB369_p0973a03║問僧：「甚處人？」曰：「福建。」師曰：「未過仙霞嶺，山僧與你相
J36nB369_p0973a04║見了也，更來作甚麼？」曰：「事不猒精。」師豎拂子曰：「者箇
J36nB369_p0973a05║作麼商量？」僧無語。師曰：「掠虛漢。」
J36nB369_p0973a06║問僧：「甚處來？」曰：「虎丘。」師曰：「曾到千人石上坐麼？」曰：「終
J36nB369_p0973a07║日此盤桓。」師曰：「可中亭對你道什麼？」曰：「和尚者裏不
J36nB369_p0973a08║敢造次。」師曰：「作家！作家！」僧一喝，師曰：「依舊！依舊！」
J36nB369_p0973a09║僧參，禮拜起，師拈拂子一吹，曰：「你還知此事麼？」曰：「已
J36nB369_p0973a10║知和尚婆心徹困。」師曰：「切莫亂道。」僧無語，師遂以拂
J36nB369_p0973a11║子劈口打。
J36nB369_p0973a12║問：「學人特為此事，千里遠來。緊要法門，乞垂指示。」師
J36nB369_p0973a13║拈竹篦曰：「你識得者箇麼？」僧曰：「不敢錯對和尚。」師打
J36nB369_p0973a14║一下曰：「饑逢王膳不能飧。」
J36nB369_p0973a15║師埽地次，僧問：「如何是學人自己？」師曰：「與我將糞箕
J36nB369_p0973a16║過來。」僧將至，師曰：「如何是你自己？」僧便禮拜。師曰：「見
J36nB369_p0973a17║箇甚麼道理？」僧曰：「酬恩有分。」
J36nB369_p0973a18║師一日到僧堂，問曰：「許多人向甚處去了？」一僧曰：「普
J36nB369_p0973a19║請挑柴。」師拈起拄杖曰：「秖者箇無處安置，你為我拗
J36nB369_p0973a20║折。」僧曰：「某甲也無著處。」師曰：「一釣便上。」
J36nB369_p0973a21║問僧：「甚麼處去？」曰：「上山挑柴去。」師曰：「將甚麼挑？」僧豎
J36nB369_p0973a22║起柴擔。師曰：「者邊有人麼？」曰：「無。」師曰：「那邊有人麼？」曰：
J36nB369_p0973a23║「無。」師召僧，僧應諾。師曰：「挑柴去。」
J36nB369_p0973a24║問：「在者裏多時，未聞和尚示誨，乞垂開示。」師曰：「你欠
J36nB369_p0973a25║少箇甚麼？」僧不審，師與一掌。
J36nB369_p0973a26║問僧：「甚處來？」曰：「蘇州。」師曰：「我正要問蘇州信，城隍廟
J36nB369_p0973a27║裏火發，判官手中失卻筆，還尋得見麼？」僧無語。師曰：
J36nB369_p0973a28║「汝不是蘇州人。」
J36nB369_p0973a29║僧參，將展具，師曰：「我已知汝來處，也不必粧腔作勢。」
J36nB369_p0973a30║曰：「便恁麼去時如何？」師曰：「逢人切莫錯舉。」曰：「雖然，到
J36nB369_p0973b01║者裏不施三拜，要且不甘。」師曰：「同心對面三千里。」
J36nB369_p0973b02║因久雨，垂問：一曰：「連日大雨，海滿河盈，因甚破沙盆
J36nB369_p0973b03║裏一點也無？」鼎尼畣曰：「中不容他。」二曰：「一雨降時，三
J36nB369_p0973b04║根普潤，何故道黃瓜茄子栽種不得？」曰：「時至根苗自
J36nB369_p0973b05║生。」三日：「雨久嫌雨，晴久怨晴，平懷一句作麼生道？」曰：
J36nB369_p0973b06║「熱即言熱，寒即言寒。」四曰：「一夜落花雨，滿城流水香，
J36nB369_p0973b07║是甚麼人明得恁麼事？」曰：「釣漁船上謝三郎。」
J36nB369_p0973b08║師因新到茶次，問曰：「向在甚處？」曰：「靈隱。」師曰：「大殿蓋
J36nB369_p0973b09║完也未？」曰：「畢工了也。」師曰：「其餘作甚麼？」曰：「還有幾處
J36nB369_p0973b10║要改造。」師曰：「飛來峰幾時轉向？」僧無語。師曰：「實頭人
J36nB369_p0973b11║難得，且喫茶。」
J36nB369_p0973b12║問：「不落言詮，請師直指西來意。」師曰：「誰教你恁麼問？」
J36nB369_p0973b13║僧無語。師連棒打曰：「者話墮阿師！」
J36nB369_p0973b14║僧參，禮拜起，師曰：「過者邊來。」曰：「某甲不是者邊人。」師
J36nB369_p0973b15║曰：「那邊句，試道看。」曰：「分疏不下。」師曰：「滿口嚼黃連，猶
J36nB369_p0973b16║言不是苦。」
J36nB369_p0973b17║
J36nB369_p0973b18║
J36nB369_p0973b19║
J36nB369_p0973b20║蔗菴範禪師語錄卷第十六