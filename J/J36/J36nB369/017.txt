J36nB369_p0973c01║蔗菴範禪師語錄卷十七
J36nB369_p0973c02║侍者行恪錄
J36nB369_p0973c03║勘辨問答機緣下
J36nB369_p0973c04║問：「如何是祖師西來意？」師曰：「玉笥峰前望，歸雲晚更
J36nB369_p0973c05║多。」曰：「此去如何舉似人？」師喚僧，僧應諾。師曰：「但恁麼
J36nB369_p0973c06║去。」
J36nB369_p0973c07║問僧：「生齡多少？」曰：「二十七。」師曰：「真箇二十七那？」曰：「是。」
J36nB369_p0973c08║師拊掌大笑。曰：「和尚笑箇甚麼？」師曰：「酒餚席上稱知
J36nB369_p0973c09║己，未必君心似我心。」
J36nB369_p0973c10║師在谿邊坐，僧問曰：「和尚在者裏思量箇甚麼？」師曰：
J36nB369_p0973c11║「為你漆桶不快。」曰：「某甲酬恩無地。」師曰：「羅公照鏡。」
J36nB369_p0973c12║師閒行次，僧曰：「平坦路上，和尚要者拄杖作什麼？」師
J36nB369_p0973c13║曰：「打狗。」曰：「忽遇佛來時如何？」師曰：「放過則不可。」曰：「某
J36nB369_p0973c14║甲來時如何？」師曰：「請過一邊。」曰：「何故？」師曰：「為汝非其
J36nB369_p0973c15║同類。」
J36nB369_p0973c16║問僧：「甚處來？」曰：「杭州。」師曰：「錢塘江裏渡船載你過底
J36nB369_p0973c17║人，還具眼麼？」曰：「今日被和尚勘破。」師休去。
J36nB369_p0973c18║師一日趺坐，行者將小食至，曰：「和尚還喫不？」師曰：「有
J36nB369_p0973c19║甚麼饅頭䭔子，一時下將來。」者以碗合取食，便行。師
J36nB369_p0973c20║叱曰：「弄虛頭作麼？」
J36nB369_p0973c21║僧擬作禮，師約住曰：「且莫禮拜，不涉程途，道一句看。」
J36nB369_p0973c22║僧喝，師顧左右：「我秖問他一句，他便說上一絡索。」
J36nB369_p0973c23║問：「未識本來面目，請師方便。」師曰：「天左旋，地右轉。」曰：
J36nB369_p0973c24║「不會。」師曰：「面赤耳紅。」
J36nB369_p0973c25║問僧：「汝名甚麼？」曰：「剖玉。」師拈拄杖曰：「試為剖看。」曰：「好
J36nB369_p0973c26║手不張名。」師曰：「出去。」僧纔行，師曰：「失卻斧鑿也。」僧回
J36nB369_p0973c27║頭，師便打。
J36nB369_p0973c28║問：「看來無不了了，只是開口不得，過在甚處？」師展兩
J36nB369_p0973c29║手曰：「是甚麼？」僧無對，師便打。曰：「好箇了了漢！」
J36nB369_p0973c30║問僧：「甚處來？」曰：「靈巖。」師曰：「夏在甚處？」曰：「徑山。」師曰：「己
J36nB369_p0974a01║躬下事作麼生？」曰：「和尚歸方丈，待某甲說。」師便打。曰：
J36nB369_p0974a02║「何得艸艸打人？」師曰：「惟恐停囚長智。」
J36nB369_p0974a03║師因普請次，問僧曰：「甚麼處去？」僧曰：「栽田去。」師曰：「我
J36nB369_p0974a04║不問你栽田，問你本分事。」僧曰：「若問本分事，某甲實
J36nB369_p0974a05║是栽田去。」師曰：「顯聖者裏那有者樣強東西？」曰：「謝和
J36nB369_p0974a06║尚授記。」
J36nB369_p0974a07║僧參，纔入門，師展手曰：「是甚麼？」僧轉身便行。師喚僧，
J36nB369_p0974a08║僧回頭。師曰：「疑殺人。」便打趁。
J36nB369_p0974a09║問僧：「甚處來？」曰：「楚中。」師曰：「到者裏多少程途？」曰：「三千
J36nB369_p0974a10║里。」師曰：「恁麼來者是甚麼人？」曰：「伏惟和尚起居萬福。」
J36nB369_p0974a11║師曰：「好與三十棒。」
J36nB369_p0974a12║僧問：「如何是函蓋乾坤句？」師曰：「雲深竹徑幽。」「如何是
J36nB369_p0974a13║截斷眾流句？」師曰：「秋江橫艇無人喚。」「如何是隨波逐
J36nB369_p0974a14║浪句？」師曰：「萬卉春同色，千家月共明。」
J36nB369_p0974a15║問：「達磨面壁，意旨如何？」師曰：「十分孤峭。」曰：「便恁麼去
J36nB369_p0974a16║時如何？」師曰：「一敗墮地。」曰：「神光斷臂，又為箇甚麼？」師
J36nB369_p0974a17║曰：「碧岫閃紅霞。」曰：「秖如達磨道：『與汝安心竟。』如何是
J36nB369_p0974a18║安底心？」師曰：「胥江八月潮。」
J36nB369_p0974a19║問：「和尚法體安否？」師曰：「法體有甚不安？」曰：「山中事纏，
J36nB369_p0974a20║不得時時親近。」師曰：「山僧時時在你家裏。」曰：「某甲不
J36nB369_p0974a21║信。」師曰：「怪山僧不得。」
J36nB369_p0974a22║問：「如何是道？」師曰：「若耶溪。」曰：「某甲不會。」師曰：「此去紹
J36nB369_p0974a23║興二十里。」僧擬議，師喝曰：「思量箇甚麼？」
J36nB369_p0974a24║師一日山門外行，侍者問：「某甲參本來面目多年，毫
J36nB369_p0974a25║無入處，求和尚指示。」師指曰：「者些樹我看種、看長底。」
J36nB369_p0974a26║者曰：「不會。」師曰：「再過幾年，陰森鬱密。」
J36nB369_p0974a27║僧問：「如何是密室中人？」師曰：「長行不舉步。」曰：「如何是
J36nB369_p0974a28║密室中事？」師曰：「推窗看遠山。」
J36nB369_p0974a29║問：「此事人人本具，何故問著不識？」師曰：「誰恁麼問？」僧
J36nB369_p0974a30║無語。師咄曰：「好箇人人本具。」
J36nB369_p0974b01║問：「如何是直截一路？」師曰：「偏門一櫂到西興。」曰：「不會。」
J36nB369_p0974b02║師曰：「青布包雨傘，上岸似雲飛。」
J36nB369_p0974b03║問：「如何是空劫已前自己？」師以手拭面曰：「還會麼？」僧
J36nB369_p0974b04║作禮，師打一拄杖。又僧如前問，師曰：「不辭向汝道，恐
J36nB369_p0974b05║打入鬼窟裏去。」
J36nB369_p0974b06║問：「乍入叢林，乞師指示。」師曰：「香爐峰柴挑過幾轉來？」
J36nB369_p0974b07║曰：「不曾。」師曰：「普請時挑兩轉來。」曰：「某甲不會。」師曰：「隨
J36nB369_p0974b08║眾去。」
J36nB369_p0974b09║問：「二六時中，業識茫茫，無本可據，求和尚指箇安身
J36nB369_p0974b10║立命處。」師曰：「田寮裏種田，柴寮裏砍柴。」曰：「不會。」師曰：
J36nB369_p0974b11║「問取過來人。」
J36nB369_p0974b12║問：「如何是顯聖境？」師曰：「松老擎寒翠，山高入暮青。」曰：
J36nB369_p0974b13║「如何是境中人？」師曰：「一點赤心機不息，滿頭白髮氣
J36nB369_p0974b14║猶豪。」
J36nB369_p0974b15║問：「離心一著如何參？」師曰：「繡針眼裏打鞦韆。」僧擬議，
J36nB369_p0974b16║師與一掌。
J36nB369_p0974b17║一日，侍者請喫放參飯，師曰：「山僧參也不曾參，喫甚
J36nB369_p0974b18║麼飯？」者曰：「雖然，也少和尚一分不得。」
J36nB369_p0974b19║問：「未過關底來，如何相接？」師曰：「古塚路邊燒野火。」曰：
J36nB369_p0974b20║「已過關底來，如何通信？」師曰：「博山爐內爇楓香。」
J36nB369_p0974b21║問：「如何是學人本分事？」師曰：「踏破艸鞋赤腳走。」曰：「某
J36nB369_p0974b22║甲不會。」師曰：「明日來與汝道。」
J36nB369_p0974b23║山上挑柴次，一僧曰：「者裏有虎，速去！」師曰：「不是虎，卻
J36nB369_p0974b24║是你。」僧無語。師喝曰：「死畜生，去！」
J36nB369_p0974b25║師一日同居士游山次，士曰：「我在山裏行，聞風吹樹
J36nB369_p0974b26║有歷落聲，疑是虎，心生怕怖。」師曰：「是你家裏事，怕箇
J36nB369_p0974b27║甚麼？」士擬議，師拊其背曰：「只在者裏思量作麼？」
J36nB369_p0974b28║侍者侍側，師豎起拳曰：「是甚麼？」者忽有契入，便作禮。
J36nB369_p0974b29║師曰：「你作佛法會耶？」者曰：「何佛法之有？」師復豎拳曰：
J36nB369_p0974b30║「是甚麼？」者曰：「拳頭。」師深喜之。
J36nB369_p0974c01║問：「某甲到者裏，總無箇入處，求和尚指示。」師曰：「紹興
J36nB369_p0974c02║城裏，柴貴米賤。」曰：「不會。」師曰：「此是實語。」僧擬議，師喚
J36nB369_p0974c03║侍者曰：「拽出者死漢。」
J36nB369_p0974c04║問：「路逢達道人，不將語默對。未審將甚麼對？」師曰：「你
J36nB369_p0974c05║今日那裏起身？」曰：「楓橋。」師曰：「來路遠，且安單去。」
J36nB369_p0974c06║師看雪次，謂僧曰：「好雪。」曰：「好在甚處？」師捏雪團與之。
J36nB369_p0974c07║僧擬議，師曰：「飯籮邊餓死者無限。」
J36nB369_p0974c08║師因座主來參，問曰：「講何經論？」主曰：「《金剛經》。」師曰：「經
J36nB369_p0974c09║中道：『若見諸相非相，即見如來。』」驀豎拳曰：「者箇是拳
J36nB369_p0974c10║頭，如來在甚麼處？」主曰：「某甲不會。」師曰：你甚處人？主
J36nB369_p0974c11║曰：「生緣建業，住靜匡廬。」師曰：「五老峰高多少？」主無語。
J36nB369_p0974c12║師曰：「遠來辛苦，且將息著。」
J36nB369_p0974c13║問僧：「甚處來？」曰：「宜興善權。」師曰：「善權近日作甚麼事？」
J36nB369_p0974c14║曰：「某甲暫寓，但見人數不多，錢糧淡薄，不作甚麼事。」
J36nB369_p0974c15║師曰：「雲門者裏人眾不多，一日三飧，亦不作甚麼事，
J36nB369_p0974c16║你來為箇甚麼？」曰：「學人不會。」師曰：「喜得你不會，若會
J36nB369_p0974c17║則事生也。」
J36nB369_p0974c18║問知客：「今日多少新到？」曰：「十數人。」師曰：「好好款待著。」
J36nB369_p0974c19║曰：「諾。」師曰：「誰知白日有閒人？」
J36nB369_p0974c20║監院侍立次，師曰：「今日甚處去來？」院曰：「城中買貨來。」
J36nB369_p0974c21║師曰：「買些何物？」院曰：「但簡要緊底買些。」師豎拂子曰：
J36nB369_p0974c22║「還買得者箇麼？」院曰：「王令稍嚴，不敢攙行奪市。」師便
J36nB369_p0974c23║打。乃顧謂侍者曰：「你作麼生道？」者曰：「和尚要他何用？」
J36nB369_p0974c24║師亦打。
J36nB369_p0974c25║問僧：「甚處人？」曰：「江西南昌。」師曰：「汝名甚麼？」曰：「真曉。」師
J36nB369_p0974c26║曰：「滕王閣上扁額是甚麼人寫？」曰：「不知。」師遂打一下，
J36nB369_p0974c27║曰：「好箇真曉。」
J36nB369_p0974c28║問僧：「近離甚處？」曰：「金粟。」師曰：「住持為誰？」曰：「弘覺和尚。」
J36nB369_p0974c29║師曰：「出門時有甚麼語誡勗汝來？」僧喝，師打。曰：「不得
J36nB369_p0974c30║艸艸打人。」師曰：「我要話行。」乃連棒打出。
J36nB369_p0975a01║問：「有一至寶，特將奉獻，未審師還納否？」師曰：「須知雲
J36nB369_p0975a02║門家風，不似旅亭活計。」僧擬議，師曰：「失卻了也。」
J36nB369_p0975a03║問：「竺土大仙心，東西密相付。如何是密付底心？」師曰：
J36nB369_p0975a04║「汝爭得知？」僧無對。師曰：「不識羞恥漢。」遂以棒趁出。
J36nB369_p0975a05║師一日致茶次，問僧曰：「向在甚處？」曰：「湖廣神鼎。」師曰：
J36nB369_p0975a06║「有多少眾？」曰：「二三百」。師曰：「尋常將何示人？」曰：「某甲不
J36nB369_p0975a07║敢妄談時事。」師拈起果子曰：「秖如者箇作麼商量？」曰：
J36nB369_p0975a08║「有利無利，不離行市。」師曰：「放你三十棒。」僧曰：「謝和尚
J36nB369_p0975a09║慈悲。」
J36nB369_p0975a10║僧辭，問：「某甲出山去，前途有問雲門法道，如何酬對？」
J36nB369_p0975a11║師曰：「有粥喫粥，有飯喫飯。」曰：「或有不肯，又作麼生？」師
J36nB369_p0975a12║曰：「誰是其人？」僧擬議，師打曰：「幾乎放過。」
J36nB369_p0975a13║問：「用工已久，未得相應。省心力處，乞示一言。」師彈指
J36nB369_p0975a14║一下。曰：「恁麼則忘和尚不得也。」師曰：「你為甚罔談彼
J36nB369_p0975a15║短？」僧彈指一下，師以棒趁出。
J36nB369_p0975a16║問：「暫時不在時如何？」師曰：「我不曾教你挑柴擔糞。」僧
J36nB369_p0975a17║罔措。師曰：「不是你分上事，出去！」
J36nB369_p0975a18║居士問：「弟子塵緣繫縛，難得親依，徑截處乞指示。」師
J36nB369_p0975a19║曰：「曾到荒山過麼？」士曰：「不曾到。」師曰：「請喫茶。」
J36nB369_p0975a20║師到僧堂，曰：「許多人甚處去了？」一僧曰：「上山挑柴。」師
J36nB369_p0975a21║曰：「你為甚不去？」僧曰：「直日。」師度拄杖與僧，曰：「我亦要
J36nB369_p0975a22║去挑柴，者箇你收著。」僧擬接，師便打，曰：「莫妄想。」
J36nB369_p0975a23║師在田中歸，僧問曰：「和尚栽田辛苦麼？」師曰：「隨人起
J36nB369_p0975a24║倒，有甚辛苦？」曰：「雖然千人努力，不如一人垂拱。」師曰：
J36nB369_p0975a25║「汝則如是，爭柰別人不肯。」曰：「不肯的是誰？」師休去。
J36nB369_p0975a26║問：「如何是和尚家風？」師曰：「喫飯長擎無底缽，蔽寒好
J36nB369_p0975a27║製舊衣裳。」
J36nB369_p0975a28║問：「如何是和尚為人一句？」師曰：「長廊白日揀榆錢。」曰：
J36nB369_p0975a29║「謝師指示。」師曰：「囊砂謂飯耍孩兒。」
J36nB369_p0975a30║問眾曰：「古人道，到處去來，不如者裏。且道者裏有甚
J36nB369_p0975b01║好處？」參頭曰：「也知和尚不是好心。」又一僧曰：「家醜不
J36nB369_p0975b02║可外揚。」師曰：「原來總不出者裏。」
J36nB369_p0975b03║僧參次，問曰：「向來跋涉水雲，如何是到家一句？」師曰：
J36nB369_p0975b04║「眼裏觀風景，堂前脫艸鞋。」曰：「此外更有事也無？」師曰：
J36nB369_p0975b05║「不會作客，煩勞主人。」僧無對，師拈棒打出。
J36nB369_p0975b06║師訪一菴主，問曰：「在此住幾時也？」主曰：「不記得。」師曰：
J36nB369_p0975b07║「日用事如何？」主曰：「天曉荷鋤出，更深抱枕眠。」師曰：「大
J36nB369_p0975b08║好不記得。」主便作禮。
J36nB369_p0975b09║師一日早粥次，驀喚曰：「大眾！」眾皆舉首。師曰：「且喫粥
J36nB369_p0975b10║著。」
J36nB369_p0975b11║入堂，問曰：「廚庫山門不問汝，僧堂裏事作麼生？」一僧
J36nB369_p0975b12║曰：「某甲經行去。」師曰：「除卻行住坐臥，更道看。」僧一喝，
J36nB369_p0975b13║師曰：「又在鬼窟裏作活計。」
J36nB369_p0975b14║問僧：「甚處來？」曰：「某甲楚黃人，因看和尚語錄，有箇入
J36nB369_p0975b15║處，特來親近求印證。」師曰：「你曾到此山麼？」曰：「不曾。」師
J36nB369_p0975b16║曰：「焉得到者裏？」僧曰：「一路問來。」師曰：「何不求他印證？」
J36nB369_p0975b17║僧無語，師便打趁。
J36nB369_p0975b18║因米頭作禮次，師曰：「汝在者裏住多時了，我有一段
J36nB369_p0975b19║事為甚不知？」頭曰：「和尚有甚麼事？」師遂將一隻鞋趯
J36nB369_p0975b20║出。頭曰：「若與麼，不如某甲舂米去。」師曰：「你作麼生會？」
J36nB369_p0975b21║頭將鞋安於舊處。師曰：「猶未可在。」拈棒打出。
J36nB369_p0975b22║問僧：「你一向作甚麼？」曰：「專為此事。」師拈拄杖曰：「此事
J36nB369_p0975b23║不可以有心求，不可以無心得。你如何著力？」僧擬議，
J36nB369_p0975b24║師打曰：「石中有火不深信，空向行人問丙丁。」
J36nB369_p0975b25║若侍者侍側，師舉起拂子，者微笑。師曰：「我乃趕蒼蠅，
J36nB369_p0975b26║你莫作佛法會。」者無語。師代曰：「作賊人心虛。」
J36nB369_p0975b27║問：「波浪滔滔，一朝便息時如何？」師曰：「滄洲明月夜，轉
J36nB369_p0975b28║櫂聽漁歌。」又：「一任妄想。」
J36nB369_p0975b29║問：「一門深入即不問，萬機休罷時如何？」師曰：「明月堂
J36nB369_p0975b30║前輥繡毬。」又：「日月易流。」
J36nB369_p0975c01║問：「內不放出，外不放入，中間事如何？」師曰：「金雞啼上
J36nB369_p0975c02║玉闌干。」又：「早間粥，午間飯。」
J36nB369_p0975c03║問：「十二時中如何用心，不致光陰虛度？」師曰：「萬事不
J36nB369_p0975c04║入耳，北牖聽鶯啼。」又：「行但行，坐但坐。」
J36nB369_p0975c05║問：「舉了便會，猶存窠臼。如何得脫洒自由去？」師曰：「金
J36nB369_p0975c06║毛師子草裏輥。」又：「三十拄杖。」
J36nB369_p0975c07║問：「四大本空，五蘊非有。未審妄念從何而起？」師曰：「虛
J36nB369_p0975c08║空背上金牛舞。」
J36nB369_p0975c09║僧參，師問曰：「向在那裏住？」僧曰：「紹興城裏。」師曰：「越王
J36nB369_p0975c10║臺上鷓鴣啼，明甚麼邊事？」僧擬議，師曰：「思量得起麼？」
J36nB369_p0975c11║僧亦無語。師曰：「可惜！」
J36nB369_p0975c12║居士問：「特來親近，將何指教？」師曰：「喫早飯也未？」士云：
J36nB369_p0975c13║「已喫。」師曰：「近日米價如何？」士曰：「如常。」師曰：「適才入門，
J36nB369_p0975c14║見有師僧麼？」士曰：「有。」師曰：「他曾說甚麼？」士曰：「不曾。」師
J36nB369_p0975c15║曰：「承指教。」士曰：「莫便是否？」師曰：「錯。」
J36nB369_p0975c16║僧問：「和尚尋常極是脫洒，今日何故捏根拄杖？」師曰：
J36nB369_p0975c17║「見文王施禮樂，遇桀紂動干戈。」僧曰：「某甲與和尚相
J36nB369_p0975c18║見時如何？」師曰：「降將不斬。」
J36nB369_p0975c19║僧詣室曰：「和尚不許人胡喝亂喝，某甲作箇和事人。」
J36nB369_p0975c20║師曰：「得。」僧一喝便出。師曰：「輸官司底，揮金如土。」
J36nB369_p0975c21║僧問：「曹洞家風即不問，臨濟宗旨請師道。」師曰：「你要
J36nB369_p0975c22║我道臨濟宗旨麼？」曰：「是。」師曰：「臨濟有甚麼宗旨？」僧擬
J36nB369_p0975c23║議，師拈棒便打。僧曰：「打則打，爭柰有人不肯。」師曰：「我
J36nB369_p0975c24║只要打得暢快，那箇要他肯？」復打出。
J36nB369_p0975c25║居士問：「和尚淡薄，如何過日？」師拈拄杖曰：「賴有者箇。」
J36nB369_p0975c26║士曰：「應時及節，請道一句。」師便打。士曰：「恁麼則與古
J36nB369_p0975c27║人共出一隻手也。」師云：「雖如膠漆，莫知寸心。」
J36nB369_p0975c28║僧問：「牛頭未見四祖時如何？」師曰：「赤心一片。」曰：「見後
J36nB369_p0975c29║如何？」師曰：「青灰滿頭。」曰：「見與未見時如何？」師曰：「鼻在
J36nB369_p0975c30║口邊，手在袖裏。」
J36nB369_p0976a01║吳醫士問：「如何是佛法大意？」師曰：「左脈候左，右脈候
J36nB369_p0976a02║右。」士曰：「恁麼便是否？」師曰：「傷風當解肌，欬嗽宜利氣。」
J36nB369_p0976a03║士一喝。師曰：「上焦有火，渴飲冷水。」
J36nB369_p0976a04║僧參，師問：「甚處來？」曰：「寧波。」師曰：「在天童？在雪竇？」曰：「不
J36nB369_p0976a05║敢草鞋輕踏破。」師曰：「爭得到者裏？」曰：「天華老漢，不勘
J36nB369_p0976a06║自敗。」師曰：「未信你在。」曰：「真箇那？」師曰：「來路遠，三十棒
J36nB369_p0976a07║且待別時。」
J36nB369_p0976a08║僧問：「向上事即不問，行腳事求指示。」師曰：「普請挑柴，
J36nB369_p0976a09║與我穿雙草鞋來。」曰：「不會。」師曰：「多年行腳，穿草鞋也
J36nB369_p0976a10║不會。」
J36nB369_p0976a11║問：「凡有言句，盡落今時。如何是不落今時句？」師曰：「去
J36nB369_p0976a12║吾帽，向君笑。」曰：「和尚豈無方便？」師曰：「昔何勇銳，今何
J36nB369_p0976a13║離▆？」
J36nB369_p0976a14║師隨眾刈禾次，浴頭請浴，師曰：「不浴。」頭再請，師展手
J36nB369_p0976a15║曰：「抑逼人作麼？」頭曰：「某甲日後不敢造次。」師以禾鐮
J36nB369_p0976a16║便打。
J36nB369_p0976a17║僧參，纔跨門，師曰：「竹兔杉雞，何因到此？」僧曰：「和尚道
J36nB369_p0976a18║甚麼？」師便喝。僧曰：「名聞千里，不如一見。」師曰：「道甚麼？」
J36nB369_p0976a19║僧便喝，師便打。
J36nB369_p0976a20║園頭作禮次，師曰：「近日作甚麼？」頭曰：「東園種白菜，西
J36nB369_p0976a21║園種蘿蔔。」師曰：「無陰陽地上種甚麼？」頭曰：「正要請問
J36nB369_p0976a22║和尚。」師曰：「不可狼藉常住種子。」頭曰：「諾！諾！珍重！」便出。
J36nB369_p0976a23║師顧左右曰：「菜園裏有蟲了。」
J36nB369_p0976a24║知客侍立次，師曰：「今日有幾新到？」客曰：「俱款待過了。」
J36nB369_p0976a25║師曰：「獨坐無尊卑底，何處安置？」客曰：「莫是和尚同參
J36nB369_p0976a26║麼？」師曰：「雖然同住，曾不知名。」客一喝，師曰：「好喫二十
J36nB369_p0976a27║棒。」
J36nB369_p0976a28║侍者報：「有僧參。」師曰：「山僧勞倦，教明日來。」者曰：「不可
J36nB369_p0976a29║孤負來意。」師笑曰：「僧已相見了，侍者還不知。」
J36nB369_p0976a30║一僧到，纔放行李，便入室問曰：「向上一關，未敢輕扣。
J36nB369_p0976b01║到家一事，願請垂示。」師曰：「脫了草鞋好洗腳。」曰：「便恁
J36nB369_p0976b02║麼去時如何？」師曰：「客寮自在東樓上。」僧便出，師喚曰：
J36nB369_p0976b03║「闍黎！」僧回首，師曰：「照顧行李著。」
J36nB369_p0976b04║新到數人參，師問：「甚處來？」曰：「天童。」師曰：「真是天童來
J36nB369_p0976b05║底麼？」曰：「是。」師曰：「欲借問天童事，得麼？」曰：「天童有甚麼
J36nB369_p0976b06║事？」師曰：「錯。」曰：「學人欲借問和尚事，得麼？」師曰：「山僧有
J36nB369_p0976b07║甚麼事？」曰：「錯。」師曰：「一拶便招。」曰：「謝和尚婆心。」
J36nB369_p0976b08║僧問：「如何是學人本分事？」師曰：「今日天冷，你知麼？」曰：
J36nB369_p0976b09║「知。」師曰：「但知冷，不知煖。」曰：「和尚還知冷麼？」師曰：「不知。」
J36nB369_p0976b10║曰：「為甚不知？」師提起火爐曰：「有者箇在。」
J36nB369_p0976b11║問：「天皇也恁麼道，龍潭也恁麼道，未審和尚作麼生
J36nB369_p0976b12║道？」師曰：「樵夫騎玉馬，拍手御街行。」曰：「謝師答話。」師曰：
J36nB369_p0976b13║「三千里外聽家音。」
J36nB369_p0976b14║師在山門前，僧問：「向上一著，如何示人？」師曰：「樹頭鳥
J36nB369_p0976b15║雀鬧啾啾。」曰：「不會。」師曰：「聲聲合著迦葉舞。」
J36nB369_p0976b16║僧問：「如何是和尚家風？」師曰：「好歹總隨緣。」曰：「忽遇客
J36nB369_p0976b17║來，將何秖待？」師曰：「有粥喫粥，有飯喫飯。」
J36nB369_p0976b18║問：「和尚是愚菴真子否？」師曰：「你見甚麼人道？」曰：「諸方
J36nB369_p0976b19║都是恁麼說。」師曰：「道聽塗言大可憐。」曰：「畢竟如何？」師
J36nB369_p0976b20║曰：「夜半日紅正當午。」
J36nB369_p0976b21║師於山門前立，遇一僧問曰：「和尚在者裏作甚麼？」師
J36nB369_p0976b22║曰：「等箇人。」僧曰：「某甲可是麼？」師曰：「冒名竊祿，國有憲
J36nB369_p0976b23║章。」僧曰：「相見不相識，千里是同風。」師曰：「請到裏邊喫
J36nB369_p0976b24║茶去。」僧喝，師曰：「更與你三文錢買草鞋。」
J36nB369_p0976b25║哉知藏一日詣室中作禮，師豎拂子。哉問：「鷲嶺拈花，
J36nB369_p0976b26║頭陀冷笑。福城豎拂，學人不肯。還得麼？」師曰：「新豐未
J36nB369_p0976b27║到，寂寥賴此也。」哉曰：「若是有血性底出來，和尚還是
J36nB369_p0976b28║別展家猷，為復與他平分風月？」師曰：「盡底掀翻大劫
J36nB369_p0976b29║前，好看石頭行路滑。」哉曰：「不是和尚，難為端的。」師喝
J36nB369_p0976b30║曰：「端的箇甚麼？」
J36nB369_p0976c01║卜士問：「塵緣擾擾，生死未明，乞垂開示。」師曰：「遠推年
J36nB369_p0976c02║月，近看日時。」士曰：「祖師門下，再求通箇消息。」師曰：「逢
J36nB369_p0976c03║沖莫去朝天子，遇合應來奏帝王。」士曰：「弟子今日如
J36nB369_p0976c04║暗得燈。」師曰：「子興才旺，本利無虧。」士一喝。師曰：「出得
J36nB369_p0976c05║白虎，又遇螣蛇。」
J36nB369_p0976c06║維那一日入室侍立次，師拈拄杖曰：「山僧全得他力，
J36nB369_p0976c07║汝作麼生？」那曰：「某甲直是冤家。」師曰：「忽然失腳墮坑
J36nB369_p0976c08║時如何？」那曰：「報恩者固當粉骨碎身。」師曰：「跳出死路，
J36nB369_p0976c09║撞入深村。」
J36nB369_p0976c10║尼洞明問：「依教修行，如臻其極，猶是佛祖邊事。如何
J36nB369_p0976c11║是佛祖向上事？」師曰：「石人頭戴寶花冠。」曰：「某甲不會。」
J36nB369_p0976c12║師曰：「恰好。」曰：「便恁麼去時如何？」師曰：「龍頭蛇尾。」又問：
J36nB369_p0976c13║「祖意教意，俱是閒名。日用親切句，請師指示。」師曰：「好
J36nB369_p0976c14║惡隨眾，冷煖自知。」曰：「莫者便是否？」師曰：「是何言歟？」曰：
J36nB369_p0976c15║「畢竟如何？」師起身立曰：「知客請喫齋了，少停來說。」