J36nB369_p0977a01║蔗菴範禪師語錄卷十八
J36nB369_p0977a02║侍者智應錄
J36nB369_p0977a03║拈古
J36nB369_p0977a04║舉：「世尊初降生日，便乃一手指天，一手指地，周行七
J36nB369_p0977a05║步，目顧四方曰：『天上天下，唯我獨尊。』後來雲門偃曰：
J36nB369_p0977a06║『我當時若見，一棒打死與狗子喫，貴圖天下太平。』」
J36nB369_p0977a07║拈曰：「黃面老子固已誇大而涉險，跛足阿師豈非
J36nB369_p0977a08║忠耿而蹈譏？子細檢點將來，二俱皆為不了。何故？
J36nB369_p0977a09║不見道：天下有道，則庶人不議。」
J36nB369_p0977a10║舉：「世尊一日陞座，大眾集定，文殊白椎曰：『諦觀法王
J36nB369_p0977a11║法，法王法如是。』世尊便下座。」
J36nB369_p0977a12║拈曰：「世尊大排陣勢，文殊疋馬成功，可謂文王為
J36nB369_p0977a13║呂望而生，傅說為高宗而出。然哉！然哉！」
J36nB369_p0977a14║舉：「世尊拈花示眾，迦葉微笑。」
J36nB369_p0977a15║拈曰：「諸葛武侯造八陣圖於魚復平沙之上，文武
J36nB369_p0977a16║皆莫能識，唯桓溫一見而乃知其為常山蛇勢也，
J36nB369_p0977a17║其猶迦葉尊者睹拈花而笑破顏面。雖然，且道釋
J36nB369_p0977a18║迦老子底裏在甚麼處？」
J36nB369_p0977a19║舉：「世尊因自恣日，迦葉欲擯文殊。」
J36nB369_p0977a20║拈曰：「有令不行，天下之公患也。迦葉能縱其盛威、
J36nB369_p0977a21║行其峻法，說甚百千萬億文殊，連老瞿曇也不許
J36nB369_p0977a22║存身。若此，不唯為千古叢林增色，亦免得後人揀
J36nB369_p0977a23║點，道能說不能行。」
J36nB369_p0977a24║舉：「世尊一日坐，見二人舁豬過，問曰：『者箇是甚麼？』人
J36nB369_p0977a25║曰：『佛具一切智，豬子也不識。』世尊曰：『也須問過。』」
J36nB369_p0977a26║拈曰：「世尊不是知而故問，慣欲平地生波。設使此
J36nB369_p0977a27║二人果是雄傑，待問時即進前叉手而立曰：『老瞿
J36nB369_p0977a28║曇！你是甚麼心行？』敢保有口如啞。」
J36nB369_p0977a29║舉：「睦州示眾曰：『裂開也在我，捏聚也在我。』時有僧問：
J36nB369_p0977a30║『如何是裂開？』州曰：『三九二十七，菩提涅槃，真如解脫，
J36nB369_p0977b01║即心即佛。我且與麼道，你又作麼生？』僧曰：『某甲不與
J36nB369_p0977b02║麼道。』州曰：『盞子撲落地，楪子成七片。』」
J36nB369_p0977b03║拈曰：「將纘先王之舊績，擬收天下之逸民，睦州可
J36nB369_p0977b04║謂才醇傑異。其柰者僧即將民事以試之，便乃法
J36nB369_p0977b05║令寬弛，流而為瑣屑之獘，雖欲捄之無術矣。」
J36nB369_p0977b06║舉：「睦州因雲門敲門，州問：『是誰？』門曰：『某甲。』州開擒住，
J36nB369_p0977b07║曰：『道！道！』門擬議，州便推出，曰：『秦時轢𨍏鑽。』遂拶折雲
J36nB369_p0977b08║門一足。」
J36nB369_p0977b09║拈曰：「睦州忍心害理，雲門雪屈無地。天涯知己情
J36nB369_p0977b10║原我，鴻鴈來時滿地秋。」
J36nB369_p0977b11║舉：「南泉、歸宗、麻谷同去禮拜忠國師。泉於路上劃一
J36nB369_p0977b12║圓相曰：『道得即去。』宗於圓相中坐，谷作女人拜。泉曰：
J36nB369_p0977b13║『恁麼則不去也。』宗曰：『是何心行？』」
J36nB369_p0977b14║拈曰：「同行不得好伴，未免中道而廢。雲門當時若
J36nB369_p0977b15║見，便於圓相中劃一十字，不唯南泉惡心惡行一
J36nB369_p0977b16║點也用不著，免使歸宗向裏許蹲坐。麻谷縱有驕
J36nB369_p0977b17║佚之態，無處變現。泉曰：『恁麼則不去也。』斯亦自怨，
J36nB369_p0977b18║人非與讎。」
J36nB369_p0977b19║舉：「天童長翁淨禪師上堂曰：『眼見黃葉落，耳聞孤鴈
J36nB369_p0977b20║鳴。且道是甚麼物得與麼靈？咦！溪上秋光分外清。』」
J36nB369_p0977b21║拈曰：「黃葉自落，孤鴈自鳴，各各不相知，彼彼不相
J36nB369_p0977b22║到。者老漢特地作此語話，引得後人逐境飄流，無
J36nB369_p0977b23║由止遏。」
J36nB369_p0977b24║舉：「法燈開堂謂眾曰：『山僧本欲跧棲嵒竇，為緣清涼
J36nB369_p0977b25║老人有不了底公案，今日出來為他分析。』僧曰：『如何
J36nB369_p0977b26║是不了底公案？』燈便打，曰：『祖禰不了，殃及兒孫。』僧曰：
J36nB369_p0977b27║『過在甚麼處？』燈曰：『過在我，殃及你。』」
J36nB369_p0977b28║拈曰：「法燈口裏冰冷，心頭火熱清涼，有甚不了底
J36nB369_p0977b29║公案？此僧或是箇識端倪底漢，出來只消噓一聲
J36nB369_p0977b30║歸位，自然氣概驚群。既已隨他呼喚，爭免得道祖
J36nB369_p0977c01║禰不了，殃及兒孫？」
J36nB369_p0977c02║舉：「香嚴上樹。」
J36nB369_p0977c03║拈曰：「上有狼跋之行，下有不遜之名，雖有履德行
J36nB369_p0977c04║仁之君子，到此亦安能默乎？要知香嚴弄巧底所
J36nB369_p0977c05║在麼？飛觴推逸少，流水歎鐘期。」
J36nB369_p0977c06║舉：「玄沙問鏡清曰：『古人道：「不見一法是大過患。」你且
J36nB369_p0977c07║道不見甚麼法？』清指露柱曰：『莫是者箇法麼？』沙云：『浙
J36nB369_p0977c08║中清水白米從你喫，佛法未夢見在。』」
J36nB369_p0977c09║拈曰：「管生得行其道，鮑子之力也。今鏡清與麼酬，
J36nB369_p0977c10║玄沙與麼道，如何與同氣連枝，得水乳諧合去？鏡
J36nB369_p0977c11║清固然佛法未夢見，不知玄沙佛法會夢見也無？」
J36nB369_p0977c12║舉：「鹿門自覺禪師從芙蓉落髮，久之，一日問曰：『胡家
J36nB369_p0977c13║曲子不墮五音，韻出青霄，請師吹唱。』蓉曰：『木雞啼夜
J36nB369_p0977c14║半，鐵鳳叫天明。』師曰：『恁麼則一句曲含千古韻，滿堂
J36nB369_p0977c15║雲水盡知音。』蓉曰：『無舌童兒能繼和。』師曰：『作家宗師，
J36nB369_p0977c16║人天眼目。』蓉曰：『禁取兩片皮。』師從此契悟，受囑出世，
J36nB369_p0977c17║住大乘。崇寧詔住淨因，後遷鹿門，遂終焉。」
J36nB369_p0977c18║拈曰：「父子投機，同心共暢。君臣道合，千載一時。可
J36nB369_p0977c19║令鐵鳳翔於千仞，木雞啼出五更。已見制度森然，
J36nB369_p0977c20║彝章燦矣。然則胡家曲子，直是罕遇知音。」
J36nB369_p0977c21║舉：「僧問智門：『蓮花未出水時如何？』門曰：『蓮花。』僧曰：『出
J36nB369_p0977c22║水後如何？』門曰：『荷葉。』」
J36nB369_p0977c23║拈曰：「桎梏於舊術者，盡將蓮花與荷葉，出水未出
J36nB369_p0977c24║水，定奪智門底樞紐。殊不知鳳闕人騎金色馬，御
J36nB369_p0977c25║街衝突事尋常。」
J36nB369_p0977c26║舉：「世尊因外道問：『昨日說何法？』世尊曰：『說定法。』外道
J36nB369_p0977c27║曰：『今日說何法？』世尊曰：『說不定法。』外道曰：『昨日說定
J36nB369_p0977c28║法，今日何說不定法？』世尊曰：『昨日定，今日不定。』」
J36nB369_p0977c29║拈曰：「世尊偶然被外道一逼，若櫂輕舠泛江海而
J36nB369_p0977c30║遭大風，東漂則西、西激則東，總無倒斷。有人決得
J36nB369_p0978a01║他動止者，可謂既見君子，我心則休。」
J36nB369_p0978a02║舉：「青州辨禪師示眾曰：『有口讚不盡，無言心自明。是
J36nB369_p0978a03║則裂破虛空，不是則鬼家活計。上人端的處，道將一
J36nB369_p0978a04║句來。』」
J36nB369_p0978a05║拈曰：「一等是撒土撒沙，青州猶較奇特。煙霞生口
J36nB369_p0978a06║吻，遺世可為箴。」
J36nB369_p0978a07║舉：「雪峰問僧：『什處去？』僧曰：『普請去。』峰曰：『去。』」
J36nB369_p0978a08║拈曰：「雪峰泥水通身，此僧煙塵滿面，輥做一堆，貧
J36nB369_p0978a09║而寡恥，末後道箇去，至德廢矣，矜小善亦何益？」
J36nB369_p0978a10║舉：「世尊因外道問：『不問有言，不問無言。』世尊據坐，外
J36nB369_p0978a11║道贊嘆曰：『世尊大慈大悲，開我迷雲，令我得入。』乃作
J36nB369_p0978a12║禮而去。阿難白佛曰：『外道得何道理，稱贊而去？』世尊
J36nB369_p0978a13║曰：『如世良馬，見鞭影而行。』」
J36nB369_p0978a14║拈曰：「統十方世界中，風動塵起，雲騰鳥飛，青黃間
J36nB369_p0978a15║錯，艸木鬱蔥。盡說世尊據坐，外道悟去，有甚麼交
J36nB369_p0978a16║涉？慶喜不得其情，世尊重激其議。」驀拈拄杖卓一
J36nB369_p0978a17║下，曰：「清官難斷家法。」
J36nB369_p0978a18║舉：「大名寶禪師示眾曰：『若論此事，如人作針線，幸然
J36nB369_p0978a19║針針相似，忽見人來，不覺失卻針，者邊尋也不見，那
J36nB369_p0978a20║邊尋也不見。自曰：「近處尚不見，遠處那裏得來？」多時
J36nB369_p0978a21║尋不得，心煩不好昏悶，打睡拽衣。方就枕時，驀然一
J36nB369_p0978a22║劄，曰：「元來在者裏。」』」
J36nB369_p0978a23║拈曰：「大名老祖恁麼提持，謂盡美矣，未盡善也。誘
J36nB369_p0978a24║人務於針線，困於繩墨，不能如師子王遊行自在。
J36nB369_p0978a25║縱使枕頭邊摸得些子，何異認鋀作金？雖然，要向
J36nB369_p0978a26║麒麟閣上遊，記取丹宸心一片。」
J36nB369_p0978a27║舉：「世尊臨入涅槃，文殊請佛再轉法輪。」
J36nB369_p0978a28║拈曰：「文殊敦請，為己亦如為眾；世尊臨岐，勞心不
J36nB369_p0978a29║若休心。恁麼則百萬人天莫失望否？」咄曰：「眼裏無
J36nB369_p0978a30║筋骨，到老一孤貧。」
J36nB369_p0978b01║舉：「達磨初至，見梁武帝，問：『如何是聖諦第一義？』磨曰：
J36nB369_p0978b02║『廓然無聖。』帝曰：『對朕者誰？』磨曰：『不識。』帝不契，磨遂渡
J36nB369_p0978b03║江，至魏少林居焉。」
J36nB369_p0978b04║拈曰：「碧眼老胡將半邊鐵網要獲盡人間猛獸，此
J36nB369_p0978b05║計之拙矣。被武帝輕輕趁出箇乳虎，向面前一跳，
J36nB369_p0978b06║虧殺連忙道箇不識，得以自全。」
J36nB369_p0978b07║舉：「王山體禪師示眾曰：『既有尊貴之位，須明尊貴之
J36nB369_p0978b08║人。須知尊貴底人不處尊貴之位，方明尊貴不落階
J36nB369_p0978b09║級。』」
J36nB369_p0978b10║拈曰：「蒼梧月冷，丹鳳不棲。古殿苔深，綸音絕聽。且
J36nB369_p0978b11║尊貴底事如何委悉？」良久曰：「月夜金雞報五更。」
J36nB369_p0978b12║舉：「溈山問仰山曰：『子一夏不上來，在下面作何所務？』
J36nB369_p0978b13║仰曰：『某甲鋤得一片畬，下得一籮種。』溈曰：『子今夏不
J36nB369_p0978b14║虛過。』仰曰：『和尚今夏作甚麼？』溈曰：『日中一飯，夜後一
J36nB369_p0978b15║寢。』仰曰：『和尚今夏也不虛過。』仰山道了吐舌。溈曰：『寂
J36nB369_p0978b16║子何得自傷己命？』」
J36nB369_p0978b17║拈曰：「父不談子德，子不稽父功，溈仰父子將過夏
J36nB369_p0978b18║事特地較量，其賢者之所必嫌也。秖如仰山道了
J36nB369_p0978b19║吐舌，溈山謂：『寂子何得自傷己命？』又是甚麼節目？
J36nB369_p0978b20║若有知得，許他一夏也不虛過。」
J36nB369_p0978b21║舉：「趙州勘二菴主。」
J36nB369_p0978b22║拈曰：「老趙州風儀，實當諸方武略文雄之備，被菴
J36nB369_p0978b23║主豎箇拳頭，便乃俯躬受伊驅使。如有辨得好惡
J36nB369_p0978b24║底，出來與趙州相見。」
J36nB369_p0978b25║舉：「雪嵒滿禪師參普照，寶照曰：『兄弟年俊，正宜參叩。
J36nB369_p0978b26║老僧當年念念常以佛法為事。』嵒曰：『若不得此語，幾
J36nB369_p0978b27║乎枉行千里。』照下禪床，握手曰：『作家那！』」
J36nB369_p0978b28║拈曰：「普照一副殺豬剝狗底手段，到者裏毫芒力
J36nB369_p0978b29║量也用不出，乃低聲下氣道：『作家那？』或待雪嵒恁
J36nB369_p0978b30║麼問，便好翻轉面皮，更擬如何痛棒趁出？不惟覈
J36nB369_p0978c01║人眼正，抑見石頭路滑。雲門與麼道，也有為人處、
J36nB369_p0978c02║也有誤人處，有檢得出許他是作家。」
J36nB369_p0978c03║舉：「臨濟因兩堂首座一日相顧，各下一喝。僧問濟曰：
J36nB369_p0978c04║『未審還有賓主也無？』濟曰：『賓主歷然。』」
J36nB369_p0978c05║拈曰：「臨濟七事隨身，控制八極。到此能施本分，爪
J36nB369_p0978c06║牙便見多士。嘉賓日開東閣，當時既不行，今日殺
J36nB369_p0978c07║活權柄落在雲門手裏。」遂一喝，「是賓是主，具眼者
J36nB369_p0978c08║試端的看。」
J36nB369_p0978c09║舉：「石鞏藏禪師昔為獵人，趁鹿從馬祖菴前過，問祖：
J36nB369_p0978c10║『還見鹿不？』祖曰：『汝是何人？』師曰：『射獵人。』祖曰：『汝一箭
J36nB369_p0978c11║射幾箇？』師曰：『一箭射一箇。』祖曰：『汝不善射。』師曰：『和尚
J36nB369_p0978c12║善射不？』祖曰：『我一箭射一群。』師曰：『彼此是生命，何射
J36nB369_p0978c13║他一群？』祖曰：『既知如是，何不自射？』師曰：『若教某甲自
J36nB369_p0978c14║射，即無下手處。』祖曰：『者漢曠劫無明，今日頓息。』師當
J36nB369_p0978c15║時擲下弓箭，投祖出家。」
J36nB369_p0978c16║拈曰：「一箭一箇，石鞏之藝精矣；一箭一群，馬駒之
J36nB369_p0978c17║技未也。雲門能發一箭，要使大地生靈盡入我彀
J36nB369_p0978c18║中。」驀作挽弓勢，曰：「看箭。」復曰：「中的了也。」
J36nB369_p0978c19║舉：「雲門曰：『佛法大煞有，秖是舌頭短。』復自曰：『長也。』天
J36nB369_p0978c20║童曰：『雲門雖然自起自倒，要且車不橫推，理無曲斷。』」
J36nB369_p0978c21║拈曰：「素有賢潔之行，必受垢汙之累，雲門之謂歟？
J36nB369_p0978c22║後來天童道自起自倒，可見忠言致患，高行招尤
J36nB369_p0978c23║也。」
J36nB369_p0978c24║舉：「魯祖雲禪師因僧問：『如何是不言言？』師曰：『汝口在
J36nB369_p0978c25║什麼處？』僧曰：『無口。』師曰：『將什麼喫飯？』僧無對。」
J36nB369_p0978c26║拈曰：「死水裏撈蝦，紛然皆是；活路上攫兔，漠不相
J36nB369_p0978c27║聞。此僧果是箇識休咎底漢，待問：『你口在什麼處？』
J36nB369_p0978c28║便將禪床掀倒而去。魯祖縱有全副器械，也無用
J36nB369_p0978c29║處。」
J36nB369_p0978c30║舉：「報恩秀禪師示眾曰：『動則埋身千丈，不動則當處
J36nB369_p0979a01║生苗。直須兩頭撒開，中間放下，更買艸鞋行腳始得。』」
J36nB369_p0979a02║拈曰：「法無固必，轉變在人；路不崎嶇，履踐由己。既
J36nB369_p0979a03║然萬松老人重拖泥水，又為什麼總知？碧水東流
J36nB369_p0979a04║紅日暮，古來豪傑盡堪悲。」
J36nB369_p0979a05║舉：「趙州勘破臺山婆子。」
J36nB369_p0979a06║拈曰：「趙州平昔一條脊梁骨生銕鑄就，為甚向者
J36nB369_p0979a07║婆子咽喉下取氣？要知大貴不以威使也，其柰人
J36nB369_p0979a08║多於此茫然。」
J36nB369_p0979a09║舉：「溈山與仰山摘茶。」
J36nB369_p0979a10║拈曰：「龍眸不瞬，鳳彩躬承，溈仰門墻，聲譽赫奕。可
J36nB369_p0979a11║惜後人都向體用上鑽研，遂使話作擔板。且如放
J36nB369_p0979a12║子三十棒，其意如何？青醉御園柳，紅簪上苑花。」
J36nB369_p0979a13║舉：「趙州因僧問：『狗子還有佛性也無？』州曰：『無。』」
J36nB369_p0979a14║拈曰：「佛性無，孺子唱歌；佛性有，仙人酌酒。我當時
J36nB369_p0979a15║若在，要問趙州老子，喚甚麼作狗子？」隨後喝曰：「休
J36nB369_p0979a16║寐語。」
J36nB369_p0979a17║舉：「雪庭裕禪師因僧問：『如何是祖師西來意？』師曰：『待
J36nB369_p0979a18║乳峰點頭即向汝道。』僧曰：『如何是尊貴一路？』師曰：『漁
J36nB369_p0979a19║歌驚起沙汀鷺，飛出蘆花不見蹤。』」
J36nB369_p0979a20║拈曰：「者僧雄心見於眉間，當機失於捷疾；裕祖殺
J36nB369_p0979a21║活在於掌內，臨事甘於濫觴。」乃良久，顧眾曰：「道了
J36nB369_p0979a22║也。還見乳峰點頭麼？」
J36nB369_p0979a23║舉：「青原思禪師問石頭：『爾從甚處來？』頭曰：『曹溪。』師拈
J36nB369_p0979a24║拂子曰：『曹溪還有者箇麼？』頭曰：『非但曹溪，西天亦無。』
J36nB369_p0979a25║師曰：『子莫會到西天不？』頭曰：『若到則有也。』師曰：『未在，
J36nB369_p0979a26║更道。』頭曰：『和尚也須道一半，莫全靠某甲？』師曰：『不辭
J36nB369_p0979a27║向汝道，恐以後無人承當。』」
J36nB369_p0979a28║拈曰：「二大老憲章三代、禮制百王，及乎師資相見，
J36nB369_p0979a29║語路交馳，要曹溪一點人事也將不出。且看雲門
J36nB369_p0979a30║與祖先莊箇體面。」遂以拂子擲下，曰：「侍者收取。」
J36nB369_p0979b01║舉：「石頭遷禪師示眾曰：『言語動用沒交涉。』時藥山在
J36nB369_p0979b02║會，乃出曰：『直得非言語動用亦沒交涉。』師曰：『者裏針
J36nB369_p0979b03║劄不入。』山曰：『者裏如石上栽花。』」
J36nB369_p0979b04║拈曰：「玉女拋夜裏金梭，仙子弄雲中銕笛，絲來線
J36nB369_p0979b05║去，調古韻高，千載以來，真風肅秩。」顧眾曰：「還端的
J36nB369_p0979b06║也未？皓月知心少，春酺拙宦多。」
J36nB369_p0979b07║舉：「藥山久不陞座。」
J36nB369_p0979b08║拈曰：「藥山操其要、治其本，欲有以振刷古今，若利
J36nB369_p0979b09║斧析薪，自謂必克也。逮院主疑而紛紜其議，不唯
J36nB369_p0979b10║薪不能破，而斧將缺矣。」
J36nB369_p0979b11║舉：「藥山因僧問：『學人有疑，請師決疑。』山曰：『待晚間為
J36nB369_p0979b12║汝決。』至晚參，山曰：『今日要決疑底僧何在？』僧便出，山
J36nB369_p0979b13║下座把住曰：『大眾！者僧有疑。』便與一推，卻歸方丈。」
J36nB369_p0979b14║拈曰：「無功而賞，無罪而罰，使後人不能無議。然則
J36nB369_p0979b15║者僧不戴藥山之恩者，是為棄民。」
J36nB369_p0979b16║舉：「靈隱文泰禪師上堂：『塵劫來事，只在於今。河沙妙
J36nB369_p0979b17║德，總在心源。試教伊覿面相呈，便不解當風拈出。且
J36nB369_p0979b18║道過在甚麼處？』卓拄杖：『秖為分明極，翻令所得遲。』」
J36nB369_p0979b19║拈曰：「靈隱老祖如是舉揚，秖可謾他無眼漢子。設
J36nB369_p0979b20║遇有伎倆者出曰：『請和尚試拈出看。』管取一場敗
J36nB369_p0979b21║闕。雖然，卷帷對月搔霜鬢，仙子不來空倚樓。」
J36nB369_p0979b22║舉：「寶應遇禪師因僧問：『如何是西來的的大意？』師曰：
J36nB369_p0979b23║『風送泉聲來枕畔，月移花影到窗前。』」
J36nB369_p0979b24║拈曰：「龍樓上酣歌，馬廄中頒詔，蓋是寶應慣常底
J36nB369_p0979b25║政令。但可惜者僧挂在聲色網裏，積劫無翻身日
J36nB369_p0979b26║子。」
J36nB369_p0979b27║舉：「天皇道悟禪師問石頭曰：『離卻定慧，以何法示人？』
J36nB369_p0979b28║頭曰：『我者裏無奴婢，離箇甚麼？』悟曰：『如何明得？』頭曰：
J36nB369_p0979b29║『汝還撮得虛空麼？』悟曰：『與麼則不從今日去也。』頭曰：
J36nB369_p0979b30║『未審汝早晚從那邊來？』悟曰：『某甲不是那邊人。』頭曰：
J36nB369_p0979c01║『早知汝來處。』悟曰：『和尚何以贓誣於人？』頭曰：『汝身現
J36nB369_p0979c02║在。』悟曰：『雖然，如何示於後人？』頭曰：『汝道阿誰是後人？』
J36nB369_p0979c03║悟從此有省。」
J36nB369_p0979c04║拈曰：「不有飛筆之能，焉起斯文之墜？石頭、天皇驀
J36nB369_p0979c05║地相逢，和樂品題，千載一遇，豈非筆端神妙而斯
J36nB369_p0979c06║文有在耶？子細看來，天皇有箇落節處，為成一席
J36nB369_p0979c07║歡，竊受終身累。」
J36nB369_p0979c08║舉：「國師三喚，侍者三應。國師曰：『將謂吾辜負汝，誰知
J36nB369_p0979c09║汝辜負吾。』」
J36nB369_p0979c10║拈曰：「上視下以愛，下事上以敬。有喚有應，無黨無
J36nB369_p0979c11║偏。且那裏是辜負處？為愛白蘋風，摵碎碧波月。」
J36nB369_p0979c12║舉：「韶山因僧問：『是非不到處，還有句也無？』山曰：『有。』僧
J36nB369_p0979c13║曰：『是甚麼句？』山曰：『一片孤雲不露醜。』」
J36nB369_p0979c14║拈曰：「宮中密旨，孰敢宣傳？閫外政機，自精經緯。蓋
J36nB369_p0979c15║謂韶山得之於心，應之於手，綽然有餘裕也。還知
J36nB369_p0979c16║得麼？百歲翁兒頭似雪，三更深話月明前。」
J36nB369_p0979c17║舉：「洞山垂語曰：『體得佛向上人，方有語話分。』僧問：『如
J36nB369_p0979c18║何是佛向上人？』山曰：『非佛。』法眼曰：『方便呼為佛。』」
J36nB369_p0979c19║拈曰：「荷負重擔，據位為人，語不知貴賤，禮不別尊
J36nB369_p0979c20║卑者，多於稻麻竹葦。要得那畔優游，者邊闊步，寶
J36nB369_p0979c21║鏡臨臺，妍醜立辨，靈鋒在握，殺活自由，其二尊宿
J36nB369_p0979c22║非苟然也，爭柰知恩者少。」
J36nB369_p0979c23║舉：「睦州問僧：『近離甚麼處？』僧便喝。州曰：『老僧被你一
J36nB369_p0979c24║喝。』僧又喝。州曰：『三喝四喝後作麼生？』僧無語。州便打
J36nB369_p0979c25║曰：『者掠虛漢。』」
J36nB369_p0979c26║拈曰：「睦州丰采，猶大將用兵，有折衝萬里之勇，被
J36nB369_p0979c27║箇掌鞭底指虛道實，惜乎不以軍法正之。」
J36nB369_p0979c28║舉：「香嚴淳拙文才禪師，一日讀永嘉《證道歌》，豁然契
J36nB369_p0979c29║悟，遂入還源之室。」
J36nB369_p0979c30║拈曰：「從此摸得鼻孔，未免喚鐘作甕。何謂？拘禮宦
J36nB369_p0980a01║游多寂寞，棄官還家亦不惡。」
J36nB369_p0980a02║舉：「石梯問侍者：『什麼處去？』者曰：『上堂齋去。』梯曰：『我豈
J36nB369_p0980a03║不知汝上堂齋去？』者曰：『除此之外，別道什麼？』梯曰：『我
J36nB369_p0980a04║秖問汝本分事。』者曰：『若問本分事，某甲實是上堂齋
J36nB369_p0980a05║去。』梯曰：『不謬為吾侍者。』」
J36nB369_p0980a06║拈曰：「石梯散懷疏惡，侍者頑性悍堅，當時翻轉面
J36nB369_p0980a07║皮，不致陷身清議。雖然，若是本分事，更參三十年。」
J36nB369_p0980a08║舉：「雲嵒晟禪師謂眾曰：『有箇人家兒子，問著無有道
J36nB369_p0980a09║不得底。』洞山乃問：『他屋裏有多少典籍？』師曰：『一字也
J36nB369_p0980a10║無。』山曰：『爭得與麼多知？』師曰：『日夜不曾眠。』山曰：『問一
J36nB369_p0980a11║段事還得麼？』師曰：『道得卻不道。』」
J36nB369_p0980a12║拈曰：「心相體信，入出無難，雲嵒固是大人作略。若
J36nB369_p0980a13║要高名導世，清白傳家，須是洞山始得。」
J36nB369_p0980a14║舉：「龍潭崇信禪師家為餅舖，日以十餅饋天皇，皇每
J36nB369_p0980a15║受畢，留一餅返之，曰：『吾惠汝以蔭子孫。』師一日自念
J36nB369_p0980a16║曰：『餅是我持來，何以返惠於我？別有旨乎？』於是請問，
J36nB369_p0980a17║皇曰：『是汝持來，復汝何咎？』師聞之，稍悟厥旨，因投出
J36nB369_p0980a18║家。」
J36nB369_p0980a19║拈曰：「人奢示之以儉，人儉示之以禮。天皇節用愛
J36nB369_p0980a20║人之心非不博大也，然為一箇餅子累及龍潭，破
J36nB369_p0980a21║家蕩產，亦有不仁者焉。」
J36nB369_p0980a22║舉：「松庭子嚴禪師參息菴有省，呈所得於才和尚。才
J36nB369_p0980a23║曰：『蠱毒之家水莫嘗。』師曰：『也須吞得吐得，始是好肚
J36nB369_p0980a24║皮。』才曰：『蒼天中更添冤苦在。』師曰：『某甲禮謝和尚。』才
J36nB369_p0980a25║曰：『未在。』復以種種差別反覆徵詰，大豁疑礙。」
J36nB369_p0980a26║拈曰：「萬菴老人雖是吞得入、吐得出，其柰毒氣深
J36nB369_p0980a27║入骨髓了也。後邊又沾一滴，便見毒發悶亂，宛轉
J36nB369_p0980a28║於地，致累後人不少。」
J36nB369_p0980a29║舉：「僧問曹山：『子歸就父，為甚父全不顧？』山曰：『理合如
J36nB369_p0980a30║斯。』僧曰：『父子之恩何在？』山曰：『始成父子之恩。』僧曰：『如
J36nB369_p0980b01║何是父子之恩？』山曰：『刀斧斫不開。』」
J36nB369_p0980b02║拈曰：「黃閣浮煙，鞭聲至止；丹宸浸月，天語難聞。金
J36nB369_p0980b03║鎖掣開，始得君臣同契；靈樞密運，方能父子一心。
J36nB369_p0980b04║到者裏，靈利衲僧作何去就？功大多憂應退讓，身
J36nB369_p0980b05║輕有道可歸耕。」
J36nB369_p0980b06║舉：「龍潭因德山問：『久向龍潭，到來潭又不見，龍又不
J36nB369_p0980b07║現。』潭曰：『子親到龍潭。』德山遂作禮而退。」
J36nB369_p0980b08║拈曰：「周金剛有一拳拳倒黃鶴樓底氣概，何故？一
J36nB369_p0980b09║箇笤帚柄向在面前一颺，便乃屈膝歸降，疑殺天
J36nB369_p0980b10║下人。」
J36nB369_p0980b11║舉：「韓愈文公白大顛曰：『弟子軍州事煩，省要處乞師
J36nB369_p0980b12║一句。』顛良久，文公罔措。時三平為侍者，乃敲禪床三
J36nB369_p0980b13║下。顛曰：『作麼？』平曰：『先以定動，後以智拔。』公乃禮謝。三
J36nB369_p0980b14║平曰：『和尚門風高峻，弟子於侍者邊得箇入處。』」
J36nB369_p0980b15║拈曰：「大顛懼危而修政，三平好勇而弄兵，韓公非
J36nB369_p0980b16║理冒榮，是為欺上。且雲門憑何如此判斷？」良久，敲
J36nB369_p0980b17║禪床曰：「並是實據。」
J36nB369_p0980b18║舉：「凝然了改禪師上堂曰：『莫向言中取則，直須句外
J36nB369_p0980b19║明宗。若能如是會，徹古徹今，自由自在。還知麼？』」
J36nB369_p0980b20║拈曰：「善操舟者，驚濤萬狀，駭浪千奇，蕩漾悠然，不
J36nB369_p0980b21║觸兩岸，匪住中流，謂得自在無比三昧，唯凝然老
J36nB369_p0980b22║漢以之。」
J36nB369_p0980b23║舉：「桐峰菴主，僧問：『和尚者裏忽遇大蟲來時如何？』主
J36nB369_p0980b24║便作大蟲吼，僧作怖勢，主大笑。僧曰：『者老賊。』主曰：『爭
J36nB369_p0980b25║柰老僧何？』」
J36nB369_p0980b26║拈曰：「通身武藝，一點不形，桐峰是作家；滿腹文章，
J36nB369_p0980b27║一毫不露，者僧是好漢。然則子細看來，你也笑、我
J36nB369_p0980b28║也笑，飲酒以醉為娛，彼此不論錢鈔。」
J36nB369_p0980b29║舉：「洞山因請泰首座喫果子次，乃問：『有一物上拄天，
J36nB369_p0980b30║下拄地，黑似漆，常在動用中，動用中收不得，你道過
J36nB369_p0980c01║在甚處？』首座曰：『過在動用中。』山便喝，遂令掇退果桌。」
J36nB369_p0980c02║拈曰：「職任然後祿之，功樹然後賞之，昭信也。今洞
J36nB369_p0980c03║山恁麼道，還是許而不與耶？泰首座恁麼休，還是
J36nB369_p0980c04║口欲言而詞喪耶？若有檢點得出，喫果子去。」
J36nB369_p0980c05║舉：「洞山因僧問：『寒暑到來，如何迴避？』山曰：『何不向無
J36nB369_p0980c06║寒暑處去？』僧曰：『如何是無寒暑處？』山曰：『寒時寒殺闍
J36nB369_p0980c07║黎，熱時熱殺闍黎。』」
J36nB369_p0980c08║拈曰：「寒暑難分，正偏混合。月妍晝午，日彩夜央。且
J36nB369_p0980c09║向甚麼處與洞山相見？霜重板橋人獨步，風高野
J36nB369_p0980c10║渡釣船橫。」
J36nB369_p0980c11║舉：「夾山因僧問：『撥塵見佛時如何？』山曰：『直須揮劍。若
J36nB369_p0980c12║不揮劍，漁父棲巢。』僧後問石霜曰：『撥塵見佛時如何？』
J36nB369_p0980c13║霜曰：『渠無國土，何處逢渠？』僧回舉似夾山，山曰：『門庭
J36nB369_p0980c14║施設，不如老僧。入理深談，猶較石霜百步。』」
J36nB369_p0980c15║拈曰：「夫為此事者，須從空劫以前趯倒繫馬樁兒，
J36nB369_p0980c16║卻來今時門頭好輥活潑毬子。若有一絲連纖不
J36nB369_p0980c17║盡，豈唯自欺誑，亦欺誑他人。果然夾山有撥亂之
J36nB369_p0980c18║謀，石霜有戡定之策。設問雲門時如何？梧桐樹大
J36nB369_p0980c19║碧森森，雖有鳳凰不肯顧。」
J36nB369_p0980c20║舉：「俱空契斌禪師因僧問：『如何是空劫已前底事？』師
J36nB369_p0980c21║曰：『烏龜向火。』」
J36nB369_p0980c22║拈曰：「此僧恁麼問，稽古之榮也。斌祖恁麼答，敦時
J36nB369_p0980c23║之盛也。雖然主賓和暢，兼帶協通，要知空劫已前
J36nB369_p0980c24║底事，猶隔津在。」
J36nB369_p0980c25║舉：「雲居膺禪師因僧問：『如何是諸佛師？』師喝曰：『者田
J36nB369_p0980c26║庫奴。』僧禮拜，師曰：『你作麼生會？』僧喝曰：『者老和尚。』師
J36nB369_p0980c27║曰：『元來不會。』僧作舞而出，師曰：『沿臺槃乞兒。』」
J36nB369_p0980c28║拈曰：「將長續短，移尊就卑，賓中作主，物外轉機，世
J36nB369_p0980c29║皆稱美，事可概見。何以喚為沿臺槃乞兒？含啼送
J36nB369_p0980c30║游子，相逢在帝鄉。」
J36nB369_p0981a01║舉：「雲門偃禪師因僧問：『秋初夏末，前程忽有問，作麼
J36nB369_p0981a02║生祇對？』師曰：『大眾退後。』僧曰：『未審過在甚處？』師曰：『還
J36nB369_p0981a03║我九十日飯錢來。』」
J36nB369_p0981a04║拈曰：「疋馬能馳遠道，者僧固然爽氣；單鎗欲蕩窮
J36nB369_p0981a05║陬，雲門卻有雄心。顯聖恁麼檢點，未免使人毛豎。
J36nB369_p0981a06║何故？日破月忌，出行不利。」
J36nB369_p0981a07║舉：「洞山初禪師參雲門，門問：『近離甚處？』師曰：『查渡。』門
J36nB369_p0981a08║曰：『夏在甚麼處？』師曰：『湖南報慈。』門曰：『甚時離彼中？』師
J36nB369_p0981a09║曰：『八月二十五。』門曰：『放汝三頓棒。』師明日卻上問訊：
J36nB369_p0981a10║『昨日蒙和尚放三頓棒，不知過在甚處？』門曰：『飯袋子，
J36nB369_p0981a11║江西湖南便與麼去。』師於言下有省。」
J36nB369_p0981a12║拈曰：「雲門大師衡古今、籠俊傑，直是師王奮迅。及
J36nB369_p0981a13║受洞山一逼，便乃斂爪藏牙，殊不顧石頭家風，頓
J36nB369_p0981a14║然蕭瑟。惜哉！」
J36nB369_p0981a15║舉：「定國無方從禪師，初參龍潭超化有省，後見少室
J36nB369_p0981a16║俱空，重加煆煉。一日閱天衣以行者五人俱召實上
J36nB369_p0981a17║座因緣，當下大悟，密契五位奧旨。」
J36nB369_p0981a18║拈曰：「定國老人過龍潭，喫上一趺，後被俱空者漢
J36nB369_p0981a19║捺入爛泥裏，至今爬不起。試看雲門扶他起來。」以
J36nB369_p0981a20║拂子擊一下，曰：「相逢一語傾肝膽，何必知音羨子
J36nB369_p0981a21║期？」
J36nB369_p0981a22║舉：「德山托缽因緣。」
J36nB369_p0981a23║拈曰：「家裕而氣驕，養尊而志伐，嵒頭不能逃其譏
J36nB369_p0981a24║也。苟非德山納忠之量、知人之明，則大事去矣。那
J36nB369_p0981a25║裏是昨日與今日不同處？試道看。」
J36nB369_p0981a26║舉：「南泉一日兩堂爭貓，泉提起貓曰：『道得即不斬。』眾
J36nB369_p0981a27║無對，泉即斬卻貓兒。晚舉問趙州，州戴艸鞋而出，泉
J36nB369_p0981a28║曰：『子若在，救得貓兒。』」
J36nB369_p0981a29║拈曰：「平日談兵有萬人之勇，臨時上陣無一箭之
J36nB369_p0981a30║能，兩堂僧空言不足恃可知矣。南泉固有制天下
J36nB369_p0981b01║之全才，而事不為亂，然一塵不動，共挽三代之淳
J36nB369_p0981b02║風，吾以謂趙州之力大也。」
J36nB369_p0981b03║舉：「阿難問迦葉：『世尊傳金襴外，別傳何物？』葉召阿難，
J36nB369_p0981b04║難應諾。葉曰：『倒卻門前剎竿著。』」
J36nB369_p0981b05║拈曰：「決河放水，不顧有衝突可畏之患，一呼一應，
J36nB369_p0981b06║倒卻剎竿，果見波浪滔天，不惟墊溺後人，連自己
J36nB369_p0981b07║亦無出身之路。還有捄得者麼？」乃擲下拄杖，曰：「大
J36nB369_p0981b08║眾扶起拄杖。」
J36nB369_p0981b09║舉：「月舟文載禪師因僧問：『從上法印匪假人傳，秖如
J36nB369_p0981b10║神光禮達磨三拜，且道為箇什麼？』師曰：『老僧也理會
J36nB369_p0981b11║不出。』僧曰：『和尚是他家裏人，何故理會不出？』師曰：『我
J36nB369_p0981b12║若理會得出，與你傳去也。』」
J36nB369_p0981b13║拈曰：「月祖舌覆大千界，說遠不能說近；者僧眉蓋
J36nB369_p0981b14║五須彌，見近不能見遠。由是展轉使人猜疑道：從
J36nB369_p0981b15║來交態尊前美，自古情深別後多。」
J36nB369_p0981b16║舉：「高沙彌住菴，雨中來看藥山，山曰：『你來了。』高曰：『是。』
J36nB369_p0981b17║山曰：『可煞濕。』高曰：『不打者鼓笛。』雲嵒曰：『皮也無，打甚
J36nB369_p0981b18║麼鼓？』道吾曰：『鼓也無，打甚麼皮？』山曰：『今日大好曲調。』」
J36nB369_p0981b19║拈曰：「要見家門雍肅，須還至禮全彰。藥山老漢為
J36nB369_p0981b20║子多情，雲嵒、道吾善能通事，確乎大好曲調。若遇
J36nB369_p0981b21║知音，未免一場笑具。」
J36nB369_p0981b22║舉：「深、明二上座偕行到淮河，見人牽網，忽有鯉魚於
J36nB369_p0981b23║網中跳出。深曰：『俊哉明兄！一似箇衲僧。』明曰：『雖然如
J36nB369_p0981b24║此，爭似當初不撞入者網羅好？』深曰：『明兄欠悟在。』明
J36nB369_p0981b25║行三十里方省。」
J36nB369_p0981b26║拈曰：「深公同行，貴求益我者以為友，豈料翻成話
J36nB369_p0981b27║柄？明上座若能奮師子全威，不致風塵落魄，行三
J36nB369_p0981b28║十里方省。也知薄宦心纔冷，始信浮名誤一生。」
J36nB369_p0981b29║舉：「真歇了禪師一日入廚看煮麵次，行人纔舉，忽桶
J36nB369_p0981b30║底脫，麵潑於地。眾皆失聲曰：『可惜許！』師曰：『桶底脫，自
J36nB369_p0981c01║合歡喜，為甚卻煩惱？』典座曰：『和尚即得。』師曰：『灼然，可
J36nB369_p0981c02║惜許一桶麵。』」
J36nB369_p0981c03║拈曰：「狼藉常住物，心有所不忍，其僧卻是賢者。見
J36nB369_p0981c04║桶底脫，不為補起，反欲贓誣於人，了祖狠毒最深。
J36nB369_p0981c05║雲門恁麼判斷，也有人在背後咬齒曰：『可惜許！』」
J36nB369_p0981c06║舉：「龍潭問天皇曰：『某自到來，不蒙和尚指示心要。』皇
J36nB369_p0981c07║曰：『自汝到來，吾未嘗不指示汝心要。』潭曰：『何處是指
J36nB369_p0981c08║示？』皇曰：『汝擎茶來，吾與汝接；汝行食來，吾與汝受；汝
J36nB369_p0981c09║禮拜時，吾與汝合掌。汝更疑何處不示汝心要？』潭忽
J36nB369_p0981c10║然大悟。」
J36nB369_p0981c11║拈曰：「問者既傾幽素，畣者亦披惠風。秖恁麼瞥地，
J36nB369_p0981c12║打失空劫眉毛；不恁麼相應，扭脫今時鼻孔。」顧眾
J36nB369_p0981c13║曰：「還知龍潭與天皇合觜處麼？最好雙龍鏡，撲碎
J36nB369_p0981c14║御欞前。」
J36nB369_p0981c15║舉：「宗鏡大章書禪師受少室請，歎曰：『先師化後三十
J36nB369_p0981c16║餘年，洞上宗風幾乎湮沒。前輩有言：「叢林下衰，弘法
J36nB369_p0981c17║者多。假我偷安，不急撐拄之，其崩隤跬可須也。」余雖
J36nB369_p0981c18║慚薄德，其柰付囑何？』遂住持八載。臨入滅，書偈曰：『宗
J36nB369_p0981c19║鏡宗鏡，心法成行。即日圓覺，鏡破宗正。』」
J36nB369_p0981c20║拈曰：「大章老子生平將石頭一柄鈯斧子東砍西
J36nB369_p0981c21║斫，世上良材靡不受傷。臨末，梢頭一面古鏡不欲
J36nB369_p0981c22║留與後人，撲得粉碎。吁！是可忍也，孰不可忍也？」
J36nB369_p0981c23║舉：「僧問智門：『如何是佛？』門曰：『踏破草鞋赤腳走。』僧曰：
J36nB369_p0981c24║『如何是佛向上事？』門曰：『拄杖頭上挑日月。』雪竇拈曰：
J36nB369_p0981c25║『千兵易得，一將難求。』」
J36nB369_p0981c26║拈曰：「智門恁麼應酬，猶帝珠在寶絲網中，交光相
J36nB369_p0981c27║羅，重重影現。雪竇更加點綴，便見青黃赤白，間錯
J36nB369_p0981c28║紛糅。」
J36nB369_p0981c29║舉：「馬祖一日坐次，見南泉行食過，祖問曰：『桶裏是甚
J36nB369_p0981c30║麼？』泉曰：『合取口。』」
J36nB369_p0982a01║拈曰：「天下治平，故發難端，使民起好戰之心，馬大
J36nB369_p0982a02║師有是政也。雖然，要箇知宮中府中為一體者也
J36nB369_p0982a03║難得。」
J36nB369_p0982a04║舉：「四祖道信大師問三祖曰：『願和尚慈悲，乞與解脫
J36nB369_p0982a05║法門。』祖曰：『誰縛汝？』師曰：『無人縛。』祖曰：『何更求解脫乎？』
J36nB369_p0982a06║師於言下大悟。」
J36nB369_p0982a07║拈曰：「心裏欲高素節，腳頭踏入紅塵，寒堞遙聽吹
J36nB369_p0982a08║畫角，清歌忽見落梅花。向者裏入解脫法門，好與
J36nB369_p0982a09║一頓棒喫。何也？為是他家常茶飯。」
J36nB369_p0982a10║舉：「幻休潤和尚參小山，山舉洞山『我今不是渠』話詰
J36nB369_p0982a11║之曰：『既不是渠，畢竟是何人？』休於言下大徹，以偈呈
J36nB369_p0982a12║曰：『若要識此人，有箇真消息。無相滿虛空，有形沒蹤
J36nB369_p0982a13║跡。曾為佛祖師，常作乾坤則。龜毛拂子清風生，兔角
J36nB369_p0982a14║杖頭明月出。』山曰：『子母勦說，更須自入悟門。』休曰：『尚
J36nB369_p0982a15║不借緣，從何門入？』山曰：『既不借緣，何為至此？』休曰：『因
J36nB369_p0982a16║不借緣，所以至此。』山曰：『就不借緣，於意云何？』休曰：『彩
J36nB369_p0982a17║鳳翻飛身自在，銕牛奔吼意常閒。』山乃稱善，遂與記
J36nB369_p0982a18║莂。」
J36nB369_p0982a19║拈曰：「逢緣不借，識得便休，固是大人造詣，其柰於
J36nB369_p0982a20║渠我交加處挨脫半邊鼻孔，不得稱為全美。且如
J36nB369_p0982a21║何得十成？三月春風鳴古路，萬年公子踏花行。」
J36nB369_p0982a22║舉：「大覺念禪師遊達磨面壁石處，忽焉悟入，曰：『五乳
J36nB369_p0982a23║峰頭好箇消息，大小石頭塊塊著地。』乃入室，陳所得，
J36nB369_p0982a24║潤和尚以從上法印囑累，曰：『無上涅槃心，佛祖相分
J36nB369_p0982a25║付。吾今授受時，雲淨峰頭露。』」
J36nB369_p0982a26║拈曰：「好箇瀟灑無事人，向面壁石上磕破頂門。無
J36nB369_p0982a27║窮憂患，任在一身，此猶小事。帶累腳下兒孫，東也
J36nB369_p0982a28║囌嚧㗭唎，西也㗭唎囌嚧，總無了日。」驀卓拄杖曰：
J36nB369_p0982a29║「還知麼？大覺老人無恙，全憑者道真言。」
J36nB369_p0982a30║舉：「西院勘天平兩錯。」
J36nB369_p0982b01║拈曰：「負高世之才，失進取之志，天平尤有累也。信
J36nB369_p0982b02║於人素深，而舉事無功，西院豈無憾哉！苟知此，莫
J36nB369_p0982b03║將歸老意，重嘆少年行。」
J36nB369_p0982b04║舉：「雲門澄和尚因僧問：『祖師禪，如來禪，是同是別？』門
J36nB369_p0982b05║曰：『古越是杭州。』僧曰：『與麼則同也。』門曰：『長江分彼此。』」
J36nB369_p0982b06║拈曰：「運斤成風者，還他郢匠；動步絕塵者，可蹈大
J36nB369_p0982b07║方。雲門老祖具此手腳，若有辨得底，出來好領一
J36nB369_p0982b08║頓棒，更參三十年。」
J36nB369_p0982b09║舉：「烏臼和尚因玄、紹二上座來參，問曰：『二禪伯發足
J36nB369_p0982b10║什麼處？』玄曰：『江西。』臼拈拄杖便打。玄曰：『久知和尚有
J36nB369_p0982b11║此機要。』臼曰：『你既不會，後面箇僧秖對看。』紹擬近前，
J36nB369_p0982b12║臼亦打。『信知同坑無異土。參堂去！』」
J36nB369_p0982b13║拈曰：「烏臼心力，猶大禹導橫流赴海，使人悉登熙
J36nB369_p0982b14║臺也。其後有竊議者，謂權柄在烏臼掌中，以勢壓
J36nB369_p0982b15║人，屈哉！」
J36nB369_p0982b16║舉：「鄂州茱萸禪師示眾曰：『你等諸人，莫向虛空裏釘
J36nB369_p0982b17║橛。』時有靈虛上座出曰：『虛空是橛。』師便打。靈曰：『莫錯
J36nB369_p0982b18║打某甲。』師便歸方丈。」
J36nB369_p0982b19║拈曰：「一箇任法不任情，一箇任情不任法。若欲從
J36nB369_p0982b20║公處斷，各與三十竹篦。如有推勘得出，大慰天下
J36nB369_p0982b21║之心。」
J36nB369_p0982b22║舉：「愚菴盂和尚上堂：『人人有一坐具地，四至界限分
J36nB369_p0982b23║明，無敢侵者。但書券在山僧者裏，今日不妨兩手分
J36nB369_p0982b24║付。』豎拂子：『恐後無憑，立此為照。』乃擲下。」
J36nB369_p0982b25║拈曰：「強賣別家祖產，不顧功令森嚴，雖或事有所
J36nB369_p0982b26║恃，未免輕犯人心。據理判斷，與者受者各與三十
J36nB369_p0982b27║拄杖。何也？雲門者裏，賞罰分明。」
J36nB369_p0982b28║舉：「長慶稜禪師拈拄杖曰：『識得者箇，一生參學事畢。』
J36nB369_p0982b29║雲門偃曰：『識得者箇，為甚不住？』」
J36nB369_p0982b30║拈曰：「識得者箇便休，有抱火措積薪之憂；識得者
J36nB369_p0982c01║箇不住，有斷事乖枉直之效。揣其根元，總未是十
J36nB369_p0982c02║全之美。」卓拄杖，「識得者箇，不但好登山，亦可打顛
J36nB369_p0982c03║狗。」
J36nB369_p0982c04║舉：「乾峰和尚示眾曰：『舉一不得舉二，放過一著，落在
J36nB369_p0982c05║第二。』雲門出曰：『昨日有人從天台來，卻往徑山去。』乾
J36nB369_p0982c06║峰曰：『明日不得普請。』」
J36nB369_p0982c07║拈曰：「視大地如戶庭，乾峰特展嘉猷；恤庶民如一
J36nB369_p0982c08║家，雲門固非小補。雖是氣分相符，然秖可以理推，
J36nB369_p0982c09║不可以智測。」
J36nB369_p0982c10║舉：「鳥窠吹布毛。侍者便悟去。後大溈秀曰：『可惜者僧
J36nB369_p0982c11║認他口頭聲色以當平生，不知自己光明蓋天蓋地。』」
J36nB369_p0982c12║拈曰：「不任於物，不囿於器，大丈夫能事也。當時會
J36nB369_p0982c13║通，聞得佛法，我者裏亦有少許。遂一喝便行。不惟
J36nB369_p0982c14║鳥窠智終天地，辨解連環，無用於世，千載下亦免
J36nB369_p0982c15║人檢點。雖然，雲門恁麼道，可謂美人已去傷我心。」
J36nB369_p0982c16║舉：「興化擯克賓維那。」
J36nB369_p0982c17║拈曰：「興化凜其威、嚴其令，家欲之齊、子欲之孝，天
J36nB369_p0982c18║下不敢議也。克賓屈於心、全於節，擔負正法眼藏、
J36nB369_p0982c19║丕顯臨濟宗風，天下人莫能過也。然只可與有智
J36nB369_p0982c20║者知，不可與無智者說。」
J36nB369_p0982c21║舉：「玄沙與天龍入山見虎，龍曰：『面前是虎。』沙曰：『是汝
J36nB369_p0982c22║阿虎。』歸院乃問：『適來山中和尚尊意如何？』沙曰：『閻浮
J36nB369_p0982c23║世界有四種重障，若人透得，許出陰界。』」
J36nB369_p0982c24║拈曰：「步步超過佛祖，法法透出聲色。聖見不存，凡
J36nB369_p0982c25║情不繫。無為無事，自由自在。其柰面前，端的是虎。
J36nB369_p0982c26║秖如和泥合水，隨聲逐色底，畢竟喚作甚麼？」拈拄
J36nB369_p0982c27║杖曰：「虎。」
J36nB369_p0982c28║
J36nB369_p0982c29║
J36nB369_p0982c30║蔗菴範禪師語錄卷十八