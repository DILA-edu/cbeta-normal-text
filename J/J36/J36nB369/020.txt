J36nB369_p0989c01║蔗菴範禪師語錄卷二十
J36nB369_p0989c02║侍者道存錄
J36nB369_p0989c03║一花五葉圖像贊
J36nB369_p0989c04║釋迦文佛
J36nB369_p0989c05║蹝步出言無轉變，青宮惡得長留戀？子夜踰城尋不
J36nB369_p0989c06║見。雪山畔，六年冰檗吞將猒，銀河星燦頭才按。挂弊
J36nB369_p0989c07║遄來遊鹿苑，分形塵剎空籌算。拈花倩，迦葉門前荊
J36nB369_p0989c08║棘纏。
J36nB369_p0989c09║始祖迦葉尊者
J36nB369_p0989c10║摩竭國中產英秀，毘婆會裏寒香透，飲光身是金珠
J36nB369_p0989c11║甃。袈裟覆，步武繩繩接靈鷲。鶉衣陶缽形枯瘦，正法
J36nB369_p0989c12║眼藏訛傳謬，多子塔前尤漏逗。雞足岫，謖謖松風戛
J36nB369_p0989c13║清晝。
J36nB369_p0989c14║阿難尊者
J36nB369_p0989c15║玉筍崇班胤剎帝，瑩然妙相佛無異，閱鍊巾瓶心不
J36nB369_p0989c16║媿。奇特事，拾得蚊眉大火聚。剎干倒卻煙波沸，博達
J36nB369_p0989c17║多聞還鈍置，傳持法藏水投器。騰身逝，天邊挨落鶤
J36nB369_p0989c18║鵬翅。
J36nB369_p0989c19║商那和修尊者
J36nB369_p0989c20║潔淨地生靈瑞艸，聖人降跡符斯兆，青林枝挂日輪
J36nB369_p0989c21║杲。火龍討，梵宮建出擎雲表。我但髮白心非晶，箕裘
J36nB369_p0989c22║密印傳家寶，象白山中躲得好。鶯啼曉，折摧憍慢慈
J36nB369_p0989c23║風浩。
J36nB369_p0989c24║優波鞠多尊者
J36nB369_p0989c25║虎穴逃身誇駿骨，桓桓正氣鍾摩突，三屍拋向波旬
J36nB369_p0989c26║窟。神力竭，謳歌同翫玉壺月。化機契洽籌盈室，香眾
J36nB369_p0989c27║挾複遭顛蹶，臨行句子尤直截。山河說，晝夜熾然無
J36nB369_p0989c28║間歇。
J36nB369_p0989c29║提遮迦尊者
J36nB369_p0989c30║蒼鵬翼展青霄外，真量慧聞金日佩，披緇豈為戀皮
J36nB369_p0990a01║袋。法無礙，寒泉玉迸溟瀛派。同學細陳疇昔話，步趨
J36nB369_p0990a02║響接梵天籟，弘猷葉葉崢衡岱。八千輩，支離累劫徒
J36nB369_p0990a03║憎悔。
J36nB369_p0990a04║彌遮迦尊者
J36nB369_p0990a05║巨壑虯藏霞蔚影，千鈞祖道絲懸鼎，雉堞雲蒸金色
J36nB369_p0990a06║炯。商飆冷，藻鑑逸人鬧市等。我心自來往無境，觸器
J36nB369_p0990a07║傾翻猶不肯，寐言賢劫重追省。孤峰頂，大地撮來做
J36nB369_p0990a08║胡餅。
J36nB369_p0990a09║婆須密尊者
J36nB369_p0990a10║里閈聲華感鳳翔，踏紅吟嘯若為狂，誤竊彌遮鉤餌
J36nB369_p0990a11║香。謾珍藏，砒霜活命競傳方。義無論處電飛光，逼得
J36nB369_p0990a12║虛空插翅忙。慈心出，定短曹墻整紀綱，毘耶城裏舊
J36nB369_p0990a13║宮商。
J36nB369_p0990a14║佛陀難提尊者
J36nB369_p0990a15║慧鋒銛捷人無敵，甘露味霑繹疇音，化風聳被提伽
J36nB369_p0990a16║國。毘舍宅，白光徵有大乘客，心親道合言何直？步移
J36nB369_p0990a17║蹋斷金牛脊，秋高葉落萬山赤。最相惜，一偈蘸乾滄
J36nB369_p0990a18║海滴。
J36nB369_p0990a19║伏馱密多尊者
J36nB369_p0990a20║淵默春光過五十，飛鳴便爾雷驚蟄，親愛頓忘休再
J36nB369_p0990a21║憶。道非得，一拳打倒空王壁。中印遙臨垂化跡，青山
J36nB369_p0990a22║綠水皆相識，香蓋子來登峻秩。還鄉笛，梅花吹落江
J36nB369_p0990a23║天碧。
J36nB369_p0990a24║脅尊者
J36nB369_p0990a25║胎周花甲號難生，白象馱珠到艸楹，僊翁曾識器連
J36nB369_p0990a26║城。逸氣崢，驚起春眠柳底鶯。貞操稜稜無睡程，塵埃
J36nB369_p0990a27║榻上走蒼蠅，華氏偶臨頌德星。不留情，掉臂依還舊
J36nB369_p0990a28║處行。
J36nB369_p0990a29║富那夜奢尊者
J36nB369_p0990a30║碧嶂霧深玄豹隱，胸中繡織天孫錦，電走神機誠克
J36nB369_p0990b01║允。風致敏，來住非心曾發哂。地變黃金法標準，馬頭
J36nB369_p0990b02║截角吹毛凜，化絃迭奏清江引。濟群品，花敷覺苑春
J36nB369_p0990b03║無盡。
J36nB369_p0990b04║馬鳴大士
J36nB369_p0990b05║佛既不識履先瘦，木頭鋸解駒方驟，騰踏獨超山澤
J36nB369_p0990b06║狖。願無謬，裸國翩翩盡衣繡。九鼎聲名未寫售，波羅
J36nB369_p0990b07║柰已龍蛇湊，法雨滂沱拔英秀。歸時候，夜半日輪紅
J36nB369_p0990b08║潑岫。
J36nB369_p0990b09║迦毘摩羅尊者
J36nB369_p0990b10║移星換斗誇神術，玉麈輕揮便屈膝，三千眷屬齊逃
J36nB369_p0990b11║出。異論畢，幻海乾枯性海碧。權勢門墻嬾駐蹕，石窟
J36nB369_p0990b12║老人來謝益。奇傑為，探危不恤誰同陟？龍樹森森瞻
J36nB369_p0990b13║旭日。
J36nB369_p0990b14║龍樹尊者
J36nB369_p0990b15║疊嶂潛蹤大樹陰，至尊徽渥契傳心，綠野逍遙空古
J36nB369_p0990b16║今。印度臨，法施先挑我慢針。龍𪻱煥發響琅琳，立論
J36nB369_p0990b17║搜窮外道襟，月輪塵剎炯高岑。惠澤深，震旦清輝滿
J36nB369_p0990b18║目森。
J36nB369_p0990b19║迦那提婆尊者
J36nB369_p0990b20║佛性虛明還自縛，銷空福業虎生角，幻術銕鞭俱打
J36nB369_p0990b21║落，門跨腳針投缽水。欣然諾，巴連異教深民瘼，掣起
J36nB369_p0990b22║長幡盡錯愕，雄辨風高動鈴閣。身光焯，獅行豈帶黃
J36nB369_p0990b23║金索？
J36nB369_p0990b24║羅睺羅多尊者
J36nB369_p0990b25║樹耳園生談般若，未明理驗不虛假，橋梓豐肴八十
J36nB369_p0990b26║夏。塵鞅捨，道成無我何淵雅。梵宮香飯手擎下，凡聖
J36nB369_p0990b27║同飧眾復訝，森羅重煆紅爐冶。甘露灑，難提昭代知
J36nB369_p0990b28║音者。
J36nB369_p0990b29║僧伽難提尊者
J36nB369_p0990b30║定無動相金埋井，我欲師仁冠再整，青闈玉葉增堯
J36nB369_p0990c01║景。囊錐穎，天光燭破無明阱。坦路徐行霜月冷，懸嵒
J36nB369_p0990c02║石堀文彪炳，嗣續祖燈聯骨鯁。群迷拯，娑羅王復呼
J36nB369_p0990c03║歸艇。
J36nB369_p0990c04║伽耶舍多尊者
J36nB369_p0990c05║矞雲盤結青螺際，金毛跳躑野狐隊，機利劍鋒擅百
J36nB369_p0990c06║歲。諸佛慧，寶鏡晶瑩絕瑕翳。殿角鈴揚第一義，銕眼
J36nB369_p0990c07║銅睛都不會，化雨霏霏灑枯柢。起衰弊，心地花香垂
J36nB369_p0990c08║後裔。
J36nB369_p0990c09║鳩摩羅多尊者
J36nB369_p0990c10║貞操玉立道斯存，扣戶無人解躲根，啟扉方得敘寒
J36nB369_p0990c11║溫。酌靈源，月邦經緯又乾坤。高握金鞭萬象奔，天階
J36nB369_p0990c12║奚止導師尊，灼灼紅蓮綻面門。古調翻，老婆嚼飯與
J36nB369_p0990c13║誰吞。
J36nB369_p0990c14║闍夜多尊者
J36nB369_p0990c15║襟懷宇闊秋蟾朗，慧韻風梳空劫響，無生話到窮途
J36nB369_p0990c16║上。豪氣爽，鳳雛不戀梧陰廣。慈月呈輝羅閱壤，嘉聲
J36nB369_p0990c17║海印恒斯仰，金翅煙橫來撞網。回頭想，天岸雲飛一
J36nB369_p0990c18║拍掌。
J36nB369_p0990c19║婆修盤頭尊者
J36nB369_p0990c20║慧日懷藏熙世傑，應真竦避法身佛，光度及門維輔
J36nB369_p0990c21║哲。雙珠熠，芻尼踏落靈峰雪。式衡梵行秋霜烈，月淨
J36nB369_p0990c22║端儀遭七劫，責躬始證甘露滅。聯譜牒，斷絃恰得鸞
J36nB369_p0990c23║膠接。
J36nB369_p0990c24║摩那羅尊者
J36nB369_p0990c25║萼連自在拋麟璽，得度鸞坡迎倒屣，鏗鏗剖析浮圖
J36nB369_p0990c26║理。焚香語，勒那寶印遙空禮。潛龍聰慧咨終始，五百
J36nB369_p0990c27║劫來生玅喜，栴檀槌扣蒲牢齒。蓬蒿矢，射中林間白
J36nB369_p0990c28║鶴羽。
J36nB369_p0990c29║鶴勒那尊者
J36nB369_p0990c30║須彌拆卻舊山瓢，聚落遊行幻惑消，深林鬱密九霜
J36nB369_p0991a01║翹。別峰招，紫宸出沒雨花飄。無畏海中縱法橈，參臨
J36nB369_p0991a02║緋素示同條，師子騰驤格調超。聽鳴皋，鈍翎脫賺半
J36nB369_p0991a03║千嗷。
J36nB369_p0991a04║師子尊者
J36nB369_p0991a05║無上灘頭見鶴師，非心求道搆何奇？五眾情枯便解
J36nB369_p0991a06║頤。毒手施，奪得珠還奠鼎彝。生死涅槃碎一錘，箭鋒
J36nB369_p0991a07║豈肯讓魔廝？臂落王旋悔亦遲。慰吾私，婆舍男兒最
J36nB369_p0991a08║白眉。
J36nB369_p0991a09║婆舍斯多尊者
J36nB369_p0991a10║孕靈丰骨逼人寒，照世明珠展自拳，雅逢嘉勝每優
J36nB369_p0991a11║賢，竹筋鞭攪空默論，暗流涎。汪洋化冶啟南天，嫉熾
J36nB369_p0991a12║靡傷毒藥鮮，金襴火試愈新妍，號子傳密多肩重，強
J36nB369_p0991a13║爭先。
J36nB369_p0991a14║不如密多尊者
J36nB369_p0991a15║龍墀肇胤玉珊珊，慧眼天空降聖鑾，殆扶祖道受拘
J36nB369_p0991a16║攣。夢初殘，羯磨震動古仙壇。堅固宮墻瑞氣𩆓，山還
J36nB369_p0991a17║梵志頂頭安，嗣繼童尋瓔珞冠。往事看弘法，於今較
J36nB369_p0991a18║更難。
J36nB369_p0991a19║般若多羅尊者
J36nB369_p0991a20║遠劫萍分閭里煢，丐求招得不輕名，世隘惟多嘯傲
J36nB369_p0991a21║聲。相倒傾，光芒神物起豐城。殷勤香至寶珠呈，智者
J36nB369_p0991a22║隨拈鑒碩英，菩提果樹兩邊榮。吾道崢，一對黃鸝各
J36nB369_p0991a23║自鳴。
J36nB369_p0991a24║菩提達磨大師（東土初祖）
J36nB369_p0991a25║斬盡南天爛葛藤，指麾東震汎重溟，譽浹金章達帝
J36nB369_p0991a26║庭。聖諦徵，廓然不識便零星。一葦長江屆雒城，賸栽
J36nB369_p0991a27║嫩桂奕仙枰，雪鼎寧馨志可銘。避煙腥，隻鞋脫落話
J36nB369_p0991a28║郵亭。
J36nB369_p0991a29║慧可大師
J36nB369_p0991a30║大道薪傳係靈瑞，五峰秀拔頭中刺，家產蕩空有腹
J36nB369_p0991b01║笥。銀花墜，少林葩發香初媚。弼化方思購良驥，俟酬
J36nB369_p0991b02║宿累我何避，淫肆韜光年晚事。無心治，始悔從前落
J36nB369_p0991b03║一臂。
J36nB369_p0991b04║僧燦大師
J36nB369_p0991b05║不言名姓混人間，風恙纏綿鬢已斑，埽空罪性懺無
J36nB369_p0991b06║端。法僧嫺，挺身任重背擎山。祖運駢繁百六艱，低回
J36nB369_p0991b07║十載皖公跧，學翥驅烏度珮環。羅浮還，浩歌一曲綠
J36nB369_p0991b08║蘿灣。
J36nB369_p0991b09║道信大師
J36nB369_p0991b10║稚風卓卓擅心宗，縛汝無人駛電蹤，纖毫不盡尚磨
J36nB369_p0991b11║礱。道斯忡，枕榻高懸六十冬。拔斷黃梅路口松，詔書
J36nB369_p0991b12║三卻白雲叢，驚飛花鳥破頭峰。興未窮，臥後翻身又
J36nB369_p0991b13║打恭。
J36nB369_p0991b14║弘忍大師
J36nB369_p0991b15║戛漢松栽梅嶺麓，空群驥產周家腹，皓首能為蒼鬢
J36nB369_p0991b16║錄。濁港浴肌體，鮮明道所屬。再到破山梅子熟，仁兒
J36nB369_p0991b17║又種曹溪玉，麟角咸推神秀獨。碓坊續畫得，東山圖
J36nB369_p0991b18║一幅。
J36nB369_p0991b19║慧能大師
J36nB369_p0991b20║瑩姿爽拔采樵人，聽讀金剛便棄親，黃梅負石但書
J36nB369_p0991b21║紳。一偈陳，糠中篩熟米如銀。半夜撩衣竟脫身，風幡
J36nB369_p0991b22║猶去惹煙塵，落䰂重描法性真。毒鼓新，晦冥赤縣盡
J36nB369_p0991b23║陽春。
J36nB369_p0991b24║青原靜居行思禪師
J36nB369_p0991b25║曹溪偉步推先覺，聖諦無為階不落。誕生焉，坐空王
J36nB369_p0991b26║閣東風惡。金鳳肯耽梧翠泊，壁底籬根有麟角。須憑
J36nB369_p0991b27║鈯斧開南嶽，越格兒孫任騰踏。鎮浮薄，廬陵米價遼
J36nB369_p0991b28║天索。
J36nB369_p0991b29║南嶽懷讓禪師
J36nB369_p0991b30║甚麼物，恁麼來。八年氣悶，一旦豁開。謂不染汙，釀成
J36nB369_p0991c01║禍胎。曹溪翻地軸，南嶽震天雷。山騰海沸無時已，若
J36nB369_p0991c02║箇男兒不受災。
J36nB369_p0991c03║南嶽石頭希遷禪師
J36nB369_p0991c04║弱齡然諾氣吞牛，消息領南藏裏收，衡山盤石著鴻
J36nB369_p0991c05║猷。肇論休，聖人無己道方優。夢躍乘龜性海浮，儼魚
J36nB369_p0991c06║匍匐上金鉤，悟得心宗是木頭。㼾磚投，稽天洪浪衍
J36nB369_p0991c07║龍湫。
J36nB369_p0991c08║馬祖道一禪師
J36nB369_p0991c09║日面月面，是佛非佛，讖應金雞，燈照暗室。輪蹄踏殺
J36nB369_p0991c10║人，英雄俱負屈。噫！藏頭白，海頭黑，千古萬古深相憶。
J36nB369_p0991c11║澧州藥山弘道惟儼禪師。
J36nB369_p0991c12║畫餅三乘不療饑，揚眉撞破銕牛機，脫盡皮膚山可
J36nB369_p0991c13║依。繞嵒扉，石上花栽春自肥。榮枯何礙白雲飛？至寶
J36nB369_p0991c14║埋藏諂曲闈，休糧方子送僧歸。藥嶠巍，一聲清嘯動
J36nB369_p0991c15║京畿。
J36nB369_p0991c16║百丈懷海禪師
J36nB369_p0991c17║扭痛鼻頭，喝聾耳竅。適來堪哭，如今好笑。踢翻野狐
J36nB369_p0991c18║窟，日麗於宵；活陷赤鬚鬍，怨聲載道。制禮樂兮，追三
J36nB369_p0991c19║代之雍容；坐雄峰兮，竦萬山之巍峭。
J36nB369_p0991c20║天皇道悟禪師
J36nB369_p0991c21║棱棱古貌，肅肅神丰。謂己腳跟不穩，中人毒氣尤凶。
J36nB369_p0991c22║觸著石頭，和心嘔出。據坐天皇，盡力折衝。除暗之寶
J36nB369_p0991c23║炬，破夜之霜鐘。從上相承無底事，潮騰汐沸起蟠龍。
J36nB369_p0991c24║潭州雲巖曇晟禪師
J36nB369_p0991c25║雄峰喫盡淡鹹味，藥岫高翔猶俗氣，鳳團自煮從人
J36nB369_p0991c26║嗜。屋裏事，日夜不勞閒算計。大悲手眼通身是，古佛
J36nB369_p0991c27║添香居何處？金毛翻躑爪牙利。一月霽，長空影落千
J36nB369_p0991c28║江曙。
J36nB369_p0991c29║溈山大圓靈祐禪師
J36nB369_p0991c30║寒灰裏撥火，死柴頭發亮。傲然趯到淨瓶，贏得好山
J36nB369_p0992a01║放浪。撼門而大用斯彰，原夢而禿鶖尤當。喫飯奉羹，
J36nB369_p0992a02║父謙子讓。轉暗機兮嬌鳥啼花，唱圓相兮佳人猒釀。
J36nB369_p0992a03║黃檗希運禪師
J36nB369_p0992a04║胸吞雲夢，舌控神鋒。噬彼百丈，惟此大蟲。名呼裴相，
J36nB369_p0992a05║其視猶龍。八十餘人，皆已推讓。噇酒糟漢，何處尋蹤。
J36nB369_p0992a06║咄！你是誰儂？
J36nB369_p0992a07║龍潭崇信禪師
J36nB369_p0992a08║一餅攜歸，千殃隨至。割鬚棄袍，拋戈偃幟。已到力盡
J36nB369_p0992a09║計窮，方解保任此事。格外句有口莫宣，髻中珠無功
J36nB369_p0992a10║賞賜。顛倒英雄，滅裂儀制。如斯劣別，爭怪得紛然欲
J36nB369_p0992a11║強你。辭卻石頭墳，插入馬駒隊。
J36nB369_p0992a12║瑞州洞山悟本良价禪師
J36nB369_p0992a13║鳥鳴枝上聲聽眼，糞壤走盤珠自轉，師真睹水逢渠
J36nB369_p0992a14║展。玅協闡，萬端穿鑿冰消煖。寶鑒高懸偏正顯，稠林
J36nB369_p0992a15║橫捏金刀剪，粟榦禾莖弄清婉。相續勉，乳盛師子琉
J36nB369_p0992a16║璃碗。
J36nB369_p0992a17║臨濟義玄禪師
J36nB369_p0992a18║痛受烏藤，事嗟掣肘。造謂大愚，過疑有否。築三拳欲
J36nB369_p0992a19║明負屈之心，還一掌出盡風顛之醜。更言佛法無多，
J36nB369_p0992a20║不顧面皮尺厚。濟河水激浪滔天，陷溺平人無路走。
J36nB369_p0992a21║仰山慧寂禪師
J36nB369_p0992a22║瞠眉無佛，蓋膽有毛。傳家板籍，點火便燒。木枕推時，
J36nB369_p0992a23║劍刃用事。金錘擊處，師子折腰。小釋迦莫可定款，大
J36nB369_p0992a24║溈路灼見諠囂。
J36nB369_p0992a25║德山宣鑒禪師
J36nB369_p0992a26║氣同項羽拔山之力，威等商鞅立法之嚴。買餅點心，
J36nB369_p0992a27║黏住脣吻。紙燭吹滅，磕碎額尖。多嗔少喜，有醬無鹽。
J36nB369_p0992a28║佛祖漫遭詬罵，人天烏得窺瞻。惡習相傳難洗濯，世
J36nB369_p0992a29║間無有不憎嫌。
J36nB369_p0992a30║雲居弘覺道膺禪師
J36nB369_p0992b01║運徙南溟英獨邁，風培九萬程摩背。親見作家有語
J36nB369_p0992b02║在，把茆蓋思大果然。佛不愛天神，無路擎香餲。蜀錦
J36nB369_p0992b03║鋪花雲靉靆，新豐領袖表尊貴。滲漏誡五葉，儀刑瞻
J36nB369_p0992b04║泰岱。
J36nB369_p0992b05║興化存獎禪師
J36nB369_p0992b06║遭大覺一錐，納盡敗缺；見滹沱片語，結就相知。嚴克
J36nB369_p0992b07║賓之刑，冤聲動地；別君王之寶，價踴驚時。自知行說
J36nB369_p0992b08║兩難得，木柺丟開步玉墀。
J36nB369_p0992b09║雪峰義存禪師
J36nB369_p0992b10║師德山為冶為型，友巖頭以直以諒。舌底馳旱地疾
J36nB369_p0992b11║雷，胸中捲際天洪浪。輥木毬子兒戲出奇，弄鱉鼻蛇
J36nB369_p0992b12║毒流異樣。敗壞廬陵家風，總是者廝無狀。
J36nB369_p0992b13║鳳棲山同安道丕禪師
J36nB369_p0992b14║雲居踏落艸鞋翼，古路坦夷行不得，兒孫後代多荊
J36nB369_p0992b15║棘。鳳山崱，亂絲石女拋梭織。花檻璇璣春熠熠，孤峰
J36nB369_p0992b16║那挂煙蘿幅？短販徒誇書劍客。動江國，無絃琴上宮
J36nB369_p0992b17║商別。
J36nB369_p0992b18║南院慧顒禪師
J36nB369_p0992b19║頭不梳，面不洗。吐赤誠，流清泚。投崖饑虎，孰辨其蹤。
J36nB369_p0992b20║無觜老鴉，莫測其底。為富不仁矣，為仁不富矣。十字
J36nB369_p0992b21║街頭吹尺八，悄悄佳人心萬里。
J36nB369_p0992b22║雲門文偃禪師
J36nB369_p0992b23║拓開睦州門，拶折自家足，忍痛無處雪冤，枉把眉頭
J36nB369_p0992b24║攢蔟。一語脫象骨，項上銕枷；千古瞻韶陽，路邊清旭。
J36nB369_p0992b25║胡餅價高，神機掌握，款將屎橛當珍羞，契合主賓三
J36nB369_p0992b26║尺竹。
J36nB369_p0992b27║同安志禪師
J36nB369_p0992b28║胸藏繡谷春恒絢，肘挂靈符氣雄悍，聲騰物外雕蟲
J36nB369_p0992b29║憚。者驢漢，多子塔前曾法戰。夜明簾捲空王殿，環珮
J36nB369_p0992b30║謳歌恣舞抃，逢渠豈在今時岸。恢祖案，風輥金毬翻
J36nB369_p0992c01║水面。
J36nB369_p0992c02║風穴延沼禪師
J36nB369_p0992c03║跳出鏡清彌天之網，誤入寶應烈焰之爐。就鍛六年，
J36nB369_p0992c04║忘寒忘暑；單丁八載，自卷自舒。施訝人機，銕馬驟青
J36nB369_p0992c05║霄之路；唱無韻曲，木雞啼深夜之衢。大風憂止頻垂
J36nB369_p0992c06║淚，傾盡家私標懿孤。
J36nB369_p0992c07║鼎州梁山緣觀禪師
J36nB369_p0992c08║腳尖踢破同安頂，鼻孔掀開棲鳳嶺，懸機鶴嬾翹松
J36nB369_p0992c09║冷。家賊剄，玉鞭擊碎無生阱。正法眼藏南華景，胡僧
J36nB369_p0992c10║徒泛流沙艇，曲高須和難逢郢。相重肯，灰裏邈真紅
J36nB369_p0992c11║焰炯。
J36nB369_p0992c12║首山省念禪師
J36nB369_p0992c13║佩經而誦，逸鳥銜花；拂袖而出，野鬼飛沙。密練韜光，
J36nB369_p0992c14║閒心懶撥爐中火；擒下艸賊，好手肯從世上誇？日輪
J36nB369_p0992c15║難並照，重來小釋迦。調高濟北，獨賢克家。
J36nB369_p0992c16║郢州大陽警玄禪師
J36nB369_p0992c17║奮跡誤鐫碑上語，叢林謨烈紛無已，秦鏡胸嵌照邪
J36nB369_p0992c18║詭。宗可倚，谷應猿啼暮煙紫。鷺鷥驚起蘆花裏，寶印
J36nB369_p0992c19║當風錦縫啟，託遠囿麟傳法乳。一皮履，兒孫踏出盈
J36nB369_p0992c20║寰宇。
J36nB369_p0992c21║汾陽善昭禪師
J36nB369_p0992c22║計窮卷席，放捨身命，鼎絲任重，豈久安眠？嚴整三玄
J36nB369_p0992c23║甲冑，縱揮十智戈鋋。大器堪成，俛受胡僧激勸；閒神
J36nB369_p0992c24║遠送，秖燒幾陌紙錢。呵呵呵！停鉏傾麥飯，知音少，負
J36nB369_p0992c25║恩多。
J36nB369_p0992c26║清涼法眼文益禪師
J36nB369_p0992c27║銷落礙膺片石，原知一切現成。敞甘露之門庭，清涼
J36nB369_p0992c28║溥挹；大唯心之爐韝，猛焰高騰。道宣御殿，化被金陵。
J36nB369_p0992c29║泥鰍並上瑤臺舞，法眼恒懸杲日明。
J36nB369_p0992c30║舒州投子義青禪師
J36nB369_p0993a01║路遠三祗不足戀，凱歌唱罷忠腸斷，夢協青鷹炳圓
J36nB369_p0993a02║鑒。雲頭按，玄機吐盡吞酸餡。嗜臥圓通疏侶伴，須彌
J36nB369_p0993a03║卓立虛空顫，缾盂莫挂孤村店。威音箭，射透重圍風
J36nB369_p0993a04║八面。
J36nB369_p0993a05║石霜慈明禪師
J36nB369_p0993a06║潑水匪驚心，詬詈不挂目。荷負等海鰲，俊逸同野鹿。
J36nB369_p0993a07║略伸白拈手腳，踏開楊李之門；忽露師子爪牙，推倒
J36nB369_p0993a08║神鼎之屋。橫吹笛兮鳥散雲飛，閒按劍兮神號鬼哭。
J36nB369_p0993a09║因謂之世間無比倔強尊宿。
J36nB369_p0993a10║東京天寧芙蓉道楷禪師
J36nB369_p0993a11║伊陽道隱辭仙牘，海會橫衝曾囓鏃，提鞋挈杖誇英
J36nB369_p0993a12║獨。胡家曲，木雞夜半啼雲麓。繩床剝爛門風矗，謝紫
J36nB369_p0993a13║致招天子歜，翻頭作尾何拘束。臨行囑，冰河焰起乾
J36nB369_p0993a14║坤肅。
J36nB369_p0993a15║楊岐方會禪師
J36nB369_p0993a16║弼石霜棗心愈赤，樞法苑葵悃尤丹。語下知得此事，
J36nB369_p0993a17║胸中爆散疑團。路長騎馬，政大崇寬。惟愛噇眠禪不
J36nB369_p0993a18║會，兒孫滿地鬧無端。
J36nB369_p0993a19║襄州鹿門自覺禪師
J36nB369_p0993a20║口梭錦織天孫絢，眉劍當鋒鮮血濺，木雞夜半啼天
J36nB369_p0993a21║岸。深遐睠，靴頭踢綻蜘蛛線。濟時銕缽盛貓飯，門戶
J36nB369_p0993a22║豁開圖短販，淨因鹿苑何妨礙？狂瀾扞，紅爐雪舞金
J36nB369_p0993a23║燈燦。
J36nB369_p0993a24║白雲守端禪師
J36nB369_p0993a25║無價明珠一笑休，莖茆何復現瓊樓，此心耿耿惜金
J36nB369_p0993a26║甌。媲先哲，勵下秋，白雲高調響滄洲。
J36nB369_p0993a27║青州希辨禪師
J36nB369_p0993a28║釣頭脫餌便收綸，恪素風高韻絕鄰，滔天見浪砥燕
J36nB369_p0993a29║秦。誑謔人，鋀石佯為無價珍。蕩除魔孽轉精神，品類
J36nB369_p0993a30║俱輸肺腑春，到頭采汲自相循。攬回輪，夜明簾挂月
J36nB369_p0993b01║鉤銀。
J36nB369_p0993b02║海會法演禪師
J36nB369_p0993b03║驥群空北，鵬翼圖南，扣浮山礙膺未散，見白雲槽廠
J36nB369_p0993b04║始甘。亞兩隻眼，遇物似瞎；開一張口，無事可談。獨木
J36nB369_p0993b05║橋橫春水闊，銕旗銕鼓惹人嫌。
J36nB369_p0993b06║磁州大名寶禪師
J36nB369_p0993b07║額頭汗出鴻秋斷，竹閣夢回鶯曉喚，從前醜拙通身
J36nB369_p0993b08║現。逞神變，磁州餅打青州麵。輪王寶藏輕售衒，穴鼻
J36nB369_p0993b09║針忙穿玉線，超超步武聯嵩巘。春風爛，靈枝秀出擎
J36nB369_p0993b10║天榦。
J36nB369_p0993b11║昭覺圓悟克勤禪師
J36nB369_p0993b12║金雞啼破午煙，錦帳喚回春夢。冷煖惟自深知，悲樂
J36nB369_p0993b13║孰與相共。允標西川藞苴之名，掩蔽柬山赫奕之誦。
J36nB369_p0993b14║滅正法，看大用。倒騎佛殿出山門，獨唱巴歌來彩鳳。
J36nB369_p0993b15║太原王山體禪師
J36nB369_p0993b16║律己玉山光照曜，事師冰履心危峭，懿績香林班厥
J36nB369_p0993b17║蹈。雲鶴調，刷羽高飛驚海嶠。一拳捏碎虛空竅，師子
J36nB369_p0993b18║花叢恣𨁝跳，機輪不觸今時道。家聲浩，當途坐斷寒
J36nB369_p0993b19║猿嘯。
J36nB369_p0993b20║虎丘紹隆禪師
J36nB369_p0993b21║銛利于舌，柔易於躬。謁長蘆銜杯嘯月，遇昭覺解帶
J36nB369_p0993b22║吟風。睡虎轉側，逸獸斂容。腥羶纔露，蠅螘攢叢。維今
J36nB369_p0993b23║曰古，獨踞稱雄。
J36nB369_p0993b24║磁州雪巖慧滿禪師
J36nB369_p0993b25║舌走風雷眼界空，跨陵佛祖氣如虹，藥病相攻伎已
J36nB369_p0993b26║窮。愧獅蟲，令猷穆穆凜維躬。罏鞴弘施勵下風，英靈
J36nB369_p0993b27║納款笑談中，坐看蓮花臘月紅。素秋恫，洞上卑絲負
J36nB369_p0993b28║鼎翁。
J36nB369_p0993b29║天童應菴曇華禪師
J36nB369_p0993b30║虎丘山上倒戈卸甲，伸手秖堪曳白；金輪峰頂喫飯
J36nB369_p0993c01║著衣，開口只好談空。甘露門惟其藉重，狗肉舖抑以
J36nB369_p0993c02║增崇？穿艸鞋住院，何礙乎踢踏？愧蚖蛇戀窟，提策乎
J36nB369_p0993c03║瞶矇。
J36nB369_p0993c04║報恩萬松行秀禪師
J36nB369_p0993c05║一噓直醒捐豪素，勝默凄凄猶蹇步，大明一睹消凝
J36nB369_p0993c06║冱。聲馳騖，徘徊紫殿知無度。跨驢索賣閑家具，截斷
J36nB369_p0993c07║重重偏正路，鞭笞萬象俱驚仆。洞雲布，從容終古松
J36nB369_p0993c08║濤怒。
J36nB369_p0993c09║密菴咸傑禪師
J36nB369_p0993c10║膽量出群，聲容差異，密裏砒霜，飯中毒刺。一經明果
J36nB369_p0993c11║汰淘，好惡毫無隱避，正法眼視作泥丸，破沙盆證成
J36nB369_p0993c12║美器。七剎宣猷，九重闡秘，銕船無底要人撐，世上杜
J36nB369_p0993c13║蠻有此事。
J36nB369_p0993c14║雪庭福裕禪師
J36nB369_p0993c15║遷喬黃鳥翀霄勁，古佛讖為師子競，翻腔調轉長松
J36nB369_p0993c16║徑。小兒聖，不移跬步烽煙靜。對禁歡騰崇辨正，斯煌
J36nB369_p0993c17║石火青天迸，後俊琢磨繩祖令。漁歌聽，蘆花雪皎眉
J36nB369_p0993c18║梢映。
J36nB369_p0993c19║臥龍破菴祖先禪師
J36nB369_p0993c20║懶事豐屋，雅愜破菴。落花堆砌，皓月臨檐。鼎彝濟北，
J36nB369_p0993c21║曠道司南。冤家相遇，趨入鬧籃。風吹水上，紋絢自纖。
J36nB369_p0993c22║非心非佛，前三後三。欲識渠面，普請仰瞻。
J36nB369_p0993c23║西京靈隱文泰禪師
J36nB369_p0993c24║山藤艸履大行邁，義海鑠乾保未在，整衣重向雲峰
J36nB369_p0993c25║拜。雪師會，家私籍沒猶廝賴。腳尖一趯須彌壞，塵劫
J36nB369_p0993c26║事都輕發賣，高眠錫閣觀成敗。人見怪，歍伊超過毘
J36nB369_p0993c27║盧界。
J36nB369_p0993c28║徑山無準師範禪師
J36nB369_p0993c29║坐底是誰？禪是何物？縛住胡猻，六窗靜謐。要知秋熱
J36nB369_p0993c30║春寒，重揀陳年曆日。金縷之衣特賜，弘宣鳳闕黃麻；
J36nB369_p0994a01║禁庭之詔駢膺，實出龍樓丹筆。石梁橋上說歸期，御
J36nB369_p0994a02║愛峰前吹觱篥。
J36nB369_p0994a03║寶應還源福遇禪師
J36nB369_p0994a04║琳碧丰神藻繡腑，金刀口角裁春譜，捉敗文公桴凱
J36nB369_p0994a05║鼓。嗤畫虎，嵩岫彬彬山豹舞。道豐德洽彌宸戶，致出
J36nB369_p0994a06║綸音無處躲，退藏白馬方先古。的的旨，花扶月影松
J36nB369_p0994a07║窗午。
J36nB369_p0994a08║雪巖祖欽禪師
J36nB369_p0994a09║威稜夙具，剛骨生成。拌痴獃罔知鼻直，觸古柏識得
J36nB369_p0994a10║眼橫。向九閽放潑天穢氣，踞六剎引逐臭青蠅。紛紛
J36nB369_p0994a11║狂鬧，隱隱雷鳴，毘盧界內幾時清？
J36nB369_p0994a12║鄧州香嚴淳拙文才禪師
J36nB369_p0994a13║鷺瞵蟾沬神斯差，逼得法身成幻化，抗稜弘辨如瓴
J36nB369_p0994a14║瀉。龍門暇，鑽研故紙饒三夏。恬莫終南世擬謝，祖庭
J36nB369_p0994a15║荷負催星駕，傑閣吞雲重搆架。擔輕卸，清風明月香
J36nB369_p0994a16║嚴舍。
J36nB369_p0994a17║高峰原妙禪師
J36nB369_p0994a18║氣歕如虹蜺，心硬似銕石。既離密印，半人之處必遊；
J36nB369_p0994a19║未奏禹功，三過其門不入。深夜推落枕頭，邊塞烽煙
J36nB369_p0994a20║永息。門風孤峭，孰敢探歷？江南江北聽遺謠，嵯峨盡
J36nB369_p0994a21║道西峰岌。
J36nB369_p0994a22║南陽松庭子嚴禪師
J36nB369_p0994a23║蘊真揚烈脫樊籠，博辨鋒摧內外宗，雕鏤萬物轉玲
J36nB369_p0994a24║瓏。罷折衝，超群師子話憧憧。煙扉撞動法王鐘，無翼
J36nB369_p0994a25║名飛達九重，朝臣不禮類耕農。睹雍容，乳嶂春繁桃
J36nB369_p0994a26║李穠。
J36nB369_p0994a27║天目中峰明本禪師
J36nB369_p0994a28║觀流泉，喪失影子；扣死關，痛棒自取。一肩擔古佛之
J36nB369_p0994a29║名，寸舌卷銀河之水。竹篦蒞事，鬼怕神愁；幻住隨緣，
J36nB369_p0994a30║煙村月渚。大功著而弗居，天書聘而不起。咦！都道本
J36nB369_p0994b01║中峰，元來卻是你。
J36nB369_p0994b02║嵩山凝然了改禪師
J36nB369_p0994b03║濯足嵩灘機轆轆，齠齡遐奮己躬勗，鬼窟掀翻離背
J36nB369_p0994b04║觸。還相續，松膏焰接神光燭。取則言中不我錄，明宗
J36nB369_p0994b05║格外談心曲，花看洛陽人似玉。挂羚足，瑤階月晒層
J36nB369_p0994b06║苔綠。
J36nB369_p0994b07║千巖元長禪師
J36nB369_p0994b08║鵲噪旅亭，壅塞耳竅。貓飯鼠偷，碗子𨁝跳。無明之焰
J36nB369_p0994b09║方高，大夜之夢始覺。龜尾曳泥，龍峰坐嘯。一味砒霜
J36nB369_p0994b10║藥殺人，尤道醫王來捄療。
J36nB369_p0994b11║俱空契斌禪師
J36nB369_p0994b12║垣山矯跡踏秋嶺，瑞艸削除無相頂，碧潭攪碎蟾蜍
J36nB369_p0994b13║影。愁襟整，疑氛一觸秦槐省。蕩平空劫風頭猛，獨拔
J36nB369_p0994b14║當時神益穎，烏龜向火言途梗。推匠郢，麒麟玉琢從
J36nB369_p0994b15║馳騁。
J36nB369_p0994b16║萬峰時蔚禪師
J36nB369_p0994b17║掃除佛跡，擒下南泉。明珠匪貴，深躍龍淵。鄧尉現瓊
J36nB369_p0994b18║樓，藏盡吳天之月；澤湖鼓蘭櫂，浩歸坰野之賢。赫兮
J36nB369_p0994b19║喧兮，庶不愧楊岐之正傳。
J36nB369_p0994b20║定國無方可從禪師
J36nB369_p0994b21║旋風飄逐入龍潭，翻浪騰沙氣未甘，迢遙復困水雲
J36nB369_p0994b22║酣。少室參，低頭各自打鄉談。掠虛滯貨滿肩擔，郟鄏
J36nB369_p0994b23║紛紜陷好男，虎穴狐窩盡意探。絕連纖，金雞樓上鼓
J36nB369_p0994b24║聲嚴。
J36nB369_p0994b25║寶藏持禪師
J36nB369_p0994b26║懸玉符，鳴金鼓，劫寨毀營，阬佛陷祖。振古猷與世抗
J36nB369_p0994b27║衡，摶香雪逼人嚥吐。貌斯恭，步斯武，雍雍續得滹沱
J36nB369_p0994b28║譜。
J36nB369_p0994b29║嵩陽月舟文載禪師
J36nB369_p0994b30║冥鴻每壯長天翅，脫白萬安仍掉臂，問津明聖瑩三
J36nB369_p0994c01║聚。門還閉，回文錦織春岡麗。比來方遂題橋志，九鼎
J36nB369_p0994c02║一絲誠爾繫，雲龍風虎渾閒事。煙霞寄，三十六峰常
J36nB369_p0994c03║潑翠。
J36nB369_p0994c04║東明慧旵禪師
J36nB369_p0994c05║蘿蔔會切，殺人何難。虛空撲落地，旭日上雕欄。跧伏
J36nB369_p0994c06║安谿，心形枯槁。沸騰域內，墻岸巑岏。曾知炎路尋頭
J36nB369_p0994c07║客，誰解翹思慕廣寒。
J36nB369_p0994c08║燕京宗鏡大章宗書禪師
J36nB369_p0994c09║拔心儒圃挾雲孤，厥謂空門有寶符，室投虛白幻情
J36nB369_p0994c10║枯。任橫趨，碧落衝開四壁無。展拓嵩山舊畫圖，飽人
J36nB369_p0994c11║毒藥當醍醐，不斷冤聲匝地呼。鏡破乎，爛熳春風唱
J36nB369_p0994c12║鷓鴣。
J36nB369_p0994c13║海舟普慈禪師
J36nB369_p0994c14║深受萬峰踢踏，重討東明滋味。琉璃燈下，睡眼揭開。
J36nB369_p0994c15║巧說異端，知無實義。願海泛慈舟，歉歲挺嘉穗。一碧
J36nB369_p0994c16║洞庭秋，千載凜高致。
J36nB369_p0994c17║西京幻休常潤禪師
J36nB369_p0994c18║錦帳夢殘衣一振，翹煙宿霧千山進，欲捺胡盧死水
J36nB369_p0994c19║浸。心頭悶，菱花撲碎蚩尤遁。鐵牛奔吼須彌震，滹沱
J36nB369_p0994c20║玄要俱排擯，高撐門戶挽秋運。不本分，按指聲光隨
J36nB369_p0994c21║海印。
J36nB369_p0994c22║金陵寶峰瑄禪師
J36nB369_p0994c23║面如刀刈，眉似火燒。菱花一睹，妍醜難逃。堪笑魚腸
J36nB369_p0994c24║最利，倒持刮剔英豪。玄武湖邊閒震吼，高峰頂上起
J36nB369_p0994c25║波濤。
J36nB369_p0994c26║大覺慈舟方念禪師
J36nB369_p0994c27║絕侶孤鸞翔古道，乳峰錯足行荒草，頑石崢嶸俱靠
J36nB369_p0994c28║倒。便宜討，金錢換得酸梨棗。慧眼揭開紅日杲，流輝
J36nB369_p0994c29║於越稽山曉，仍雲葉葉擎天表。匡廬老，狹路殘紅胡
J36nB369_p0994c30║亂掃。
J36nB369_p0995a01║天奇瑞禪師
J36nB369_p0995a02║瀛渤口門，劍鋒齦齒。齧除狐穴之藤，吸盡蹄涔之水。
J36nB369_p0995a03║驅石虎亂嘯嵒前，鞭泥牛深耕海底。惠之清兮未聞，
J36nB369_p0995a04║跖之孽兮有此。地北與天南，叫屈紛無已。
J36nB369_p0995a05║越州雲門顯聖散木圓澄禪師
J36nB369_p0995a06║面帶煙霞滄海度，無明焰發天荒破，雪曲調高疇敢
J36nB369_p0995a07║和。全不顧，颶風浪卷孤舟渡。箭鋒毒向雲門吐，妙喜
J36nB369_p0995a08║鼠粘橫指註，篤躬重整石頭路。逞家富，玉笥峰前風
J36nB369_p0995a09║滿樹。
J36nB369_p0995a10║無聞明聰禪師
J36nB369_p0995a11║野嘶金勒馬，夢破玉樓人。無聞從茲騰沸，華山望轉
J36nB369_p0995a12║嶙峋。出匣龍泉飛雪刃，剜心劈腹太無因。
J36nB369_p0995a13║秀州資聖愚菴明盂禪師
J36nB369_p0995a14║軒昂獨步雲門路，高唱鷓鴣絕回互，秤鎚落井無私
J36nB369_p0995a15║顧。春彌露，理鋤化鹿川爭赴。樵徑風清留不住，鴛湖
J36nB369_p0995a16║月皎恢家務，砥捍狂流鷹攫兔。織屨暮，六橋閒適隨
J36nB369_p0995a17║鷗鷺。
J36nB369_p0995a18║笑嵒月心德寶禪師
J36nB369_p0995a19║襄陽闊步，鯤化一朝；關嶺梳翎，烏啼半夜。單絲繫鼎，
J36nB369_p0995a20║允荷厥躬；八面當鋒，坐膺柳榭。仰見紅爐彩鳳翔，沙
J36nB369_p0995a21║盆無底重增價。
J36nB369_p0995a22║龍池幻有正傳禪師
J36nB369_p0995a23║奪得化龍杖子，放行捕鼠貓兒。接千嵒命脈，恢列祖
J36nB369_p0995a24║綱維。爐以大哉，糠秕皆為陶鑄；霖其作矣，艸木盡有
J36nB369_p0995a25║榮施。禹門獨踞兮浪高春水，金鱗燒尾兮雷送天池。
J36nB369_p0995a26║天童密雲圓悟禪師
J36nB369_p0995a27║銀絲兮短髮，銕橛兮硬肩，銅棺山一聲秖可自嘆，賣
J36nB369_p0995a28║柴漢千聖誰敢爭先？弄黃檗之旗鼓，驚時駭俗；大荊
J36nB369_p0995a29║溪之家業，赤手空拳。夜昧而復旦，月缺而重圓，真丹
J36nB369_p0995a30║多氣焰，太白一燈懸。
J36nB369_p0995b01║
J36nB369_p0995b02║
J36nB369_p0995b03║
J36nB369_p0995b04║
J36nB369_p0995b05║
J36nB369_p0995b06║
J36nB369_p0995b07║
J36nB369_p0995b08║
J36nB369_p0995b09║
J36nB369_p0995b10║蔗菴範禪師語錄卷第二十