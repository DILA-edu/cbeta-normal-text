J36nB369_p0995c01║蔗菴範禪師語錄卷二十一
J36nB369_p0995c02║侍者智炅錄
J36nB369_p0995c03║佛菩薩贊
J36nB369_p0995c04║世尊
J36nB369_p0995c05║出身處語言古怪，雲門跛師要捶你，危亡莫測。歇手
J36nB369_p0995c06║時作事蹺蹊，迦葉老兒要笑你，是非難明。以此兩段，
J36nB369_p0995c07║概見生平。那更堪塵剎內臥不安枕，風雨中衣不蔽
J36nB369_p0995c08║形。含尤忍垢，激濁揚清。謂提劫前慧命，能衍向上宗
J36nB369_p0995c09║乘。致使四天王心心不捨、眼眼相睜，卻道我多年未
J36nB369_p0995c10║曾說著一字。難陀自有通人愛，翻轉缽盂盡底傾。（二尊
J36nB369_p0995c11║者侍側，四天王立於後，阿難以缽作傾水勢。）
J36nB369_p0995c12║雪山睹星未真，鷲嶺拈花不實。正法眼既已訛傳，涅
J36nB369_p0995c13║槃心有誰辨的？竺國徽音振古今，震旦家聲響金石。
J36nB369_p0995c14║異無兩，同非一，明明是箇白拈賊。
J36nB369_p0995c15║一極悲心恣意遊，時逢五濁皺眉頭，生涯缽裏無麤
J36nB369_p0995c16║細，隨分些些過也休。
J36nB369_p0995c17║正覺山前愁入骨，明星夜裏笑驚人，瘦形肯復埋青
J36nB369_p0995c18║嶂，弊垢何消挂著身。（出山相）
J36nB369_p0995c19║帶雪披霜五六年，面如黃蠟骨如椽，不從星夜翻花
J36nB369_p0995c20║眼，那得羞慚卸半肩。
J36nB369_p0995c21║棄金輪同弊屣，視身世猶飛埃。雪巔有路，豈憚崔嵬。
J36nB369_p0995c22║枯坐六年，巧技窮矣。明星一見，連歎奇哉。衷情無處
J36nB369_p0995c23║說，乘與下山來。歷遍剎海，傾盡心懷。不得然燈些子
J36nB369_p0995c24║物，深知空口向人開。
J36nB369_p0995c25║掌上乾坤，壺中日月，今古不移，孰敢批竊？花下撩人，
J36nB369_p0995c26║甕裏取蝎，遇杜多翁，微笑而訣。將謂流通正法眼，誰
J36nB369_p0995c27║知殃禍無休歇？更謂伊是傳燈之始祖，定類乎獻璞
J36nB369_p0995c28║者雙足遭刖。（迦葉侍側）
J36nB369_p0995c29║塵剎擔將滯貨遊，臨街若箇肯抬眸？白雲路口逢迦
J36nB369_p0995c30║葉，只得微微一笑休。身為床座，天帝何求？茶香竹屋
J36nB369_p0996a01║深相憶，月在松梢煙在樓。
J36nB369_p0996a02║跳出皇宮，遠上雪嶺，星光刺眼，大夢忽醒。不肯含忍，
J36nB369_p0996a03║攪得世界翻去覆來；愛說是非，致使眾生離鄉背井。
J36nB369_p0996a04║到處話柄流傳，尊貴自道無並，所以要打殺與狗子
J36nB369_p0996a05║喫，爭得老雲門性氣麤獷。
J36nB369_p0996a06║放下屠刀成佛圖
J36nB369_p0996a07║業累雖多，道不恒一。不常不住，非今非昔。十世屠牛，
J36nB369_p0996a08║心不動惻。一朝颺刀，位齊千佛。愚者迷茫，狂者輕忽。
J36nB369_p0996a09║我作贊辭，長空杲日。式昭後人，永尊無惑。
J36nB369_p0996a10║栴檀像
J36nB369_p0996a11║步辭玉闕，榮謝金輪。山花莊面，陸藕成裀。為四生父，
J36nB369_p0996a12║現十界身。慈雲靉靉，法雨津津。欣欣草木，郁郁同春。
J36nB369_p0996a13║肩隨武接，化普剎塵。方天譬地，恩澤無垠。
J36nB369_p0996a14║彌陀佛
J36nB369_p0996a15║無技能將歲月留，殷勤垂手導迷流。誠言說盡西方
J36nB369_p0996a16║樂，若箇欣然肯轉頭。
J36nB369_p0996a17║人見異同，我願端正。語默商量，彼此相稱。以最圓融
J36nB369_p0996a18║神妙之方，起擔板漢必死之病。罔分多智多愚，莫論
J36nB369_p0996a19║是凡是聖。不憚修途自肯來，遙垂金臂開三徑。
J36nB369_p0996a20║素願弘深匪憚勞，喚人不去可心焦。茫茫濁世情難
J36nB369_p0996a21║已，終日臨風把手招。
J36nB369_p0996a22║藥師佛
J36nB369_p0996a23║晴雨騎牛鬧市行，願門十二語傾囊。欲求種種皆能
J36nB369_p0996a24║與，不獨仁高大藥王。
J36nB369_p0996a25║尊稱不踞廣嚴城，風雨騎牛到處行，妙藥現前人不
J36nB369_p0996a26║信，願門二六苦叮嚀。
J36nB369_p0996a27║跡現廣嚴城，慈仁遍五濁。眾生病痛多，夢寐思救拔。
J36nB369_p0996a28║牛背橫身說妙方，真藥現前都不覺。
J36nB369_p0996a29║文殊
J36nB369_p0996a30║大雄良弼，古佛型模，毘耶問疾，鈍置維摩。拈玻璃盞，
J36nB369_p0996b01║文喜遭誣，人其愚蔽，我以智敷。赤心用盡，知恩誰與？
J36nB369_p0996b02║惟師子兒，為法忘軀。
J36nB369_p0996b03║我真文殊，萬里白雲；無是文殊，寸釘入木。至尊無上，
J36nB369_p0996b04║可為七佛範模；大智非名，堪作眾生眼目。前三後三
J36nB369_p0996b05║數已彰，雪歌唱罷何人續？
J36nB369_p0996b06║以月印晴川為大智，以水瀉慧瓶為辨才。入市垂鉤，
J36nB369_p0996b07║攜含生隨心鼓鑄；助佛揚化，將春風任意剪裁。青天
J36nB369_p0996b08║閃電，旱地奔雷。雜毒攪成無上味，流芳一種是平懷。
J36nB369_p0996b09║普賢
J36nB369_p0996b10║一毛孔裏稱雄，萬行門中班首。經危涉險匪辭，水次
J36nB369_p0996b11║山邊亂走。曉風吹上峨嵋，是非落在人口。掀翻海岳
J36nB369_p0996b12║無知音，看你何時得歇手。
J36nB369_p0996b13║大地春鋪錦繡，長空月印江湖。自道萬行嚴飾，誰知
J36nB369_p0996b14║一法原無。青眸無處用，玉軸有深娛。要向微塵裏說
J36nB369_p0996b15║到行到，且就象王身畫樣起模。
J36nB369_p0996b16║行同雲普，形若月臨。履危蹈險，山高水深。佛以作則，
J36nB369_p0996b17║祖以為箴。象非湔拭，體潤逾琛。水既不洗，垢亦不侵。
J36nB369_p0996b18║大士所乘，而適化隨類；惟凡愚罔測，而睹影醉心。
J36nB369_p0996b19║願海先鋒，行門領袖。東去西去，好惡自知。明來暗來，
J36nB369_p0996b20║高低普就。霜摧萬木兮體用雙忘，黛抹千山兮龍蛇
J36nB369_p0996b21║奔湊。十方界內奮雄機，一毛孔中恢宇宙。噫，宜其頭
J36nB369_p0996b22║斯髼，面斯垢。
J36nB369_p0996b23║準提
J36nB369_p0996b24║天高可瞻，地厚非藐，惟菩薩心，是莫能曉。手臂縱橫，
J36nB369_p0996b25║施為恰好，矢志攸深，恒忘饑飽。憫彼眾生，情想顛倒，
J36nB369_p0996b26║一旦昏迷，萬狀奇巧。患難疾呼，應念斧藻，虛空有邊，
J36nB369_p0996b27║我願未了。日上珊瑚，清輝杲杲。
J36nB369_p0996b28║觀音
J36nB369_p0996b29║為有慈悲債未還，遍將形影落人間，眾生業海方騰
J36nB369_p0996b30║沸，散髮顰眉夢不閒。（披髮）
J36nB369_p0996c01║以石為座，以慈為家，思拔眾苦，風雨橫斜。紛馳失路，
J36nB369_p0996c02║數等恒沙，癡狂不醒，打艸驚蛇。善財未回，匪陳棗瓜，
J36nB369_p0996c03║曾見未見，均坐喫茶。任毀任譽，我無怨嗟。
J36nB369_p0996c04║願逐秋風千種韻，影隨皓月百川馳。婆心憶子行吟
J36nB369_p0996c05║處，此段情懷說向誰。
J36nB369_p0996c06║拔濟迷流願無懈，剎塵露現百千態。涉險逢艱亦耐
J36nB369_p0996c07║煩，為緣少了慈悲債。
J36nB369_p0996c08║誓願重重，婆心片片。眾生苦深，我何閒翫。趺坐白蓮，
J36nB369_p0996c09║示以方便。匪冤匪讎，任欣任怨。
J36nB369_p0996c10║雲山煙島任橫身，寒暑俱忘撲面塵，此物新鮮難著
J36nB369_p0996c11║價，長街高喚不逢人。（魚籃）
J36nB369_p0996c12║坐寶蓮花，低眉深想。人有智愚，我無偏黨。慈力或窮，
J36nB369_p0996c13║悲心猶廣。海印發光，青天月朗。可笑善財，隔靴抓痒。
J36nB369_p0996c14║是與不是，遙空合掌。
J36nB369_p0996c15║智體湛如寶月，赴機影落長川。莫問西洋南海，須知
J36nB369_p0996c16║垣隔聲傳。酬願隨普門而適化，眾生聽一缽以談玄。
J36nB369_p0996c17║一一根妙，一一功圓。想是閻浮債欠重，彈指稱名總
J36nB369_p0996c18║現前。
J36nB369_p0996c19║塵塵匿跡，剎剎現形。毀譽不移，寵辱非驚。操慈悲之
J36nB369_p0996c20║柄，懸救苦之旌。是以佛祖隨其俯仰，昆蟲悉受含育。
J36nB369_p0996c21║若冠天履地者，焉得不承其化而暢快生平？
J36nB369_p0996c22║補陀嵒上聞名，常向人間遊戲，天邊有月流輝，水面
J36nB369_p0996c23║無風自麗。欲將夙願深酬，若箇真心相契，要空世界
J36nB369_p0996c24║眾生，且待虛空落地。
J36nB369_p0996c25║羅剎風高，眾生心劣。多般好意，結成切骨冤讎；一副
J36nB369_p0996c26║慈容，耐盡時人冷熱。自謂言滿天下，跡遍寰區，而度
J36nB369_p0996c27║盡有情；誰想道將尊就卑，與世茫茫，納盡生平之敗
J36nB369_p0996c28║缺。
J36nB369_p0996c29║風神雄毅，應現非常。一缽生意，歷遍瀟湘。闡提之家，
J36nB369_p0996c30║偏解亂闖。險惡之處，如蹈康莊。引得人若油入麵，取
J36nB369_p0997a01║捨難忘。明明是箇活賊觜臉，更說甚麼慈悲肺腸。
J36nB369_p0997a02║悲願重重，慈心片片，好惡短長，隨機影現。寥寥知音，
J36nB369_p0997a03║紛紛讎怨，儼坐思惟，雙眸閃電。此段深情說向誰，灘
J36nB369_p0997a04║頭紅蓼秋雲絢。
J36nB369_p0997a05║六用門風互換，眾生氣分相投；虎穴魔宮俱往，窮陬
J36nB369_p0997a06║絕島皆遊。償己身中舊債，將人誘上慈舟；到處遍尋
J36nB369_p0997a07║知己，獨伊童子點頭。（有善財作禮）
J36nB369_p0997a08║選圓通處，箇箇欣聞；入濁世時，人人喜見。高明而溥
J36nB369_p0997a09║應，一月千江；博大而均和，神頭鬼面。肝腸冷暖要深
J36nB369_p0997a10║知，試問童真有方便。（有韋馱立於後）
J36nB369_p0997a11║慈力等山，威雄若電。除貪嗔癡愛之的胤，匪假霜鋒；
J36nB369_p0997a12║為自在無畏之法檀，豈資巧辨。於心既無為，於法同
J36nB369_p0997a13║夢幻。此話剎海流行，聞名不如見面。（降貪嗔癡愛）
J36nB369_p0997a14║百艸頭邊，示圓通境；萬花叢裏，現自在身。運大悲輪，
J36nB369_p0997a15║指五濁沈迷之路；以如意寶，遂群生所願之親。杲日
J36nB369_p0997a16║麗天，無幽不照；慈風遍野，有物皆春。昇之深信油入
J36nB369_p0997a17║麵，自古求仁而得仁。（手執如意寶輪。沈昇之請。）
J36nB369_p0997a18║普赴群機，長空秋月。慈容悲容，塵說剎說。一缽生涯
J36nB369_p0997a19║濟大千，隨心自在度人訣。（手中持缽）
J36nB369_p0997a20║妙應分身得自由，大悲有願導迷流。異途同轍忘回
J36nB369_p0997a21║互，更愛春風一缽收。
J36nB369_p0997a22║垂手非偏，處尊非正。如月之臨，若川之映。隔垣而聽，
J36nB369_p0997a23║隨機而應。拔濟為心，慈悲成性。賣盡家風，撲碎古鏡。
J36nB369_p0997a24║五濁揚聲，一場話柄。
J36nB369_p0997a25║時風最薄，古道難論，澄思深想，若箇知恩。慈流雲影，
J36nB369_p0997a26║悲現月痕，高下赴感，故號普門。
J36nB369_p0997a27║五濁世中，慈風習習；千江波上，月影重重。雖險途之
J36nB369_p0997a28║多歷，實粹器之難逢。欲似善財常覿面，須從格外辨
J36nB369_p0997a29║來風。
J36nB369_p0997a30║金針密度，玉線暗穿，慈容幻出，勝妙現圓。瞳澄紺海，
J36nB369_p0997b01║足䠍寶蓮，隨機赴感，皓月臨川。非留非礙，而愚而賢，
J36nB369_p0997b02║有求皆遂，正等無偏。（繡）
J36nB369_p0997b03║布袋和尚
J36nB369_p0997b04║不重你春風笑面，與俗同塵；不重你靠著布袋，橫街
J36nB369_p0997b05║長臥。不重你捨天宮快樂，而受濁世之煎酸；不重你
J36nB369_p0997b06║隨呼隨應，任凡愚而悲歡唱和。惟其是非錯誤，毀謗
J36nB369_p0997b07║紛然，毫不驚心，無所怨惡。我秖重你者箇肚皮寬大，
J36nB369_p0997b08║非醉非癡，罔測行止；是凡是聖，孰辨端倪？履險道，躡
J36nB369_p0997b09║波濤，露盡醜態；臥長街，枕布袋，逞盡家私。逢人一味
J36nB369_p0997b10║咍咍笑，欲返天宮知幾時？
J36nB369_p0997b11║寥寥天地，濛濛煙雨。樂既無窮，笑何有止。是癡是狂
J36nB369_p0997b12║皆已知，或聖或凡莫可指。聞說兜率宮中走卻夜不
J36nB369_p0997b13║收，尋逐將來不知是你不是你。
J36nB369_p0997b14║寄身非家，卓錐無地。自笑為歡，世嫌謂醉。歸期未約，
J36nB369_p0997b15║且輕塵劫之憂；旅夢正賒，難免三界之累。其尊忘大
J36nB369_p0997b16║人形骸，所詣等小兒嬉戲。得樂處，且零碎樂些；莫到
J36nB369_p0997b17║龍華，懊悶時追想不寐。
J36nB369_p0997b18║昔號求名，今諡布袋；鬧市深村，放憨假聵。聞譽而大
J36nB369_p0997b19║笑即休，受毀而片言不對；些小一箇肚皮，好惡包容
J36nB369_p0997b20║無外。背後揩開眼睛，看者道人叵耐。咦！只恐將來輪
J36nB369_p0997b21║你到龍華會上飲淡吞酸，未必有如今之優游自在。
J36nB369_p0997b22║（蔣道人揩背圖）
J36nB369_p0997b23║三教圖
J36nB369_p0997b24║界墻推倒絕無形，盡日溪山把臂行，究到情忘談骨
J36nB369_p0997b25║內，眉毛原是一般橫。
J36nB369_p0997b26║達磨
J36nB369_p0997b27║九重殿上，猜謎不著；五乳峰前，懊悶非常。絕知絕解，
J36nB369_p0997b28║冤讎易結；分皮分髓，家醜難藏。東風不為吹愁去，春
J36nB369_p0997b29║日偏能惹恨長。
J36nB369_p0997b30║白眼視人，素性忤物。梁主對酬，總道不識。折蘆江上
J36nB369_p0997c01║定行蹤，五乳峰頭戀層碧。一雙皮履盡攜歸，焉得兒
J36nB369_p0997c02║孫受冤屈。
J36nB369_p0997c03║遠涉海濤，覓大乘器。闖入皇宮，一場笑具。踏蘆過江，
J36nB369_p0997c04║長風斯濟。默坐嵩山，誘人斷臂。毒流兒孫，剎塵無際。
J36nB369_p0997c05║東遊傾慕大乘客，纔見蕭梁道不識。過江涉魏意徬
J36nB369_p0997c06║徨，挨到嵩山便面壁。毒藥頻遭不肯休，抑逼神光立
J36nB369_p0997c07║深雪。剛分皮髓即思歸，剩得舊皮鞋一隻。
J36nB369_p0997c08║傅大士
J36nB369_p0997c09║跡降婺州，身遊帝里。三法不成，一義何取。孰謂妙辨
J36nB369_p0997c10║無窮，醒尺一鳴而已。攪得世間，鼎沸波騰。貝錦飛流，
J36nB369_p0997c11║如風過耳。非從莊嚴劫內，混合主賓。爭向他光影中，
J36nB369_p0997c12║自倒自起。（有七佛放光，接引大士，影現其中。）
J36nB369_p0997c13║古今尊宿贊
J36nB369_p0997c14║達觀真可大師
J36nB369_p0997c15║氣將烈火並炎，骨與金剛同壞。法王家裏功臣，癡愛
J36nB369_p0997c16║門中屠獪。脫空語瀉飛濤，嫚罵聲高叵耐。德山耿赤
J36nB369_p0997c17║匪渝，師子爪牙利快。福堂賣盡風流，二十竹篦還債。
J36nB369_p0997c18║幻休潤和尚
J36nB369_p0997c19║獨行御街，暢懷金闕。甘露流長，石頭路闊。陵滅偏正
J36nB369_p0997c20║宏規，拍翻玄要古穴。欬唾掉臂，共碧眼翁較其步趨；
J36nB369_p0997c21║細語麤言，與黃面漢合其符節。龍樓集耀，洞上燈兮
J36nB369_p0997c22║濟下燈；蟾窟增光，雲門月兮嵩庭月。爭柰撞著沒智
J36nB369_p0997c23║村夫，詾詾諀諀，只得輕輕向伊道：熨斗煎茶銚不同，
J36nB369_p0997c24║簸箕量米升無別。
J36nB369_p0997c25║貌若蟾豐，聲為鯨吼。打破宗鏡相見，何處更分妍醜。
J36nB369_p0997c26║目從霄漢視，懶聞報午金雞。手向御街垂，驚起夜眠
J36nB369_p0997c27║玉狗。肅達磨電卷風猷，致英俊離窠脫臼。咦，威音那
J36nB369_p0997c28║畔訪知音，有曾親見此翁否。
J36nB369_p0997c29║大覺慈舟念禪師
J36nB369_p0997c30║遍遊教海，知非實義，迺見幻師，水乳投契。面壁嵒前，
J36nB369_p0998a01║石頭著地，慧命在躬，欽仰遺制。惔怕無為，夷險明志，
J36nB369_p0998a02║援捄沈迷，寧容假寐？化軌密移，大鵬展翅，揚洞上舲，
J36nB369_p0998a03║樹法中幟。虛空可銷，日月易位，吾祖儼然，終無變異。
J36nB369_p0998a04║蓮池宏大師
J36nB369_p0998a05║願綸著昔，慈譽彌紘。禪河作楫，淨土主盟。聽譙鼓於
J36nB369_p0998a06║東昌，魔佛空爭一笑。操化權於西浙，鈍頑咸受磨瑩。
J36nB369_p0998a07║篤溫恭而厲輕佻，美規制而嚴盜名。慧命以祚，世道
J36nB369_p0998a08║以禎。儼容可仰，遺韻誰賡。
J36nB369_p0998a09║雲門散木澄和尚
J36nB369_p0998a10║貌和易識，心事難評。誘人穿窬，齊之嚴刑。臨濟德山，
J36nB369_p0998a11║不挂眼上；醯雞蠛蠓，豈與爭衡。推紅日夜裏出，驅白
J36nB369_p0998a12║月晝中明。彫凡材而藻飾，繩曲轅而直行。不有感德
J36nB369_p0998a13║之美，惟聞謗詈之聲。嗚呼！不動聲氣而起大陽之道
J36nB369_p0998a14║者三千年，始見黃河一度清。（中明菴請）
J36nB369_p0998a15║得法自在，為道司盟。騁捷疾之機，空山雷震；弘無畏
J36nB369_p0998a16║之辨，清晝籟鳴。獎窮子還家，寶聚揭開而珍奇委積；
J36nB369_p0998a17║勵困魚翀舉，禹門摯斷而波浪掀騰。搆得著底，聞風
J36nB369_p0998a18║屈膝；搆不著底，異見橫生。總知門戶如天闊，好惡相
J36nB369_p0998a19║馳萬古情。
J36nB369_p0998a20║鑑水汪洋，秦峰屴崱。欲標其體貌，猶大海之一滴。觸
J36nB369_p0998a21║機則鳥道絕蹤，舉步則魔宮震圻。切於捄獘，談吐詵
J36nB369_p0998a22║詵。峻於德形，聲光秩秩。彼以毒攻，我以慈迪。以不爭
J36nB369_p0998a23║為金剛幢，是故天下也無敵。
J36nB369_p0998a24║誕生匪混嘗流，穎悟猶能卓異。受記於隱峰，謂至道
J36nB369_p0998a25║是以可徵；佩印於大覺，為慧命斯焉有繼。一燈破長
J36nB369_p0998a26║夜之冥冥，四眾起沈酣之昧昧。然則惟知其一，不知
J36nB369_p0998a27║其二。盡說優曇花再蕃，我言荊棘重栽世。
J36nB369_p0998a28║舌快如矢，腸直如弦。譏孔子不識字，貶達磨不會禪。
J36nB369_p0998a29║有出息門頭，遣石人塞路。無陰陽地上，栽鐵樹參天。
J36nB369_p0998a30║卷舒愈巧，神宇尤淵。虛空可爛壞，山海可變遷。信夫！
J36nB369_p0998b01║祖乎！道乎！逮百千萬億劫，向爐峰斫額而望餘光者，
J36nB369_p0998b02║面目儼然。
J36nB369_p0998b03║豐貌堂堂，謙躬穆穆，道契慈舟，花開藥木。風行兩浙，
J36nB369_p0998b04║殄雜種之殘妖；草偃八方，蕩化城之陋屋。蓋為從然
J36nB369_p0998b05║燈世說過頭話，乃欲於後五百歲時，將老洞山混不
J36nB369_p0998b06║得，類不齊之家法，橫以指注，豎以恢張，子子相承，孫
J36nB369_p0998b07║孫相續，使南蠻北狄，東魯西竺，戴日戴星，靡不來歸，
J36nB369_p0998b08║無思不服。咄！莫便是此漢能事麼？噓一聲曰：六六依
J36nB369_p0998b09║然三十六。
J36nB369_p0998b10║面如塵土合成，心似太虛寬廓，佛祖不敢傍觀，魔孽
J36nB369_p0998b11║聞名驚愕。一物不將來，總教放下；寸絲不挂者，盡情
J36nB369_p0998b12║披剝。結得冤多無處藏，猊林菴好長擔閣。（猊林菴請）
J36nB369_p0998b13║降生越國，大願斯乘。直暢本懷，小知難信。非語非默，
J36nB369_p0998b14║將洞山正脈宣傳；不動不搖，以鷲嶺真宗自任。金針
J36nB369_p0998b15║挑夜裏無繡之文，玉笛吹劫前離聞之韻。分偏分正，
J36nB369_p0998b16║一總蕩除；立異立同，二俱排擯。閒豁雙眸閃電光，四
J36nB369_p0998b17║方八面皆歸順。
J36nB369_p0998b18║風操簡素，領眾嶠歸須彌為一山；宇量寬洪，導支流
J36nB369_p0998b19║入大海為同味。憂深法道，高先哲痛哭之聲；竭盡苦
J36nB369_p0998b20║心，受後人餿酸之氣。然微師翁出現於世，震獅子無
J36nB369_p0998b21║畏之音，則三界茫茫，四生憒憒，亦安得知夫向上不
J36nB369_p0998b22║傳之秘要，有如是之尊貴？
J36nB369_p0998b23║形容有差，鼻孔無異。匪憑綺榭彫欄，惟慣撮空捏喻。
J36nB369_p0998b24║爭廬陵米價，聲震於天；鼓鑑水波濤，流遍於地。處處
J36nB369_p0998b25║為雨為霖，事事同心同志。荻洲煙渚，響洽成音；大器
J36nB369_p0998b26║小根，澤均溥被。法胤斯蕃，鼎足而峙。聚首團圞，既謂
J36nB369_p0998b27║是夙世冤家；惹禍招殃，終不肯違其本誓。（百丈雪獨園體同幀，
J36nB369_p0998b28║法聚洲姪請。）
J36nB369_p0998b29║體正而剛，氣雄而壯，願以夙承，深於醞釀。觸之豁若
J36nB369_p0998b30║嵒崩，見之銷其迷妄，壞達磨直指之宗，揭釋迦秘要
J36nB369_p0998c01║之藏。蓋天蓋地，流出胸中；冠古冠今，不求紙上。路逢
J36nB369_p0998c02║達道者，閃電疾馳；室遇負恩人，春風浩蕩。若夫化高
J36nB369_p0998c03║日朗，德重山王，人無得而名焉，但稱之曰恢弘洞上
J36nB369_p0998c04║嘉猷，而為雲門鼻祖能說能行、已尊已蹈之散木大
J36nB369_p0998c05║和尚。
J36nB369_p0998c06║目有聖凡等視之廣，心有太虛容納之寬。見隱峰時，
J36nB369_p0998c07║便知噇飯能飽；入清涼室，已識蹈火非寒。誓願大釋
J36nB369_p0998c08║迦三千年慧燈之焰，笑談砥洞山數百載流逸之瀾。
J36nB369_p0998c09║所以波旬觸之膽喪，神鬼聞之眉攢。阿呵呵！若逢拔
J36nB369_p0998c10║萃真豪傑，恩怨將分總不難。
J36nB369_p0998c11║心量廣大等虛空，齒牙剛利踰劍鋒，不會禪道孰肯
J36nB369_p0998c12║信？但云放下恥雕蟲。巨闢昏衢瞻朗霽，古佛重來日
J36nB369_p0998c13║再中，雲嵒路次剪荊棘，悠悠坐笑起新豐。欲人春入
J36nB369_p0998c14║千花塢，掀翻海岳示圓同，致使聞見皆驚異，世間無
J36nB369_p0998c15║比誰為雄？話柄流傳絕意味，玉狗高眠薝蔔叢，散木
J36nB369_p0998c16║枝繁多挺特，盡未來際摩蒼穹。（戊申元日題存東塔）
J36nB369_p0998c17║舌頭壓殺人，腳尖踢破地。欲挽東去清流，不管西來
J36nB369_p0998c18║祖意。挾帶挾路，肅大鑒百世之宏綱；通宗通途，凜悟
J36nB369_p0998c19║本千秋之正氣。禮制尊前，曠慈起獘。浙水閩山，龍游
J36nB369_p0998c20║雲際。只因無法與人傳，到處兒孫如鼎沸。
J36nB369_p0998c21║雲門恢洞山家業，咸瞻朗夜之輝；愚菴增鑑水波瀾，
J36nB369_p0998c22║盡偃風行之草。予何人焉？亦濫統紹，唱巴謠而亂郢
J36nB369_p0998c23║歌，流閒名而喧世表。伊兮不疑，品兮恰好，概性氣若
J36nB369_p0998c24║雷同，顧門庭無善巧。既影落幻場，則一任我說我長，
J36nB369_p0998c25║爾愁爾惱。咦！祖父不將秘訣傳，團圞冤結知誰曉？（愚菴、
J36nB369_p0998c26║蔗菴同幀）
J36nB369_p0998c27║面上斑斕，心中寬廣，絕跡埽蹤，舉直措枉。延慧祚於
J36nB369_p0998c28║新豐，唱雪歌於越壤。廓石頭路，鍾奕葉之綿；獎金粟
J36nB369_p0998c29║山，歸四方之仰。曾無佛法當人情，故多毀謗為供養。
J36nB369_p0998c30║因而子子孫孫，紛紛攘攘。嘯野英奇果軼群，卷舒珍
J36nB369_p0999a01║重成標榜。
J36nB369_p0999a02║越州夏郵卒，口似血盆；陽羨蔣樵夫，膽如天大。排五
J36nB369_p0999a03║位陣圖，扎三玄營寨。佛祖不敢出頭，魔邪全家受害。
J36nB369_p0999a04║與虛空同函蓋，出言不離尋常中。將日月為真燈，轉
J36nB369_p0999a05║步便超空劫外。其劣解小知，焉能和會。若不是沈大
J36nB369_p0999a06║伯顧一哥為王前驅，爭見得隱顯俱該，塵塵三昧。（天童
J36nB369_p0999a07║悟同幀，有達勤舊、道源孝公侍側）。
J36nB369_p0999a08║心同太虛，目無凡聖，示幻而居，隨緣而應。起悟本法
J36nB369_p0999a09║幢，行少林正令，自玉笥而過福城，闢清涼久荒之路
J36nB369_p0999a10║徑。鴻慈攝化在忘機，千古流傳成話柄。（幻居菴請）
J36nB369_p0999a11║天童弘覺和尚
J36nB369_p0999a12║機輪捷疾，辭翰縱橫。雨霖方潤，山嶽踰崢。緝禹門相
J36nB369_p0999a13║承之業，傳太白無畏之燈。金毛獅子，隨地而吼；玉牙
J36nB369_p0999a14║香象，截流而行。身非身，燭慈光於衢室；相非相，霏甘
J36nB369_p0999a15║露於宸庭。峨峨莫睹，蕩蕩難名。儗是嶺南獦獠，倚為
J36nB369_p0999a16║濟北長城。
J36nB369_p0999a17║百丈瑞和尚
J36nB369_p0999a18║太湖水浩渺，大雄峰嶙峋。比此老漢機用膽量，猶十
J36nB369_p0999a19║方界之一微塵。王侯誠服兮百川赴壑，龍象歸心兮
J36nB369_p0999a20║萬物乘春。垂偏即正，入俗全真。佛祖未容窺一半，凡
J36nB369_p0999a21║庸昧劣見何因。
J36nB369_p0999a22║佛日石和尚
J36nB369_p0999a23║釣魚放生，燒山覓虎。閩水錢江，夜深日午。撫廢器藹
J36nB369_p0999a24║藹春風，接大根桓桓威武。龍門大啟，雷動一時；佛日
J36nB369_p0999a25║洗清，輝騰千古。此非獨是洞上金鎞，實為法中之神
J36nB369_p0999a26║弩。
J36nB369_p0999a27║東山爾和尚
J36nB369_p0999a28║力可拔山，氣能蓋世。里巷鑼鳴，耳根蟲蠹。夜半捉得
J36nB369_p0999a29║金烏，日中勘時玉兔。張國慶自響之琴，作雲門無言
J36nB369_p0999a30║之賦。奪食驅耕，雄毅不顧。要知伊面目短長，斫額看
J36nB369_p0999b01║江流逆溯。
J36nB369_p0999b02║愚菴盂和尚贊（上）
J36nB369_p0999b03║天高可以星緯知，地遠可以山川畫，維此阿師，莫能
J36nB369_p0999b04║端的。行雲門令，忘至尊之形；賣投子油，奪時價之席。
J36nB369_p0999b05║適化非適化，澤被三根；為人不為人，原無一物。有謂
J36nB369_p0999b06║其德之彰兮，春風浩浩；道之大兮，杲日昭昭。總是常
J36nB369_p0999b07║情妄測，畢竟如何見他真實？蓮向火中生，石從空裏
J36nB369_p0999b08║立。（吼山德彰靜主請）
J36nB369_p0999b09║心雄膽壯，氣悍骨剛。奮迅具遊龍之自在，出沒有猛
J36nB369_p0999b10║虎之超驤。恒謂私窟，恥蚖留戀；數居大剎，狎鷺翱翔。
J36nB369_p0999b11║甘露傾四海五湖之澤，滋充騰三草二木之芳；與邪
J36nB369_p0999b12║外血戰於野，恢域中佛日以光。雖為仇讎載道、怨恨
J36nB369_p0999b13║彌疆，可無憾為法門之魁將，而配享乎列祖之堂也。
J36nB369_p0999b14║（存於顯聖祖堂）
J36nB369_p0999b15║虎膽狼心，神頭鬼面。能好能惡，雖佛祖不少容；維德
J36nB369_p0999b16║維仁，傾人天所仰羨。闢先哲中正之途，銷後昆邊邪
J36nB369_p0999b17║之見。大根利器，信之不驚；淺見寡知，定罵之為。藥山
J36nB369_p0999b18║路上，有此異常強漢。
J36nB369_p0999b19║辨似懸河，牙如利劍。二十而志道不疑，四十而化光
J36nB369_p0999b20║斯爛。俎豆式少室之元規，陶鑄勞雲門於宵旰。擢獘
J36nB369_p0999b21║帚上瑤壇，策醯雞翔天岸。方其織屨盡恭，抑以砥頑
J36nB369_p0999b22║礪懦。忘機鷗鶩同群，濯足滄浪何惋。
J36nB369_p0999b23║販砂盆於苕溪岸畔，投針芥於寶鏡堂中。狠毒聲名，
J36nB369_p0999b24║可碎山竭海；生機神變，能噓氣成虹。般般差異，段段
J36nB369_p0999b25║不同。得旨未超言象外，見聞毀譽總無窮。
J36nB369_p0999b26║直方有太陽嚴重，豪爽稟慈明操持。逼殺趙州狗子，
J36nB369_p0999b27║救活南泉貓兒。愚為罔測，聖所未知。既不循情蹈俗，
J36nB369_p0999b28║豈容高枕垂帷。從玉笥而赴胥江鴛水，肯以勢位膠
J36nB369_p0999b29║固而優游繫羈。我謂是蕩空魔孽冤家主，不識諸仁
J36nB369_p0999b30║喚作誰。
J36nB369_p0999c01║一派曹溪，千波是水，古道絕聞，時習日詭。有謂臨濟
J36nB369_p0999c02║以棒喝明宗，有謂洞山以語句定旨，惟獨此漢憤怨
J36nB369_p0999c03║不平，努目切齒，力填塞憎愛之坑，乃衝開我慢之壘，
J36nB369_p0999c04║握靈鋒殺活隨宜，示盤珠轉圓皆美，是故惹得叢林
J36nB369_p0999c05║擾擾紛紛，謂絕羈絆於者邊那畔揖讓中禮。子細看
J36nB369_p0999c06║來，伎倆也只如此。
J36nB369_p0999c07║急性若疾雷，震驚四野；深衷猶巨海，容受百川。大善
J36nB369_p0999c08║繼善述之猷，不假餘力；纘乃祖乃父之緒，允於自便。
J36nB369_p0999c09║咸謂厚載惟地，溥覆為天。孰知夫師出而匡時，入而
J36nB369_p0999c10║救弊，推誠以循其本，人無得而稱焉。
J36nB369_p0999c11║挽如來十力之弓，發雲門無鏃之箭。侯王睹影意銷，
J36nB369_p0999c12║龍象聞名膽戰。至性與千聖冥符，恭儉乃一生所願。
J36nB369_p0999c13║有心無心，曾見未見，觸著通身是方便。
J36nB369_p0999c14║義斷情忘，風磨雲蕩。批其鱗骨髓俱枯，中其毒魂膽
J36nB369_p0999c15║皆喪。挺一身高唱巴歌，翻七祖舊時波浪。黃葉曾為
J36nB369_p0999c16║止啼，白日挑燈照亮。無可名，無可狀，箇是洞山价祖
J36nB369_p0999c17║二十八世慣戰魔軍之法將，乃淨範本師，即姑蘇朱
J36nB369_p0999c18║明寺開山和尚。
J36nB369_p0999c19║眉毛原在眼邊，鼻孔匪離口畔。惟坦一種平懷，肯作
J36nB369_p0999c20║萬般方便。自化山而入雲門，峻爐冶於汞禪巧偽之
J36nB369_p0999c21║秋；從西浙而過東吳，提要旨於嫉焰交飛之岸。絕跡
J36nB369_p0999c22║處不容佛祖閒窺，和光時卻與鳧鷖同翫。識不識，見
J36nB369_p0999c23║非見，肅穆彤墀散紫煙，彩生日月懸青漢。
J36nB369_p0999c24║道實難名，狠惡無上。斷人命根，襟懷愈暢。重重施設，
J36nB369_p0999c25║總忘形貌短長。歷歷開張，何有是非得喪。背捨茫茫
J36nB369_p0999c26║不識渠，焉知濁世優曇放。
J36nB369_p0999c27║雲門山，金師吼；胥江岸，玉鷺翔。烈性如疾雷震擊，忘
J36nB369_p0999c28║懷若秋水汪洋；不蹈佛祖繩墨，慣拆人我籬墻。輕視
J36nB369_p0999c29║美玗，謂是怪石；敦琢詭木，可作棟梁。是者枚淈𣸩阿
J36nB369_p0999c30║師，供養不拘燒柏子，免教沉速買諸方。（盛澤柏子菴若水禪人請）
J36nB369_p1000a01║氣概相同胡碧眼，心情不異老雲門。平高就下人無
J36nB369_p1000a02║識，瀟洒風流道益尊。悲濟自忘霜雪鬢，慈臨寧惜水
J36nB369_p1000a03║泥村。永菴莫負深深意，畫策如何可報恩。
J36nB369_p1000a04║匪尊先覺，藐視後英。白眼唯兩箇，黑鬚無一莖。初不
J36nB369_p1000a05║相識，謂其惡毒。若焉見面，極是坦平。顧法門十分緊
J36nB369_p1000a06║峭，撐石傘百倍崢嶸。然如此看來，狂瀾賴砥。便恁麼
J36nB369_p1000a07║休去，至道難名。曾知佛祖無由測，獨許丹青畫得成。
J36nB369_p1000a08║（覺初尼請）
J36nB369_p1000a09║至道難名，大言無當。盡自剛強，伐人塚壙。是聖是凡，
J36nB369_p1000a10║不放眼中；呼馬呼牛，豈在心上。閒時劈二作三，忙時
J36nB369_p1000a11║指朔為望。毫沒一點面情，焉逃百世譏謗。珍饈美味，
J36nB369_p1000a12║無可獻陳。洋洞鐵丸，有得供養。非是雲門小廝，孰敢
J36nB369_p1000a13║如斯衝撞。
J36nB369_p1000a14║出化鹿，入雲門。雷驚蟄戶，雨潤苗根。唯肯人吞旃齧
J36nB369_p1000a15║雪，不許人向煖就溫。縱閃電機，不容眨眼；施險崖句，
J36nB369_p1000a16║截斷腳根。苦口之藥誰飲？逆耳之語自言。世間共疾，
J36nB369_p1000a17║天下同冤。何谷虛因而獨以戴恩？（谷虛尼請）
J36nB369_p1000a18║眼兮日月高懸，心兮太虛寬廣。纘真歇浩蕩之猷，撒
J36nB369_p1000a19║長翁彌天之網。要墻壁瓦礫，悉奮全提；逼蚯蚓蝦蟆，
J36nB369_p1000a20║並談向上。逸樂非假為，至性無伴黨。盡謂伊四維八
J36nB369_p1000a21║方，微塵剎海，其德之流行，若置郵而傳命。殊不知所
J36nB369_p1000a22║見秖得一斑，其餘未容鑽仰。
J36nB369_p1000a23║缾匋破沙盆，雲門乾矢橛，遇貴則價莫敢酬，逢賤則
J36nB369_p1000a24║名不可說。問佛祖秘要，總言寐語尤未醒；咨大統綱
J36nB369_p1000a25║宗，秖道吾常於此切。餽珍饈，叫怨苦；飲洋銅，稱歡悅。
J36nB369_p1000a26║人皆謂渠有德山橫行之本事，孰知納盡生平之敗
J36nB369_p1000a27║闕？其中亦有可愛可親、可優可劣，恐有察秋毫之明
J36nB369_p1000a28║者，自難以細審甄別。咄！瓦鼎燒香，銀碗盛雪，與麼供
J36nB369_p1000a29║養，庶幾吾人瞻仰而不怕甕中走鱉也。
J36nB369_p1000a30║貌有慈嚴，言無遮障。胸中藏高峰百萬仞之煙巒，舌
J36nB369_p1000b01║底湧明湖三千頃之波浪。露腥羶兮蠅螘紛趨，啟爐
J36nB369_p1000b02║韝兮神鬼惆悵。既不受乎尊卑之拘，是豈免乎愚頑
J36nB369_p1000b03║之謗？依稀是丁二官，彷彿愚菴和尚。皓月橫空著眼
J36nB369_p1000b04║看，寒光不在花枝上。
J36nB369_p1000b05║煙蒸不壞，風刮益明。步趨闊綽，緇白沸騰。佛祖罔測，
J36nB369_p1000b06║凡聖難名。峻機一觸，石裂千層。往古稀有，間世出興。
J36nB369_p1000b07║吳山之翠，錢江之澄。以鑑以式，億萬斯齡。
J36nB369_p1000b08║面絢丹霞，髮飄白雪。任龍任蛇，橫說豎說。開合無常，
J36nB369_p1000b09║谷響不竭。鋒利劍牙，德山等埒。
J36nB369_p1000b10║心不諂曲，面無慚色。不近人情，寧與物飾。明湖水澄，
J36nB369_p1000b11║鳧鷖自適。大道斯彰，昭然杲日。睹見莫別生疑，即是
J36nB369_p1000b12║愚菴老賊。
J36nB369_p1000b13║照世杲日，濟海蘭舟，派疏雞岫，道統石頭。暢雲門之
J36nB369_p1000b14║本懷，弘辨匪涉於口；有芙蓉之遠調，得喪奚挂於眸？
J36nB369_p1000b15║憫焦種之日弛，注甘露而擢其挺秀；愪逸鱗之涔陷，
J36nB369_p1000b16║震怒雷而激以天游。翻瓦礫而為寶所，棄之直土苴
J36nB369_p1000b17║塵垢。豈玩蛇之戀窟，營營以謀？故其退身剛烈，御物
J36nB369_p1000b18║溫柔。豁開正眼者，自識渠是優曇現瑞；毒螫於心者，
J36nB369_p1000b19║嗟而為不解之冤讎。斯固至人出而道彌高、嫉益熾，
J36nB369_p1000b20║理所恒然，不與較籌。小子薰沐而贊，雖大海中之一
J36nB369_p1000b21║滴，庶幾乎後進之英。瞻仰騰奮，以勗下秋。欲問是何
J36nB369_p1000b22║家宗匠？秀州萬壽開山祖，清飆撼動滿閻浮。（存於檇李萬壽，
J36nB369_p1000b23║即古資聖寺。）
J36nB369_p1000b24║片舌神鋒，通身利劍，動手便乃傷人，出言無容轉變。
J36nB369_p1000b25║行吾之正令，任群情好惡而莫辭；振古之大綱，雖百
J36nB369_p1000b26║倍艱危而無倦。孰不深讎？誰不致怨？秖應埋向山無
J36nB369_p1000b27║重數、水無重數，朝想不逢、暮思不見，如何倩奇巧丹
J36nB369_p1000b28║青，畫出者團圞觜面？
J36nB369_p1000b29║舌根湧四溟波浪，口門響入辨洪音。施丹霞劈佛之
J36nB369_p1000b30║手，甘達磨受毒之心。枯木嵒前問路底，一狀領過；電
J36nB369_p1000c01║光影裏翻身底，百計搜尋。者邊也不住，那邊也不住，
J36nB369_p1000c02║走殺納僧無數；祖意也掃蕩，教意也掃蕩，輕棄先聖
J36nB369_p1000c03║遺箴。種種惡端藏不得，且留話柄在叢林。
J36nB369_p1000c04║高無畏幢，示光明藏。善巧方便擊迷妄，夢醒眼開辨
J36nB369_p1000c05║捷機。思誘正因，魂飛膽喪。為緣蘊藉全無，致使騰疑
J36nB369_p1000c06║生謗。若有一點人情，龍潭送餅供養。（天皇寺請）
J36nB369_p1000c07║山裏木樨香，湖中秋月好，堤上看浮雲，樹邊聽啼鳥。
J36nB369_p1000c08║有問祖師意，無事生煩惱，抑逼強惺惺，開口便艸艸。
J36nB369_p1000c09║愛月故眠遲，惜花長起早，謂此見得愚菴，脫賺平生
J36nB369_p1000c10║未了。
J36nB369_p1000c11║德山罵祖，心腸不足為狠；丹霞劈佛，手段未可稱強。
J36nB369_p1000c12║唯此老漢，烈性難當，驅蚊蚋將百億須彌推倒，遣螔
J36nB369_p1000c13║蝓撮大千世界收藏。如是言行奇怪，英禪者反珍敬
J36nB369_p1000c14║之，謂能孝於親，慈於人，砥障狂瀾，恢弘祖道，五濁惡
J36nB369_p1000c15║世希有之法王。
J36nB369_p1000c16║碧落晴空，贊師之真，毫無一些意思；白雪陽春，贊師
J36nB369_p1000c17║之道，全沒半點滋味。贊歎枉勞，訕謗不必，正是不分
J36nB369_p1000c18║涇渭。豈言傳達磨心宗，佩洞山寶印，化之廣，德之備，
J36nB369_p1000c19║天普蓋，地普擎，海普涵，春普育，大似瞎驢趁隊。究竟
J36nB369_p1000c20║如何？篾籃盛水網兜風，此事古今無異致。
J36nB369_p1000c21║響震似吼鯨音，顧盻如耽虎視。未脫白舒卷絕倫，既
J36nB369_p1000c22║披緇縱橫無忌。神千聖殺活之鋒，洗五宗塳𡋯之氣。
J36nB369_p1000c23║八樹法幢，群魔偃幟。聲光直射古皇前，孰謂西來更
J36nB369_p1000c24║有意。
J36nB369_p1000c25║垂手鬧叢，橫身宇宙。搏霧塞空，綰雲補竇。一言一句，
J36nB369_p1000c26║聽者發狂。或怒或嗔，見者驚仆。雜毒熏蒸，人固不知。
J36nB369_p1000c27║罪犯彌天，佛亦難捄。如何有志丈夫，追隨不肯去，感
J36nB369_p1000c28║慕而不休，紛紛落在他窠臼。
J36nB369_p1000c29║道不可名，德無所表。喫二時粥飯，逐隊隨群；結累世
J36nB369_p1000c30║冤讎，只多不少。人人謂其賦性太剛強，而作為劣別，
J36nB369_p1001a01║確是雲門種艸，也是囫圇吞箇棗。
J36nB369_p1001a02║固自封疆，猶頑石之摩空；斷人情見，如沸湯之澆雪。
J36nB369_p1001a03║化周東西南北，身邊不蓄一文；包含好惡是非，心裏
J36nB369_p1001a04║常懷寸熱。嗚呼！實究竟到此箇時節。信乎！白鷺灘，清
J36nB369_p1001a05║宵月，三三兩兩步從容，深服本師之妙訣。
J36nB369_p1001a06║心等虛空而無遮障，身同魚鳥而不繫留。笑蜣蜋轉
J36nB369_p1001a07║丸，以隨緣明志；惜金甌美器，乃竊為悲秋。狹路相逢
J36nB369_p1001a08║陶刺史，卻攜手高聲唱言：風颼颼，意悠悠，官路飄零
J36nB369_p1001a09║何日休？試問功名甚處，年年惟見水邊鷗。
J36nB369_p1001a10║
J36nB369_p1001a11║（捐貲助刻弟子芳名
J36nB369_p1001a12║　智䚮銀捌錢　智煚銀參兩　　智宸銀貳兩
J36nB369_p1001a13║　智崙錢壹千　智頫銀伍兩　　智昂銀貳兩
J36nB369_p1001a14║　行讓銀壹兩　扶朗銀壹兩　　芳林銀伍錢
J36nB369_p1001a15║　覺球錢伍百　悟玄銀貳兩伍錢續奕銀壹兩伍錢
J36nB369_p1001a16║　智愃銀貳兩　智源銀參錢參分道軫性𣎗海碧共
J36nB369_p1001a17║　錢參千　　　淨因錢壹千　　淨鼎銀貳十兩
J36nB369_p1001a18║　智成錢貳千　智眉錢伍千　　智林銀壹兩
J36nB369_p1001a19║　智潤銀伍兩　智明銀貳拾兩　智聞銀拾貳兩
J36nB369_p1001a20║　智授領弟子行懿錢伍千　　　智得錢三百
J36nB369_p1001a21║　宗佩銀肆錢　微遠米壹石　　屠鼎臣居士銀伍錢
J36nB369_p1001a22║　王門陸氏銀▆兩　陶門史氏錢一千寂成銀壹兩
J36nB369_p1001a23║　鍾門王氏銀參兩）
J36nB369_p1001a24║蔗菴範禪師語錄卷第二十一