J36nB369_p1001b01║蔗菴範禪師語錄卷二十二
J36nB369_p1001b02║侍者智忍錄
J36nB369_p1001b03║愚菴老和尚贊下
J36nB369_p1001b04║曠劫今時全家籍沒五位三玄不存毫忽人天猶大
J36nB369_p1001b05║旱之望雲雷龍象若迷津之觸船筏的的胸襟流出
J36nB369_p1001b06║往往不將為事宜爾子孫具大海之口無繇分析咄
J36nB369_p1001b07║一任長年挂東壁
J36nB369_p1001b08║如來行處不行時人作底不作見經常美器無半句
J36nB369_p1001b09║好言擢芻狗棄材則多方相顧未出門先勘破謂趙
J36nB369_p1001b10║州是笨貨似者般無賴阿師與道既不相應定入生
J36nB369_p1001b11║死輪迴輥到盡未來際其惡聲尤然流布
J36nB369_p1001b12║見青山隨客去臨綠水喚人來現成公案不須尋討
J36nB369_p1001b13║生機圓妙何用安排南山鱉鼻蛇橫拈倒弄東海赤
J36nB369_p1001b14║梢鯉飲氣曝腮笑雪峰甘心擔項上銕枷當年能不
J36nB369_p1001b15║俊哉咦自身陷入不深省偏說杭州是阿獃
J36nB369_p1001b16║謂渠忤時絕物相見卻也和融道他弘慈攝化觸著
J36nB369_p1001b17║則如大蟲縱格外神機唯隨宜而厲俗操從上法柄
J36nB369_p1001b18║不挾勢以鼓聾謦欬笑談活埋龍象揚眉瞬目賺殺
J36nB369_p1001b19║英雄無繩無墨人難測佛祖從來立下風
J36nB369_p1001b20║古怪心胸蹊蹺面貌無股肱而到處稱尊任瀟灑而
J36nB369_p1001b21║隨腔換調點野狐涎成無上醍醐撮狂狗糞當格外
J36nB369_p1001b22║香料致令後代兒孫箇箇頭搖尾髚道此便是竺土
J36nB369_p1001b23║大仙東西密付的祖意教意同燈相照白日裏將人
J36nB369_p1001b24║欺黑山下作鬼叫如今早見狼藉久後去剎剎爭雄
J36nB369_p1001b25║塵塵鼓鬧七花八裂之殃免不得謂愚菴老子所出
J36nB369_p1001b26║之惡少敢復對兩峰長歎付之一笑
J36nB369_p1001b27║萬不為多一不嫌少分析參差受用恰好天地依之
J36nB369_p1001b28║轉旋晝夜由之明曉致使四方龍象聞風而驚睹影
J36nB369_p1001b29║而服者處處不相捨離若螣蛇之纏繞
J36nB369_p1001b30║親近二十年想起實可懊西來大意不教我參北斗
J36nB369_p1001c01║藏身不向我道說不來底要我說來行不到底要我
J36nB369_p1001c02║行到及問綱宗旨趣不是熱罵便是冷笑今日要人
J36nB369_p1001c03║撐潑天門戶搜窮枵腹枯腸只得直言相告鸞皇種
J36nB369_p1001c04║性多仁梟獍生成不孝
J36nB369_p1001c05║口裏喃喃心中惴惴欲爐峰疊翠望聳一時使洞水
J36nB369_p1001c06║長清美流萬世唱白雪歌可以高可以低喝廬陵米
J36nB369_p1001c07║不作賤不作貴試問圓禪你如何會仁者見之謂仁
J36nB369_p1001c08║智者見之謂智
J36nB369_p1001c09║此箇山翁誠為異差天崩無憂地裂不怕紙上描來
J36nB369_p1001c10║卻似真眼中看去渾非假高挂虛堂莫隱藏繇人贊
J36nB369_p1001c11║歎繇人罵乃拊掌曰當年性氣不容情今日流傳成
J36nB369_p1001c12║話杷
J36nB369_p1001c13║寶鏡堂中分妍析醜夜明簾外從西過東惟自己將
J36nB369_p1001c14║水洗水要別人拏空塞空但看一樁錯謬莫問萬事
J36nB369_p1001c15║玲瓏說不像畫難工雖然不得已尊為達磨三十八
J36nB369_p1001c16║世匡扶大法之祖翁
J36nB369_p1001c17║隨無明流住妄想境射雲門之毒有意無意盡遭殃
J36nB369_p1001c18║說脫空之言千人萬人俱弗醒不將上古為猷偏與
J36nB369_p1001c19║今時作梗所以撞著惡冤家鼻繩受制苦求饒世出
J36nB369_p1001c20║世間那箇肯
J36nB369_p1001c21║犢子新生不怕虎事事爭先欲跨古鞭笞佛祖總無
J36nB369_p1001c22║慚垂老惡形沒處躲淡抹輕描宛似真細看仰瞻猶
J36nB369_p1001c23║未妥渠儂面目要全窺日上扶桑夜當午
J36nB369_p1001c24║不事事賢者謂其剛大惟恂恂智者謂其中和有時
J36nB369_p1001c25║放曠不拘肘後懸當風之印有時堅密不動口邊擲
J36nB369_p1001c26║織錦之梭到者裏我卻不能測度敢問昭公辨看是
J36nB369_p1001c27║甚麼乃彈指一下曰唵囌嚕唏唎娑婆訶
J36nB369_p1001c28║七顛八倒斷巷絕鄰洞山三斤麻絞乾見浪曹源一
J36nB369_p1001c29║滴水洗盡情塵斥涅槃妙心祭閒神殘物以山河大
J36nB369_p1001c30║地為自己家珍誇道施恩無極那知愛人不親若謂
J36nB369_p1002a01║愚菴老漢只消如此贊歎認著依前猶隔津
J36nB369_p1002a02║問此事無指示燕坐為著實提持痛罵當慈悲法施
J36nB369_p1002a03║訐露釋迦醜拙千古未聞暴揚彌勒過愆無所不至
J36nB369_p1002a04║其世智辨聰大膽庸夫到渠根前靡不藏鋒斂翅如
J36nB369_p1002a05║今撞著對頭拖過南嶽拽上天台敢曰真人無位
J36nB369_p1002a06║資聖開山明湖織屨將黑豆換人眼睛以無求定吾
J36nB369_p1002a07║宗旨紅蓼灘白鷗渚盟在於心懸羊頭賣狗肉風來
J36nB369_p1002a08║過耳若夫東西密付脈脈相承以至千七百箇老鈍
J36nB369_p1002a09║漢底家私不直一唾而已
J36nB369_p1002a10║法門以馳競稱尊師獨愛退休為上時賢以廣陜分
J36nB369_p1002a11║岐師則示平等心量慈楫櫂於中流獘病救於道喪
J36nB369_p1002a12║使德山氣質猶雄將雲門家風破蕩斷人命根凡聖
J36nB369_p1002a13║莫遺暢自本懷佛祖不讓宜若差異眾生聞者驚疑
J36nB369_p1002a14║見者嫌謗丹青粉繪轉淆訛竊比虛空略相當
J36nB369_p1002a15║續洞上宗佩雲門印忽卷忽舒半疑半信蕩野狐窟
J36nB369_p1002a16║而唯炯雙眸樹金剛幢而不搖三寸神見神驚鬼亦
J36nB369_p1002a17║愁獨許悟禪敢親近（悟禪尼請）
J36nB369_p1002a18║玉笥峰前呵佛罵祖金牛湖上作啞妝聾排群邪無
J36nB369_p1002a19║謙讓摧眾辨少含容深信者高山仰止淺見者毀謗
J36nB369_p1002a20║成風吁種種淆訛難定奪且同杲日挂長空（止謙禪人請）
J36nB369_p1002a21║舌上奔雷目中閃電一句截流萬機回換散而六合
J36nB369_p1002a22║慈雲卷而獨行無伴惡口罵人謂我誓願宇宙雖寬
J36nB369_p1002a23║甚處著得你來秖宜松間石上俯而視坐而倚徜徉
J36nB369_p1002a24║玩月語溪畔（月溪禪人請）
J36nB369_p1002a25║當散木垂陰之時而生此倔疆枝幹負懸絲慧命式
J36nB369_p1002a26║俎豆於鷲嶺熊峰其洞山祖翁面目儼在古聖今賢
J36nB369_p1002a27║類之莫齊萬別千差毀之不采雲門室中五六年明
J36nB369_p1002a28║聖湖頭十七載問祖意教意輾得骨露皮穿若謂以
J36nB369_p1002a29║心印心盡是謾神鬩鬼至今隱恨填胸深冤難解向
J36nB369_p1002a30║之則厭背之則餒所以行蹤南北西東形影不相離
J36nB369_p1002b01║捨忽然磕著舊時痛處禁不得高聲叫云悔悔
J36nB369_p1002b02║青原授石頭住山鈯斧黃檗容臨濟倒捋虎鬚偏渠
J36nB369_p1002b03║一生執拗不與千聖同途平川不肯利涉險路最愛
J36nB369_p1002b04║橫趨器識自雄者叱為眼裏刺機智毫無者視作髻
J36nB369_p1002b05║中珠直欲人人蕩空家業脫盡皮膚奚翅諸佛俱遭
J36nB369_p1002b06║抑逼列祖咸被擨揄猶自吳地尋思越山坐想不知
J36nB369_p1002b07║銜恩者孰也受冤者誰乎噫嘻莫怪我褊淺狹劣立
J36nB369_p1002b08║處孤危負懸絲之命脈憂深慮遠恆扼腕而痛呼
J36nB369_p1002b09║兩箇癡獃全無拘束指火為冰拗直作曲事事異乎
J36nB369_p1002b10║常流著著變於棋局化鹿山中見面日惡氣衝人金
J36nB369_p1002b11║牛湖上聚首時和光混俗說甚父子投機大似冤家
J36nB369_p1002b12║攢簇江北江南任怨任讟師惟去住本翛然我則孤
J36nB369_p1002b13║危免相續臨風坐石聽叮嚀得休來伴居嵒谷（并師同幀）
J36nB369_p1002b14║至性不移忘懷自適日中一餐夜後一息高洞上最
J36nB369_p1002b15║耀之燈厚世間先春之德祖道藉以坦平綱宗賴而
J36nB369_p1002b16║整飾正法門倒置之倫蕩庸流淺隘之習曉鶯啼在
J36nB369_p1002b17║綠楊煙陌路悠悠人未識（道曉悅禪師請）
J36nB369_p1002b18║化鹿山裏栽田叟強項古來所未有砥澆情分不容
J36nB369_p1002b19║辭當風寶印懸於肘正法垂秋悲痛深掞藻時賢空
J36nB369_p1002b20║雙手家聲赫奕蓋諸方雲籠皓月獅子吼短策孤舟
J36nB369_p1002b21║隨處尊鐵鑄心肝血盆口明明遍界不曾藏謂此是
J36nB369_p1002b22║也成窠臼疑殺滔滔天下人殃及子孫最難剖（時也霖禪
J36nB369_p1002b23║師請）
J36nB369_p1002b24║蝎口傷人不將為事慈心育物博爾難名貴買瓶匋
J36nB369_p1002b25║破沙盆行行奪價賤賣雲門乾矢橛步步爭衡郢上
J36nB369_p1002b26║陽春從來寡和世間彩鳳咸式以鳴君不見二三四
J36nB369_p1002b27║七俱驚訝九曲黃河此日清
J36nB369_p1002b28║曲唱新豐調翻舊案韻高煙雨樓前響徹石頭城畔
J36nB369_p1002b29║敢退讓則跡遠塵囂匯異同則力能砥捍統萬化謂
J36nB369_p1002b30║至道之尊形群品稱鴻慈之曼此皆被恩承訓者妄
J36nB369_p1002c01║測涯岸其惟獅蟲自囓法社堪虞面以憔悴髮以白
J36nB369_p1002c02║皚乃是伊苦心一片（金陵衍乘禪人請）
J36nB369_p1002c03║面非遠人情而冷憂實因祖道而深從來無禪說得
J36nB369_p1002c04║惟將諸毒含心毒氣現時一味冤親平等怨聲起處
J36nB369_p1002c05║渾家異口同音師風欲行古法運薄在今猶望歲寒
J36nB369_p1002c06║竹裏坐石床倚作水龍吟（竹林行樂）
J36nB369_p1002c07║過金沙斷除髑髏前妄想入玉笥揀得火聚裏眉毛
J36nB369_p1002c08║謂天上天下獨尊惟我乃提綱挈領肅若霜標因堅
J36nB369_p1002c09║忍在躬衝開一切迷頑之煙島以鴻慈遇物騰湧大
J36nB369_p1002c10║千剎海之波濤決憍慢墻垣毫力不借撤正偏戶牖
J36nB369_p1002c11║八臂匪勞故吳山傾慕越地興謠實猶爭本圓照而
J36nB369_p1002c12║為之師者擾擾紛紛無砥止順風聽響浙江潮
J36nB369_p1002c13║性情特達懷抱寬洪丹青巧思描畫難工撫愚頑多
J36nB369_p1002c14║般安忍攫龍象獨擅稱雄痛古道封於耿介乃至德
J36nB369_p1002c15║溢而渾融任毀譽遍界猶雲月行空善示迷方歸正
J36nB369_p1002c16║轍惟千古之上有如是知識然未聞沸諠若此之憧
J36nB369_p1002c17║憧願其未歇興亦未終更將碧眼藏眉底閩地佳山
J36nB369_p1002c18║看不窮
J36nB369_p1002c19║身惟任重凜芙蓉弘法之謨力為砥澆銷諸方分河
J36nB369_p1002c20║之見揚新豐遍地之家聲高雲門極天之墻岸晴空
J36nB369_p1002c21║響霹靂直令膽喪妖狐黑夜繡鴛鴦豈用針穿玉線
J36nB369_p1002c22║恆追昔慨今未嘗不扼腕攢眉乃傷夫假我販沽時
J36nB369_p1002c23║衰道變故至親骨肉嫉惡若仇讎矧佛祖人天敢測
J36nB369_p1002c24║其涯畔譆寰中獨據自如如恣爾後賢誰覿面
J36nB369_p1002c25║一種平懷諸緣絕絆舌上有殺活之鋒眼中無聖凡
J36nB369_p1002c26║之見高太陽之照碧落爭輝壯雲門之猷赤心獨擅
J36nB369_p1002c27║十剎春風白髮年六橋秋月孤舟岸差排佛祖令肅
J36nB369_p1002c28║嚴霜為法心雄語如劈箭人天愛而親波旬憎而怨
J36nB369_p1002c29║是故秪好聞名不可見面
J36nB369_p1002c30║捄時多熱心為法無情面千聖睹影而驚群賢聞名
J36nB369_p1003a01║而顫我所師若有違君久事誠不厭猶謂優曇瑞世
J36nB369_p1003a02║開調轉胡笳響碧漢
J36nB369_p1003a03║吼野金毛嘯風石虎雄利生心熾無明火誓扶正法
J36nB369_p1003a04║人皆為寇讎欲砥狂瀾孰不稱怨苦樂山樂水暢盡
J36nB369_p1003a05║本懷是親是疏傾以肺腑繼武雲門有克家須識箇
J36nB369_p1003a06║愚菴老祖
J36nB369_p1003a07║近代知識禪師贊
J36nB369_p1003a08║離愚志和尚
J36nB369_p1003a09║捄時妙藥活命靈符細以應細麤以應麤分崆峒之
J36nB369_p1003a10║明燈照徹幽奧增鑑水之波浪普潤焦枯踏翻聖凡
J36nB369_p1003a11║深窟趯倒魔孽紅爐飄飄若孤舟不繫耿耿以法道
J36nB369_p1003a12║為㥚舉世間儔疏侶絕兜率院弟應兄呼
J36nB369_p1003a13║接弁山脈續洞上燈爪牙捷疾行解精瑩馳求冰冷
J36nB369_p1003a14║貴勢羽輕九逵布譽一片熱情色養盡禮至性天成
J36nB369_p1003a15║壎箎雅奏難弟難兄道林鬱鬱後彥錚錚不待描畫
J36nB369_p1003a16║面目分明（以揆法姪請）
J36nB369_p1003a17║清涼三疾和尚
J36nB369_p1003a18║嚴霜面孔皓月丰神未測其端謂難湊泊若窺其奧
J36nB369_p1003a19║如飲醪醇金粟山中橫機不讓雲門室內受屈無伸
J36nB369_p1003a20║慕嬾瓚之遺芳萬緣不顧效龍山之遠遯一缽隨身
J36nB369_p1003a21║見時習日移握拳透掌痛古風絕響囓齒穿斷三十
J36nB369_p1003a22║年後為兄雪憤聲冤者賴有昶公邈得其真（曉㟶昶姪請）
J36nB369_p1003a23║福勝一機和尚
J36nB369_p1003a24║體潤崑岡之玉骨堅麗水之金承愚菴之記莂見佛
J36nB369_p1003a25║日已披襟懸肘後靈符千妖斯遁朗胸中寶鏡諸累
J36nB369_p1003a26║無侵出為春雨處作時箴三伏賣松風少能酬價九
J36nB369_p1003a27║秋邀明月堪與盟心若欲識渠休再問石頭路上指
J36nB369_p1003a28║南針
J36nB369_p1003a29║龍田柏子和尚
J36nB369_p1003a30║拋撇楚山雲撈摝吳水月參寶壽而氣高見愚菴而
J36nB369_p1003b01║心折遇物披杲雪之懷赴機掉靈鋒之舌直將諸聖
J36nB369_p1003b02║揶揄豈畏千魔衝突噫世衰矣道獘矣何假端詳而
J36nB369_p1003b03║細說斯人也乃吾同門是法中之傑維猶子靈公宜
J36nB369_p1003b04║珍重秘韜切忌等閒輕洩（靈岳統姪請）
J36nB369_p1003b05║蓮華龍門大師
J36nB369_p1003b06║太白峰前分路鴛鴦湖畔重逢挹其丰骨儼乎舊容
J36nB369_p1003b07║賣八閩松風無人酬價劫三山營寨自喜衝鋒入天
J36nB369_p1003b08║界室歌謠相續連大好山脈絡疏通樂澹忘水邊破
J36nB369_p1003b09║屋慎潛躍雲外孤節是所以溪深杓柄長來機亦赴
J36nB369_p1003b10║钁頭三斤銕盡顯綱宗抑何必登曲彔搖麈尾圖熱
J36nB369_p1003b11║鬧謂之禮樂雍雍臨行翻𨁝跳踵躅有英雄
J36nB369_p1003b12║天華達虛耆舊
J36nB369_p1003b13║生緣蒿壩脫白雲門望之則厲即之也溫扶天華之
J36nB369_p1003b14║古剎同德同心整石頭之大路忘曉忘昏為眾無欺
J36nB369_p1003b15║安危獨任治身有法冰檗自吞是故被其慈風者山
J36nB369_p1003b16║高而仰戴其至德者人傑而尊有此昭昭功業秩秩
J36nB369_p1003b17║兒孫千載而後孰曰非叢林之柱石溯耶水之淵源
J36nB369_p1003b18║者哉
J36nB369_p1003b19║德音老宿
J36nB369_p1003b20║身無長物手握明珠謙光照人澹漠自娛此道不忘
J36nB369_p1003b21║研究出語脫盡皮膚松貞而交友秋霜而誨徒不愧
J36nB369_p1003b22║雲棲裔家聲正不殊十五年前看道貌從心還是舊
J36nB369_p1003b23║規模
J36nB369_p1003b24║生緣東浙遯跡西湖踵雲棲之後塵香清蓮沼篤愚
J36nB369_p1003b25║菴之最契操挾松孤三十年雙眸炯盱碧漢二六時
J36nB369_p1003b26║片雪飛向紅爐參方者臨門脫其拖泥之屨情封者
J36nB369_p1003b27║扣戶示以走盤之珠慈惠等濟真俗咸孚韶陽言普
J36nB369_p1003b28║趙州道無爭如我貝多不顧湛寂跏趺坐斷白鶴峰
J36nB369_p1003b29║縱橫如意而聲滿寰區識不識莫躊躇這是南山老
J36nB369_p1003b30║尊宿抑以規持末學之良模（慈渡濟禪人請）
J36nB369_p1003c01║靜聞關主
J36nB369_p1003c02║怪哉此漢莫測端倪世有險峻渠無高低受業天寧
J36nB369_p1003c03║纖毫不顧情投雲水雙手提攜有寶壽之慈和一旦
J36nB369_p1003c04║拋撇遭愚菴之惡辣偏欲攀躋白地上誘人犯法憑
J36nB369_p1003c05║空裏與賊過梯擬贊則增纇加毀則無稽別有些兒
J36nB369_p1003c06║好處堪佩服而品題笠挂杖頭橫膝上愛閒日日聽
J36nB369_p1003c07║朝雞
J36nB369_p1003c08║香萃妙明禪師
J36nB369_p1003c09║德豐者豈藉於位重道粹者不湎於時求昔者雲棲
J36nB369_p1003c10║真寂以簡素之道化斯末葉猶驚蟄之雷響遏閻浮
J36nB369_p1003c11║欹哉妙明禪師能振其猷不媿為蓮沼之的胤乃運
J36nB369_p1003c12║載惑海之蘭舟水邊活計林下優游心同皓月身若
J36nB369_p1003c13║輕鷗平生標致略相似香萃風飄滿秀州
J36nB369_p1003c14║蘊微禪師
J36nB369_p1003c15║慈藹同春風而布大野萬物以此育焉道義並高山
J36nB369_p1003c16║而聳層霄四方莫不睹者若其操縱得宜賢愚等視
J36nB369_p1003c17║觸虛舟不怒經[番*風]瓦不怨以柔和善順而入於遊戲
J36nB369_p1003c18║大解脫門咦匪夷所思也
J36nB369_p1003c19║大輿禪師
J36nB369_p1003c20║眉挂晴霞襟懷秋水偭白眼儔聽黃鶯語藐聲譽而
J36nB369_p1003c21║動若鴻飛鼓逸志而怒猶鵬徙道如謀合搜尋百草
J36nB369_p1003c22║頭邊誼以均持突出萬人叢裏賞流泉之韻調與誰
J36nB369_p1003c23║鄰短駢巧之風藹同花墅彭蠡灣頭響徹夜濤野鶩
J36nB369_p1003c24║林禽毅然驚起
J36nB369_p1003c25║禪人請自贊上
J36nB369_p1003c26║苔生舌上茆塞胸次德輶鴻毛智窮鼠技三喚三應
J36nB369_p1003c27║青白不分半吞半吐語言無味生同里不近鄉情扣
J36nB369_p1003c28║祖關惟深詬詈逆其性谷吼雷鳴適其意風清月霽
J36nB369_p1003c29║以之為人天師則深毀以之為乾矢橛則過譽者樣
J36nB369_p1003c30║人如何做得玉笥親孫愚菴後裔應侍者擔取去懸
J36nB369_p1004a01║向盛澤灘頭好聽煙波鼎沸（谷鳴應侍者請）
J36nB369_p1004a02║林木池沼能演法音墻壁瓦礫皆生光耀獨有者廝
J36nB369_p1004a03║全無孔竅摶撮土欲障撼地之瀾捏寸繩擬放翀天
J36nB369_p1004a04║之鷂仰先哲則多慚撫後昆則致誚詵公繪之何所
J36nB369_p1004a05║欣樂異時若展開大蟲戴紙帽驚人亦好笑
J36nB369_p1004a06║寸陰不貴尺璧非寶參禪不悟聽教不曉涓滴不洩
J36nB369_p1004a07║處貧恨一身多和光同塵時富嫌千口少逼佛祖活
J36nB369_p1004a08║陷泥犁誘黧奴成無上道此話傳播諸方天下人盡
J36nB369_p1004a09║笑倒玉笥處處皆英才獨你如喪家之狗東吠西嗥
J36nB369_p1004a10║仇而疾之者紛紛擾擾
J36nB369_p1004a11║操道無變通稟資亦椎魯坳堂上行舟螫瓮裏蹲坐
J36nB369_p1004a12║眼如達磨見梁皇氣似將軍射石虎真實相為謂其
J36nB369_p1004a13║少謙和脫略商量謂其太剛果明明薄福形儀人人
J36nB369_p1004a14║怕來合火益公請圖何以取我或有些子毀贊皆可
J36nB369_p1004a15║默時蜀錦花鋪語時燈心銕裹更有一句好流傳五
J36nB369_p1004a16║五原來二十五（果謙益副寺請）
J36nB369_p1004a17║舌頭無骨耳朵無竅佛法不知只會亂道謗雲門謂
J36nB369_p1004a18║是乾矢橛薄愚菴喚作無毛鷂到閩山遇見謝三郎
J36nB369_p1004a19║定罵言不奉非輔不順非孝以莊侍者你當為我證
J36nB369_p1004a20║之曰雲門兒孫獨此不肖（以莊侍者歸閩請）
J36nB369_p1004a21║弄雪峰蛇開雲門口或說定法甲乙丙丁有說不定
J36nB369_p1004a22║子午卯酉趁起石虎橫行喝住金烏倒走看看星散
J36nB369_p1004a23║雲飛嘮嘮指槐罵柳自道一副熱腸傍觀百般露醜
J36nB369_p1004a24║璋侍者不必細沉吟書諸紳懸於肘他日逢人為舉
J36nB369_p1004a25║揚秪言箇兩兩不成雙三三亦非九庶幾汝我不相
J36nB369_p1004a26║孤負（璋侍者侍側）
J36nB369_p1004a27║曾詣弁山泥中踏著毒刺後到玉笥火裏揀得寒冰
J36nB369_p1004a28║廿載將白雲冷看一身同紅葉秋騰嘔出祖師心絕
J36nB369_p1004a29║無慚耿剔瞎人天眼何有哀矜作事機先敗露謀為
J36nB369_p1004a30║陣後興兵善善惡惡脈脈繩繩敢問你是為誰非大
J36nB369_p1004b01║鑑之真種即弘覺之雲仍
J36nB369_p1004b02║鑿山透海煉石補天別箇皆誇巧妙此漢獨抱愚顓
J36nB369_p1004b03║虹橋上誘人拍鞠蹄涔裏慣自行船因入深村敲碎
J36nB369_p1004b04║乞兒飯碗驀行鬧市闖散狂客酒筵岫雲飛白岩桂
J36nB369_p1004b05║奏妍難辨析無背面咦見了更參三十年
J36nB369_p1004b06║酖酒殺人砒霜殞命以此較量很惡尤勁放白鶴出
J36nB369_p1004b07║銀籠擒猛虎入錦阱觀其默平地浪翻聽其語青天
J36nB369_p1004b08║火迸不坐尊貴之樓勿行正偏之令便擔去塵埋鼠
J36nB369_p1004b09║咬裏臭穢拭瘡膿有甚杷柄
J36nB369_p1004b10║道德全虧行解總缺任重福輕露盡醜拙佳話不曾
J36nB369_p1004b11║世上傳麤言頻在口頭說篾籃盛水笊籬撈月志不
J36nB369_p1004b12║休意不歇終日奔忙此一片屈曲衷腸看你到幾時
J36nB369_p1004b13║對人決絕
J36nB369_p1004b14║山路聞雷驚碎膽雲門遭𨈀喪家珍遠翥潛蹤情尤
J36nB369_p1004b15║不可拌命攝級所恃無鄰為人轉生迂拙鬢絲日覺
J36nB369_p1004b16║增新百年過半不深省是你癡獃無比倫
J36nB369_p1004b17║耳如新卷葉眼如葡萄朵佛到不為情魔來反合火
J36nB369_p1004b18║無心言語斷人腸實意操持與道左花巧崇時膠漆
J36nB369_p1004b19║非古舐蜜厭甜食茶嫌苦謀略既不足以周身敢謂
J36nB369_p1004b20║撐祖父潑天之門戶
J36nB369_p1004b21║寐則夢馳寤則心想時好乃違虛名徒攘履至難坦
J36nB369_p1004b22║然不驚遇無事悒乎抱怏自己尚是冤家豈望後人
J36nB369_p1004b23║思仰慰我者多深埋糞壤羽短毛長任磨蕩
J36nB369_p1004b24║有問西來大意向道東方日出推究從上古錐如此
J36nB369_p1004b25║瞎驢無匹肅彼千官舞其八佾德有所慚志不可必
J36nB369_p1004b26║棄置路傍亦何惜
J36nB369_p1004b27║匡廬夢做已深雲門債還未了求人心念是肫肫謂
J36nB369_p1004b28║我禮儀非皎皎獎借無古松傳譒惟小草莫憂愁休
J36nB369_p1004b29║煩惱當過差徭三載時春風隨路聽啼鳥
J36nB369_p1004b30║頑無以制愚不可及言裏傷人暗中抽骨提祖印將
J36nB369_p1004c01║方木投圓竅操化權掬滄海入涓滴門前山深水寒
J36nB369_p1004c02║天際日昇月沒啐啄同時古今不易偏要排老達磨
J36nB369_p1004c03║聽而不聞視而不識若如此為人未免道箇呆頭枉
J36nB369_p1004c04║費勞力
J36nB369_p1004c05║出世背道匪忠也棄親遠師非孝也偕時躁競無節
J36nB369_p1004c06║也盜名竊位不義也灰冷意智恥當車以怒蜋捩轉
J36nB369_p1004c07║面皮判先覺為野馬好不見揚罪亦難寫且挂長隄
J36nB369_p1004c08║綠樹枝一任風吹雨打
J36nB369_p1004c09║愚菴會下人盡是法中傑唯此媿野謀踽涼類跛鱉
J36nB369_p1004c10║捏餬餅轉作饅頭指精金化為頑鐵臥冰匪謂寒蹈
J36nB369_p1004c11║火不言熱一朝相見閻羅王兩同心奏西江月
J36nB369_p1004c12║髮飄秋雪面染暮霞茫茫業識滾滾塵沙麈尾輕搖
J36nB369_p1004c13║明祖意馬蹄亂踏惱人家只恐世間容不得好從萬
J36nB369_p1004c14║山堆裏忘緣兀坐且消受些天皇餅趙州茶
J36nB369_p1004c15║石頭能說法土塊解放光唯有蔗菴老作事盡脫腔
J36nB369_p1004c16║乍喜乍嗔仙露抹春山之黛忽彼忽此和風聯野鷺
J36nB369_p1004c17║之行喜嗔情絕彼此形忘中九下七如何贊揚幾處
J36nB369_p1004c18║隨人乾打鬨曾無片語到諸方
J36nB369_p1004c19║貌不驚人才式誦帚卻步上危坡面南觀北斗欲大
J36nB369_p1004c20║嵩少之門氣竦雙眸擬決當今之滯患惟隻手然則
J36nB369_p1004c21║要蕃衍宗猷琢磨瓊玖且待三十年後
J36nB369_p1004c22║禮絕尊卑易情均上下難不能東掣西掣豈得言端
J36nB369_p1004c23║語端相偕愛踏月華白獨嘯寧怕風色寒此日自為
J36nB369_p1004c24║無檢束過後誰將冷眼看阿呵呵者樣滯貨秪合拋
J36nB369_p1004c25║向千尋濁水聽渠落魄五湖灘
J36nB369_p1004c26║謂此是蔗菴雲裏遠山不露謂此非蔗菴水上閒鷗
J36nB369_p1004c27║相顧鬧市樓頭聽管絃自哂多生始遭遇有問夫子
J36nB369_p1004c28║之道為忠恕雲門之道如何指註大洋海底火燒天
J36nB369_p1004c29║盤陀石上無根樹
J36nB369_p1004c30║尊之非為榮毀之不謂恥相見萬仞崖前推人一踏
J36nB369_p1005a01║到底玄要總不商量偏正何曾說起詆佛祖為飛埃
J36nB369_p1005a02║視蛇虺如赤子若此而欲提封九有控制八紘豈有
J36nB369_p1005a03║此理
J36nB369_p1005a04║作事遲疑發言鄙陋心非因少鹽醬而愁面不為無
J36nB369_p1005a05║茶飯而瘦續慧命固負熱腸競澆風自知妄謬種種
J36nB369_p1005a06║如幻出生著著受人指詬地爐邊話徹主賓峻厥祖
J36nB369_p1005a07║胄子細看來依舊依舊
J36nB369_p1005a08║逆順中做好生涯色聲裏擴充眼耳入魔宮抉魔籓
J36nB369_p1005a09║探虎穴獲虎子自謂其志不欺孰信其言如矢欲閑
J36nB369_p1005a10║祖父之道復玷辱於祖父欲敦兄弟之情反遺猜疑
J36nB369_p1005a11║於兄弟皇皇一生滔滔奚砥故反求諸己而已矣
J36nB369_p1005a12║識不通方語無可聽生緣松陵曾負德於劬勞受業
J36nB369_p1005a13║雙林終孤恩於規正欲跳出險惡墻垣反墜入是非
J36nB369_p1005a14║坑阱救己無門利人何徑踽踽涼涼蹭蹭蹬蹬越艇
J36nB369_p1005a15║吳歈一片心秋水明蟾兩相映
J36nB369_p1005a16║入廛意勤勤見人水漉漉知識有此洪規不肯依他
J36nB369_p1005a17║條目栽田博飯甘地藏清寥謝事省緣佩天寧教育
J36nB369_p1005a18║獨怡石上看蜚鴻更愛溪邊結茅屋丹桂風搖萬樹
J36nB369_p1005a19║金青山月皎一團玉呵呵讓之有餘爭之不足
J36nB369_p1005a20║星坐驛馬宮在磨蝎水碧山青東衝西突主賓互換
J36nB369_p1005a21║拉樵子於古路秋煙唱和同時環漁翁於平湖夜月
J36nB369_p1005a22║涅槃心既蕩除正法眼亦喪滅雲跡未能泥形不屑
J36nB369_p1005a23║縱使衍慧命於塵剎無疆有甚奇特
J36nB369_p1005a24║嚴身行寡應世緣微驅象龍致雨摶畫餅充飢事碌
J36nB369_p1005a25║碌而紛然罔解恢弘法印力兢兢而竭矣不能撥正
J36nB369_p1005a26║化機謂有繩墨強石人受敕最無分曉要浪子賦歸
J36nB369_p1005a27║將排上列祖之席恐難免千載之譏爭如灑落無拘
J36nB369_p1005a28║綠樹中聽黃鸝細語清溪外隨白鷺低飛（存顯聖祖堂）
J36nB369_p1005a29║鈍鳥翻風狂猿捉月役役不休栖栖不歇白地上掘
J36nB369_p1005a30║窖埋人黑夜裏開門引賊即今已是神見神驚鬼遭
J36nB369_p1005b01║鬼蹶又何待日後怨切於心恨入於骨
J36nB369_p1005b02║色界非霸聲疆何保衣取禦寒食無求飽逐念紛飛
J36nB369_p1005b03║隨緣顛倒遊太虛中不為寬坐微塵裏匪謂小一毫
J36nB369_p1005b04║佛法沒相干天豈容伊世上攪
J36nB369_p1005b05║山間風色溪上月華逢緣不借怡悅無差但不應冒
J36nB369_p1005b06║住持之任排神鬼之衙吐德山口中怨氣擔雪峰項
J36nB369_p1005b07║上銕枷雖是自作自受不敢短歎長嗟終使人道當
J36nB369_p1005b08║斯世而有斯人出踏得乾坤如亂麻
J36nB369_p1005b09║我山嵯峨慢幢高豎絕無悟本豪雄偏合風顛隊夥
J36nB369_p1005b10║大樹大皮纏小樹小皮裹瓊花園裏策馬長驅惡趣
J36nB369_p1005b11║門前結廬深躲紫燕語嬌黃鸝韻嫵飽噇閒聽無可
J36nB369_p1005b12║不可
J36nB369_p1005b13║硬似兜羅綿軟如純鋼銕向上機莫能知末後句無
J36nB369_p1005b14║可說一味順風撒沙多見受冤難雪業兮山翠層層
J36nB369_p1005b15║累兮江波滑滑是與非失與得且到閻老面前一并
J36nB369_p1005b16║歸結
J36nB369_p1005b17║紅爐裏可出沒白刃上能撮摩唯此活落漢親近轉
J36nB369_p1005b18║淆訛兩手提得起底輕心按過一毫說不上底巨力
J36nB369_p1005b19║刮磨卞璧喝成燕石巴音翻作郢歌眼中刺法中魔
J36nB369_p1005b20║豈獨謂成人者少敗人者多
J36nB369_p1005b21║摑須彌粉碎吸大海枯乾未進思退一曝十寒謂有
J36nB369_p1005b22║準繩春風酡面為沒定據生銕鑄肝成佛作祖自知
J36nB369_p1005b23║無分呼牛喚馬孰可著銜畢竟是箇甚麼十字街頭
J36nB369_p1005b24║活賊三更月下巡官
J36nB369_p1005b25║移山塞海背實蹈虛不食空王爵祿安假鴻雁傳書
J36nB369_p1005b26║喚十方作驢謂龍門有心無膽配萬物為馬笑莊生
J36nB369_p1005b27║少智多愚及至問著你有何伎倆強撦趙州來蓋覆
J36nB369_p1005b28║為言東壁挂胡蘆
J36nB369_p1005b29║緣木求魚提籃取水無句是單傳有言非直指搖白
J36nB369_p1005b30║拂謂是鷲嶺花垂清涎當作熊峰髓月下敲不二之
J36nB369_p1005c01║門燈前論一貫之旨冷煖惟自所知話柄挂人唇齒
J36nB369_p1005c02║毀決定深譽未必美三界混融一生知己藹藹悾菴
J36nB369_p1005c03║翁翩翩鴻跡子（悾菴即楊旨音居士請）
J36nB369_p1005c04║奔名若磨盤空裏走競譽如雲中獅子吼四生慧命
J36nB369_p1005c05║不顧目前歷祖憲章拋向腦後在資聖指白說黃來
J36nB369_p1005c06║雲門捉襟露肘開罪古人謂蛇鑽入竹筒焉知自己
J36nB369_p1005c07║蝦跳何曾出斗
J36nB369_p1005c08║面多寒色竅不玲瓏歸功無至大之業悅時少阿順
J36nB369_p1005c09║之容俊哲排肩見猶未見英乂接踵逢若不逢胼拇
J36nB369_p1005c10║之譽太虛充滿噬臍之歎滄海難窮始謂埋沒自己
J36nB369_p1005c11║終以帶累先宗
J36nB369_p1005c12║瞠開兩箇看雲眼生就一條齧檗心險惡道途行遍
J36nB369_p1005c13║了無才苦硬住叢林罵雨罵風情懷倍很耐寒耐熱
J36nB369_p1005c14║旨趣難尋流水靜落花深危坐終朝閒屈指沒韻詩
J36nB369_p1005c15║成孰共吟
J36nB369_p1005c16║為道未能精操密練厲行未能雪杲冰瑩對機未能
J36nB369_p1005c17║雷揮電埽出言未能玉振金聲兔角杖也勿捏龜毛
J36nB369_p1005c18║拂也勿橫冷冷落落崢崢嶸嶸雲門麟鳳充寰宇不
J36nB369_p1005c19║信頑嚚有此僧
J36nB369_p1005c20║東西南北之人浮定有無之跡或時與惡趣對門或
J36nB369_p1005c21║時與天宮隔壁發群生願不逗群生機穿如來衣不
J36nB369_p1005c22║入如來室贊之徒勞毀之何必冤家處處得逢渠莫
J36nB369_p1005c23║問親疏成兩立
J36nB369_p1005c24║楊岐左慈明勞役一生汝亦輔山僧馳求三載飽眾
J36nB369_p1005c25║多之腹用谷量雲遂無厭之心授卮酌海理與事越
J36nB369_p1005c26║風集竅鳴言與行符日久話在雲門曲和換新腔打
J36nB369_p1005c27║鼓當陽齊喝彩（應監寺請）
J36nB369_p1005c28║身若繁蕉髮同衰柳人善力揚己過弗剖思退檢則
J36nB369_p1005c29║撫物外疏欲進求則循省內負不顧無常符到便走
J36nB369_p1005c30║豈非為五濁惡世而生此剛強之叟
J36nB369_p1006a01║形兀枯椿心炎熾火談忠孝於大舜為未侔競勢利
J36nB369_p1006a02║在庸夫實不數挺立每爭曹溪之正傳高標欲跨洞
J36nB369_p1006a03║山之英武遺玷於師沽名於祖嗚呼儼吏曹竊法以
J36nB369_p1006a04║絡天下之貨財焉得謂雲從龍風從虎聖人出而萬
J36nB369_p1006a05║物睹
J36nB369_p1006a06║聞名慈祥見面嫚侮無端乃發長吁有語不肯輕吐
J36nB369_p1006a07║辨覈古今剪除情想稠林咨決大事蕩盡是非城府
J36nB369_p1006a08║嫉者多毀者普別處容你不得秪可與文殊堂裏萬
J36nB369_p1006a09║菩薩歡則同歡苦則同苦庶幾長年好合火