J36nB369_p1016b01║蔗菴範禪師語錄卷二十五
J36nB369_p1016b02║侍者智忍錄
J36nB369_p1016b03║佛祖源流頌下
J36nB369_p1016b04║三十四祖青原弘濟行思禪師，吉州安城劉氏子，得
J36nB369_p1016b05║法於曹溪。石頭遷來參，師問曰：「子何方來？」曰：「曹溪來。」
J36nB369_p1016b06║師曰：「將得甚麼來？」曰：「未到曹溪亦不失。」師曰：「若恁麼，
J36nB369_p1016b07║用去曹溪作什麼？」曰：「若不到曹溪，爭知不失？」又問：「曹
J36nB369_p1016b08║溪大師還識和尚否？」師曰：「汝今識我否？」曰：「識又爭能
J36nB369_p1016b09║識得？」師曰：「眾角雖多，一麟足矣。」問：「如何是佛法大意？」
J36nB369_p1016b10║師曰：「廬陵米作麼價？」
J36nB369_p1016b11║懶坐琉璃殿，肯復落階漸。不挂夜明簾，孰敢來相
J36nB369_p1016b12║見。追風直向曹溪入，法戰開疆推第一。歸心尋到
J36nB369_p1016b13║曹溪灣，吾道大行青原山。俎豆森嚴承少室，胄胤
J36nB369_p1016b14║棋布聯星班。石頭路，無迂曲。有所思，將安屬。眾角
J36nB369_p1016b15║多，一麟足。
J36nB369_p1016b16║青原第二世，南嶽石頭無際希遷禪師。端州高安陳
J36nB369_p1016b17║氏子。謁青原得法，後住南嶽之石頭庵。道悟問：「曹溪
J36nB369_p1016b18║意旨誰人得？」師曰：「會佛法人得。」曰：「師還得否？」師曰：「不
J36nB369_p1016b19║得。」曰：「為甚麼不得？」師曰：「我不會佛法。」惟儼問：「三乘十
J36nB369_p1016b20║二分教，某甲麤知，嘗聞直指人心，見性成佛，實未明
J36nB369_p1016b21║了，伏望和尚慈悲指示。」師曰：「恁麼也不得，不恁麼也
J36nB369_p1016b22║不得，恁麼不恁麼總不得，子作麼生？」儼罔措。後參馬
J36nB369_p1016b23║祖，於言下契悟，遂返石頭。一日在石上坐，師問曰：「汝
J36nB369_p1016b24║在者裏作麼？」曰：「一物不為。」師曰：「恁麼則閒坐也。」曰：「若
J36nB369_p1016b25║閒坐則有為也。」師曰：「汝道不為箇甚麼？」曰：「千聖亦不
J36nB369_p1016b26║識。」師以偈讚曰：「從來共住不知名，任運相將秖麼行，
J36nB369_p1016b27║自古上賢猶未識，造次凡流豈可明。」
J36nB369_p1016b28║然燈既無授，能仁豈得受。嵩庭分皮髓，枉自揚家
J36nB369_p1016b29║醜。疇昔知交稱無恙，豪華意氣不相讓。相見開襟
J36nB369_p1016b30║說往年，不覺身遊在蓬閬。天皇以無慍，饋餅有崇
J36nB369_p1016c01║信。藥嶠以剛正，芳烈有曇晟。石頭路滑還知麼，石
J36nB369_p1016c02║女臨風為爾歌。
J36nB369_p1016c03║青原第三世，澧州藥山弘道惟儼禪師。絳州，姓韓。雲
J36nB369_p1016c04║巖侍立次，師指案山上枯榮二樹問曰：「枯者是，榮者
J36nB369_p1016c05║是？」巖曰：「枯者是。」師曰：「灼然一切處，放教枯澹去。」又問
J36nB369_p1016c06║道吾：「枯者是，榮者是？」吾曰：「榮者是。」師曰：「灼然一切處，
J36nB369_p1016c07║光明燦爛去。」高沙彌忽至，師曰：「枯者是，榮者是？」彌曰：
J36nB369_p1016c08║「枯者從他枯，榮者從他榮。」師顧道吾、雲巖曰：「不是，不
J36nB369_p1016c09║是。」又一日，謂雲巖曰：「與我喚沙彌來。」巖曰：「喚他來作
J36nB369_p1016c10║甚麼？」師曰：「我有箇折腳鐺子，要他提上挈下。」巖曰：「恁
J36nB369_p1016c11║麼則與和尚出一隻手去也。」師休去。臨順世，叫曰：「法
J36nB369_p1016c12║堂倒，法堂倒。」眾皆持柱撐之，師舉手曰：「子不會我意。」
J36nB369_p1016c13║遂告寂。
J36nB369_p1016c14║桂郁石頭階，天香馬祖室。清醑傾杯秋月高，酣歌
J36nB369_p1016c15║一曲太平客。好花石上栽，寒冰火裏結。自得展生
J36nB369_p1016c16║平，難與時流說。君不見蚊子上鐵牛，夜半玉人獨
J36nB369_p1016c17║倚樓，欲語不語兮其意悠悠。
J36nB369_p1016c18║青原第四世，潭州雲巖無住曇晟禪師。鍾陵建昌人。
J36nB369_p1016c19║作草鞋次，洞山近前曰：「乞師眼睛得麼？」師曰：「汝底與
J36nB369_p1016c20║阿誰去也？」曰：「良价無。」師曰：「設有，向甚麼處著？」山無語。
J36nB369_p1016c21║師曰：「乞眼底是眼否？」山曰：「非眼。」師喝出，於無情說法，
J36nB369_p1016c22║言下有省。欲辭去，臨行問曰：「百年後忽有人問：還邈
J36nB369_p1016c23║得真否？如何抵對？」師曰：「秖者是。」山良久，師曰：「价闍黎
J36nB369_p1016c24║承當箇事，大須審細。」山猶涉疑，後因過水，睹影大悟。
J36nB369_p1016c25║有偈曰：「切忌從他覓，迢迢與我疏；我今獨自往，處處
J36nB369_p1016c26║得逢渠。渠今正是我，我今不是渠；應須恁麼會，方得
J36nB369_p1016c27║契如如。」
J36nB369_p1016c28║久事雄峰，一身俗氣。俄登藥山，風搏妙翅。懷中有
J36nB369_p1016c29║寶鏡，蚩尤無遯徑。生平自負伯牙徽，天下茫茫和
J36nB369_p1016c30║者稀。百堵斯作，之子於垣。維日維月，維芷維蘭。
J36nB369_p1017a01║青原第五世，瑞州洞山悟本良价禪師。因雲巖▆▆
J36nB369_p1017a02║營齋，僧問：「和尚於雲巖處得何指示？」師曰：「雖在彼中，
J36nB369_p1017a03║不蒙指示。」曰：「既不蒙指示，又用設齋作甚麼？」師曰：「爭
J36nB369_p1017a04║敢違背他？」曰：「和尚初見南泉，為甚麼卻與雲巖設齋？」
J36nB369_p1017a05║師曰：「我不重先師道德佛法，秖重他不為我說破。」曰：
J36nB369_p1017a06║「和尚為先師設齋，還肯先師也無？」師曰：「半肯半不肯。」
J36nB369_p1017a07║曰：「為甚麼不全肯？」師曰：「若全肯，即孤負先師也。」雲居
J36nB369_p1017a08║侍立次，師問：「汝名甚麼？」曰：「道膺。」師曰：「向上更道。」曰：「向
J36nB369_p1017a09║上即不名道膺。」師曰：「與老僧秖對道吾底語一般。」又
J36nB369_p1017a10║問：「大闡提人作五逆罪，孝養何在？」曰：「始成孝養。」自爾
J36nB369_p1017a11║許為室中領袖。
J36nB369_p1017a12║始登南泉堂，玉蹄試踏碎冰霜；載叩溈山室，逸駿
J36nB369_p1017a13║驕嘶芳艸碧。無情說法將焉剖？洗心還向雲巖走，
J36nB369_p1017a14║流水潺湲邈得真，正偏宛轉環樞紐。半肯半不肯，
J36nB369_p1017a15║密語人不知，雖為至尊羨，終以負先師。新豐闢野
J36nB369_p1017a16║土，家猷衍千古，禁殿鎖青苔，當途嘯石虎。
J36nB369_p1017a17║青原第六世，洪州弘覺道膺禪師。隨洞山渡水次，山
J36nB369_p1017a18║問：「水深多少？」師曰：「不溼。」山曰：「麤人。」師曰：「請師道。」山曰：
J36nB369_p1017a19║「不乾。」僧問：「有人衣錦繡入來見和尚後，為甚寸絲不
J36nB369_p1017a20║挂？」師曰：「直得琉璃殿上行，撲倒也須粉碎。」上堂：「如人
J36nB369_p1017a21║將三貫錢買箇獵狗，秖解尋得有蹤跡底。忽遇羚羊
J36nB369_p1017a22║挂角，莫道蹤跡，氣息也無。」僧曰：「羚羊挂角時如何？」師
J36nB369_p1017a23║曰：「六六三十六。」曰：「挂角後如何？」師曰：「六六三十六。」僧
J36nB369_p1017a24║禮拜，師曰：「會麼？」曰：「不會。」師曰：「不見道：無蹤跡？」
J36nB369_p1017a25║從上克家非一定。五逆心，闡提性，垂竿古岸自東
J36nB369_p1017a26║西，萬頃蘆花類不齊。一諾重，千金賤，琉璃殿上行，
J36nB369_p1017a27║故人情不見。挂角羚羊無氣息，獵犬尋蹤徒費力。
J36nB369_p1017a28║豈不知劫外橫身吹玉笛，六六元來三十六。
J36nB369_p1017a29║青原第七世，洪州鳳棲山同安道丕禪師。新到參，師
J36nB369_p1017a30║問：「甚處來？」曰：「湖南。」師曰：「還知同安者裏風雲體道、花
J36nB369_p1017b01║檻璇璣麼？」曰：「知。」師曰：「非公境界。」僧便喝。師曰：「短販樵
J36nB369_p1017b02║人，徒誇書劍。」僧擬進語，師曰：「劍甲未施，賊身已露。」將
J36nB369_p1017b03║示寂，上堂曰：「多子塔前宗子秀，五老峰前事若何？」如
J36nB369_p1017b04║是三舉，未有對者。志首座出曰：「夜明簾外排班立，萬
J36nB369_p1017b05║里歌謠道太平。」師曰：「須是者驢漢始得。」
J36nB369_p1017b06║佳人醉，朱顏酡。激郢調，唱吳歌。龍虎風雲在此日，
J36nB369_p1017b07║瑤臺竹榭花狼藉。甲冑未施露賊身，樵父徒誇書
J36nB369_p1017b08║劍客。多子塔邊，五乳峰前，鄉談滿口，示彼別傳。丕
J36nB369_p1017b09║顯哉，文王謨。丕承哉，武王烈。
J36nB369_p1017b10║青原第八世，洪州同安志禪師。僧參，問：「二機不到處
J36nB369_p1017b11║如何舉唱？」師曰：「偏處不逢，玄中不失。」問：「凡有言句，盡
J36nB369_p1017b12║落今時。學人上來，請師直指。」師曰：「目前不現，句後不
J36nB369_p1017b13║迷。」曰：「向上事如何？」師曰：「迥然不換，標的即乖。」
J36nB369_p1017b14║黃閣簾前月當午，太平一曲千官舞。今時何時願
J36nB369_p1017b15║不違，驢漢原來白額虎。向上酬機屈己躬，偏處逢
J36nB369_p1017b16║渠渠不逢。夜半御街騎玉馬，金鞭指顧皆春風。
J36nB369_p1017b17║青原第九世，鼎州梁山緣觀禪師。僧問：「如何是和尚
J36nB369_p1017b18║家風？」師曰：「益陽水急魚行澀，白鹿松高鳥泊難。」又問：
J36nB369_p1017b19║「如何是學人自己？」師曰：「寰中天子，塞外將軍。」曰：「便恁
J36nB369_p1017b20║麼去時如何？」師曰：「朗月當空，室中暗坐。」將滅，示偈曰：
J36nB369_p1017b21║「紅焰藏我身，何須塔用新？有人相肯重，灰裏邈全真。」
J36nB369_p1017b22║我家風，絕偏正，木童呼，石女應。鈍鳥怨松高，逸鱗
J36nB369_p1017b23║嫌水急，此意無覆藏，孰能說得出？便恁麼去也，一
J36nB369_p1017b24║二三四五，甘艸性本甜，黃連味元苦。
J36nB369_p1017b25║青原第十世，郢州太陽警玄禪師。初到梁山，問：「如何
J36nB369_p1017b26║是無相道場？」山指觀音曰：「者箇是吳處士畫的。」師擬
J36nB369_p1017b27║進語，山急索曰：「者箇是有相底，那箇是無相底？」師有
J36nB369_p1017b28║省，遂作禮。山曰：「何不道取一句？」師曰：「道則不辭，恐上
J36nB369_p1017b29║紙筆。」山笑曰：「此語上碑去在。」師呈偈曰：「我昔初機學
J36nB369_p1017b30║道迷，萬水千山覓見知；明今辯古終難會，直說無心
J36nB369_p1017c01║轉更疑。蒙師點出秦時鏡，照見父母未生時；如今覺
J36nB369_p1017c02║了何所得？夜放烏雞帶雪飛。」山即以洞上法印記莂
J36nB369_p1017c03║焉。師念先德付授之重，足不越閫、脅不至席者八十
J36nB369_p1017c04║年，法嗣已十四人，恐無可繼其道者，遂作偈并皮履、
J36nB369_p1017c05║直裰，託浮山遠公使為求法胤，後即投子青繼其統。
J36nB369_p1017c06║偈曰：「楊廣山頭艸，憑君待價焞；異苗翻茂處，深密固
J36nB369_p1017c07║靈根。」
J36nB369_p1017c08║負笈到梁山，咨叩無相底。千山萬水心，好傳碑上
J36nB369_p1017c09║語。挺身利涉排雲出，撒手那邊人不識。慧命絲懸
J36nB369_p1017c10║九鼎時，垂涕拊膺恆悒悒。脅不觸床，足不踰閫。八
J36nB369_p1017c11║十春秋，克家思忖。君不見浮山承旨剔真燈，天長
J36nB369_p1017c12║地久騰青鷹。
J36nB369_p1017c13║青原第十一世，投子義青禪師。稚齡穎異，往妙相寺
J36nB369_p1017c14║試經得度，棄講肆遊禪席。圓鑑令看外道問佛：「不問
J36nB369_p1017c15║有言、不問無言。」經三載，一日問曰：「汝記得話頭麼？」師
J36nB369_p1017c16║擬對，鑑掩其口，師即開悟，遂禮拜。鑑曰：「汝妙悟玄機
J36nB369_p1017c17║耶？」師曰：「設有，也須吐卻。」時資侍者在旁曰：「青華嚴今
J36nB369_p1017c18║日如病得汗。」師回顧曰：「合取狗口，若更忉忉，我即便
J36nB369_p1017c19║嘔。」復經三載，鑑時出洞上宗旨示之，悉皆妙契，付以
J36nB369_p1017c20║太陽頂相皮履直▆，囑曰：「代我▆▆▆風，無久滯此，
J36nB369_p1017c21║宜善護持。」遂書偈送曰：「須彌立太虛，日月輔而▆▆
J36nB369_p1017c22║峰漸倚他，白雲方改變。少林風起藂，曹溪洞簾捲，金
J36nB369_p1017c23║鳳宿龍巢，宸苔豈車碾。令依圓通秀，後初住白雲。」次
J36nB369_p1017c24║投子而終焉。
J36nB369_p1017c25║有玅悟，急須吐，多士眼中空佛祖。入圓通，秖瞌睡，
J36nB369_p1017c26║不顧堂頭爪牙利。握手相歡傀儡場，郢陽脈脈引
J36nB369_p1017c27║流長。生機一路誰能睹？鐵牛對對臨風舞。謝白雲，
J36nB369_p1017c28║駐投子，久謠吟，無終始。
J36nB369_p1017c29║青原第十二世，東京天寧芙蓉道楷禪師。沂州沂水
J36nB369_p1017c30║人，性剛勁孤硬。謁投子，問曰：「佛祖言句，如家常茶飯。
J36nB369_p1018a01║離此之外，別有為人處也無？」子曰：「汝道寰中敕，還假
J36nB369_p1018a02║堯舜禹湯也無？」師欲進語，子以拂子摵師口曰：「汝發
J36nB369_p1018a03║意來時，早有三十棒也。」師即開悟，禮拜便行。子曰：「且
J36nB369_p1018a04║來。」師亦不顧。子曰：「汝到不疑之地耶？」師以手掩耳。說
J36nB369_p1018a05║法九會，大振洞上之風。徽宗崇寧三年，有詔住東京
J36nB369_p1018a06║淨因。大觀元年冬，移住天寧。以不受恩牒，受罰遣責。
J36nB369_p1018a07║明年，敕放令自便，菴於芙蓉湖中。政和八年五月十
J36nB369_p1018a08║四日，無疾而化。預書偈付侍者曰：「吾年七十六，世緣
J36nB369_p1018a09║今已足。生不愛天堂，死不怕地獄。撒手橫身三界外，
J36nB369_p1018a10║騰騰任運何拘束。」
J36nB369_p1018a11║束髮盛年，孤硬無敵，纔到投子，便屈兩膝。未發意
J36nB369_p1018a12║時先喫棒，免得草鞋費幾緉，家嘗茶飯正堪餐，一
J36nB369_p1018a13║輪秋月梧桐上。竊冒寵榮恩固深，我違重誓愧古
J36nB369_p1018a14║今，被逮遠行無不可，塵塵剎剎盡知音。芙蓉有菴，
J36nB369_p1018a15║虛空邊岸，和尚家風，眾人皆見。
J36nB369_p1018a16║青原第十三世，襄州鹿門自覺禪師。從芙蓉楷和尚
J36nB369_p1018a17║落髮，親依久之。一日，問曰：「胡家曲子，不墮五音，韻出
J36nB369_p1018a18║青霄，請師吹唱。」芙蓉曰：「木雞啼夜半，銕鳳叫天明。」師
J36nB369_p1018a19║曰：「恁麼則一句曲含千古韻，滿堂雲水盡知音。」蓉曰：
J36nB369_p1018a20║「無舌童兒能繼和。」師曰：「作家宗師，人天眼目。」蓉曰：「禁
J36nB369_p1018a21║取兩片皮。」師從此契悟，承印可。出世住大乘崇寧，詔
J36nB369_p1018a22║住淨因，後遷鹿門。上堂曰：「牛角不用有，有也不妨；兔
J36nB369_p1018a23║角不用無，無也不得。何故？天下事但得其情可恕，何
J36nB369_p1018a24║妨其理難容？」示眾曰：「盡大地是學人一卷經，盡乾坤
J36nB369_p1018a25║是學人一隻眼，以者箇眼讀如是經，千萬億劫嘗無
J36nB369_p1018a26║間斷。」
J36nB369_p1018a27║終日偷安，長年嬾散。撞見芙蓉，橫擔片板。牛角無，
J36nB369_p1018a28║兔角有，惟自暢本懷，古佛難開口。至尊顧笑在丹
J36nB369_p1018a29║墀。安邦定國長相思，更問苦心愛者誰。
J36nB369_p1018a30║青原第十四世，青州希辨禪師。參鹿門，問：「如何是盡
J36nB369_p1018b01║乾坤是學人一隻眼？」門曰：「汝被一卷經遮卻也。」師擬
J36nB369_p1018b02║對，門搖手曰：「不快漆桶去！」師于是悟入，受記莂後，門
J36nB369_p1018b03║使見芙蓉。宣和間，出住青州天寧，次補萬壽。上堂曰：
J36nB369_p1018b04║「聲前薦得，落在今時；句後承當，迷頭認影。作麼生是
J36nB369_p1018b05║空劫已前自己？」皇統戊辰年十二月十二日，親書塔
J36nB369_p1018b06║記，示寂。
J36nB369_p1018b07║傷心語，豈在多，一言入骨恨不磨。便宜事，須及蚤，
J36nB369_p1018b08║容鬢蹉跎何處討。句後聲前，埽蹤絕跡。窠臼踢翻
J36nB369_p1018b09║空劫前，夜半扶桑吐紅日。
J36nB369_p1018b10║青原第十五世，磁州大名寶禪師。參青州，問：「離四句，
J36nB369_p1018b11║絕百非，請師直指西來意。」州曰：「昨日有人恁麼問，打
J36nB369_p1018b12║出去也。」師曰：「今日又如何？」州曰：「你得恁麼不識痛癢？」
J36nB369_p1018b13║師禮拜，州曰：「可惜許，棒折也！」師因水乳契合。住後，上
J36nB369_p1018b14║堂曰：「輪王寶藏，如赤窮底人；酒店腰帶，如大富底事。
J36nB369_p1018b15║掉轉身來，撞著沒面目漢，要拳便拳，要踢便踢。還知
J36nB369_p1018b16║我洞上家風，別有擒虎頭、收虎尾底宗旨麼？」玉大徹，
J36nB369_p1018b17║夜行，不知天已曉。
J36nB369_p1018b18║日月速若飛，襟懷抱耿耿。雞鳴達四鄰，客子夢方
J36nB369_p1018b19║醒。說窮說富獨何心，當時世出為雨霖。此道先賢
J36nB369_p1018b20║誰不愛，令人輕視重黃金。我酒既旨，我菊既英，風
J36nB369_p1018b21║流肯讓陶淵明。
J36nB369_p1018b22║青原第十六世，太原王山體禪師。因侍大名次，見野
J36nB369_p1018b23║雀於生臺上啄食，乃拍手，雀飛去，名於師背上打一
J36nB369_p1018b24║掌，師驚顧，名曰：「若是雀子，我負你；不是雀子，你負我。」
J36nB369_p1018b25║師罔措，名曰：「幸是可憐生，互相孤負去。」師乃豁然證
J36nB369_p1018b26║悟。住王山，上堂曰：「還有衝流度刃者麼？」一僧出，從東
J36nB369_p1018b27║過西，從西過東，師曰：「未得一場榮，先刖兩脛足。」曰：「也
J36nB369_p1018b28║知和尚慣用此機。」師曰：「罪不重科。」僧擬議，師便打，僧
J36nB369_p1018b29║吐舌，師曰：「棺材裏瞠眼。」僧珍重，便出，師曰：「似者等行
J36nB369_p1018b30║腳有甚麼交涉？」乃曰：「同安老祖道：『孤峰迥秀，不挂煙
J36nB369_p1018c01║蘿，片月行空，白雲自異。』衲僧家到者裏，劍甲未施，賊
J36nB369_p1018c02║身已敗，豈不屈辱先宗？王山今日若不捉敗此僧，則
J36nB369_p1018c03║我少室一宗幾至掃地。」喝一喝：「逢人不得錯舉。」
J36nB369_p1018c04║野雀子，已飛舉。你負我，我負你，不虞平地波濤起。
J36nB369_p1018c05║始信嚴陵坐釣臺，江閣垂綸應有以。何似有收有
J36nB369_p1018c06║放，無背無向。一樽坐論堯時天，佛祖相將為榜樣。
J36nB369_p1018c07║青原第十七世，磁州大名雪巖慧滿禪師。先參普照
J36nB369_p1018c08║有省，後謁王山大徹，受印可，即繼踵住持。上堂，舉洞
J36nB369_p1018c09║山初秋夏末因緣畢，曰：「三箇老漢雖然異口同音，未
J36nB369_p1018c10║免撞頭磕額。何也？一人大開口了合不得，一人高抬
J36nB369_p1018c11║腳了放不下，一人緊閉門了出不去。王山即不然，遍
J36nB369_p1018c12║十方界非外，全在一微塵；在一微塵非內，遍十方界。
J36nB369_p1018c13║秖者一微塵許，也須及盡不可得，向那裏安門入草？
J36nB369_p1018c14║還會麼？休侵洞嶺初秋艸，請看疏山臘月蓮。」
J36nB369_p1018c15║謁普照十分緊峭，參王山一味癡頑。藥病俱捐不
J36nB369_p1018c16║我瞞，內外和融珠走盤。高我歌惟白雪，森我舞以
J36nB369_p1018c17║八佾。莫問此心誰可傳，明明杲日長在天。
J36nB369_p1018c18║青原第十八世，燕京萬松行秀禪師。始參萬壽勝默
J36nB369_p1018c19║和尚，令看長沙轉自己歸山河大地話，半載全無由
J36nB369_p1018c20║入。默曰：「我只願你遲會。」師忽有省。復看玄沙未徹話，
J36nB369_p1018c21║請益巖。巖曰：「待汝頭生角腳，手生出爪牙來，然後討
J36nB369_p1018c22║棒喫。」一日，偶見雞飛鳴，乃大悟曰：「今日不惟捉敗玄
J36nB369_p1018c23║沙老虎，亦捉敗岑大蟲也。」巖曰：「不怕我笑你那！」住中
J36nB369_p1018c24║都萬壽，示眾曰：「踢翻滄海，大地塵飛；喝散白雲，虛空
J36nB369_p1018c25║粉碎。嚴從立令，猶是半提；大用全彰，如何施設？」問：「向
J36nB369_p1018c26║道：莫去歸來背父。如何得不背父去？」師曰：「切忌回頭。」
J36nB369_p1018c27║壯游心，曾激烈。一聽野人言，半載心路絕。琅玕樹
J36nB369_p1018c28║下金雞舞，撞著冤家無處躲。玄沙老虎岑大蟲，生
J36nB369_p1018c29║擒活捉不須弩。大地踢翻，海水無滴。立我烝民，莫
J36nB369_p1018c30║匪爾極。
J36nB369_p1019a01║青原第十九世，西京雪庭福裕禪師。其幼資英敏，鄉
J36nB369_p1019a02║里以聖小兒稱之。參萬松，松問：「從何處得箇消息便
J36nB369_p1019a03║恁麼來？」師曰：「老老大大向學人納敗闕作麼？」松曰：「老
J36nB369_p1019a04║僧過在何處？」師曰：「學人且禮拜，暫為和尚蓋覆卻。」松
J36nB369_p1019a05║大喜，遂為印可。屢膺詔為國開堂，乃賜光宗正辨之
J36nB369_p1019a06║號。住萬壽，問僧：「面壁石有人看見達磨影者麼？」曰：「今
J36nB369_p1019a07║日幸遇和尚。」師曰：「拄杖子今日幸遇上座，乞供養他
J36nB369_p1019a08║一頓。」遂打三棒。僧曰：「恩大難酬。」師擲拄杖曰：「脹殺懷
J36nB369_p1019a09║州牛。」
J36nB369_p1019a10║捏不成團，放無餘賸。歷劫難名，綽號曰聖。機投萬
J36nB369_p1019a11║松，訛言亂政。以心印心，蘆汀月映。枕石無求，綸扉
J36nB369_p1019a12║有命。搖撼乾坤，不落偏正。死人喫棒，懷牛作證。
J36nB369_p1019a13║青原第二十世，靈隱文泰禪師。器資卓異，穎悟過人。
J36nB369_p1019a14║因雪庭問：「當機一句，試拈出看。」師擬開口，庭曰：「家產
J36nB369_p1019a15║被人籍沒了也，還在者裏叫屈作麼？」師拊掌曰：「誰奈
J36nB369_p1019a16║我何？」庭曰：「者風顛漢。」上堂曰：「塵劫來事，只在於今。河
J36nB369_p1019a17║沙妙德，總在心源。試教伊覿面相呈，便不解當風拈
J36nB369_p1019a18║出。且道過在甚麼處？」卓拄杖曰：「秖為分明極，翻令所
J36nB369_p1019a19║得遲。」
J36nB369_p1019a20║寒穿衣，饑喫飯，朝朝暮暮不曾間。家資籍沒欲恨
J36nB369_p1019a21║誰，長歌御苑風顛漢。木人運步，玉女謳吟。天曉不
J36nB369_p1019a22║露，夜半平沉。
J36nB369_p1019a23║青原第二十一世，寶應還源福遇禪師。遍參歸，侍靈
J36nB369_p1019a24║隱次，隱曰：「我舉拂子，你便向拂子上會；我良久，你便
J36nB369_p1019a25║向良久處會。如何透得本分事？」師面熱汗下。一日，隱
J36nB369_p1019a26║上堂，舉切忌從他覓，迢迢與我疏語，遂大徹，曰：「今日
J36nB369_p1019a27║捉敗老賊也。」隱喝，師便出。後僧問：「如何是祖師西來
J36nB369_p1019a28║意？」師曰：「風送泉聲來枕畔，月移花影到簾前。」曰：「猶是
J36nB369_p1019a29║聲色門頭事。」師喝曰：「賣私鹽漢，到者裏弄假引子。」僧
J36nB369_p1019a30║禮退。
J36nB369_p1019b01║歷遍門牆，便小天下，歸遲靈隱，面赤驚訝，捉敗老
J36nB369_p1019b02║賊始心開，風和春暖好徘徊。大徹投機一句子，鐵
J36nB369_p1019b03║牛吐出玉麟來。滑滑泉聲，溶溶月色。西來祖意，決
J36nB369_p1019b04║擇明白。扶桑依舊海東邊，相逢何用話疇昔。
J36nB369_p1019b05║青原第二十二世，鄧州香嚴淳拙文才禪師。嘗讀永
J36nB369_p1019b06║嘉《證道歌》，至「幻化空身即法身」之句，因契悟。乃謁還
J36nB369_p1019b07║源，呈所解。源曰：「秖如道『君不見』，是指阿誰？」師曰：「覿面
J36nB369_p1019b08║相呈，更無回互。」源曰：「墮坑落塹漢作恁麼語話？」師曰：
J36nB369_p1019b09║「和尚作麼生？」源曰：「汝口聻？」師曰：「勘破了也。」源休去。
J36nB369_p1019b10║皆說桃源非人境，甘靜逃名若箇肯。一朝深入無
J36nB369_p1019b11║還心，石懶雲癡俱喚醒。覿面事，絕回互。既勘破，不
J36nB369_p1019b12║消顧。萬年藤纏古樹枝，百千億劫同不移。
J36nB369_p1019b13║青原第二十三世，南陽萬安松庭子嚴禪師。初參息
J36nB369_p1019b14║菴有省，復以所得親質香嚴，嚴曰：「子不聞蠱毒之家
J36nB369_p1019b15║水莫嘗耶？」師曰：「也須吞得去，吐得出，始是肚皮。」嚴曰：
J36nB369_p1019b16║「蒼天中更添冤苦。」師曰：「謝和尚印可。」嚴曰：「未在。」更以
J36nB369_p1019b17║淆訛徵辨，大豁疑礙，遂付以洞上宗旨，有「五乳峰頭
J36nB369_p1019b18║師子子，光前耀後自超群」之句。住後，上堂曰：「我不學
J36nB369_p1019b19║諸方說禪，浩浩魔魅人家男女。」僧問：「達磨面壁時如
J36nB369_p1019b20║何？」師曰：「者便是浩浩底禍胎也。」曰：「如何得勦絕去？」師
J36nB369_p1019b21║曰：「倒搓芒繩縛鬼子。」
J36nB369_p1019b22║始息菴，深自諾。叩香嚴，轉驚愕。經游蠱毒家，有水
J36nB369_p1019b23║便當茶。能吞復能吐，味美向人誇。且莫誇，卻堪惜。
J36nB369_p1019b24║雙桂陰森憶少林，風高秋老花狼藉。
J36nB369_p1019b25║青原第二十四世，凝然了改禪師。侍松庭，聞舉月印
J36nB369_p1019b26║示眾曰：「路逢死蛇莫打殺，無底籃子盛將歸。此是深
J36nB369_p1019b27║明洞上宗旨。若是鹵莽禪和，到者裏如何透得？」師曰：
J36nB369_p1019b28║「者箇莫是背觸不得底意麼？」庭曰：「笑破山僧口。」師罔
J36nB369_p1019b29║措。庭曰：「你在鬼窟裏討甚麼碗？」師愈不安。一日，聞庭
J36nB369_p1019b30║上堂，浩然大徹。會祖庭虛席，合山敦請，師力辭，不得
J36nB369_p1019c01║已而赴。上堂曰：「莫向言中取則，直須句外明宗。若能
J36nB369_p1019c02║如是會，徹古徹今，自由自在。」
J36nB369_p1019c03║常縈羈旅懷，感遇非但一。鬼窟盡掀翻，傲睨藐今
J36nB369_p1019c04║昔。看此時，是甚時，千鈞祖道誠懸絲。赤班蛇橫拈
J36nB369_p1019c05║倒弄，青霄鶴東去西馳。分明格外神僊訣，若問庸
J36nB369_p1019c06║人那得知。
J36nB369_p1019c07║青原第二十五世，俱空斌禪師。參凝然，求示心要。然
J36nB369_p1019c08║曰：「達磨未來時，你作麼生參？」師甚疑之。一日，睹秦封
J36nB369_p1019c09║槐有省，回侍立次，身甚戰慄。然曰：「契斌參得禪也，洞
J36nB369_p1019c10║上一宗密在爾躬，何以驚疑？」師豁然而悟，曰：「某甲今
J36nB369_p1019c11║日如在紅爐中拾得一片雪相似。」然頷之，遂授洞上
J36nB369_p1019c12║法印。住後，僧問：「如何是空劫已前底事？」師曰：「烏龜向
J36nB369_p1019c13║火。」
J36nB369_p1019c14║脩途客久吁艱阻，相見蒼茫問鄉土。槐陰顧笑莫
J36nB369_p1019c15║能儔，跌落虛空叫石虎。片雪紅爐揀得時，散作霏
J36nB369_p1019c16║霏天上雨。正脈疏通空劫前，好看烏龜來向火。
J36nB369_p1019c17║青原第二十六世，定國無方可從禪師。參俱空斌和
J36nB369_p1019c18║尚，空問：「子曾見何人來？」曰：「少室山前風悄然。」空曰：「因
J36nB369_p1019c19║甚一花開五葉？」師曰：「沒孔鐵鎚百雜碎。」空曰：「掠虛頭
J36nB369_p1019c20║作麼？」師曰：「某甲見盡天下人只解掠實，無一人掠虛
J36nB369_p1019c21║者。」空曰：「不打自招。」師曰：「老和尚慣用底，不妨勘破。」
J36nB369_p1019c22║左顧右盼，謂若無人。祖山風悄，宛轉機輪。彼蹈實，
J36nB369_p1019c23║我拉虛。柄殺活，任卷舒。矢心傾膽長如此，為報平
J36nB369_p1019c24║安書一紙。
J36nB369_p1019c25║青原第二十七世，月舟文載禪師。於趙州柏樹子話
J36nB369_p1019c26║有契，入後掩關，閱古德機緣淆訛處，若面牆。久之，忽
J36nB369_p1019c27║大悟而歎曰：「曹洞宗風大播天下，有織錦迴文之工，
J36nB369_p1019c28║非鍼線細密、盤旋回互、不觸當頭者，不能與伊作主
J36nB369_p1019c29║也。」遂參無方，通所悟，受印記。
J36nB369_p1019c30║親落落，友靡靡。趙州老，遘何奇。生平契合無更有，
J36nB369_p1020a01║花邊相勸一杯酒。躊躇古昔思愈深，推倒面牆隨
J36nB369_p1020a02║意走。君不見，石女登機，金梭密扣。暗去明來，綱珠
J36nB369_p1020a03║錦繡。
J36nB369_p1020a04║青原第二十八世，宗鏡大章宗書禪師。聞月舟道望，
J36nB369_p1020a05║往依焉。一日侍立次，舟問：「文殊為甚出女子定不得？」
J36nB369_p1020a06║師曰：「別意寸心違。」曰：「罔明何故便出得女子定？」師曰：
J36nB369_p1020a07║「相知一諾重。」曰：「你見解秖如此那？」師擬對，舟便喝。師
J36nB369_p1020a08║尤涉疑，入室請益，經八載始大悟，蒙付囑。
J36nB369_p1020a09║一諾殷殷，寸心翼翼，或升之堂，或入之室。鈍置八
J36nB369_p1020a10║年曾不審，忽夜翻身摸著枕，隔壁敲床叫阿㖿，無
J36nB369_p1020a11║盡虛空俱銷殞。訏謨定命，扶捄自許，于時言言，于
J36nB369_p1020a12║時語語。五乳峰前看月華，皇皇穆穆是誰家？
J36nB369_p1020a13║青原第二十九世，西京幻休大千常潤禪師。始閱修
J36nB369_p1020a14║多羅，有所警發，後參小山，聞舉洞山「我今不是渠」，師
J36nB369_p1020a15║於言下領悟，以偈呈小山曰：「若要識此人，有箇真消
J36nB369_p1020a16║息，無相滿虛空，有形沒蹤跡。曾為佛祖師，常作乾坤
J36nB369_p1020a17║則，龜毛拂子清風生，兔角杖頭明月出。」山曰：「子母勦
J36nB369_p1020a18║說，須自入悟門。」師曰：「當不借緣，從何門入？」山曰：「既不
J36nB369_p1020a19║借緣，何為至此？」師曰：「因不借緣，所以至此。」山曰：「就不
J36nB369_p1020a20║借緣，於意云何？」師曰：「彩鳳翻飛身自在，鐵牛奔吼意
J36nB369_p1020a21║常閒。」山許是克家種艸，即以洞上法印付之，略曰：「定
J36nB369_p1020a22║作人天主，當思少室秋。」
J36nB369_p1020a23║入海量沙，循山採藻，心志徒勞何日了。一朝撲碎
J36nB369_p1020a24║古菱花，妍醜分明都自曉。橫身鬧市邊，垂手撫八
J36nB369_p1020a25║埏。杖頭風月本無價，奮肆施為緣不借。少室始基
J36nB369_p1020a26║永勿移，新豐振古洵如茲。
J36nB369_p1020a27║青原第三十世，燕京大覺寺慈舟方念禪師。參幻休
J36nB369_p1020a28║和尚，一見便問：「甚處來？」師曰：「北方。」休曰：「北方道法與
J36nB369_p1020a29║此方何如？」師曰：「水分千派，流出一源。」休見其語異，命
J36nB369_p1020a30║充堂司。一日，遊初祖面壁處，豁然契悟，曰：「五乳峰前
J36nB369_p1020b01║好箇消息，大小石頭塊塊著地。」以偈呈休，遂印可付
J36nB369_p1020b02║法。偈曰：「無上涅槃心，佛祖相傳付。吾今授受時，雲淨
J36nB369_p1020b03║峰頭露。」
J36nB369_p1020b04║時感蕭晨尋哲匠，機觸箭鋒不少讓，乳峰石上連
J36nB369_p1020b05║歌唱。錯寫伽陀誤此生，改頭換面任呼名。白雲問
J36nB369_p1020b06║我將何行，甘露門高啟南北。非心非法情難測，但
J36nB369_p1020b07║見山山添翠色。
J36nB369_p1020b08║青原第三十一世，雲門顯聖湛然圓澄禪師。白衣時
J36nB369_p1020b09║見隱峰，令參念佛是誰話，三晝夜有省。投天荒山妙
J36nB369_p1020b10║峰和尚薙髮，後聞僧誦傅大士法身偈及乾峰舉一
J36nB369_p1020b11║不舉二話，乃大悟。時大覺和尚寓止風塗，師往參，覺
J36nB369_p1020b12║一見便問：「止風塗向青山近，越王城畔滄海遙時如
J36nB369_p1020b13║何？」師曰：「月穿滄海破，波斯不展眉。」覺復以洞上宗旨
J36nB369_p1020b14║詰之，師酬以偈曰：「五位君臣切要知，箇中何必待思
J36nB369_p1020b15║惟，石女慣弄無鍼線，木偶能提化外機。井底紅塵騰
J36nB369_p1020b16║靄靄，山頭白浪滾飛飛，誕生本是無功用，不覺天然
J36nB369_p1020b17║得帝畿。」大覺許為室中領袖，而印證曰：「汝後開兩片
J36nB369_p1020b18║皮，截斷天下人舌頭去在。」付法偈曰：「曹源一滴水，佛
J36nB369_p1020b19║祖相分付，至今授受時，大地為甘露。咄！五乳峰頭無
J36nB369_p1020b20║鏃箭，射得南方半箇兒。」
J36nB369_p1020b21║大鵬鳥，展金翅，萬里扶搖勢必至。破天荒，翻地軸，
J36nB369_p1020b22║杜宇聲中春夢熟。細切雲門餅，喚喫洞山茗。午夜
J36nB369_p1020b23║霧氣濃，孤峰不露頂。百世上收闕文，千載下流餘
J36nB369_p1020b24║韻，豈謂森羅同一印？
J36nB369_p1020b25║青原第三十二世，秀州資聖三宜明盂禪師。弱冠即
J36nB369_p1020b26║知有生死大事，遍參知識皆許可，惟不自肯。閱古德
J36nB369_p1020b27║語，如獲故物。憨山譽之於眾曰：「新生犢子不怕虎。」一
J36nB369_p1020b28║夕，旅中觸香桌，有契悟。參雲門澄和尚，聞上堂震聲
J36nB369_p1020b29║曰：「放下。」師為一驚，永息疑情。入室呈所悟，門問曰：「懷
J36nB369_p1020b30║州牛喫禾，為甚益州馬腹脹？」師曰：「問取露柱去。」門曰：
J36nB369_p1020c01║「有句無句，如藤倚樹。秖如樹倒藤枯，句歸何處？」師曰：
J36nB369_p1020c02║「長江翻白浪。」門遂證之，以洞上法印囑累。偈曰：「夢裏
J36nB369_p1020c03║參知識，休作幻字解。逢人莫問誰，磕碎虛空界。始開
J36nB369_p1020c04║法雲門十坐道場，築愚菴於西湖，度母出世而為終
J36nB369_p1020c05║養。」
J36nB369_p1020c06║目無今古，氣陵英武。犢子新生，曾不怕虎。秋夜蕭
J36nB369_p1020c07║蕭梁月照，迢迢旅夢蘧然覺。兩手挐空伸出來，佛
J36nB369_p1020c08║與眾生埋一窖。登玉笥，謝化鹿。心十年，聲一曲。人
J36nB369_p1020c09║皆有母，我豈無遺。聖湖流遠，孺慕口碑。
J36nB369_p1020c10║蔗菴範禪師語錄卷二十五