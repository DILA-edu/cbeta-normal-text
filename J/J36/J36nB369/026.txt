J36nB369_p1021a01║蔗菴範禪師語錄卷二十六
J36nB369_p1021a02║侍者智宸錄
J36nB369_p1021a03║佛事
J36nB369_p1021a04║釋迦文佛及二尊者開光。舉筆曰：「秪者著子，乃我如
J36nB369_p1021a05║來四十九年無因宣示，三百餘會曾未激揚，靈鷲山
J36nB369_p1021a06║中將欲特拈賣弄，卻被飲光破顏冷笑，累及慶喜剎
J36nB369_p1021a07║竿倒地。由是借空托彩，據幻標真，任機立號，應物成
J36nB369_p1021a08║名，法無定器，慈不以緣。色現紫金，五濁昇中天杲日；
J36nB369_p1021a09║化周群有，十虛橫斷岸孤舟。或隱或顯，時止時行，芳
J36nB369_p1021a10║流同鑑水悠長，靈胄與爐峰綿亙。其奈有者遮障既
J36nB369_p1021a11║深，情封益厚，色相上分別好醜，形容間計較短長，不
J36nB369_p1021a12║困於長途，則惑於岐路也。今日看黃面老人重整劫
J36nB369_p1021a13║外風規，斬新寰中條令，要使盡大地人見而悉皆證
J36nB369_p1021a14║悟。」復舉筆曰：「大眾見麼？」遂點眼曰：「海底珊瑚枝上月，
J36nB369_p1021a15║清光萬古照雲門。」
J36nB369_p1021a16║善人智綱誕辰，塑釋迦佛開光。「有一段無畏百寶光
J36nB369_p1021a17║明，不獨黃面老人富於德本、廣大施為，即一切眾生
J36nB369_p1021a18║靡不周該而卷舒悉備，可與日月同一照臨、可與天
J36nB369_p1021a19║地同一久長。秪為時人貴耳賤目，未免微細揣摩、精
J36nB369_p1021a20║詳雕繪，然後道十身靈相遍界不藏、萬德慈容全彰
J36nB369_p1021a21║妙好，成就一切無上善根、圓滿一切無漏智慧，壽算
J36nB369_p1021a22║永衍、風采維新，已是眼中著屑了也。大眾！還見釋迦
J36nB369_p1021a23║老子麼？不然，東塔再為點破。」點眼，曰：「五山剎境看無
J36nB369_p1021a24║盡，一點清光照古今。」
J36nB369_p1021a25║觀音三大士開光。「碧天月落，有水皆臨；大地春來，無
J36nB369_p1021a26║花不豔。上與諸佛如來同一慈力，下與六道眾生同
J36nB369_p1021a27║一悲仰。赴感塵剎不為勞，應接群生匪謂猒。求子者
J36nB369_p1021a28║與子，求三昧者與三昧，求長壽者與長壽，求智慧者
J36nB369_p1021a29║與智慧。因有如是大誓，故能如是輸心。然則猶是隨
J36nB369_p1021a30║人歡愛，任物妍媸。當知形名未兆之前，彩畫不該之
J36nB369_p1021b01║表。清淨目中，本有寶光，亙古亙今，無欠無餘。大眾還
J36nB369_p1021b02║見麼？輝騰雄萬古，日照正三更。」
J36nB369_p1021b03║普賢大士開光。「萬紫千紅，全彰相好。遠山列岫，盡現
J36nB369_p1021b04║眉稜。花街路廣，處處暢為法襟懷。歌館調高，曲曲成
J36nB369_p1021b05║願王韻度。有時以一毛孔裏，顯示無邊剎海，要與人
J36nB369_p1021b06║平分風月。有時將百億須彌，含攝一毛孔內，總不知
J36nB369_p1021b07║世事浮雲。萬行門中，惟推元首。雜花筵上，獨讓克家。
J36nB369_p1021b08║子細看來，猶為舊時雨雨風風，弘濟焦勞之面孔。」舉
J36nB369_p1021b09║筆曰：「大眾！此是他騰煥古今，爍破天下一段眼光。時
J36nB369_p1021b10║人雖如是信，如是見，大似隔羅望月，盡屬朦朧。若欲
J36nB369_p1021b11║親見一回，待山僧簇新點出。」遂點睛曰：「珊瑚籠杲日，
J36nB369_p1021b12║銀漢炯長庚。」
J36nB369_p1021b13║韋馱開光。「炳靈天上，遊戲人間，黃金鑄面，遠山作眉，
J36nB369_p1021b14║為古佛先聲，實法王良輔，量同海納，匪倦經營，力等
J36nB369_p1021b15║山擎，功高吾道，此猶是空谷之應聲，太虛之現影。須
J36nB369_p1021b16║知正法眼中無礙寶光，重重涉入，剎剎交羅，只為無
J36nB369_p1021b17║人點出，所以疑是疑非，說難說易。今日杷柄既落山
J36nB369_p1021b18║僧手裏，秪憑一點真精彩，照顧叢林眼更青。」
J36nB369_p1021b19║曹山懸鐘版。「施劫前未兆之機，縱橫蓋代；垂教外別
J36nB369_p1021b20║傳之句，格調超倫。剛大堪中流砥柱，醇全式後俊良
J36nB369_p1021b21║模。所以，靜則秋霜凜冽，徑塞群邪；動則春日融和，路
J36nB369_p1021b22║開眾正。惟祖令當行，雖貴星移斗換；若家聲克穆，必
J36nB369_p1021b23║須浪靜風恬。有謂匪行異類，不墮常途，也知盡落他
J36nB369_p1021b24║彀中。因甚如此？」擊鐘版一下，「一聲敲徹，響震千秋。」
J36nB369_p1021b25║東塔移鐘版入新僧堂。「聲前有句，杲日麗明，格外垂
J36nB369_p1021b26║機，疾雷震響。為禮為樂，允作群生極軌；或動或靜，式
J36nB369_p1021b27║昭列聖洪模。以舊維新，風光本有；移前轉後，家法現
J36nB369_p1021b28║成。所以放行時萬流仰鏡，把住處五眼莫窺。若總不
J36nB369_p1021b29║恁麼底，別有出身之路，許為龍騰象踏，放曠隨緣。設
J36nB369_p1021b30║或依倚將來，未免聽他調度。」遂擊版一下。
J36nB369_p1021c01║試鐘。「鑄頑鈍於萬煆爐中，融真妄於千差境上，故得
J36nB369_p1021c02║妙體如如，聲光秩秩，有口通身，無緣不應。相逢作者，
J36nB369_p1021c03║大用纔彰，遇著知音，洪音始唱。」遂擊鐘一下，云：「大眾！
J36nB369_p1021c04║還是聲到耳邊，為復耳往聲處？者裏決得端倪，長劫
J36nB369_p1021c05║大夢直下喚醒，無始情塵應時銷落，便見釋迦老人、
J36nB369_p1021c06║慶喜尊者飲氣吞聲，一場敗闕。脫或疑念相持，且聽
J36nB369_p1021c07║鯨音再吼。」復擊鐘三下。
J36nB369_p1021c08║體如啟關。「三載灰頭土面，一切離聞絕見，窗前白日
J36nB369_p1021c09║頻移，門外青山非變。因緣時節到來，金鎖玄關掣斷，
J36nB369_p1021c10║心墉推倒靡存，性地踏翻無限。者邊那畔休論，佛手
J36nB369_p1021c11║驢腳齊現，隨語隨默，種種神通，或卷或舒，頭頭方便，
J36nB369_p1021c12║自己與萬法混融，萬法與自己互換。恐有人未能言
J36nB369_p1021c13║外知歸，試為汝放出關中主看。」遂以拄杖擊開關戶，
J36nB369_p1021c14║「一蹋衡門兩扇開，五色祥麟步天岸。」
J36nB369_p1021c15║一燈封關。「百城飽歷風霜，枉勞自己身心；千里賣卻
J36nB369_p1021c16║布單，徒博他人冷笑。蓋己躬下有一段大事因緣，天
J36nB369_p1021c17║地不能覆載、日月不能並明、佛祖不能唱演、人天不
J36nB369_p1021c18║能窺覷，惟在當人諸緣外息、所證內忘，使得十二時
J36nB369_p1021c19║辰不被十二時辰使，黑夜裏摸著枕頭、寒灰裏撥出
J36nB369_p1021c20║火種，秪消開顏微笑。龍女不往南方，成佛多時；善財
J36nB369_p1021c21║未參知識，功行早圓。可謂不費心力，坐致太平。是則
J36nB369_p1021c22║是，有一人未全肯諾，淆訛在甚麼處？垢面剋成千日
J36nB369_p1021c23║志，施為始得萬機閒。」　開關。「昔從者裏入，喫飯知為
J36nB369_p1021c24║飽；今從者裏出，著衣謂不寒。然則說箇入、說箇出，猶
J36nB369_p1021c25║是舊時氣息。要明今日事麼？四面無門不自便，寒灰
J36nB369_p1021c26║枯木已三年，從今掣斷無鬚鎖，有路何妨遍天下？」
J36nB369_p1021c27║爾木揜關。「居孤峰頂恆沸騰騰，決無空過底日子；在
J36nB369_p1021c28║鬧市中常靜悄悄，豈有虛棄底時光？盡大地是自己，
J36nB369_p1021c29║出尚無門，入於何路？若能如是信、如是證，於一食時
J36nB369_p1021c30║經五十小劫、於一夢頃歷百億春秋，更無纖塵而為
J36nB369_p1022a01║障礙。如必要期限三年、時延千日，向甕牖裏翻箇觔
J36nB369_p1022a02║斗出來，始道從今不受人謾，直須是非毀譽不挂心
J36nB369_p1022a03║頭、得失有無拋在腦後，只消一句當天，自然千差絕
J36nB369_p1022a04║跡。大眾！且道是那一句？饑餐渴飲皆由己，春熱秋寒
J36nB369_p1022a05║莫問人。」
J36nB369_p1022a06║聞慧封關。「石室茅茨，真風壁立，水邊林下，祖意分明。
J36nB369_p1022a07║今時人秪解春路踏紅，秋山踐碧，不拘佛界，不滯魔
J36nB369_p1022a08║宮，自以為能事畢矣。殊不知本色道流，正因出家、正
J36nB369_p1022a09║因行腳、正因毘贊、正因退藏，須向者裏明白一下，則
J36nB369_p1022a10║百城煙水，一室全收，把住封疆，諸塵坐斷，一切處自
J36nB369_p1022a11║然尊貴，一切事自然圓成。我有一句與君斟酌：三年
J36nB369_p1022a12║過後開門出，青眼還將識故人。」
J36nB369_p1022a13║祖機封關。「即俗即真，竹是舊年筍；無縛無脫，梅開今
J36nB369_p1022a14║歲花。者箇悟得諦當，剛大立身，正因出世，行惟自行、
J36nB369_p1022a15║止惟自止，不由人排遣。如是，則銕磨家風卷舒無異，
J36nB369_p1022a16║末山煙月憑驟原同，可以鎖斷佛祖咽喉，那怕無舌
J36nB369_p1022a17║人不解語？既然世有良馬，山僧不惜一鞭。」良久，曰：「三
J36nB369_p1022a18║年傳此令，千古妙高峰。」　開關。「當年堅仞門墻，不是
J36nB369_p1022a19║埋蹤絕跡；今朝豁開戶牖，亦非逐浪隨波。其中的旨，
J36nB369_p1022a20║山僧已自道了。若是祖師格外之機，待關中主出，分
J36nB369_p1022a21║明舉示。」
J36nB369_p1022a22║埽大覺念祖塔。「乳峰嚆矢，雲門射的。宿世冤家，同門
J36nB369_p1022a23║出入。道箇人有南北，法無彼此。水分千派，流出一源。
J36nB369_p1022a24║重整雞岫綱宗，荷負石頭命脈。雖是冷面熱腸，未免
J36nB369_p1022a25║春行冬令。惹得兒孫鬧不休，頻來擾攘渾無忌。」
J36nB369_p1022a26║埽顯聖開山湛祖塔。「道無可比，德無可名，法無恆軌，
J36nB369_p1022a27║夜半日明，劍戟齒牙橫吞佛祖，鴆砒心膽毒害諸方，
J36nB369_p1022a28║致出一隊兒孫，大寶王剎處處雄蟠，弘濟要津頭頭
J36nB369_p1022a29║把斷，逢橋拆橋、遇路塞路，欲盡大地人不許夜行，投
J36nB369_p1022a30║明須到。獨有範孫冥頑不振、砥操無方，到者裏也只
J36nB369_p1022b01║得撮土為香、撩雲作供，陳於無縫塔前，以盡追遠之
J36nB369_p1022b02║誠。大眾！秖如山兮蒼蒼、水兮湯湯，不是淨妙身、亦非
J36nB369_p1022b03║廣長舌，且向甚處見先師翁面目？」炷香。「月下金雞報
J36nB369_p1022b04║五更，石頭路闊雲門裏。」
J36nB369_p1022b05║入院，埽澄祖塔。「畫圖一幅雲門裏，禮樂千秋化育中。
J36nB369_p1022b06║萬籟熾談無間歇，郢陽韻戛舊家風。」顧眾曰：「開山和
J36nB369_p1022b07║尚來也。鳥啼春樹碧，花發映山紅。」
J36nB369_p1022b08║退院，埽湛祖塔。「藏身北斗，坐嘯南辰。四十年來，風清
J36nB369_p1022b09║月朗。大千界內，天成地平。今朝燒一瓣香，奠一甌茗，
J36nB369_p1022b10║所貴此話大行。若說道大與環景長輝，德備同陽春
J36nB369_p1022b11║布澤。難忘至意，圖報私恩。切莫將太虛面上，畫彩增
J36nB369_p1022b12║妍。」
J36nB369_p1022b13║湛祖忌日，東塔拈香。「昔年於此截斷天下人舌頭，今
J36nB369_p1022b14║朝於此大開天下人笑口，蓋我師翁將死貓頭作奇
J36nB369_p1022b15║貨商量，縱經地久天長，無敢酬價。淨範忝為後胤，尋
J36nB369_p1022b16║思發落，其奈此事？而今陵賤如土，不若薦無米飯、獻
J36nB369_p1022b17║不濕羹，雖為情疏禮簡，庶可見福城舊日家風。」
J36nB369_p1022b18║湛祖忌日，天華拈香。「正偏絕待，尊貴難名。本懷獨暢，
J36nB369_p1022b19║立枯紙上蠹魚；調響新豐，驚殺草中狐兔。實為五宗
J36nB369_p1022b20║萬世之師表，豈曰天華再造之元祖。燒香奠茗年年
J36nB369_p1022b21║事，冷淡門風是子孫。」
J36nB369_p1022b22║埽弁山瑞和尚塔。「赤手挽已墜綱宗，仁惟以博；素性
J36nB369_p1022b23║拯癡頑魔孽，義不容辭。唱新豐曲子，大石繖家聲。崆
J36nB369_p1022b24║峒山上之雲，蔭覆無際；百丈花梢之月，照耀靡垠。所
J36nB369_p1022b25║以高來高就，低處低平。驚宿鷺於蘆汀，狎沙鷗於古
J36nB369_p1022b26║岸。類之勿齊，混他不得。一切人到者裏，攀攬不及。猶
J36nB369_p1022b27║子今日且向甚處鑽仰？龍岡千仞無回互，沉水一爐
J36nB369_p1022b28║拜塔前。」
J36nB369_p1022b29║埽東山澓和尚塔。「鑼聲一響，網裂千重。撼搖山嶽，出
J36nB369_p1022b30║海金龍。雲行雨施，振聵提矇。音徽不隔，旦暮猶逢。寰
J36nB369_p1022c01║中交麗春如許，洞口薔薇花正穠。」
J36nB369_p1022c02║埽香雪有和尚塔。「塔樣玲瓏雲鎖密，風飄香雪遍南
J36nB369_p1022c03║州。一杯山茗循家禮，芳躅應知仰未休。」
J36nB369_p1022c04║先愚菴和尚懸真。「尋常見底，牛頭馬面；平昔聞底，證
J36nB369_p1022c05║龜成鱉。總是幻妄體貌，生滅聲輪。若要真實聞見，圓
J36nB369_p1022c06║拔疑根，遂展真向者裏著眼始得。」
J36nB369_p1022c07║先愚菴和尚訃至，設供。「當年你逼我入地無門，今朝
J36nB369_p1022c08║我教你上天無路，非為恩大難酬，卻是冤家相對。然
J36nB369_p1022c09║則不奉非輔，不順非孝，如今恁麼揄揚，且道意在於
J36nB369_p1022c10║何？豈不見向道：莫去歸來背父。」
J36nB369_p1022c11║埽先愚菴和尚塔。「纔掩虛空無縫戶，廓開玉笥古明
J36nB369_p1022c12║堂，無絃琴上輕彈指，流水高山韻轉長。若是知音底，
J36nB369_p1022c13║以此顯正法眼，不須文彩重彰，恐有未聞者，白雲青
J36nB369_p1022c14║嶂裏，再爇一爐香。」
J36nB369_p1022c15║先愚菴和尚木主入祖堂。「道統承先，風規啟後，真性
J36nB369_p1022c16║妙用，不假餘思。舉足動地，展手擎天，猛虎當途，神龍
J36nB369_p1022c17║出海。此猶是接物利生邊事，還知先師真實處麼？石
J36nB369_p1022c18║人半夜語，莫使外人知。」
J36nB369_p1022c19║埽先愚菴和尚塔。「酬恩三轉語，稱冤不已，肯諾不得，
J36nB369_p1022c20║全塵埃亙天，未若銀碗盛雪，玉鷺擎杯，貧而好禮者
J36nB369_p1022c21║也。」炷香曰：「日彩夜央紅海面，珊瑚樹下唱金雞。」
J36nB369_p1022c22║先愚菴和尚忌。「炯捄時之明誨，語激驚天；勒為法之
J36nB369_p1022c23║苦辭，聲雄震地。王大伯結怨在前，鄭二哥譏評於後。
J36nB369_p1022c24║曹山今日擬違背他，恐逐時趨；欲奉重他，卻循舊例。
J36nB369_p1022c25║若獻洞山茶，奉雲門餅，猶是尋常禮貌。畢竟如何？一
J36nB369_p1022c26║盤酖毒甘香果，今古酬恩是此心。」
J36nB369_p1022c27║先愚庵和尚忌。「三年前煙波鼎沸，三年後天地清寧。
J36nB369_p1022c28║正當今日，我老和尚舌現廣長，說雄無畏。木雞啼夜
J36nB369_p1022c29║半，芻狗吠天明，都道是郢上歌、雲門曲，唱彌高，和彌
J36nB369_p1022c30║徹。爭奈有肯諾不全，過在甚處？盡解正音，紹續到底，
J36nB369_p1023a01║飲水思源。」
J36nB369_p1023a02║先愚菴和尚忌。「雲門撾塗毒鼓，斷我命根；福城燒無
J36nB369_p1023a03║價香，熏你鼻孔。列祖本懷盡將敗露，一生心事幾箇
J36nB369_p1023a04║能知？既無知者，則無恩可報，無德可酬。今朝盡肅肅
J36nB369_p1023a05║之儀，殫穆穆之禮，又圖箇甚麼？震海潮音同舊日，人
J36nB369_p1023a06║天慟哭四年心。」
J36nB369_p1023a07║先愚菴和尚忌。「恃其所長者必敗，樂其所安者必危。
J36nB369_p1023a08║山僧在先師會下，無念尚虞滯跡，有佛亦不願為，豈
J36nB369_p1023a09║肯恃其所長，樂其所安？所以年年此日，燒香盡禮。有
J36nB369_p1023a10║謂如是，則矜高而自伐，輕忽而孤恩，許他傍觀眼正。
J36nB369_p1023a11║何故？處處月圓排夜色，家家日照有天光。」
J36nB369_p1023a12║先愚菴和尚忌。「天維不高，地維不厚，從上沒字碑會
J36nB369_p1023a13║不難讀，劫前太古曲自有知音，唯有愚菴箇生查子，
J36nB369_p1023a14║唱來全無縫罅，和者最難入頭。山僧二十年來欲開
J36nB369_p1023a15║口不可得，所以一年一度燒香，蓋是家常茶飯，當時
J36nB369_p1023a16║違背稱焉敢，此日悠悠始恨長。」
J36nB369_p1023a17║先愚菴和尚忌。「機若投時，砒霜可以活命；心無合處，
J36nB369_p1023a18║甘露亦能殺人。所以一切人恨入骨髓，怵然驚異。但
J36nB369_p1023a19║八年前有則因緣，簡易無疑，幽遠莫測，多少人胡亂
J36nB369_p1023a20║鑽研，妄援矜式。今日天華借常住杯盤，說箇太古深
J36nB369_p1023a21║情，且道先師之意何似？」炷香曰：「循本而思，知尊可畏，
J36nB369_p1023a22║孰敢外此？」
J36nB369_p1023a23║先愚菴和尚忌。「銀碗盛雪，石女獻歌，總非至尊家禮。
J36nB369_p1023a24║陳其宗器，薦其時食，猶為世諦故常。天華不援故例，
J36nB369_p1023a25║匪襲時條，心香一炷年年爇，若謂酬恩違背多。」
J36nB369_p1023a26║先愚菴和尚忌。「未離苕溪，眼裏有筋。既入雲門，鼻孔
J36nB369_p1023a27║垂下。新豐吟唱，高而寡和。本分事日，用而不知。欺胡
J36nB369_p1023a28║謾漢，討盡便宜。載詠添愁，追思何必。今日不得已，向
J36nB369_p1023a29║諸人披肝吐露。」卓拄杖。「霜落早紅烏柏樹，鴈來秋老
J36nB369_p1023a30║白蘋花。」
J36nB369_p1023b01║先愚菴和尚十周忌。「昔日無人識得渠，今朝翻覆憶
J36nB369_p1023b02║何如？不傳綸旨威音外，知向誰家作馬驢？大眾！還知
J36nB369_p1023b03║得老人落處麼？有時一音普被，寶鏡堂前雲輳；有時
J36nB369_p1023b04║功位不拘，夜明簾外霜濃。當法運拊髀之秋，安危注
J36nB369_p1023b05║意之日，慨時習正囂，愛雲門放下，伎倆既盡，心事已
J36nB369_p1023b06║休，東塔獻茗燒香，自有冤對。別轉一途，如何收拾？」卓
J36nB369_p1023b07║拄杖，「一箇閒名空作鬧，十年淵默始全提。」
J36nB369_p1023b08║埽歷然和尚塔。「虛空拔得無根樹，栽向梅山裊煙霧，
J36nB369_p1023b09║龍泉舌上斬癡頑，今古英雄能幾箇？若有同風合調
J36nB369_p1023b10║者，皆隨我道。」遂炷香。「初來人事，莫怪空疏。」
J36nB369_p1023b11║埽弁山久和尚塔。「嘯月臺邊獻策，面斥我謬；華林園
J36nB369_p1023b12║裏披芬，情厚天倫。雖同鴈陣驚秋，實愧漁歌唱晚，有
J36nB369_p1023b13║蘊在中，敢此傾洩？謹備辦香杯茗，致陳無縫塔前，不
J36nB369_p1023b14║圖以德報德，唯在以直報直。」卓拄杖，「伏惟尚饗。」
J36nB369_p1023b15║慧花唯岑和尚訃至，設奠。「峽山唱無聲之曲，雲門高
J36nB369_p1023b16║自響之歌。非愛鏗鏘雅調，實為休戚相關。大眾！峽山
J36nB369_p1023b17║和尚來也。一天風色緊，四野稻花香。」
J36nB369_p1023b18║清涼三疾和尚設供。「越山毓潤，驥逸空群；萬竹凝華，
J36nB369_p1023b19║鳳鳴絕侶。廬陵米價湧連天，鈯斧子光芒射斗。所以
J36nB369_p1023b20║屬望於吾兄者，典型斯存，老成有在。砥狂瀾，起衰弊，
J36nB369_p1023b21║撾塗毒鼓，膽喪妖狐，開甘露門，清涼遍地。何乃移步
J36nB369_p1023b22║太忙，香水海頃刻踏翻；轉身甚急，金剛山一時靠倒。
J36nB369_p1023b23║致使白鶴吟風盡成愁韻，青松掩露總是淚痕。山僧
J36nB369_p1023b24║今日掬三箬之水以為觴，擷五峰之翠以為奠，欲雪
J36nB369_p1023b25║同條之恨，且又如何叫屈？」良久。「不慚嗣胤烈，深惜雁
J36nB369_p1023b26║行疏。」
J36nB369_p1023b27║妙覺爾衡和尚設供。「挽雲門弓，發化山箭，桐汭岸邊
J36nB369_p1023b28║射得半箇聖人，大火聚裏倒栽無影大樹，蕩除空劫
J36nB369_p1023b29║家私，翻轉今時鐵案。有者道剛毅所鍾，或謂之利人
J36nB369_p1023b30║方便，總是九重之閫未登，妄以尊貴之旨遙斷。山僧
J36nB369_p1023c01║今日親歷影堂，聲容儼覿，山泉借酹表同門，莫道相
J36nB369_p1023c02║逢不相識。」
J36nB369_p1023c03║埽蕃光和尚塔。「昔年相見，金雞報鄰家之曉；今日相
J36nB369_p1023c04║逢，玉鷺宿蘆灣之月。惟其祖庭薄蝕，事切捄焚，煦嫗
J36nB369_p1023c05║萬物，不愧化工，是故緬想風神，描畫不就。若以苕溪
J36nB369_p1023c06║水擬其波瀾、蒼弁峰比其高峙，豈不深相孤負？大眾
J36nB369_p1023c07║且道：畢竟向那裏辨吾金仙和尚端倪？爭愛優曇時
J36nB369_p1023c08║一現，陰涼大樹已擎霄。」
J36nB369_p1023c09║埽元木大師塔。「雲門一曲，陽春白雪，調合聲諧，兄惟
J36nB369_p1023c10║偉傑。碓嘴花生，石頭路闊，霜落鐘鳴，夢回蝴蝶。既倦
J36nB369_p1023c11║津梁，猿鳥凄絕，貽厥孫謀，靈骨昭晰。致奠必躬，黃梅
J36nB369_p1023c12║時節，蘭味寧忘，杯茗是設。挹湖之光，析檀之屑，欲報
J36nB369_p1023c13║同風，我胸以洩。載詠載思，不禁嗚咽。」顧左右：「休嗚咽，
J36nB369_p1023c14║堪笑悅，秋深山谷桂枝黃，遍野香風吹不歇。」
J36nB369_p1023c15║無量來雲和尚訃至，設供。「克任大法，須是其人。得賢
J36nB369_p1023c16║峰之符信、揚南劍之令猷，化跡蕭然，似鳥行空；應身
J36nB369_p1023c17║無量，如月入水。功勳不墮，明暗雙彰，直得百花嵒起
J36nB369_p1023c18║舞、靈源洞謳歌，何期最勝幢一朝傾仆、大樹王忽地
J36nB369_p1023c19║摧殘？佛祖哀愁，群邪慶悅，且道資聖將何追悼？夏至
J36nB369_p1023c20║前，端陽後，花落空山，猿啼白晝，一盞新泉千里情，莫
J36nB369_p1023c21║言相見不如舊。」
J36nB369_p1023c22║夾山雲松和尚訃至，設供。「吳山峻峭，鑑水汪洋，暑往
J36nB369_p1023c23║寒來，魚沉雁杳。適纔夾山和尚特地傳箇消息來，乃
J36nB369_p1023c24║謂濟人舟已到岸了、還鄉曲已唱了，其奈四眾哀號
J36nB369_p1023c25║無已、六群踴躍不勝，有箇末後句子要雲門為眾舉
J36nB369_p1023c26║揚，使未聞者聞、未見者見、未證者證、未安者安。」卓拄
J36nB369_p1023c27║杖，曰：「風急鳥啼千樹月，夜寒猿叫一天霜。」
J36nB369_p1023c28║宗蓮大師揜龕。「霜花一夜灑晴空，血染江楓處處紅，
J36nB369_p1023c29║誰道南山凋玉樹，歸鴉腸斷唳秋風。嗚呼！我棲真法
J36nB369_p1023c30║兄宗蓮大師，雍雍如天上祥鸞，逸志如水邊野鶩，離
J36nB369_p1024a01║受業冥鴻千里處，叢林寒谷皆春，唐公嶺上臨流洗
J36nB369_p1024a02║耳，雲門路裏負屈搥胸，冰雪為心，追蹤先哲，慈和是
J36nB369_p1024a03║性，提獎後賢，利己而利人，全然包裹，出世不出世，無
J36nB369_p1024a04║可無不可，今朝更擬問淆訛，截鐵之言重為舉。」遂掩
J36nB369_p1024a05║龕曰：「煙鎖丹墀獨掩門，高樓一曲梅花譜。」　起龕。「滿
J36nB369_p1024a06║灘紅蓼曙，兩岸白蘋風，有杖探深淺，寧論西復東，未
J36nB369_p1024a07║有長行而不住，亦無長住而不行，既然舒嘯無心，何
J36nB369_p1024a08║妨因行掉臂，請向劫前行一步，天南天北許誰同。」
J36nB369_p1024a09║舉火。「來也蕭然，去也蕭然，人情難湊泊，住處總隨緣。
J36nB369_p1024a10║有時捏聚，一毛頭上能含剎境；有時揮灑，搕𢶍堆頭
J36nB369_p1024a11║盡撒驪珠。撮空花結成蜜果，邀陽燄爛煮浮漚。所以，
J36nB369_p1024a12║若智、若愚，或聞、或見，箇箇心裏竊有所疑。蓋為者漢
J36nB369_p1024a13║具大人相，不驕、不傲，不矜、不伐，平昔不肯輕洩，斯藉
J36nB369_p1024a14║烏芻瑟摩之神力而為大眾傾倒。」舉火炬，曰：「大眾看
J36nB369_p1024a15║看，光前耀後無多子，一箇柴頭撼地紅。」　入塔。「水落
J36nB369_p1024a16║石頭見，正體無迴換，一一塵剎中，頭頭皆方便。唯此
J36nB369_p1024a17║壺中世界非常，劫外風規迥異，寒暑總無干涉，壞成
J36nB369_p1024a18║豈有變遷？萬境森圍，侵擾不得；一門深入，佛祖罔窺。
J36nB369_p1024a19║龍樓玉磬停聲，鳳閣銀簫止響，且甚麼人合住其中？」
J36nB369_p1024a20║掩塔戶，曰：「玉女年尊懶畫眉，悠然獨坐廣寒殿。」
J36nB369_p1024a21║唯岑和尚木主入祖堂。「釋迦排上牛欄，達磨趁入馬
J36nB369_p1024a22║廄。絕非人擁人推，盡是自作自受。」捧木主曰：「惟有者
J36nB369_p1024a23║漢，北斗裏不喜藏身，東山上懶於馳驟。地不能載，天
J36nB369_p1024a24║不能覆。且道歸在那裏？」喝一喝曰：「此中一句無私，日
J36nB369_p1024a25║上三更依舊。」
J36nB369_p1024a26║百愚和尚訃至，設供。「撮電光照人妍醜，敲石火爛煮
J36nB369_p1024a27║虛空。蓋為作事蹊蹺，所以神人怕怖。惟兄與弟，雖則
J36nB369_p1024a28║同條生，卻不同條死。有句實情語言，莫嫌當面唐突。
J36nB369_p1024a29║一陣兩陣寒風急，千山萬山落葉聲。」
J36nB369_p1024a30║遷大椿壽菴主龕，過雲門封塔。「明聖湖頭，事葬盡禮，
J36nB369_p1024b01║先師至性，世已共知。雲門山裏，宅兆重卜，赤敷之心，
J36nB369_p1024b02║人所同見。一去一就，兩處絕淆訛；一開一閉，諸法無
J36nB369_p1024b03║回互。所以大千同一真如，正體原無出沒。如是則去
J36nB369_p1024b04║來不以象，動靜不以形。但是大椿菴主有箇深深處，
J36nB369_p1024b05║也要大家同知同見。」良久，「月影移央號令分，輪王不
J36nB369_p1024b06║坐琉璃殿。」
J36nB369_p1024b07║真如文法師掩龕。「陽春唱徹本翛然，血染春花泣杜
J36nB369_p1024b08║鵑，向上不傳親說破，蘆汀月皎鷺鷥眠。恭惟文老法
J36nB369_p1024b09║師誕毓嘉禾之秀，親承古佛之猷，佩雲門寶印，萬有
J36nB369_p1024b10║全彰；弘慈恩要津，三根並進。如說而如行，薝蔔林中
J36nB369_p1024b11║播其遐馥；隱此而顯彼，真如塔上廓其浩心。或化不
J36nB369_p1024b12║定方，縱橫毀譽靡不由他；或道無不在，愚智親疏俱
J36nB369_p1024b13║承陶鍊。或應折伏者，剛正之言銛如利劍；或當攝受
J36nB369_p1024b14║者，慈悲之氣藹若春風。固應慧照無窮，其奈化緣已
J36nB369_p1024b15║畢？嗚呼！哲人往矣，古道危矣，問津無地矣，歎恨無及
J36nB369_p1024b16║矣。但老人生平有箇道不盡底句子，今特分付大眾
J36nB369_p1024b17║當如是知。」掩龕曰：「簾垂黃閣尊無極，格外家聲倍舊
J36nB369_p1024b18║時。」　懸真。「鏡裏音容近而可見，空中相貌切而常知。
J36nB369_p1024b19║其或道箇若見諸相非相即見其真，都是茫茫過去，
J36nB369_p1024b20║不敢抬頭而與天下人為師為匠者……」遂展真曰：「敢道
J36nB369_p1024b21║者箇不是？」　舉火。「當處出生，隨處入滅，銕馬嘶風，泥
J36nB369_p1024b22║牛吼月，闡揚恁麼事，須是恁麼人。苟非盤根錯節，豈
J36nB369_p1024b23║能緯地經天？所以掖幼童出火宅，獎迷客蹈通衢，薝
J36nB369_p1024b24║蔔風遍界飄香，多寶塔從空顯現，逢寒暑而必行，當
J36nB369_p1024b25║雷霆而不避。自謂諸人知處，良遂總知；良遂知者，諸
J36nB369_p1024b26║人不委。」舉火炬曰：「此真如老人出世因緣、利生事業，
J36nB369_p1024b27║已對諸人傾盡。或有未獲親聞，可再聽最後開示。」擲
J36nB369_p1024b28║下曰：「要與兒孫留好樣，一堆火聚長優曇。」
J36nB369_p1024b29║寶壽梵則和尚訃至，設供。卓拄杖：「此是梵則法兄最
J36nB369_p1024b30║後為人底句子，諸仁若信得及，永絕馳求，得大安隱；
J36nB369_p1024c01║若也未達根元，天華為汝重布葛藤也。七十二賢峰
J36nB369_p1024c02║俄顰翠黛，無邊大法海忽下慈帆，人天興失怙之悲，
J36nB369_p1024c03║慧命深鼎絲之慮，閒林以秋風響動，雁陣則霜冷聲
J36nB369_p1024c04║飛，露流松檟潸潸淚，雨灑黃花點點愁。」
J36nB369_p1024c05║瑪瑙雲屏火。「多年相與最忘形，休戚攸同骨肉情，一
J36nB369_p1024c06║種風規傳不朽，豈搏幻影愧生平？況衣內明珠本有
J36nB369_p1024c07║光耀，隨上下現形，任青黃映色，門門獨露圓常，處處
J36nB369_p1024c08║全彰至體，今日可謂話頭已圓，所作皆辦。但臨行時
J36nB369_p1024c09║有一段事深相委託，要我舉揚，且道是甚麼事？」舉火
J36nB369_p1024c10║炬，「一莖茅上飛紅燄。」
J36nB369_p1024c11║德音老宿封龕。「三十年影不離山，十二時情不附物，
J36nB369_p1024c12║鋒芒不露，放曠隨緣，天墜不以為憂，地傾不以為慮。
J36nB369_p1024c13║無作而作，翻荒嵒成寶林；不言而言，化癡狂為純粹。
J36nB369_p1024c14║所以，聲光藹著，如旭日當軒；道味悠長，若寒泉徹骨。
J36nB369_p1024c15║既知世緣已畢，便乃委蛻安然。此是德音老尊宿生
J36nB369_p1024c16║平實據，一絲毫也動他不得，秪有箇藏身底妙訣與
J36nB369_p1024c17║大眾略通一線。」遂掩龕，曰：「玉戶垂簾排夜色，楓林霜
J36nB369_p1024c18║染不知紅。」
J36nB369_p1024c19║山言法師入塔。「玉笥山下祥麟，法苑林中猛虎，咆哮
J36nB369_p1024c20║跳躍驚人，趯起須彌倒舞。抑且行儗冰瑩，志存拔濟，
J36nB369_p1024c21║非化為化，將盈宇內，無說示說，已遍寰中。惜世緣早
J36nB369_p1024c22║猒，乃津梁是疲，此言法師生平導利之涯略也。如今
J36nB369_p1024c23║漁舟到岸，葉落歸根，且道他立地在甚麼處？窄徑霜
J36nB369_p1024c24║濃人跡杳，蘆汀風定鷺鷥眠。」
J36nB369_p1024c25║石佛畫空老師掩龕。「連夜雨消三徑暑，碧梧風動一
J36nB369_p1024c26║天涼，長鯨一吸海波盡，會見蒼龍入異鄉。恭惟畫空
J36nB369_p1024c27║老師濟河巨筏，照世菱花，芳軌踵於真寂，苕溪擅金
J36nB369_p1024c28║鱗躍網之奇；佳聲振於嘉禾，梅里聳野鶴翹松之望。
J36nB369_p1024c29║其操也，胸襟冰雪；其和也，懷抱陽春。肅以秉躬，石佛
J36nB369_p1024c30║盡為斂跡；慈以利物，路人靡不傾心。若夫搖木鐸於
J36nB369_p1025a01║柳巷花街，放綸竿於蘆汀蓼渚，朝跨揚州俊鶴，暮騎
J36nB369_p1025a02║陝府銕牛，拏空塞空，將錯就錯，非其不能，是不為也。
J36nB369_p1025a03║斯則繩床高挂，拄杖橫拋，啟訓之緣既畢，涅槃之岸
J36nB369_p1025a04║已趨。秖有一句子，諸佛未曾詮顯，歷祖不能提持，老
J36nB369_p1025a05║師六十八年秘而不揚，今日落在資聖手裏，試為大
J36nB369_p1025a06║眾揭露去也。簾垂得坐平常地，百鳥銜花無路尋。」
J36nB369_p1025a07║香萃慈生禪師封龕。「三十七年鹿隱蕉，此番袖手看
J36nB369_p1025a08║雲高，玄沙不度飛鳶嶺，萬古清風匝地飄。此蓋慈公
J36nB369_p1025a09║平素馳騁有端，故同志之感有如此幽深；寬弘待物
J36nB369_p1025a10║無私，故欣味之思有如是彌切。有忘情絕謂之襟懷，
J36nB369_p1025a11║故有來去無拘之脫灑。正恁麼時，萬機俱寢息，獨坐
J36nB369_p1025a12║無尊卑，此後且向甚處相見？夜明簾外風聲悄，金殿
J36nB369_p1025a13║誰焚柏子香？」　舉火。「竹橋頭，秋雨瀟瀟；楊柳岸，寒雲
J36nB369_p1025a14║漠漠。達其源，通身慶快；得其旨，滿目生涯。唯其挺以
J36nB369_p1025a15║秀姿、操以恬智，和藹潛歸春岫，根莖盡受其榮；寒蟾
J36nB369_p1025a16║懸映長空，波水皆流其耀。日居月諸底事，將以剛猛
J36nB369_p1025a17║加鞭，期載哲來翔，何斯人遽逝？所以村南溪北，維緇
J36nB369_p1025a18║若素，發中之感，此是靡他。謂寒山子歸太早，論年忘
J36nB369_p1025a19║卻來時道，留箇末後句，我今為君了。」擲火炬。「無毛銕
J36nB369_p1025a20║鷂火中飛，光彩十分看愈好。」
J36nB369_p1025a21║錢石諧童子火。舉火炬曰：「大眾看看，者是石諧童子
J36nB369_p1025a22║驚人句也。於斯識得根源，全身擔荷，便能志樂堅固，
J36nB369_p1025a23║如金剛不可沮壞，與世相羊，隨機應變，振古道，獎澆
J36nB369_p1025a24║浮，入世可以治國齊家，出世可以成佛作祖。其或未
J36nB369_p1025a25║盡端詳，更看花鋪錦上。昔日恁麼來，大地震谷底春
J36nB369_p1025a26║雷；今朝恁麼去，遍地湛晴空秋霽。去來隨分納些些，
J36nB369_p1025a27║好箇西來活祖意。此惟石諧童子克性純真，自天而
J36nB369_p1025a28║縱，靈鋒出匣，殺活隨時，智鑑在躬，森羅無避。搉其稚
J36nB369_p1025a29║齡，坐必跏趺，脊骨純鋼鑄就；異其藻飾，語為拔萃，舌
J36nB369_p1025a30║根錦繡堆成。取之於心，挽綱常可唾手；即之於事，視
J36nB369_p1025b01║佛祖猶飛埃。所以鄰里望之，是杲杲珠林；箕裘倚之，
J36nB369_p1025b02║為珊珊玉樹。豈謂酬機敏速，歸轍難遲？顯修短之時，
J36nB369_p1025b03║原是夢中日月；標聚散之境，均同水上鳧鷖。吉祥知
J36nB369_p1025b04║止，報謝怡然，旅泊三界，示一往還。山僧亦復何言哉？
J36nB369_p1025b05║但作短賦以送行，有期汝再來於爽溪岸畔，把臂聽
J36nB369_p1025b06║流水潺湲，吾當重宣試聽之。抱麟閣之志兮攸關道
J36nB369_p1025b07║裔，摧玉樹之幹兮愾焉哀些。寒風飀兮飄揚衣袂，紅
J36nB369_p1025b08║葉飛兮日辰妍麗。騰樂邦兮家莫久住，憫濁世兮昔
J36nB369_p1025b09║曾有誓。不去不來兮真人無位，逆流順流兮自在三
J36nB369_p1025b10║昧。銕鷂翻身兮翱翔火聚，歸去來兮好歸去。」擲火炬，
J36nB369_p1025b11║「切記切記。」　入塔。「歷煙水無窮，遇知音有數。深入勝
J36nB369_p1025b12║熱公之堂奧，脫盡皮膚；敲開阿逸多之閣門，全彰剎
J36nB369_p1025b13║境。毛孔中量容太虛之寬，骨節裏響諧金石之韻。縱
J36nB369_p1025b14║橫得妙，體絕廉纖，方許汝親到不疑之地，藏舟於壑、
J36nB369_p1025b15║藏山於澤、藏天下於天下。」提起骨襯曰：「且道者箇藏
J36nB369_p1025b16║在何處？無縫團團晏坐時，銀鉤月挂珊瑚樹。」
J36nB369_p1025b17║
J36nB369_p1025b18║
J36nB369_p1025b19║
J36nB369_p1025b20║蔗菴範禪師語錄卷二十六