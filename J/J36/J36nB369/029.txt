J36nB369_p1033c01║蔗菴範禪師語錄卷二十九
J36nB369_p1033c02║侍者超標錄
J36nB369_p1033c03║雜著
J36nB369_p1033c04║雲門室中座右銘
J36nB369_p1033c05║祖既有嚴訓，師亦有良謨。世事甚浩博，智力難與俱。
J36nB369_p1033c06║隨緣是宗趣，矯飾非宏圖。捨己以逐物，拾礫而拋瑜。
J36nB369_p1033c07║營營愧青蠅，寥寥無白駒。運無百齡值，空懷萬劫餘。
J36nB369_p1033c08║法門最廣大，無以同異區。服人惟至德，無以好惡拘。
J36nB369_p1033c09║上下存謙厚，聰鈍匪一途。劣機莫峻拒，韙器豈用呼。
J36nB369_p1033c10║於心無諂曲，於道何疾徐。先輩漸凋落，後賢將焉趨。
J36nB369_p1033c11║不弘二利心，何貴千金珠。拊躬而循省，孰謂非濫竽。
J36nB369_p1033c12║疏慵而逸佚，何以慰頭顱。朝思而夕惕，斯銘聊自書。
J36nB369_p1033c13║寓室東銘
J36nB369_p1033c14║芙蓉崇化，省緣嚴告。雲門勵賢，放下為要。振獘典謨，
J36nB369_p1033c15║曦鏡並照。標格嵒嵒，家聲浩浩。半瓶若搖，識者致笑。
J36nB369_p1033c16║夏蟲亂鳴，聽者增悼。緊自箴歟，宜端履操。法海汪洋，
J36nB369_p1033c17║道山峻峭。約量而充，隨力而到。美器珍筵，漏卮棄隩。
J36nB369_p1033c18║慧命懸絲，冰雪惟劭。事帶纖疑，風號萬竅。羨巧沽譽，
J36nB369_p1033c19║正人匪蹈。厚德殊恩，擬何酬報。若頑若愚，似矯似傲。
J36nB369_p1033c20║與世茫茫，罪貽名教。
J36nB369_p1033c21║寓室西銘
J36nB369_p1033c22║高峰死關，終身韜晦。幻住活埋，珠保絕纇。扶顛勁志，
J36nB369_p1033c23║積厚始邁。一語流傳，千古無配。青蠅慕羶，唾溺則敗。
J36nB369_p1033c24║飛蛾赴焰，憔悴可待。故爾勗焉，夙夜靡懈。電影薄軀，
J36nB369_p1033c25║空花世界。寒暑交攻，日月相代。瞬息不來，尊卑異態。
J36nB369_p1033c26║先聖諄諄，後人憒憒。鷦鷯借枝，毋論仄隘。萍託雲浮，
J36nB369_p1033c27║蹤跡何礙。守朴從真，釋尊遺誨。于出于處，審利審害。
J36nB369_p1033c28║略書概言，自警自佩。
J36nB369_p1033c29║座右銘（東塔）
J36nB369_p1033c30║資非英敏，氣不豪雄。傳燈濫冒，有玷祖翁。茫茫業識，
J36nB369_p1034a01║寸陰誰惜。纔得知非，齒搖髮白。緣位忖量，輕於弊帚。
J36nB369_p1034a02║住持福城，捉襟露肘。正因衲子，有志相親。均嘗甘苦，
J36nB369_p1034a03║培養元真。隙駒電影，豈羨久長。榮枯成壞，一味家常。
J36nB369_p1034a04║關心慧命，此中耿耿。身輕匪知，累重不省。同異封疆，
J36nB369_p1034a05║好惡紛競。伐木傷枝，法苑斯怲。軫念切思，世衰道弊。
J36nB369_p1034a06║寥寥古人，滔滔時銳。隨流於昔，老大惺惺。驚天動地，
J36nB369_p1034a07║深愧無能。嫉忌風高，我慢山峭。無諍息囂，吾宗綱要。
J36nB369_p1034a08║龕室銘
J36nB369_p1034a09║普化作賊，臨濟饒舌。心不負人，為巧成拙。須彌粉碎，
J36nB369_p1034a10║虛空落地。迷悟淺深，是非毀譽。惟大死翁，纖芥投鋒。
J36nB369_p1034a11║日杲夜半，消息誰通。
J36nB369_p1034a12║自鏡五約
J36nB369_p1034a13║身本浮漚，世維夢幻。秋葉待霜，夜船到岸。髮白齒落，
J36nB369_p1034a14║隙駒閃電。閒嘗靜思，誰之過患。虛棄光陰，循情流轉。
J36nB369_p1034a15║進德無勇，噬臍可歎。不加報勤，生平何辦。（檢身醒惕）
J36nB369_p1034a16║行同跛鱉，拙似山鳩，荷負綿力，竊位隨流。人情非古，
J36nB369_p1034a17║法苑凋秋，鶩名致累，蹈實招▆。恆發深省，有愧先猷，
J36nB369_p1034a18║化城寶坊，咸謝為籌。老之將至，應以退休。（不赴別請）
J36nB369_p1034a19║法離同異，道絕是非，先哲雅量，千古流輝。焚香默坐，
J36nB369_p1034a20║不負來機，主賓歷然，別傳是依。訓言勗我，佩如渴饑，
J36nB369_p1034a21║世諦聒喿，法屬怨誹。登時揖退，情願久違。（謹謝是非）
J36nB369_p1034a22║從上關心，慧命干係。英特堪任，匪器斯墜。入室分燈，
J36nB369_p1034a23║酬恩為志。投子鷹揚，雲門起弊。大道復彰，正宗有繼。
J36nB369_p1034a24║梟獍嚚嚚，鳳皇翽翽。予莫能知，瞻彼所契。（授囑可省）
J36nB369_p1034a25║先聖入廛，四生仰化。安樂貽謀，後賢斯藉。尼院不登，
J36nB369_p1034a26║難尋謗罅。息世譏嫌，至寶無價。孰謂是法，本無高下。
J36nB369_p1034a27║縱到平懷，自救不暇。佛事齋筵，概以辭謝。（不履尼寺）
J36nB369_p1034a28║示印山公九
J36nB369_p1034a29║鑑湖秋水是吾家，響接雲門路不遐。信得歲寒松有
J36nB369_p1034a30║操，鏗然古調向人誇。
J36nB369_p1034b01║青山埋拙本初心，豈謂虛名累到今。鴛水擔肩能脫
J36nB369_p1034b02║卸，長廊風葉揀秋陰。
J36nB369_p1034b03║示曹山冰機
J36nB369_p1034b04║頭顱堆雪漸龍鍾，蜃閣無能坐懶慵。業債此時還得
J36nB369_p1034b05║盡，歸來相對惜衰容。
J36nB369_p1034b06║眼前世境實淆訛，廚冷室空累汝多，從上我知無定
J36nB369_p1034b07║法，化龍杖子縱橫拖。
J36nB369_p1034b08║勉天花法柱監寺
J36nB369_p1034b09║門庭浩大讓師翁，旗閃大華四面紅。腳下兒孫皆傑
J36nB369_p1034b10║出，慚余無力顯家風。
J36nB369_p1034b11║兩年坐笑舊乾坤，汗馬多君實耐煩。說到法門心耿
J36nB369_p1034b12║耿，寫詩感謝不勝言。
J36nB369_p1034b13║閒時耆舊隊中看，垂老叢林任事難。英氣堪為東道
J36nB369_p1034b14║主，唯公楨幹可凌寒。
J36nB369_p1034b15║十二時歌（檇李資聖寺作）
J36nB369_p1034b16║平旦寅，語言動輒少機輪。微妙百千俱抹過，黧奴白
J36nB369_p1034b17║牯盡生嗔。不求富，豈嫌貧，舖子臨街逐日新，暗地思
J36nB369_p1034b18║量真好笑，黑漆皮燈要照人。
J36nB369_p1034b19║日出卯，箇樣清閒無處討。古路坦平過客希，室內紅
J36nB369_p1034b20║塵長不埽。聽綠樹，啼黃鳥，聲聲說與知音道。照乘明
J36nB369_p1034b21║珠在眼前，免得區區問王老。
J36nB369_p1034b22║食時辰，笊篱木杓盡翻身。瓦缽香糜䭚箇飽，家活從
J36nB369_p1034b23║前說向人。利名路，佛祖嗔，青嶂白雲是舊鄰。公候門
J36nB369_p1034b24║第慵趨謁，留取精神益自新。
J36nB369_p1034b25║禺中巳，此事賢愚定自委。鈍𤜙無福守林泉，驀鼻牽
J36nB369_p1034b26║來入鬧市。大官人，老居士，酬應稍遲便不喜。如斯拋
J36nB369_p1034b27║擲好光陰，曷曾達得空門旨？
J36nB369_p1034b28║日南午，滿堂雲水鳴齋鼓。紛紜五味美諸方，冷飯鹹
J36nB369_p1034b29║虀難落肚。瓔珞糜，橡栗脯，不識古人義何取？若問全
J36nB369_p1034b30║提向上關，一箇拳頭當面豎。
J36nB369_p1034c01║日昳未，欲返神駒無巧計。多聞閭巷賣花聲，不見叢
J36nB369_p1034c02║林增道氣。競高低，立同異，豈是靈峰真苗裔？六窗虛
J36nB369_p1034c03║靜一甌茶，誰管世波如鼎沸？
J36nB369_p1034c04║晡時申，魔佛同躔輥六塵。為憐積劫飄零客，未得歸
J36nB369_p1034c05║家問路頻。縱相遇，若不仁，救焚手也無處伸。銕牛入
J36nB369_p1034c06║海難尋跡，嗟怨時常罵四鄰。
J36nB369_p1034c07║日入西，胸中冤恨難分剖。細簡空囊一物無，使得山
J36nB369_p1034c08║河顛倒走。善不揚，惡不朽，銕脊金毛喚作狗。象龍逐
J36nB369_p1034c09║隊進門來，相知豈在千杯酒？
J36nB369_p1034c10║黃昏戌，幻影浮光俱屏跡。壁根觸著赤斑蛇，直欲咬
J36nB369_p1034c11║人到見骨。枉施勞，空歎息，漫數疏鐘送白日。味道英
J36nB369_p1034c12║靈亦可知，少林堂奧生荊棘。
J36nB369_p1034c13║人定亥，精進不生多懈怠。深繹雪山老比丘，六年徒
J36nB369_p1034c14║把冰霜耐。樂輕安，恣皮袋，纖暖高眠何罣礙。一語參
J36nB369_p1034c15║差起怒雷，當時牢扎無明寨。
J36nB369_p1034c16║夜半子，萬樣無如熟睡美。隔壁人談夢裏情，喚醒許
J36nB369_p1034c17║多閒道理。每捫懷，難啟齒，從上祖風提不起。心念紛
J36nB369_p1034c18║飛正未停，始悔披緇靡及矣。
J36nB369_p1034c19║雞鳴丑，忽聞鐘響忙搓手。不起繩床問阿誰？看來徒
J36nB369_p1034c20║自揚家醜。一爐香，三稽首，世間禮法何曾有？紹續瞿
J36nB369_p1034c21║曇後可慚，任從喚作癡獃叟。
J36nB369_p1034c22║出家紀蹟
J36nB369_p1034c23║辭親
J36nB369_p1034c24║髻綰頭心揖北堂，諸鄰指顧淚沾裳。老親家裏悲傷
J36nB369_p1034c25║切，遊子天邊去路長。問學于時曾有志，謀生在世豈
J36nB369_p1034c26║無方。欲將己事求明白，罔極深恩棄道傍。
J36nB369_p1034c27║禮師
J36nB369_p1034c28║問津涉險為多岐，明導深尋不可遲，秪望銕頑堪入
J36nB369_p1034c29║冶，敢言米熟未經篩？狂猿心冷青山夜，烈馬蹄神紫
J36nB369_p1034c30║陌時，銜感豈同浮泛子？翻雲覆雨口成碑。
J36nB369_p1035a01║薙髮
J36nB369_p1035a02║世務塵緣冷似冰，更推因地果相應，披緇若不隨流
J36nB369_p1035a03║俗，落䰂何難作好僧？弊屣輕榮追悉達，風旛擅議想
J36nB369_p1035a04║盧能，從茲體被柔和鎧，矯猾波旬盡服膺。
J36nB369_p1035a05║擇友
J36nB369_p1035a06║葛倚長松聳太清，人能弘道遠求盟。伶俜秋雨惟三
J36nB369_p1035a07║省，宛轉春風慎百城。鮑叔情殷成管子，義存雪阻喚
J36nB369_p1035a08║師兄。世間出世論功業，靡不承流藉友生。
J36nB369_p1035a09║苦行
J36nB369_p1035a10║天生古敏不辭勞，賦性愚頑惜我曹。出世每聞家業
J36nB369_p1035a11║大，入廛多羨行門高。心燈譜上存冠冕，冰雪業中見
J36nB369_p1035a12║節操。耽懶情悠當憤激，恐人譏虎類山貓。
J36nB369_p1035a13║學律
J36nB369_p1035a14║鑄魯成賢理自如，深知習氣最難除。束身快入南山
J36nB369_p1035a15║室，得意幽尋西竺閭。制度擬追三代禮，精微尤勝百
J36nB369_p1035a16║王書。乘蘆踏碓諸先覺，不識當年孰卷舒。
J36nB369_p1035a17║聽講
J36nB369_p1035a18║曾戀筌蹄秋復春，台賢席上有同倫。修途託跡元隨
J36nB369_p1035a19║俗，絕壁怡心似逼真。耳畔畏聞擔板漢，言中怕說守
J36nB369_p1035a20║株人。寬洪法性波瀾闊，入海量沙枉沸唇。
J36nB369_p1035a21║參禪
J36nB369_p1035a22║花前一笑喪單傳，得髓分皮更可憐。欲辨是非高壁
J36nB369_p1035a23║壘，強分迷悟困風煙。誘人說有三乘旨，叩己行無一
J36nB369_p1035a24║事便。大夢枕邊時喚醒，畫樓終日罵青天。
J36nB369_p1035a25║悟道
J36nB369_p1035a26║水窮山盡擔蘇肩，趯破塵埋甕裏天。沙苑好隨黃蝶
J36nB369_p1035a27║舞，蓼汀閒逐白鷗眠。揭簾長慶空相語，上樹香嚴亦
J36nB369_p1035a28║自顛。景致現成無管帶，與誰同樂太平年。
J36nB369_p1035a29║受囑
J36nB369_p1035a30║路頭踏過萬千層，歇得狂心累轉增。笛裏應聲微白
J36nB369_p1035b01║鳳，世間飛譽類青蠅。敲門深夜堪聯譜，立雪終朝可
J36nB369_p1035b02║繼燈。謂我無斯雄略志，芥針投處也吞冰。
J36nB369_p1035b03║行腳
J36nB369_p1035b04║先賢老大擾煙波，天塹知予遠亦過，落日投村青眼
J36nB369_p1035b05║少，空山問路白雲多。鐘聲一塢尋松徑，秋色千嵒上
J36nB369_p1035b06║竹坡，菴主此時無定跡，草鞋幾緉暗消磨。
J36nB369_p1035b07║乞食
J36nB369_p1035b08║我自調心不借籌，省緣循乞古規猷。黃鸝語俏聽書
J36nB369_p1035b09║閣，白雪歌清辨酒樓。夢熟千家隨物化，春濃一缽與
J36nB369_p1035b10║天遊。垂裳秉鐸擔餘累，肯把緇衣換綺裘。
J36nB369_p1035b11║住山
J36nB369_p1035b12║到處衝人若醉狂，此時甘分老山蒼。愛閒已愜寒苔
J36nB369_p1035b13║屋，閱世徒誇晝錦堂。土硬鉏頭堪淬礪，溪深杓柄可
J36nB369_p1035b14║能長。古磚磨拭堪成鏡，待照嬰兒兩鬢霜。
J36nB369_p1035b15║開堂
J36nB369_p1035b16║抗跡嵒阿不自由，風驕水急強隨流，身依南北同征
J36nB369_p1035b17║鴈，心逐高低任拙鳩。顧我終慚搖玉麈，逢時深可惜
J36nB369_p1035b18║金甌，雲門石路松陰裏，悵望千山一片秋。
J36nB369_p1035b19║隨眾
J36nB369_p1035b20║豐筵荒席已同群，詎埒甘辛悚異聞！作息暑寒洵有
J36nB369_p1035b21║致，精麤粥飯理無分。純全兩足尊調御，標幟諸仁載
J36nB369_p1035b22║逸勤。後夜雞鳴常自省，先賢版籍與誰云？
J36nB369_p1035b23║看病
J36nB369_p1035b24║孤蹤百堞飽風霜，己事深求遠故鄉。抱疾到門詢地
J36nB369_p1035b25║主，悟言伏枕聽醫王。違和此日心宜冷，挺志他年道
J36nB369_p1035b26║愈香。老鶴形臞清入骨，得閒拭目看斜陽。
J36nB369_p1035b27║恤老
J36nB369_p1035b28║龐眉清夜歎龍鍾，遠託何能事宿舂。海上無方醫白
J36nB369_p1035b29║髮，山中有眼看青松。冷情可信安心法，決意應高出
J36nB369_p1035b30║世蹤。電影漚花知不久，饑餐渴飲好相從。
J36nB369_p1035c01║訓徒
J36nB369_p1035c02║欲辦平生入此門，當思盡力整乾坤。負擔莫猒肩頭
J36nB369_p1035c03║重，遇物還須笑語溫。人到中年青鬢少，鶴歸深樹綠
J36nB369_p1035c04║陰繁。休將俠骨同雞肋，鳴世云何答至恩。
J36nB369_p1035c05║授記
J36nB369_p1035c06║昔從斷臂敗家私，難得門風似舊時。花繡石頭妍御
J36nB369_p1035c07║陌，葉聯散木衍虯枝。鷹揚氣概雖人稟，豹變文章不
J36nB369_p1035c08║自欺。雞岫一燈傳汝去，情鍾慧命鼎懸絲。
J36nB369_p1035c09║退院
J36nB369_p1035c10║輥入毬場日已深，浮名無謂退為箴，法門欲砥非剛
J36nB369_p1035c11║骨，世路將馳懶醉心。清論不聞一語當，摩頭多見二
J36nB369_p1035c12║毛侵，青山然諾從人往，瓚老投機可共吟。
J36nB369_p1035c13║牧牛頌
J36nB369_p1035c14║尋牛
J36nB369_p1035c15║溪山循歷苦追尋，險道窮經路轉深。莫問危亡與朝
J36nB369_p1035c16║夕，時中澤畔且行吟。
J36nB369_p1035c17║見跡
J36nB369_p1035c18║岡巒重疊細思多，陌上蹄涔是也麼？塵劫到今惟此
J36nB369_p1035c19║物，年來不必再疑他。
J36nB369_p1035c20║見牛
J36nB369_p1035c21║墻外俄聽叫一聲，愁雲飛散晚山青。鮮妍毛色眼如
J36nB369_p1035c22║漆，豈是戴嵩畫得成。
J36nB369_p1035c23║得牛
J36nB369_p1035c24║氣頑性烈總由渠，鼻孔穿繩習自除。此後更休嫌異
J36nB369_p1035c25║類，山南村北好同居。
J36nB369_p1035c26║牧牛
J36nB369_p1035c27║春疇處處可橫身，不顧風麤撲面塵，噇飽夕陽坡下
J36nB369_p1035c28║臥，高瞠碧眼看遊人。
J36nB369_p1035c29║騎牛歸家
J36nB369_p1035c30║程途不遠即吾家，灌木陰森麗彩霞。牧笛吹歸牛背
J36nB369_p1036a01║上，故廬寒鸛正磨牙。
J36nB369_p1036a02║忘牛存人
J36nB369_p1036a03║綠樹穠陰正滿山，我無牛牧任清閒。周旋上下情難
J36nB369_p1036a04║測，焉有浮名落世間。
J36nB369_p1036a05║人牛兩忘
J36nB369_p1036a06║曾知顛倒夢元空，客路從今處處通。漆桶夜深連底
J36nB369_p1036a07║脫，擬將何物播真宗。
J36nB369_p1036a08║返本還源
J36nB369_p1036a09║境界重重自立功，何消作啞與妝聾。年年好景此時
J36nB369_p1036a10║節，樹樹桃花映面紅。
J36nB369_p1036a11║入廛垂手
J36nB369_p1036a12║改頭換面出場來，累及傍人笑滿腮。說是說非成大
J36nB369_p1036a13║錯，金剛正眼幾時開。
J36nB369_p1036a14║悼胡上林文學
J36nB369_p1036a15║素襟深怨貯紅塵，特到雲門一問真。松影月華相共
J36nB369_p1036a16║語，亭亭不讓謫仙人。
J36nB369_p1036a17║春催晴日過蕭然，風約寒雲上渡船。託問毘耶無恙
J36nB369_p1036a18║否，尚遲山閣細談禪。
J36nB369_p1036a19║域中清論猒塵勞，方外遊心興始高。俄泛仙槎銀漢
J36nB369_p1036a20║遠，青松白晝響寒濤。
J36nB369_p1036a21║夢殘槐國優場冷，願入蓮邦眼界清；安養亦知非久
J36nB369_p1036a22║戀，轉頭法苑是干城。
J36nB369_p1036a23║蕭曹事業冰三尺，陶謝風流月一天。取捨知君無固
J36nB369_p1036a24║必，閻浮來往自翛然。
J36nB369_p1036a25║金徽玉韻世難磨，虛位浮榮水上波。野鳥臨風歌楚
J36nB369_p1036a26║些，綠筠雨灑淚痕多。
J36nB369_p1036a27║匡維世道賴宏才，曲罷悲風忽地來。慧業斯文當不
J36nB369_p1036a28║朽，凝神無復聽猿哀。
J36nB369_p1036a29║短策敲門正有期，忍將綺席散瑤墀。遺音耿耿成千
J36nB369_p1036a30║古，渴愛難忘寫作詩。
J36nB369_p1036b01║示田頭
J36nB369_p1036b02║祖翁田地賴耕犁，莫畏春疇沒脛泥。肥瘠高低明歷
J36nB369_p1036b03║歷，先來後進要提攜。
J36nB369_p1036b04║古德曾開百丈田，演揚大義至今傳，山僧佛法雖無
J36nB369_p1036b05║得，冷熱閒忙總現前。
J36nB369_p1036b06║細簡傳燈標韙績，作家多半種田翁。苟非決志操方
J36nB369_p1036b07║客，定道雲門會撮空。
J36nB369_p1036b08║示柴頭
J36nB369_p1036b09║隨心砍斫不由人，只要家山認得真，小壽當年曾破
J36nB369_p1036b10║綻，一言錯喚法王身。
J36nB369_p1036b11║利刀橫按不抬眸，緊縛勤挑第一籌。最恐陰天風雨
J36nB369_p1036b12║夕，零星狼藉在山頭。
J36nB369_p1036b13║此事難分俗與僧，爭先努力上高層。若逢狐魅潛蹤
J36nB369_p1036b14║處，斬盡纏人亂葛藤。
J36nB369_p1036b15║示園頭
J36nB369_p1036b16║芳春萬樣皆勤謹，生銕三斤一把鋤，古塚荒堆翻得
J36nB369_p1036b17║轉，盤中不怕少佳蔬。
J36nB369_p1036b18║榮枯論事時人調，損益由天古德標。去穢刪蕪非失
J36nB369_p1036b19║候，自然惡種不生苗。
J36nB369_p1036b20║土瘠曾來茄子小，地肥從古菜苗長。己躬事不重饒
J36nB369_p1036b21║舌，瓜熟疄頭自有香。
J36nB369_p1036b22║關帝象
J36nB369_p1036b23║正氣飛霜，青眸閃電。世道惟欽，君臣斯鑒。浮雲卷舒，
J36nB369_p1036b24║三界不戀。千古追思，如鏡照面。
J36nB369_p1036b25║楊悾菴居士行樂
J36nB369_p1036b26║溯洙泗彌遠之源，抱綱常倒地之憂。知鼎移而無箸
J36nB369_p1036b27║可借，惟瑾戶而密葆如鳩。義醇古道，韻度虛舟。榮名
J36nB369_p1036b28║輕於脫屣，墮甑曾不回頭。湘浦混漁樵之跡，蕭然爭
J36nB369_p1036b29║風月之籌。適性時則藻飾萬物，忘機處則狎翫群鷗。
J36nB369_p1036b30║越格行藏，既精直指之究；踏翻泉缽，更尋方外之儔。
J36nB369_p1036c01║君所謂與大年無盡，同途而合轍。若將西河獅子兜
J36nB369_p1036c02║率老，我不敢侔。
J36nB369_p1036c03║丁謙之坐蓮葉圖
J36nB369_p1036c04║韻以純美致響，麝以潛秘有香。謙以後為益，德以退
J36nB369_p1036c05║為良。聲色堆頭轉步，般若叢裏翱翔。以道彌綸，橫風
J36nB369_p1036c06║月之笛；以時磅礡，披鳧鷖之裳。視功名其漚蕊，玩秋
J36nB369_p1036c07║水以蒙莊。幅巾葉艇，岸柳堤楊。聽鳥啼清晝，翛然與
J36nB369_p1036c08║世相忘。
J36nB369_p1036c09║具宗謨禪師行樂
J36nB369_p1036c10║教海中摸得半邊鼻孔，禪河裏失下兩莖眉毛。青獅
J36nB369_p1036c11║日吼，義虎夜號。為愛松間石上，埽除蟻穴蜂巢。語兒
J36nB369_p1036c12║溪坐觀成敗，天台山淡抹輕描。道伴交肩過，略無情
J36nB369_p1036c13║況。只平呼云：天均天均。酌水于暮，獻花于朝，久之自
J36nB369_p1036c14║見我風標。
J36nB369_p1036c15║僧臞禪師行樂
J36nB369_p1036c16║清臞類鶴，溫妍似旭，僧中之英，石間之玉。搜古德腳
J36nB369_p1036c17║根，不被他謾；觀時人韻致，深以自勗。惟喜嵒穴而盤
J36nB369_p1036c18║桓，肯受尊貴之拘束？山光青，水色綠，適時行，不時伏，
J36nB369_p1036c19║含秋眼碧大於天，坐看紛紛笑逐鹿。
J36nB369_p1036c20║果謙副寺
J36nB369_p1036c21║性澹沙鷗，氣挺霜竹。毘贊法王，匪辭煩燠。思追古靈，
J36nB369_p1036c22║揩背遺風。相隨鴻跡，盡瘁勞碌。要得矯步玲瓏，且到
J36nB369_p1036c23║人牛忘牧。青鬢將斑，白駒飛速。心事短長應自知，不
J36nB369_p1036c24║消絮語重叮囑。
J36nB369_p1036c25║圓章禪德
J36nB369_p1036c26║雙眼炯如，心期黃鵠。無字貝多，日不猒讀。以空揄揚，
J36nB369_p1036c27║口吻俱肅。此中有句，大難相續。猗歟侍者，亦自拔俗。
J36nB369_p1036c28║恣其喜悅，焚香致祝。履道乘時，萬福萬福。
J36nB369_p1036c29║粹瞻禪師
J36nB369_p1036c30║白石磷磷，松聲謖謖。坐以盤桓，光飛清旭。以道粹躬，
J36nB369_p1037a01║經不須讀。高懸畫閣眾同瞻，遠山青兮流水綠。
J36nB369_p1037a02║宗一耆宿
J36nB369_p1037a03║身似浮雲，髮如白雪。隨遇而安，順緣而歇。坐石思惟，
J36nB369_p1037a04║想有妙訣。明珠在掌，行不亂轍。誰是其人，宗一老衲。
J36nB369_p1037a05║穎銳禪德
J36nB369_p1037a06║粹美如珵，雄猛似虎。三十之齡，萬事皆妥。教而入禪，
J36nB369_p1037a07║可乎不可。看罷無字經，好著逍遙譜。飯熟既多時，已
J36nB369_p1037a08║知燈是火。雲月溪山即我家，青松白鶴相為伍。劫石
J36nB369_p1037a09║春秋，不須細數。
J36nB369_p1037a10║水雲菴三世宗圖
J36nB369_p1037a11║同心則萬事有準，共力則一法無遺。道人活計，別有
J36nB369_p1037a12║權宜。力不曾費，心無所思。眉毛上橫，鼻孔下垂。談笑
J36nB369_p1037a13║而樹宗猷之本，晏坐而擴梵宇之基。或未見者，誰能
J36nB369_p1037a14║信之。皓月星攢麗可掬，圖畫高懸無盡時。
J36nB369_p1037a15║雙林吳體菴居士古稀壽象贊
J36nB369_p1037a16║彝倫蓍鑑，寒際纖裀，經滄桑而風儀如舊，涉夷險而
J36nB369_p1037a17║襟度恒新。世隘罔堪，惟臨以德；物淪俾艷，允溢以仁。
J36nB369_p1037a18║嵒桂香清，雅奏古稀之曲；秋蟾影麗，觴稱誕育之辰。
J36nB369_p1037a19║雙溪之逸叟，山野之故人，援毫擬可祝，皆為有量。因
J36nB369_p1037a20║謂數于瞿曇細末之塵，而是謂齊于莊生不凋之椿，
J36nB369_p1037a21║而非聽其秩秩之螽斯。仰瞻推取，任千古而無垠。
J36nB369_p1037a22║江皓生居士與箬菴和尚林下坐談象
J36nB369_p1037a23║意有一缽高人之淡忘，韻有五柳先生之洪亮。世雖
J36nB369_p1037a24║遷改而不移步趨，時所崢嶸而優以雅量。貴其道也，
J36nB369_p1037a25║鬚髮奚為？粹其志焉，浮榮豈望？白石青松，坐倚相向。
J36nB369_p1037a26║茗有清香，物無得喪。祖師意，世諦義，激揚酬唱。東林
J36nB369_p1037a27║之風，西竺之盟。江子皓生，南澗和尚。
J36nB369_p1037a28║懸嶼禪師
J36nB369_p1037a29║骨若霜嵒之峭，氣如春風之穆。和雅曲於明覺之庭，
J36nB369_p1037a30║響清音於曹山之麓。正期神駿遠馳，所怪收韁甚速。
J36nB369_p1037b01║有馥餘馨，勤爾追逐。日午月圓時，是伊真面目。
J36nB369_p1037b02║心超關主
J36nB369_p1037b03║鬢在霜前自杲，神於雪後踰清。灨水灘頭，驚回蝶夢；
J36nB369_p1037b04║雲門山裏，聽徹猿聲。萬事不求也，青苔布地；孤村坐
J36nB369_p1037b05║斷兮，白鳥忘情。寧使鮮魚爛壞，不隨短敗同行。君不
J36nB369_p1037b06║見，牛糞火裏煨芋子，馨香滋味久傳名。
J36nB369_p1037b07║碧空監院
J36nB369_p1037b08║青松作蓋，白石可依。是非杳絕，兀坐忘機。只恐性情
J36nB369_p1037b09║不長久，山頭又約野雲飛。
J36nB369_p1037b10║法柱監院
J36nB369_p1037b11║有金剛不壞之體性，經盤錯而匪渝；拌叢林遠大之
J36nB369_p1037b12║身心，當逆順而勿懼。聞時千奇百怪，似可驚疑；行處
J36nB369_p1037b13║七高八低，曾無怨惡。箇中的旨，已盡分明；格外風光，
J36nB369_p1037b14║指揮如意。石邊獨坐意悠悠，閒看浮雲朝與暮。
J36nB369_p1037b15║苕帚菴止飾禪師
J36nB369_p1037b16║秋月方顏，溫醇入骨，厥量有容，其言無飾。披襟獨坐，
J36nB369_p1037b17║逞憨布袋之風流；淡漠怡情，儼住山翁之本色。打顛
J36nB369_p1037b18║狗不捏烏藤，趕癡蠅安搖白拂？既無事業可為，欲贊
J36nB369_p1037b19║如何下筆？寫盡伽陀一字無，苕帚開花香馞馞。
J36nB369_p1037b20║省愚禪師
J36nB369_p1037b21║面帶煙霞痕，骨有峰巒色。時光臨暮年，豪興猶未息。
J36nB369_p1037b22║不耐學枯禪，懶與狎狂逸。一句妙伽陀，終身莫肯易。
J36nB369_p1037b23║線斷忽珠拋，生平志已得。以此遺後賢，瞻仰而取則。
J36nB369_p1037b24║松濤慧燈禪宿
J36nB369_p1037b25║福城之東，吳涇之北，有哲人焉，僧中模則。濤響徹其
J36nB369_p1037b26║玄音，松高見其顏色。說實語必後生可規，挽頹風則
J36nB369_p1037b27║先賢是式。志同道合者，謂真燈照世以詠歌。性氣差
J36nB369_p1037b28║異者，雖終日相逢，敢保道箇不識。
J36nB369_p1037b29║來峰振宗禪宿
J36nB369_p1037b30║千尋石壁，一帶溪流。獨行無伴，舒卷自由。我笑渠便
J36nB369_p1037c01║宜討盡，人羨他樂以忘憂。八百珠償口業債，西方好
J36nB369_p1037c02║景不思求。
J36nB369_p1037c03║環碧龍河書記
J36nB369_p1037c04║深靜若淵，溫醇如旭。大有來由，本無拘束。世途孔隘，
J36nB369_p1037c05║人競而爭。古道甚寬，我讓而穆。花木幽清溪漾綠，樂
J36nB369_p1037c06║在其中己自知。詩一卷，不須讀。有問其誰，此是龍公
J36nB369_p1037c07║真面目。
J36nB369_p1037c08║石門東寺梵孝禪宿
J36nB369_p1037c09║挺若山松，澄如清泚。語溪英標，緇林綱紀。法苑雍容，
J36nB369_p1037c10║時流所倚。妙香開基，棄之獘屣。梵行霜飛，孝為宗旨。
J36nB369_p1037c11║慈德洋溢，孰不仰止。遺烈餘芬，偉公繼美。我作贊辭，
J36nB369_p1037c12║可補僧史。
J36nB369_p1037c13║心純老衲
J36nB369_p1037c14║心直如弦，德純於綺。袈裟搭半肩，語默全規矩。如意
J36nB369_p1037c15║手執，天花亂飛。無累神怡，至人宗旨。我到定陽，可述
J36nB369_p1037c16║可傳。尊宿之名，曾聞此矣。
J36nB369_p1037c17║璞菴禪人
J36nB369_p1037c18║勉於己躬，就勞舍逸。毀譽合宜，容以其默。和爾從時，
J36nB369_p1037c19║法無固必。山路深幽，松陰覆石。縱意所如，月明秋色。
J36nB369_p1037c20║咦，停眸天外想伊人，不知誰是真相識。
J36nB369_p1037c21║大慶院具之珍尼
J36nB369_p1037c22║冰雪為心，溫慈成性。德量有容，柔和無諍。臘樹彌高，
J36nB369_p1037c23║戒珠瑩淨。坐而所思，夢幻自鏡。道在何求，行解相應。
J36nB369_p1037c24║恂恂訓徒，法法嚴正。總持家聲，垂芳大慶。面目儼然，
J36nB369_p1037c25║更無餘詠。
J36nB369_p1037c26║念菴尼
J36nB369_p1037c27║丹桂香飄，青松影碧。兀爾忘緣，超然自得。參知識險
J36nB369_p1037c28║難莫辭，念彌陀閒忙不易。看富貴是漚花，視身世等
J36nB369_p1037c29║夢宅。盛德真風世已傳，兒孫不用重鐫石。
J36nB369_p1037c30║王公曉居士
J36nB369_p1038a01║襟度汪洋，眉稜朗霽。百埃涅而非渝，千礪磨而愈銳。
J36nB369_p1038a02║不羨杯中醽醁，有至德可以醉心；不理絃上宮商，有
J36nB369_p1038a03║逸韻可以響世。所立如有卓然，向道匪埒同異。智操
J36nB369_p1038a04║般若之神，劍瑩金剛之利。蓋本乎白業元賓，風流俊
J36nB369_p1038a05║彥。抑豈肯夢裏營營，分蕉下之斃鹿，而以為得計哉？
J36nB369_p1038a06║馮爾赤居士
J36nB369_p1038a07║捷若鴻飛，臞同鶴瘦。面有煙霞，胸無應垢。即俗示真，
J36nB369_p1038a08║記授靈鷲。蕭蕭野服，譽謝當途。落落襟懷，夢恬清畫。
J36nB369_p1038a09║據石而談，此意孰究。羽扇頻搖，仁風裕後。閱變滄桑，
J36nB369_p1038a10║目空宇宙。青水綠波，朝溶夕溜。獨羨文鳧，湜沚如舊。
J36nB369_p1038a11║何人兮識君心，白雲兮機相扣。
J36nB369_p1038a12║浦洵之與僧對談
J36nB369_p1038a13║蕉下斃鹿，世所必諍。蠅頭微利，人所必競。洵之浦君，
J36nB369_p1038a14║所趨獨異。視富貴等浮雲，羅丘壑於胸次。謂研道龐
J36nB369_p1038a15║蘊家風，謂居塵陶潛逸志。不矜玉樹之歡娛，高蹈林
J36nB369_p1038a16║泉之幽致。拄杖有舌，說盡妙義。居士無聞，老衲無示。
J36nB369_p1038a17║庶幾乎方外深知，法中臭味。
J36nB369_p1038a18║正聞尼
J36nB369_p1038a19║般若園中，果熟飄香，實靈峰深下之種；煩惱海裏，收
J36nB369_p1038a20║帆轉棹，蓋出塵雅度之儔。慈容藹藹，至性悠悠，繼祖
J36nB369_p1038a21║續燈有賢子，頹瀾將砥衍宗猷。（子以揆法姪請）
J36nB369_p1038a22║衛生尼
J36nB369_p1038a23║靈根夙植，標格軼倫，絃斷云早，培孤苦辛。披緇稟志，
J36nB369_p1038a24║雪柏霜筠，如饑嗜道，似幻視身。德輝流遠，秋月一輪。
J36nB369_p1038a25║（子大機禪人請）
J36nB369_p1038a26║吼山德章靜主
J36nB369_p1038a27║炯也青眸，皤然皓首，不實所無，能空諸有，素位以自
J36nB369_p1038a28║行，仁慈而啟後。為愚菴裔，衍奕葉之宗猷；披古佛衣，
J36nB369_p1038a29║提出塵之綱紐。借片石時可應機，倩高松日為震吼，
J36nB369_p1038a30║妙語驚人浩且長，同儔更有知音否？
J36nB369_p1038b01║沈超宗
J36nB369_p1038b02║德厚於地，無物不載，風拂蘭叢，香飛世界。自慶耆年，
J36nB369_p1038b03║熏修匪懈，母子相憶，金仙遺誡。大夜夢醒，出塵勞外，
J36nB369_p1038b04║繩繩仰瞻，虛空不壞。
J36nB369_p1038b05║沈超喜
J36nB369_p1038b06║以堅密身，示柔順體。育物如春，稟心似矢。起後無慚，
J36nB369_p1038b07║出塵有旨。世出世間事，盡善亦盡美。莫問春秋是幾
J36nB369_p1038b08║多，摩尼一貫無終始。
J36nB369_p1038b09║楊門丁善人蓮開上品圖
J36nB369_p1038b10║柔和稟志，淑順持身。積慈導物，累德富鄰。婉言悟俗，
J36nB369_p1038b11║飾智研真。信心日益，挹道時珍。凡花有謝，優曇方新。
J36nB369_p1038b12║獨尊無比，億劫常春。蓮臺上品，何足以論。
J36nB369_p1038b13║
J36nB369_p1038b14║
J36nB369_p1038b15║
J36nB369_p1038b16║
J36nB369_p1038b17║
J36nB369_p1038b18║
J36nB369_p1038b19║
J36nB369_p1038b20║蔗菴範禪師語錄卷二十九