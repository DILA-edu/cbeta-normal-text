J36nB369_p1038c01║蔗菴範禪師語錄卷三十
J36nB369_p1038c02║侍者本玉錄
J36nB369_p1038c03║攷定宗本說
J36nB369_p1038c04║先老人住雲門時，範問及湛祖拈大覺香，謂傳洞山
J36nB369_p1038c05║二十六代。董玄宰撰少林無言塔銘，傳曹洞二十六
J36nB369_p1038c06║代，續略則云三十二世，何也？老人曰：「前人不謬，所謬
J36nB369_p1038c07║者後人。以大覺、無言俱出潤祖之門，故敘洞上源流，
J36nB369_p1038c08║世代井然。老僧欲正之，而此書傳久，若動則費手矣。
J36nB369_p1038c09║姑存疑以待賢者。如天王古原無之，為好事者疑議
J36nB369_p1038c10║妄捏，假碑傳訛，千百世下紛紜沸騰不已，其立言豈
J36nB369_p1038c11║輕易哉？」老人意如翔空老鶴，不染人情，唯痛心法門，
J36nB369_p1038c12║恒切誡曰：「凡立言，思古人渾厚之風。」此繫心祖道之
J36nB369_p1038c13║遠慮也。《傳燈》所載，達磨六傳而至曹谿，支分為二：曰
J36nB369_p1038c14║青原，曰南嶽。而南嶽出溈仰、臨濟；青原出曹洞、雲門、
J36nB369_p1038c15║法眼。洞山祖達磨為十一世，鹿門祖洞山為九世。據
J36nB369_p1038c16║鹿門塔銘曰：「鹿門自覺禪師，從芙容楷公落髮親依，
J36nB369_p1038c17║久之契悟，出世住大乘。徽宗崇寧間，詔住淨因。政和
J36nB369_p1038c18║遷鹿門，遂終焉。」又青州辯祖自敘：「政和間，參鹿門自
J36nB369_p1038c19║覺記莂。後覺使見芙容，道經鄧州，得謁丹霞淳。宣和
J36nB369_p1038c20║間，出住青州，次補華嚴。」此寔據也。而後之《續傳燈》者，
J36nB369_p1038c21║秪收丹霞至天童淨一派，而不及鹿門、青州者，或世
J36nB369_p1038c22║同地異，集其所聞見者，其遐輒絕域，雖或聞而未見，
J36nB369_p1038c23║不敢擅收，非埒彼此可想而知。今丹霞淳至天童淨
J36nB369_p1038c24║之五代，為疊出之祖，為續略所誤。蓋遠門禪師不知
J36nB369_p1038c25║丹霞與鹿門寔同門昆季，而芙容嗣曰淨因自覺，即
J36nB369_p1038c26║鹿門覺，非天童淨下別有一鹿門覺也。然遠公為祖
J36nB369_p1038c27║宗之苦心切矣，乃洞上功人，意在速成，或未能廣蒐，
J36nB369_p1038c28║備細詳攷。今白巖考歷祖出處、世數、年代，真確無疑，
J36nB369_p1038c29║且有鹿門塔銘、青州自敘可證。吾宗人應尊行以傳
J36nB369_p1038c30║後，庶宗本統系杲同日月，莫存疑案，載以傳訛，否則
J36nB369_p1039a01║終古不明矣。復考臨濟萬峰之嗣曰海舟普慈、寶藏
J36nB369_p1039a02║普持，寔同門伯仲，而海舟之嗣曰寶峰瑄。瑄出天奇
J36nB369_p1039a03║瑞，則上下相安，尊卑禮順。若以寶藏、東明插入二世，
J36nB369_p1039a04║以海舟為東明之嗣，似乎尊卑倒置，世數混淆，然子
J36nB369_p1039a05║孫繁，世代遠，難於詳究。若言有二海舟慈，則本宗知
J36nB369_p1039a06║識自有論議，載籍甚詳也。以宗祖譜牒，道脈攸關，為
J36nB369_p1039a07║兒孫者恪仍舊章，且以缺疑，亦正理。予斟酌之至，不
J36nB369_p1039a08║敢輕議，以啟同異之猜疑。夫昔楚人亡弓，不能忘楚，
J36nB369_p1039a09║孔子小之。矧達磨一家，法門一體，如彼此相爭，是非
J36nB369_p1039a10║交毀，恐同流俗，宜渾之，共扶末運。
J36nB369_p1039a11║自序
J36nB369_p1039a12║蔗菴，姑蘇吳江人。族姓嵇，名淨範，字為則，別號蔗菴。
J36nB369_p1039a13║賦性愚朴，能忍詬，故父母愛之。七歲，入鄉校，讀孝經、
J36nB369_p1039a14║小學，若獲故物。遇禪書梵典，如逢舊識。九歲，祖母攜
J36nB369_p1039a15║我謁天竺普門大士，夜夢一老宿握手告我曰：「汝認
J36nB369_p1039a16║得我麼？」範曰：「不認得。」老宿隨口授一偈曰：「名山靈跡
J36nB369_p1039a17║遍優游，賞勝心應近已休。好住新豐古洞裏，共揚佛
J36nB369_p1039a18║事老春秋。」受之而不解。後閱真淨語錄，載此偈。十三，
J36nB369_p1039a19║凡遇梵苑莊肅，山水清幽處，回翔忘返。見行腳士草
J36nB369_p1039a20║履田衣，負笈而過者，心輒慕之。十五，出家志決，父母
J36nB369_p1039a21║聽許於苕谿雙林中菴為受業。以範稍有慧性，復讀
J36nB369_p1039a22║書三載，由是能依文剖義，略知大意。十七，閱大慧語
J36nB369_p1039a23║錄，以竹篦話有疑問人，無能知者。日月冉冉，俯仰竊
J36nB369_p1039a24║歎而已。十八，剃髮而母逝，中夜禮禱普門，將酬罔極，
J36nB369_p1039a25║更冀延年，其生死大事茫然也。二十，聽雪航法師講
J36nB369_p1039a26║《唯識論》，如嚼木屑。宿峴山蘇菴，有僧曰慧幢者，至自
J36nB369_p1039a27║弁山，說參禪為最上。範聽之，喜躍奮志，趨弁山久。默
J36nB369_p1039a28║音和尚見而問曰：「曾作甚麼來？」範曰：「念佛。」音曰：「念佛
J36nB369_p1039a29║者誰？」範不能對，乃求挂搭。入堂，心中悒悒，晝不語，夜
J36nB369_p1039a30║不瞑，誓悟為期。行倦，則倚柱而立，每仆地，不知也。一
J36nB369_p1039b01║日，普請歇肩於正中亭，聞雷震，有省。偈曰：「百斤擔歇
J36nB369_p1039b02║正中亭，雷吼山川草木驚，喚弟呼兄誰荅應？白雲推
J36nB369_p1039b03║出舊山青。」呈音，音曰：「一口氣不來時如何？」範曰：「霹靂
J36nB369_p1039b04║打虛空。」音曰：「將謂你瞥地。」範曰：「不得壓良為賤。」乃拂
J36nB369_p1039b05║衣而出，自知是輕安非悟境，時崇禎己卯五月也。二
J36nB369_p1039b06║十一受具於姑蘇瑞光，適朝宗和尚至，問眾曰：「許多
J36nB369_p1039b07║人豈無一個高沙彌耶？」眾無應者，範曰：「設有，向甚麼
J36nB369_p1039b08║處著？」宗回顧曰：「後生頭皮恁麼頑。」範曰：「臨濟當年見
J36nB369_p1039b09║黃檗。」宗拊掌笑之。再謁弁山，茶次，音以古今淆訛商
J36nB369_p1039b10║確，皆矢口不讓，音曰：「得處無正偏順逆，縱橫處更加
J36nB369_p1039b11║鞭策，踏破草鞋赤腳行去，前頭自有知音。」二十二父
J36nB369_p1039b12║沒，不及奔赴，殊為痛心。秋詣寶壽，值石和尚團瓢下
J36nB369_p1039b13║曝背，範趨前問曰：「如何是密室中事？」石曰：「不許外人
J36nB369_p1039b14║知。」曰：「如何是密室中人？」石曰：「曝背通身暖。」曰：「向上還
J36nB369_p1039b15║有事也無？」石曰：「你幾時到者裏？」曰：「一任一任。」石曰：「如
J36nB369_p1039b16║何是向上事？」曰：「竹疏拖鳳尾，松老長龍鱗。」石哂之，住
J36nB369_p1039b17║兩月即捨之。岐路西東悠悠，風塵有恨如何？二十三
J36nB369_p1039b18║上徑山聽講，休夏見雪嶠大師於語風居，雪曰：「湛然
J36nB369_p1039b19║和尚真是悟道底，卻是好講經。」範曰：「講經有何過？」雪
J36nB369_p1039b20║色厲，擬拈棒，範一喝曰：「秪得一橛。」二十四聞愚菴老
J36nB369_p1039b21║人唱道雲門，意欲往，猶躊躇，乃卜之，得易乾之九五，
J36nB369_p1039b22║曰：「飛龍在天，利見大人。」意遂決，始到雲門。入室，問：「自
J36nB369_p1039b23║遠趨風，乞師一接。」老人曰：「不接你者盲龜跛鱉。」範曰：
J36nB369_p1039b24║「豈無方便？」老人便打，範拂袖而出，即進堂坐香。時忽
J36nB369_p1039b25║無故而喜，自謂曰：「莫非魔境耶？」一夕，聞鼓聲，疑情豁
J36nB369_p1039b26║然，有偈曰：「雲門毒鼓不容情，擊著虛空粉碎崩；拈得
J36nB369_p1039b27║鼻頭失卻口，秪看碓嘴百花生。」呈老人，惟痛叱，無肯
J36nB369_p1039b28║語。範心憤憤，竊又疑焉。一日，普請上山，挑柴踢破，腳
J36nB369_p1039b29║指流血，痛不已，礙膺忽泮，如夢忽覺，輕快無喻，曰：「石
J36nB369_p1039b30║亂山青古路危，禍根今日遇何奇？指頭鮮血橫流處，
J36nB369_p1039c01║不是親遭痛不知。」入室，老人見之，即曰：「恭喜。」範曰：「血
J36nB369_p1039c02║流滿地，有甚恭喜？」老人曰：「分付維那，明日不得普請。」
J36nB369_p1039c03║範推傍僧，曰：「記取和尚語。」自此徵詰古今，勢如破竹，
J36nB369_p1039c04║受苦口為之銘心，經逆耳為之痛哭。二十五，參天童，
J36nB369_p1039c05║凡所有尊宿悉摳衣請益，則皆曰願勉之而已，無所
J36nB369_p1039c06║針砭。二十六，返雲門，掌記室。蓋斯時儕輩崇事僥薄，
J36nB369_p1039c07║尚無敦厚，經眼入耳皆時囂之態，背師恩、棄友誼，紛
J36nB369_p1039c08║紜可慨，法運陵遲，祖道之替實有顧慮，故欲入天台
J36nB369_p1039c09║尋貫首座之遺跡，活埋不出，是吾志也。以偈別老人，
J36nB369_p1039c10║曰：「辣棒年來曾喫盡，怖頭狂念已成灰；酬恩報德慚
J36nB369_p1039c11║無日，且入天台去活埋。」而老人誨敕激烈，謂望西山
J36nB369_p1039c12║傲亮公，想煨芋尋懶瓚，固高尚事，在汝非宜不可。範
J36nB369_p1039c13║遲鈍匪才，生平無他嗜好，為世人所棄，唯好學如貪
J36nB369_p1039c14║餮，作事不欺，形可使辱，志不可陵，而頑魯若斯，實佩
J36nB369_p1039c15║老人之提訓。二十八，老人退居化鹿山，範拉鄰哲彥
J36nB369_p1039c16║公入剡山結茆，壁落蕭然，狼虎為伍，日用所需，為本
J36nB369_p1039c17║恒定公濟之。同居者不堪枯寂，皆逸去，亦不追。二十
J36nB369_p1039c18║九，隨老人赴弔龍門，遂亦淹滯武林，其剡山茆屋不
J36nB369_p1039c19║復問矣。三十，當己丑十二月八日，老人授以洞上法
J36nB369_p1039c20║印，偈曰：「剔瞎摩醯眼，斜懸肘後符。春雷一起蟄，東壁
J36nB369_p1039c21║挂葫蘆。」為洞山二十九世。初度日奠先人，偈曰：「孃生
J36nB369_p1039c22║此日正懸弧，家業勳榮望有孚。壞衲既披雲外客，竟
J36nB369_p1039c23║違庭訓意如何？」又：「北堂辭別意蕭然，鳧伴鷗盟三十
J36nB369_p1039c24║年。恩大也知酬未及，遙筵聊奠一杯泉。」三十一，老人
J36nB369_p1039c25║將搆愚菴養親，以遊人雜遝為不便，切諫不從。而諸
J36nB369_p1039c26║公心由好惡，情任毀譽，有所議，則以範百喙攢囓，姑
J36nB369_p1039c27║聽之。然欲扶法幢，立宗旨，盡心事師，為法難於今日
J36nB369_p1039c28║矣。三十五，有人變亂祖燈，諸方緇素攻擊萬端。範過
J36nB369_p1039c29║維揚，候山翁和尚，轉金陵，晤杖人，但有迂闊之論，無
J36nB369_p1039c30║周急之用，人爭笑之。此時也，或弔影雲岫，或託跡愚
J36nB369_p1040a01║菴，而無定軌。三十九、住秀州古資聖寺，始為老人燒
J36nB369_p1040a02║香，志效古人，惔怕簡素，為道常患不勤，律己惟恐有
J36nB369_p1040a03║怠，不登謁總隨緣，寧使草長法堂？然衰風熾盛，學者
J36nB369_p1040a04║多輕浮無醇粹器，行道皆掣肘若探湯，不及三載，即
J36nB369_p1040a05║撾鼓辭退。四十二、西湖南山之楊菴，德音老宿請掩
J36nB369_p1040a06║關，以愚菴庶務轇轕，不終夏而謝之。四十四、住雲門
J36nB369_p1040a07║顯聖寺，髮斑齒搖矣。情詭日撓，事窮百變，受以恕、養
J36nB369_p1040a08║以寬，夙興夜寐，祖庭規模似為詳整，而人境淆訛，得
J36nB369_p1040a09║賢為難，所荷猶有憾也。四十六、愚菴老人示寂，請平
J36nB369_p1040a10║陽弘覺禪師主後事，範自癸未冬始親近老人，至乙
J36nB369_p1040a11║巳冬計二十三年。範有過，老人必恕；老人有訓，範必
J36nB369_p1040a12║佩服。故恩不知戴、過不加責，雖久遠若一日。四十七、
J36nB369_p1040a13║陶檀越洎德璋菴主以曹山招為退居，丙午正月十
J36nB369_p1040a14║一日退雲門，即進曹山，遠望青山，俯看流水，足堪養
J36nB369_p1040a15║拙藏樗，其檀恩友思，穆若金蘭，真世外知己也。復為
J36nB369_p1040a16║雪照、洞明二禪士，謂「曹山固山明水秀，實可怡情，恐
J36nB369_p1040a17║遊人紛擾，非道人久居之地。我恂興有小搆，實古鏡
J36nB369_p1040a18║清寺，在水灣村落，可避喧囂，欲師往無疑也。」範喜，丁
J36nB369_p1040a19║未臘月十一日赴之。四十九、應東塔。五十一、受天華，
J36nB369_p1040a20║張登子刺史，又以龜山靜室強欲受之，道路皇皇，惆
J36nB369_p1040a21║悵懷抱，冷煖參差，是非翻覆，是為甚謬。今年五十又
J36nB369_p1040a22║過五矣，神頹心懶，不復若平生之時，勇退天華，坏戶
J36nB369_p1040a23║東塔，可以遠過矣。嗚呼！昔從事南詢時，其人我長短、
J36nB369_p1040a24║是非錯綜，以生死為念，故不顧。既已老大，又不能眼
J36nB369_p1040a25║看白雲，身埋青嶂，仍復越嶼吳灘，隨波上下，誠業使
J36nB369_p1040a26║然。髮盡白，齒盡落，無力為法，時愧古賢。向來維持法
J36nB369_p1040a27║道之心，自謂不難，觀今日世風澆薄，法門衰極，拈椎
J36nB369_p1040a28║豎拂，有何用處？且朽鈍之年，守拙甘分，其架高養閒，
J36nB369_p1040a29║趨聲負勢，素無心緒，以退藏為捄獘扶衰之宗旨，可
J36nB369_p1040a30║免儕輩憎怨沸騰也。承先人付囑之重，不敢作斷佛
J36nB369_p1040b01║種人，有提訓久者，嫌恨益堅，受恩深者，疑謗亦烈，或
J36nB369_p1040b02║宿緣所致，自心亦安，唯依依法道為太息耳。範濫廁
J36nB369_p1040b03║僧倫，於道無補，唯有過不肯掩，非獨於直心待物，有
J36nB369_p1040b04║不知恥而以為知，非安於杜口攢眉也。有知我者曰：
J36nB369_p1040b05║「蔗菴心性平易而少剛斷，行事寬厚而無矯強。」可為
J36nB369_p1040b06║我生平實錄矣。授囑有幾人？爰潛爰躍，為龍為蛇，聽
J36nB369_p1040b07║其自定，故不書。範年已老大，竊位法社，有負素飧，追
J36nB369_p1040b08║想前境，已成大夢，況身世漚花命脆，風燈光陰，知有
J36nB369_p1040b09║幾何？其後世事短長，幻化遷訛，惟不知，故亦不書。甲
J36nB369_p1040b10║寅十月十七日，蔗菴範道人自敘。