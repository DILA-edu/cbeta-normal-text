J37nB370_p0006a01║草堂耨雲實禪師語錄卷之二
J37nB370_p0006a02║嗣法門人寂訥等編
J37nB370_p0006a03║示眾
J37nB370_p0006a04║示眾。舉：「龐居士問馬大師：『不昧本來人，請師高著眼。』
J37nB370_p0006a05║馬師直下覷，士云：『一種沒絃琴，唯師彈得妙。』馬師直
J37nB370_p0006a06║上覷，士禮拜，馬師歸方丈，士隨至方丈云：『適來弄巧
J37nB370_p0006a07║成拙。』」師云：「且那裡是他弄巧成拙處？出來打，出來打。」
J37nB370_p0006a08║良久無出，便歸方丈。
J37nB370_p0006a09║示眾。「盤山道：『向上一路，千聖不傳。』慈明道：『向上一路，
J37nB370_p0006a10║千聖不然。』草堂則不然，向上一路，千聖熱顢。且與古
J37nB370_p0006a11║人是同是別？明眼衲僧試檢點看。」
J37nB370_p0006a12║出隊歸，示眾。舉：「五祖演出隊歸，示眾云：『出隊半個月，
J37nB370_p0006a13║眼不見鼻孔，失卻祖師禪，拾得個骨董。且道向甚麼
J37nB370_p0006a14║處著？一分奉釋迦牟尼佛，一分奉多寶佛塔。』」師云：「草
J37nB370_p0006a15║堂也出隊一個月，鼻孔不離上唇，祖師不離腳下，連
J37nB370_p0006a16║途拾得個骨董，料想無人酬價。有麼？有麼？草堂今日
J37nB370_p0006a17║失利。」
J37nB370_p0006a18║機緣
J37nB370_p0006a19║晚課畢，一僧道：「叉手。」一僧道：「合掌。」如此論之不已，師
J37nB370_p0006a20║喚進方丈云：「叉手也不是，合掌也不是，不叉不合總
J37nB370_p0006a21║都不是，且如何即是？」二僧無語。師頌云：「合掌叉手，把
J37nB370_p0006a22║柳放柳，一狀領過，南辰北斗。」
J37nB370_p0006a23║同官人喫茶次，官云：「學生喜底是禪。」師云：「貧道最不
J37nB370_p0006a24║喜禪。」官云：「以何為業？」師豎拳云：「單單只有者個。」官罔
J37nB370_p0006a25║措。
J37nB370_p0006a26║一僧請《指月錄》，師云：「請即不無，你作麼酬價？」僧云：「得。」
J37nB370_p0006a27║師云：「不作貴賤，得個甚麼？」僧擬議，師叱出。
J37nB370_p0006a28║僧參，師云：「那邊來？」僧云：「峨眉來。」師云：「見普賢麼？」僧云：
J37nB370_p0006a29║「見。」師云：「對你說甚麼？」僧云：「問候和尚。」師云：「行者將茶
J37nB370_p0006a30║與者僧喫。」
J37nB370_p0006b01║師訪壽山和尚，壽云：「昨夜不曾睡得。」師云：「作甚麼來？」
J37nB370_p0006b02║壽云：「月明似晝。」師云：「和尚猶被他惑。」
J37nB370_p0006b03║僧參，師云：「那邊來？」僧云：「京師。」師云：「京師出大黃，有麼？」
J37nB370_p0006b04║僧云：「伏惟和尚珍重！」師云：「行腳事作麼生？」僧云：「鞋破
J37nB370_p0006b05║也。」師云：「苦。」
J37nB370_p0006b06║師一夕江邊閒遊，見二僧，師問云：「在此作麼？」僧云：「翫
J37nB370_p0006b07║水。」師云：「水深多少？」僧無語。師云：「淹。」
J37nB370_p0006b08║師舉趙州訪二庵主公案，一僧云：「總為老婆心切。」師
J37nB370_p0006b09║云：「你答老僧語？答趙州語？」僧無語。師云：「老僧失利。」
J37nB370_p0006b10║拈古
J37nB370_p0006b11║舉：「保壽開堂，三聖推出一僧，壽便打，聖云：『與麼為人，
J37nB370_p0006b12║非但瞎卻者僧眼，瞎卻鎮州一城人眼在。』壽歸方丈。」
J37nB370_p0006b13║拈云：「一人有迅雷掣電之機，一人有摧鋒折箭
J37nB370_p0006b14║之能，要扶臨濟宗風，少者兩個漢不得。且者僧
J37nB370_p0006b15║還具眼也未？」
J37nB370_p0006b16║舉：「芭蕉示眾云：『你有拄杖子，與你拄杖子；你無拄杖
J37nB370_p0006b17║子，奪你拄杖子。溈山云：你無拄杖子，與你拄杖子；你
J37nB370_p0006b18║有拄杖子，奪你拄杖子。』」
J37nB370_p0006b19║拈云：「二大老！一人言中有響，一人句裏藏鋒，檢
J37nB370_p0006b20║點將來，未免將錯就錯。山僧見處也要諸人共
J37nB370_p0006b21║知：你有拄杖子，有條攀條；你無拄杖子，無條攀
J37nB370_p0006b22║例。還會麼？」
J37nB370_p0006b23║舉：「汾陽示眾云：『識得拄杖子，行腳事畢。』」
J37nB370_p0006b24║拈云：「艸堂則不然，識得拄杖子，更參三十年。」
J37nB370_p0006b25║舉：「崔禪陞堂，拈拄杖云：『出來打，出來打。』時有僧出云：
J37nB370_p0006b26║『崔禪聻？』崔擲拄杖歸方丈。」
J37nB370_p0006b27║拈云：「崔禪可謂八面威風，總被者僧折倒了也。
J37nB370_p0006b28║若是艸堂則不然，只今莫有恁麼人？若有，待出
J37nB370_p0006b29║劈脊便棒。且利害在甚麼處？」
J37nB370_p0006b30║舉：「世尊因文殊起佛見、法見，被世尊威神攝向二鐵
J37nB370_p0006c01║圍山。」
J37nB370_p0006c02║拈云：「世尊與麼道，且甚處是二鐵圍山？還檢點
J37nB370_p0006c03║得出麼？草堂者裡若有起佛見、法見，總不教動
J37nB370_p0006c04║著。何故？但得雪消去，自然春到來。」
J37nB370_p0006c05║舉：「太原孚上座因保福簽瓜次，福云：『道得即與瓜喫。』
J37nB370_p0006c06║孚云：『把將來。』福度與一片，孚接得便行。」
J37nB370_p0006c07║拈云：「道與不道且置，只如保福相為在甚麼處？
J37nB370_p0006c08║直饒接得便行，也是貧兒遇餿飯。」
J37nB370_p0006c09║舉：「慧寂禪師問僧：『甚處來？』僧云：『廬山。』師云：『曾到五老
J37nB370_p0006c10║峰麼？』僧云：『不曾。』師云：『汝不曾遊廬山。』」
J37nB370_p0006c11║拈云：「慧寂直下拈提，者僧當面錯過，釗與不到，
J37nB370_p0006c12║總未免欠下艸鞋錢。即今莫有道得者麼？」屈指
J37nB370_p0006c13║云：「一二三四五。」
J37nB370_p0006c14║舉：「雪峰示眾云：『盡大地撮來如栗米粒大，拋向諸人
J37nB370_p0006c15║面前，漆桶不會，打鼓普請看。』」
J37nB370_p0006c16║拈云：「雪老雖有展天縮地之能，要且跳不出者
J37nB370_p0006c17║個格子。還會麼？打鼓普請看。」
J37nB370_p0006c18║舉：「迦葉一日踏泥次，有一沙彌問：『尊者何乃自為？』葉
J37nB370_p0006c19║云：『我若不為，誰為我為？』」
J37nB370_p0006c20║拈云：「尊者泥裏有刺，沙彌眼底添塵。艸堂若踏
J37nB370_p0006c21║泥時，有問：『和尚何乃自為？』秖道：『我若不為，誰為
J37nB370_p0006c22║我為？』且道：還有同異也無？」
J37nB370_p0006c23║舉：「趙州到一庵主處，問：『有麼？有麼？』主豎起拳，州云：『水
J37nB370_p0006c24║淺不是泊船處。』又到一庵主，亦如前問，主亦豎拳，州
J37nB370_p0006c25║云：『能殺能活，能縱能奪。』便禮拜。」
J37nB370_p0006c26║拈云：「一般豎拳，為甚肯一不肯一？還識趙州麼？
J37nB370_p0006c27║截取老僧頭去。」
J37nB370_p0006c28║舉：「梁武帝問達磨：『如何是聖諦第一義？』磨云：『廓然無
J37nB370_p0006c29║聖。』帝云：『對朕者誰？』磨云：『不識。』帝不契。」
J37nB370_p0006c30║拈云：「識與不識，爭柰第一義諦何？正眼看來，已
J37nB370_p0007a01║成滯貨。若非佛心天子，大難！大難！」
J37nB370_p0007a02║舉：「六祖大師云：『不思善，不思惡，阿那個是明上座本
J37nB370_p0007a03║來面目？』明悟入。」
J37nB370_p0007a04║拈云：「葛藤且置，明上座悟個甚麼？咄！也是盲人
J37nB370_p0007a05║摸象。」
J37nB370_p0007a06║舉：「陸亙大夫問南泉：『弟子家中有一片石，也曾坐，也
J37nB370_p0007a07║曾臥，擬鐫作佛，得麼？』泉云：『得。』陸云：『莫不得麼？』泉云：『不
J37nB370_p0007a08║得，不得。』」
J37nB370_p0007a09║拈云：「大好一尊佛，被王老師推在萬丈枯井，直
J37nB370_p0007a10║饒見去，未免證龜成鱉。頌曰：得與不得，澄潭皎
J37nB370_p0007a11║月；擬議承當，眼中著屑。」
J37nB370_p0007a12║舉：「僧問趙州：『萬法歸一，一歸何處？』州云：『我在青州做
J37nB370_p0007a13║領布衫，重七斤。』」
J37nB370_p0007a14║拈云：「美則美矣，只是無人酬價。即今莫有酬價
J37nB370_p0007a15║者麼？試出來道看。」
J37nB370_p0007a16║舉：「天童悟上堂云：『擬欲參禪，圖脫生死，已錯了也；不
J37nB370_p0007a17║擬參禪，圖脫生死，又錯了也。敢問眾兄弟：合作麼生
J37nB370_p0007a18║得不錯去？咄！洎合停囚長智。』」
J37nB370_p0007a19║拈云：「擬欲參禪錯了也，不擬參禪又錯了也，畢
J37nB370_p0007a20║竟作麼生錯？」
J37nB370_p0007a21║舉：「昭覺醉和尚因僧問：『正恁麼時如何？』師驀面一唾。
J37nB370_p0007a22║僧云：『謝和尚指示。』師云：『你又裨販我了。』其僧有省。」
J37nB370_p0007a23║拈云：「者僧當面，無著慚惶，雖然省去，忤逆聞雷。」
J37nB370_p0007a24║頌古
J37nB370_p0007a25║世尊初生。
J37nB370_p0007a26║纔出包胎露爪牙，草窠輥出爛冬瓜，葛藤總自難收
J37nB370_p0007a27║拾，攪亂禪林事似麻。
J37nB370_p0007a28║世尊睹明星。
J37nB370_p0007a29║從來日月與明星，自古居諸無舊新，堪笑瞿曇不守
J37nB370_p0007a30║分，檯頭一見失雙睛。
J37nB370_p0007b01║拈花。
J37nB370_p0007b02║惱恨瞿曇不善藏，等閒出手賺人忙，引得毒龍生武
J37nB370_p0007b03║子，至今狼籍在荒塘。
J37nB370_p0007b04║五通僊人
J37nB370_p0007b05║叫一聲兮應一聲，官錢私債盡還伸，可憐誰是當家
J37nB370_p0007b06║子，畢竟如何那一通。
J37nB370_p0007b07║外道問定不定法。
J37nB370_p0007b08║昨日定兮今不定，瞎眼老婆見古鏡，直饒見得以何
J37nB370_p0007b09║為，不如打破容顏正。
J37nB370_p0007b10║傅大師見梁武帝。
J37nB370_p0007b11║道冠儒履佛袈裟，曾聞種豆不生麻，杜撰維摩徒賣
J37nB370_p0007b12║俏，未免添人兩眼沙。
J37nB370_p0007b13║靈雲桃花。
J37nB370_p0007b14║一年一度一花開，影落靈雲眼底埃，引得遊蜂隨上
J37nB370_p0007b15║下，尋香逐臭幾曾迴。
J37nB370_p0007b16║瑯琊有句無句。
J37nB370_p0007b17║三千里外尋知己，賣了布單過石橋，一夜思量無著
J37nB370_p0007b18║處，天明樹倒有柴燒。
J37nB370_p0007b19║狗子佛性有無。
J37nB370_p0007b20║一口兩舌，呼驢喚馬，有無不立，碓嘴生花。
J37nB370_p0007b21║僧問雲門：「如何是佛？」曰：「乾屎橛。」
J37nB370_p0007b22║如何是佛？乾屎橛。三十人打鼓，四十人拉拽。一拽拽
J37nB370_p0007b23║到梵王家，滿城都是白拈賊。
J37nB370_p0007b24║僧問玄沙：「如何是親切底事？」曰：「我是謝三郎。」
J37nB370_p0007b25║親切答來知不知，梧桐棲老鳳凰枝，閃電龍門遭點
J37nB370_p0007b26║額，霜天明月落前溪。
J37nB370_p0007b27║僧問雲門：「如何是和尚家風？」曰：「門外有讀書人
J37nB370_p0007b28║來報。」
J37nB370_p0007b29║韶陽施設有家風，卻與諸方大不同，一語等閒相借
J37nB370_p0007b30║問，報云門外讀書公。
J37nB370_p0007c01║僧問雲門：「如何是一代時教？」曰：「對一說。」
J37nB370_p0007c02║對一說，五千餘言都漏洩。海底泥牛啣月走，巖前石
J37nB370_p0007c03║虎嚼生鐵。
J37nB370_p0007c04║僧問雲門：「如何是啐啄之機」？曰：「響。」
J37nB370_p0007c05║啐啄之機響字酬，武陵公子駕扁舟，忽然一陣滂沱
J37nB370_p0007c06║雨，脫下衣冠上酒樓。
J37nB370_p0007c07║僧問趙州：「道人相見時如何？」曰：「陳漆器。」
J37nB370_p0007c08║作家相見事如何，雪嶺寒梅漏洩多，惟有趙州陳漆
J37nB370_p0007c09║器，洞庭秋月葬洪波。
J37nB370_p0007c10║僧問雲門：「如何是透法身句？」曰：「北斗裏藏身。」
J37nB370_p0007c11║北斗藏身沒蹤跡，沒蹤跡處莫藏身，拶透韶陽親切
J37nB370_p0007c12║句，新羅日午打三更。
J37nB370_p0007c13║僧問雲門：「如何是諸佛出身處？」曰：「東山水上行。」
J37nB370_p0007c14║蠱毒之家水莫嘗，一聲畫鼓振南唐，當時曾破崑山
J37nB370_p0007c15║玉，石女無夫生得郎。
J37nB370_p0007c16║雲門示眾曰：「讀書千卷紙上語。」
J37nB370_p0007c17║撥草瞻風海上遊，腰纏萬貫上楊州，不因舊閣閒田
J37nB370_p0007c18║地，今日如何方始休。
J37nB370_p0007c19║五祖演不是道。
J37nB370_p0007c20║落霞孤鶩一齊飛，家破人亡說向誰？雲凈天空何處
J37nB370_p0007c21║去？到頭依舊覓山歸。
J37nB370_p0007c22║僧問風穴：「如何是清淨法身？」曰：「金沙灘頭馬郎
J37nB370_p0007c23║婦。」
J37nB370_p0007c24║昨夜相逢在斗牛，紫羅帳裏掛燈毬，美如西子離宮
J37nB370_p0007c25║闕，嬌似楊妃下玉樓。
J37nB370_p0007c26║僧問風穴：「如何是佛？」曰：「杖林山下竹筋鞭。」
J37nB370_p0007c27║杖林山下竹筋鞭，擊碎須彌月在天，路上行人雖著
J37nB370_p0007c28║力，誰家灶裏火無煙。
J37nB370_p0007c29║秘魔擎叉。
J37nB370_p0007c30║阿師無計日擎杈，不用真杈與妄杈，可笑兩杈俱失
J37nB370_p0008a01║了，人來問著手撾沙。
J37nB370_p0008a02║鳥窠吹布毛。
J37nB370_p0008a03║地下人兒樹上棲，風流到底不如斯，布毛吹起雖然
J37nB370_p0008a04║翮，也要隄防折一枝。
J37nB370_p0008a05║婆子燒庵。
J37nB370_p0008a06║落花有意隨流水，流水無心戀落花，遣出燒庵天黑
J37nB370_p0008a07║了，可憐今夜歇誰家。
J37nB370_p0008a08║普化搖鈴。
J37nB370_p0008a09║顛不顛兮風不風，鐸聲搖動太虛空，至今落下無人
J37nB370_p0008a10║掃，反累叢林撞夜鐘。
J37nB370_p0008a11║王常侍參睦州。
J37nB370_p0008a12║人也困來馬也困，堂前露柱總不困，因而思量入院
J37nB370_p0008a13║遲，險被睦州打一頓。
J37nB370_p0008a14║三聖透網金鱗。
J37nB370_p0008a15║漫天說價讓三聖，就地還錢是雪峰，買賣不成人義
J37nB370_p0008a16║在，憑何只管鬧鬨鬨。
J37nB370_p0008a17║洞山麻三斤。
J37nB370_p0008a18║洞山老漢嘴皮輕，三斤麻絲鼓成繩，繫綴娑婆入無
J37nB370_p0008a19║數，至今不得出曹門。
J37nB370_p0008a20║禾山打鼓。
J37nB370_p0008a21║禾山打鼓，秘魔擎杈，一般瀟灑，何必論他？
J37nB370_p0008a22║經首[米-木+八]。
J37nB370_p0008a23║以不以兮八不八，秘圓三藏了無法，碧眼胡僧認不
J37nB370_p0008a24║真，至今狼籍遍天下。
J37nB370_p0008a25║黃龍三關。
J37nB370_p0008a26║生緣驢腳佛手，拈來端的恰好，走起踏破虛空，管教
J37nB370_p0008a27║受用不了。
J37nB370_p0008a28║臨濟四喝。
J37nB370_p0008a29║有時一喝獅子子，威風到底不如你，千妖百怪走山
J37nB370_p0008a30║川，露柱燈籠無處避。
J37nB370_p0008b01║有時一喝劍光裡，橫屍萬里誰敢擬？樅然排下太虛
J37nB370_p0008b02║空，業已令他迸出髓。
J37nB370_p0008b03║有時一喝草轟轟，森羅萬象絕形蹤，憑渠定就超方
J37nB370_p0008b04║作，大海也須血染紅。
J37nB370_p0008b05║有時一喝不用用，古今公案許多頌，任他千佛亂如
J37nB370_p0008b06║麻，烜赫兒郎未敢動。
J37nB370_p0008b07║牧牛頌
J37nB370_p0008b08║未牧
J37nB370_p0008b09║烏那影裏一聲哮，疊壁重重去路遙，轉盻復經楊柳
J37nB370_p0008b10║岸，泥蹤井井犯佳苗。
J37nB370_p0008b11║初調
J37nB370_p0008b12║遼天鼻孔引繩穿，劣性徐徐漫著鞭，自此無容雲外
J37nB370_p0008b13║臥，者回爭敢放低牽。
J37nB370_p0008b14║受制
J37nB370_p0008b15║從今不受苦奔馳，異路溪山在處隨，明月蘆花休借
J37nB370_p0008b16║問，堂堂慶快渾忘疲。
J37nB370_p0008b17║回首
J37nB370_p0008b18║昂昂氣岸喚回頭，一段狂心漸次柔，微把鞭繩輕放
J37nB370_p0008b19║下，忻然未許外拘留。
J37nB370_p0008b20║馴伏
J37nB370_p0008b21║繩頭拋在綠楊煙，任牧東西適自然，放曠且隨天地
J37nB370_p0008b22║老，縱橫得意不須牽。
J37nB370_p0008b23║無礙
J37nB370_p0008b24║中心逆順總如如，任性優游何所拘，物我相忘無個
J37nB370_p0008b25║事，一聲鐵笛響于于。
J37nB370_p0008b26║任運
J37nB370_p0008b27║出沒隨分宇宙中，何妨野岸草葺葺，饑餐渴飲家常
J37nB370_p0008b28║事，桑海從今自淡濃。
J37nB370_p0008b29║相忘
J37nB370_p0008b30║形聲落落渾忘功，格外風流絕異同，綠水青山留不
J37nB370_p0008c01║住，浩然娛我任西東。
J37nB370_p0008c02║獨照
J37nB370_p0008c03║那畔生涯信自閒，施張垂手白雲間，無生曲唱青霄
J37nB370_p0008c04║外，喚醒蒼雲踏破關。
J37nB370_p0008c05║雙泯
J37nB370_p0008c06║去留無礙亦無蹤，一道寒光映碧空，但識其中端的
J37nB370_p0008c07║青，黃花翠竹各叢叢。
J37nB370_p0008c08║分燈
J37nB370_p0008c09║揮指德成
J37nB370_p0008c10║法法法無法，無法法亦無，付汝無無法，依樣畫葫蘆。
J37nB370_p0008c11║佛敏寂訥
J37nB370_p0008c12║侍吾久也已成功，會合機緣掌上轟，七尺烏藤分付
J37nB370_p0008c13║去，五湖四海毒魚龍。
J37nB370_p0008c14║載空照滿
J37nB370_p0008c15║歷遍雲山叩艸堂，喝聲未絕已承當，缽囊兩手親分
J37nB370_p0008c16║付，遇虎逢龍始自張。
J37nB370_p0008c17║體真思能
J37nB370_p0008c18║捉得終南一隻虎，爪牙養就堪當努，而今放出三門
J37nB370_p0008c19║去，吼震山河壯帝都。
J37nB370_p0008c20║穎如宗貴
J37nB370_p0008c21║兩次腰包入草堂，口頭不住問家鄉，而今頓了江湖
J37nB370_p0008c22║債，一钁生涯宇宙長。
J37nB370_p0008c23║遐齡海福
J37nB370_p0008c24║心印傳來狀似牛，老僧一向謹存收，而今付與闍黎
J37nB370_p0008c25║去，犁耙春風拽不休。
J37nB370_p0008c26║無礙祖哲
J37nB370_p0008c27║草堂養得小獅兒，放出令人徹大機，任是佛魔並祖
J37nB370_p0008c28║父，都於爪下喪全威。
J37nB370_p0008c29║三賢乾維
J37nB370_p0008c30║闍黎入室扣安康，勘驗機緣手腳忙，一喝翻身拂袖
J37nB370_p0009a01║去，橫開臭口罵諸方。
J37nB370_p0009a02║三大乾寬
J37nB370_p0009a03║踏破芒鞋山水窮，相逢一摑始融通，龜毛拂有騰龍
J37nB370_p0009a04║勢，佛祖從今立下風。
J37nB370_p0009a05║爾聞空宣
J37nB370_p0009a06║禹門三級勢無窮，氣岸頻吞萬象空，撥轉蘆頭輕一
J37nB370_p0009a07║拶，興雲布雨太蒼中。
J37nB370_p0009a08║自明海珀
J37nB370_p0009a09║伸手縮拳是甚麼，話頭落也見淆訛，龜毛繩鎖千江
J37nB370_p0009a10║月，十聖三賢總柰何。
J37nB370_p0009a11║佛裔空宗
J37nB370_p0009a12║草堂出個小頭陀，粉碎銀山氣力多，個柄鋤兒交付
J37nB370_p0009a13║汝，白雲翻轉幾偏坡。
J37nB370_p0009a14║明幻覺聞
J37nB370_p0009a15║東風昨夜過籬邊，為說楊岐道有傳，寄一音與盧行
J37nB370_p0009a16║者，當家種艸自天然。
J37nB370_p0009a17║竹菴印善（居士）
J37nB370_p0009a18║戎馬隊中出良夫，今朝特地現有無？老僧贈柄鐵如
J37nB370_p0009a19║意，一任將去指迷途。
J37nB370_p0009a20║再生空迪（居士）
J37nB370_p0009a21║箬笠戎衣入劍川，腳跟悔笑艸鞋穿，而今將我蒲團
J37nB370_p0009a22║去，坐鎮東吳罵殺天。
J37nB370_p0009a23║像贊
J37nB370_p0009a24║初祖
J37nB370_p0009a25║梁王殿上道個不識，少室山前分皮分髓。此是甚麼
J37nB370_p0009a26║所在？又來者裏捏鬼。咄！者老臊胡，花言巧語，惑亂中
J37nB370_p0009a27║華。多少人東走西竄，錯過了好光陰也。
J37nB370_p0009a28║自贊（佛敏維那請）
J37nB370_p0009a29║律累累律，舌頭無骨。拉杖人前，神號鬼哭。敏公持去
J37nB370_p0009a30║向長安，挂與閒房伴松竹。
J37nB370_p0009b01║又（飛石侍者請）
J37nB370_p0009b02║分明認得，想不起你。師嗣阿誰？昭覺嫡子。阿呵呵，羅
J37nB370_p0009b03║羅哩！燈籠沿壁上天台，老鼠跌在油瓶裏。
J37nB370_p0009b04║又（月菴請）
J37nB370_p0009b05║寫吾像，請吾贊，呵呵笑倒挑柴漢。一頭尖擔兩頭脫，
J37nB370_p0009b06║恰恰錯過娘生面。
J37nB370_p0009b07║又（法祥居士請）
J37nB370_p0009b08║握條拄杖，禿眉禿眼，咬定乾坤，▆通權便。咄！咄！直饒
J37nB370_p0009b09║坐到驢年，亦是徐六擔板。
J37nB370_p0009b10║法派
J37nB370_p0009b11║真寂含法性，了達正圓通。燈續曹溪旨，光輝徹大同。
J37nB370_p0009b12║四威儀
J37nB370_p0009b13║山中行，步步踏雲岑。沒高下，踢出石骨筋。
J37nB370_p0009b14║山中住，宇宙權作屋。折腳鐺，清泉和月煮。
J37nB370_p0009b15║山中坐，蒲團沒一個。倚松根，日過月又過。
J37nB370_p0009b16║山中臥，石頭都枕破。忽醒來，紅日照著我。
J37nB370_p0009b17║行繇
J37nB370_p0009b18║一日，大眾入方丈請示行繇，師云：「老僧本邑楊氏子，
J37nB370_p0009b19║母姓許，天啟丙寅六月十五日生。自幼發願出家，父
J37nB370_p0009b20║母不允。年十六歲，吾鄉遭亂，父母相繼而亡。予逃難
J37nB370_p0009b21║漢沔，見多慘殺，痛念生死，乃投師祝髮。聞丈雪和尚
J37nB370_p0009b22║荷雙桂衣缽，杖抵興元，藩下眾官延住靜明開堂。予
J37nB370_p0009b23║矢志往參，師問：『那里人？』予曰：『四川人。』師云：『你識字麼？』
J37nB370_p0009b24║予曰：『不識。』師云：『者樣好漢，字也不識。』喚知客：『領者僧
J37nB370_p0009b25║入堂去。』予入堂，朝夕坐次，心意恍惚，一味浮逼逼地，
J37nB370_p0009b26║不異挑百三十觔擔子放不下相似。忽一夕，聞開小
J37nB370_p0009b27║靜，如虛空霹靂，將胸中礙膺之物一擊粉碎，殊覺通
J37nB370_p0009b28║身輕快。期畢，隨師下東吳，上天童，遍參諸方。後到福
J37nB370_p0009b29║嚴參費老人，命坐喫茶次，費豎指云：『此是你師翁咬
J37nB370_p0009b30║底。』予曰：『為甚如此？』費云：『也是機綠。』予曰：『既是機綠，何
J37nB370_p0009c01║不截取頭去？』費云：『降將不斬。』予曰：『自是手短。』費與一
J37nB370_p0009c02║掌，予一喝便出。至嘉興東塔，值本師問：『你從福嚴來，
J37nB370_p0009c03║帶得甚麼寶物？』予一喝，師云：『將謂別有那？』予曰：『若有
J37nB370_p0009c04║則不歸了。』師微笑。己亥秋，藩下發人迎本師歸漢中，
J37nB370_p0009c05║予隨侍北返，復靜明，下草堂，傾誠請益，經二十年矣。
J37nB370_p0009c06║末後鶴乘期終，本師重闢昭覺，囑予繼席艸堂，予曰：
J37nB370_p0009c07║『實媿何人敢當此任？』師云：『你隨老僧多年，師資久契，
J37nB370_p0009c08║正好歇去。』遂出衣拂源流偈曰：『適來東海鯉，入閬自
J37nB370_p0009c09║成章，掣起滔天浪，春風滿大唐。』予辭不已，乃拜受之。
J37nB370_p0009c10║數年以來，每事拳拳服膺，未敢輕露，今日眾兄弟索
J37nB370_p0009c11║揚家醜，略述大概如此。」
J37nB370_p0009c12║
J37nB370_p0009c13║
J37nB370_p0009c14║
J37nB370_p0009c15║
J37nB370_p0009c16║
J37nB370_p0009c17║
J37nB370_p0009c18║
J37nB370_p0009c19║
J37nB370_p0009c20║草堂耨雲實禪師語錄卷二（終）
J37nB370_p0009c21║
J37nB370_p0009c22║
J37nB370_p0009c23║
J37nB370_p0009c24║
J37nB370_p0009c25║
J37nB370_p0009c26║
J37nB370_p0009c27║
J37nB370_p0009c28║
J37nB370_p0009c29║
J37nB370_p0009c30║
J37nB370_p0010a01║後跋
J37nB370_p0010a02║粵維三教之遺跡，一葦之別傳，無非挽迴亡子之狂
J37nB370_p0010a03║心耳。如我迦文愍念一切眾生，為一大事因緣出現
J37nB370_p0010a04║於世，四十九年談經三百餘會，收束許多出格男兒，
J37nB370_p0010a05║末後於多子塔前談無所談，驀地拈花示眾，百萬人
J37nB370_p0010a06║天中出個沒勾當漢，破顏微笑，遂將正法眼藏付伊。
J37nB370_p0010a07║傳持二十八世，復有婆羅門將法印袖入中國，名曰
J37nB370_p0010a08║教外別傳。既云教外，焉得有言乎？所以教中道：「是法
J37nB370_p0010a09║不可示，言辭相寂滅。」又曰：「因言而顯，理焉得言？」無如
J37nB370_p0010a10║草堂法兄負昭覺老人之缽袋子，開法於閬水亦有
J37nB370_p0010a11║年矣，所行無言之道，因紳衿士庶十方衲子悉叩其
J37nB370_p0010a12║門，迫不得已接引歸來，遂有上堂、小參、開示、頌古、拈
J37nB370_p0010a13║古，好事者日錄成帖，俾四眾人等就路還家也。予癸
J37nB370_p0010a14║亥秋昭覺謝任，仍歸青城舊隱，一日有爾聞、明幻二
J37nB370_p0010a15║侄持稿見示，展卷讀之，言言見諦，字字放光，信滹沱
J37nB370_p0010a16║一脈代有其人，予欲無言可乎？茲不揣堊墁之業，遂
J37nB370_p0010a17║贅數語於篇末，敢獻大方琟琢之手，請嘗試之以為
J37nB370_p0010a18║何如？
J37nB370_p0010a19║乙丑林鍾月青城法弟徹生沐手書於鳳林山房
J37nB370_p0010a20║板存嘉興楞嚴般若堂流通