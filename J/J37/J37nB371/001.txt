J37nB371_p0011a01║序
J37nB371_p0011a02║無上妙道垂化於百千萬劫曠劫難比且大法之旨
J37nB371_p0011a03║無有體段欲小而大說內在外視遠而近其妙密不
J37nB371_p0011a04║及盡宣也爰金雞銜粟馬駒踏人皆密契潛符孤光
J37nB371_p0011a05║絕嚮列派相傳其大機大用直顯綱宗故有上堂小
J37nB371_p0011a06║參入室等語證入淺深佛冤和尚得法於丈老人初
J37nB371_p0011a07║於福城東際橫機弗讓丈以銕如意一擊頭顱迸裂
J37nB371_p0011a08║當下脫灑始知鼻孔下頭垂巾缾四十餘春侍役不
J37nB371_p0011a09║墜如慶喜侍瞿曇片言隻字如缾注水昭覺落成囑
J37nB371_p0011a10║師開法古字山中并雙流潮音平展法要嘖嘖然老
J37nB371_p0011a11║人年登八旬命回昭覺為第二世真銕面握黑漆拄
J37nB371_p0011a12║杖火中撥輪月樹頭釣雙鯉青天轟霹靂以驗諸方
J37nB371_p0011a13║大阿一舞狐狖潛蹤古鏡高懸妍醜皆現當陽提唱
J37nB371_p0011a14║不減川藞苴奇偉之器老人得冤公如圓悟之有瞎
J37nB371_p0011a15║堂也獅子吼時眾獸潛伏人天側耳緇素響從嘗與
J37nB371_p0011a16║學者食則同其器務則均其力尋常指示衲子不致
J37nB371_p0011a17║死堆堆地要伊是個透網金鱗變化而奮飛摩雲縱
J37nB371_p0011a18║橫展演無向無背常在一切處不為一切處之所礙
J37nB371_p0011a19║三據大剎流出語言實自胸襟不事造作感慨襲人
J37nB371_p0011a20║余于癸卯春　銜命守成都得覲老人問韓子大顛
J37nB371_p0011a21║公案與余頂門一錐不覺汗流浹背脫去膠纏授以
J37nB371_p0011a22║一杖一笠支風荷雨余與師昆季也行則同行坐則
J37nB371_p0011a23║同坐不待嘗鼎見臠而知其味矣遂讀師日錄得沾
J37nB371_p0011a24║玄化廓清五蘊讚嘆莫及乃作序弁于簡端一法不
J37nB371_p0011a25║立即證菩提須知此事不在語言上煒一拳搋破祖
J37nB371_p0011a26║師關看從上一夥漢從那裏來見我。時
J37nB371_p0011a27║康熙歲在己酉孟夏佛弟子彭文煒法名徹嵒沐手
J37nB371_p0011a28║拜撰
J37nB371_p0011a29║
J37nB371_p0011a30║
J37nB371_p0011b01║
J37nB371_p0011b02║
J37nB371_p0011b03║
J37nB371_p0011b04║
J37nB371_p0011b05║
J37nB371_p0011b06║
J37nB371_p0011b07║
J37nB371_p0011b08║
J37nB371_p0011b09║
J37nB371_p0011b10║
J37nB371_p0011b11║序
J37nB371_p0011b12║西來大意自一祖至曹溪明明吐出只為太明了人
J37nB371_p0011b13║多粉飭故臨濟雲門列祖師以隱語機鋒救之使片
J37nB371_p0011b14║言隻句剎那間勘出犴鳴獅吼擬議便乖轉盻即失
J37nB371_p0011b15║嗚呼至矣乃傳習既久不能無弊或勦襲機緣或竊
J37nB371_p0011b16║取窠臼或答不副問而徒作囫圇之語或未徹心地
J37nB371_p0011b17║而漫為影響之談致令棒喝成故套豎指皆虛文挽
J37nB371_p0011b18║回宗風賴有卓人幸昭覺佛冤和尚自性中樹光明
J37nB371_p0011b19║幢早歲費艸鞋錢遍參宿德繼而于丈老人稟承印
J37nB371_p0011b20║記掣電之機諸方畏憚瞻風之力野狐潛消奉老人
J37nB371_p0011b21║命主昭覺凡上堂小參法語機緣如巨靈劈山塗鼓
J37nB371_p0011b22║奪命照用應宜殺活咸妙時而踏倒須彌掀翻大海
J37nB371_p0011b23║時而藏身北斗合掌南宸爐韝所錘惺發者眾座下
J37nB371_p0011b24║門人集其廣錄而梓傳之中饒舌于首未免更添一
J37nB371_p0011b25║重公案。
J37nB371_p0011b26║時
J37nB371_p0011b27║康熙丁卯中秋日同門法弟宋肄樟法名徹中題于
J37nB371_p0011b28║玉壘山房
J37nB371_p0011b29║
J37nB371_p0011b30║
J37nB371_p0011c01║序
J37nB371_p0011c02║蜀之昭覺乃唐宋以來之祖席也鐘沉鼓寂頹毀已
J37nB371_p0011c03║久本師丈老人目擊心傷慨然以興復為己任率眾
J37nB371_p0011c04║搆草棚棲息於壞甓斷礎間一時賢士大夫莫不趨
J37nB371_p0011c05║響道風焚香頂禮樂為之助未數年而萬瓦鱗差修
J37nB371_p0011c06║梁虹舉蔚成寶坊開堂日登階者萬有餘指猗歟盛
J37nB371_p0011c07║哉夫當大法衰殘之際而能承先起廢卒致光顯若
J37nB371_p0011c08║此則寧僅僅亢濟北之一宗而已耶老人臘高八十
J37nB371_p0011c09║倦於接物因就寺之西偏榕陰竹影中苫茆屋縛繩
J37nB371_p0011c10║床對篝燈以穿針坐斜陽而捫蝨為佚老計其繼登
J37nB371_p0011c11║曲彔使雙桂天香飄滿虛空界則有我佛冤法兄也
J37nB371_p0011c12║法兄謁費隱和尚於天童叩木陳和尚於道峰參二
J37nB371_p0011c13║隱和尚於龍淵末後印證於本師丈老人迄今凡四
J37nB371_p0011c14║坐道場矣殺活擒拏機用疊發為人處心慈手辣徹
J37nB371_p0011c15║骨徹髓出一言半句如秉金剛劍攖之者立死如爇
J37nB371_p0011c16║返魂香嗅之者即甦豈若今世之面牆擔板漢救已
J37nB371_p0011c17║且不暇輒敢據高座稱導師懸羊賣狗認龜作鱉誑
J37nB371_p0011c18║人以自誑也乎知諸方必有頂𩕳上具眼者在又無
J37nB371_p0011c19║俟斯之嘵嘵饒舌已所有上堂小參法語佛事拈提
J37nB371_p0011c20║頌古門人性純輩其彙次成帙得如干卷付之剞劂
J37nB371_p0011c21║氏而屬鷓鴣菴頭陀超斯以為之序。
J37nB371_p0011c22║
J37nB371_p0011c23║
J37nB371_p0011c24║
J37nB371_p0011c25║
J37nB371_p0011c26║
J37nB371_p0011c27║
J37nB371_p0011c28║
J37nB371_p0011c29║
J37nB371_p0011c30║
J37nB371_p0012a01║
J37nB371_p0012a02║
J37nB371_p0012a03║
J37nB371_p0012a04║
J37nB371_p0012a05║
J37nB371_p0012a06║
J37nB371_p0012a07║
J37nB371_p0012a08║
J37nB371_p0012a09║
J37nB371_p0012a10║
J37nB371_p0012a11║序
J37nB371_p0012a12║禪家大旨以不二為宗圓明為本學者實證實參得
J37nB371_p0012a13║猶不得存也而發之不以為露後也而先之不以為
J37nB371_p0012a14║矜唯是操履精嚴篤實內守應般若多羅之讖以擔
J37nB371_p0012a15║承大事砥柱末流庶坐斷諸方而無所憾要之授受
J37nB371_p0012a16║必有淵源雖體用兼施總歸常寂此飲光所以契拈
J37nB371_p0012a17║花之旨而可祖獨擅得髓之稱也余于佛冤禪師有
J37nB371_p0012a18║深契焉粵自天童密雲老人提唱東海為其子若孫
J37nB371_p0012a19║者悉皆龍象唯吾蜀當板蕩之秋獨能倡教西南人
J37nB371_p0012a20║天皈仰逞大法力捄民水火之中則破山禪師一人
J37nB371_p0012a21║而已破公門庭雖峻衣缽浸廣至于行解相應福德
J37nB371_p0012a22║巍峨創復昭覺禪院于荊棘艸萊之中王侯宰官歸
J37nB371_p0012a23║心恐後拔引下士至耋不衰則丈雪禪師一人而已
J37nB371_p0012a24║丈公年逾八十退院頤老弟子率多散去其繼主昭
J37nB371_p0012a25║覺敷揚大法上奉丈公以無墜破老人之遺烈則佛
J37nB371_p0012a26║冤禪師一人而已余歸自江左屢訪丈公于錦官因
J37nB371_p0012a27║得與佛師共數晨夕見師容止沖和神情內毖有儒
J37nB371_p0012a28║者闇然之風山居有面壁之榻墾荒荷百丈之钁開
J37nB371_p0012a29║爐用巴陵之手巾瓶踐曾元之跡其始負笈夜郎苦
J37nB371_p0012a30║心危行契證最早而師不以自信繼隨丈公入秦入
J37nB371_p0012b01║吳入越印證于費隱參請于木陳皆荷許可而師亦
J37nB371_p0012b02║不以自信迨至福城一擊頂門大破金陵茗碗遽契
J37nB371_p0012b03║初心而師猶以根行淺簿為辭噫何其謙讓未遑也
J37nB371_p0012b04║所謂躬行君子者非歟今讀所錄法語淵源有自的
J37nB371_p0012b05║乳無差解人轇轕縱奪自由或震如雷霆或解如風
J37nB371_p0012b06║雨可以張旗鼓而駭鯨鯢可以泣神鬼而禦魑魅始
J37nB371_p0012b07║信實證實參得猶不得其存也乃所以為發也其後
J37nB371_p0012b08║也乃所以為先也視世之一知半解逞智鬥捷輒自
J37nB371_p0012b09║詡為宗門尊宿者不大逕庭也哉。時
J37nB371_p0012b10║康熙丁卯陽月遂寧呂潛頓首序
J37nB371_p0012b11║
J37nB371_p0012b12║
J37nB371_p0012b13║
J37nB371_p0012b14║
J37nB371_p0012b15║
J37nB371_p0012b16║
J37nB371_p0012b17║
J37nB371_p0012b18║
J37nB371_p0012b19║
J37nB371_p0012b20║
J37nB371_p0012b21║序
J37nB371_p0012b22║按錦城為三都之一山川奇秀甲於天下故其中叢
J37nB371_p0012b23║林福地碁置星列名衲耆宿代不乏人然最著者莫
J37nB371_p0012b24║如昭覺唐宋以來號為寶地香城其來益盛圓悟禪
J37nB371_p0012b25║師之真隱塔任焉甲申歲賊焰熛發胥成灰燼
J37nB371_p0012b26║本朝定鼎後至癸卯歲得丈雪老人自吳越歸來毅
J37nB371_p0012b27║然重建不數年而紺殿瓊樓煥然一新拮据興復雖
J37nB371_p0012b28║出老人之志願其間讚勷周旋成此無量功德者佛
J37nB371_p0012b29║冤大師之力居多焉予因避難出蜀筮仕京華四十
J37nB371_p0012b30║餘年而始歸與老人有同法意往晤中得面大師見
J37nB371_p0012c01║其氣宇沖和語言蘊藉知為有道中人故坐話間出
J37nB371_p0012c02║其語錄一編問序於予因慨識浪障空迷雲鎖月茫
J37nB371_p0012c03║茫宿海渺無涯際誰能如大師之脫紛華耽禪寂借
J37nB371_p0012c04║語言文字放大光明普照河沙世界俾群生見聞祛
J37nB371_p0012c05║迷剔障矚照本來面目其為慈航寶筏信不誣矣乃
J37nB371_p0012c06║譚者謂乾竺氏西來大意不落言詮若於無所有中
J37nB371_p0012c07║妄立文字是謂平地生波從何得入淨土不知機有
J37nB371_p0012c08║淺深教有頓漸大善知識悟般若真空不襲聲聞不
J37nB371_p0012c09║墮色相洵無借茲贅疣若初學小乘不假舟楫詎登
J37nB371_p0012c10║彼岸憑何悟入圓通哉此大師語錄之所吐露至其
J37nB371_p0012c11║中若登座說法若頌若讚若機若筈闡發雖別而性
J37nB371_p0012c12║情一致散華落藻玉淨珠明總緣靈悟天成非門外
J37nB371_p0012c13║人所能窺其堂奧也予生也鈍不能如無盡居士為
J37nB371_p0012c14║石門點破金剛眼睛東林摟碎子瞻骨髓但反覆斯
J37nB371_p0012c15║編始覺大師為金粟再來結峨嵋劍閣之秀攬吳楚
J37nB371_p0012c16║秦晉之奇故能慧燈相照克唱宗風振南嶽祖三十
J37nB371_p0012c17║七世繼起之薪傳結圓悟師五百餘年未了之公案
J37nB371_p0012c18║於十方界中開方便法門使聖誨重明迷塗復悟是
J37nB371_p0012c19║三乘教內真實行道者矣又豈僅作語言文字觀哉
J37nB371_p0012c20║予於是沐手焚香而樂為之序。時
J37nB371_p0012c21║康熙丁卯孟夏成都張吾瑾沐手譔
J37nB371_p0012c22║
J37nB371_p0012c23║
J37nB371_p0012c24║
J37nB371_p0012c25║
J37nB371_p0012c26║
J37nB371_p0012c27║
J37nB371_p0012c28║
J37nB371_p0012c29║
J37nB371_p0012c30║
J37nB371_p0013a01║序
J37nB371_p0013a02║天地正大之氣含靈歙粹隨物賦予道人者行道之
J37nB371_p0013a03║人也說話皆佛法無法可說名為說法所以道未出
J37nB371_p0013a04║方丈說法已竟故淨名杜口熊耳掩室音如雷霆掩
J37nB371_p0013a05║耳者幾希由斯走殺赤縣神州衲子腳跟下猶有未
J37nB371_p0013a06║點地者幸簡池周金剛跳出硬如銕橛痛與棒熱與
J37nB371_p0013a07║喝以機應機如筈中筈衲子們呼為向上事僧問如
J37nB371_p0013a08║何是向上事師云向下薦取故有得皮得髓之言爰
J37nB371_p0013a09║西蜀水山接連天竺玉壘雪如鷲嶺之白錦江常泛
J37nB371_p0013a10║恆河之波葉廣枝麤凡劍客往來憧憧不絕古稱西
J37nB371_p0013a11║蜀乃七佛之地竺國之咽喉也迦葉佛時蜀僧常于
J37nB371_p0013a12║西耳河邊造多寶佛像故修多羅教由越巂晒經而
J37nB371_p0013a13║來磨磚之勢被馬簸箕覷破一代綱宗讓與馬師矣
J37nB371_p0013a14║霖在窗下時常聞蜀中人龍文虎多產于釋門如圓
J37nB371_p0013a15║悟勤雪竇顯稱為染衣將相霖自南之北凡值三峽
J37nB371_p0013a16║來者詢劫退之殷便稱昭覺宗風大振又荷冤和尚
J37nB371_p0013a17║為昭覺第二世師資相懽商略古今應機妙密不減
J37nB371_p0013a18║溈山之與寂子趙州之與文遠且不說無事禪又不
J37nB371_p0013a19║落葛藤窠拋無位真人于麻滓漚中拈提向上有跨
J37nB371_p0013a20║灶之風雖遊刃于劫灰之上性喜施中隨有隨與杖
J37nB371_p0013a21║笠之外不置一錢行道說法四十餘稔布衣壞衲脩
J37nB371_p0013a22║然自守常對客曰身如劃水隨劃隨合制敵勝怨乃
J37nB371_p0013a23║可為勇霖遊宦海旋蜀汗顏欠沫徑過昭覺見龐眉
J37nB371_p0013a24║老衲倚藤而出視聽不衰麈談終日其布金莊嚴寶
J37nB371_p0013a25║坊比虛空而不壞導揚茂實同天地以永久及別冤
J37nB371_p0013a26║和尚以日錄示余閱之再四信手信筆亂灑墨水于
J37nB371_p0013a27║簡端聊作傾蓋佛事其衣線下待浣洗過再傾旨可
J37nB371_p0013a28║也。時
J37nB371_p0013a29║康熙丁卯秋日繡水徐嘉霖題于錦官之工部艸堂
J37nB371_p0013a30║
J37nB371_p0013b01║
J37nB371_p0013b02║
J37nB371_p0013b03║
J37nB371_p0013b04║
J37nB371_p0013b05║
J37nB371_p0013b06║
J37nB371_p0013b07║
J37nB371_p0013b08║
J37nB371_p0013b09║
J37nB371_p0013b10║
J37nB371_p0013b11║佛冤綱禪師語錄目次
J37nB371_p0013b12║序
J37nB371_p0013b13║目次
J37nB371_p0013b14║卷第一
J37nB371_p0013b15║住內江古字山諸古禪院語錄
J37nB371_p0013b16║住成都府威鳳山昭覺禪院語錄
J37nB371_p0013b17║卷第二
J37nB371_p0013b18║成都府威鳳山昭覺禪院語錄
J37nB371_p0013b19║住雙流洛伽山潮音禪院語錄
J37nB371_p0013b20║卷第三
J37nB371_p0013b21║再住威鳳山昭覺禪院語錄
J37nB371_p0013b22║卷第四
J37nB371_p0013b23║再住古字山諸古禪院語錄
J37nB371_p0013b24║卷第五
J37nB371_p0013b25║住內江天池山般若禪院語錄
J37nB371_p0013b26║卷第六
J37nB371_p0013b27║再住威鳳山昭覺禪院語錄
J37nB371_p0013b28║卷第七
J37nB371_p0013b29║昭覺首座寮秉拂
J37nB371_p0013b30║機緣
J37nB371_p0013c01║拈古
J37nB371_p0013c02║卷第八
J37nB371_p0013c03║東土歷傳祖師像贊
J37nB371_p0013c04║卷第九
J37nB371_p0013c05║源流拈頌
J37nB371_p0013c06║卷第十
J37nB371_p0013c07║頌古
J37nB371_p0013c08║分燈
J37nB371_p0013c09║行繇
J37nB371_p0013c10║卷第十一
J37nB371_p0013c11║法語
J37nB371_p0013c12║雜著
J37nB371_p0013c13║佛事
J37nB371_p0013c14║第十二
J37nB371_p0013c15║書問
J37nB371_p0013c16║詩偈
J37nB371_p0013c17║歌
J37nB371_p0013c18║附跋
J37nB371_p0013c19║目次終
J37nB371_p0013c20║
J37nB371_p0013c21║
J37nB371_p0013c22║
J37nB371_p0013c23║
J37nB371_p0013c24║
J37nB371_p0013c25║
J37nB371_p0013c26║
J37nB371_p0013c27║
J37nB371_p0013c28║
J37nB371_p0013c29║
J37nB371_p0013c30║
J37nB371_p0014a01║佛冤綱禪師語錄卷第一
J37nB371_p0014a02║嗣法門人性純等編
J37nB371_p0014a03║住中川古字山諸古禪院
J37nB371_p0014a04║三門佛祖曾蹈各露鋒威山僧到此古路不栽荊棘
J37nB371_p0014a05║限門立設三關遂以杖作抬搦勢云縱橫方撚鏃空
J37nB371_p0014a06║中百鳥驚便入。
J37nB371_p0014a07║佛殿若得放過要且未有衲僧習氣若不放過新長
J37nB371_p0014a08║老失卻半邊鼻孔作麼生兩得相稱去展具云世事
J37nB371_p0014a09║但將公道斷月輪難較量包虛。
J37nB371_p0014a10║方丈據坐驀喝一喝蝎尾蛇頭誰當試之復喝一喝
J37nB371_p0014a11║猛虎口裏飛活雀兒左右顧視若得個英靈衲子立
J37nB371_p0014a12║地超越途轍那向德山臨濟棒頭喝下覓蹤尋跡作
J37nB371_p0014a13║麼生是出身一路直將寶劍拈來用不犯鋒鋩早喪
J37nB371_p0014a14║機。
J37nB371_p0014a15║康熙庚戌十一月十八日眾請上堂拈香云此瓣香
J37nB371_p0014a16║不須培土培塊生成彌滿穹蒼爇向爐中今上
J37nB371_p0014a17║皇帝聖躬萬歲萬萬歲伏願瓊林灌沐遵崇蕩蕩堯
J37nB371_p0014a18║風德雨高滋不減熙熙舜日此瓣香不同華木豈類
J37nB371_p0014a19║芝蘭爇向寶爐奉為闔朝文武概國公卿惟願於光
J37nB371_p0014a20║明藏中親聞金口御樓彩裏靄玉佳聲此瓣香巾瓶
J37nB371_p0014a21║二十五載翻翩幾受折磨烈焰紅爐難為湊泊末後
J37nB371_p0014a22║於福城東際驀頭一拶迸破頂門當下得個小休歇
J37nB371_p0014a23║不敢唐突於大方今日非特絡索舉揚根源自知冷
J37nB371_p0014a24║煖此是第一回拈出爇向爐中供養現住昭覺堂上
J37nB371_p0014a25║傳臨濟正宗三十二世上丈下雪醉和尚用酬法乳
J37nB371_p0014a26║之恩白槌云法筵龍象眾當觀第一義師云第一義
J37nB371_p0014a27║自從世尊拈花迦葉微笑以觀了也末後卻被斷臂
J37nB371_p0014a28║阿師便禮三拜依位而立以觀了也何得更觀若有
J37nB371_p0014a29║不向聲塵中出沒亦非光影裏埋蹤試出相見僧問
J37nB371_p0014a30║東弗于逮打鼓為甚西瞿耶尼不聞師云塵剎是要
J37nB371_p0014b01║津進云南贍部洲點燈為甚北鬱單越暗坐師云巨
J37nB371_p0014b02║壑易填漏卮難滿進云遍界無覓處分明剖露看師
J37nB371_p0014b03║云寶劍拈來覿面陳進云眉毛剔起無回互祖佛家
J37nB371_p0014b04║風煥古今師云截斷羅籠別通一路進云前頭猶似
J37nB371_p0014b05║可末後好愁人師云繩墨端宜明眼人僧以坐具摵
J37nB371_p0014b06║一摵師云夜行休踏白踏白便是水僧禮拜師乃云
J37nB371_p0014b07║今日開爐韝銅頭銕額鎔簇簇天昏黑顛倒走虛空
J37nB371_p0014b08║驀豎拄杖云者物曾經鍊殺人不露鋒須彌倒該括
J37nB371_p0014b09║頷珠奪驪龍復劃一劃云秖因恁麼惡辣摵碎百匝
J37nB371_p0014b10║千重大眾似與麼匹配有烜赫殊勝不經爐韝者麼
J37nB371_p0014b11║石女把針深夜度銕牛背上著蚊虻乃舉三聖云我
J37nB371_p0014b12║逢人則出出則不為人興化云我逢人則不出出即
J37nB371_p0014b13║便為人師云一隊無孔銕鎚臭得些子習氣向空中
J37nB371_p0014b14║釘橛水上著靴豈料笑殺東村石土地若是勇捷之
J37nB371_p0014b15║士不假徒勞尋路何用更涉他門還有理論處也無
J37nB371_p0014b16║拂一拂云幽齋夜夜雲來往燈籠露柱豈相瞞。
J37nB371_p0014b17║上堂問如何是漁臺境師云下釣古今迎上釣進云
J37nB371_p0014b18║如何是境中人師云笛聲猶未歇嶺梅燦六花進云
J37nB371_p0014b19║人境且置還有向上事也無師云須當臨水鑑眉毛
J37nB371_p0014b20║幾許長進云切忌壓良為賤師云公子放風箏遂拊
J37nB371_p0014b21║掌云㗭哩㗭哩蘇嚕蘇嚕會則一曲兩曲不會落華
J37nB371_p0014b22║春暮鼻孔重是千斤說甚雙垂卓豎喫粥了洗缽盂
J37nB371_p0014b23║剖出向上一路舉拄杖曰者個是向上路且解撐門
J37nB371_p0014b24║并拄戶良久曰無事立閒亭日從東畔出。
J37nB371_p0014b25║追嚴請上堂問施主迎請尊者即今尊者在甚麼處
J37nB371_p0014b26║師云虛空逼塞進云離了語默動靜將何應供師云
J37nB371_p0014b27║靈利人難瞞進云應物現形如水中月一句作麼生
J37nB371_p0014b28║道師云頂門上著眼乃云證第一義異類潛蹤正印
J37nB371_p0014b29║提持眾流截斷若存知見如筭海沙豈不見少室峰
J37nB371_p0014b30║前低頭難覓地曹溪路上抬眸不見天到此秪得上
J37nB371_p0014c01║無攀仰下絕己躬今幸祥宇居士思繹先人遺愛起
J37nB371_p0014c02║報本之心敦請登座舉向上機顯奇特事陞解脫堂
J37nB371_p0014c03║演解脫義當聆法脈流通以此闋思罔極有為無為
J37nB371_p0014c04║盡世間死生善惡何拘繫淒清動靜法王根家住長
J37nB371_p0014c05║安休更覓親收藏裏摩尼珠劫火洞然無變易大眾
J37nB371_p0014c06║且伊先慈還曾喫法味也無一透龍門雲外望莫作
J37nB371_p0014c07║黃河點額魚。
J37nB371_p0014c08║上堂全身佩劍猶落群機透過那邊素稱敏手風前
J37nB371_p0014c09║一拍和者應稀妙理真宗別無邊表識須好惡以辨
J37nB371_p0014c10║淺深說道論禪猶添脂粉諸人且作麼生體悉如當
J37nB371_p0014c11║人分上無不顯露何假蓋覆若有未覯者更開方便
J37nB371_p0014c12║還會麼以拄杖一卓云拾取城頭吹畫角休追那畔
J37nB371_p0014c13║巧鶯聲。
J37nB371_p0014c14║上堂寰中天子塞外將軍櫛風沐雨片片赤心此猶
J37nB371_p0014c15║是令傳道泰治亂持危簸土橫山颺塵截海退身千
J37nB371_p0014c16║尺覿面相呈此猶是聖凡異路方便多門只如天不
J37nB371_p0014c17║能蓋地不能載未審是甚麼人境界拈拄杖曰不管
J37nB371_p0014c18║山頭並嶺尾直須打草要蛇驚。
J37nB371_p0014c19║誕日升宇請上堂今朝八月十五分明好事相舉木
J37nB371_p0014c20║樨樸鼻飛來月色地匝天普莫是天然氣概也須特
J37nB371_p0014c21║達丈夫位育列時列候力在箭鋒相拄大眾濟濟雍
J37nB371_p0014c22║雍畢竟有賓有主直饒對此明機未必將三作五平
J37nB371_p0014c23║田淺草露赤斑蛇太虛寥廓突遼天鶻若喚作山僧
J37nB371_p0014c24║誕期文殊急走千山不喚作山僧誕期彌勒拊掌歡
J37nB371_p0014c25║喜於斯薦得觸處週遮其或未然且作生辰相見還
J37nB371_p0014c26║有共山僧同生同滅同起同臥者麼豎拂子曰玉線
J37nB371_p0014c27║金針須密度我是我兮汝是汝。
J37nB371_p0014c28║本生落䰂小參師云撈天摸地半生事始識冰霜徹
J37nB371_p0014c29║骨寒險路架橋泥佛度金裝五彩面南看今日大眾
J37nB371_p0014c30║雲登高懸烈日是我本生薙染之期山僧不惜脣吻
J37nB371_p0015a01║撮土成金指石為玉使伊絕妙絕玄超情離見乃舉
J37nB371_p0015a02║石霜示眾云昨日作嬰兒今朝年已老未明三八九
J37nB371_p0015a03║難踏古皇道云云師云石霜老漢寬處儘寬窄處尚
J37nB371_p0015a04║窄大似富貴猶不足貧窮骨格高今日熱如昨石馬
J37nB371_p0015a05║出紗籠透七透八了喧轟宇宙中秤錘浮水面瓦犬
J37nB371_p0015a06║過江東雲屏籠翠嶠雪嶺吐清風蝦蟆趁鷂子魚躍
J37nB371_p0015a07║萬仞峰大好一盆飯不必著椒蔥。
J37nB371_p0015a08║靜空大德忌請小參欲行千里一步為初寶月高輝
J37nB371_p0015a09║光分沙界知心體合達本忘情所以道心生種種法
J37nB371_p0015a10║生心滅種種法滅豎拂子曰者個是生那個是滅若
J37nB371_p0015a11║人道得生滅句許汝頂門亞一隻其或未然雲撼風
J37nB371_p0015a12║生撩亂潑楓林葉墮鳥棲驚。
J37nB371_p0015a13║豎法堂鋒擊監院請上堂陵夷祖席已多年飄渺水
J37nB371_p0015a14║雲滯澗邊今日揄揚撐宇宙好看法爾亦如然諸古
J37nB371_p0015a15║叢席近日維新巧匠良工一時備美水鳥樹林悉見
J37nB371_p0015a16║色身三昧山河大地同證根本法輪峰巒迴合時談
J37nB371_p0015a17║般若妙音竹木參差細染雲霞艷質為復神通耶法
J37nB371_p0015a18║爾耶於此數百年來泯其爐韝鈍置水雲豎拄杖云
J37nB371_p0015a19║山僧拄杖子指出唱九作十世路多端敢問大眾此
J37nB371_p0015a20║猶是乾坤異色枯木回春復卓一下百尺危樓峰頂
J37nB371_p0015a21║踞檐前伸手摘羅星。
J37nB371_p0015a22║晚參僧問某甲欲行未行時如何師云誰知冷灰裏
J37nB371_p0015a23║有粒豆爆僧擬進語師以杖擢退乃云纔拈寸銕遍
J37nB371_p0015a24║地刀鎗眉挂須彌一真法界如箭直鋒如函得蓋以
J37nB371_p0015a25║杖一劃云不貼鍾馗家無異怪衲僧分上若具奪角
J37nB371_p0015a26║衝關十方通暢山僧相許有自由分其或未然璇璣
J37nB371_p0015a27║何必加文彩峻峭門風也大難。
J37nB371_p0015a28║上堂師云萬古雄雄坐釣臺煙波江上萬重開若有
J37nB371_p0015a29║錦鱗騰碧漢不妨搖曳舞三台有問話者麼僧問父
J37nB371_p0015a30║母未生前即不問如何是古字山中清淨身師云清
J37nB371_p0015b01║流溪遠平如鏡倒映長空冷逼人進云如何是報身
J37nB371_p0015b02║邊事師云霜花一夜作莫待曉風吹進云未審化身
J37nB371_p0015b03║事若何師云退後三步進云四大皆空此身向甚麼
J37nB371_p0015b04║處立命師震威一喝進云和尚好喝師云不薦當陽
J37nB371_p0015b05║句徒跨十萬程問古字山獅子吼如天普蓋似地普
J37nB371_p0015b06║擎時如何師云盡大地人皆腦裂進云拄杖擊碎生
J37nB371_p0015b07║死海還通言句也無師云秦不收漢不管問今朝新
J37nB371_p0015b08║建選佛場前佛度生即不問後佛出世是何如師云
J37nB371_p0015b09║雨過有晴來進云還有為人處也無師云該括五須
J37nB371_p0015b10║彌乃云未陞此座疑殺多人及乎到來舌原在口攢
J37nB371_p0015b11║花簇錦剜肉作瘡鼻孔遼天莫相辜負魚騰碧漢階
J37nB371_p0015b12║級難升若是龍行九洲浪激性海無風金波自涌明
J37nB371_p0015b13║者即動而靜暗者迷西作東若言即心即佛來者莫
J37nB371_p0015b14║拘若言非心非佛往者莫追若是性懆之流不向盧
J37nB371_p0015b15║空掘洞單能撥草瞻風且把斷要津一句如何委悉
J37nB371_p0015b16║古鏡若無瑕日月難追及。
J37nB371_p0015b17║小參師云十五日已前事錦上鋪花十五日已後事
J37nB371_p0015b18║如海一漚發正當十五日大似一尺鏡照千里之像
J37nB371_p0015b19║師云觀我遠祖舌鋒上擺定干戈語言裏衲僧▆▆
J37nB371_p0015b20║是則也是大似養羽候秋風十五日已前事桃未紅
J37nB371_p0015b21║十五日已後事李先白正當十五日魚穿碧浪鳥悅
J37nB371_p0015b22║長空大眾與古人是優耶劣耶良久云蕭蕭不住南
J37nB371_p0015b23║來鴈一段音書附向誰。
J37nB371_p0015b24║升宇王居士辦齋請上堂拄丈子真烈挈他年擲向
J37nB371_p0015b25║冷堆頭今日依然拈提掇獅兒臭著骨毛寒觸著人
J37nB371_p0015b26║人鼻孔裂諸禪師且道利害在甚麼處堂堂恁麼六
J37nB371_p0015b27║不收德山來也誰辯別若辯別崑崙走向蟭螟睫黃
J37nB371_p0015b28║海▆廝眼著橛嘉州大像得一摑陝府銕牛頭發熱
J37nB371_p0015b29║今日若有個漢便道拄丈子彼丈夫我丈夫因甚目
J37nB371_p0015b30║下無人自尊自得拄丈子道孟八郎漢為人須為徹
J37nB371_p0015c01║殺人須見血大眾拄丈子恁麼說話還有風力也無
J37nB371_p0015c02║卓一卓云然雖不是猛虎且有退衣之德。
J37nB371_p0015c03║小參雷音普震困蟻群蘇捲起簾來青天白日露柱
J37nB371_p0015c04║笑呵呵燈籠功不宰白雲本無心常自露光彩豎拄
J37nB371_p0015c05║丈云輒不得動著者個何故聽彼觀音行善應諸方
J37nB371_p0015c06║所。
J37nB371_p0015c07║住成都府威鳳山昭覺禪院語錄
J37nB371_p0015c08║癸丑十月十五日師自中川歸覲。
J37nB371_p0015c09║老人命主昭覺即日開爐上堂詣座前以杖指云此
J37nB371_p0015c10║個威音王已前已據威音王已後重登且不前不後
J37nB371_p0015c11║登即是不登即是尨在盻云落七落八遂陞拈香云
J37nB371_p0015c12║此瓣香充遍千界透徹玄關爇向爐中祝延當今
J37nB371_p0015c13║皇帝萬歲萬萬歲伏願萬邦拱極於中天瑞氣靄騰
J37nB371_p0015c14║於八秩此瓣香奉為闔國文武現任勳貴調羹補袞
J37nB371_p0015c15║柱石金湯為伊周之德頌伯叔之風洪注八埏壽登
J37nB371_p0015c16║兆億此瓣香諸佛命脈列祖淵源今對人天眾前不
J37nB371_p0015c17║敢囊藏被蓋此是第二回爇向寶爐供養傳臨濟正
J37nB371_p0015c18║脈三十二世丈雪本師大和尚用酬法乳之恩斂衣
J37nB371_p0015c19║就座白椎云法筵龍象眾當觀第一義師云此第一
J37nB371_p0015c20║義衝破銕崑崙掀翻大海水有解當機騰踏請出相
J37nB371_p0015c21║見問答不錄乃云一句傳天下磚磨古佛心揭示威
J37nB371_p0015c22║音畔徹古更明今所以一舉不復再說冷笑非謂拈
J37nB371_p0015c23║花只會布鱗控鳳不解撈蟹摝蝦若喚作上上機則
J37nB371_p0015c24║滅卻正法眼若約祖宗基業拄丈子有承當分諸人
J37nB371_p0015c25║還證據得麼卓一卓云多年破砂盆幸值赤手扶起
J37nB371_p0015c26║電光中主賓互換鋒刃上照用同施含靈歸心象龍
J37nB371_p0015c27║蹴踏中興滹沱大用瑤階整肅清奇一旦命綱主席
J37nB371_p0015c28║自覺負荷難為塗毒鼓一撾青霄韻出槍旂手再展
J37nB371_p0015c29║日月斬新然雖如是殺人須是殺人刀活人須是活
J37nB371_p0015c30║人劍大眾要識殺人刀麼以杖過右邊要識活人劍
J37nB371_p0016a01║麼以杖過㔫邊云還知覿面提持也無佛祖曾經須
J37nB371_p0016a02║乞命清機焉敢犯吹毛復舉法燈和尚開堂日云山
J37nB371_p0016a03║僧本欲深棲崖竇隱遯過時秖緣先師有未了公案
J37nB371_p0016a04║今日出來與他了卻時有僧問如何是未了公案法
J37nB371_p0016a05║燈打云祖禰不了殃及兒孫僧云過在甚麼處燈云
J37nB371_p0016a06║過在我殃及你師云法燈老漢雖則玄關把斷爭奈
J37nB371_p0016a07║周匝不及者僧擬犯封疆豈知早陷枯阱卓拄丈云
J37nB371_p0016a08║拄丈子光放頂𩕳符懸肘後隨機展演坐斷千差現
J37nB371_p0016a09║前若僧若俗不昧見聞有甚公案不了聽取一頌祖
J37nB371_p0016a10║禰不了殃及人一肩負荷振佳聲分明露出全機用
J37nB371_p0016a11║拄丈頭邊躍錦鱗。
J37nB371_p0016a12║當晚小參有節扣玄關操戈須斬銕重則一鴻毛隘
J37nB371_p0016a13║似青天闊鼻孔任遼天暑寒浸不得諸禪兄知不知
J37nB371_p0016a14║重城隻箭已中錦水長竿餌持笑漁翁沙岸上風風
J37nB371_p0016a15║雨雨清秋漾歸去來兮歸去來修鯨巨鼇深溟浪還
J37nB371_p0016a16║有同聲相應同氣相求者麼芭蕉葉上三更雨靜夜
J37nB371_p0016a17║樓頭鐘一聲。
J37nB371_p0016a18║上堂山橫獅子秀月映在江心本自無階級無階級
J37nB371_p0016a19║好尋大眾且道尋個甚麼南山鱉鼻雖然毒爭似子
J37nB371_p0016a20║湖犬子獰。
J37nB371_p0016a21║冬至諸位法弟和尚請上堂舉古人道寒寒風撼竹
J37nB371_p0016a22║聲乾水凍魚行澀林疏鳥宿難早是寒霜威重那堪
J37nB371_p0016a23║行客衣單休思紫陌山千朵且擁紅爐火一攢師云
J37nB371_p0016a24║古人恁麼說話秖知輸四不會贏三寒寒有甚相瞞
J37nB371_p0016a25║尖喻巧說盡是多端有火雖向有衣即添冷暖弗從
J37nB371_p0016a26║他得漸次豈假虛傳世界悠悠碧落森羅萬象交參
J37nB371_p0016a27║一夜寒霜風凜冽多少途人受辛酸憶得門前石獅
J37nB371_p0016a28║子堆堆不礙四時遷於此薦得復一陽生若也不會
J37nB371_p0016a29║片雪嚴霜浸殺諸人鼻孔。
J37nB371_p0016a30║晚參小盡二十九大盡三十日日日挨排過光陰盡
J37nB371_p0016b01║虛擲去來動靜殊取捨是非異諸禪德全鋒敵勝未
J37nB371_p0016b02║是作家遺劍刻舟豈堪持論只可丁一卓二滴水冰
J37nB371_p0016b03║生通上徹下千機歷落所以古德云擾擾忽忽晨雞
J37nB371_p0016b04║暮鐘喚冬作夏喚夏作冬一線短長誰管得雪霜盡
J37nB371_p0016b05║處是春風師云可謂古人說在不行處行在不說處
J37nB371_p0016b06║綱上座今晚說在行處行在說處忽忽擾擾月夕日
J37nB371_p0016b07║曉望節纔過朔日又到樹動山風霜雪盡石磷含潤
J37nB371_p0016b08║長芝草。
J37nB371_p0016b09║說戒上堂大丈夫秉慧劍般若鋒兮金剛焰非但能
J37nB371_p0016b10║摧外道心早曾落卻天魔膽先德與麼吐露正是太
J37nB371_p0016b11║陽門下日日三秋綱上座也不免對眾剖露大丈夫
J37nB371_p0016b12║秉慧劍大冶紅爐經煆煉擬犯鋒鋩萬里屍聖解凡
J37nB371_p0016b13║情俱坐斷大眾於斯領略不假鉗鎚其或未然殷勤
J37nB371_p0016b14║乞戒。
J37nB371_p0016b15║除歲小參雪峰覆飯桶甘贄拜蒸籠船子埋身水底
J37nB371_p0016b16║性空吹笛雲中臨濟喝知音罕遇德山棒作者難逢
J37nB371_p0016b17║怎如昭覺者裏別無計較森羅萬象齊來也熨斗煎
J37nB371_p0016b18║茶銚不同遂舉僧問古德年窮歲盡時如何德云東
J37nB371_p0016b19║村王老夜燒錢師頌云燒錢王老在東村不必安排
J37nB371_p0016b20║潦倒傾紅杏碧桃驚憋破須籍階前爆竹聲。
J37nB371_p0016b21║元旦上堂問新年說法譬如大海水無筋骨能乘萬
J37nB371_p0016b22║斛舟時如何師云石虎昨夜生麒麟進云縱橫無邊
J37nB371_p0016b23║際彼岸已先登如何是不涉煙波處師云面門早劃
J37nB371_p0016b24║破乃云新年頭何法說春水淥春花白頓開千眼豁
J37nB371_p0016b25║十方涌出摩尼光赫赫草木絲絲去歲凋嶺上松添
J37nB371_p0016b26║千年色乾坤特地新至化誰能測雲裏畫牡丹水中
J37nB371_p0016b27║捉皎月露柱腮下悟圓通燈籠腦後拔卻楔驀召大
J37nB371_p0016b28║眾去還識此時節麼囑咐瘦笻並麈尾忙忙掃卻門
J37nB371_p0016b29║前雪遂舉古人道除舊年迎新歲動用不離光影內
J37nB371_p0016b30║澄輝湛湛夜堂寒借問諸人會不會師云相看古人
J37nB371_p0016c01║立地處大似黃鸝鳴翠柳白鷺下清汀除舊年迎新
J37nB371_p0016c02║歲一喜寧忘百念慮去來擺手踏階行好顆明珠當
J37nB371_p0016c03║面諱與麼吐露還有新舊也無三寸原來不出口撥
J37nB371_p0016c04║轉地軸與天關。
J37nB371_p0016c05║解制上堂問舊年林中黃葉落冰霜滿地今日元宵
J37nB371_p0016c06║碧色沉梅萼傾姿冰霜滿地即不問梅萼傾姿意若
J37nB371_p0016c07║何師云明月照行人豈是他家事進云青山萬里無
J37nB371_p0016c08║瑕穢為肅寰區端的因師云過頭丈子輕拋出總教
J37nB371_p0016c09║黃河一派清乃云梅花開屋角弱柳綠溪邊崑崙騎
J37nB371_p0016c10║玉象露柱著靴衫鯉魚頭帶角峰頂浪泊天銕人騎
J37nB371_p0016c11║銕馬不動到長安九旬期告畢休將無事看到者裏
J37nB371_p0016c12║須是個個自達自證人人無欠無餘百鍊精金光輝
J37nB371_p0016c13║轉熾殺活同時方稱靈利可以不動腳跟周遊國土
J37nB371_p0016c14║法音未演遍界俱聞直饒綴粘拘縛之士拄丈子未
J37nB371_p0016c15║肯放汝在遂劃一劃云若向者裏透得許爾獨步大
J37nB371_p0016c16║方脫或未然莫道虎溪難躑跳前途猶有路高低昔
J37nB371_p0016c17║者地藏琛禪師問僧諸方近日佛法如何僧云浩浩
J37nB371_p0016c18║地商量藏云諸方浩浩地商量爭如我這裏種田博
J37nB371_p0016c19║飯喫師云地藏老漢隨機應用可謂露出心肝師僧
J37nB371_p0016c20║法棟久羈豈啻爐邊受冷然雖如是地藏正搔著昭
J37nB371_p0016c21║覺癢處何故當家種子由來別怠惰之時有異苗。
J37nB371_p0016c22║祈雨上堂問今日祈甘露處處閒雲繞願施霹靂門
J37nB371_p0016c23║思波猶未少如何是垂慈一句師云幸有隨機雨何
J37nB371_p0016c24║堪特地雷進云百穗仰觀功成日因甚麼不降甘澤
J37nB371_p0016c25║師云本無離位次不用強安排僧喝師云休將杓水
J37nB371_p0016c26║轉潑菠薐問一雨濛潤大地沾恩如何是沾恩一句
J37nB371_p0016c27║師云剎竿頭上風車子進云無陰陽地因甚麼不受
J37nB371_p0016c28║師云且觀立地處僧拂袖歸位師云切忌一場懡㦬
J37nB371_p0016c29║乃云乾坤若有私善惡必無報五馬不行春萬象生
J37nB371_p0016c30║焦燥鏗鏘鐘鼓聲更覓說法要東鄰木馬汗出西舍
J37nB371_p0017a01║泥牛乾暴普賢端居高樓文殊走入籃鬧山野尚無
J37nB371_p0017a02║措詞一椎透頂門上直須打破雲關識取向上一竅
J37nB371_p0017a03║扶起森羅萬象倒嶽傾湫統合國之歡心風行草偃
J37nB371_p0017a04║要與天地共其德日月合其明無思焉無為焉寂然
J37nB371_p0017a05║不動感而遂通以拄丈向空中點云於此一點可以
J37nB371_p0017a06║澤及萬邦周遍塵剎無涯恢廓妙用河沙恁麼說話
J37nB371_p0017a07║穿透東海老龍王鼻孔不須斷貫索繩既是老龍王
J37nB371_p0017a08║鼻孔被昭覺穿卻向什麼處出氣忽地一聲涎沫噴
J37nB371_p0017a09║為霖為雨倒盆傾。
J37nB371_p0017a10║結制興吾王居士設齋請上堂問面壁九載即不問
J37nB371_p0017a11║漏泄家風事若何師云石羊吞石虎進云秪如二祖
J37nB371_p0017a12║禮三拜依位而立為復掣轉關捩為復自顯真機師
J37nB371_p0017a13║云夜來月色好今日是秋山進云祗園一脈傳今古
J37nB371_p0017a14║四海佳聲喜共聞師云眉毛不在眼下鼻孔搭在上
J37nB371_p0017a15║脣乃云住持一稔來逢冬兩結制開口泄天機舉目
J37nB371_p0017a16║露真智不唱言前機豈談句後意虛空築著鼻孔頭
J37nB371_p0017a17║銕眼銅睛覷不及遂豎起拄杖云有定亂劍四海晏
J37nB371_p0017a18║清放下拄杖云無白澤圖千魔斂跡秪如結制開爐
J37nB371_p0017a19║報恩一句作麼生道軒昂宇宙當風挂萬里河山壯
J37nB371_p0017a20║帝畿。
J37nB371_p0017a21║小參問舉起則有放下則無過在甚麼處師云太湖
J37nB371_p0017a22║三萬頃那去覓漚生進云古人道天得一以清地得
J37nB371_p0017a23║一以寧為是聞中透脫為是格外之機師云切忌動
J37nB371_p0017a24║著進云無情也解說法為甚某甲不解師云青蛇纔
J37nB371_p0017a25║出匣胡僧笑點頭進云恁麼則自古自今去也師云
J37nB371_p0017a26║異泉無涸溢四眾盡沾恩乃云當頭舉著沒纖塵天
J37nB371_p0017a27║得清兮地得寧自古自今同生死無情說法亦有情
J37nB371_p0017a28║卓拄丈下座。
J37nB371_p0017a29║上堂問如何是句到意不到師云任通天伎倆不動
J37nB371_p0017a30║亦奚為進云如何是意到句不到師云魍魎難支遣
J37nB371_p0017b01║洗劍也心驚進云如何是意句俱到師云謾挂參時
J37nB371_p0017b02║鏡鑑人毛骨寒進云如何是意句俱不到師云橫身
J37nB371_p0017b03║三界外獨脫萬機前僧禮拜師乃云句到意不到佛
J37nB371_p0017b04║祖心肝被蟲蚤迢迢十萬八千山誰知錯過虛玄妙
J37nB371_p0017b05║意到句不到出窟獅兒任勃跳古今多少英靈漢撮
J37nB371_p0017b06║來收拾得恰好意句兩俱到馬祖龐公嘗問道殷勤
J37nB371_p0017b07║抱得旃檀林便是祖師真奧妙意句俱不到唯證乃
J37nB371_p0017b08║知默斯要覓意焉用泄天機不到耳邊難識竅遂高
J37nB371_p0017b09║聲云道道卓拄杖下座。
J37nB371_p0017b10║上堂僧問如珠走盤時如何師驀頭一棒云試走看
J37nB371_p0017b11║僧禮拜師云卻是如盤走珠乃云象王顧師子呻文
J37nB371_p0017b12║殊普賢赤腳行笑怪胡僧板齒落兒孫謬賺缺雙脣
J37nB371_p0017b13║即今還有為老胡接齒者麼一夜雷聲無雨點黃河
J37nB371_p0017b14║源水出崑崙。
J37nB371_p0017b15║上堂舉乾峰示眾云舉一不得舉二放過一著落在
J37nB371_p0017b16║第二雲門示眾云昨日有人從天台來卻往徑山去
J37nB371_p0017b17║峰云典座來日不得普請師曰舉一不舉二天台與
J37nB371_p0017b18║徑山莫言頭白了子胥過昭關。
J37nB371_p0017b19║鄭提督正寢孝子品金渾金建華嚴道場請就衙內
J37nB371_p0017b20║對靈小參師云華嚴界裏陞高座透出龍宮演法時
J37nB371_p0017b21║若為大人超淨域虛空昨夜一輪晞大眾若向此透
J37nB371_p0017b22║得明白塵國轉為佛國福基翻作法基瓦礫轉生其
J37nB371_p0017b23║光草木愈瑞其色攪長河為酥酪變大地作黃金脫
J37nB371_p0017b24║或未然宣出大人沙場久戰名遂今朝去也徽猷兆
J37nB371_p0017b25║世豎亞不磨之勳育化坤維展拓太虛之氣解龍沮
J37nB371_p0017b26║之計施韓信之功聯叨鳳詔屢對龍顏論其功高而
J37nB371_p0017b27║無上廣不可及量其德淵而無下深不可測自蒞蜀
J37nB371_p0017b28║土殘疆煙塵蕩盡日月斬新一旦寂爾賓天令其四
J37nB371_p0017b29║眾悲傷茲當五七之期有孝子品金渾金同闔衙官
J37nB371_p0017b30║眷建茲無遮大會追其遺愛起報本之心敦請山僧
J37nB371_p0017c01║登座以拄杖指靈座云且道大人還來受法會也無
J37nB371_p0017c02║復卓一下臨流錦水龍騰勢晴日天空鶴影高。
J37nB371_p0017c03║晚參問春秋已涉遍冬至事如何師云大地一團撮
J37nB371_p0017c04║進云百花開滿地寸草盡沾恩如何是沾恩一句師
J37nB371_p0017c05║云持來宇宙新問如何是向上事師云眼睛裏出氣
J37nB371_p0017c06║僧禮拜師驀頭一棒云還知向上事也麼僧舞坐具
J37nB371_p0017c07║師云且得沒交涉乃云大地一團撮持來宇宙新一
J37nB371_p0017c08║般清異味更看好愁人既是清意味何得好愁人盡
J37nB371_p0017c09║道眉端堆宇宙誰知舌上起風雷卓拄丈。
J37nB371_p0017c10║大慈法兄懶和尚偕眾位和尚設齋請上堂問達磨
J37nB371_p0017c11║東土無風起浪世尊拈花一場敗闕今日和尚陞座
J37nB371_p0017c12║以何示現師云眼裏無筋漢不薦亦奚為進云若不
J37nB371_p0017c13║登樓望焉知滄海深師云仰地叩天徒勞射目進云
J37nB371_p0017c14║說法已竟大地沾恩如何是沾恩一句師云驅雲逐
J37nB371_p0017c15║霧盡在風前問冬至到來即不問高提祖印事若何
J37nB371_p0017c16║師驀豎起拂子進云春色滿園關不住一枝紅杏出
J37nB371_p0017c17║墻來師云闍黎恁麼聞香逐臭乃云芙蓉城裏諸知
J37nB371_p0017c18║識一齊擁入我山來一一威光照天地為扶祖席共
J37nB371_p0017c19║相培遂拈起拂子示眾云從上諸聖以此傳持祖印
J37nB371_p0017c20║挨至山僧手裏示微妙音諸人還信得及麼若信得
J37nB371_p0017c21║及當於此示是何曲調若信不及以拂子打圓相云
J37nB371_p0017c22║流動摩尼須究取風波纔動溺舟輕復舉龍門遠禪
J37nB371_p0017c23║師至蔣山上堂云一手不獨拍兩手鳴摑摑舉意超
J37nB371_p0017c24║情念相看同路陌摩雲鍾阜高遍界烏輪赫妙機速
J37nB371_p0017c25║雷電神珠不在額珍重人天大導師衲僧一見喪魂
J37nB371_p0017c26║魄師云龍門蔣山受然燈記莂握三印正宗可謂光
J37nB371_p0017c27║前裕後烜赫現前怎如我諸位和尚來山助揚法化
J37nB371_p0017c28║腳跟未動法義周沙通上徹下無非道場諸人有眼
J37nB371_p0017c29║同見有耳共聞何更山僧忉怛脫或未委復有一偈
J37nB371_p0017c30║普為頌出一手不鳴兩手摑摑舉向上機千聖莫測
J37nB371_p0018a01║寶月含空交光廓徹非中非外神珠在額以拂子作
J37nB371_p0018a02║吹笛勢云順風吹也逆風吹壓倒胡笳十八拍。
J37nB371_p0018a03║臘八上堂問世尊雪山成道令人說出許多如何是
J37nB371_p0018a04║拔眾超群句師云千峰寒色凜進云和尚今日陞座
J37nB371_p0018a05║為復是為古人示現為復是自顯真機師云萬壑結
J37nB371_p0018a06║霜威問百年三萬六千朝因甚正覺於臘八師云枯
J37nB371_p0018a07║梅含蕊笑春風遞信來進云今日成道後說法利群
J37nB371_p0018a08║生如何是普潤一句師云一棒全提古今不異進云
J37nB371_p0018a09║學人禮謝和尚去也師云截斷腳跟露出巴鼻乃云
J37nB371_p0018a10║未曾開口遍地繡絪急磨腰劍屏祛番人深山獨虎
J37nB371_p0018a11║淺草蛇群從教大地設玄辯翠疊香風我國寧拈起
J37nB371_p0018a12║拄丈向上一卓盡道迦文老子昨夜悟明心地且道
J37nB371_p0018a13║悟者個心地麼若是悟明者個心地怎奈笑殺旁觀
J37nB371_p0018a14║即今莫有旁觀者麼復卓一卓云琉璃藏寶月菡萏
J37nB371_p0018a15║敷妙香。
J37nB371_p0018a16║歲旦上堂今朝初一宇宙呼歡凝然湛碧騰踏機先
J37nB371_p0018a17║衲僧門下一一成現卓拄丈云唯有拄丈子眉毛倒
J37nB371_p0018a18║插天可以發一機千機萬機歷落透一境千境萬境
J37nB371_p0018a19║全彰演無為之化起不墜之宗塵塵爾剎剎爾一機
J37nB371_p0018a20║驀露獨耀人天直示根由古今無異所以僧問古德
J37nB371_p0018a21║新年頭還有佛法也無德云有僧云如何是新年頭
J37nB371_p0018a22║佛法德云元正啟祚萬物咸新師云據他古人吐露
J37nB371_p0018a23║撐起和風拂拂放開旭日融融卷則燈籠起舞舒乃
J37nB371_p0018a24║露柱揚眉若是眼親手快漢子更不沉埋向上一竅
J37nB371_p0018a25║秖如斬新條行新令一句作麼生道毒鼓一聲天地
J37nB371_p0018a26║震麒麟獬豸盡翻騰。
J37nB371_p0018a27║解制上堂問結制解制姑休論不動干戈請師分師
J37nB371_p0018a28║云陽氣漸舒無硬土進云黃金須假紅爐煉白玉還
J37nB371_p0018a29║他自手磨師云正是風雲會合時進云但得雪消春
J37nB371_p0018a30║自至桃園忘卻渡頭人師云低頭休踏影郊外聽歌
J37nB371_p0018b01║聲問結制時青霜含玉翠解制時碧水漫潺湲如何
J37nB371_p0018b02║是不變遷意師云跨過駟馬水便是芙蓉城進云恁
J37nB371_p0018b03║麼則甘露普滋於法界馨香滿散於人間學人還有
J37nB371_p0018b04║分也無師云處處綠楊堪繫馬問解制上元即不問
J37nB371_p0018b05║春景到來時如何師云當陽喫得山僧棒貼體風流
J37nB371_p0018b06║亙古今進云匝地春雷天下曉時而驚醒夢中人師
J37nB371_p0018b07║一喝乃云結則循途合轍蚊子上銕牛解是據本歸
J37nB371_p0018b08║宗總教浹背汗下芒鞋緊俏還他出格風標拄丈橫
J37nB371_p0018b09║空是謂當陽超卓所以道去去實不去途中好善為
J37nB371_p0018b10║來來實不來路上莫虧危且金剛妙體無處不周如
J37nB371_p0018b11║鳳翥雲霄不縈羈網魚躍龍門豈遭點額還有不滯
J37nB371_p0018b12║瓊波快遊玉浪鼓鬣相看者麼如無山僧有個句子
J37nB371_p0018b13║為汝諸人拈出妙性本來原不借當人不薦自羅籠
J37nB371_p0018b14║棒頭點出超方眼銕壁銀山當下通卓拄丈下座。
J37nB371_p0018b15║
J37nB371_p0018b16║
J37nB371_p0018b17║
J37nB371_p0018b18║
J37nB371_p0018b19║
J37nB371_p0018b20║佛冤綱禪師語錄卷第一（終）