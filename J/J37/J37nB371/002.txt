J37nB371_p0018c01║佛冤綱禪師語錄卷第二
J37nB371_p0018c02║嗣法門人德明等編
J37nB371_p0018c03║成都府威鳳山昭覺禪院語錄
J37nB371_p0018c04║結制上堂問一切見聞俱不問如何是自然性師云
J37nB371_p0018c05║逢著渡頭休捉影進云學人以何為見師云擬行狐
J37nB371_p0018c06║穴勿追蹤乃云諸佛不出世人人鼻遼天風高作寒
J37nB371_p0018c07║色生柴帶葉添長安滿大雪雞足峰悄然誰人知此
J37nB371_p0018c08║意令我憶南泉所以道爐韝嚴整佛祖弘規封被參
J37nB371_p0018c09║求衲僧苦志亦如獅子遊行神威返躑象王回旋不
J37nB371_p0018c10║資餘力若是晝三夜三且向爐頭炙殺復舉高峰禪
J37nB371_p0018c11║師上堂云門內有一人用盡機謀欲出出不得門外
J37nB371_p0018c12║有一人作盡伎倆欲入入不得入不得出不得且置
J37nB371_p0018c13║門內人與門外人相見時如何愁人莫向愁人說說
J37nB371_p0018c14║與愁人愁殺人師云高峰老漢用許多氣力作麼大
J37nB371_p0018c15║似龜毛上較長短兔角邊論得失今日昭覺若有出
J37nB371_p0018c16║者直須出若有入者直須入門內人與門外人相見
J37nB371_p0018c17║時如何生平肝膽向人傾相識猶如不相識大眾山
J37nB371_p0018c18║僧舉註已畢還有出入者麼復有一偈普為大眾伐
J37nB371_p0018c19║鼓考鐘龍象駢三年重把斷要津掀翻海嶽求知己
J37nB371_p0018c20║撥轉乾坤見太平。
J37nB371_p0018c21║上堂問伐鼓考鐘即不問當陽一句請師宣師云霜
J37nB371_p0018c22║葉濃原上進云無生佛法倩誰聞師云冰花結洞天
J37nB371_p0018c23║進云學人再請指示師一喝乃云通方上士鑒在機
J37nB371_p0018c24║先靈機密運情量超然星持漢地月落楚天所以目
J37nB371_p0018c25║前消息非口耳之所傳看他從上諸聖千種喻萬般
J37nB371_p0018c26║言用盡機輪徒枉然若要深深海底立直須打破上
J37nB371_p0018c27║頭關且道用何伎倆便乃打破挨落須彌如輥芥鞫
J37nB371_p0018c28║來不礙剎那間有資州常湛常沚居士於數百里之
J37nB371_p0018c29║遙來山傾貲破玉設厚伊蒲供佛表嚫敦請山僧轉
J37nB371_p0018c30║法輪於塵剎驀拈拄丈云現微妙於毫端梯航萬有
J37nB371_p0019a01║津濟群生到此凡聖情盡狐穴泯蹤迷悟兩關一椎
J37nB371_p0019a02║粉碎向者裏猶未是佛法流布亦非世諦商量畢竟
J37nB371_p0019a03║昭覺為人在甚麼處門前不用栽荊棘寬留直路透
J37nB371_p0019a04║長安。
J37nB371_p0019a05║冬至上堂問今朝冬至復一陽生冬至佳節即不問
J37nB371_p0019a06║無面目漢若何論師云毛端藏宇宙進云棒喝分明
J37nB371_p0019a07║全殺活一句當鋒孰敢窺師云礙眼是青山乃云靈
J37nB371_p0019a08║山祖令頓使人人頂門迸裂昭覺權衡總教個個舌
J37nB371_p0019a09║葉覆天可以一語分玄要一句定綱宗轉天關翻地
J37nB371_p0019a10║軸秪如西天人說話東土人未委又作麼生以拂子
J37nB371_p0019a11║打圓相云總出者個不得既出不得正值日南添一
J37nB371_p0019a12║線猶然徹骨時光陰如薦得眉毛八尺餘向此透脫
J37nB371_p0019a13║得去始可顯大機發大用縱橫無礙天上人間其或
J37nB371_p0019a14║未然當陽不薦好風光寒逼無由得解脫有明耀大
J37nB371_p0019a15║德揭露全身行向上事傾難捨能捨之金請山僧轉
J37nB371_p0019a16║不生不滅之法現前若僧若俗若凡若聖若智若愚
J37nB371_p0019a17║兩利均沾只如施者受者各得證據一句作麼生道
J37nB371_p0019a18║等閒折得珊瑚樹虛空廓落毛孔中。
J37nB371_p0019a19║燦一大德請上堂問法報化身即不問如何是諸佛
J37nB371_p0019a20║於微塵裏轉大法輪師云曉霜籠玉樹進云未審說
J37nB371_p0019a21║何法師云夜月破瓊枝進云說法度何人師云為汝
J37nB371_p0019a22║不唧溜乃云雪積寒威能逼塞恰似當年斷臂時者
J37nB371_p0019a23║場曲調非今昔額上何須更畫眉以拄丈一卓云昭
J37nB371_p0019a24║覺恁麼舉揚非謂平地荊棘始可出入無拘個個眉
J37nB371_p0019a25║毛卓豎人人鼻孔下垂盡道二祖安心斷臂亦是缽
J37nB371_p0019a26║盂安柄令後代兒孫向斷臂邊卜度正是無端枉受
J37nB371_p0019a27║屈若要控佛祖機籌當陽揭露驀豎拂云向者裏一
J37nB371_p0019a28║超直入只如越古越今一句作麼生道壺中日月忙
J37nB371_p0019a29║推出快把虛空縛一團復舉秀才參長沙岑禪師因
J37nB371_p0019a30║看千佛名經次遂問百千諸佛只聞其名未審居何
J37nB371_p0019b01║國土沙云黃鶴樓崔顥題詩後秀才還曾題也未才
J37nB371_p0019b02║云不曾沙云得閒題取一篇好師云據長沙尊宿滴
J37nB371_p0019b03║水滴凍玉潔冰清頓令萬法齊彰頭頭瑞彩爭奈秀
J37nB371_p0019b04║才孤危有路未得歸根今日若有人問昭覺百千諸
J37nB371_p0019b05║佛居何國土向他道長空何礙雲來往一夜霜天月
J37nB371_p0019b06║色肥。
J37nB371_p0019b07║臘八小參問如何是透法身句師云萬壑松濤驚滾
J37nB371_p0019b08║滾翻作長江浪潑聲進云如何是動乾坤句師云深
J37nB371_p0019b09║隱寒潭須點額躍過龍門氣象新乃云今朝臘月初
J37nB371_p0019b10║八盡道迦文悟道孤明爍破太虛大地山河勃跳根
J37nB371_p0019b11║源固是本如空中何更鑿竅以拂子打○云者個是
J37nB371_p0019b12║星且那個是悟底人若向此透得一機機機普應薦
J37nB371_p0019b13║得一句句句歸宗亦如遍界玄音風鳴殿角毫端若
J37nB371_p0019b14║現不異空花所以經中道見見之時見非是見見猶
J37nB371_p0019b15║離見見不能及復豎拂云還見麼玄圭白璧無瑕翳
J37nB371_p0019b16║何異微陽散大千。
J37nB371_p0019b17║歲旦上堂一年今日從頭起社舞村歌隔塢喧無意
J37nB371_p0019b18║氣時增意氣百草頭邊消息傳且道傳個甚麼豎杖
J37nB371_p0019b19║云青原酒趙州茶三杯兩盞醉臥煙霞大底風流出
J37nB371_p0019b20║當家好個話端被先覺吐露了也然雖如是猶有個
J37nB371_p0019b21║新鮮句子在元正啟祚萬物新佳花矜木艷風月堪
J37nB371_p0019b22║誇門外報客來到有酒須酒有茶即茶者般豐儉任
J37nB371_p0019b23║隨家秪如新年頭佛法鏡清道有明教道無合作麼
J37nB371_p0019b24║生不得心頭空及第壟畔桃花解笑人。
J37nB371_p0019b25║解制上堂九十日期結大似空中棒掉月九十日期
J37nB371_p0019b26║解布袋頭子今日開或東或西南北去誰迷誰悟自
J37nB371_p0019b27║欺埋唯有燈籠與露柱露頭露面豈安排分開百念
J37nB371_p0019b28║觀時節笑月吟風無盡該且道燈籠露柱鼻孔重多
J37nB371_p0019b29║少莫教陰陽移化外朝悠哉又暮悠哉所以古人道
J37nB371_p0019b30║秪要諸人瞥地去不逐語言去返本還源去不涉岐
J37nB371_p0019c01║路去踏破化城去截斷兩頭去歸家端坐去昭覺則
J37nB371_p0019c02║不然秪要諸人入得昭覺室出得昭覺門以拄丈一
J37nB371_p0019c03║卓云若向者裏薦得一恁天下橫行。
J37nB371_p0019c04║授子開滄溟二禪人拂上堂一拶一捺略露鋒規總
J37nB371_p0019c05║持權柄密運大機裂破今時窠臼掀翻舊日章程所
J37nB371_p0019c06║以龍吟霧起虎嘯風生大地全該十方歷落且昭覺
J37nB371_p0019c07║門庭原無曲徑含元殿裏覓甚長安故爾乾坤把定
J37nB371_p0019c08║顧佇何煩正眼流通當於此日透脫一句作麼生道
J37nB371_p0019c09║十里松杉含萬籟一溪流水足宮商復舉僧問雪峰
J37nB371_p0019c10║透網金鱗以何為食峰云待汝出網來向汝道僧云
J37nB371_p0019c11║一千五百人善知識話頭也不識峰云老僧住持事
J37nB371_p0019c12║繁師云據此僧問話如木落一枝雪峰答處似雲開
J37nB371_p0019c13║千嶂今日昭覺也有兩個透網者亦不問以何為食
J37nB371_p0019c14║山僧亦不答待汝出網遂授拂子云只要諸人證明
J37nB371_p0019c15║者個。
J37nB371_p0019c16║蕭王二壽官請上堂把定佛祖關直教千聖路絕拓
J37nB371_p0019c17║開千聖宅頓使祖佛難容有時鍼眼裏藏身有時大
J37nB371_p0019c18║海中走馬有時壁立萬仞那容蹴足有時一鏃三關
J37nB371_p0019c19║何許機停縱或主賓若立何在分妙分玄貴在以機
J37nB371_p0019c20║奪機以的破的電光石火奔追不及遂震威一喝云
J37nB371_p0019c21║案肉不經猛虎顧囊錐豈假紅爐烹。
J37nB371_p0019c22║洞宇居士請上堂問二龍爭珠誰是得者師隨聲打
J37nB371_p0019c23║云不唧溜漢進云折散眉毛星分八字去也師云鼻
J37nB371_p0019c24║孔落依稀進云大地學人一隻眼自他不隔於毫端
J37nB371_p0019c25║師云秪恐不是玉進云和尚不得壓良為賤師云展
J37nB371_p0019c26║轉逗漏乃云劍輪鋒上走馬烈焰光中打毬吞卻金
J37nB371_p0019c27║圈栗棘單提格外宗猷一透千門萬戶四方八面皆
J37nB371_p0019c28║周傳不傳之妙旨報不報之弘庥所以如大火聚近
J37nB371_p0019c29║之燎卻面門似太阿鋒觸之喪身失命機關貴乎妙
J37nB371_p0019c30║手神用不測之功苟荷佛祖鉗鎚方承宗門牙爪山
J37nB371_p0020a01║僧恁麼說話與諸人共知還會麼三五百條花柳巷
J37nB371_p0020a02║二三千處管絃樓。
J37nB371_p0020a03║誕日上堂五十四年箭破空清機格外顯家風踏翻
J37nB371_p0020a04║世界全身露吾道由來一貫通大眾此是沒量人之
J37nB371_p0020a05║境界未是掠些腥臊便乃取足山僧開個方便令驢
J37nB371_p0020a06║兒馬子踢踏縱橫當風直截然雖如是不可向潔白
J37nB371_p0020a07║地上撒屎撒尿塗污閒田剩地或恐遇著沒面目漢
J37nB371_p0020a08║子攔腮扭著驗在鋒前若是透頂透底密移一步全
J37nB371_p0020a09║彰那畔風光顯出威音境界恁麼說話未就㘞地一
J37nB371_p0020a10║聲形名氣質遂豎拂云幸然不昧與虛空同體共日
J37nB371_p0020a11║月並明與草木同氣共法脈流行有隱有顯任縱任
J37nB371_p0020a12║橫設若直證本來面目悠悠現前綿綿覿體千塗共
J37nB371_p0020a13║轍一道坦然且也事理無礙知命心通今日因齋慶
J37nB371_p0020a14║讚落草之譚此乃藉眾威德慨敘生平只如一言共
J37nB371_p0020a15║契萬古同春如何委悉凜凜靈鋒橫寶劍冷光逼塞
J37nB371_p0020a16║太虛空。
J37nB371_p0020a17║歲旦上堂高高瑞氣靄山前得意春風草木妍醉夢
J37nB371_p0020a18║昏昏驚炮醒一聲雪裏迸梅顏正值冰河解凍大地
J37nB371_p0020a19║咸春可享泰來之福堪含暢意之心大好玉葉杯中
J37nB371_p0020a20║譚星斗寶珠盤裏撥天毬宮商曲調誠難和萬象森
J37nB371_p0020a21║羅演未休處處全提大用頭頭豎抹橫該當陽賣俏
J37nB371_p0020a22║底如龍得水閒房噇酌者醉臥如獃唯我林下禪和
J37nB371_p0020a23║子頂門放出金剛眼烜赫光明徹大千透出無賓主
J37nB371_p0020a24║句拶得心花開發不覺手舞足蹈能啟天地蓋載日
J37nB371_p0020a25║月照臨陰陽陶鑄寒暑迭遷是則也是似則未似只
J37nB371_p0020a26║如新舊風規元無間隔一句作麼生道昨宵難昧鶴
J37nB371_p0020a27║巢冷今日易聞鳳閣香。
J37nB371_p0020a28║閱藏上堂古佛心由玉軸彰萬年一念等如常林泉
J37nB371_p0020a29║恩澤重沾洽明暗之機燦玉光所以道摩尼珠人不
J37nB371_p0020a30║識如來藏裏親收得遂豎拄丈云大眾還識此珠麼
J37nB371_p0020b01║一大藏教即是拄丈子拄丈子即是一大藏教該括
J37nB371_p0020b02║天地逼塞虛空於一毫端現寶王剎坐微塵裏轉大
J37nB371_p0020b03║法輪以此掀翻公案決斷葛藤拈一機則機機普應
J37nB371_p0020b04║建一法則法法周圓幸值春連雉堞煙水瀰東四來
J37nB371_p0020b05║善信蹈佛階梯作殊勝佛事開四生戶門使天下衲
J37nB371_p0020b06║僧各興神用共展奇猷從茲蠱垢重揩琅函展演不
J37nB371_p0020b07║啻生公法喻點石何堪趙州遶匝禪床便可入龍宮
J37nB371_p0020b08║遊海藏現毘盧頂後神光開舜若身中正眼其間大
J37nB371_p0020b09║小頓漸半滿偏圓盡在一毫頭上識得根源去且如
J37nB371_p0020b10║何是根源的旨無邊妙義移星轉五千餘軸斂珠回
J37nB371_p0020b11║復舉古人道世出世間法立處皆相參舉天便有地
J37nB371_p0020b12║舉北便知南舉僧便見俗舉聖便明凡師云一大藏
J37nB371_p0020b13║教盡被古人說得七零八碎若是綱上座不托軸裏
J37nB371_p0020b14║之蓮經未誦聲中之漁父展出機先句透頂透底放
J37nB371_p0020b15║一線道施設家風異口同宣不消一劄到此何功不
J37nB371_p0020b16║周何法不圓綱上座如斯舉唱諸人還委悉麼拂一
J37nB371_p0020b17║拂云一把柳絲收不得和煙搭在玉欄干。
J37nB371_p0020b18║上堂佛祖之機廓頂門縱橫殺活莫逡巡密機未透
J37nB371_p0020b19║還難活衣裏藏珠甘受貧復舉香嚴頌云去年貧未
J37nB371_p0020b20║是貧今年貧始是貧去年貧猶有卓錐地今年貧錐
J37nB371_p0020b21║也無師云老香嚴鼓粥飯氣大似年老心孤與麼將
J37nB371_p0020b22║匣裏珍珠翻作豌豆糴糶簡點將來一等是穿衣喫
J37nB371_p0020b23║飯共日月山河何得道貧道富卓拄丈云正當與麼
J37nB371_p0020b24║時還據證祖師妙用也無魚乘大霧飛空去虎傍陰
J37nB371_p0020b25║山帶▆過。
J37nB371_p0020b26║上堂湛湛湖光鏡面開青青山色插雲堆掃清寰宇
J37nB371_p0020b27║看紅日世界天邊輥出來大眾時而道泰時康揚不
J37nB371_p0020b28║揚之教化天寧地肅報不報之深恩秪是禪和子有
J37nB371_p0020b29║一件事且道什麼事金剛圈要汝透栗棘蓬要汝吞
J37nB371_p0020b30║到者裏作何計較即得以手拍禪床云黃河清晏三
J37nB371_p0020c01║千度丹鳳來儀出聖人。
J37nB371_p0020c02║師過嘉州凌雲寺贊謨珀球取法名請上堂問一即
J37nB371_p0020c03║二二即一還有輕重也無師云一齊踢倒進云佛祖
J37nB371_p0020c04║頂𩕳一著顯發莫大威光試請和尚拈出妙用底句
J37nB371_p0020c05║師云聽取大像念摩訶進云恁麼敲空有響擊木無
J37nB371_p0020c06║聲去也師云滿目春光插碧霄乃云一即二二即一
J37nB371_p0020c07║閑行踢倒案山去也無一也無二輕重短長難比匹
J37nB371_p0020c08║忽然踏著佛祖𩕳未免一場真禍事更有一夥向上
J37nB371_p0020c09║行莫是靈山親授記昔龐居士問馬祖不昧本來人
J37nB371_p0020c10║請師高著眼祖直下覷士云一種沒絃琴唯師彈得
J37nB371_p0020c11║妙祖直上覷師云居士問則千尋馬祖答亦萬仞若
J37nB371_p0020c12║有問不昧本來人請師高著眼向道腳跟下欠一頓
J37nB371_p0020c13║又云一種沒絃琴唯師彈得妙答他知音能有幾大
J37nB371_p0020c14║眾山僧恁麼舉答大似攙行奪市徒爭勝負未知諸
J37nB371_p0020c15║人唱和如何試道看一居士在旁撫手一下師云選
J37nB371_p0020c16║佛若無如是眼洪爐終是費鉗鎚。
J37nB371_p0020c17║上堂鶯化為鳩眼未別魚化為龍不退鱗衲僧直下
J37nB371_p0020c18║明端的休將鶴唳當啼鶯遂卓拄丈云拄丈子化為
J37nB371_p0020c19║龍去也大眾仔細觀瞻復卓一下一展飛騰山嶽動
J37nB371_p0020c20║不須天外聽雷鳴。
J37nB371_p0020c21║元旦靜庵黃居士建華嚴會請上堂問華嚴會啟祖
J37nB371_p0020c22║道增輝衣線下事作麼生道師云切忌撞頭磕額進
J37nB371_p0020c23║云棒下翻身正是生死關頭如何得平貼貼去師云
J37nB371_p0020c24║腳跟下七縱八橫進云謝和尚法周沙界去也師云
J37nB371_p0020c25║一番新宇宙必是舊家風乃云萬里河山秀色佳琅
J37nB371_p0020c26║函展出雨天花傾貲那玉真堪羨想是龐公一會家
J37nB371_p0020c27║即此真機不昧超越情塵乘此一音透過威音那畔
J37nB371_p0020c28║功嘉萬億增踰植福將來圓滿詎會之誠擬就多生
J37nB371_p0020c29║之願以此勛猷趨臨日月幸逢元旦敦請舉揚正因
J37nB371_p0020c30║大眾且如何是正因以杖卓一卓遂舉龐居士自諭
J37nB371_p0021a01║云難難十擔油麻樹上攤婆云易易侵早下床赤腳
J37nB371_p0021a02║立女云也不難也不易明明白艸頭明明祖師意師
J37nB371_p0021a03║云據他龐公滿門正是無風起浪好肉剜瘡今日靜
J37nB371_p0021a04║庵居士也不道難也不說易但於日用求個巴鼻若
J37nB371_p0021a05║有道長老恁麼說話大似旁不肯底山僧道江頭細
J37nB371_p0021a06║細牽柔浪一段真風壯帝畿。
J37nB371_p0021a07║誕日上堂今朝八月十五木樨開遍寰宇觸碎佛祖
J37nB371_p0021a08║鼻端普為諸人證據且道證據個什麼趙州茶雲門
J37nB371_p0021a09║普昔瞿曇降誕之日呆庵禪師上堂云瞿曇降誕在
J37nB371_p0021a10║斯辰啜賺古今多少人恨殺雲門棒頭短虛空迸作
J37nB371_p0021a11║一條痕師云古人妙用全彰無在不在事無不周理
J37nB371_p0021a12║無不備山僧應時應節有個偈子頌出光風霽月在
J37nB371_p0021a13║斯辰照徹閻浮多少人若道吾今是生日虛空著爝
J37nB371_p0021a14║有瘢痕。
J37nB371_p0021a15║竹浪和尚請上堂問昨日今朝即不問如何是賓中
J37nB371_p0021a16║主師云天寒地也寒進云如何是主中賓師云霜嚴
J37nB371_p0021a17║雪亦嚴進云人法雙彰賓主並行且道和尚是賓是
J37nB371_p0021a18║主師云正要闍黎踏上關乃云法眼精明而頓漸不
J37nB371_p0021a19║立機鋒捷疾而魔佛俱欽適請啟時已謂諸人露布
J37nB371_p0021a20║何更山僧叨呾秪若宗門妙句縱奪可觀縱也珠回
J37nB371_p0021a21║玉轉奪也瓦礫生輝於斯荷眾施設隨機急水打毬
J37nB371_p0021a22║高樓驟馬精持煆煉劍刃橫施截海橫山颺塵簸土
J37nB371_p0021a23║盡乾坤世界一時花擘了也鎔瓶盤釵釧攪酥酪醍
J37nB371_p0021a24║醐所謂玉兔不棲蟾影金龍豈臥寒潭不慧趨陳省
J37nB371_p0021a25║覲訪列同門覿傳請啟暗洒璣珠若謂有法說則釋
J37nB371_p0021a26║迦老子亡鋒結舌若謂無法說則彌勒大上飲氣吞
J37nB371_p0021a27║聲正值日南添一線番然漏泄祖師心大眾祖師心
J37nB371_p0021a28║作麼生漏泄水冷潭空高照月風驚葉墮總歸根舉
J37nB371_p0021a29║古德云忌口多年諸病減情多未免有時勞貧居動
J37nB371_p0021a30║便成違順落得清閑一味高師云古人秪知季夏極
J37nB371_p0021b01║熱未諳仲冬嚴寒若約頭頭合轍處處全彰多虛不
J37nB371_p0021b02║如少實山僧亦偈頌出瞬目揚眉頻觸境經行坐臥
J37nB371_p0021b03║不辭勞端的一回浹汗出一莖艸上玉樓高。
J37nB371_p0021b04║結制上堂年年制結在其中古鏡含光任磨礱帶水
J37nB371_p0021b05║拖泥今且古看來渾是浪無風兼道吾師真壽域一
J37nB371_p0021b06║椎兩當設爐紅鋒鋩略露些兒也吞吐西江水一泓
J37nB371_p0021b07║拈起拂子云大眾會麼此是我昭覺老人三五十年
J37nB371_p0021b08║前在萬峰山頂拾得今日委在山僧手裏諭教談宗
J37nB371_p0021b09║正值小陽春發禁足方叢使天地交泰海岳齊豐個
J37nB371_p0021b10║個昂藏鼻孔若虎如龍眉間挂劍殺活時同符懸肘
J37nB371_p0021b11║後奪食驅農縱橫無忌諱死水不盤龍圓陀陀赤骨
J37nB371_p0021b12║窮阿漉漉淡且濃百計光陰如撚指流輝日月隙穿
J37nB371_p0021b13║風大眾還知時節麼休向門前打之遶翠是竹兮蒼
J37nB371_p0021b14║是松喝一喝。
J37nB371_p0021b15║閱藏上堂目前烜赫不落知見一字若有當頭坐斷
J37nB371_p0021b16║一字若無該註不及若是過量大人格外施機全縱
J37nB371_p0021b17║全奪直下會去掃卻聖凡見解一彈指頃搜盡佛祖
J37nB371_p0021b18║心肝堪堪白紙黑字何得相欺自瞞有個一騰便登
J37nB371_p0021b19║千仞一弩直破重關始用金剛寶劍截銕如泥不動
J37nB371_p0021b20║絲毫方稱靈利敢問大眾秖如威音那畔空劫已前
J37nB371_p0021b21║者一藏教從甚麼處來曩者奯禪師云從門入者不
J37nB371_p0021b22║是佳珍一一從自己胸襟流出始可蓋天蓋地者老
J37nB371_p0021b23║漢大似貓有歃血之功虎有起屍之德猶有入者非
J37nB371_p0021b24║寶出者佳珍只如焚燒疏鈔意旨如何豎拂子云一
J37nB371_p0021b25║大藏教全故紙離言一著有訛淆撥開陝府銕牛機
J37nB371_p0021b26║萬象森羅當下消卓拄丈一下。
J37nB371_p0021b27║小參古人云四十九年未曾談著一字老瞿曇大似
J37nB371_p0021b28║獨足立於萬仞峰頭擺手行於滔天浪裏蹶起於艸
J37nB371_p0021b29║莽之間開闢於垂絕之域簡點將來靈龜拂尾影跡
J37nB371_p0021b30║難除今日綱上座承諸大居士不識好惡強請登堂
J37nB371_p0021c01║遂咳嗽一聲大眾有法說無法說若道有法說亦是
J37nB371_p0021c02║空中釘橛無法說又是埋沒己靈畢竟如何叮嚀損
J37nB371_p0021c03║君德無言真有功恁從滄海變終不與君通。
J37nB371_p0021c04║解制上堂十五日已前諄諄參求著意十五日已後
J37nB371_p0021c05║莫謂去住自由正當十五日威光赫奕問答雲流一
J37nB371_p0021c06║一騎聲蓋色頭頭顯示當陽故我昭覺門庭孤峻語
J37nB371_p0021c07║脈鋒鋩輝天鑑地拋三放兩洞明佛祖關捩碎破凡
J37nB371_p0021c08║聖疑腔把住也向臨濟德山鼻孔裏出一口氣放開
J37nB371_p0021c09║也於釋迦彌勒眉睫上放大寶光遂豎拂云大眾還
J37nB371_p0021c10║識此光麼於此會去亦如春風普吹千葩頓發於此
J37nB371_p0021c11║不會終是痴狂外走即今聖制告圓百期果滿敢問
J37nB371_p0021c12║大眾穿衣喫飯舉足下足仗誰恩力個裏薦得大好
J37nB371_p0021c13║全身放下全身放下即不問如何是出門一句駟馬
J37nB371_p0021c14║橋頭多過客莫教失卻無價珠復頌一偈結解叢林
J37nB371_p0021c15║天下規笛拈無孔向風吹千林春色高吹起掣電之
J37nB371_p0021c16║機不易違喝一喝。
J37nB371_p0021c17║建中元會真碧請上堂問地官赦罪之日人人報本
J37nB371_p0021c18║之時未審即今還報本也無師云紅日天心正進云
J37nB371_p0021c19║與麼則大地均沾恩力去也師云俊俏衲僧一▆便
J37nB371_p0021c20║轉乃云一葉落天下秋南北東西竟悠悠風鳴條雨
J37nB371_p0021c21║破塊隔林搖落鶯聲碎乾坤世界露其形聲聲唱出
J37nB371_p0021c22║那伽定長安暴暴鬧鬨鬨我國晏然天地順諸兄弟
J37nB371_p0021c23║各各以天心為心自然海晏河清正值中元佳節地
J37nB371_p0021c24║官赦罪之辰頓使大地眾生有情無情一時同入清
J37nB371_p0021c25║淨法界未安者安未證者證古人道天上月圓人間
J37nB371_p0021c26║月半打鼓陞堂理舊公案是什麼公案車不橫推理
J37nB371_p0021c27║無屈斷師云恁麼履踐理上也得事上也得簡點將
J37nB371_p0021c28║來大似蠱毒之家天上月圓人間月半大眾忻忻普
J37nB371_p0021c29║請登殿且道登殿說個甚麼萬別千差當陽坐斷還
J37nB371_p0021c30║會麼個個眼耳甚分明啾啾莫妄開打筭。
J37nB371_p0022a01║康熙壬戌四月八日請住潮音禪院浪和尚同眾請
J37nB371_p0022a02║上堂拈香此香光賁兩儀氣吞八表瑞彩以至明氤
J37nB371_p0022a03║氳而特地爇向爐中祝延
J37nB371_p0022a04║聖壽萬歲萬萬歲伏願堯眉八彩舜目重瞳以此為
J37nB371_p0022a05║瑞為祥在處樂邦樂業復拈此香一時顯示了也大
J37nB371_p0022a06║眾還知麼奉為在筵勳貴德備耇耆頓收塞北安南
J37nB371_p0022a07║屏息千方萬境斂衣就座乃豎拂子云快馬追風影
J37nB371_p0022a08║靈鶴不停機沒絃琴一操拍拍令相隨移昭覺住潮
J37nB371_p0022a09║音石火光裏安得家鉤頭有餌住潮音移昭覺閃電
J37nB371_p0022a10║影中立得業兩彩一賽下腳無私處出門是草一捺
J37nB371_p0022a11║便轉底始歇謳歌到者裏說心說性如日行空談妙
J37nB371_p0022a12║談玄似雲騰野若論佛法三世諸佛覷則眼瞎歷代
J37nB371_p0022a13║祖師聞則耳聾大好開荒闢土創始之功種竹栽松
J37nB371_p0022a14║靡存其德且立家立業一句作麼生道復豎拂子格
J37nB371_p0022a15║外提撕笤帚柄斬新日月振嘉聲。
J37nB371_p0022a16║誕日上堂吾年五十七作事難比匹作揖怯腃腰啜
J37nB371_p0022a17║茶嘴先溼聽話要聲高行路要踏實堪笑老瞿曇指
J37nB371_p0022a18║天復指地誕吾正值木樨香牽動諸人觸碎鼻難兄
J37nB371_p0022a19║難弟聚頭來向道請我說法義紐肝紐肺兼紐腸本
J37nB371_p0022a20║謂肚裏無一滴蒲團禪板將火來殺活同時賓主立
J37nB371_p0022a21║雪峰毬子惹人看普化搖鈴響街市哂將一夥老古
J37nB371_p0022a22║錐惹四兜三堪自適有人問我意西來一拳打倒案
J37nB371_p0022a23║山去。
J37nB371_p0022a24║老人誕日眾位和尚至上堂問諸大知識簇簇齊來
J37nB371_p0022a25║不動語言請師一接師云活捉虛空細切磋進云恁
J37nB371_p0022a26║麼則有賓有主去也師云庭前細雨微微噴麓畔稠
J37nB371_p0022a27║雲翠翠香進云一眾咸沾新宇宙當風訝唱壽綾文
J37nB371_p0022a28║師云重關萬里誰言礙奧室機絲莫錯分僧禮拜師
J37nB371_p0022a29║乃云祖庭昭天下雄耀鎮乾坤昨朝獅子吼今日象
J37nB371_p0022a30║王鳴當軒懸毒鼓格外振佳音不動深深意道個破
J37nB371_p0022b01║砂盆大眾既是破砂盆用道作麼豎拂子曰物碎▆
J37nB371_p0022b02║須盡底去豈留墻畔夜生光。
J37nB371_p0022b03║上堂出匣靈光耀太空倉忙誰敢亂嬰鋒神機自若
J37nB371_p0022b04║無荊棘致使曹源祖道通大眾只如高超物表不墮
J37nB371_p0022b05║見知一放一收有賓有主有時生殺全威有時佛祖
J37nB371_p0022b06║莫辨迥絕名模露出消息直使諸人有此機要頭頭
J37nB371_p0022b07║妙門在在正體了無朕跡煥古騰今日月斬新風規
J37nB371_p0022b08║逸格豈不見道盡乾坤大地無纖毫過患猶是轉句
J37nB371_p0022b09║不見一色始是半提須知更有全提時節師云雲門
J37nB371_p0022b10║老漢通上徹下匝地普天明過量機演過量用若遇
J37nB371_p0022b11║毒手衲僧向腳跟下一錐秪教翻成轍跡正與麼時
J37nB371_p0022b12║風恬浪靜世樂昇平一句作麼生道維摩掌中藏世
J37nB371_p0022b13║界普賢毛孔著程途。
J37nB371_p0022b14║藩臺劉大護法捐俸築墉八百餘丈請上堂問圍墻
J37nB371_p0022b15║高築能方能圓護法護僧功歸何所師云頭頭元是
J37nB371_p0022b16║自家底進云祖席重輝狐兔潛隱可謂盡善盡美全
J37nB371_p0022b17║始全終去也師云緊俏草鞋趁不及乃云人能弘道
J37nB371_p0022b18║大海龍宮涌藏教非道弘人百丈大義遍開塍昭覺
J37nB371_p0022b19║把定牢關不許別開蹊徑所謂一人集慶法界河沙
J37nB371_p0022b20║要見全功玲瓏八面脫體風流一回汗出擺撥金剛
J37nB371_p0022b21║漢子攪動無位真人運畚底運畚取土底取土驚起
J37nB371_p0022b22║土神呈妙機綿密顒顒高舉杵八百餘圍牢衛城劫
J37nB371_p0022b23║同天荒與地數。
J37nB371_p0022b24║解制值雪上堂問如何是曹溪一滴水師云浸殺天
J37nB371_p0022b25║下人進云與麼大地均沾恩波去也師云不放源頭
J37nB371_p0022b26║常把住林泉節儉展家風問學人末後來請師最先
J37nB371_p0022b27║句師云稱錘捏出汁進云雪覆千山因甚孤峰不白
J37nB371_p0022b28║師云翻身明向上莫逐有陰陽乃云雪覆千山乾坤
J37nB371_p0022b29║一色玄機未兆法還流通佛祖真規衲僧巴鼻萬人
J37nB371_p0022b30║無位覿體全彰雲門乾屎橛洞山麻三斤迸破諸人
J37nB371_p0022c01║鼻孔遍爾剎剎塵塵三聖然折倒賓主勤巴子卵翼
J37nB371_p0022c02║同門九十日已滿布袋頭解開鼻孔遼天漢舉步踏
J37nB371_p0022c03║千山脫或未然重經爐韝重添炭煉作金剛鑽十成
J37nB371_p0022c04║舉古德云春山疊亂青春水漾虛碧寥寥天地間獨
J37nB371_p0022c05║立望何極師云古人轉山河國土為自己則易轉自
J37nB371_p0022c06║己為山河國土則難大眾難易且置展轉一句作麼
J37nB371_p0022c07║生道蘆花覆雪非同色推倒銀山銕壁時。
J37nB371_p0022c08║
J37nB371_p0022c09║
J37nB371_p0022c10║佛冤綱禪師語錄卷第二（終）