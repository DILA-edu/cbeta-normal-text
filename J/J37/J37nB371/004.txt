J37nB371_p0026b01║佛冤綱禪師語錄卷第四
J37nB371_p0026b02║嗣法門人常熾編
J37nB371_p0026b03║再住諸古，閱藏，上堂。拈香畢，乃云：「披如來衣，登獅子
J37nB371_p0026b04║座，宣娑婆奧旨，闡眾聖微言，貫通今古，顯示當陽。於
J37nB371_p0026b05║是莊嚴國界，廣行利益，驅彼眾生，同躋仁壽。」拈起拄
J37nB371_p0026b06║丈，云：「此是第一義諦，密運金槌，佛祖乞命，放收殺活，
J37nB371_p0026b07║大用凜然。山僧落隱于山，卑躬菲食，茨堂土階，亦未
J37nB371_p0026b08║階于出世。仰眾耆德，遊心奧典，寓目詞林，搜空藏海，
J37nB371_p0026b09║無讓波瀾。只如龍宮逸寶、鹿苑遺芳一句如何剖析？
J37nB371_p0026b10║金口毫芒須斟酌，玉屑難窮三復思。」卓拄丈，下座。
J37nB371_p0026b11║再三九十翁忌，偶菴上座請上堂。問：「般若風高即不
J37nB371_p0026b12║問，當陽煆煉事如何？」師云：「切忌犯鋒鋩。」進云：「鉗鎚才
J37nB371_p0026b13║舉動，覷破生死關，還同趣向妙果也無？」師云：「眉毛隙
J37nB371_p0026b14║裏贏三際。」進云：「涅槃本自無生滅，生死還同夢裏遊，
J37nB371_p0026b15║且道誰向誰背？」師云：「牡丹花下睡貓兒。」乃云：「來若昇
J37nB371_p0026b16║日，去如脫屣，備諸踊沒，恆沙杳矣。淑氣華妍，埃塵不
J37nB371_p0026b17║起，妙法咸聞，鉗鎚高舉。」以杖指靈座云：「九十翁挺慧
J37nB371_p0026b18║悟于曠劫，體妙解于當年，屈此無為，眇塵劫之初，寂
J37nB371_p0026b19║照所通，該六和之外，諮諏往事，觀矚方來，鑽扣禪機，
J37nB371_p0026b20║令人結舌，所利為人，所約為己，其跡同形，其源莫測，
J37nB371_p0026b21║皆是本習所懷。只如清淨于一切法，還有涅槃生死
J37nB371_p0026b22║也無？覿體純真須抖擻，翻身擲抹太虛空。」
J37nB371_p0026b23║授法嗣，上堂。豎拄杖，云：「漁臺山上把竿，清龍河裏釣
J37nB371_p0026b24║鱉，落湛一天星斗，數來何日休歇？山河大地盡作獅
J37nB371_p0026b25║子哮吼，艸木叢林自然家邦安貼，負汝負吾之機，何
J37nB371_p0026b26║異鍼頭削銕？分明據令提綱，不似止啼黃葉。」卓拄丈，
J37nB371_p0026b27║云：「幸爾釣得南斗六、北斗七歸來，且貴大家暖熱。」喝
J37nB371_p0026b28║一喝。
J37nB371_p0026b29║中元，闔姓薦資，請上堂。「不輟殷殷求薦拔，生死戶門
J37nB371_p0026b30║八字開，處處澹紅黃葉墜，山山擁起白雲堆。大眾！滿
J37nB371_p0026c01║眼滿耳以為當仁剖露，寢興變化未嘗暫歇，皆生死
J37nB371_p0026c02║也。空裏眼花、日中身影，妄想滅消、見聞執謝，只于無
J37nB371_p0026c03║量劫中生死根本廣而窺之，皆是染緣覺性中之輪
J37nB371_p0026c04║轉，動念積為之所籠罩，于此不昧見聞，脫然超悟。所
J37nB371_p0026c05║以云：努力今生須了卻，莫教永劫受餘殃。」遂抗聲云：
J37nB371_p0026c06║「大眾！」眾抬首，師云：「撇開情世，咫尺家山。」擲杖，下座。
J37nB371_p0026c07║上堂。「金針密處，玉線潛通。異彩雲羅，難藏拙巧。春風
J37nB371_p0026c08║一段，理事渾融。自顯真機，逐意徒逞。且道梭頭在誰
J37nB371_p0026c09║手裏？」卓拄丈曰：「藝高不在乖名聞，兀然方見把機人。」
J37nB371_p0026c10║喝一喝。
J37nB371_p0026c11║小參。「眉毛剔起，寶劍拈來，一切截斷，豈不快哉？大眾！
J37nB371_p0026c12║山僧恁麼說話，還有不避鋒威者麼？」左右盻云：「要敵
J37nB371_p0026c13║生死之關鍵，須是本色衲子始得。」卓拄丈曰：「且道放
J37nB371_p0026c14║行好？把住好？古鏡不磨含萬象，猶勝當年面壁翁。」
J37nB371_p0026c15║般若野月和尚入塔，請上堂。問：「天地同根，根蒂幽固，
J37nB371_p0026c16║還假覷向也無？」師云：「妙機不謂咸狼藉。」進云：「萬物一
J37nB371_p0026c17║體，體相虛凝，還同證據也無？」師云：「報本還從達帝畿。」
J37nB371_p0026c18║進云：「即今薦拔筵開，當陽顯現，猶是報答耶？證據耶？」
J37nB371_p0026c19║師云：「一道光明匝地天。」進云：「遐邇緇流，雍雍肅肅，未
J37nB371_p0026c20║諳誰是承當者？」師云：「腳跟下痛領一頓。」進云：「恁麼▆
J37nB371_p0026c21║報恩已竟，撥轉關頭去也。」師云：「腦後依然欠一椎。」乃
J37nB371_p0026c22║云：「敗葉露枝條，大地冰霜結，一線得挨開，英風動漻
J37nB371_p0026c23║泬。藕絲牽象入孔中，挨落珊瑚枝杪月，驚起清風河
J37nB371_p0026c24║北神，乾闥王失安生穴。到者裏，還有涅槃可證麼？還
J37nB371_p0026c25║有煩惱可除麼？還有生死可了麼？總或不爾，恭惟般
J37nB371_p0026c26║若和尚騎太虛空，遊無生國，演無孔笛，吹徹森羅，萬
J37nB371_p0026c27║象直下發明，己躬一齊唱拍，便道戢玄機于未兆，藏
J37nB371_p0026c28║冥運于蓮邦，汲僧規範，震釋宏綱，矧手真乘上智，抑
J37nB371_p0026c29║其不紊毫芒，英聲茂實，無昧古今，振耀激揚，乃至入
J37nB371_p0026c30║微塵裏，縱橫放曠，玉轉珠回，全彰覿體，直此唱拍已
J37nB371_p0027a01║止，清淨柄然。茲因法嗣諄諄在念，罄竭恩酬，備陳佛
J37nB371_p0027a02║事，金函玉偈，遍演廣宣，而有如是操略修山，安厝窣
J37nB371_p0027a03║堵，與夫固念往復，山僧不獲已，勉掀翻露布，以慰孝
J37nB371_p0027a04║誠。只如當機廓爾，覿面施陳一句，還有真切相為也
J37nB371_p0027a05║無？道超物表從多劫，顛沛孳孳永不忘。」
J37nB371_p0027a06║舉囑偶菴為二代主持，上堂。指座云：「則個寶華王座
J37nB371_p0027a07║從上古錐，未登者登、未據者據，伊未特地則事事藏
J37nB371_p0027a08║鋒，今既臨筵而著著迎刃。且如何是施戈展陣、普應
J37nB371_p0027a09║群機一句？」卓杖云：「照用分明。」遂陞，問答竟，乃云：「新堂
J37nB371_p0027a10║頭，新佛法，說不到處只須說，行不到處只須行。若要
J37nB371_p0027a11║橫身當宇宙，揭開腦蓋萬重雲；若是克家之子，務要
J37nB371_p0027a12║掀出八寶七珍。敢問大眾：如何是寶？反覆依然在目
J37nB371_p0027a13║前，不向窮廝煎處討；如何是珍？一條拄丈烏律律，憑
J37nB371_p0027a14║伊撐住任縱橫。恁麼說話，須是其人，必有其用。山僧
J37nB371_p0027a15║有個貼體句子，切為諸公拈出：遁停塗毒音，銕蛇咬
J37nB371_p0027a16║石鱉，慮法不可謀，痛悼獅麟穴。既添為法裔，荷擔法
J37nB371_p0027a17║道脈，明晦不相瞞，掬把旃檀爇。勿使門庭冷峻風，巨
J37nB371_p0027a18║挈綱維高蹈涉，先德典型表帥模，響其風者奔趨越，
J37nB371_p0027a19║擘開呵佛罵祖機，咸賴一花有五葉。」
J37nB371_p0027a20║上堂。「龜毛才一拂，電影滿空飛，研徹倒竿令，須明徹
J37nB371_p0027a21║笑機。臨濟老漢蒿枝三拂，遍體江流；香嚴道者勁節
J37nB371_p0027a22║一擊，通身徹骨。潦倒疏山手握蛇，最惡還是玄沙虎，
J37nB371_p0027a23║撞著[門@召]閻咬定牙，一拳打破害窩窟。」
J37nB371_p0027a24║上堂。舉：「東山演和尚因僧問云：『一大藏教是個切腳，
J37nB371_p0027a25║未審切個甚麼？』東山云：『缽羅娘。』」師云：「缽羅娘子出東
J37nB371_p0027a26║山，皺額攢眉不好看，道也解拈氈拍板，等閒唱出萬
J37nB371_p0027a27║年歡。」
J37nB371_p0027a28║上堂。「金風璧月挂眉顏，世事紛紜莫等閒。禪子教知
J37nB371_p0027a29║無繫綴，徵科聚斂落民間。」
J37nB371_p0027a30║小參。舉：「雪菴和尚上堂云：『乍住城隍寺，無東又缺西，
J37nB371_p0027b01║汝纔抬眼起，我便放頭低。鬚髮白如雪，身心爛似泥，
J37nB371_p0027b02║本來無佛法，何處是全提？』」師云：「雪菴和尚將生平自
J37nB371_p0027b03║己家私盡情露布，且道別有長處也無？猛虎口中撐
J37nB371_p0027b04║玉箸，驪龍頷下奪明珠，不是神通與妙用，騰騰任運
J37nB371_p0027b05║自如如。」
J37nB371_p0027b06║資州豎幢法嗣請上堂。「久未陞堂說法周，珠簾百尺
J37nB371_p0027b07║捲高樓，無端掣起滹沱浪，浸殺閻浮八百州。敢問大
J37nB371_p0027b08║眾：如何是滹沱浪？莫是位標獨覺、跡涉三乘是滹沱
J37nB371_p0027b09║浪麼？莫是圓修六度、萬行莊嚴、大法廣演、虛空靡寬
J37nB371_p0027b10║是滹沱浪麼？莫是雷音宣布、玉偈普周、理極空闊、功
J37nB371_p0027b11║全海深是滹沱浪麼？莫是道如杲日、覿體混融、教吐
J37nB371_p0027b12║懸河、瓶瀉逼、生蛇化龍是滹沱浪麼？莫是轉山河歸
J37nB371_p0027b13║自己、總群機而共赴是滹沱浪麼？如或不爾……」豎拄丈，
J37nB371_p0027b14║云：「橫三豎四窮空劫，鑄聖鎔凡金鎖關。」
J37nB371_p0027b15║上堂。舉：「圓悟、佛燈同過溪，驀將佛燈推向水中，問云：
J37nB371_p0027b16║『牛頭未見四祖時如何？』燈云：『潭深魚聚。』『見後如何？』燈
J37nB371_p0027b17║云：『樹高招風。』『見與未見時如何？』燈云：『伸腳在縮腳裏。』」
J37nB371_p0027b18║師云：「一滴水，一滴凍，還他圓悟老人。佛燈渾身浸殺，
J37nB371_p0027b19║猶作乾岸話會。一偈頌出：圓悟、佛燈同過溪，滔天白
J37nB371_p0027b20║浪卷須彌，擘開窠臼忙伸足，踏著深潭稱意魚。」
J37nB371_p0027b21║示眾。「當機俊俏是禪和，切忌工夫急緊磋，終日堆堆
J37nB371_p0027b22║徒作佛，老僧不暇把磚磨。」
J37nB371_p0027b23║祈雨，上堂。「曉雲橫鎖萬峰沉，扭轉龍王鼻與脣，晴久
J37nB371_p0027b24║也須加一點，虛空打破一條痕。大眾！作麼生打破？于
J37nB371_p0027b25║此檢點得出，廬陵米價無增減；若檢點不出，頂𩕳抽
J37nB371_p0027b26║出一枝橫。其奈娑竭老龍王打溼眉毛，無處晒㫰，撞
J37nB371_p0027b27║著道伴交肩，牛頭安在馬項？」
J37nB371_p0027b28║清寧鄉闔姓然點七處光明燈滿散，請陞座。「赫赫心
J37nB371_p0027b29║燈，光爛映發，日居月諸，窮上極下，若幽若顯，咸脫苦
J37nB371_p0027b30║輪，照開劫外幽昏，振曜將來瑕玼，其則功歸一揆，履
J37nB371_p0027c01║踐殷勤，自爾可以上沾法化，普利群生，頭頭彌勒樓
J37nB371_p0027c02║開，處處靈樞密運，平高就下，發明格外風光，豎撥橫
J37nB371_p0027c03║挑，開舜若身中活眼，修治中修治、殊勝中殊勝，所以
J37nB371_p0027c04║心月孤懸，光吞萬象，光非照境，境亦非存，光境俱忘，
J37nB371_p0027c05║復是何物？」卓拄丈，云：「只者一段本自光明，一毫端上
J37nB371_p0027c06║莫能逃影，且道從願力中所發？從自性中流出？佛祖
J37nB371_p0027c07║以百億日月而為燈燭，能使一切眾生所證光明清
J37nB371_p0027c08║淨微妙、佛法幽深，然此一燈、千燈、萬燈從一燈起，只
J37nB371_p0027c09║者一燈從甚麼處起？識得一燈、千燈、萬燈，燈燈無疑，
J37nB371_p0027c10║于此一燈不從天降、不從地涌，皆從我信心眾檀越
J37nB371_p0027c11║根本智中發輝，脫然繁興大用，只得燈籠起舞、露柱
J37nB371_p0027c12║交參，勝如多子塔前普放寶光，照開華藏海，八面盡
J37nB371_p0027c13║玲瓏，昭昭焉彌綸八極，晃晃焉混茫太虛，澗徹千聖
J37nB371_p0027c14║頂𩕳，昭▆幽冥窠臼。所以玄沙云：『十方世界是摩訶
J37nB371_p0027c15║般若光，光未發時尚無佛、無眾生，山河大地、洪纖長
J37nB371_p0027c16║短、一切形相何處有耶？』諸人還會麼？是汝頂門上迸
J37nB371_p0027c17║出者一光，入泥、入水，入染、入淨，入佛、入祖，不離此光
J37nB371_p0027c18║中發現。諸人每嘗在塵勞聲色境界中、無明業識裏
J37nB371_p0027c19║埋沒者一段大光明，從上來底了生脫死大事不出
J37nB371_p0027c20║此光，此光如日普照、如風普吹，種種不可測底機輪、
J37nB371_p0027c21║轉轉難昧底境界，一一須彌盧、一一香水海，無絲毫
J37nB371_p0027c22║同相、無絲毫異相，全體是個華藏海、全體是個大解
J37nB371_p0027c23║脫門。大眾既至，事就功圓，要且顯示眾義。若也如斯
J37nB371_p0027c24║告報，未免向虛空中重加彩畫。何也？輕心慢意，難挑
J37nB371_p0027c25║暗室之燈；一念萬年，奪得形山之寶。山僧恁麼提持，
J37nB371_p0027c26║還曾挑撥也無？七處交光明慧日，普天匝地一輪孤。」
J37nB371_p0027c27║復舉：「梁武帝夢神僧告曰：『六道四生幽囚者眾，何不
J37nB371_p0027c28║建水陸大齋而濟拔之？』帝既寤，詔十大高僧披尋大
J37nB371_p0027c29║藏，撰集儀文，始于金山建此大會，于初夜分悉停燈
J37nB371_p0027c30║燭，帝親臨筵禱曰：『若此儀文理協聖凡，願我拜起，燈
J37nB371_p0028a01║燭自明；如未符聖意，燈燭如故。』帝一拜，燈燭皆明；二
J37nB371_p0028a02║拜，宮殿震動；三拜，天雨寶花。」師云：「化育之本，匝地普
J37nB371_p0028a03║天，百艸頭薦得聖凡，紅塵中識取天子，只者一段婆
J37nB371_p0028a04║心，明暗雙雙扶起。我觀一切眾生各具智慧德相，秖
J37nB371_p0028a05║因妄想而不證得。幸逢佛日天子將三千大千世界
J37nB371_p0028a06║一莖艸上現出瓊樓玉殿，致令森羅萬象、一切含靈
J37nB371_p0028a07║悉稟儀文，咸歸化育，皆與實相不相違背，受用不盡
J37nB371_p0028a08║底三昧，惟一堅密心，一切塵中現，一一天真、一一明
J37nB371_p0028a09║妙，海晏河清，今騰古耀，艸木昆蟲均沾澤雿，日月星
J37nB371_p0028a10║辰各歸定位。正與麼時，恩歸何所？復進一偈：寶刀出
J37nB371_p0028a11║匣孰嬰鋒？明鏡當臺一鑑空。金席灼然懸佛日，玉龍
J37nB371_p0028a12║瑞彩遍皇風。巍巍日月無私照，蕩蕩乾坤樂歲豐。已
J37nB371_p0028a13║得佛心天子意，人間天上莫能窮。」下座。
J37nB371_p0028a14║犀浦玉泉其白和尚遺書至，上堂。「門庭高峻，展托青
J37nB371_p0028a15║龍疏鈔；語脈鋒威，究明大事因緣。激揚後昆，如飲母
J37nB371_p0028a16║乳；搖乾蕩坤，龜鑑千古劇意。朕跡不留，灼然二諦失
J37nB371_p0028a17║怗。」打○，云：「大眾！只須向者裏一覷覷破，說甚千生萬
J37nB371_p0028a18║歿？」復畫[十○]作擲地勢，云：「增減絲毫，重處偏墜。」
J37nB371_p0028a19║古戎松齋和尚遺書至，上堂。拈起帖示眾云：「者漢悉
J37nB371_p0028a20║被昭覺老人驀頭一劄，通身粉碎，絕後再甦，不被人
J37nB371_p0028a21║境瞞，不受情物礙，斬釘截銕機，長揖娑婆界。所以云：
J37nB371_p0028a22║兄弟不須添十字，與君傾盡此時心，曹溪波浪如相
J37nB371_p0028a23║似，無限平人被陸沉。」師云：「今之古之，真風特地，三搭
J37nB371_p0028a24║四搭，已是不堪。不須兄弟恣唐突，一碗釅茶格外伸，
J37nB371_p0028a25║生銕蒺藜當面擲，沒絃撫起勝龍吟。」
J37nB371_p0028a26║受般若諸護法請上堂。拈帖示眾，云：「大眾！會麼？此是
J37nB371_p0028a27║諸大護法心花上現瑞，筆鋒頭散彩，頗奈山僧未全
J37nB371_p0028a28║道譽，或恐有負來機，所以三世諸佛時時演唱，歷代
J37nB371_p0028a29║祖師日日舉揚。某忝年逾七秩，大好安家樂業，照管
J37nB371_p0028a30║祖父田園，高枝攀不得，棒上不成龍，要得成人之美，
J37nB371_p0028b01║必須恁麼提持。」豎拄丈，云：「于其中間卷舒出沒，門戶
J37nB371_p0028b02║展開，縱擒殺活，呵佛權衡，陞曲彔于高廣，露光鋩于
J37nB371_p0028b03║眉睫，恢張大用，顯示當人。大眾！只如流通正脈，百億
J37nB371_p0028b04║分身，還有共相周遍者麼？偃艸風聲龍虎驟，凝光山
J37nB371_p0028b05║色鳳鸞翔。」
J37nB371_p0028b06║辭院，上堂。「山僧在諸古四載又半歲，昨日與今朝截
J37nB371_p0028b07║兔角于木馬首，今朝又昨日刮龜毛于銕牛背，重輕
J37nB371_p0028b08║擔荷，左右逢原，擊拂子總出者個不得，住則孤明歷
J37nB371_p0028b09║歷、淵默沖沖，去則黃梅衣缽付與盧公。是你諸人作
J37nB371_p0028b10║麼生折合？」振禪床，「南北東西逼直路，一條拄丈活獰
J37nB371_p0028b11║龍。」
J37nB371_p0028b12║上堂。「門戶張開，異端各露。雲門三句，熱眼被瞞。臨濟
J37nB371_p0028b13║三玄，全生全殺。溈山圓相，有搦有抬。洞山五位，寶劍
J37nB371_p0028b14║橫施。法眼玄機，痛處著錐。是汝諸人還有語話分也
J37nB371_p0028b15║無？」良久曰：「空裏採花紅難賴，水中捉月爛攜回。」
J37nB371_p0028b16║
J37nB371_p0028b17║
J37nB371_p0028b18║法眷　　捐貲刻錄四卷。
J37nB371_p0028b19║
J37nB371_p0028b20║佛冤綱禪師語錄卷第四（終）