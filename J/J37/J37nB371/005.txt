J37nB371_p0028c01║佛冤綱禪師語錄卷第五
J37nB371_p0028c02║嗣法門人性紀編
J37nB371_p0028c03║康熙癸酉，受邑侯張公、闔郡護法文學、偶菴首座請，
J37nB371_p0028c04║住般若禪院，於十月初四日入院。三門。「乾坤大一統，
J37nB371_p0028c05║門庭一統大，壁立個戶庭，森嚴有家法。」喝一喝，云：「尚
J37nB371_p0028c06║留此語作話杷。」
J37nB371_p0028c07║佛殿。「三世諸佛，托出骨髓，不是揚他，雖當抑己，佛法
J37nB371_p0028c08║世法，共相知委。」遂展云：「普請諸人證據。」
J37nB371_p0028c09║方丈。「據坐正此，匡叢席之綱維，驗衲子之窟穴，凜凜
J37nB371_p0028c10║不設繁興，歷歷彰明格外，且誰是俊俏者？」以杖引云：
J37nB371_p0028c11║「遇者邊著。」
J37nB371_p0028c12║昭覺老人遣使辦齋，結制，上堂。詣座前，指云：「大眾看
J37nB371_p0028c13║看，恒沙諸佛於方廣座上法周沙界，何更山僧起模
J37nB371_p0028c14║畫樣？」卓拄杖，云：「當鋒靈利，八刻已遲。」遂陞，拈香。「此瓣
J37nB371_p0028c15║香，高匹逾天，厚匹逾地，高厚有茲，價重無極，壯丕圜
J37nB371_p0028c16║而萬世神庥，開壽域而億兆寧謐，爇在爐中，端為
J37nB371_p0028c17║祝延今上皇帝聖躬萬歲萬萬歲，伏願高低覆載，措
J37nB371_p0028c18║海嶽於均陶之內，大勛豎賞，躋僚庶於安養之中。復
J37nB371_p0028c19║拈此香，攸同曠劫，拱衛百靈，諸佛出世，周匝無餘，奉
J37nB371_p0028c20║為滿朝文武、概國公孤、邑侯張公、在筵勳貴，惟願於
J37nB371_p0028c21║一印印中布護西天此土，於一毫端上超越聖解凡
J37nB371_p0028c22║情，不問功歸何所，居然盤石泰衡。再拈此香，能縱能
J37nB371_p0028c23║擒，全殺全活，慣淹平地波濤，滿撒晴空雨雹，孤迥峭
J37nB371_p0028c24║巍，一盤托出，爇在爐中，供養昭覺八十五秩老和尚，
J37nB371_p0028c25║用酬法乳。」斂衣敷坐。拍椎竟，師云：「大冶扇而赫奕，萬
J37nB371_p0028c26║象昭宣；塗毒震而雷轟，全身果喪。掇轉作用，和盤當
J37nB371_p0028c27║鋒，出眾展演。」問：「般若風高即不問，新開爐韝事如何？」
J37nB371_p0028c28║師云：「高提祖印，橫按吹毛。」進云：「鼻孔遼天，腳跟點地，
J37nB371_p0028c29║還假鍛鍊也無？」師云：「向前更領一頓。」進云：「和尚說法
J37nB371_p0028c30║如雲，座下聽法如雨，未諳誰是知音者？」師云：「可貴臨
J37nB371_p0029a01║場射石虎，不是輕易學得來。進云：恁麼則宇宙三千
J37nB371_p0029a02║界，乾坤越樣新。」師云：「貼體真機，風流一段。」問：「安期結
J37nB371_p0029a03║制向上宗乘，試請酬唱。」師云：「八字打開。」進云：千「江有
J37nB371_p0029a04║水千江月，萬里孤舟萬里明。」師云：「描也不成，畫也不
J37nB371_p0029a05║就。」進云：「師太千秋，和尚陞堂，兩彩一賽，未審報答深
J37nB371_p0029a06║恩，適當布法垂慈。」師云：「鐘也鳴，鼓也嚮。」乃云：「證此法
J37nB371_p0029a07║門，顯揚法佛，當處圓成，隨心具足，虛空為口，讚嘆不
J37nB371_p0029a08║出。惟茲向上宗乘，永保山河鞏固，察民物之秋毫，蕩
J37nB371_p0029a09║閫外之欽服。今既對眾敷揚花雨，新垂化育，正當結
J37nB371_p0029a10║制安期。若是知恩報恩，不妨塤篪迭奏，展演機關，奪
J37nB371_p0029a11║食驅耕，鉗鎚妙密，在處轉大法輪，頭頭法爾等覺。所
J37nB371_p0029a12║謂法隨法行，法幢隨處建立，深深海底撥火，高高山
J37nB371_p0029a13║頂釣魚，要作將來榜樣，有訣必有靈符。秪如鎔瓶盤
J37nB371_p0029a14║釵釧共一金，攪長河酥酪為一味一句作麼生道？軒
J37nB371_p0029a15║昂挂起眉間劍，擬落沉吟血濺天。」復舉：「笑隱訢禪師
J37nB371_p0029a16║住烏回，上堂：『住院慚無福，冬來事事無，家貧羞見客，
J37nB371_p0029a17║炭少未開爐。壁破添泥補，窗虛欠紙糊，西來無祖意，
J37nB371_p0029a18║勘破老臊胡。』」師云：「新般若不似古人對客數家貧，賴
J37nB371_p0029a19║得子淵監院向來備員柴足、水足、米足、炭足，語默所
J37nB371_p0029a20║到，情解所及，山僧不負殷勞，轍效一偈：赤身頻住院，
J37nB371_p0029a21║不被貧所拘，攙奪饑人食，驅逐耕夫犁。窗虛蛛線補，
J37nB371_p0029a22║壁破燕銜泥，要津從把斷，露出本全提。」
J37nB371_p0029a23║當晚，小參。舉：「五祖和尚結制，無可供養大眾，設一家
J37nB371_p0029a24║燕管顧諸人。乃舉手，云：『囉邏招，囉邏搖，囉邏送，莫怪
J37nB371_p0029a25║空疏，伏惟珍重。』」師云：「東山老祖是則固是，可謂伶俜
J37nB371_p0029a26║辛苦，搬手弄腳，爐頭熱鬧，佛事周隆，爭奈勞生太煞
J37nB371_p0029a27║般若？今則結制不是，不設家燕管顧諸人，或恐倒行
J37nB371_p0029a28║此令。」拂一拂，云：「桶裏有米，缸內注泉，非常餺飥，精進
J37nB371_p0029a29║惟堅，千般滋味，預備在鹽。且道：還暢意諸人也無？」擊
J37nB371_p0029a30║禪床：「千門萬戶俱推倒，舊日風規一斬新。」
J37nB371_p0029b01║請首座，上堂。西堂問：「黃河清處人人見，鷲嶺拈時個
J37nB371_p0029b02║個瞻，法將登壇行正令，當陽剖露請師拈。」師云：「縱奪
J37nB371_p0029b03║可觀。」進云：「龍鱗纔響處，鳳翮便翔空。」師云：「無孔銕鎚，
J37nB371_p0029b04║放出峻峭。」進云：「滿庭盡是經緯客，躍浪衝波龍象才，
J37nB371_p0029b05║未審誰是承恩最重者？」師云：「在天同天，在地同地。」進
J37nB371_p0029b06║云：「法將登壇蒙指示，秪如一軛駕雙車時如何？」師云：
J37nB371_p0029b07║「打中間底。」進云：「任彼升高就下，曲折周旋，不涉水泥，
J37nB371_p0029b08║作麼生履踐？」師云：「袈裟角拖地也不知。」進云：「春風無
J37nB371_p0029b09║高下，花枝有短長。」師云：「一任探頭。」乃云：「沖霄九萬鵬
J37nB371_p0029b10║伸翼，出匣太阿湛若瑩，奪食驅耕稱敏手，堪為表率
J37nB371_p0029b11║佐叢林。然則荷擔大法全賴綱維逞其威，巨靈分開
J37nB371_p0029b12║華嶽，由基箭百步穿楊中的，豁開正眼，光耀乾坤，人
J37nB371_p0029b13║間雨露，天上風雷，獅子筋琴，眾絃皆絕，塗毒鼓響，普
J37nB371_p0029b14║則俱聞，可以起河北不墜之風，振兩堂並喝之用。只
J37nB371_p0029b15║如正法眼藏向者瞎驢邊滅卻又作麼生？今古葛藤
J37nB371_p0029b16║頻掃蕩，三千剎土一浮漚。」
J37nB371_p0029b17║小參。「大用纔彰，諸人側立，道得倜儻分明，便是透脫
J37nB371_p0029b18║一句。若是五日風、十日雨，客路漫漫，腳頭腳底，今日
J37nB371_p0029b19║則有、明日則無，生機一路轉見糢糊，當負沖天氣概，
J37nB371_p0029b20║自然響順聲和，如龍得水、似虎靠山，放去也天回地
J37nB371_p0029b21║轉，收來也海晏河清。」卓拄丈，「一聲霹靂轟起，無端拶
J37nB371_p0029b22║折雲門。」
J37nB371_p0029b23║立兩序，上堂。問：「整肅繩規，張嚴法令，般若用即不問，
J37nB371_p0029b24║如何是般若體？」師云：「舌頭纔舉動，遍地鼓波瀾。」進云：
J37nB371_p0029b25║「此猶是用，如何是體？」師云：「還要重下註腳那？」進云：「莫
J37nB371_p0029b26║便是和尚為人親切處也無？」師云：「風不來，樹不動。」乃
J37nB371_p0029b27║云：「法鼓雷轟，當陽選佛，爐冶鉗鎚，聖凡絕路。所以參
J37nB371_p0029b28║差毫髮，全賴綱維首座功勛表率、監寺家風荷擔、維
J37nB371_p0029b29║那當觀迅捷、典座眾口調饘、知客有筋眼裏、直歲刀
J37nB371_p0029b30║斧務堅、侍者肅規閫極、庄主山後坡前，諸人畫個樣
J37nB371_p0029c01║子，老僧不解說禪，大浪深淵鯨鯢聚，幽林英壑長高
J37nB371_p0029c02║梴。昔日陳蒲鞋記臨濟一株大樹蔭覆天下人去，且
J37nB371_p0029c03║道即今還蔭覆得諸人麼？」卓拄丈，「靈鋒寶劍常露現
J37nB371_p0029c04║前，擬犯鋒鋩，橫尸萬里。」
J37nB371_p0029c05║小參。舉：「東山五祖云：『如何是禪？閻浮樹在海南邊，近
J37nB371_p0029c06║則不離方寸，遠則十萬八千。畢竟如何？禪禪。』」師云：「新
J37nB371_p0029c07║般若也則隨機辨的。如何是禪？閻浮樹在海南邊，天
J37nB371_p0029c08║寬地闢，地闢天寬，一不費醬，二不傷鹽。畢竟如何？威
J37nB371_p0029c09║音王佛秪在目前。」
J37nB371_p0029c10║向總戎至，上堂。「此事如展陣相似，事無一向，收放縱
J37nB371_p0029c11║橫，有時踏步向前，有時退步就己。臨場當辨來鋒，是
J37nB371_p0029c12║則袒肩擔荷，要在硬糾糾地一直向前，不打退鼓，是
J37nB371_p0029c13║真精進。若或回頭轉腦，必須落塹墮坑，任爾神出鬼
J37nB371_p0029c14║沒，敵弱稱強，須彌山上走馬，大洋海底揚兵。」卓拄丈，
J37nB371_p0029c15║「總向者裏施陳。何也？洞山排定五位君臣，臨濟擅用
J37nB371_p0029c16║三玄戈甲，諸人坐地看楊州，老僧口裏啊喇喇。」
J37nB371_p0029c17║示眾。舉婆子燒菴公案畢，頌云：「托出滿盤差翅琛，關
J37nB371_p0029c18║風穩密洞房深，門前不必栽荊棘，刺瞎許多人眼睛。」
J37nB371_p0029c19║上堂。「臨濟向高安築拳，速返黃檗，電光閃爍迸眉顏，
J37nB371_p0029c20║橫按莫邪鎮祖關，跳出龍門翻玉浪，虛空有口莫能
J37nB371_p0029c21║宣。」卓拄杖，下座。
J37nB371_p0029c22║晚參。「即今不可與諸人說格外佛法，惟在諸人直下
J37nB371_p0029c23║薦取。敢問大眾：二六時中著衣喫飯承誰恩力？」時，維
J37nB371_p0029c24║那禮一拜，拂袖歸位，師打，云：「汝又來弄粥飯氣。所以
J37nB371_p0029c25║道：結制得十日也，寒山子作麼生？又有道：結制得十
J37nB371_p0029c26║日也，水牯牛作麼生？般若者裏則不然，結制得十日
J37nB371_p0029c27║也，眼睛、鼻孔作麼生？汝諸人識得眼睛、鼻孔，便識得
J37nB371_p0029c28║寒山子；識得寒山子，便識得水牯牛。」遂高聲云：「還識
J37nB371_p0029c29║水牯牛麼？」時，堂主一喝，師驀頭一棒，云：「意根下卜度，
J37nB371_p0029c30║打教你頭裂。」主以坐具一拂，師云：「莫將玄鶴唳，認作
J37nB371_p0030a01║巧鶯聲。」
J37nB371_p0030a02║發化主，上堂。問：「參禪參性性參禪，還是禪參性、性參
J37nB371_p0030a03║禪？」師云：「劈不開，捏不聚。」進云：「四大分張，眼眶落地，且
J37nB371_p0030a04║道先去性？先去命？」師云：「一滴水，一滴凍。」乃云：「法無定
J37nB371_p0030a05║相，就下平高；道出常情，瞻風撥草。折旋俯仰，轉妙機
J37nB371_p0030a06║於天關地軸；曲垂方便，破吝網於鳳閣龍門。良由根
J37nB371_p0030a07║機狹劣，枉踏程途，石密剖開，唼唼皆甜，瓊枝折得，寸
J37nB371_p0030a08║寸是玉。然則一斧斫不成象骨，一毛焉可湊成毬？清
J37nB371_p0030a09║風舞袖羅籠著，網布縵天四塞收，讚固不喜，毀又何
J37nB371_p0030a10║羞？重賞千金煩大義，要須還我草鞋頭。秪如草鞋頭，
J37nB371_p0030a11║觸處風光，頭頭寶所，無一塵不遍，無一剎不周，有無
J37nB371_p0030a12║捉敗趙州狗，東西南北謾馳求。」
J37nB371_p0030a13║小參。「幽壑孤崖千頃月，淺水蘆灣一笛風，咄哉漆桶
J37nB371_p0030a14║翻然快，秪麼消磨歲事中。」遂指一僧云：「汝參甚麼話
J37nB371_p0030a15║頭？」僧云：「誰字。」師云：「誰字。什麼面孔？什麼模樣？從上諸
J37nB371_p0030a16║佛諸祖眼橫鼻直，汝諸人鼻直眼橫，何殊異相？人人
J37nB371_p0030a17║本有、個個圓成，尚可螻蟻與釋迦不別、傍生與彌勒
J37nB371_p0030a18║皆同，惟在諸人直下領略、當下死心，秪為爾等眼裏
J37nB371_p0030a19║有物、耳裏有聲、鼻裏有香、舌裏有味、心中有絆、意上
J37nB371_p0030a20║有牽，罕有上根學者來處諦當，眼有物不被物礙、耳
J37nB371_p0030a21║有聲不被聲礙、鼻有香不被香礙、舌有味不被味礙、
J37nB371_p0030a22║心有絆不被絆礙、意有牽不被牽礙，任爾通方作略、
J37nB371_p0030a23║廣大機籌，不敢違真棄本，欣心道業愈加激勵，是非
J37nB371_p0030a24║不到、名利兩忘，塵塵普現、物物全彰，放開捏聚、倒用
J37nB371_p0030a25║逆施，是他大禪匠居常日用中事。所以道：『一人常在
J37nB371_p0030a26║途中，不離家舍；一人常在家舍，不離途中。』汝諸人作
J37nB371_p0030a27║麼生折合？然雖如是，增一絲毫不得、減一絲毫不得，
J37nB371_p0030a28║是他本分手段，下手時必須峻峭。又不見長沙和尚
J37nB371_p0030a29║道：『學道之人不識真，秖為從前認識神。無量劫來生
J37nB371_p0030a30║死海，痴人喚作本來人。』敢問大眾：只如古人與麼道，
J37nB371_p0030b01║與諸人夢幻㲉子裏秖是踏不著，亦是往往恣情亂
J37nB371_p0030b02║意，撞入葛藤窠裏，忙忙然無本可據。若具正知正見，
J37nB371_p0030b03║不肯容易。今正在般若僧堂裏，不妨直截蕩蕩地、恁
J37nB371_p0030b04║麼地，究竟根蔕下一著子，當下心空灼然徹證，以心
J37nB371_p0030b05║契心、去迷入悟，如紅爐上雪一點，更須知有從上祖
J37nB371_p0030b06║師道的。然須恁麼：高擁雲衣棲梵閣，展開胸次納方
J37nB371_p0030b07║來。珍重。」
J37nB371_p0030b08║五葉維那設齋，請上堂。問：「天水池頭，荷花已敷於春
J37nB371_p0030b09║色；白雲巖畔，玉蕊再艷於秋光。只如漁臺罷釣、般若
J37nB371_p0030b10║垂鉤，意旨如何？」師云：「千差坐斷，直指蹤由。」進云：「與麼
J37nB371_p0030b11║兔角杖挑潭底月，龜毛繩縛樹頭風。」師云：「腳下泥深
J37nB371_p0030b12║千百重。」進云：「閃電爍開千聖眼，好山多在太湖中。」師
J37nB371_p0030b13║云：「秪可論實，不可論虛。」乃云：「雲片片，水潺潺，舉目千
J37nB371_p0030b14║山復萬山，山容寂寂，鳥語關關，門前古路平如砥，不
J37nB371_p0030b15║與時人共往還。般若則不然，雲片片，水潺潺，彌勒家
J37nB371_p0030b16║風歷歷觀，十方無碧落，四面絕遮攔，相懽共唱清平
J37nB371_p0030b17║曲，玉容搖扇倚闌干。」
J37nB371_p0030b18║掃禮師太牙髮塔，上堂。「西來密闡別資參，六戶幽扃
J37nB371_p0030b19║法界寬。向上徽猷當底定，虛玄活計盡披刊。遨遊踏
J37nB371_p0030b20║遍蛟龍路，履踐常挨佛祖壇。赫赫聲光傳鷲嶺，風標
J37nB371_p0030b21║掇轉一和盤。」
J37nB371_p0030b22║上堂。「悟了更須遇人始得，若不遇人，秖是個無尾底
J37nB371_p0030b23║胡孫，才弄出，人便笑。」師云：「白雲老祖與麼語話，猶是
J37nB371_p0030b24║化門之說，說什麼遇人不遇人？他人底自己用，自己
J37nB371_p0030b25║底他人為？」拈拂子：「萬仞崖前凡聖絕，轉身踏倒銕崑
J37nB371_p0030b26║崙，莫教鈍置攤禪版，打破胡孫窠窟門。」
J37nB371_p0030b27║小參。舉：「法眼示眾：『三通鼓罷，簇簇上來，人事佛事一
J37nB371_p0030b28║時周畢。』般若也則隨機效例。三通鼓罷，簇簇上來，迸
J37nB371_p0030b29║破鼻孔，拄落頷腮，只得將錯就錯，道個空中風繫著，
J37nB371_p0030b30║海底亂花栽。」喝一喝。
J37nB371_p0030c01║保寧艸堂耨雲和尚遺書至，上堂。「繖蓋山前，顯揚威
J37nB371_p0030c02║音佛法；錦屏峰畔，揭示昭覺風規。委在大法凋零，有
J37nB371_p0030c03║口秖堪挂壁，所以云：『如今傀儡線索斷，五色祥麟步
J37nB371_p0030c04║天岸，有伴何妨卻再來，了卻先師舊公案。』」師云：「我昭
J37nB371_p0030c05║覺老人盡大地是個公案，向什麼處了？總虛空界是
J37nB371_p0030c06║個公案，聆汝等窺覷無門，既然就路歸家，且要肋喜
J37nB371_p0030c07║還鄉曲子。虯龍洒遍歸滄海，鳳子鳴餘入翠峰，惟有
J37nB371_p0030c08║嘉陵江上月，夜夜如銀印碧空。」
J37nB371_p0030c09║小參。「百日禪期，真參罕遇，推倒山河，雷轟霹靂。諸大
J37nB371_p0030c10║眾！長連床上參得底，要且瞞老僧一點不得；汝等逐
J37nB371_p0030c11║浪隨波、牽枝引蔓，要且瞞汝諸人一點不得。只於棒
J37nB371_p0030c12║喝交馳、大機密運，還瞞得諸人麼？日照孤峰、月臨溪
J37nB371_p0030c13║水，還瞞得諸人麼？凍魚入穴、枝鳥高鳴，還瞞得諸人
J37nB371_p0030c14║麼？天地蓋載、日月照臨，還瞞得諸人麼？暮天沙上雁、
J37nB371_p0030c15║春吐溪邊柳，還瞞得諸人麼？火不待日而熱、風不待
J37nB371_p0030c16║月而涼，還瞞得諸人麼？既總瞞不得……」以拂子打○，云：
J37nB371_p0030c17║「向者裏道得一轉語，通乎上、徹乎下，釋迦口皮不寬、
J37nB371_p0030c18║彌勒肚腹不大，兩行八字、眉毛雙眼橫在額下；若道
J37nB371_p0030c19║不得，山僧為諸人道去也。」擊禪床。「掃卻通身蓬垢面，
J37nB371_p0030c20║心花誰道不萌時？」
J37nB371_p0030c21║示眾。「胡兒十萬特西來，浪起無風匝匝堆，眼下有瘡
J37nB371_p0030c22║醫得快，心頭剜卻肉團哉。」
J37nB371_p0030c23║禹門不拙監院請上堂。問：「撥草瞻風，秖圖見性，即今
J37nB371_p0030c24║性在甚麼處？」師驀豎拂子，云：「直下薦取。」進云：「自然見
J37nB371_p0030c25║性，了脫生死，生死到來作麼生脫？」師云：「秤錘原是銕。」
J37nB371_p0030c26║進云：「眼光落地，畢竟向什麼處去？」師云：「死水不藏龍。」
J37nB371_p0030c27║乃云：「設限立期，沉埋鬼窟，橫眠倒臥，發明心花，所以
J37nB371_p0030c28║威音那畔別唱新條，百草頭邊全彰祖意。若是貨值
J37nB371_p0030c29║物當，豈在簇花攢錦？眼有瞳仁者，在天同天，在地同
J37nB371_p0030c30║地，皮下無血漢，三拜得髓處，還端的也無？」擊禪床，「李
J37nB371_p0031a01║白沉江因捉月，張騫誤入卻乘槎。」
J37nB371_p0031a02║上堂。舉：「僧問投子：『如何是一大事因緣？』子云：『尹司空
J37nB371_p0031a03║與山僧開堂。』佛果老人拈云：『投子古佛，叢林中推其
J37nB371_p0031a04║得逸群之辯、得樸實頭道用，看其等閒拈掇，不妨佛
J37nB371_p0031a05║法、世法打成一片。然雖如是，惜其不勝寬廓。若有問
J37nB371_p0031a06║天寧：「如何是一大事因緣？」秖向他道：「手握金輪清四
J37nB371_p0031a07║海，聖躬彌億萬斯年。」』」師云：「天寧老祖，大道攸歸，千差
J37nB371_p0031a08║坐斷，等閒揮斥，法令觸處，物外該通。然則斬新圭角，
J37nB371_p0031a09║要且不及仰攀。般若不是抑他古人蹤跡，且要拈示
J37nB371_p0031a10║於人。若有問：『如何是一大事因緣？』向他道：『花芬玉樹
J37nB371_p0031a11║山河秀，月映金池天地清。』」
J37nB371_p0031a12║小參。「期會已得月半，諸人聚首於斯，才聽梆聲忽鳴，
J37nB371_p0031a13║便去搬土拽石，可謂越古超今，不似摩竭掩室，說甚
J37nB371_p0031a14║百丈開田、溈山耕地？佛法大義早能委悉，伶俐禪和
J37nB371_p0031a15║何在？長期、短期、中期、下期，一超直入，更要知進知退。
J37nB371_p0031a16║忽得峻峭衲僧悄身而出，便道：『長老說得恁麼潔白，
J37nB371_p0031a17║早已帶水拖泥。』山僧道：『若不如是，法堂前早生荊棘。』」
J37nB371_p0031a18║喝一喝。
J37nB371_p0031a19║示眾。舉：「善財參遍處，步步登玄絕勝遊，更疑何事在
J37nB371_p0031a20║心頭？光明一段無昏昧，吞爍乾坤法爾週。
J37nB371_p0031a21║一日參彌勒，彌勒指歸文殊，文殊指歸佛處。且道佛
J37nB371_p0031a22║指歸什麼處？無常諸行是三乘，日夜忘疲喪考娉。千
J37nB371_p0031a23║仞崖頭無立處，紅爐點雪豈飄零。」
J37nB371_p0031a24║冬至，上堂。問：「一陽來復後，萬彙盡蒙滋，陰陽消長即
J37nB371_p0031a25║不問，補天浴日事如何？」師云：「觀山不似舊日青。」進云：
J37nB371_p0031a26║「一句渾超今古格，萬年長頌聖明君。」師云：「禹門翻玉
J37nB371_p0031a27║浪，可謂碧潭龍。」進云：「只如不隨日月推遷、不受陰陽
J37nB371_p0031a28║交駁，喚作甚麼人？」師云：「汝即今在甚麼處？」進云：「蒙師
J37nB371_p0031a29║捧出天心意，率土華夷拱衛去也。」師云：「不勞重讚嘆。」
J37nB371_p0031a30║乃云：「一九與二九，時令所司候，大似一線添，應時資
J37nB371_p0031b01║納祐。觀山不似舊日青，玩水還同秋月後，鑑徹師僧
J37nB371_p0031b02║起滅心，立雪齊腰早漏逗，老蚌懷胎孕不成，龜背刮
J37nB371_p0031b03║毛理窠臼。諸大眾！還有不受遷變者麼？銕牛勒鼻芒
J37nB371_p0031b04║繩牽，石馬乘馳銜月走。」
J37nB371_p0031b05║上堂。「山前一片閒田地，叉手叮嚀問祖翁，幾度賣來
J37nB371_p0031b06║還自買？為憐松竹引清風。」師云：「東山家法，全身物外，
J37nB371_p0031b07║孤運風前，安得我輩兒孫履踐田土？雖貴地脈，焉有
J37nB371_p0031b08║不傳之妙訣？以此顯大機、施大用，驅使無位真人挨
J37nB371_p0031b09║拶搬弄。雖然如是，吩咐東風齊著力。」驀拈拄杖。「戶貼
J37nB371_p0031b10║家平堪縱奪，祖翁田地深撈抹，徐引清風壯四維，拋
J37nB371_p0031b11║沙撒土填溝壑。填溝壑，攧撐蹴殺黃幡綽。」
J37nB371_p0031b12║上堂。舉：「牛過窗櫺，頭角四蹄俱過了，惟尾巴過不得。
J37nB371_p0031b13║朱樓百尺巧妝榮，跨犢翁翁繞畫屏。一孔一毛一世
J37nB371_p0031b14║界，何須尾巴度窗櫺？」
J37nB371_p0031b15║資州豎幢西堂，請上堂。「菴外磨磚，真機早泄。高安築
J37nB371_p0031b16║拳，汝師黃檗。隔江招手較些些，橫趨而去猶未瞥。若
J37nB371_p0031b17║是烜赫兒孫，爭敢違條起例？」卓拄杖：「既逢家裏人，畢
J37nB371_p0031b18║說家中話。一刀還一痕，一斧仍一劄。一掌復一拳，一
J37nB371_p0031b19║腳就一踏。莫嫌老大力無筋，抹過金圈拋棘辣。諸昆
J37nB371_p0031b20║仲！綱要提持，全身擔荷。三千年黃河清，五百載聖人
J37nB371_p0031b21║出。」復卓拄杖，下座。
J37nB371_p0031b22║上堂。「佛未出世，還有經可看麼？還有禪可參麼？還有
J37nB371_p0031b23║道可學麼？既總沒有，諸人作麼生履踐？急要相投有
J37nB371_p0031b24║意陳，知音何必更勞神？山河大地俱推倒，佛祖從何
J37nB371_p0031b25║插腳行？」
J37nB371_p0031b26║上堂。「臨濟白拈賊，萬里一條銕，東壁敲西籬，三界難
J37nB371_p0031b27║拘測。與麼孤硬太煞，設有旁不肯者麼？拄杖子悄身
J37nB371_p0031b28║而出，便道：『此老假佛衣，竊佛食，有來由，沒巴鼻，舌頭
J37nB371_p0031b29║帝都釘，脣齒斑豹碧，曾受蒿枝拂，不涉廉纖句，一塵
J37nB371_p0031b30║一佛國，一機中一的。』大眾！秖如五天通漢地，梵語雜
J37nB371_p0031c01║唐言一句作麼生道？」擊拂子，「箭簇那容機返勢，懸河
J37nB371_p0031c02║豈惜辯相饒？」
J37nB371_p0031c03║上堂。「天晴蓋卻屋，乘時刈卻禾，輸納王租了，鼓腹唱
J37nB371_p0031c04║謳歌。」師云：「老洞山雖則傾腸倒腹，頗奈從朝至暮當
J37nB371_p0031c05║下未得安樂。何故？二時粥飯不了，切忌順唱哩囉。阿
J37nB371_p0031c06║呵呵！陳年曆日數來多。」拍膝一下。
J37nB371_p0031c07║小參。師橫按拄杖云：「毛吞巨海，芥納須彌，為復神通
J37nB371_p0031c08║妙用？為復法爾如然？」一僧出問：「如何是毛吞巨海？」師
J37nB371_p0031c09║云：「一二三四五。」僧云：「如何是芥納須彌？」師云：「五四三
J37nB371_p0031c10║二一。」復高聲頌云：「白日青天寐語麼？向來便道雨風
J37nB371_p0031c11║多，吹毛出匣無藏避，直截千江水逆波」。
J37nB371_p0031c12║元日，上堂。捧香。「萬籟包括，十虛融攝，簇百花而競春，
J37nB371_p0031c13║分眾水以涵月。爇在爐中，祝嚴聖天子衍唐虞之化，
J37nB371_p0031c14║佩日月之光。伏願風以時，天之道；五穀熟，地之利。于
J37nB371_p0031c15║邦拱衛，四海同欽。」驀拈拂子，「握吹毛劍，廓清四海之
J37nB371_p0031c16║封疆，氣象凜然；演說如來之密語，大好時光。峻鶻趁
J37nB371_p0031c17║不及露出，全提香雪破梅腮。所以道：春雨如膏，春風
J37nB371_p0031c18║如刀，春光似箭，斷不相饒。」拂一拂，云：「匡持海嶠玄風
J37nB371_p0031c19║遠，播得林泉化日長。」
J37nB371_p0031c20║上堂。舉：「王常侍一日訪臨濟，同至僧堂，侍云：『者一堂
J37nB371_p0031c21║僧還看經麼？』濟云：『不看經。』侍云：『還坐禪麼？』濟云：『不坐
J37nB371_p0031c22║禪。』侍云：『既不看經，又不坐禪，畢竟作個什麼？』濟云：『總
J37nB371_p0031c23║教伊成佛作祖去。』侍云：『金屑雖貴，落眼成翳。』濟云：『將
J37nB371_p0031c24║謂你是個俗漢。』侍休去。」師云：「當陽據令，迥絕躋攀，還
J37nB371_p0031c25║我濟祖啐啄之機。常侍須要丹霄獨步，爭敢挨敵吹
J37nB371_p0031c26║毛？」以拂子擊禪床，云：「掃盡浮雲空碧落，密藏天地一
J37nB371_p0031c27║塵中。」
J37nB371_p0031c28║除夕，小參。問：「般若期圓即不問，如何是天池山境？」師
J37nB371_p0031c29║云：「橫也在前，豎也在後。」進云：「眼前山水堪圖畫，從頭
J37nB371_p0031c30║地步儘鋪舒。」師云：「照顧腳下。」進云：「水中月出現，萬象
J37nB371_p0032a01║自昭宣，因甚學人撈抹不著？」師云：「秖能扶強，不能扶
J37nB371_p0032a02║弱。」乃云：「年年除歲，歲歲除年，所以九峰分夜燈，北禪
J37nB371_p0032a03║烹白牛。般若今晚無什麼款眾熬煎，金烏玉兔與諸
J37nB371_p0032a04║人分歲。敢問大眾：金烏是飛的？玉兔是走的？是汝諸
J37nB371_p0032a05║人作麼生擺撥？」西堂云：「頭角分明。」藏主云：「放過即不
J37nB371_p0032a06║可。」師云：「不免與諸人露個消息。曉日出海，閃閃中懸，
J37nB371_p0032a07║泉噴百丈，洗滌腥羶，頭頭佛日光輝，處處天開樓閣。
J37nB371_p0032a08║諸佛出世，蕩蕩熙熙，物阜地寧，共相悉委。」召大眾，「直
J37nB371_p0032a09║須向聲色裏睡眠、聲色裏坐臥，斬新日月風規，掃蕩
J37nB371_p0032a10║陳年露布。」卓拄杖，「廣尋文義風搖樹，鏡裏求形落葉
J37nB371_p0032a11║聲，道則九天垂化育，翻然別是一番新。」
J37nB371_p0032a12║解制，小參。問：「海底泥牛銜月走，平空鳧雁帶星飛，意
J37nB371_p0032a13║旨如何？」師云：「眼中何必著泥沙？」進云：「在水之魚因什
J37nB371_p0032a14║麼渴死？」師云：「虛度浮生半百年。」進云：「父子至親，為甚
J37nB371_p0032a15║岐路各別？」師云：「貪頭太重。」乃云：「山中九十日，啟建禪
J37nB371_p0032a16║期畢，因緣會遇時，古今無二致，有利不減添，無利休
J37nB371_p0032a17║相議。諸大眾！九旬禁足，還須穿透寶殿珠簾；三月安
J37nB371_p0032a18║居，大好推倒銀山銕壁。」卓拄杖，「一回拈出，便見宇宙
J37nB371_p0032a19║光輝，八面玲瓏，棒折雲龍腦蓋。」復卓一卓，「古今日月，
J37nB371_p0032a20║古今山河，築著磕著，塞壑填溝。」擲下拄杖，「不說負汝
J37nB371_p0032a21║負吾，畢竟承誰恩力？」遂高聲云：「從上根源要知，橫鑽
J37nB371_p0032a22║亂討切忌。」喝一喝。
J37nB371_p0032a23║佛書樓告竣，修懺滿散，上堂。以拄杖敲禪床，「普賢威
J37nB371_p0032a24║力大奮，文殊藏身縮首。」橫按拄杖，「無孔笛解吹，上上
J37nB371_p0032a25║機能湊，不假多劫勳修，彈指悉皆具足，可以光輝此
J37nB371_p0032a26║日於一切人天眾前明宗辯的，向五蘊浮沉海裏一
J37nB371_p0032a27║線挨開，拓起嶮巇家風，放教銀籠鶴出。秖如萬象光
J37nB371_p0032a28║中露身、普心印上彰彩又作麼生？樓閣高開曉色籠，
J37nB371_p0032a29║祥光五色佩金容，密覆林泉悛莫極，牡丹開遍後園
J37nB371_p0032a30║中。」
J37nB371_p0032b01║解制，上堂。「九十日期今日畢，試問諸人：打成一片也
J37nB371_p0032b02║無？若打成一片，覷破未生前，不受閻家拷，死蛇弄得
J37nB371_p0032b03║活，銕釘飯解飽，悛尋浪施功，滴水也難保。若叩諸方
J37nB371_p0032b04║禪，此間亦不少，國師三呼應，鳥窠吹布毛，海底黑雲
J37nB371_p0032b05║生，山頭白浪渺，石柱葩旋開，虛空艸縛倒。諸大眾！花
J37nB371_p0032b06║隄柳陌熱瞞人，忙忙切忌尋鑽討，走至三十日到來，
J37nB371_p0032b07║飯錢畢竟如何了？」
J37nB371_p0032b08║
J37nB371_p0032b09║
J37nB371_p0032b10║佛冤綱禪師語錄卷第五（終）