J37nB371_p0032c01║佛冤綱禪師語錄卷第六
J37nB371_p0032c02║嗣法門人勝燦編
J37nB371_p0032c03║再住昭覺，入院，上堂。問：「世尊拈花，迦葉微笑，笑個甚
J37nB371_p0032c04║麼？」師云：「無孔銕鎚當面擲。」進云：「新住昭覺，是同？是別？」
J37nB371_p0032c05║師云：「吞卻森羅，吐卻萬象。」乃云：「悉是舊時行履處，宛
J37nB371_p0032c06║然八德竟池流，昔日威光今不減，可堪少室舊蹤由？
J37nB371_p0032c07║所以道：去來不以相，動靜不以心。若有問：『既是舊時
J37nB371_p0032c08║人，雖明舊時義。』山僧答他：『不是舟行岸移，豈堪雲駛
J37nB371_p0032c09║月運？』」拍膝一下。復舉：「應菴再住歸宗，有偈云：『去時冒
J37nB371_p0032c10║雨連宵去，回時帶水又拖泥，自恨一生無定力，尋常
J37nB371_p0032c11║多被業風吹。』又愚菴及禪師再住徑山，亦有偈云：『去
J37nB371_p0032c12║日應須償宿債，回時宿債本來空，山上鯉魚打𨁝跳，
J37nB371_p0032c13║一國之師展笑容。』」師云：「二老宿出沒卷舒，珠回玉轉，
J37nB371_p0032c14║既爾要津把斷，豈奈泥水通身？綱上座回諸古整頓
J37nB371_p0032c15║五載，特又歸來省覲殊期，仍命據席，此是三番主持，
J37nB371_p0032c16║是則理隨事變，事逐理融。亦有一偈舉似大眾：去日
J37nB371_p0032c17║雨施雲露遍，回時香爇祝唐堯，灰張祖席爺田地，威
J37nB371_p0032c18║鳳山頭今古高。」
J37nB371_p0032c19║浴佛日，上堂。「金軀包括蓋乾坤，軌轍融通曲藝伸，七
J37nB371_p0032c20║步纔施天地震，當陽據令有雲門。諸大眾盡道：今日
J37nB371_p0032c21║是浴佛之日。」以拄杖指空，云：「虛空無相，且道浴個甚
J37nB371_p0032c22║麼？若能見無見之色，十方坐斷壁、立千仞，方能向無
J37nB371_p0032c23║佛處浴佛、無祖處浴祖，海口莫能宣，千眼覷不及，機
J37nB371_p0032c24║輪轉軸，時節善觀。敢問大眾：即今釋迦老子還曾覿
J37nB371_p0032c25║面也無？」擊禪床，云：「步步蓮花香世界，金盤澡洗共流
J37nB371_p0032c26║傳。」
J37nB371_p0032c27║趙觀察躬臨拈香，請上堂。問答畢，乃云：「樹人天幖幟，
J37nB371_p0032c28║踏佛祖幽關。開大洪爐，傾懸河之辯；提持正印，闡金
J37nB371_p0032c29║剛正眼。迥然妙機，端倪杳絕。諸昆仲！大好向腳跟下
J37nB371_p0032c30║透脫去。所以，應機遍法界，著楔看孔寵。須是運斤人，
J37nB371_p0033a01║方名運斤法。把定則無回無互，放開則有卷有舒。撮
J37nB371_p0033a02║大地如粟粒，運大千向針鋒。演過量機，展擔荷用。譬
J37nB371_p0033a03║如帝力不棄一民，天地無私，含濛萬物。到個裏，通上
J37nB371_p0033a04║徹下，無彼絕此，更向著眼不及處承當。今既喜逢明
J37nB371_p0033a05║眼人，幾作一場敗露。只如全威閫外，正令寰中，斬斷
J37nB371_p0033a06║機境一句作麼生道？眼似雷霆機似電，當陽迅疾斬
J37nB371_p0033a07║謷訛。」
J37nB371_p0033a08║高藩臺送衣帽，請上堂。「諸佛說，祖師傳，拋沙撒土，匝
J37nB371_p0033a09║地普天。明頭合，暗頭合，龍象蹴踏，非驢所堪。大丈夫
J37nB371_p0033a10║承當擔荷，秉般若慧劍，胸中藏六合，方寸等乾坤，貴
J37nB371_p0033a11║在當人跟腳下，知見迥絕，今古輝騰。如是則當陽直
J37nB371_p0033a12║截，奧旨全彰。所以佛法付與國王大臣，盡十方界、窮
J37nB371_p0033a13║虛空際，具如是金剛正眼，共建法幢，豎立宗旨，提向
J37nB371_p0033a14║上鉗鎚，亙今亙古。到個裏，天何所高？生天者是；地何
J37nB371_p0033a15║所厚？育地者是；虛空何所寬？包括虛空者是。取之左
J37nB371_p0033a16║右，觸處逢原，此則謂之金剛王寶劍，令森羅萬象、大
J37nB371_p0033a17║地山河動著毛寒，佛界魔界一齊坐斷。只如鋒利從
J37nB371_p0033a18║什麼處來？一偈頌出：雲籠高嶽紫芝香，時節因緣共
J37nB371_p0033a19║舉揚。不可重宣蒙惠意，雍容還我大金湯。」
J37nB371_p0033a20║上堂。問：「應時及節即不問，格外提持意若何？」師云：「一
J37nB371_p0033a21║言絕迥出，萬仞逼崔嵬。」進云：「秪如觀音菩薩將錢買
J37nB371_p0033a22║糊餅，放下手為甚卻是饅頭？」師云：「泥蛇咬石鱉，仔細
J37nB371_p0033a23║好觀瞻。」進云：「麟鳳翻騰椎拂下，象龍蹴踏寶花前。」師
J37nB371_p0033a24║云：「切莫向人誇伎倆。」乃呵呵大笑，云：「世上人，笑不了，
J37nB371_p0033a25║盲者日餘讀梵書，聵者啾聽隔林鳥，無手行拳定輸
J37nB371_p0033a26║贏，無舌解語恣分曉。諸大眾！此四種也有權、也有實、
J37nB371_p0033a27║也有照、也有用，若人瞞昧個心頭，文殊、鶖子不得妙。」
J37nB371_p0033a28║喝一喝。
J37nB371_p0033a29║端節，上堂。舉：「楚石和尚上堂：『今朝五月午，不打耨芸
J37nB371_p0033a30║鼓，荒卻自家田，昧卻家中主。報諸人，休莽鹵，赦口百
J37nB371_p0033b01║舌盡消除，無位真人汗如雨。』」師云：「古人雖是千差掃
J37nB371_p0033b02║蕩，未能驚殺多人。且道今日事作麼生？」卓拄杖：「今朝
J37nB371_p0033b03║五月望，黃鶯啼柳上，明月與清風，諦當甚諦當？打動
J37nB371_p0033b04║震天鼉，德山歌要唱。報諸人，休放況，苦雨酸風陣陣
J37nB371_p0033b05║來，打溼陳年底寶藏。大眾，既是各懷寶藏，因甚被他
J37nB371_p0033b06║打溼？不挂浮囊巨海登，無位真人是什麼像狀？」喝一
J37nB371_p0033b07║喝，下座。
J37nB371_p0033b08║示眾。「鵲來頭上語諵諵，雲向眼前疊翠三。關捩盡情
J37nB371_p0033b09║如瞥落，不須靈利更加參。」
J37nB371_p0033b10║上堂。「雷門之下，布鼓難鳴。度刃奔流，過風疾焰。搆得
J37nB371_p0033b11║搆不得，豎四橫三。是境不是境，蘆花雪月。只如無價
J37nB371_p0033b12║大寶光中，脣鋒不涉，散遍十方世界。應用無虧，吞吐
J37nB371_p0033b13║五蘊山河。大眾，若據法者，當如法說。且道遞相告報
J37nB371_p0033b14║是汝諸人，還會麼？」良久曰：「寧可清貧自樂，不作濁富
J37nB371_p0033b15║多憂。」拍膝一下。
J37nB371_p0033b16║上堂。「威鳳山前雲出入，駟馬橋頭浪捲舒。更有龍門
J37nB371_p0033b17║高萬仞，是誰點額泊清虛。正當恁麼時，由茲發育，自
J37nB371_p0033b18║此流通。理隨事變，事逐理融。只如德山耀大法眼，臨
J37nB371_p0033b19║濟轟大法雷，諸人不得蹉過。」以拄杖卓一卓，喝一喝。
J37nB371_p0033b20║上堂。「日日是好日，時時是好時，破鏡不重照，落花難
J37nB371_p0033b21║上枝。推遷四象，日月旋流，檢點將來，自救不了。豈不
J37nB371_p0033b22║見白蓮池畔香映宛然，駟馬橋頭長安逼直？悟則事
J37nB371_p0033b23║同一家，迷乃萬別千差。即今還有迷悟者麼？」以拂子
J37nB371_p0033b24║擊禪床：「著甚來由？」
J37nB371_p0033b25║趙觀察設齋，請上堂。「時維中元節，地官曾解結。空闊
J37nB371_p0033b26║互相交，夜蟬鳴不歇。祖師西來意，諸人瞥不瞥？清淨
J37nB371_p0033b27║總持門，是甚繫驢橛？棘曲嫌松直，烏玄笑鵠白。皎皎
J37nB371_p0033b28║長空天地殊，熙熙萬姓歌唐業。」擊禪床，下座。
J37nB371_p0033b29║上堂。舉：「系南禪師示眾云：『禪不禪，道不道，三寸舌頭
J37nB371_p0033b30║胡亂掃，昨夜日輪飄桂花，今朝月窟生芝草。阿呵呵！
J37nB371_p0033c01║萬兩黃金無處討，一向絕思量，諸法不相到。』」師云：「古
J37nB371_p0033c02║人恁麼提持，有甚麼實處？若據超佛越祖之機，莫作
J37nB371_p0033c03║秋深長夜之境。昭覺不是乘時就便，豈假節目強生？」
J37nB371_p0033c04║乃拈拄杖：「禪不禪，道不道，豎亞面門非作造，昨夜泥
J37nB371_p0033c05║牛飲海乾，今朝木馬追風跑。阿呵呵！祖師窟是野狐
J37nB371_p0033c06║窖，驀地喚將來，打個解𨁝跳。諸大眾！不是埋沒諸人，
J37nB371_p0033c07║者裏何嘗易討？」復卓拄杖：「毘婆尸佛早留心，直至而
J37nB371_p0033c08║今不得妙。」
J37nB371_p0033c09║誕日，上堂。「桂蕊篩篩金落地，月華冉冉玉鋪奇，若謂
J37nB371_p0033c10║吾曹生面目，今朝覿面為提撕。諸大眾，莫疑猜，糞掃
J37nB371_p0033c11║堆頭珠拾來，人人有分如薦得，無限勞生眼豁開。」復
J37nB371_p0033c12║舉：「金峰禪師云：『山僧二十年前有老婆心，二十年後
J37nB371_p0033c13║無老婆心。』僧便問：『如何是二十年前有老婆心？』峰云：
J37nB371_p0033c14║『問凡答凡，問聖答聖。』『如何是二十年後無老婆心？』峰
J37nB371_p0033c15║云：『問凡不答凡，問聖不答聖。』昭覺不與麼道，山僧二
J37nB371_p0033c16║十年前恁麼中不恁麼，二十年後不恁麼中卻恁麼。
J37nB371_p0033c17║今日若有問：『如何是二十年前恁麼中不恁麼？』答他：
J37nB371_p0033c18║『描也不成，畫也不就。』『如何是二十年後不恁麼中卻
J37nB371_p0033c19║恁麼？』答他：『古今日月，古今山河。』大眾！金峰是？昭覺是？
J37nB371_p0033c20║披玩蘿窗節序嚴，迷雲散盡未遮瞞，笙歌醉飲高樓
J37nB371_p0033c21║晏，容易為賓作主難。」
J37nB371_p0033c22║結制，藩臺高護法請上堂。拈香。「此香陰陽特以秉其
J37nB371_p0033c23║氣，海天盤軸育其莖，爇在爐中，祝延
J37nB371_p0033c24║聖壽皇帝萬歲萬萬歲。伏願宇宙雖寬，未能覆藏；日
J37nB371_p0033c25║月雖明，光輝愈熾。復拈此香，鼎峙萬國之金城，褒襲
J37nB371_p0033c26║藩籠之玉葉，爇向滿朝文武、概國公孤、現前高大護
J37nB371_p0033c27║法，恭願同乘般若，共注真常。」就座，問答竟，乃云：金「鎚
J37nB371_p0033c28║拈起，洞明機先，有賓有主，劍挂眉間，摩霄俊鶻，乘時
J37nB371_p0033c29║便止，濼困魚，浪激天，寶花座上心香爇，孰謂吾師是
J37nB371_p0033c30║大年？徹綱忝為悟祖遠孫，方廣如斯屢踐，若得知恩
J37nB371_p0034a01║報恩，但見皇風一片。某慚無福，領據三番，儼存舊化，
J37nB371_p0034a02║地覆天翻，灼爾風規，無孔韻出，願現騶虞，沉清九曲，
J37nB371_p0034a03║現前僧眾，蝸步不勞，秪要桶箍忽爆，何假啜醨哺糟？
J37nB371_p0034a04║所謂旃檀林中，荊棘不產，蜜果何生？黃檗樹頭，獅子
J37nB371_p0034a05║游行，欄干踢倒，鯨鯢出滯，擺脫金鉤。」卓拄杖，「志攀玄
J37nB371_p0034a06║奧深嚴極，未泮疑情誓未休。」
J37nB371_p0034a07║當晚小參。舉：「古人道：『是聖是凡，入門便見波斯鼻孔，
J37nB371_p0034a08║開眼便見蚌蛤心肝，開口便見諸人兩莖眉毛橫在
J37nB371_p0034a09║額上，因甚看不見？直人面前三尺暗。』昭覺則不然，是
J37nB371_p0034a10║聖是凡，入門禮法，作揖打躬，人情周匝，相懽恰好，飲
J37nB371_p0034a11║水也甜，說甚麼波斯鼻孔、蚌蛤心肝？秪要諸人眉毛
J37nB371_p0034a12║廝結，無耳草鞋定要踏穿。若不如是，寸絲滴水、粒米
J37nB371_p0034a13║莖虀定要酬還。有者道：『今正是靈山一會，儼然未散。
J37nB371_p0034a14║長老何故？冷言冷語，欺胡瞞漢。』山僧道：『一把柳絲收
J37nB371_p0034a15║不得，和煙搭在玉闌干。』」
J37nB371_p0034a16║上堂。舉：「慧照禪師云：『進一步，踐他國王水艸；退一步，
J37nB371_p0034a17║踏他祖佛田園；不進不退，正是死水中。還有出身之
J37nB371_p0034a18║路也無？蕭騷晚籟松釵短，游漾春風柳線長。』」師云：「昭
J37nB371_p0034a19║覺今日隨機吐露，不教令人翻成特地。進一步，優游
J37nB371_p0034a20║實際理地；退一步，宛爾大用全彰；不進不退，正是八
J37nB371_p0034a21║字打開。還有諦當處也無？木人嶺上歌款乃，石女雲
J37nB371_p0034a22║中唱錦梭。」
J37nB371_p0034a23║艸堂和尚請上堂。喝一喝，云：「臨濟喝。」拈拄杖，云：「德山
J37nB371_p0034a24║棒，木人把板雲中唱，添得南泉打破鍋，臨機應物無
J37nB371_p0034a25║相讓，煮茶須是白沸湯，盡味何嘗少鹽醬？」以拄杖打
J37nB371_p0034a26║○，云：「臨濟、德山還出得者個圈繢麼？秪如者個復有
J37nB371_p0034a27║何事？」良久，曰：「頂門斜日出，照破萬重關。」
J37nB371_p0034a28║上堂。舉：「嚴陽尊者訪趙州，嚴云：『一物不將來時如何？』
J37nB371_p0034a29║州云：『放下著。』嚴云：『一物不將來，放下個甚麼？』州云：『放
J37nB371_p0034a30║不下，擔取去。』」師云：「大好將此公案花擘一上，幸得南
J37nB371_p0034b01║翥法兄證盟，嚴陽尊者赤身挨白刃，趙州古佛碧潭
J37nB371_p0034b02║摝月痕。檢點將來，鋒馳詰辯則且置，頗奈二俱擔夯
J37nB371_p0034b03║一物，至今丟放不下，昭覺今日為伊放下去也。」擊禪
J37nB371_p0034b04║床，云：「池塘荷葉風吹破，壟上梅花雪壓開，莫管龍門
J37nB371_p0034b05║高廣大，著些精彩舞三台。」
J37nB371_p0034b06║南翥法兄至，上堂。遂拊掌云：「踢碎須彌山，為尋知己；
J37nB371_p0034b07║吸乾大海水，躍出錦鱗。吐傾湫倒嶽之機，展掀天揭
J37nB371_p0034b08║地之用，是謂真風不邁，道義常存。只得威鳳山前霞
J37nB371_p0034b09║披百道，駟馬橋畔鵲噪群音，何冀吹大法螺、擊大法
J37nB371_p0034b10║鼓？正與麼時，主賓契合，縱奪可觀，互相接拍，實逞其
J37nB371_p0034b11║鋒。信手指來有則沒，絃琴久未逢知己，今既到山中，
J37nB371_p0034b12║分出角徵羽。」以杖作拊勢，云：「大眾聞麼？如或未委，待
J37nB371_p0034b13║我南翥法兄不消咳唾一聲，伸出隻手與現前大眾
J37nB371_p0034b14║拈出妙音。」
J37nB371_p0034b15║南翥丁居士入山謝老人法，請上堂。舉：「龍圖王蕭居
J37nB371_p0034b16║士字觀復，一日過昭覺，聞開靜板聲有省，問南堂曰：
J37nB371_p0034b17║『某有個見處，才被人問卻開口不得，未審過在甚麼
J37nB371_p0034b18║處？』堂曰：『過在有個見處。』堂又曰：『朝旆幾時到任？』公曰：
J37nB371_p0034b19║『去年八月四日。』堂曰：『自按察幾時離衙？』公曰：『前月二
J37nB371_p0034b20║十。』堂曰：『處處分明，為甚卻道不出？』公於此契悟。」師云：
J37nB371_p0034b21║「今日南翁法兄到山，亦未聞開靜板聲，卻又不曾見
J37nB371_p0034b22║個甚麼，未跨門來早已眉毛長數尺。即今若有個頂
J37nB371_p0034b23║𩕳具眼衲子出來道：『此老還是懸岩撒手？還是絕後
J37nB371_p0034b24║再甦？』山僧答：『百花叢裏坐，婬房酒肆行。』正與麼時，切
J37nB371_p0034b25║忌道著。道著時如何？」卓拄杖：「聲光赫奕家風振，敲磕
J37nB371_p0034b26║門庭眼有筋，大好當風能砥浪，蟭螟眼裏任橫行。」
J37nB371_p0034b27║中岩竺徑和尚至，上堂。「興化接同參，傷鹽仍費醋；昭
J37nB371_p0034b28║覺接同門，劈面秪一吐。抓又抓不開，捏又捏不聚，展
J37nB371_p0034b29║開大用機，剜心而剖腹。觀內亦悄然，觀外如電拂，方
J37nB371_p0034b30║便呼為智，應緣而化物。大道總現前，和盤亦托出。大
J37nB371_p0034c01║眾！且道托出底是個甚麼？烈焰豈容蚊蚋栖？香象過
J37nB371_p0034c02║河直截渡。」
J37nB371_p0034c03║上堂。「威鳳山頂，閒雲出入。駟馬橋頭，水泄不通。心隨
J37nB371_p0034c04║境轉，境逐心融。敢問大眾，如何得心境相融一句？」擊
J37nB371_p0034c05║禪床，「須彌劃碎虛空骨，明月挨開水底天。」
J37nB371_p0034c06║趙觀察設齋，上堂。僧問：「南泉云：『不是心，不是佛，不是
J37nB371_p0034c07║物。』」師隨聲擊禪床云：「是個甚麼？」僧佇思，師云：「鷂過新
J37nB371_p0034c08║羅。」遂舉：「古人道：『來不來，去不去，腳下須彌山，腦後擎
J37nB371_p0034c09║天柱，大藏不能宣，佛眼不能覷。』諸禪德！漸老逢春不
J37nB371_p0034c10║惜春，昨夜飛花卻無數。」師云：「昭覺今日不免開張大
J37nB371_p0034c11║口，免使頓置諸人。來不來，去不去，一語卻傷人，千刀
J37nB371_p0034c12║頻攪腹，四句絕百非，大千微塵佛。諸禪德！井底林檎
J37nB371_p0034c13║向日栽，山頭種月太無數。」
J37nB371_p0034c14║冬至，上堂。問：「寒來暑往即不問，冬至節令事如何？」師
J37nB371_p0034c15║云：「機絲原不隔，特地露乖張。」乃云：「剝盡群英萬事張，
J37nB371_p0034c16║灰飛蘆管動毫芒，清風環繞珊瑚樹，碧落虛空無處
J37nB371_p0034c17║藏。」乃卓拄杖一下。
J37nB371_p0034c18║上堂。「場開多選佛，一大事因緣，機扣箭鋒觸，用施電
J37nB371_p0034c19║激鞭。黃金須鍊礦，碧玉種藍田，觸來當血濺，一劍挂
J37nB371_p0034c20║門前。」
J37nB371_p0034c21║上堂。「潭深波浪靜，學廣語聲低，塵勞緣未破，觸境卻
J37nB371_p0034c22║成迷。到者裏，始能卷舒出沒，運用無虧。秪如無孔銕
J37nB371_p0034c23║鎚鑽仰不及處，還有少分相應底麼？紅爐點雪無棲
J37nB371_p0034c24║泊，韞玉荊山暗有光。」
J37nB371_p0034c25║捐衣缽貲，修葺本師老人壽塔。工竣，上堂。「日月惟清
J37nB371_p0034c26║江海色，鋒芒不匣碧天中。大千世界轉身處，踢倒微
J37nB371_p0034c27║塵諸法空。惟我老和尚一生以來，劍刃上橫身，鑊湯
J37nB371_p0034c28║中澡浴，一味天空地空，更冀呵祖罵佛，從教騰今煥
J37nB371_p0034c29║古，曷能分髓分皮？始終一條棒，碎臨濟窩窟，千聖仰
J37nB371_p0034c30║追不及。俄然數十載，展悟祖門庭，萬靈依蔭何窮？五
J37nB371_p0035a01║蘊均沾，四生利濟，遽爾停篙息楫，謂是浩浩真風，豈
J37nB371_p0035a02║期破釜沉舟？故能新新削跡，遊遍三十三天界畔，剎
J37nB371_p0035a03║那之頃，踏翻八萬四千塵囂，彈指皆空，遂得一真法
J37nB371_p0035a04║界，隨導引以區分，散體十方，分眾水以涵月，於中不
J37nB371_p0035a05║作生想，不作沒想。到者裏，抽一機則光吞萬象，示雙
J37nB371_p0035a06║趺則氣絕諸塵，是則八荒風冷，三界垂靈，朵朵祥光，
J37nB371_p0035a07║獄趣寰中遍布，瑩瑩舍利，人間天上安排。只如松風
J37nB371_p0035a08║澗響，霽月光臨一句作麼生道？爇得旃檀煙影遍，任
J37nB371_p0035a09║從佛祖也攢眉。」
J37nB371_p0035a10║元旦，上堂。問：「解把一枝無孔笛，為師吹出太平歌，普
J37nB371_p0035a11║天之下民樂業，五穀豐登祝聖多。如何是新年頭佛
J37nB371_p0035a12║法？」師云：「上上根機不假敲。」進云：「山前百鳥朝威鳳，橋
J37nB371_p0035a13║流駟馬水鳴琴。如何是昭覺境？」師云：「滿口道出。」進云：
J37nB371_p0035a14║「評唱宗乘輝祖胄，喜逢悟祖又重來。如何是境中人？」
J37nB371_p0035a15║師云：「闍黎早錯過。」進云：「請師道個人中意。」師云：「棒頭
J37nB371_p0035a16║取證。」乃云：「元正佳節，青黃皂白，奔逐狂途，伶俜不歇。
J37nB371_p0035a17║大唐打鼓，新羅捏訣，搊起釋迦鼻孔，揭卻觀音耳穴。
J37nB371_p0035a18║那討者般人，眉目一齊徹，觸動山僧機？細細觀，密密
J37nB371_p0035a19║閱，綠水響潺潺，青山重疊疊，石碣應節揚葩，螻蟻甦
J37nB371_p0035a20║而出穴。敢問大眾：又怎生說個佛法道理？神頂硃砂
J37nB371_p0035a21║多僻邪，新羅附子調辛熱。」
J37nB371_p0035a22║上堂。舉：「僧問古德：『今日和尚陞座，未審有何祥瑞？』德
J37nB371_p0035a23║云：『麒麟步驟丹霄外，優缽花開烈火中。』僧云：『如何是
J37nB371_p0035a24║祖師西來意？』德云：『雪消山頂露，風過樹頭搖。』今日若
J37nB371_p0035a25║有問：『和尚即此陞座，未審有何祥瑞？』山僧答他：『蕭蕭
J37nB371_p0035a26║玉鑑涵春色，炯炯冰壺浸月莖。』『如何是祖師西來意？』
J37nB371_p0035a27║答他：『幾番風雨過，寒暑未能浸。』大眾！古德恁麼提持、
J37nB371_p0035a28║昭覺恁麼履踐，還有優劣也無？」卓拄杖：「金烏夜半忙
J37nB371_p0035a29║忙去，玉兔天明上海東。」
J37nB371_p0035a30║解制，上堂。「昭覺今朝解制，牛兒馬子蹋踢，奔走歷歷
J37nB371_p0035b01║跑哮，切忌犯人苗稚，秪教耕遍虛空，莫荒祖翁田地。」
J37nB371_p0035b02║召大眾，云：「只如子承父業，憑何施設？」擊禪床，「任他世
J37nB371_p0035b03║上芊芊艸，緊守懷州牛喫禾。」
J37nB371_p0035b04║雙桂破老和尚忌日，拈香。「醉佛樓頭打不溼，雙桂堂
J37nB371_p0035b05║前紐不乾，山嶽移而神鬼泣，一個鼻孔慣遼天。」插香，
J37nB371_p0035b06║云：「傾杯何必須宜酒？但有清香也醉懽。昔吾祖翁掃
J37nB371_p0035b07║荊棘而重新法苑，布沛滂而遍界流芳，不肖孫曾沾
J37nB371_p0035b08║一滴，不受悽愴，勢必放開線路，居然津濟群蒼，任是
J37nB371_p0035b09║閒神野鬼到來，秪可避忌，謾莫開張，只如風規再著，
J37nB371_p0035b10║宇宙名揚，振起祖翁命脈，法雨之廣澤者麼？打麵還
J37nB371_p0035b11║他州土麥，唱曲須從舊帝鄉。」
J37nB371_p0035b12║一句法弟和尚遺書至，上堂。「千里遺音展豁開，轍傾
J37nB371_p0035b13║懷抱謾添▆，吹毛說甚鋒鋩利？曾向招提斷舌來。恭
J37nB371_p0035b14║惟法弟和尚，大法有準，群品津梁，虛空坐斷，五蘊掀
J37nB371_p0035b15║翻。是則船頭撥開，面目捩轉，向不生滅處渾無回互。
J37nB371_p0035b16║只如擘開金鎖玄關，廓示真如境界一句作麼生道？
J37nB371_p0035b17║明月入簾星拱北，落花流水日朝東。」
J37nB371_p0035b18║本師老人忌日，拈香：「截斷千差，壁立萬仞，塗毒鼓喪，
J37nB371_p0035b19║正法滅眼。」爇香，云：「象鼻分河海，鰲頭戴丘山，子不談
J37nB371_p0035b20║父德，虎不食鵰殘。雖然，不是低頭尋腳跡，更須仰面
J37nB371_p0035b21║棒青天。」
J37nB371_p0035b22║結制，上堂。舉：「法昌遇上堂云：『法昌今日開爐，行腳僧
J37nB371_p0035b23║無一個，惟有十八高人，緘口圍爐打坐，不是規矩嚴
J37nB371_p0035b24║難，免見諸人話墮。』」師云：「法昌孤身物外，貧而有諂；昭
J37nB371_p0035b25║覺結制開爐，萬指雍雍，富而不驕。」乃拈拄杖：「昭覺今
J37nB371_p0035b26║日開爐，也少不得則個，閑神抹向他方，須彌移來屋
J37nB371_p0035b27║角，展開大用全機，佛祖向上一著。諸大眾！有無不必
J37nB371_p0035b28║分長短，務要諸人心眼活。」驀喝一喝：「擔板徐郎見一
J37nB371_p0035b29║邊，枇巴葉是馬驢藥。」
J37nB371_p0035b30║上堂。「大道之源，眾流無混，穿雲透石，不墜古今。妙語
J37nB371_p0035c01║玄機，誰當履薦？秪饒進步衝鋒，早是赤窮活計。所以，
J37nB371_p0035c02║臨濟三遭痛棒，始徹根源；達磨九載面壁，心力枉勞。
J37nB371_p0035c03║若或倒拽橫拖，謂是欺胡瞞漢，不易和泥合水；便乃
J37nB371_p0035c04║說黑道橫，東棒西喝，不爽意氣，徒增高唱低酬，早已
J37nB371_p0035c05║宗風埋沒。只如密運化機一句如何提唱？駟馬不曾
J37nB371_p0035c06║離徑道，當天皓月卻無私。」
J37nB371_p0035c07║上堂。「擊鼓復槌鐘，逼慮住山翁。不唱雲門曲，便乃吟
J37nB371_p0035c08║新豐。實法不孤起，關山路未通。築著磕著也，執劍解
J37nB371_p0035c09║屠龍。」
J37nB371_p0035c10║上堂。拈拄杖：「佛祖出興，以此唱道。任運縱橫，撲擲玄
J37nB371_p0035c11║奧。撈籠萬有，提拔四生。」驀喝一喝：「獅子吼，無畏說。嶮
J37nB371_p0035c12║巇關山路未通，一條拄杖生按過。生按過，觸倒無礙
J37nB371_p0035c13║法門，虛空口皮笑破。」卓一卓，下座。
J37nB371_p0035c14║上堂。舉靈雲桃花公案畢：「春暖桃花樹樹開，天機漏
J37nB371_p0035c15║洩嘆奇哉。都緣露柱懷胎甚，豈止燈籠笑滿腮。」
J37nB371_p0035c16║結制，上堂。「山光鳥語亂，晚岫白雲歸，者事從來近，何
J37nB371_p0035c17║須巧弄機？」拂一拂，云：「六塵不惡，還同正覺，百城遊遍
J37nB371_p0035c18║到天淵，採藕忽然魚踏著。」
J37nB371_p0035c19║上堂。「今日是先老人壽誕之期，不肖徹綱修葺壽塔
J37nB371_p0035c20║工竣之日。大凡宗乘扶豎，呼為特達門庭，輝騰今古，
J37nB371_p0035c21║迥絕見知，便能隨機利物，應化無方，豎四橫三，人間
J37nB371_p0035c22║天上。昔僧問古德：『如何是無縫塔？』德云：『四稜著地。』僧
J37nB371_p0035c23║云：『如何是塔中人？』德云：『香風吹萎花，更雨新好者。』」師
J37nB371_p0035c24║云：「若有問昭覺：『如何是無縫塔？』答伊：『日月當空照，特
J37nB371_p0035c25║地好乾坤。』『如何是塔中人？』亦答伊：『鐘鳴鼓響宣真實，
J37nB371_p0035c26║水綠山青謂舉揚。』仰勞大眾同至塔前燒香設供。」
J37nB371_p0035c27║至前，拈香。「三昧頂王化界遊，概傾血淚染閻浮，迥然
J37nB371_p0035c28║一句難輕觸，析骨那吒未足酬。不肖徹綱，道慚荒薄，
J37nB371_p0035c29║德屆無堪，豈期事到如斯，寧容分雪？是以攪長河為
J37nB371_p0035c30║酥酪，變大地作黃金，如斯布露，萬事成辨。所以云：『冬
J37nB371_p0036a01║至寒食一百五，家家塚上添新土，翻思拾得與寒山，
J37nB371_p0036a02║南北東西太莽鹵。』不肖塚上新土亦不添，畢竟如何
J37nB371_p0036a03║奉重？」遂指塔，云：「四維無遮障，上下沒可把，祖禰不了
J37nB371_p0036a04║底，殃及兒孫也。」爇香，云：「秪用錐頭力，不用鑿頭方。」展
J37nB371_p0036a05║拜。
J37nB371_p0036a06║上堂。「縱橫行古路，腳踏草鞋寬。直知翻領易，不覺渡
J37nB371_p0036a07║水難。解展金剛手，能投帝釋冠。見聞消息子，切莫自
J37nB371_p0036a08║欺瞞。」
J37nB371_p0036a09║老人忌日，無染省覲，請上堂。「大好爺田地，番然一杖
J37nB371_p0036a10║頭，吾師逝一載，行徑尚悠悠。稚筍依嶒塔，蒼松挂月
J37nB371_p0036a11║鉤，天長和地永，模範幾千秋。昔古德聞鼯鼠聲，即此
J37nB371_p0036a12║物，非他物，吾當逝矣。先老人預日告別，云：『來即恁來，
J37nB371_p0036a13║去即恁去，不似古人臨末稍頭猶在聲色裏轉。』」遂爇
J37nB371_p0036a14║香，云：「且道老人在世耶？去世耶？若道去世，香煙匼匝，
J37nB371_p0036a15║騰燿光輝；若道在世，且道是何相狀？諸大眾委悉麼？
J37nB371_p0036a16║若未委悉，徹綱露形露相去也。」震威一喝，下座。
J37nB371_p0036a17║五葉維那省覲，請上堂。問答竟，師云：「駟馬橋，昭覺寺，
J37nB371_p0036a18║禪人耑叩己躬事，敏手淘金疾得金。悠悠之徒貪過
J37nB371_p0036a19║日，恁麼孰肯自知非？聖道應宜急撇地，黃梅散席是
J37nB371_p0036a20║老盧，坐折連床湖南聻？須知黃檗陷虎機，大地撮來
J37nB371_p0036a21║如一粒，今古牓樣作者知，免被山僧口鼓去。」復舉：「六
J37nB371_p0036a22║祖荷得衣缽至大庾嶺頭，被明上座趁上，祖放衣缽
J37nB371_p0036a23║於石上，明提掇不起，遂悔過：『某為法來，非為衣耶？』祖
J37nB371_p0036a24║示心要，遂喚：『上座！不思善、不思惡，正當恁麼時，阿那
J37nB371_p0036a25║個是上座本來面目？』明當下徹悟。」師高聲喚：「大眾！且
J37nB371_p0036a26║道悟個甚麼？悟心耶？心是何物？悟性耶？性是何形？若
J37nB371_p0036a27║向此道得諦當，老僧衣缽兩手吩咐；其或未然，與眾
J37nB371_p0036a28║頌出：鳳凰不是凡間物，千里追風豈易常？一段天機
J37nB371_p0036a29║真實事，端然為瑞復為祥。」下座。
J37nB371_p0036a30║佛冤綱禪師語錄卷第六（終）