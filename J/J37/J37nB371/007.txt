J37nB371_p0036b01║佛冤綱禪師語錄卷第七
J37nB371_p0036b02║嗣法門人真一等編
J37nB371_p0036b03║昭覺首座寮秉拂
J37nB371_p0036b04║上堂問第一義諦且置三玄三要請師道師卓杖云
J37nB371_p0036b05║長劍倚天寒進云有物均同化惟師獨占魁如何是
J37nB371_p0036b06║第一玄師云煖室堆霜雪井底火生煙進云如何是
J37nB371_p0036b07║第二玄師云巨靈才伸出虛空喫一鞭進云如何是
J37nB371_p0036b08║第三玄師云低頭無寸土抬眸不見天進云如何是
J37nB371_p0036b09║第一要師云紅爐飛銕鷂進云如何是第二要師云
J37nB371_p0036b10║武陵春已老進云如何是第三要師云金刀剪不破
J37nB371_p0036b11║進云三玄三要蒙指示收因結果事如何師云朝打
J37nB371_p0036b12║三千暮打八百進云知師有道無私覆違者拈來覿
J37nB371_p0036b13║面陳師云闍黎話墮也乃云一有多種二無兩般非
J37nB371_p0036b14║是桃紅柳綠早已月下蘆灣秪緣嚴凍冰霜冷得到
J37nB371_p0036b15║三更猶更寒不是此番寒徹骨烏能特達坐長安所
J37nB371_p0036b16║以道盡謂居林下何曾見休官張帆解纜乘風送若
J37nB371_p0036b17║是良驥豈加鞭但看山林並水鳥忙者自忙閒者閒
J37nB371_p0036b18║謾言家家有長短絲來線去是抽牽一拶一挨除瓦
J37nB371_p0036b19║礫盡淨方名古佛壇大眾且道古佛放光也未驀豎
J37nB371_p0036b20║拂云看來渾身活鱍鱍非是人前解逞尖復舉馬祖
J37nB371_p0036b21║同眾玩月次祖云向者裏各下一轉語一云正好修
J37nB371_p0036b22║行一云正好供養一拂袖便出祖云經歸藏禪歸海
J37nB371_p0036b23║惟有普願獨超物外師云一夥老古錐繪畫虛空則
J37nB371_p0036b24║不無要且撈摸不著今日昭覺諸兄也不乘情玩月
J37nB371_p0036b25║且無如是葛藤但致朝糲三滋健晚時一覺眠與古
J37nB371_p0036b26║人相較多少是水東奔流不盡誰人空肚呷寒泉。
J37nB371_p0036b27║小參舉黃龍心禪師與夏公立劇談肇論論萬物為
J37nB371_p0036b28║自己情與無情共一體時狗子臥香桌下龍拈壓尺
J37nB371_p0036b29║擊狗子又擊香桌云狗子有情即去香桌無情卻住
J37nB371_p0036b30║情與無情如何得成一體去公立不能加對龍云纔
J37nB371_p0036c01║涉思惟便成剩法何嘗會萬物為自己今請眾公向
J37nB371_p0036c02║者裏下一轉語眾不能對師云黃龍老漢大似夜聞
J37nB371_p0036c03║鬼哭笑裏生悲公立迥絕攀躋力補不足趁起有情
J37nB371_p0036c04║鈍置無情擊香桌云情與無情一體也未秦時𨍏轢
J37nB371_p0036c05║鑽遂以手拍几云大眾若道是有情爭奈無人擊時
J37nB371_p0036c06║他卻不響若道是無情今眾公俱聞有聲然雖如是
J37nB371_p0036c07║不免為眾頌出情與無情共一體夜半東方紅日起
J37nB371_p0036c08║照徹門前殘雪堆四海均霑王化裏。
J37nB371_p0036c09║小參舉楚石和尚上堂今朝五月五不打耨芸鼓荒
J37nB371_p0036c10║卻自家田昧卻家中主報諸人休莽鹵赤口百舌盡
J37nB371_p0036c11║消除無位真人汗如雨師云楚石雖是乘時應節未
J37nB371_p0036c12║免話作兩橛今朝五月五打起鼉腰鼓踏開南岸田
J37nB371_p0036c13║牽動北岸主報諸人休莽鹵看取龍舟相鬥廝笑殺
J37nB371_p0036c14║石牛並石虎今日若有人道大小長老亦是乘時擊
J37nB371_p0036c15║節不免隨人起倒但云向道金刀剪不破一筆難教
J37nB371_p0036c16║畫得成。
J37nB371_p0036c17║晚參一年十二月一月三十日一日十二時熱則炎
J37nB371_p0036c18║蒸極寒乃霜雪摧于中要體貼莫被涼暑欺諸仁者
J37nB371_p0036c19║貼體也未泥牛夜半吼如雷天明依舊日朝西。
J37nB371_p0036c20║晚參一切法不生一切法不滅咄哉老瞿曇將金喚
J37nB371_p0036c21║作銕堪笑達磨無處藏身更走東震旦國今朝若有
J37nB371_p0036c22║人椎殺二老賞伊一文大光錢若無如是作略亦賞
J37nB371_p0036c23║伊一文大光錢何故聻霜飛平地雪壓高山復舉僧
J37nB371_p0036c24║問雲門如何是諸佛出身處門云東山水上行圓悟
J37nB371_p0036c25║老人云若有人問天寧如何是諸佛出身處薰風自
J37nB371_p0036c26║南來殿閣生微涼師云雲門答話峰頭鼓浪天寧拈
J37nB371_p0036c27║語海底揚塵檢點將來佛祖田園被伊漏洩即今若
J37nB371_p0036c28║有人問綱上座如何是諸佛出身處向道松杉殘夜
J37nB371_p0036c29║月留影鶴夢喬枝風喚回。
J37nB371_p0036c30║晚參僧問掣電之機即不問河北宗旨意如何師云
J37nB371_p0037a01║當場齊慣戰聲催鼙鼓寒進云杖頭有眼明如日要
J37nB371_p0037a02║識真金火裏看師云直須揮本有特地一斬新進云
J37nB371_p0037a03║雪擁庭前三尺浪涓涓猶待子規啼師云臘煖山無
J37nB371_p0037a04║雪夜寒地有霜進云恁麼則如天普蓋似地普擎去
J37nB371_p0037a05║也師云眼裏瞳人吹木笛乃云風寒咳嗽多開門幔
J37nB371_p0037a06║捲起日色照將來心生大歡喜山陰晚色多寒風尚
J37nB371_p0037a07║又起木落鳥難棲水寒魚不餌衲子本家私赤窮兼
J37nB371_p0037a08║到底直須使得十二時莫被十二時辰使古人道寒
J37nB371_p0037a09║時寒殺熱時熱殺大眾且如何得不被寒暑轉去遂
J37nB371_p0037a10║高聲呵呵大笑云冷暖各自知莫待山僧舉。
J37nB371_p0037a11║臘八上堂昨夜庚星現今朝威鳳鳴白雲怪石露碧
J37nB371_p0037a12║水古木清涅槃心易曉差別智難明頭出頭沒漢收
J37nB371_p0037a13║拾得鼻孔打失了眼睛德山棒若雨點臨濟喝似雷
J37nB371_p0037a14║奔大好一體觀光總是全提正令綱上座則不然德
J37nB371_p0037a15║山棒斬手臨濟喝截舌即今若個頂𩕳具眼衲僧便
J37nB371_p0037a16║道癡長老你要做他家兒孫因甚過橋拆橋太煞無
J37nB371_p0037a17║恩自傷己命山僧便打個嗄嗄青光白日被汝一問
J37nB371_p0037a18║然雖如是也要剖露分明盡大地高流也去行棒行
J37nB371_p0037a19║喝依他作解障自悟門何不各施本有亦味傍墨而
J37nB371_p0037a20║行今日考鐘伐鼓命我秉拂儻露柱出班問云除卻
J37nB371_p0037a21║棒喝時如何直道月似彎弓少雨多風拍膝一下。
J37nB371_p0037a22║元旦上堂新年頭佛法春色暖融融萌芽將出土衲
J37nB371_p0037a23║子展英雄街頭市尾底手舞足蹈深村幽壑邊李白
J37nB371_p0037a24║桃紅此個時節休將眼睛當作鼻莫把怪石喚作蟲
J37nB371_p0037a25║雖則手眼各露要且無昧己躬大眾且如何是己躬
J37nB371_p0037a26║百韻喧喧飛入耳知音轉作妙圓通若要橫身當宇
J37nB371_p0037a27║宙踢倒楊岐栗棘蓬所以道年新月新日新時新東
J37nB371_p0037a28║鄰拜賀四舍羅綵簫管偕無邊之音唯有拄丈子無
J37nB371_p0037a29║新無舊無古無今非但孤光迥迥自然大用繁興任
J37nB371_p0037a30║他長安甚鬧須知我國宴然能為萬象主不逐四時
J37nB371_p0037b01║凋卓一卓云且道不屬新舊古今一句如何委悉莫
J37nB371_p0037b02║謂陰陽分造化更有撐天拄地才。
J37nB371_p0037b03║小參舉盤山道向上一路千聖不傳慈明道向上一
J37nB371_p0037b04║路千聖不然師云二尊宿各露圭角諸方檢點不少
J37nB371_p0037b05║大似海裏筭沙向上一路火裏蠛蠓吞日月蝸牛角
J37nB371_p0037b06║上打鞦韆卓拄杖。
J37nB371_p0037b07║小參天肅地寧河清海宴峻若嶮崖平如鏡面衲子
J37nB371_p0037b08║家私切勿污染睜定雙眉挨吹毛劍逼教枯木花開
J37nB371_p0037b09║裂破冰河發燄世事如擊石火光淨穢似戈一齊斬
J37nB371_p0037b10║若到恁麼時節大好純清絕點山僧遇茶喫茶逢飯
J37nB371_p0037b11║歇飯若作佛法會電光燦爛不作佛法會井底覓天
J37nB371_p0037b12║大眾與麼說話還有佛法道理也無千樹桃花春一
J37nB371_p0037b13║色門外青山山更山復舉泉大道參慈明明問片雲
J37nB371_p0037b14║橫谷口遊人何得來泉左右顧視云夜來何處火燒
J37nB371_p0037b15║出古人墳明云未在更道泉遂作虎聲明以坐具打
J37nB371_p0037b16║一下泉遂推慈明就坐明遂作虎聲泉云某參七十
J37nB371_p0037b17║餘員善知識今日始遇作家師云二老漢臨機敲唱
J37nB371_p0037b18║超邁古今若約臨濟向上關捩合喫山僧手中棒何
J37nB371_p0037b19║故曾經歷劫三千歲卻使黃河一度清。
J37nB371_p0037b20║上堂問高提祖令重振爐韝鉗鎚略露鋒鋩展托人
J37nB371_p0037b21║間天上一會儼然即且置頓超法界是如何師云坐
J37nB371_p0037b22║斷古今人舌頭進云恁麼則劍氣逼人風凜凜高出
J37nB371_p0037b23║毘盧頂上行師云度刃奔流未足奇乃云天開日月
J37nB371_p0037b24║朗霜黑山川新頓悟毫端許圓明亙古今苟能如是
J37nB371_p0037b25║法身向上一著豈被風吹日炙雖然蓋覆不得必令
J37nB371_p0037b26║眾兄弟向雷轟電掣影裏搆得星兒氣息可托千斤
J37nB371_p0037b27║擔子包含萬彙無餘到者裏還曾稱意也無豎拂子
J37nB371_p0037b28║云太歲當頭紅一點淥水青山一步移格外衲僧明
J37nB371_p0037b29║向上落膊之夫醉臥泥喝一喝。
J37nB371_p0037b30║元旦上堂新年新月新一日兒童各各街頭戲獬豸
J37nB371_p0037c01║獅獰輥繡毬衲僧不必填胸臆一即三三即一如何
J37nB371_p0037c02║說個一底道理天得一斗柄回春光奪翳地得一艸
J37nB371_p0037c03║木昆蟲無共議君得一陶唐化育垂衣治臣得一三
J37nB371_p0037c04║昧海心總俱備百姓得一鼓腹謳歌恣遊戲衲僧得
J37nB371_p0037c05║一十二時辰使將去綱上座恁麼數將來也是一場
J37nB371_p0037c06║虛閑事只如新年頭佛法道有寒暑不能侵其首新
J37nB371_p0037c07║年頭佛法道無幾度年年上酒樓不有不無一句作
J37nB371_p0037c08║麼生道恭賀大眾興居萬福。
J37nB371_p0037c09║機緣
J37nB371_p0037c10║僧問師唱誰家曲宗風嗣阿誰師云關山攔不住星
J37nB371_p0037c11║月豈能窺進云恁麼則東承鷲嶺去也師云業鏡已
J37nB371_p0037c12║臨臺僧罔措師便打。
J37nB371_p0037c13║僧問達磨九載面壁為甚不吐一語師云終日口滔
J37nB371_p0037c14║滔地進云說個甚麼師云兩個泥牛鬥入海。
J37nB371_p0037c15║師同常樂入佛殿師云何不禮佛去樂云禮佛已竟
J37nB371_p0037c16║師云誰為汝證明云常樂師云莫道禮佛已竟便掌
J37nB371_p0037c17║一日訪鹿門居士問云法兄船來陸來師云二俱不
J37nB371_p0037c18║涉士云怎得到者裏師云居士原來與我同條士呵
J37nB371_p0037c19║呵大笑。
J37nB371_p0037c20║一日訪梓舟舟云一別多年師云那得亡卻舟云高
J37nB371_p0037c21║隱何方師云山環常積翠水遶卻多紋舟云將謂大
J37nB371_p0037c22║地平沉猶有山水在師云今日鈍置法兄。
J37nB371_p0037c23║師問僧云此是甚麼橋僧云獨木橋師攙前趨過僧
J37nB371_p0037c24║云是何意旨師云踏著方知。
J37nB371_p0037c25║一僧臥師云太自在生僧云謝師慈悲師云是縱是
J37nB371_p0037c26║奪僧云不縱不奪師云不縱不奪中間事作麼生僧
J37nB371_p0037c27║罔措師云拖者死漢出去。
J37nB371_p0037c28║僧問如何是昭覺境師云駟馬橋頭虹飲水威鳳山
J37nB371_p0037c29║前鹿折花進云如何是境中人師云樹下乘陰閒牧
J37nB371_p0037c30║子撩起松風一笛吹進云人境已蒙師指示斬新條
J37nB371_p0038a01║令事如何師云衝天氣宇豈囊藏。
J37nB371_p0038a02║僧問亡僧遷化向甚麼處去師云昨日雨過今日晴
J37nB371_p0038a03║來進云恁麼則與天地同根去也師云虛空裏不可
J37nB371_p0038a04║安耳朵。
J37nB371_p0038a05║僧問如何是奪人不奪境師云拙語多年成話杷進
J37nB371_p0038a06║云如何是奪境不奪人師云幸逢巧女夜穿鍼進云
J37nB371_p0038a07║如何是人境兩俱奪師云不向五門施巧妙豈從雲
J37nB371_p0038a08║外唱新機進云如何是人境俱不奪師云雲裏牡丹
J37nB371_p0038a09║圖秀麗遊人折得一枝回進云人境且置還有向上
J37nB371_p0038a10║事也無師驀面吐。
J37nB371_p0038a11║師鉏艸次有客過訪問曰和尚在家麼師云在即在
J37nB371_p0038a12║秪是不見人客曰為甚不見人師云恐談就中事客
J37nB371_p0038a13║曰如何是就中事師云家肥生孝子國霸有謀臣客
J37nB371_p0038a14║作禮曰幾乎錯過師擲鉏歸方丈。
J37nB371_p0038a15║僧問如何是道師云魚遊凍水花發寒枝僧云學人
J37nB371_p0038a16║不會師云汝若會山僧在汝腳底。
J37nB371_p0038a17║僧請益師豎一拳僧云者個人人本具師云何不早
J37nB371_p0038a18║恁麼道。
J37nB371_p0038a19║僧問懷州牛喫禾為甚益州馬腹脹師云不斷客行
J37nB371_p0038a20║早惟恐月來遲。
J37nB371_p0038a21║僧問橫行直走歷歷明明為甚不知立命處師云不
J37nB371_p0038a22║妨早疑著僧云願師指示師云歷歷明明。
J37nB371_p0038a23║僧問如何是學人本來面目師云春風吹露柱僧云
J37nB371_p0038a24║學人不會師云夜雨溼巖花。
J37nB371_p0038a25║僧禮辭師問出門三步路別是一家風如何是一家
J37nB371_p0038a26║風事僧擬議師一掌云虛生浪死漢。
J37nB371_p0038a27║拈古
J37nB371_p0038a28║舉僧問魯祖如何是不言言祖云作口在甚麼處僧
J37nB371_p0038a29║云某甲無口祖云將甚麼喫飯僧無語。
J37nB371_p0038a30║師拈云露泣千種艸香噴一株蘭今日山僧路
J37nB371_p0038b01║見不平要與者僧開卻口與魯祖合卻嘴以拄
J37nB371_p0038b02║丈一劃云且道是開是合有口者道看。
J37nB371_p0038b03║舉欽山一日上堂豎起拳又開云開即為掌五指參
J37nB371_p0038b04║差復握云如今為拳必無高下還有商量也無一僧
J37nB371_p0038b05║出眾豎起拳山云汝秪是個無開合漢。
J37nB371_p0038b06║師云為掌有五指為拳無高下若向此處商量
J37nB371_p0038b07║為復是雲開嶽綠為復是雨過峰青於此開也
J37nB371_p0038b08║出身猶可易握也脫體道應難咦切忌鑽龜打
J37nB371_p0038b09║瓦。
J37nB371_p0038b10║舉僧問睦州高揖釋迦不拜彌勒時如何州云昨日
J37nB371_p0038b11║有人問趕出了也僧云和尚恐某甲不實州云拄杖
J37nB371_p0038b12║不在笤帚柄聊與三十。
J37nB371_p0038b13║師云恩無重報功不浪施雖則者僧合喫笤帚
J37nB371_p0038b14║柄要且無受屈分睦州須知一時漏泄天機眼
J37nB371_p0038b15║難盡五湖禪客心。
J37nB371_p0038b16║舉保壽開堂日三聖推出一僧壽便打聖云漝麼為
J37nB371_p0038b17║人瞎卻鎮州一城人眼去在壽便歸方丈。
J37nB371_p0038b18║師云保壽三聖慣戰沙場豈料箭猶不中個僧
J37nB371_p0038b19║若是萬夫不敵之勇管教弓折箭盡。
J37nB371_p0038b20║舉僧問德山從上諸聖什麼處去山云作麼作麼僧
J37nB371_p0038b21║云敕點飛龍馬跛鱉出頭來山便休去至來日山浴
J37nB371_p0038b22║出其僧過茶與山山撫僧背一下僧云者老漢方始
J37nB371_p0038b23║瞥地。
J37nB371_p0038b24║師云宗師家然七通八達真實得坐披衣須與
J37nB371_p0038b25║本分艸料德山然則光耀天地個僧大似五陵
J37nB371_p0038b26║公子大眾還識從上諸聖麼不得開眼說夢。
J37nB371_p0038b27║舉南泉示眾云道非物外物外非道趙州出問如何
J37nB371_p0038b28║是物外道泉便打州云和尚莫打某甲向後錯打人
J37nB371_p0038b29║去在泉云龍蛇易辨衲子難瞞。
J37nB371_p0038b30║師云南泉等閒拋出明珠一顆且來分文不直
J37nB371_p0038c01║如今撒下蜣蜋彈子萬兩黃金不換趙州慣向
J37nB371_p0038c02║蛇頭揩癢當時若非拄丈未見勦絕處。
J37nB371_p0038c03║舉僧問長慶眾手淘金誰是得者慶云有伎倆者得
J37nB371_p0038c04║僧云學人還得也無慶云太遠在。
J37nB371_p0038c05║師云要真屬真求假歸假有伎倆者得絕爭競
J37nB371_p0038c06║之心有伎倆者不得無是非之論學人還得也
J37nB371_p0038c07║無卻將真金換作鋀。
J37nB371_p0038c08║舉本仁和尚示眾云尋常不欲向聲前句後鼓弄人
J37nB371_p0038c09║家男女何故且聲不是聲色不是色時有僧問如何
J37nB371_p0038c10║是聲不是聲仁云喚作色得麼云如何是色不是色
J37nB371_p0038c11║仁云喚作聲得麼僧禮拜仁云且道為汝說答汝話
J37nB371_p0038c12║若人辨得有個入處。
J37nB371_p0038c13║師云本仁平地行船空裏走馬須是過量人提
J37nB371_p0038c14║持過量事者僧不妨推門入臼未具斬釘截銕
J37nB371_p0038c15║手眼如今還知聲色句麼切忌躲根。
J37nB371_p0038c16║舉僧禮拜雪峰峰打五棒僧云某甲有什麼過峰又
J37nB371_p0038c17║打五棒雪竇拈云雪竇不曾與人葛藤前五棒日照
J37nB371_p0038c18║天臨後五棒雲騰致雨你若辨得也好與五棒。
J37nB371_p0038c19║師云印板上打將來模子裏脫將去若人點檢
J37nB371_p0038c20║得出也好與拄杖。
J37nB371_p0038c21║舉僧問雲門如何是法身向上事門云向上與汝道
J37nB371_p0038c22║即不難作麼生會法身僧云請和尚鑒門云鑒即且
J37nB371_p0038c23║致作麼生會法身僧云與麼與麼門云者個是長連
J37nB371_p0038c24║床上學得底我且問汝法身還喫飯麼僧無語。
J37nB371_p0038c25║師云悟得方寸還他作者若不赤心片片怎顯
J37nB371_p0038c26║衲僧正令還識法身麼直饒識得也是平地望
J37nB371_p0038c27║高峰。
J37nB371_p0038c28║舉睦州喚僧大德僧回首州云擔板漢。
J37nB371_p0038c29║師云四生無不照一點任君看當時者僧一喚
J37nB371_p0038c30║更不回顧管取睦州無出氣分。
J37nB371_p0039a01║舉僧問雪峰聲聞人見性如夜見月菩薩人見性如
J37nB371_p0039a02║晝見日未審和尚見性如何峰打三下其僧復問巖
J37nB371_p0039a03║頭頭打三掌。
J37nB371_p0039a04║師云總是他鄉之客未具返本還源之意設若
J37nB371_p0039a05║二邊不著看于何處下手。
J37nB371_p0039a06║舉僧問智門和尚如何是般若體智云蚌含明月僧
J37nB371_p0039a07║云如何是般若用智云兔子懷胎。
J37nB371_p0039a08║師云言中覓意句下尋思縱饒箭拔將來翻成
J37nB371_p0039a09║計較更或鍼錐不入大似雪滿長空。
J37nB371_p0039a10║舉南泉示眾云王老師賣身去也還有人買麼一僧
J37nB371_p0039a11║出云某甲買泉云不作貴不作賤作麼生買僧無語
J37nB371_p0039a12║臥龍代云和尚屬專甲禾山云是何道理趙州云明
J37nB371_p0039a13║年與和尚作領布衫雪竇云別處容和尚不得。
J37nB371_p0039a14║師云一夥漢雖解商賈駢闐不識時豐道泰又
J37nB371_p0039a15║怎生說個佛法道理王老師還甘麼勸君不用
J37nB371_p0039a16║鐫頑石路上行人口似碑。
J37nB371_p0039a17║舉茱萸把一橛竹上堂云還有虛空裏釘得橛麼時
J37nB371_p0039a18║有靈虛上座出云虛空是橛茱萸便打靈云莫錯打
J37nB371_p0039a19║某甲萸休去。
J37nB371_p0039a20║師云更無奇特虛空是橛諸人別有長處盡力
J37nB371_p0039a21║道一句看。
J37nB371_p0039a22║舉僧問巴陵祖意教意同別陵云雞寒上樹鴨寒下
J37nB371_p0039a23║水僧問睦州祖意教意同別州云青山自青山白雲
J37nB371_p0039a24║自白雲。
J37nB371_p0039a25║師云大冶洪爐一椎便就雖則光耀乾坤孰能
J37nB371_p0039a26║分照分用若檢點得去石火電光較之不及。
J37nB371_p0039a27║舉耽源辭國師歸省覲馬祖于地上作一圓相展坐
J37nB371_p0039a28║具禮拜祖云子欲作佛去源云某甲不解捏目祖云
J37nB371_p0039a29║吾不如汝。
J37nB371_p0039a30║師云馬祖如一輪赫日照破四天之下爭奈耽
J37nB371_p0039b01║源徹得孤危秪知抑下不能抑上諸人還識二
J37nB371_p0039b02║老漢麼直饒識得也似楊廣失橐駝。
J37nB371_p0039b03║舉僧問南院從上諸聖什麼處去院云不上天堂即
J37nB371_p0039b04║入地獄僧云和尚作麼生院云還知寶應老落處麼
J37nB371_p0039b05║僧擬議院以拂子驀口打復喚僧近前云令合是爾
J37nB371_p0039b06║行又打一拂子。
J37nB371_p0039b07║師云慧日宏開慈雲大布透教南院玄微者僧
J37nB371_p0039b08║進前退後且不知拂子落處若是綱上座以拂
J37nB371_p0039b09║子約退且待別人來。
J37nB371_p0039b10║舉大梅聞鼯鼠聲謂眾曰即此物非他物汝善護持
J37nB371_p0039b11║吾當逝矣。
J37nB371_p0039b12║師云老漢平生高躅大方今日忙趨小徑即此
J37nB371_p0039b13║物非他物恁麼道有甚交涉大似臨危湊泊不
J37nB371_p0039b14║及何不道不用求心唯須息見還有吩咐道理
J37nB371_p0039b15║也無。
J37nB371_p0039b16║舉雪峰示眾云望州亭與汝相見了也烏石嶺與汝
J37nB371_p0039b17║相見了也僧堂前與汝相見了也保福問鵝湖僧堂
J37nB371_p0039b18║前且致望州亭烏石嶺什麼處相見鵝湖驟步歸方
J37nB371_p0039b19║丈保福便入僧堂。
J37nB371_p0039b20║師云門庭施設平展干戈須還雪老鵝湖保福
J37nB371_p0039b21║拗曲作直未辨倜儻分明有問綱上座望州亭
J37nB371_p0039b22║烏石嶺且置僧堂前作麼生相見拈拄丈戳退
J37nB371_p0039b23║曰不可向平地上喫交。
J37nB371_p0039b24║舉三聖問雪峰透網金鱗以何為食峰云待汝出網
J37nB371_p0039b25║來向汝道聖云一千五百人善知識話頭也不識峰
J37nB371_p0039b26║云老僧住持事繁。
J37nB371_p0039b27║師云入林不動艸入水不動波天下宗師一期
J37nB371_p0039b28║方便三聖雖然迴避金鉤殊不知已吞紅線說
J37nB371_p0039b29║甚話頭不識何故三千劍客恥見莊周。
J37nB371_p0039b30║舉玄沙問鏡清我不見一法為大過患你道不見甚
J37nB371_p0039c01║麼法清指露柱云莫是不見者個法麼沙云浙中清
J37nB371_p0039c02║水白米從爾喫佛法則未在。
J37nB371_p0039c03║師云不見一法為大過患但只向道早知如是
J37nB371_p0039c04║終不如是。
J37nB371_p0039c05║舉報慈問僧近離甚處云臥龍慈云在彼多少時云
J37nB371_p0039c06║經冬過夏慈云龍門無宿客為什麼在彼許多時云
J37nB371_p0039c07║獅子窟中無異獸慈云爾試作獅子吼看云若作獅
J37nB371_p0039c08║子吼即無和尚慈云念汝新到且放三十棒。
J37nB371_p0039c09║師云燈籠上作舞露柱裏藏身則彼此俏俊若
J37nB371_p0039c10║具透祖師關踏人天路還有斟酌處也無。
J37nB371_p0039c11║舉投子問巨榮禪客老僧未曾有一言半句挂諸方
J37nB371_p0039c12║耳目何用要見山僧僧云到者裏不施三拜要且不
J37nB371_p0039c13║甘子云出家兒得恁麼沒碑記僧遶禪床一匝而出
J37nB371_p0039c14║子云有眼無耳朵六月火邊坐。
J37nB371_p0039c15║師云玉尺未輕擲金鎚劈面來可謂善行不移
J37nB371_p0039c16║雙足善入不動雙扉投子若行正令待遶匝而
J37nB371_p0039c17║出驀地喚回便施痛棒一任天下人貶剝。
J37nB371_p0039c18║舉趙州到黃檗檗見來便關卻方丈州云救火救火
J37nB371_p0039c19║黃檗便出擒住云道道州云賊過後張弓。
J37nB371_p0039c20║師云一人重圍百道一人彈指便開于中有捏
J37nB371_p0039c21║土定千鈞之作略直道二老宿買銕得金去也
J37nB371_p0039c22║不可道者漢饒舌。
J37nB371_p0039c23║舉三角示眾云若論此事眨上眉毛早是蹉過麻谷
J37nB371_p0039c24║出云蹉過即不問如何是此事角云蹉過谷便掀倒
J37nB371_p0039c25║禪床三角便打。
J37nB371_p0039c26║師云三角尺頭有寸秤尾無星說甚眨上麻谷
J37nB371_p0039c27║秪有思食之意且無傷胃之憂若得風和響順
J37nB371_p0039c28║直須鎖卻天下人舌頭。
J37nB371_p0039c29║舉趙州訪茱萸纔上法堂萸云看箭州亦云看箭萸
J37nB371_p0039c30║云過州云中。
J37nB371_p0040a01║師云茱萸趙州秪知客發當鋒箭子何不拋出
J37nB371_p0040a02║袖裏金鍼就中有全生全殺輕打退鼓一任天
J37nB371_p0040a03║下禪流疑著。
J37nB371_p0040a04║舉晦堂和尚問僧甚處來曰南雄州堂曰出來作甚
J37nB371_p0040a05║麼曰尋訪尊宿堂曰不如歸鄉好曰未審和尚令某
J37nB371_p0040a06║歸鄉意旨如何堂曰鄉里三文錢買一片鮓魚如手
J37nB371_p0040a07║掌大。
J37nB371_p0040a08║師云當陽花易發陰背雪難消晦堂老漢雖有
J37nB371_p0040a09║鄉情而無鄉念大似壓良為賤即今有道得同
J37nB371_p0040a10║聲相應同氣相求也秪是個撮馬糞漢。
J37nB371_p0040a11║舉睦州問武陵長老了即毛端吞巨海始知大地一
J37nB371_p0040a12║微塵作麼生陵云和尚問誰州云問長老陵云何不
J37nB371_p0040a13║領話頭州云我領話汝不領話。
J37nB371_p0040a14║師云索戰無功一場氣悶綱上座為汝擔取一
J37nB371_p0040a15║半以拄丈一劃云誰不領話。
J37nB371_p0040a16║舉烏臼有玄紹二上座到臼云二禪伯近離甚處云
J37nB371_p0040a17║江西臼便打僧云久聞和尚有此機要臼云爾既不
J37nB371_p0040a18║會第二個近前來僧擬議臼亦打云同坑無異土參
J37nB371_p0040a19║堂去。
J37nB371_p0040a20║師云相見易得好共住難烏臼似萬丈懸巖玄
J37nB371_p0040a21║紹騰身直下雖撲不碎亦無著處于中有人道
J37nB371_p0040a22║險也要者話行。
J37nB371_p0040a23║舉雲門問新羅僧汝是甚處人云新羅人門云將什
J37nB371_p0040a24║麼過海云艸賊大敗門云為甚麼在我手裏云恰是
J37nB371_p0040a25║門云一任勃跳。
J37nB371_p0040a26║師云漓淋滋翠暢殺平生雲門大好定當卻不
J37nB371_p0040a27║定當為甚麼在我手裏云恰是拈丈云秖須英
J37nB371_p0040a28║鑒。
J37nB371_p0040a29║舉北禪問僧近離甚處云黃州禪云夏在甚處云資
J37nB371_p0040a30║福禪云福將何資云兩重公案禪云爭奈在我手裏
J37nB371_p0040b01║云在手裏即收取禪便打者僧不甘禪隨後趁出。
J37nB371_p0040b02║師云好個話端秖是未曾截斷腳跟在手裏即
J37nB371_p0040b03║收取不消拄丈便道秤頭半斤秤尾八兩直教
J37nB371_p0040b04║瓦解冰消。
J37nB371_p0040b05║舉玄沙見鼓山來作一圓相山云人人出者個不得
J37nB371_p0040b06║沙云情知汝向驢胎馬腹裏作活計山云和尚又作
J37nB371_p0040b07║麼生沙云人人出者個不得山云和尚漝麼道得某
J37nB371_p0040b08║甲為什麼不得沙云我得爾不得。
J37nB371_p0040b09║師云橫出豎沒慣是作家我得爾不得用鉤即
J37nB371_p0040b10║是用錐即是試檢點看。
J37nB371_p0040b11║
J37nB371_p0040b12║
J37nB371_p0040b13║
J37nB371_p0040b14║
J37nB371_p0040b15║
J37nB371_p0040b16║
J37nB371_p0040b17║
J37nB371_p0040b18║
J37nB371_p0040b19║
J37nB371_p0040b20║佛冤綱禪師語錄卷第七（終）