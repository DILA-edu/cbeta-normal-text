J37nB371_p0040c01║佛冤綱禪師語錄卷第八
J37nB371_p0040c02║嗣法門人智唫編
J37nB371_p0040c03║東土歷傳祖師像贊
J37nB371_p0040c04║初祖菩提達磨大師
J37nB371_p0040c05║門庭壁立，家法森嚴。孤身十萬，嶽倒海翻。逾沙越漠，
J37nB371_p0040c06║西竺南天。須要捫空而揣骨，豈知撥水以求泉。一句
J37nB371_p0040c07║梁王不契，嵩山兀坐九年。情塵不在眼裏，白𤾣堆上
J37nB371_p0040c08║嘴邊。想在竺乾，設盡剜腸活計；到我支那，終是做不
J37nB371_p0040c09║完全。多為眼高氣傲，弄得面黑齒殘。秖緣重義，謾莫
J37nB371_p0040c10║輕喧。得皮得髓得骨，牽枝牽蔓牽芊。熊耳山前埋藏
J37nB371_p0040c11║鬼魅，蔥嶺路上隻履蹁躚。不是宋雲親撞著，幾乎做
J37nB371_p0040c12║個大羅圈。
J37nB371_p0040c13║二祖慧可大師
J37nB371_p0040c14║大地雪漫漫，捐軀珍重站，文彩已全彰，更要塗糊面。
J37nB371_p0040c15║空中以告言，骨髓終一換，嶢然突五峰，神異光燦爛。
J37nB371_p0040c16║混跡而韜光，儀相隨斯變，道人何如是？調心非汝眩。
J37nB371_p0040c17║辨和生憤嫉，償債委受遍，歷年一百七，堵波滏陽縣。
J37nB371_p0040c18║須未涉繁詞，分明早落賺。
J37nB371_p0040c19║三祖僧燦大師
J37nB371_p0040c20║不談其姓族，白衣悉受法。霜刃未拈弄，越格手段辣。
J37nB371_p0040c21║蕩然著心銘，現前違順化。玄旨竟泯然，太虛無縫罅。
J37nB371_p0040c22║天地易包容，法界難周遮。克荷震斯宗，未肯輕放下。
J37nB371_p0040c23║若于一切俱忘緣，抹過情塵此話杷。
J37nB371_p0040c24║四祖道信大師
J37nB371_p0040c25║瀟灑崖畔居，超卓如宿習。密意苦夜長，六載脅不席。
J37nB371_p0040c26║群寇攘吉州，不解祖愍恤。窺堞有神機，弭兵隱隱去。
J37nB371_p0040c27║掀天揭地奇，固兆在疇昔。命使瞻風彩，遜表前後憩。
J37nB371_p0040c28║離言絕名相，千聖齊下立。
J37nB371_p0040c29║五祖弘忍大師
J37nB371_p0040c30║鬱鬱山頭滿種松，脫聞廣化伎能窮，柄然率性行江
J37nB371_p0041a01║上，寄宿聆㛺輒孕中。況爾窺偵拋濁港，由來典據寶
J37nB371_p0041a02║僧龍，二株藹藹寰中遍，締緝昌隆藉祖風。
J37nB371_p0041a03║六祖慧能大師
J37nB371_p0041a04║先法後薙削，合為體一入。天然法器週，過量曾超出。
J37nB371_p0041a05║母乳不饞廉，甘漿而灌育。鬻薪荷戴深，奉母無倦役。
J37nB371_p0041a06║負薪攙過市，聞經所感悟。乞客備歲儲，志略結為固。
J37nB371_p0041a07║尼執卷問字，請以為解注。字即曷不識，義會能剖露。
J37nB371_p0041a08║避難獵隊中，常以菜寄肉。暮夜風颺幡，對論經往復。
J37nB371_p0041a09║應須體妙會，著處妄指顧。真諦三藏記，開法宛如宿。
J37nB371_p0041a10║二宗忘彼我，徒侶愛憎故。懷刃入祖室，引頸三揮拂。
J37nB371_p0041a11║斯乃不劍邪，負金命不負。說偈已端化，異香已滿屋。
J37nB371_p0041a12║所歸指香煙，直貫曹溪路。新羅盜祖首，衰絰而偽服。
J37nB371_p0041a13║忝侃捕得伊，釋滿不受獄。
J37nB371_p0041a14║南嶽懷讓禪師
J37nB371_p0041a15║一物不中，獨露全提，精金耀冶，正要鉗鎚。山河無寸
J37nB371_p0041a16║土，異路也須資，萬里橫該抹，揚眉早是遲。家邦已安
J37nB371_p0041a17║貼，寸刃不多施。斬釘截銕，合水和泥。多羅曾記讖，一
J37nB371_p0041a18║粟銜金雞，十方頻坐斷，我面前無你。大丈夫漢，別有
J37nB371_p0041a19║天地，眼如海，舌似錐，釣得溟溟滄海月，劈開南嶽唱
J37nB371_p0041a20║新機。
J37nB371_p0041a21║馬祖道一禪師
J37nB371_p0041a22║足底二輪，舌葉覆面。羅漢寺僧，車牛踏遍。續照世心
J37nB371_p0041a23║燈，破如來經卷。揭衲僧巴鼻，掀海嶽蕩散。少處不減，
J37nB371_p0041a24║多處不添。虛空穵大洞，須彌裂兩邊。滴猊血而化驢
J37nB371_p0041a25║乳，煎鸞膠而續斷絃。須得真人好消息，鹽醬不少三
J37nB371_p0041a26║十年。孤峻西江機截銕，寶峰頂上浪參天。
J37nB371_p0041a27║百丈懷海禪師
J37nB371_p0041a28║精金百煉本鉗鎚，不惜命軀絕氣息，鼻遭扭裂耳遭
J37nB371_p0041a29║聾，陞堂捲席力窮伎。奔流度刃焰過風，虛空體相而
J37nB371_p0041a30║不拒，龜背鶴形貌且樅，黃河如帶泰如礪。白日青天
J37nB371_p0041b01║霹靂轟，新鮮韻出新豐笛，蟭蟲蚊睫上巢窠，寒暄不
J37nB371_p0041b02║用通來意。迅瀑千尋萬仞崖，顯出祖師真巴鼻。
J37nB371_p0041b03║黃檗希運禪師
J37nB371_p0041b04║唱無為大化，啟妙用真機。聞舉便吐舌，好摑不當時。
J37nB371_p0041b05║清風匝匝，膏雨篩篩。莫大世界，為一浮區。大中天子，
J37nB371_p0041b06║驀揮光天氣象；裴休丞相，一呼滿壁端倪。大唐國裏
J37nB371_p0041b07║蓬塵起，莫道無禪是無師。
J37nB371_p0041b08║臨濟義玄禪師
J37nB371_p0041b09║佛法無玄妙，一語輕拋出。棒頭如銕橛，怨氣深入骨。
J37nB371_p0041b10║是忍疼不徹，猶道蒿枝拂。露柱腹中產象兒，紙屏風
J37nB371_p0041b11║上走於菟。窮荒之地無相識，不著閒身遭籍沒。者場
J37nB371_p0041b12║痛快，舉似不出。他人鼻孔，各自氣吐。志略機謀越格
J37nB371_p0041b13║新，平空天大個門戶。
J37nB371_p0041b14║興化存獎禪師
J37nB371_p0041b15║前言猶不中，後語又顛倒。棒喝堆積多，那許窮廝討。
J37nB371_p0041b16║脫下衲衣來，渾身光杲杲。雞卵敲出骨，虛空縫補了。
J37nB371_p0041b17║再得絕後甦，不被移換好。賊眼明如燈，能見暗中寶。
J37nB371_p0041b18║半貧半富底，酌量恣分曉。今古事分明，有何差異巧。
J37nB371_p0041b19║仔細忖思來，賺殺知多少。猶如龍怒鬥驪珠，搆著還
J37nB371_p0041b20║他免爭討。
J37nB371_p0041b21║南院慧顒禪師
J37nB371_p0041b22║掇轉話頭來，如壁立千仞，石柱上生葩，春風吹擺醒。
J37nB371_p0041b23║水底好打眠，火中好打輥，玉龍攪海逆千江，銕馬嘶
J37nB371_p0041b24║風尾亂騁，三寸舌頭在口中，覆語翻言千萬頃。重揀
J37nB371_p0041b25║擇行願相資，向上機智悲雙運，全提正令啟重關，舞
J37nB371_p0041b26║動太阿風凜凜。
J37nB371_p0041b27║風穴延沼禪師
J37nB371_p0041b28║好語不在多，所貴中得上，掀出電捲雷奔，臨機誰肯
J37nB371_p0041b29║相讓？祖師心印銕牛機，萬里不挂片雲飛，地函天蓋
J37nB371_p0041b30║須彌碎，內外斬新無處依。七載單丁何措手？惓法淹
J37nB371_p0041c01║沉淚滿頤，眼開忽得眉廝結，百花香遍鷓鴣啼。
J37nB371_p0041c02║首山省念禪師
J37nB371_p0041c03║大法耽耽，發揮本有。猶恐染著，不能放手。一劍當鋒，
J37nB371_p0041c04║豁開戶牖。橫須彌盧于眉間，量大海水只用斗。滯貨
J37nB371_p0041c05║不存，短販遭扭。生煞在前，收放在後。古路還源不墮
J37nB371_p0041c06║機，功歸塞破虛空口。
J37nB371_p0041c07║汾陽善昭禪師
J37nB371_p0041c08║拓開家風別，到處象王行。萬古碧潭月，撈摝泄佳珍。
J37nB371_p0041c09║交鋒兩刃，不懼死生。坐斷野狐蹤跡，抽出佛祖權衡。
J37nB371_p0041c10║全彰大人境界，以此激濁揚清。迸出從上鼻孔，截斷
J37nB371_p0041c11║淆訛腳跟。彩鳳一鳴聲勢遍，颺塵簸土火飛星。
J37nB371_p0041c12║石霜楚圓禪師
J37nB371_p0041c13║螻蟻知雨封穴，石𧉧應節揚葩。拈起棒頭取證，渠儂
J37nB371_p0041c14║總不作家。如王秉劍由意，揮斥縱橫自邪。黑雲黯岫
J37nB371_p0041c15║鼓動，龍蛇大用繁興。是知濟道，不勞花擘，窮則計拙。
J37nB371_p0041c16║自然踏著，向上生涯。碧潭皎月，鬧市梅花。一望高樓
J37nB371_p0041c17║絃管遍，雨後江天醉落霞。
J37nB371_p0041c18║楊岐方會禪師
J37nB371_p0041c19║兒孫遍天下，何用忙為著？如日月行空，無起亦無落。
J37nB371_p0041c20║金▆取龍吞，巨靈擘華嶽。須彌踢翻，黃河手鑠。跨得
J37nB371_p0041c21║驢兒，猶添溼腳。佛祖位中，劈面連揮。猛虎口裏，伸手
J37nB371_p0041c22║謾摸。幽鳥語喃喃，辭雲亂峰潑。滿天珠玉傾，莫能窺
J37nB371_p0041c23║項縮。個般作略提掇，方能擔荷者稀。不惜帶水拖泥，
J37nB371_p0041c24║一任諸方貶剝。
J37nB371_p0041c25║白雲守端禪師
J37nB371_p0041c26║岐笑而趨起，不寐到黎明。打敺儺者意，一籌不及渠。
J37nB371_p0041c27║愛怕郎當闊，不勞紅粉施。一漚生波瀾，始善解量才。
J37nB371_p0041c28║取能補職。世情看冷暖，人面逐高低。石泉窗下過，清
J37nB371_p0041c29║音勝舊時。山花不費栽培力，自有春風管帶伊。
J37nB371_p0041c30║五祖法演禪師
J37nB371_p0042a01║吐出摩斤珠，藹遍四天下，突露千聖頂，𩕳須彌滄海。
J37nB371_p0042a02║包納打瓦鼓，錦織回紋普，東山一會人，發機何用千
J37nB371_p0042a03║鈞弩？直得鬼哭神愁，龍王起舞。何似濃磨煙墨，深蘸
J37nB371_p0042a04║紫毫？當天一劃，永鎮孤標。驪珠爭得再握？雷轟旱地
J37nB371_p0042a05║波濤。大機普應，大用齊超，大法荷擔吹不斷，清風載
J37nB371_p0042a06║得畫樓高。
J37nB371_p0042a07║昭覺克勤禪師
J37nB371_p0042a08║闌雞鼓翅，如震空中霹靂；殿閣生涼，似栽石上蒺藜。
J37nB371_p0042a09║碧若迷雲忽散，皎如心月孤曦。要為人洗腸換骨，施
J37nB371_p0042a10║辣手痛下針錐。徹萬法根源，窮千聖心髓。雖然王令
J37nB371_p0042a11║正嚴，豈可攙行奪市。鞭逼緇海而鯤鵬變化，屢承紫
J37nB371_p0042a12║泥而龍象蹴踢。一段風流事，秖許獨自知。賴得君王
J37nB371_p0042a13║親駐蹕，駟馬橋頭龍鳳池。
J37nB371_p0042a14║虎丘紹隆禪師
J37nB371_p0042a15║每嘆再來人，大有人疑著。命脈上一錐，醉夢從茲覺。
J37nB371_p0042a16║若非上上根，莫能擔當荷。據虎頭，收虎尾。一句定乾
J37nB371_p0042a17║坤，一劍安華夏。自此與圓悟，形影相上下。氣焰吞諸
J37nB371_p0042a18║方，羶風遍地刮。酢液雖未澆腸，要且使人快暢。露胸
J37nB371_p0042a19║何似村僧，切莫盲枷瞎棒。廝結廣南蠻，一語甚諦當。
J37nB371_p0042a20║抵掌軒渠若徉狂，卻有衲僧底氣象。
J37nB371_p0042a21║天童曇華禪師
J37nB371_p0042a22║根器遠大，不少為足。諸佛列祖，羅籠不住。指見彰教，
J37nB371_p0042a23║藞苴還蜀。子以代孫，戶門雄出。提向上鉗鎚，而緇白
J37nB371_p0042a24║歆慕雲奔；操縱殺活機，而宿學一近槌拂。法說雷轟
J37nB371_p0042a25║電卷，爐韝烹祖煉佛。有僧傳語梅楊，極口高稱歎服。
J37nB371_p0042a26║坐斷金輪，千妖潛伏。而今青黃赤白之輩，誰許入瞎
J37nB371_p0042a27║驢瞎馬窠窟。
J37nB371_p0042a28║天童咸傑禪師
J37nB371_p0042a29║氣宇卓犖，吞大乾坤。杲日當空，頒降丹書來鳳闕；咸
J37nB371_p0042a30║開武庫，殺人刀劍活人衡。高提正令，虎嘯龍吟；扣關
J37nB371_p0042b01║擊節，戶限手腳不敢插伸。佛祖到來納敗，太煞不近
J37nB371_p0042b02║人情；休道路頭指錯，險悔攙入深阬。破沙盆，盛海嶽；
J37nB371_p0042b03║大像喫鹽多，銕牛添得渴。鼻孔眼睛，拂子穿卻；一個
J37nB371_p0042b04║半個驀相逢，黑漆拄丈未放過。
J37nB371_p0042b05║臥龍祖先禪師
J37nB371_p0042b06║藞苴來萬里，奔流度刃過，吐露目前消息，坐斷今古
J37nB371_p0042b07║淆訛。寶上座捷橫機而迎鋒取勝，拈竹篦被摧折而
J37nB371_p0042b08║卸甲倒戈，著實處靈苗火裏種，脫空時銕彈手中搓，
J37nB371_p0042b09║搖脣鼓舌，殃害娑婆，痛快自然通手眼，高提祖印瀉
J37nB371_p0042b10║禪河。
J37nB371_p0042b11║徑山師範禪師
J37nB371_p0042b12║爭禪亦常事，喫飯聞版聲。貧甚無資釜，烏頭一劍伸。
J37nB371_p0042b13║衣冠疇昔夢，迨院伽藍神。撞著西川人，打鄉談，說鄉
J37nB371_p0042b14║話。檢出些兒，裏二外八。清風油炒，虛空煎煞。磁碗缽
J37nB371_p0042b15║盂，滿盛相呷。曾踏玉壘高岑，劍閣險門。石筍抽條花
J37nB371_p0042b16║吐艷，風吹水面細生紋。
J37nB371_p0042b17║雪崖祖欽禪師
J37nB371_p0042b18║白棒示伊，亦無所入。觸著古柏一株，颺下礙膺之物。
J37nB371_p0042b19║佛祖頭上屙臭氣，塞遍天涯處。土廣人稀，道不由路。
J37nB371_p0042b20║鄭音衛響，亦乃不聞。黃鍾大呂，寂而不露。恢恢然，浩
J37nB371_p0042b21║浩然，一陣業風，吹到潭北湘南。改聲換調，拄丈拂子，
J37nB371_p0042b22║拍拍相歡。如來正體咸斯況，強生節目太無端。
J37nB371_p0042b23║高峰原妙禪師
J37nB371_p0042b24║電光影裏穿針，金剛刃上卓立。急水灘頭泊舟，咬定
J37nB371_p0042b25║牙關著力。計較都忘，墮枕碎甓，徐十三郎，粗中有細。
J37nB371_p0042b26║躍出萬丈深坑，踏倒懸崖荊棘。吞底鳩毒砒霜，屙出
J37nB371_p0042b27║制藥煞氣。三千世界得親遭，百億彌盧躲不避。更有
J37nB371_p0042b28║頑很毒不殺底，西峰白棒打你驢脊。
J37nB371_p0042b29║中峰明本禪師
J37nB371_p0042b30║觀流涌沸，浸煞眉顏。樞機閫奧，男女訛傳。把定乾坤，
J37nB371_p0042c01║那通海水漏油。抽開腦蓋，見得鼻孔半邊。但度竹篦，
J37nB371_p0042c02║徹證法源。泥豬癩狗，還曾避忌。恆沙諸佛，杜口眉攢。
J37nB371_p0042c03║天目山中霜雪重，茆堂月淡竹風天。
J37nB371_p0042c04║千嵒元長禪師
J37nB371_p0042c05║伏龍赫赫，獨踞峰頭，頂門正眼，爍破閻浮。銕笛橫吹
J37nB371_p0042c06║清宇宙，太阿舞起鬼神愁。芳蘭生于幽谷而馨香遠
J37nB371_p0042c07║馥，蒼璧韞于玄璞而光耀稽攸。內則齊、魯、燕、趙，外而
J37nB371_p0042c08║交趾、琉球，一雨悉獲沾潤，萬指鞭笞不休。湍洄濟北
J37nB371_p0042c09║滹沱浪，直釣魚龍不在鉤。
J37nB371_p0042c10║萬峰時蔚禪師
J37nB371_p0042c11║楮衾艸榻，杳若忘年，轉舉踢瓶公案，劈胸毆得完全，
J37nB371_p0042c12║一味斬釘截銕，擅解疊妙裁玄，抖擻布袋，托出和盤，
J37nB371_p0042c13║伏龍唱遍爺田地，三十垂居鄧蔚山。
J37nB371_p0042c14║寶藏普持禪師
J37nB371_p0042c15║祖令當行闊十方，綱宗恢拓動矛長，交參誰犯鋒鋩
J37nB371_p0042c16║利，斷送命根無避藏。盡力挨持行實地，分明決擇定
J37nB371_p0042c17║封疆，關鍵踏遍新提唱，法度聲光早激揚。
J37nB371_p0042c18║東明慧旵禪師
J37nB371_p0042c19║紀綱提掇，端如銕幢。拈起寶鏡，露出形藏。不掩如來
J37nB371_p0042c20║之號令，端秉濟北之玄光。棒頭領旨，格外敷揚。虛空
J37nB371_p0042c21║打破，日▆▆桑。法源荷負無輕重，擔上須彌撒一國。
J37nB371_p0042c22║海舟永慈禪師
J37nB371_p0042c23║悟處諦當，覿面揮掌。衣缽傳持，西風點顙。卸禪源如
J37nB371_p0042c24║湍競，擘箭機似谷嚮。石上花栽，青水中月。拈上燈繩
J37nB371_p0042c25║墮地增，輝露柱掀眉俛仰。踢碎瞿塘十二峰，東山越
J37nB371_p0042c26║樣立標榜。
J37nB371_p0042c27║寶峰智瑄禪師
J37nB371_p0042c28║鼻孔任運任騰，肘符有收有放。通身回避不及，焰燎
J37nB371_p0042c29║眉毛快暢。揮空疾電之機，攪海獰龍白浪。者回不入
J37nB371_p0042c30║洪波，爭得驪珠額上。橫拖倒拽起曹源，不二法門劈
J37nB371_p0043a01║脊棒。
J37nB371_p0043a02║天奇本瑞禪師
J37nB371_p0043a03║天地莫遮，聖賢罔測，籠罩古今，靈通虛徹。瀟洒歷盡
J37nB371_p0043a04║山川，境界何曾相隔？抽出曇花一枝，濟宗早已漏泄。
J37nB371_p0043a05║電捲雷轟，嵒崩石裂，高提祖印法界周，橫按莫邪機
J37nB371_p0043a06║直截。
J37nB371_p0043a07║絕學明聰禪師
J37nB371_p0043a08║一句喪卻，覆水難留。真個馬嘶欄廄，端然象渡江頭。
J37nB371_p0043a09║牢關不設平地，搏鵬豈假網收。廣推華座，大振徽猷。
J37nB371_p0043a10║架海棟梁天擘破，英名遠射百神州。
J37nB371_p0043a11║月心德寶禪師
J37nB371_p0043a12║語言自有相通分，穿過從前佛祖門，伎倆盡時天欲
J37nB371_p0043a13║黑，命根斷處海翻渾。萬里峰巒產巨獸，千重雲霧起
J37nB371_p0043a14║蛟屯，本來父母難窺覷，世界都盧一口吞。
J37nB371_p0043a15║龍池正傳禪師
J37nB371_p0043a16║不落今時機，迥出那伽定。正令本全提，兩浙亦何幸。
J37nB371_p0043a17║燈花爆，演出腦後風光；驀踢鞋，展開古佛心印。急流
J37nB371_p0043a18║劄定腳跟，暴雨難經幾陣。濟道端然寶劍舒，禹門不
J37nB371_p0043a19║禁蒼龍困。
J37nB371_p0043a20║天童圓悟禪師
J37nB371_p0043a21║頂門眼正單提，向上生銕蒺藜。佛祖不讓，震動五岳。
J37nB371_p0043a22║三山縱擒，有收有放。移足踢碎桐官，曠大劫來沒量。
J37nB371_p0043a23║奪食驅耕，俾人人盡脫輪迴；抽釘拔楔，使個個同歸
J37nB371_p0043a24║道況。喫飯不曾咬米，著衣何嘗挂纊？露柱舞三臺，燈
J37nB371_p0043a25║籠解提唱，紅爐焰上燦青蓮，太白峰頂翻白浪。
J37nB371_p0043a26║雙桂海明禪師
J37nB371_p0043a27║雷厲風飛，電揮雨走，只者撲落非他，方踰嵒限立久。
J37nB371_p0043a28║行作象王行，吼作獅子吼，攪長河變為酥酪，舞太阿
J37nB371_p0043a29║不傷其手。一氣轉一大藏教，全肩擔宗門窠臼，飽法
J37nB371_p0043a30║千龍象而較多，交接于人天而罕有。起堆平地添杯，
J37nB371_p0043b01║醉後南山鱉鼻，毒餘鳩驪珠，便劈▆龍口。
J37nB371_p0043b02║昭覺通醉禪師
J37nB371_p0043b03║劍出紅爐，天包海嶠。鳩毒入于樽俎，戈矛揮于談嘯。
J37nB371_p0043b04║撥動換斗移星，批判衲子朕兆。立萬仞擲大地而粉
J37nB371_p0043b05║碎，展全機瀉天河而傾倒。活弄赤班蛇，解屙臭屎尿。
J37nB371_p0043b06║走馬上冰凌，輥毬于藕竅。攜摩竭歸山中，騎崑崙入
J37nB371_p0043b07║市鬧。古今融貫，情量越超。出沒縱橫任舒卷，天外抬
J37nB371_p0043b08║眸飛一鷂。
J37nB371_p0043b09║世尊像贊（幻菴居士請）
J37nB371_p0043b10║雙林示滅，兜率降生。通身伎倆，活埋一坑。羅網高布
J37nB371_p0043b11║兮三百餘會，舌頭拖地兮四十九春。直眼看來翻成
J37nB371_p0043b12║拙，何更花言弄巧新。
J37nB371_p0043b13║臨濟祖師像
J37nB371_p0043b14║五蘊廓清吞世界，藕絲牽動五須彌。金針玉線難描
J37nB371_p0043b15║畫，虎驟龍驤遍界施。吐露真機師烜赫，展開玄要電
J37nB371_p0043b16║光撝。大千搏取微塵裏，卻是白拈個小廝。
J37nB371_p0043b17║佛果勤祖像（偶菴上座請）
J37nB371_p0043b18║解立毛端，難寫春色。南北東西，為一宿客。衲卷秋雲，
J37nB371_p0043b19║那堪素繪。斷壑重泉，噴氣生風。高蹈世表，話震九重。
J37nB371_p0043b20║蜀國寥寥兮鶴衝寒影，龍函鏃鏃兮豹窺管中。指揮
J37nB371_p0043b21║如意千溪月，獨占蓬萊第一峰。
J37nB371_p0043b22║天童密師祖像（鹿門居士請）
J37nB371_p0043b23║雲垂布野，嶽勢摩空，斷崖巨壑，百匝千重。落毛飛鳥，
J37nB371_p0043b24║塵起動風，神機擴發，略露規蹤。銕門三更過，軌轍千
J37nB371_p0043b25║車同，謂言金玉嚼，夜雨滋山松。桐官山洎被打破，泛
J37nB371_p0043b26║銕船星月朦朧，渾身坐向伊蘭室，臨筌方覺取魚龍。
J37nB371_p0043b27║雙桂破師翁像（指白禪師請）
J37nB371_p0043b28║空劫錯商量，定盤星少算。水面寒蟾生，碧光清且淡。
J37nB371_p0043b29║殺人活入之機，怎肯絲毫謬賺。重疊關山不暮，萬葉
J37nB371_p0043b30║千枝繚亂。飄起隨情風遞香，鼻孔休將當眼看。
J37nB371_p0043c01║二（非所禪人請）
J37nB371_p0043c02║示等虛空法。心同虛空量，圖繪甚分明，或謂無鏡像，
J37nB371_p0043c03║取舍兩不得，詼諧多放曠。拄丈拂子放下，詐作敗軍
J37nB371_p0043c04║之將，舌鋒透髓透骨，八表拱手歸降，縱去風和響順，
J37nB371_p0043c05║奪則排斥諸方，落來孤峰獨宿，出則酒肆淫房，辯闢
J37nB371_p0043c06║浮沉識深淺，據座但看別人忙。
J37nB371_p0043c07║昭覺本師像（竹徑禪師請）
J37nB371_p0043c08║玉石不分，良工罔措，放之自然，執之失度。須彌擲向
J37nB371_p0043c09║他方，石火電光密布。有時停橈把纜，且向深灣泊艤；
J37nB371_p0043c10║有時看風颺帆，不犯清波一路。兵隨印轉兮將逐符
J37nB371_p0043c11║行，形山別寶兮卞和之術。咄咄！生銕鑄就脊梁骨。
J37nB371_p0043c12║二（鑄顏師弟請）
J37nB371_p0043c13║五蘊山前，新開舖席。三界稽首，一時驗畢。七處補叢
J37nB371_p0043c14║林，作略難比匹。巨海波斯吞皓月，藕絲繫著那吒鼻。
J37nB371_p0043c15║天兮地兮，赫赫光曦。動兮寂兮，皎皎蟾蜍。日午喫鹽
J37nB371_p0043c16║止饑渴，盤陀石上下針錐。
J37nB371_p0043c17║師太行樂卷十憩貽山拜頌
J37nB371_p0043c18║大矣哉！吾師之行樂也。非二乘所窺，人天冀軌。六度
J37nB371_p0043c19║之業既深，十力之功逾遠。植緣曠劫，而戒德內宏。委
J37nB371_p0043c20║氣之塗，肖天之質。兩目如合璧，七痣如連珠。儀範明
J37nB371_p0043c21║肅，動靜殊分。單拈向上，驅逼眾生。九有傾心，十方咸
J37nB371_p0043c22║服。有時震一音，若彌樓影海；有時示五眼，譬眾星拱
J37nB371_p0043c23║月。行則香象渡河，坐則蒼龍吐露。唱臨濟之正宗，矚
J37nB371_p0043c24║天地如跼躅。闢叢林猶風雲之徵應，聚衲子若魚龍
J37nB371_p0043c25║之匯淵。遊涉大方，敷揚大業。法資兩諦，究識頹風。綱
J37nB371_p0043c26║躬思岱泰，而眇睫敢焉。盡述于形容，乃作詻曰：
J37nB371_p0043c27║尋源討流，經記繁廣。窮發其端，咸載緬想。庶符皎日，
J37nB371_p0043c28║莫能屈仰。凝理淵粹，深達無響。圖容寫狀，威儀眩目。
J37nB371_p0043c29║精解妙義，若斯之處。磊硌徵祥，氤氳四布。登儀寶地，
J37nB371_p0043c30║忻容繼晷。意兼在茲，俛仰諸古。自此鄉人，聞風瞻睹。
J37nB371_p0044a01║弗斥其名，稱係關主。必資宿因，杜多行苦。無待逡巡，
J37nB371_p0044a02║一隨理悟。法禦終朝，無勞行務。一笠遮天，雙屝挂竹。
J37nB371_p0044a03║露膊袒肩，撩褌去福。捏柄钁兒，鉏雲種粟。大地眾生，
J37nB371_p0044a04║饒饑一粥。從容斯瞻，遐肅邇睦。所包遊化，弘獎事出。
J37nB371_p0044a05║三陣柳鳴，聲震山谷。太白峰頂，竹簽傷足。刺彼旁人，
J37nB371_p0044a06║惟笑與哭。克紹斯須，不可悉數。代掃天童，荊棘林藪
J37nB371_p0044a07║（時烽煙兩地）。萬里匪遙，吳蜀秦楚。法說頻仍，填噎區宇。詞
J37nB371_p0044a08║河下傾，辯海橫注。八解悠悠，四禪簇簇。普息泥犁，煎
J37nB371_p0044a09║餈濟獄。密救塵沙，慈嚮天域。譬彼膏茫，猶滋艸木。素
J37nB371_p0044a10║侮白額，一喝弭伏。植苑周侔，齊功七住。昭覺中興，復
J37nB371_p0044a11║圓悟祖。工役無煩，崇樓廣宇。悛集禪燈，搜揚聖軸。事
J37nB371_p0044a12║業一生，徜徉指顧。弗在聿宣，天人眼目。十憩貽山，系
J37nB371_p0044a13║為世譜。
J37nB371_p0044a14║高峰法兄懶和尚像（芥腹法姪請）
J37nB371_p0044a15║機能奪機，拙裏藏拙，舌似利錐，眼如河泬。峰頂滔天
J37nB371_p0044a16║白浪，莫謂無法可說。等閒把嘉州大像一摑，陝府銕
J37nB371_p0044a17║牛頭熱。坐斷乾坤世界，誰分東西南北？呵呵！非是吾
J37nB371_p0044a18║兄該天括地，總要令人知時識節。
J37nB371_p0044a19║又（竹友法姪請）
J37nB371_p0044a20║光明烜赫，語脈迂曲，沒甚安排，豈類成佛？胸中沒閒
J37nB371_p0044a21║貨，秤頭斤兩足，雖無楊岐之丰頤，尚秉百丈之雄骨。
J37nB371_p0044a22║口裏滔滔，擺撥臨濟家私；肚內醒醒，抽出雲門咦顧。
J37nB371_p0044a23║咄！秖有顛拈一味長，撥動機輪轉轆轆。
J37nB371_p0044a24║月幢和尚贊（雪基禪人請）
J37nB371_p0044a25║逆順常驅濟北符，不將蜜果換葫蘆。寬兮性海波瀾
J37nB371_p0044a26║闊，包納須彌于芥都。
J37nB371_p0044a27║雨樹和尚贊（非止禪人請）
J37nB371_p0044a28║法兄悟心印于雪門語裏，吾師付竹笻于福城東際，
J37nB371_p0044a29║雖然各契機宜，賴得師資有據，沒閒伎倆于諸方，且
J37nB371_p0044a30║喜了備之大義，自有超宗異目生涯，不作太孤太賒
J37nB371_p0044b01║話計。
J37nB371_p0044b02║自題小像（鶖一監院請）
J37nB371_p0044b03║不動是心王，荊棘林中坐。猶是金鎖關，將謂無折合。
J37nB371_p0044b04║離水緊俏靴，湖湘月踏破。高山釣魚騎馬，溼腳亂世
J37nB371_p0044b05║之中。打鎖敲枷垂手，滄桑瞑眩之藥。直饒認得分明，
J37nB371_p0044b06║未是衲僧作略。
J37nB371_p0044b07║又（屢生西堂請）
J37nB371_p0044b08║平生擔版，從來骨格，等遍虛空，皎揭日月。摺徵言而
J37nB371_p0044b09║塞五湖，揚蓬塵而充海泬，唱出諸佛骨髓，扭轉衲僧
J37nB371_p0044b10║命脈。半生南北游，末後踞昭覺，不愛人謬語，直心與
J37nB371_p0044b11║道合。看者古怪阿師，慣愛弄手弄腳，大千沙界移他
J37nB371_p0044b12║方，須彌挂在蝸牛角。
J37nB371_p0044b13║行樂圖（天恆侍者請）
J37nB371_p0044b14║白蓮池畔青松嶺，駟馬橋邊威鳳山。日日閒行看不
J37nB371_p0044b15║厭，短笻撥出毒花斑。
J37nB371_p0044b16║又（天湛後堂請）
J37nB371_p0044b17║言疏語拙，世無所長。雲之杳杳，樹之蒼蒼。有時淨裸
J37nB371_p0044b18║裸包含萬彙，有時孤迥迥攝遍十方。亙天烈焰大爐
J37nB371_p0044b19║韝，威鳳山前任舉揚。
J37nB371_p0044b20║又（子開西堂請）
J37nB371_p0044b21║為如來種，學出世方。名無德稱，語有鏗鏘。擅栽兔角
J37nB371_p0044b22║于馬首，不剝虎襪而鞔羊。滴水滴凍，透向上大機；能
J37nB371_p0044b23║縱能奪，展格外鋒鋩。曠大劫來根自植，顯赫皆圓長
J37nB371_p0044b24║短方。
J37nB371_p0044b25║又（倚天維那請）
J37nB371_p0044b26║四座道場，三據昭覺，古今難藏，事掩不著。擬覓蹤由，
J37nB371_p0044b27║孤雲野鶴，語脈難逗他，如銕山萬仞。世智別緇素，似
J37nB371_p0044b28║碧水清珠，縱橫殺活，任運卷舒。一枝拂子為蹊徑，高
J37nB371_p0044b29║聳人天壁立殊。
J37nB371_p0044b30║又
J37nB371_p0044c01║喚起剎塵咸氣象，三途六道息停酸。雨中穿市賣紅
J37nB371_p0044c02║日，遇著知音曬不乾。
J37nB371_p0044c03║登玩攜笻分外新，隨雲天地一閒身。但于事上通無
J37nB371_p0044c04║事，性智都緣平等均。
J37nB371_p0044c05║省文法師行樂圖
J37nB371_p0044c06║拄笻行似歇，清拙瘦形古，秋色凝虛碧，夏雲翻作雨。
J37nB371_p0044c07║依依滄海月，滴滴少林乳，彈指樓閣開，風從何處舞？
J37nB371_p0044c08║魁星贊（王見亭請）
J37nB371_p0044c09║昇天伎倆，擲地金聲，鰲頭獨占，攪海天渾。掉身風光
J37nB371_p0044c10║露遍，劍客一款招承，觸處相逢喜殺，尊貴位中早登。
J37nB371_p0044c11║隔岸花香村酒美，者樣風流那得跟？等閒踏碎禹門
J37nB371_p0044c12║浪，試問何人見得親？便解拈頭去作尾，眼睛鼻孔闇
J37nB371_p0044c13║藏神。弄水月，賣癡村，賺殺許多人話杷，不到傷心情
J37nB371_p0044c14║不伸。
J37nB371_p0044c15║壽星王壽官，請祝李居士
J37nB371_p0044c16║頭如山岳，身似慧幢。匈平垂耷，目秀眉長。擬青松載
J37nB371_p0044c17║雪之皎潔，譬碧月無雲之映光。如斯理論，未出情常。
J37nB371_p0044c18║來下一夥，無拘束之儔客；慶比天地，難彷彿之和康。
J37nB371_p0044c19║論其壽也，千聖捫摸不著；屆其量也，萬靈景仰無方。
J37nB371_p0044c20║供與李公咸億兆，子桂孫蘭疊茂昌。八卷（終）