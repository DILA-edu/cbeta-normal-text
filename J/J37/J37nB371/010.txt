J37nB371_p0050a01║佛冤綱禪師語錄卷第十
J37nB371_p0050a02║嗣法門人聯芳編
J37nB371_p0050a03║頌古
J37nB371_p0050a04║世尊初生。
J37nB371_p0050a05║打刀須是邠州銕團團錦繡楚王城將謂譙樓金雞
J37nB371_p0050a06║叫高梧猶有鳳凰鳴韶陽老實堪誇西風吹雁落平
J37nB371_p0050a07║沙水天一色清于鏡好看孤雲繫日斜。
J37nB371_p0050a08║夜睹明星。
J37nB371_p0050a09║孤峰峭立寒風逼殘露微霜總結冰突出星河懸北
J37nB371_p0050a10║極照開天地一泓清。
J37nB371_p0050a11║臨濟示眾我于黃檗先師處三度問佛法大意
J37nB371_p0050a12║三度被打如蒿枝拂相似而今更思一頓誰為
J37nB371_p0050a13║下手一僧云某甲下手濟度拄丈與僧僧擬接
J37nB371_p0050a14║濟便打。
J37nB371_p0050a15║河裏失錢河裏漉雪中遺玉雪中埋一個門前天一
J37nB371_p0050a16║個不須嚼飯餧嬰孩。
J37nB371_p0050a17║臨濟上堂次兩堂首座相見同時下喝僧問濟
J37nB371_p0050a18║還有賓主也無濟云賓主歷然復召眾云要會
J37nB371_p0050a19║臨濟賓主句問取堂中二首座。
J37nB371_p0050a20║南峰突屼北峰高秦水無魚蜀水騷但看當陽風轉
J37nB371_p0050a21║律不須跨鶴上青霄。
J37nB371_p0050a22║臨濟示眾云有時奪人不奪境有時奪境不奪
J37nB371_p0050a23║人有時人境俱奪有時人境俱不奪。
J37nB371_p0050a24║奪人不奪境枯木似龍影好個洛陽橋賺殺風流逞
J37nB371_p0050a25║奪境不奪人大地盡平沉單刀匹馬過花鳥無一聲
J37nB371_p0050a26║人境兩俱奪天傾倒海嶽一陣黑風來更于何處著
J37nB371_p0050a27║人境俱不奪石女花邊過日有襲香風萬邦齊唱和。
J37nB371_p0050a28║臨濟將入滅謂眾云吾滅後不得滅卻吾正法
J37nB371_p0050a29║眼藏三聖云爭敢滅卻濟云已後有人問你向
J37nB371_p0050a30║他道甚麼聖便喝濟云誰知吾正法眼藏向者
J37nB371_p0050b01║瞎驢邊滅卻。
J37nB371_p0050b02║剜心剜肺更剜腸卻買棺材葬活郎正法瞎驢邊滅
J37nB371_p0050b03║卻一天淫雨洗滄江。
J37nB371_p0050b04║乳源和尚仰山作沙彌時念經高聲師咄曰者
J37nB371_p0050b05║沙彌念經似哭曰慧寂秖恁麼未審和尚如何
J37nB371_p0050b06║源乃顧視仰曰若恁麼與哭何異源休去。
J37nB371_p0050b07║箭鋒相拄星月交輪摩雲俊鶻透網金鱗占斷暮雲
J37nB371_p0050b08║摧五嶽方便垂慈鑑主賓馬踏弓絃休說險咄哉似
J37nB371_p0050b09║哭轉經聲三尺劍攪龍門鳥啼花笑意深深。
J37nB371_p0050b10║陸州禪師喚僧僧回首州云擔板漢。
J37nB371_p0050b11║滴水月留光無油空著撚睦州跌一交衲僧中一箭
J37nB371_p0050b12║看取紅爐銕鷂飛眨眼已過新羅畔。
J37nB371_p0050b13║僧問雲門不起一念時如何門云須彌山。
J37nB371_p0050b14║不起一念須彌山銕牛穩臥在江邊風浩浩兮月𤾣
J37nB371_p0050b15║𤾣任從江海鼓波瀾。
J37nB371_p0050b16║婆子燒菴。
J37nB371_p0050b17║不是丹堊難畫虎春深深水有龍騰披雲無限長安
J37nB371_p0050b18║客往往將沙作飯蒸。
J37nB371_p0050b19║巉巖立定破煙蘿達者思尋異路多迥迥孤光晴夜
J37nB371_p0050b20║月好看漁父釣清波。
J37nB371_p0050b21║臺山婆子。
J37nB371_p0050b22║臺山婆臺山婆日把斧斤作劍磨懦馬搖鈴羊擂鼓
J37nB371_p0050b23║誰知門外敗軍多眼底自從遭劫後直至而今艸滿
J37nB371_p0050b24║坡趙州老大淆訛打拳還記喫拳麼若個師僧生銕
J37nB371_p0050b25║鑄一拳打碎舊山河。
J37nB371_p0050b26║百丈開田。
J37nB371_p0050b27║開遍山川盡屬己一天星月藏于裏三級浪高魚化
J37nB371_p0050b28║龍癡人猶戽夜塘水。
J37nB371_p0050b29║四大分散向甚麼處去。
J37nB371_p0050b30║昨日街頭今朝市尾撞遇知音勿分彼此霜雪不欺
J37nB371_p0050c01║葉不凋一聲雁過秋風起。
J37nB371_p0050c02║百丈扭鼻。
J37nB371_p0050c03║秋色滿長空猶加徹骨風一聲寒雁落飄葉萬山中
J37nB371_p0050c04║撲碎鼻伎還窮軒昂意氣立威雄將軍收得乾坤肅
J37nB371_p0050c05║百戰勳勞早定功。
J37nB371_p0050c06║臨濟入黃檗室中三度問話三度被打。
J37nB371_p0050c07║父子天然別黃檗太心孤敲出鳳凰髓擊碎驪頷珠
J37nB371_p0050c08║冤業冤還報債負債能除白拈賊欠剿絕高安灘頭
J37nB371_p0050c09║婆心切作麼證據較兒孫三頓棒聲猶未歇。
J37nB371_p0050c10║僧問重善禪師如何是正法眼藏善云夜觀乾
J37nB371_p0050c11║象僧云意旨如何善云日裏看山。
J37nB371_p0050c12║日裏看山夜觀乾象恁麼指陳匙挑不上明暗之機
J37nB371_p0050c13║翻臂覆掌臨急不施功那容湊伎倆漫驚簇簇桃花
J37nB371_p0050c14║飛漠漠巖前溪水漲。
J37nB371_p0050c15║臨濟與普化同往施主家齋濟問毛吞巨海芥
J37nB371_p0050c16║納須彌為復是神通妙用為復是法爾如然化
J37nB371_p0050c17║踢倒飯床濟云太麤生化云者裏是甚麼所在
J37nB371_p0050c18║說麤說細濟休去來日又同一施主家齋濟復
J37nB371_p0050c19║問今日供養何似昨日化又踢倒飯床濟云太
J37nB371_p0050c20║麤生化云瞎漢佛法說甚麤細濟吐舌。
J37nB371_p0050c21║箭鋒相拄針芥相投千里決勝各展戈矛飯床踢倒
J37nB371_p0050c22║裂破舌頭巨海毛吞兮蘆花雪染須彌芥納兮天碧
J37nB371_p0050c23║涵秋電光石火重重擊阿家端上月明樓。
J37nB371_p0050c24║仰山夏末上問訊溈山溈云子一夏都不上來
J37nB371_p0050c25║在下面做得個甚麼仰云鉏得一片畬種得一
J37nB371_p0050c26║籮粟溈云子可謂不虛過一夏仰卻問溈山云
J37nB371_p0050c27║和尚一夏作得個甚麼溈云日裏一餐夜後一
J37nB371_p0050c28║寢仰云和尚亦不虛過一夏道了不覺吐舌溈
J37nB371_p0050c29║云寂子何得自傷己命。
J37nB371_p0050c30║無風大浪起龍門倒海翻波五岳昏匝匝一天殘雨
J37nB371_p0051a01║過秋空月色照高原。
J37nB371_p0051a02║僧問香林如何是衲衣下事林云臘月火燒山。
J37nB371_p0051a03║臘月火燒山萬種並千般象爻投六合淺艸露花斑
J37nB371_p0051a04║何如搆得線衣下富貴他鄉夜錦還。
J37nB371_p0051a05║國師三喚侍者侍者三諾國師云將謂吾辜負
J37nB371_p0051a06║汝誰知汝辜負吾。
J37nB371_p0051a07║虛空劃破天昏黑墮地裁量無半分負汝負吾成特
J37nB371_p0051a08║地無端好惡盡歸沄。
J37nB371_p0051a09║臨濟問院主甚處來主云州中糶黃米來濟云
J37nB371_p0051a10║糶得盡麼主云糶得盡濟以拄丈一畫云還糶
J37nB371_p0051a11║得者個麼主方喝濟便打次典座至濟舉前話
J37nB371_p0051a12║座云院主不會和尚意濟云汝又作麼生座便
J37nB371_p0051a13║禮拜濟亦打。
J37nB371_p0051a14║雙放雙收絕勳絕功濟北全機施大用浪潑山高魚
J37nB371_p0051a15║龍飛騰階級不立殺活擒縱巨靈手恩光重凜凜威
J37nB371_p0051a16║風誰撥動無事閒來江上立竹竿打水魚頭痛。
J37nB371_p0051a17║玄沙在雪峰時光侍者謂沙曰師叔若學得禪
J37nB371_p0051a18║某甲打銕船下海去沙住後問光曰打得銕船
J37nB371_p0051a19║也未光無對。
J37nB371_p0051a20║晴空浪潑雪峰頭望去滔天廓兩眸險惡道中津濟
J37nB371_p0051a21║岸遍該沙界銕船浮。
J37nB371_p0051a22║龐居士問仰山久嚮仰山到來為甚麼卻覆仰
J37nB371_p0051a23║豎起拂子士曰恰是仰曰是仰是覆士乃打露
J37nB371_p0051a24║柱曰雖然無人也要露柱證明仰擲拂子曰若
J37nB371_p0051a25║到諸方一任舉似。
J37nB371_p0051a26║威風凜凜孰能窺仰面何如覆面時燈籠拂子連勃
J37nB371_p0051a27║跳一任諸方舉似伊。
J37nB371_p0051a28║匡一初到蟠龍見僧問碧潭清似鏡蟠龍何處
J37nB371_p0051a29║安龍曰沉沙不見底浮浪足巑岏匡不肯龍請
J37nB371_p0051a30║道匡曰金龍迥透青霄外潭中豈滯玉輪機龍
J37nB371_p0051b01║肯之。
J37nB371_p0051b02║勿虛採汲足滄浪遍界風雲勢渺茫不向碧潭深穩
J37nB371_p0051b03║臥天南海北豈能降。
J37nB371_p0051b04║世尊在摩竭陀國為眾說法是時將欲白夏乃
J37nB371_p0051b05║謂阿難曰諸大弟子人天四眾我常說法不生
J37nB371_p0051b06║敬仰我今入因沙曰室中坐夏九旬忽有人來
J37nB371_p0051b07║問法之時汝代為說一切法不生一切法不滅
J37nB371_p0051b08║言訖掩室而坐。
J37nB371_p0051b09║施設門庭事未乖抽枝露幹遞形骸法生法滅成何
J37nB371_p0051b10║事胡不當初早活埋。
J37nB371_p0051b11║天童普交禪師因為檀越修懺摩有問曰公之
J37nB371_p0051b12║所懺罪為自懺耶為他懺耶若自懺罪罪性何
J37nB371_p0051b13║來若懺他罪他罪非汝烏能懺之交不能對。
J37nB371_p0051b14║松窗邏月月籠闉三月春多愁殺人花飛滿地香難
J37nB371_p0051b15║著卻使飛香斷送魂。
J37nB371_p0051b16║百丈再參馬祖侍立次祖以目視禪床角拂子
J37nB371_p0051b17║丈云即此用離此用祖云汝已後開兩片皮將
J37nB371_p0051b18║何為人丈取拂子豎起祖云即此用離此用丈
J37nB371_p0051b19║挂拂子于舊處祖便喝丈直得三日耳聾。
J37nB371_p0051b20║不揀荒田艸衲僧眼定動一言剛道出駟馬追莫窮
J37nB371_p0051b21║即此用離此用隨風柳絮自西東一吸洞庭湖水盡
J37nB371_p0051b22║更看何處著魚龍。
J37nB371_p0051b23║則川與龐居士摘茶次士云法界不容身師還
J37nB371_p0051b24║見我麼川云若不是老師洎與龐公答話士云
J37nB371_p0051b25║有問有答蓋是尋常川不管士云適來莫怪相
J37nB371_p0051b26║借問麼川亦不管士喝云者無禮儀漢待我一
J37nB371_p0051b27║一舉似明眼人去在川拈茶籃便歸。
J37nB371_p0051b28║春風吹起半陰晴只解貪途不解行抑下色身容法
J37nB371_p0051b29║界封疆把定沒纖塵。
J37nB371_p0051b30║僧問巴陵祖意教意是同是別陵云雞寒上樹
J37nB371_p0051c01║鴨寒下水。
J37nB371_p0051c02║枯椿影落若龍觀水母無蝦求食難伶俐衲僧須檢
J37nB371_p0051c03║點一生端不受人瞞。
J37nB371_p0051c04║玄機尼往參雪峰峰問甚處來曰大日山來峰
J37nB371_p0051c05║曰日出也未機曰若出則鎔卻雪峰峰曰汝名
J37nB371_p0051c06║甚麼機曰玄機峰曰日織多少機曰寸絲不挂
J37nB371_p0051c07║遂禮拜退纔行三五步峰召曰袈裟角拖地也
J37nB371_p0051c08║機回首峰曰大好寸絲不挂。
J37nB371_p0051c09║圓珠三竅放開捏聚冷光閃爍寢削萬機劍客藏鋒
J37nB371_p0051c10║施呈有幾句定乾坤一時驗取四溟無浪月輪孤撲
J37nB371_p0051c11║▆蓬萊煙霧起。
J37nB371_p0051c12║文殊一日令善財採藥曰是藥者採將來善財
J37nB371_p0051c13║遍觀大地無有不是藥卻來白曰無有不是藥
J37nB371_p0051c14║者殊曰是藥者採將來善財遂于地上拈一莖
J37nB371_p0051c15║艸度與文殊文殊接得呈起示眾曰此藥亦能
J37nB371_p0051c16║殺人亦能活人。
J37nB371_p0051c17║解放解收共起共坐相敵不易鞭影猶過把定世界
J37nB371_p0051c18║不漏絲索動靜豈可知雲深冷松鶴影質莫能逃篩
J37nB371_p0051c19║金把土握採得來即此藥大地茫茫病愈多活命盡
J37nB371_p0051c20║是阿加阤。
J37nB371_p0051c21║舍利弗問須菩提夢中說六波羅蜜與覺時同
J37nB371_p0051c22║異提曰此義深遠吾不能說會中有彌勒大士
J37nB371_p0051c23║汝往彼問舍利弗問彌勒彌勒云誰名彌勒誰
J37nB371_p0051c24║是彌勒。
J37nB371_p0051c25║天地茫茫春復秋寐時深遠覺時幽自家有酒自家
J37nB371_p0051c26║醉休憶高陽歌管樓。
J37nB371_p0051c27║殃崛摩羅因持缽入城至一長者家值其婦產
J37nB371_p0051c28║難子母未分長者云瞿曇弟子汝為至聖當有
J37nB371_p0051c29║何法能免產難殃崛曰我乍入道未知此法當
J37nB371_p0051c30║去問佛卻來相報遽返白佛具呈上事佛告曰
J37nB371_p0052a01║汝速去說我自從賢聖法來未曾殺生殃崛往
J37nB371_p0052a02║告其婦人聞之當時分娩母子平安。
J37nB371_p0052a03║屼屼崑崙立萬頃源出黃河流不盡有客忙忙過渡
J37nB371_p0052a04║來風帆不挂岸須登。
J37nB371_p0052a05║當何所法子母分賢聖法來未殺生打動此番閒骨
J37nB371_p0052a06║董至今道破未猶清。
J37nB371_p0052a07║慈明冬日牓僧堂作此字【圖】其
J37nB371_p0052a08║下註曰若人識得不離四威儀中首座見曰和
J37nB371_p0052a09║尚今日放參明聞而笑。
J37nB371_p0052a10║赫赫胸頭行日月掌中縱奪握乾坤一時化育風吹
J37nB371_p0052a11║動打破閻浮午夢醒。
J37nB371_p0052a12║大顛擯首座。
J37nB371_p0052a13║向早門迎千里客莫教流落在煙村危樓百尺參天
J37nB371_p0052a14║迥更要文公上一層。
J37nB371_p0052a15║長老死學士死燒作兩堆灰向甚麼處相見。
J37nB371_p0052a16║諦當之言如目睹江邊柳絮隨風舞江北江南唱子
J37nB371_p0052a17║規聲聲啼血似紅雨。
J37nB371_p0052a18║風穴郢州公案。
J37nB371_p0052a19║彗氣妖氛驅漢外當陽杲日正中天銕牛心印隨施
J37nB371_p0052a20║設徒把虛空著一鞭。
J37nB371_p0052a21║婆子燒菴。
J37nB371_p0052a22║不三不四兩安閒燒卻菴兒值甚錢拽尾靈龜除卻
J37nB371_p0052a23║蹟招牌早已挂階前。
J37nB371_p0052a24║分燈
J37nB371_p0052a25║大癡性純
J37nB371_p0052a26║春融水漲桃花浪一個雷轟天下知燒尾金鱗頭戴
J37nB371_p0052a27║角升騰電激雨風馳
J37nB371_p0052a28║雲徹德明
J37nB371_p0052a29║關頭觸背當機驗賓主端然一喝分虎穴由來生虎
J37nB371_p0052a30║子不妨隨處帶風雲
J37nB371_p0052b01║子開印乾
J37nB371_p0052b02║救得山川田地穩一聲忽震動天雷步行水牯騎將
J37nB371_p0052b03║去濟北家私要子開
J37nB371_p0052b04║天湛常熾
J37nB371_p0052b05║曹源滴滴滔天浪少室花開滋味香從上事來今荷
J37nB371_p0052b06║負堪為宗門立紀綱
J37nB371_p0052b07║屢生覺知
J37nB371_p0052b08║挈挈拈提七尺笻橫三豎四活魚龍師資妙契針投
J37nB371_p0052b09║芥剔起祖燈一片紅
J37nB371_p0052b10║竹峰真續
J37nB371_p0052b11║舉揚宗教法堂前沙裏無油事事便水闊山高未是
J37nB371_p0052b12║險好將公案去流傳
J37nB371_p0052b13║籌室勝燦
J37nB371_p0052b14║坐斷孤峰正令行光明非小古今騰渾圇栗棘俱吞
J37nB371_p0052b15║卻銕笛橫吹江海清
J37nB371_p0052b16║豁菴真一
J37nB371_p0052b17║宗風吐露聳曹源華萼枝枝秀且鮮明月孤岑堪落
J37nB371_p0052b18║影頭陀含笑眾人前
J37nB371_p0052b19║鶖一常敏
J37nB371_p0052b20║執役叢林二十年莫將公案秖如然葛藤絆殺三千
J37nB371_p0052b21║客踢倒葛藤硬一肩
J37nB371_p0052b22║偶菴性紀
J37nB371_p0052b23║昔曾的的遭三頓始信頂門有楔抽萬指人前親付
J37nB371_p0052b24║囑伸冤不共戴天讎
J37nB371_p0052b25║豎幢智吟
J37nB371_p0052b26║祖翁基業不尋常棒喝分明要子當掣電機前酬法
J37nB371_p0052b27║乳從茲擔荷任敷揚
J37nB371_p0052b28║五葉聯芳
J37nB371_p0052b29║威鳳山前六合雲虯兒鼓舞解飛騰天南地北東風
J37nB371_p0052b30║張掣起滄溟散作淜
J37nB371_p0052c01║無染真蓮
J37nB371_p0052c02║實心實行老頭陀瓶不敲殘已出鵝贈汝烏藤七尺
J37nB371_p0052c03║杖撐持法苑行多門
J37nB371_p0052c04║古眉行延
J37nB371_p0052c05║記取當年秖個事埋藏雞足舊袈裟闍黎得得知輕
J37nB371_p0052c06║重百萬人天蓋覆他
J37nB371_p0052c07║遂菴祖緣
J37nB371_p0052c08║祖師心印作麼傳打動禾山鼓響圓判得銕蛇橫古
J37nB371_p0052c09║路神光寶劍焰當天
J37nB371_p0052c10║行繇
J37nB371_p0052c11║康熙壬子正月十六日監院鋒擊耆舊夾山淨空等
J37nB371_p0052c12║請師述行實師良久云若據行腳千古之下遭人檢
J37nB371_p0052c13║點衲僧家本無是事求其實性皆不可得從上諸祖
J37nB371_p0052c14║有此殊勝因成此殊勝事余未具殊勝願敢冒殊勝
J37nB371_p0052c15║福悉不負殷意眉毛不惜好醜難藏概略大端余本
J37nB371_p0052c16║內江人也父李母徐于丙寅八月十五丑時現幻質
J37nB371_p0052c17║不幸雙慈早背被寇大亂渾家蕩散孤身奔至夜郎
J37nB371_p0052c18║諸難無不所歷一夕夢霞披萬道諸樹濃載雪花次
J37nB371_p0052c19║旦敘其朋輩朋輩云此瑞兆也子宜出塵余即辭諸
J37nB371_p0052c20║鄰至桐梓牛山禮本師上丈下雪和尚薙染命名徹
J37nB371_p0052c21║綱此戊子歲也時年二十三巾瓶一載本師受督臺
J37nB371_p0052c22║張公請開禹門法席命溪聲和尚立僧接衲余依止
J37nB371_p0052c23║焉一日溪上堂眾師踊躍問話余觸壁未曉時素懷
J37nB371_p0052c24║靜主在座汝何不去問如何是日用尋常事至晚余
J37nB371_p0052c25║即去問溪正值陪客答云山僧正喫茶余云喫茶後
J37nB371_p0052c26║作麼生溪云還我茶盞來余不領即束裝過禹門一
J37nB371_p0052c27║日問如何是本來面目本師云汝禮拜了向汝道余
J37nB371_p0052c28║拜起如前問本師云鷂子過新羅余以作具摵一摵
J37nB371_p0052c29║本師驀頭一棒恍忽之間似有所得每則拳拳服膺
J37nB371_p0052c30║便作個見聞覺知解會才恁麼時便不知有話頭于
J37nB371_p0053a01║此自惕何日明此事嘗聞本師開示學者尋常莫只
J37nB371_p0053a02║認聲認色一切截斷極是省要直下徹去始有參學
J37nB371_p0053a03║分余侍旁一聞契證撲迭掀豁依依六載于甲午春
J37nB371_p0053a04║本師省覲雙桂師翁命余往侍至翁座前余問冒雨
J37nB371_p0053a05║衝風即不問覿面提持事若何翁一掌云通身去泥
J37nB371_p0053a06║水始可踏高梁余一喝翁云猶帶泥水在余禮拜出
J37nB371_p0053a07║翁命本師上天童代掃塔余亦隨侍至漢上藩下眾
J37nB371_p0053a08║都統堅留本師開法靜明余職衣缽寮一日問結制
J37nB371_p0053a09║解制姑休論匹馬單刀事若何本師一棒云死活也
J37nB371_p0053a10║不知余擬進語本師連打數棒余云老和尚手困且
J37nB371_p0053a11║放下著本師云正要汝漝麼道丙申春本師上堂辭
J37nB371_p0053a12║眾下東甌是年費和尚開法堯峰本師命余往參費
J37nB371_p0053a13║間汝是真四川假四川余云和尚猶有真假在費云
J37nB371_p0053a14║汝為甚袈裟角拖地余云和尚為甚話墮也費云參
J37nB371_p0053a15║堂去一日召云汝來我與爾商量四川話余趨前作
J37nB371_p0053a16║禮費云嘉州大像多少大余叉手向前云且道大多
J37nB371_p0053a17║少費云者小四川也解說川話余云鄉音從不改解
J37nB371_p0053a18║制後費受福嚴請余過苕溪道峰禮木和尚值解夏
J37nB371_p0053a19║薦嚴余問實際理地原無生死今時門頭假有去來
J37nB371_p0053a20║生死去來即不問薦嚴一句願師宣木云秋風吹八
J37nB371_p0053a21║極木落露千山余云寶覺光中蒙法旨金蓮界內悟
J37nB371_p0053a22║圓音木云且喜上座領話時木再主天童余越往至
J37nB371_p0053a23║密祖塔前禮畢遂偈云半開紫菊經秋老萬里南來
J37nB371_p0053a24║禮祖翁金缽泛杯波自涌凌空寶月照山松自覺違
J37nB371_p0053a25║師已久歸福城省覲本師云汝參諸方來如何是你
J37nB371_p0053a26║到家一句余云適才禮拜和尚那本師云從門入者
J37nB371_p0053a27║不是佳珍上古尊宿未明此事歷遍諸方近日汎濫
J37nB371_p0053a28║者眾唯費和尚一代宗匠汝宜速往切勿虛度余即
J37nB371_p0053a29║往人事費問汝號佛冤為甚與佛為冤余云放過即
J37nB371_p0053a30║不可費云為甚如此余云和尚也須疑著費云好與
J37nB371_p0053b01║一棒余云過在甚麼處費云佛冤佛冤余禮拜出時
J37nB371_p0053b02║年丁酉于座下頓圓戒法每每機擊繁浩不及廣舉
J37nB371_p0053b03║一日費召云聞汝令師再受平西藩請汝勿去老僧
J37nB371_p0053b04║決不辜負余云深蒙和尚婆心秖為某受本師提攜
J37nB371_p0053b05║恩重葉染根深俟送漢上再來親近費云禪師家正
J37nB371_p0053b06║要不忘木本遂視旁僧云觀此子以實心實行古人
J37nB371_p0053b07║惟此一實于二非真即寫送行偈佛是冤家汝自知
J37nB371_p0053b08║威風凜凜孰能窺因思昔日韶陽老白棒拈來要打
J37nB371_p0053b09║伊余禮謝出時二隱和尚主三塔龍淵寺余往參職
J37nB371_p0053b10║侍者寮一日上堂余問隱峰倒卓脫化德山疏鈔焚
J37nB371_p0053b11║燒船子埋身水底性空吹笛雲霄者一夥亞郎當漢
J37nB371_p0053b12║還可共話也無隱云打麵還他州土麥唱歌須是帝
J37nB371_p0053b13║鄉人余云和尚秖有殺人刀且無活人劍隱云汝試
J37nB371_p0053b14║道看余云雪後始知松柏操事難方見丈夫心隱云
J37nB371_p0053b15║也是恁麼話余拂袖歸位日機繁碎弗記廣載余辭
J37nB371_p0053b16║出隱即贈以偈佛是生冤家知是甚面目看三十年
J37nB371_p0053b17║後孤峰結茆屋仍返福城本師云吾有一問汝若答
J37nB371_p0053b18║得親切許爾從諸方來余云試請舉出本師云鷂子
J37nB371_p0053b19║過新羅余云和尚慣得其便一喝即出一日問全殺
J37nB371_p0053b20║舌手奪卻驪龍頷珠秉金剛劍截斷生死關頭驪龍
J37nB371_p0053b21║頷珠即不問生死關頭意若何本師執起如意云手
J37nB371_p0053b22║中如意生銕鑄余云秖如羅籠不住呼喚不回還落
J37nB371_p0053b23║生死也無本師一擊云正要汝脫灑灑去不覺頂門
J37nB371_p0053b24║大破遍體血污陡踣于地半晝方蘇通身汗下不見
J37nB371_p0053b25║有一絲毫佛法見解始覺歇得身心百無知解把斷
J37nB371_p0053b26║世界不漏絲索之境界耶即頌一偈生死關頭俱截
J37nB371_p0053b27║斷絲毫那許著情塵一回迸出頭顱裂雪擁紅爐未
J37nB371_p0053b28║是冰本師接得閱畢微笑云未在未在余再呈頌生
J37nB371_p0053b29║死關頭豈容巴鼻雲散雨收遭顛失利直饒錦繡得
J37nB371_p0053b30║高榮也是卞和三獻玉本師頷之余復呈一偈碧潭
J37nB371_p0053c01║深處龍難隱峻嶺松高鶴自鳴撥動天關珠宛轉日
J37nB371_p0053c02║用如何不現成本師深肯之即買舟上金陵寓茗粥
J37nB371_p0053c03║居本師一日喚余近前云汝侍老僧多載將手卷來
J37nB371_p0053c04║老僧寫一偈與汝住山去余云某根莖淺薄莽鹵多
J37nB371_p0053c05║端何言住山余拜辭隨藏經前抵漢上本師上廬山
J37nB371_p0053c06║終老藩下眾都統發啟耑使迎歸漢上淨明結制制
J37nB371_p0053c07║中五千餘指越明年庚子解制本師出源流拂子當
J37nB371_p0053c08║眾吩咐余堅辭不已受之只于綱之初願定無許多
J37nB371_p0053c09║絡索但以鞭逼生死為大亦非再來之人兼以根識
J37nB371_p0053c10║浮淺況不能超群越世若論向上行履唯自知之秖
J37nB371_p0053c11║若求明師擇知識必須親近直截斬豁之手方能了
J37nB371_p0053c12║此大事山僧再要饒舌又是公案幾重珍重。
J37nB371_p0053c13║
J37nB371_p0053c14║
J37nB371_p0053c15║
J37nB371_p0053c16║
J37nB371_p0053c17║
J37nB371_p0053c18║
J37nB371_p0053c19║
J37nB371_p0053c20║佛冤綱禪師語錄卷第十