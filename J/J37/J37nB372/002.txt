J37nB372_p0073a01║印心佛敏訥禪師語錄卷第二
J37nB372_p0073a02║侍者法柄錄
J37nB372_p0073a03║嗣法門人如閒等編
J37nB372_p0073a04║頌古
J37nB372_p0073a05║世尊陞座，文殊臼椎
J37nB372_p0073a06║堪笑瞿曇老叟，要在人前賣醜，不是文殊收拾，幾乎
J37nB372_p0073a07║一場漏逗。
J37nB372_p0073a08║世尊拈花，迦葉微笑
J37nB372_p0073a09║世尊手忙腳亂，飲光特地眼花。恰似東村王大伯，爺
J37nB372_p0073a10║兒打鼓弄琵琶。
J37nB372_p0073a11║女子出定
J37nB372_p0073a12║出定入定，太煞搬弄，無病喫藥，藥變成病。
J37nB372_p0073a13║廓然無聖
J37nB372_p0073a14║傾腸吐出廓然無，駭倒雄雄大丈夫，熊耳山前成滯
J37nB372_p0073a15║貨，九年面壁嘴盧都。
J37nB372_p0073a16║乾屎橛
J37nB372_p0073a17║如何是佛乾屎橛，千古萬古作話會，世人知貴不知
J37nB372_p0073a18║價，老僧知價不知貴。
J37nB372_p0073a19║麻三觔
J37nB372_p0073a20║如何是佛麻三觔，一場好笑又驚人，昨夜東家失了
J37nB372_p0073a21║火，天明真個可憐生。
J37nB372_p0073a22║三關
J37nB372_p0073a23║我手何似佛手，放行捏聚由肘，任爾倒嶽傾湫，蝦也
J37nB372_p0073a24║跳不出斗。
J37nB372_p0073a25║我腳驢腳不別，踏著七花八裂，走出黃腰狐貍，活活
J37nB372_p0073a26║認龜成鱉。
J37nB372_p0073a27║生緣人人本據，六韜三略既備，若是把定要津，你從
J37nB372_p0073a28║何處出氣？
J37nB372_p0073a29║和牧牛頌
J37nB372_p0073a30║未牧
J37nB372_p0073b01║狂心無住日奔哮，重駕安知萬里遙，此際若還輕放
J37nB372_p0073b02║逸，管教觸處犯人苗。
J37nB372_p0073b03║初調
J37nB372_p0073b04║鼻頭扭轉捺機穿，痛處難通盡喫鞭，但得於中忘惡
J37nB372_p0073b05║辣，自然純己任相牽。
J37nB372_p0073b06║受制
J37nB372_p0073b07║從今不外絕紛馳，水草殷勤日自隨，珍重牧童牢把
J37nB372_p0073b08║定，孜孜相引勿教疲。
J37nB372_p0073b09║回首
J37nB372_p0073b10║幾曾打擲挽回頭，不假鉤錐性已柔，縱許目前無異
J37nB372_p0073b11║路，參天荊棘謾停留。
J37nB372_p0073b12║馴伏
J37nB372_p0073b13║嬴得乾坤大半邊，頭頭總豁意悠然，煙霞一飽無餘
J37nB372_p0073b14║計，若個牛兒更待牽。
J37nB372_p0073b15║無礙
J37nB372_p0073b16║剛柔逆順總如如，豎去橫來渾不拘，芳艸青青隨臥
J37nB372_p0073b17║起，任從眠食意無餘。
J37nB372_p0073b18║任運
J37nB372_p0073b19║中不邊兮邊不中，撈三搭四亂叢茸，更教打失牛兒
J37nB372_p0073b20║鼻，始笑山童瞌睡濃。
J37nB372_p0073b21║相忘
J37nB372_p0073b22║人牛一色渾其中，者裏那邊迥絕同，萬別千差合自
J37nB372_p0073b23║轍，新雲野水任西東。
J37nB372_p0073b24║獨照
J37nB372_p0073b25║脫略風塵盡日閒，了無一物礙其間，惟餘此個形非
J37nB372_p0073b26║質，萬紫千紅總不關。
J37nB372_p0073b27║雙泯
J37nB372_p0073b28║藏身北斗露無蹤，拶碎須彌迥太空，萬里神光追不
J37nB372_p0073b29║及，三冬枯木秀雲叢。
J37nB372_p0073b30║分燈
J37nB372_p0073c01║水月淨濊
J37nB372_p0073c02║衣缽久墮大庾邊，今古英賢孰可諳？信手拈來親付
J37nB372_p0073c03║囑，普天匝地任流傳。
J37nB372_p0073c04║三一性通
J37nB372_p0073c05║一柄龜毛意更嘉，驗人險處較些些，只今付與闍黎
J37nB372_p0073c06║去，未許輕輕放過他。
J37nB372_p0073c07║谷愚如閒
J37nB372_p0073c08║將三就四已多年，呼喝隨機一線牽，我此付渠衣缽
J37nB372_p0073c09║去，時臨白棒打青天。
J37nB372_p0073c10║悠如含谷
J37nB372_p0073c11║個柄鋤兒絕正偏，東拋西擲惹人嫌，吾今付與闍黎
J37nB372_p0073c12║去，萬仞岡頭倒弄拈。
J37nB372_p0073c13║照輝董之實居士
J37nB372_p0073c14║雙桂一枝，密不通風，今日分付，彌滿湟中。
J37nB372_p0073c15║含印金友志居士
J37nB372_p0073c16║嚼雪吞冰已有年，今朝瞥爾苦言詮，老僧贈柄鐵如
J37nB372_p0073c17║意，將去塵區打聖賢。
J37nB372_p0073c18║自贊（水月▆首座請）
J37nB372_p0073c19║耳掛腮邊，眉橫眼上，唇短舌長，非和尚像。慣以惡口
J37nB372_p0073c20║傷人，一味盲枷瞎棒。家人見之生嗔，外人聞之訕謗。
J37nB372_p0073c21║者樣無明頭，為甚麼請他供養？
J37nB372_p0073c22║又（三一通西堂請）
J37nB372_p0073c23║衲子摸索不著，只為腳跟未點地。丹青圖得甚好，只
J37nB372_p0073c24║為面目太分明。不見他七處顯現，八字眉橫，生成倔
J37nB372_p0073c25║強，不近人情。為人喫盡熱心腸，動不動一番惱悶。
J37nB372_p0073c26║又（谷愚間維那請）
J37nB372_p0073c27║十五行腳，拖人落水；十八圓具，落水拖人；二十二踢
J37nB372_p0073c28║破指頭，血流遍地；三十三、喝佛罵祖，罪過彌天。總為
J37nB372_p0073c29║不識進退，所以費盡艸鞋錢。今既識也，理宜回頭轉
J37nB372_p0073c30║腦，還在者裏圖作甚麼邊事？咄！好不識羞。
J37nB372_p0074a01║又（法可善人請）
J37nB372_p0074a02║若道影子，是埋卻老僧。若道老僧，是燒卻影子。咦，十
J37nB372_p0074a03║字街頭布碌磚，那個行人踏不著。
J37nB372_p0074a04║雜偈
J37nB372_p0074a05║參昭覺老人
J37nB372_p0074a06║勞勞何所適，萬里謁高賢，寥落一身外，崎嶇孤杖邊。
J37nB372_p0074a07║裁詩吟白雪，逸興慕青蓮，欲學安心法，心安法亦然。
J37nB372_p0074a08║登峨眉
J37nB372_p0074a09║不辭千里步，乘興陟高山，掃雪尋幽徑，拈花笑聖顏。
J37nB372_p0074a10║鳥從天外落，雲向嶺頭還，到彼孤窮處，乾坤一眺間。
J37nB372_p0074a11║二
J37nB372_p0074a12║不到峨眉頂，焉知最上乘？斷雲隨足轉，孤鳥破煙騰。
J37nB372_p0074a13║九夏毫無暑，三春盡是冰，群峰如浪湧，夜夜聽傳燈。
J37nB372_p0074a14║瓦屋山
J37nB372_p0074a15║幾經風雨到林泉，覽勝探奇古寺前，步步入來銀色
J37nB372_p0074a16║界，白雲深鎖散花天。
J37nB372_p0074a17║嘉陵有感
J37nB372_p0074a18║旅洎蠶叢地，流光幾度遷，迂疏頻喪日，放浪已窮年。
J37nB372_p0074a19║寐少因耽詠，病深頗廢禪，此生如未了，堪愧復堪憐。
J37nB372_p0074a20║端陽前一日祝三止和尚
J37nB372_p0074a21║清晨入聖地，景色逼人清，座上香雲細，簾前瑞靄輕。
J37nB372_p0074a22║裁詩消永日，把酒頌長庚，謾說無生活，無生卻有生。
J37nB372_p0074a23║塔
J37nB372_p0074a24║浩劫從誰搆，挺然物外標，不磨堪歲歲，有影自朝朝。
J37nB372_p0074a25║七級凌雲直，千尋射日高，孑身滄海上，今古畏金鰲。
J37nB372_p0074a26║嘉陵送友
J37nB372_p0074a27║別向屏山下，芒鞋任所之，山空雲自去，江闊水來遲。
J37nB372_p0074a28║隻杖隨千里，窮猿戀一枝，高情如不棄，遠寄數行詩。
J37nB372_p0074a29║雨後觀漲
J37nB372_p0074a30║纔得新晴日，江昏浪湧沙，漁床鋪柳葉，渣澱沒蘆花。
J37nB372_p0074b01║煙霽堪垂釣，風平可泛槎，野情殊未盡，閒看夕陽斜。
J37nB372_p0074b02║慶天錫禪師閉關
J37nB372_p0074b03║羨君超覺地，閉宇欲神凝，保重無生果，刪除有蔓藤。
J37nB372_p0074b04║明星開正眼，孤月啟傳燈，覷破桃紅意，了然最上乘。
J37nB372_p0074b05║閬中白塔
J37nB372_p0074b06║誰將玉筍插江邊，半接平蕪半入煙，七級玲瓏風月
J37nB372_p0074b07║老，千尋浩渺古今懸。錦屏高映南山目，閬水遙來東
J37nB372_p0074b08║楚船，借問浮圖何代事，漢家明帝始相傳。
J37nB372_p0074b09║留別久默大師
J37nB372_p0074b10║彼此天涯客，奇逢破寂寥，聚談三五日，別緒萬千條。
J37nB372_p0074b11║明月欹高樹，流雲過野橋，何時同杖屐，聯韻寫芭蕉。
J37nB372_p0074b12║接鄉書感賦
J37nB372_p0074b13║萍分天水遠，隻杖入三巴，歲月知多紀，門庭異幾家。
J37nB372_p0074b14║鶺鴒朝喚影，杜宇夜啼花，槐柳舊阡陌，相將映落霞。
J37nB372_p0074b15║閬城感磬也大師至
J37nB372_p0074b16║雲水孤蹤方外緣，新懸瓢笠錦屏前，晴江半落猿聲
J37nB372_p0074b17║外，古寺重遊竹徑邊。我去從人惟把拂，師來到處即
J37nB372_p0074b18║安禪，不須回望關山月，說法還於蜀道傳。
J37nB372_p0074b19║中天野玩
J37nB372_p0074b20║散步春郊外，中天野色芳，翔空隨鳥去，止水任魚藏。
J37nB372_p0074b21║極目煙光遠，怡情宵漢長，嘉陵江上客，競渡為誰忙。
J37nB372_p0074b22║畫屏葡萄
J37nB372_p0074b23║玉本無瑕不待粧，誰將清影著雲堂？多情漢使移根
J37nB372_p0074b24║至，潑墨山人引蔓長。馬乳尚能偷造化，龍鬚也自洩
J37nB372_p0074b25║春光，從教風月憐舒卷，四季嘗鮮滿院香。
J37nB372_p0074b26║送嚴大伊任梁邑侯（次來韻）
J37nB372_p0074b27║天門詔下維舟解，百里蒼生望堵環，虎渡巴江歌政
J37nB372_p0074b28║化，舄飛廊廟演朝班。堂前桂冷鞏吟砌，水面風清月
J37nB372_p0074b29║出關，樽酒瑤琴多自暇，徐敲清韻牧梁山。
J37nB372_p0074b30║畫鷹
J37nB372_p0074c01║不入輪迴不受胎，奇毛點翠絕塵埃，英雄獨占高枝
J37nB372_p0074c02║上，意在摶鵬非兔來。
J37nB372_p0074c03║南安千佛洞
J37nB372_p0074c04║野徑無多里，攀蘿上翠顛，山寒眠野鹿，樹靜咽鳴蟬。
J37nB372_p0074c05║古洞朝霞隱，空崖晚日懸，何時結茅舍，瀟灑任栖禪。
J37nB372_p0074c06║次上谷王掌印來韻
J37nB372_p0074c07║茅茨結搆小山前，時啟蓬門待大賢，夜靜猿啼千壑
J37nB372_p0074c08║杳，春深鳥喚百花妍。青松對榻欹書枕，明月當窗譯
J37nB372_p0074c09║梵詮，物外閒情誰似我？生涯竟日钁頭邊。
J37nB372_p0074c10║新詩幾讀夜燈前，讀罷含情憶古賢，雲擁曉窗煙嶂
J37nB372_p0074c11║寂，月明秋樹露華妍。高人別後何時見，妙偈傳來不
J37nB372_p0074c12║用詮，待向東林攜手日，相看一笑虎溪邊。
J37nB372_p0074c13║振華先生問余年庚，以詩答之
J37nB372_p0074c14║四大本空休問年，生緣如電幾盤桓，為君看取恒沙
J37nB372_p0074c15║界，過去來今一指彈。
J37nB372_p0074c16║不欲佛兮不欲仙，興來偶爾寄林泉，幻形有盡萬年
J37nB372_p0074c17║曆，誰了無生一大緣。
J37nB372_p0074c18║遊瞿曇寺
J37nB372_p0074c19║雲連澗水樹連空，杳杳溪山一徑通，為問瞿曇何處
J37nB372_p0074c20║是，翠微深鎖綠陰中。
J37nB372_p0074c21║遊皋蘭五泉寺
J37nB372_p0074c22║一望無涯意渺然，陰陰綠樹翳禪關，山童為指雲生
J37nB372_p0074c23║處，便是皋蘭古寺間。
J37nB372_p0074c24║居然勝地絕塵埃，入戶閒花滿徑開，為聽泉鳴山更
J37nB372_p0074c25║靜，日斜吟坐幾徘徊。
J37nB372_p0074c26║即事有感
J37nB372_p0074c27║此身只苦住娑婆，漏影招風惹事多，我欲藏身藏不
J37nB372_p0074c28║得，總然藏得待如何。
J37nB372_p0074c29║唾面而今不柰何，閒非閒是總由他，張公醉也李公
J37nB372_p0074c30║醉，李比張公多甚麼。
J37nB372_p0075a01║哭得戒和尚
J37nB372_p0075a02║報道吾師圓寂了，神光已落淚空彈，燈前作偈花前
J37nB372_p0075a03║獻，松下留題竹下看。望斷白雲思渺渺，座間明月影
J37nB372_p0075a04║團團，當年遺我鐵如意，薄暮空敲竹影寒。
J37nB372_p0075a05║上品伽黎不再披，了無一法與人持，身穿破衲聊爾
J37nB372_p0075a06║耳，踏遍芒鞋不可知。日月浮沉凡聖眼，乾坤新舊古
J37nB372_p0075a07║今詩，秋風昨夜籬邊說，報道吾師入定時。
J37nB372_p0075a08║衣珠無恙付誰持，祖意蒼忙何所之？記得雲堂松影
J37nB372_p0075a09║下，石泉汲水供茶時。
J37nB372_p0075a10║崆峒
J37nB372_p0075a11║石橋西畔去，一徑入崆峒，蠟燭高臺矗，香爐遠岫通。
J37nB372_p0075a12║晴光連曉樹，翠靄落寒空，欲問廣成子，仙蹤渺未窮。
J37nB372_p0075a13║二
J37nB372_p0075a14║蒼崖長接巘，金剎遍玲瓏，浩蕩千林日，登臨萬古風。
J37nB372_p0075a15║鶴棲巖洞小，鐘響殿廊空，太息軒轅帝，長存問道宮。
J37nB372_p0075a16║真乘次韻
J37nB372_p0075a17║纔入真乘寺，心清即是禪，妙香晨夜炷，慧燄古今傳。
J37nB372_p0075a18║徑冷鹿迷雪，峰晴鳥破煙，相期玄度隱，敢比道林賢。
J37nB372_p0075a19║二
J37nB372_p0075a20║結社向東林，香臺地布金，講堂開自久，禪舍閉還深。
J37nB372_p0075a21║已識幻中幻，何勞心外心？松風吹萬壑，依約聽潮音。
J37nB372_p0075a22║香山晚眺
J37nB372_p0075a23║玄武祠明片片霞，晴雲擁起碧蓮華，閒來更上香山
J37nB372_p0075a24║寺，古木蒼茫映日斜。
J37nB372_p0075a25║巉巖松翠碧玲瓏，幾度鳴禽幾樹風，無數叢林頻佇
J37nB372_p0075a26║望，淡煙餘靄夕陽中。
J37nB372_p0075a27║崆峒除夕
J37nB372_p0075a28║寒暑亭亭一載還，息心卻好住名山，鳥迷雪徑眠幽
J37nB372_p0075a29║樹，雲鎖霜鐘閉遠關。爐火夜增寒凜冽，澗流春度水
J37nB372_p0075a30║潺湲，跏趺得悟無生理，頗笑丹成欲駐顏。
J37nB372_p0075b01║山居
J37nB372_p0075b02║去去青溪上，雲邊獨隱居，已知心似水，安得我非魚。
J37nB372_p0075b03║趺坐入禪定，閉門罷讀書，山空人事少，落葉遍階除。
J37nB372_p0075b04║二
J37nB372_p0075b05║人間長懶住，栖跡向林丘，竹徑搖晴碧，松門帶晚秋。
J37nB372_p0075b06║觀空一念盡，說法萬緣酬，身事渾如此，還於何處求。
J37nB372_p0075b07║三
J37nB372_p0075b08║誰識居山意，而今幽興長，六時惟靜坐，幾載不參方。
J37nB372_p0075b09║穀雨茶初熟，松花飯更香，此生隨分過，那管世人忙。
J37nB372_p0075b10║四
J37nB372_p0075b11║飯罷一攜笻，山行石磴重，巖前方睡虎，澗底欲飛龍。
J37nB372_p0075b12║送供無人至，談玄有客從，上方鐘磬寂，歸臥夢初濃。
J37nB372_p0075b13║題古松贈了息長老
J37nB372_p0075b14║老幹蒼鱗不記年，半依巖岫半臨泉，茶煙斷後苔痕
J37nB372_p0075b15║濕，又枕雲根一覺眠。
J37nB372_p0075b16║靈龜臺，次稚菴朱先生韻（五首）
J37nB372_p0075b17║縹緲雲山一徑封，巉崖深處好藏蹤，元知世事溪頭
J37nB372_p0075b18║水，已識禪心江上峰。志冷難消三寸雪，窗明長對幾
J37nB372_p0075b19║株松，邇來安坐無餘事，靜裏惟聞曉夜鐘。
J37nB372_p0075b20║疊嶂嵯峨列翠屏，畫圖原不屬丹青，天成實樹雲為
J37nB372_p0075b21║葉，帝坐名山龜化形。夕景落時終黯黯，春花開處便
J37nB372_p0075b22║零零，而今覷破恒沙劫，為誦牟尼止觀經。
J37nB372_p0075b23║夢遊曾記印心堂，行腳何由到上方，借地栽松添積
J37nB372_p0075b24║翠，買盆移菊待舒黃。詩情一笑因君得，客路十年為
J37nB372_p0075b25║道長，坐對雲深煙樹裏，從教燕子遶空梁。
J37nB372_p0075b26║連朝世事罕曾聞，起坐看山直到曛，瑟瑟風聲傳佛
J37nB372_p0075b27║偈，喃喃鳥語譯玄文。禪心靜似千峰月，幻跡空如一
J37nB372_p0075b28║澗雲，笑指堂中雙侍者，忘言欲與爾為群。
J37nB372_p0075b29║擾擾紛紛置一邊，棲遲方丈幾經年，窗前種竹因遮
J37nB372_p0075b30║屋，月下看經足遣眠。骨老頻堆顛上雪，顏紅終化隴
J37nB372_p0075c01║頭煙，從今遊戲成三昧，緩酌狂吟醉後禪。
J37nB372_p0075c02║和船子和尚撥棹歌
J37nB372_p0075c03║倚棹長吟對日斜，且隨漁釣樂生涯。侵雨雪，伴煙霞，
J37nB372_p0075c04║到處江湖是我家。
J37nB372_p0075c05║風平煙霽且收竿，整頓荷衣別上灘。急撥棹，謾追歡，
J37nB372_p0075c06║若山若水一毛端。
J37nB372_p0075c07║一綸舒卷一漁翁，物外生涯趣不同。收且放，脫還籠，
J37nB372_p0075c08║撈三搭四在當中。
J37nB372_p0075c09║出沒周旋波底求，臨機得失總無愁。鷗泛泛，水悠悠，
J37nB372_p0075c10║捲起雲簾別下鉤。
J37nB372_p0075c11║石橋南岸水芙蓉，露滴香餘逐晚風。青且綠，白還紅，
J37nB372_p0075c12║枝枝葉葉澹晴空。
J37nB372_p0075c13║竟日輕舟傍水旋，漁翁活計總天然。或獨釣，或圍筌，
J37nB372_p0075c14║不遇金鱗不覆船。
J37nB372_p0075c15║一鉤隨處樂閒情，風定波心已斷塵。無多事，了餘生，
J37nB372_p0075c16║罷釣歸來帶月行。
J37nB372_p0075c17║偶遇知音便繫船，一壺共醉柳陰邊。尋樂事，笑長天，
J37nB372_p0075c18║隔江招手似徒然。
J37nB372_p0075c19║淮北江南日轉新，去來不立一微塵。有時屈，有時伸，
J37nB372_p0075c20║升沉不屬釣漁人。
J37nB372_p0075c21║買舟乘興入煙灘，兩岸潮平野徑漫。前浪急，後波翻，
J37nB372_p0075c22║掣轉蘆頭搭一竿。
J37nB372_p0075c23║冒險生涯水國間，潮奔萬馬勢如山。朝柳岸，暮蘆灣，
J37nB372_p0075c24║人生能得幾時間？
J37nB372_p0075c25║截斷橫流把斷機，蘆花兩岸逐風飛。水泱泱，山巍巍，
J37nB372_p0075c26║身在寥天何所歸？
J37nB372_p0075c27║水滿清江月滿船，隔江燃竹起蒼煙。浙西北，海東南，
J37nB372_p0075c28║去來何用一絲牽。
J37nB372_p0075c29║咫尺雲山萬里情。笑談百斛一毛輕。從薄暮，到天明，
J37nB372_p0075c30║元來寸步不曾行。
J37nB372_p0076a01║貧來徹骨亦何嗔，嘯傲江天只此身。披荷葉，席蒲茵，
J37nB372_p0076a02║白眼看他世上人。
J37nB372_p0076a03║一舸風來蒲葦間，夜深明月滿江關。鱣潑潑，水潺潺，
J37nB372_p0076a04║波頭波底意閒閒。
J37nB372_p0076a05║而今揮手懶垂鉤，任意魚兒得自由。全放下，六不收，
J37nB372_p0076a06║高歌一曲興悠悠。
J37nB372_p0076a07║人世閒忙知未知，若為相反若相宜。吟梁父，語吳兒，
J37nB372_p0076a08║王佐功名只任伊。
J37nB372_p0076a09║此身安得我非魚，究竟原來一物無。赤條條，一棹夫，
J37nB372_p0076a10║歸來依舊宿菰蘆。
J37nB372_p0076a11║再和
J37nB372_p0076a12║水面風清撥棹斜，一聲欸乃意無涯。看遠岫，落輕霞，
J37nB372_p0076a13║柳外煙村四五家。
J37nB372_p0076a14║終歲船頭把釣竿，船行常恐到沙灘。休懊惱，莫貪歡，
J37nB372_p0076a15║人生得喪總無端。
J37nB372_p0076a16║湮波江上釣魚翁，短棹長歌幽興同。適野市，攜筠籠，
J37nB372_p0076a17║歸來半醉夕陽中。
J37nB372_p0076a18║生涯一棹更何求，少米無柴不用愁。山淡淡，水悠悠，
J37nB372_p0076a19║荻花飛處下銀鉤。
J37nB372_p0076a20║裏湖深處看芙蓉，冉冉香來陣陣風。流水碧，落花紅，
J37nB372_p0076a21║究竟花開都是空。
J37nB372_p0076a22║多時釣艇幾回旋，貪逐遊魚亦枉然。方得手，頓忘筌，
J37nB372_p0076a23║鎮日間眠不放船。
J37nB372_p0076a24║物外光陰自適情，滄江雨過淨無塵。卻世慮，達吾生，
J37nB372_p0076a25║坐看輕鷗止復行。
J37nB372_p0076a26║兩兩三三齊放船，將錢買酒白雲邊。歌笑處，晚涼天，
J37nB372_p0076a27║醉裏陶陶亦偶然。
J37nB372_p0076a28║垂釣春江草樹新，韶華過眼栖輕塵。寵與辱，屈還伸，
J37nB372_p0076a29║斷送閻浮多少人。
J37nB372_p0076a30║昨日開帆七里灘，舟行石鏬水漫漫。風正緊，浪齊翻，
J37nB372_p0076b01║為憶嚴陵一釣竿。
J37nB372_p0076b02║笑傲乾坤雲水間，回頭處處是青山。花兩岸，柳一灣，
J37nB372_p0076b03║時人不識謂偷閒。
J37nB372_p0076b04║風順船開似發機，日高雲淨去如飛。潮信起，遠山微，
J37nB372_p0076b05║返棹來朝歸未歸。
J37nB372_p0076b06║秋盡蘆洲正泊船，遙看群鴈破蒼煙。經塞北，過江南，
J37nB372_p0076b07║那有鄉心可掛牽。
J37nB372_p0076b08║從來世事不關情，到處扁舟一葉輕。隨雨雪，任晴明，
J37nB372_p0076b09║趁著風頭莫慢行。
J37nB372_p0076b10║得魚何喜失何嗔，楚水吳江自在身。傾野榼，襯香茵，
J37nB372_p0076b11║笑看碧桃花下人。
J37nB372_p0076b12║除卻紛紛擾擾間，眼前何物與相關。林影動，水聲潺，
J37nB372_p0076b13║得意忘言豈等閒。
J37nB372_p0076b14║金鱗躍處懶隨鉤，無束無拘也自由。將網曬，把綸收，
J37nB372_p0076b15║兩間物我共悠悠。
J37nB372_p0076b16║富貴功名總不知，乘流鼓枻是便宜。呼漁父，諭樵兒，
J37nB372_p0076b17║莘野幡然好笑伊。
J37nB372_p0076b18║生計朝朝慣打魚，歸來赤手卻全無。輸野叟，讓農夫，
J37nB372_p0076b19║析薪種穀等蒲蘆。
J37nB372_p0076b20║行實
J37nB372_p0076b21║予生於順治丁亥三月三日戌時，字佛敏，諱寂訥，秦
J37nB372_p0076b22║州天水蒼平頭人也。俗姓姜，母陳氏。三歲失母，髫年
J37nB372_p0076b23║喪父，於十三歲納王氏為室，同庶母苟延時日。至十
J37nB372_p0076b24║五歲，偶觸境緣，乃棄俗依本州海會堂太虛和尚脫
J37nB372_p0076b25║白。未幾，王氏去世。因思父母早喪，妻子成空，若不勵
J37nB372_p0076b26║志修行，徒然身依佛地。遂朝參暮禮，勤修苦行，乃至
J37nB372_p0076b27║掃地焚香，渾無異念。如此力行三載，就於海會座下
J37nB372_p0076b28║圓受三壇戒法，時年十八歲矣。乙巳秋，隨師往牛首
J37nB372_p0076b29║掃塔。丙午三月，辭師南行。師囑曰：「割愛祝髮，大丈夫
J37nB372_p0076b30║所為。汝既如是，須求妙悟。若不妙悟，難逃生死。不見
J37nB372_p0076c01║道：莎底苾芻，蛇毒之苦也？」予聞之，不覺疑情頓發，胸
J37nB372_p0076c02║中似有物礙，不能自釋，遂求開示。師云：「我者裏不會
J37nB372_p0076c03║禪，西蜀昭覺不異圓悟復出，宜往見之。」予受命，遂往
J37nB372_p0076c04║參昭覺丈老和尚。丈問：「何處來？」予曰：「長安來。」丈云：「何
J37nB372_p0076c05║處人？」予曰：「長安人。」丈云：「老僧久住長安，為甚麼不見？」
J37nB372_p0076c06║予曰：「欠慕和尚高明，柰不由己。」丈云：「為甚到者裏？」予
J37nB372_p0076c07║擬開口，丈劈面一摑。予曰：「何苦如此？」丈喝退。翌日，具
J37nB372_p0076c08║威儀，復上方丈作禮。丈云：「為甚麼代魔王禮拜？」予曰：
J37nB372_p0076c09║「不敢負恩。」丈云：「魔王有何恩？」予曰：「昨日打得鼻頭疼。」
J37nB372_p0076c10║丈微笑，令參父母未生前話。依止數年，全不得力，因
J37nB372_p0076c11║辭別，復參長破、淡竹、蓮月諸老，總毫無趨入。嗣朝峨
J37nB372_p0076c12║嵋，歸至伏虎寺，有僧杖笠過門，予問之，僧曰：「欲往昭
J37nB372_p0076c13║覺，汝可偕行否？」予欣然與行。至途次，予曰：「此事人人
J37nB372_p0076c14║有分，獨我無緣，終日出者叢林，入那保社，費了許多
J37nB372_p0076c15║草鞋，總沒個入處，不若休歸本地，圖兩日快活去罷。」
J37nB372_p0076c16║僧云：「恁般說話，不顧傍觀者哂，既爾本地快活，何勞
J37nB372_p0076c17║倚門傍戶？」予一時心境俱空，豁然有省，隨口偈曰：「咬
J37nB372_p0076c18║著踏著，萬金不換，今日識得，蜣螂糞彈。」時同此僧回
J37nB372_p0076c19║昭覺。未幾，因緣不偶，後參草堂本師，師問：「甚處來？」予
J37nB372_p0076c20║曰：「昭覺。」師云：「何人同來？」予曰：「只是某甲。」師云：「昭覺安
J37nB372_p0076c21║麼？」予曰：「不勞動問。」師云：「若不問過，恐露柱發威。」予作
J37nB372_p0076c22║禮，師云：「且到客堂著。」予便出。次日辭行，師云：「鐵蛇橫
J37nB372_p0076c23║古路，作麼生過？」予一喝，師云：「且緩緩著。」予云：「鏃去久
J37nB372_p0076c24║矣。」師便休。當晚偶得寒病，霅時坐臥不寧，神昏意倦，
J37nB372_p0076c25║如在百尺竿頭落不下相似，及看平昔參的、悟的、記
J37nB372_p0076c26║得佛說的、祖說的，到此時一些也用不著，自思：「生死
J37nB372_p0076c27║臨頭，誰作主宰？」只得強自支持，看個本參話頭。如此
J37nB372_p0076c28║數日，心如木石，睡不知睡，坐不知坐，八苦交煎，全然
J37nB372_p0076c29║不曉，總在本來面目上看去。至第二七，本師請醫看
J37nB372_p0076c30║脈，擬伸手時，廓然於向之礙膺之物，嚗然自落，不覺
J37nB372_p0077a01║通身汗出，覓病了不可得。師問：「這回得快活否？」予曰：
J37nB372_p0077a02║「何須更道？」師云：「當以忘身為法。」予曰：「請法來為。」師云：
J37nB372_p0077a03║「賴子擔持。」予笑就枕。本師時加調治，經三閱月，始獲
J37nB372_p0077a04║大痊。念此恩此德，粉骨莫報。師一夕舉女子出定話，
J37nB372_p0077a05║予曰：「某甲不入者個保社。」師云：「你又作麼生？」予曰：「和
J37nB372_p0077a06║尚請茶。」師云：「未在，更道。」予曰：「瞞某甲不得。」值慕義侯
J37nB372_p0077a07║請上堂，予問：「猛虎不棲平川，獰龍不宿鬼穴時如何？」
J37nB372_p0077a08║師打云：「者野狐精！不打更待何時？」予曰：「濟得甚麼邊
J37nB372_p0077a09║事？」師連打，予拂袖歸眾。己酉七月，因業師年高，有書
J37nB372_p0077a10║召予省侍，辭師，師出源流衣拂授予云：「此是從上來
J37nB372_p0077a11║底公文，汝善護持。」予拜受來，東語西話已十數年矣。
J37nB372_p0077a12║者是從前忍饑受苦、奔南走北討來的冤債，今因大
J37nB372_p0077a13║眾請說生平事實，聊此忉怛一上。然山僧宿業不清，
J37nB372_p0077a14║生逢坎坷，總然逆順現前，只是隨緣消受。眉公云：「福
J37nB372_p0077a15║乃禍之基，禍乃福之本。」誠哉斯言！久立，珍重！請各歸
J37nB372_p0077a16║堂。
J37nB372_p0077a17║重興印心寺碑記
J37nB372_p0077a18║西寧，古湟中地也。襟帶屬羌，控引西域，天竺、鷲嶺之
J37nB372_p0077a19║間，得其傳者，接踵而至。宗風所被，故奉佛者多。城南
J37nB372_p0077a20║門內，舊有白衣寺，肇自前朝平羌將軍柴公所刱，為
J37nB372_p0077a21║香火之祠。湟人欲祈福求嗣，而嚮往於此者，靡不響
J37nB372_p0077a22║應也。及經兵燹後，殿舍傾隤，僅有存者，處於榛莽蕭
J37nB372_p0077a23║條之中，不復昔時之盛觀矣。康熙癸丑歲，余自參方
J37nB372_p0077a24║北返，瓢笠西遊。平羌公之孫崇基居士，根器宿成，能
J37nB372_p0077a25║繩祖武，傾心象教，崇事沙門，與余論究宗旨，相視莫
J37nB372_p0077a26║逆。乃具齋糧，設器皿，凡其鄉之宰官耆舊，翕然相與
J37nB372_p0077a27║樂從，延余其中，主法席焉。余憫殿宇欹斜，簷廊摧壞，
J37nB372_p0077a28║圖更新之。於是即其隙地，恢搆講堂三楹，翼以廣廈，
J37nB372_p0077a29║別為東西兩院，悉捐衣缽之貲以倡首，鳩工庀材，競
J37nB372_p0077a30║競業業，朝夕董理。山主忻然率旅，以助力役，其缺略
J37nB372_p0077b01║者補之，而朴陋者飾之，雖不足稱為名剎，然金碧輝
J37nB372_p0077b02║映，固已蔚然改觀矣。因念宗門既闢，緇眾漸多，行腳
J37nB372_p0077b03║往來者亦復不少，每日饔飧所需，殆無可給。崇基居
J37nB372_p0077b04║士復施東稍門外別墅一區、水田二十畝，以供常住
J37nB372_p0077b05║日用之資，其所輸之德抑亦備矣。監督通府張公易
J37nB372_p0077b06║其名為印心，而協鎮莊浪副總兵陳公又題其額曰
J37nB372_p0077b07║選佛場。余惟茲寺初建，以白衣為名，蓋專奉白衣大
J37nB372_p0077b08║士，祈廣嗣胤故也。今易之以印心，其義何居？夫大地
J37nB372_p0077b09║眾生，只為不識者一些子，昡於迷途、墮於苦海者眾
J37nB372_p0077b10║矣。如來慈悲方便，見象說法，開響往而力拔之，然後
J37nB372_p0077b11║皈依者皆是也。故舍心則無以立教，舍教則無以示
J37nB372_p0077b12║悟，舍象則無以見心。象設而教興，教施而悟啟，以跡
J37nB372_p0077b13║印心，寺於是乎搆焉。因名求實，其取義不益深，所訖
J37nB372_p0077b14║者不益遠哉！余故於印心一剎，不憚竭力以冀落成，
J37nB372_p0077b15║深有志於啟誘湟人，而使綿綿於百世不衰者也。時
J37nB372_p0077b16║康熙丁巳中秋日，雙桂下第三世佛敏寂訥手記。
J37nB372_p0077b17║
J37nB372_p0077b18║
J37nB372_p0077b19║印心佛敏訥禪師語錄卷第二（終）
J37nB372_p0077b20║板存嘉興楞嚴般若堂流通