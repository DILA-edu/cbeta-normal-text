J37nB383_p0199a01║
J37nB383_p0199a02║【圖】
J37nB383_p0199a03║
J37nB383_p0199a04║
J37nB383_p0199a05║
J37nB383_p0199a06║
J37nB383_p0199a07║
J37nB383_p0199a08║
J37nB383_p0199a09║
J37nB383_p0199a10║
J37nB383_p0199a11║師諱如乾，號憨休，蜀西龍安人，胡姓。十九歲出家，二
J37nB383_p0199a12║十二歲圓具，遂行腳江浙，遍參諸大宗匠之門，隨處
J37nB383_p0199a13║皆有悟入。丁未遊少林，過風穴，參雲峨和尚，機緣相
J37nB383_p0199a14║契，親炙六載，乃授記莂。於康熙壬子入秦，開法涇陽
J37nB383_p0199a15║興福禪寺，後遷廣教、清福、燉煌、金粟諸剎。甲子住興
J37nB383_p0199a16║善，戊辰住風穴。師為人厚重，聲清氣雄，胸次磊落，不
J37nB383_p0199a17║立崖岸，機鋒峻利，說法如雲，兼博通文翰，士大夫見
J37nB383_p0199a18║者咸悅服焉。九坐道場，開堂七剎，門人錄其要語十
J37nB383_p0199a19║二卷，附集《敲空遺響》十二卷，並行於世。
J37nB383_p0199a20║金城弟子弘善謹識
J37nB383_p0199a21║序
J37nB383_p0199a22║曩余侍
J37nB383_p0199a23║經筵，日講之暇，探討竺墳，獲《傳燈錄》讀之，載臨濟喫
J37nB383_p0199a24║黃蘗三頓痛棒，悟得達磨西來的的大意。後住河北，
J37nB383_p0199a25║建立宗旨，凡見僧入門便棒，入門便喝，不容情解，痛
J37nB383_p0199a26║快直截，如俊鷹快鷂，一味生擒活捉，雖五宗並列，惟
J37nB383_p0199a27║臨濟獨盛。憨休和尚乃臨濟下第三十三世之孫，風
J37nB383_p0199a28║穴雲峨老人之嫡嗣也，具頂門正眼，光爍天下，隨機
J37nB383_p0199a29║應荅，如轟雷掣電，靡測端倪，利刃吹毛，干犯不可，有
J37nB383_p0199a30║黃蘗大機之用，得臨濟格外全提，真獅子王哮吼，不
J37nB383_p0199b01║啻裂碎野狐心膽，縱是鐵額銅頭，直教命根頓斷矣。
J37nB383_p0199b02║信夫山堂淳之言，宗祖高明，子孫光大，良有以也。讀
J37nB383_p0199b03║斯錄者，不得以語言文字求之，當相忘於語言文字
J37nB383_p0199b04║之外而後可。
J37nB383_p0199b05║時
J37nB383_p0199b06║康熙庚申歲嘉平朔有三日，
J37nB383_p0199b07║賜進士及第、嘉議大夫、禮部右侍郎兼翰林院侍讀
J37nB383_p0199b08║學士、中陽何瑞徵敬題。
J37nB383_p0199b09║
J37nB383_p0199b10║
J37nB383_p0199b11║序
J37nB383_p0199b12║瞿曇氏之教微妙甚深，令人難解難入，讀之者如河
J37nB383_p0199b13║伯望洋，莫測涯際。其後達磨來梁，不立文字，直指人
J37nB383_p0199b14║心，見性成佛，謂之教外別傳。至曹谿盧能大師，枝分
J37nB383_p0199b15║二派，禪列五宗，電掣雷轟，日滋月盛。考亭常曰：「達磨
J37nB383_p0199b16║西來，盡翻窠臼，猶為高妙。故吾儒往往多心向而逃
J37nB383_p0199b17║禪者，蓋必有所取也。」余事理學，未究禪宗。乙酉、丙戌
J37nB383_p0199b18║之際，與吾友陳旻昭侍御遊。侍御深於逃禪者也，因
J37nB383_p0199b19║得參宗門尊宿，見其寓直指於痛棒，示神妙於微拈，
J37nB383_p0199b20║庶幾靈山一會儼然未散哉！諸方異尚道岸咸登，獨
J37nB383_p0199b21║華河上乘未聞，有心人西向而悲，非一日矣。庚子歲，
J37nB383_p0199b22║風穴雲峨老人始卓杖入關，開堂振響，秦之緇素如
J37nB383_p0199b23║睡夢覺，天龍人鬼煥然改觀，撥雲霧而睹白日也。憨
J37nB383_p0199b24║休和尚荷風穴正法眼藏，不憚遠涉，更弘宗旨，杖履
J37nB383_p0199b25║所至，風飆雷動，匪但匹夫匹婦之所皈向，即吾縉紳
J37nB383_p0199b26║士夫，凡有志夫性命之學者，慮無不捨身向道，腰忘
J37nB383_p0199b27║帶、足忘履矣。觀其隱心救世，善誘接人，鉗錘即以指
J37nB383_p0199b28║心、問答即以見性，棒喫百頓、機契片言，斯誠釋氏之
J37nB383_p0199b29║雄，拔乎其萃者，庸詎出黃面瞿曇之下？師壬子住興
J37nB383_p0199b30║福，杖過嘉慶，與余一見，如舊相識。其後七坐道場，隨
J37nB383_p0199c01║處說法，門人集語錄若干卷，梓以播世，欲使世間得
J37nB383_p0199c02║與於斯錄者，認本來面目，懸崖萬丈，可以撒手遊行，
J37nB383_p0199c03║顧進退勇怯何如耳，道豈遠人哉？若夫鈍根自閉之
J37nB383_p0199c04║夫，絕不知有向上一路，雖鐵船可渡、木馬可鳴，悟此
J37nB383_p0199c05║者其誰與？余雖從昔者吾友之後，於至道稍有知識，
J37nB383_p0199c06║要亦門外漢，不足語入室心印。世不乏個中人，必將
J37nB383_p0199c07║有會於斯編。
J37nB383_p0199c08║時
J37nB383_p0199c09║康熙丙寅歲七月望有一日，
J37nB383_p0199c10║賜進士第內府中書科中書舍人涇陽張恂拜撰。
J37nB383_p0199c11║
J37nB383_p0199c12║
J37nB383_p0199c13║
J37nB383_p0199c14║
J37nB383_p0199c15║
J37nB383_p0199c16║
J37nB383_p0199c17║
J37nB383_p0199c18║
J37nB383_p0199c19║
J37nB383_p0199c20║
J37nB383_p0199c21║憨休乾禪師語錄目錄
J37nB383_p0199c22║序文（二首）
J37nB383_p0199c23║卷第一
J37nB383_p0199c24║住陝西西安府涇陽縣興福禪寺語錄
J37nB383_p0199c25║卷第二
J37nB383_p0199c26║住西安府咸陽縣廣教禪寺語錄
J37nB383_p0199c27║卷第三
J37nB383_p0199c28║住西安府涇陽縣清禪禪寺語錄
J37nB383_p0199c29║卷第四
J37nB383_p0199c30║住西安府長安縣青門燉煌禪寺語錄
J37nB383_p0200a01║卷第五
J37nB383_p0200a02║住河南汝寧府新蔡縣金粟禪寺語錄
J37nB383_p0200a03║卷第六
J37nB383_p0200a04║住河南汝寧府新蔡縣金粟禪詩語錄
J37nB383_p0200a05║卷第七
J37nB383_p0200a06║住西安府咸寧縣大興善寺語錄
J37nB383_p0200a07║卷第八
J37nB383_p0200a08║住河南汝州風穴白雲禪寺語錄
J37nB383_p0200a09║卷第九
J37nB383_p0200a10║小參
J37nB383_p0200a11║卷第十
J37nB383_p0200a12║示眾
J37nB383_p0200a13║機緣
J37nB383_p0200a14║垂問
J37nB383_p0200a15║卷第十一
J37nB383_p0200a16║拈頌古
J37nB383_p0200a17║卷第十二
J37nB383_p0200a18║拈頌古
J37nB383_p0200a19║後跋
J37nB383_p0200a20║
J37nB383_p0200a21║
J37nB383_p0200a22║
J37nB383_p0200a23║
J37nB383_p0200a24║
J37nB383_p0200a25║
J37nB383_p0200a26║
J37nB383_p0200a27║
J37nB383_p0200a28║
J37nB383_p0200a29║
J37nB383_p0200a30║
J37nB383_p0200b01║憨休乾禪師語錄卷第一
J37nB383_p0200b02║嗣法門人　繼堯　等編
J37nB383_p0200b03║住陝西西安府涇陽縣興福禪寺語錄
J37nB383_p0200b04║康熙十二年癸丑二月初三日，師在華州甘露寺受
J37nB383_p0200b05║請，於初七日入院。至山門云：「觸處洞然，目前無異路；
J37nB383_p0200b06║當陽直截，格外有靈機。分明八字打開，未免指南一
J37nB383_p0200b07║上。」曳杖便入。
J37nB383_p0200b08║佛殿。「金沙灘頭馬郎婦，跣足露胸；杖林山下竹筋鞭，
J37nB383_p0200b09║撐天拄地。新興福今日別行一路。」遂撒開坐具，云：「看。」
J37nB383_p0200b10║大展三拜。
J37nB383_p0200b11║祖堂。「西天四七，東土二三，移星換斗，互相熱瞞。不肖
J37nB383_p0200b12║兒孫今到此，全身迴避最為難。」乃以坐具打圓相，云：
J37nB383_p0200b13║「交。」
J37nB383_p0200b14║韋馱。「普眼圓明，現威容而等慈品彙；作家手段，宣甲
J37nB383_p0200b15║冑以振肅魔林。」遂豎拂子，云：「欲得這個流通，須仗極
J37nB383_p0200b16║力匡助。」
J37nB383_p0200b17║伽藍。「其為氣也，至大至剛；式彼靈兮，不生不滅。忠勤
J37nB383_p0200b18║漢室而大義參天，呵護法門而衛嚴金地，興福攸賴
J37nB383_p0200b19║於今日，玉泉記莂於當年，且以何為驗？」遂插香，云：「願
J37nB383_p0200b20║將歸帝擎天手，剔起靈山照世燈。」
J37nB383_p0200b21║方丈。「室掩摩竭，塞耳偷鈴；杜口毘耶，揚聲止響。新長
J37nB383_p0200b22║老也無如許伎倆，惟據一條白棒，朝打三千，暮打八
J37nB383_p0200b23║百。何故？興福門下，令不虛行。」
J37nB383_p0200b24║開堂。師至法座前，拈疏云：「發明妙覺真心，流通正法
J37nB383_p0200b25║眼藏，須憑這個。如其會得，不消錦上鋪花；脫或滯殼
J37nB383_p0200b26║迷封，更煩表白宣過。」讀畢，以拄杖指
J37nB383_p0200b27║法座云：「此大寶華王座，從上老古錐據之，倒弄顛拈，
J37nB383_p0200b28║生陷無間地獄。即今乾上座業債相牽，推免不下，只
J37nB383_p0200b29║得隨隊亦向其中撒土撒沙去也。還見麼？」便陞座，告
J37nB383_p0200b30║香云：「此瓣香，體元居正，開帝網於三千；建極立中，衍
J37nB383_p0200c01║龍圖於萬億。信手拈來，爇向寶爐，端為祝延
J37nB383_p0200c02║皇帝聖躬萬歲萬萬歲，欽願常光佛日，將雨曜以齊
J37nB383_p0200c03║明；永御金輪，等二儀而遠大。」次拈云：「此瓣香，得尼山
J37nB383_p0200c04║精一之真傳，鹽梅鼎鼐；協飛龍九五之治化，霖雨蒼
J37nB383_p0200c05║生。奉為滿朝文武、天下官僚、本縣邑侯及諸衙勳貴，
J37nB383_p0200c06║伏願福源洪注，如日月之升恒；祿位崇遷，似河山之
J37nB383_p0200c07║帶礪。」復拈云：「此瓣香，兆形始地，靈根早固於劫前；判
J37nB383_p0200c08║氣先天，枝葉繁茂乎今世。奉為今辰請主護法檀那、
J37nB383_p0200c09║紳衿文學並及在筵耆德，伏願寸心不昧，常開般若
J37nB383_p0200c10║之花；一念圓明，當結菩提之果。」又向懷中拈出一瓣
J37nB383_p0200c11║香，示眾云：「諸人還知麼？二十餘年楚水吳山辛苦受
J37nB383_p0200c12║盡，後至汝海山中，遇著個無面目老尊宿，被他驀與
J37nB383_p0200c13║一錘漆桶打破，於今冷地光生，不敢囊藏被蓋，恭對
J37nB383_p0200c14║人天眾前拈出，爇向寶爐。奉為現住河南汝州風穴
J37nB383_p0200c15║山白雲禪寺傳臨濟正宗第三十二世
J37nB383_p0200c16║本師雲峨大和尚，不為酬恩報德，要使大眾咸知。」遂
J37nB383_p0200c17║攝衣敷坐。上首白椎云：「法筵龍象眾，當觀第一義。」師
J37nB383_p0200c18║云：「撥草瞻風二十秋，全機不動信優游。無端扶上華
J37nB383_p0200c19║王座，擘破三元接上流。人天既集，法令當行。殺活臨
J37nB383_p0200c20║時，全體獨露。只如第一義諦，還有解觀者麼？出來相
J37nB383_p0200c21║見。」僧問：「少室安心，斷臂得髓。風穴待讖，鐵牛呈機。向
J37nB383_p0200c22║上一著則不問，如何是五家宗旨？」師云：「西風吹渭水，
J37nB383_p0200c23║落葉滿長安。」進云：「如何是臨濟宗？」師云：「生鐵崑崙顛
J37nB383_p0200c24║倒舞，金烏玉兔絕光輝。」進云：「如何是曹洞宗？」師云：「銀
J37nB383_p0200c25║犀海外弘離坎，木馬雲中判午寅。」進云：「如何是雲門
J37nB383_p0200c26║宗？」師云：「川烏根下生甘草，芍藥花中結柘榴。」進云：「如
J37nB383_p0200c27║何是溈仰宗？」師云：「雲籠古洞連山罩，月出長灣帶水
J37nB383_p0200c28║明。」進云：「如何是法眼宗？」師云：「會得唯心萬法空，頭頭
J37nB383_p0200c29║盡露真消息。」進云：「五宗已蒙師指示，出身一句事若
J37nB383_p0200c30║何？」師云：「石安原下，涇水東流。」進云：「恁麼則學人禮拜
J37nB383_p0201a01║去也。」師云：「切忌躲跟。」僧作禮，師打云：「放過則不可。」問：
J37nB383_p0201a02║「斬新日月，特地乾坤。祖印高提，壁立萬仞。逢人即出
J37nB383_p0201a03║則不問，如何是斬新日月？」師云：「未離汝海千山暗，纔
J37nB383_p0201a04║上中天萬國明。」進云：「如何為人？」師云：「一棒一條痕。」進
J37nB383_p0201a05║云：「恁麼則遍界潛消狐犴跡，獰獅出現爪牙雄。」師云：
J37nB383_p0201a06║「汝且喫棒。」便打。乃云：「宗乘一唱，三藏絕詮；至道恢弘，
J37nB383_p0201a07║千途合轍。眾流截斷，遍塵剎而任運全該；妙轉元樞，
J37nB383_p0201a08║括有無而憑垂指注。光超日月，智出聖凡；動靜無私，
J37nB383_p0201a09║隱顯不昧。髑髏常干世界，鼻孔摩觸家風。綿密安詳，
J37nB383_p0201a10║權開洞山五位；暗機圓合，要出溈仰三生。一字關大
J37nB383_p0201a11║雲門之高古，六相義攝法眼之現成。奪境、奪人，直捷
J37nB383_p0201a12║痛快；立賓、立主，大用天旋。印水、印泥、印空，匪作家難
J37nB383_p0201a13║辨；非心、非佛、非物，唯證者乃知。似地普擎，如天普蓋；
J37nB383_p0201a14║真機剖露，萬法全彰。正恁麼時，文殊、普賢起佛見、法
J37nB383_p0201a15║見，興福各與二十棒，貶向二鐵圍山則且止，且道即
J37nB383_p0201a16║今開堂祝聖一句作麼生道？擊壤歌揚忘帝力，由庚
J37nB383_p0201a17║詩詠樂時雍。」（謝詞不錄）復舉：「寶壽開堂日，三聖推出
J37nB383_p0201a18║一僧，寶壽便打，三聖云：『恁麼為人，瞎卻鎮州一城人
J37nB383_p0201a19║眼去在。』寶壽擲拄杖，便歸方丈。」師云：「無勘驗龍蛇眼
J37nB383_p0201a20║目，難以荷負宗乘；有超情越量機權，方能鉗錘佛祖。
J37nB383_p0201a21║寶壽、三聖二大老雖則拳踢相應、酬唱無虧，要做臨
J37nB383_p0201a22║濟下烜赫兒孫猶未可在。且道如何是臨濟兒孫？」以
J37nB383_p0201a23║拄杖捺膝，云：「橫按莫邪全正令，太平寰宇斬癡頑。」上
J37nB383_p0201a24║首復結椎，云：「諦觀法王法，法王法如是。」下座。
J37nB383_p0201a25║請執事上堂。僧問：「如何是先照後用？」師云：「汝問甚麼？」
J37nB383_p0201a26║進云：「如何是先用後照？」師云：「答汝了也。」進云：「如何是
J37nB383_p0201a27║照用同時？」師云：「鐵輪天子寰中敕。」進云：「如何是照用
J37nB383_p0201a28║不同時？」師云：「帝釋宮中放赦書。」僧禮拜，乃云：「法不孤
J37nB383_p0201a29║起，仗境方生；獨掌不鳴，兩手斯應。華王綴葉，方播絕
J37nB383_p0201a30║世奇馨；鸚鵡乘風，得展凌雲妙翅。所以宗旨欲建，成
J37nB383_p0201b01║褫固是耆年；法社新開，變理在於昆弟。漫言皮膚脫
J37nB383_p0201b02║盡，腦後更欠一椎，只饒明暗兩忘，元中猶有三要。威
J37nB383_p0201b03║音王前行道，未免移過缽盂，知是般事便休，早已腦
J37nB383_p0201b04║門著地。文不加點，諱處結搆，藏鋒兩年，一春好生修
J37nB383_p0201b05║事，供養贓物現在刈得，三百個祖師食已先饞，何曾
J37nB383_p0201b06║不入這保社興福？今日量才補職，高下得宜，都來向
J37nB383_p0201b07║無陰陽地上安排，藏身之處沒蹤跡；於無生國內楨
J37nB383_p0201b08║幹，沒蹤跡處莫藏身。匪但毘贊宗猷，要使爪牙俱備，
J37nB383_p0201b09║挐雲攫霧，人人奪獅子之獰威；浴日光風，個個展鳳
J37nB383_p0201b10║鸞之健翮。然雖如是，且高豎法幢，共相建立一句又
J37nB383_p0201b11║作麼生道？妙舞應知誇遍拍，三臺須是大家催。」
J37nB383_p0201b12║結制，上堂。僧問：「實際理地不受一塵，佛事門中缺一
J37nB383_p0201b13║不可，今辰法筵初建，四料揀還許學人問否？」師云：「烏
J37nB383_p0201b14║龜三眼紅如火，一角麒麟快似錐。」進云：「如何是奪人
J37nB383_p0201b15║不奪境？」師云：「你是個不唧溜漢。」進云：「如何是奪境不
J37nB383_p0201b16║奪人？」師云：「金剛杵打鐵山摧。」進云：「如何是人境俱奪？」
J37nB383_p0201b17║師云：「長劍倚天寒。」進云：「如何是人境俱不奪？」師云：「爾
J37nB383_p0201b18║問我答。」進云：「料揀已蒙師指示，向上單提事若何？」師
J37nB383_p0201b19║便打，乃云：「今朝十五結制，天下叢林古式，先聖既有
J37nB383_p0201b20║規模，未免隨條攀例。考鐘伐鼓陞堂，衲子眼眼相覷，
J37nB383_p0201b21║人人頭頂青天，個個腳踏實地，大事徹底無私，何用
J37nB383_p0201b22║思量擬議？高舉向上鉗錘，頂門一擊粉碎，虛空笑口
J37nB383_p0201b23║忽開，剎塵任恣游戲，大斧斫卻山門，倒騎佛殿出去，
J37nB383_p0201b24║直饒盡思度量，不能測其佛智。諸禪德且道：如何是
J37nB383_p0201b25║佛智？不見道：庭前種萵苣，萵苣生火箸，火箸長蓮花，
J37nB383_p0201b26║蓮花結木瓜，木瓜纔剖破，一顆大芝麻。若向這裏會
J37nB383_p0201b27║得，許你薦取佛智；脫或未然，好於三冬向煖火，不妨
J37nB383_p0201b28║冷地拾枯薪。」
J37nB383_p0201b29║上堂。僧問：「如何是第一義諦？」師云：「騎驢踏鐙，不如步
J37nB383_p0201b30║行。」進云：「如何是個中人？」師云：「高據猊床行正令。」進云：
J37nB383_p0201c01║「如何是人中意？」師便打。問：「八百獅子吼秦川，即今和
J37nB383_p0201c02║尚座下有多少？」師云：「只汝一個不唧溜。」乃云：「有問有
J37nB383_p0201c03║答，塞壑填溝；無說無聞，息掠補劓。假饒問到窮劫，與
J37nB383_p0201c04║已了無相干；縱使答到盡頭，其道愈為轉遠。何故？蓋
J37nB383_p0201c05║為諸人本來自性圓滿十方，常住真心貫通三世，隨
J37nB383_p0201c06║緣無作，動寂常真，亙古亙今，無餘無欠。所以棘柏論
J37nB383_p0201c07║云：『有情之本，依智海以為源；含識之流，總法身而為
J37nB383_p0201c08║體。只為情生智隔，相變體殊，達本情忘，知心體合。』諸
J37nB383_p0201c09║禪德！秪如本作麼生達？心作麼生知？不見道：其為本
J37nB383_p0201c10║也，不可以功成；其為源也，不可以行得。功忘本就，行
J37nB383_p0201c11║盡源成，源本無功，任緣自在。然雖如是，這由是三家
J37nB383_p0201c12║村裏座主見解。若約衲僧門下，機先領略，猶滯半途；
J37nB383_p0201c13║句下承當，早已蹉過。且不涉離微，獨脫無依一句又
J37nB383_p0201c14║作麼生？」驀拈拄杖，卓，云：「嶽邊頓落千山勢，海上溟收
J37nB383_p0201c15║萬派聲。」
J37nB383_p0201c16║上堂。僧問：「知時頻到香積國底人，為甚麼拄杖頭上
J37nB383_p0201c17║失卻眼？」師云：「手執夜明符，幾個知天曉？」乃云：「法身無
J37nB383_p0201c18║相，凡觸目以皆形；般若無知，對夤緣而悉照。圓古今
J37nB383_p0201c19║於一念，宗三世於毫端，顯明則海印光澄，冥昧則情
J37nB383_p0201c20║迷自惑。所以道：森羅萬象，是善財之宗師；業識塵勞，
J37nB383_p0201c21║乃普賢之境界。真空絕跡，法相離名，了無正偏，隨機
J37nB383_p0201c22║應現。微言若滯，尚為緣慮之場；實際若居，翻成名相
J37nB383_p0201c23║之境。苟非通元上士、逸格英賢，又何能於諸塵中發
J37nB383_p0201c24║明格外真宗，揭示當人之巴鼻也哉？須知諸法所生，
J37nB383_p0201c25║唯心所現。既是法隨心現，只如山頭鼓浪，井底揚塵，
J37nB383_p0201c26║碓嘴生花，磨盤結子。諸禪德！還委悉得麼？若也委悉，
J37nB383_p0201c27║一生參學事畢；如或未委，莫將閒學解，埋沒祖師心。」
J37nB383_p0201c28║冬至，上堂。僧問：「大徹底人本脫生死，因甚麼命根不
J37nB383_p0201c29║斷？」師云：「瞎驢趁大隊。」進云：「佛祖公案只是一個道理，
J37nB383_p0201c30║因甚麼有明與不明？」師云：「暑往寒來聻？」進云：「大修行
J37nB383_p0202a01║人當遵佛行，因甚不守毘尼？」師云：「鴨卵何曾抱出雞？」
J37nB383_p0202a02║進云：「杲日當空，無所不照，因甚麼被片雲遮卻？」師云：
J37nB383_p0202a03║「莫眼花。」進云：「人人有個影子，寸步不曾離，因甚麼踏
J37nB383_p0202a04║不著？」師云：「看腳下。」進云：「盡大地是個火坑，得何三昧
J37nB383_p0202a05║免被燒卻？」師云：「洞鐵須還劉曜手。」乃云：「一陽來復，萬
J37nB383_p0202a06║物資始；君子道長，漢線初添。當此之際，嶺上寒梅將
J37nB383_p0202a07║吐玉，庭前古柏翠凝霜。境物蕭蕭，佛祖之真心獨露；
J37nB383_p0202a08║朔風凜凜，西來之大意全彰。若能於斯會去，始知萬
J37nB383_p0202a09║別千差，吾道一貫。道既一貫，便見天得一以清、地得
J37nB383_p0202a10║一以寧、人得一以靈、王侯得一天下和平、日月得一
J37nB383_p0202a11║以照臨、四時得一以運行、鳥獸得一以飛鳴、草木得
J37nB383_p0202a12║一以發萌、衲僧得一鉗錘在手，一切臨時與奪自在、
J37nB383_p0202a13║殺活縱橫，把住則滴水滴凍、水泄不通，放行則冰河
J37nB383_p0202a14║發燄、鐵樹生花。然雖如是，即今慶節納祜一句又作
J37nB383_p0202a15║麼生道？萬方有道歸皇化，玉葉聯芳亙古今。」
J37nB383_p0202a16║復舉：「洞山禪師冬至日請泰首座喫果子，云：『有一物，
J37nB383_p0202a17║上拄天，下拄地，黑似漆，常在動用中，動用中收不得。
J37nB383_p0202a18║且道過在甚麼處？』座云：『過在動用中。』山叫行者掇退
J37nB383_p0202a19║果棹。」師云：「洞山老漢雖恃權衡之威猛，殺活臨機之
J37nB383_p0202a20║大用，然泰首座亦有添兵減灶之謀、詐敗佯輸之計，
J37nB383_p0202a21║仔細點檢將來，大似空入沙場，徒勞索戰。當時山僧
J37nB383_p0202a22║若作泰首座，待問：『過在甚麼處？』便舉杯躬身云：『多謝
J37nB383_p0202a23║和尚賜茶。』不惟使洞山無處措手，更見佛事人情一
J37nB383_p0202a24║齊周備。」
J37nB383_p0202a25║上堂。「壁日晒光，卿雲舒彩。六合開朗，八水澄瑩。霜林
J37nB383_p0202a26║之落葉堆黃，村落之炊煙颺白。全機顯現，法性昭然。
J37nB383_p0202a27║十方剎海露堂堂，萬象森羅明歷歷。勝妙豈容意況，
J37nB383_p0202a28║性相不可擬思。了悟唯心，境智不二。所以釋迦老子
J37nB383_p0202a29║云：『諸法無法體，我說唯是心。不現於無心，而見於分
J37nB383_p0202a30║別。』於斯薦得，便知如理即事，體俗全真。遇緣即宗，隨
J37nB383_p0202b01║方瀟灑。且道不落夤緣一句又作麼生？莫怪從前多
J37nB383_p0202b02║義氣，他家曾踏上頭關。」
J37nB383_p0202b03║復舉：「障蔽魔王領諸眷屬，一千年隨金剛齊菩薩覓
J37nB383_p0202b04║起處不得。忽因一日得見，乃問曰：『汝當何住？我一千
J37nB383_p0202b05║年覓汝起處不得。』金剛齊菩薩云：『我不依有住而住，
J37nB383_p0202b06║不依無住而住，如是而住。』」師云：「金剛齊菩薩被障蔽
J37nB383_p0202b07║魔王一拶，只得七穿八穴，幾乎無個容身之處。然雖
J37nB383_p0202b08║如是，不因紫陌花開早，爭得黃鶯下柳條？」
J37nB383_p0202b09║上堂。「靈山打草，黃面老奔波一世；少林面壁，碧眼胡
J37nB383_p0202b10║瞌睡九年。百城歷遍而虛費草鞋，九上三登而徒勞
J37nB383_p0202b11║鈍置，只得隔墻見角便知是牛，隔山見煙便知是火，
J37nB383_p0202b12║不出戶而知天下，不動步而歷恒沙，正所謂散於氣
J37nB383_p0202b13║者乃道之漓，適於變者為法之弊。靈機不動，妙體何
J37nB383_p0202b14║依？歷歷孤明，塵塵光彩，不屬世諦流布，豈容佛法商
J37nB383_p0202b15║量？直饒總不恁麼，猶未是衲僧分上事。如何是衲僧
J37nB383_p0202b16║分上事？閒持經卷倚松立，笑問客從何處來？」
J37nB383_p0202b17║復舉：「德山禪師因僧問：『從上佛祖向甚麼處去？』山云：
J37nB383_p0202b18║『作麼？作麼？』僧云：『敕點飛龍馬，跛鱉出頭來。』山便休去。
J37nB383_p0202b19║次日，德山浴出，僧度茶次，山拊僧背一掌，云：『昨日公
J37nB383_p0202b20║案汝作麼生？』僧云：『這老漢今日方始瞥地。』山又休去。」
J37nB383_p0202b21║師云：「德山陷虎機深，神妙莫測；這僧批鱗手辣，白浪
J37nB383_p0202b22║滔天。秪如德山兩度休去，汝諸人還知落處麼？水歸
J37nB383_p0202b23║大海波濤靜，雲到蒼梧氣象閒。」
J37nB383_p0202b24║上堂。「道本無言，天地位而萬物育；靈源絕朕，心思盡
J37nB383_p0202b25║而萬行空。廓徹靈通，孤圓活鱍，迥脫是非之表，杜絕
J37nB383_p0202b26║形名之端。不勉而中，不思而得。不離當處，貫古今而
J37nB383_p0202b27║洞達十虛；只在目前，該隱顯而冥通三際。本來具足，
J37nB383_p0202b28║一切現成，但能正眼豁開，縱步隨方無礙。所以道：處
J37nB383_p0202b29║處真，處處真，頭頭盡是本來人。真實說時聲不現，正
J37nB383_p0202b30║體堂堂沒卻身。」遂以拂子擊一下，云：「這個是聲？那個
J37nB383_p0202c01║是本來人？」又擊一下，云：「這個是本來人，那個是聲？若
J37nB383_p0202c02║向這裏緇素，分明許你與達磨老子相見；如或眼裏
J37nB383_p0202c03║迷哩，麻囉興福重為註腳。」乃以拂子打圓相，復劃破，
J37nB383_p0202c04║擲拂子。
J37nB383_p0202c05║上堂。「真妄一源，本無迷悟。理事無礙，迥脫是非。疑慮
J37nB383_p0202c06║紛紜，而觀有大小之別。異見競起，而執定有無之偏。
J37nB383_p0202c07║心月孤圓，自生違背。靈光朗耀，不肯承當。家中捨父，
J37nB383_p0202c08║而他國伶俜；衣內忘珠，而四方傭賃。致使迷雲密布，
J37nB383_p0202c09║障蔽性天。荊棘叢生，菩提路隔。適有勝妙義菩薩，聞
J37nB383_p0202c10║興福與麼告報，領百千眷屬，從北方成就世界而來。
J37nB383_p0202c11║以無量幢幡雲，無量寶蓋雲，無量香花雲，無量光明
J37nB383_p0202c12║雲，無量音樂雲，種種供養，恭敬圍繞，勤求大法。仍以
J37nB383_p0202c13║上方香飯，普熏興福禪林。未免因齋慶讚，隨分葛藤。
J37nB383_p0202c14║向無說處通說，無法處演法，應時應節去也。還會麼？
J37nB383_p0202c15║要聽少林無孔笛，從來多是逆風吹。」
J37nB383_p0202c16║佛成道日，上堂。「聲鐘不住催，狼忙出方丈，縱步便陞
J37nB383_p0202c17║堂，僧俗齊翹望。報道老釋迦，今日道成辦，星現眼皮
J37nB383_p0202c18║穿，奇哉乃發歎。一切諸眾生，如來等一樣，因妄想執
J37nB383_p0202c19║著，不能證德相。興福重舉揚，麤硬一條棒，用處不換
J37nB383_p0202c20║機，當仁總不讓。佛祖齊到來，總與三十棒，打破生死
J37nB383_p0202c21║關，究竟到彼岸。騎鶴上楊州，腰纏十萬貫，輸他老瞿
J37nB383_p0202c22║曇，意氣多調暢。比鄰有檀那，設齋來供養，麵做好饅
J37nB383_p0202c23║頭，米炊香稻飯，勤種大福田，嚫錢隨手散。南無佛陀
J37nB383_p0202c24║耶，因齋喜慶讚，大家飽膨脝，水牯勤收放。且普利一
J37nB383_p0202c25║句又作麼生？一念圓修福慧隆，三心無得消諸障。」
J37nB383_p0202c26║唐涇湄昆仲請上堂。「欲識佛性義，當觀時節因緣，時
J37nB383_p0202c27║節若至，其理自彰。於斯時也，庭柏含蒼翠，墻梅綻早
J37nB383_p0202c28║芳，臘暖天無雪，風寒夜有霜，欲識佛性義，不必更商
J37nB383_p0202c29║量。諸人於此桶底脫去，伯氏吹壎、仲氏吹箎，同氣相
J37nB383_p0202c30║求、同聲相應，若也把斷要津，三世諸佛只得口挂壁
J37nB383_p0203a01║上。然雖如是，心佛生從來一體，儒釋道本自無差，但
J37nB383_p0203a02║辦肯心，無事不就。興福小時於書堂中記得首古詩。」
J37nB383_p0203a03║遂歌云：「朝為田舍郎，暮登天子堂，將相本無種，男兒
J37nB383_p0203a04║當自強。且如何是自強底句？桃花先透三重浪，月桂
J37nB383_p0203a05║高攀第一枝。」
J37nB383_p0203a06║上堂。「一二三四五六七，數到今朝是人日，新年佛法
J37nB383_p0203a07║總現成，只是時人自不識。何也？突出難辨，久參未免
J37nB383_p0203a08║躊躕；信手拈來，後學那知端的？東風拽柳線，淑氣破
J37nB383_p0203a09║花顏，明明百草頭邊，一一天真漏泄，何必行棒行喝，
J37nB383_p0203a10║勿論照用同時。若肯直下承當，不妨現隨類身，作奇
J37nB383_p0203a11║特事。且道如何是奇特事？」良久，云：「普天和煦春光藹，
J37nB383_p0203a12║火內優曇綻一枝。」復舉：「鄭十三娘同師姑至大溈，纔
J37nB383_p0203a13║禮拜起，溈問師姑：『甚麼處住？』師姑云：『南臺江邊。』溈便
J37nB383_p0203a14║喝。又問：『背後娘子甚麼處住？』鄭放身進前，叉手而立。
J37nB383_p0203a15║溈再問，鄭云：『早個呈似和尚了也。』師云：『娘子做次，大
J37nB383_p0203a16║似掩耳偷鈴。』諸人還知他放身進前意麼？住處分明
J37nB383_p0203a17║意自殊，天師門裏賣桃符，茫茫宇宙人無數，幾個男
J37nB383_p0203a18║兒是丈夫？」
J37nB383_p0203a19║解制，上堂。「九旬解制始收功，燦爛星橋火樹紅，緊峭
J37nB383_p0203a20║草鞋獰似虎，橫擔拄杖活如龍，生涯到處隨緣分，聖
J37nB383_p0203a21║諦無為契己躬，牢寨踢翻渾不管，從教八面自玲瓏。
J37nB383_p0203a22║是則是，諸禪德！若是路頭熟慣、腳下無私底，驀直便
J37nB383_p0203a23║去，歸到自己家中，一一現成，穩坐受用；倘或路頭未
J37nB383_p0203a24║辨、腳下生疏底，不見道：春草碧色，春水綠波，送君南
J37nB383_p0203a25║浦，傷如之何？」卓拄杖。
J37nB383_p0203a26║過熊耳山，掃達磨初祖塔。拈香上供畢，乃云：「航海西
J37nB383_p0203a27║來，早成滯貨，少林面壁，已涉廉纖，平欺赤縣神州，馬
J37nB383_p0203a28║駒踏殺天下。梁王殿上一恁簸土颺塵，元魏國中何
J37nB383_p0203a29║妨滴水滴凍？雖輸神光一臂，嬴得五葉花開，末後隻
J37nB383_p0203a30║履西歸，那知活埋熊耳？今日不肖遠孫如乾向這裏
J37nB383_p0203b01║借路經過，就此披撥煙嵐，特拈一瓣枯木，非為追遠
J37nB383_p0203b02║報本，大都飲水思源。雖然如是，且道我初祖面目即
J37nB383_p0203b03║今在甚麼處？」驀豎拂子，云：「兩輪日月雙環眼，萬卉春
J37nB383_p0203b04║風篩絡鬍。」
J37nB383_p0203b05║退院，上堂。僧問：「妙義元言春細雨，莫教污我本來心。
J37nB383_p0203b06║如何是本來心？」師云：「雞聲茅店月。」進云：「要提無相毘
J37nB383_p0203b07║盧印，須踏千峰頂上行。如何是毘盧印？」師云：「人跡板
J37nB383_p0203b08║橋霜。」進云：「恁麼則春疇麥秀含蒼翠，遍界分明不覆
J37nB383_p0203b09║藏。」師云：「切莫認著。」進云：「爭奈即今何？」師云：「汝即今在
J37nB383_p0203b10║甚麼處？」僧便禮拜，師云：「錯。」乃云：「法無定相，遇緣即宗；
J37nB383_p0203b11║時無異緣，隨處作主。元機妙密，神應無方。揭示本來
J37nB383_p0203b12║心，雞聲叫落茅店月；高提毘盧印，人跡踏碎板橋霜。
J37nB383_p0203b13║遍界不曾藏，春疇麥綠含蒼翠；汝今在甚處？倒身三
J37nB383_p0203b14║拜錯承當。竿木逢場，隨緣放曠，所以客冬安期於此，
J37nB383_p0203b15║蒙眾檀越信力資培，法道光揚，始終全美。今者應緣
J37nB383_p0203b16║廣教，杖笠移西，特為陞座辭謝，雖則咫尺相違，大都
J37nB383_p0203b17║本地不隔。如何是不隔底句？墻內竹抽墻外筍，澗東
J37nB383_p0203b18║花發澗西紅。」
J37nB383_p0203b19║
J37nB383_p0203b20║憨休禪師語錄卷第一終