J37nB383_p0203c01║憨休禪師語錄卷第二
J37nB383_p0203c02║嗣法門人　繼堯　等編
J37nB383_p0203c03║住西安府咸陽縣廣教禪寺語錄
J37nB383_p0203c04║康熙癸丑季冬，師在興福受請，拈疏云：「本是無事人，
J37nB383_p0203c05║門外客偶至，火蛇忽纏身，狹路難迴避。既難迴避，只
J37nB383_p0203c06║得道破個中消息始得。」遂度與維那讀畢。
J37nB383_p0203c07║陞座。云：「囊錐始脫穎尖新，驢事方歸馬事臨，一度業
J37nB383_p0203c08║緣猶未了，催符又逼過眭村。一不做，二不休，還有共
J37nB383_p0203c09║相扶豎底麼？試出來看。」僧問：「佛身充滿於法界，普現
J37nB383_p0203c10║一切群生前，隨緣赴感靡不週，而恒處此菩提座。如
J37nB383_p0203c11║何是赴感底句？」師云：「入水見長人。」進云：「去來不以象，
J37nB383_p0203c12║動靜不以心，既不以心象，去來動靜畢竟是何物？」師
J37nB383_p0203c13║云：「描不成，畫不就。」進云：「恁麼則竹影掃階塵不起，月
J37nB383_p0203c14║穿潭底水無痕。」師云：「好個消息。」問：「古人三請不允，和
J37nB383_p0203c15║尚今日默然，還是應廣教？應此處？」師云：「一點水墨，兩
J37nB383_p0203c16║處成龍。」進云：「恁麼則草鞋到處皆雲水，拄杖隨緣任
J37nB383_p0203c17║去留。」師云：「卻被闍黎道著。」乃云：「鵬翮翩翻，驚破長風
J37nB383_p0203c18║千里浪；金鎚影動，擊開祖域萬重關。獨露方外乾坤，
J37nB383_p0203c19║斬新寰中日月，光輝溢目，遍界歡騰，倏爾金地招手，
J37nB383_p0203c20║只得江陵點頭，元非有待，偶爾成文，正所謂我本無
J37nB383_p0203c21║心有所希求，法王寶藏自然而至，塵塵普利，剎剎咸
J37nB383_p0203c22║資，赴感隨緣，不離本座。既不離於本座，須知廣教即
J37nB383_p0203c23║是興福，興福即是廣教，既無分於彼此，豈有象於去
J37nB383_p0203c24║來？正好撥轉向上機輪，開鑿人天正眼，恁麼也得、不
J37nB383_p0203c25║恁麼也得，東澗水流西澗水，恁麼、不恁麼總得，南山
J37nB383_p0203c26║雲起北山雲。且水到渠成、風行草偃一句又作麼生？
J37nB383_p0203c27║密移一步六門曉，無限風光大地春。」
J37nB383_p0203c28║甲寅二月初七日，進院。至
J37nB383_p0203c29║山門。「欲達普光明殿，須由大解脫門，但能腳下無私，
J37nB383_p0203c30║信步任渠出入。」遂左右顧視，云：「還有把手共行底麼？
J37nB383_p0204a01║但願東風齊著力，一時吹入此中來。」
J37nB383_p0204a02║接引佛殿。「巍巍相好，三界獨尊，四十八願而津濟眾
J37nB383_p0204a03║生，九品蓮胎而果因一致，長年垂隻手，端的待知音。
J37nB383_p0204a04║即今來也，且作麼生相見？」乃上香，云：「一瓣兜樓煙篆
J37nB383_p0204a05║裊，普天杲日麗晴光。」
J37nB383_p0204a06║祖堂。「異苗蕃茂，五葉花開；深固靈根，二株挺秀。馬駒
J37nB383_p0204a07║踏殺天下百丈，千古典型堆堆冷坐。遇同人……」遂燒香，
J37nB383_p0204a08║云：「一回拈起一回新。」
J37nB383_p0204a09║韋馱。「奮獅子威，現童真體。革故鼎新，權衡在己。門前
J37nB383_p0204a10║倒剎竿，借力須扶起。」
J37nB383_p0204a11║伽藍。「鬼神之為德也，其至矣乎！民鮮能久矣。吾今到
J37nB383_p0204a12║此，振復頹綱，唯有一事相囑。是那一事？三個孩兒抱
J37nB383_p0204a13║花鼓，莫教攔我毬門路。」
J37nB383_p0204a14║方丈。「九年面壁，落賺人天；一默當機，洗清魔佛。新廣
J37nB383_p0204a15║教這裏若有奔流度刃、具通天作略底到來，也須倒
J37nB383_p0204a16║退三千。為甚麼如此？」以拄杖卓一卓，喝一喝。
J37nB383_p0204a17║即日，紳衿緇素請師開堂。拈疏云：「拈花奧旨，少室真
J37nB383_p0204a18║宗，盡從這裏漏逗了也。如向未舉已前薦得，猶較些
J37nB383_p0204a19║子；倘或尚留觀聽，卻請維那宣過。」宣畢，指
J37nB383_p0204a20║法座，云：「這曲彔床子，千聖共登，於中轉法輪、提心印，
J37nB383_p0204a21║機如掣電、口似血盆，廣教今日有條攀條、無條攀例
J37nB383_p0204a22║去也。」喝一喝，便陞。告香，云：「此瓣香分種於威音那畔，
J37nB383_p0204a23║馨騰於震旦國中，散而為瑞為祥、結而為雲為蓋，拈
J37nB383_p0204a24║來爇向寶爐端，為祝延今
J37nB383_p0204a25║上皇帝萬歲！萬萬歲！陛下欽願統御萬方，皇極永建
J37nB383_p0204a26║於九域；覃敷五福，謳歌胥慶於八埏。」次拈云：「此瓣香
J37nB383_p0204a27║淵源洙泗，授受杏壇，放之則彌六合，卷之則退藏於
J37nB383_p0204a28║密。奉為滿朝文武、天下宰官、本縣邑候、諸衙勳貴暨
J37nB383_p0204a29║縉紳文學、諸大護法，伏願不忘佛記，司文衡而城塹
J37nB383_p0204a30║吾宗；奕世甘棠，沛霖雨而資平治化。以及今辰請主、
J37nB383_p0204b01║在筵耆宿等，普願心花開朗，種智圓明。」又拈云：「此瓣
J37nB383_p0204b02║香包羅萬象，含褁十虛，得處甚是孤危，用時何妨毒
J37nB383_p0204b03║烈？今次第二回拈出，奉為現住汝州風穴白雲堂上
J37nB383_p0204b04║本師雲峨老和尚，爇向寶爐，用酬法乳之恩。」斂衣就
J37nB383_p0204b05║座。維那白椎云：「法筵龍象眾，當觀第一義。」師云：「垂萬
J37nB383_p0204b06║里鉤，牽騏挽驥；撒縵天網，打鳳羅龍。入彀始見英雄，
J37nB383_p0204b07║超方須是作者。有麼？有麼？」僧問：「新整爐韝，選佛場開，
J37nB383_p0204b08║衲子到來，如何煆煉？」師云：「石鴿穿雲連斗戲。」進云：「今
J37nB383_p0204b09║日廣教開堂，與昔日靈山會上是同是別？」師云：「金騮
J37nB383_p0204b10║度海帶山嘶。」進云：「恁麼則法王座上全身露，覿面承
J37nB383_p0204b11║當非古今。」師云：「禮拜了退。」又問：「昔日世尊初於波羅
J37nB383_p0204b12║奈三轉四諦法輪，即今廣教轉何法輪？」師云：「渭水晴
J37nB383_p0204b13║光搖綠樹。」進云：「達磨隻履西歸，何不兩隻都將去？」師
J37nB383_p0204b14║云：「要假兒孫腳下行。」僧作禮，乃云：「諸佛慧命，列祖綱
J37nB383_p0204b15║宗，令不虛行，風行草偃；緣不虛應，谷響聲傳。一言含
J37nB383_p0204b16║萬象以無私，一句逗群機而迥出，混融萬有，包括古
J37nB383_p0204b17║今，達根塵而不隔纖毫，透聲色而豈留朕跡？真光朗
J37nB383_p0204b18║耀，廓爾虛明，法印高提，宏機密運。所以道：法隨法行，
J37nB383_p0204b19║法幢隨處建立。有時於四衢道中開權顯實，慰諭諸
J37nB383_p0204b20║子而三車等賜；有時於十字路口分賓列主，聚集眾
J37nB383_p0204b21║緣而立業成家。況此廣教禪林，嬴秦遺蹟，畢郢名藍，
J37nB383_p0204b22║雄贍關中，繪巧殊稱三絕；大觀海內，名聞更逾七金。
J37nB383_p0204b23║逢聖世以重興，賴得人而復刱，場開選佛，克振前徽，
J37nB383_p0204b24║弘揚濟上宗風，流通正法眼藏。當恁麼時，正令全提，
J37nB383_p0204b25║隱顯該通一句又作麼生道？十二處忘閒影響，三千
J37nB383_p0204b26║界放淨光明。」（謝辭不錄）復舉：「臨濟初住河北，謂普化、
J37nB383_p0204b27║克符二上座曰：『我欲於此建立黃蘗宗旨，汝可成褫
J37nB383_p0204b28║我。』二人珍重下去。三日後，普化卻上來問：『和尚三日
J37nB383_p0204b29║前說甚麼？』濟便打。三日後，克符又上來問：『和尚昨日
J37nB383_p0204b30║打普化，為甚麼？』濟亦打？」師云：「如擊石火，似閃電光，搆
J37nB383_p0204c01║得搆不得，未免喪身失命。普化、克符雖善成褫激揚
J37nB383_p0204c02║宗旨，點檢將來，也是賊過張弓。山僧今日欲於此建
J37nB383_p0204c03║立風穴宗旨，若有珍重出去，便好劈脊便棒。或有僧
J37nB383_p0204c04║問：『和尚打者僧，為甚麼山僧亦與劈脊打出？』」召大眾
J37nB383_p0204c05║云：「秪如臨濟也打，山僧也打，且道是同是別？若緇素
J37nB383_p0204c06║得出，許你具衲僧眼；其或未然，新出紅爐金彈子，簉
J37nB383_p0204c07║破諸方鐵面門。」維那復結椎云：「諦觀法正法，法工法
J37nB383_p0204c08║如是。」下座。
J37nB383_p0204c09║上堂。問：「搥擊妙喜世界百拶碎底人，為甚麼處處解
J37nB383_p0204c10║持缽？」師云：「隨流得妙。」僧禮拜，師云：「杜撰禪和，如麻似
J37nB383_p0204c11║粟。」乃云：「虛玄湛寂，廓爾無垠，藏百億須彌於藕絲孔
J37nB383_p0204c12║中，置大千剎土於蟭螟睫上，卷舒自在，任運何拘？觸
J37nB383_p0204c13║處洞然，隨緣不變，縱令離婁、師曠之聞見難施，蘇秦、
J37nB383_p0204c14║張儀之智辨叵測。雖然，牢關把定，密不通風，機梭放
J37nB383_p0204c15║行，絲輪活脫。」遂驀豎拂子，云：「若向者裏領略，且喜窮
J37nB383_p0204c16║子歸家；如或擬議思量，枉受伶俜辛苦。」
J37nB383_p0204c17║解夏，上堂。僧問：「如何是賓主句？」師云：「研鎚撩餺飥。」進
J37nB383_p0204c18║云：「浩浩塵中，如何辨主？」師云：「向未開口已前薦取。」僧
J37nB383_p0204c19║作禮。乃云：「日躔鶉尾，大火西流。露下疏桐，葉捲庭柯
J37nB383_p0204c20║之翠；涼生幽砌，蟲吟促織之聲。綠陰之槐國夢回，碧
J37nB383_p0204c21║落之清秋氣爽。元樞密運，四序推遷，節換時移，箇中
J37nB383_p0204c22║不變。心外無法，頭頭顯示，而法在目前；法外無心，物
J37nB383_p0204c23║物全彰，而心即前境。若是明眼漢、沒窠臼，於斯連得
J37nB383_p0204c24║便行，直下如千日並照、萬鏡臨臺，坐斷毘盧頂𩕳、豎
J37nB383_p0204c25║亞摩醯正眼，橫吞宇宙、倒卓須彌，獨步丹霄、超然物
J37nB383_p0204c26║外。然雖如是，今日一期告滿、九夏功圓，且不涉途程，
J37nB383_p0204c27║家堂穩坐一句作麼生道？雲在嶺頭閒不徹，水流澗
J37nB383_p0204c28║底太忙生。」
J37nB383_p0204c29║復舉：「翠巖禪師夏末示眾云：『一夏為諸兄弟說話，看
J37nB383_p0204c30║翠巖眉毛還在麼？』保福云：『做賊人心虛。』長慶云：『生也。』
J37nB383_p0205a01║雲門云：『關。』」師拈云：「翠巖大似藏頭露面，未免笑殺傍
J37nB383_p0205a02║觀。三老雖則極力劻勷，也是隨邪逐惡。且道優劣在
J37nB383_p0205a03║甚麼處？人義盡從貧處斷，世情偏向有錢家。」
J37nB383_p0205a04║師誕日，緇素請上堂。僧問：「如何是生前句？」師云：「梳影
J37nB383_p0205a05║草萊翻白晝。」進云：「如何是生後句？」師云：「潑空煙雨冷
J37nB383_p0205a06║青莎。」進云：「生前生後蒙師指，向上一句事若何？」師便
J37nB383_p0205a07║打，僧禮拜，乃云：「形氣未彰，那有生滅去來之相？鴻濛
J37nB383_p0205a08║既判，便分色空明暗之殊。虛融萬法，即假即真；不立
J37nB383_p0205a09║纖塵，絕彼絕此。生佛不異，凡聖同源。透聲色以齊該，
J37nB383_p0205a10║離見聞而迥脫。縱橫得妙，圓應無虧。所以古德云：『若
J37nB383_p0205a11║人見幻本來真，是則名為見佛人。圓通法法無生滅，
J37nB383_p0205a12║無滅無生是佛身。』諸人還薦佛身麼？」卓拄杖，云：「青蘿
J37nB383_p0205a13║夤緣，直上寒松之頂；白雲澹泞，出沒太虛之中。」
J37nB383_p0205a14║結冬，上堂。僧問：「高豎法幢即不問，當陽直指事若何？」
J37nB383_p0205a15║師云：「滿地綠苔乘宿雨，一林紅葉醉新霜。」進云：「即今
J37nB383_p0205a16║選佛場開，四眾雲集，未審選甚麼人成佛？」師云：「少汝
J37nB383_p0205a17║一箇不得。」僧禮拜，師云：「一釣便上。」乃云：「昨日結制，今
J37nB383_p0205a18║朝開爐，霜花點白，隨雁陣以排空，已是天寒人寒，將
J37nB383_p0205a19║見滴水滴凍。當此之際，方外衲子薦在機先，行腳高
J37nB383_p0205a20║人腰包放下，聚首於畢郢原上，安期於廣教禪林，人
J37nB383_p0205a21║入鼻孔昂藏，個個眉毛廝結，拶碎祖師關捩，豁開妙
J37nB383_p0205a22║淨明心。」驀拈拄杖，云：「這個是妙淨明心，那個是祖師
J37nB383_p0205a23║關捩？」卓一卓，云：「這個是祖師關捩，那個是妙淨明心？
J37nB383_p0205a24║若向這裏會得，一段大事因緣直下了畢；脫或未然，
J37nB383_p0205a25║紅爐燄裏重添火，烜赫金剛眼自開。」
J37nB383_p0205a26║上堂。僧問：「敲空擊木尚落筌蹄，瞬目揚眉即成窠臼。
J37nB383_p0205a27║向上宗乘則不問，女子入定意如何？」師云：「石牛攔古
J37nB383_p0205a28║路。」進云：「假饒百千文殊亦出此女子定不得，未審世
J37nB383_p0205a29║尊恁麼道，是好心？不是好心？」師云：「一馬生三寅。」進云：
J37nB383_p0205a30║「罔明因甚卻出得？」師云：「杓卜聽虛聲。」進云：「恁麼則兩
J37nB383_p0205b01║個駝子相逢著，世上於今無直人。」師云：「鼻孔漫撩天。」
J37nB383_p0205b02║乃卓拄杖云：「只者一著子，在天而天、在人而人，彌滿
J37nB383_p0205b03║法界、逼塞乾坤，處凡不減、在聖不增，超今越古、蓋色
J37nB383_p0205b04║騎聲，三世諸佛以之一雨普施、潤澤三根，歷代祖師
J37nB383_p0205b05║及天下善知識以之全提正令、坐斷要津，三賢十聖
J37nB383_p0205b06║並諸大菩薩及大阿羅漢以之等修六度、妙果咸臻，
J37nB383_p0205b07║天下衲僧以之渡生死海、竭煩惱河、高超塵表、取證
J37nB383_p0205b08║無生，今日性悟居士以之具決定信、發殊勝心、廣行
J37nB383_p0205b09║檀施、請轉法輪，頓令心花開朗、道眼圓明，山僧以之
J37nB383_p0205b10║據曲彔床、提木上座，與諸人敲枷打鎖、拔楔抽釘，且
J37nB383_p0205b11║道拄杖子以之又作麼生？煩惱海中為雨露，無明山
J37nB383_p0205b12║上作雲雷。」
J37nB383_p0205b13║宗南法侄請上堂。「法身紅爛，鮮血滴滴，路上行人盡
J37nB383_p0205b14║都不識，唯有超方作者舉起便知端的。知端的，劈箭
J37nB383_p0205b15║急，真不掩偽，曲不藏直，繡花針眼度金鵬，萬里晴空
J37nB383_p0205b16║轟霹靂。東土二三，西天四七，捏不成團擘不開，扭不
J37nB383_p0205b17║乾兮打不濕，喝下無私照用全，棒頭有眼明如日。沒
J37nB383_p0205b18║絃琴，無孔笛，相將賣弄鬍鬚赤，拈花微笑暗傳來，兒
J37nB383_p0205b19║孫遞代相沿襲，虛空背上刮龜毛，西河獅子咬人急。
J37nB383_p0205b20║且道：有何本據便得與麼自在？不見道：龍生龍，鳳生
J37nB383_p0205b21║鳳，生鐵秤鎚無罅縫，大唐國裏沒禪師，貓兒上樹乾
J37nB383_p0205b22║打開。」以拂子連擊，云：「吽！吽！趁得老鼠，打破油甕。」
J37nB383_p0205b23║上堂。「雪風凜凜透心寒，個直分明徹底看，拶碎祖師
J37nB383_p0205b24║關捩子，圓明寂照絕遮攔。諸仁者！若向這裏領略得
J37nB383_p0205b25║去，正好於三條椽下、七尺單前，眉毛廝結、鼻孔昂藏，
J37nB383_p0205b26║蠟人向火薄處先穿，見聞不昧，一味平常；如其不會，
J37nB383_p0205b27║問取金剛，瞋拳怒目，太煞郎當。誰知李四元是張三，
J37nB383_p0205b28║霜花點點、雪片團團，好個消息，特地風光。」驀豎拂子，
J37nB383_p0205b29║云：「高著眼，莫顢頇，擬議思量總不堪，繡出鴛鴦從賞
J37nB383_p0205b30║玩，金針難把度蕭郎。」擊拂子。
J37nB383_p0205c01║冬至，上堂。「群陰剝盡，一陽來復，消息分明，誰人能覺？
J37nB383_p0205c02║寒威凜冽，朔風觱發，條抽石筍，燄發冰河。若是眼裏
J37nB383_p0205c03║有筋的，舉一明三；假饒舌頭無骨的，總跳不出。五眼
J37nB383_p0205c04║辟支莫能窺，千手大悲難摸索。堪笑意下丹青，背地
J37nB383_p0205c05║紛紛卜度。休卜度，楊岐驢子三隻腳。」喝一喝。
J37nB383_p0205c06║上堂。「簷前喜鵲噪聲頻，忽報檀那駕到門，撾鼓陞堂
J37nB383_p0205c07║無法說，一天晴日麗光明。全機顯露，極切披陳，面面
J37nB383_p0205c08║相對，鼻直眉橫。要會西來祖意，只須手辦眼親，從來
J37nB383_p0205c09║佛法無多子，自古久長難得人。山僧如此舉揚，拄杖
J37nB383_p0205c10║子聽得忍俊不禁，驀地𨁝跳上須彌盧，不覺磕著娑
J37nB383_p0205c11║竭龍王腦蓋，只得巨靈神惡發，將華山一擘分為兩
J37nB383_p0205c12║路，放出黃河，潑天雄浪，普潤一匝，歸來向廣教寺裏
J37nB383_p0205c13║揚聲大叫，而說偈曰：『不退當年大道心，相邀共聚飯
J37nB383_p0205c14║叢林，優曇花綻三冬蕊，福海源長壽量深。』」
J37nB383_p0205c15║解制，上堂。「自昨冬十月十五結制，於廣教寺裏捱拶，
J37nB383_p0205c16║至今朝上元佳節，聖制告圓雲堂，衲子人人打點腰
J37nB383_p0205c17║包、個個緊峭草鞋，將欲獨步大方、昂藏氣宇，吞佛祖
J37nB383_p0205c18║瞻風撥草，撐開天漢瀉玄流。諸兄弟！去則恁去，若是
J37nB383_p0205c19║前途有人問：『如何是廣教為人底句？』汝若道得，不惟
J37nB383_p0205c20║與山僧添個光彩，亦顯得自己一冬不空過矣。脫或
J37nB383_p0205c21║未然，處分隨人甘自屈，難辭拄杖送頭顱。」
J37nB383_p0205c22║檀越供法衣，請上堂。師拈起袈裟角，云：「雞足峰前，迦
J37nB383_p0205c23║葉捧去；黃梅夜半，盧老傳來。從上佛祖的的相承，莫
J37nB383_p0205c24║不以此流通正法眼藏，所以人如來室，披如來衣，坐
J37nB383_p0205c25║如來座。今日山僧既據此座，必披此衣，不假強求，自
J37nB383_p0205c26║然而至。拈來恰好，非長非短，畦相宛然，本地之風光
J37nB383_p0205c27║獨露；金針暗度，當人之正眼圓明。直下現成，通身光
J37nB383_p0205c28║彩，承先啟後，永遠傳持，繼往開來，獲大利益。如何是
J37nB383_p0205c29║利益的句？福壽雲臻歸善信，禪燈祖印永流輝。」
J37nB383_p0205c30║師誕辰，緇素請上堂。「當陽突出，迥絕囊藏，覿面提持，
J37nB383_p0206a01║全無忌諱。孤迥迥坐斷千差，峭巍巍壁立萬仞，輝騰
J37nB383_p0206a02║今古，超越聖凡，先天地而不生，後天地而不老，靈然
J37nB383_p0206a03║獨耀，洞底無私，造化不得而拘，陰陽豈能陶鑄？所以
J37nB383_p0206a04║道：五行不待書中驗，八字那從掌上推？得失榮枯人
J37nB383_p0206a05║莫測，毘盧頂坐笑嘻嘻。如何是毘盧頂？」揮拂子，云：「若
J37nB383_p0206a06║向這裏薦得，便知山僧壽日即是諸人生辰，諸人生
J37nB383_p0206a07║辰即是山僧壽日，彼此無二，真俗渾融，天地同根，萬
J37nB383_p0206a08║物一體。即今因齋慶讚，福利有情一句又作麼生道？
J37nB383_p0206a09║願將無量虛空壽，散與寰瀛慶瑞祥。」
J37nB383_p0206a10║憨休禪師語錄卷第二終