J37nB383_p0206b01║憨休禪師語錄卷第三
J37nB383_p0206b02║嗣法門人　繼堯　等編
J37nB383_p0206b03║住涇陽清福禪院語錄
J37nB383_p0206b04║康熙乙卯季秋，師在興福受請，拈疏示眾云：「這是清
J37nB383_p0206b05║福眾檀越從真實心中流出一道寶光，輝煌法社，扶
J37nB383_p0206b06║豎綱宗。要知其中端的，須借維那剖露。」宣畢，指
J37nB383_p0206b07║法座云：「毘耶借座，今古弘規，高廣莊嚴，尊居無上。今
J37nB383_p0206b08║幸覿面相逢，須知放過不可。」
J37nB383_p0206b09║陞座。云：「年餘罷撫沒絃琴，院草青長一丈深，露柱驀
J37nB383_p0206b10║然開口笑，喜逢雲外有知音。知音既至，敲唱當行，竿
J37nB383_p0206b11║木隨身，逢場作戲。還有接拍相和者麼？」僧問：「古殿聲
J37nB383_p0206b12║鐘，大扣雲堂之響；當軒畫鼓，忽轟震地之雷。四眾臨
J37nB383_p0206b13║筵即不問，西來大意請師的旨。」師云：「黃花香滿徑，紅
J37nB383_p0206b14║葉醉新霜。」進云：「恁麼則風行草偃人皆仰，水到渠成
J37nB383_p0206b15║在處通去也。」師云：「不勞讚歎。」問：「如何是出生脫死一
J37nB383_p0206b16║句？」師云：「興福寺前平野闊，縱觀極處白雲飛。」僧禮拜，
J37nB383_p0206b17║乃云：「道貴乘時，須是應緣濟物；遠方來慕，何妨疾切
J37nB383_p0206b18║敷揚？跨出楊岐三腳驢，流通祖師正法眼，金剛王寶
J37nB383_p0206b19║劍喝下全彰，山形拄杖子覿面分付。任渠長安正闌，
J37nB383_p0206b20║信知我國宴然，杲杲赫日耀三秦；灼然大智圓明，體
J37nB383_p0206b21║無向背，颯颯金風噓四野。果爾聲和響順，理絕差殊，
J37nB383_p0206b22║說甚麼去來不以象、動靜不以心？去來不以象，波斯
J37nB383_p0206b23║鼻孔長三丈；動靜不以心，空生巖畔雨花生。本自無
J37nB383_p0206b24║為，當人元具，兵隨印轉，將逐符行。應時應節一句又
J37nB383_p0206b25║作麼生道？大鵬只展摩霄翼，誰顧奔騰六合雲？」於十
J37nB383_p0206b26║月初一日進院，次日開堂。拈疏，云：「毫端未動，文彩全
J37nB383_p0206b27║彰，迷封打開，光輝遍界。若也見得徹去，不勞重說偈
J37nB383_p0206b28║言；設或躊躕，更請作家一回宣過。」指法座，云：「盡大地
J37nB383_p0206b29║是個寶華王座，諸人盡在裏許，又何須特地？雖然，要
J37nB383_p0206b30║提無相毘盧印，須踏千峰頂上行。」喝一喝，遂陞座，拈
J37nB383_p0206c01║香祝
J37nB383_p0206c02║聖畢，復拈云：「這瓣香名不得、狀不得，虛而靈、寂而妙，
J37nB383_p0206c03║昔在風穴酬價，向於興福曾拈，今次第三回拈出，專
J37nB383_p0206c04║為現住汝寧慧文禪院
J37nB383_p0206c05║本師雲峨老和尚，爇向寶罏，用酬法乳。」遂斂衣就座，
J37nB383_p0206c06║維那白椎云：「法筵龍象眾，當觀第一義。」師云：「聲前薦
J37nB383_p0206c07║得，已涉廉纖；椎下承當，崖州萬里。有超宗越格者麼？
J37nB383_p0206c08║試出來展演看。」僧問：「靈山會上，迦葉傳心；五乳峰前，
J37nB383_p0206c09║神光得髓。的的親承一句即不問，如何是斬新日月、
J37nB383_p0206c10║特地乾坤？」師云：「兩行古柏參天翠，一片閒雲貼地飛。」
J37nB383_p0206c11║進云：「放出鐵牛耕夜月，展開木馬恁嘶風。」師云：「金剛
J37nB383_p0206c12║腦後三斤鐵。」進云：「恁麼則寶華座上家風展，大地咸
J37nB383_p0206c13║沾雨露恩去也。」師云：「闍黎讚歎即得。」乃云：「向上一著，
J37nB383_p0206c14║統攝聖凡；末後一機，該通今古。根源直截而在處全
J37nB383_p0206c15║彰，珠網交光而隨方影現，迥絕見聞知覺，了無回互
J37nB383_p0206c16║正偏，出沒卷舒，得大自在。所以能於一切處建大法
J37nB383_p0206c17║幢、吹大法螺、擊大法鼓、演大法義、雨大法雨，握金剛
J37nB383_p0206c18║寶劍，剪邪見之稠林；運本分鉗鎚，對人天之眼目。直
J37nB383_p0206c19║教古佛眉間放光，那管腳下拖泥帶水？況茲池陽勝
J37nB383_p0206c20║地、清福道場，浮渭據涇、屏嵕案郢，唐一行禪師之開
J37nB383_p0206c21║建、明彥菴率眾以重修，閱世已來，香火幾廢，鐘[木*魚]雖
J37nB383_p0206c22║具，大道無聞。幸茲眾檀護念洞徹，因地圓修，敦請山
J37nB383_p0206c23║僧弘揚正法。即今正令全提，主賓契合，共相慶讚一
J37nB383_p0206c24║句又作麼生道？雕弓願掛無多事，率土歌謠賀太平。」
J37nB383_p0206c25║（謝辭不錄）
J37nB383_p0206c26║復舉：「三聖云：『我逢人則不出，出則便為人。』興化云：『我
J37nB383_p0206c27║逢人則出，出則不為人。』」師云：「二尊宿文經武緯、三略
J37nB383_p0206c28║六韜，扶豎濟北綱宗則不無，若在清福門下，各與三
J37nB383_p0206c29║十痛棒。且道甚麼處是他喫棒處？三尺龍泉光照膽，
J37nB383_p0206c30║萬人叢裏奪高標。」維那復結椎，云：「諦觀法王法，法王
J37nB383_p0207a01║法如是。」下座。
J37nB383_p0207a02║上堂。僧問：「那吒太子析骨還父、析肉還母，然後現本
J37nB383_p0207a03║身為父母說法。骨肉既還父母，又向甚麼處現身？」師
J37nB383_p0207a04║云：「雲捲青天露。」進云：「還有報恩分也無？」師云：「竹篩日
J37nB383_p0207a05║影斜。」僧便喝，師云：「你這一喝未有主在。」僧佇思，師云：
J37nB383_p0207a06║「果然。」乃云：「薩陀波崙賣心肝而求般若，怛答阿羯為
J37nB383_p0207a07║半偈而捨全身，少室斷臂安心，雲門推門折足。這一
J37nB383_p0207a08║隊不唧溜漢，雖是醫得眼前瘡、剜卻心頭肉，殊不知
J37nB383_p0207a09║朔風凜冽、紫柏凝霜，翠舞晴軒，竹響千竿之玉；雲連
J37nB383_p0207a10║村墅，寒炊萬井之煙。一一天真、一一明妙，若作境致
J37nB383_p0207a11║解會，覿面錯過當人；若作佛法商量，管入地獄如箭；
J37nB383_p0207a12║若道境法雙忘，猶是墮坑落塹。到這裏，汝等諸人作
J37nB383_p0207a13║麼生會？直饒倜儻分明，正好喫山僧拄杖子在。何故？
J37nB383_p0207a14║假雞聲韻難瞞我，未肯糢糊放過關。」
J37nB383_p0207a15║立兩序，上堂。「烹金琢玉，須憑作者之鉗鎚；荷教扶宗，
J37nB383_p0207a16║全賴弟昆之協力。所以道：單絲不成線，獨木不成林，
J37nB383_p0207a17║欲行恁麼事，須得恁麼人。恁麼人既得，有令必須遵，
J37nB383_p0207a18║相將同出手，扶起破砂盆。且如何是盡心竭力一句？
J37nB383_p0207a19║歲寒始知松柏操，事難方見丈夫心。」遂左右顧，高聲
J37nB383_p0207a20║云：「大眾！一一記取分明。」
J37nB383_p0207a21║結制，上堂。舉：「法昌遇禪師云：『法昌今日開爐，行腳僧
J37nB383_p0207a22║無一個，唯有十八高人，緘口圍爐打坐。不是規矩嚴
J37nB383_p0207a23║難，免見諸人話墮，直饒口似秤鎚，未免燈籠勘破。不
J37nB383_p0207a24║知道絕功勳，妄自修因證果。』乃喝一喝，云：『但能一念
J37nB383_p0207a25║回光，迥脫三乘羈鎖。』」師云：「清福今日開爐，僧有百十
J37nB383_p0207a26║餘個，堂中色色現成，晝夜經行打坐。不圖熱鬧門庭，
J37nB383_p0207a27║貴要窮神灶墮，豎起生鐵脊梁，直待疑團打破。虛空
J37nB383_p0207a28║笑口豁開，更不招因帶果。何故？海底折角泥牛，扯斷
J37nB383_p0207a29║玄關玉鎖。大眾！山僧與麼道，且道與法昌相去多少？
J37nB383_p0207a30║具眼者試辨看。」
J37nB383_p0207b01║澹然、義真諸禪德請上堂。「智鑑圓明，盡諸相而照矚；
J37nB383_p0207b02║真空湛寂，攝體性以凝然。乾坤函蓋而妙絕名言，理
J37nB383_p0207b03║事雙忘而包括今古，往復無際、動靜一如，含有德以
J37nB383_p0207b04║還空、越無私而迥出，縱橫變化、左右逢原，本自現成，
J37nB383_p0207b05║無容造作。雖則鑄鍬徒鑿，利不能到於風輪；架梯至
J37nB383_p0207b06║高，升不能達於銀漢。殊不知其器者費勞、其謀者益
J37nB383_p0207b07║妄，所以令行摩竭抱薪救焚、杜口毘耶喫鹽止渴，德
J37nB383_p0207b08║山入門便棒烏龜騎石臺、臨濟入門便喝猢猻人布
J37nB383_p0207b09║袋，這一隊老凍膿總未是宗乘極則在。且如何是宗
J37nB383_p0207b10║乘極則？」驀豎拂子，云：「白牛上樹從君覓，烏雞入水大
J37nB383_p0207b11║家知。」
J37nB383_p0207b12║復舉：「香嚴獨腳頌云：『子啐母啄，子覺母殼。子母俱忘，
J37nB383_p0207b13║應緣不錯。同道唱和，妙云獨腳。』」師云：「能近取譬，香嚴
J37nB383_p0207b14║可謂格外宗師。若論啐啄同時，遠之遠矣。何故？但得
J37nB383_p0207b15║個中忘知解，戶外青山自點頭。」
J37nB383_p0207b16║上堂。「大道平平信坦然，七通八達露堂堂，腳下無私
J37nB383_p0207b17║親薦取，家家門首透長安。須領略，莫顢頇，擬議思量
J37nB383_p0207b18║總不堪，古廟香爐煙燄發，圓明寂照絕遮攔。男也得，
J37nB383_p0207b19║女也得，何必當來問彌勒？六般神用空不空？一顆圓
J37nB383_p0207b20║光色非色。凡也可，聖也可，妙體本來無處所，通身何
J37nB383_p0207b21║更有蹤由？大千沙界含包褁。然雖如是，其中一點最
J37nB383_p0207b22║淆訛，丙丁離壬不屬火。」
J37nB383_p0207b23║冬至，上堂。「六陰窮亥，至極復歸其本；一陽生起，天地
J37nB383_p0207b24║聿見其心。天心既見，萬卉春回，山意衝寒而欲放江
J37nB383_p0207b25║梅，岸容待臘而將甦柳眼。當此之際，冰河發燄，豆爆
J37nB383_p0207b26║冷灰，世法、佛法打成一片，直得玉泉布褌烜赫赤，賣
J37nB383_p0207b27║弄風騷；洞山果棹掇筵間，郎當忒甚。須知我衲僧門
J37nB383_p0207b28║下通權達變之方、化育裁成之妙，一一應時及節，頭
J37nB383_p0207b29║頭轉地旋天。所以，把住則不留朕跡，河圖、洛書早為
J37nB383_p0207b30║多事；放行則書雲添線，亦任隨波。雖然，這猶落時流
J37nB383_p0207c01║舊套，秪如天地未分、陰陽未判、生佛未形之先，這一
J37nB383_p0207c02║著子畢竟落在甚麼處？」以拂子擊香几一下。
J37nB383_p0207c03║復舉：「慈明禪師冬日榜僧堂前作此字【圖】
J37nB383_p0207c04║【圖】，其下註曰：『若人識得，不離四威儀中。』首座見
J37nB383_p0207c05║曰：『和尚今日放參。』慈明聞而笑之。」師云：「慈明一期施
J37nB383_p0207c06║設，固是黃絹幼婦，要且難謾識者。首座頂門具眼，雖
J37nB383_p0207c07║則覷破元機，早已墮他圈圞。點檢將來，二俱不了。何
J37nB383_p0207c08║故？一氣不言含有象，萬靈何處謝無私？」
J37nB383_p0207c09║上堂。「一日兩上堂，肚空莫得說，兩眼似流星，諸人須
J37nB383_p0207c10║領略。」遂左右顧視，云：「還會麼？義海淵深，全歸顧鑒；品
J37nB383_p0207c11║類幽杳，盡入照臨。頭圓象天，足方履地，眉毛橫八字，
J37nB383_p0207c12║鼻孔大頭垂，人人瑰偉丈夫兒，個個英靈禪衲子。佛
J37nB383_p0207c13║法通身露布，大事徹底無私，若能直下承當，始悟不
J37nB383_p0207c14║從他得。鳶飛嶺畔，何消踢破方歸？招手江邊，豈待橫
J37nB383_p0207c15║趨而去？然雖如是，相席打令，曲徇時宜，買帽相頭，固
J37nB383_p0207c16║難恰好。所以道：天地為紅爐，煆煉強與弱，大道本無
J37nB383_p0207c17║元，卷舒由橐籥，凡聖路坦然，各自看謀略。只如山門
J37nB383_p0207c18║倒騎佛殿，露柱吞卻燈籠，還有佛法也無？」驀豎拂子，
J37nB383_p0207c19║云：「鴛鴦繡出從君看，不把金針度與人。」
J37nB383_p0207c20║上堂。驀拈拄杖，卓云：「金剛寶劍當陽，截斷情塵；正眼
J37nB383_p0207c21║摩醯閃爍，光通今古。門門合轍，路路朝宗，若僧若俗
J37nB383_p0207c22║而別無原由，乃佛乃祖而同一正見。伶俐道者舉一
J37nB383_p0207c23║明三，淈𣸩之流目瞪口呿，縱使棒如雨點、喝似雷崩，
J37nB383_p0207c24║列千聖下風，踏毘盧頂上，俊鷹快鷂趁不及，石火電
J37nB383_p0207c25║光莫能追，到此田地正是玄沙道底。所以鵝湖禪師
J37nB383_p0207c26║問諸碩德曰：『行住坐臥以何為道？』有對：『知者是。』湖云：
J37nB383_p0207c27║『不可以知知，不可以識識。焉得知者是乎？』有對：『不分
J37nB383_p0207c28║別是。』湖云：『善能分別諸法相，於第一義而不動。焉得
J37nB383_p0207c29║不分別者是乎？』有對：『四禪八定是。』湖云：『法身無為，不
J37nB383_p0207c30║墮諸數。焉得四禪八定是乎？』眾皆杜口。清福今日特
J37nB383_p0208a01║與諸人頌出，頌曰：『無滯自然隨水去，有聲都為不平
J37nB383_p0208a02║來，五更雞唱瓊樓夢，萬戶千門曉自開。』」
J37nB383_p0208a03║上堂。「靈光朗耀，洞矚生死根源；智體幽玄，坐斷聖凡
J37nB383_p0208a04║窠窟。隨緣不變，迥絕羅籠。會一真而普應群機，總萬
J37nB383_p0208a05║法而全體大用。透頂透底，離見離名。放行也，瓦礫生
J37nB383_p0208a06║光，風行草偃，寒山、拾得撫掌點頭；把住也，山河失色，
J37nB383_p0208a07║截斷眾流，臨濟、德山吞聲飲氣。只如放行、埋住二俱
J37nB383_p0208a08║不涉，汝諸人又作麼生？竹密不妨流水過，山高豈礙
J37nB383_p0208a09║白雲飛？」
J37nB383_p0208a10║上堂。「冰鑑澄瑩，驚起泥牛離海底；玉壺璀璨，乍看瓊
J37nB383_p0208a11║萼綻梅梢。雪鎖千山而寒威沉沉，雲封萬壑而朔風
J37nB383_p0208a12║凜凜。當恁麼時，打開如來多寶法藏，物色鮮明；透脫
J37nB383_p0208a13║當人自己心源，境界殊勝。頭頭合轍，處處現成，匝地
J37nB383_p0208a14║普天，全體即用。有時慈悲落草，黃葉止啼；有時盡令
J37nB383_p0208a15║提綱，壁立萬仞。所以道：大人行履不尋常，觸著眉稜
J37nB383_p0208a16║解放光，萬別千差都爍破，明如杲日照虛堂。此是我
J37nB383_p0208a17║衲僧家尋常施設，且拈放一邊。只如今日居士設齋，
J37nB383_p0208a18║未審將何酬答？」遂揮拂子，云：「石麟願早來天上，福自
J37nB383_p0208a19║綿延壽自長。」
J37nB383_p0208a20║上堂。僧問：「向上一著統攝聖凡，如何是向上一著？」師
J37nB383_p0208a21║云：「鐵牛吞華嶽。」進云：「末後一機該通今古，如何是末
J37nB383_p0208a22║後一機？」師云：「木女產嬰兒。」進云：「恁麼則動容揚古路，
J37nB383_p0208a23║不礙往來行。」師云：「三千里外絕淆訛。」乃云：「禪非意想，
J37nB383_p0208a24║道絕功勳，動念則乖，修證即錯，直須腳跟下廓爾現
J37nB383_p0208a25║前、頂門上靈然獨耀，到這裏猶是兔子懷胎、蚌含明
J37nB383_p0208a26║月。若是真實履踐，沒量大人正眼洞明、全機顯現，然
J37nB383_p0208a27║後山是山、水是水、僧是僧、俗是俗，萬象森羅了無向
J37nB383_p0208a28║背，七穿八穴、五達四通，一處透、千處萬處齊透，一句
J37nB383_p0208a29║明、千句萬句齊明。只如離卻妄想、忘卻功勳，威音以
J37nB383_p0208a30║前一句又作麼生？火裏優曇朝綻蕊，雲中石筍夜抽
J37nB383_p0208b01║條。」
J37nB383_p0208b02║上堂。「三度與棒，黃檗老徹底婆心；脅下還拳，小廝兒
J37nB383_p0208b03║事急則變。顯大用，發大機，明頭合，暗頭合，擒縱互換，
J37nB383_p0208b04║照用齊彰，北斗裏藏身，針鋒上走馬。到這裏，釋迦老
J37nB383_p0208b05║子口似磉盤，達磨大師眼如木𣔻，十聖三賢讚歎無
J37nB383_p0208b06║門，眾生魔外疑謗不息。獨許超方作者、伶俐衲僧，直
J37nB383_p0208b07║下了知端倪，不用明椎玉鼓、暗展鐵旗，在處草偃風
J37nB383_p0208b08║行，所向無思不服。正所謂：鍾馗醉裏唱涼州，小妹門
J37nB383_p0208b09║前暗點頭，巡海夜叉相見後，大家拍手上高樓。相見
J37nB383_p0208b10║且勿理論，只如龐居士道：『日用事無別，唯吾自偶諧。』
J37nB383_p0208b11║汝等如何話會？二六時中能返觀，永言配命定多福。」
J37nB383_p0208b12║元旦，上堂。拈香祝
J37nB383_p0208b13║聖畢，僧問：「箇裡不須元解會，新年佛法總現成。如何
J37nB383_p0208b14║是現成底句？」師云：「元正初一，萬事大吉。」乃拈拄杖，云：
J37nB383_p0208b15║「地天交泰，招搖指寅，千祥畢集，萬物咸新。只得山門
J37nB383_p0208b16║佛殿歡聲起舞，露柱燈籠放大寶光，柱杖子忍俊不
J37nB383_p0208b17║禁，𨁝跳上三十三天，撞破帝釋面門。要使國泰民安，
J37nB383_p0208b18║處處樂無為之化；年豐物阜，家家開有慶之門。佛日
J37nB383_p0208b19║高輝，法雷大震，一眾如獅如象，分方為雨為霖。乘時
J37nB383_p0208b20║慶讚則且止，如何是新年頭佛法？」遂卓拄杖，云：「當陽
J37nB383_p0208b21║一句無私覆，覿面離披孰敢窺？」
J37nB383_p0208b22║祁夫人設齋，請上堂。「淑氣氤氳，茁靈芽於性地；碧霄
J37nB383_p0208b23║空洞，昶慧日於心天。江梅破玉以競春，岸柳垂金而
J37nB383_p0208b24║呼燕。當此之際，朱簾繡戶，無非世外風光；金谷羅幃，
J37nB383_p0208b25║盡是劫前煙月。若向這裏薦得徹去，便可以轉塵勞
J37nB383_p0208b26║為佛事，化荊棘作栴檀。履險若夷，騎聲蓋色，不消彈
J37nB383_p0208b27║指，樓閣門開。所以道：萬法是心光，諸緣唯性曉。本無
J37nB383_p0208b28║迷悟人，只要今時了。既無迷悟，諸人聚頭向這裏又
J37nB383_p0208b29║討甚麼碗？只要今時了，且今時作麼生了？」卓拄杖，喝
J37nB383_p0208b30║一喝。
J37nB383_p0208c01║解制，上堂。「紅爐燄裏翻身，萬里搏風方有分；荊棘林
J37nB383_p0208c02║中得路，虛空住腳始無疑。大道只在目前，一任橫三
J37nB383_p0208c03║豎四，神通妙用，游戲自如，動靜去來，何憂何喜？攝十
J37nB383_p0208c04║方世界於一微塵裏，促百千億劫於一剎那間，解脫
J37nB383_p0208c05║門日日打開，安樂神時時應現，又何必南天台、北五
J37nB383_p0208c06║臺，禮文殊、參達磨，明明百草頭，歷歷無藏覆？只如今
J37nB383_p0208c07║日九旬告滿，聖制功圓，布袋解開，逍遙物外一句又
J37nB383_p0208c08║作麼生道？掣斷鳳樓金鎖鑰，放歸天上玉麒麟。」
J37nB383_p0208c09║風穴雲老和尚遷化訃音至，師集眾，乃捧幀舉起，云：
J37nB383_p0208c10║「當陽捧出，覿露全真，向上一機，卷舒自在。要識當人
J37nB383_p0208c11║面目，須向這裏薦取。」遂挂真，云：「還會麼？分明眼在眉
J37nB383_p0208c12║毛上，珍重渠儂仔細看。」
J37nB383_p0208c13║次日上供，拈香云：「天上月無雙，中天獨朗；人間僧只
J37nB383_p0208c14║一，藝壓當行。闡揚臨濟綱宗，十二處打雨敲風；全提
J37nB383_p0208c15║正令，坐斷白雲峰頂。三十年呵佛罵祖，法道重光，毫
J37nB383_p0208c16║無佛法與人，一味攔腮劈脊。鉗錘惡辣，爐韝通紅，銷
J37nB383_p0208c17║盡鈍鐵頑銅，鑄成祥麟威鳳。這是我本師雲老和尚
J37nB383_p0208c18║平常作略，正宜群情依怙，遽聞於昨歲四月十三日
J37nB383_p0208c19║於金粟禪林示現涅槃。不肖某久侍巾瓶，濫叨法嗣，
J37nB383_p0208c20║親承入室，不同門外之遊人；已屆小祥，難雪終天之
J37nB383_p0208c21║抱恨。追慕莫及，哀慟何窮？今日恭就廣教寺裏，茶傾
J37nB383_p0208c22║三奠，香爇一爐，大都恩大難酬，豈為慎終追遠？然雖
J37nB383_p0208c23║如是，即今香花羅列，菽水蒸嘗，且道我本師和尚還
J37nB383_p0208c24║來受供也無？若來，即今在甚麼處？」遂顧左右，插香云：
J37nB383_p0208c25║「香焚實鼎雲千片，月上青山玉一團。」
J37nB383_p0208c26║雲老和尚大祥。拈香云：「曾遭痛棒送頭顱，續燄聯燈
J37nB383_p0208c27║道不孤，恩大難酬無著處，栴檀一瓣爇枯株。」乃插香，
J37nB383_p0208c28║召大眾云：「還見先師麼？鼻孔擂搥端的在，夜半烏雞
J37nB383_p0208c29║雪上行。」
J37nB383_p0208c30║憨休禪師語錄卷第三終