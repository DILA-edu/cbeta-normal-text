J37nB383_p0209a01║憨休禪師語錄卷第四
J37nB383_p0209a02║嗣法門人　繼堯　等編
J37nB383_p0209a03║住長安青門燉煌禪院語錄
J37nB383_p0209a04║康熙戊午九月，師在興福受請，拈疏云：「個中一句子，
J37nB383_p0209a05║要使眾人知，諸佛現於世，總只應個時。」遂度與維那，
J37nB383_p0209a06║宣畢。
J37nB383_p0209a07║陞座，云：「黃菊凌秋，無意吹香而香風自遠；白雲澹蕩，
J37nB383_p0209a08║無心出岫而岫捧出頭。萬法本閑，唯人自鬧，時節若
J37nB383_p0209a09║至，其理自彰。不必截鶴續鳧，自然移嶽盈壑，渠成水
J37nB383_p0209a10║到，草偃風行。拈提向上宗猷，有義氣時添義氣；展演
J37nB383_p0209a11║衲僧巴鼻，不風流處也風流。正好揚化日於中天，露
J37nB383_p0209a12║針鋒於遍界，直須竿頭進步，何用俯首躊躕？既然如
J37nB383_p0209a13║是，且如何是出門一句？看取仰高雲勢遠，搏風九萬
J37nB383_p0209a14║過南州。」
J37nB383_p0209a15║十月初一日進院。據室。「據此室，行此令，發大鉗錘，烹
J37nB383_p0209a16║麟煆象，任是生鐵鑄就底，到這裏也須頭破腦裂。何
J37nB383_p0209a17║以？既入虎穴，要得虎子。」
J37nB383_p0209a18║當日紳衿緇素請開堂。師至座前拈疏云：「言言見諦，
J37nB383_p0209a19║句句超宗。讚助向上宗乘，流通人天正眼。應須未舉
J37nB383_p0209a20║已前薦取，文彩之外承當。苟或未然，卻請維那宣過。」
J37nB383_p0209a21║宣畢，以拄杖指
J37nB383_p0209a22║法座，云：「大座當軒孰敢窺？燈王結就五須彌，高高直
J37nB383_p0209a23║踏毘盧頂，聽取晴空走怒雷。」喝一喝，便陞座。告香祝
J37nB383_p0209a24║聖畢，復向懷中拈出，云：「此瓣香，光吞萬象，氣絕諸塵，
J37nB383_p0209a25║嗅之則鼻孔穿，觸著則腦門裂。當年向風穴第一句
J37nB383_p0209a26║下翻身，今次第四回奉為前住風穴白雲禪院雲峨
J37nB383_p0209a27║先師喜老和尚，爇向寶爐，用酬法乳。」斂衣就座。維那
J37nB383_p0209a28║白椎，云：「法筵龍象眾，當觀第一義。」師云：「金鎚影動，寶
J37nB383_p0209a29║劍光寒，把斷要津，不通凡聖，放開一線，塞壑填溝。還
J37nB383_p0209a30║有鋸解不開的麼？出來相見。」僧問：「一片荒涼地，俄成
J37nB383_p0209b01║獅子林，森羅齊點首，萬象悉歡騰。如何是徹底為人
J37nB383_p0209b02║一句？」師云：「長空有月家家照。」進云：「滿院蒿萊騰瑞氣，
J37nB383_p0209b03║一庭瓦礫放光明。」師云：「誰不瞻仰？」進云：「恁麼則暫攜
J37nB383_p0209b04║瓶去沽村酒，卻著衫來作主人。」師云：「翻手把馬籠。」進
J37nB383_p0209b05║云：「意旨如何？」師云：「背鞭打不著。」進云：「且莫壓良為賤。」
J37nB383_p0209b06║師云：「傷鱉恕龜，殺活出我。」僧以坐具摵一摵歸眾，師
J37nB383_p0209b07║云：「假雞聲韻難瞞我。」問：「拈槌豎拂，盡屬葛藤；棒喝交
J37nB383_p0209b08║馳，廉纖不少。去此二途，請師急切處道一句。」師云：「肚
J37nB383_p0209b09║饑要喫，裏急要屙。」僧禮拜，乃云：「祖印高提，萬別千差
J37nB383_p0209b10║無異路；宗乘舉唱，千差萬別總同源。一切處，任我提
J37nB383_p0209b11║持無礙辨；隨方展演，全身擔荷一條窮性命。東擲西
J37nB383_p0209b12║拋，徹底掀翻萬丈冷門庭；橫開豎闢，放出焦尾巴石
J37nB383_p0209b13║虎。趁起無鼻孔鐵牛，倒騎無位真人。行時無轍跡，蹴
J37nB383_p0209b14║蹋威音面孔；用處絕思惟，任是釋迦彌勒。總教拱手
J37nB383_p0209b15║歸降妙德，空生到此鉗口結舌。然雖如是，且即今據
J37nB383_p0209b16║方就位一句又作麼生道？」卓拄杖，云：「一花開五葉，結
J37nB383_p0209b17║果自然成。」結椎，下座。
J37nB383_p0209b18║雲老和尚三週拈香。指真云：「這個潦倒，獰惡天生，眼
J37nB383_p0209b19║空宇宙，氣壓乾坤，呵佛罵祖，凌滅宗乘，一味生擒活
J37nB383_p0209b20║捉，慣能拔楔拙釘，整頹綱於像季，為風穴之中興，棒
J37nB383_p0209b21║頭落處，忒煞無情。不肖當年遭毒手，而今痛徹恨難
J37nB383_p0209b22║伸，前年今日歸家去，今日前年曲又陳。光陰迅速兮
J37nB383_p0209b23║俄經三載，水源木本兮祭敬其誠，不蹈巴陵三轉語，
J37nB383_p0209b24║豈學普化更描真？畢竟如何？」遂燒香云：「一回飲水一
J37nB383_p0209b25║回噎，日日香煙夜夜燈。」
J37nB383_p0209b26║林我和尚入塔，法嗣愚參請上堂。「掀翻窠曰，放出無
J37nB383_p0209b27║位真人，坐斷見聞，顯現常寂光土，不生不滅，亙古亙
J37nB383_p0209b28║今，千聖從不同廛，萬象都無所覆。有時一毫端上現
J37nB383_p0209b29║寶王剎，露出佛祖莫窮的機關；有時坐微塵裏轉大
J37nB383_p0209b30║法輪，演出賓主互換的文彩。經天緯地，玉轉珠回。所
J37nB383_p0209c01║以道：眾生心地藏，無頭亦無尾，應緣而化物，方便呼
J37nB383_p0209c02║為智。既是應緣化物，作麼生是方便？不見南泉為馬
J37nB383_p0209c03║祖作齋，問大眾云：『今日為先師設齋，且道先師來麼？』
J37nB383_p0209c04║有者道：『合取缽盂。』有者道：『真堂前添一分食。』南泉雖
J37nB383_p0209c05║則達孝不匱，眾僧可謂善應來機，若論扶豎門庭，須
J37nB383_p0209c06║還作家始得。只如今日愚公長老為林我和尚設齋，
J37nB383_p0209c07║敢問大眾：『林我和尚還來麼？』有道得的，試出眾道道
J37nB383_p0209c08║看；如無，燉煌借龜毛拂子與諸人通個消息。」遂驀豎
J37nB383_p0209c09║拂子，召眾云：「看看，林我和尚來也。在燉煌拂子頭上，
J37nB383_p0209c10║以龍奮迅三昧作大獅子吼，而說偈曰：『此身報盡化
J37nB383_p0209c11║他方，他方示現此身藏，虛空正體元無盡，石火生緣
J37nB383_p0209c12║漫較量。滴滴相承簷溜在，綿綿不斷慧燈長，連城著
J37nB383_p0209c13║彩雖多事，錦上添花也不妨。』說畢，向晴空裏轟個霹
J37nB383_p0209c14║靂，拂袖而去。是汝諸人還見麼？出頭天外看，須是個
J37nB383_p0209c15║中人。」
J37nB383_p0209c16║奠林我和尚。以拂子向真點，云：「生緣共處出三巴，異
J37nB383_p0209c17║目超宗老作家，覿面分明誰薦得？東風吹綻碧桃花。
J37nB383_p0209c18║恭惟林兄和尚，德超寰宇，道冠神州，慣弄獅子爪牙，
J37nB383_p0209c19║平地驚翻三世佛；擉瞎金剛正眼，等閒賺殺一船人。
J37nB383_p0209c20║據五岡嚴行祖令，打雨敲風，聲光烜赫愈雙桂；數十
J37nB383_p0209c21║載大闡秦川，烹麟煆象，手段迥邁乎萬峰。裂石崩崖，
J37nB383_p0209c22║爐韝通紅開大冶；辨魔揀異，鉗錘惡辣壓諸方。整末
J37nB383_p0209c23║運之頹綱，擎中流之砥柱，宗壇目瞻獲主，後學咸欽
J37nB383_p0209c24║有師。正睹光天慧日，胡為半路抽身？木馬夜嗚，不甚
J37nB383_p0209c25║哀呼哽慟；西方日出，難禁霧慘雲愁。不肖弟誼切連
J37nB383_p0209c26║枝，情緣共本，杓柄東西雖異，聞雷忤逆則同。薄薦蘋
J37nB383_p0209c27║蘩，聊陳芻奠，不是世諦流布，亦非賣水河頭。盡情揭
J37nB383_p0209c28║露當陽，敢道全身出現？既是全身出現，且道畢竟向
J37nB383_p0209c29║甚麼處與我林兄的的相見？」驀豎拂子，云：「火裡鶺鷯
J37nB383_p0209c30║吞卻月，乾坤暗黑少人知。」
J37nB383_p0210a01║師誕辰，檀越請上堂。「吾年四十九，衣穿露出肘，住院
J37nB383_p0210a02║作村僧，赤窮空隻手。敢云德不孤？果然鄰必有。遠近
J37nB383_p0210a03║諸檀那，焚香來稽首，擊鼓請陞堂，要我出個醜。狼忙
J37nB383_p0210a04║赴來機，問著劈脊摟，踏倒岑大蟲，咬殺子湖狗。那吒
J37nB383_p0210a05║失卻威，須彌顛倒走，好幅祝壽圖，不比函關叟。獻冰
J37nB383_p0210a06║桃，呈雪藕，豈能長生堅固久？禪悅珍饈尚不餐，誰能
J37nB383_p0210a07║更飲無明酒？報諸人，須自剖，天地壞時渠不朽，信道
J37nB383_p0210a08║無生無不生，草木叢林獅子吼。堪嗟黃梅石女兒，日
J37nB383_p0210a09║日面南看北斗，只管用盡自己心，不知笑破他人口。
J37nB383_p0210a10║設有個衲僧出來道：『和尚今日慶誕好事，為甚說個
J37nB383_p0210a11║人笑？』直向他道：『其奈禾黍不陽艷，競栽桃李春，翻令
J37nB383_p0210a12║力耕者，半作賣花人。』」
J37nB383_p0210a13║結冬，上堂。「燉煌結制太空疏，米貴柴荒事事無，龍象
J37nB383_p0210a14║四來相聚首，不嫌枯淡要開爐。燉煌到這裏抑不得
J37nB383_p0210a15║已，只得強打精神，移貧作富，將盡十方世界統為一
J37nB383_p0210a16║個火爐，其中四聖六凡、森羅萬象、草木叢林盡化為
J37nB383_p0210a17║柴炭，只將一把無名火撒向其中，直得亙天烈燄，勿
J37nB383_p0210a18║論瓶盤釵釧當下跡化形銷，鈍鐵頑銅鑄成鈍鋼利
J37nB383_p0210a19║器。大眾！且道燉煌有甚憑據便得與麼作略？還委悉
J37nB383_p0210a20║麼？」卓拄杖，云：「不辭寶惜重拈出，珍重禪人照顧眉。」時
J37nB383_p0210a21║有諸文學在筵，復舉：「趙州因秀才問：『佛不違眾生願，
J37nB383_p0210a22║是否？』州云：『是。』秀才云：『某甲欲取和尚手中拄杖，得否？』
J37nB383_p0210a23║州云：『君子不奪人之好。』秀才云：『某甲不是君子。』州云：
J37nB383_p0210a24║『我亦不是佛。』」師云：「秀才智譬則巧，斐然成章；趙州善
J37nB383_p0210a25║應來機，不落圈繢。燉煌分明道破，還有知他落處的
J37nB383_p0210a26║麼？脫或未委，更聽一頌：鬍鬚赤更赤鬚鬍，具眼還他
J37nB383_p0210a27║大丈夫，勘破釋儒元不二，大家水上按葫蘆。」
J37nB383_p0210a28║上堂。「夫婦之愚，可以與知，饑則喫飯，寒則添衣，霜風
J37nB383_p0210a29║撲面，毛豎膚肌，雪封萬壑，凍鎖千溪。現成公案，不假
J37nB383_p0210a30║尋思，全機顯露，覿體無依。然雖如是，只須一回白汗
J37nB383_p0210b01║出，看取心空及第歸。且道及第後又如何？」驀拈拄杖，
J37nB383_p0210b02║云：「脫殼神龜火裏走，無毛鷂子拍天飛。」
J37nB383_p0210b03║上堂。「終日忙忙，那事無妨。檀那敦請，擊鼓陞堂。衲子
J37nB383_p0210b04║齊集，排立兩行。眼眼相覷，鼻孔昂藏。人人頭上，輝大
J37nB383_p0210b05║寶光。只得鄉裏佛、城裏佛、村裏佛，露頭露面，清淨身、
J37nB383_p0210b06║圓滿身、應化身，覿體全彰。若向這裏薦去，終日拈香
J37nB383_p0210b07║擇火，無非道場。脫或未委，更為舉揚。應化隨機等現
J37nB383_p0210b08║身，士農商賈各經營。菩提道種深培厚，元是靈山會
J37nB383_p0210b09║上人。」
J37nB383_p0210b10║檀越送米到院，上堂。「三秋霪雨多，墻屋俱壞爛；屆冬
J37nB383_p0210b11║雪又霏，和泥補不辦。不料諸禪和，都來共合伴；室內
J37nB383_p0210b12║少單床，缽中無齋飯。愁殺老金牛，空桶難呼喚；錦上
J37nB383_p0210b13║有添花，雪中誰送炭？思量塵世中，豈無具眼漢？果爾
J37nB383_p0210b14║諸檀那，來圓此公案。信手破慳囊，糴米數十石；滿載
J37nB383_p0210b15║白牛車，專心為供養。粒粒須彌山，顆顆黃金燦；香積
J37nB383_p0210b16║始流通，道業易成辦。一飽忘百饑，水牯觔力壯；這樣
J37nB383_p0210b17║大功德，如何不慶讚？福海願增深，壽山高莫量；更有
J37nB383_p0210b18║一著子，超越難比況。世間、出世間，諸相即非相；但能
J37nB383_p0210b19║辦肯心，決定不相賺。苦海雖無邊，回頭便是岸。且道
J37nB383_p0210b20║如何是那一著子？」驀拈拄杖，指云：「看！看！分明月在梅
J37nB383_p0210b21║梢上。」
J37nB383_p0210b22║上堂。數僧出問，師約住，云：「住！住！問既無盡，答亦無窮，
J37nB383_p0210b23║直饒問似雲興、答如缾瀉，箭鋒相拄、針芥相投，明眼
J37nB383_p0210b24║人前不值撫掌一笑。然雖如是，事無一向。燉煌破寺
J37nB383_p0210b25║極是淡薄，承眾兄弟遠來相依結冬，又承檀越來此
J37nB383_p0210b26║設供，不惟廣行檀施，更是為眾竭力。今日值此勝緣，
J37nB383_p0210b27║不敢囊藏被蓋，略借燉煌菩薩鼻孔為諸人出氣。」拈
J37nB383_p0210b28║拄杖，云：「看！看！燉煌菩薩在山僧拄杖頭上現大威光，
J37nB383_p0210b29║道：『如來如實知見三界之相，無有生死、若退若出，亦
J37nB383_p0210b30║無在世及滅度者，非實非虛、非如非異，不如三界見
J37nB383_p0210c01║於三界。如斯之事，如來明見，無有錯謬。』」以拄杖卓一
J37nB383_p0210c02║卓，云：「從上這些絡索，被山僧一拶，只得瓦解冰消。是
J37nB383_p0210c03║汝諸人還會麼？若也會得，達磨不來東土、二祖不往
J37nB383_p0210c04║西天；若也不會，燉煌菩薩向汝諸人腳跟下蹉過了
J37nB383_p0210c05║也。」喝一喝。
J37nB383_p0210c06║上堂。僧問：「如何是父母未生前本來面目？」師云：「佛殿
J37nB383_p0210c07║臺前鐵香爐。」僧禮拜歸眾。乃云：「喜鵲簷前噪，果爾檀
J37nB383_p0210c08║那到，擊鼓請陞堂，令我舉元要，衲子上前來，當陽恁
J37nB383_p0210c09║𨁝跳，縱奪有機關，向上無孔竅，棒喝在臨時，杲日當
J37nB383_p0210c10║空照，石人脊背汗長流，須彌腳下烏龜叫，伶俐的臘
J37nB383_p0210c11║月火燒山，懵懂漢冰凍火神廟，莫守寒岩異草青，坐
J37nB383_p0210c12║著白雲宗不妙。燉煌如此告報，如將珍寶大車等賜
J37nB383_p0210c13║諸子，直至道場安隱快樂。如何是穩密受用的句？矮
J37nB383_p0210c14║榻朝陽寒氣少，疏梅帶月夜香多。」
J37nB383_p0210c15║若愚法主請上堂。以拂子點空，云：「個一著子，統天統
J37nB383_p0210c16║地，盡物盡人，精瑩靈明，了無滯著，洋溢乎宇宙之內，
J37nB383_p0210c17║平鋪於日用之間，運靡不通，觀無不透。譬如寶珠映
J37nB383_p0210c18║色，因青黃赤白以成，昧者指為實相；水銀墮地，隨小
J37nB383_p0210c19║大斜圓以散，迷者謂為殊方。不知應化隨時，元無實
J37nB383_p0210c20║體。若是英靈漢子，向這裏一覷覷透，全身負荷，直下
J37nB383_p0210c21║承當，不拘格式，不躡前蹤，道一句，塞破虛空；垂一機，
J37nB383_p0210c22║平欺佛祖。只如路逢達道人，不將語默對，又且如何？
J37nB383_p0210c23║山林塵世元無異，正眼當陽共密弘。」
J37nB383_p0210c24║冬至，上堂。「誰言困窮是山家，滿地銀鋪襯玉華，打破
J37nB383_p0210c25║虛空無盡藏，光明寂照遍河沙。今日冬至令節，諸方
J37nB383_p0210c26║說禪說道，鬧浩浩地，燉煌寺裏清寥寥、白滴滴，無禪
J37nB383_p0210c27║可參、無法可說，只是冷冰冰地，唯有庭前柏樹子，傲
J37nB383_p0210c28║雪凌霜增義氣，終日蒙頭衲被中，圖教雪花堆滿砌。
J37nB383_p0210c29║柏精神，雪清趣，一一宣明西祖意，樓閣門開鎮日閒，
J37nB383_p0210c30║善財不受菩提記，倒騎佛殿出山門，驀然撞著東陵
J37nB383_p0211a01║侯、邵平士，又且如何向他道？一陽來復正斯時，吾道
J37nB383_p0211a02║光亨從此利。」
J37nB383_p0211a03║董斗垣文學送米到院，上堂。「積雪久不消，大地尚彌
J37nB383_p0211a04║漫，袁安閉門僵臥，浩然無處尋梅，天寒人寒，滴水滴
J37nB383_p0211a05║凍。燉煌正值柴荒米貴，日日如夫子在陳，只得山門
J37nB383_p0211a06║頭兩個大漢窮廝煎、餓廝炒，煎煎炒炒，驚動雍州城
J37nB383_p0211a07║裏董大居士，以上方香積粳米數石來飯僧眾，仍請
J37nB383_p0211a08║陞座，舉揚個事，只是一時倉卒，肚內不曾打點。且道
J37nB383_p0211a09║說個甚麼即得？記得孔子云：『君子謀道不謀食。學也，
J37nB383_p0211a10║祿在其中矣；耕也，餒在其中矣；君子憂道不憂貧。』棲
J37nB383_p0211a11║賢舜和尚云：『勿謂棲賢窮，身窮道不窮，草鞋獰似虎，
J37nB383_p0211a12║拄杖活如龍，渴飲曹溪水，饑吞栗棘蓬，銅頭鐵額漢，
J37nB383_p0211a13║盡在我山中。』二大老，一人大成至聖，一人宗門耆宿，
J37nB383_p0211a14║雖然各露風規，不無自揚家醜。山僧不敢比類先德，
J37nB383_p0211a15║亦有一偈：『自慚寡福住燉煌，僻壤窮陬水一方，幸有
J37nB383_p0211a16║維摩相贊助，不知身在寂寥鄉。』大眾！山僧如此提唱，
J37nB383_p0211a17║且道是揭露風規耶？是自揚家醜耶？」遂卓拄杖，云：「擘
J37nB383_p0211a18║開華嶽連天碧，放出黃河徹底清。」
J37nB383_p0211a19║上堂。問：「如何是祖師西來大意？」師云：「霜深臺殿古。」進
J37nB383_p0211a20║云：「教外別傳，不立文字，直指人心，見性成佛。且道性
J37nB383_p0211a21║作麼生見？」師云：「石浸水雲寒。」僧禮拜，云：「謝師答話。」▆
J37nB383_p0211a22║云：「且莫亂針錐。」乃云：「祖師西來意，教外問單傳，直下
J37nB383_p0211a23║如見性，成佛有何難？霜深臺殿古，石浸水雲寒，一段
J37nB383_p0211a24║真風迥，人多向外看。心與境會，理逐事彰，明明百草
J37nB383_p0211a25║頭邊，歷歷榮枯不易。有眼共見，有耳共聞，既是共見
J37nB383_p0211a26║共聞，為甚麼到這裏十個有五雙不會？」遂驀豎拂子，
J37nB383_p0211a27║云：「夜來何處火？燒出古人墳。」
J37nB383_p0211a28║上堂。僧問：「如何是新年頭佛法？」師云：「龍文遠水吞平
J37nB383_p0211a29║岸，羊角輕風旋細塵。」僧禮拜，云：「謝師指示。」師云：「三千
J37nB383_p0211a30║里外絕淆訛。」乃云：「春日融和，乍見東風回暖律；時清
J37nB383_p0211b01║道泰，喜逢天地一家春。農間村歌社舞，枝頭鳥語花
J37nB383_p0211b02║敷，向上真機盡情揭露，衲僧巴鼻徹底掀翻，漏洩百
J37nB383_p0211b03║草頭邊，顯現當人分上。會得當下安貼，薦去光彩常
J37nB383_p0211b04║新，不借傍資光輝朗曜，不假三寸洞矚十方，直饒千
J37nB383_p0211b05║佛出世也移易他一絲毫不得，歷祖代興也動著他
J37nB383_p0211b06║一絲毫不得。到這裏，始可披三元戈甲、提二要正印，
J37nB383_p0211b07║闡揚濟上宗風，烜赫一時保社。脫或廉纖不斷，釘釘
J37nB383_p0211b08║膠粘，取笑傍觀，豈堪入作？所以道：他人住處我不住，
J37nB383_p0211b09║他人行處我不行，不是與人難共處，大都緇素要分
J37nB383_p0211b10║明。且超宗越格、直截指陳一句又作麼生？」以拂子拂
J37nB383_p0211b11║一拂，云：「一條界破青山色，萬古長如白練飛。」
J37nB383_p0211b12║上堂。「青門道口，赤帝城邊，有一句子，貫通佛祖，該括
J37nB383_p0211b13║人天，利生接物，時無異緣，亙今亙古，不變不遷，威音
J37nB383_p0211b14║那畔，象帝之先，非心所測，非口所宣，男女共稟，凡聖
J37nB383_p0211b15║同源，當陽揭示，無黨無偏，直得盡大地情與無情各
J37nB383_p0211b16║各發菩提心，同駕般若慈航。且道是那一句得恁麼
J37nB383_p0211b17║有力？」卓拄杖，云：「一擘華山分兩路，萬年流水不知春。」
J37nB383_p0211b18║上堂。「蝸角蠅頭，過客競勞塵世；輝天鑑地，至寶秘在
J37nB383_p0211b19║形山。若能夢眼豁開，便見頭頭顯露。拈香擇火，無非
J37nB383_p0211b20║寶誌道場；擊缶拋鍬，盡是普門境界。觸目菩提咸具
J37nB383_p0211b21║足，現前三昧已圓成。所以云：未出門時一句，于已為
J37nB383_p0211b22║諸人道破了也。若待興問興答，線去絲來，舌頭被人
J37nB383_p0211b23║掇轉，眼腦被人換卻，要見直截根源，遠之遠矣。然雖
J37nB383_p0211b24║如是，燉煌今日為諸人別行一路。」驀豎拂子，云：「還見
J37nB383_p0211b25║麼？」擊禪床，云：「還聞麼？只此見聞非見聞，無餘聲色可
J37nB383_p0211b26║呈君，個中若了無他事，體用何妨分不分？」以拂子連
J37nB383_p0211b27║擊。
J37nB383_p0211b28║解制，上堂。「三冬結制，無端畫地為牢；百日安禪，大似
J37nB383_p0211b29║開眼作夢。看看！逗到今日上元佳節，聖事告圓，打開
J37nB383_p0211b30║布袋，恁爾東去西去。去則恁去，只要具個咬豬狗的
J37nB383_p0211c01║手段，逢渠即便咬殺，切莫畏刀避箭，鼻孔被人亂穿，
J37nB383_p0211c02║他時異日也道向燉煌這裏結冬來。雖然，更聽一偈：
J37nB383_p0211c03║處處春光物色新，相逢各自奔前程，草鞋跟斷歸來
J37nB383_p0211c04║也，鐵樹花開別是春。」
J37nB383_p0211c05║沖涵和尚訃音至，師為設靈致奠。云：「昔年聚首在鮦
J37nB383_p0211c06║陽，其後聯燈各一方，君自中州行祖令，我從關內整
J37nB383_p0211c07║頹綱。狂瀾正賴中流柱，傳訃俄驚折棟梁，個裏情知
J37nB383_p0211c08║元不滅，為憐手足痛悲傷。悲傷痛悼則不無，且甚麼
J37nB383_p0211c09║處見得渠儂不滅聻？」驀召大眾，云：「還委悉麼？茶傾三
J37nB383_p0211c10║盞世情外，香爇一爐豈偶然？嗚呼哀哉！伏惟尚饗。」
J37nB383_p0211c11║吼林和尚為師慶祝，請上堂。「瑞氣盈空，輕雲潑遠山
J37nB383_p0211c12║之黛；晴霞開旭，薄霧描近渚之煙。上下魚躍鳶飛，村
J37nB383_p0211c13║落驢鳴犬吠，明明空劫事，一一祖師機。諸人若能於
J37nB383_p0211c14║斯會去，始知紅塵堆裏，人人鼻孔撩天；赤肉團上，個
J37nB383_p0211c15║個壁立萬仞。靈靈於交接之際，歷歷於聲色之間，魔
J37nB383_p0211c16║佛齊該，聖凡平等，卷舒出沒，任運縱橫，恒在大道光
J37nB383_p0211c17║中。」豎拂子，云：「究竟不離這裏。然雖如是，且即今慶祝
J37nB383_p0211c18║一句又作麼生？方外乾坤闊，壺中日月長。」
J37nB383_p0211c19║師生辰，董斗垣文學仝念佛社眾居士請上堂。「今日
J37nB383_p0211c20║中元佳節，乃山僧出母胎的日子，承眾檀越設齋慶
J37nB383_p0211c21║誕。但山僧自住燉煌已來，雖不能撐持法門，卻也諸
J37nB383_p0211c22║事繁冗，每日較量鍋眼大小、杓柄短長，西來祖意不
J37nB383_p0211c23║知向甚麼處去也。今日被諸人抑逼陞座，思來筭去，
J37nB383_p0211c24║只是開口不得。忽爾南極老人在長生宮中，聞下方
J37nB383_p0211c25║世界有此殊勝奇特因緣，邀西王母乘雲跨鶴而至
J37nB383_p0211c26║座前，曲躬合掌而說偈曰：『要知佛法在平嘗，舉似諸
J37nB383_p0211c27║人漫度量，喫飯穿衣須薦取，低頭合掌好承當。營為
J37nB383_p0211c28║動用憑誰力？徹體風光已自彰，為報在筵垂護者，大
J37nB383_p0211c29║家唯願壽而康。』」
J37nB383_p0211c30║燉煌菩薩塔前拈香。云：「途遙十萬八千，翻譯海藏於
J37nB383_p0212a01║東震；學究三十六國，兼通道術於西乾。昔日聞風，今
J37nB383_p0212a02║朝相見。且如何是相見的句？」遂燒香，曰：「面目現在。」
J37nB383_p0212a03║風穴沼祖塔前上供。云：「洞底無私，萬柏環山呈翠靄；
J37nB383_p0212a04║當陽揭示，一溪流水響潺湲。神情畢露，面目分明。當
J37nB383_p0212a05║時待讖而來，七載松脂燃夜火；果然遇風即止，青蓮
J37nB383_p0212a06║目瞬喪全機。亦恁家國喪亡，鯨鯢釣高光日月；貴圖
J37nB383_p0212a07║野老安貼，鐵牛機峻振乾坤。續臨濟四世之燈，衍曹
J37nB383_p0212a08║溪將墜之脈。昔也全身無縫，今則窣堵流輝，單傳赫
J37nB383_p0212a09║奕於千峰，慧葉聯芳於此地。今日不肖遠孫到這裏，
J37nB383_p0212a10║為甚麼家醜外揚？」遂上香，云：「他年有叟言猶在，一瓣
J37nB383_p0212a11║難酬嫡骨恩。」
J37nB383_p0212a12║
J37nB383_p0212a13║
J37nB383_p0212a14║
J37nB383_p0212a15║
J37nB383_p0212a16║
J37nB383_p0212a17║
J37nB383_p0212a18║
J37nB383_p0212a19║
J37nB383_p0212a20║憨休禪師語錄卷第四終
J37nB383_p0212a21║
J37nB383_p0212a22║
J37nB383_p0212a23║
J37nB383_p0212a24║
J37nB383_p0212a25║
J37nB383_p0212a26║
J37nB383_p0212a27║
J37nB383_p0212a28║
J37nB383_p0212a29║
J37nB383_p0212a30║