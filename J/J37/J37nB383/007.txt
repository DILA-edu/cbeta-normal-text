J37nB383_p0218a01║憨休禪師語錄卷第七
J37nB383_p0218a02║嗣法門人　繼堯　等編
J37nB383_p0218a03║住長安大興善寺語錄
J37nB383_p0218a04║康熙甲子春王正月師在河南汝寧府新蔡縣金粟
J37nB383_p0218a05║禪林受請於二月二十五日進院。
J37nB383_p0218a06║即日紳衿緇素請開堂師至座前拈請疏云言言錦
J37nB383_p0218a07║繡字字珠璣發明向上真宗流通正法眼藏要識其
J37nB383_p0218a08║中端的須仗維那宣過宣畢以拄杖指法座云這條
J37nB383_p0218a09║活路千聖同遊坐斷毘盧頂𩕳直踏孤峰頂上如何
J37nB383_p0218a10║是最初一步卓往杖云看腳下便陞座告香云此瓣
J37nB383_p0218a11║香開萌五始肇形二儀熏之則瑞靄娑婆舒之則雲
J37nB383_p0218a12║騰法界望朝金闕爇向寶爐端為祝延今。
J37nB383_p0218a13║上皇帝萬歲萬歲萬萬歲欽願皇基永固萬方戴雍
J37nB383_p0218a14║穆之庥帝道遐昌八表樂熙皞之治次拈云此瓣香
J37nB383_p0218a15║根盤尼嶽葉茂杏壇吐花燦錦繡文章騰光射霄漢
J37nB383_p0218a16║牛斗爇向爐中奉為滿朝宰輔闡國公卿本省當宁
J37nB383_p0218a17║文武尊官百辟諸衙勳貴伏願調和鼎鼐協甄陶而
J37nB383_p0218a18║永佐堯天黼黻皇猷運韜略而肅清海宇以暨紳衿
J37nB383_p0218a19║護法請主檀那咸增百福共納千祥再拈云此瓣香
J37nB383_p0218a20║靈山毓秀少室芬芳綿綿繼續無窮祖祖傳來有據
J37nB383_p0218a21║今次第六回拈出奉為前住汝州風穴禪寺雲峨先
J37nB383_p0218a22║師喜老和尚爇向寶爐用酬法乳維那白椎竟師云
J37nB383_p0218a23║出關還又入關中一墨水成兩處龍無位真人隨駕
J37nB383_p0218a24║馭三千里外會同風風雲際會龍象交參敲唱當行
J37nB383_p0218a25║斬新條令就中還有接拍相和者麼出眾相見僧問
J37nB383_p0218a26║昔去中原法久埋喜逢舊店又重開西來大意憑師
J37nB383_p0218a27║指無數香雲繞座臺請問如何是西來大意師云晴
J37nB383_p0218a28║日春光麗庭松翠色新進云今日陞堂垂弘範越格
J37nB383_p0218a29║超宗世罕聞未審與世尊祗園說法是同是別師云
J37nB383_p0218a30║今之古之進云恁麼則先後一揆渾不異弘通妙協
J37nB383_p0218b01║任縱橫師云且過一邊著進云只如橋流水不流意
J37nB383_p0218b02║旨如何師云所供詣實進云了知佛法無多子踏破
J37nB383_p0218b03║乾坤萬事休師云那裏見得僧禮拜師云赤土塗牛
J37nB383_p0218b04║奶乃云向上一路智者由迷末後一機突出難辨所
J37nB383_p0218b05║以機前薦得尚落筌蹄句後承當白雲萬里故釋迦
J37nB383_p0218b06║文佛拈花於靈山會上人天百萬獨迦葉尊者破顏
J37nB383_p0218b07║微笑卻道吾有正法眼藏涅槃妙心付囑摩訶迦葉
J37nB383_p0218b08║廣宣流布勿令斷絕遞代相承二十八傳而至達磨
J37nB383_p0218b09║大師來茲東土直指人心見性成佛不立文字謂之
J37nB383_p0218b10║教外別傳一花五葉六代傳衣而至曹溪六祖慧能
J37nB383_p0218b11║大師能傳南嶽讓讓傳馬祖一一傳百丈海海傳黃
J37nB383_p0218b12║蘗運運打臨濟六十拄杖如蒿枝拂直下翻身如獅
J37nB383_p0218b13║子王哮吼自在如金翅擘海直取龍吞凡見僧入門
J37nB383_p0218b14║便棒入門便喝臨濟又三十傳而至天童密雲悟悟
J37nB383_p0218b15║傳林野奇奇傳我風穴雲峨先師迄今兒孫幾遍海
J37nB383_p0218b16║內通都大邑遐陬僻壤莫不知有此個宗風況茲興
J37nB383_p0218b17║善古剎關內名藍乃省會靈奧之區為龍象棲遲之
J37nB383_p0218b18║地先師昔年於此建立法幢破西極之天荒斬新日
J37nB383_p0218b19║月山僧今復於此振復頹綱提佛祖之正令特地乾
J37nB383_p0218b20║坤道起中衰木歸有本即今入院陞座不二門閒現
J37nB383_p0218b21║前緇素法法木然心心本佛僧也俗也男也女也智
J37nB383_p0218b22║也愚也凡也聖也悟則事同一家迷則萬別千差所
J37nB383_p0218b23║以古人云道無不在觸事而真心若不邪所為自正
J37nB383_p0218b24║個事且止只如開堂祝聖應時應節一句又作麼生
J37nB383_p0218b25║道允恭克讓文明化垂拱端然致太平復舉唐興善
J37nB383_p0218b26║惟寬禪師僧問如何是道寬云道在目前僧云我何
J37nB383_p0218b27║不見寬云汝有汝故所以不見僧云我有我故所以
J37nB383_p0218b28║不見和尚還見否寬云有汝有我展轉不見僧云無
J37nB383_p0218b29║我無汝還見否寬云無我無汝阿誰求見師云惟寬
J37nB383_p0218b30║雖慈悲之故有落草之談只是令人落在葛藤窠裏
J37nB383_p0218c01║絆到驢年未有出頭分新興善又則不然若有人問
J37nB383_p0218c02║如何是道但云遊蜂入洞排金闥蛺蝶穿花鬥錦翎
J37nB383_p0218c03║待伊眼孔定動劈脊便棒何故選佛若無如是眼假
J37nB383_p0218c04║饒千載亦奚為結椎下座。
J37nB383_p0218c05║結夏上堂從上聖制三月一結除熱惱以獲清涼息
J37nB383_p0218c06║狂妄到寂滅地示諸佛慈悲之方便顯衲僧正令之
J37nB383_p0218c07║全提佛來也打祖來也打廓神機於未兆明頭也合
J37nB383_p0218c08║暗頭也合懸智照於無私人人壁立萬仞一一玉轉
J37nB383_p0218c09║珠迴所以云十方同聚會個個學無為此是選佛場
J37nB383_p0218c10║心空及第歸既是心空又歸向甚麼處既是無為又
J37nB383_p0218c11║作麼生學遂高聲顧大眾云各各歸堂參詳去。
J37nB383_p0218c12║解夏上堂九夏光陰瞬息過期圓百日竟如何山門
J37nB383_p0218c13║大啟隨緣去只是山僧不恁麼為甚卻不恁麼還家
J37nB383_p0218c14║盡是兒孫事祖父元來不出門。
J37nB383_p0218c15║開爐上堂打開爐韝煽通紅聖解凡情當下鎔休避
J37nB383_p0218c16║鉗錘生惡辣要伊及第悟心空遂拈拄杖云諸人者
J37nB383_p0218c17║若向這裏薦得目前萬象森羅理事無礙同是一真
J37nB383_p0218c18║法界彼此何分隨處建立法幢應時為祥為瑞橫行
J37nB383_p0218c19║天下唯吾獨尊又何必僧堂添火節外生枝討許多
J37nB383_p0218c20║生受喫耶諸人還委悉麼寒猿叫落關山月客路由
J37nB383_p0218c21║來不易行喝一喝。
J37nB383_p0218c22║上堂錦上添花十有八九雪中送炭百無二三興善
J37nB383_p0218c23║久缺齋糧又值雪雨連宵瞎驢兒苦困飢贏老金牛
J37nB383_p0218c24║空難作舞正此困厄之際幸有諸大檀越各輸寶藏
J37nB383_p0218c25║糴來米色如金滿載象囊駝出麵光似玉飯我大眾
J37nB383_p0218c26║濟此時艱黃頭碧眼笑咍咍白牯黧奴齊𨁝跳真為
J37nB383_p0218c27║雪中送炭斯世罕覯之奇緣也山僧出隊歸來見斯
J37nB383_p0218c28║功德浩大特與作一家讌管顧諸人遂展兩手左右
J37nB383_p0218c29║顧視云且道是百味具足耶一味全無耶還辨得麼
J37nB383_p0218c30║若也辨得將此深心奉塵剎是則名為報佛恩若辨
J37nB383_p0219a01║不出切忌食飽傷心卓拄杖下座。
J37nB383_p0219a02║托缽回上堂托缽歸來事無多翛然趺坐樂清和瞿
J37nB383_p0219a03║曇昔日深深意試問諸人會也麼諸仁者若向托缽
J37nB383_p0219a04║處會去長街短巷無非彌勒戲場歌館酒樓盡是普
J37nB383_p0219a05║門境界何妨拉終南山來興善佛殿裏移山門向祖
J37nB383_p0219a06║師鼻孔中爾若不會祖師向汝腳跟下過去了也還
J37nB383_p0219a07║會麼浪高三汲龍化去猶有騃人戽夜塘。
J37nB383_p0219a08║上堂舉拄杖云新正舉筆萬事大吉向上關鍵略通
J37nB383_p0219a09║消息有時喚鐘作甕濕紙裹金毛獅子有時拿三道
J37nB383_p0219a10║四單絲控玉角麒麟手眼渾身通途合轍聲色不到
J37nB383_p0219a11║處觸背俱非當陽拓起時一切成現非具夙根利智
J37nB383_p0219a12║焉能格外超宗若也徹見鋒鋩自然機先領旨風飛
J37nB383_p0219a13║雷厲迥異常流剖露佛祖胸襟揭示人天巴鼻人天
J37nB383_p0219a14║巴鼻則且置佛祖胸襟又作麼生剖露卓拄杖云要
J37nB383_p0219a15║知立業成家事須見撐天拄地時。
J37nB383_p0219a16║解制上堂梅腮綻玉柳眼含金野馬飄空春風匝地
J37nB383_p0219a17║心外無法更無別道若了目前復有何事所以九旬
J37nB383_p0219a18║之內坐臥經行無纖毫虛棄之功一切智智清淨無
J37nB383_p0219a19║二無二分無滅無斷故茲當解制亦恁諸人撩起衲
J37nB383_p0219a20║衣暫息春天之樹橫擔竹杖斜穿日暮之雲江西湖
J37nB383_p0219a21║南隨月瀟灑河南河北稱性優游只是興善還有一
J37nB383_p0219a22║事未與諸人商量在且道是那一事良久喝一喝。
J37nB383_p0219a23║上堂以拂子打圓相云個一著子在男不增在女不
J37nB383_p0219a24║減超凡越聖耀古騰今先天地而不生後天地而不
J37nB383_p0219a25║老不生不老皆從性聰善人信心中流露將來所以
J37nB383_p0219a26║四十餘年安富尊榮琴瑟時聞靜好蘭芳桂秀寶樹
J37nB383_p0219a27║日漸盈庭大業承一人福澤覆蔭之無窮瑤池享千
J37nB383_p0219a28║歲蟠桃期頤之弗盡靈根迥異智種天然頌祝華封
J37nB383_p0219a29║快須聽取驀豎拂子云性水匯成福海闊須彌突出
J37nB383_p0219a30║壽山高。
J37nB383_p0219b01║師誕辰緇素請上堂枕簟涼生已覺秋蟬嘶亂吶柳
J37nB383_p0219b02║梢頭未生生後真消息覿面分明莫外求既莫外求
J37nB383_p0219b03║則露冷蛩吟砌潭清潦盡流數十年來閒歲月忽遷
J37nB383_p0219b04║忽變任渠休唯有松筠青不改長年相得共優游今
J37nB383_p0219b05║朝故是余生日遠勞仁者共唱酬檀越既來恭請不
J37nB383_p0219b06║免借花獻佛普為諸人慶祝去也乃卓拄杖云還會
J37nB383_p0219b07║麼丹桂人人生月窟蟠桃個個熟瑤池。
J37nB383_p0219b08║結制駐防眾護法請上堂時值下元十月半舉則陳
J37nB383_p0219b09║年舊公案饒他鐵額並銅頭也須再入紅爐煆眾中
J37nB383_p0219b10║忽有箇不受人煆煉的衲僧出來道和尚且莫寐語
J37nB383_p0219b11║人人眉毛橫八字箇箇鼻孔大頭垂一一分明一一
J37nB383_p0219b12║成現又何勞更用爐錘費者許多柴炭作麼山僧癢
J37nB383_p0219b13║處不妨被他爬著不覺手之舞之足之蹈之而說偈
J37nB383_p0219b14║曰撮得髻根牢即休何須一日兩梳頭大抵還他肌
J37nB383_p0219b15║骨好不搽紅粉也風流。
J37nB383_p0219b16║梓郢法姪請上堂僧問考鐘伐鼓大震雷音今日陞
J37nB383_p0219b17║座未審說何法要師云蛇蝎性靈生便毒芝蘭氣味
J37nB383_p0219b18║老終香進云如何是向上句師云一天霜露冷進云
J37nB383_p0219b19║如何是末後句師云衣單徹骨寒進云如何是親切
J37nB383_p0219b20║為人句師云不遇攀花手徒勞造化心僧禮拜乃云
J37nB383_p0219b21║鐘鼓頻催入陣來分明覿露莫疑猜頂門一擊虛空
J37nB383_p0219b22║碎只要諸人眼自開山僧久不陞堂承梓公法姪遠
J37nB383_p0219b23║來敦請未免蝦為子曲既陞此座正令全提萬有全
J37nB383_p0219b24║歸一念智光洞照十方塵消覺圓磨盡空中幻翳純
J37nB383_p0219b25║清絕點放出無位真人物物頭頭全彰塵塵剎剎大
J37nB383_p0219b26║用舉頭會意在聖猶虧眨上眉毛白雲萬里直饒離
J37nB383_p0219b27║微迥脫機境全無總要喫興善手中棒在何故籬頭
J37nB383_p0219b28║落底千千藥不是神農人不知以拄杖卓一卓喝一
J37nB383_p0219b29║喝。
J37nB383_p0219b30║駐防眾護法請上堂若論此事如大將出師紀律嚴
J37nB383_p0219c01║明行伍有序擊首則尾應擊尾則首應擊腹心則首
J37nB383_p0219c02║尾俱應所以有時把住水泄不通神鬼莫測有時放
J37nB383_p0219c03║行天魔膽落外道歸降若是李靖三兄久經行陣的
J37nB383_p0219c04║不妨向者裏奪角衝關斬將搴旗掀倒禪床喝散大
J37nB383_p0219c05║眾亦未為分外眾中還有恁麼人麼良久高聲云當
J37nB383_p0219c06║陽不決龍蛇陣縱得封侯也是閒。
J37nB383_p0219c07║解制上堂大雪落連宵衲僧要解制擊鼓便陞堂再
J37nB383_p0219c08║與論箇事且道是甚麼事不見古德云末後一句始
J37nB383_p0219c09║到牢關秪如末後一句諸人還委悉麼若也委悉許
J37nB383_p0219c10║你橫擔拄杖獨步大方若也未委總是水中捉月鏡
J37nB383_p0219c11║裏尋頭漢只管趁隊打夥出一叢林入一保社有甚
J37nB383_p0219c12║麼了期山僧有箇巴于謠今日拈出為汝盡禮津遣
J37nB383_p0219c13║去也乃歌云不寒不暖正春天客裏風光亦可憐此
J37nB383_p0219c14║去瀟湘知近遠莫教空費草鞋錢。
J37nB383_p0219c15║佛誕日熊護法為子掃寺請上堂僧問如何是西來
J37nB383_p0219c16║的的大意師云鶯聲來柳陌槐色落庭陰進云恁麼
J37nB383_p0219c17║則不離目前去也師云切忌眼花僧禮拜乃云種得
J37nB383_p0219c18║多生般若根心源不昧護叢林佛天已遂生平志麟
J37nB383_p0219c19║子振振慶善門所以道皇天無親惟德是輔作如是
J37nB383_p0219c20║因獲如是果茲者熊大護法三千里外遠寄信齋為
J37nB383_p0219c21║子掃寺可謂父母愛子心無不至寄以金田借佛佑
J37nB383_p0219c22║庇今年十二已沖齡特為脫自歸祧訃教詩書培禮
J37nB383_p0219c23║義竭力君親忠孝備他年鼎鼐資調元還憶靈山親
J37nB383_p0219c24║授▆且道靈山授記箇甚麼桂秀蘭芳恒遠遠金章
J37nB383_p0219c25║紫誥永綿綿。
J37nB383_p0219c26║到嘉慶寺中翰張稚恭暨諸文學請上堂師云道由
J37nB383_p0219c27║心悟豈假言傳體之不在於聰明即之迥超乎聞見
J37nB383_p0219c28║儒釋不二凡聖同源正令提持機用各別何以見得
J37nB383_p0219c29║昔魯哀公問性命之道於孔子孔子對曰分於道謂
J37nB383_p0219c30║之命賦於一謂之性▆於陰陽象形而發謂之生他
J37nB383_p0220a01║窮數盡謂之死命者性之始也死者生之終也有始
J37nB383_p0220a02║必有終矣諸禪德性命生死陰陽變化之理孔夫子
J37nB383_p0220a03║固分析得甚詳若是無始無終不生不滅者一著子
J37nB383_p0220a04║畢竟不曾與他點破為甚麼不點破急則治其標我
J37nB383_p0220a05║祖師門下談性命之理又則不然西天國王問於波
J37nB383_p0220a06║羅提尊者曰性在甚麼處者曰性在作用王曰是何
J37nB383_p0220a07║作用我今不見者曰住在作用王自不見王曰當作
J37nB383_p0220a08║用時幾處出現者曰當出現時其處有八王曰其八
J37nB383_p0220a09║出現當為我說尊者即說偈曰在胎為身處世名人
J37nB383_p0220a10║在眼曰見在耳曰聞在鼻嗅香在舌談論在手執捉
J37nB383_p0220a11║在足運奔遍現俱該沙界收攝在一微塵識者知是
J37nB383_p0220a12║佛性不識喚作精魂王聞斯言心即開悟諸禪德山
J37nB383_p0220a13║僧今日承諸大護法抑逼陞座不覺將儒釋生死性
J37nB383_p0220a14║命之理盡情吐露了也還委悉得麼若也委悉儒教
J37nB383_p0220a15║釋教殊途同歸脫或未然山僧重為指注去也擊拂
J37nB383_p0220a16║子云會麼盡駭新張祿誰知舊范睢。
J37nB383_p0220a17║師誕辰眾請上堂今日我娘生我時肝腸痛斷幾人
J37nB383_p0220a18║知觸境常懷風木恨撫躬每憶蓼莪詩編蒲睦老曾
J37nB383_p0220a19║遺蹟侍奉黃梅獨有兒愧我劬勞恩莫報向人歲歲
J37nB383_p0220a20║露家私家私既露大眾咸知脫體分明毫無隱諱直
J37nB383_p0220a21║如娘未生時那一著子畢竟落在甚麼處以如意連
J37nB383_p0220a22║擊禪床云一片槐榆木敲來響殺人。
J37nB383_p0220a23║川陝督標書式馬護法寄褐小童請上堂玉燕投懷
J37nB383_p0220a24║光已昭於盛世明珠入掌天唯與於善人雖寶樹之
J37nB383_p0220a25║盈庭全賴根荄穩固欲蘭枝之挺秀須憑雨露滋培
J37nB383_p0220a26║所以威鳳九苞羽毛成於丹穴祥麟一角繡紱應於
J37nB383_p0220a27║尼山惟在當人念念之懇誠故茲麟趾振振而協慶
J37nB383_p0220a28║詩云木支百世雅頌君子萬年在世諦尚爾如然況
J37nB383_p0220a29║佛法豈無徵驗故六祖大師云心地含諸種普雨悉
J37nB383_p0220a30║皆萌頓悟花情已菩提果自成即今馬大護法請陞
J37nB383_p0220b01║此座專為寄褐幼童一以增延童壽一以福祿咸康
J37nB383_p0220b02║可謂心種含生菩提果結矣興善如此提唱不覺驚
J37nB383_p0220b03║動長安東方曼倩先生從金馬門而來欣欣然有喜
J37nB383_p0220b04║色而相賀曰蘭桂森森譽早彰袛林寄蔭一枝香寧
J37nB383_p0220b05║馨今日誇王衍克振他年賽馬良藹藹慈仁多益善
J37nB383_p0220b06║綿綿瓜瓞永傳芳殷勤不用頻多祝福佑綿延壽自
J37nB383_p0220b07║長。
J37nB383_p0220b08║結制上堂大雪滿空飄萬機俱休罷總是家裏人只
J37nB383_p0220b09║說家裏話爐韝煽通紅鉗錘休驚訝勿論雲門胡餅
J37nB383_p0220b10║那管廬陵米價不稱洞山貼秤麻亦恁鎮州蘿葡大
J37nB383_p0220b11║三腳驢子弄蹄行生鐵秤錘沒縫罅竄出南山鱉鼻
J37nB383_p0220b12║蛇陝府鐵牛生害怕唯有興善拄杖子一齊擒來都
J37nB383_p0220b13║按下且道拄杖子有甚麼長處便乃如是乾坤撲落
J37nB383_p0220b14║須彌倒透出虛空相外行。
J37nB383_p0220b15║念佛社眾居士請上堂興善連來話隱淪隨緣作夢
J37nB383_p0220b16║恁他人夢中拄杖能奇怪化作彌陀佛世尊爾時阿
J37nB383_p0220b17║彌陀佛命阿逸多菩薩往他方世界吹大法螺擊大
J37nB383_p0220b18║法鼓演大法義雨大法雨教化塵中無量無數諸眾
J37nB383_p0220b19║生一時成等正覺作是事已忽然驚寤拄杖子依然
J37nB383_p0220b20║在興善手裏不曾動著絲毫諸人還識拄杖子麼有
J37nB383_p0220b21║時閒把出門去扶我歸來靠壁東。
J37nB383_p0220b22║佛成道日上堂寒翠千枝霜凝庭砌之柏虛明一色
J37nB383_p0220b23║雪覆終南之山至道全彰真機顯露若是皮下有血
J37nB383_p0220b24║的向者裏撞倒琉璃瓶子迸破黑漆桶箍便解石上
J37nB383_p0220b25║栽花自能眉間積嶽戒珠閃爍慧鏡常明一道神光
J37nB383_p0220b26║貫徹今古甚深希有臘月蓮花火內開笑殺傍觀赤
J37nB383_p0220b27║腳烏龜鑽破壁明明不昧寂寂無私本自現成阿誰
J37nB383_p0220b28║無分所以釋迦世尊於正覺山前夜半睹星豁然大
J37nB383_p0220b29║悟歎云奇哉一切眾生皆有如來智慧德相皆因妄
J37nB383_p0220b30║想執著而不能證得汝等現前諸人都具有智慧德
J37nB383_p0220c01║相何不將妄想執著一齊放下做員灑灑脫脫無事
J37nB383_p0220c02║道人豈不快哉那容釋迦老子於淨潔地上撒屎撒
J37nB383_p0220c03║尿說迷說悟耶眾中還有恁麼人麼良久云曾經巴
J37nB383_p0220c04║峽猿啼處不待三聲已斷腸。
J37nB383_p0220c05║解制上堂諸方解制盡今朝鵬翅摩空萬里遙不動
J37nB383_p0220c06║腳跟乘快便萬人叢裏奪高標遂驀豎拂子召眾云
J37nB383_p0220c07║諸仁者此豈不是標還有奪得的麼若有箇漢踏步
J37nB383_p0220c08║向前踢倒須彌吸乾大海直教魚龍蝦蟹盡向手中
J37nB383_p0220c09║乞命脫或未能興善只得隨例從權且道是如何從
J37nB383_p0220c10║權一句大啟牢關騰虎豹抽開金鎖走蛟龍。
J37nB383_p0220c11║結制上堂厥躬長抱病爐錘已休歇雲水聚頭來聖
J37nB383_p0220c12║制固當結天龍展笑容檀信生欣悅今日始開爐豈
J37nB383_p0220c13║徒為虛設息爾狂妄心除爾煩惱賊到智慧彼岸出
J37nB383_p0220c14║生死途轍獲勝妙菩提能證大寂滅中下少見聞上
J37nB383_p0220c15║士便須瞥衲僧伎倆多圈繢出不得開眼便尿床夢
J37nB383_p0220c16║中還夢說既到興善來當放下一切九旬禪期內討
J37nB383_p0220c17║箇最妙訣且道如何是最妙訣卓拄杖云急急如律
J37nB383_p0220c18║令。
J37nB383_p0220c19║駐防眾護法請上堂僧問如何是興善境師云城頭
J37nB383_p0220c20║夜靜鼕鼕鼓日裏雲開淡淡山進云如何是境中人
J37nB383_p0220c21║師云黃金綴頂攢文羽白鋈翻風舞纛旗進云如何
J37nB383_p0220c22║是人中意師云腦後一尋光腳下三尺土進云人境
J37nB383_p0220c23║已蒙師指示向上宗乘事若何師云青松墮影庭碑
J37nB383_p0220c24║暗黑石鋪苔雨砌新僧禮拜歸眾乃云若論此事如
J37nB383_p0220c25║擊石火似閃電光極難湊泊唯許有力大人以大知
J37nB383_p0220c26║大見具超方眼明格外機向未舉以前一覷覷透千
J37nB383_p0220c27║聖羅籠不住大棒打不回頭到者裏始有少分相應
J37nB383_p0220c28║故靈山會上廣額屠兒放下屠刀云我是千佛一數
J37nB383_p0220c29║大集會中大力魔王云待世間一切眾生盡皆成佛
J37nB383_p0220c30║了然後我乃發菩提心此豈不是大人具大見大智
J37nB383_p0221a01║得大用正所謂殺人不眨眼底立地成佛立地成佛
J37nB383_p0221a02║底殺人不眨眼提持過量事還他過量人然雖如是
J37nB383_p0221a03║只如過量中超脫應機一句又作麼生道還知麼但
J37nB383_p0221a04║願雨拋金鎖甲河清海宴樂昇平。
J37nB383_p0221a05║解制上堂一冬九十日今朝事方畢報爾參元人流
J37nB383_p0221a06║光如箭急年光既如箭急汝等諸人各各添了一歲
J37nB383_p0221a07║試問本分事還徹也未若也徹去不妨朝遊西天暮
J37nB383_p0221a08║歸東土神通遊戲不為分外若也未徹興善與諸人
J37nB383_p0221a09║通箇消息驀豎拂子云一切禪與道觸目無非妙殺
J37nB383_p0221a10║活在臨時不用生機巧擲拂子。
J37nB383_p0221a11║大佛殿落成滿漢當道大護法懸字額請上堂殿宇
J37nB383_p0221a12║重新全憑檀施信力琳宮革故曾下實地功夫橫一
J37nB383_p0221a13║梁豎一柱根根骨骨愈精奇鋪一磚蓋一瓦鱗鱗密
J37nB383_p0221a14║密甚堅固黃坤滿載拽來門外三車朱漆流丹勝鋪
J37nB383_p0221a15║階前七寶累殺追風木馬困極吸月泥牛見義勇為
J37nB383_p0221a16║當仁不讓只要追回先聖寶所重興興善道場令隨
J37nB383_p0221a17║喜者如登華藏春臺瞻敬者便識唯心淨土漫說華
J37nB383_p0221a18║嚴經中之富貴不減須達長者之布金雖然道絕功
J37nB383_p0221a19║勳自是恩歸有地此乃滿漢眾護法信心財施之所
J37nB383_p0221a20║成亦乃督修諸▆人經營籌畫之成就因植三世果
J37nB383_p0221a21║獲二嚴功德甚深贊莫能盡即今字額高懸垂姓名
J37nB383_p0221a22║於千古舉揚向上示福利於人天興善推免不下只
J37nB383_p0221a23║得舉箇古人公案昔涅槃會上廣額屠兒放下屠刀
J37nB383_p0221a24║立地成佛便云我是千佛一數召大眾曰者箇屠兒
J37nB383_p0221a25║甚生挺特誠英雄中之真英雄丈夫中之大丈夫也
J37nB383_p0221a26║只如放下屠刀見箇甚麼道理便乃立地成佛還會
J37nB383_p0221a27║麼放下屠刀便識真承當自肯脫紅塵眼前無限英
J37nB383_p0221a28║雄士盡是千佛數裏人。
J37nB383_p0221a29║師誕辰慈航獻雲二禪德請上堂今朝七月十五行
J37nB383_p0221a30║者考鐘伐鼓長老曳杖陞堂諸人面面相睹高歌一
J37nB383_p0221b01║曲無生大地山▆起舞驚起編蒲睦州終日侍奉慈
J37nB383_p0221b02║母今日幸是余生思念劬勞無補有慚跪乳羊羔那
J37nB383_p0221b03║得慈鴉反哺罔極痛切終身風木常懷悽楚出家幸
J37nB383_p0221b04║嗣法門報恩惟憑佛祖拈來對眾舉揚多感慈航獻
J37nB383_p0221b05║雲請主人人本有爺娘切須各自照顧遂左右顧視
J37nB383_p0221b06║云大眾還識本有爺娘麼無姓無名無相貌動靜營
J37nB383_p0221b07║為是阿誰以拂子擊禪床。
J37nB383_p0221b08║結制金如璉居士請上堂今朝冬月初一十方龍象
J37nB383_p0221b09║雲集都來結制開爐休嫌鉗鎚緊密不是規矩嚴難
J37nB383_p0221b10║要使諸人心息假饒跳出金圈者裏難吞栗棘直待
J37nB383_p0221b11║髑髏識乾大事方纔了畢只如三腳驢子弄蹄行木
J37nB383_p0221b12║人穿靴水上立且道是何意旨擲下拂子云各各歸
J37nB383_p0221b13║堂參取去。
J37nB383_p0221b14║馬林順居士受戒請上堂云昨宵滕六下瑤臺大地
J37nB383_p0221b15║虛明一色開想是檀那誠念切諸天預感散花來千
J37nB383_p0221b16║山覆玉人迷一色之功滿地鋪銀寶積千庄之景珠
J37nB383_p0221b17║光映梵網之門尸羅闡冰霜之戒如其會得戒定慧
J37nB383_p0221b18║三德圓修脫或未然西來意聊通一線有時一塵不
J37nB383_p0221b19║立萬派收聲有時樓閣門開森羅應現直饒𡎺指便
J37nB383_p0221b20║去猶滯半途隔江而趨尚未夢見所以道向上一路
J37nB383_p0221b21║千聖不傳遂左右顧視云既是向上一路千聖不傳
J37nB383_p0221b22║為甚麼又少林立雪南嶽磨磚驀豎拂云還會麼萬
J37nB383_p0221b23║籟有心聞不得孤崖無耳卻知音。
J37nB383_p0221b24║解制上堂十五日已前畫地為牢路從平處險十五
J37nB383_p0221b25║日已後打開布袋大道直如弦正當十五日笠子翻
J37nB383_p0221b26║身袖拂白雲歸故里草鞋𨁝跳肩擔明月繞天涯諸
J37nB383_p0221b27║禪德亦恁自東自西自南自北前途若遇猛虎當路
J37nB383_p0221b28║又如何迴避若迴避得不枉在興善者裏過冬若迴
J37nB383_p0221b29║避不得未免喪身失命還有迴避得底麼參禪須是
J37nB383_p0221b30║英靈子敵勝還他獅子兒。
J37nB383_p0221c01║馬林順居士出家上堂云鬚髮未落名為居士信心
J37nB383_p0221c02║已具十分鬚髮既除相列僧伽猛力須增百倍以百
J37nB383_p0221c03║倍猛力披忍辱鎧秉智慧刀去愚癡病除煩惱魔直
J37nB383_p0221c04║與從上佛祖共躅齊眉於三界火宅之中轉大法輪
J37nB383_p0221c05║雨大法雨作利益事教化塵中無量無數諸善善人
J37nB383_p0221c06║一時成就阿耨多羅三藐三菩提這纔是大丈夫漢
J37nB383_p0221c07║所以道善哉大丈夫能了世無常棄俗入泥洹希有
J37nB383_p0221c08║難思議背丹霞和尚於馬祖處投機逴得便行此乃
J37nB383_p0221c09║過量人能行過量事要行過量事須是過量人今既
J37nB383_p0221c10║剃落可謂能行過量事矣且即今離塵剃落一句又
J37nB383_p0221c11║作麼生道鏟卻無名頂上草放出神光照大千。
J37nB383_p0221c12║正藍旗駐防眾大護法請上堂云向上一路格外提
J37nB383_p0221c13║持機用迥別不落文字名言豈存聖凡軌則如大將
J37nB383_p0221c14║登壇權柄在手殺活自由所以德山入門便棒臨濟
J37nB383_p0221c15║入門便喝若是箇漢不顧危亡單刀直入函蓋相合
J37nB383_p0221c16║箭鋒相拄始有衲僧氣息倘或擬議思量性命早屬
J37nB383_p0221c17║他人了也且不存知解縱橫自在諸人還委悉麼穿
J37nB383_p0221c18║楊箭與驚人句不是臨時學得來。
J37nB383_p0221c19║
J37nB383_p0221c20║憨休禪師語錄卷第七（終）