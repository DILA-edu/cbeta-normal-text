J37nB383_p0222a01║憨休禪師語錄卷第八
J37nB383_p0222a02║嗣法門人　繼堯　等編
J37nB383_p0222a03║住汝州風穴白雲禪寺語錄
J37nB383_p0222a04║康熙丁卯師在長安大興善寺受河南汝州明使君
J37nB383_p0222a05║羅公大美貳牧羅公守疆簽判王公國璜暨縉紳文
J37nB383_p0222a06║學及本山耆德了悟從智緇素等書幣請住風穴白
J37nB383_p0222a07║雲禪寺於戊辰十月廿二日進院。
J37nB383_p0222a08║次日州牧羅公仝闔州紳衿緇素詣山請師開堂師
J37nB383_p0222a09║至座前拈啟示眾云靈山佛法付囑國王大臣有力
J37nB383_p0222a10║檀越令其燈燈相續長明不斷且那裏見得相續意
J37nB383_p0222a11║分明聽取遂度與維那宣畢師乃云曙色未分人皆
J37nB383_p0222a12║盡望及乎到來四眾欣瞻山僧不免應時擊節去也
J37nB383_p0222a13║遂指法座召眾云欲窮千里目更上一層樓遂陞座
J37nB383_p0222a14║告香祝聖畢復拈云此瓣香惡聲早播辛苦難禁東
J37nB383_p0222a15║擲西拋已成滯貨豈料業緣未了依舊天綱難逃今
J37nB383_p0222a16║次第七回拈出專為前住本山先師雲峨老和尚爇
J37nB383_p0222a17║向寶爐用酬法乳遂斂衣就座維那白椎竟師云鐵
J37nB383_p0222a18║牛鯨釣久希聲千里招尋覓故人舊店今朝重整頓
J37nB383_p0222a19║一番拆洗一番新揚鬚奮鬣須是躍浪金鱗奪角衝
J37nB383_p0222a20║關還他作家戰士昂藏義氣頗副奇英場局已圓出
J37nB383_p0222a21║眾相見僧問未出潼關千峰失翠既到風穴萬象輝
J37nB383_p0222a22║騰佛法既云無二為甚又卻如此師云千兵易得一
J37nB383_p0222a23║將難求進云柏承瑞氣偏增秀水落寒潭到底清師
J37nB383_p0222a24║云不易念得來進云爭奈雲封幽壑靜石逗澗聲長
J37nB383_p0222a25║師云多虛不如少實問祖印高提風穴之家聲不墜
J37nB383_p0222a26║法輪常轉鐵牛之曲調更新為甚麼鯨魽沉浸蛙步
J37nB383_p0222a27║𩥇泥師云春色無高下花枝有短長進云憑師一滴
J37nB383_p0222a28║曹溪水到處為霖潤八荒師云切忌打濕眉毛進云
J37nB383_p0222a29║祗園久熟菩提果亦恁風吹遍界香師云阿誰欠少
J37nB383_p0222a30║進云可謂義氣不從天地得英雄豈借四時催師云
J37nB383_p0222b01║重言不當喫進云不因樵子徑爭到葛洪家師云腦
J37nB383_p0222b02║後見腮一僧出禮拜歸眾師云留神出海將無事腳
J37nB383_p0222b03║底誰知已畫沙乃云直截單提千差坐斷電光石火
J37nB383_p0222b04║一句洞明到即不點時金聲玉振分明剖露處錦上
J37nB383_p0222b05║鋪花何妨換斗移星亦恁經天緯地卷舒出沒自在
J37nB383_p0222b06║自由況此風穴勝境乃先師中興道場不肖今日遠
J37nB383_p0222b07║來繼席幸值皇風蕩蕩帝道平平台旆臨筵明眼作
J37nB383_p0222b08║證只得向普光殿上拋出楊岐金圈翫月臺前竄出
J37nB383_p0222b09║南山鱉鼻賓主互換照用同時闡揚少室真猷揭示
J37nB383_p0222b10║滹沱正令使未見者見未聞者聞密契佛祖不傳妙
J37nB383_p0222b11║心頓悟父母未生面目正恁麼時轉功就位則且置
J37nB383_p0222b12║只如兄終弟及續燄聯燈一句又作麼生道萬里江
J37nB383_p0222b13║山無異路一天風月盡吾家（謝詞繁不錄）。
J37nB383_p0222b14║復舉當山沼祖云若立一塵家國興盛野老顰蹙不
J37nB383_p0222b15║立一塵家國喪亡野老安貼於此明得闍黎無分全
J37nB383_p0222b16║是老僧於此不明老僧即是闍黎闍黎與老僧亦能
J37nB383_p0222b17║悟卻天下人亦能迷卻天下人要識闍黎麼左邊拍
J37nB383_p0222b18║一拍云者裏即是要識老僧麼右邊拍一拍云者裏
J37nB383_p0222b19║即是師云當山沼祖握王庫刀提振綱宗可謂拔見
J37nB383_p0222b20║刺於舜若多身出金塵於爍迦羅眼若是伶俐衲僧
J37nB383_p0222b21║一舉便知落處只如左右者兩拍大眾還委悉得麼
J37nB383_p0222b22║金鏃慣調曾百戰鐵鞭多力恨無酬復結椎下座。
J37nB383_p0222b23║知還元默二耆宿請上堂僧問遠離興善丈室已坐
J37nB383_p0222b24║風穴道場斬令新條請師舉唱師云天無私蓋地無
J37nB383_p0222b25║私載進云恁麼則含生有賴去也師云知恩者少進
J37nB383_p0222b26║云今日一言垂軌範清聲千古落人間師云伶俐衲
J37nB383_p0222b27║僧乃云憶昔在山時彼此各年少而今歸山來各各
J37nB383_p0222b28║已衰老不話短與長把手呵呵笑林下任逍遙自合
J37nB383_p0222b29║無為道遂左右顧視召大眾云如何是無為道怪柏
J37nB383_p0222b30║引雲盤古岫桂輪似鏡落前溪。
J37nB383_p0222c01║汝州眾檀越請上堂僧問風穴勝剎古佛道場州牧
J37nB383_p0222c02║請師願垂法要師云今日晴似昨日進云此莫是和
J37nB383_p0222c03║尚為人處也無師云不妨疑著進云恁麼則千峰境
J37nB383_p0222c04║色重添翠沼祖家風復振清師云點即不到問不居
J37nB383_p0222c05║凡聖是甚麼人師云明州憨布袋進云意旨如何師
J37nB383_p0222c06║云西秦武安君乃云智鏡瑩然靈機妙密全賓即主
J37nB383_p0222c07║即相明心如是則把住放行迥無向背捨彼取此何
J37nB383_p0222c08║有去來施格外之權衡闡妙明之心印扶起風穴法
J37nB383_p0222c09║道挽回濟北宗風振頹綱於今時續祖燈於無盡作
J37nB383_p0222c10║無所作而正眼流通為無所為而輝騰今古只如人
J37nB383_p0222c11║法雙忘當陽獨露一句又且如何以拂子擊一擊云
J37nB383_p0222c12║翠嵐亭畔雲千丈翫月臺前水一溪。
J37nB383_p0222c13║靜波禪德領眾請上堂僧問長安城畔大展佛祖家
J37nB383_p0222c14║風拄杖東來未審如何指示師云千峰頂上雲靄靄
J37nB383_p0222c15║大慈泉下水潺潺進云如何是西來的的大意師云
J37nB383_p0222c16║此去汝州二十里進云虛堂對遠峰時如何師云番
J37nB383_p0222c17║人頭戴冠進云若然者祖道重光於此日家風克振
J37nB383_p0222c18║於汝墳師云閑言語進云施主殷勤伸三請畢竟當
J37nB383_p0222c19║筵事若何師云路逢死蛇休打殺無底籃子盛將歸
J37nB383_p0222c20║進云大眾證明學人禮拜師云瞎乃云影草隨身縱
J37nB383_p0222c21║奪皆由自己神鋒在手殺活盡在當人法外無心芒
J37nB383_p0222c22║鞋隨方設化心外無法楖栗到處成家理隨事變而
J37nB383_p0222c23║有實有權事逐理融而有照有用通今貫古越量超
J37nB383_p0222c24║情救俗匡時反常合道要使人人打開頂門正眼箇
J37nB383_p0222c25║箇拶碎生死牢關壯祖域之輝光補皇朝之化育是
J37nB383_p0222c26║則固是只如重整家風高底普應一句又作麼生凍
J37nB383_p0222c27║雲飛盡孤輪迥徹底無私遍界輝。
J37nB383_p0222c28║結制上堂僧問禪非意想道絕功勳眨上眉毛早已
J37nB383_p0222c29║蹉過西來大意請師指示師云六六三十六進云若
J37nB383_p0222c30║然者棘栗迸開天地眼其中密意少人知師云未信
J37nB383_p0223a01║你在問兩邊不立中道不居時如何師云賣油婆子
J37nB383_p0223a02║水梳頭進云還當得也未師云喫飯咬著沙問鉗錘
J37nB383_p0223a03║初豎爐鞴新開假饒千聖羅籠不住大棒打不回頭
J37nB383_p0223a04║的到來又如何煆煉師云朝三千暮八百進云為甚
J37nB383_p0223a05║麼如此師云爐鞴之所多鈍鐵良醫之門足病人進
J37nB383_p0223a06║云莫謂無仙陀師云勘破了也僧禮拜師云不消一
J37nB383_p0223a07║拶乃云諸方結制十月十五風穴結制冬月初一時
J37nB383_p0223a08║自雖有差殊大都理無二致長期短限曲為中下之
J37nB383_p0223a09║機爐鞴鉗鎚皆為頑鈍而設若是通方上士不消畫
J37nB383_p0223a10║地為牢出格高賢安用剋期取證倘或桶底未脫情
J37nB383_p0223a11║識未枯正好向風穴者裏剔起眉毛直教路從平處
J37nB383_p0223a12║險閉門作活須要人向靜中忙驀地豆爆冷灰管取
J37nB383_p0223a13║通身慶快雖然如是月頭初一月尾三十釋迦老子
J37nB383_p0223a14║拈弄不出是甚麼觱發初經透體寒山家那用費盤
J37nB383_p0223a15║桓暖簾放下圍爐火一念圓明徹底看。
J37nB383_p0223a16║滄涵和尚塔前拈香上供畢乃云鶴鴿聲斷實堪哀
J37nB383_p0223a17║滿地愁雲撥不開將謂弟兄情義盡風吹黃葉打頭
J37nB383_p0223a18║來恭惟涵兄和尚宗門繡礎法海香幢道冠神州豎
J37nB383_p0223a19║亞頂門一隻氣吞海宇流通格外三玄爪牙能陷虎
J37nB383_p0223a20║於機先料揀慣擒龍於句下縱橫無礙轆轆似輥盤
J37nB383_p0223a21║之珠殺活自由凜凜如吹毛利劍十餘年弘揚法化
J37nB383_p0223a22║麗杲日於中天兩三處建立法幢振頹綱於末運大
J37nB383_p0223a23║功不宰何期就路還家能事已終全身翛然窣堵不
J37nB383_p0223a24║肖弟素忝知已幸獲同門遠承遺命來繼茲席未能
J37nB383_p0223a25║攄誠於萬一聊陳薄奠以申詞遂召眾云即今香花
J37nB383_p0223a26║羅列清供滿前且道我涵兄和尚還來攝受否若道
J37nB383_p0223a27║不受卻成虛設若道攝受蒸嘗現住畢竟如何即得
J37nB383_p0223a28║以拂子點云夜深不向蘆灣宿迥出中間與兩頭。
J37nB383_p0223a29║靜持禪德設齋請上堂僧問處處綠楊堪繫馬為甚
J37nB383_p0223a30║麼有佛處不得住師云棒打石人頭進云家家門首
J37nB383_p0223b01║透長安為甚麼無佛處急走過師云嚗嚗論實事進
J37nB383_p0223b02║云學人不會乞師指示師云東海東畔是新羅進云
J37nB383_p0223b03║若不得流水還應過別山師云沼祖來也僧禮拜乃
J37nB383_p0223b04║云杲日當天光輝萬象璿璣運轉天關金鰲統該地
J37nB383_p0223b05║軸空中木馬長淅瀝以嘶風海底泥牛時滂湃以駕
J37nB383_p0223b06║浪吞月蝦蟆居井底抱兒石虎臥岩前於斯明得向
J37nB383_p0223b07║上一路別有家風格外提持靈機迥異且作麼是向
J37nB383_p0223b08║上一路還委悉麼古殿西風寒颯颯一聲鴻唯過遼
J37nB383_p0223b09║天。
J37nB383_p0223b10║解制上堂僧問師未陞座時還有佛法也無師云有
J37nB383_p0223b11║進云如何是未陞座時佛法師云高低古柏沿山翠
J37nB383_p0223b12║長短幽篁滿澗青進云陞座後又如何師云一片白
J37nB383_p0223b13║雲橫谷口幾多歸鳥自迷巢問學人得得到五臺因
J37nB383_p0223b14║甚麼不見文殊師云望嵩樓畔陽人聚進云學人不
J37nB383_p0223b15║會請師直指師云此去汝州不遠僧禮拜乃云一向
J37nB383_p0223b16║把住今日放行其把住也壁立萬仞水泄不通白雲
J37nB383_p0223b17║寺裏高掛缽囊眉毛廝結一箇箇掃蹤絕跡直至千
J37nB383_p0223b18║江浪息大地平沉其放行也陽和氣轉暖律初回風
J37nB383_p0223b19║穴山中橫擔拄杖緊峭草鞋一箇箇放光動地只得
J37nB383_p0223b20║冰河發燄枯木生花正恁麼時還是把住好放行好
J37nB383_p0223b21║且隨老木同寒瘠將逐春風入燒瘢。
J37nB383_p0223b22║金粟虎堂和尚專使至請上堂僧問世尊雪山睹明
J37nB383_p0223b23║星大悟又悟箇甚麼師云鼻孔大頭垂進云分明成
J37nB383_p0223b24║現事何用受辛勤師云若不如是焉知如是進云只
J37nB383_p0223b25║如殃崛救產還是佛法靈驗還是果熟自落師云佛
J37nB383_p0223b26║法靈驗果熟自落進云古人不見今時月今月曾經
J37nB383_p0223b27║照古人師云引不著僧禮拜師云切忌躲跟乃云連
J37nB383_p0223b28║枝同氣共闡向上宗猷正令全提各自隨機應變灑
J37nB383_p0223b29║汝海之一雨萬卉欣榮繼金粟之遺蹤真燈昺耀光
J37nB383_p0223b30║揚先師法道提獎後進弟昆在吾金粟虎兄堂頭和
J37nB383_p0223c01║尚矣不任歡慶似僕無識之夫謬主斯席恒愧素餐
J37nB383_p0223c02║何期實念松麓二上座遠從金粟深入白雲得得遠
J37nB383_p0223c03║馳書幣來此設齋仍請陞座為眾舉揚向上宗乘過
J37nB383_p0223c04║沐周勤仰荷不已風穴只得應時擊節為諸人舉揚
J37nB383_p0223c05║去也遂驀豎拂子召大眾云看看沼祖來也在風穴
J37nB383_p0223c06║拂子頭上道祖師心印狀似鐵牛之機去即印住住
J37nB383_p0223c07║即印破向上牢關急須照顧眼孔定動早已蹉過遂
J37nB383_p0223c08║震威一喝復舉僧問古德云深山中還有佛法也無
J37nB383_p0223c09║德云有僧云如何是深山裏佛法德云石頭大底大
J37nB383_p0223c10║小底小師云風穴又則不然今日若有人問如何是
J37nB383_p0223c11║深山裏佛法只向道衝開碧落松千尺截斷紅塵水
J37nB383_p0223c12║一溪風穴恁麼道與古人是同是別若分辨得出許
J37nB383_p0223c13║你具衲僧眼若分辨不出各各歸堂向衣線下窮理
J37nB383_p0223c14║好。
J37nB383_p0223c15║上堂舉溈山問仰山云即今事且止自古事作麼生
J37nB383_p0223c16║仰叉手進前溈云者猶是即今事自古事作麼生仰
J37nB383_p0223c17║叉手退後溈云汝屈我我屈汝明投暗合玉轉珠回
J37nB383_p0223c18║退後進前洞明今古溈仰父子可謂盡善盡美秪如
J37nB383_p0223c19║屈汝屈我諸人還知他落處麼卓拄杖云穿過髑髏
J37nB383_p0223c20║消息盡爭教大地黑漫漫。
J37nB383_p0223c21║上堂僧問高提祖印正令當行向上一機如何舉唱
J37nB383_p0223c22║師云石虎空中吞皓月進云十五日已前鏡中明潔
J37nB383_p0223c23║十五日已後眼裏著沙未審淆訛在甚麼處師云多
J37nB383_p0223c24║少人疑著進云不因樵子徑爭到葛洪家師云過僧
J37nB383_p0223c25║禮拜師云何不再問乃卓拄杖云佛祖綱宗正法眼
J37nB383_p0223c26║藏脫出情塵意想不立元要功勳凡聖一源是法平
J37nB383_p0223c27║等有時把住則壁立萬仞千聖消聲有時放行則合
J37nB383_p0223c28║水和泥鋪花錦上所以恁麼也得不恁麼也得恁麼
J37nB383_p0223c29║不恁麼總得家堂穩坐受用現成恁麼也不得不恁
J37nB383_p0223c30║麼也不得恁麼不恁麼總不得十方坐斷萬善同歸
J37nB383_p0224a01║且激切敷陳一句又如何舉簷聲不斷前旬雨電影
J37nB383_p0224a02║長連後夜雷。
J37nB383_p0224a03║上堂今日請陞座有口卻如啞撥動上頭關笑他明
J37nB383_p0224a04║眼者明眼既遇不免向眉毛罅裏放出無位真人十
J37nB383_p0224a05║指爪間剔出楊岐驢子真機迥脫萬法全彰一彈指
J37nB383_p0224a06║普應群機一剎那頓超佛祖只如蝦蟆跳上梵天蚯
J37nB383_p0224a07║蚓抹過東海汝等諸人作麼生商量良久云九十春
J37nB383_p0224a08║光猶未盡流鶯啼在落花枝。
J37nB383_p0224a09║上堂舉杜順和尚偈云懷州牛喫禾是真語者益州
J37nB383_p0224a10║馬腹脹是實語者天下覓醫人是不異語者炙豬左
J37nB383_p0224a11║膞上是不誑語者風穴今日將梵語唐言一串穿卻
J37nB383_p0224a12║了也遂卓拄杖云杜順和尚鼻孔盡在者裏諸人還
J37nB383_p0224a13║見麼鴛鴦繡出無向背夜深誰識把針人。
J37nB383_p0224a14║上堂眼若不睡諸夢自除心若不異萬法一如諸禪
J37nB383_p0224a15║德伶俐的忒煞伶俐淈𣸩的忒煞淈𣸩三十年後有
J37nB383_p0224a16║人悟去也不定風穴者裏有個見處不免舉似諸人
J37nB383_p0224a17║遂豎拂子云薰風入戶時侵閣高樹春雲日嘯臺。
J37nB383_p0224a18║冬至上堂僧問群陰剝盡一陽來復如何是斬新條
J37nB383_p0224a19║令師云寒松一色千枝秀寶座拈花萬國春進云者
J37nB383_p0224a20║由是建化門頭事如何是向上事師云蟻子踏斷鐵
J37nB383_p0224a21║牛脊乃云日日日東出日日日西沒堪笑老楊岐驢
J37nB383_p0224a22║子三隻腳龐公賣笊籬清平持木杓亦等露家私究
J37nB383_p0224a23║竟難摸索直如今日群陰剝盡一陽來復之時無陰
J37nB383_p0224a24║陽地上還受剝復也無良久云衲被蒙頭萬事休此
J37nB383_p0224a25║時山僧都不會下座。
J37nB383_p0224a26║天童掃祖塔方丈慰弘和尚引座兩序大眾諸師請
J37nB383_p0224a27║上堂太白深處天眼難窺峭拔孤危壁立萬仞深固
J37nB383_p0224a28║幽遠到者須是其人煆象烹麟自有當代宗匠所以
J37nB383_p0224a29║清關橋下源遠流長太白峰高聲光烜赫蓋緣獅子
J37nB383_p0224a30║窟中盡皆獅子栴檀林內悉是栴檀又豈容瓦鼓亂
J37nB383_p0224b01║韶薰蕕雜糅茲者如乾遠來拜掃爰為烏鳥之私敢
J37nB383_p0224b02║向班門弄斧乃蒙方丈法兄和尚之弘慈兩序大眾
J37nB383_p0224b03║諸兄之雅愛命陞此座演唱祖機大似賣水河頭挑
J37nB383_p0224b04║燈日下抑不得已只得借龜毛拂子與眾兄弟商量
J37nB383_p0224b05║個眉毛落處且那裏是眉毛落處遂驀豎拂子云雨
J37nB383_p0224b06║散雲收山嶽靜一輪月印海天寬。
J37nB383_p0224b07║掃密祖塔拈香指塔云此瓣香根元有據出處分明
J37nB383_p0224b08║根蟠於太白山中枝分於棲真室內香飄汝海葉茂
J37nB383_p0224b09║天中不肖曾孫如乾得得拈來專為供養我密老祖
J37nB383_p0224b10║翁太和尚非為酬恩報德蓋思木本水源今日親見
J37nB383_p0224b11║祖翁只者面目現在且道以何為驗遂插香云以此
J37nB383_p0224b12║為驗便展拜。
J37nB383_p0224b13║掃林祖塔拈香上供畢乃云拂拂薰風透體涼陰森
J37nB383_p0224b14║萬竹動晴光祖翁面目分明處啼鳥山花為舉揚恭
J37nB383_p0224b15║惟曾祖林老師翁太和尚道光四海德播九州坐斷
J37nB383_p0224b16║太白山頭輪無孔錘開鑿人天正眼高據通元峰頂
J37nB383_p0224b17║握生鐵棒劈破佛祖頂𩕳回既倒之狂瀾援已溺之
J37nB383_p0224b18║含識典型猶在窣堵翛然今日不肖孫如乾得得遠
J37nB383_p0224b19║來就此天童山中聊呈菽水恪盡雛情爰為恩大難
J37nB383_p0224b20║酬非徒世諦流布且即今拜掃一句又且如何心燈
J37nB383_p0224b21║烈燄傳芳遠萬古乾坤覆載隆。
J37nB383_p0224b22║掃山曉老和尚塔拈香上供畢乃云緣同錦水出巴
J37nB383_p0224b23║川道繼神駒讖古傳仰止生平欣有慕今來一塔已
J37nB383_p0224b24║巋然恭惟法伯曉翁老和尚宗壇香象法窟獅王棒
J37nB383_p0224b25║下擒龍漲起滹沱千尺浪機先陷虎推開太白萬重
J37nB383_p0224b26║雲駕法海之津梁挺中流之砥柱大機大用鐵棒頻
J37nB383_p0224b27║敲青瑣闥列賓列主衲衣曾惹御爐香機契宸衷道
J37nB383_p0224b28║光塵劫茲者不肖姪如乾情關猶子私淑有年秦浙
J37nB383_p0224b29║雖異於東西鼻孔難分於彼此今就荅前聊呈芻奠
J37nB383_p0224b30║俯竭葵誠惟冀心燈炳燿祖道恢弘豎法幢於千秋
J37nB383_p0224c01║振宗風於萬祀人天永賴寰海具瞻只如全機剖露
J37nB383_p0224c02║顯發當陽一句又作麼生塔前宗子千株秀慧葉昌
J37nB383_p0224c03║榮遍界芳。
J37nB383_p0224c04║
J37nB383_p0224c05║
J37nB383_p0224c06║
J37nB383_p0224c07║
J37nB383_p0224c08║
J37nB383_p0224c09║
J37nB383_p0224c10║憨休禪師語錄卷第八終