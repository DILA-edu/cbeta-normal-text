J37nB383_p0229b01║憨休禪師語錄卷第十
J37nB383_p0229b02║嗣法門人　繼堯　等編
J37nB383_p0229b03║示眾
J37nB383_p0229b04║示眾。「學佛徒空坐，參禪與道違，兩邊俱不立，中間總
J37nB383_p0229b05║亦非。雙忘人境絕，覿體無所依，報爾英靈士，切忌亂
J37nB383_p0229b06║針錐。畢竟如何？路逢死蛇休打殺，無底籃子盛將歸。」
J37nB383_p0229b07║示眾。舉：「馬祖因僧參次，畫一圓相云：『入得也打，入不
J37nB383_p0229b08║得也打。』僧纔入，祖便打，僧云：『和尚打某甲不得。』祖便
J37nB383_p0229b09║靠拄杖休去。」師云：「奇怪，諸禪德！馬祖等閒舉揚箇事，
J37nB383_p0229b10║如金翅擘海，直取龍石，因甚被箇布衲拶著便乃瓦
J37nB383_p0229b11║解冰消？且道馬祖意在於何？」卓拄杖一下，云：「三盞酒
J37nB383_p0229b12║粧公子面，一枝花插美人頭。」
J37nB383_p0229b13║示眾。「向上一路，千聖不傳。靈機絕朕，智者由迷。暗合
J37nB383_p0229b14║明投，端倪孰辨。放行把住，有誰通曉？直饒空生悟解，
J37nB383_p0229b15║不敢當風；釋迦彌勒，退身有分。何故？機關不是韓光
J37nB383_p0229b16║作，莫把胸襟當等閒。」
J37nB383_p0229b17║上元，示眾。「今朝上元正月半，火樹銀花開爛熳。渭水
J37nB383_p0229b18║搊琴棗樹聽，終南拍手黃鶯唱。驚起楊岐三腳驢，長
J37nB383_p0229b19║鳴踢踏騰街巷。撞倒帝釋平天冠，東海鯉魚打一棒。
J37nB383_p0229b20║連宵大雨似傾盆，露柱燈籠盡閒放。忍俊不禁老鴟
J37nB383_p0229b21║吻，看看殿脊欲咬斷。山門撫掌笑呵呵，廚庫僧堂偷
J37nB383_p0229b22║眼看。且道他看箇甚麼？熨斗煎茶銚不同，簸箕打米
J37nB383_p0229b23║升別樣。」喝一喝。
J37nB383_p0229b24║示眾。舉：「趙州云：『今夜荅話去也，解問話的出來。』時僧
J37nB383_p0229b25║出禮拜，州云：『適來拋磚引玉，卻引得箇上墼子。』」師云：
J37nB383_p0229b26║「諸人還知趙州用處麼？聽取一頌：垂鼻欺唇老趙州，
J37nB383_p0229b27║拋磚引玉有來由，長安道上人無數，幾箇親行到地
J37nB383_p0229b28║頭？」
J37nB383_p0229b29║示眾。以拄杖劃一劃，云：「十方薄伽梵，一路涅槃門。上
J37nB383_p0229b30║士遊山水，中人坐竹林。」復卓拄杖，云：「還會麼？水流黃
J37nB383_p0229c01║葉來何處？牛帶寒鴉過遠村。」
J37nB383_p0229c02║示眾。「柳葉舒眉桃破腮，銜泥燕子日飛來，分明鼻祖
J37nB383_p0229c03║西來意，若箇禪流眼自開。」
J37nB383_p0229c04║示眾。舉：「浮山遠禪師與王質待制論道，遠畫一圓相，
J37nB383_p0229c05║問云：『一不得匹馬單鎗，二不得衣錦還鄉，鵲不得喜，
J37nB383_p0229c06║鴉不得殃。速道！速道！』王罔措，遠云：『勘破了也。』」師云：「浮
J37nB383_p0229c07║山當道掘井，痛處著錐，不無好手。點檢將來，未免互
J37nB383_p0229c08║相鈍置。諸人還會麼？拋出通紅一團鐵，待制兩眼黑
J37nB383_p0229c09║似墨，冷地思量愁殺人，浮山真箇白拈賊。賊！賊！猛將
J37nB383_p0229c10║雄兵收不得，疑殺天下杜禪和，笑倒街頭古彌勒。」
J37nB383_p0229c11║示眾。「驅耕夫之牛，奪饑人之食，冰稜上行，劍刃上走，
J37nB383_p0229c12║這是衲僧家尋常作略。直饒撥轉天關、掀翻地軸，由
J37nB383_p0229c13║未是向上人行履處在。如何是向上人行履處？」良久，
J37nB383_p0229c14║云：「月不破五。」
J37nB383_p0229c15║示眾。「向上一路滑，壁立千仞險，石火電光遲，諸人各
J37nB383_p0229c16║具眼。」舉拄杖，云：「看！看！」便歸方丈。
J37nB383_p0229c17║示眾。「千花競秀發高枝，百鳥啼春正及時，聲色兩途
J37nB383_p0229c18║俱坐斷，頂門出氣是男兒。還有恁麼人知恁般事麼？」
J37nB383_p0229c19║左右顧視，云：「下坡不走，快便難逢。」
J37nB383_p0229c20║示眾。舉：「溈山問仰山云：『即今事且止，自古事如何？』仰
J37nB383_p0229c21║山叉手進前，溈曰：『此猶是即今事，自古事作麼生？』仰
J37nB383_p0229c22║叉手退後，溈曰：『汝屈我？我屈汝？』」遂召眾云：「動絃別曲，
J37nB383_p0229c23║葉落知秋，還他溈仰父子始得。只如屈我屈汝，汝等
J37nB383_p0229c24║諸人還委悉麼？汝屈我，我屈汝，三頭六臂誰能睹？教
J37nB383_p0229c25║人常憶李將軍，笑倒盧龍射石虎。」
J37nB383_p0229c26║示眾。「欲識西來意，明明百草頭。臨濟金剛劍，截斷眾
J37nB383_p0229c27║波流。」喝一喝。
J37nB383_p0229c28║示眾。「契理亦非悟，執事元是迷。雲盡日頭出，乾坤照
J37nB383_p0229c29║無私。眼中如無翳，空花那有依？報汝參元士，莫滯礫
J37nB383_p0229c30║中泥。」卓拄杖，云：「若到諸方，分明舉似。」
J37nB383_p0230a01║示眾。「古德云：『纔涉唇吻，便落意思，盡是死門，終非活
J37nB383_p0230a02║路。』且作麼生是活路？」有僧纔出，師高聲云：「歸堂喫茶
J37nB383_p0230a03║去。」便起。
J37nB383_p0230a04║示眾。云：「示眾一節，無非要諸人發大勇猛、起大疑情，
J37nB383_p0230a05║疑到無可疑處，向百尺竿頭更進一步，直於懸崖撒
J37nB383_p0230a06║手，捨命承當，死中得活過來，自然千聖羅籠不住一
J37nB383_p0230a07║棒、打不回頭，有時擲大千於方外、有時納須彌於芥
J37nB383_p0230a08║中。若到與麼田地，猶未是衲僧行履處在。且如何是
J37nB383_p0230a09║衲僧行履處？」卓拄杖，云：「一二三四五六七，斗牛女虛
J37nB383_p0230a10║危室壁，霹靂一聲頂門開，木人穿靴水上立。」喝一喝。
J37nB383_p0230a11║示眾。舉：「德山禪師云：『汝但無心於事、無事於心，自然
J37nB383_p0230a12║虛而靈、寂而妙。若有毫端許言於本末者，皆為自欺。
J37nB383_p0230a13║何故？毫釐繫念，三途業因；瞥爾情生，萬劫羈鎖。凡名
J37nB383_p0230a14║聖號，盡是虛聲；殊相劣形，皆為幻色。汝欲求之，得勿
J37nB383_p0230a15║勞乎？如其厭之，終成大患，始終無益。』」師云：「德山恁般
J37nB383_p0230a16║說話，可謂吐膽傾心。只如毫端不立、本末都捐，心佛
J37nB383_p0230a17║眾生境智俱泯，還成得自欺否？若到這裏，畢竟又作
J37nB383_p0230a18║麼生？具眼者試辨看。」
J37nB383_p0230a19║除夕，示眾。「三十六旬盡今朝，雪瑞年豐樂事饒，唯有
J37nB383_p0230a20║禪家生計別，虛空背上刮龜毛。諸仁者！且道龜毛作
J37nB383_p0230a21║麼生刮？」良久，云：「來年更有新條在，惱亂東風卒未休。」
J37nB383_p0230a22║示眾。「仁者見之謂之仁，智者見之謂之智，只如衲僧
J37nB383_p0230a23║見之謂之甚麼？」以拄杖畫一畫，喝一喝。
J37nB383_p0230a24║示眾。「燉煌作用別，一切最平常，飲啄隨緣分，瓜蔬足
J37nB383_p0230a25║道糧。饑時頻喫飯，困眠即上床，放曠如癡兀，通人自
J37nB383_p0230a26║有長。蛇頭上揩癢、劍刃裏藏身即不問，且道魯祖見
J37nB383_p0230a27║僧來便面壁，意在於何？汝諸人還會麼？」良久，云：「寒松
J37nB383_p0230a28║青有千年色，亦任風吹滿徑香。」
J37nB383_p0230a29║示眾。「電光影裏事如何？盡令全提舉似他，若待眉毛
J37nB383_p0230a30║纔眨上，抬眸鷂子過新羅。」拈拄杖，云：「看！看！拄杖子鑽
J37nB383_p0230b01║入汝諸人鼻孔裏去也，切忌噴嚏惡發。」
J37nB383_p0230b02║中秋，示眾。「靈山話月，曹溪指月，寒山比月，馬祖翫月，
J37nB383_p0230b03║畢竟如何是真月？」良久，云：「長空有路還須透，水底無
J37nB383_p0230b04║蹤不用尋。」
J37nB383_p0230b05║示眾。「六瓣三稜，七凸八凹。眼見如盲，口說如啞。吒吒
J37nB383_p0230b06║沙沙，藞藞苴苴。且道是箇甚麼？竟日覓不得，有時常
J37nB383_p0230b07║自來。」
J37nB383_p0230b08║示眾。「南塘錦樹靄重重，觸目無非是此宗，石女穿靴
J37nB383_p0230b09║臨水面，踏開煙浪起魚龍。」
J37nB383_p0230b10║示眾。「井底蝦蟆吞卻月，南海波斯眼子黑，文殊腦後
J37nB383_p0230b11║拔出釘，普賢口內吐卻鐵。」拈拄杖，云：「臨濟大師來也。」
J37nB383_p0230b12║卓一下，云：「久日樺來唇。」
J37nB383_p0230b13║示眾。「十字街頭，衣穿骨露；孤峰頂上，屋漏看星。直饒
J37nB383_p0230b14║反著草鞋、倒騎佛殿，朝到西天、暮歸東土，由未具頂
J37nB383_p0230b15║門正眼在。如何是頂門正眼？」卓拄杖，云：「雲籠碧漢連
J37nB383_p0230b16║宵暗，月在清池透底明。」
J37nB383_p0230b17║因學者學書，示眾。「若論此事，如人書字，點畫可效者
J37nB383_p0230b18║工，否者拙，蓋未能忘法耳，當筆忘手、手忘心乃可也。
J37nB383_p0230b19║有般的聞說虛圓正緊，便乃執之失度，不會放之自
J37nB383_p0230b20║然，焉能縱橫得妙？若要鸞飛鳳舞、虎嘯龍騰，豈可得
J37nB383_p0230b21║哉？到這裏休誇逸少、謾說張顛，揮雲掃霧則不無，只
J37nB383_p0230b22║如紙墨未呈……」以指點空云：「且道者一點落在甚麼處？
J37nB383_p0230b23║從來八法子，賺殺幾多人。」
J37nB383_p0230b24║示眾。「林花爛熳，文殊刺瞎眼睛；鳥語緡蠻，觀音塞聾
J37nB383_p0230b25║耳孔。說甚麼天臺普請、南嶽遊山？若據衲僧門下，天
J37nB383_p0230b26║地懸隔。且道衲僧有甚麼長處？」良久，云：「內外推尋覓
J37nB383_p0230b27║總無，境上施為渾大有。」
J37nB383_p0230b28║示眾。「若論此事，如空中鳥道，無跡可尋；水底魚遊，無
J37nB383_p0230b29║蹤可覓。設使吹毛悟去，猶在半途；隔江橫趨，互相鈍
J37nB383_p0230b30║置。所以道：向上一路，千聖不傳；學者勞形，如猿捉影。
J37nB383_p0230c01║既是千聖不傳，為甚麼拄杖子穿卻釋迦老子鼻孔？
J37nB383_p0230c02║作麼生道得箇脫身句？」良久，云：「曾經巴峽猿啼處，不
J37nB383_p0230c03║是愁人亦斷腸。」
J37nB383_p0230c04║示眾。「纖塵極盡，智鑑圓明。舉用千差，靈光朗耀。聖凡
J37nB383_p0230c05║坐斷，今古兩忘。始能高提祖令，橫按莫邪。出沒往還，
J37nB383_p0230c06║人間天上。直教須彌粉碎，大海乾枯。把住要津，纖毫
J37nB383_p0230c07║不立。放開一線，塞壑填溝。正恁麼時，汝諸人還會麼？
J37nB383_p0230c08║雨後始知山色翠，事難方見丈夫心。」
J37nB383_p0230c09║示眾。「南塘春水碧沉沉，柳色青青繞萬尋，四海禪流
J37nB383_p0230c10║同共住，莫教空過好光陰。」
J37nB383_p0230c11║示眾。舉：「溈山睡起次，仰山來，溈云：『老僧適纔做得一
J37nB383_p0230c12║夢，子試為我圓看。』仰應諾，下去端一盆水來。溈山洗
J37nB383_p0230c13║面畢，香嚴從外來，溈云：『我適纔做一夢寂，子為我圓
J37nB383_p0230c14║了也，子再圓看。』嚴亦應諾，下去端一碗茶來。溈云：『二
J37nB383_p0230c15║子神通過於目連、鶖子。』」師云：「溈山大似憐兒不覺醜，
J37nB383_p0230c16║二子雖是承虛接響、弄假成真，神通妙用則不無；若
J37nB383_p0230c17║是佛法，總未夢見在。諸人還知麼？犀因翫月紋生角，
J37nB383_p0230c18║象被雷驚花入牙。」
J37nB383_p0230c19║示眾。「把定牢關，不通凡聖；放開一線，塞壑填溝。亦恁
J37nB383_p0230c20║倒弄顛拈，在處全體大用，鉗錘妙密，神應無方。還有
J37nB383_p0230c21║具恁般手眼的麼？」良久，云：「直饒威音更那畔，已落吾
J37nB383_p0230c22║家第二機。」
J37nB383_p0230c23║示眾。拈拄杖云：「全提兔角杖，擊碎虛空骨；倒握吹毛
J37nB383_p0230c24║劍，勦除生死窟。華山圖上倒騎驢，始解無人亦無佛，
J37nB383_p0230c25║笑殺西來老臊胡。」卓柱杖一下，「不消彈指超無學。」復
J37nB383_p0230c26║卓一卓。
J37nB383_p0230c27║示眾。「寒時向火熱乘涼，渴飲饑餐孰較量？拈椎豎拂
J37nB383_p0230c28║無他事，只要諸人達本鄉。且道如何是本鄉？」以拄杖
J37nB383_p0230c29║卓一卓，云：「子丑寅卯辰巳午，甲乙丙丁莫莽鹵。」
J37nB383_p0230c30║示眾。舉：「靈雲見桃花悟道偈云：『三十年來尋劍客，幾
J37nB383_p0231a01║回落葉又抽枝。自從一見桃花後，直至如今更不疑。』
J37nB383_p0231a02║玄沙云：『諦當甚諦當，敢保老兄未徹在。』」師云：「靈雲忽
J37nB383_p0231a03║睹桃花，不覺打失娘生兩眼。若謂從緣而入，誰知喪
J37nB383_p0231a04║卻自己全身。元沙雖則極力相扶，也只救得一半。大
J37nB383_p0231a05║眾還委悉麼？桃花爭放故園春，灼灼枝頭不是塵。堪
J37nB383_p0231a06║笑靈雲打失眼，至今多少斷腸人。」喝一喝便起。
J37nB383_p0231a07║示眾。拈拄杖云：「歸根得旨，隨照失宗。」復喝一喝，云：「一
J37nB383_p0231a08║句截流，千差坐斷。是以金剛寶劍不露鋒鋩，踞地獰
J37nB383_p0231a09║獅爪牙銛利，雖然如是，猶是照用同時。且道人境俱
J37nB383_p0231a10║不奪時作麼生委悉？」卓拄杖一下，云：「古岸漁翁垂釣
J37nB383_p0231a11║處，蘆花紅蓼滿滄洲。」
J37nB383_p0231a12║示眾。舉：「溈山坐次，仰山從方丈前過，溈云：『若是百丈
J37nB383_p0231a13║先師見子，須喫痛棒始得。』仰云：『今日事作麼生？』溈云：
J37nB383_p0231a14║『合取兩片皮。』仰云：『此恩難報。』溈云：『非子不才，老僧年
J37nB383_p0231a15║邁。』仰云：『今日親見百丈師翁。』溈云：『子向甚麼處見得？』
J37nB383_p0231a16║仰云：『不道見，只是無別。』溈云：『始終作家。』」師云：「師資酬
J37nB383_p0231a17║唱，啐啄同時，意氣相投，機輪互換，獨許溈山父子。然
J37nB383_p0231a18║雖如是，只如仰山道：『只是無別。』汝諸人作麼生會？」良
J37nB383_p0231a19║久，云：「知音不在頻頻舉，達者須知暗裏驚。」便起。
J37nB383_p0231a20║示眾。「彌勒真彌勒，分身千百億，時時示時人，時人自
J37nB383_p0231a21║不識。」拈拄杖云：「還識麼？若識得去，處處綠楊堪繫馬；
J37nB383_p0231a22║若也不識，依然日午打三更。」良久，云：「笑煞傍觀。」
J37nB383_p0231a23║示眾。「興善有時壁立萬仞，發大機、顯大用，人人驚怖
J37nB383_p0231a24║逃逝；有時一味平常，和其光、同其塵，箇箇贊歎歡喜。
J37nB383_p0231a25║諸禪德！信知我所得智慧微妙第一。你若擬心，早是
J37nB383_p0231a26║不微妙了也。何故？此事非思量分別之所能。還相委
J37nB383_p0231a27║麼？」以拂子擊禪床一下，歸方丈。
J37nB383_p0231a28║示眾。「鐘樓上念讚，床腳下種菜，東司裏燒香，山門前
J37nB383_p0231a29║禮拜。且道是甚麼人得與麼行竟？」良久，云：「西風捲盡
J37nB383_p0231a30║秋休葉，露出枝頭一點紅。」
J37nB383_p0231b01║機緣
J37nB383_p0231b02║僧參次，師問：「甚麼處來？」僧云：「那邊。」師云：「那邊事作麼
J37nB383_p0231b03║生？」僧便禮拜，師驀踏云：「沒地頭漢。」
J37nB383_p0231b04║二僧參次，師問：「近離甚麼處？」僧云：「寧夏。」師云：「寧夏到
J37nB383_p0231b05║者裏多少路？」僧云：「一千八百。」師云：「踏破幾緉草鞋？」僧
J37nB383_p0231b06║無語，師問第二位：「者上座不的秪對，汝又作麼生？」僧
J37nB383_p0231b07║亦無語，師云：「一隊無孔鐵錘。」便打出。
J37nB383_p0231b08║僧參次，便問：「猛虎當路坐時如何？」師云：「耕夫製玉漏，
J37nB383_p0231b09║不是行家作。」僧云：「和尚搖頭，學人擺尾。」師云：「餿飯泥
J37nB383_p0231b10║茶爐。」僧無語，師便掌云：「者掠虛漢。」
J37nB383_p0231b11║僧問：「《肇論》云：『天地與我同根，萬物與我一體。』既是一
J37nB383_p0231b12║體，為甚麼眾生不成佛去？」師云：「但恨枝無葉，莫怨太
J37nB383_p0231b13║陽偏。」僧云：「開眼見一切物，合眼又作麼生見？」師云：「驢
J37nB383_p0231b14║屎似馬糞。」僧無語。師云：「將謂！將謂！」便打。
J37nB383_p0231b15║有儒士投刺稱道學，謁師，師云：「學即不問，如何是道？」
J37nB383_p0231b16║士云：「這何必問？」師云：「且莫詐明頭。」士罔措，師云：「貴教
J37nB383_p0231b17║戒慎乎其所不睹，恐懼乎其所不聞。居士向不睹不
J37nB383_p0231b18║聞處試道一句看。」士擬開口，師云：「不是，不是。」士茫然，
J37nB383_p0231b19║云：「和尚還道得否？」師云：「居士問將來。」士如前問，師云：
J37nB383_p0231b20║「山花開似錦，幽鳥語如簧。」士云：「如是則有睹有聞也。」
J37nB383_p0231b21║師云：「不睹不聞，是非入也。視聽昭昭而不起聞見者，
J37nB383_p0231b22║斯可矣。」士歎服，作禮而退。
J37nB383_p0231b23║僧問：「如何是生死二字？」師云：「待太華峰點頭即向汝
J37nB383_p0231b24║道。」僧云：「為甚麼不道？」師云：「直教汝求生不得，求死不
J37nB383_p0231b25║得。」
J37nB383_p0231b26║道士羅沖虛參次，師問：「平常看甚麼經？」士云：「《南華》、《道
J37nB383_p0231b27║德》。」師彈指云：「者在甚麼句中收？」士云：「不知。」師云：「不知
J37nB383_p0231b28║最親切。」士罔措。次目復來請益，師見便云：「恍恍惚惚，
J37nB383_p0231b29║其中有物，且道是甚麼物？」士云：「特來求和尚慈悲指
J37nB383_p0231b30║示。」師拈起扇子云：「會麼？」士云：「不會。」師云：「白紙扇子足
J37nB383_p0231c01║風涼。」士云：「是何意旨？」師云：「神仙妙訣，父子不傳。」
J37nB383_p0231c02║僧參次，纔展坐具，師云：「道即便道，展炊單作麼？」僧云：
J37nB383_p0231c03║「特來禮拜和尚。」師云：「目前無闍黎，此間無老僧，汝又
J37nB383_p0231c04║作麼生？」僧喝，師云：「亂喝。」僧擬議，師便打。
J37nB383_p0231c05║僧參次，師問上座：「仙鄉何處？」僧云：「用南。」師云：「川北事
J37nB383_p0231c06║作麼生？」僧云：「劍閣從來險。」師云：「汝作麼生過來？」僧云：
J37nB383_p0231c07║「樊噲當鴻門。」師云：「正值項莊舞劍時如何？」僧擬議，師
J37nB383_p0231c08║云：「學語之流。」便打。
J37nB383_p0231c09║僧問：「如何是金剛圈？」師云：「汝試跳看。」「如何是栗棘蓬？」
J37nB383_p0231c10║師云：「汝試吞看。」僧云：「畢竟如何吞跳？」師云：「馬便搭鞍，
J37nB383_p0231c11║驢便推磨。」僧云：「學人不會。」師云：「終南山色碧嶙嶒。」
J37nB383_p0231c12║僧參次，師問：「甚麼處來？」僧云：「興善。」師云：「興善有何言
J37nB383_p0231c13║句？」僧云：「前日開示，忘卻了也。」師云：「汝是甚麼處人？」僧
J37nB383_p0231c14║云：「平涼。」師云：「大好忘卻了。」便打。
J37nB383_p0231c15║因雞鳴午，師云：「好一聲，只是無人會得。」時有僧便問：
J37nB383_p0231c16║「和尚還會麼？」師云：「遠水明沙白，深秋落葉黃。」僧云：「便
J37nB383_p0231c17║恁麼會去時如何？」師云：「依稀似曲纔堪聽，又被風吹
J37nB383_p0231c18║別調中。」
J37nB383_p0231c19║僧問：「如何是莊嚴佛土？」師云：「葡萄滿架垂珠網，石筍
J37nB383_p0231c20║抽條豎寶幢。」僧云：「即非莊嚴，是名莊嚴。」師云：「《金剛經》
J37nB383_p0231c21║到念得熟。」僧禮拜，師云：「韓盧逐塊。」
J37nB383_p0231c22║僧云：「久雨不晴時如何？」師云：「滴穿眼睛，浸爛鼻孔。」僧
J37nB383_p0231c23║云：「忽遇杲日當空時如何？」師云：「乾盡髑髏，迸破龜殼。」
J37nB383_p0231c24║儒士問：「三界之外，更有何物？」師云：「三界之外，更有何
J37nB383_p0231c25║物？」又問：「三教聖人滅後，還歸一處否？」師云：「別面不如
J37nB383_p0231c26║花有笑，離情難似竹無心。」士云：「學生不會。」師云：「會則
J37nB383_p0231c27║事同一家，不會則各自稱尊。」
J37nB383_p0231c28║師鋤地次，有客到相請，僧便問：「有客到門時如何？」師
J37nB383_p0231c29║云：「荷鋤歸家。」進云：「如何管待？」師云：「打水煎茶。」進云：「和
J37nB383_p0231c30║尚太煞現成。」師云：「舉頭天外看，誰是我般人？」
J37nB383_p0232a01║問僧：「甚麼處來？」僧云：「秦州。」師云：「來時踏斷草鞋繩否？」
J37nB383_p0232a02║僧云：「不會。」師云：「禮拜著。」僧作禮。師云：「恰好不會。」少間
J37nB383_p0232a03║茶次，師又問：「曾見甚麼人來？」僧云：「如是和尚。」師云：「是
J37nB383_p0232a04║洞下尊宿。」僧云：「是。」師云：「銀碗盛雪，明月藏鷺，汝作麼
J37nB383_p0232a05║生會？」僧無語。師云：「卻不如是。」便掌。
J37nB383_p0232a06║問僧：「路逢劍客須呈劍，那箇是汝的劍？」僧喝，師云：「好
J37nB383_p0232a07║喝。」僧擬議，師便喝，僧作禮，師云：「鉛刀徒逞，不若龍泉。」
J37nB383_p0232a08║便打出。
J37nB383_p0232a09║問僧：「甚處來？」僧云：「平涼。」師云：「有一人論劫在途中，不
J37nB383_p0232a10║離家舍，汝還見否？」僧便喝，師云：「好一喝，只是汝不知
J37nB383_p0232a11║落處。」僧禮拜，師云：「果然。」便打。
J37nB383_p0232a12║問僧：「風動心搖樹，雲生性起塵。若明今日事，昧卻本
J37nB383_p0232a13║來人。如何是本來人？」僧便喝，師云：「昧卻了也。」僧又喝，
J37nB383_p0232a14║師云：「汝惡發作麼？」僧佇思，師便打。
J37nB383_p0232a15║問：「興福結制十一日，汝諸人本分事作麼生？」僧云：「早
J37nB383_p0232a16║晨喫白粥，到晚又覺饑。」師云：「只恐不是玉。」僧作禮，師
J37nB383_p0232a17║云：「汝見箇甚麼道理？」僧無語，師云：「者掠虛漢。」連棒打
J37nB383_p0232a18║出。
J37nB383_p0232a19║僧問：「世尊雪山六年苦行，明星出時悟得箇甚麼？」師
J37nB383_p0232a20║云：「腳不離地走。」進云：「和尚是？釋迦是？」師云：「汝試定當
J37nB383_p0232a21║看。」
J37nB383_p0232a22║僧問：「一口氣不來，向甚麼處安身立命？」師云：「你即今
J37nB383_p0232a23║在甚麼處？」僧佇思，師云：「不遇攀花手，徒勞造化心。」便
J37nB383_p0232a24║打。
J37nB383_p0232a25║僧問：「離微通不犯的是甚麼人？」師云：「眼生三角，頭峭
J37nB383_p0232a26║五嶽。」僧一喝，師云：「早箇犯了也。」僧擬議，師便打。
J37nB383_p0232a27║僧問：「一口氣不來，向甚麼處安身立命？」師云：「天陰地
J37nB383_p0232a28║潤。」僧云：「學人初機，請和尚慈悲直指。」師云：「春到園林
J37nB383_p0232a29║千點翠，水和明月一天秋。」
J37nB383_p0232a30║問僧：「從那裏來？」僧云：「峨嵋來。」師云：「普賢騎的白象還
J37nB383_p0232b01║在麼？」僧云：「在。」師云：「在甚麼處？」僧擬對，師與驀面一掌。
J37nB383_p0232b02║僧參次，師云：「從緣入者不是家珍，汝為甚麼上人門？」
J37nB383_p0232b03║僧云：「特來禮拜和尚。」師云：「腳下草鞋何不脫卻？」僧作
J37nB383_p0232b04║禮，師云：「兔子喫牛奶。」便打。
J37nB383_p0232b05║問僧：「汝昨日喫棒，還知棒頭落處麼？」僧云：「不知。」師示
J37nB383_p0232b06║以偈云：「棒頭落處誰藏覆？天眼龍睛覷不破。驀地翻
J37nB383_p0232b07║身獅子兒，人人鼻孔下頭大。」
J37nB383_p0232b08║問：「衲僧家二六時中一絲不掛，為甚麼這邊拖犁、那
J37nB383_p0232b09║裏拽耙？」眾下語不契，請師代云：「窮坑難滿。」
J37nB383_p0232b10║問：「諸佛未出世已前，人人鼻孔撩天；既出世已後，為
J37nB383_p0232b11║甚麼杳無蹤跡？」眾下語不契，師代云：「見面不如聞名。」
J37nB383_p0232b12║問：「時正嚴冬，天寒地冷，為甚麼石筍抽條？」代云：「時節
J37nB383_p0232b13║不相饒。」
J37nB383_p0232b14║問：「無神通菩薩因甚覓他蹤跡不得？」代云：「好箇入頭。」
J37nB383_p0232b15║問：「豎窮三際、橫遍十方的，因甚麼到者裏抬腳不起？」
J37nB383_p0232b16║眾請，師代云：「何不道金粟門下？」
J37nB383_p0232b17║問：「不到廣寒宮殿裏，扇頭能有幾多風？只如廣寒宮
J37nB383_p0232b18║作麼生到？」一僧從東過西，一僧從西過東，師云：「卻較
J37nB383_p0232b19║些子。」二僧齊禮拜，師云：「一骨哄二狗。」便打。
J37nB383_p0232b20║僧問：「如何是法、報、化三身？」師云：「木杓頭邊鐮切菜。」「如
J37nB383_p0232b21║何是法身？」師云：「華山一塊石。」「如何是報身？」師云：「鐵索
J37nB383_p0232b22║掛天梯。」「如何是化身？」師云：「黃河正東流。」
J37nB383_p0232b23║僧問：「經行及坐臥，常在於其中，為甚麼百姓日用而
J37nB383_p0232b24║不知？」師云：「汝自顢頇。」僧云：「通身無影像，遍界不曾藏，
J37nB383_p0232b25║仁者見之謂之仁，智者見之謂之智，不涉二途，請師
J37nB383_p0232b26║直指。」師云：「剎竿頭上仰蓮心。」僧云：「意旨如何？」師云：「蹉
J37nB383_p0232b27║過也不知。」僧擬議，師便打。
J37nB383_p0232b28║僧問：「大事已明的人，為甚麼棒下翻身不得？」師云：「莫
J37nB383_p0232b29║守寒岩異草青。」僧云：「恁麼則龍遊千江水，虎走萬里
J37nB383_p0232b30║山去也。」師云：「謝三娘稱金。」
J37nB383_p0232c01║僧問：「七尺單前明祖意，如何是祖意？」師云：「終南拍手
J37nB383_p0232c02║黃鶯唱。」僧云：「三條椽下悟元機，如何是元機？」師云：「渭
J37nB383_p0232c03║水搊琴棗樹聽。」僧云：「西來大意明千古，大地掀翻總
J37nB383_p0232c04║是心。」師云：「腦後見腮。」僧云：「謝師證明。」師云：「一釣便上。」
J37nB383_p0232c05║僧禮拜，師便打。
J37nB383_p0232c06║僧問：「濟上宗旨，棒喝交馳，離此二途，還有指示也無？」
J37nB383_p0232c07║師云：「不是化龍魚，徒勞遭點額。」僧云：「龍臥碧潭時如
J37nB383_p0232c08║何？」師云：「可惜沒頭浸殺。」僧云：「一聲霹靂又如何？」師云：
J37nB383_p0232c09║「且漫騰騰。」僧便作鼓翅勢，師云：「野狐精。」連棒打出。
J37nB383_p0232c10║僧問：「即心即佛時如何？」師云：「鐵牛生石卵。」僧云：「非心
J37nB383_p0232c11║非佛又如何？」師云：「抱出玉麒麟。」僧云：「既不是心、不是
J37nB383_p0232c12║佛、不是物，畢竟作麼生？」師云：「婦搖機軋軋，兒弄口喎
J37nB383_p0232c13║喎。」僧云：「恁麼會去時如何？」師云：「坐著白雲宗不妙。」僧
J37nB383_p0232c14║云：「恁麼則義氣不從天地得，英雄豈藉四時催？」師云：
J37nB383_p0232c15║「伶俐衲僧。」僧云：「莫謗他好。」師云：「識甚好惡？」
J37nB383_p0232c16║僧問：「盡大地是箇解脫門，把手拽不入，過在甚麼處？」
J37nB383_p0232c17║師云：「汝即今還入麼？」僧云：「雪曲逢春吟夜月，芒鞋踏
J37nB383_p0232c18║斷古家鄉。」師云：「案山子未肯點頭在。」
J37nB383_p0232c19║僧問：「『懷州牛喫禾，益州馬腹脹，天下覓醫人，炙豬左
J37nB383_p0232c20║膊上。』豈不是杜順偈麼？」師云：「是。」僧云：「為是神通妙用？
J37nB383_p0232c21║為是法爾如然？」師云：「亦非神通妙用，亦非法爾如然。」
J37nB383_p0232c22║僧云：「畢竟作麼？」師云：「晴空杲日當天照。」僧云：「唯此一
J37nB383_p0232c23║是實，餘二則非真。」師打一棒，云：「不信道。」
J37nB383_p0232c24║僧問：「盧陂既有鐵牛之機，因甚被沼祖三問道不得？」
J37nB383_p0232c25║師云：「有眼盲人腳踏空。」僧云：「學人有箇見處。」師云：「試
J37nB383_p0232c26║舉看。」僧便喝，師云：「湖南長老。」僧擬議，師云：「果然。」便打。
J37nB383_p0232c27║僧問：「百千法門，無量妙義，總向一毛頭上識得根源
J37nB383_p0232c28║去。如何是一毛頭？」師云：「初三十一，不用擇日。」僧云：「只
J37nB383_p0232c29║如麻三觔，乾屎橛，新婦騎驢阿家牽，畢竟是甚麼意
J37nB383_p0232c30║旨？」師云：「石火光中飛彩鳳。」僧云：「某甲不會。」師云：「逢人
J37nB383_p0233a01║但恁麼舉。」
J37nB383_p0233a02║打七。郃陽進士王莘發入堂隨喜，問師云：「萬法歸一，
J37nB383_p0233a03║一歸何處？」師云：「滿堂雲水客，一位老先生。」士云：「畢竟
J37nB383_p0233a04║一歸何處？」師云：「劍去久矣。」士云：「學生不會。」師云：「請過
J37nB383_p0233a05║者邊來。」士從東過西，師云：「居士元來卻會。」士乃欣然
J37nB383_p0233a06║首肯，作禮云：「弟子若不問過，幾同謗佛之流。」
J37nB383_p0233a07║僧問：「達磨西來，不立文字，直指人心，見性成佛，為甚
J37nB383_p0233a08║麼又向少林面壁九年？」師云：「家無滯貨不富。」僧云：「只
J37nB383_p0233a09║如二祖立雪，意旨如何？」師云：「掘地討天。」僧云：「不是一
J37nB383_p0233a10║番寒徹骨，爭得梅花撲鼻香？」師云：「此心能有幾人知？」
J37nB383_p0233a11║僧禮拜，云：「謝師荅話。」師云：「一翳在眼，空花亂墜。」
J37nB383_p0233a12║圖撫毫到寺，指佛問師云：「是箇甚麼佛？」師云：「釋迦佛。」
J37nB383_p0233a13║圖云：「釋迦佛是箇甚麼人？」師云：「只是箇放得下的漢
J37nB383_p0233a14║子。」圖云：「莫是放下名利二字麼？」師云：「早被檀越勘破。」
J37nB383_p0233a15║圖云：「佛只一也，為甚卻塑三位？」師云：「檀越不妨具眼。」
J37nB383_p0233a16║圖云：「我們不會禪機，要明白說纔曉得。」師乃為開導
J37nB383_p0233a17║三身四智之旨，圖歡喜贊歎云：「今聞慈誨，甚釋前疑。」
J37nB383_p0233a18║乃拱揖而去。
J37nB383_p0233a19║西安董府尊請師齋，問云：「都說參禪悟道，不知如何
J37nB383_p0233a20║是道？」師云：「春明門外灞橋東。」董云：「塵勞愛網，爭麼得
J37nB383_p0233a21║打脫了去？」師云：「除是腳下無絲方可。」董云：「梅花漏泄
J37nB383_p0233a22║先春信，無限遊蜂盡逐香。」師云：「那裏見得？」董云：「居官
J37nB383_p0233a23║居佛，誠為不二。」師云：「鄭州出曹門。」董云：「不會。」師云：「本
J37nB383_p0233a24║有之性，為甚麼不會？」董云：「如何是本有之性？」師云：「護
J37nB383_p0233a25║法問從何來？」董忻然首肯。
J37nB383_p0233a26║垂問
J37nB383_p0233a27║「潼關天險，華嶽齊雲，人人知有，為甚麼巨靈神向者
J37nB383_p0233a28║裏失卻一隻眼？」
J37nB383_p0233a29║「柳毅傳書得到洞庭，為甚麼涇河龍王日日腳跟不
J37nB383_p0233a30║點地？」
J37nB383_p0233b01║「八百獅子吼，秦川若草若木，大小悉皆震動，為甚麼
J37nB383_p0233b02║終南山只是不肯點頭？」
J37nB383_p0233b03║
J37nB383_p0233b04║
J37nB383_p0233b05║
J37nB383_p0233b06║
J37nB383_p0233b07║
J37nB383_p0233b08║
J37nB383_p0233b09║
J37nB383_p0233b10║憨休禪師語錄卷第十（終）