J37nB383_p0233c01║憨休禪師語錄卷第十一
J37nB383_p0233c02║嗣法門人　繼堯　等編
J37nB383_p0233c03║拈頌古上
J37nB383_p0233c04║舉：「世尊纔陞座，文殊便白椎云：『諦觀法王法，法王法
J37nB383_p0233c05║如是。』世尊便下座。」
J37nB383_p0233c06║拈云：「世尊好一本上大人，被文殊塗抹了也。還有
J37nB383_p0233c07║知他世尊下座處麼？」
J37nB383_p0233c08║頌：「銀床葉落已驚秋，故作深宮一段愁。野老不知
J37nB383_p0233c09║天子醉，誰將攜手御街遊。」
J37nB383_p0233c10║舉：「世尊將諸聖往第六天說大集經，敕他方此上人
J37nB383_p0233c11║間天上一切獰惡鬼神悉皆集會，受佛付囑，擁護正
J37nB383_p0233c12║法。設有不赴者，四天門王飛熱鐵輪追之令集。既集
J37nB383_p0233c13║會已，無有不順佛敕者，各發弘誓，擁護正法。唯有一
J37nB383_p0233c14║魔王謂世尊云：『瞿曇！我待一切眾生成佛，盡眾生界
J37nB383_p0233c15║空，無有眾生名字，我乃發菩提心。』」
J37nB383_p0233c16║拈云：「賊是小人，智過君子。」
J37nB383_p0233c17║頌：「相將魔佛論同條，春到寒巖雪自消。多義氣，謾
J37nB383_p0233c18║相招，九天雲淨鶴飛高。」
J37nB383_p0233c19║舉：「殃崛摩羅尊者因持缽至一長者門，其家婦人正
J37nB383_p0233c20║值產難，長者曰：『瞿曇弟子！汝為至聖，當有何法能免
J37nB383_p0233c21║產難？』殃崛語長者曰：『我乍入道，未知此法，待我回問
J37nB383_p0233c22║世尊，卻來相報。』及返，具事白佛，佛告殃崛：『汝速去報
J37nB383_p0233c23║言：「我從賢聖法來，未曾殺生。」』殃崛奉佛語，疾往告之，
J37nB383_p0233c24║其婦得聞，當時分娩。」
J37nB383_p0233c25║拈云：「長者據實而問，事出爾時；殃崛乞諸其鄰，勞
J37nB383_p0233c26║心費力。世尊恁麼道，大似弄假像真，婦聞當下
J37nB383_p0233c27║分娩，疑殺天下人。」
J37nB383_p0233c28║頌：「產難驚聞事異常，勞他殃崛走郎當。偶然生下
J37nB383_p0233c29║孩兒了，盡道靈符肘後方。」
J37nB383_p0233c30║舉：「世尊因文殊至諸佛集處，值諸佛各還本處，唯有
J37nB383_p0234a01║一女子近於佛座而入三昧。文殊乃白佛：『云何此人
J37nB383_p0234a02║得近佛，而我不得？』佛告文殊：『汝但覺此女，令從三昧
J37nB383_p0234a03║起，汝自問之。』文殊繞女子三匝，鳴指一下，乃托至梵
J37nB383_p0234a04║天，盡其神力而不能出。世尊曰：『假使百千文殊，亦出
J37nB383_p0234a05║此女子定不得。下方過四十二恒河沙國土，有罔明
J37nB383_p0234a06║菩薩，能出此女子定。』須臾，罔明大士從地湧出，作禮
J37nB383_p0234a07║世尊。世尊敕罔明出，罔明至女子前，鳴指一下，女子
J37nB383_p0234a08║於是從定而出。」
J37nB383_p0234a09║拈云：「者場曲調雖是宮商節奏、金石鏗鏘，明眼人
J37nB383_p0234a10║前一場笑具。」
J37nB383_p0234a11║頌：「翠擁華裾坐繡床，雨餘芳草照斜陽。一聲柳陌
J37nB383_p0234a12║嬌鶯語，掩面含羞出畫堂。」
J37nB383_p0234a13║舉：「百丈大師凡參次，有一老人常隨眾聽法，眾退，老
J37nB383_p0234a14║人亦退。忽一日獨留，丈遂問：『前面立者復是何人？』老
J37nB383_p0234a15║人云：『某非人也，於過去迦葉佛時曾住此。由因學人
J37nB383_p0234a16║問：「大修行底人還落因果也無？」對云：「不落因果。」遂五
J37nB383_p0234a17║百生墮野狐身。今請和尚代一轉語，貴脫野狐身。』老
J37nB383_p0234a18║人遂問：『大修行底人還落因果也無？』丈云：『不昧因果。』
J37nB383_p0234a19║老人於言下大悟，便脫野狐身化去。」
J37nB383_p0234a20║拈云：「大凡語不離位，墮在毒海，只饒脫盡廉纖，猶
J37nB383_p0234a21║欠悟在。百丈老漢雖與打鎖敲枷、抽釘拔楔，仔
J37nB383_p0234a22║細檢點將來，也不免隨群逐隊。脫或如今有箇
J37nB383_p0234a23║出格衲僧超方作者，道得縱橫十字、圓轉一機，
J37nB383_p0234a24║總未脫野狐身在。且道利害在甚麼處？」良久，云：
J37nB383_p0234a25║「三生六十劫。」
J37nB383_p0234a26║頌：「五百生前箇野狐，可憐墮脫自塗糊。饒君直下
J37nB383_p0234a27║超三界，試問闍黎悟也無。」
J37nB383_p0234a28║「不昧不落，誰墮誰脫。百丈野狐，一坑埋卻。」
J37nB383_p0234a29║舉：「德山一日飯遲，托缽下堂。時雪峰作飯，頭見便云：
J37nB383_p0234a30║『者老漢！鐘未鳴，鼓未響，托缽向甚麼處去？』山便歸方
J37nB383_p0234b01║丈。峰舉似巖頭，頭云：『大小德山未會末後句在。』山聞，
J37nB383_p0234b02║令侍者喚來問：『汝不肯老僧那？』頭密啟其意，山乃休
J37nB383_p0234b03║去。至明日陞堂，果與尋常不同。頭至僧堂前，撫掌大
J37nB383_p0234b04║笑云：『且喜老漢會得末後句。雖然如是，只得三年。』」
J37nB383_p0234b05║拈云：「德山踏翻射垛，卻被雪峰中的；巖頭縱解抽
J37nB383_p0234b06║矢扣輪，也是隨邪逐惡。父父子子雖則敲唱雙
J37nB383_p0234b07║行，縱奪可觀，若遇明眼衲僧，未免一場敗闕。只
J37nB383_p0234b08║如巖頭密啟，其意又作麼生？從前汗馬無人識，
J37nB383_p0234b09║只要重論蓋代功。」
J37nB383_p0234b10║頌：「鐵鋸舞三臺，死蛇驚出草。水和明月流，天其白
J37nB383_p0234b11║雲曉。新羅打鐵火星飛，嘉州大像驚絕倒。話杷
J37nB383_p0234b12║三年滿道途，張郎何似李郎巧。休弄巧，一馬生
J37nB383_p0234b13║三寅，惡物也不少。」
J37nB383_p0234b14║舉：「古德一日不赴堂，侍者請赴堂，德云：『我在莊上喫
J37nB383_p0234b15║油餈飽。』者云：『和尚不曾出入。』德云：『汝去問莊主。』侍者
J37nB383_p0234b16║方出門，忽見莊主歸謝和尚到莊喫油餈。」
J37nB383_p0234b17║拈云：「侍者如蟲禦木，古德偶爾成文，因甚莊主來
J37nB383_p0234b18║作謝？路遠夜長休把火，大家吹滅暗中行。」
J37nB383_p0234b19║頌：「門未出時已到莊，油餈喫飽不陞堂，五湖四海
J37nB383_p0234b20║英靈士，幾箇而今有眼光？」
J37nB383_p0234b21║舉：「興化謂克賓維那曰：『汝不久為唱導之師。』賓曰：『不
J37nB383_p0234b22║入這保社。』師曰：『會了不入？不會不入？』賓曰：『總不與麼。』
J37nB383_p0234b23║師便打。曰：『克賓維那法戰不勝，罰錢五貫，設饡飯一
J37nB383_p0234b24║堂。』次日，師自白椎曰：『克賓維那法戰不勝，不得喫飯。
J37nB383_p0234b25║即便出院。』」
J37nB383_p0234b26║拈云：「興化正令雖行，大似以強凌弱，克賓臨危不
J37nB383_p0234b27║變，還如有理難伸。且道罰錢趁出克賓還甘麼？
J37nB383_p0234b28║去路一身輕似葉，高名千古重如山。」
J37nB383_p0234b29║頌：「罰錢趁出事何當，惡辣鉗鎚驗大方。情深相送
J37nB383_p0234b30║時分手，千古令人意莫量。」
J37nB383_p0234c01║舉：「溈山在百丈為典座，百丈將選大溈主人，乃請師
J37nB383_p0234c02║同首座對眾下語：『出格者可住。』百丈遂拈起淨瓶置
J37nB383_p0234c03║地上，設問：『不得喚作淨瓶，汝喚作甚麼？』首座云：『不可
J37nB383_p0234c04║喚作木𣔻也。』百丈復問於師，師乃趯倒淨瓶而去。百
J37nB383_p0234c05║丈笑云：『第一座輸卻山子也。』因命師住持。」
J37nB383_p0234c06║拈云：「百丈埋兵挑鬥，典座大膽衝鋒，雖然嬴得溈
J37nB383_p0234c07║山，猶較華林百步。何以故？不因霜雪寒，焉知松
J37nB383_p0234c08║柏操？」
J37nB383_p0234c09║頌：「錦袍高挂綠楊煙，選將須還韜略全。一發千鈞
J37nB383_p0234c10║齊喝采，英風千古落人間。」
J37nB383_p0234c11║舉：「疏山到溈山，便問：『承師有言：有句無句，如藤倚樹。
J37nB383_p0234c12║忽然樹倒藤枯，句歸何處？』溈山呵呵大笑。疏山云：『某
J37nB383_p0234c13║甲四千里賣布單來，和尚何得相弄？』溈山喚侍者：『取
J37nB383_p0234c14║錢還這上座。』遂囑云：『向後有獨眼龍為汝點破在。』後
J37nB383_p0234c15║到明招，舉前話，招云：『溈山可謂頭正尾正，只是不遇
J37nB383_p0234c16║知音。』疏復問：『樹倒藤枯，句歸何處？』招云：『更使溈山笑
J37nB383_p0234c17║轉新。』疏於言下有省，乃云：『溈山笑裏有刀。』」
J37nB383_p0234c18║拈云：「溈山打開通紅爐鞴，百煉精金；明招拈出惡
J37nB383_p0234c19║辣鉗錘，一火鑄就。還知他疏山悟處麼？笑裏有
J37nB383_p0234c20║刀誰解會？翻身剖破太虛空。」
J37nB383_p0234c21║頌：「有無二句問藤枯，夜半黃梅送老盧。笑倒東風
J37nB383_p0234c22║天地古，十分春色落江湖。」
J37nB383_p0234c23║舉：「守廓侍者因華嚴上堂云：『大眾！今日賜卿無畏，若
J37nB383_p0234c24║是臨濟、德山、高亭、大愚、鳥窠、船子兒孫，不用如何若
J37nB383_p0234c25║何，便請單刀直入，華嚴為你證據。』廓侍者便出，禮拜
J37nB383_p0234c26║起便喝，嚴亦喝，廓又喝，嚴又喝，廓禮拜起曰：『大眾！看
J37nB383_p0234c27║者老漢一場敗闕。』又喝一喝，拍手歸眾。華嚴歸方丈
J37nB383_p0234c28║時，風穴為維那，上去問訊，嚴云：『浙客叵耐，守廓今日
J37nB383_p0234c29║把老僧扭㔃一上，侍集眾打一頓趁出。』穴曰：『趁他遲
J37nB383_p0234c30║了，況是和尚言過，道單刀直入，豈不言過？他是臨濟
J37nB383_p0235a01║下兒孫，本分與麼作用。』嚴方息怒。穴下來與師說前
J37nB383_p0235a02║來事意，師曰：『你著甚來由勸者老漢？我未問已前，早
J37nB383_p0235a03║要棒喫，得我話行；如今不打我，搨卻我，者話不行。』穴
J37nB383_p0235a04║云：『此話已遍行天下也。』」
J37nB383_p0235a05║拈云：「大小華嚴當斷不斷，返招其亂。當時待守廓
J37nB383_p0235a06║纔禮拜起便喝，即痛打一頓趁出，不惟契他守
J37nB383_p0235a07║廓，亦免風穴傳言送語不了。」
J37nB383_p0235a08║頌：「偃月長蛇陣勢威，將軍疋馬破重圍。如今四海
J37nB383_p0235a09║清如鏡，一任行人說是非。」
J37nB383_p0235a10║舉：「睦州因秀才相看，云：『會二十四家書。』師以拄杖空
J37nB383_p0235a11║中點一點，云：『會麼？』秀才罔措。師云：『又道會二十四家
J37nB383_p0235a12║書，永字八法也不識。』」
J37nB383_p0235a13║拈云：「秀才善二十四家書，只者一點也不識，杆自
J37nB383_p0235a14║徒勞傳摹移寫，有甚用處？當時若待伊纔點空，
J37nB383_p0235a15║便云：『草本不勞拈出。』匪但截斷睦州葛藤，且要
J37nB383_p0235a16║與孔夫子增氣。」
J37nB383_p0235a17║頌：「睦州一點問來端，封后先生眼自瞞。既到班門
J37nB383_p0235a18║休弄斧，被他八法累尼山。」
J37nB383_p0235a19║舉：「溈山問仰山：『承聞子在百丈問一答十，是否？』仰云：
J37nB383_p0235a20║『不敢。』溈云：『佛法向上事作麼道？』仰擬開口，溈便喝。如
J37nB383_p0235a21║是三問，仰山擬答，皆被喝。仰垂淚云：『先師道：「教我更
J37nB383_p0235a22║遇人始得。」今日便是遇人也。』便發心看牛三年。一日，
J37nB383_p0235a23║溈入山，見在樹下坐禪，溈以拄杖點背一下，仰回首，
J37nB383_p0235a24║溈云：『寂子道得也未？』仰云：『雖道不得，且不就別人借
J37nB383_p0235a25║口。』溈云：『寂子會也。』」
J37nB383_p0235a26║拈云：「溈山輕輕借問，寂子草草承當，若非坐斷舌
J37nB383_p0235a27║頭，爭得一條活路？既是不就別人借口，畢竟如
J37nB383_p0235a28║何話會？常憶江南三月裏，鷓鴣啼處百花香。」
J37nB383_p0235a29║頌：「衝浪錦鱗始上鉤，一聲霹靂便抬頭。驀然翻轉
J37nB383_p0235a30║成龍去，吐霧吞雲得自由。」
J37nB383_p0235b01║舉：「黃蘗因普請次，南泉云：『如許大身材，戴箇些兒小
J37nB383_p0235b02║笠。』蘗云：『三千大千世界總在裏許。』泉云：『王老師聻？』蘗
J37nB383_p0235b03║戴笠便行。」
J37nB383_p0235b04║拈云：「南泉老漢惹火燒身，若不是放出斬貓手段，
J37nB383_p0235b05║幾乎燎卻面門；黃蘗若無箇笠子蓋卻髑髏，未
J37nB383_p0235b06║免藏身無地。」
J37nB383_p0235b07║頌：「笠子拈來顯大機，乾坤函蓋電光輝。不因六月
J37nB383_p0235b08║扶搖力，爭見鶤鵬萬里飛。」
J37nB383_p0235b09║舉：「興化見同參來，纔上堂便喝，僧亦喝；師又喝，僧亦
J37nB383_p0235b10║喝；師近前拈棒，僧又喝。師云：『你看者瞎漢猶作主在。』
J37nB383_p0235b11║僧擬議，師直打下法堂。侍者請問：『適來者僧有甚觸
J37nB383_p0235b12║忤和尚？』師云：『他適來也有權有實、有照有用，及乎將
J37nB383_p0235b13║手向伊面前橫兩橫，到者裏他卻去不得。似者般瞎
J37nB383_p0235b14║漢，不打更待何時？』」
J37nB383_p0235b15║拈云：「興化有入地之謀，者僧具衝天之作，只得橫
J37nB383_p0235b16║吞巨海，背負須彌，殺活全彰，縱奪自在。且道甚
J37nB383_p0235b17║麼是興化將手向伊面前橫兩橫處？若檢點得
J37nB383_p0235b18║出，許你具衲僧眼；脫或未然，三秦席捲非無計，
J37nB383_p0235b19║忠義何勞憶蒯通？」
J37nB383_p0235b20║頌：「單旗疋馬入沙場，拈出莫邪照雪霜。只見錐頭
J37nB383_p0235b21║施快利，豈知猶有鑒頭方。」
J37nB383_p0235b22║舉：「陸亙大夫問南泉：『肇法師也甚奇怪，解道：天地與
J37nB383_p0235b23║我同根，萬物與我一體。』師指庭前牡丹花云：『大夫！時
J37nB383_p0235b24║人見此一株花，如夢相似。』大夫罔措。」
J37nB383_p0235b25║拈云：「大夫恁麼舉問，奇則固奇，要且坐在葛藤窠
J37nB383_p0235b26║裏。若不是南泉拈一把吹毛劍當頭截斷，絆到
J37nB383_p0235b27║驢年未得自由在。」
J37nB383_p0235b28║頌：「覿面拈來箇最親，可憐窮子眼無筋。須知天地
J37nB383_p0235b29║同根處，瞌睡何曾得夢醒。」
J37nB383_p0235b30║舉：「香嚴僧問：『不慕諸聖，不重己靈時如何？』嚴云：『萬機
J37nB383_p0235c01║休罷，千聖不攜。』當時疏山在眾作嘔聲云：『是何言歟？』
J37nB383_p0235c02║嚴問：『阿誰？』眾云：『師叔。』嚴云：『不肯山僧那？』山出眾云：『是。』
J37nB383_p0235c03║嚴云：『師叔莫道得麼？』山云：『道得。』嚴云：『試道看。』山云：『若
J37nB383_p0235c04║教某甲道，須還師資禮始得。』嚴乃下座禮拜，准前話
J37nB383_p0235c05║問山云：『萬機休罷猶有事在，千聖不攜亦從人得。』嚴
J37nB383_p0235c06║云：『卻請師叔道。』山云：『何不道肯諾不得全？』嚴云：『肯又
J37nB383_p0235c07║肯甚麼？諾又諾阿誰？』山云：『肯即肯他諸聖，諾即諾自
J37nB383_p0235c08║己靈。』嚴云：『饒你與麼，也須三十年倒屙去在。設使住
J37nB383_p0235c09║山無柴燒，近水無水喫，分明記取。』後住疏山，果如嚴
J37nB383_p0235c10║記。至二十七年病愈，自云：『香嚴師兄記我三十年倒
J37nB383_p0235c11║屙，今少三年。』每至食畢，以手抉而吐之，以應前記。山
J37nB383_p0235c12║後問鏡清長老：『肯諾不得全，你作麼生會？』清云：『全歸
J37nB383_p0235c13║肯諾。』山云：『不得全又作麼生？』清云：『箇中無肯路。』山云：
J37nB383_p0235c14║『方愜病僧意。』」
J37nB383_p0235c15║拈云：「看他二尊宿一拶一捺，各露風規。雖然如是，
J37nB383_p0235c16║疏山後若無鏡清瞑眩之藥，厥疾不瘳。」
J37nB383_p0235c17║頌：「照雪橫戈徹曉行，偶逢劍客便相呈。當初將謂
J37nB383_p0235c18║茅長短，燒了方知地不平。」
J37nB383_p0235c19║舉：「趙州僧問：『萬法歸一，一歸何處？』州云：『我在青州做
J37nB383_p0235c20║領布衫，重七觔。』」
J37nB383_p0235c21║拈云：「此話不妨坐斷天下人舌頭。若是興福更問：
J37nB383_p0235c22║『畢竟一歸何處？』只饒趙州古佛，管教口挂壁上。」
J37nB383_p0235c23║頌：「七觔衫子播寰中，逐塊韓盧失卻蹤。萬法一歸
J37nB383_p0235c24║何處也，木人拍手笑春風。」
J37nB383_p0235c25║舉：「子湖利蹤禪師於門下立牌云：『子湖有一隻狗，上
J37nB383_p0235c26║取人頭，中取人心，下取人足，擬議則喪身失命。』臨濟
J37nB383_p0235c27║下有二僧來參，方揭簾，師喝曰：『看狗！』僧回顧，師便歸
J37nB383_p0235c28║方丈。」
J37nB383_p0235c29║拈云：「子湖狗子爪牙甚是鋒利，致使惡名遠彰，可
J37nB383_p0235c30║惜天下衲僧個個不顧身命。當時待道：『看狗。』便
J37nB383_p0236a01║作犬咬。云：『嗷嗷！』管取子湖冰消瓦解。」
J37nB383_p0236a02║頌：「當機覿面提，覿面當機疾，擬議不將來，從教血
J37nB383_p0236a03║滴滴。」
J37nB383_p0236a04║舉：「百丈侍馬祖遊山次，見野鴨，祖指云：『前邊是甚麼？』
J37nB383_p0236a05║丈云：『野鴨子。』祖云：『甚處去也？』丈云：『飛過去也。』祖扭百
J37nB383_p0236a06║丈鼻，負痛失聲。祖云：『又道飛過去也。』丈有省。」
J37nB383_p0236a07║拈云：「馬祖扭轉鼻頭，推門落臼；百丈失聲有省，認
J37nB383_p0236a08║鱉為龜。若作佛法商量，入地獄如箭射。」
J37nB383_p0236a09║頌：「侍從閒行看鴨飛，萬里晴空有路歸。鼻頭扭著
J37nB383_p0236a10║連心痛，哭笑從他說是非。」
J37nB383_p0236a11║舉：「臨濟訪平田，於路見一嫂使牛，濟問云：『平田路向
J37nB383_p0236a12║甚麼處去？』嫂將牛打云：『者畜生諸處走，到者裏不知
J37nB383_p0236a13║路。』濟云：『我問你平田路向甚麼處去？』嫂云：『者畜生養
J37nB383_p0236a14║來五載尚使不得。』濟云：『欲觀前人，先觀所使。便有抽
J37nB383_p0236a15║釘拔楔之意。』」
J37nB383_p0236a16║拈云：「者婆子雖然氣燄猛熾，逼塞乾坤，要且不解
J37nB383_p0236a17║指路。臨濟大師卻也善驗端倪，可惜放過。還會
J37nB383_p0236a18║麼？鬼怕惡人難展掌，賊憑贓物易承頭。」
J37nB383_p0236a19║頌：「窮途問路指端由，信手揮鞭只打牛。五載養來
J37nB383_p0236a20║多義氣，不風流處也風流。」
J37nB383_p0236a21║舉：「溈山示眾云：『汝等諸人各呈所悟看。』時有志和上
J37nB383_p0236a22║座出作禮，溈云：『不思善，不思惡，正與麼時，還我志和
J37nB383_p0236a23║上座本來面目。』志云：『正與麼時，是某甲放身命處。』溈
J37nB383_p0236a24║云：『子莫落空否？』志云：『某甲若見有空可落，何曾是放
J37nB383_p0236a25║身命處？』溈云：『到者裏何不問去？』志云：『某甲到者裏，亦
J37nB383_p0236a26║不見有和尚可問。』溈云：『汝福薄，扶吾宗不起。』」
J37nB383_p0236a27║拈云：「不啟龍門，焉知三汲之化？不迷魚腹，安伏八
J37nB383_p0236a28║陣之神？溈山與者僧驀路相逢，未免七花八裂
J37nB383_p0236a29║了也。何故？平蕪盡處是青山，行人更在青山外。」
J37nB383_p0236a30║頌：「等閒垂釣向官津，柳外從來覓故人。話盡收綸
J37nB383_p0236b01║天欲暮，君之東魯我西秦。」
J37nB383_p0236b02║舉：「風穴僧問：『如何是佛？』穴云：『杖林山下竹筋鞭。』」
J37nB383_p0236b03║拈云：「出巧新行，能做會賣。」
J37nB383_p0236b04║頌：「杖林山下竹筋鞭，遙望靈山眼底穿，若是龍駒
J37nB383_p0236b05║纔顧影，翻騰踏破水中天。」
J37nB383_p0236b06║舉：「黃蘗問百丈：『從上宗乘如何指示於人？』丈據坐。蘗
J37nB383_p0236b07║云：『後代兒孫將何傳授？』丈云：『我將謂你是個人。』便歸
J37nB383_p0236b08║方丈。」
J37nB383_p0236b09║拈云：「百丈鼻孔昂藏，黃蘗眼睛突出，畢竟將何傳
J37nB383_p0236b10║授？驢年向汝道。」
J37nB383_p0236b11║頌：「閒尋幽澗入危峰，萬仞岩頭百尺松，風韻日長
J37nB383_p0236b12║千古調，誰人更打上方鐘？」
J37nB383_p0236b13║舉：「溈山因資國來參，乃指月示之，國以手撥三下，師
J37nB383_p0236b14║云：『不道汝不見，只是見處太麤。』」
J37nB383_p0236b15║拈云：「溈山寒光萬里，者僧皓魄一輪，既然見處同
J37nB383_p0236b16║明，因甚麼又道太麤？璞逢敏手方增價，詩到重
J37nB383_p0236b17║吟始見工。」
J37nB383_p0236b18║頌：「孤光迥迥映長空，一道清輝萬古同。自是姮娥
J37nB383_p0236b19║情未瞥，猶憐身在廣寒宮。」
J37nB383_p0236b20║舉：「黃蘗示眾云：『汝等諸人盡是噇酒糟漢，與麼行腳，
J37nB383_p0236b21║何處有今日？還知大唐國裏無禪師麼？』時有一僧云：
J37nB383_p0236b22║『如諸方匡徒領眾又作麼生？』師云：『不道無禪，只是無
J37nB383_p0236b23║師。』」
J37nB383_p0236b24║拈云：「秉金剛劍，全殺活機，須是黃蘗老漢。其奈者
J37nB383_p0236b25║僧路見不平，若非元關深鎖，洎被打破蔡州。」
J37nB383_p0236b26║頌：「不道無禪是無師，噇酒糟漢復誰知。行人莫怪
J37nB383_p0236b27║花狼藉，春入山河豈有私。」
J37nB383_p0236b28║舉：「南院顒禪師上堂云：『諸方只具啐啄同時眼，不具
J37nB383_p0236b29║啐啄同時用。』時有僧便問：『如何是啐啄同時用？』師云：
J37nB383_p0236b30║『作家不啐啄，啐啄同時失。』僧云：『此猶未是某甲問處。』
J37nB383_p0236c01║師云：『汝問處作麼生？』僧云：『失。』師便打，其僧不肯。後於
J37nB383_p0236c02║雲門會下聞二僧舉此話，一僧云：『當時南院棒折那。』
J37nB383_p0236c03║其僧忽然契悟，遂奔回省覲，師已圓寂，乃謁風穴。穴
J37nB383_p0236c04║一見便問：『上座莫是當年問先師啐啄同時話底麼？』
J37nB383_p0236c05║僧云：『是。』穴云：『汝當時作麼生會？』僧云：『某甲當時如在
J37nB383_p0236c06║燈影裏行相似。』風穴云：『汝會也。』」
J37nB383_p0236c07║拈云：「南院全機電捲，令不虛行；者僧禍出私門，喫
J37nB383_p0236c08║棒有分。後向雲門悟去，且道又悟個甚麼？斫倒
J37nB383_p0236c09║那邊無影樹，卻來火裏又抽枝。」
J37nB383_p0236c10║頌：「弘開爐鞴鉗錘惡，烈燄翻騰便不禁，燈影如今
J37nB383_p0236c11║都滅卻，方知徹底老婆心。」
J37nB383_p0236c12║舉：「南陽忠國禪師一日三喚侍者，侍者三應。師曰：『將
J37nB383_p0236c13║謂吾孤負汝，卻是汝孤負吾。』」
J37nB383_p0236c14║拈云：「國師三喚，侍者三應，作麼生是他孤負處？子
J37nB383_p0236c15║期去不返，浩浩良可悲，不知天地間，知音復是
J37nB383_p0236c16║誰？」
J37nB383_p0236c17║頌：「龍吟霧起，虎嘯風生。彌漫六合，振蕩乾坤。無孔
J37nB383_p0236c18║笛和氈拍板，拍拍是令少知音。三汲浪高燒尾
J37nB383_p0236c19║去，免使桃花宿禹門。」
J37nB383_p0236c20║舉：「風穴在郢州衙內陞座云：『祖師心印，狀似鐵牛之
J37nB383_p0236c21║機，去即印住，住即印破。只如不去不住，印即是？不印
J37nB383_p0236c22║即是？』時有廬陂長老出問：『某甲有鐵牛之機，請師不
J37nB383_p0236c23║搭印。』穴云：『慣釣鯨鯢沉巨浸，卻嗟蛙步𩥇泥沙。』陂佇
J37nB383_p0236c24║思，穴喝云：『長老何不進語？』陂擬議，穴打一拂子云：『還
J37nB383_p0236c25║記得話頭麼？試舉看。』陂擬開口，穴又打一拂子。牧主
J37nB383_p0236c26║云：『佛法元來與王法一般。』穴云：『太守見個甚麼道理？』
J37nB383_p0236c27║牧主云：『當斷不斷，返招其亂。』穴便下座。」
J37nB383_p0236c28║拈云：「七縱七擒，方顯出將入相；八遇八克，便能勍
J37nB383_p0236c29║敵萬人。盧陂雖能勇敢當先，其奈龍頭蛇尾，風
J37nB383_p0236c30║穴全機電捲，殺活縱橫，若不是李牧主，幾乎落
J37nB383_p0237a01║賺重圍，直饒急急抽身，也只救得一半。」
J37nB383_p0237a02║頌：「祖師心印鐵牛機，戴角擎頭牧古墟。幾度拽回
J37nB383_p0237a03║還放去，青山無處不逢渠。」
J37nB383_p0237a04║
J37nB383_p0237a05║
J37nB383_p0237a06║
J37nB383_p0237a07║
J37nB383_p0237a08║
J37nB383_p0237a09║
J37nB383_p0237a10║憨休禪師語錄卷第十一