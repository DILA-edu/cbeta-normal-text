J37nB383_p0237b01║憨休禪師語錄卷第十二
J37nB383_p0237b02║嗣法門人　繼堯　等編
J37nB383_p0237b03║拈頌古下
J37nB383_p0237b04║舉：「定上座初參臨濟，問：『如何是佛法大意？』濟下床擒
J37nB383_p0237b05║住，師擬議，濟與一掌拓開，師佇思，傍僧云：『定上座何
J37nB383_p0237b06║不禮拜？』師便禮拜，起，浹背汗流，忽然大悟。」
J37nB383_p0237b07║拈云：「千鈞之弩不為鼷鼠而發機，萬斛之舟豈從
J37nB383_p0237b08║坳堂而刱設？臨濟固是全體大用，殺活當機，若
J37nB383_p0237b09║非定上座具坐籌帷幄之謀，決勝千里之外，爭
J37nB383_p0237b10║顯得汗馬功高？」
J37nB383_p0237b11║頌：「擊石火，閃電光，玉樓金殿鎖鴛鴦。遊人不解春
J37nB383_p0237b12║歸去，猶向桃花憶阮郎。」
J37nB383_p0237b13║舉：「益州大隨真禪師菴外有一龜，僧問：『一切眾生皮
J37nB383_p0237b14║裹骨，者箇眾生為甚麼骨裹皮？』師拈草鞋覆龜背上，
J37nB383_p0237b15║僧無語。」
J37nB383_p0237b16║拈云：「得人一牛，還人一馬。」
J37nB383_p0237b17║頌：「草鞋覆龜，不妨奇特。明眼衲僧，如何會得？一句
J37nB383_p0237b18║了然如未委，留待當來問彌勒。」
J37nB383_p0237b19║舉：「芭蕉云：『我年二十八，到仰山參南塔，上堂云：「汝諸
J37nB383_p0237b20║人若是箇漢，從阿孃肚裏出，便作獅子吼解。好麼？」』我
J37nB383_p0237b21║於言下歇得身心，便住經五載。」
J37nB383_p0237b22║拈云：「芭蕉大似假途，滅虢還復滅虞，殊不知計較
J37nB383_p0237b23║雖成，早喪垂棘屈產之義理也。如今有解作獅
J37nB383_p0237b24║子吼底麼？出來喫棒。」
J37nB383_p0237b25║頌：「張公喫酒李公醉，鼻息如雷甕裏睡。而今酒醒
J37nB383_p0237b26║憶張公，十箇五雙都不會。」
J37nB383_p0237b27║舉：「韶山因遵布衲訪師，在山下相見，遵問：『韶山路向
J37nB383_p0237b28║甚麼處去？』師以手指云：『鳴那青青黯黯處去。』遵近前
J37nB383_p0237b29║把住云：『久嚮韶山，莫便是否？』師曰：『是即是，闍黎有甚
J37nB383_p0237b30║麼事？』遵曰：『擬伸一問，師還答否？』師云：『看君不是金牙
J37nB383_p0237c01║作，爭解彎弓射尉遲？』遵曰：『鳳凰直入丹霄去，誰怕林
J37nB383_p0237c02║間野雀兒？』師曰：『當軒畫鼓從君擊，試展家風似老僧。』
J37nB383_p0237c03║遵曰：『一句迥超千聖外，松蘿難與月輪齊。』師曰：『饒君
J37nB383_p0237c04║直出威音外，猶較韶山半月程。』遵曰：『過在甚麼處？』師
J37nB383_p0237c05║曰：『倜儻之辭，時人知有。』遵曰：『恁麼則真玉泥中異，不
J37nB383_p0237c06║撥萬機塵。』師曰：『魯班門下徒施巧。』遵曰：『學人則恁麼，
J37nB383_p0237c07║未審師意如何？』師曰：『玉女夜拋梭，織錦於西舍。』遵曰：
J37nB383_p0237c08║『莫便是和尚家風也無？』師曰：『耕夫製玉漏，不是行家
J37nB383_p0237c09║作。』遵曰：『此猶是文言，如何是和尚家風？』師曰：『橫身當
J37nB383_p0237c10║宇宙，誰是出頭人？』遵無語，遂同歸山。纔人事了，師召
J37nB383_p0237c11║曰：『近前！』曰：『闍黎有沖天之氣，老僧有入地之謀。闍黎
J37nB383_p0237c12║橫吞巨海，老僧背負須彌。闍黎按劍上來，老僧掗鎗
J37nB383_p0237c13║相待。向上一路，速道！速道！』遵曰：『明鏡當臺，請師一鑒。』
J37nB383_p0237c14║師曰：『不鑒。』遵曰：『為甚麼不鑒？』師曰：『水淺無魚，徒勞下
J37nB383_p0237c15║釣。』遵無語，師便打。」
J37nB383_p0237c16║拈云：「遵布衲向虎口裏橫身、鷹爪下分兔，固是好
J37nB383_p0237c17║手，可惜被韶山驅而納諸罟獲陷阱之中而莫
J37nB383_p0237c18║知之避也。還知利害麼？莫謂韶陽山險峻，前頭
J37nB383_p0237c19║更有最高峰。」
J37nB383_p0237c20║頌：「韶山壁立聳千尋，驀劄相逢箇裏人。射虎不真……」
J37nB383_p0237c21║
J37nB383_p0237c22║原書闕
J37nB383_p0237c23║
J37nB383_p0237c24║
J37nB383_p0237c25║
J37nB383_p0237c26║
J37nB383_p0237c27║
J37nB383_p0237c28║
J37nB383_p0237c29║
J37nB383_p0237c30║
J37nB383_p0238a01║
J37nB383_p0238a02║
J37nB383_p0238a03║
J37nB383_p0238a04║
J37nB383_p0238a05║
J37nB383_p0238a06║
J37nB383_p0238a07║
J37nB383_p0238a08║
J37nB383_p0238a09║
J37nB383_p0238a10║
J37nB383_p0238a11║「『史尋常如何理論？』史擬對，心云：『不是，不是。』史迷悶不
J37nB383_p0238a12║已。一日，侍心山行，木樨盛開，心云：『聞木樨花香麼？』史
J37nB383_p0238a13║云：『聞。』心云：『吾無隱乎爾。』史遂有省。」
J37nB383_p0238a14║拈云：「坐斷元關，不容之乎者也；鏟除知解，豈落窠
J37nB383_p0238a15║臼名言？理雖共轍同途，向上元來各別，太史縱
J37nB383_p0238a16║然悟去，要見黃龍太遠在。」
J37nB383_p0238a17║頌：「騎賊馬，捉賊贓，木樨香處太郎當。山堂虛寂何
J37nB383_p0238a18║人識，一度風來一度香。」
J37nB383_p0238a19║舉：「南泉、歸宗、麻谷往南陽禮覲國師，到半路，南泉於
J37nB383_p0238a20║地上畫一圓相云：『道得即去。』歸宗入內坐，麻谷作女
J37nB383_p0238a21║人拜。泉云：『與麼則不去也。』宗云：『是何心行？』泉便喚回。」
J37nB383_p0238a22║拈云：「者幾尊宿恰如無絃琴遇著氈拍板，雖是五
J37nB383_p0238a23║音調暢、六律和諧，點檢將來未免半塗而廢。興
J37nB383_p0238a24║福當時若見，每人好與三十拄杖一時趕散，使
J37nB383_p0238a25║他直下箇箇親見國師。」
J37nB383_p0238a26║頌：「三老元來不丈夫，各將鼠伎謾搘捂。國師面目
J37nB383_p0238a27║今何在，話杷傳流滿道塗。」
J37nB383_p0238a28║「隔墻見角未為良，牛影徒猜共較量，坐拜呈機歸
J37nB383_p0238a29║去也，不知眉豎古蒼蒼。」
J37nB383_p0238a30║舉：「雪峰問僧：『甚麼處來？』僧云：『浙中來。』師云：『船來？陸來？』
J37nB383_p0238b01║僧云：『二途俱不涉。』師云：『爭得到者裏？』僧云：『有甚麼隔
J37nB383_p0238b02║礙？』師打趁出。僧過十年後再來，師又問：『甚麼處來？』僧
J37nB383_p0238b03║云：『湖南。』師云：『湖南與者裏相去多少？』僧云：『不隔。』師豎
J37nB383_p0238b04║起拂子云：『還隔者箇麼？』僧云：『若隔即不到也。』師又打
J37nB383_p0238b05║趁出。此僧住後，凡見人便罵。師一日同行聞，特去訪
J37nB383_p0238b06║問：『兄到雪峰，有何言句便如是罵他？』遂舉前話，被同
J37nB383_p0238b07║行吼叱，與他說破。者僧當時悲泣，常向中夜焚香，望
J37nB383_p0238b08║雪峰遙禮。」
J37nB383_p0238b09║拈云：「驅耕夫之牛，奪饑人之食，須是雪峰老漢始
J37nB383_p0238b10║得。者僧棒雖喫了，可惜不知落處，叫屈啣冤，卻
J37nB383_p0238b11║被同行說破，終朝痛恨難忘。且道與他說破箇
J37nB383_p0238b12║甚麼？」以手打杖鼓勢，云：「棚叭囉札。」
J37nB383_p0238b13║頌：「平生肝膽向人傾，兩度相逢怨恨深。多口阿師
J37nB383_p0238b14║能說破，誰知千古意分明。」
J37nB383_p0238b15║舉：「青原思禪師因僧問：『如何是佛法大意？』師云：『廬陵
J37nB383_p0238b16║米作麼價？』」
J37nB383_p0238b17║拈云：「青原大似無孔鐵錘，卻也令人針劄不入。若
J37nB383_p0238b18║論佛法大意，總未夢見在。或問興福：『如何是佛
J37nB383_p0238b19║法大意？』劈脊便棒，免使千載之下妄作米價商
J37nB383_p0238b20║量。」
J37nB383_p0238b21║頌：「廬陵米，作麼價，萬古風聞傳話杷。碓嘴生花絕
J37nB383_p0238b22║較量，誰向鬼門重貼卦。」
J37nB383_p0238b23║舉：「昔有一老宿訪臨濟，纔相見，提起坐具云：『禮拜即
J37nB383_p0238b24║是？不禮拜即是？』臨濟便喝，宿便禮拜。濟云：『者賊！』宿云：
J37nB383_p0238b25║『賊！賊！』便出。濟云：『莫道無事好。』首座侍立次，濟回問云：
J37nB383_p0238b26║『還有過也無？』座云：『有。』濟云：『賓家有過？主家有過？』座云：
J37nB383_p0238b27║『二俱有過。』濟云：『過在甚麼處？』座便出。濟云：『莫道無事
J37nB383_p0238b28║好。』」
J37nB383_p0238b29║拈云：「老宿打失眉毛，首座眼睛突出，若非臨濟老
J37nB383_p0238b30║人有妙密鉗錘，幾乎一場狼籍。」
J37nB383_p0238c01║頌：「偷驢販私鹽，強盜撞著賊。天明對面看，底事如
J37nB383_p0238c02║何說？咄！臨濟未是白拈賊。」
J37nB383_p0238c03║舉：「麻谷同歸宗、南泉謁徑山，路逢一婆子，乃問：『徑山
J37nB383_p0238c04║路向甚麼處去？』婆云：『驀直去。』師云：『前頭水深，過得否？』
J37nB383_p0238c05║婆云：『不濕腳。』師又問：『上岸稻得與麼好，下岸稻得與
J37nB383_p0238c06║麼怯。』婆云：『總被螃蟹喫了也。』師云：『禾好香。』婆云：『沒氣
J37nB383_p0238c07║息。』師又問婆：『在甚麼處住？』婆云：『在者裏。』三人至店，婆
J37nB383_p0238c08║煎茶一瓶，攜盞三隻至，謂曰：『和尚有神通者即喫茶。』
J37nB383_p0238c09║三人相顧間，婆云：『看老朽自逞神通去也。』於是拈盞
J37nB383_p0238c10║傾茶便行。」
J37nB383_p0238c11║拈云：「者三箇漢到處行腳，向者婆子手中納敗闕。
J37nB383_p0238c12║當時好與踢倒茶瓶、撲破盞子，管教者臭老婆
J37nB383_p0238c13║羞慚無地。」
J37nB383_p0238c14║頌：「域中背面輕翻轉，閫外威權謾激揚，淺草群蛇
J37nB383_p0238c15║頭角露，等閒勘破老婆禪。」
J37nB383_p0238c16║舉：「南院顒禪師，僧問：『從上諸聖向甚麼處去？』師云：『不
J37nB383_p0238c17║上天堂，即入地獄。』僧云：『和尚又作麼生？』師云：『還知寶
J37nB383_p0238c18║應老漢落處麼？』僧擬議，師以拂子驀口打，復喚近前
J37nB383_p0238c19║云：『令合是汝行。』又打一拂子。」
J37nB383_p0238c20║拈云：「者僧先鋒有作，爭奈殿後無功？寶應雖則照
J37nB383_p0238c21║用同時，大似欲隱彌露。若是興福，待問：『從上諸
J37nB383_p0238c22║聖向甚麼處去？』向伊道：『甚麼處去不得？』非獨者
J37nB383_p0238c23║僧躡跡無從，管教盡大地人追仰不及。」
J37nB383_p0238c24║頌：「去處何如問處親，天堂地獄總無憑。衲僧直下
J37nB383_p0238c25║如相委，免作區區問路人。」
J37nB383_p0238c26║舉：「太原孚上座參雪峰，纔至法堂，顧視雪峰，便下看
J37nB383_p0238c27║知事。至明日，入方丈作禮，云：『昨日觸忤和尚。』峰云：『知
J37nB383_p0238c28║是般事便休。』」
J37nB383_p0238c29║拈云：「孚上座只見錐頭利，殊不知雪峰寸刃不施，
J37nB383_p0238c30║即便收伏江南塞北。且作麼生是他觸忤處？一
J37nB383_p0239a01║任諸人鑽龜打瓦。」
J37nB383_p0239a02║頌：「偃旗息鼓入場來，眉底雙瞳便豁開。明日又來
J37nB383_p0239a03║重驗過，相將鐵鋸舞三臺。」
J37nB383_p0239a04║舉：「趙州僧問：『如何是趙州？』州云：『東門南門西門北門。』」
J37nB383_p0239a05║拈云：「好座趙州城子被者僧打破了也。興福則不
J37nB383_p0239a06║然。『如何是趙州？』便荅：『樓臺影裏家家月，砧杵聲
J37nB383_p0239a07║中處處秋。』看伊從那一門而入？」
J37nB383_p0239a08║頌：「腳下無私信步行，晨昏不禁坦然平。城頭歌鼓
J37nB383_p0239a09║如相委，南北東西任縱橫。」
J37nB383_p0239a10║舉：「趙州因僧問：『學人乍入叢林，乞師指示。』師曰：『喫粥
J37nB383_p0239a11║了也未？』僧云：『喫粥了也。』師曰：『洗缽盂去。』其僧忽然有
J37nB383_p0239a12║省。」
J37nB383_p0239a13║拈云：「鹽車困馬，見伯樂而長鳴；鞭影纔窺，便乃追
J37nB383_p0239a14║風千里。者僧只饒悟去，更買草鞋行腳始得。」
J37nB383_p0239a15║頌：「粥飯於人日用長，缽盂洗處絕承當。鑽天鷂子
J37nB383_p0239a16║穿雲過，謾向窮途哭阮郎。」
J37nB383_p0239a17║舉：「鹽官一日喚侍者曰：『將犀牛扇子來。』者曰：『破也。』師
J37nB383_p0239a18║曰：『扇子既破，還我犀牛兒來。』者無對。」
J37nB383_p0239a19║拈云：「鹽官好一箇犀牛兒，其疾如風，爭奈侍者不
J37nB383_p0239a20║解收放？若是興福，待云：『還我犀牛兒來。』便近前
J37nB383_p0239a21║躬身云：『仲夏毒熱，恭惟和尚起居萬福。』不惟頭
J37nB383_p0239a22║角崢嶸，更見四楞踏地。」
J37nB383_p0239a23║頌：「鹽官犀牛扇子，遍界清風未已。驀鼻牽回無他，
J37nB383_p0239a24║更索還成鈍滯。休鈍滯，當陽踢踏昂藏氣。」
J37nB383_p0239a25║舉：「南泉示眾云：『喚作如如，早是變了也。如今師僧須
J37nB383_p0239a26║向異類中行。』歸宗云：『雖行畜生行，不得畜生報。』師云：
J37nB383_p0239a27║『孟八郎漢又與麼去也。』」
J37nB383_p0239a28║拈云：「南泉垂香餌以釣巨鰲，歸宗設錦阱以陷猛
J37nB383_p0239a29║虎，二老足可稱奇。若是衲僧門下，總是喫棒的
J37nB383_p0239a30║漢。」
J37nB383_p0239b01║頌：「錦衣脫卻愈光新，戴角披毛草裏行。撞著東村
J37nB383_p0239b02║王上社，依然兩眼黑睜睜。」
J37nB383_p0239b03║舉：「丹霞訪龐居士，兒女子靈照洗菜次，師云：『居士在
J37nB383_p0239b04║否？』女子放下籃，叉手而立。師又問：『居士在否？』女子提
J37nB383_p0239b05║籃便行，師遂回。須臾，居士歸，女子乃舉前話，士云：『丹
J37nB383_p0239b06║霞在麼？』女云：『去也。』士云：『赤土塗牛奶。』」
J37nB383_p0239b07║拈云：「丹霞向夜壑藏舟，靈照於澄源著櫂，雖則咿
J37nB383_p0239b08║啞唱和，逐浪隨波，點檢將來不▆▆露。若非龐
J37nB383_p0239b09║老具末後牢關，門風洎合掃地矣。」
J37nB383_p0239b10║頌：「老大羊頭不識羞，人前一味逞風流。阿爺歸後
J37nB383_p0239b11║重勘過，嬴得聲光振九州。」
J37nB383_p0239b12║舉：「普化嘗振鐸云：『明頭來，明頭打；暗頭來，暗頭打；四
J37nB383_p0239b13║方八面來，旋風打；虛空來，連架打。』一日，臨濟令一僧
J37nB383_p0239b14║捉住，云：『總不恁麼來時如何？』師拓開，云：『明日大悲院
J37nB383_p0239b15║裏有齋。』僧回，舉似臨濟，濟云：『我從來疑著者漢。』」
J37nB383_p0239b16║拈云：「普化與麼提唱，也是把火偷豬；臨濟因事長
J37nB383_p0239b17║智，還如普州人送賊。何故聻？單雄解弄棗木槊，
J37nB383_p0239b18║尉遲隨後唱番歌。」
J37nB383_p0239b19║頌：「終日佯狂未是顛，聲聲寶鐸徹天源。瞎驢一踏
J37nB383_p0239b20║全機喪，月皎長空印碧潭。」
J37nB383_p0239b21║舉：「天平從漪禪師到西院，常自曰：『莫道會佛法，覓箇
J37nB383_p0239b22║舉話的人也無？』院聞而默之。異日，上法堂次，遙見，遂
J37nB383_p0239b23║召：『從漪！』師抬頭，院云：『錯！』師進兩三步，院又云：『錯！』師近
J37nB383_p0239b24║前，院云：『適來者兩錯，是上座錯？是思明錯？』師云：是從
J37nB383_p0239b25║漪錯。院云：『錯！錯！』師休去，院乃云：『上座且留過夏，共汝
J37nB383_p0239b26║商量者兩錯。』師當下便去。後住相州天平山，舉前話
J37nB383_p0239b27║示眾云：『我行腳時，被惡風吹到汝州，有西院長老勘
J37nB383_p0239b28║過，連下兩錯，更留我過夏，共我商量。我不道恁時錯，
J37nB383_p0239b29║我發足向南方去時，早知錯了也。』」
J37nB383_p0239b30║拈云：「三搭不回，天平猶未是聱頭漢；重重勘驗，西
J37nB383_p0239c01║院大類緣木求魚。秪如者兩錯，還有商量也無？
J37nB383_p0239c02║當陽不解穿揚箭，過後思量愁殺人。」
J37nB383_p0239c03║頌：「戰鼓頻催入陣來，層層戈戟盡衝開。沙場一決
J37nB383_p0239c04║英雄士，雨過猶憐晚角哀。」
J37nB383_p0239c05║舉：「百丈禪師再參馬祖，祖見來，乃指禪床角拂子，師
J37nB383_p0239c06║云：『即此用？離此用？』祖云：『你已後開兩片皮，將何為人？』
J37nB383_p0239c07║師取拂子豎起，祖云：『即此用？離此用？』師挂拂子於舊
J37nB383_p0239c08║處，祖震威一喝，師直得三日耳聾。」
J37nB383_p0239c09║拈云：「百丈再參，事不厭細；馬祖一喝，膾不厭精。還
J37nB383_p0239c10║知三日耳聾處麼？八十翁翁入場屋。」
J37nB383_p0239c11║頌：「一喝傳心印，當機絕見聞，大雄峰頂月，千古曜
J37nB383_p0239c12║乾坤。」
J37nB383_p0239c13║舉：「麻谷持錫到章敬，遶禪床三匝，振錫一下，卓然而
J37nB383_p0239c14║立。敬云：『是！是！』谷又到南泉，亦遶禪床三匝，振錫一下，
J37nB383_p0239c15║卓然而立。泉云：『不是！不是！』谷云：『章敬道是，和尚為甚
J37nB383_p0239c16║道不是？』泉云：『章敬即是，是汝不是。此乃風力所轉，終
J37nB383_p0239c17║成敗壞。』」
J37nB383_p0239c18║拈云：「章敬明用紅綿套索，南泉暗設碧玉阱坑，二
J37nB383_p0239c19║老雖則陷虎機深，卻被麻谷一箭射倒了也。何
J37nB383_p0239c20║故？是非一入時人耳，洗到驢年也不清。」
J37nB383_p0239c21║頌：「鴛鴦繡出自金針，宜稱何堪舉似人。端的辨來
J37nB383_p0239c22║重賞鑑，還須親見武陵春。」
J37nB383_p0239c23║舉：「溈山與仰山行次，指前頭枯樹問：『前頭是甚麼？』仰
J37nB383_p0239c24║云：『只是枯樹子。』師指背後耘田公子云：『者公子他後
J37nB383_p0239c25║亦有五百眾。』」
J37nB383_p0239c26║拈云：「溈山指處分明，寂子滿口道出。若論激揚此
J37nB383_p0239c27║事，鄭州出曹門。」
J37nB383_p0239c28║頌：「耘田公子日辛勤，得失榮枯似不聞。東澗水流
J37nB383_p0239c29║西澗水，南山雲起北山雲。」
J37nB383_p0239c30║舉：「盤山示眾云：『三界無法，何處求心？四大本空，佛依
J37nB383_p0240a01║何住？璿璣不動，寂爾無言，覿面相呈，更無餘事。珍重！』」
J37nB383_p0240a02║拈云：「盤山恁麼道，大似紫羅帳裏撒珍珠。雖然，後
J37nB383_p0240a03║代雲：『仍且不得草草。何也？鶴有九皋難翥翼，馬
J37nB383_p0240a04║無千里謾追風。』」
J37nB383_p0240a05║頌：「綠陰何處撫瑤琴，花落殘紅幾許深。日暮曲終
J37nB383_p0240a06║人不見，江頭靄靄數峰青。」
J37nB383_p0240a07║舉：「黃蘗運禪師在南泉會下為首座，一日捧缽向南
J37nB383_p0240a08║泉位中坐，泉入堂見，乃問：『長老甚年中行道？』蘗云：『威
J37nB383_p0240a09║音王已前。』泉云：『猶是王老師兒孫，下去。』蘗遂過第二
J37nB383_p0240a10║位坐，泉休去。」
J37nB383_p0240a11║拈云：「黃蘗陷虎機深，南泉抽身計穩，可謂賓主互
J37nB383_p0240a12║換，照用同時，點檢將來，不無失利。當時待伊問：
J37nB383_p0240a13║『甚年中行道？』但把匙喫飯，直饒王老師全機大
J37nB383_p0240a14║用，管教措手腳不及。」
J37nB383_p0240a15║頌：「天生伎倆出群英，慣踏毘盧頂上行，若謂主賓
J37nB383_p0240a16║互換也，尋城日午打三更。」
J37nB383_p0240a17║舉：「臨濟會下有同學二人相問，一云：『離卻中下二機，
J37nB383_p0240a18║請兄道一句子。』一云：『擬問則失。』一云：『恁麼則禮拜老
J37nB383_p0240a19║兄去也。』一云：『者賊。』臨濟聞，陞堂云：『要會臨濟賓主句，
J37nB383_p0240a20║問取堂中二禪客。』便下座。」
J37nB383_p0240a21║拈云：「者一夥隨摟搜漢，有甚麼了期？不見道：擬問
J37nB383_p0240a22║則失。」
J37nB383_p0240a23║頌：「賓主互換較無差，孤鷺齊飛共落霞。人義盡從
J37nB383_p0240a24║貧處斷，世情偏向有錢家。」
J37nB383_p0240a25║舉：「溈山一日見香嚴、仰山作餅次，師云：『當時百丈先
J37nB383_p0240a26║師親得者箇道理。』仰與香嚴相顧視云：『甚麼人答得
J37nB383_p0240a27║此話？』師云：『有一人答得。』仰云：『是阿誰？』師指水牯牛云：
J37nB383_p0240a28║『道！道！』仰取一束草來，香嚴取一桶水來，放牛前，牛纔
J37nB383_p0240a29║喫，師云：『與麼！與麼！不與麼！不與麼！』二人俱作禮。師云：
J37nB383_p0240a30║『或時明，或時暗。』」
J37nB383_p0240b01║拈云：「動絃別曲，葉落知秋，還他溈山父子，若是衲
J37nB383_p0240b02║僧門下，猶欠悟在。何也？不是僧繇手，徒勞話丹
J37nB383_p0240b03║青。」
J37nB383_p0240b04║頌：「饅頭水牯示綱宗，覿面相承道愈隆，化外來賓
J37nB383_p0240b05║端的別，莫將附子當天雄。」
J37nB383_p0240b06║舉：「風穴沼禪師因僧問：『語默涉離微，如何通不犯？』師
J37nB383_p0240b07║云：『常憶江南三月裏，鷓鴣啼處百花香。』」
J37nB383_p0240b08║拈云：「絕天維，立地紀，未足稱奇；擘太華，逗河源，豈
J37nB383_p0240b09║是敏手？只如風穴恁麼答話，還愜者僧意也無？
J37nB383_p0240b10║世間無限丹青手，到底都盧畫不成。」
J37nB383_p0240b11║頌：「重重春色翠成堆，雨洗孤峰向曉開，滿徑杳然
J37nB383_p0240b12║清晝永，夜深誰共掃蒼苔？」
J37nB383_p0240b13║舉：「雪峰僧問：『古澗寒泉時如何？』峰云：『瞪目不見底。』僧
J37nB383_p0240b14║云：『飲者何如？』峰云：『不從口入。』趙州聞僧舉，乃云：『終不
J37nB383_p0240b15║從鼻孔裏入。』僧卻問：『古澗寒泉時如何？』州云：『苦。』『飲者
J37nB383_p0240b16║如何？』州云：『死。』師聞得，乃云：『趙州古佛。』遙望作禮，從此
J37nB383_p0240b17║不答話。」
J37nB383_p0240b18║拈云：「雪峰胸藏日月，趙州眼蓋乾坤，然而應機似
J37nB383_p0240b19║同，大都垂手更別。且如何是別的道理？雲籠樹
J37nB383_p0240b20║色枝偏翠，月淡星河斗柄高。」
J37nB383_p0240b21║頌：「古澗寒泉，徹鑑源底，不從口入，飲者即死。趙州
J37nB383_p0240b22║古佛放毫光，射入雪峰遙作禮。不答話，事堪恥，
J37nB383_p0240b23║海闊雲閒知幾幾？」
J37nB383_p0240b24║舉：「首山念禪師因僧問：『如何是佛？』師云：『新婦騎驢阿
J37nB383_p0240b25║家牽。』」
J37nB383_p0240b26║拈云：「藏盡楚天月，猶存漢地星。」
J37nB383_p0240b27║頌：「新婦騎驢阿家牽，踏碎春光柳帶煙。當體風流
J37nB383_p0240b28║誰會得，落霞孤鶩共長天。」
J37nB383_p0240b29║舉：「溈山一日問仰山曰：『大地眾生業識茫茫，無本可
J37nB383_p0240b30║據，子作麼生知他有之與無？』仰云：『某甲有驗處。』時有
J37nB383_p0240c01║一僧從面前過，仰召云：『闍黎！』其僧回首，仰云：『和尚！者
J37nB383_p0240c02║箇便是業識茫茫，無本可據。』溈山云：『此是獅子一滴
J37nB383_p0240c03║乳，迸散六斛驢乳。』」
J37nB383_p0240c04║拈云：「寂子賣弄家私，溈山翻成鈍置，若非金毛獅
J37nB383_p0240c05║子，爭解翻身跳擲？只如道：『此是獅子一滴乳，迸
J37nB383_p0240c06║散六斛驢乳。』意作麼生？擘開華嶽連天碧，放出
J37nB383_p0240c07║黃河到海聲。」
J37nB383_p0240c08║頌：「茫茫業識若為憑？驀地當陽喚一聲，珍重闍黎
J37nB383_p0240c09║何處是？回頭真箇可憐生。」
J37nB383_p0240c10║「養子不及父，家門一世衰。相逢皆醉客，青眼為誰
J37nB383_p0240c11║開。」
J37nB383_p0240c12║舉：「魯祖凡見僧來便面壁，南泉聞，云：『我尋常向師僧
J37nB383_p0240c13║道：向佛未出世時會取，尚不得一箇半箇。他恁麼，驢
J37nB383_p0240c14║年去。』」
J37nB383_p0240c15║拈云：「魯祖玄關深鎖，南泉八字打開，二老漢一抑
J37nB383_p0240c16║一揚，不無洞達，要且未會向上事在。且如何是
J37nB383_p0240c17║向上事？那邊不住空王殿，爭肯耘田向日輪？」
J37nB383_p0240c18║頌：「坐斷千差古路頭，鐵船倒駕意悠悠。數聲漁笛
J37nB383_p0240c19║來何處，吹落洞庭一片秋。」
J37nB383_p0240c20║舉：「則川與龐居士摘茶次，士云：『法界不容身，師還見
J37nB383_p0240c21║我否？』川云：『若不是老僧，洎與龐公答話。』士云：『有問有
J37nB383_p0240c22║答是尋常。』川不管。士云：『適來莫怪相借問麼？』川亦不
J37nB383_p0240c23║管。士喝云：『無禮儀漢！待我一一舉似明眼人去在。』川
J37nB383_p0240c24║拈茶籃便歸。」
J37nB383_p0240c25║拈云：「得處穩密，何妨八面風吹？見地固明，豈懼四
J37nB383_p0240c26║山來合？龐老一任伎倆有盡，其奈則川不采無
J37nB383_p0240c27║窮。然雖如是，也須到退三千里。」
J37nB383_p0240c28║頌：「一條瀑布巖前落，兩扇柴扉掩薜蘿。道泰不傳
J37nB383_p0240c29║天子令，時清休唱太平歌。」
J37nB383_p0240c30║舉：「仰山一日見香嚴，乃問：『師兄近日見處何如？』嚴曰：
J37nB383_p0241a01║『據某甲見處，無一法可當情。』仰曰：『你解猶在境。』嚴曰：
J37nB383_p0241a02║『某甲只如此，師兄又作麼生？』仰曰：『你豈無能知無一
J37nB383_p0241a03║法可當情者？』溈山聞舉，云：『寂子已後疑殺天下人去
J37nB383_p0241a04║在。』」
J37nB383_p0241a05║拈云：「香嚴恰似箇大力白牛穩眠露地，若非仰山，
J37nB383_p0241a06║幾乎喚不回頭。若據興福，待問：『師兄又作麼生？』
J37nB383_p0241a07║劈面便掌，不惟免致帶累溈山，管教香嚴知恩
J37nB383_p0241a08║有地。」
J37nB383_p0241a09║頌：「借婆衫子拜婆年，淡抹春山越樣鮮。可怪流鶯
J37nB383_p0241a10║相送意，一聲啼破柳梢煙。」
J37nB383_p0241a11║舉：「德山到溈山，挾複子於法堂上，從東過西，從西過
J37nB383_p0241a12║東，顧視云：『無！無！』便出至門首，卻云：『也不得草草！』便具
J37nB383_p0241a13║威儀，再入相見。溈山坐次，德山提起坐具云：『和尚！』溈
J37nB383_p0241a14║山擬取拂子，德山便喝，拂袖而出，背卻法堂，著草鞋
J37nB383_p0241a15║便行。溈山至晚間問首座：『適來新到在甚麼處？』首座
J37nB383_p0241a16║云：『當時背卻法堂，著草鞋出去也。』溈山云：『此子已後
J37nB383_p0241a17║向孤峰頂上盤結草菴，呵佛罵祖去在。』」
J37nB383_p0241a18║拈云：「逢場作戲，須是具眼衲僧；善別機宜，還他作
J37nB383_p0241a19║家宗匠。德山負衝天意氣，出格超群，爭奈溈山
J37nB383_p0241a20║善用不戰屈人兵底手段即時收伏？還知二老
J37nB383_p0241a21║作用處麼？好手手中呈好手，紅心心裏中紅心。」
J37nB383_p0241a22║頌：「卒風暴雨漲前灘，漁父扁舟總若閒。浪裏倒拈
J37nB383_p0241a23║無孔笛，夜深吹過汨羅灣。」
J37nB383_p0241a24║舉：「南泉因東西兩堂爭貓兒，師遂提起云：『道得即不
J37nB383_p0241a25║斬，道不得即斬卻。』眾無語，泉便斬之。趙州晚自外歸，
J37nB383_p0241a26║泉舉前話示之，州脫草鞋戴頭上而出，泉云：『子適來
J37nB383_p0241a27║若在，救得貓兒。』」
J37nB383_p0241a28║拈云：「南泉據令而行，趙州依款結案，雖似逐惡隨
J37nB383_p0241a29║邪，大都子為父隱、父為子隱。」
J37nB383_p0241a30║頌：「貓兒斬卻不知休，話語重將似趙州，縱使草鞋
J37nB383_p0241b01║頭戴出，至今老鼠鬧啾啾。」
J37nB383_p0241b02║舉：「趙州問南泉云：『道非物外，物外非道，如何是物外
J37nB383_p0241b03║道？』泉便打，州捉住棒云：『已後莫錯打人。』泉云：『龍蛇易
J37nB383_p0241b04║辨，衲子難瞞。』」
J37nB383_p0241b05║拈云：「趙州騎虎頭、據虎尾，不妨嶮峻；南泉正令雖
J37nB383_p0241b06║行，惜乎未曾勦絕。當時若是興福棒折，也未肯
J37nB383_p0241b07║放過在。」
J37nB383_p0241b08║頌：「緯地經天帙世倫，南泉父子意惺惺。畫龍不是
J37nB383_p0241b09║僧繇手，徒說聞雷破壁行。」
J37nB383_p0241b10║舉：「安國師問僧云：『得之於心，伊蘭作旃檀之樹；失之
J37nB383_p0241b11║於旨，甘露乃蒺藜之園。我要個語，具得失兩意。』僧豎
J37nB383_p0241b12║拳云：『不可喚作拳頭。』師云：『只為喚作拳頭。』」
J37nB383_p0241b13║拈云：「國師一等垂問，可謂平實商量，者僧雖則露
J37nB383_p0241b14║出家珍，惜乎未為全璧。如今若有識心悟旨底
J37nB383_p0241b15║衲僧，拈卻得失二途，試道看。」
J37nB383_p0241b16║頌：「得之不失，失之不得。毫釐有差，天地懸隔。眉毛
J37nB383_p0241b17║兩道絕疏親，日可冷兮月可熱。」
J37nB383_p0241b18║
J37nB383_p0241b19║
J37nB383_p0241b20║憨休禪師語錄卷第十二（終）
J37nB383_p0241b21║
J37nB383_p0241b22║
J37nB383_p0241b23║
J37nB383_p0241b24║
J37nB383_p0241b25║
J37nB383_p0241b26║
J37nB383_p0241b27║
J37nB383_p0241b28║
J37nB383_p0241b29║
J37nB383_p0241b30║
J37nB383_p0241c01║後跋
J37nB383_p0241c02║吾師憨老人，住西安城南大興善寺，道眼精明，孤▆
J37nB383_p0241c03║超絕，機鋒銛利，鉗錘惡辣，學者最難湊泊。余始見於
J37nB383_p0241c04║燉煌室中，瞻其丰采，如臘雪嚴冰，令人毛骨俱寒，棒
J37nB383_p0241c05║喝未施而塵心已自灰矣。遂皈依座下，雖鬚髮猶然，
J37nB383_p0241c06║而額上眉毛已知在自己面孔上也。老人自出世以
J37nB383_p0241c07║來，七主名藍，隨機導物，因事舉揚，故有上堂、小參、示
J37nB383_p0241c08║眾、入室機緣。門人錄其最要者若干卷，欲刊於嘉興
J37nB383_p0241c09║楞嚴寺大藏經坊，乃謀於余。余歡喜踊躍，爭先首倡，
J37nB383_p0241c10║鈘梓流通，願與有血性奇男子打開金剛正眼，同跨
J37nB383_p0241c11║佛祖頂𩕳，於老人禪床不無震動而傾倒矣。
J37nB383_p0241c12║時
J37nB383_p0241c13║康熙庚午仲春，漢醇儒廣川伯裔世襲生員弟子董
J37nB383_p0241c14║文昌法名性佛，焚香沐手謹跋。
J37nB383_p0241c15║　　參學弟子　同智　明心　性悟　性元
J37nB383_p0241c16║　　　　　　　佛慈　寂行　明慶　寂賢　仝校刻
J37nB383_p0241c17║
J37nB383_p0241c18║　　　　　　　　　　嘉興倪爾繩敬梓
J37nB383_p0241c19║　　　　　　　　　　海鹽王楚珍拜書
J37nB383_p0241c20║　　　　　　板存浙江嘉興府楞嚴寺大藏經坊
J37nB383_p0241c21║功刻題名
J37nB383_p0241c22║欽命總督河道提督軍務兵部左侍郎兼都察院右
J37nB383_p0241c23║　　副都御史加一級潼川王新命
J37nB383_p0241c24║　鑲鹽旗漢軍營駐防陝西西安府協領
J37nB383_p0241c25║　　　　曹士琦　男曹元芳　圓哥
J37nB383_p0241c26║　鑲黃旗漢軍營駐防西安府拖沙喇哈番
J37nB383_p0241c27║　　　　李木強　男李世祿　孫　智聰　海琛
J37nB383_p0241c28║　川陝總督部院衙門筆帖式
J37nB383_p0241c29║　　　　馬爾泰　男韓瑞　　海珠
J37nB383_p0241c30║　文林郎同知乾州事閬中李世傑
J37nB383_p0242a01║　文林郎知湖州府歸安縣事長安馮雲龍
J37nB383_p0242a02║　漢醇儒廣川伯裔世襲生員董文昌
J37nB383_p0242a03║　咸長兩邑庠生藺毓秀　李文蔚　馮雲驤
J37nB383_p0242a04║　　信善張自順　劉元昇　呂　友　烏禮巴
J37nB383_p0242a05║　　　　楊志勝　金如璉　彭兆生　白蘊玉
J37nB383_p0242a06║　　　　倪五桂　王應魁　朱有諒　周文極
J37nB383_p0242a07║　　　　陳之信　徐得勝　劉國斌　王　霖
J37nB383_p0242a08║　　　　林應鳳　周繼武　張弘仁　楊毓忠
J37nB383_p0242a09║　　　　丘全德　徐得福　王喜圓　張集義
J37nB383_p0242a10║　　　　吳國祐　孫承業　尤士貴　王顯志
J37nB383_p0242a11║　　　　金有祿　姚元鼎　金海珍　焦文才
J37nB383_p0242a12║　　　　馬之騏　王　彪　趙　二　馬　能
J37nB383_p0242a13║　　　　雲松遠　梓郢林　覺　真　牧　雨
J37nB383_p0242a14║　　　　永　敖　道　覺　獻　雲　德　誠
J37nB383_p0242a15║　　　　恒　崖　同　葆　覺　道　紫　衣
J37nB383_p0242a16║　　　　德　宗　發　暹　海　岸　覺　宗
J37nB383_p0242a17║　　　　慧　明　心　安　性　智　照　俊
J37nB383_p0242a18║　　　　明　還　了　後　續　宗　了　虛
J37nB383_p0242a19║　　　　顯　光　宗　顯　體　法　恒　祥
J37nB383_p0242a20║　　　　廣　居　覺　之　如　髻　清　玉
J37nB383_p0242a21║　　　　寂　定　清　潮　照　祥　瑞　一
J37nB383_p0242a22║　　　　海　定　淨　域　心　誠　實　弘
J37nB383_p0242a23║　　　　心　一　海　清　真　學　照　慧
J37nB383_p0242a24║　　　　照　福　清　霄　真　淨　明　體
J37nB383_p0242a25║　　　　照　興　行　善　祥　照　靈　修
J37nB383_p0242a26║　　　　聞　修　隆　智　明　潔　性　瑜
J37nB383_p0242a27║　　　　性　聰　性　懿　性　玉
J37nB383_p0242a28║　　右暨滿漢紳衿緇素眾善人等，發心捐資助刻
J37nB383_p0242a29║　憨休禪師語錄一部，上祝
J37nB383_p0242a30║皇圖鞏固，帝道遐昌，海宇清平，萬邦寧謐，四恩總報，
J37nB383_p0242b01║　　三有齊資，凡向時中吉祥如意者。
J37nB383_p0242b02║康熙二十九年歲次庚午九月　　日謹述。