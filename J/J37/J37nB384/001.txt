J37nB384_p0243a01║序
J37nB384_p0243a02║嘗見今之學佛者，淺嗜墨兵，嚼蠟膚言，矢口堂皇以
J37nB384_p0243a03║為世間文辭不過是矣！且曰教外傳宗不立文字，遂
J37nB384_p0243a04║局見於甕天牖日，亦可哂也，彼焉知大釋迦文佛盡
J37nB384_p0243a05║世間解、吐廣長舌，說三藏經文詞義浩博，茫若望洋？
J37nB384_p0243a06║如吾儒者，胸藏四庫、腹笥二酉，龍蒸虎蔚，妙奪天機
J37nB384_p0243a07║之巧，若非耽蠹有年，書繙藜閣者，豈能搦管思元，落
J37nB384_p0243a08║紙語粹，疇謂不學而能之乎？憨休和尚學貫華、竺，器
J37nB384_p0243a09║偉達、能，法性超宗，道弘通變，禪餘之暇，因事導物、寓
J37nB384_p0243a10║境寫情，故有文詞錄在叢席。乙丑夏，余客長安，過訪
J37nB384_p0243a11║興善，見案頭一帙，名曰《敲空遺響》，展讀之，如商彝周
J37nB384_p0243a12║鼎高古清奇，宗旨俱墳典中來，拔秀揚芬，鑿鑿可式。
J37nB384_p0243a13║文薈藝苑，正大以敦倫；辭取騷選，博綜以盡理；翰類
J37nB384_p0243a14║蘇李，辭達而旨明；詩近陶韋，沖澹以入格。其間波瀾
J37nB384_p0243a15║跌宕，一吐一吞極盡風雲之態，如霞布天衢，光輝奪
J37nB384_p0243a16║目。師之道之禪不可得而知，以師之才之學於斯可
J37nB384_p0243a17║見，雖世之專學名家猶有所不逮也，豈獨釋氏之學
J37nB384_p0243a18║者藉為指南？而吾儒之欲造作者之場者，亦當寄徑
J37nB384_p0243a19║於茲矣！故樂序其首，表而出之以公諸宇內云。
J37nB384_p0243a20║邰陽王錫命拜撰
J37nB384_p0243a21║序
J37nB384_p0243a22║憨休老人主北方禪宗第一拈花之座，其燈分白鳳
J37nB384_p0243a23║穴雲峨喜和尚，所以超馬祖、匹臨濟而直上之，曹谿
J37nB384_p0243a24║之派當泛漲洪流以應此瑞者歟？棒頭喝下，另集餘
J37nB384_p0243a25║音僅成一編，名曰《敲空遺響》，類皆文詞詩翰，淵源私
J37nB384_p0243a26║淑當有自來。文聿本乎秦漢；理不詭於周孔，活字天
J37nB384_p0243a27║風，流音笑電，而濁世界中睹此靈葩，不翅石墜塵驚、
J37nB384_p0243a28║珠輝夜朗。咳玉粲花，似群仙之相笑；噴風曳練，類列
J37nB384_p0243a29║駿之雄奔。千巖爭秀、萬籟競鳴，信乎獅筋之琴一撫
J37nB384_p0243a30║則諸絃絕響；金烏之曜纔出則爝火頓除，斷非簇錦
J37nB384_p0243b01║攢花、充飾祖園者所可比儗也。余愧蹄涔，望彼海若，
J37nB384_p0243b02║然轟雷掣電，大雅雄篇，可咀囓而得之菜根齒頰間。
J37nB384_p0243b03║時，
J37nB384_p0243b04║康熙甲子仲秋之吉濟南楊諤言走筆書於興善丈
J37nB384_p0243b05║室
J37nB384_p0243b06║
J37nB384_p0243b07║
J37nB384_p0243b08║
J37nB384_p0243b09║
J37nB384_p0243b10║
J37nB384_p0243b11║
J37nB384_p0243b12║原書闕。
J37nB384_p0243b13║
J37nB384_p0243b14║
J37nB384_p0243b15║
J37nB384_p0243b16║
J37nB384_p0243b17║
J37nB384_p0243b18║
J37nB384_p0243b19║
J37nB384_p0243b20║
J37nB384_p0243b21║
J37nB384_p0243b22║
J37nB384_p0243b23║
J37nB384_p0243b24║
J37nB384_p0243b25║
J37nB384_p0243b26║
J37nB384_p0243b27║
J37nB384_p0243b28║
J37nB384_p0243b29║
J37nB384_p0243b30║
J37nB384_p0243c01║又笑曰：「究竟非空。天空空耳！倏然而雷霆震；山空空
J37nB384_p0243c02║耳！倏然而萬木鳴。木之鳴，孰敲之？風飆敲之也；雷之
J37nB384_p0243c03║震，孰敲之？陰陽敲之也。倏然而雷止風歇，天復空空、
J37nB384_p0243c04║山復空空，過去空空、現在空空、未來空空，故曰究竟
J37nB384_p0243c05║是空；然谷神不死，萬響攸生，故曰究竟非空。」余曰：「凡
J37nB384_p0243c06║天地間，有形之物有壞；無形之物無壞。陰陽、風飆無
J37nB384_p0243c07║形者也，無形即空。陰陽敲雷霆；風飆敲木竅，是以空
J37nB384_p0243c08║敲空。空生響，空無盡，響亦無盡；空無壞，響亦無壞。故
J37nB384_p0243c09║歷恒河沙劫以來，打空無棒、割空無刀、燒空無火、溺
J37nB384_p0243c10║空無水。故三教聖人杷柄在空，或曰無知空空、或曰
J37nB384_p0243c11║空無所空、或曰萬法歸空，空之時義大矣哉！」師笑而
J37nB384_p0243c12║不答。予送師，師空去、予空歸。
J37nB384_p0243c13║關中李柏敬題
J37nB384_p0243c14║
J37nB384_p0243c15║
J37nB384_p0243c16║
J37nB384_p0243c17║
J37nB384_p0243c18║
J37nB384_p0243c19║
J37nB384_p0243c20║
J37nB384_p0243c21║敲空遺響全集目錄
J37nB384_p0243c22║序文
J37nB384_p0243c23║卷第一
J37nB384_p0243c24║碑記序傳行狀
J37nB384_p0243c25║卷第二
J37nB384_p0243c26║塔銘辭賦祭文牒說題跋
J37nB384_p0243c27║卷第三
J37nB384_p0243c28║疏引閒語
J37nB384_p0243c29║卷第四
J37nB384_p0243c30║啟
J37nB384_p0244a01║卷第五
J37nB384_p0244a02║尺牘（上）
J37nB384_p0244a03║卷第六
J37nB384_p0244a04║尺牘（下）
J37nB384_p0244a05║卷第七
J37nB384_p0244a06║像讚
J37nB384_p0244a07║卷第八
J37nB384_p0244a08║偈
J37nB384_p0244a09║卷第九
J37nB384_p0244a10║詩
J37nB384_p0244a11║卷第十
J37nB384_p0244a12║詩
J37nB384_p0244a13║卷第十一
J37nB384_p0244a14║詩
J37nB384_p0244a15║卷第十二
J37nB384_p0244a16║詩
J37nB384_p0244a17║
J37nB384_p0244a18║
J37nB384_p0244a19║
J37nB384_p0244a20║
J37nB384_p0244a21║
J37nB384_p0244a22║
J37nB384_p0244a23║
J37nB384_p0244a24║
J37nB384_p0244a25║
J37nB384_p0244a26║
J37nB384_p0244a27║
J37nB384_p0244a28║
J37nB384_p0244a29║
J37nB384_p0244a30║
J37nB384_p0244b01║憨休和尚敲空遺響卷第一
J37nB384_p0244b02║關中張恂稚恭編閱
J37nB384_p0244b03║益州記室繼堯校訂
J37nB384_p0244b04║碑記
J37nB384_p0244b05║重修廣教禪院碑記
J37nB384_p0244b06║竊嘗論之，招提之設，周秦未與也，自摩騰入漢，兆白
J37nB384_p0244b07║馬以開基；僧會來吳，載赤烏而表瑞。魏晉以降，上而
J37nB384_p0244b08║王都邦邑、下而鄉井閭閻，莫不精嚴紺宇崇祀，以妥
J37nB384_p0244b09║安西方大聖人之像焉！然後鴿苑蜂臺星分碁布，始
J37nB384_p0244b10║駸駸乎真丹君子之國，則不第林雕樾繪，盤斗拱以
J37nB384_p0244b11║連雲；寶蓋金幢，革鳥翬而飛漢，抑聖世運數之所至，
J37nB384_p0244b12║實生人福業之所召。故東林起而山神降力；寶梵拓
J37nB384_p0244b13║而許掾重來，良由象馭日輪，運慈心而援溺苦海；迦
J37nB384_p0244b14║音鹿苑，廣悲智以解縛迷途。化洽生靈，奚翅人天萬
J37nB384_p0244b15║億；光絢剎土，豈限世界三千？自是感應道交，非徵發
J37nB384_p0244b16║期會有不可思議者，詎無自而然哉？廣教禪院去咸
J37nB384_p0244b17║陽東北，路一由旬，邑乘載秦始皇時望彝宮故址也。
J37nB384_p0244b18║山川清遠，土壤膏瘦。萬仞蓮峰，面終南而聳翠；千莊
J37nB384_p0244b19║錦樹，背涇湄以披紅。襟擴三川，挹義天之清露；帶縈
J37nB384_p0244b20║八水，澄幻海之昏波。信靈真之淵藪、關內之勝地也。
J37nB384_p0244b21║始刱於唐之則天，曰周隆寺；敕額於宋之元祐，曰顯
J37nB384_p0244b22║慶院。金，大定中，有普滿法師講經於此，敕賜今額。元，
J37nB384_p0244b23║至元初，禪僧廣璣重修大殿，中塑接引佛一軀，高丈
J37nB384_p0244b24║六尺，四壁畫八如來、文殊、維摩、觀音諸大士及天龍
J37nB384_p0244b25║八部金剛神，筆機生動，有唐人墨意，往來遊觀者繩
J37nB384_p0244b26║繩不絕，蓋當時名士筆也，故寺有三絕之稱。至正間，
J37nB384_p0244b27║高弟、惠崇相沿繼起，克紹洪規。明，嘉靖時，地震傾圮，
J37nB384_p0244b28║院主本琮脩葺後殿，塑二十四諸天像列左右焉；萬
J37nB384_p0244b29║曆間，又有僧湛珀鳩合眾緣，開拓廊廡，重光梵剎；至
J37nB384_p0244b30║崇禎末，大道凌遲，中原板蕩，燕雀無簷邊之宿，鴻鵠
J37nB384_p0244c01║多壟上之嗟！茂草欞標，何處訪賢于長者？荒榛塞道，
J37nB384_p0244c02║無復問𥿵缽偉人，桑海已來，傾頹若是！原夫物極則
J37nB384_p0244c03║反，天道周星。迨我
J37nB384_p0244c04║興朝世祖章皇帝金輪御宇，廣運佛心，四海晏安，百
J37nB384_p0244c05║廢思舉。適今
J37nB384_p0244c06║上嗣位之四年，歲在乙巳，有某某二比丘振錫來秦，
J37nB384_p0244c07║栖神此地。剖塵拾礫，載懷興緝之心；除穢剪蒿，矢發
J37nB384_p0244c08║僝脩之願。於是貲捐八社、鐸震十方，庀工鳩材，董建
J37nB384_p0244c09║祖師伽藍二殿及雲堂、香廚、方丈各三楹，裝塑韋馱、
J37nB384_p0244c10║監齋二大士像，旋請寶葴律師弘傳戒法。先是某銳
J37nB384_p0244c11║志苦行，站立釘關；某亦相次捨身，烏獲同任信爾！聲
J37nB384_p0244c12║傳谷應，萬姓傾心。又得其徒某等共相協力贊成其
J37nB384_p0244c13║事，復建東西禪堂各五楹，內塑觀音、地藏、龍王、龍女、
J37nB384_p0244c14║道明、達辯像六尊，皆金飾焉！緬唯勝緣難搆，非荷擔
J37nB384_p0244c15║如來大法者力不能支。甲寅春，住持某議同八社，削
J37nB384_p0244c16║牘迎余以尸席之。於時寮舍虛廠猶未整飾，無何陸
J37nB384_p0244c17║起龍蛇，中外搔動，余亦退居興福。丙辰秋，某過余而
J37nB384_p0244c18║言曰：「廣教鼎新，不憚觔疲骨瘁者，歷十有三載矣！今
J37nB384_p0244c19║始落成，將見殿閣凌空，昱金烏而煥彩；幡燈轉燄，皎
J37nB384_p0244c20║玉兔以澄輝。鐘鼓聞天外之聲，香雲遏林端之磬，事
J37nB384_p0244c21║頗斯寢，志願克諧，但非為兒孫謀安宅計，願諸善知
J37nB384_p0244c22║識弘道利生，共結般若之緣耳！前蒙開堂振響，遐邇
J37nB384_p0244c23║趨風，來學有歸，如水就下，靈山一會，儼然未散，炳千
J37nB384_p0244c24║古之慧燄、關萬世之祖基，是誠肇於師也。恐世遠難
J37nB384_p0244c25║名，匪言曷載？敢請為記，以劖之石，昭示後之繼斯席
J37nB384_p0244c26║者，庶得相沿媲美，俾勿隳裂，亦杜絕夫有力負壑者
J37nB384_p0244c27║之源，其為祖庭計不亦遠且悉乎？」余善其說，謂之曰：
J37nB384_p0244c28║「吾聞君子創業垂統為可繼也。屢見今之營建者，莫
J37nB384_p0244c29║不初假叢林之名，易求緣幹；成則定為恒產，貽諸子
J37nB384_p0244c30║孫；日久則分為房頭，習為應院。趨名奔利，互相魚▆，
J37nB384_p0245a01║而高宿禪衲尚不得過門一窺，欲望水雲義聚共相
J37nB384_p0245a02║安住，不亦難矣哉？嗟乎！是陷泥犁之坑塹、壞法之厲
J37nB384_p0245a03║階也，況有為非實，佛祖所訶，陵谷變遷，楊岐拒衲子
J37nB384_p0245a04║之請；人天有漏，梁主來達磨之譏。百丈以前無住持
J37nB384_p0245a05║事，凡今住持之高踞叢林非古也；百丈之後因時制
J37nB384_p0245a06║宜，方廣居而蓄眾，迺分職以司存。子欲倣百丈之典
J37nB384_p0245a07║型師表萬世，使創業有繼，婆心良苦，姑為子記之。其
J37nB384_p0245a08║號令人天，鞭龍笞象，又永賴夫後之據方丈之善知
J37nB384_p0245a09║識者。慚余固陋，寡學不文，秉筆汗顏，敘事難既。兜率
J37nB384_p0245a10║內院常白寂子之惟，布髮掩泥親受燃燈之記云爾！」
J37nB384_p0245a11║重修八關菩薩殿記
J37nB384_p0245a12║大哉！吾佛之教也，其慈也溥、其惠也洽。醒巨夢於長
J37nB384_p0245a13║夜，舟沉溺於四生。開劫導迷，歸淨土於十念；設權致
J37nB384_p0245a14║變，闡尸羅於一朝。雖五教三乘，匯眾流於性海；十界
J37nB384_p0245a15║九地，總不出乎自心。萬善不同，同歸於致。所以法流
J37nB384_p0245a16║東震，派天下，郡城山林，廟貌崇敬靡不有之，況秦稱
J37nB384_p0245a17║天下雄籓第一，而寺宇猶林乎其盛也。八關堂在會
J37nB384_p0245a18║城之中，不知創自何時？年深代遠，風雨銷鑠，堂殿傾
J37nB384_p0245a19║頹，固處通衢，往來憧憧者亦低頭合掌，而布金之念
J37nB384_p0245a20║獨不能發。適三韓某居士者，相從督院來駐於秦，善
J37nB384_p0245a21║性天成，懿德是好，樂輸己資，發心修葺。經始於己未
J37nB384_p0245a22║仲夏之初；落成於孟冬中浣之望。數月之間，前後殿
J37nB384_p0245a23║堂金碧輝映，其中佛菩薩及十王諸聖像煥然聿新。
J37nB384_p0245a24║謀勒諸石以誌不朽，命斗垣董文學詣燉煌，請余言
J37nB384_p0245a25║以記之。余惟長安都會之地，慧業文人多矣！吾林下
J37nB384_p0245a26║人奚能言之？但八關齋戒，趨善之妙門；入道之捷徑
J37nB384_p0245a27║也，雖奉持者眾，而八關之堂罕有建者；八關齋戒尟
J37nB384_p0245a28║有明者。殊不知八戒是關，能閉八惡，不起諸過，故名
J37nB384_p0245a29║關也；齋者，齊也，謂齊斷諸惡，具修眾善，故名齋也。齋
J37nB384_p0245a30║者，過中不食為名；戒者，防非止惡為義。然必於月六
J37nB384_p0245b01║日、八王日者，何也？月六日，乃四天王下察人間善惡
J37nB384_p0245b02║故也；八王者，八節也，天地諸神陰陽交代，於是日持
J37nB384_p0245b03║齋奉戒則過除而福廣也。然八戒唯一日一夜持者，
J37nB384_p0245b04║蓋居家緣累，不能頓脫塵勞，故云一日一夜而為長
J37nB384_p0245b05║齋，使人人得而易行，日久則慧生相遣，由淺入深，明
J37nB384_p0245b06║正因以出生死；脫有漏以證菩提，此吾佛世尊大哀
J37nB384_p0245b07║曠濟，拯拔群生，曲垂善巧之方便耳！方今某善士修
J37nB384_p0245b08║崇八關之堂，匪但增其樂果，意在與人為善，大有補
J37nB384_p0245b09║於世教人心者，功德豈淺鮮哉？嗟乎！眾生之沉寐也
J37nB384_p0245b10║久矣！佛以關戒為木鐸，唯善士能克振而興起之，誠
J37nB384_p0245b11║苦海之津梁；火燄中之芙蕖也，遂為記之。冀法苑塵
J37nB384_p0245b12║清，扇真風於末運；靈臺霧淨，麗慧日於中天云爾。
J37nB384_p0245b13║供水陸緣起碑記
J37nB384_p0245b14║山不在高，有仙則名，故宇內名山大川勝絕之地，莫
J37nB384_p0245b15║不皆假人而後傳。如崆峒之以廣成、富春之以嚴光、
J37nB384_p0245b16║隆中之以孔明、廬嶽之以遠公。地得人顯、人以道彰，
J37nB384_p0245b17║而人傑地靈，其間橫雄顯發，以各揚其道者又獨讓
J37nB384_p0245b18║吾沙門。鈞陽西南四十里有文殊寺，在昭代時為周
J37nB384_p0245b19║邸所建，自滄桑以來，堂殿丘墟鞠為茂草，數十年間
J37nB384_p0245b20║已為狐兔之窟宅矣！壬子春，吾法弟虎堂和尚來憩
J37nB384_p0245b21║於斯，日與衲子輩剪荊榛、闢蒿萊，並日而食、縛苑而
J37nB384_p0245b22║居，不一載遂成法席，而文殊寺名始彰彰焉於遠聞
J37nB384_p0245b23║也。和尚指南迷途，慈心普攝，四方尊仰，檀信填門，然
J37nB384_p0245b24║第一義諦不假言傳，其如白雪陽春調高和寡，雖佛
J37nB384_p0245b25║性種子人人本具，若未遇緣不能開發，欲發善芽須
J37nB384_p0245b26║緣福種。所以尊象教為闡法之因；崇佛事乃慶人之
J37nB384_p0245b27║要，於是集諸善信示以水陸因緣，但功果浩大，費用
J37nB384_p0245b28║不資為慮也。善信某跽前而白之曰：「和尚欲施大法
J37nB384_p0245b29║度我群迷，地雖偏隅，其好善樂施之心人皆有之，勿
J37nB384_p0245b30║慮繁難，願成勝事。」既而與諸從事者日著躊躕，經營
J37nB384_p0245c01║畫度，晝爾于茅、宵爾索綯，亟其乘屋，以安廣眾。間器
J37nB384_p0245c02║於埏埴、取粒於畎畝，盈儲克蓄以備支用，妙筭神出
J37nB384_p0245c03║意至皆成，期年之間諸事辦足。思壇儀聖像而又不
J37nB384_p0245c04║可得也，乃虔禱諸佛願垂哀降，遂詣首山，果一請而
J37nB384_p0245c05║諾，感應道交，誠心愈倍，嚴列鼓吹，導迎進山，依儀設
J37nB384_p0245c06║壇，豎旛懸像。將見金光晃耀，花雨繽紛，晨夕梵唄、鐘
J37nB384_p0245c07║鼓之聲達於空界，遠近來觀憧憧不絕。進香頂禮者，
J37nB384_p0245c08║日不減萬指，而和尚應機接物事事得宜，七日之內
J37nB384_p0245c09║上下貼然，信知靈山一會儼然未散，向之所謂狐兔
J37nB384_p0245c10║之宅，今見轉為極樂之邦矣！由是人心向化，信根純
J37nB384_p0245c11║熟，發心連供，如是者三載。始則慮事大之難成也，迫
J37nB384_p0245c12║於艱苦；終則欽眾善之信心也，卒成其功。易有之因，
J37nB384_p0245c13║三人同心，其利斷金，言非虛也。癸亥秋，虎堂和尚來
J37nB384_p0245c14║主金粟，屬余為記其事，將立石寺中以告後之來者。
J37nB384_p0245c15║裡有繩纘，余素不文，性樂與人為善。今此盛緣，真菩
J37nB384_p0245c16║提心，信所筆之以識其歲月云。
J37nB384_p0245c17║重修翠雲山佛殿碑記
J37nB384_p0245c18║判氣初天，日月所以麗其耀；肇形始地，川嶽所以效
J37nB384_p0245c19║其靈。翠雲山者亦關內之勝概，雖群山峭拔而秀甲
J37nB384_p0245c20║終南，為南臺五峰之一。草木蓊薆，疊翠錦於層巒；石
J37nB384_p0245c21║澗鏗谹，發清響於幽谷。瀑布擬銀河倒瀉；雲幢將玉
J37nB384_p0245c22║樹排空。野鳥齊鳴，奏管絃於天界；山花競秀，噴蘭麝
J37nB384_p0245c23║於岩龕。誠復慕寂易從，世機難染，攀蘿暫憩，雲鶴見
J37nB384_p0245c24║留，固薄伽梵晏處覺場原前緣若薰修福地，奈何年
J37nB384_p0245c25║移代謝，殿久廢而址存；谷變陵遷，碑已沒而石斷，埋
J37nB384_p0245c26║不可考，知創何時？適順治丁酉，有楚僧某者率意尋
J37nB384_p0245c27║幽，棲身靈墺。敝衣弔影，侶猿鳥以偕居；露地草眠，參
J37nB384_p0245c28║蛇虎而為伍。七日不火食，一念正思惟，遠近翕然趨
J37nB384_p0245c29║風；樵牧歡從知善。僝修在志，莊嚴為誘善之門；起廢
J37nB384_p0245c30║從心，搆結乃度生之要。於是剪除榛莽畢力經營，先
J37nB384_p0246a01║修正殿三楹，中肖釋迦佛像，次脩前殿三楹、再塑韋
J37nB384_p0246a02║天護法，廚庫僧房竟獲完美，燈[木*魚]悉具金碧交輝。夕
J37nB384_p0246a03║梵晨鐘響荅山谷，雲棟雪脊鳥革翬飛，迥於煙霏空
J37nB384_p0246a04║翠之表，宛然竺土楞伽之峰，皆十方檀信樂施之所
J37nB384_p0246a05║成，亦釋子道行精修之所至。據終至始三十有年，今
J37nB384_p0246a06║始落成，謀垂不朽，因求余以為文，勒之貞石將示後
J37nB384_p0246a07║之主此山者，俾繩祖武勿荒先緒。余重楚僧之行願
J37nB384_p0246a08║非小，不得以有漏目之，故記。
J37nB384_p0246a09║夢浮鐘記
J37nB384_p0246a10║康熙十年，歲在辛亥，七月既望，余禪棲於風穴山中。
J37nB384_p0246a11║時葉望新秋，晴空氣爽，柏凝寒翠，一榻翛然晏如也。
J37nB384_p0246a12║是夜將半，巖壑俱寂，萬籟無聲，沆瀣初來，林木變白，
J37nB384_p0246a13║人都悉寢，余亦就桃而偃臥焉！目方微合，燈猶在檠
J37nB384_p0246a14║乍明乍晦，若覺若迷夢一山寺巍峨壯麗，金碧交輝，
J37nB384_p0246a15║疑天宮殿，人間有不可幾及者，僧徒約有四五百人，
J37nB384_p0246a16║余亦預其數焉！中有老宿深目玄準，鳶肩脩頭，呼余
J37nB384_p0246a17║而囑曰：「子當出矣！」余即辭行。適從余者六人，長五而
J37nB384_p0246a18║少一，步出山麓，前橫大江，瀰漫萬頃莫知其所濟也。
J37nB384_p0246a19║余顧謂從者曰：「若此奈何？」長默而少者曰：「此有鉅鐘
J37nB384_p0246a20║可乘而濟之。」余曰：「鐘，沉物也，焉可以濟乎？」少者曰：「但
J37nB384_p0246a21║乘之，勿慮不濟也。」余遂躡其耳、攀其鈕，鐘忽浮動，心
J37nB384_p0246a22║起恐怖，回視六僧俱無有也。波濤洶湧，巨浪拍天，而
J37nB384_p0246a23║鐘已浮於中流。於斯時也，上無攀仰、下絕己躬，取捨
J37nB384_p0246a24║情忘、心境雙絕，波浪息平，泯然自靜，得妙隨流，任其
J37nB384_p0246a25║鐘之所止而休焉！須臾抵岸，絕壁千尋，惟怙樹一株，
J37nB384_p0246a26║朽根半露。余盡力引之，根忽中斷，不知鐘所從脫而
J37nB384_p0246a27║身已到岸矣！乃取徑沿崖而上，村落廓如，道豎剎竿，
J37nB384_p0246a28║一人結旛以揚之，飄颻空中，望若游龍，欲就與語，忽
J37nB384_p0246a29║鄰單振響，猛然驚覺。余躍起披襟出戶視之，步於中
J37nB384_p0246a30║庭，但見月色如畫，滿地松陰，雲捲長空、水澄澗底，喟
J37nB384_p0246b01║然而歎曰：「是夢之奇也？然鐘可以浮乎？真耶？妄耶？是
J37nB384_p0246b02║心想之所至耶？」吾未嘗有想遠離顛倒，而夢境適來
J37nB384_p0246b03║將必有所策進者耶！蓋天地一夢區也；萬物一夢境
J37nB384_p0246b04║也；人生一夢會也。不知開眼是夢而更作夢中之夢，
J37nB384_p0246b05║是可為智者道而不可以痴者語也。默而識之，坐以
J37nB384_p0246b06║待旦。明日語諸禪友，友人曰：「異哉！予之夢也，預將有
J37nB384_p0246b07║以徵法燈之兆乎？」余曰：「何為其然也？」友人曰：「鐘者，大
J37nB384_p0246b08║器也；水者，智海也；枯樹者，歸根也；剎竿者，法幢也。子
J37nB384_p0246b09║將乘洪鐘之器，游華藏智海濟度群靈，歸根復命，豎
J37nB384_p0246b10║道場旛而弘揚法化也，故為子悅之。」余曰：「無其事也，
J37nB384_p0246b11║皆含藏識中積習之影子所現耳！況夢想不真，又何
J37nB384_p0246b12║有與於此哉？」友人曰：「此非渠所知也。曩閱《傳燈》，載石
J37nB384_p0246b13║頭希遷禪師夢與六祖同乘一龜游泳深池之內，覺
J37nB384_p0246b14║而念曰：『龜者，智也；深池者，性海也。吾與祖師同乘靈
J37nB384_p0246b15║智游性海矣！』今為青原之派，子之所夢與彼類相若，
J37nB384_p0246b16║或異日有徵，當信吾言之不食也。」明年春，余受風穴
J37nB384_p0246b17║老人付囑，友人特請濡墨以記之。余曰：「果夢之徵耶？
J37nB384_p0246b18║非夢之徵耶？果則是其記也；若非，又何記之有哉？人
J37nB384_p0246b19║不知夢猶覺也、覺猶夢也，但於夢處覺，故似覺而不
J37nB384_p0246b20║能覺也；若能於覺處夢，則雖夢而不惑夢矣！夢之虛
J37nB384_p0246b21║幻固不必論，然鐘之浮若有可紀者。」子請益堅，余不
J37nB384_p0246b22║能無言，姑筆其寱語曰「記夢浮鐘」。
J37nB384_p0246b23║遊賢山寺記
J37nB384_p0246b24║崴屠維大荒落。冬十月，余有事於▆池，由北路而至
J37nB384_p0246b25║於扶風之龍渠寺，適善士杜姓者請齋。造其居，望北
J37nB384_p0246b26║山崖巒蒼翠，詢之土人，曰：「賢山寺也。以張橫渠讀書
J37nB384_p0246b27║得各會僧至，乃吾戒弟子。」雲居即寺之住持，請余登
J37nB384_p0246b28║山，遂步至谷口。兩峰突兀，對峙如門，削壁數仞，似入
J37nB384_p0246b29║太華深谷中，沿岩皆洞穴，土人曰：「此兵荒避亂之所
J37nB384_p0246b30║鑿也。」進有里許，棘茨滿谷，無路可通，摳衣躡磴而達
J37nB384_p0246c01║於山下，兩溪合流，中臺高數十丈，寺當其上，草間微
J37nB384_p0246c02║徑縈紆而上，至一坦坳，巖題羅漢洞。由洞口至東澗，
J37nB384_p0246c03║過澗有石幢，目之乃井也，深三百八十餘尺。轉入一
J37nB384_p0246c04║洞，行二三丈，豁然碧天開朗，有磚為門，入之轉西又
J37nB384_p0246c05║三四丈，通於殿庭。庭前古柏二株，其大數圍，鐵幹摩
J37nB384_p0246c06║空如虯龍狀，青蔥鬱密，風起作怒濤聲，蓋唐宋時物
J37nB384_p0246c07║也。佛殿嵬峨工慧巧麗，輪囷榱桷，今時斲工未必能
J37nB384_p0246c08║為也。中肖一佛端嚴相好，四壁畫佛菩薩皆變像，顏
J37nB384_p0246c09║貌作青黑綠藍色，云烏思國番僧畫也。前殿五楹，內
J37nB384_p0246c10║塑皆佛，廊廡廓如。左廊有像，額曰張夫子祠，張子即
J37nB384_p0246c11║橫渠先生也；右廊亦有像，即鑿井縣令楊公也。殿之
J37nB384_p0246c12║西北復有磚門，內肖四天王像，即寺之山門也。出洞
J37nB384_p0246c13║則懸岩數十丈，目之悚然，下有洞穴，寺僧曰田。洞口
J37nB384_p0246c14║而下，通於西澗，舊時往來之路也，邑乘載盤龍三洞
J37nB384_p0246c15║即此。余乃入穴，盤曲蜿蜒六七丈而出洞，行數武又
J37nB384_p0246c16║復入洞，如此者三而至西澗，斷岸斬絕不可渡。有橋
J37nB384_p0246c17║名曰天生橋，有閣覆之，年久傾頹，僧某欲易之以甓，
J37nB384_p0246c18║工未興而化去，磚石現存。兩山蒼翠，松柏交蔭，牧唱
J37nB384_p0246c19║樵歌，響荅山谷。還至於寺，滿壁多題詠，命侍者一一
J37nB384_p0246c20║讀之，唯西壁有字，如蒼龍枯木之形，塵坌闇然，以帚
J37nB384_p0246c21║拂去，乃古篆文，俯仰拂拭竟不能識，如岣嶁碑、石鼓
J37nB384_p0246c22║文，幾至搔盡髮垢乃辯得數字，文意炳然。順行而下
J37nB384_p0246c23║乃云：「關山隨地落、河漢近天流，高丘渾不暮，晝夜看
J37nB384_p0246c24║行舟。」不知何代何入書也？巡壁而至殿前，有一絕云：
J37nB384_p0246c25║「白雲呼我上高峰，路入青山萬樹松，到來喜脫塵緣
J37nB384_p0246c26║累，十年夢破一聲鐘。」二詩調高韻清，令人讀之有遺
J37nB384_p0246c27║世出塵之想，其餘不足觀也矣！庭豎豐碑，文意高古。
J37nB384_p0246c28║中序：寺始於唐世，至大元至正時，有僧名賢齊者，年
J37nB384_p0246c29║二十，遊方至此，鑿洞以居，歷年九十，腳跡不至人間，
J37nB384_p0246c30║二虎常為守洞，鄉入德之故名賢山。是山以僧彰名，
J37nB384_p0247a01║非宋之橫渠讀書而名者明矣！明世廟時，寺已坦塌，
J37nB384_p0247a02║有信善楊澄者捨財而修葺之，碑乃重修時立也。碑
J37nB384_p0247a03║文總憲楊公瞻所撰；前殿簷間亦有石刊〈遊賢山寺
J37nB384_p0247a04║記〉，長安令楊公博所記，二楊皆河中人。山記：石側門
J37nB384_p0247a05║至前廊，禮三大士像，獨立巖臺，俯眺河山。太白當其
J37nB384_p0247a06║前，嵯峨插天，層巒疊嶂，恍如匡廬之九疊屏；渭水繞
J37nB384_p0247a07║其足，凈如素練。平疇萬頃，村落連延，煙雲變幻如處
J37nB384_p0247a08║瀛渤中。天風洒然，心骨俱冷，大非人間世，真紅塵中
J37nB384_p0247a09║別一洞天、火宅內清涼世界，不可少也。遊覽未竟而
J37nB384_p0247a10║夕陽西墜，荒煙野霧，紫綠交炫，牛羊歸牧，而柴門欲
J37nB384_p0247a11║為之緊閉也。是夜宿山寺，古柏風號，連宵不息，野鶴
J37nB384_p0247a12║孤猿，聲清霄漢。達旦，由東澗北上而至寺後，一塔嵬
J37nB384_p0247a13║然，頂已頹落。讀碣，年紀至元，特諡普濟圓明賢齊和
J37nB384_p0247a14║尚之塔十二字。塔前有石幢，為苔蘚所蝕字不能讀，
J37nB384_p0247a15║惟東南一方字跡隱然，讀之乃《大阿彌陀經》，筆畫道
J37nB384_p0247a16║勁，字亦端楷，書人失其姓氏。望北則平蕪無既，村落
J37nB384_p0247a17║歷然，去縣僅十五里。寺後有深塹，明末時，鄉人避難
J37nB384_p0247a18║掘斷以為堡也。寺僧自鑿塹後日漸衰沒，于今止一
J37nB384_p0247a19║僧而已，余歎息久之。還寺復眺前山，龍昂虎踞，原屏
J37nB384_p0247a20║開嶂，分股如梧桐枝，寺當鉗口，甚與堪輿相合，故為
J37nB384_p0247a21║一方一大名剎。宋張子厚讀書於此而學達性天，今
J37nB384_p0247a22║王太史復讀書而聲蜚詞苑，豈非此山之靈氣所鍾
J37nB384_p0247a23║耶？惜乎掘斷來脈，嗚呼！是此山僧人之大不幸歟？亦
J37nB384_p0247a24║天地之不欲與人全歟？興衰治亂，理數必然。契經云：
J37nB384_p0247a25║「劫火洞然，大千俱壞。」昆明池灰，誰復問之？誰復知之？
J37nB384_p0247a26║午過，余下山而還龍渠，遂操管而樂為遊記。時同遊
J37nB384_p0247a27║者比丘常樂，年八十有五、知客賁如、侍者中也、秀珠
J37nB384_p0247a28║四子。
J37nB384_p0247a29║序
J37nB384_p0247a30║刊人天眼目序
J37nB384_p0247b01║《人天眼目》乃越山晦巖智昭所集也。昭以透古今眼，
J37nB384_p0247b02║澡肝膈於頂𩕳之初；具通變機，施膽力於威音之外。
J37nB384_p0247b03║採摭五宗綱要彙而成書，將祖師閫奧八字打開，格
J37nB384_p0247b04║外玄機盡情揭露，可謂挈領提綱，萬目千腋悉展舒
J37nB384_p0247b05║而了然矣！然而宮商促拍，雅操或亂乎鄭聲；爐鞴煆
J37nB384_p0247b06║烹，精金間淆於鈍鐵。向非是編，又何能辯魔揀異而
J37nB384_p0247b07║知學者師承之有無耶？凡據師位者不可不家有而
J37nB384_p0247b08║日見之也。雲松遠禪師，把茅秦隴，折鐺沸郿塢之雲；
J37nB384_p0247b09║拄杖山形，蒿湯雋無言之味。既佩宗印，慧澤復施，命
J37nB384_p0247b10║工重梓，願與天下有鼻孔衲僧，共炳摩尼之珠；互朗
J37nB384_p0247b11║秦臺之鏡，亦宗門一大快事也。余略為記，實不敢作
J37nB384_p0247b12║虛文以誕之，若有志夫宗門者珍重流通，是所望也。
J37nB384_p0247b13║重刻《天童直說》序
J37nB384_p0247b14║鄒孟有言曰：「盡信書則不如無書。」至若左史記事、右
J37nB384_p0247b15║史記言，言以載道、事以考行，無事則不能見其行、無
J37nB384_p0247b16║言則不能顯其道，所以道借言顯、行逐事彰，故《春秋》
J37nB384_p0247b17║作而賊亂懼，壁觀來而義學摧。雖佛祖聖賢各出處
J37nB384_p0247b18║其道之不同，然窮奸斥妄、救世利生之心則一也。天
J37nB384_p0247b19║童密雲悟和尚以應真之聖，具大智慧，傳二十八祖
J37nB384_p0247b20║達磨之正宗，中興臨濟之道，踞天童山用本色鉗錘，
J37nB384_p0247b21║秪以一棒接人，如大火聚，近之則燎卻面門；如太阿
J37nB384_p0247b22║鋒，觸之則喪身失命。單提此乾嚗嚗這一著子，不獨
J37nB384_p0247b23║海內賢豪望風景從，若昭代之帝后妃主莫不降香
J37nB384_p0247b24║齎紫以致敬焉！遠及氈車蕃舶都來重譯問訊，奚翅
J37nB384_p0247b25║蹋殺天下人之馬駒？問世一出，誠如迦維黃面老子
J37nB384_p0247b26║之再世者也，凡宇內之據猊床、提祖印者皆出乎門
J37nB384_p0247b27║墻，逮今兒孫幾遍天下，其間或有胸臆挾懷，刱發難
J37nB384_p0247b28║端，師萬不得已向無言中立言、無說處通說，將靈山
J37nB384_p0247b29║拈花、迦葉微笑傳來佛法的的大意，不遺餘力和心
J37nB384_p0247b30║嘔出，若揭日月於中天；鼓雷霆於當代。或者謂：「天假
J37nB384_p0247c01║難端激揚真說。不然，何大啟玄扃向紫羅帳裏撒珍
J37nB384_p0247c02║珠之若是乎？」非直說無以睹佛祖妙凈圓明之正眼；
J37nB384_p0247c03║非關妄無以格知解穿鑿謬亂之是非。昔山陰朝式
J37nB384_p0247c04║王公者彙為一編，名之《直說》，大率為拯救末法鬥諍
J37nB384_p0247c05║邪妄之狂禪；存我說法之異見，徵便學者銷意中之
J37nB384_p0247c06║積滯、出眼內之金塵，化同異為大通。已爾，實啟禪關
J37nB384_p0247c07║之金錀、闢祖道之巨擘也。江南傳來已久，北地慨未
J37nB384_p0247c08║之見。己未夏，有雲松遠公把茅秦隴，道行超卓，為緇
J37nB384_p0247c09║素所推重，有古宿衲之風，一日過燉煌，詢知為天童
J37nB384_p0247c10║一脈兒孫，楚黃雙臺古春方兄之法胤也。出是編示
J37nB384_p0247c11║余，且云：「蘊有年矣！未遇賞音，將付剞劂，欲得序言以
J37nB384_p0247c12║廣其傳。」余歡喜踊躍，焚香稽首而告之曰：「此天童密
J37nB384_p0247c13║老和尚憂祖道墜滅，迫不得已將一生真履實踐所
J37nB384_p0247c14║得，從上佛祖之心髓，發而為此塗毒鼓聲也。千萬世
J37nB384_p0247c15║之下，尚有聞其聲而死者，亦公之幸也。既來堅請，不
J37nB384_p0247c16║敢固辭，愧智識淺陋，不能大祖之道、表公之行，冀讀
J37nB384_p0247c17║是編者另俱隻眼，勿存人我見、勿作爭競論，須得意
J37nB384_p0247c18║忘言直下薦取，如擘海金翅、擇乳鵝王，方能見天童
J37nB384_p0247c19║密老和尚為法為人徹底之一片老婆心也。不唯見
J37nB384_p0247c20║天童密老和尚為法為人徹底之一片老婆心，亦見
J37nB384_p0247c21║雲松遠公重梓流通，無非為法為人徹底之一片老
J37nB384_p0247c22║婆心也。」是序！
J37nB384_p0247c23║與董斗垣文學法名序
J37nB384_p0247c24║余性耽幽癖，不樂遊城邑聚落。戊午冬，適主燉煌，有
J37nB384_p0247c25║客於長安過斗垣董子之門，而適遇董子止宿余舍
J37nB384_p0247c26║之北堂。堂有佛，金色煥如；案有經鐘、[木*魚]悉具。蒲團竹
J37nB384_p0247c27║仗，道味瀟然；花氣香雲，氤氳馥郁，宛然祗桓精舍，不
J37nB384_p0247c28║知處人間世也。少頃，命童子進饌，餚核精品不減上
J37nB384_p0247c29║方香積世界中來者，而禮敬恭虔，又不知當何如也。
J37nB384_p0247c30║夜坐烹茗，相對劇談，往往皆吾宗門向上事，余甚欣
J37nB384_p0248a01║慕焉！時有張子者在座，天資超敏亦能聆寓其旨，奠
J37nB384_p0248a02║不賞音，擊飾聞所未聞，夜半乃散去。及平旦，鐘鼓訇
J37nB384_p0248a03║訇、梵韻恬恬，余起盥禮佛，見董子帽僧伽、衣布衲，長
J37nB384_p0248a04║跽佛前，誦修多羅，儼然一清修苦行頭陀也。余聞董
J37nB384_p0248a05║子漢儒仲舒之裔，世業儒宗，性鍾孝友。其為人也，狀
J37nB384_p0248a06║義而不朋、不足而不承、與觚而不堅、張虛而不華，損
J37nB384_p0248a07║己利物，好善樂施，故恥挾策以干時，而寄跡於杏林
J37nB384_p0248a08║者，志在活人也。況以保赤為專術，意謂大人者不失
J37nB384_p0248a09║其赤子之心者也。而醫得真傳，越人再見，其功可以
J37nB384_p0248a10║回造化、參兩間；其脈則能診膏肓、泣鬼神，上自王公
J37nB384_p0248a11║大人之世子、癊子及士庶人之子弟，莫不具瞻再造，
J37nB384_p0248a12║賴以存活者益多矣！兼能篤信吾道，極力精研，甚為
J37nB384_p0248a13║難得。塵欲煩囂，名韁利鎖，人多不能擺撥，唯董子夙
J37nB384_p0248a14║有根器具大知見，雖處世緣中而不為世緣所轉。順
J37nB384_p0248a15║其正因、盡其資產，冬夏長湯以濟行旅；四時隨緣以
J37nB384_p0248a16║飯僧徒。又能出入諸大宗匠之門，凡在叢席能爭先
J37nB384_p0248a17║首倡，竭力以弘護之，故人相推崇，皆曰近事領袖、法
J37nB384_p0248a18║苑金湯，雖襄陽之龐蘊、毘耶之凈名不多讓焉！余曰：
J37nB384_p0248a19║「擊之始信所傳不謬，而誠非虛譽也。」偶以法名請，余
J37nB384_p0248a20║曰：「子名著久矣！又復何名之哉？」董子曰：「今日乃阿彌
J37nB384_p0248a21║陀佛之誕辰也，願賜以名。」余即以性，名之曰佛，蓋阿
J37nB384_p0248a22║彌陀佛成佛已來無央數劫，今之受生乃大悲願力
J37nB384_p0248a23║之示現耳！人能行其佛道，即是從佛口生、從法化生。
J37nB384_p0248a24║殊不知佛生即爾生、爾生即佛生，性即佛也、佛即性
J37nB384_p0248a25║也。性空真佛、佛性真空，無性無佛、無空不空，性佛兩
J37nB384_p0248a26║忘，空不可得。只此不可得處脫體分明、纖塵不隔，於
J37nB384_p0248a27║此智眼豁開，常光凈土觸目了然，自性彌陀頭頭顯
J37nB384_p0248a28║現，何聖凡迷悟之有耶？然後推其壽已者所以壽世；
J37nB384_p0248a29║保元者所以保人，方知金色美蕖實開於火燄之中
J37nB384_p0248a30║也。雖然趙州云：「佛之一字，吾不喜聞。」董子於斯，不無
J37nB384_p0248b01║疑矣！《康誥》曰：「如保赤子，心誠求之，雖不中，不遠矣！」葛
J37nB384_p0248b02║藤至此，不覺輾然大笑，竟筆之以授董子。
J37nB384_p0248b03║《佛祖正傳沿流頌古》序
J37nB384_p0248b04║一心相印，喻傳於燈；五葉敷榮，妙嚴於本。自青蓮眴
J37nB384_p0248b05║目，無端口是禍門；迨少室安心，落賺血流遍地。曹溪
J37nB384_p0248b06║胤子，憐象馬之雙蹄；滹沱沿流，嗟瞎驢之孤峻。千燈
J37nB384_p0248b07║晃耀，熾光緣襲於初燈；萬派分岐，匯海終歸於嫡派。
J37nB384_p0248b08║所以統嚴世系，永其傳者為宗，故茲頌古代興，賡厥
J37nB384_p0248b09║聲者甚夥。慨各出己意，獨弄單提，於佛祖淵源，血脈
J37nB384_p0248b10║▆貫。雪兆和尚悲法道之凌遲；佛祖正傳見沿流之
J37nB384_p0248b11║有自。卷帙既就，丐余序文，貽命下頒，難為辭令，披閱
J37nB384_p0248b12║之暇略著數言，若無鹽刻畫以難堪、似鮑老郎當而
J37nB384_p0248b13║更甚。拙鎪謬妄自當哲士囅然，赤線珠聯還遭明眼
J37nB384_p0248b14║覷破。
J37nB384_p0248b15║純哲和尚語錄序
J37nB384_p0248b16║虎生三日，氣已食牛；頻伽在鷇，其音迥異。純哲和尚
J37nB384_p0248b17║昔與余同參風穴老人，見於稠人中，氣岸撐霆，神機
J37nB384_p0248b18║峻捷，乳虎迦音已萃拔乎其類矣！辟如無恤、常山之
J37nB384_p0248b19║符，以是賢師知為當家種草。曾未踰時，受本師雲老
J37nB384_p0248b20║人記莂，心印既傳，遂行宗令，便能掀倒禪床，赤身擔
J37nB384_p0248b21║荷，拈提鐵棒，打殺龍蛇。天人協贊，果熟之香風飄於
J37nB384_p0248b22║汝南；時至理彰，鯨鯢之釣綸垂於溵水。住持枯淡，有
J37nB384_p0248b23║葉縣省之風規；鉗錘妙密，得大慧杲之作略。道望輝
J37nB384_p0248b24║騰，四方仰慕，隨機參扣，因事舉揚，語皆脫略窠臼、鏟
J37nB384_p0248b25║去塵封，直示當人本分草料，不假文句而自然超卓
J37nB384_p0248b26║者也。尋常，室中不許流傳一字，門人私錄其語若干
J37nB384_p0248b27║篇，將付剞劂，以序屬余，余曰：「和尚大機之用如飛星
J37nB384_p0248b28║爆竹、裂石崩崖，言語道斷、心行處滅，直下使人命根
J37nB384_p0248b29║頓斷，豈有文字語言與人咬嚼耶？文字語言乃和尚
J37nB384_p0248b30║之土苴緒餘耳！欲出其餘亦足以利益入天。余雖不
J37nB384_p0248c01║文，意不容默，因書片言以道其實，若謂家醜外揚，則
J37nB384_p0248c02║吾豈敢？」
J37nB384_p0248c03║滄涵和尚語錄序
J37nB384_p0248c04║道在妙悟，非假言傳，所以世尊拈花、迦葉微笑禍端
J37nB384_p0248c05║斯起，殃累兒孫無有了期。然上上之機一撥便轉；中
J37nB384_p0248c06║下之流目瞪口呿，故于無言處立言、無說處通說，如
J37nB384_p0248c07║國之用兵不得已也。滄涵和尚從先師棒頭喝下▆
J37nB384_p0248c08║明向上真宗，便能開堂振響，海內欽風，剿除窠臼，文
J37nB384_p0248c09║言縱橫殺活自在，雷崩雨驟電捲星馳，一一從胸中
J37nB384_p0248c10║流出，蓋天蓋地，克家種草，真個手段，白拈應識神駒，
J37nB384_p0248c11║果然踏殺天下，信乎獅子窟中獅子；栴檀林內栴檀，
J37nB384_p0248c12║妙得先師嫡髓，可謂吾昆弟中之白眉也。門人錄其
J37nB384_p0248c13║要語數十篇，欲以災木，問序于余。以余與和尚同出
J37nB384_p0248c14║風穴先師之門墻故也，既不獲已，固陋弗辭，爰抒▆
J37nB384_p0248c15║測，識其大端以與之。
J37nB384_p0248c16║虎堂和尚語錄序
J37nB384_p0248c17║向上一路，千聖不傳，唯許沒量大人，不顧危亡單刀
J37nB384_p0248c18║直入，如雲長公之斬顏良，始有少分相應。虎堂和尚
J37nB384_p0248c19║與余同侍風穴先師，久經爐錘，深入閫奧。既佩心印，
J37nB384_p0248c20║遯跡岩阿，幽棲十載，果熟香飄，響風慕請，開法鮦陽。
J37nB384_p0248c21║於金粟禪林建大鼓旗，勘辨方來，不容情解，當門按
J37nB384_p0248c22║劍，一味生擒。可謂出浸鯨鯢，浪沒須彌之頂；神機鐵
J37nB384_p0248c23║牯，崢嶸宇宙之中。其後隨機請益，入室陞堂，遂有言
J37nB384_p0248c24║句錄在紙衣。門人編輯成書，欲壽梨棗來求序言，殊
J37nB384_p0248c25║不知從上先德入廛垂手，應機接物直是斬釘截鐵，
J37nB384_p0248c26║那更拖泥帶水而作世諦流布耶？雖有一言半句如
J37nB384_p0248c27║木札羹、鐵釘飯，亦恁時人咬嚼，忽然彈破牙齦，方知
J37nB384_p0248c28║餅是麵做；又如醫師治眼，但有除翳藥耳無與明藥
J37nB384_p0248c29║也，明若可與還應是翳。斯《錄》者，乃和尚之除翳藥也，
J37nB384_p0248c30║若欲求明，切莫向這冊子上尋討。
J37nB384_p0249a01║參約字序
J37nB384_p0249a02║四姓出家，同歸釋氏，此安法師之論也。其後契經東
J37nB384_p0249a03║來，果相符合，遂為千古定式，然未有法派之說。法派
J37nB384_p0249a04║起於中古，僧初剃落，師依派以命名，令知木本水源，
J37nB384_p0249a05║有所從出者矣！及度而為僧，以入於三寶之數，因而
J37nB384_p0249a06║又為之字焉！字也者，以列於大僧故也。有荷法之任，
J37nB384_p0249a07║為人天之標幟、道德之淵藪，諸佛慧命賴以續也，故
J37nB384_p0249a08║人見而莫不起敬而尊仰之，故呼其字而不敢直斥
J37nB384_p0249a09║其名也。如《傳燈》所載，古之尊宿或以寺稱、或以地呼
J37nB384_p0249a10║者，何也？以道全德備，而超出乎世出世間，人皆欽仰，
J37nB384_p0249a11║不惟不敢名而且不敢字，故嘉其地以尊之，如百丈、
J37nB384_p0249a12║雲門、德山、臨濟諸祖之稱是也，故僧之可尊在道德
J37nB384_p0249a13║耳！豈字為之耶？雖然，字亦不可少也。海文禪人來請
J37nB384_p0249a14║字，余以參約字之，蓋取其名之義而與之也。參約數
J37nB384_p0249a15║年間，於廣眾中能檢束身心，克窮己躬下事，未見其
J37nB384_p0249a16║有惰志也。魯夫子曰：「以約失之者鮮矣！」倘力行日久，
J37nB384_p0249a17║後得為人所尊亦未可知也。子當不失其所以為尊
J37nB384_p0249a18║者歟！故為之序。
J37nB384_p0249a19║約縗服社序
J37nB384_p0249a20║輔周張子，青門之逸士也。一口過余而言曰：「古先聖
J37nB384_p0249a21║王制禮作樂，設教化民，首重孝弟，推廣仁愛，立井田
J37nB384_p0249a22║以世成業，所以死徒無出鄉，鄉田同井，出入相友，守
J37nB384_p0249a23║望相助，疾病相扶持，則百姓親睦。自三代已降，淳風
J37nB384_p0249a24║下衰，禮制雖存，而行多不逮，況時與世異，民病窮苦，
J37nB384_p0249a25║親喪有制，而禮則憫然，不惟縗服無辦，且十餘年尚
J37nB384_p0249a26║不能窀穸者，良可悲也。若富族高門，廩有陳紅、室有
J37nB384_p0249a27║朽貫，不能割尺布斗粟以相調濟，而貧者急於求貸，
J37nB384_p0249a28║易為入山擒虎，難於開口告人，然惡惡可？余志欲訂
J37nB384_p0249a29║縗服之社，約諸同鄉各輸少財，積之歲月則涓滴石
J37nB384_p0249a30║穿、毛聚毬成，以備鄉閭親老孝帛之用，餘則鄰喪貧
J37nB384_p0249b01║無措者亦分贍之，庶利己利人兩獲其益，以免開口
J37nB384_p0249b02║告人之難，不亦可乎？欲假善言以為倡率，使同志者
J37nB384_p0249b03║見義勇為，知先王務本敦倫，藹然仁愛和厚之俗猶
J37nB384_p0249b04║有在也。」余曰：「善哉善哉！昔范文正公念族人多困於
J37nB384_p0249b05║饑寒喪嫁，乃建義莊，歲入租稅以分贍之；又子純仁
J37nB384_p0249b06║將麥五百斛過丹陽，見石曼卿三喪欲舉無力、二女
J37nB384_p0249b07║未嫁，并以麥、舟贈之。歸語其父，文公曰：『善！』吾聞魯夫
J37nB384_p0249b08║子有言：『博施於民而能濟眾，必也聖乎！』觀范公父子
J37nB384_p0249b09║濟難扶危，能體聖人之言、行聖人之事，宜乎！父子相
J37nB384_p0249b10║繼，顯達宦途，出入將相，為大宋一代名臣，而令聞昭
J37nB384_p0249b11║著、彪炳史冊者，庸詎知非行義好善樂施之明驗歟？
J37nB384_p0249b12║子之志與范公父子合，不獨為濟眾無窮之利，其亦
J37nB384_p0249b13║尚德可風。由一鄉以風一邑；由一邑以風一國；由一
J37nB384_p0249b14║國以風之天下，凡有同志當勉而力行之，故樂為之
J37nB384_p0249b15║序。」
J37nB384_p0249b16║續法派偈序
J37nB384_p0249b17║四姓出家歸釋，符安師之論；五宗列派分支，溯智祖
J37nB384_p0249b18║之規。師初依派以命名，令知水源木本；徒後因偈以
J37nB384_p0249b19║續代，方識始祖雲仍。歷百世有可考之常經，而千古
J37nB384_p0249b20║無差舛之謬亂。雖僧形無異，然法派不同，有臨濟之
J37nB384_p0249b21║派、有曹洞之派，僧若失派，竟不知為誰氏之兒孫也？
J37nB384_p0249b22║所以僧有定派，如司馬世家、庶人族譜類皆然也。叢
J37nB384_p0249b23║茂禪人以關中名德為長安人士所皈，偶以法派問
J37nB384_p0249b24║偈於余。考之臨濟智超祖下第三世，即分支也。派偈
J37nB384_p0249b25║四句，句止四字，字共十六，緣瓜累瓞，綿綿不替。但偈
J37nB384_p0249b26║字將盡，慮後之子孫無以命名，特丐余以續之。余乃
J37nB384_p0249b27║於本偈之下續以三十二言，使後之來者知派盡而
J37nB384_p0249b28║求續者叢茂也；又當以叢茂為世祖，而昭永萬世，須
J37nB384_p0249b29║珍襲家藏，或刊之石以為本宗支圖之定派云。
J37nB384_p0249b30║書翰彙集序
J37nB384_p0249c01║余壬子春入關，時賣花聲眾，爭艷桃李，余貨松獨青，
J37nB384_p0249c02║而相顧者鮮矣！一日過涇陽，訪義真友人於嘉慶寺，
J37nB384_p0249c03║適遇稚恭張老先生，一見如舊識，已遂成莫逆，其交
J37nB384_p0249c04║有十四年所矣！先生以關內名家，早發上第，侍宸秘
J37nB384_p0249c05║閣，天葩燦爛，冠絕古今。既而抽簪歸里，銜杯樂聖，喜
J37nB384_p0249c06║與高衲輩遊，故有書問落在叢席。言簡而文、詞約而
J37nB384_p0249c07║達，無泛常語，字字皆從活水源頭大光明藏中流出，
J37nB384_p0249c08║不落時人套習；兼以書法精妙，雖米南宮、董玄宰亦
J37nB384_p0249c09║有所不逮也。世人獲一字一句重如甄叔迦寶，韞櫝
J37nB384_p0249c10║珍藏。侍僧集其與余往來書問彙而成帖，請序其首。
J37nB384_p0249c11║余曰：「先生以書畫名天下，海內競尚，其書札緒餘雖
J37nB384_p0249c12║一時揮灑，誠可矜式。子之是集，可謂拾瓊枝於玉苑；
J37nB384_p0249c13║嗅薝蔔於香林者也，當與琅函貝葉共垂不朽。子宜
J37nB384_p0249c14║以松青而見重，母效爭艷而可惜。」故序！
J37nB384_p0249c15║孝廉羅稚圭過山賦記詩序
J37nB384_p0249c16║玉書羅長公稚圭孝廉公，吾蜀閬人也。金昆皆台鼎
J37nB384_p0249c17║器，隨父任汝墳，克勤藝業，能讀父書，不浪出入，州人
J37nB384_p0249c18║士咸德之。戊辰冬，余自關內來主風穴，忽款段山中，
J37nB384_p0249c19║訪余清話。旋署次，以風穴遊記并詩貽余，讀之，如鐘
J37nB384_p0249c20║聞午夜，俗耳頓清；似劍淬豐城，星河耀彩。蓋緣思超
J37nB384_p0249c21║而才俊、興遠而語雄，想其詞源倒峽，波爛千翻，雖李
J37nB384_p0249c22║青蓮、楊升庵之復出亦當瞠乎其後矣！異日掞藻天
J37nB384_p0249c23║庭，花磚視影，卑窺其一班，誠當世之大雅、斯文之巨
J37nB384_p0249c24║擘也，故序譾言以志之。
J37nB384_p0249c25║傳
J37nB384_p0249c26║風穴雲峨老和尚傳
J37nB384_p0249c27║師諱行喜，號雲峨，生益州資陽陳氏，蜀西望族也，世
J37nB384_p0249c28║居隆昌。母陳夫入夢感異僧乘巨象造門授以如意，
J37nB384_p0249c29║覺而誕師。幼即穎異，坐徹跏趺，為嬰兒戲皆歌詠梵
J37nB384_p0249c30║唄。七歲入童子學，授經知大意，讀《論語》至「朝聞道，夕
J37nB384_p0250a01║死可矣！」持本質於塾師曰：「所聞者何道？」塾師曰：「日用
J37nB384_p0250a02║常行即是。」師曰：「夕死可矣！人既死，道又在何處？」塾師
J37nB384_p0250a03║躊躕久之曰：「性命之理微，非爾所知。」師退而歎曰：「只
J37nB384_p0250a04║如此道無聞，縱讀盡世間之書有何益哉？」遂掩卷歸。
J37nB384_p0250a05║過溪，睹屍為魚鳥啄噉，忽動諸行無常之感，決志求
J37nB384_p0250a06║出家。父母難之，師絕食數日，許就淨居山啟尊宿披
J37nB384_p0250a07║剃，惟勤禮誦。忽夜坐自念：「天地間為甚麼有我？畢竟
J37nB384_p0250a08║我生從何來？」窮極古今莫測終始，駭然汗下。達旦，詣
J37nB384_p0250a09║鐘興庵白心玄和尚并述生緣。玄為開導獎勵，命號
J37nB384_p0250a10║雪峨，贈以偈曰：「白雲鎖雪一峰寒，極目寥寥天地寬，
J37nB384_p0250a11║象賀夤緣悲行普，夢回相笑太無端。」師禮謝歸，感奮
J37nB384_p0250a12║自誓，與二三同志結非，依博山警語做工夫，久之不
J37nB384_p0250a13║得力，念歲月飄忽仍立死限一年。苦於昏散，引錐痛
J37nB384_p0250a14║劄，晝夜鞭逼愈增迷悶，聞印心和尚近住於竹家庵
J37nB384_p0250a15║特往見之。心問：「甚麼處來？」師云：「凈居山。」心云：「父母未
J37nB384_p0250a16║生前在甚麼處？」師云：「某甲正疑此事，特來求慈悲指
J37nB384_p0250a17║示！」心云：「去！汝不會我語。」師方舉步，心喚師，師應諾，心
J37nB384_p0250a18║云：「應從何來？」師忽有省會。心過天封，師隨受具。後遊
J37nB384_p0250a19║峨嵋，遂詣萬峰參破山和尚，便問：「把住牢關，聖凡莫
J37nB384_p0250a20║測，放開一線，略許商量。去此二途，請師相見。」山云：「瞎！」
J37nB384_p0250a21║師云：「虛空無縫罅、法體絕形蹤，為甚麼大悲菩薩現
J37nB384_p0250a22║千手眼？」山云：「死水不藏龍。」師云：「如何是活水龍？」山拈
J37nB384_p0250a23║棒打出。未幾，山赴盤龍之請，師先往候，命師維那。師
J37nB384_p0250a24║久慕天童法化之盛，遂裝包出蜀徑抵江南，聞密雲
J37nB384_p0250a25║老和尚化去，時費隱和尚住金粟，師往謁，便問：「千里
J37nB384_p0250a26║聞風則且止，覿面相逢意若何？」隱便打，師云：「劉郎不
J37nB384_p0250a27║會藏春色，漏泄枝頭多少香？」隱云：「不遇攀花乎，徒勞
J37nB384_p0250a28║造化心。」師便喝，隱復打，師遂挾袱入堂依炙座下。一
J37nB384_p0250a29║日，普請車水次，隱命各述頌，師頌云：「竭世樞機本自
J37nB384_p0250a30║然，輕輕拶著便週旋，就中有個超方作，倒瀉滄溟浪
J37nB384_p0250b01║潑天。」隱深器之，於是聲馳叢席。值解夏，隱上堂云：「諸
J37nB384_p0250b02║兄弟！從今解制後，或東去西去，忽然撞著猛虎當路
J37nB384_p0250b03║又作麼生？」眾擬議，隱下座，以拄杖一時打散，師頓見
J37nB384_p0250b04║隱用處。至晚辭行，隱固留，師呈偈曰：「獰龍隱顯迥誰
J37nB384_p0250b05║儔？氣宇昂藏出眾流，大抵不貪香餌味，翻身破浪五
J37nB384_p0250b06║湖遊。」竟去。見山翁和尚於天童，值入室舉洞山古鏡
J37nB384_p0250b07║話，問師曰：「你道是甚麼意旨？」師云：「未到天童知何處？
J37nB384_p0250b08║行來方見路高低。」翁云：「這漢拶著，便見瓦解冰消。」師
J37nB384_p0250b09║云：「明眼宗師，天然有在。」翁便打。未幾遊天台，時林野
J37nB384_p0250b10║和尚住通玄，師見便問：「杖頭挑撥，罕遇知音，狹路相
J37nB384_p0250b11║逢，如何即是？」林云：「雲霧鎖青山。」師云：「未到天台，不妨
J37nB384_p0250b12║疑著。」林曰：「持蠡酌海，妄測淺深。」師云：「不因樵子徑，爭
J37nB384_p0250b13║到葛洪家？」林云：「峰巒挺秀，鳥道難通。」師便喝，林便打，
J37nB384_p0250b14║於是服膺座下，師資水乳，親炙七年。一日，侍林山行，
J37nB384_p0250b15║林問云：「等閒拶著即轉轆轆地，我這裏總用不著，將
J37nB384_p0250b16║你從前所悟的據實說與老僧看！」師盡情呈白，林云：
J37nB384_p0250b17║「不是不是！」師云：「向來皆蒙印可，如今為甚又不是？」林
J37nB384_p0250b18║云：「此是識解依通，盡屬生死根本。」師殷勤請益，林云：
J37nB384_p0250b19║「且道山河大地、明暗色空，與汝自己是同是別？」師云：
J37nB384_p0250b20║「同則總同、別則總別。」林正色呵曰：「說得道理好。」師佇
J37nB384_p0250b21║思，林攔胸把住云：「除卻總別同異，速道速道！」師擬荅，
J37nB384_p0250b22║林驀向懸崖一推，當下胸中寶惜廓爾冰消，返觀從
J37nB384_p0250b23║前所得如大海之一滴耳！即充口說偈云：「罷罷罷！休
J37nB384_p0250b24║休休！橫眠倒臥在荒丘，翻身拶碎虛空骨，萬象森羅
J37nB384_p0250b25║笑點頭。」次日，呈上方丈，林接得，納於袖中，復伸手云：
J37nB384_p0250b26║「這個且止，將你悟的呈似老僧看。」師舉足云：「昨日無
J37nB384_p0250b27║端被害，這腳一夜痛不安。」林呵呵大笑，師哭：「蒼天蒼
J37nB384_p0250b28║天！」便出。午後，卻喚師將從上佛祖公案極淆訛處重
J37nB384_p0250b29║重勘驗，師一一剖決無礙，林云：「這回始信吾不汝欺
J37nB384_p0250b30║也。」會林赴嘉禾棲真之請，命師理通玄院事。越明年，
J37nB384_p0250c01║師往省覲，林即出源流拂子付師，時順治己丑九月
J37nB384_p0250c02║十六日也。師遂禮辭，截江渡淮，在處以名剎敦請，前
J37nB384_p0250c03║後一十三至，師堅辭不就，乃上陽山訪慧門大師，慧
J37nB384_p0250c04║即與龐總戎會霍丘、固始兩邑紳士，請師住大別山
J37nB384_p0250c05║普濟禪寺，師卻之猶甚，慧大師曰：「觀師法緣已熟，當
J37nB384_p0250c06║乘時濟物，有祖已來難辭此責，豈可拘執而謙退乎？
J37nB384_p0250c07║師若從請，吾當佐揚法化。」師乃就請，始聞法焉！方解
J37nB384_p0250c08║制，河南光山紳衿削牘迎住普福，居無何，羅山道俗
J37nB384_p0250c09║復迎住龍池。憶白崖山水幽奇，過掃忠國師塔，晤學
J37nB384_p0250c10║憲禹峰彭公，師與本色相見，公不覺舞蹈生歡，留止
J37nB384_p0250c11║慶祥，朝夕諮扣深有契證，以為相見之晚。夏滿，復歸
J37nB384_p0250c12║龍池，未幾，復應湖廣隨州法興之請。有司李凌公來
J37nB384_p0250c13║參，師問：「莫是十如居士否？」公曰：「是！」師即攔胸把住云：
J37nB384_p0250c14║「覿面相逢一句，速道速道！」公茫然，師拓開云：「不是不
J37nB384_p0250c15║是！」公曰：「太鹵莽生！」師云：「賺我來！賺我來！」茶次，復問：「嚮
J37nB384_p0250c16║聞居士留心個中？」公曰：「不曾。」師云：「幸值不曾，若曾，三
J37nB384_p0250c17║十棒一棒也少不得。」公曰：「且道棒頭有眼無眼？」師云：
J37nB384_p0250c18║「山僧今日不打你在。」公曰：「要且無下手處。」師云：「不知
J37nB384_p0250c19║痛癢漢！」公無語，師贈以〈偈〉曰：「谿山草際正凝霜，幸喜
J37nB384_p0250c20║文星到上方，相見不勞重話會，從前鼻孔自昂藏。」明
J37nB384_p0250c21║年，復循汝州觀察捷武范公風穴之命。先是，范公遊
J37nB384_p0250c22║獵至山，見萬柏岑森之下有大蘭若，沿流而入，榛莽
J37nB384_p0250c23║塞道，虎跡駢填，顏曰風穴禪寺。詢諸鄉人，乃曰：「此後
J37nB384_p0250c24║唐時臨濟宗第四世延沼禪師祖庭也，桑海以來，僧
J37nB384_p0250c25║徒寥落，傾頹迨盡。」公悵然久之，剔苔剝蘚，讀殘碣於
J37nB384_p0250c26║草萊中，遂懷興緝之志。謀諸太守中寶林公，各捐俸
J37nB384_p0250c27║修理，復成寶坊，每念獲一善知識以主之。時汝州紳
J37nB384_p0250c28║士嚮師道風，遂白范公，以風穴延師焉！師至，念先德
J37nB384_p0250c29║故址五代及今七百餘年，宗社灰冷，奮然以弘法為
J37nB384_p0250c30║己任，遂大開爐鞴，痛下鉗鎚。四方有在於是者，聞其
J37nB384_p0251a01║風，擔簦負笈，翕然來歸，食堂滿幾千指，宗風大振，咸
J37nB384_p0251a02║謂濟北中興。居五載，長安緇素迎師住大興善寺，師
J37nB384_p0251a03║翻然肯來。踰年，曳杖東歸，會鮦陽澺水宋中丞，慕摩
J37nB384_p0251a04║詰捨宅，以南塘別墅刱建金粟禪林，迎師住持。一時
J37nB384_p0251a05║龍象雲集，萬指參隨，戶無所容，有露處而聽法者。居
J37nB384_p0251a06║四載，會汝州太守射斗高公以風穴虛席，迎者再至，
J37nB384_p0251a07║遂命首座沖涵住持。復抵風穴，大新梵搆，開拓廊廡，
J37nB384_p0251a08║四年之間，危樓傑閣，照映林壑，而工適告竣。師慮學
J37nB384_p0251a09║者坡事繁難，有遠舉休隱之志，遂托故出山，拂衣長
J37nB384_p0251a10║往。杖過汝寧，值當道護法太守熊公、別駕劉公遣役
J37nB384_p0251a11║於上蔡候迎，強師入城，師不得已留止慧文禪院。一
J37nB384_p0251a12║時賢士大夫延集座下，𧫎扣無虛日，師慈意藹然。至
J37nB384_p0251a13║其機用妙密，澤壑夜移人所難覺，師則別垂方便，或
J37nB384_p0251a14║曉之以經史、或喻之以百氏之言，而肯綮遊刃、透關
J37nB384_p0251a15║擊節，如日蒞天臨，士大夫咸欽服焉！居三載，忽示微
J37nB384_p0251a16║疾，適澺水宋中丞請師歸金粟，師即以書辭遠近檀
J37nB384_p0251a17║越、汝州、汝寧當道諸大護法，囑以後事。於中夜召沖
J37nB384_p0251a18║涵恒公及諸大眾，囑曰：「吾自蒞眾以來，二十七年之
J37nB384_p0251a19║間夙興夜寐，兢兢業業，唯道是念，不敢斯須少懈也。
J37nB384_p0251a20║時當像季，魔強法弱，汝等當以荷擔大法為心，勿徇
J37nB384_p0251a21║世緣，受人弔問則不可也。」時當環擁，哀請遺偈，師云：
J37nB384_p0251a22║「吾平常說的不是耶？」侍僧進紙筆，師援毫大書曰：「吾
J37nB384_p0251a23║年六十有四，出世因緣已畢，生死凡聖同源，大都眉
J37nB384_p0251a24║橫鼻直，歸去來兮歸去來，摩訶般若波羅密。」復震威
J37nB384_p0251a25║一喝，擲筆瞑目而逝。師生平風度凝肅，凡近侍皆森
J37nB384_p0251a26║然機用，脫略鉗錘。妙密室中提策，直以本分接人，未
J37nB384_p0251a27║嘗假語言文字羅籠學者，故門庭孤峻，海內欽風，禪
J37nB384_p0251a28║學深得爐錘之力，多有脫穎而去者。嘗示眾云：「當陽
J37nB384_p0251a29║一路，智者猶迷，公案現成，漆桶不會。看個話頭取證，
J37nB384_p0251a30║猶如掘地覓天；打屏妄想發明，大似棄波求水。即真
J37nB384_p0251b01║即妄，而張網捕風；非異非如，而掉棒打月。直下即是
J37nB384_p0251b02║打折驢腰，撩起便行，必死之疾，且道如何得恰好去？」
J37nB384_p0251b03║良久云：「知音不在頻頻舉，達者須知暗裏驚。」又云：「參
J37nB384_p0251b04║禪徒妄想，打座屈身勞，性海微風作，覺浪拍天高。止
J37nB384_p0251b05║息重增病，縱之轉飄颻，須彌入芥子，瓦解與冰消。這
J37nB384_p0251b06║裏薦得且居門外，正宿草庵，若要陞堂入室未敢相
J37nB384_p0251b07║許在。何以？靈光不昧，萬古徽猷，入此門來，莫存知解。」
J37nB384_p0251b08║又云：「道在尋常休自瞞，當陽拈出與君看，冬風驀面
J37nB384_p0251b09║吹來急，無位真人徹骨寒。」又云：「碧天明月照蘆花，雁
J37nB384_p0251b10║叫霜寒境界賒，多少江湖方外客，幾人就路得還家？
J37nB384_p0251b11║逢緣理會，即境明心，撒手歸來，了無別事。所以永嘉
J37nB384_p0251b12║云：『遊江海、涉山川，尋師訪道為參禪，自從認得曹谿
J37nB384_p0251b13║路，了知生死不相干。』曹谿路且置，只如生死作麼生
J37nB384_p0251b14║了？水流元在海，月落不離天。」觀察[山*惠]嶪張公問：「若論
J37nB384_p0251b15║個中事本自現成，到這裏為甚麼不知？」師曰：「居士貴
J37nB384_p0251b16║姓？」公曰：「賤姓張。」師曰：「居士元來卻知。」公快然首肯。又
J37nB384_p0251b17║侍御李公愚、太史張松谷同訪，師坐喜公池畔，李公
J37nB384_p0251b18║曰：「學生為此事不明，特來參叩，請師垂誨！」師舉手中
J37nB384_p0251b19║如意曰：「會麼？」李公曰：「不會。」師曰：「覿面相呈，為甚麼不
J37nB384_p0251b20║會？」李公曰：「然隱微之妙理，未足以聲色形容也。」師曰：
J37nB384_p0251b21║「居士略違貴教之旨。」李公曰：「何謂也？」師曰：「不見道：『潛
J37nB384_p0251b22║雖伏矣，亦孔之昭乎？』」李公曰：「如何即是？」張公曰：「據我
J37nB384_p0251b23║所見，無處不是。」師曰：「是個甚麼？」張顧李而笑，師曰：「眼
J37nB384_p0251b24║眼相覷，此事竟不致於隱諱矣！」李公曰：「如何下手？」師
J37nB384_p0251b25║即與二公長揖而別。師自順治庚寅開法至終師之
J37nB384_p0251b26║世，十坐道場，開堂九剎，陞堂入室，未常懈倦，門人集
J37nB384_p0251b27║語錄若干卷。師生明萬曆癸丑，示寂於康熙丙辰四
J37nB384_p0251b28║月十三。停龕七日，顏貌不改如生，傾城道俗瞻集如
J37nB384_p0251b29║市。門弟子欲迎龕歸風穴，以宋中丞哀懇奉師全身，
J37nB384_p0251b30║師有遺命，故塔葬於金粟禪林之左。
J37nB384_p0251c01║行狀
J37nB384_p0251c02║破壁老和尚行狀
J37nB384_p0251c03║師諱永吉，字常安，破壁其號也，蜀之綿竹人。父吳姓、
J37nB384_p0251c04║母陳氏，四十無嗣，虔禱於鎣華山，夢龐眉僧寄宿，覺
J37nB384_p0251c05║而有娠。既誕，白光燭室，鄰人驚異，甫離襁褓，好以佛
J37nB384_p0251c06║事為兒戲。喜跏趺，終日不言，儼若有思。幼常多疾，父
J37nB384_p0251c07║母憂之，以夙因故，遂依祥符寺續燈傳尊宿出家。時
J37nB384_p0251c08║十三歲，傳授以〈大悲無礙陀羅尼咒〉，一脫口即成誦，
J37nB384_p0251c09║如舊識者。及年十七，一切經書文字不由師授自然
J37nB384_p0251c10║能通。常好靜坐，一日，有僧自峨嵋來，與師曰：「子若向
J37nB384_p0251c11║南方參詢大善知識，後必悟入如來知見。」師心切嚮
J37nB384_p0251c12║慕，即腰包出蜀直抵金陵，遍歷講肆，遊心藏海，凡性
J37nB384_p0251c13║相二宗微言奧旨莫不深究。因閱《楞嚴》至「見見之時，
J37nB384_p0251c14║見非是見，見由離見，見不能及。」翻覆疑難，不解其義，
J37nB384_p0251c15║乃質於講師曰：「既見不能及，畢竟作麼生通義？」講師
J37nB384_p0251c16║雖為剖析其理，然師疑不決，又素聞天童法化之盛，
J37nB384_p0251c17║遂結伴過錢塘見密雲悟和尚於太白山中。纔跨門
J37nB384_p0251c18║便問：「見見之時，見非是見，見由離見，見不能及。畢竟
J37nB384_p0251c19║作麼生？」悟便打。師再理前問，悟直打出方丈。師迷悶
J37nB384_p0251c20║不已，異日再請益，悟復打。師不契其機，退而泣曰：「我
J37nB384_p0251c21║只任與般若無緣。」明日，告假出山，回至嘉禾，聞漁人
J37nB384_p0251c22║撒網聲忽然有省，與同行曰：「我當時錯過老和尚得
J37nB384_p0251c23║與麼老婆心。」欲返天童，同行挽之，約歸金陵，受具於
J37nB384_p0251c24║圓覺庵。圓覺見師天資超異，命檢藏經，乃囑師曰：「宗
J37nB384_p0251c25║門鼎盛，卓犖有人，律學浸微，子其荷之。」師念菩提種
J37nB384_p0251c26║智，戒為培根，慧因定發，戒為基本，乃矢志學毘尼法，
J37nB384_p0251c27║於十誦、大小乘律究觀秘義，修明要奧二十餘載，後
J37nB384_p0251c28║以江淮多故不遑寧處，遂杖錫西征，於是趨少室、遊
J37nB384_p0251c29║五臺，徘徊終南，棧人連雲。將詣峨嵋，值蜀難未平，不
J37nB384_p0251c30║果其志，遂由河池至徽州。州人見師律儀端靜，受持
J37nB384_p0252a01║勤至，莫不望塵瞻禮，欲以祖師山棲師焉！師堅辭不
J37nB384_p0252a02║就，四眾哀懇，乃留過冬。明年春，訪仇池，登鹿玉山，一
J37nB384_p0252a03║徑如線，高盤八雲，長松插天，飛瀑垂練，遠絕人境，堪
J37nB384_p0252a04║可掛錫。先是，本山耆宿夢披香色伽黎僧錫杖凈缾
J37nB384_p0252a05║坐於東巖之下，有韋天侍側；次日，師至山，竟趨東巖
J37nB384_p0252a06║宴坐，僧至，見與所夢者不異，即請就普賢寺弘闡毘
J37nB384_p0252a07║尼，度無量眾。未及二載，武都太守于公道行、副戒褚
J37nB384_p0252a08║公雲龍慕師道風，同紳衿緇素合壁聯詞，請師住白
J37nB384_p0252a09║琬山觀音寺。其寺創於唐之開元，古名剎也，年深代
J37nB384_p0252a10║遠，鐘鼓寂寥，人煙迥絕，竟為豺虎蛇虺之場。師至，見
J37nB384_p0252a11║山水奇秀，遂有終焉之志。乃就地誅茅，縛樹為屋，旬
J37nB384_p0252a12║曰之間，歸者如市，未及三載，殿宇廊廡輪奐斬新，金
J37nB384_p0252a13║碧交光，照耀林壑，四方來求受戒，擔缾負錫者響振
J37nB384_p0252a14║山谷，鱗萃蟻聚，居無所容。牧豎田畯莫不悛心欽向，
J37nB384_p0252a15║儼若波離再世、瞿曇一出也。師本無宿疾，經營修理，
J37nB384_p0252a16║精神少疲，領眾如常。一日，忽示微疾，命集眾陞座，囑
J37nB384_p0252a17║曰：「去聖時遙，人多懈怠，輕律棄經，少奉持者。汝等當
J37nB384_p0252a18║各努力，謹奉戒律，報佛恩德，勿貪利養、勿飾繁華，節
J37nB384_p0252a19║儉恭勤，是佛子住。」囑畢乃起，沐浴更衣趺坐，奄然而
J37nB384_p0252a20║逝。師生於明萬曆己丑，遷化於清順治十八年辛丑
J37nB384_p0252a21║十一月十五日，世壽七十有三，僧臘三十四夏。登毘
J37nB384_p0252a22║尼壇，說法利生一十四年，得戒弟子若干人、剃度小
J37nB384_p0252a23║師若干人、皈依在家二眾若干人。闍維日，遠近緇素
J37nB384_p0252a24║咸來觀送，駢填山谷，火竟不爇。門弟子跪祝曰：「師其
J37nB384_p0252a25║有靈，火當自焚。」祝畢，龕內如轟雷者三吼，而火燄哭
J37nB384_p0252a26║出數丈，煙光五色。人無智愚，仰觀悲戀，獲舍利無數。
J37nB384_p0252a27║門人收靈骨，建塔於本山之麓。師長身闊面，聲清氣
J37nB384_p0252a28║雄，為人風度夷簡，不為緣飾。冬夏一衲、日中一食，長
J37nB384_p0252a29║坐不臥者四十年，隨身衣缽之外更無長物。待人恭
J37nB384_p0252a30║恕而立已甚嚴；應世圓轉而蒞眾凝肅。所以為士大
J37nB384_p0252b01║夫所准重，聲播遐邇，宜其然也。嗚呼！乾小子依師得
J37nB384_p0252b02║戒，參詢江浙二十餘載，雖於道有聞，皆師開發蒙昧，
J37nB384_p0252b03║秀掖獎勸之力也。慮師之行業，恐年久湮沒，故錄其
J37nB384_p0252b04║乎日所聞於師者葺為論次，以備他時修塔銘者之
J37nB384_p0252b05║考鏡，更冀有以傳師於不朽云。年月日。如乾謹狀。
J37nB384_p0252b06║
J37nB384_p0252b07║
J37nB384_p0252b08║
J37nB384_p0252b09║
J37nB384_p0252b10║敲空遺響卷一（終）