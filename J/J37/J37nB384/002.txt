J37nB384_p0252c01║憨休和尚敲空遺響卷第二
J37nB384_p0252c02║關中張恂稚恭編閱
J37nB384_p0252c03║益州記室繼堯校訂
J37nB384_p0252c04║塔銘
J37nB384_p0252c05║風穴雲峨老和尚衣髮塔銘（并序）
J37nB384_p0252c06║鷲嶺花拈，願解傳無言之妙旨；嵩巖壁觀，髓得紹空
J37nB384_p0252c07║相之玄宗。豆爆寒灰，葩敷鐵榦。二株撐漢，無明果結
J37nB384_p0252c08║於空中；五葉昌榮，三毒花開於火裏。所以來十方之
J37nB384_p0252c09║羅漢、讖入廄之神駒，粒粟啗啄金雞，霜蹄蹋狐天下。
J37nB384_p0252c10║曹源漲而沱潛轉秀，大樹蔭而岷嶓效靈。痛鞭瞎驢，
J37nB384_p0252c11║滅卻正法眼藏；硬打石像，坐斷上流要津。緇出蠶叢，
J37nB384_p0252c12║雄冠歷代。如吾先師喜老和尚者，蜀之資陽人也，族
J37nB384_p0252c13║姓陳氏，系出隆昌。生緣超異，玉象蔭托於峨嵋；觸臭
J37nB384_p0252c14║臨屍，無常忽感於谿水。披緇向道，食牛氣已獰猙；負
J37nB384_p0252c15║笈參方，吹毛劍由銛利。獅吼父母皆喪，席讓尊宿咸
J37nB384_p0252c16║驚。鍼水投機，徹底掀翻於通玄峰頂；禪板几案，兩手
J37nB384_p0252c17║分付於棲真室中。鐵枷既已著肩，龍天自然推出，由
J37nB384_p0252c18║是波騰汝海，丕承風穴中興；虓闕中原，壁立門庭孤
J37nB384_p0252c19║峻。諸方嚮慕，秦川早味其風；五嶽翹欽，▆河獨沾其
J37nB384_p0252c20║潤。席尸興善，歲僅一週，策返故廬，岩深九隱。道場十
J37nB384_p0252c21║坐，荷法已有其人；能事全終，楖栗橫擔不顧。嗚呼！獅
J37nB384_p0252c22║絃中斷，嗣響幸獲同修；衣髮雖遺，無縫欣成窣堵。匠
J37nB384_p0252c23║工畢至，徵銘偶及於荒廬；樗櫟深漸，譾陋何堪以貞
J37nB384_p0252c24║石？不恥下問，敢竭鄙誠。涕淚援毫，蓼莪興汝源之感；
J37nB384_p0252c25║因人成事，風木動呂亭之悲。金粟已塔全身；興善用
J37nB384_p0252c26║藏衣髮。銘勒千古之龜鑑，石記一代之住持。其問節
J37nB384_p0252c27║略詳次，自有語錄行繇特綜其綱，茲不繁舉。師諱行
J37nB384_p0252c28║喜，號曰雲峨，天童密雲師祖之孫，通玄林野師翁之
J37nB384_p0252c29║子，住河南汝州風穴白雲禪寺最久，閱世六十有四，
J37nB384_p0252c30║僧臘四十有六，示寂於新蔡金粟禪林，康熙十五年
J37nB384_p0253a01║丙辰四月十三日也。當順治十七年，先師主興善，即
J37nB384_p0253a02║今住持林我和尚，時預執都監，痛賴鉗錘，深入閫奧。
J37nB384_p0253a03║先師返風穴，付託方丈，命分座接衲，後以機緣相契，
J37nB384_p0253a04║遂嗣法於易菴法叔，故有衣髮相遺。不憶今歲春，林
J37nB384_p0253a05║我和尚亦歸圓寂，法嗣愚參珍公繼席，力董後事，以
J37nB384_p0253a06║先師遺衣建塔供養，蓋不違其師之本願也。敬為之
J37nB384_p0253a07║銘曰：
J37nB384_p0253a08║曹谿正脈，南嶽稱雄，馬駒待識，崛起蠶叢。降▆蹋蹴，
J37nB384_p0253a09║血染腥風，樹有臨濟，獨冠五宗。世系相承，遞亙太白，
J37nB384_p0253a10║有般孫子，丕顯風穴。縱鐵牛機，振興家園，壁立萬仞，
J37nB384_p0253a11║聲光烜赫。十坐道場，興善其一，八水生春，宗壇路關。
J37nB384_p0253a12║人天改觀，如晦遇日，虎驟龍驤，機圓用疾。刀握王庫，
J37nB384_p0253a13║紫電青霜，鼓擊塗毒，聞者喪亡。山低華嶽，瑞騰五岡，
J37nB384_p0253a14║心燈炳炳、慧燄煌煌。乾坤道大、日月輝增，信衣遺藏，
J37nB384_p0253a15║法重真乘。永奠宗社，木直從繩，一錐卓立，霞蔚雲蒸。
J37nB384_p0253a16║孤光不滅，薪盡火傳，芥城劫石，虛空寧遷？林谷有▆，
J37nB384_p0253a17║此則不然，稽首再拜，昭億萬年。
J37nB384_p0253a18║紫谷和尚壽塔銘（并序）
J37nB384_p0253a19║道以無傳而傳，破顏契機於鷲嶺；法以不受而受，斷
J37nB384_p0253a20║臂得髓於少林。自二株競秀，心印獨付於曹谿；五派
J37nB384_p0253a21║分燈，宗風始播於天下。門庭施設，各擅家風，雖則飲
J37nB384_p0253a22║水異流，歸源不二，道樞綿密，是謂洞宗。元音高唱於
J37nB384_p0253a23║新豐，至韻大振於曹嶽。信夫龍吟枯骨，驚異響以難
J37nB384_p0253a24║聞；木馬嘶聲，更何人而道聽？郢由淮月，清光照而雪
J37nB384_p0253a25║曲春回；槳發鑑湖，甬浪翻而慈舟柁轉。法化莫茲為
J37nB384_p0253a26║盛，卓犖代有其人。若乃祖述曹洞，憲章青龍，稱宗壇
J37nB384_p0253a27║特起之雄者，唯靈源紫谷和尚一人而已。師廖姓，諱
J37nB384_p0253a28║智覺，字紫谷，蜀西之左綿人也。於明萬曆甲寅，母感
J37nB384_p0253a29║異而生，靈根夙具，慧本生知。齒方齠齔即喜跏趺，不
J37nB384_p0253a30║樂世煩，居恒靜默。年甫十七欲求出家，父母難之，遂
J37nB384_p0253b01║絕食誓死，度其志不可奪，因命依淨土寺族兄無真
J37nB384_p0253b02║剃落。志切真乘，罔知趨向，隨裝包出蜀，抵襄沔、走燕
J37nB384_p0253b03║都，周流講肆、考覽竺墳、探綜五教、力究微言十有四
J37nB384_p0253b04║載，辛巳，始納戒於愍忠。一日思惟文字之學非究竟
J37nB384_p0253b05║法，翻然改轍，奪發南參。首詣京口，見箬菴問和尚於
J37nB384_p0253b06║竹林，令參父母未生已前本來面目，彼時疑情頓發，
J37nB384_p0253b07║似有所入；次謁玉林琇和尚於報恩，久之不契。聞靈
J37nB384_p0253b08║隱具德禮和尚機鋒迅捷，接人不以常情，師先遍參
J37nB384_p0253b09║諸方，類待以客心，實大有不然者。及見禮，果不假辭
J37nB384_p0253b10║色直據本有，如崩雷疾電不可湊泊，遂決志親覲。其
J37nB384_p0253b11║後陞堂入室，往往批逆鱗、捋虎鬚，奪角衝關，未或當
J37nB384_p0253b12║仁少讓，與禮相周旋者七載，禮固奇之。會百愚斯和
J37nB384_p0253b13║尚主席顯聖，闡揚洞上宗風，意欲見之，遂請假渡錢
J37nB384_p0253b14║塘，直造雲門。斯一見便問：「從甚處來？」師云：「北方來。」斯
J37nB384_p0253b15║舉竹篦云：「你北方還有這個麼？」師云：「若論這個，說甚
J37nB384_p0253b16║南北？」斯云：「你不識，禮拜了退。」師云：「瞞別人即得。」便出。
J37nB384_p0253b17║一日聞磬聲，師口占云：「圓陀陀，口朝天，頂門一擊，吼
J37nB384_p0253b18║震大千。」隨即赴堂齋。有桂輪上座云：「漫下口。」師即云：
J37nB384_p0253b19║「漫下口，莫咬著，竹箸鋒頭定殺活，臨濟德山便著忙，
J37nB384_p0253b20║三世諸佛盡吞卻。盡吞卻，衲子手腳元來惡。」斯喚至
J37nB384_p0253b21║方丈，命呈悟由，師一一舉似，斯即以洞上五位偏正
J37nB384_p0253b22║逐一問師，師隨問隨答，剖決無礙，融通妙協，當頭不
J37nB384_p0253b23║犯，斯云：「將來作得個洞上兒孫。」戊戌五月廿一日，斯
J37nB384_p0253b24║出從上佛祖源流衣拂付師，既肩大法，仍詣燕之盤
J37nB384_p0253b25║山，將欲惜霜澗底密固靈根，其奈梅包香綻遠集蜂
J37nB384_p0253b26║聞，早有以西山之聖果請住持者。未及二載，冥鴻天
J37nB384_p0253b27║外，遠志難羈，撩起便行，飄然而去。甲辰秋，度關入秦，
J37nB384_p0253b28║探終南奇勝。丁未，始遁跡觀音山三載，次至靈源，見
J37nB384_p0253b29║峰巒奇秀，人煙迥絕，逐棲止焉！癸丑冬，高足中參於
J37nB384_p0253b30║咸揚東北隅，創慈惠禪院成。介菴劉太史響師道風，
J37nB384_p0253c01║合諸紳士削牘堅請，師不得已，出山應之，滑北之民
J37nB384_p0253c02║暨清淨四眾，手持香花歡迎百里。劉太史以是多師
J37nB384_p0253c03║有「弟子經年求大士，眾生今日見如來」之句概可知
J37nB384_p0253c04║也。及陞座說法，不翅大將，樹建鼓旗，申令發號，聞者
J37nB384_p0253c05║靡不畏服，門庭日闢，道望愈隆。丁巳冬，受涇陽緇素
J37nB384_p0253c06║請，主觀音禪院，四遠趨風，雲奔水赴至莫可遏，弘法
J37nB384_p0253c07║開戒萬指圍繞，宗風大震。長安當道大中丞杭公仰
J37nB384_p0253c08║師高風，會薦福耆舊及當山護法，三復敦請始應之。
J37nB384_p0253c09║一時賢士大夫駢集座下，參扣激揚，隨機應答，如葉
J37nB384_p0253c10║墜秋空、兔走荒原也，士大夫亟稱服焉！住持四載，酬
J37nB384_p0253c11║酢日繁，以多疾故欲休老林泉，辭眾不許，師拂衣竟
J37nB384_p0253c12║去，返於靈源，影不出山，其行藏卷舒又非他人之所
J37nB384_p0253c13║及也。師儀相清臞，長身山立，律己霜嚴，蒞眾秋肅，機
J37nB384_p0253c14║鋒迅捷，不類常情。為法求人，手段辛辣，如蒼鷹攫兔，
J37nB384_p0253c15║見即生擒，不唯門庭孤峻一振頹綱，而道眼超卓迥
J37nB384_p0253c16║異諸方。自出世已來，三住大剎，孜孜以弘法為己任，
J37nB384_p0253c17║誠狂瀾砥柱，末法之大光明精進幢也。至於謙光導
J37nB384_p0253c18║物，慈忍居懷，雖閭閻負販之徒、輿臺伻役之輩，莫不
J37nB384_p0253c19║聞見而悛心焉！由是四眾忻慕，靡所寘念，乃相與師
J37nB384_p0253c20║以謀不朽，於是建壽塔於某山之麓。甲子春，余自中
J37nB384_p0253c21║州受長安諸護法請，來主興善，過山訊師，令法嗣補
J37nB384_p0253c22║菴、憨月二大師甲余至塔所囑銘其塔。素愧不文，鄙
J37nB384_p0253c23║言何足為師重輕？然余與師道誼交好十有數年，知
J37nB384_p0253c24║▆▆悉，固不得辭，因次序其實，乃為之銘曰：
J37nB384_p0253c25║一花現瑞、兩桂垂陰，聯芳五葉，各紹門庭。
J37nB384_p0253c26║洞上真源，機貴回互，夜半正明，天曉不露。
J37nB384_p0253c27║苗蕃弁嶽，崛起青龍，川僧藞苴，獨振綱宗。
J37nB384_p0253c28║九月楊飛，寒冰燄結，機疾用圓，罕能湊泊。
J37nB384_p0253c29║梭騰化璧，穎脫襄錐，青蛇匣吼，白額岩威。
J37nB384_p0253c30║四海英賢，雲奔水赴；名公鉅卿，傾誠外護。
J37nB384_p0254a01║應機接物，指示隨方，當臺明鏡，不隱妍媸。
J37nB384_p0254a02║道播寰區、聲馳湖海，忘己為人，大功不宰。
J37nB384_p0254a03║風回洞上，不愧盧能，泥牛海吼、木馬空騰。
J37nB384_p0254a04║砥柱狂瀾，顛扶末運，緇白皈心，人天恭敬。
J37nB384_p0254a05║忘功罷業，休老林泉，身心寂靜，樂我大年。
J37nB384_p0254a06║四眾忻慕，預謀其法，祝師永永，建茲壽塔。
J37nB384_p0254a07║一錐無縫、八面玲瓏，天龍守衛，神鬼欽崇。
J37nB384_p0254a08║爰勒銘詩，來學仰止，壽量虛空，何終何始？
J37nB384_p0254a09║約文圓公塔銘（并序）
J37nB384_p0254a10║夫幽壑蘭芳，馨香自遠；崇山玉蘊，潤澤流輝。非蘭性
J37nB384_p0254a11║欲傳而玉質本潤，良由懿德內充、夙光外布者，今於
J37nB384_p0254a12║圓公有以見之矣！公諱明圓，字約文，盩厔李氏子，生
J37nB384_p0254a13║稟異質，幼挺玄機。年甫十九，詣松岩寺禮訥菴出家。
J37nB384_p0254a14║既受具，遂行腳南方，參江浙諸大宗匠，於棒頭喝下
J37nB384_p0254a15║皆有悟入，知不思議力性自具足，稟明於心，不假外
J37nB384_p0254a16║也，翻然歸秦，會月巖和尚住會城之養生院，一見則
J37nB384_p0254a17║機緣契合，遂傳心印。志在韜晦，患為人師，乃於灞上
J37nB384_p0254a18║之王村靜室以終其志，遠絕塵世，澹泊自處，峻節孤
J37nB384_p0254a19║風，足為世重。關中之弘法闡化者，皆以座元迎之。甲
J37nB384_p0254a20║子春，余自中州受長安士大夫請，來主興善法席，是
J37nB384_p0254a21║冬，稟具者眾，亦青佐余羯磨。時春秋鼎富，默識以為
J37nB384_p0254a22║後學有望。戊辰夏，忽示微疾，書辭眾剎，囑累後事，沐
J37nB384_p0254a23║浴更衣、書偈，跏趺而逝，適康熙廿七年六月廿九日
J37nB384_p0254a24║也，世壽五十五，僧臘几十夏。公為人朴厚，端重寡言，
J37nB384_p0254a25║其見地穩密，機辨自在。高尚足以起末俗，法眼足以
J37nB384_p0254a26║振頹綱。雖影不出山而聲光遠及，豈非幽壑蘭芳而
J37nB384_p0254a27║崇山玉潤者耶？觀其臨終安詳自若，履踐可知。況月
J37nB384_p0254a28║岩和尚在法門與余為從兄弟，圓公乃從姪也，平日
J37nB384_p0254a29║視余猶諸父，今不幸，不得視之猶子也？其徒實力建
J37nB384_p0254a30║方墳來丐余銘，余雖不能銘，以法乳淵源有親親之
J37nB384_p0254b01║義，不揣固陋，以序其實行。其銘曰：
J37nB384_p0254b02║南山巍巍兮，若形儀之軒昂；渭水湯湯兮，若法乳
J37nB384_p0254b03║之源長。道尊為眾歸兮，又何在乎開堂；德重能韜
J37nB384_p0254b04║光兮，似大梅之智常。宗社方引領以屬望兮，為法
J37nB384_p0254b05║門之棟梁；胡報緣之忽盡兮，早趨順乎寂場？自古
J37nB384_p0254b06║佛祖有來必往兮，嗤俗子之悲傷；適草木之零落
J37nB384_p0254b07║兮，迺藏真于五崗。庸詎知夫法身之不滅兮，樹松
J37nB384_p0254b08║柏之蒼蒼？若斯人之道全德備兮，宜刊石以表彰；
J37nB384_p0254b09║使千秋萬世兮，與日月以爭光；我誌其行實兮，貽
J37nB384_p0254b10║後哲之來詳。
J37nB384_p0254b11║比丘省然塔銘
J37nB384_p0254b12║夫長天雲淡，月華始新，秋深木脫，山形骨露。死生變
J37nB384_p0254b13║幻如野馬之翻空，自二氣判形已來，群有顛瞑於長
J37nB384_p0254b14║夜，幾能眼活而一覷破，得來去自由者其誰也？非夙
J37nB384_p0254b15║薰般若定力資深而超越乎世量者亦未易得，吾今
J37nB384_p0254b16║於省然比丘有所感焉！比丘諱性鐸，字省然，金臺之
J37nB384_p0254b17║武清張氏子，生於明萬曆壬子。賦性質朴，風神秀爽，
J37nB384_p0254b18║幼喜趺坐，長厭世塵。於順治庚寅，禮香河恆庵耆宿
J37nB384_p0254b19║披剃，由是墮三寶數。壬辰，圓具於廣濟玉光律主，初
J37nB384_p0254b20║遊講肆，傍通經論。一日閱《六祖壇經》，知有宗門向上
J37nB384_p0254b21║事，遂買艸鞋行腳，遊五臺、趨少室，過關入泰，將詣峨
J37nB384_p0254b22║嵋，以夙緣故憩於涇水之南。壬子春，余杖策關中，開
J37nB384_p0254b23║法興福，鐸領監院事，不憚勤劬竭盡心力，不啻楊岐
J37nB384_p0254b24║之輔慈明也。及弘開爐鞴、痛喫鉗錘，於棒頭喝下往
J37nB384_p0254b25║往有穎脫處。庚申秋，余有金粟之命別去四載。甲子
J37nB384_p0254b26║復徇西安當道護法之請來主興善，鐸眉壽益高，皤
J37nB384_p0254b27║然矍鑠，于丙寅春，遷近池陽之寶鼎寺，不及月，以微
J37nB384_p0254b28║疾奄然化去，世壽七十四，僧臘三十五。夏，徒子法雲
J37nB384_p0254b29║為築方墳，瘞于寶鼎之南，請余為銘，乃序其由而繫
J37nB384_p0254b30║之以銘曰：
J37nB384_p0254c01║有大比丘，法門龍象，氣宇昂藏，學窮三藏。
J37nB384_p0254c02║嚴淨毗尼，師心宗匠，悟法皆空，知心是妄。
J37nB384_p0254c03║扶豎法幢，宗猷毗贊，痛耐鉗錘，老當益壯。
J37nB384_p0254c04║迥脫羅籠，幾曾血戰？時節到來，草鞋跟斷。
J37nB384_p0254c05║復命歸根，徹證無上，我作銘詩，千載炳煥。
J37nB384_p0254c06║比丘翠林塔銘
J37nB384_p0254c07║聖凡雖異，利生之跡無殊；大道玄同，應化之徵靡一。
J37nB384_p0254c08║所以在昔聖賢以傳心為學，誠明合體而教化興，是
J37nB384_p0254c09║故吾佛世尊以教外別傳不立一法而斯道著。其間
J37nB384_p0254c10║賢豪英特之士、絕類離倫之徒，往往勘破世緣、脫離
J37nB384_p0254c11║塵愛，一超直入，固能透脫情關，掉背生死，得大自在，
J37nB384_p0254c12║逆行順化人莫之測，誠不可以心思言議者也，吾於
J37nB384_p0254c13║比丘有所取焉！比丘諱如清，翠林其字也，慶陽王氏
J37nB384_p0254c14║子。幼不茹葷，樂行善事，無意塵俗。於順治癸巳夏，禮
J37nB384_p0254c15║玄庵耆德出家，授以念佛公案，久無趨向，遂奮志南
J37nB384_p0254c16║參。由涇涉渭至終南，偕弟如洪，號無盡，亦慶陽人，同
J37nB384_p0254c17║受具於南禪律主，時戊戌歲也。乃擔簦吳越，於諸大
J37nB384_p0254c18║名宿無不遍參，隨處皆有省發。後遊楚黃之雙臺，椎
J37nB384_p0254c19║拂之下煩羊頓息、害馬都捐，由是拳拳服膺，克苦精
J37nB384_p0254c20║勤，身役眾務，雙臺和尚乃贈之以〈偈〉曰：「自古擔泉帶
J37nB384_p0254c21║月歸，善護都許者闍黎，深深藏在眉端上，異▆光前
J37nB384_p0254c22║耀後機。」次年春，辭歸關中，晦跡於涇陽之北太李村
J37nB384_p0254c23║白衣庵，非佛言不言、非佛行不行，緇素推重為一方
J37nB384_p0254c24║導師。重建崇福古剎寺，功未竣而忽染微疾，於是年
J37nB384_p0254c25║甲子六月初五日告辭檀越，囑付後事畢，奄然而逝。
J37nB384_p0254c26║緇素為之築方墳，瘞於崇福之西南隅，世壽七十，僧
J37nB384_p0254c27║臘二十七夏。先是弟無盡者，於己未年七月二十八
J37nB384_p0254c28║日示寂化去，清留而不葬，以待異日同穴，至是果符
J37nB384_p0254c29║其願也。度僧徒若干人、近事男女若干人。其徒性悟
J37nB384_p0254c30║其行由，來請余以銘其碣，以余知清，兄弟故也，乃為
J37nB384_p0255a01║之銘曰：
J37nB384_p0255a02║異人傑出自慶陽，兄弟相從叩大方。本來面目詰
J37nB384_p0255a03║獅王，虛空落地絕承當。倒轉蘆航返故鄉，潛行密
J37nB384_p0255a04║運茲韜光。淵默雷聲難覆藏，緇白為之盡心降。重
J37nB384_p0255a05║建古剎道之傍，胡為趨寂示無常？窣堵嵬然聳穹
J37nB384_p0255a06║蒼，嵯峨峰五涇水長。銘詩我作清乃彰，劫石可消
J37nB384_p0255a07║誌不忘。
J37nB384_p0255a08║比丘慧元塔銘
J37nB384_p0255a09║比丘慧元，蜀之德陽張氏子也，幼喜遊俠，好浮圖。順
J37nB384_p0255a10║治甲申至秦，於涇陽之松隱庵禮超凡耆德出家，丙
J37nB384_p0255a11║申圓具，遂行腳東南。丁未夏，余從少林過風穴，參先
J37nB384_p0255a12║師雲老人，時元已在座下，見其氣宇軒昂，迥異他眾，
J37nB384_p0255a13║於參請之際機不多讓，後遍參吳越，於棒頭喝下似
J37nB384_p0255a14║有所獲。庚戌歸秦，至邠州皇澗寺為檀越皈依，遂開
J37nB384_p0255a15║十方院接待雲水僧眾，以事繁故，囑弟印元總理院
J37nB384_p0255a16║事，飄然長往。余時初領廣教住持，適元至，即佐理客
J37nB384_p0255a17║司，會余赴中原新蔡之請，乃詣涇陽。樓南村有寶鼎
J37nB384_p0255a18║寺，傾頹日久，目擊心傷，遂奮然僝修。不一載，廚庫僧
J37nB384_p0255a19║房、樓閣凌霄如天成地涌，可謂以菩薩心而勤作佛
J37nB384_p0255a20║事者。賴隻身獨任，經營過勞，遂染微疾，一日喚小師
J37nB384_p0255a21║囑以後事，索筆書偈而逝。元生於崇禎辛未，示寂於
J37nB384_p0255a22║康熙乙丑七月二十六日，世壽五十五，僧臘三十夏。
J37nB384_p0255a23║小師性義為建方墳，欲刊石于上，遠來丐銘於余。乃
J37nB384_p0255a24║為之銘曰：
J37nB384_p0255a25║生死機關，只在一竅，半生參勤，已得其要。
J37nB384_p0255a26║泥牛哮吼，虛空發笑，撒手歸來，尚能明妙。
J37nB384_p0255a27║書偈臨行，得真實效，劖銘金石，靈光永耀。
J37nB384_p0255a28║徹宗藏公塔銘
J37nB384_p0255a29║公（諱）海藏，字徹宗，江南廬州合淝孔氏子。幼負豪俠，
J37nB384_p0255a30║仗劍遊秦，擬欲從事軍門，以數奇弗果其志。一日入
J37nB384_p0255b01║晉濟庵，聞誦《金剛經》得解其義，忽勤諸行無常之感，
J37nB384_p0255b02║遂釋佩劍、出囊金，設齋禮心曉和尚出家，時順治壬
J37nB384_p0255b03║辰歲也。初授以念佛公案，終日口誦不輟，常住以接
J37nB384_p0255b04║待為務料理院事，公便能以苦行自任，朝夕不懈，寒
J37nB384_p0255b05║暑忘疲。甲辰圓具於興善易菴和尚，精勤戒律，有馬
J37nB384_p0255b06║勝威儀之風規，志切向上，以師老不敢遠離，服勞侍
J37nB384_p0255b07║奉，後以心曉和尚圓寂，囑公繼席方丈，接待十方，常
J37nB384_p0255b08║以為眾為心，雲遊禪衲得休歇焉！如公者，可謂繼志
J37nB384_p0255b09║述事之能者也。於康熙二十六年丁卯七月偶染微
J37nB384_p0255b10║痾，遂喚小師并執事人囑以後事奄然而化，世壽六
J37nB384_p0255b11║十歲，僧臘二十四夏。徒眾欲建塔於普濟庵內，丐銘
J37nB384_p0255b12║於余，因不辭固陋，乃贅之以銘曰：
J37nB384_p0255b13║山川鍾英，秀毓斯人，緣生淝水、幻跡西秦。
J37nB384_p0255b14║六岔路口，粥有飯有，普濟為心，能歇狂走。
J37nB384_p0255b15║二十年來，舊店新開，繼志述事，公其人哉！
J37nB384_p0255b16║道行超卓，忘身為物，不著我人，化洽泰國。
J37nB384_p0255b17║四眾皈心，瞻彼慈仁，忽爾示寂，兔晦烏沉。
J37nB384_p0255b18║公真鐵漢，回頭是岸，裂破虛空，泥牛血濺。
J37nB384_p0255b19║撒手便行，夜半正明，歸根葉落，無滅無生。
J37nB384_p0255b20║一錐永耐，真光常在，劫火洞然，此塔不壞。
J37nB384_p0255b21║本源悟公塔銘
J37nB384_p0255b22║夫日月麗天，生盲俱獲其益；春回大地，寒谷均遂其
J37nB384_p0255b23║生。故吾佛世尊法身普遍，彌綸萬有、該括十虛，凡曰
J37nB384_p0255b24║有情，無不俱足者也。雖邊地蔑戾，苟因緣會遇，無不
J37nB384_p0255b25║使人人入佛知見，轉煩惱為樂土、醒愚頑而為智慧
J37nB384_p0255b26║者，是在開化之功何如耳！余於本公今有見焉！公諱
J37nB384_p0255b27║明悟，號本源，秦西之寧遠人，姓王氏。生於昭代天啟
J37nB384_p0255b28║七年丁卯。甫二十五，離塵圓具，便行腳南方，參諸大
J37nB384_p0255b29║宗匠之門，於道有契，杖笠歸秦，遂受記莂於圓通旵
J37nB384_p0255b30║巖和尚。志惜秋霜，卓錫於醴泉之仁義里，數椽苫頭
J37nB384_p0255c01║僅蔽風雨，靜默自居，行不越閫者二十餘年，鄉人向
J37nB384_p0255c02║化，禮敬皈依。公無出世念，每慚末運佛法濫觴，故深
J37nB384_p0255c03║潛韜晦以高其志，非友不友、非道不親，亦法門之應
J37nB384_p0255c04║瑞而獨善其身者。於康熙二十八年某日某月患疾，
J37nB384_p0255c05║命小師及眾檀那囑以後事，奄然化去。公體貌豐滿，
J37nB384_p0255c06║道行超卓，律身儉而甚嚴；處人恭而有禮，所以為人
J37nB384_p0255c07║天之皈敬。世壽六十三，僧臘三十一。眾謀建塔於九
J37nB384_p0255c08║嵕山麓之觀音寺南址，小師某遠來丐銘，乃為之銘
J37nB384_p0255c09║曰：
J37nB384_p0255c10║道運竺乾、法流東震，五葉彌芳，臨濟獨盛。
J37nB384_p0255c11║西有偉人，妙契天真，九苞威鳳、一角祥麟。
J37nB384_p0255c12║惜霜志久，幻緣非偶，木馬奔騰、鐵牛哮吼。
J37nB384_p0255c13║踏破虛空，無縫是崇，靈光炳耀，千古宗風。
J37nB384_p0255c14║辭
J37nB384_p0255c15║歸去來辭（有序）
J37nB384_p0255c16║明崇禎十七年，歲在甲申，值流冠犯關，神京失守，
J37nB384_p0255c17║龍御上賓，四海鼎準，率土蜂飛。是年八月，巨寇▆
J37nB384_p0255c18║現忠據蜀，僭號頃復，屠戮生民。血丹原野，全川絕
J37nB384_p0255c19║艸色之青；骼胔相枕，灌莽滿骷骸之白。真宇宙未
J37nB384_p0255c20║有之奇凶，今古從前之異變也，豈止血流漂杵也
J37nB384_p0255c21║哉？毒暴慘酷不可甚言。予幸脫於鋒鏑，萬死一生
J37nB384_p0255c22║之中竊毋逃難於秦，聞高衲輩言：「皆往昔定業。」予
J37nB384_p0255c23║始悟劫運乃夙因所造之惡果循環耳！壽命有盡，
J37nB384_p0255c24║微生幾何？以有限之身而造無窮之業，況諸行無
J37nB384_p0255c25║常，夢幻空花豈有實耶？遂決出塵之志，乃和陶淵
J37nB384_p0255c26║明韻，作歸去來辭詠以見志云。
J37nB384_p0255c27║歸去來兮！空門有路胡不歸？既覺塵勞之役役，奚躊
J37nB384_p0255c28║躇而自悲？昔迴途之選佛，有丹霞之可追。遭逆冠之
J37nB384_p0255c29║兇慘，悟夙業之隙非。出網鹿於三跳，投簪髮而緇衣。
J37nB384_p0255c30║詢出世之奧論，探離言之旨微。乃聸梵宇，快意如奔，
J37nB384_p0256a01║金繩界道，無上法門。詩書遐棄，貝葉唯存，公叔交絕，
J37nB384_p0256a02║文舉空樽。習鐘魚以結課，慕拈花以破顏；瞻高車之
J37nB384_p0256a03║易殆，思下乘以休安。披林花之馥郁，聽鳥語之關關；
J37nB384_p0256a04║了世味如嚼蠟，破蕉鹿之夢觀。遠塵器之俗慮，絕人
J37nB384_p0256a05║事之往還；蔭法雲於金地，嗅薝蔔而盤桓。歸去來兮！
J37nB384_p0256a06║割恩愛以長遊，憶泰火之灰燼，縱富貴兮焉求？雖情
J37nB384_p0256a07║華之初遣，惟養母以解憂。承菽水於歡膝，歌採芝於
J37nB384_p0256a08║雲疇。疑弓息影，固壑藏舟。墮亡羊於岐路，悔類狐而
J37nB384_p0256a09║首丘。無前知之明哲，愧飲牛之上流。信萬法之皆空，
J37nB384_p0256a10║故事事而心休。已矣乎！奔出火宅今其時，如鳥脫籠
J37nB384_p0256a11║不可留，胡為乎倉卒欲何之？唐虞不可見、成康未可
J37nB384_p0256a12║期。刻遠公之蓮漏，種山芋而日籽。掩松龕以息慮，坐
J37nB384_p0256a13║壁觀而捐詩。要唯人而自肯，意決志定復何疑？
J37nB384_p0256a14║丁卯仲春結茅終南翠微山中，再依韻作歸去
J37nB384_p0256a15║來辭
J37nB384_p0256a16║歸去來兮！終南深處我將歸。瞻高霞之孤映，唯猿鶴
J37nB384_p0256a17║之嘯悲。雖亮公之已往，其志尚之可追。感年華之易
J37nB384_p0256a18║邁，嗟人世而日非。杖稜稜以導步，艸曳曳而牽衣。間
J37nB384_p0256a19║幻住之斯寄，插莖艸於翠微。萬峰環拱，勢簇如奔，依
J37nB384_p0256a20║山鑿徑，編槲為門。沙泉石井，古蹟猶存，鹿豖同飲，如
J37nB384_p0256a21║公大樽。偕野鳥以適性，對山花以開顏。步平林以遊
J37nB384_p0256a22║戲，臥衡茅以身安。美維摩之一默，妙黃龍之三關。問
J37nB384_p0256a23║浮漚以寧識，常斂目而內觀。喜諸緣之頓息，獲寶所
J37nB384_p0256a24║而追還；審齊物於吹萬，共樵叟以盤桓。歸去來兮！請
J37nB384_p0256a25║息肩以遨遊。矧道本於無言，在學者之反求，奈迷頭
J37nB384_p0256a26║之狂走，肯歇心不忘憂。漸風趨以日下，宜罷釣以歸
J37nB384_p0256a27║疇。騰騰任運，如不繫舟。愧無補於宗社，特委質於林
J37nB384_p0256a28║丘。當正法之凌替，悲濫觴之橫流，苟新條之有在，卒
J37nB384_p0256a29║東風其未休。已矣乎！終南歸去正其時，如鯤徒化豈
J37nB384_p0256a30║能留？胡為乎！汲汲將何之？龍華今尚遠，人壽難可期。
J37nB384_p0256b01║雖異苗之蕃茂，固靈根以培籽。止溪流之菜葉，誦天
J37nB384_p0256b02║龍之隱詩。倘燈傳之無盡樂，夫我淨復何疑？
J37nB384_p0256b03║賦
J37nB384_p0256b04║汝州風穴山白雲寺賦（有序）
J37nB384_p0256b05║原夫靈嶽降靈，薄伽應緣而設化；名山卓錫，古德
J37nB384_p0256b06║示蹟以傳宗。法苑固支那攸崇，中原推風穴為最。
J37nB384_p0256b07║人惟地傑，地以人彰。沼祖開刱於昔，吾師振響於
J37nB384_p0256b08║今。門庭高峻，海內趨風，若無志載，歇識端由，不揣
J37nB384_p0256b09║缶聲，謬裁韻語，倘獲披卷神遊，洞見白雲深處。
J37nB384_p0256b10║法流東注，碧眼西來，一花始綻、五葉弘開。叢席碁布，
J37nB384_p0256b11║宇內彌該，偏汝墳之毓秀，擅靈嶽之崔嵬。道樹冠神
J37nB384_p0256b12║州而卓犖，石壁灑藻瀚以雄才。稱偉觀於天中，列輿
J37nB384_p0256b13║紀而最推。維彼風穴、近接嵩高，深邃叵測，怒吼驚虓。
J37nB384_p0256b14║先聞有聲，風起林稍。噓兩間之元氣，鼓萬物而炰烋。
J37nB384_p0256b15║山鬼嘯而助響，艸木震以長號。艮維坤向，利創隋朝，
J37nB384_p0256b16║運當五季，錫駐延沼。乘夙願兮非偶，投簪▆兮緇袍。
J37nB384_p0256b17║應懸識兮是止，於傍陬兮縛茅。苦單丁兮七載，與百
J37nB384_p0256b18║廢兮一朝。弘濟宗兮大振，繩祖武兮獨超。應真輩出，
J37nB384_p0256b19║香火斯饒。山則嵂崒，千峰插天半之芙蓉；水則潺湲，
J37nB384_p0256b20║雙澗繞十里之幽松。孤嶂列屏兮擬匡廬之雲錦，嵐
J37nB384_p0256b21║亭疊翠兮記孟陽之詞宗。慈泉濟亢兮觀音變相，古
J37nB384_p0256b22║洞窈窕兮哲士遺蹤。仙人橋畔兮想飛化龍之竹，望
J37nB384_p0256b23║州亭際兮思齊洗耳之風。一徑高危兮紆盤白雲之
J37nB384_p0256b24║頂，中峰峻極兮縹緲紫微之宮。石狀瓊臺而峭拔，巖
J37nB384_p0256b25║嵌法洞以玲瓏。乃苦西巒蓊臠、東嶺巃嵷，雙峰環抱、
J37nB384_p0256b26║萬柏蒼蔥，彷彿清虛之上；徘徊翠微之中。瀑瀉珠簾，
J37nB384_p0256b27║寒飛千尺之雪；橋橫玉帶，勢吞萬丈之虹。綠竹凌霄，
J37nB384_p0256b28║梴廉憲之高節；清流開沼，振太史之詞鋒。層臺翫月
J37nB384_p0256b29║兮識盈虛之有數，重崖登眺兮覺宇宙之無窮。毘盧
J37nB384_p0256b30║千尋兮任餐霞而浴日，聲聞五百兮隨馴虎以降龍。
J37nB384_p0256c01║鐸振丹霄，壇豎開元之塔；閣聳青漢，鯨鳴寬和之鐘。
J37nB384_p0256c02║壯金庭而增麗，對寶藏以飛雄。▆璑騰輝周玉，鐫牟
J37nB384_p0256c03║尼之玉像；鏐▆散彩錦軸，懸水陸之金容。再瞻殿宇，
J37nB384_p0256c04║榱桷輪囷；嵯峨林表，璀璨凌雲。豐碑記載歷朝志文，
J37nB384_p0256c05║庭柯交蔭薝蔔氤氳。說法堂前，檜附凌霄之藻；飯田
J37nB384_p0256c06║谷口，歲儲綠野之耘。廟祀玄天，星旗將溪光而閃爍；
J37nB384_p0256c07║庵曰自在，祖塔下花雨而繽紛。甲中原之巨剎兮少
J37nB384_p0256c08║林猶讓其左，傳五燈之慧燄兮風穴特萃其群。慨夫！
J37nB384_p0256c09║玄黃易位、滄桑變更；緇侶寥寂、佛面蒙塵。會際鼎輩，
J37nB384_p0256c10║祖道維新；席虛誰尸，蜀伯有陳。傳通玄林野之法胤，
J37nB384_p0256c11║系天童密雲之嫡孫。本淵源於麟湖，受付囑於棲真。
J37nB384_p0256c12║一杖飄然兮北邁，七坐名藍兮軼倫。是宜中州之應
J37nB384_p0256c13║響，辛茲汝海以垂綸。搢紳曲垂而加護，緇素徑筏以
J37nB384_p0256c14║歸仁。挽滹沱三十一世頹流之脈，繼沼師七百餘年
J37nB384_p0256c15║無盡之燈。羨祖庭恢復於今日，冀曇華永茂乎千春。
J37nB384_p0256c16║吁嗟兮法幢崛起，祖葉彌芳，鳳毛麟角、虎驟龍驤。▆
J37nB384_p0256c17║英才之濟濟，發嫩桂之昌昌。拓舊模以廣大，俾宗社
J37nB384_p0256c18║而益長。法化昭於日月，聲光齊乎天壤。第見此山亙
J37nB384_p0256c19║恒沙浩劫而不朽兮！又何殊乎鷲嶺之與鴈堂？
J37nB384_p0256c20║祭文
J37nB384_p0256c21║祭宋澺水中丞文
J37nB384_p0256c22║維皇清康熙十九年歲在庚申月日，比丘某謹以香
J37nB384_p0256c23║羞茗果之奠，致祭於金粟故山主大中丞澺翁宋老
J37nB384_p0256c24║先生老檀越之靈柩前，而告之以文曰：「嗚呼！先生之
J37nB384_p0256c25║逝已三週矣！逝已三週，余竟無一音弔問，謂方外人
J37nB384_p0256c26║不區區世禮何？雙林趺示而飲光未嘗不為之流涕
J37nB384_p0256c27║也，豈世同炎涼，於忘情大都有可議者，殆不若是其
J37nB384_p0256c28║甚乎？余故有所告焉！以處地懸絕而烽煙為之阻也。
J37nB384_p0256c29║今聖天子削平禍亂，四海寧一，理策東來，宰先生之
J37nB384_p0256c30║柩仍在於堂，方慕秦失之號，不能為先生慟，然而有
J37nB384_p0257a01║可慟者，非伯陽之始，謂為人也蓋重其知己也。昔鍾
J37nB384_p0257a02║期沒而伯牙之絃絕，憾無知音也；子皮亡而鄭僑之
J37nB384_p0257a03║哭哀，痛無知己也。先生與余為知己，余不為先生慟
J37nB384_p0257a04║而誰為之慟哉？憶余丁未秋侍先師於金粟，始晤先
J37nB384_p0257a05║生年已七旬，白眉丹輔，丰度灑然，飄飄乎望之若神
J37nB384_p0257a06║仙，遂得從先生之後。先生其再來人也，一日與余偶
J37nB384_p0257a07║語，甚相契合，顧謂先師曰：『憨師可荷大法。』次日，貽之
J37nB384_p0257a08║以〈詩〉云：『若問無生參大道，毘盧元不墮凡夫。』余中心
J37nB384_p0257a09║不勝感激，遂訂方外忘年之契，其後或文詞詩章，皆
J37nB384_p0257a10║屬賡和無虛日。欲以家藏二酉就余探索，謀於先師
J37nB384_p0257a11║者數次，而先師不許，然情愛獨至謀亦厚矣！余亦知
J37nB384_p0257a12║先生之愛，但彼時夙障理垣，根石壓艸，於生死關頭
J37nB384_p0257a13║葛藤易絆，亦不復涉獵世間雜學文字，先生之鍼砭
J37nB384_p0257a14║會俞益我良多，不能不感而為先生之慟也。辛亥春，
J37nB384_p0257a15║先師歸風穴，又以余謀於先師，欲留止金粟而先師
J37nB384_p0257a16║又不許，臨岐分袂遂別以〈詩〉云：『皈依戀戀難為別，折
J37nB384_p0257a17║柳頻揮兩淚盈。』而凄婉惓戀之情豈但黯然銷魂而
J37nB384_p0257a18║已哉？嗚呼！先生之手澤尚存，墨蹟未乾，音猶在耳，言
J37nB384_p0257a19║豈忘心？余何人斯，而感遇先生之知愛如此也？壬子，
J37nB384_p0257a20║太簇先師年齊耳順，先生遠伻為先師壽。先師陞堂，
J37nB384_p0257a21║即以從上佛祖沿流并衣拂付余，果如先生之言。然
J37nB384_p0257a22║知人之難聖哲所病，蓋非素與交遊，具水鏡之智，而
J37nB384_p0257a23║蓬心俗眼豈能識艸茅中有異人哉？要知因該果海、
J37nB384_p0257a24║果徹因緣，余之知遇於先生也非偶然也。余開法關
J37nB384_p0257a25║內先生悉知，孰憶南北相警烽煙日作，數載已來音
J37nB384_p0257a26║問不過。丁巳夏，偶接風穴來書，始知先師圓寂已及
J37nB384_p0257a27║莽年，賴先生安塋窣堵，全身金粟，余即焚香望東嶦
J37nB384_p0257a28║禮，雖肝腦塗地亦不能報先生之德於萬一也。嗚呼！
J37nB384_p0257a29║先生寧不令人感而為之慟哉？今歲六月初七日，復
J37nB384_p0257a30║接令孫子勉公書云：『先生已乘箕天上，涵兄亦隻履
J37nB384_p0257b01║西歸。』不覺如夢如癡，真耶？幻耶？先生其真逝也耶？先
J37nB384_p0257b02║生必不可逝也。若先生逝，而吾宗城塹孰為之護持？
J37nB384_p0257b03║金粟道場孰為之興緝？不啻五內崩裂而柔腸寸寸
J37nB384_p0257b04║斷也，故先生之不可逝也而竟逝矣！嗚呼！先生復垂
J37nB384_p0257b05║遺訓，令乃孫專使召余，以繼金粟之席。所以徐孺之
J37nB384_p0257b06║漬不憚千里，范式之約期及三年。跋涉遠奔，未敢拒
J37nB384_p0257b07║辭者，恐有負先生知遇之明鑑也。若先生之世業文
J37nB384_p0257b08║章，自有當代名儒載之竹帛、垂之青史，流芳百世，余
J37nB384_p0257b09║復何得而言？至於肇建招提，弘揚祖道，繼往開來，啟
J37nB384_p0257b10║迪龍象，傳禪燈於萬祀、留芳躅於千秋，雖西乾之須
J37nB384_p0257b11║達、東震之右丞又何讓焉？先生其再來人也，視富貴
J37nB384_p0257b12║如浮雲、一死生為夢幻，年已及耄，期頤將近，安時處
J37nB384_p0257b13║順，正有道人之事也。況從先師於方外，信道崇篤，修
J37nB384_p0257b14║證肯綮，於佛祖之道不但升堂入室，而向上關鍵了
J37nB384_p0257b15║無餘蘊矣！故臨終談笑輕安坦然而化，豈非幻滅都
J37nB384_p0257b16║盡，慧光渾圓，馞發而酥熟成就者耶？雖先生之令子
J37nB384_p0257b17║早逝，而若孫者天姿超邁，壯志猶龍，不日將顯仕於
J37nB384_p0257b18║宦途，克振家聲。所幸者，麟祥已兆，將見綿綿瓜瓞，本
J37nB384_p0257b19║支百世，先生之靈或可相安於地下也。其禪林之隆
J37nB384_p0257b20║替固不可必，余既充住持，自當夙夜黽勉，頹者修之、
J37nB384_p0257b21║圮者葺之，亦不敢違先生之知遇而負令孫子勉之
J37nB384_p0257b22║所托也。余幸獲知遇，忝在住持，聊陳薄奠，以表愚衷。
J37nB384_p0257b23║嗚呼慟哉！哲人往矣！知我其誰？寧不為先生慟而誰
J37nB384_p0257b24║為？靈其鑒之，伏惟尚饗。」
J37nB384_p0257b25║牒
J37nB384_p0257b26║大戒牒
J37nB384_p0257b27║蓋聞千佛授受，憑戒律以為基；諸祖相承，指金襴而
J37nB384_p0257b28║表信。故吾釋迦世尊既成道矣，坐菩提樹下，初結波
J37nB384_p0257b29║羅提木叉，為權教之始，知涅槃時至，特付將來以戒
J37nB384_p0257b30║為師，為最後之囑。是以五部毘尼繁興於西土、三壇
J37nB384_p0257c01║淨聚紹隆於南山，使圓心得體，識相防非，三乘共躋
J37nB384_p0257c02║於覺場，五分同歸於性海。雷音既震，幽蟄皆萌，應知
J37nB384_p0257c03║戒為萬行之本源、一心之要徑也。所以建壇肇興於
J37nB384_p0257c04║唐宋、修奉善繼於元明，歷代相沿，戒華斯茂。迨我大
J37nB384_p0257c05║清世祖章皇帝，金輪御極，溥德同天，創皇壇於順治
J37nB384_p0257c06║十七年間，施戒法於京師大慈壽寺，特頒敕諭云：「朕
J37nB384_p0257c07║惟佛祖之道，明心見性、止惡防非，開正覺之門；趣菩
J37nB384_p0257c08║提之路，教至重也。然定慧等學以戒為先，經論三藏
J37nB384_p0257c09║非律莫備。比見祖庭秋晚，律學荒蕪，非大揄揚無因
J37nB384_p0257c10║勸勵，是以特設皇壇弘傳戒法。」由是欽此欽遵，推廣
J37nB384_p0257c11║皇仁。茲惟其省某府、某州縣、某寺建壇說戒，內有戒
J37nB384_p0257c12║子係某省某府某縣人、禮某為師，剃度出家，法名某。
J37nB384_p0257c13║今就本壇，於某月某日受沙彌十戒，於某日受比丘
J37nB384_p0257c14║二百五十戒，於某日圓受菩薩十重四十八輕三聚
J37nB384_p0257c15║淨戒。戒成就已，合行給牒，隨身收貯，遊方參學。如遇
J37nB384_p0257c16║關隘盤詰，執此為憑。凡所在在處處，廣行軌範，接物
J37nB384_p0257c17║利生。理事雙明，止作無犯乎輕重；初心不昧，受持必
J37nB384_p0257c18║慎乎始終。由此了相知宗，樹人天之標幟；識心達本，
J37nB384_p0257c19║出生死之重溟。以此功德，仰祝皇圖有慶、帝祉無疆，
J37nB384_p0257c20║萬方戴雍穆之休、四海樂無為之化，四恩總報、三有
J37nB384_p0257c21║齊資。伏惟三寶證盟，諸天衛護，須至牒者。
J37nB384_p0257c22║說
J37nB384_p0257c23║感木假山說
J37nB384_p0257c24║凡物之生也，或有時而用焉！其遇之也誠難，縱遇之
J37nB384_p0257c25║而識其材之有用者更難，故荊山之璞見刖於楚王，
J37nB384_p0257c26║鹽阪之駒長鳴於伯樂。以是觀之，而物之遇之也豈
J37nB384_p0257c27║偶然哉？而遇之而用之者又豈徒然哉？辛亥春，有樵
J37nB384_p0257c28║山者，於風穴深谷中得枯木焉！其形不高，度可盈尺，
J37nB384_p0257c29║上大下小，而闊止五六寸許。竅穴穿遍，枯朽槎材，嶙
J37nB384_p0257c30║峋剔透，若曾經刻盡者。樵者奇之，攜以歸，人爭奔視，
J37nB384_p0258a01║然猶等閒視之，未嘗有所位置。少焉，白雲老人從外
J37nB384_p0258a02║來，諦視者久之，曰：「此木也，胡為乎來哉，若此其棄擲
J37nB384_p0258a03║也？」乃左手執杖、右手攜木，坐就清流，洗滌其塵垢、挑
J37nB384_p0258a04║刮其敗腐，揩磨拂拭，而峰巒隱起，若有無數煙雲勃
J37nB384_p0258a05║然欲出焉！且山首青螺下垂，容𥥌巇嶮，脊凸而胸凹，
J37nB384_p0258a06║廓如其有容，真天巧哉！於是位置於石室之東軒，佐
J37nB384_p0258a07║之以圖面、列之以函經，煥然生色，而游觀者莫不愕
J37nB384_p0258a08║然起敬，何必入萬峰深處而宛然對楞伽小白花也？
J37nB384_p0258a09║噫嘻！物之微也，遇識者而用焉！雖枯根朽質，遂得與
J37nB384_p0258a10║圖書比貴；若猶未也，則混跡於樗櫟擁腫問，其不為
J37nB384_p0258a11║燢下薪者幾希，又安見有奇峰傑立而表表不沒於
J37nB384_p0258a12║人如是乎？雖然，天之生物誠不偶也，而遇不遇有數
J37nB384_p0258a13║存焉！如璧見而連城、驥馳而追風，則物之發其用也
J37nB384_p0258a14║時也，非苟然者也，故君子不可以不知時。
J37nB384_p0258a15║叢竹說
J37nB384_p0258a16║居室之側，有叢竹焉！不知其檀為誰也？依墻附壁、背
J37nB384_p0258a17║日就陰，若隱伏於窮岩幽壑之間，人少有見而悅之
J37nB384_p0258a18║者，雖埃氛錯雜而孤根挺秀，生意亦蔚如也。幹直自
J37nB384_p0258a19║疏不以處卑而屈其節，葉密斯茂不以蕪穢而亂其
J37nB384_p0258a20║清。雖隆冬霜雪之嚴寒，而不能易其操；雖非時風雨
J37nB384_p0258a21║之擊磔，而不能挫其莖。亭亭物表、矗矗干雲。勁節孤
J37nB384_p0258a22║貞，推蕭穎之君子；臨軒生動，來李白之故人。鬱鬱然，
J37nB384_p0258a23║遠可觀而近猶可親也。余日彷徨其下，或滴露研朱、
J37nB384_p0258a24║或掃葉烹茗，瞻凌空而鳳舞；聽漱雨以龍吟，碎篩金
J37nB384_p0258a25║於月夜；清戛玉於風聲。梢拖煙而拂翠，籜驚飆而出
J37nB384_p0258a26║林，音傳嶰谷、韻協柯亭。於是擬葛陂之仙杖，垂東海
J37nB384_p0258a27║之釣綸，耿介拔俗，瀟灑出塵。雖托根而非地、長抱節
J37nB384_p0258a28║以虛心，一種超然自得之趣，其得於心而會於神，雖
J37nB384_p0258a29║有智者亦不能以言而得致其極者也。信乎王子猷
J37nB384_p0258a30║之言曰：「何可一日無此君？」
J37nB384_p0258b01║古雲字說
J37nB384_p0258b02║雲也者，山川之蒸氣亦常有也。何以言古？意示其初
J37nB384_p0258b03║也。示其初，非若今之汎常慕跡者明矣！《公羊傳》曰：「不
J37nB384_p0258b04║崇朝而雨遍天下，此泰山之雲也。」蓋謂山高積厚而
J37nB384_p0258b05║澤之及物者遠，若吾佛世尊從久遠劫來為一大事
J37nB384_p0258b06║因緣出現於世，如大雲起遍覆三千大千世界，慈悲
J37nB384_p0258b07║濟物普雨法雨，使盡大地若艸若木、上中下根悉皆
J37nB384_p0258b08║蒙潤各得增長，古雲之義或取此乎？然是雲也，非青
J37nB384_p0258b09║非白、非赤非黃，往復無際、隱顯難名，忽舒忽卷、或合
J37nB384_p0258b10║或開，逼塞乎乾坤之內，開張夫日月之前，不可以智
J37nB384_p0258b11║知，不可以識識，十聖三賢瞻仰不及，眾生魘外覷捕
J37nB384_p0258b12║無從，惟洞徹法源者頗測其端倪。若夫莽莽蕩蕩之
J37nB384_p0258b13║徒，雖終日與之挑撥，而情封識固、性天障翳，安能達
J37nB384_p0258b14║其底蘊而窺其彷彿也哉？古雲禪子，牧雨和尚之薙
J37nB384_p0258b15║落弟子也，自中州來從予者數載矣！故為是說以勉
J37nB384_p0258b16║之。蓋直示其操存涵養之功，以造詣乎古雲之實，而
J37nB384_p0258b17║毋虛蹈此名稱也夫。
J37nB384_p0258b18║斷崖字說
J37nB384_p0258b19║直截斬齊之謂斷，壁立萬仞之謂崖，凌空萬丈、拔地
J37nB384_p0258b20║千尋，超出乎雲漢之表，卓立乎宇宙之中。群峰競峙
J37nB384_p0258b21║而莫與之齊，眾嶽峭削而難同其勢。鳥飛不度、人跡
J37nB384_p0258b22║罕到，此崖之孤峻嶮巇而莫可幾及者也。夫道亦然，
J37nB384_p0258b23║鼻祖云：「外息諸緣，內心無喘，心如墻壁，可以入道。」吾
J37nB384_p0258b24║人於三條椽下、七尺單前，斬絕萬緣、屏息念慮，專注
J37nB384_p0258b25║禪觀，孤迥迥、峭巍巍，如鐵壁銀山相似，喧囂不能撓
J37nB384_p0258b26║其志、溫飽總不干其懷，萬年一念，槁木寒灰，直得偷
J37nB384_p0258b27║心死盡、智竭情枯，驀向懸崖翻身撒手，不動毫芒一
J37nB384_p0258b28║直到底，所以命根頓斷，絕後再甦，欺君不得，此之謂
J37nB384_p0258b29║險處放手而親到斷崖之底蘊也。從上佛祖到恁麼
J37nB384_p0258b30║田地，然後出世利生，門庭孤峻莫可躋攀。故我釋迦
J37nB384_p0258c01║文佛拈花於靈山會上，人天百億，罔措其旨；達磨大
J37nB384_p0258c02║師面壁於少室巖中，英俊頗多，罕契其機。臨濟入門
J37nB384_p0258c03║便喝，雷崩霆震；德山入門便棒，電激風馳。學者近傍
J37nB384_p0258c04║由難，往往望崖而退，設有一人不顧危亡，見義勇為
J37nB384_p0258c05║直下承當，便能夷其險、洞其微，掀翻聖凡窠臼，摟碎
J37nB384_p0258c06║生死根株，坐斷高高峰頂那一著子，呵佛罵祖、打雨
J37nB384_p0258c07║敲風，從教開悟天下人、從教疑殺天下人。昔有祖師
J37nB384_p0258c08║亦號斷崖，參高峰妙悟道，〈偈〉曰：「大地山河一片雪，太
J37nB384_p0258c09║陽一照永無蹤，自此不疑諸佛祖，更無南北與西東。」
J37nB384_p0258c10║出世住浙右，龍象雲臻，與中峰本祖為伯仲。廣漢誠
J37nB384_p0258c11║侍者，號斷崖，從予最久，初未有說，斂足之暇以義質
J37nB384_p0258c12║予，故為之說義如此。仍以祖師之號誘掖勸勉，欲其
J37nB384_p0258c13║羨慕而思齊之也，子當書紳永佩而毋忽。
J37nB384_p0258c14║致中字說
J37nB384_p0258c15║喜怒衷樂之未發，謂之中。中也者，天下之大本也。誠
J37nB384_p0258c16║能椎致其中，是天下之大本立矣！大本既立，則不偏
J37nB384_p0258c17║不倚，而無太過不及之弊也。蓋自古聖神，繼天立極、
J37nB384_p0258c18║開物成務，莫不本此大中至正之道，聖聖相傳，而曰
J37nB384_p0258c19║「惟精惟一，允執厥中。」故緣督以為經。湯執中而立賢
J37nB384_p0258c20║無方，舜用中垂裳而天下治，孔時中而無可不可，總
J37nB384_p0258c21║之，是有所取法而能善致其中者也。矧吾佛祖中道
J37nB384_p0258c22║第一義諦「是法平等，無有高下。」擬思則隔、動念即乖，
J37nB384_p0258c23║觸之則敧、背之則傾。觸之不得、背之不得、不觸不背
J37nB384_p0258c24║總不得。所以神光立雪斷臂、雪峰九上三登，無非求
J37nB384_p0258c25║致其中者也。隱山龍之一道神光萬古閒，懶殘之臥
J37nB384_p0258c26║藤蘿下塊石枕頭，無非固守其中者也。百丈一喝三
J37nB384_p0258c27║日耳聾，臨濟三頓棒如蒿枝拂，雲門之折足，德山之
J37nB384_p0258c28║焚鈔，無非悟致其中者也。至於天下善知識，拈椎豎
J37nB384_p0258c29║拂、瞬目揚眉、雷崩電掣、嗔呵怒罵，無非指示欲人人
J37nB384_p0258c30║皆致其中者也。邇來祖庭秋晚，中道凌遲，知者務高
J37nB384_p0259a01║而狂妄太過，愚者固執而懵憊不及。此無他，是不究
J37nB384_p0259a02║其大本，又為朱紫混淆、鄭雅相亂，而不能致其中者
J37nB384_p0259a03║耳！子來間字於我，即字之曰致中，故為是說，子當熟
J37nB384_p0259a04║究而深思之。
J37nB384_p0259a05║省然字說
J37nB384_p0259a06║火傘張空，蒸汗如雨，大啟戶牖，揮扇欲裂。倏爾薰風
J37nB384_p0259a07║南來，涼生殿閣，少焉夕陽西流，紫綠交胘。偕二三子
J37nB384_p0259a08║解▆樹下、露頂林間，或拈提向上、或論古談詩。有衲
J37nB384_p0259a09║子問字於余，即字之為說其義，衲子捧硯牽紙，請援
J37nB384_p0259a10║毫以授之，余即揮灑以如其請。▆然監寺恰襲其風，
J37nB384_p0259a11║亦以字微余說。余思夫省者，密察觀照之義，觸境逢
J37nB384_p0259a12║緣有所契證，乃入道之要門也。如黃面老子捨皇宮
J37nB384_p0259a13║入雪山，六年苦行，忽睹明星而喟然歎曰：「奇哉！一切
J37nB384_p0259a14║眾生皆有如來智慧德相，皆因妄想執著而不能證
J37nB384_p0259a15║得。」此豈非有所省而契證者乎？長慶坐破七箇蒲團，
J37nB384_p0259a16║一日捲簾說偈曰：「也大差！也大差！捲起簾來見天下。」
J37nB384_p0259a17║此豈非有所省而契證者乎？靈雲三十年尋劍客，忽
J37nB384_p0259a18║見桃花了然無疑，此豈非有所省而契證者乎？楊岐
J37nB384_p0259a19║在慈明監寺二十年，一日偵明於路，不覺禮拜夾背
J37nB384_p0259a20║汗流，此豈非有所省而契證者乎？吾人決志既定，信
J37nB384_p0259a21║根已深，於行住坐臥時時觀照、默默提撕，用力之久，
J37nB384_p0259a22║猛然於聞聲見色處、觸境逢緣時啐地折、嚗地斷，始
J37nB384_p0259a23║知佛祖不傳之妙，當人元具匪從他得，或奪或與自
J37nB384_p0259a24║在自由，如此方謂之省然者也。省然監寺年已老矣！
J37nB384_p0259a25║幸獲從余親炙爐鞴，痛耐鉗錘，直須奮然擊碎透頂
J37nB384_p0259a26║透底，與從上諸佛諸祖把手共行，始不孤此省然之
J37nB384_p0259a27║義也。古語云：「舜何人也？子何人也？有為者亦若是！」省
J37nB384_p0259a28║然其勗諸！
J37nB384_p0259a29║竺雲字說
J37nB384_p0259a30║雲之所以為雲也，未嘗不一爾！或有隨其義而取之
J37nB384_p0259b01║者，義必有在也。上人號竹雲，義亦勝矣！然雲之於竹，
J37nB384_p0259b02║雖怡情丘壑幽閒自適，此獨善其身者之所為，唯供
J37nB384_p0259b03║其嘯詠而已，未若騰空致雨潤澤八荒，如吾釋迦世
J37nB384_p0259b04║尊誕自竺乾，開方便門示真實相，隨機設教，利物興
J37nB384_p0259b05║慈，如大雲起於世間，一切眾生咸蒙覆蔭普獲清涼。
J37nB384_p0259b06║吾衲僧家佛祖之標幟也，宜先立乎其大者，余為易
J37nB384_p0259b07║竹為竺，義取諸此也。不獨吾教如然，《易》有之曰：「雲行
J37nB384_p0259b08║雨施，品物流形。」又曰：「雲從龍。」禪人依善知識住者最
J37nB384_p0259b09║久，當觀佛行，二六時中肯痛自鞭策剋期取證，如長
J37nB384_p0259b10║鯨吸海涓滴無存，珊瑚之枝不期然森森露出，時然
J37nB384_p0259b11║後起，應無緣慈。如竺乾大聖遍布密雲，彌漫天地、籠
J37nB384_p0259b12║罩古今，變化難窮、循復無際。卷舒自在，凡聖莫能測
J37nB384_p0259b13║其端；應物無心，理事莫能羈其跡。有時橫身絕巘、有
J37nB384_p0259b14║時為霖九垓，作群生之依怙、開人天之正眼，始不負
J37nB384_p0259b15║參詢之志，而數十年之艸鞋錢亦有償也。禪人以紙
J37nB384_p0259b16║丐余說，余為說竺雲之義如此蓋有深旨焉！更為歌
J37nB384_p0259b17║曰：「西竺迢迢兮遠且長，密雲彌布兮澤秛遐。方憫閻
J37nB384_p0259b18║浮兮濟時康，冀禪人其踵跡兮！直遊偃夫無見之頂
J37nB384_p0259b19║與瞿曇而頡頏。」
J37nB384_p0259b20║隱石字說
J37nB384_p0259b21║莊生謂滑疑之耀，聖人之所圖也，故君子之德比美
J37nB384_p0259b22║玉焉！照玉禪人舊字蘊質，厭多雷同，請余更之，余嘉
J37nB384_p0259b23║其為人敦厚純篤，字之曰隱石。夫天地之間品類繁
J37nB384_p0259b24║多，莫不各以其材器而顯用於世。石惡乎以隱？為義
J37nB384_p0259b25║有所取也。雉罹於羅者，以其文也；龜刳其腹者，以其
J37nB384_p0259b26║甲也；兔控於罝者，以其穎也；士困其身者，以其辨也。
J37nB384_p0259b27║皆不善其隱者也，庸詎知光外而終隳？吾觀善隱者
J37nB384_p0259b28║莫如石，右物之最鈍者也。唯鈍則靜而藏其用，故根
J37nB384_p0259b29║深寧極，韜光於山林丘壑之間，盛衰榮辱之所不干、
J37nB384_p0259b30║是非毀譽之所不及，得永葆其真，若世之逸隱者也。
J37nB384_p0259c01║間或有見於世者，若黃梅墜腰而傳衣、吳淞浮來以
J37nB384_p0259c02║化世，無為呼丈而米拜、穀城名公以授書，此皆感遇
J37nB384_p0259c03║一時、神運千古，其出其處有道存焉！豈與今之雕文
J37nB384_p0259c04║誑世、弔詭衒奇者同日而語哉？雖然猶有說焉！子之
J37nB384_p0259c05║來從吾學道也，須辨堅石心立決定志，一念萬年去、
J37nB384_p0259c06║寒灰枯木去、古廟香爐去、一條白練去，日就月將念
J37nB384_p0259c07║茲在茲，直待涵養純粹造詣功深，安知不化為牟尼
J37nB384_p0259c08║大寶？與舉世奔競窮子濟其因乏，貿易所須皆獲如
J37nB384_p0259c09║意，不亦善乎？是說也深有旨哉！子其勉之，吾斫額日
J37nB384_p0259c10║以望之。
J37nB384_p0259c11║元晦字說
J37nB384_p0259c12║海稱百谷王，為百川所歸者，以其能下也，有易之謙
J37nB384_p0259c13║道焉！以其能下故能成其深廣，淵晦靜默、虛涵寂照
J37nB384_p0259c14║而莫可測量矣！雖森羅萬象影現其中，非有所受之
J37nB384_p0259c15║也，以無所受故淨極光生，虛明自照，本體如如。《首楞
J37nB384_p0259c16║嚴經》曰：「淨極光通達，寂照含虛空。」皆淨極故亮應一
J37nB384_p0259c17║切也。書記海亮，本字寅旭，取旭日始旦之意。吾以謂
J37nB384_p0259c18║旭皆不若晦，因易為元晦，故作字說云。
J37nB384_p0259c19║嵩樵字說
J37nB384_p0259c20║嵩少之山，自達磨面壁後而樵採者甚眾也。慨夫滿
J37nB384_p0259c21║山皆刀斧痕，是樂乎煙霞而未嘗得其樵中之旨，乃
J37nB384_p0259c22║世俗之庸樵耳！設有一人以無功用行，神機默運妙
J37nB384_p0259c23║契真如，心境俱寂，水鳥山花天真畢露，而樵中之旨
J37nB384_p0259c24║斯為得矣！禪子寂行，求余字之，是欲速成者也。字之
J37nB384_p0259c25║嵩樵，意在於益，莫負山花映水紅而後可。
J37nB384_p0259c26║跋
J37nB384_p0259c27║蘭亭記跋
J37nB384_p0259c28║予幼讀《唐詩類苑》，見有辨才、蕭翼倡和詩，首序云：「唐
J37nB384_p0259c29║太宗酷好二王書，聞《蘭亭記》真蹟在吳興永欣寺僧
J37nB384_p0259c30║辨才所，百計求之不獲，房玄齡薦御史蕭翼多權謀，
J37nB384_p0260a01║命翼微服南遊，果以術取其書以歸，太宗大悅，擢為
J37nB384_p0260a02║員外郎，賜以金縷瓶、瑪瑙碗等物，秘之大內。臨終數
J37nB384_p0260a03║目之，謂太子曰：『當借此以殉。』」嗚呼！文字之在天地間
J37nB384_p0260a04║誠為至寶，蓋亦多矣！唯羲之書，太宗重之如此，雖沒
J37nB384_p0260a05║猶不能捨，亦見帝王崇文善雅之篤。文字為天地間
J37nB384_p0260a06║之真寶，信不誣矣！予昔遍參吳越時見多傳本，不無
J37nB384_p0260a07║摹搨失神、字畫粗腫，竟未見有真蹟，後於鯛陽宋中
J37nB384_p0260a08║丞第得臨本，字多殘缺，首尾不完。閱之，乃唐褚潭州
J37nB384_p0260a09║臨傳於穎上者。迥然精妙，神彩煥然，筆勢飛舞，觔力
J37nB384_p0260a10║道勁，覺前所見不啻爪餘鱗甲耳！甚珍愛之，遂摹一
J37nB384_p0260a11║本隨之四方，歷有年矣！今於廣教得碑陰之空，特摹
J37nB384_p0260a12║勒上石，公諸同好，願結翰墨一段良緣也。
J37nB384_p0260a13║跋徐媛帖
J37nB384_p0260a14║曾子固云：「王羲之書，晚乃善，學力所至，非天成也。」筆
J37nB384_p0260a15║塚墨池，雖好事者所為，可見書不易學，而學亦未易
J37nB384_p0260a16║成也。羲之始學書於衛夫人，而筆法精妙，足為千古
J37nB384_p0260a17║矜式，迄今學書家無越乎羲之者也。甲子夏，余過▆
J37nB384_p0260a18║陽，晤季貞毛文學，以一卷見示，乃女史徐媛所臨古
J37nB384_p0260a19║字帖也。徐媛書又彷彿羲之，而閫秀鍾發，道逸超邁，
J37nB384_p0260a20║又神乎其妙，不愧鬚眉，所以可傳，寶之毋忽。
J37nB384_p0260a21║跋趙松雪公帖
J37nB384_p0260a22║松雪趙公，在元統以書畫妙天下，為才人中第一，當
J37nB384_p0260a23║時諸公無出其右者。若字若畫，有手蹟、有墨帖，藏於
J37nB384_p0260a24║縉紳士夫之家蓋亦多矣！世更滄桑，或淪於泥土者
J37nB384_p0260a25║有之、或落於田家者有之，此帖不沒於泥土而獲於
J37nB384_p0260a26║畯夫之手，是亦大幸也。奈何冊葉零落，畯夫不知以
J37nB384_p0260a27║繩聯之，為田婦鞋樣線夾之具，類乎麻姑至蔡，抓背
J37nB384_p0260a28║是求；梁鴻寓吳，傭工是作，孰知其賢哉？良可慨也！幸
J37nB384_p0260a29║斷崖誠子以錢四十文贖之以歸，又亦大幸也。余閱
J37nB384_p0260a30║之，乃松雪趙公之書杜詩帖也，命工揭裱翻然而新，
J37nB384_p0260b01║筆力道勁有扛鼎之勢，恍如塵珠再現光耀奪目、泥
J37nB384_p0260b02║蓮出水香艷拂人，是亦墨林中希有之奇珍也。惜其
J37nB384_p0260b03║冊首不全，故記其後，以見斯帖之其出其處，是亦不
J37nB384_p0260b04║幸中之大幸也歟！時康熙二十八年六月廿一日。
J37nB384_p0260b05║跋《聖教序帖》
J37nB384_p0260b06║近代《聖教序帖》多殘缺，字畫不完，乃槌擊石碎、搨多
J37nB384_p0260b07║字銷，罕見有完本矣！適中也禪人持一帖，四角俱圓
J37nB384_p0260b08║水跡多印，惟字畫燦然鋒芒如新，無斷文、無殘缺，筆
J37nB384_p0260b09║勢稍全，彷彿細翫，邊有記曰「大元至正二年搨」也。非
J37nB384_p0260b10║敢信為元搨，觀字畫全美，知非今時之搨也明矣！命
J37nB384_p0260b11║重新之，什襲珍藏，雖世金可求而此帖不易得也。
J37nB384_p0260b12║
J37nB384_p0260b13║
J37nB384_p0260b14║
J37nB384_p0260b15║
J37nB384_p0260b16║
J37nB384_p0260b17║
J37nB384_p0260b18║
J37nB384_p0260b19║
J37nB384_p0260b20║憨休和尚敲空遺響卷第二（終）