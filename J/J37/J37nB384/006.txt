J37nB384_p0275b01║憨休和尚敲空遺響卷第六
J37nB384_p0275b02║關中張恂稚恭編閱
J37nB384_p0275b03║益州記室繼堯校訂
J37nB384_p0275b04║尺讀（下）
J37nB384_p0275b05║答劉叔子進士
J37nB384_p0275b06║適示手教，以總河觀風詩賦歌詞之題，屬不慧以文
J37nB384_p0275b07║之，然不慧釋者也，乃臨濟兒孫，豈知做文章、作詩詞
J37nB384_p0275b08║耶？間或有見於紙墨者，不無雕蟲篆刻，一時之應酬
J37nB384_p0275b09║耳！隨手即雲散鳥沒，安能並文場之士相埒而至其
J37nB384_p0275b10║推敲乎？可發一笑！況不慧中無異材，幼而學佛，文字
J37nB384_p0275b11║亦非吾家事，固應世行道不過借為酬酢，非專學以
J37nB384_p0275b12║資事業者也，足下以不慧為知文則謬矣！冀當知我
J37nB384_p0275b13║於文字之外可也。不罪！不罪！
J37nB384_p0275b14║與淨音西堂
J37nB384_p0275b15║歲聿云暮，大雪連宵，平地深二三尺許，森羅萬象，盡
J37nB384_p0275b16║被活埋。可嘉處，法堂前大小桐槐梓柳條封幹閉，綴
J37nB384_p0275b17║枝似梅、覆庭如玉，瑩光交映如大梵天網羅幢。時呼
J37nB384_p0275b18║行者撥爐火、燒榾柮，掃雪烹茗啜之，果味異平嘗。援
J37nB384_p0275b19║毫呵凍，書雪偈四五首，一段現成公案無人領會，特
J37nB384_p0275b20║召爾來，為概諸人道破。
J37nB384_p0275b21║與劉木齋先生
J37nB384_p0275b22║不慧鄙人也，學佛未能豈能學詩？然禪餘之暇間或
J37nB384_p0275b23║效顰，如鴉臭當風故不存稿，設有則焚之，所以平日
J37nB384_p0275b24║未嘗有一字見知於人。適瑤篇見貽，三薰捧讀，杜旨
J37nB384_p0275b25║雄渾、李詞俊逸，當代騷壇稱獨步者，吾見其卻讓也，
J37nB384_p0275b26║什襲笥箱，永為山門寶玩。若不慧筍蕨肚腸，膚淺俚
J37nB384_p0275b27║陋，穴藏蜣丸，敢出與明珠爭耀？既辱知愛，僭筆續貂，
J37nB384_p0275b28║幸勿見責，荷荷！
J37nB384_p0275b29║復劉木齋
J37nB384_p0275b30║疏違台範，夢想頻馳，倏奉教書，如從天降，始知從渤
J37nB384_p0275c01║海旋也。詢使，沿途動止吉祥，幽人與有喜焉！茲者葛
J37nB384_p0275c02║將輕體、荷始擎池，芳樹流鶯，叢蘭芬砌，月影池光，松
J37nB384_p0275c03║竹交蔭。此時此景，欲得老護法來共坐幽篁深處，向
J37nB384_p0275c04║麈尾上一揮，了卻這段公案，不審老蒼頭肯肩過籃
J37nB384_p0275c05║輿否？
J37nB384_p0275c06║復青門全孟元眾文學
J37nB384_p0275c07║昔主燉煌，法幢崛起者皆眾護法金湯之力也，如不
J37nB384_p0275c08║慧朽櫟無似之夫，何禪宗教能益增四眾之忻慕？▆
J37nB384_p0275c09║披讀來翰溢美過常，內愧猶深，索笻西歸重理舊案，
J37nB384_p0275c10║語意諱切有所緣者。先師肉身靈塔在彼，洒掃必以
J37nB384_p0275c11║三年，聖門有心喪之禮、端木賜有廬墓之規，若以方
J37nB384_p0275c12║外而廢禮，則同於無父之儔，舍此則佛法何有焉？所
J37nB384_p0275c13║以東行時，以山門付託滄涵和尚者，即不慧之作始
J37nB384_p0275c14║有終也，不料風穴虛席而滄兄出秦，致令燉煌冷落，
J37nB384_p0275c15║故眾護法有見鞍思馬之感。滄兄雖量移風穴，聞山
J37nB384_p0275c16║門亦囑託有人，在眾護法鼎力栽培，法幢自然興起，
J37nB384_p0275c17║人能弘道良有旨也。況金粟山主赴選都門尚未回
J37nB384_p0275c18║家，廬墓期亦未週，豈可苟順私意恝然西歸？於人謀
J37nB384_p0275c19║為不忠、於棄禮為不孝，不忠不孝何以為法門師表
J37nB384_p0275c20║哉？眾執事素以知愛見稱，而一旦使不慧違禮悖法
J37nB384_p0275c21║獲罪法門，又恐非眾執事之心也，所以決不可以辱
J37nB384_p0275c22║召命者明矣！茲待少假，候期滿有代，自當作不請友
J37nB384_p0275c23║也。使旋申意，統惟鑒諒。此復。
J37nB384_p0275c24║復張子敏文學
J37nB384_p0275c25║久闊德音，殊深渴想。專使至，辱示手書如聞齊韶，奚
J37nB384_p0275c26║啻三月之忘味也？詢知近況佳勝信念益增，甚慰鄙
J37nB384_p0275c27║懷，但以燉煌未了公案，促不慧速理歸笻，重恢祖席，
J37nB384_p0275c28║誨切諄諄，亦知方外骨肉由過於至親者也，況金粟
J37nB384_p0275c29║先師歸根之地，燉煌不慧新住之坊，若以法源論之，
J37nB384_p0275c30║則當洒掃於金粟也，不審以何因緣承雅愛股股，而
J37nB384_p0276a01║關中返有故鄉之樂焉？所以客舍并州之歎，不無令
J37nB384_p0276a02║人有遐思也。
J37nB384_p0276a03║復青門眾居士
J37nB384_p0276a04║壬咸十一月十二日，心一禪人至，得手書，勞問甚厚，
J37nB384_p0276a05║感愧殊深。詢及眾檀越動止修吉，甚慰渴想。但以燉
J37nB384_p0276a06║煌廢虞，再邀不慧，至誠懇切。不慧果何人斯？有何因
J37nB384_p0276a07║緣而得眾檀越至此忻慕溢美者也？金粟先師靈塔
J37nB384_p0276a08║在彼，洒掃焚修理之必然，至於燉煌，前以交代滄涵
J37nB384_p0276a09║和尚，雖杖移風穴而山門囑託有人在，眾檀越信心
J37nB384_p0276a10║極力輔弼，鼓舞首倡，未有不興崇起色者也。不慧俟
J37nB384_p0276a11║三年志酬，方敢與眾檀越較西歸話也。使旋佈復，統
J37nB384_p0276a12║祈原鑒，茲不盡言。
J37nB384_p0276a13║復涂吉吾居士
J37nB384_p0276a14║客秋，斷侍者回秦有書致意，不知達於居士否？昨心
J37nB384_p0276a15║一來，遠辱手教，過蒙道愛之深而溢美之多，不勝惋
J37nB384_p0276a16║愧之至也。詢知令郎遊泮甚慰夙懷。承念燉煌先聖
J37nB384_p0276a17║古剎，法鼓寂然，力挽不慧重理舊案諄切至再，不慧
J37nB384_p0276a18║不審何因何緣，而叨居士眷愛忻慕之若是乎？
J37nB384_p0276a19║復靈源紫谷和尚
J37nB384_p0276a20║十載素川，承兄不棄樗朽，而無摩眷顧，教益殊多，深
J37nB384_p0276a21║欲畏托鄰光，老守渭濱，不謂專不由己，天奪我好，至
J37nB384_p0276a22║今渴懷千里，夢寐頻馳。昨歲冬月十一日忽接來翰，
J37nB384_p0276a23║薰香展讀，始知謝事薦福退居靈源，於中悲祖道之
J37nB384_p0276a24║凌遲、法門之衰替，痛切至再，弟不禁淒然淚下為之
J37nB384_p0276a25║失聲。大眾一時西注，企仰高風，想如今順水推船，熱
J37nB384_p0276a26║鬧門庭者極多，誰似吾兄道豐德茂法眼精明，爍破
J37nB384_p0276a27║此等勾當而痛念及此哉？然兄善安頤養，精神矍鑠，
J37nB384_p0276a28║正宜砥柱狂瀾，挽回末運，高懸佛日，為群生依怙，何
J37nB384_p0276a29║得遽高臥林丘而逸然自適乎？如弟者，菲躬眇德，濫
J37nB384_p0276a30║廁法門，惶愧無地，至於金粟之命，以先師塔頭不可
J37nB384_p0276b01║不供洒掃，況近城市邊頭，在前父兄輩尚難撐持，年
J37nB384_p0276b02║來百事俱廢，只緣敝山主之不諒與眾宰官之不察，
J37nB384_p0276b03║遂以弟充住持，何異蚊負泰山，又何必言？兄以佛祖
J37nB384_p0276b04║風規、人天巨筏，嘉之過矣！豈不令弟愧殺，奚止汗流
J37nB384_p0276b05║竟趾哉？辱承以薦福相招，應奉尊命，但廬塔有三年
J37nB384_p0276b06║之志，豈能如巴陵三語而撩起便行？況塔碑鐫石未
J37nB384_p0276b07║豎，塔院廊廡俱無，若弟行，誰與為任？俟異日志終有
J37nB384_p0276b08║代，或可釋此羈鎖，得侍杖笠於千峰萬壑間亦未可
J37nB384_p0276b09║知也。使旋附復，憑楮瞻馳。
J37nB384_p0276b10║復興善愚參珍侄禪師
J37nB384_p0276b11║獻雲、心一二僧來蔡，承尺書，見及感佩良深。迨詢法
J37nB384_p0276b12║體近日佳勝，山門庶事倍常，喜慰不盡。如不慧鮮福
J37nB384_p0276b13║寡才，居常安分，不憶有金粟之命，所以力謝燉煌，交
J37nB384_p0276b14║割滄和尚住持者，已知有今日之遲留也，況金粟年
J37nB384_p0276b15║來百事俱廢，自入院迄今日無暇晷。先師塔銘將鐫
J37nB384_p0276b16║上石，塔院廊廡瓦木方集尚未動工，凡百舉動艱難
J37nB384_p0276b17║日夜焦思，正如觸籓之羊，進固不能，退亦不可，豈能
J37nB384_p0276b18║速轉蘆頭與賢契共操蜀音，唱綿州巴歌於渭水之
J37nB384_p0276b19║濱也哉？不審關中緇素何幸而有此舉？若心喪志酬
J37nB384_p0276b20║瓜代有人，方能脫卻籠頭、卸卻角馱，東西行止尚未
J37nB384_p0276b21║可必。多承遠念，冬襪領到。使旋肅復佈謝，伏祈千萬
J37nB384_p0276b22║為道善愛自玉。不宣。
J37nB384_p0276b23║復若愚法師
J37nB384_p0276b24║曩於青門，承不棄外，以法門見重，待遇益隆，感刻之
J37nB384_p0276b25║至殊深于懷。時念別已來星霜兩度，石火電光誠非
J37nB384_p0276b26║虛誕，緬想德教時增▆慕耳！獻雲至，遠枉音問，懇切
J37nB384_p0276b27║真誠，不無有千里故人之思。良以廬塔志必三年，俟
J37nB384_p0276b28║限滿有代，自當緊峭草鞋與道兄再得論風旛於燉
J37nB384_p0276b29║煌室內、睹花雨於興隆座前，真一場大快事也。不識
J37nB384_p0276b30║願從人否？使旋肅復，不盡覶縷。
J37nB384_p0276c01║復董斗垣
J37nB384_p0276c02║冬月十一日，獻雲持足下書至，如從兜率而降，披讀
J37nB384_p0276c03║教示莫不瀝心瀝血，以法門衰替為念，誠不忝法苑
J37nB384_p0276c04║金湯、吾道之干城也。詢及近況動履咸亨，惟以長公
J37nB384_p0276c05║子仙逝為憾，不無悽然太息。然又有說焉父子本天
J37nB384_p0276c06║倫至愛，故老楊舐犢、卜子喪明，情知士大夫之輕富
J37nB384_p0276c07║貴也易而斷恩愛故難也。足下生平以道自守，身視
J37nB384_p0276c08║浮雲，我相不有，而於妻孥聚散、生死去來等，一儡戲
J37nB384_p0276c09║耳！況有季子足以承歡？若銕絲綱不破，徒自苦惱蒿
J37nB384_p0276c10║愁悲歎，於九泉何益哉？至於豎精進幢、揚道場旛，信
J37nB384_p0276c11║念愈堅，此等高見於道人分上稍有些子氣習，即吾
J37nB384_p0276c12║儒亦云：「殀壽不抵，修身以俟之，所以立命也。」出世妙
J37nB384_p0276c13║道風味自別，當寬以自慰，樂夫天命復奚疑哉？金粟
J37nB384_p0276c14║近來稍有起色，多承遠念，隆情厚施，不慧即陞堂剖
J37nB384_p0276c15║判一上，蔡之人士無不嘉羨，又為金粟增一番教化
J37nB384_p0276c16║也，謝謝！至若先師塔銘已鐫上石，尊諱亦在弟子之
J37nB384_p0276c17║列，燉煌雖請，暫不能脫身，必志終求代方議行止。騾
J37nB384_p0276c18║頭齋金，如數收入常住。獻雲回，肅復並謝，臨楮瞻注，
J37nB384_p0276c19║萬不一陳。
J37nB384_p0276c20║復本具禪人
J37nB384_p0276c21║心一來投書，有金粟老人之字，視之愕然，頃拆讀之
J37nB384_p0276c22║始知爾之書也，已為滄和尚收錄矣！可見師資緣分
J37nB384_p0276c23║各有相契。然既做吾家兒孫，當朴朴實實本色本分，
J37nB384_p0276c24║深蓄厚養，直待果熟香飄龍天推出，尚不敢以法門
J37nB384_p0276c25║自任。非但如今披獅子皮毛作野狐精勾當，求名聞
J37nB384_p0276c26║利養，俱為魔孽所攝，切不可效。當以法門為重，不可
J37nB384_p0276c27║隨群逐隊，如正月十五扮社火相似，得罪法門取笑
J37nB384_p0276c28║識者。既守燉煌，老僧與眾護法書中教，一一栽培看
J37nB384_p0276c29║道，爾當謙光下賢，僧俗平等，使內外賓主協和，而法
J37nB384_p0276c30║幢自然興起也。囑囑！
J37nB384_p0277a01║復涂居士
J37nB384_p0277a02║別來歲首紀四、年實迴三，面目猶然，鬚髮已皤。青門
J37nB384_p0277a03║白社之間，杖屐行蹤無復問，虎溪橋過矣！關中風景
J37nB384_p0277a04║較之他方略為殊勝，每念玉麈清談，還似金山語偈、
J37nB384_p0277a05║解帶留鎮時否也？遠辱瑤翰，以感業相招，不慧年來
J37nB384_p0277a06║精神疲極，退鼓久打，意欲結茅深山為終老計，況金
J37nB384_p0277a07║粟廬塔三載雖滿方議代席，不審可能交割以遂雲
J37nB384_p0277a08║蹤野鶴志否？倘夙緣有待，後圖再晤，湖穎書箋，千里
J37nB384_p0277a09║寸赤，正不囑寄語加餐耳！此復。
J37nB384_p0277a10║與虎堂和尚
J37nB384_p0277a11║前歲，關石來山，訊書想達於座前矣！比日起居，山中
J37nB384_p0277a12║自是佳勝，恨鱗鴻稀闊，無從縮地以敘衷私，用是寤
J37nB384_p0277a13║寐為勞耳！金粟連年幸托福庇，先師銘碑塔院工已
J37nB384_p0277a14║告成，常住廢墜俱獲興起，雖於山門無補，較之昔日
J37nB384_p0277a15║亦可代過。所慮者，金粟乃先師弘法揚化之地，而盛
J37nB384_p0277a16║德大業赫赫巍巍在人耳目，吾儕為後者各擔先師
J37nB384_p0277a17║千二百斤擔子，關係甚重，固不肯出手攙先一整理
J37nB384_p0277a18║之，使弟駑駘無識之夫充主大剎，不唯不能克振宗
J37nB384_p0277a19║猷，亦何以丕光前烈？痛念及此慚與淚下。然弟與吾
J37nB384_p0277a20║兄同入先師之室，俱蒙印可，而吾兄雖欲韜光晦跡，
J37nB384_p0277a21║其如先師法道何？況後學輩無不引領日望法施，弟
J37nB384_p0277a22║心喪之志已酬，循序推舉當在於吾兄，故專僧呈詞
J37nB384_p0277a23║奉攀法駕，目今執事整齊，凡事成現，只待吾兄開法
J37nB384_p0277a24║揚化，以聽獅音一吼耳！乘時利物在此一舉，稱無推
J37nB384_p0277a25║脫，想先師有二十餘年之愛於吾兄，吾兄豈無三年
J37nB384_p0277a26║塔頭之愛於先師乎？臨池激切，不盡所言。
J37nB384_p0277a27║與廣慧純哲和尚
J37nB384_p0277a28║鄉也，弟本庸材，謬承推遜，不惟有玷同門，而且辱及
J37nB384_p0277a29║先宗，數年來兢兢業業夙夜匪懈，誠恐取罪法門，托
J37nB384_p0277a30║兄福庇，幸無虞敗之事。弟素頑弱，雖充洒掃實不勝
J37nB384_p0277b01║任，退鼓久打，但未出口向人耳！昨虎堂兄遠來掃塔，
J37nB384_p0277b02║甚適我願，即力言邑侯及眾紳士舉以自代，於十九
J37nB384_p0277b03║日已送入方丈矣！弟退處塔院，今冬佐理開法，俟明
J37nB384_p0277b04║春解制方議行腳，就便附聞，餘不贅。
J37nB384_p0277b05║與耿天逸文學
J37nB384_p0277b06║退居塔院一閱月矣！連日雨雪泥塗，不便就食，近移
J37nB384_p0277b07║客堂後之準提殿，日無所事，庭中有古檜一株，森然
J37nB384_p0277b08║盛茂，鬱密蒼蔥，風起輒怒號，如飛流疾湍，響異群木，
J37nB384_p0277b09║不減坐錢塘聽潮時聲也。教示題柱聯大小字四紙，
J37nB384_p0277b10║況非題柱客，大字本不能為，縱勉強為之，豈能如古
J37nB384_p0277b11║木驚濤以悚人之觀聽耶？不能如命隨意，只了得小
J37nB384_p0277b12║字二紙聊以塞責，祈勿罪，幸幸！
J37nB384_p0277b13║與宋子勉
J37nB384_p0277b14║昨夏於甘嶺分袂，倏爾八閱月矣！心與路長，慕偕時
J37nB384_p0277b15║積。去值炎暑，常懷蜀道之難，切聽好音，日望南來之
J37nB384_p0277b16║雁，不審載道平安否？到彼水土相宜否？貴地自駕起
J37nB384_p0277b17║程，淋雨三月，兩河俱淹，諸庄顆粒無收，米價騰貴，禪
J37nB384_p0277b18║林所積只可支遣半載，諸事淡泊。臘月又復震雷雨
J37nB384_p0277b19║雪連陰不止，麥下種者十纔二三，尚不知收成何如？
J37nB384_p0277b20║諒蜀中未必如是。茲有啟者，不慧昔承召主金粟，今
J37nB384_p0277b21║及四載。住持已來，山門無補，尸位素餐，朝夕恒愧。向
J37nB384_p0277b22║曾告過三平瓜代序請之說，幸於十月十四日虎堂
J37nB384_p0277b23║和尚來掃先師之塔就便推舉，情相揖讓，得荷垂慈，
J37nB384_p0277b24║于十九日已居方丈，為金粟之住持矣！不慧退居塔
J37nB384_p0277b25║院，佐理開法一冬，事事如意，內外悅服，禪林之慶幸、
J37nB384_p0277b26║山主之福庇也，倘異日與熊太尊于縣尊通問，託令
J37nB384_p0277b27║護持，則禪林轉見興盛矣！至於禪林事宜已對貴總
J37nB384_p0277b28║管一一交割明白，諸事無虞，制期已解，杖欲西行，數
J37nB384_p0277b29║千里外不及面辭，肅具奏言，遙申致謝。倘陞轉則近，
J37nB384_p0277b30║圖晤有期。臨楮瞻注，意怳神搖，引領蜀山，不知所云。
J37nB384_p0277c01║甲子春王正月廿有一日。
J37nB384_p0277c02║與熊太尊
J37nB384_p0277c03║陽春布澤，萬物生輝，慶碩人之新社，納兆庶之禎祥。
J37nB384_p0277c04║恭惟大護法匡時名世，應運福星。德溥洽於閭閶，千
J37nB384_p0277c05║門爭曉；恩實覃於井里，萬姓謳歌。祇園幸荷栽培，緇
J37nB384_p0277c06║徒徼蒙垂蔭。檀施屢鍚，報德何能？惟鐘鼓晨昏，冀佛
J37nB384_p0277c07║天毫相加庇以綏福耳！茲有啟者，不慧昔承召主金
J37nB384_p0277c08║栗，榮依四載，恒愧素餐。前對宋山主言過，循序敦請
J37nB384_p0277c09║住持，客冬適法弟虎堂遠來掃塔，情相推讓，於十月
J37nB384_p0277c10║十九日已居方丈，為金粟之住持矣！禪林諸事一一
J37nB384_p0277c11║對宋宅總管武奠交割明白，內外無虞，今當杖笠西
J37nB384_p0277c12║上，躬宜奉辭。原以公堂之上非緇徒所當煩擾，想大
J37nB384_p0277c13║護法心包太虛涵容品類，故敢恃愛，必不以世外越
J37nB384_p0277c14║禮而見責也。肅具奏言，泐聲致謝。
J37nB384_p0277c15║再與宋子勉
J37nB384_p0277c16║別去，鱗鴻竟杳，眼日望南宮津渡頭樹，久疑人矣！新
J37nB384_p0277c17║正制解，杖笠將西，忽銀伻從山門而來，恍如夢中，述
J37nB384_p0277c18║及近況，於九月初六已抵任矣！一路平安，心懸方解，
J37nB384_p0277c19║如病熱人得一身清涼汗也，歡欣踴躍，始信作善餘
J37nB384_p0277c20║慶，聖經明訓之不爽也。開讀來教，垂注金粟，其中眷
J37nB384_p0277c21║顧之情何啻骨肉？足見不慧與山主夙有因緣，不止
J37nB384_p0277c22║三生之遇合也，況先師靈塔已主貴剎，不慧豈肯冒
J37nB384_p0277c23║不孝之名而忍棄置耶？然緇門禮制雖與俗殊，而廬
J37nB384_p0277c24║墓守塔其旨一也，輪流洒掃，教有恒規，非一人獨得
J37nB384_p0277c25║而專守也，所以請虎堂和尚代方丈者，乃法門之大
J37nB384_p0277c26║義，令後世知法門能如是之揖讓，模範後學，有補聲
J37nB384_p0277c27║教，其利豈淺鮮哉？不慧髫入家塾，於聖經賢傳稍有
J37nB384_p0277c28║所聞，豈同戀窟蚖蛇而廢棄山主之盛德大業也哉？
J37nB384_p0277c29║不得不如是做一番也。雖離上剎，自然安置妥貼，不
J37nB384_p0277c30║煩遠慮。禪林瑣末前書已備，祈署事稍寬，可發人回
J37nB384_p0278a01║蔡相幫料理。前漢口馬寄到，近又蒙惠，並謝不既。
J37nB384_p0278a02║復楊子簡文學
J37nB384_p0278a03║昨僧以蜣丸誤投函文，秖增噦惡，敢辱珍和？過望不
J37nB384_p0278a04║可言也。捧讀瑤篇精粹雄偉，當與少陵並駕，置之案
J37nB384_p0278a05║頭夜必生光，恐跋難陀龍見之，竊去付侍者襲藏篋
J37nB384_p0278a06║中，非個中人不得與觀也。河北步歸，腹熱抱悶，不能
J37nB384_p0278a07║作楷書，走筆佈謝，祈諒宥，祗復。
J37nB384_p0278a08║復韓山公文學
J37nB384_p0278a09║曏承光顧法門，不以形跡異同，已勝萬壽之三過矣！
J37nB384_p0278a10║辱賜茗箑，詩振琳瑯、香噴雀舌，炎暑迷雲從此一掃，
J37nB384_p0278a11║不惟四體頓獲清涼，而瞌睡魔永▆無那，即此教我
J37nB384_p0278a12║者深矣！謝復。
J37nB384_p0278a13║與本源悟侄禪師
J37nB384_p0278a14║歲云歉矣！興善常住空如懸磬，四方雲水相聚，三▆
J37nB384_p0278a15║指薪桂米珠，日日如孔子在陳，從者莫能興起，無如
J37nB384_p0278a16║之何，只是閉門打七以道自處而已。承令高足遠來
J37nB384_p0278a17║惠以米麥，真不翅流水橐▆潤我枯槁，足見不遺故
J37nB384_p0278a18║舊，感激萬萬。不慧亦無能為也，唯逢人說項以播公
J37nB384_p0278a19║之德，誠法門希有之盛事也。
J37nB384_p0278a20║答楊承伯文學
J37nB384_p0278a21║旱既太甚，憂心如焚。興善雲水有三丈之舌，百口胡
J37nB384_p0278a22║支，承惠夏登，如涸轍之魚得斗水之潤，所感大於江
J37nB384_p0278a23║海，兼辱詩箑，筆妙鍾王、情超沈宋，奉為鴻寶，永鎮山
J37nB384_p0278a24║門。容和後呈，佈謝未一。
J37nB384_p0278a25║柬董斗垣
J37nB384_p0278a26║城頭鼓角，靜夜鐘聲，交互不遠，何久之不得一晤？心
J37nB384_p0278a27║甚懸切。適金風御節、玉露調時，南箕光耀，知檀越華
J37nB384_p0278a28║誕臨矣！無以為壽，拙鎪俚句一章，書之條幅，想此時
J37nB384_p0278a29║賓朋宴集，錦軸瑤詞已布滿畫堂，陽春白雪中插入
J37nB384_p0278a30║野人下里巴謠，自然哄堂絕倒，豈不勝九如之祝頌
J37nB384_p0278b01║耶？幸幸！
J37nB384_p0278b02║與熊士濱護法
J37nB384_p0278b03║憶主燉煌時，深沐垂護，隆惠疊施，得非靈山法盟有
J37nB384_p0278b04║自，焉能篤信虔致之若是乎？獨未獲一晤光儀為恨。
J37nB384_p0278b05║不慧庚申出關，抵新蔡掃先師之塔，備員洒掃，於今
J37nB384_p0278b06║四年矣！地隔千里、天各一方，春樹暮雲，縈諸懷抱。昨
J37nB384_p0278b07║冬，長安宰官紳士併兩廊耆德以護法尊諱合▆聯
J37nB384_p0278b08║詞，遠召不慧住持興善，只得勉為應命，於今春二月
J37nB384_p0278b09║二十五日已入院矣！杖至關時方知駕返都門，想興
J37nB384_p0278b10║善乃護法注念香火，相去雖遙而中心當不忘也。茲
J37nB384_p0278b11║因願羽，肅函▆安，並此附聞，不備。
J37nB384_p0278b12║與風穴滄涵和尚
J37nB384_p0278b13║五月廿八日，照文持書來，知法體康健，眾和為慰。披
J37nB384_p0278b14║讀手教，念弟者深矣！愧薄祐寡緣日惴惴焉！調護不
J37nB384_p0278b15║暇、坐席未煖，而凶年饑至，從者皆有莫興之憂，然每
J37nB384_p0278b16║每絕處逢生似有天幸，豈襲成之？興善雖古名藍，以
J37nB384_p0278b17║前主者馭失其道，至令祖園凋獘，一切典型廢墜。值
J37nB384_p0278b18║此法門垂危之際，弟適當之，得不為魔軍所惱嫉妒
J37nB384_p0278b19║公行？但付之不采伎倆果窮，可發一笑。古云噀天污
J37nB384_p0278b20║面，真此輩人名為可憐憫者，想往來已聞其概矣！關
J37nB384_p0278b21║中今歲夏熟秋好，庫廩雖空亦不為慮，以連遭魔撓
J37nB384_p0278b22║至乏修候，聞雄殿崇新，意在恢復先緒，甚慰弟望。金
J37nB384_p0278b23║粟、廣慧二處獲書，知有勝緣，心懸方解。養池東去，順
J37nB384_p0278b24║楮訊安，寄懷里言，書後呈上，以志遐思。山中大眾，統
J37nB384_p0278b25║此致問，不及另致。
J37nB384_p0278b26║復劉君朗
J37nB384_p0278b27║適命書扇，懶性兼拙，久不搦管，只得塗鴉塞責以報
J37nB384_p0278b28║來命，唯台教笑笑！
J37nB384_p0278b29║與張稚恭
J37nB384_p0278b30║不慧數日來患頭眩，今雖稍可，猶自發悶，而痰嗽轉
J37nB384_p0278c01║劇，遣懷作二詩，一即景、一獨坐，惟護法教削。
J37nB384_p0278c02║與紫谷和尚
J37nB384_p0278c03║弟每出山門，望終南蒼翠，白雲出沒其中，高人幽致，
J37nB384_p0278c04║寧不念及知己乎？聞復往靈源度月，後當緊峭草鞋，
J37nB384_p0278c05║與兄倚杖林間、坐談石上，得性所樂，遂其夙志。啜清
J37nB384_p0278c06║泉而服松花，聽雲中木人拍板，視水底石女含笙，風
J37nB384_p0278c07║清月朗，雙眼空碧，真震旦國中一場大快活佛事也，
J37nB384_p0278c08║世間茄子、瓠子那裏曉得耶？瞻晤在邇，預佈不悉。
J37nB384_p0278c09║復張稚恭
J37nB384_p0278c10║接手教，痛念義師，讀之深為惻然，知老檀越護法肯
J37nB384_p0278c11║綮，雖韋天不過是矣！間云圓明師徒難主伽藍之任，
J37nB384_p0278c12║遠召不慧以主院事，尊意誠盡美矣！但初入興善，腳
J37nB384_p0278c13║跟早已被絆，況值山門興工，邇來衰病日侵精神勞
J37nB384_p0278c14║瘁，久欲入山為休老計，豈能再住院子如驛馬之不
J37nB384_p0278c15║斃不休，為識者所譏乎？揣分實不能也。圓明來，宣布
J37nB384_p0278c16║致意，卻之恐為負罪、就之力量有限，圓明師徒非不
J37nB384_p0278c17║能任，所欠方寸少主耳！誠如是，命二三執事人相幫
J37nB384_p0278c18║料理，不慧往來照看，庶下可以慰義師常寂之靈、上
J37nB384_p0278c19║可以滿眾護法布金之念。雖然兩頭馬，又恐不能長
J37nB384_p0278c20║為之馭也返增奚怪，謹此率復，勿任主臣。
J37nB384_p0278c21║復張稚恭
J37nB384_p0278c22║別後天復不雨，塊處閒寂如在火燄中，真是無迴避
J37nB384_p0278c23║處，想此時高堂廣廈亦不甚其熱也。昨十二日方沛
J37nB384_p0278c24║甘霖，禾根稍甦，料大地皆普遍也。以亢旱故，常住千
J37nB384_p0278c25║指之眾不知作何過活？憂心惴惴，幾忘賤辰之屆期
J37nB384_p0278c26║矣！況僧不言壽，幸邀大護法一字之施，足為泉石增
J37nB384_p0278c27║輝何當鼎貺？卻恐見外受實，赧顏抱媿抱媿！拙稿蒙
J37nB384_p0278c28║郢削而正之，何啻病目與明翳障皆除？深感無既，統
J37nB384_p0278c29║茲佈復，兼謝大教。不宣。
J37nB384_p0278c30║復立道者
J37nB384_p0279a01║客秋惠書，恨懶不即答，專使已去，至今抱歉，復辱來
J37nB384_p0279a02║告，勞問甚厚，待惠益隆，覽之面熱汗下也，始知錫駐
J37nB384_p0279a03║平陽，晤顏則近。比來法體自是佳勝，但關中法道衰
J37nB384_p0279a04║替更甚，人事日薄，以今較昔誠霄壤矣！興善當此厄
J37nB384_p0279a05║運，雖韋天護法亦無能為也。不慧俟明春三載欲退
J37nB384_p0279a06║院入終南，作休老計去也。信資領到，謝謝！專使旋速，
J37nB384_p0279a07║無可將意。不慧雖非仁者，惟贈之以言，書之條幅祈
J37nB384_p0279a08║千萬為道善愛自重。率復，不備。
J37nB384_p0279a09║與醴泉張亮恭廣文
J37nB384_p0279a10║夏初獲晤，奈何芒鞋就道，行色倉匆未及款敘，別去，
J37nB384_p0279a11║忍煥而復寒矣！抱歉何如？比日興居納吉，不在饒舌
J37nB384_p0279a12║也。茲有啟者，僧某為人朴厚非多事者，近日為貴治
J37nB384_p0279a13║檀信請住九嵕之東觀音寺，年遠傾頹，彼方士人舉
J37nB384_p0279a14║念修葺，須募眾緣方得成功，恐不能取信十方，必得
J37nB384_p0279a15║縣公印簿乃可。昨到寺轉託，聞護法與縣公交好，欲
J37nB384_p0279a16║借鼎言代為吹噓，不知尊意以為何如？然君子莫大
J37nB384_p0279a17║乎與人為善，倘或垂允則福德又不在河沙七寶布
J37nB384_p0279a18║施下矣！肅此奉懇，祈台照不宣。
J37nB384_p0279a19║與張稚恭
J37nB384_p0279a20║前辱示寄懷三首，讀之如春蘭承風、秋桂裏露，香氣
J37nB384_p0279a21║襲於行間、珠玉生於字裏，手持口誦喜荷交并也。復
J37nB384_p0279a22║書未幾，倏爾葉墜銀床、蟾輝金鏡，憶大護法從心之
J37nB384_p0279a23║年，海籌又增一矣！愧無閬苑人，冰桃雪藕，奏雲璈、捧
J37nB384_p0279a24║霞觴，一隨賓從之末，奈何院事羈絆竟脫無由？耿耿
J37nB384_p0279a25║徒懷兀坐增歎耳！拙鎪俚句，書之素紈，專使代祝，寓
J37nB384_p0279a26║目寫心匪妄而作也。惟希攝受不既。
J37nB384_p0279a27║復張元昭文學
J37nB384_p0279a28║邇來應酬繁劇，吟思邈然，昨貽佳什，如獲驪珠。神光
J37nB384_p0279a29║晃明，靈我心目，依韻效顰，似蜣丸擬珍不自知其穢
J37nB384_p0279a30║耳！敬呈教削。
J37nB384_p0279b01║與約文圓侄禪師
J37nB384_p0279b02║疏闊日久，殊切於懷，山門詶繁，苦乏音問為歉。茲以
J37nB384_p0279b03║冬眾數不滿百，求其決志向道百中二三，聖制雖結，
J37nB384_p0279b04║正如法昌，遇之弄泥團耳！況近來學者都好微誕，佛
J37nB384_p0279b05║法二字視之為匹似間，叢林至此衰替極矣！可痛可
J37nB384_p0279b06║傷焉！唯賢契高臥灞上，方之亮西山，風規凜然，人天
J37nB384_p0279b07║景行是所賴也。茲有四方雲來，求尸羅者眾，須得波
J37nB384_p0279b08║離為師，想此時正在老成人以一片救世婆心成就
J37nB384_p0279b09║後學，挽頹風於萬一，敢攀法駕，惠然肯來，庶幾法社
J37nB384_p0279b10║有光，掃榻專候，微幣別呈，惟慧炤不宣。
J37nB384_p0279b11║復許巨山文學
J37nB384_p0279b12║辱示大集，恨無薔薇露盥手，焚香讀誦，不啻遊閬苑、
J37nB384_p0279b13║聽鈞天、入名山、睹異籍，狂喜可知，雖僭要點定，愧非
J37nB384_p0279b14║知詩者。昔嚴儀卿以禪論詩，佳什則最上乘第一義
J37nB384_p0279b15║也，自是千秋不朽。箋書完，上附拙刻二冊，祈照入是
J37nB384_p0279b16║荷！
J37nB384_p0279b17║復藺寔菴文學
J37nB384_p0279b18║接手教，知西席已定，喜不自勝。昨聞與妄人遇諸途，
J37nB384_p0279b19║輒瀆左右，彼何人斯，乃敢如是耶？恐怒激生訟切以
J37nB384_p0279b20║為慮，幸足下犯而不校，他時相業早已見一斑也，羨
J37nB384_p0279b21║服羨服！今既就館東家，疏失處自多，諒能包荒，語不
J37nB384_p0279b22║再贅。
J37nB384_p0279b23║復鄠縣王敬心處士
J37nB384_p0279b24║曏者不遺頑鄙，猥見惠臨，泉石光賁，雖昔金山受帶
J37nB384_p0279b25║於借座、廬社辴笑於過溪，無以喻也。兼以內德沖和，
J37nB384_p0279b26║見誠知己，情有無量，慶何如之！憶不慧行腳四方，會
J37nB384_p0279b27║人亦多，至於關閩濂洛之學鮮有提得起者，設有一
J37nB384_p0279b28║人半人，又借口於程正叔不讀佛書之論，竟成擔板。
J37nB384_p0279b29║獲聆大教盡拆藩籬，始知尼山道脈心傳不墜，原自
J37nB384_p0279b30║有人也。別後已來良增邑邑，瞻望永歉，止亦云勞，適
J37nB384_p0279c01║欲遣書會承來命，焚香捧讀即如次面，外嘉鼎錫，是
J37nB384_p0279c02║欲熏我以芝蘭、醒我以雀舌，使圭角[宋-木+攷]晦，訓喻過秦，
J37nB384_p0279c03║感佩良深，謹頂戴烹茗以誌不忘。荒椷率復，鳴謝不
J37nB384_p0279c04║既。
J37nB384_p0279c05║復許無功道臺
J37nB384_p0279c06║某，僧中庸鄙，方外散材。當此暑氣炎蒸，蔭托松階之
J37nB384_p0279c07║影；火雲爍石，涼披竹徑之風。族姓未常經遊，幽閒是
J37nB384_p0279c08║其獨處，忽辱台召，返致內疑。枯澤求龍，謬採洒塵之
J37nB384_p0279c09║潤；棘林覓鳳，難罔協瑞之徵，雖居易之詩有待，而韜
J37nB384_p0279c10║光之志難往。來喻過泰，方命非宜，但學愧蹄涔、言慚
J37nB384_p0279c11║辨囿。思處塵味道，昔日則有蘇黃；出世逃禪，今時非
J37nB384_p0279c12║無楊李。倘哀駘可悅，甕盎非疑，方願投笻，庶比傾蓋，
J37nB384_p0279c13║少趨晉謁，肅此先容。
J37nB384_p0279c14║謝董昭時府尊
J37nB384_p0279c15║昨以劣薄，猥辱見招。都尉府中，覺文和之機熟；郢州
J37nB384_p0279c16║衙內，信牧主之悟深。既升高明之堂、獲聆懸河之論，
J37nB384_p0279c17║徹窮三藏之奧旨、單稟一貫之心傳。智瑩寶珠、神清
J37nB384_p0279c18║秋水，仰塵銷而霧盡、愧虛往以實歸。穎善兔毫、茶烹
J37nB384_p0279c19║龍井，感此殊惠，用答謝悰。
J37nB384_p0279c20║復乾州李雪岩貳牧
J37nB384_p0279c21║夏中晤南部何飛九明經，道及護法佐治乾州心甚
J37nB384_p0279c22║慕切，柰興善居近省會荒廢日久，厄於時世住持維
J37nB384_p0279c23║艱，弗獲晉謁為憾。忽辱台翰恍如次面，兼示大集琳
J37nB384_p0279c24║瑯珠玉，寂寞林泉何幸見此奇珍？但不慧乃臨濟兒
J37nB384_p0279c25║孫，未識孔聖門墻，明珠投暗不能增其賞鑑，深自愧
J37nB384_p0279c26║歉耳！云官居屢空，在古人處之，遊戲如子瞻、逍遙如
J37nB384_p0279c27║安仁，誠達人知命。然枳棘非鸞鳳久棲，今日之困，焉
J37nB384_p0279c28║知不為他時台鼎之先勞乎？忝辱方外，肆言不稽，諒
J37nB384_p0279c29║不我校也。差役旋，率裁佈復，並謝大教，不宣。
J37nB384_p0279c30║與西安董府尊
J37nB384_p0280a01║新正未獲瞻覲，在古信宿而歌蕭艾，況及春暮能不
J37nB384_p0280a02║有懷？茲者，興善大殿建於國初，未三十載已翻修兩
J37nB384_p0280a03║次，蓋緣經營，職事謀劣、匠石智短，違宜失度而使然
J37nB384_p0280a04║也。客冬駕臨，睹廢歎息，鼎論補修，彼時雖唯唯應命，
J37nB384_p0280a05║尚圖後舉，不憶昨日大雪，東北又頹一角，此去風雨
J37nB384_p0280a06║日甚，倘或梁傾柱臥愈難補葺，若今歲不修，恐牟尼
J37nB384_p0280a07║金身會見露地而處矣！不得不早為之計。即今仰體
J37nB384_p0280a08║德意，擇吉於三月拾一動工修理，慮所費浩繁，雖護
J37nB384_p0280a09║法布金有任，然分人以善，賢聖所嘉，福庇黔黎亦國
J37nB384_p0280a10║政之先務也。愚意欲假眾緣以弘大善，敢乞護法雕
J37nB384_p0280a11║龍之才題辭冊首，庶十方信成而功德立就，肯濡墨
J37nB384_p0280a12║一掃，則興善之佛殿未成而護法天宮之寶殿已早
J37nB384_p0280a13║成矣！是禱！
J37nB384_p0280a14║復李雪岩
J37nB384_p0280a15║塵勞翳障，錦衣玉食，不知埋沒多少英雄，唯足下具
J37nB384_p0280a16║出世眼，勘破這些子勾當，能以霜丰道骨卓立於宦
J37nB384_p0280a17║海之中，誠張商英、楊大年之亞匹也。來偈有不住心
J37nB384_p0280a18║之語，但萬類紛然，實居有為，一一天真元本無住，足
J37nB384_p0280a19║下何不從這裏做去，久之自然有個入處？須信世間
J37nB384_p0280a20║情與無情、若聖若凡，入此門中元同一路而無差別，
J37nB384_p0280a21║至於王也臣也亦自可知。此如來語無不實者。因差
J37nB384_p0280a22║役旋速，走筆信書不及細呈，附山偈二首，祈政暇時
J37nB384_p0280a23║細味，當有補益，餘不悉贅。
J37nB384_p0280a24║復張董若文學
J37nB384_p0280a25║闊別清顏，涼燠屢徙，時歌蕭艾，佇想用勞。嚮徵里句，
J37nB384_p0280a26║屬稿已久，愧巴人下里，不敢上呈者恐見笑於大方
J37nB384_p0280a27║也。復蒙翰示只得勉強報命，況素不知詩，其中不妥
J37nB384_p0280a28║處自多，乞痛加改竄另謄方可。感感不既。
J37nB384_p0280a29║復新蔡金粟虎堂和尚
J37nB384_p0280a30║別去二千餘里，涼燠迭見六更，山川迢遞，音問闊疏。
J37nB384_p0280b01║然頂雪髭霜，眼昏耳聵，人面較昔大不相侔矣！想天
J37nB384_p0280b02║涯兄弟會少離多，電光石火時增歎息。弟本庸朽，避
J37nB384_p0280b03║處遠方，於祖父家業未嘗有所希求，豈料丁卯冬初
J37nB384_p0280b04║風穴敦請？明知掣肘不敢承當，何期汝牧神衿，書幣
J37nB384_p0280b05║三返？只得理策來應，譬如以螳臂抵轍，力豈堪任？正
J37nB384_p0280b06║益愁劇，忽專使至，辱書慰問兼享多儀，愧汗何當？復
J37nB384_p0280b07║營齋供，即為陞座，對人天表揚，大眾無不忻羨，足見
J37nB384_p0280b08║手足之愛，怡怡然有不能忘情者。即欲復候，賴興善
J37nB384_p0280b09║工尚未完，目下即西往矣！俟秋歸汝方圖禮覲厚貺。
J37nB384_p0280b10║敬登數種，謝狀具陳，感佩之私筆楮難罄，使旋率復，
J37nB384_p0280b11║望錫瞻注。
J37nB384_p0280b12║與張益君文學
J37nB384_p0280b13║昨永顧惠，感愧良深。欲覆候安元，目疾尚未見愈，不
J37nB384_p0280b14║能果來。奉去中州土物二種，其物雖微亦千里鵝毛
J37nB384_p0280b15║意也，祈為我留，俟目疾瘳自常踵謝。覶縷不畢。
J37nB384_p0280b16║復董太尊
J37nB384_p0280b17║春中患眼疾，杜門四月閱矣！尚未獲痊，故此疏候。忽
J37nB384_p0280b18║差役攜二鵝至，接來諭，放生是乃仁慈第一之要術
J37nB384_p0280b19║也。到寺復聞（一）。
J37nB384_p0280b20║與李雪岩
J37nB384_p0280b21║客秋獲晤台顏，值公車北上，我亦振策中州。別去，霜
J37nB384_p0280b22║林之葉又復醉紅矣！渴懷耿耿，惄如調饑。春暮歸泰
J37nB384_p0280b23║偶患目疾，杜門謝客者四月餘，藥不即效。前初九日，
J37nB384_p0280b24║當道護法佛殿掛額，只得開門應酬，目疾又犯，不能
J37nB384_p0280b25║躬趨晉謁為悵。茲幸養孺禪人西來，肅修草箋代候
J37nB384_p0280b26║台安。寄懷二律，書之素紈以見愚衷，并求郢斤削而
J37nB384_p0280b27║正之，嗣異日月愈當有晤期，臨池瞻注，不盡依依。
J37nB384_p0280b28║復龍安薛惟華別駕
J37nB384_p0280b29║憶癸卯歲歸，葬先靈，離鄉土來二十有五載矣！滄桑
J37nB384_p0280b30║屢更，音信杳然。客歲秋，有馬總司來秦，詢及老成半
J37nB384_p0280c01║已凋謝，可見蜉蝣寄喻，人命無常，電光石火，非如來
J37nB384_p0280c02║之曲談也。唯尊台皤然矍鑠，以龍馬精神，海鶴之姿
J37nB384_p0280c03║樂享大年，此真閻浮世界中陸地之仙人也。聞能學
J37nB384_p0280c04║佛向道，是佛果神仙，君兩得也，羨服何如！
J37nB384_p0280c05║復龍渠雲松和尚
J37nB384_p0280c06║龍渠與興善同在一秦川地，相去匪遙，音問竟不通，
J37nB384_p0280c07║何況缺陷世界之外乎？昨冬至風穴，取板人已去，見
J37nB384_p0280c08║書並刻，即為公喜亦為公賀，此誠願堅行力，決志苦
J37nB384_p0280c09║心之所成也。山門事冗未暇展閱，春中回秦即病目，
J37nB384_p0280c10║杜門四月有餘，中元方啟視事，至今猶[目*麻]瞇不能作
J37nB384_p0280c11║字，大非舊日之行藏也。適接華札，始知駐錫龍渠，復
J37nB384_p0280c12║以禪錄見惠，謝謝！丈老人序文，劉亮清新，自是不朽。
J37nB384_p0280c13║文櫃盜發，不知內失何物？餘皆照單發與來僧西歸，
J37nB384_p0280c14║肅草奉候。微物侑緘，統惟炤爾，序書完趙不盡。此復。
J37nB384_p0280c15║與任木菴中翰
J37nB384_p0280c16║岩龕跼蹐，太煞拘隘。適搆茅簷數椽，紙窗木榻、墻壁
J37nB384_p0280c17║泥塗，蕭然有山家況味，但不可使之一味寂寞，門下
J37nB384_p0280c18║名筆也。新單條數字掛之壁間，令風入戶而龍蛇走；
J37nB384_p0280c19║月臨窗而墨香浮，則野人沾惠多矣！想不吝其如椽
J37nB384_p0280c20║者也是望。
J37nB384_p0280c21║與汝州羅素菴太守
J37nB384_p0280c22║春中拜別台光，撚指則黃花笑冷、朔氣驚神矣！企慕
J37nB384_p0280c23║之私，雲樹徒切，奈何歸秦患眼，杜門靜養五個餘月，
J37nB384_p0280c24║迄今尚未獲痊。對面[目*麻]瞇咫尺不辨，醫藥多方不能
J37nB384_p0280c25║即效。八月初旬風穴僧至，聞榮遷駕部，喜慰不勝，但
J37nB384_p0280c26║失我所天，不知起程遲早，未卜可有緣再晤台顏否？
J37nB384_p0280c27║風穴久賴弘護，山門安靜，僧眾得以清修。今既喬遷
J37nB384_p0280c28║蒞任必有新牧，煩借仗吹噓囑令護持，庶山門再得
J37nB384_p0280c29║興起，而僧眾則沾恩無既也。預發僧回，肅椷奉候，目
J37nB384_p0280c30║愈則隨後便至矣！臨池東望，勿任瞻切。
J37nB384_p0281a01║與汝州李文在廣文
J37nB384_p0281a02║桃柳爭妍，時奉違台範，瞬息則霜楓染丹、籬菊吐黃
J37nB384_p0281a03║矣！山斗徒懷，不能時聆詩禮之教，心近身遙，奈何奈
J37nB384_p0281a04║何！
J37nB384_p0281a05║復李雪木先生
J37nB384_p0281a06║日外承示碑文大作，披讀如排山入海、驚濤疊浪，萬
J37nB384_p0281a07║變千奇，令人神飛目炫，非先生不能明佛之道、非佛
J37nB384_p0281a08║不能發先生之文，兼以儒釋合一透徹源底，玉振金
J37nB384_p0281a09║聲揮斥千古，真可與韓、文並駕，雖王巾之頭陀寺碑
J37nB384_p0281a10║文無能過也。拙稿現醜惟冀郢削，想不堪其質，故茲
J37nB384_p0281a11║吝教，復冠珠璣，發明題旨，筆意縱橫，如珠走盤自在
J37nB384_p0281a12║無礙，豈不為海內山斗之宗仰者乎？語錄序，脫略窠
J37nB384_p0281a13║臼另出手眼，正法眼藏借此流通。渭水一線咫尺非
J37nB384_p0281a14║遙，躬當趨謝大教，恐煩起居，諒能原宥。明日東還，回
J37nB384_p0281a15║首太白，不勝戀戀耳！
J37nB384_p0281a16║復李雪木
J37nB384_p0281a17║前煩象帝、啟靈府、燦筆花，長虹萬丈，光賁招提，惠隆
J37nB384_p0281a18║多矣！迨歸青門，眾感無既，何當復以佳序，遠勞貴門
J37nB384_p0281a19║人以送之？此情此德沒世不忘。然貧衲匠石棄材，遭
J37nB384_p0281a20║濁劫於亂世；披緇學佛，悟業報於往因。濫膺福田虛
J37nB384_p0281a21║消信施，昕夕慚恧不能自已，豈是方巢、許而高蹈斯
J37nB384_p0281a22║世也哉？褒譽過情，名不稱實，愧汗至踵，肅裁鳴謝，不
J37nB384_p0281a23║盡萬一。
J37nB384_p0281a24║復董斗垣
J37nB384_p0281a25║接翰云前有佳什遺稿求削，彼時雖看過，足下仍收
J37nB384_p0281a26║帶回不曾留寺，想日久忘卻了也。倘急用，可將原稿
J37nB384_p0281a27║寫來，則一兩日推敲定也。
J37nB384_p0281a28║又
J37nB384_p0281a29║詩家之法有奇有正，有就題故事者、有反題故事者，
J37nB384_p0281a30║其法不一，惟取立意高古，沉雄渾厚而已。韓詩高古，
J37nB384_p0281b01║甚得風人感慨之旨，若一味褒美則近誚諫矣！陳詩
J37nB384_p0281b02║莊重典雅，新意別出，古二絕一字不可易，若更一字
J37nB384_p0281b03║則失本來面目。附草二律，覺腐穢不堪，祈改削方用，
J37nB384_p0281b04║以免見者之胡盧也。
J37nB384_p0281b05║與夏曉人簽判
J37nB384_p0281b06║青陽獻節，芳樹春回，壟上之梅花笑暖、池邊之柳色
J37nB384_p0281b07║含金矣！緬惟大護法隆膺天眷，正榮籠納祜之時，弗
J37nB384_p0281b08║獲泥首琴堂以頌，椒觴之祝，中心負歉不勝悵然。曩
J37nB384_p0281b09║為目疾所苦，至今調息微明，但未敢動者，恐勞而復
J37nB384_p0281b10║犯耳！所以區區之懷不能忘遠。專僧東來，代候新禧，
J37nB384_p0281b11║祈惟鑒原，曷勝岩注。
J37nB384_p0281b12║與羅稚圭孝廉
J37nB384_p0281b13║雲高華嶽、月隱崤函，引領嵩皋，遠在千里。別去一載，
J37nB384_p0281b14║歲及兩更，墻頭之文杏又苞紅矣！敬想足下，春風雅
J37nB384_p0281b15║度，明月襟懷，安得壺公縮地法共相笑於蒼崖翠柏
J37nB384_p0281b16║間？目疾囚人，竟不能得，寸心耿耿，悵也何如！
J37nB384_p0281b17║寄雪峰法師
J37nB384_p0281b18║昨冬晤教於賢山，復承顧四，兼惠香齋，舋舋濃情感
J37nB384_p0281b19║念不已。別去未久，寒歸而暖及春矣！想道履新祉，納
J37nB384_p0281b20║吉雲居，歸聊鎪里言，錄之紈素，朽人遐思意也，祈一
J37nB384_p0281b21║笑。
J37nB384_p0281b22║與寧波趙道臺
J37nB384_p0281b23║曠別十載，企慕惟殷。鄉也榮刺粵西，以遠在嶺表故
J37nB384_p0281b24║音問少通。適掃塔天童，舟次臨安，始知分憲甬上，是
J37nB384_p0281b25║天假我緣，而平日之傾想有在也，喜不自勝！今芒屩
J37nB384_p0281b26║過郡，欲得一晤以銷渴塵，但不知肯許會否？佈此先
J37nB384_p0281b27║容，餘晤面悉。
J37nB384_p0281b28║
J37nB384_p0281b29║
J37nB384_p0281b30║憨休和尚敲空遺響卷第六（終）