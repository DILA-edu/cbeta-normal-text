J37nB384_p0281c01║憨休和尚敲空遺響卷第七
J37nB384_p0281c02║關中張恂稚恭編閱
J37nB384_p0281c03║益州記室繼堯校訂
J37nB384_p0281c04║像讚
J37nB384_p0281c05║三大士像
J37nB384_p0281c06║慈悲觀世音，曼殊室利智，大行普賢王，一三三即一。
J37nB384_p0281c07║譬如一缽水，而調諸眾味，鹹酸雖有異，濕性元不別。
J37nB384_p0281c08║慈憫救世間，普施無礙法，各隨心所求，感之即來應。
J37nB384_p0281c09║凡有所求者，端心歸一處，隨處若無心，所用無不是。
J37nB384_p0281c10║文殊持劍像
J37nB384_p0281c11║最妙吉祥，甚為希有，持逼如來，作獅子吼。鏡智大圓，
J37nB384_p0281c12║藏身北斗，七佛曾師，拜讚稽首。
J37nB384_p0281c13║觀音大士像
J37nB384_p0281c14║腳底洪濤撼碧空，柳頭甘露灑群蒙，慈容印現千江
J37nB384_p0281c15║月，落落圓音紫竹風。
J37nB384_p0281c16║觀音出山像
J37nB384_p0281c17║凝神而非定也，怡情而非笑也，經云觀自在，於斯蓋
J37nB384_p0281c18║可想見，此豈菩薩也哉？
J37nB384_p0281c19║又
J37nB384_p0281c20║目無旁視，耳無旁聽，儼止若思，純乎其正。
J37nB384_p0281c21║又出山像（坐磐石，手執蓮花）
J37nB384_p0281c22║瓶裏楊枝不放春，髼䰄鬚髮認難真，盤陀石上蓮花
J37nB384_p0281c23║淨，應是圓通第一人。
J37nB384_p0281c24║施是名別駕請題出山觀音像
J37nB384_p0281c25║露頂長鬚，是誰之像？淨水楊枝，贓物現放。宴寂岩間，
J37nB384_p0281c26║無人合伴，蘿月松風，虛空提唱。可憐不遇知音，終日
J37nB384_p0281c27║口掛壁上，眉毛不惜為人，誰肯一刀兩段？不如收拾
J37nB384_p0281c28║歸來，抱膝長年自諳。將謂是圓通道人，卻元來法中
J37nB384_p0281c29║龍象，不因題破面門，幾乎喚做個俗漢。
J37nB384_p0281c30║千佛觀音像
J37nB384_p0282a01║雲鬟高挽手攜瓶，賣俏塵中哄賺人，那識頭頭古佛
J37nB384_p0282a02║現？分明獨露在金身。
J37nB384_p0282a03║送子觀音像
J37nB384_p0282a04║普陀岩下古觀音，剎剎塵塵總現身，子玉時瞻修敬
J37nB384_p0282a05║禮，一瓶楊柳送寧馨。
J37nB384_p0282a06║又
J37nB384_p0282a07║現隨類身，說無礙法，天上石麟，送往人家。蘭夢協懷，
J37nB384_p0282a08║弄璋斯發，亦名慈母，故曰菩薩。
J37nB384_p0282a09║繡觀音像
J37nB384_p0282a10║鍼鋒尖上現慈容，一線纔抽妙相通，感應隨機悲願
J37nB384_p0282a11║普，盈庭寶樹自叢叢。
J37nB384_p0282a12║魚籃觀音像
J37nB384_p0282a13║雲髮亂挽笑盈腮，玉步輕移入市來，一尾鮮魚人不
J37nB384_p0282a14║買，可憐籃子又提回。
J37nB384_p0282a15║又
J37nB384_p0282a16║魚在籃中，腳不離地，憫癡眾生，行方便智。漫謂無人
J37nB384_p0282a17║識得伊，撞著馬郎須迴避。
J37nB384_p0282a18║又
J37nB384_p0282a19║本無男女相，為度癡眾生，魚籃提在手，入市眼都瞠。
J37nB384_p0282a20║雲髻盤高頂，白足凈無塵，賣盡風流人不識，至今剛
J37nB384_p0282a21║喚作佳人。
J37nB384_p0282a22║達磨初祖像
J37nB384_p0282a23║梁王殿上道不識，卻來魏地展旗鎗，賺殺神光輸一
J37nB384_p0282a24║臂，至今千古痛遺殃。
J37nB384_p0282a25║又
J37nB384_p0282a26║泛溟越漠到神州，話不投機出石頭，若無蘆枝橫雪
J37nB384_p0282a27║浪，如何遮得這場羞？
J37nB384_p0282a28║又
J37nB384_p0282a29║這個老臊胡，有甚麼傝𠎷？冷地坐九年，幾乎莫合煞。
J37nB384_p0282a30║斷臂與安心，花開遍地發，遇著忤逆兒，痛處錐一劄。
J37nB384_p0282b01║不是不奉承，都緣手段辣，家私任簸颺，龍象從蹴蹋。
J37nB384_p0282b02║（咦）！海神不貴夜明珠，滿把撾來當面撒。
J37nB384_p0282b03║布袋和尚像
J37nB384_p0282b04║▆▆▆▆，齷齷齪齪，半似癡獃、半似撒潑。布袋常攜
J37nB384_p0282b05║來，知他是何物？十字街頭等個人，問著伸手便相索。
J37nB384_p0282b06║看你這般窮伎倆，只待驢年得成佛。
J37nB384_p0282b07║又
J37nB384_p0282b08║皤著肚皮，虛粧好漢，游戲塵中，總難合伴。不居睹史
J37nB384_p0282b09║多，卻來閻浮岸，無人識得渠，笑得雙眉斷。族姓每多
J37nB384_p0282b10║遊，不知還自賺，終日賣嘴頭，所以人供養，若遇著燉
J37nB384_p0282b11║煌，劈脊一頓棒。咄！咄！
J37nB384_p0282b12║關帝像
J37nB384_p0282b13║以須彌為筆、以大海為墨，極丹青之巧繪而描邈者，
J37nB384_p0282b14║徒肖其公之形；以虛空為口、以萬竅為舌，極世人之
J37nB384_p0282b15║稱頌而讚美者，徒羨其公之名。庸詎知夫，日月麗天、
J37nB384_p0282b16║風雨雷霆，與四時流行而不息者，乃公之心？肖公之
J37nB384_p0282b17║形，須彷彿其為人；羨公之名，當慕義以忠貞。唯公之
J37nB384_p0282b18║心，有不可得而思議者，強名之曰神。是故盡天地之
J37nB384_p0282b19║中，凡有血氣者，莫不尊親。
J37nB384_p0282b20║又
J37nB384_p0282b21║天日人心兩不孤，曹瞞奸偽卻何如？尊王尊帝超千
J37nB384_p0282b22║古，只在春秋一卷書。
J37nB384_p0282b23║風穴沼祖像
J37nB384_p0282b24║黃面浙子，學稟生知，不念周由，醋氣太癡。單丁七載，
J37nB384_p0282b25║道貴乘時；運遭五季，傑出唯師。應大風之符識，續濟
J37nB384_p0282b26║脈之懸絲，垂鯨鯢釣於富水，縱銕牛機於南司。咄哉！
J37nB384_p0282b27║減卻正法眼，宗風千古振坤維。
J37nB384_p0282b28║天童密雲老和尚像
J37nB384_p0282b29║祖風萬世許誰同？道冠乾坤覆載隆，更有功名諱不
J37nB384_p0282b30║得，被人喚作賣柴翁。
J37nB384_p0282c01║通玄林野老和尚像
J37nB384_p0282c02║這位老尊慈，家聲尚赫奕。坐斷通玄峰，慣吹無孔笛。
J37nB384_p0282c03║用處峭巍巍，棒頭血滴滴。四海走英賢、千古無倫匹。
J37nB384_p0282c04║佛法沒人情，兒孫遍大地。古佛稱再來，藞苴幸同跡。
J37nB384_p0282c05║漫同跡面目，儼然有誰識？
J37nB384_p0282c06║風穴本師雲峨和尚像
J37nB384_p0282c07║臨濟四世，有風穴沼，化彼汝墳，聲光日杲。牛鐵鯨釣，
J37nB384_p0282c08║後流江表，七百年來，徽音已杳。誰其中興？吾師雲老，
J37nB384_p0282c09║余也後承，斫額未早。欲識吾師真面目，莫向紙上去
J37nB384_p0282c10║導討。
J37nB384_p0282c11║又
J37nB384_p0282c12║這個老宿，卻也奇特，軔跡西川，法嗣太白，雄踞天中，
J37nB384_p0282c13║聲光烜赫，起風穴七百餘年無盡之燈，續滹沱三十
J37nB384_p0282c14║一世頹流之脈。若即相以求真，大似虛空釘橛；若會
J37nB384_p0282c15║真以離相，還同認指迷月。不落二途寫將來，夫是之
J37nB384_p0282c16║謂臨濟正傳白拈賊。
J37nB384_p0282c17║又
J37nB384_p0282c18║臨濟金圈、楊岐栗棘，吞跳誠難，普天匝地。道冠神州，
J37nB384_p0282c19║威光赫奕，佛祖爪牙，衲僧巴鼻。斷人命根、削凡聖跡，
J37nB384_p0282c20║毀之有餘、讚之莫及。皓月當空，惟精惟一，瞻之仰之，
J37nB384_p0282c21║中天杲日。
J37nB384_p0282c22║又
J37nB384_p0282c23║撒手懸崖，直下掀翻於通玄峰頂；赤身擔荷，樹大法
J37nB384_p0282c24║幢於汝海天中。水赴雲奔兮，龍驤虎驟；獅吼象回兮，
J37nB384_p0282c25║電掣雷轟。中興臨濟之道，再振少室之宗，捏人痛處，
J37nB384_p0282c26║笑煞渠儂。普化打翻筋斗出，當頭一棒不相容。
J37nB384_p0282c27║又
J37nB384_p0282c28║這川巴老，卻難近傍，輪無孔鎚、握生鐵棒。見義勇為，
J37nB384_p0282c29║當仁不讓，劈脊攔腮、魂飛膽喪。不容擬議思量，豈許
J37nB384_p0282c30║起模畫樣？九坐名藍千巖，整洪爐廿載，鉗錘于叢林
J37nB384_p0283a01║軌範，濟北綱宗赤手提，是故人天稽首無上師，風穴
J37nB384_p0283a02║雲峨老和尚。
J37nB384_p0283a03║林我和尚像
J37nB384_p0283a04║舌捲黃河、頭聳崒嶽，據曲彔床、提長柄拂。縱象王威、
J37nB384_p0283a05║出獅子窟，震地喧天、神欽魔伏。倒跨千聖頂𩕳，直劈
J37nB384_p0283a06║諸祖心腹。嗤馬簸箕，於南嶽菴前磨磚作鏡；笑周金
J37nB384_p0283a07║關，於龍潭會裏焚疏吹燭，痛棒接禪流，慈恩利蒙俗。
J37nB384_p0283a08║道大德備兮！讚之莫及；緇白咸稱兮！再來古佛。惜乎
J37nB384_p0283a09║歸真何太速？且喜兒孫早已花開遍界香馥馥。
J37nB384_p0283a10║又（董平垣居士請）
J37nB384_p0283a11║牙如利劍、口似血盆，超佛越祖、截鐵斬釘。傳曹溪之
J37nB384_p0283a12║正脈，續臨濟之真燈。根蟠雙桂、葉茂三秦，煦如春風
J37nB384_p0283a13║之惠物，藹如冬日之愛人。所以毘耶寫照、道俗傳神，
J37nB384_p0283a14║一毛頭上定乾坤，等閒持護奉朝昏。
J37nB384_p0283a15║沖涵和尚像
J37nB384_p0283a16║眉毛卓朔，頭髮髼鬆，金圈栗棘，陷虎擒龍。一條白棒，
J37nB384_p0283a17║獨振綱宗，道光臨濟，聲震寰中。宗門殺手，凜凜真風，
J37nB384_p0283a18║問是阿誰？金粟和尚，沖涵法兄。
J37nB384_p0283a19║又（法嗣凈已請）
J37nB384_p0283a20║生鐵鑄面，舉世誰同？晚主金粟，道冠天中。神機迥捷，
J37nB384_p0283a21║氣宇威雄，一門超出，我弟你兄。惟兄克家，振起綱宗，
J37nB384_p0283a22║是名風穴，嫡嗣沖翁。
J37nB384_p0283a23║雪兆和尚像
J37nB384_p0283a24║眼似流星、鬚如鋼針，起滹沱之法幢，成風穴之中興。
J37nB384_p0283a25║弘施大冶，煆象烹麟。慈攝人天掃波旬，佛祖到來也
J37nB384_p0283a26║斷魂，早見餘光已分鄰，開遍曇花大地春。
J37nB384_p0283a27║滄涵和尚像
J37nB384_p0283a28║摩醯頂𩕳一目，楊岐驢子三腳，高踞風穴山，坐斷白
J37nB384_p0283a29║雲塢。始燉煌而終千峰，文身句身最卓擎。祖師心印
J37nB384_p0283a30║赤手提，鐵牛之機難湊泊。
J37nB384_p0283b01║題鍾馗像
J37nB384_p0283b02║烏紗翅軟，怒髮上衝，環睜碧眼，寶劍威雄。曾感帝夢，
J37nB384_p0283b03║逐鬼除兇，蕩清海宇，萬福來同。兩間正氣，千古英風，
J37nB384_p0283b04║終南之傑，名馗姓鍾。
J37nB384_p0283b05║佛印、東坡談禪圖
J37nB384_p0283b06║字卻不識、禪亦不會，舉拂撚鬚，兩眼相對。蚊子上鐵
J37nB384_p0283b07║牛，石嘴花生碓，覿露甚分明，諸人會也未？會不會，隨
J37nB384_p0283b08║尊貴，正好與捲卻青壇、掀倒禪床，看這一隊漢又作
J37nB384_p0283b09║麼生進退？
J37nB384_p0283b10║羽士攜桃圖
J37nB384_p0283b11║這漢果真人耶？非真人耶？散步逍遙，似千方外有所
J37nB384_p0283b12║得者。若論黃芽紫雪，於熊申吐納之間，則不無為。莊
J37nB384_p0283b13║生笑殺世人問壽，故攜桃以應之，若求長生久視，定
J37nB384_p0283b14║不在乎，此果真人者，必以余言為是。
J37nB384_p0283b15║玉環大德像（徒淨域請題）
J37nB384_p0283b16║骨瘦眉長、神清貌古，玉出藍田、鍚駐郢土。梵行清修，
J37nB384_p0283b17║桑門翹楚，本色為人，慈而益溥。出語實頭，和而不侮，
J37nB384_p0283b18║宴坐日翛然，長年不出戶。一炷爐煙一卷經，數珠百
J37nB384_p0283b19║八手長數。時節偶到來，泥牛能起舞，撞倒須彌盧，踏
J37nB384_p0283b20║破虛空鼓。撒手便歸家，日輪正卓午，後彥喜叢叢，香
J37nB384_p0283b21║剎傳有主。淨禪攜來請吾題，涅槃會上無佛祖。咄！
J37nB384_p0283b22║機玄耆宿像
J37nB384_p0283b23║分明眉目較些些，建立叢林老作家，有口不傳千佛
J37nB384_p0283b24║戒，忘身專輔續拈花。德操嚴冷從風穴，壽景嵬峨聳
J37nB384_p0283b25║太華，得坐披衣如意手，兒孫蟄蟄樂無涯。
J37nB384_p0283b26║真空禪德像
J37nB384_p0283b27║戒不拘則、禪不續燈，廛居大隱，和光同塵，懷慖愊而
J37nB384_p0283b28║弘揚祖道，拓寶坊而福利群生。有時施大法藥，復明
J37nB384_p0283b29║人天正眼；有時揮棕櫚柄，坐斷文字葛藤。故德為世
J37nB384_p0283b30║重、齒為世欽，且喜繼述有寧馨，紙上描來卻似真。只
J37nB384_p0283c01║如無形無像，朕兆未分，縱是僧繇難下手，又何怪乎
J37nB384_p0283c02║花紅柳綠，大地皆春？是誰得而描成？世閒疑殺幾多
J37nB384_p0283c03║人。
J37nB384_p0283c04║董斗垣文學小像（漫▆▆廣▆▆裔）
J37nB384_p0283c05║覿面何須問姓名？當陽便識個中人，一生學佛為吾
J37nB384_p0283c06║契，千古鴻儒與聖親。已羨階前蘭桂滿，須知裕後鳳
J37nB384_p0283c07║麟臻，文殊不二如相訊，天竺維摩是比鄰。
J37nB384_p0283c08║杜茂遠文學像
J37nB384_p0283c09║丹穴神羽，天池化鯤。清灑襟懷，秋水澄華峰之月；秀
J37nB384_p0283c10║入肺腑，春風度淇澳之筠。兼之才資天縱，慧業性成，
J37nB384_p0283c11║文工武庫，詩邁少陵。將欲龍驤虎驟、霞蔚雲蒸，期必
J37nB384_p0283c12║芥抬朱紫，蜚聲上林。胡為乎黃粱夢破，懸解遺形？且
J37nB384_p0283c13║喜裕後有寧馨，慎寶鴻文續舊經，紙上描來孰是真？
J37nB384_p0283c14║雲湛天空水月明。
J37nB384_p0283c15║武居士像
J37nB384_p0283c16║蕭蕭道服手輪珠，面目分明識也無，白業修身成聖
J37nB384_p0283c17║果，紅塵住腳了凡夫。庭前玉樹根培厚，劫外金藻蕊
J37nB384_p0283c18║漸敷，天竺淨名多不讓，龍華期會定無殊。
J37nB384_p0283c19║白蘊玉居士真俗四像圖
J37nB384_p0283c20║一尚不存，何曾有四？濁惡世中，顯真俗智。身雖處塵，
J37nB384_p0283c21║心越乎世，龐老西江，維摩不二。松下閑行兮，隨鶴塵
J37nB384_p0283c22║以優遊；石上宴坐兮，觀流水而知義。等富貴如浮雲，
J37nB384_p0283c23║釋妻拏之所繫，將絕慮以忘緣，破夢幻之斯寄。悟今
J37nB384_p0283c24║是而昨非，故急流而勇退。現圓頂兮，明本來之相；挂
J37nB384_p0283c25║方袍兮，絕塵勞之累。一串數珠一卷經，草菴缽孟好
J37nB384_p0283c26║歸去，一失人身萬劫難，這回相見非容易。大丈夫兒
J37nB384_p0283c27║不等閒，到頭若個能迴避，果能直下肯承當，鐵壁銀
J37nB384_p0283c28║山都粉碎。咄咄！
J37nB384_p0283c29║石夫人像
J37nB384_p0283c30║壺範清肅，懿則純貞，柏舟早賦，彤史維陳。素心煦日，
J37nB384_p0284a01║淑氣和春，令儀令德，拔萃超塵。羨門楣之梃秀，瑞闌
J37nB384_p0284a02║寶之鳳麟。有女如子兮，生事死葬。盡思如在，予定省
J37nB384_p0284a03║晨昏；儀容可瞻，予像之若親；丹青圖繪，予筆之非真；
J37nB384_p0284a04║勘破夢幻，予侍佛明心；了妄歸來，予蓮胎上生。
J37nB384_p0284a05║伯生李將軍像
J37nB384_p0284a06║虎符奠金甌，實昭代元勳之裔；龍券藏天府，蓋興朝
J37nB384_p0284a07║公輔之儔。威不令而自嚴，英風偉卓；貌不言而眾慰，
J37nB384_p0284a08║德量深幽。汾陽雅度、叔子風流。百年江漢見輕裘，名
J37nB384_p0284a09║載凌煙最上頭。眉撐天漢、目湛清秋，射鵰歸去樂無
J37nB384_p0284a10║休。茶鐺羽扇，書史是謀，太平不用擐戈甲，閒看鶴鹿
J37nB384_p0284a11║自優游。
J37nB384_p0284a12║又
J37nB384_p0284a13║積代簪纓、盛世名臣，鷹揚鐵嶺、虎蔚龍蒸。勳開帝胄、
J37nB384_p0284a14║畫堪麒麟，折衝閫外、控制西秦。綏帶輕裘，羊公楨榦；
J37nB384_p0284a15║說禮敦詩，卻穀退讓。西顧忘憂，甲兵休戰，待漏朝天，
J37nB384_p0284a16║衣冠其像。睹公之容、仰公之風，神清貌古，德士之雄。
J37nB384_p0284a17║莊椿永茂，萬福攸同，宜爾子孫，繩繩不窮。
J37nB384_p0284a18║李夫人像（手持念珠）
J37nB384_p0284a19║展圖忽睹笑顏開，仙鹿低昂鶴共徊，象服幽閑光淑
J37nB384_p0284a20║德，虎幃篤贊助雄才。生成五福人中瑞，喜見三芝砌
J37nB384_p0284a21║下培，日課輪珠修白業，天花影裏見如來。
J37nB384_p0284a22║林玉李將軍
J37nB384_p0284a23║英氣如生、目炯如電，壯士衛側，神駿猶健。捻鬚坐石，
J37nB384_p0284a24║何其繾綣？論勳業可帶礪河山，論文章則春華如絢。
J37nB384_p0284a25║有諸葛君名士之風，惜飛將軍數奇之變，棋局勘破
J37nB384_p0284a26║早歸來，富貴浮雲何足羨？石鼎茶鐺綠樹間，儒釋道
J37nB384_p0284a27║也隨心願，雲友昆仲須先薦，紙上何曾是真面？谷神
J37nB384_p0284a28║不死知不知，東風吹落桃花片。
J37nB384_p0284a29║恒齋張居士像
J37nB384_p0284a30║魯夫子曰：「善人，吾不得而見之矣！得見有恒者，斯可
J37nB384_p0284b01║矣！」又曰：「入而無恒，不可以作巫醫。」張公號恒齋，其為
J37nB384_p0284b02║人也，好善樂施，立心始終如一日，則可謂有恒矣！然
J37nB384_p0284b03║以醫藥濟世，意在活人，非所以取利也。如吾佛世尊，
J37nB384_p0284b04║以大法藥普施一切眾生出三界苦、得涅槃樂，所以
J37nB384_p0284b05║稱大醫王。博施濟眾，唯聖者能之。張公神清貌古，愷
J37nB384_p0284b06║悌慈祥，謙光應物，誠如其仁。年及耄耋，肖像請題。余
J37nB384_p0284b07║喜張公之有恒而好善也，則可謂之善人也。善而有
J37nB384_p0284b08║恒，則近道矣！後之子孫，見公之像、思公之德，當善繼
J37nB384_p0284b09║其志，而善述其事可也。
J37nB384_p0284b10║九錫李護法行樂圖
J37nB384_p0284b11║春風品度，明月襟懷，翩翩犬雅，求福不回。武庫家▆
J37nB384_p0284b12║舊，文章繡虎才，志養則敦孝友，勳業已繼麟臺。四海
J37nB384_p0284b13║皆兄弟、道義盡朋儕，長松之下樂優哉，鶴鹿相隨得
J37nB384_p0284b14║便倍，盈庭寶樹已成栽，經卷爐煙自偶諧，僉云凈名
J37nB384_p0284b15║居士，亦曰金粟再來。千葉荷雯萬戶候，靜觀坐對滿
J37nB384_p0284b16║池開。
J37nB384_p0284b17║正仁宇檀越像
J37nB384_p0284b18║赳赳虎賁，鷹揚東國，盛世遭逢，優游自得。坐石倚松，
J37nB384_p0284b19║鶴鹿肥澤，桂秀蘭芳，壽量何則？碩人君子，其儀不忒。
J37nB384_p0284b20║朱益菴像
J37nB384_p0284b21║倚松坐石者誰耶？容止端莊，溫而和厚。瀟灑塵表，祥
J37nB384_p0284b22║洋乎國士之風；跡寄兵戎，彬彬然君子之躅。介爾眉
J37nB384_p0284b23║壽，有鹿有鶴，裕後光前，蘭芬桂茁，是吾益菴善士也。
J37nB384_p0284b24║王傑之像
J37nB384_p0284b25║其形也恭、其容也敬，威而不猛，中軍之令。嚴守心城，
J37nB384_p0284b26║六門是慎，不動干戈定太平，勳業雲臺何足勝？善士
J37nB384_p0284b27║護念兮，惟動惟正；壽量無窮兮，樂天之命。
J37nB384_p0284b28║肖像
J37nB384_p0284b29║兩序請讚，援筆便判，坐斷葛藤，像誰模樣？若道是憨
J37nB384_p0284b30║休和尚，劈脊好與三十拄杖；若道不是憨休和尚，喚
J37nB384_p0284c01║大智舍利弗來，共汝等盡思度量。疏山曹家女，玄沙
J37nB384_p0284c02║是汝虎，臨濟瞎驢兒，溈山大水牯，要且總沒交▆。畢
J37nB384_p0284c03║竟如何？終南山色連天碧，萬派吞聲人渭河。蘇嚕㗭
J37nB384_p0284c04║唎　喝囉怛那。
J37nB384_p0284c05║又
J37nB384_p0284c06║正令全提，壁立萬仞，路絕攀緣，不通凡聖。拋出紅爐
J37nB384_p0284c07║熱鐵團，佛祖見也骨毛寒，揭開臨濟正法眼，珍重渠
J37nB384_p0284c08║儂仔細看。
J37nB384_p0284c09║又
J37nB384_p0284c10║個等像貌，誰為寫照？理不通儒，道豈知妙？披著片袈
J37nB384_p0284c11║裟，濫膺入僧寶，柱杖頭邊不讓人，佛來魔來一齊掃。
J37nB384_p0284c12║看你這樣舉止，更有一般可笑。文監寺，須知道！秤錘
J37nB384_p0284c13║捏出黃金汁，裂破虛空那一竅。咄！咄！
J37nB384_p0284c14║又
J37nB384_p0284c15║竿木隨身，逢場作戲，七處開堂，振綱剔獘。平生氣壓
J37nB384_p0284c16║叢林，勿怪眼高一世。鐵打心腸冷似冰，大座當軒如
J37nB384_p0284c17║火聚，獨有忍菴葆知客，相逢窄處難迴避。莫迴避，休
J37nB384_p0284c18║擬議，若非踏倒佛祖頂𩕳，焉能蹶起臨濟？咄！
J37nB384_p0284c19║又
J37nB384_p0284c20║氣若行雲、止如谷神，智小謀大、德薄位尊。藏身北斗，
J37nB384_p0284c21║獅子獰猙，等閒哮吼，百獸驚駭。得須彌倒走、香象奔
J37nB384_p0284c22║騰，壁立萬仞可憐生，胡為乎喚他作興善和尚、憨休
J37nB384_p0284c23║老人？
J37nB384_p0284c24║又
J37nB384_p0284c25║這白拈賊，機知迥別，虛空為口、電擊為舌，喚鐘作甕、
J37nB384_p0284c26║證龜成鱉。眉毛蓋覆五須彌，趁起鐵牛振風穴。賊！賊！
J37nB384_p0284c27║外道天魔皆腦裂。
J37nB384_p0284c28║又
J37nB384_p0284c29║咄哉瞎驢，毫無軌則，有人問著，驀頭便楔。為佛祖之
J37nB384_p0284c30║生冤，作叢林之妖孽，依俙德嘺周金剛，彷彿滹沱那
J37nB384_p0285a01║大伯。佛法沒人情，描他何所得？素禪人，須自瞥，愛渠
J37nB384_p0285a02║名相受他惑，點把火來快燒卻，免為虛空安耳穴。
J37nB384_p0285a03║又
J37nB384_p0285a04║爾性愚兮爾貌憨，栽花石上獨相諳，空拳到處能成
J37nB384_p0285a05║立，赤手臨時慣解粘。不肯祖師群隊裏，卻來關內起
J37nB384_p0285a06║沉酣，生平佛法無多子，白棒一條作指南。
J37nB384_p0285a07║又
J37nB384_p0285a08║爾這瞎禿，無人無佛，文不根儒，道聽塗說；禪不合流，
J37nB384_p0285a09║超宗異目。力剪邪見稠林，惹起諸人謗讟。金翅鳥當
J37nB384_p0285a10║空、獅子王出窟，狐兔盡潛蹤、天魔皆膽落。呵佛兼罵
J37nB384_p0285a11║祖，造罪過山嶽，臨濟兒孫那有你？定是闡提個種族。
J37nB384_p0285a12║可憎有十分，描他做甚麼？董文學，聽我說，只好生擒
J37nB384_p0285a13║來，打入阿鼻地獄。
J37nB384_p0285a14║又
J37nB384_p0285a15║春風繪其神、秋水湛其骨，眼蓋四天下、眉毛覆五嶽。
J37nB384_p0285a16║名譽不喜揚，搢紳咸折服，興善晚來居，木蛇手內毒。
J37nB384_p0285a17║釘空卻露痕，繫風不用索，佛祖結生冤，鹿外恨人骨。
J37nB384_p0285a18║世波怒而堅砥柱之操，陳蔡厄而難君子之屈，一生
J37nB384_p0285a19║擔板少人知，修羅隊裏能插足。智禪人，還識麼？乃臨
J37nB384_p0285a20║濟下三十三世之孫，風穴雲峨老人之法嗣憨休也。
J37nB384_p0285a21║松下經行圖
J37nB384_p0285a22║松下經行，不存伴侶，卓立孤標，迥絕依倚。不肯合汙
J37nB384_p0285a23║同流，一生擔板誰許？逍遙閒自適，囉哩哩囉哩。尹善
J37nB384_p0285a24║人，須薦取，從來相識滿天下，若謂知心能有幾？
J37nB384_p0285a25║水邊林下圖
J37nB384_p0285a26║藞苴個漢，甚底模樣？頭如木杓、口似匾擔，賦性專愚、
J37nB384_p0285a27║為人倔強。若論佛法全無，看伊只好噇飯，在處和光
J37nB384_p0285a28║同塵，行藏叵難度量。觸殺臨濟瞎驢，拗折芭蕉拄杖，
J37nB384_p0285a29║水邊林下任逍遙，明月清風難比況。咄！咄！
J37nB384_p0285a30║又
J37nB384_p0285b01║手拈白拂露微笑，眼腦痴憨肚裏峭，陷虎機關毒最
J37nB384_p0285b02║深，擘破三元與三要。
J37nB384_p0285b03║又
J37nB384_p0285b04║這骨董漢，得人僧罵，手中拄杖，不肯放下。一味惡打
J37nB384_p0285b05║人，佛祖見也，怕怕怕怕。好事不出門，惡事傳天下。
J37nB384_p0285b06║
J37nB384_p0285b07║
J37nB384_p0285b08║
J37nB384_p0285b09║
J37nB384_p0285b10║敲空遺響卷第七（終）