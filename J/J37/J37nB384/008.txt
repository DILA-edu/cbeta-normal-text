J37nB384_p0285c01║憨休和尚敲空遺響卷第八
J37nB384_p0285c02║關中張恂稚恭編閱
J37nB384_p0285c03║益州記室繼堯校訂
J37nB384_p0285c04║偈
J37nB384_p0285c05║禮風穴沼祖塔
J37nB384_p0285c06║鐵牛倒跨祖庭秋，塔勢崚嶒汝水頭，點破虛空懸慧
J37nB384_p0285c07║日；撐開天漢瀉元流。深培鬱密松千本，直指橫斜月
J37nB384_p0285c08║一鉤，風穴家聲千古在，兒孫蟄蟄起宗猷。
J37nB384_p0285c09║禮首山念祖塔
J37nB384_p0285c10║嶙峋古塔聳山隈，繡石橫碑半綠苔，郭外煙雲開復
J37nB384_p0285c11║合，嶺頭明月去還來。傍城流水機猶在，充▆黃金世
J37nB384_p0285c12║莫裁，八面無門空廓落，年年春到自花開。
J37nB384_p0285c13║沖涵法兄進金粟院值雨，口占志喜
J37nB384_p0285c14║和泥合水入廛來，倒嶽傾湫震法雷，大地懽承新雨
J37nB384_p0285c15║露，靈芽喜茁舊根荄。塵塵凈滌空諸有，剎剎咸滋遍
J37nB384_p0285c16║九垓，故教密雲彌布遠，普天化育躋春臺。
J37nB384_p0285c17║送雪兆法兄住長垣鶴林寺
J37nB384_p0285c18║汝海韜光歲月深，時瞻綱紀肅叢林，鶤鵬乍徙凌霄
J37nB384_p0285c19║漢，天馬猶憐善古今。手毒擒龍追電影，機先陷虎迸
J37nB384_p0285c20║雷音，濟宗此去唯君辰，消息何時慰素心？
J37nB384_p0285c21║風穴送滄涵法兄出山
J37nB384_p0285c22║久惜秋霜志莫嘉，深潛汝海混龍蛇，翻身破浪伸頭
J37nB384_p0285c23║角，奪食驅耕見爪牙。踏殺神駒推馬簸，雄吞佛祖讓
J37nB384_p0285c24║勤巴，鐵牛機峻家聲在，祖道絲危賴作家。
J37nB384_p0285c25║寄贈沖涵和尚
J37nB384_p0285c26║陷虎擒龍世無雙，銅頭鐵額盡心降，全提正令雄三
J37nB384_p0285c27║楚，倒握吹毛奠九江。末運流中撐砥柱，虛空背上立
J37nB384_p0285c28║標幢，可憎格外鉗鎚辣，攛掇牛兒尾過窗。
J37nB384_p0285c29║示參禪（十首）
J37nB384_p0285c30║參禪無妙訣，只要生死切，一句子話頭，常提無間歇。
J37nB384_p0286a01║拔卻腦後釘，扭出虛空血，漆桶夜生光，笑倒乾屎橛。
J37nB384_p0286a02║其二
J37nB384_p0286a03║參禪須猛利，不是小兒戲，一口氣不來，知向何處去？
J37nB384_p0286a04║趁此色身強，早辦前程計，豎起鐵脊梁，心空取及第。
J37nB384_p0286a05║其三
J37nB384_p0286a06║參禪莫散誕，麻繩著水蘸，長劍倚天寒，只教命根斷。
J37nB384_p0286a07║跳過金剛圈，嚙碎鐵酸餡，佛祖生冤家，大事無不辦。
J37nB384_p0286a08║其四
J37nB384_p0286a09║參禪須融豁，勿墮山鬼窟，板齒上生毛，虛空裏揣骨。
J37nB384_p0286a10║㘞地忽一聲，似賊入空屋，捉敗老臊胡，眼子烏律律。
J37nB384_p0286a11║其五
J37nB384_p0286a12║參禪勿拘絆，腳跟要穩當，照顧主人公，惺惺常呼喚。
J37nB384_p0286a13║澄潭皎月輝，猶是生死岸，瞥爾眼皮穿，眉毛橫額上。
J37nB384_p0286a14║其六
J37nB384_p0286a15║參禪怕掉舉，只要偷心死，縱與理相應，禪河窮到底。
J37nB384_p0286a16║打破鳳林關，咬人是獅子，俊哉丈夫兒，只合當如此。
J37nB384_p0286a17║其七
J37nB384_p0286a18║參禪休比寶，都向外邊討，閑地口吧吧，終日說恰好。
J37nB384_p0286a19║一朝病臨身，工夫不濟了，從頭驗將來，說食何曾飽？
J37nB384_p0286a20║其八
J37nB384_p0286a21║參禪立期限，貴在端趨向，莫落無事甲，勿墮在昏散。
J37nB384_p0286a22║譬索赤水珠，得者須罔象，鼠入牛角時，自有個倒斷。
J37nB384_p0286a23║其九
J37nB384_p0286a24║參禪絕對待，不立中內外，月影散千江，事事應無礙。
J37nB384_p0286a25║除妄重增病，治心更大害，疑情常現前，一真超法界。
J37nB384_p0286a26║其十
J37nB384_p0286a27║參禪勿固執，究竟非所益，無心隔重關，從緣薦得疾。
J37nB384_p0286a28║鐵牛過窗櫺，尾巴綿綿密，耕破舌頭皮，參學事纔畢。
J37nB384_p0286a29║警參（十首）
J37nB384_p0286a30║參禪須是絕言詮，切莫尋行紙上研，此事若將文字
J37nB384_p0286b01║了，因何教外說單傳？
J37nB384_p0286b02║嗔拳熱喝是良模，那個男兒不丈夫？直下分明須薦
J37nB384_p0286b03║取，休教待兔守枯株。
J37nB384_p0286b04║綿綿密密絕中邊，綻出紅爐火裏蓮，彈指果能親覷
J37nB384_p0286b05║破，善財依舊閣門前。
J37nB384_p0286b06║個中透脫最為難，一念回光好自看，喫飯穿衣如會
J37nB384_p0286b07║得，現成公案不相瞞。
J37nB384_p0286b08║決策死生志貴堅，鉗鎚惡辣莫相嫌，驀然漆桶掀翻
J37nB384_p0286b09║了，遍界春光遍界天。
J37nB384_p0286b10║披緇何幸入金田？當自精勤痛著鞭，若也因循消歲
J37nB384_p0286b11║月，將心待悟到驢年。
J37nB384_p0286b12║莫學諸方口鼓禪，調虛弄舌枉徒然，磨稜未得偷心
J37nB384_p0286b13║死，只恐閻羅筭飯錢。
J37nB384_p0286b14║蒲團兀兀坐如癡，恰勝承蜩有得時，絕後再甦君自
J37nB384_p0286b15║信，始知到底不吾欺。
J37nB384_p0286b16║立志參禪膽氣麤，經行纔罷又跏趺，試看昔日瞿曇
J37nB384_p0286b17║老，彼丈夫來我丈夫。
J37nB384_p0286b18║擔板禪和實可哀，蛇頭死攥手難開，點胸點肋由堪
J37nB384_p0286b19║笑，病入膏肓救不來。
J37nB384_p0286b20║開田（二十首）
J37nB384_p0286b21║山前一片古荒田，拋置於今孰計年？不向這回親下
J37nB384_p0286b22║手，菩提慧果幾時圓？
J37nB384_p0286b23║一把陳年鈍钁頭，朝提暮挈幾曾休？祖翁不是無力
J37nB384_p0286b24║▆，要假兒孫苦處求。
J37nB384_p0286b25║故園田地久荒蕪，立志殷勤道不孤，野草閒花都鏟
J37nB384_p0286b26║卻，勝他面壁嘴盧都。
J37nB384_p0286b27║古今托缽是良模，道際時艱未可圖，要不挨門並傍
J37nB384_p0286b28║戶，須從實地下工夫。
J37nB384_p0286b29║渠儂活計钁頭邊，舉起分明用去玄，把柄信然親拾
J37nB384_p0286b30║得，從教榛莽化良田。
J37nB384_p0286c01║種田博飯古人儔，一粒須彌訓有由，莫問他生招後
J37nB384_p0286c02║果，何如此日免馳求？
J37nB384_p0286c03║大用現前幾個知？通方作者自忘疲，有般避懶偷安
J37nB384_p0286c04║客，見說開田早皺眉。
J37nB384_p0286c05║平高就下密綿綿，把住放行意卻便，只待到頭方歇
J37nB384_p0286c06║手，消▆露地始安眠。
J37nB384_p0286c07║瑞草靈苗總莫留，休教野父起耘愁，大千索盡都掀
J37nB384_p0286c08║倒，只得虛空笑點頭。
J37nB384_p0286c09║實地工夫好用心，钁頭舉起莫沉吟，人人具個超方
J37nB384_p0286c10║眼，下手分明入處深。
J37nB384_p0286c11║眉毛廝結要收功，鐵額銅頭氣宇雄，奮迅一聲齊著
J37nB384_p0286c12║力，大家各自顯神通。
J37nB384_p0286c13║要從本地見風光，斬草開荒法最良，不是一回白汗
J37nB384_p0286c14║出，爭能脫體露堂堂？
J37nB384_p0286c15║百丈開田落賺他，長伸兩手事如麻，爭如興福無機
J37nB384_p0286c16║智？開罷田園自到家。
J37nB384_p0286c17║平原沒種種高坡，壁立孤危意作麼？八字打開全體
J37nB384_p0286c18║現，腳跟點地總非他。
J37nB384_p0286c19║手眼通身伎倆高，山窮力盡吼金毛，田間人數知多
J37nB384_p0286c20║少？不許仰山更插鍬。
J37nB384_p0286c21║祖意分明在目前，钁頭到處是青天，鈍鋼打就圖明
J37nB384_p0286c22║體，穵到威音那畔邊。
J37nB384_p0286c23║闍黎不用苦嘍哪，放去收來是甚麼？田地者回親踏
J37nB384_p0286c24║著，木人撫掌笑呵呵。
J37nB384_p0286c25║荊棘叢叢盡坎坑，故教火種與刀耕，钁頭尖上輕翻
J37nB384_p0286c26║轉，大地山河一坦平。
J37nB384_p0286c27║力倦神疲口懶開，揚眉瞬目手難抬，話頭舉起端身
J37nB384_p0286c28║坐，切莫將心待飯來。
J37nB384_p0286c29║開田自是苦禪和，道者家風不恁麼，莫謂富嫌千口
J37nB384_p0286c30║少，從來貧恨一身多。
J37nB384_p0287a01║贈古崖禪友
J37nB384_p0287a02║過量人中第一流，鮦陽傾蓋海天秋，昂藏氣宇吞今
J37nB384_p0287a03║古，凜烈光芒射斗牛。晦跡潛鋒甘自伏，經天緯地許
J37nB384_p0287a04║誰收？知君得便為霖雨，佇看風雷振九州。
J37nB384_p0287a05║贈翠峰庵主
J37nB384_p0287a06║多年習寂向岷巒，杖屐曾過隴水寒，鼻孔龍吟枯木
J37nB384_p0287a07║實，頂門眼瞎髑髏乾。卻離文字當機薦，拶碎虛空背
J37nB384_p0287a08║面看，誰得似君垂釣手？常將苔綠坐林湍。
J37nB384_p0287a09║金粟擔柴
J37nB384_p0287a10║現成公案日施為，個事分明更問誰？縱步隨方全體
J37nB384_p0287a11║用，橫肩一字兩頭垂。後先貫徹何拘定，左右融通任
J37nB384_p0287a12║轉移，瞥爾到家休歇地，渾身白汗似淋漓。
J37nB384_p0287a13║贈端可禪人
J37nB384_p0287a14║不存玄解侶，蘊玉養靈胎，電激通神用，星飛絕點埃。
J37nB384_p0287a15║山容知雪盡，鳥語覺春來，唯有摩醯眼，如何秪自開？
J37nB384_p0287a16║贈佛種禪友
J37nB384_p0287a17║稚素迥然志莫偕，中懷嚴冷膽崔嵬，江淮歷遍尋知
J37nB384_p0287a18║己，汝海從遊暫曝腮。繡谷閒花隨爛熳，長松幽徑獨
J37nB384_p0287a19║徘徊，養成頭角騰霄漢，只待春風起蟄雷。
J37nB384_p0287a20║勉知幻禪人
J37nB384_p0287a21║不遭黃蘗棒，焉契老婆心？寧教石穿杵，勿為氈著針。
J37nB384_p0287a22║窮源求致遠，得路入須深，頭角如成後，何愁不沛霖？
J37nB384_p0287a23║次古崖禪友廛居八首
J37nB384_p0287a24║行行寶樹界金繩，祖印高提幸偉人，鐵棒敲穿獅子
J37nB384_p0287a25║骨，藕絲牽轉漆崑崙。雷崩電擊聲光振，草偃風行德
J37nB384_p0287a26║化淳，個事不知誰委悉？秋空又見雁來賓。
J37nB384_p0287a27║其二
J37nB384_p0287a28║華衢錦陌道無窮，觸著翻然在己躬，聲寂何妨喧鼓
J37nB384_p0287a29║吹，色空豈厭雜花叢？宵連絃管家家月，袖拂羅綺處
J37nB384_p0287a30║處風，直下了明真面目，魔宮虎穴羨英雄。
J37nB384_p0287b01║其三
J37nB384_p0287b02║叢席弘開汝水邊，觀光花縣簇瓊筵，指揮萬象唯標
J37nB384_p0287b03║準，利攝三根有化權。曲引鉤綸離巨浸，傍通鳥道入
J37nB384_p0287b04║重玄，須知就裏隨方便，卓爾真規自宛然。
J37nB384_p0287b05║其四
J37nB384_p0287b06║孤峻門庭孰可齊？頻瞻麈尾露端倪，籠中縶鳥開金
J37nB384_p0287b07║鎖，影外神駒送玉蹄。白棒一條推獨步，青萍三尺賴
J37nB384_p0287b08║單提，靈光炯炯輝今古，堪笑空然太乙蔡。
J37nB384_p0287b09║其五
J37nB384_p0287b10║道價崇高獨擅場，良由格外事非常，荷沉碧沼魚吞
J37nB384_p0287b11║月，秋染丹楓葉醉霜。昧寶傭兒沿街乞，迷頭蠢子逐
J37nB384_p0287b12║風狂，誰知得義塵中妙？轉位迴機振祖綱。
J37nB384_p0287b13║其六
J37nB384_p0287b14║憑將門戶潑天開，倒嶽傾湫震法雷，衝浪錦鱗燒頫
J37nB384_p0287b15║尾，迴途木馬出寒灰。珍柯秀聳炎中宅，玉骨香清雪
J37nB384_p0287b16║裏梅，世出世間無別法，酒樓肉案不須猜。
J37nB384_p0287b17║其七
J37nB384_p0287b18║顛拈倒卓任施為，拋向當陽共要知，熱喝嗔拳元無
J37nB384_p0287b19║隱，欠躬合掌幾曾虧？單刀直入根猶鈍，疾燄遄過鷂
J37nB384_p0287b20║已遲，若是英靈超邁者，當仁誰肯讓於師？
J37nB384_p0287b21║其八
J37nB384_p0287b22║銀箏低壓簇金藍，法界無邊好共參，玉琢螭文終喪
J37nB384_p0287b23║德，魚吞香餌只元貪。男歡女笑情何限，犬吠驢鳴個
J37nB384_p0287b24║自諳，多口阿師頻漏逗，人天千古仰司南。
J37nB384_p0287b25║壽知還禪友
J37nB384_p0287b26║心傳內院與麼來，喜見毘藍又降胎，旭日晴光輝萬
J37nB384_p0287b27║象，壽山高聳碧崔嵬。
J37nB384_p0287b28║送西宗禪人歸穎川省親
J37nB384_p0287b29║父母非親誰最親？穎川歸去重天倫，芒鞋莫倦重來
J37nB384_p0287b30║路，踏斷鮦陽浩劫春。
J37nB384_p0287c01║送本具禪人
J37nB384_p0287c02║欲寫離歌送爾行，陰森灌水囀流鶯，分明一句無私
J37nB384_p0287c03║語，只要檀郎認得聲。
J37nB384_p0287c04║送靈壁禪人歸楚中
J37nB384_p0287c05║去年花裏喜逢君，今值東風客意勤，歸到家山田地
J37nB384_p0287c06║穩，鐵牛耕破嶺頭雲。
J37nB384_p0287c07║金粟寺桂花（二首）
J37nB384_p0287c08║簇簇金輝照法筵，靈根培在劫空先，等閒觸著娘生
J37nB384_p0287c09║鼻，自有馨香遍大千。
J37nB384_p0287c10║其二
J37nB384_p0287c11║蒸蒸香氣襲園林，觸處照然鼻祖心，堪笑遊蜂情未
J37nB384_p0287c12║瞥，枝枝葉葉外頭尋。
J37nB384_p0287c13║補衲
J37nB384_p0287c14║破衲穿來秖自知，渾身是眼得人嗤，針鋒不露隨方
J37nB384_p0287c15║補，一線纔通日午時。
J37nB384_p0287c16║琉璃燈
J37nB384_p0287c17║內外精瑩絕疵瘕，常光凈土莫週遮，靈臺一點通明
J37nB384_p0287c18║處，只在當人捩轉車。
J37nB384_p0287c19║力農
J37nB384_p0287c20║衲僧活計山常流，任運隨緣絕世求，鈍钁磨成鷹嘴
J37nB384_p0287c21║樣，山田開遍不曾休。
J37nB384_p0287c22║示徹微禪人
J37nB384_p0287c23║透徹離微向上機，眼聲耳色不相違，翻身搋破狐疑
J37nB384_p0287c24║綱，萬里晴空一鶚飛。
J37nB384_p0287c25║示雲菴禪人
J37nB384_p0287c26║亂雲堆裏結茅菴，放下身心細細參，一氣不來何處
J37nB384_p0287c27║去？急須捉敗老瞿曇。
J37nB384_p0287c28║示寧波禪人
J37nB384_p0287c29║翛然寧謐未充和，猶是無風匝匝波，大死一番須打
J37nB384_p0287c30║徹，太平無象始謳歌。
J37nB384_p0288a01║示普明禪人
J37nB384_p0288a02║雲門普字絕囊藏，覿面全提好廝當，萬里青天三十
J37nB384_p0288a03║棒，恁渠舉似向諸方。
J37nB384_p0288a04║示恒修禪人
J37nB384_p0288a05║恒心唯士獨為能，道本無修絕愛憎，鏡樹只知勤拂
J37nB384_p0288a06║拭，盧能爭得紹傳燈？
J37nB384_p0288a07║示必正禪人
J37nB384_p0288a08║必定其中意作麼？眉毛剔起見淆訛，一期正句翻然
J37nB384_p0288a09║透，新婦元來是阿婆。
J37nB384_p0288a10║示多聞禪人
J37nB384_p0288a11║多處添些卻有由，聞聲見色莫他求，須知甘露堂前
J37nB384_p0288a12║事，渭水滔滔日夜流。
J37nB384_p0288a13║示了智禪人
J37nB384_p0288a14║了無可了密綿綿，漆桶光生智鏡圓，照破娘生真面
J37nB384_p0288a15║目，烏龜騎象過西天。
J37nB384_p0288a16║示蘇州睿靈禪人
J37nB384_p0288a17║睿智虛靈不宰功，從教夜半口輪紅，饒伊會得蘇州
J37nB384_p0288a18║話，也是闍黎飯後鐘。
J37nB384_p0288a19║示淵澄禪人
J37nB384_p0288a20║深淵澄徹露形儀，萬象森羅照不疲，生死岸頭牢著
J37nB384_p0288a21║腳，休教打濕兩莖眉。
J37nB384_p0288a22║示法蘊禪人
J37nB384_p0288a23║法何曾法蘊真傳？向火蠟人薄處穿，三頓喫來黃蘗
J37nB384_p0288a24║棒，笑他馬𥳽鈍磨磚。
J37nB384_p0288a25║示通山禪人
J37nB384_p0288a26║通方作者確然稀，箭拄鋒前第一機，鐵壁銀山都透
J37nB384_p0288a27║過，黃梅夜半始傳衣。
J37nB384_p0288a28║示萬修禪人
J37nB384_p0288a29║萬行圓修是普賢，久長難得道心堅，苟能日用超方
J37nB384_p0288a30║便，腦後須彌遶大千。
J37nB384_p0288b01║示無量禪人
J37nB384_p0288b02║無位真人赤肉團，面門出入不相瞞，虛空拶碎知端
J37nB384_p0288b03║的，萬壑松聲寶月寒。
J37nB384_p0288b04║示明心禪人
J37nB384_p0288b05║明得心來到幾時，現承公案好提持，搬柴運水尋常
J37nB384_p0288b06║事，只是頭陀自不知。
J37nB384_p0288b07║示斷崖侍者
J37nB384_p0288b08║坐斷淆訛一句子，懸崖壁立勢崔嵬，只須拼命承當
J37nB384_p0288b09║去，撲地虛空笑口開。
J37nB384_p0288b10║示省然知藏
J37nB384_p0288b11║一喝圓收五教齊，電光影裏脫筌蹄，闍黎若省無他
J37nB384_p0288b12║事，靈木迢然鳳不棲。
J37nB384_p0288b13║示慵石侍者
J37nB384_p0288b14║學道先須辦肯心，磨礱功到杵成針，添瓶酌水須當
J37nB384_p0288b15║薦，勘破機關陷虎深。
J37nB384_p0288b16║示進修維那
J37nB384_p0288b17║槤槌舉起識端由，道絕功勳豈用修？一擊頂𩕳開正
J37nB384_p0288b18║眼，罰錢出院始風流。
J37nB384_p0288b19║示月輝副寺
J37nB384_p0288b20║六窗虛寂靜沉沉，皎月當空絕暗昏，萬象齊輝無隱
J37nB384_p0288b21║覆，大千沙界現全身。
J37nB384_p0288b22║示雪立典座
J37nB384_p0288b23║身心放下莫辭勞，桶裏鍋邊眼獨超，異日凈瓶如趯
J37nB384_p0288b24║倒，潑天活計任伊曹。
J37nB384_p0288b25║示知所都寺
J37nB384_p0288b26║欲知寶所在爾躬，劍掛眉間氣獨雄，驀地翻身能裂
J37nB384_p0288b27║破，從教血濺梵天紅。
J37nB384_p0288b28║示無盡維那
J37nB384_p0288b29║趙州無字久云參，曾向南詢五十三，杓柄短長如會
J37nB384_p0288b30║盡，魔宮佛界任癡憨。
J37nB384_p0288c01║示鏡如禪人
J37nB384_p0288c02║南嶽菴前磨已久，獼猴背處鑑無殊，而今撞著東平
J37nB384_p0288c03║老，撲破還他體自如。
J37nB384_p0288c04║詠竹
J37nB384_p0288c05║特地孤標迥出塵，外明高節內虛心，青青翠色凌雲
J37nB384_p0288c06║上，不待風吟自動人。
J37nB384_p0288c07║送映虛禪人省親
J37nB384_p0288c08║發足參方志可褒，戒壇首獲掛緇袍，纔看眼插穿眉
J37nB384_p0288c09║劍，已喜胸長蓋膽毛。向火蠟人情未瞥，追風木馬見
J37nB384_p0288c10║先操，涇川此去寧親老？菽水回當顧灞橋。
J37nB384_p0288c11║示滿慈禪人
J37nB384_p0288c12║心期滿處現慈容，覿露堂堂是此宗，撲倒終南山色
J37nB384_p0288c13║古，霜天夢破一聲鐘。
J37nB384_p0288c14║示華嚴禪人
J37nB384_p0288c15║傳來鷲嶺一枝花，攪攪叢林事似麻，若是克家真種
J37nB384_p0288c16║草，密嚴豈肯亂胡搽？
J37nB384_p0288c17║示看經僧
J37nB384_p0288c18║剖破微塵出大經，莫將義解假惺惺，未明調御機先
J37nB384_p0288c19║旨，爭拔金剛腦後釘？故紙何年鑽得透？禪鋒直截豈
J37nB384_p0288c20║消停？當陽一句如相委，到處春山入眼青。
J37nB384_p0288c21║示蘭馨禪人
J37nB384_p0288c22║蘭生幽谷最為良，雖處無人亦自芳，但得雪消春到
J37nB384_p0288c23║後，管教氣味遠馨香。
J37nB384_p0288c24║示致中侍者
J37nB384_p0288c25║推致其中莫住中，曹溪一滴豢成龍，直教平地滔天
J37nB384_p0288c26║去，好待春雷振祖風。
J37nB384_p0288c27║示唯心侍者
J37nB384_p0288c28║南方歷遍更求安，三界唯心語甚端，興善不能無指
J37nB384_p0288c29║示，眉毛剔起自家看。
J37nB384_p0288c30║示鏡明禪人
J37nB384_p0289a01║寂淨玄微早不中，昱如杲日麗長空，當臺已掛秦時
J37nB384_p0289a02║鏡，理事分明有路通。
J37nB384_p0289a03║示了言禪人
J37nB384_p0289a04║一性圓明好自修，心中了了更何求？言息無路機關
J37nB384_p0289a05║絕，歸到家山即便休。
J37nB384_p0289a06║示禮峨嵋僧
J37nB384_p0289a07║盡說峨嵋有普賢，是人曾不到山巔，象王鼻孔撩天
J37nB384_p0289a08║甚？好囑奴兒莫亂穿。
J37nB384_p0289a09║示劍眉禪人
J37nB384_p0289a10║鮦陽隨侍人關中，鐵脊撐撐氣宇雄，異日眉間寶劍
J37nB384_p0289a11║脫，爭教血濺梵天紅？
J37nB384_p0289a12║示隆瑞禪人
J37nB384_p0289a13║祖意西來會也無？莫教待兔守空株，撩天鼻孔娘生
J37nB384_p0289a14║就，那箇男兒不丈夫？
J37nB384_p0289a15║示印文禪人
J37nB384_p0289a16║密印無文佛祖傳，臨時須薦在機先，翻身拶碎毘盧
J37nB384_p0289a17║藏，看取心空及第還。
J37nB384_p0289a18║示正目侍者
J37nB384_p0289a19║脊梁豎起若癡呆，鐵壁銀山好廝挨，驀地虛空齊迸
J37nB384_p0289a20║裂，頂𩕳正眼自睜開。
J37nB384_p0289a21║示純一侍者
J37nB384_p0289a22║參詢千里志非常，佛法何曾不舉揚？移瓶拂几君須
J37nB384_p0289a23║薦，那個人無腦後光？
J37nB384_p0289a24║示無痕禪人
J37nB384_p0289a25║月穿潭底水無痕，佛法分明舉似真，直下若能親打
J37nB384_p0289a26║徹，方知一體是全身。
J37nB384_p0289a27║冬日示眾（五首）
J37nB384_p0289a28║雲水紛紛聚首來，爐頭無炭苦撕挨，驀然豆爆寒灰
J37nB384_p0289a29║也，臘月霜天打雪雷。
J37nB384_p0289a30║大家相聚喫莖虀，要見古人赤手提，滋味一朝親嚼
J37nB384_p0289b01║破，蟭螟睫上放須彌。
J37nB384_p0289b02║禪家未道少兒孫，皂角燈心舖面存，縱據虎頭收虎
J37nB384_p0289b03║尾，也須一棒一條痕。
J37nB384_p0289b04║閉門打睡怯冬寒，豐儉隨家適自安，折腳鐺煨瓔珞
J37nB384_p0289b05║粥，任他窮漢肚皮寬。
J37nB384_p0289b06║熱鬧門庭不肯去，團圞這裏守寒灰，星兒撥著瞋機
J37nB384_p0289b07║發，白棒籠頭亂打來。
J37nB384_p0289b08║示大曉維那
J37nB384_p0289b09║金鱗破浪出南塘，戴角擎頭氣宇昂，虀甕肯遭渠毒
J37nB384_p0289b10║手，歸來還許別商量。
J37nB384_p0289b11║寄立
J37nB384_p0289b12║別去春秋見六更，曇花競發少林春，總持賴有聲光
J37nB384_p0289b13║在，誰是傳燈繼起人？
J37nB384_p0289b14║送在旭首座之商城
J37nB384_p0289b15║牢關把定不通風，豎亞摩醯志獨雄，鞭起鐵牛千嶂
J37nB384_p0289b16║裏，莫教孤負老沖翁。
J37nB384_p0289b17║送蒼雅書記之光山
J37nB384_p0289b18║戴角擎頭勢已雄，出林好去起腥風，溪山雖是云韜
J37nB384_p0289b19║晦，要使滹沱正脈通。
J37nB384_p0289b20║送淨已知藏之霍丘
J37nB384_p0289b21║草鞋緊峭出南塘，腳下無私任爾行，勿謂溪山稱快
J37nB384_p0289b22║足，千觔擔子要承當。
J37nB384_p0289b23║送問雪還中州
J37nB384_p0289b24║芒鞋緊峭出西秦，一路秋風送爾行，此去直教吞佛
J37nB384_p0289b25║祖，歸來返躑始相親。
J37nB384_p0289b26║送貫之禪人歸邠州
J37nB384_p0289b27║昔年相聚在眭村，戒月初圓赴薊門，此日歸來尋舊
J37nB384_p0289b28║隱，好明祖意報師恩。
J37nB384_p0289b29║送素侍者南參
J37nB384_p0289b30║苦志隨吾已數年，更加精進密綿綿，臨行一句須珍
J37nB384_p0289c01║重，異日歸來了勝緣。
J37nB384_p0289c02║為明智，號愚菴
J37nB384_p0289c03║佛法分明了無多，全憑智刃伏群魔，愚中自有安身
J37nB384_p0289c04║處，莫學仙人爛斧柯。
J37nB384_p0289c05║為福昇，號映旭
J37nB384_p0289c06║赫赫遙光慧日昇，高林始旭映松門，照開大地千山
J37nB384_p0289c07║暗，爍破群生濁劫昏。
J37nB384_p0289c08║示撞破頭僧
J37nB384_p0289c09║驀然一撞頂門開，絕處逢生會醒來，果是丈夫皮有
J37nB384_p0289c10║血，還知痛癢要深培。
J37nB384_p0289c11║示空相禪人
J37nB384_p0289c12║諸相皆虛萬法空，毛端那許證圓通？假饒直到無疑
J37nB384_p0289c13║處，者裏還須問爾躬。
J37nB384_p0289c14║送徹宗禪人
J37nB384_p0289c15║二月春光景媚妍，分明祖意草頭邊，此回腳下須親
J37nB384_p0289c16║薦，透徹心宗達本源。
J37nB384_p0289c17║送爾卓禪人
J37nB384_p0289c18║孤標卓立迥超群，棒下無生絕見聞，職滿辭吾歸去
J37nB384_p0289c19║也，隴山深處臥松雲。
J37nB384_p0289c20║送在菴禪人南參
J37nB384_p0289c21║布單賣卻下南方，煙水百城路渺茫，此去草鞋跟要
J37nB384_p0289c22║斷，莫教錯過好時光。
J37nB384_p0289c23║留尼山西堂
J37nB384_p0289c24║林泉寂靜足優游，歷志他山未肯休，何似白雲深密
J37nB384_p0289c25║處？飽柴飽水度春秋。
J37nB384_p0289c26║示孤朗藏主
J37nB384_p0289c27║閱遍琅函肯歇心，投身休老住叢林，圓明一點無藏
J37nB384_p0289c28║覆，日用頭頭貫古今。
J37nB384_p0289c29║示古音禪子
J37nB384_p0289c30║五蘊山頭古佛堂，威音那畔事全彰，無形無相無名
J37nB384_p0290a01║字，晝夜六門常放光。
J37nB384_p0290a02║示琴僧
J37nB384_p0290a03║流水高山曲宛然，廣陵散久歎無傳，而今喜樂熏修
J37nB384_p0290a04║志，好待撩天鼻孔穿。
J37nB384_p0290a05║示元晦書記
J37nB384_p0290a06║晦默淵沉道可親，龍藏死水不通神，雖然向道離文
J37nB384_p0290a07║字，不解圓通誤煞人。
J37nB384_p0290a08║示中也侍者
J37nB384_p0290a09║祖意西來特救偏，不偏之處要宜權，灼然拶破知端
J37nB384_p0290a10║的，明月清風共一天。
J37nB384_p0290a11║示金粟實俞監寺
J37nB384_p0290a12║楊岐昔日輔慈明，念載辛勤悟入深，贏得兒孫遍大
J37nB384_p0290a13║地，驢兒三腳話通行。
J37nB384_p0290a14║示秀珠禪人
J37nB384_p0290a15║錦水灘頭蚌孕胎，剖塵秀出夜光來，圓明寂照非他
J37nB384_p0290a16║物，爍破迷途正眼開。
J37nB384_p0290a17║示養孺禪人
J37nB384_p0290a18║涪水深涵養性真，龍湖破浪到西秦，他時操就嬰兒
J37nB384_p0290a19║行，看取崢嶸一角麟。
J37nB384_p0290a20║示嵩樵侍者
J37nB384_p0290a21║嵩少峰前古鈯斧，解提須是採樵人，廓然撞著無根
J37nB384_p0290a22║樹，水映花紅別有春。
J37nB384_p0290a23║示若愚禪人
J37nB384_p0290a24║終日如愚不是獃，於中不用巧安排，本來無相無文
J37nB384_p0290a25║字，何必馳求反自乖？
J37nB384_p0290a26║壽西竺僧會
J37nB384_p0290a27║鷲嶺長松不記年，霜青雪白愈鮮妍，我今拈出為君
J37nB384_p0290a28║壽，寶掌同庚是勝緣。
J37nB384_p0290a29║爾卓禪人以爆竹求偈
J37nB384_p0290a30║截斷兩頭向上機，頂門觸著奮獰威，驀然嚗地虛空
J37nB384_p0290b01║碎，亦任分身遍界飛。
J37nB384_p0290b02║多聞禪人以布襖求偈
J37nB384_p0290b03║青州布襖不通風，密密綿綿一段空，穿著從教白汗
J37nB384_p0290b04║出，冷冰冰地暖烘烘。
J37nB384_p0290b05║示解月尼
J37nB384_p0290b06║選佛場中女丈夫，總持去後寂然無，龍湖有女能相
J37nB384_p0290b07║繼，解取心天皓月孤。
J37nB384_p0290b08║示覓火僧
J37nB384_p0290b09║一盞無油智慧燈，不須人點自光明，可憐懵懂癡呆
J37nB384_p0290b10║漢，到處尋人問丙丁。
J37nB384_p0290b11║示雪谷西堂
J37nB384_p0290b12║立雪岩前契祖機，倒身三拜了無疑，煨雲好去棲岩
J37nB384_p0290b13║谷，亦恁遼天俊鶻飛。
J37nB384_p0290b14║示忍菴知客
J37nB384_p0290b15║送往迎來不憚勞，羼提獨任古風高，當年雪竇蒼鷹
J37nB384_p0290b16║話，莫學枯樁覓兔獒。
J37nB384_p0290b17║示默鑑維那
J37nB384_p0290b18║南北參詢歲月多，昂藏氣宇奈伊何？直饒興化曾行
J37nB384_p0290b19║令，鼻孔還須勘過他。
J37nB384_p0290b20║示明還直歲
J37nB384_p0290b21║大家協力辦叢林，辛苦何辭歲月深？茅刈南山三百
J37nB384_p0290b22║個，分明露出祖師心。
J37nB384_p0290b23║示海岸副寺
J37nB384_p0290b24║信手頻拈便與他，收來放去不曾差，一朝寶惜包中
J37nB384_p0290b25║盡，赤骨貧兒出當家。
J37nB384_p0290b26║示賁如知客
J37nB384_p0290b27║客來須看事平常，語意謙和德行良，文彩燦然機果
J37nB384_p0290b28║熟，如如不動湛心光。
J37nB384_p0290b29║示默恒知客
J37nB384_p0290b30║默默提撕貴有恒，客來管待要分明，提瓶把盞家常
J37nB384_p0290c01║事，鳥語簷前喚一聲。
J37nB384_p0290c02║因有以僧請益者，偶占偈以答之
J37nB384_p0290c03║灰頭土面十餘僧，不打諸方爛葛藤，三拜豈容承慧
J37nB384_p0290c04║可，一衣那肯讓盧能？空拳捏出虛空髓，赤骨光烜無
J37nB384_p0290c05║盡燈，鐵壁透穿驢脊斷，普天匝地任騰騰。
J37nB384_p0290c06║示祁氏夫人（三首）
J37nB384_p0290c07║大道本無男女相，世間禮法有疏親，欲攀覺樹枝頭
J37nB384_p0290c08║果，先種蓮華劫外因。涸盡愛源唯一念，踏翻宦海悟
J37nB384_p0290c09║三身，好將赤手金剛劍，剖破虛空面目真。
J37nB384_p0290c10║此個門庭薦者難，幾人於此費盤桓，一生幻夢誰能
J37nB384_p0290c11║覺？百歲浮漚好自看。鳥語簷前消息露，花香簇外道
J37nB384_p0290c12║心安，靈臺一點通明鏡，照徹輝天透膽寒。
J37nB384_p0290c13║早夜身心繡佛前，單提一念智珠圓，磨開黑業磚頭
J37nB384_p0290c14║鏡，綻出紅爐火內蓮。妄想盡時煩惱斷，無明消處道
J37nB384_p0290c15║情全，聖凡不住無生滅，始信壺中別有天。
J37nB384_p0290c16║七圓勉諸禪人
J37nB384_p0290c17║選佛場中走一回，雖然未第得心裁，工圓七日鏖魔
J37nB384_p0290c18║戰，道契千生結聖胎。腳底還須跟要穩，頂𩕳直待眼
J37nB384_p0290c19║睜開，於今暫曝龍門日，佇聽春風起蟄雷。
J37nB384_p0290c20║雨中書示碩愚慧子（二首）
J37nB384_p0290c21║風掠檐聲雨打窗，庭漚汎汎水如浲，蝸涎走跡沿階
J37nB384_p0290c22║篆，鳥飯銜香過石幢。每歎癡蠅鑽故紙，那堪癲馬繫
J37nB384_p0290c23║枯樁？邇來不放張顛醉，賸有如椽筆勢扛。
J37nB384_p0290c24║近日參詢事若何？擔簦遠涉歷年過，不關知識鉗錘
J37nB384_p0290c25║少，只為爾曹妄想多。鳥語枝頭求好友，落花澗底逐
J37nB384_p0290c26║頹波，西來祖意分明極，自是當人錯過他。
J37nB384_p0290c27║燉煌寺新住示眾
J37nB384_p0290c28║荒寺巡檐少宿鳥，我來掛笠強支吾，放開天眼雲千
J37nB384_p0290c29║頃，收入冰心玉一壺。嘯月吟風欣自得，閒門破戶倩
J37nB384_p0290c30║誰扶？燉煌願力難窮盡，不識當年受記無。
J37nB384_p0291a01║贈圓通和尚
J37nB384_p0291a02║古渭城邊梵剎開，繽紛花雨集香臺，河聲鼉吼從東
J37nB384_p0291a03║去，地勢龍蟠自北來。楖栗驅回塵劫夢，曇華脫換瑞
J37nB384_p0291a04║靈胎，只今盛世垂弘護，闡化全憑妙喜才。
J37nB384_p0291a05║贈約文圓姪禪師佐興善
J37nB384_p0291a06║大樹陰垂起濟宗，克符相佐故能弘，由來指掌孤難
J37nB384_p0291a07║合，自是塤箎兩應同。太白家風聲不墜，滹沱法脈派
J37nB384_p0291a08║無窮，匡宗愧我唯藏拙，砥柱狂瀾在爾躬。
J37nB384_p0291a09║贈愚參珍姪禪師
J37nB384_p0291a10║林間傾蓋即如初，調合無腔妙有餘，掣電光中山嶽
J37nB384_p0291a11║震，奔流刃上浪花舒。五岡松柏瓊蒼翠，八表風雲接
J37nB384_p0291a12║太虛，更冀桂堂聲價重，唯將此道越前車。
J37nB384_p0291a13║與圓通耕水法姪
J37nB384_p0291a14║法門謬濫不堪親，端的提持在正人，最喜耕雲臨畢
J37nB384_p0291a15║郢，還期止水濟迷津。棒頭有眼全生殺，喝下無私列
J37nB384_p0291a16║主賓，幸有屺山家法在，一花莫負舊園春。
J37nB384_p0291a17║壽宗南顯姪禪師
J37nB384_p0291a18║六花風遞墜翩翩，素積柴門物色鮮，石筍條抽寒夜
J37nB384_p0291a19║後，冰壺玉映曉窗前。貞松百尺瞻無盡，碩果千齡大
J37nB384_p0291a20║有緣，此日栴檀薰一瓣，只須會取在機先。
J37nB384_p0291a21║壽機玄耆宿
J37nB384_p0291a22║天地與我同根，萬物與我一體，咄哉南泉老師，庭花
J37nB384_p0291a23║阿誰解舉？藕絲竅裏騎大鵬，蟭螟眼中放夜市，突出
J37nB384_p0291a24║須彌盧，掀翻花甲子。龍猛壽量何足論？寶掌千齡豈
J37nB384_p0291a25║逾此？白鼠推遷，銀臺不變，一念萬年，萬年一念。父母
J37nB384_p0291a26║未生前，好個本來面，日用自如如，何曾有少欠？六月
J37nB384_p0291a27║曇花火內開，剛道毘藍初示現。
J37nB384_p0291a28║送淨音聽西堂
J37nB384_p0291a29║一棒一條痕，一握一掌血，臨濟正法眼，卻向瞎驢滅。
J37nB384_p0291a30║汝來辭我湖湘去，日暖風和正三月，芒鞋似虎杖如
J37nB384_p0291b01║龍，逢人痛處便一捏。直將斯道立綱宗，管教天魔皆
J37nB384_p0291b02║膽裂。
J37nB384_p0291b03║天寒示眾（六首）
J37nB384_p0291b04║霧合千林牧野平，江天欲雪吼風聲，柴頭品字無煨
J37nB384_p0291b05║火，臉上寒毛有豎莖。果是一堂風冷淡，了然千古意
J37nB384_p0291b06║分明，現成公案何人會？江北江南萬里情。
J37nB384_p0291b07║寂寞山房涇水濱，肯心自許乃相親，探竿就爾隨窠
J37nB384_p0291b08║劫，毒手妨他冷處伸。突出霜鋒機險峻，迸關寒面句
J37nB384_p0291b09║尖新，話來賓主乘時薦，纔涉思惟便隔津。
J37nB384_p0291b10║天寒木佛也無燒，院主鬚眉墮已遭，把髻投衙冤自
J37nB384_p0291b11║傲，空房著賊悔多勞。黃虀莫厭三餐飽，滴水難教雜
J37nB384_p0291b12║話消，徹骨寒來真鐵漢，馨香撲鼻綻梅稍。
J37nB384_p0291b13║話在三冬暖氣無，禪流何處著功夫？不通水泄嚴寒
J37nB384_p0291b14║甚，坐斷窮廬此念孤。禦木無私生賺殺，成文偶爾活
J37nB384_p0291b15║遭誣，英靈個是超方作，肯借傍敲鈍置吾？
J37nB384_p0291b16║昨夜雪風到枕寒，階前砌合玉闌干，高低樹木千花
J37nB384_p0291b17║滿，遠近樓臺一色觀。落魄行人迷去路，忘家窮子問
J37nB384_p0291b18║長安，當陽直下銷鎔盡，始覺從前被眼瞞。
J37nB384_p0291b19║枯木寒岩雪糝華，霜凝露地白牛車，鉗錘妙密還高
J37nB384_p0291b20║手，爐鞴通紅有作家。撥轉也知無少剩，安排只為見
J37nB384_p0291b21║多差，闍黎若問真消息，劈口一拳打落牙。
J37nB384_p0291b22║雪獅子（十首）
J37nB384_p0291b23║昂首擎空勢欲號，聞風狐狸盡奔逃，潛形恐露黃金
J37nB384_p0291b24║色，故把霜花覆卻毛。
J37nB384_p0291b25║昨宵滕六下瑤空，產個獅兒氣宇雄，一種天闌毛色
J37nB384_p0291b26║異，水晶池沼玉芙蓉。
J37nB384_p0291b27║雪嶺深棲絕點埃，文殊何事卻騎來？當陽不覺通身
J37nB384_p0291b28║水，滴滴毛頭眼自開。
J37nB384_p0291b29║迎風奮鬣尾吒沙，大雪團成白玉花，日暖風和乘快
J37nB384_p0291b30║便，五臺歸去臥煙霞。
J37nB384_p0291c01║不同凡獸混塵埃，雪作皮毛玉作胎，遍界遊行無伴
J37nB384_p0291c02║侶，蹔來村院踞莓苔。
J37nB384_p0291c03║皎皎丰姿露雪團，威光凜凜逼人寒，當年只有仰山
J37nB384_p0291c04║老，指處分明孰解看？
J37nB384_p0291c05║凜凜寒威獨踞門，牙如利劍口如盆，日輪當午歸何
J37nB384_p0291c06║處？只見墻隈有濕痕。
J37nB384_p0291c07║怕將頷項繫金鈴，雪裏潛形冷似冰，幻化本來無著
J37nB384_p0291c08║處，誰教踞地上傳燈？
J37nB384_p0291c09║類墮全彰清淨身，冰霜一片白如銀，不知那箇真獅
J37nB384_p0291c10║子？換卻時人眼裏睛。
J37nB384_p0291c11║把定牢關日守門，寒村無處不消魂，爪牙銛惡獰猙
J37nB384_p0291c12║甚，體露堂堂孰敢捫？
J37nB384_p0291c13║化麥
J37nB384_p0291c14║杖笠新居少華邊，今年且喜是豐年，山南渭北諸檀
J37nB384_p0291c15║越，二麥施來種福田。
J37nB384_p0291c16║齋僧
J37nB384_p0291c17║福德無過飯聖僧，三天生處有來因，請君打破慳囊
J37nB384_p0291c18║底，妙契空輪證法身。
J37nB384_p0291c19║募緣
J37nB384_p0291c20║七事於人日用該，嬰從檀越信心來，隨緣布施君多
J37nB384_p0291c21║福，奕葉榮昌五桂開。
J37nB384_p0291c22║今生富貴是前修，福慧須從三寶求，普請檀那增善
J37nB384_p0291c23║利，花鋪錦上果圓周。
J37nB384_p0291c24║靈璋禪人和鳥窠禪師偈求和，次韻答之
J37nB384_p0291c25║古偈傳來韻最高，伊人有和得心交，詩成擲地堪驚
J37nB384_p0291c26║俗，樹說參天已伐樵。岫色空懷山客恨，濤聲猶憶夜
J37nB384_p0291c27║風號，應知物外乾坤闊，歸鶴何須戀故巢？
J37nB384_p0291c28║甲子冬，關內大饑，食堂滿三千指，唯秕糠白水
J37nB384_p0291c29║而已，衲子仍朝夕請益無怠，因口占志喜
J37nB384_p0291c30║三百禪和聚五岡，時逢末運值年荒，香廚突冷無炊
J37nB384_p0292a01║飯，瓦鼎泉聲有沸湯。瘦脊強扶還入室，眉毛廝結要
J37nB384_p0292a02║巡香，古云銕額銅頭漢，今在吾家驗果然！
J37nB384_p0292a03║聞雷
J37nB384_p0292a04║夜半雷鳴事可猜，虛空誰解與麼來？驚天動地能奇
J37nB384_p0292a05║怪，夢裏娘生眼豁開。
J37nB384_p0292a06║想見古人
J37nB384_p0292a07║岩前立雪憶安心，面壁從來說少林，流水潺湲環曲
J37nB384_p0292a08║澗，白雲澹蕩護高岑。何年斷臂腥風起？此日殃人毒
J37nB384_p0292a09║氣深，愧我匪材肩祖任，法門無補付閒吟。
J37nB384_p0292a10║寄贈紫谷和尚
J37nB384_p0292a11║多年海內覓相知，雲淨山空獨有師，舌冷煙霞翻雪
J37nB384_p0292a12║曲，眉撐天漢老松枝。木蛇弄出機猶峻，乳虎驚回用
J37nB384_p0292a13║自奇，四大輕安春日暖，好將祖道再提撕。
J37nB384_p0292a14║自遣
J37nB384_p0292a15║闐寂荒原自嘯歌，肯將華髮負蹉跎？手中白棒長能
J37nB384_p0292a16║健，刃上吹毛不用磨。傲雪寒松偏獨秀，衝天俊鶻怪
J37nB384_p0292a17║無多，壯懷欲放人天眼，誰說擎杈老秘魔？
J37nB384_p0292a18║題牡丹伏雉圖
J37nB384_p0292a19║何處洛陽春正好？移來滿幅丹青巧，呼雛野雉伏其
J37nB384_p0292a20║根，文繡育斯忻悆僚。張掛在高堂，鳥語花亦香，列座
J37nB384_p0292a21║琴樽滿，白日到羲皇。
J37nB384_p0292a22║送果先知藏
J37nB384_p0292a23║來時十月一，歸笻二月中，雪霽千山靜，心明萬法空。
J37nB384_p0292a24║池萍春水綠，村徑落花紅，須信西來意，目前觸處通。
J37nB384_p0292a25║送松麓侍者還金粟
J37nB384_p0292a26║臨行句子為君決，踏著秤錘硬似銕，歸到金粟當自
J37nB384_p0292a27║信，園林池沼熾然說。春來無地不花開，早行夜宿甚
J37nB384_p0292a28║直截，別！別！翻憶鳥窠與會通，布毛吹起便須瞥。
J37nB384_p0292a29║贈雲松法姪
J37nB384_p0292a30║正法弘通願力深，憑將智刃刊獅林，刀刀削出西來
J37nB384_p0292b01║意，板板印成佛祖心。渭水澄江明素練，終南聳岫翠
J37nB384_p0292b02║高岑，應知他日修僧史，勳業河山亙古今。
J37nB384_p0292b03║解制
J37nB384_p0292b04║涉水登山不憚勞，道人行履自囂囂，既拼短販為生
J37nB384_p0292b05║計，安肯長棲捉拭猱？腳下草鞋還緊峭，肩頭竹杖漫
J37nB384_p0292b06║橫挑，前途更有重徵問，見說廬陵米價高。
J37nB384_p0292b07║答張愚公文學
J37nB384_p0292b08║晤言曩昔契詞壇，別後金▆刻漏乾，飽德每懷垂樾
J37nB384_p0292b09║蔭，雁書猶喜下林端。傳心若解呼曾子，了義何勞問
J37nB384_p0292b10║道安？試看濁涇川上月，到頭任運落前灘。
J37nB384_p0292b11║贈宋拙菴文學
J37nB384_p0292b12║破院荒居似守株，剎竿無力要人扶，文章筆底開宗
J37nB384_p0292b13║眼，義氣胸中列祖圖。請法上方西席冷，添盂香積北
J37nB384_p0292b14║溟枯，維摩妙用誰能及？還幸有鄰德不孤。
J37nB384_p0292b15║示張水若太學
J37nB384_p0292b16║個中消息透還難，突出通紅銕一團，句裏呈機猶鈍
J37nB384_p0292b17║置，言前薦取尚顢頇。虛空落地知端的，窠臼掀翻任
J37nB384_p0292b18║走盤，直下若能親覷破，居塵離世兩無干。
J37nB384_p0292b19║任應夏文學刊寶訓合註並牧雲和尚投機頌
J37nB384_p0292b20║遠惠答謝
J37nB384_p0292b21║秋林颯颯響金風，滿徑清霜醉葉紅，壽棗喜傳新寶
J37nB384_p0292b22║訓，投機笑展舊時容。只聞禮樂千秋盛，孰料車書四
J37nB384_p0292b23║海同？勘破源頭唯活水，何時垂釣共任公？
J37nB384_p0292b24║寄張水若太學（二首）
J37nB384_p0292b25║性道文章君所知，源頭洞徹在斯時，覺來罷著無禪
J37nB384_p0292b26║論，疑去還徵小艷詩。岩桂裂開尼父面，蛙聲拓轉祖
J37nB384_p0292b27║師機，果能打得情關透，一句全提信不欺。
J37nB384_p0292b28║一句全提信不欺，情開打破只如斯，西江吸盡曾龐
J37nB384_p0292b29║老，南嶺單傳有惠師。珠彩耀從開壒𡒁，蓮花綻信出
J37nB384_p0292b30║污池，事親友弟全天性，要識瞿曇行在茲。
J37nB384_p0292c01║示焦魁明
J37nB384_p0292c02║春光滿目最分明，鳥語花香露本真，若得見聞渾不
J37nB384_p0292c03║昧，更於何處覓通津？
J37nB384_p0292c04║示尹國柱
J37nB384_p0292c05║體物窮源莫滯空，隨流得妙任橫縱，眉底忽然開雙
J37nB384_p0292c06║眼，萬象森羅一鏡中。
J37nB384_p0292c07║示趙才軒
J37nB384_p0292c08║才器軒昂信丈夫，根塵踢脫是良模，西江吸盡無消
J37nB384_p0292c09║滴，始上龐公選佛圖。
J37nB384_p0292c10║示▆騰霄
J37nB384_p0292c11║斷▆俊鶻任騰騰，一突衝霄萬里雲，不二門中如薦
J37nB384_p0292c12║得，毘耶隊裏許方行。
J37nB384_p0292c13║示趙鳳宇
J37nB384_p0292c14║鳳德昌期宇宙清，塵中選佛要奇人，回機一念能超
J37nB384_p0292c15║脫，銕樹花開別是春。
J37nB384_p0292c16║示趙璉吾
J37nB384_p0292c17║廊廟之才美夏璉，吾今舉用在機先，當陽若解無藏
J37nB384_p0292c18║覆，萬丈神光耀碧天。
J37nB384_p0292c19║示趙鼐臣
J37nB384_p0292c20║鹽梅鼎鼐適清臣，六國咸寧獨奉君，試把金鞭雲外
J37nB384_p0292c21║指，月明照見夜行人。
J37nB384_p0292c22║示杜忠庭
J37nB384_p0292c23║驀地回光信有來，知君善種夙深培，要明及第心空
J37nB384_p0292c24║旨，放下諸緣眼自開。
J37nB384_p0292c25║示趙完初
J37nB384_p0292c26║如如不動體先初，纔涉思惟便不無，父母未生前勘
J37nB384_p0292c27║破，大千沙界總毘盧。
J37nB384_p0292c28║示薛靈臺
J37nB384_p0292c29║靈光獨耀鎮常存，明鏡非臺絕點痕，照破娘生真面
J37nB384_p0292c30║目，人間天上始稱尊。
J37nB384_p0293a01║示馬林順
J37nB384_p0293a02║驀然放下學毘盧，真俗何分性不殊？勿謂在家難選
J37nB384_p0293a03║佛，維摩元只是凡夫。
J37nB384_p0293a04║為馬居士搭懺摩衣
J37nB384_p0293a05║一片袈裟喜著身，居塵還是出塵人，娘生面目能翻
J37nB384_p0293a06║轉，法法頭頭達本真。
J37nB384_p0293a07║為干漢法名性叡
J37nB384_p0293a08║性地虛靈谷應聲，摩監正眼本圓明，常教無量須彌
J37nB384_p0293a09║壽，補袞將來塹法城。
J37nB384_p0293a10║翠嵐亭
J37nB384_p0293a11║石磴高危萬柏閑，法王真境舊家山，要知祖意傳來
J37nB384_p0293a12║久，不盡溪流澗底潺。
J37nB384_p0293a13║壽華陰孫長發明府
J37nB384_p0293a14║河陽花滿羨多年，嶽降今辰萬福全，華頂三峰稱介
J37nB384_p0293a15║壽，常光佛日佐堯天。
J37nB384_p0293a16║示陳福鎮居士
J37nB384_p0293a17║𢫫轉面皮來選佛，熟處生兮生處熟，驀然冷地解翻
J37nB384_p0293a18║身，問著佛手伸驢腳。不是心、不是佛、不是物，日用縱
J37nB384_p0293a19║橫活潑潑，從教疑殺天下人，人臂那吒難摸索。咄咄
J37nB384_p0293a20║咄！
J37nB384_p0293a21║示王性玉
J37nB384_p0293a22║脫下鐵衣自肯來，塵中選佛甚奇哉！常能日用綿綿
J37nB384_p0293a23║密，看取優曇火內開。
J37nB384_p0293a24║七圖偈
J37nB384_p0293a25║全身放下肯相親，鞭起鐵牛火裏行，七日通紅頭角
J37nB384_p0293a26║變，金毛獅子玉麒麟。
J37nB384_p0293a27║周文極，字運開
J37nB384_p0293a28║盛德沖和景運開，喜逢文極泰初來，好將皇國擎天
J37nB384_p0293a29║手，種就金蓮七寶臺。
J37nB384_p0293a30║徐得勝，字任遠
J37nB384_p0293b01║士氣寬弘德量先，君今克任正丁年，曾聞昔日班超
J37nB384_p0293b02║輩，萬里侯封自一天。
J37nB384_p0293b03║徐得福，字子禎
J37nB384_p0293b04║福善元來有吉徵，鱗鱗世業起家門，再將智種深培
J37nB384_p0293b05║厚，常使綿綿蔭子孫。
J37nB384_p0293b06║清江浦晤施是名別駕
J37nB384_p0293b07║老來何事亦相尋？棹入淮江煙水深，一曲無生誰解
J37nB384_p0293b08║會？三千里外有知音。
J37nB384_p0293b09║示余在公參軍
J37nB384_p0293b10║居官選佛甚為難，▆▆掀翻徹底看，一念不生全體
J37nB384_p0293b11║露，圖明寂▆▆。　　
J37nB384_p0293b12║贈施是名
J37nB384_p0293b13║臨濟窟中獅子子，儒林示現宰官身，娘生鼻孔撩天
J37nB384_p0293b14║甚，突出虛空面目真。
J37nB384_p0293b15║示應緣老僧
J37nB384_p0293b16║淮浦頭陀年七十，輪珠不住手終日，驀然繩斷撒心
J37nB384_p0293b17║珠，遍界圓明光不失。
J37nB384_p0293b18║象光禪人以手卷乞題
J37nB384_p0293b19║豆子山頭打瓦鼓，萬象森羅齊起舞，笑倒什邡馬簸
J37nB384_p0293b20║箕，驚起溈山大水牯。逢人久不打鄉談，為君請題意
J37nB384_p0293b21║再三，抖擻枯腸無一字，雲捲秋空月印潭。金風蕭瑟
J37nB384_p0293b22║吹林木，趙州八十由行腳，只為心頭未峭然，古人志
J37nB384_p0293b23║向何寥廓？大丈夫兒不等閑，肯讓飲光獨破顏，雄雄
J37nB384_p0293b24║氣宇沖牛斗，三上投子九洞山。踏破草鞋無覓處，走
J37nB384_p0293b25║遍千門及萬戶，一朝放下歇狂心，免墮亡羊泣岐路。
J37nB384_p0293b26║咄哉上人白蜀來，參我東籬菊正開，若問祖師西來
J37nB384_p0293b27║意，霜葉紛紛滿砌臺。
J37nB384_p0293b28║酬張水若菩提樹歌原韻
J37nB384_p0293b29║菩提樹、菩提樹，蔭覆大千露垂注，劫空田地是誰裁？
J37nB384_p0293b30║無始以來難窮數。風吹落落振圓音，鬱密深沉祇樹
J37nB384_p0293c01║林，樹下傳燈張慧燄，聞聲見色幾明心？摘葉尋枝無
J37nB384_p0293c02║不至，究竟何曾在文字？拈花微笑露堂堂，面壁西來
J37nB384_p0293c03║嵩少寺。丈夫何處不稱尊？肯將雲錦織天孫，自有神
J37nB384_p0293c04║珠耀後乘，一毛頭上定乾坤。隨照用，無不可，電掣雷
J37nB384_p0293c05║轟休避躲，棒頭喝下最分明，懵懂𥉌[睊-月+虫]說相左。克家
J37nB384_p0293c06║自是不凡流，從來無證亦無修，髼頭突髮敢追後，殺
J37nB384_p0293c07║活縱橫得自由。憶昔商英龍峰下，猿猱散喝威聲吒，
J37nB384_p0293c08║溺器觸翻赤手提，始徹圓明光不夜。揚眉瞬口剎那
J37nB384_p0293c09║間，不在市廛不在山，日用了知無別事，鏡裏空花豈
J37nB384_p0293c10║用攀？現前大用人難見，一莖草上黃金殿，石火光中
J37nB384_p0293c11║句豈留？杓柄笑殺金牛飯。本來無物盡朝宗，坐斷兩
J37nB384_p0293c12║頭不住中，菩提肯信元無樹，爐韝何須用火紅？
J37nB384_p0293c13║
J37nB384_p0293c14║
J37nB384_p0293c15║
J37nB384_p0293c16║
J37nB384_p0293c17║
J37nB384_p0293c18║
J37nB384_p0293c19║
J37nB384_p0293c20║憨休和尚敲空遺響卷第八（終）