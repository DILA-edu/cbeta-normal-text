J37nB384_p0294a01║憨休和尚敲空遺響卷第九
J37nB384_p0294a02║關中張恂稚恭編閱
J37nB384_p0294a03║益州記室繼堯校訂
J37nB384_p0294a04║詩
J37nB384_p0294a05║早發龍門道中
J37nB384_p0294a06║杖缽離初地，朝行過古城，嶺雲開曙色，客意逐泉聲。
J37nB384_p0294a07║曠土人煙少，荒村草木平，遲遲鄉國路，匪我苾芻情。
J37nB384_p0294a08║與登雲李別駕話舊
J37nB384_p0294a09║幾度家山不共遊，離離禾忝動高秋，人因亂後相知
J37nB384_p0294a10║少，事向生前熟處酬。露濕曉煙藏竹塢，花含宿雨滴
J37nB384_p0294a11║松樓，海桑未變蒲團穩，誰覓當年范蠡舟？
J37nB384_p0294a12║東皋野望
J37nB384_p0294a13║東皋舒野望，晴鳥語關關，碧淺明秋水，翠深見遠山。
J37nB384_p0294a14║雲衢虹散彩，雨霽日燒瘢，何處漁歌發？扁舟在一灣。
J37nB384_p0294a15║驚秋
J37nB384_p0294a16║山寺驚秋早，林深白露溥，泉分石逗響，葉脆草將乾。
J37nB384_p0294a17║靜引蟬聲發，涼吹客枕寒，剪雲思補衲，隨處易為安。
J37nB384_p0294a18║山行
J37nB384_p0294a19║曉望晴空爽氣清，乘閒曳杖漫經行，沿崖狖見穿林
J37nB384_p0294a20║影，隔岸樵聞伐木聲。水到窮邊谿路斷，山行盡處野
J37nB384_p0294a21║雲生，轉身欲計歸來步，一帶村煙聽鳥鳴。
J37nB384_p0294a22║過翠峰上人
J37nB384_p0294a23║灌木陰森石徑斜，亂雲深處野僧家，柴門永日無人
J37nB384_p0294a24║到，只有蒼苔襯落花。
J37nB384_p0294a25║墨畫牡丹
J37nB384_p0294a26║散墨都無色，神工化更饒，參差隨筆力，晻曖若春宵。
J37nB384_p0294a27║歲久枝仍翠，秋深葉不凋，買脂非是惜，勿妒洛陽橋。
J37nB384_p0294a28║水洞寺
J37nB384_p0294a29║殿閣凌霄漢，諸天集寶林，春山濃佛髻，洞水振潮音。
J37nB384_p0294a30║帙古雲蒸濕，梁空燕語沉，卻思庾嶺事，孤負昔賢心。
J37nB384_p0294b01║永濟庵訪普叢禪友
J37nB384_p0294b02║古柏叢青靄，諸天近翠峰，到山方見寺，隔岸不聞鐘。
J37nB384_p0294b03║屐齒苔多滑，石衣雲尚封，知師仍在定，繞屋虎狼蹤。
J37nB384_p0294b04║瀑布
J37nB384_p0294b05║宿霧空澄破曉煙，遙看匹練挂岩前，千尋倒瀉寒飛
J37nB384_p0294b06║雪，一帶平分玉插天。翠束雷聲鳴疊嶂，空涵月色印
J37nB384_p0294b07║長川，山靈未許潭龍臥，直放洪濤達九淵。
J37nB384_p0294b08║永濟庵居
J37nB384_p0294b09║暫息翻成住，濃陰喜偕君，開池留皓月，洗竹友清棼。
J37nB384_p0294b10║蔓草長松徑，疏鐘出澗雲，鳥銜花片落，點破碧苔紋。
J37nB384_p0294b11║其二
J37nB384_p0294b12║夏日林居靜，山空覺晝長，苔龕依剝啄，野水落蒼茫。
J37nB384_p0294b13║暑雨回書潤，薰飆送竹涼，冥心趺石坐，蕙近有微香。
J37nB384_p0294b14║其三
J37nB384_p0294b15║地遠塵難到，山深石也奇，情閒娛鹿豕，風怒走獅猊。
J37nB384_p0294b16║薜荔衣新製，松花食舊枝，隔林啼鳥疾，伐木有幽期。
J37nB384_p0294b17║其四
J37nB384_p0294b18║錫挂千峰月，泉奔萬壑雷，梵音清鳥和，山色碧桃開。
J37nB384_p0294b19║樹老雲情薄，潭空雁影裁，卜居猶未得，共此一徘徊。
J37nB384_p0294b20║竹
J37nB384_p0294b21║疏疏空翠落庭陰，瀟洒山房入漸深，清戛風叢聲弄
J37nB384_p0294b22║玉，碎篩月徑影搖金。柯亭韻落千秋雪，汗簡名標萬
J37nB384_p0294b23║古心，幾許幽窗閒自適，惟餘擁鼻對長吟。
J37nB384_p0294b24║期友不至
J37nB384_p0294b25║砰瀨前溪激石淙，花坪草堰認歸笻，高吟獨對峰頭
J37nB384_p0294b26║月，落盡空林百八鐘。
J37nB384_p0294b27║王九野文學見過
J37nB384_p0294b28║宿霧澄朝霽，長空雁字連，丹楓霜染葉，碧澗石鳴泉。
J37nB384_p0294b29║友道敦三益，奎文映九天，愧非衡嶽懶，分芋記高賢。
J37nB384_p0294b30║歸蜀感賦（三首）
J37nB384_p0294c01║自臨兵燹跡蹁躚，客路天涯二十年，今日歸來風景
J37nB384_p0294c02║異，斷雲殘月鎖荒煙。
J37nB384_p0294c03║客去關山千里情，鄉音一半隴西聲，田間野老如相
J37nB384_p0294c04║識，驅犢回頭問姓名。
J37nB384_p0294c05║蔓草荒雲亂夕暉，山川依舊昔人非，殷勤惟有池邊
J37nB384_p0294c06║柳，泣露依依待我歸。
J37nB384_p0294c07║宿官房莊望老君山
J37nB384_p0294c08║孤峰屹立插雲端，砥柱西南擁翠盤，灶冷千年荒藥
J37nB384_p0294c09║鼎，雲連萬樹護仙壇。火燒兵劫秋鐘斷，月落霜天客
J37nB384_p0294c10║夢殘，惆悵遺蹤煙壑杳，瀑花高洒石窗寒。
J37nB384_p0294c11║癸卯過成都
J37nB384_p0294c12║攜杖西來經此過，題橋無柱挽行歌，芙蓉已沒秋霜
J37nB384_p0294c13║老，觱簟猶吹戰馬多。纔靖邊烽開玉壘，久深荒草臥
J37nB384_p0294c14║銅駝，錦江春水仍依舊，時逐微風蕩綠波。
J37nB384_p0294c15║彭山道中
J37nB384_p0294c16║到處經殘劫，於茲更慘神，長途悲塞草，幾日未逢人。
J37nB384_p0294c17║白骨田蕪遍，黃昏鬼哭頻，何年齊聖治？還擬葛天民。
J37nB384_p0294c18║宿李別駕別業
J37nB384_p0294c19║門徑開三府，圖書貯五車，酒光浮竹葉，棋局落燈花。
J37nB384_p0294c20║谷暗泉聲細，山空月色賒，主人能愛客，何處不吾家？
J37nB384_p0294c21║再上龍安
J37nB384_p0294c22║一年兩度上龍州，華髮蕭蕭歎白頭，堧樹連雲迷雉
J37nB384_p0294c23║堞，荒城宿草枕江流。鼓鼙已息他時淚，籬菊重開此
J37nB384_p0294c24║日秋，莫問昆明灰劫事，由來天地摠虛舟。
J37nB384_p0294c25║偶占
J37nB384_p0294c26║未入蓬茅心已降，輝輝螢火照山窗，不知何處春聲
J37nB384_p0294c27║急？驚起松巢鶴一雙。
J37nB384_p0294c28║劉青園明府見訪，步韻以謝
J37nB384_p0294c29║昨夜台星曜草廬，仙鳧今喜到幽居，花香靜榻成佳
J37nB384_p0294c30║句，鳥語虛櫺讀梵書。織樹茶煙山霧薄，穿簾月色夜
J37nB384_p0295a01║光疏，宦情近說僧相似，也傍琴臺學種蔬。
J37nB384_p0295a02║九日，偕趙鹽梅、魏旭旦、趙麟瑞、王九野、郭星野
J37nB384_p0295a03║諸文學登迴龍山文昌閣
J37nB384_p0295a04║奎壁凌雲對水開，憑虛高閣勢崔嵬，滄江練色明書
J37nB384_p0295a05║幌，銀漢秋香釀菊杯。谷口浩歌樵唱去，壟頭橫笛牧
J37nB384_p0295a06║吹來，簪花未減龍山興，愧乏登高作賦才。
J37nB384_p0295a07║望龍城
J37nB384_p0295a08║漫杷青蓮社裏裁，虎溪閒月自招來，山含兩氣鳴秋
J37nB384_p0295a09║葉，水咽寒聲隱怒雷。桂籍仙傳空六案，江城亂後只
J37nB384_p0295a10║三臺，清時莫厭鉛華暮，看繡龍門入錦堆。
J37nB384_p0295a11║迴龍山房
J37nB384_p0295a12║草桐客相並，幽懷稱所居，乍陰峰礙日，向暖客觀書。
J37nB384_p0295a13║門近蒼松掩，窗明碧水疏，暫來且一住，何處不吾廬？
J37nB384_p0295a14║潮音禪友見過
J37nB384_p0295a15║鳥語何其密？故人喜到林，溪迴青嶂合，徑入白雲深。
J37nB384_p0295a16║採蕨吹香飯，援毫對潺吟，欲將酬半偈，松澗起潮音。
J37nB384_p0295a17║曉起
J37nB384_p0295a18║幾點殘星破曉鐘，群鴉飛散寺前松，開門忽見新秋
J37nB384_p0295a19║色，畫出南山四五峰。
J37nB384_p0295a20║懷成都友人
J37nB384_p0295a21║白雲松翠半山隈，亂後荒田秪自栽，七日王公人已
J37nB384_p0295a22║去，千年丁令鶴歸來。離披草色眠狐塚，寂寞龕燈臥
J37nB384_p0295a23║石苔，遙憶錦城今夜月，幾人清賞對蓮開？
J37nB384_p0295a24║石獅子
J37nB384_p0295a25║石狻猙獰巧更嘉，何年鐫貢法王家？毛衣綠長莓苔
J37nB384_p0295a26║雨，瓜甲紅潛草樹花。難共象龍分半座，不同羊鹿演
J37nB384_p0295a27║三車，巍然獨踞無生地，日鬥晴光散夕霞。
J37nB384_p0295a28║樵者
J37nB384_p0295a29║躡磴攀雲過此生，一肩枯木是經營，有時獨步孤峰
J37nB384_p0295a30║上，何處高歌曲澗行？兩笠隨編黃籜殼，薜衣常帶紫
J37nB384_p0295b01║藤英，看棋松下歸來晚，柯爛消塵不記名。
J37nB384_p0295b02║龍湖竹枝詞（二首）
J37nB384_p0295b03║湖上金鱗晒子遲，春來惟有柳先知，芭蕉葉嫩風吹
J37nB384_p0295b04║折，為寄南窗寫竹枝。
J37nB384_p0295b05║茅堂倒影拂雲低，雨過新銜壘燕泥，夾岸垂楊千樹
J37nB384_p0295b06║綠，人家隔在斷橋西。
J37nB384_p0295b07║山居（十首）
J37nB384_p0295b08║疊嶂重重護彩霞，翠微深處是山家，黃猿誘子偷庭
J37nB384_p0295b09║果，白鳥呼雛上樹丫。萬壑松濤翻石壁，一溪春水泛
J37nB384_p0295b10║桃花，客來草坐無餘事，漫拾枯薪自煮茶。
J37nB384_p0295b11║檻外溪陰散竹涼，半峰晴日曝山房，黃花載酒入如
J37nB384_p0295b12║晉，白雪裁詩韻入唐。雁陣初翻雲外字，林稍已墜葉
J37nB384_p0295b13║中霜，浸寒漸覺禪衣薄，晒取蒙茸上石床。
J37nB384_p0295b14║林深百鳥日喧啾，道合無心境自幽，舞蝶尋香沉曉
J37nB384_p0295b15║露，飛鴻啄稻下清秋。車前誰識孫陽馬，隴外憑歌甯
J37nB384_p0295b16║戚牛，兀坐蒲團香篆裊，一簾明月挂西樓。
J37nB384_p0295b17║住山豈是愛山居？布衲家風道有餘，那得廣招天下
J37nB384_p0295b18║友？不妨讀盡古人書。盤供野菜溪邊種，葉占閒吟紙
J37nB384_p0295b19║上疏，宴坐松窗虛寂歷，花幢鳥徑自如如。
J37nB384_p0295b20║逢迎懶效似癡憨，莖草時拈為指南，歌轉流鶯聲歷
J37nB384_p0295b21║歷，條垂弱柳徑毿毿。迴途易選丹霞佛，致術難諛元
J37nB384_p0295b22║葉柑，曾憶古人休歇地，深山深處一茅庵。
J37nB384_p0295b23║不傍青門學種瓜，喜將石枕臥煙霞，伸拳嫩蕨拋新
J37nB384_p0295b24║粉，帶蘚乾薪折古槎。萬竅寒風吹雪谷，一林疏月照
J37nB384_p0295b25║梅花，尋常活計無多子，飽飯閒眠悶喫茶。
J37nB384_p0295b26║翠篠離離隱碧谿，蓬茅矮榻稱幽棲，衾寒破屋藤為
J37nB384_p0295b27║幔，蘚滑危橋石作梯。桃熟不聞桑海變，心降已越劫
J37nB384_p0295b28║灰迷，客來相問無多論，笑指山兮與水兮！
J37nB384_p0295b29║茅堂終日坐清棼，疏壁通花氣若薰，元亮應知來入
J37nB384_p0295b30║社，少陵何必細論文？斫成木缽泉堪貯，澆長園蔬鹿
J37nB384_p0295c01║與分，榻暗不知天色晚，推窗劃破一溪雲。
J37nB384_p0295c02║得住青山意足便，橫搘[彳*(田/各)]彴小庵前，幾竿修竹蕭蕭
J37nB384_p0295c03║雨，一徑長松羃羃煙。聽響汲泉青嶂下，吟風坐石白
J37nB384_p0295c04║雲邊，饒君識破其中趣，已落吾家第二禪。
J37nB384_p0295c05║行腳年來路轉遙，溪聲似夾海門潮，花含祖意嫣山
J37nB384_p0295c06║塢，木孕靈根傍石橋。別洞雲歸泉滴滴，沿崖徑窄草
J37nB384_p0295c07║蕭蕭，山農問道重徵偈，寫破窗前一葉蕉。
J37nB384_p0295c08║磨彼鐵杵，可以成鍼，嗟我同人，孰辦肯心？
J37nB384_p0295c09║綿綿葛藟，上引喬松，胡為日用，不知所從？
J37nB384_p0295c10║雉之在梁，且飲且啄，文之在犧，載烹載割。
J37nB384_p0295c11║白石可盟，清流可濯，有美一人，其蘊如玉。
J37nB384_p0295c12║龜之盲也，浮木有躋，心之近也，嗟彼長迷。
J37nB384_p0295c13║邈矣古人，我生之後，匪曰同倫，於法何咎？
J37nB384_p0295c14║山居磨彼六章，章四句
J37nB384_p0295c15║安禪寺
J37nB384_p0295c16║陟彼安禪寺，孤笻寄上頭，瀑飛雙澗雨，木落萬山秋。
J37nB384_p0295c17║石磴盤高頂，雲松結遠樓，征途猶未已，漫記福城遊。
J37nB384_p0295c18║三倉河
J37nB384_p0295c19║宿水三倉道，雲情萬里賒，柴門編槲葉，草屋覆藤花。
J37nB384_p0295c20║山靖無妨虎，林深有睡鴉，低頭憐月色，清影似龍沙。
J37nB384_p0295c21║虛白上人邀避暑
J37nB384_p0295c22║避暑堪何處？清涼古寺中，谷深藤屋暗，泉冷石潭空。
J37nB384_p0295c23║竹密生涼吹，岩高蔭翠叢，洞山公案在，無處不圓通。
J37nB384_p0295c24║連雲棧
J37nB384_p0295c25║聞道連雲棧，芒鞋始一過，危嶠懸仄徑，飛瀑瀉長河。
J37nB384_p0295c26║萬木生雲氣，千峰聳髻螺，劃然驚杖錫，猿嘯半岩阿。
J37nB384_p0295c27║少林寺初祖
J37nB384_p0295c28║古柏蒼蔥衛法筵，巖中面壁憶當年，磨消日月山問
J37nB384_p0295c29║石，流盡乾坤澗底泉。峰鎖洞雲藏五乳，臺高樓閣近
J37nB384_p0295c30║諸天，花開已遍恒沙土，立雪徒教意惘然。
J37nB384_p0296a01║面壁洞
J37nB384_p0296a02║來尋面壁處，翠竇有遺蹤，石印棲禪影，虯蟠挂衲松。
J37nB384_p0296a03║靈花開五葉，寒雪鎖千峰，斷臂傳心遠，唯聞五夜鐘。
J37nB384_p0296a04║二祖庵
J37nB384_p0296a05║望中遙見寺，孤嶂倚雲松，山色分樵徑，猿聲到客笻。
J37nB384_p0296a06║剔苔碑斷字，擲杖澗飛龍，立雪人何處？嵐光蘸碧峰。
J37nB384_p0296a07║三祖庵
J37nB384_p0296a08║罪性無因悟本空，把茅曾寄此山中，岩廊虛寂無人
J37nB384_p0296a09║到，門掩蕭蕭檜柏風。
J37nB384_p0296a10║風穴喜公池次韻
J37nB384_p0296a11║幽林坐對適清真，香滲曹溪得句新，波撼翠流峰寫
J37nB384_p0296a12║照，光涵玉潤月傳神。苔侵綠岸凝珠箔，花靨紅渠濯
J37nB384_p0296a13║錦塵，自是沼師卓錫後，淵源千古有同人。
J37nB384_p0296a14║法雲洞次任木庵進士韻
J37nB384_p0296a15║劈破青山醒曠聾，洞開絕巘迥玲瓏，輪鎚未假神▆
J37nB384_p0296a16║力，修斧何關巨擘工？嶺上白雲低枕席，林端清磬落
J37nB384_p0296a17║杉松，幽尋應許宗雷到，刻漏無妨傚遠公。
J37nB384_p0296a18║晤密如上人
J37nB384_p0296a19║乾坤餘散木，得此寄閒身，挂錫同幽寺，談心識故人。
J37nB384_p0296a20║青山唯爾在，白眼許誰鄰？無問雙林叟，橋流總是真。
J37nB384_p0296a21║山齋書事
J37nB384_p0296a22║煙蘿生翠壁，石室靜宜秋，散淡忘賓主，疏慵任馬牛。
J37nB384_p0296a23║草深巖路隱，泉活澗聲幽，為問龍山老，人天未可求。
J37nB384_p0296a24║吳公洞次繹堂沈觀察韻
J37nB384_p0296a25║丹崖翠壁鎖重重，高士當年此寄蹤，翰墨無文蟲蝕
J37nB384_p0296a26║盡，山雲有護洞還封。飛泉洒落千林月，野鶴眠殘萬
J37nB384_p0296a27║壑松，書劍不歸南度遠，空山唯聽上方鐘。
J37nB384_p0296a28║夏日送王憲副歸江西
J37nB384_p0296a29║法護祗園德倍饒，歸來賦就樂熙朝，興臨彭澤樽多
J37nB384_p0296a30║釀，劍入豐城氣自豪。節介四知聲愈重，竹開三徑暑
J37nB384_p0296b01║全消，龍媒未許東山臥，麻詔還徵佐帝堯。
J37nB384_p0296b02║風穴酬澺水宋中丞來韻
J37nB384_p0296b03║雲林積翠半山隈，車馬紅塵絕點埃，仙自石橋騎鶴
J37nB384_p0296b04║去，客從閬苑寄詩來。凌空鴈近鳴飛錫，曲水鷗閒浴
J37nB384_p0296b05║渡杯，聞道東林重有約，社蓮須是待君開。
J37nB384_p0296b06║忽雨
J37nB384_p0296b07║新竹垂陰覆短墻，金衣聲裏度雲涼，簷前急送收書
J37nB384_p0296b08║雨，一樹庭梅半落黃。
J37nB384_p0296b09║贈復真禪人
J37nB384_p0296b10║萍梗天中感，順然抱素真，會心皆是道，徹骨未為貧。
J37nB384_p0296b11║鶴▆煙深樹，池翻藻戲鱗，更知閒步履，共惜少林春。
J37nB384_p0296b12║秋興
J37nB384_p0296b13║竹裏風聲▆，秋高月色明，閒堂誰是伴？曳杖自經行。
J37nB384_p0296b14║紅樹濃霜葉，黃花瘦石莖，拈來詩料穩，題詠入無生。
J37nB384_p0296b15║風穴八詠。錦屏風
J37nB384_p0296b16║開鑿非神禹，天然壯錦屏，嵐光生紫翠，石蘚畫丹青。
J37nB384_p0296b17║塵逐禪栖靜，風旋蕊遞馨，何如僧月下，倚坐兩行經？
J37nB384_p0296b18║珍珠簾
J37nB384_p0296b19║飛流千仞落，一片似垂簾，玉貫岩藤繞，珠拋石浪圓。
J37nB384_p0296b20║迴風斜欲捲，篩月正長懸，應是仙源近，常疑隔洞天。
J37nB384_p0296b21║仙人橋
J37nB384_p0296b22║搆石跨山澗，落虹飲翠微，碣留空有跡，仙去已無歸。
J37nB384_p0296b23║半月分高影，千林映曙輝，潺湲流不盡，時見白雲飛。
J37nB384_p0296b24║大慈泉
J37nB384_p0296b25║靈源深莫測，得妙在山根，印月涵空色，流花濯艷痕。
J37nB384_p0296b26║▆闡通石澗，傍閣遶松門，法已知龍悟，澄澄寂無言。
J37nB384_p0296b27║吳公洞
J37nB384_p0296b28║翠巘鑿中虛，吳公昔隱居，蠨絲風墮網，蝸篆壁成書。
J37nB384_p0296b29║雨剝龕苔古，林疏月色餘，落花深洞口，蝶夢自▆▆。
J37nB384_p0296b30║翫月▆
J37nB384_p0296c01║臺高凌碧漢，月小▆邁峰，鶴老千年柏，山空五夜鐘。
J37nB384_p0296c02║停杯邀桂影，就石坐岩松，縹緲雲天外，清光若可從。
J37nB384_p0296c03║翠嵐亭
J37nB384_p0296c04║結搆依山麓，重巖疊翠嵐，千峰迴望合，萬籟入虛含。
J37nB384_p0296c05║風雅亭碑在，疏狂野客酣，上方鐘鼓近，稅駕幾來參。
J37nB384_p0296c06║懸鐘閣
J37nB384_p0296c07║巍閣連雲迥，飛簷插鷺𪇘，風鳴驅鐵馬，山震吼蒲牢。
J37nB384_p0296c08║斗拱星河近，梯盤石磴高，谹聲驚定缽，萬壑捲松濤。
J37nB384_p0296c09║暮登首山念祖洞
J37nB384_p0296c10║薄暮梯雲上翠岑，江城鼓角發珠林，撐開樹色千枝
J37nB384_p0296c11║月，擣落秋聲萬戶碪。洞古已消獅象跡，院空猶剩兩
J37nB384_p0296c12║花深，頭陀幾劫傳燈去，滿目蒼煙動客吟。
J37nB384_p0296c13║登首山峰頂
J37nB384_p0296c14║仄徑凌虛上，晴川萬象開，林深樹宿鳥，洞古石生苔。
J37nB384_p0296c15║眼底中原盡，天邊候雁迴，白頭逢老衲，嘯傲出雲隈。
J37nB384_p0296c16║金粟禪林，原朱大中丞之園亭也，刱為禪社，故
J37nB384_p0296c17║賦俚言以誌其事（二首）
J37nB384_p0296c18║平湖澀浪點輕鷗，竹際風和翠欲流，密樹深藏雲裏
J37nB384_p0296c19║寺，高城半映水邊樓。木蘭橈轉慈航穩，書帶▆翻苾
J37nB384_p0296c20║草柔，須達有因乘夙願，鮦陽今復見倫儔。
J37nB384_p0296c21║勝▆何緣寺？南塘舊碩邁，橋通支遁馬，池乏右軍鵝。
J37nB384_p0296c22║寶月明花榭，金雲映薜蘿，高枝已挂錫，塵慮莫相過。
J37nB384_p0296c23║看梅五峰，沖涵和尚以詩見貽，步韻荅贈
J37nB384_p0296c24║浩然歸去幾經霜，占斷瓊枝秪自芳，影散羅浮千樹
J37nB384_p0296c25║雪，瓣分庾嶺五株香。冰心解凍留金鑑，玉骨凝寒信
J37nB384_p0296c26║鐵腸，惟有孤貞先屬望，陽春曲裏韻偏長。
J37nB384_p0296c27║奉酬念蒿胡少參
J37nB384_p0296c28║翠捲西風兩岸蒲，碧筒秘晚已停沾，鞭鳴玉勒來驄
J37nB384_p0296c29║騎，界列金繩入坦途。縟綵光生留帶偈，韡花香散襲
J37nB384_p0296c30║犀渠，應知下榻情何限？卻喜忘言道不殊。
J37nB384_p0297a01║金粟寺桂花
J37nB384_p0297a02║院靜秋林景更清，木樨深處悟無生，尋香太史知何
J37nB384_p0297a03║處？露滴金莖皓月明。
J37nB384_p0297a04║送友移居
J37nB384_p0297a05║移錫來幽土，平蕪接水雲，天空雙雁落，地迥兩河分。
J37nB384_p0297a06║園鹿高原見，荒雞野店聞，秋霜誰共惜？徒自憶離群。
J37nB384_p0297a07║憶峨嵋
J37nB384_p0297a08║近別峨嵋路，常懷第一峰，臺高無剩月，山靜有鳴鐘。
J37nB384_p0297a09║老▆▆銀象，飛泉掛玉龍，何時深處去？一榻臥雲▆。
J37nB384_p0297a10║日暮階虎堂、古崖、魨哲諸兄遊水心亭
J37nB384_p0297a11║落日林塘靜，尋幽泛水亭，蟲聲鳴斷岸，鷗夢結寒汀。
J37nB384_p0297a12║樹暝湖心影，船開水面萍，歸來相和句，月色滿柴扃。
J37nB384_p0297a13║九日登瑞芝閣
J37nB384_p0297a14║客裏重陽日，登樓倩一觀，千林秋色老，萬井曙光寒。
J37nB384_p0297a15║眼歷河山盡，心閒世界寬，卻思陶令賞，叢菊待誰看？
J37nB384_p0297a16║奉和澺水宋中丞臥梅軒
J37nB384_p0297a17║疏影橫斜襲遠香，晴烘麗日上莓墻，高情夢破梨雲
J37nB384_p0297a18║曉，失路愁看驛使忙。竹裏彈琴清雪操，松間影鶴傍
J37nB384_p0297a19║枝藏，冰心已許林和靖，宮額無煩點壽陽。
J37nB384_p0297a20║贈洪野陳鍊師
J37nB384_p0297a21║城北仙翁處士家，閒中日月樂無涯，數將甲子頻窺
J37nB384_p0297a22║鶴，種就靈苗已吐花。風靜玉池眠白鹿，煙消金鼎熟
J37nB384_p0297a23║黃芽，懸壺近市誰相識？秪許長房過不差。
J37nB384_p0297a24║奉酬雪兆兄除夕寄韻
J37nB384_p0297a25║客裏逢除夕，蕭然兩鬢華，寒深憎瑞雪，燭暈剪輕花。
J37nB384_p0297a26║臘饌三冬盡，鄉心萬里賒，何時偕舊隱？泉石共生涯。
J37nB384_p0297a27║夏初即事
J37nB384_p0297a28║鬱鬱空林下，不知近九衢，荷池擎雨蓋，藤架引龍鬚。
J37nB384_p0297a29║鶴翅彌天廓，雲情脫世狗，那堪深樹裏，崹鳥似巴斂。
J37nB384_p0297a30║送古崖禪友
J37nB384_p0297b01║秋興挽行色，林鐘散曉鴉，紅飛霜樹葉，黃綻竹籬花。
J37nB384_p0297b02║竿木隨身穩，金風坦道賒，呂亭遙悵望，一雁落平沙。
J37nB384_p0297b03║送天古禪友
J37nB384_p0297b04║望隨平野盡，旅雁正南時，浦樹零秋晚，關河策蹇遲。
J37nB384_p0297b05║風吟松際月，菊吐路傍枝，握手難為別，欲言寄所思。
J37nB384_p0297b06║贈遍濟老友
J37nB384_p0297b07║占得嵩高畢此生，蒲團終日絕逢迎，心空石室花無
J37nB384_p0297b08║雨，露冷松巢鶴有聲。林下錫歸煙寺晚，橋邊月上石
J37nB384_p0297b09║潭清，獅絃自是知音少，爐火頻煨折腳鐺。
J37nB384_p0297b10║次鍵畿兄韻
J37nB384_p0297b11║深林鬱密稱幽棲，水滿平湖勝霅溪，白板宿雲驚過
J37nB384_p0297b12║雁，瘦笻搘榻待鳴雞。城頭夜月千家思，隴外霜寒萬
J37nB384_p0297b13║木低，最是秋晴天色好，閒吟踏步過庵西。
J37nB384_p0297b14║金粟寺臘梅
J37nB384_p0297b15║臘瓣含金鬥雪香，檀心都盡蝶蜂狂，疏容未是貪春
J37nB384_p0297b16║早，恐負靈根在上方。
J37nB384_p0297b17║奉酬沖涵兄來韻
J37nB384_p0297b18║楖栗雄三楚，聲光振九州，霞標雲漢迥，雪谷翠雲留。
J37nB384_p0297b19║猿嘯嵩門月，蟬吟赤壁秋，相期那可再？萬里水江流。
J37nB384_p0297b20║送玉林高文學
J37nB384_p0297b21║桐響驚秋葉，他鄉送客歸，浦雲含宿雨，江樹靄晴暉。
J37nB384_p0297b22║旅況真難遣，鄉音頻覺稀，明朝千里路，相望兩依依。
J37nB384_p0297b23║堤上行
J37nB384_p0297b24║飯罷經行候，涼颺碧草凄，板橋通曲水，岸柳夾長堤。
J37nB384_p0297b25║乍響驚魚躍，旋飛避鳥栖，幽篁深處望，落照女墻低。
J37nB384_p0297b26║高村
J37nB384_p0297b27║石徑陳年上蘚花，橋通孤岸傍人家，墻頭青杏兒爭
J37nB384_p0297b28║摘，老圃肩鋤獨種瓜。
J37nB384_p0297b29║西郊
J37nB384_p0297b30║旦出西郊迥，清秋白露前，宿雲藏野店，曉露濕炊煙。
J37nB384_p0297c01║岸▆江帆影，村墟土堠連，道傍翁仲石，沒姓幾多年？
J37nB384_p0297c02║秋日感懷
J37nB384_p0297c03║蟋蟀鳴幽砌，空庭落葉深，荷枯香半歇，風勁竹長吟。
J37nB384_p0297c04║問法無玄度，詶機有道林，浩歌唯自適，雲外幾知音？
J37nB384_p0297c05║原韻招李藍仲文學
J37nB384_p0297c06║鳥語迎詞客，龍光隱梵宮，香交花霧重，陰占柳塘空。
J37nB384_p0297c07║格外通禪意，言前薦祖風，獅床如欲借，還許問蘇公。
J37nB384_p0297c08║送張鳴岐還秣陵
J37nB384_p0297c09║客裏逢君別，離愁欲暮年，鄉心間過雁，遊子憶歸天。
J37nB384_p0297c10║勿惜風塵苦，寧辭道路偏？秣陵如到日，長記白雲篇。
J37nB384_p0297c11║壽宋澺水中丞
J37nB384_p0297c12║玲瓏琪樹映朝暉，瑞靄嚴城接翠微，嶽降嵩靈開紫
J37nB384_p0297c13║極，鸞迎仙使到朱罪。談經石上塵都靜，隱釣溪邊鳥
J37nB384_p0297c14║息機，已羨布金隆法護，諸天鐘鼓正瞻依。
J37nB384_p0297c15║和鍵畿兄見貽
J37nB384_p0297c16║吳山曾歷遍，錫已罷宵征，戶外懸秋月，床頭落澗聲。
J37nB384_p0297c17║惜霜愁易遣，伐輻志先成，傾蓋頻相得，真堪話此情。
J37nB384_p0297c18║其二
J37nB384_p0297c19║野水連空碧，沙禽暖尚依，蒹葭生旅思，促織叫絺幃。
J37nB384_p0297c20║蟾影諸天近，秋聲亂葉飛，壯懷舒未已，處處擣寒衣。
J37nB384_p0297c21║其三
J37nB384_p0297c22║天涯同作客，喜遇況清時，鶴性從瀟散，萍蹤任所之。
J37nB384_p0297c23║疏桐憐月色，遠夢入鄉思，短鬢秋將半，芙蓉落未知。
J37nB384_p0297c24║其四
J37nB384_p0297c25║湖中疑無地，積翠入山居，徑繞藤陰合，蟬吟木葉疏。
J37nB384_p0297c26║澆畦鄰邵圃，游泳樂莊魚，既獲增幽賞，詞鋒振有餘。
J37nB384_p0297c27║其五
J37nB384_p0297c28║萬事從緣合，一枝得暫安，窗虛殘月照，衲重曉霜寒。
J37nB384_p0297c29║鳳德憑誰歎？獅絃只自彈，何如深竹裏，風韻日琅玕？
J37nB384_p0297c30║酬雪兆兄來韻
J37nB384_p0298a01║古云不惜過秋霜，面命如同記未忘，汝海浪平龍臥
J37nB384_p0298a02║穩，慈泉壑靜派流長。臺高日暖爭花放，曲澗春深起
J37nB384_p0298a03║蟄藏，唯有懷人思更遠，藝蘭澧浦詠馨香。
J37nB384_p0298a04║送別鍵畿兄
J37nB384_p0298a05║獨樹江頭望遠天，西風黃菊悵分緣，香盈驛路吹花
J37nB384_p0298a06║裏，鴈帶秋雲落澗邊。入世頓忘霜骨脆，攄愁唯有道
J37nB384_p0298a07║心堅，黯然賦別非同別，好誦莊生第一篇。
J37nB384_p0298a08║春日郎事
J37nB384_p0298a09║野草生新綠，看花獨破愁，狂心悲野馬，人世苦蝸牛。
J37nB384_p0298a10║就燢憐桐響，汲泉愛月流，春風時不定，吹白少年頭。
J37nB384_p0298a11║送潤壁兄之光山
J37nB384_p0298a12║雲凈曲天空，銷魂客路中，林高秋漢月，錫振楚江風。
J37nB384_p0298a13║野店炊煙白，霜林醉葉紅，景行思仰止，極目望歸鴻。
J37nB384_p0298a14║送祖燈上人南歸
J37nB384_p0298a15║鮦水期相識，冰心絕比鄰，那知同道侶，都是異鄉人？
J37nB384_p0298a16║露白凝黃菊，楓丹憶紫蓴，孤雲蹤不紫，後會若為論。
J37nB384_p0298a17║送智閒上人
J37nB384_p0298a18║特舉江東櫂，來聽塞北笳，息茵猶未暖，歸計已先賒。
J37nB384_p0298a19║野店藏深樹，寒流漱淺沙，南塘今惜別，相思各天涯。
J37nB384_p0298a20║庚戌秋，於金粟夢得「綠樹啼春鳥，紅香放野花」
J37nB384_p0298a21║之句，因續成詩
J37nB384_p0298a22║雲鶴蹤無定，乾坤盡是家，冥心澄曉霽，寓目斂晴霞。
J37nB384_p0298a23║綠樹啼春鳥，紅香放野花，翛然忘歲月，何處覓生涯？
J37nB384_p0298a24║夏景
J37nB384_p0298a25║竹院風生露頂涼，林花低翠小紅香，篆煙消盡將斜
J37nB384_p0298a26║日，古柏移陰過短墻。
J37nB384_p0298a27║小松
J37nB384_p0298a28║乍別故山石，移來寶地裁，仙苓期未望，巢鶴計先猜。
J37nB384_p0298a29║固本培根厚，抽枝漸葉開，蓬蒿遮莫掩，未可雪霜摧。
J37nB384_p0298a30║幽篁深處
J37nB384_p0298b01║小搆藏幽篠，洒然萬籟清，稍垂新雨濕，葉響晚風生。
J37nB384_p0298b02║倒水揩花鏡，高枝度鳥聲，坐來忘物我，秋月印湖明。
J37nB384_p0298b03║墨梅
J37nB384_p0298b04║夢覺羅浮幻，清香散墨花，焦痕如墮影，折筆似枯槎。
J37nB384_p0298b05║鎮日忘蜂採，長年趁蝶斜，隨時能寄目，野客興偏賒。
J37nB384_p0298b06║首山乾明寺
J37nB384_p0298b07║採銅曾說此山巔，問道同來有七賢，迷跡尚追千載
J37nB384_p0298b08║事，傳心唯見一燈懸。虯藏樹老盤山洞，石斷碑殘上
J37nB384_p0298b09║蘚錢，應是下方城郭近，鐘聲每送夕陽煙。
J37nB384_p0298b10║念祖誦經處
J37nB384_p0298b11║萬木陰森百鳥鳴，喃喃猶似誦經聲，泥龕洞鎖孤雲
J37nB384_p0298b12║靜，塔影空懸皓月明。石上無塵松自老，山間洗缽沼
J37nB384_p0298b13║常清，當年問道云何事？汝水東流傍楚城。
J37nB384_p0298b14║苦雪
J37nB384_p0298b15║僵勝袁安臥，無人冒雪來，凍雲披牖竹，饑鳥啄庭梅。
J37nB384_p0298b16║徹骨寒難禦，齊腰事可猜，爐頭賓主句，撥盡夜然灰。
J37nB384_p0298b17║雨夜
J37nB384_p0298b18║積雨春初夜，楮幃冷素光，梁空懸佛火，風急送梅香。
J37nB384_p0298b19║背郭聞譙暗，寒雞破夢長，窗虛擬射白，林外有荒塘。
J37nB384_p0298b20║別郭輔扆文學
J37nB384_p0298b21║邂逅期鮦水，頻歌蜀道難，他鄉猶惜別，故舊易為歡。
J37nB384_p0298b22║晴樹花偏麗，春江曉尚寒，欲將風穴去，何日話彈冠？
J37nB384_p0298b23║別澺水宋中丞
J37nB384_p0298b24║寄息檀陰四載過，江城無奈別離何？雲情有戀依金
J37nB384_p0298b25║馬，野意無媒聽玉珂。欲上嵩門參壁觀，還疑丈室對
J37nB384_p0298b26║維摩，法輪已屬調羹手，日震雷音到薜蘿。
J37nB384_p0298b27║別鳧岳郭明府
J37nB384_p0298b28║法護金城仰大才，檀林蓊鬱倩滋培，梵音喜並琴音
J37nB384_p0298b29║振，佛日期從化日回。阡陌春和花已綻，閭閻風靜戶
J37nB384_p0298b30║常開，孤笻西上頻留偈，詔侍金庭有鳳來。
J37nB384_p0298c01║▆蔡道中
J37nB384_p0298c02║▆日麗春晴，歸笻不計程，隔村紅樹遠，曠野綠雲平。
J37nB384_p0298c03║應供逢齋主，隨機悅世情，高懷興有托，啼鳥一聲聲。
J37nB384_p0298c04║宿姜莊村
J37nB384_p0298c05║暫憩衡茅下，晴霞映錫光，塘深千樹柳，杏出一枝墻。
J37nB384_p0298c06║吠犬僧初到，烹茶客愛嘗，任緣隨處可，何必是西方？
J37nB384_p0298c07║襄城乾明寺即席詶張太阿明經
J37nB384_p0298c08║滿目真堪笑，陶潛許獨吟，鳶魚須會道，木石任幽尋。
J37nB384_p0298c09║照破三生面，能開萬劫心，丈夫元無我，何必只儒林？
J37nB384_p0298c10║其二
J37nB384_p0298c11║得便還家路，到來春草生，山空臺殿古，洞鎖曙雲平。
J37nB384_p0298c12║傾蓋情偏重，忘言道不輕，子韶能物格，燈錄繼題名。
J37nB384_p0298c13║與準彌兄夜坐分賦
J37nB384_p0298c14║千里同風客，傾投意洒然，杯從閩海渡，榻共汝山緣。
J37nB384_p0298c15║半壁扶人影，一龕散燭煙，坐來清夜永，月色到簾前。
J37nB384_p0298c16║辛亥莫春，余從堂頭老人自▆陽返風穴，時已
J37nB384_p0298c17║溽暑，首座雪兄偶有他山之志，挽留不可，故賦
J37nB384_p0298c18║譾言以贈之
J37nB384_p0298c19║偶入白雲裏，林深愛息幽，片言忻意合，數載顧情稠。
J37nB384_p0298c20║自幸臨獅窟，誰期列象遊？弄泉探巨壑，舒嘯陟高丘。
J37nB384_p0298c21║雪曲鏘金石，機鋒峻鐵牛，聯芳齊祖域，入世慰凡流。
J37nB384_p0298c22║月印空潭影，松寒響澗颼，錦詞推吐鳳，雄辨讓傾湫。
J37nB384_p0298c23║蟪沒將終夏，蟬嘶已近秋，賡從方調愜，話到欲離愁。
J37nB384_p0298c24║易得生民望，難為隱者儔，化鶤騰北海，飛電爍東鷗。
J37nB384_p0298c25║浪激三千界，霖施百億洲，枯回餘草木，涸溢盡渠溝。
J37nB384_p0298c26║在處頻垂釣，逢場任作謳，曇華芬瑞艷，寶筏濟時憂。
J37nB384_p0298c27║蓼岸紅遮渡，禾阡綠蔭疇，蛩吟書柿葉，鶴夢繞山樓。
J37nB384_p0298c28║鴈足傳何日？崍笻喜少留，層峰天外遠，清韻滿溪頭。
J37nB384_p0298c29║秋初接準彌兄書兼惠詩口號
J37nB384_p0298c30║窗明葉落已驚秋，草徑新鋤報客遊，尺素久裁傳雁
J37nB384_p0299a01║足，新詩漫寄到庵頭。山廚食菌燒松火，石鼎烹泉待
J37nB384_p0299a02║筧流，聞道蘆航將北渡，暮雲江樹不勝愁。
J37nB384_p0299a03║風穴寺有感
J37nB384_p0299a04║沼師弘法地，幽邃絕塵纖，薜荔藤垂幔，珠泉水挂簾。
J37nB384_p0299a05║山光薰曰靜，塔勢簇雲尖，若個顏曾破，林花不倦拈。
J37nB384_p0299a06║其二
J37nB384_p0299a07║古穴空山裏，雲深未可探，翠環千樹柏，紫載一峰嵐。
J37nB384_p0299a08║祖道彌今古，禪燈易苦甘，中崖深夜月，疏影照蘿龕。
J37nB384_p0299a09║中秋
J37nB384_p0299a10║去年今日在南塘，此夕林巒世事忘，戶外好山青入
J37nB384_p0299a11║眼，洞前明月素如霜。飛來寒瀑珠千顆，落盡窗陰葉
J37nB384_p0299a12║半床，秋色撩人容易懶，且將清興寄詩囊。
J37nB384_p0299a13║送櫟庵座主歸汝南
J37nB384_p0299a14║鯛陽傾蓋盡情歡，此日先歌行路難，汝海澄波賒月
J37nB384_p0299a15║色，嵩門峭壁倚天寒。神怡雪澗松千樹，釣穩漁璣竹
J37nB384_p0299a16║一竿，歸去不妨花雨散，階前歷亂鳥銜殘。
J37nB384_p0299a17║初冬夜坐
J37nB384_p0299a18║寂歷山齋古，寒深夜未央，挑燈披道偈，擁衲坐繩床。
J37nB384_p0299a19║月上虛窗白，庭陰剩菊黃，冥然心不起，獨對一爐香。
J37nB384_p0299a20║嵩山法王寺
J37nB384_p0299a21║朦朧殿閣望重重，翠潑晴嵐上遠峰，行到白雲將盡
J37nB384_p0299a22║處，水聲寒咽度溪鐘。
J37nB384_p0299a23║熊耳山空相寺
J37nB384_p0299a24║黃葉猶填徑，扶笻一到來，舊巢松鶴老，新蕊杏花開。
J37nB384_p0299a25║鈴塔風傳語，庭碑字蝕苔，僧言兵劫後，今始闢蒿萊。
J37nB384_p0299a26║苦雨
J37nB384_p0299a27║靈雨洒空濛，湖平接梵宮，白生虛殿角，綠上廢詩簡。
J37nB384_p0299a28║漏盡無移榻，愁長有聒蟲，如何能慰目？望斷海門東。
J37nB384_p0299a29║春日虎堂兄還羅山，賦風穴深處歌以送之
J37nB384_p0299a30║谷風剪剪亂飛花，欲寫離情咨復嗟！乃兄真若鳳置
J37nB384_p0299b01║▆，孤標卓立出雲霞。相期矢志囓冰雪，策勤斯道絕
J37nB384_p0299b02║紛譁，胡為別路忽週遮？試歌風穴送還家。風穴山深
J37nB384_p0299b03║在何處？萬柏蒼茫鎖煙霧，㟏岈湍激吼豗雷，一道寒
J37nB384_p0299b04║泉飛瀑布。東峰突兀殊覺高，摩青插紫當雲霄，下有
J37nB384_p0299b05║蛟龍蟠旋隱居之窟宅，上有參天拂日掩映之松濤。
J37nB384_p0299b06║鷲嶺蘭若處其下，梵音微動雨花飄，塔勢崢嶸齊中
J37nB384_p0299b07║頂，仙人跨鶴來滄溟。月下吹笙步月歌，歌聲▆▆光
J37nB384_p0299b08║炯炯，倏爾天風響嶙嶒，恍如萬馬之奔騰。石竅呼號
J37nB384_p0299b09║山欲裂，翻空攪霧徙鶤鵬，扶搖直上九萬里，翠嵐極
J37nB384_p0299b10║目杳川底。煙火人家帶郭城，錦屏疊出山如洗，樵牧
J37nB384_p0299b11║雲深不見蹤，長歌松下草茸茸。笛聲隱隱過前阪，又
J37nB384_p0299b12║聽忽達來西峰，絕壁面面兩相峙，洞戶當暄遠朝市。
J37nB384_p0299b13║園蔬畦分七葉巖，那羅延窟亦如是！境何幽兮山何
J37nB384_p0299b14║深？晨鐘暮鼓戀栖禽。谿何邃兮谷何窈？羚羊挂角絕
J37nB384_p0299b15║追尋，昔有浙僧居此土，韜光宴息人不顧。一朝穎脫
J37nB384_p0299b16║露囊錐，簇擁樓臺成常住，曲彔床子郢衙開，有識仰
J37nB384_p0299b17║山須再來。七百餘年消息絕，而今才復振隳頹，鐵牛
J37nB384_p0299b18║機峻從中起，峨峨萬仞誰能倚？唯君廿載侍巾瓶，紙
J37nB384_p0299b19║襖抄來無窮已，誰云侍者參得禪？三呼三應自天然。
J37nB384_p0299b20║瞎驢滅卻正法眼，人室親承絕蹄筌，雪浪千層翻汝
J37nB384_p0299b21║海，鯨鯢鼓蕩增光彩。▆雲吐沫徹天衢，驚煞蟠螭與
J37nB384_p0299b22║黃能，蘚徑春來點石斑，值君振策還羅山。芒鞋踏破
J37nB384_p0299b23║蒼苔色，況復桃花開笑顏，人生天地常如客，豈惜風
J37nB384_p0299b24║塵走南北？瞬息光陰過隙駒，肯取榮名以為則？昔聞
J37nB384_p0299b25║河西罷夜參，胡僧金錫頗相諳。林下疋馬終歸去，廣
J37nB384_p0299b26║眾徒知道已南，佛祖門庭識者懼，真誠不是小兒戲。
J37nB384_p0299b27║懸鶉采藿度秋霜，只要馨香遍大地，此日送君歸故
J37nB384_p0299b28║鄉，令人躑躅復徬徨。極目冥鴻杳天際，魚腹望剖心
J37nB384_p0299b29║悒快。風穴何幽深？白雲常依護。虎負山之嵎，俄起獨
J37nB384_p0299b30║散步。異曰驚虓知何處？葉落還尋舊山路。試看獰猙
J37nB384_p0299c01║弄瓜牙，咬殺豬狗何其數？虎兄虎兄聽我歌，我亦尋
J37nB384_p0299c02║山便歸去。
J37nB384_p0299c03║白雲抱幽石歌贈純哲同參
J37nB384_p0299c04║白雲片片抱幽石，嶺上寒松翠欲滴，洞戶當岩背夕
J37nB384_p0299c05║陰，流泉澗底漾虛碧。水澄渟，山寂歷，百鳥不來何處
J37nB384_p0299c06║覓？衲擁繩床臥白雲，雨過深蹄印虎跡。苔蘚徑，竹歌
J37nB384_p0299c07║斜，馥郁風生野草花，兀兀髼鬆石上坐，無生一曲吹
J37nB384_p0299c08║胡笳。谷風清，秋月白，枯藤倒桂景奇絕，青猿麋鹿共
J37nB384_p0299c09║為鄰，石枕岩深天地窄。孤蹤迥，復誰同？憑渠喚作住
J37nB384_p0299c10║山翁，一道神光輝萬古，肯將閒事羅心胸？茝蘭香，幽
J37nB384_p0299c11║禽語，覿露堂堂是誰舉？石首點來錯過他，獅行何曾
J37nB384_p0299c12║得伴侶？骨象奇，風自高，白雲深處惜羽毛，試看翮健
J37nB384_p0299c13║衝霄去，擘開滄海噉金鰲。
J37nB384_p0299c14║
J37nB384_p0299c15║
J37nB384_p0299c16║
J37nB384_p0299c17║
J37nB384_p0299c18║
J37nB384_p0299c19║
J37nB384_p0299c20║憨休和尚敲空遺響卷第九（終）