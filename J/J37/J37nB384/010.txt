J37nB384_p0300a01║憨休和尚敲空遺響卷第十
J37nB384_p0300a02║關中張恂稚恭編閱
J37nB384_p0300a03║益州記室繼堯校訂
J37nB384_p0300a04║詩
J37nB384_p0300a05║壬子春，予受風穴本師雲老和尚囑法，請假山
J37nB384_p0300a06║山。是夜風雷大作，膏雨沛然，兩序諸兄挽留，移
J37nB384_p0300a07║時，復開晴霽，明日遂行。賦辭
J37nB384_p0300a08║昨夜風雲會汝淵，潛龍起蟄正春天，雷崩剎海千山
J37nB384_p0300a09║動，雨沐林皋萬卉妍。林影忽開明積翠，巖陰尚合暗
J37nB384_p0300a10║浮煙，揮毫欲灑銷魂字，卻為心知杖不前。
J37nB384_p0300a11║留別純哲禪友
J37nB384_p0300a12║泉石耽同癖、驪歌唱汝墳，行蹤多野雪，曉日半山雲。
J37nB384_p0300a13║祖席君全賴、禪燈我暫分，何時重攜乎？繞瀾論心聞。
J37nB384_p0300a14║別楚英維那
J37nB384_p0300a15║數載懷幽愜，機鋒絕比鄰，他山唯共寺、故國幾經春？
J37nB384_p0300a16║禪版香雲合、詩壇夢草新，萍蹤那可定？何處寄同倫？
J37nB384_p0300a17║伊陽道中
J37nB384_p0300a18║林簇曉峰晴，伊川繞客行，孤村煙自白、亂水韻猶清。
J37nB384_p0300a19║就食懷山店，逢人問旅程，碧雲天際遠，歸雁送春聲。
J37nB384_p0300a20║▆石▆
J37nB384_p0300a21║車嶺愁人地，殽函接暮陰，斷雲飛宿雨、群鳥下危岑。
J37nB384_p0300a22║土屋居民少、桑田護草深，誰將青白眼，勘破一生心？
J37nB384_p0300a23║贈華陰孫長發明府
J37nB384_p0300a24║鍾應峨嵋秀、名高華嶽齊，星垣瞻斗北、河潤藉關西。
J37nB384_p0300a25║擊壤民如市、栽花縣若谿，金甌知有卜，宸翰待親題。
J37nB384_p0300a26║同王爾獻、張白石、郭不憶三文學西谿看松
J37nB384_p0300a27║策杖臨谿一問松，群賢畢集賞幽叢，茶烹雪水詩腸
J37nB384_p0300a28║潤，露滴桃花石面紅。歌近清明聲雜遝，晴翻麥浪霧
J37nB384_p0300a29║溟濛，孤懷喜獲尋真趣，鵠立憑高西復東。
J37nB384_p0300a30║詠松兼贈白石
J37nB384_p0300b01║未能化石去，應秪伴雲眠，幹老龍鱗結、枝高麈尾懸。
J37nB384_p0300b02║驚濤聞唳鶴、傲雪見幽賢，處士家何處？東林隔竹煙。
J37nB384_p0300b03║華州甘露寺居
J37nB384_p0300b04║見說前朝寺，今知唐代名，侵門唯嶽色、幽籟自松聲。
J37nB384_p0300b05║月映山光動、林疏木氣清，可中無法說，樵斧韻丁丁。
J37nB384_p0300b06║其二
J37nB384_p0300b07║所志從吾好，居然遠四鄰，閒中世味少、淡處道情真。
J37nB384_p0300b08║飽眼山如畫、臞形鶴似人，寥寥空澗壑，不是為逃秦。
J37nB384_p0300b09║其三
J37nB384_p0300b10║擇木看禽止、襄衣坐石苔，花光迎戶人、松影隔溪來。
J37nB384_p0300b11║供食薇頻采、長吟句獨裁，迂懷機不讓，儘教白雲猜。
J37nB384_p0300b12║贈羅沖虛真士
J37nB384_p0300b13║不記入山日，松門長自青，瓠瓢盛石髓、木客聽《鵝經》。
J37nB384_p0300b14║種秫生三秀、書符走六丁，洞簫吹徹夜，舞鶴有遺翎。
J37nB384_p0300b15║為李華庵書扇
J37nB384_p0300b16║腹空無寫句，紈扇喜知音，雅重雙眉雪、情消萬慮心。
J37nB384_p0300b17║斷猿風外嘯、幽鳥座間吟，還憶王摩詰，無生道可尋。
J37nB384_p0300b18║奉酬劉渭瞻、王公▆、劉碧瞻、王多士諸文學
J37nB384_p0300b19║桐陰午靜絕氛埃，鴿怖棲枝應客來，觀槿已容疏禮
J37nB384_p0300b20║樂，乘輿且喜到宗雷。爐添柏子香還細，漏滴池蓮蕊
J37nB384_p0300b21║自開，為愛群賢能載道，虎溪步過卻忘回。
J37nB384_p0300b22║郭仲睹文學園亭小憩
J37nB384_p0300b23║修竹半欹斜，通流引漢槎，折巾高士宅、分券令公家。
J37nB384_p0300b24║葉響常疑雨、亭香只見花，坐來忘溽暑，深樹聽啼鴉。
J37nB384_p0300b25║爾獻過山賦贈
J37nB384_p0300b26║胸囊萬卷待鳴珂，少嶽靈鍾應不訛，風雅尚能驚慧
J37nB384_p0300b27║遠，文章米肯遜東坡。蓮峰秀聳雲邊翠，桂斧聲清月
J37nB384_p0300b28║下磨，把臂山房秋興切，呦呦鳴鹿聽松蘿。
J37nB384_p0300b29║謝李鱗伯、王爾獻、古心魯、薛子宣、梁衡伯、姬星
J37nB384_p0300b30║石、姬瑩石、薛永日、姬桂月、張薦叔、史丕顯、王啟、
J37nB384_p0300c01║夏井，助我諸君子見過
J37nB384_p0300c02║徑草青長半掩門，何來車馬破苔痕？忘機只許鷗相
J37nB384_p0300c03║狎，點首虛傳石解言。柳外蟬嘶清暑簟，座中茗酌勝
J37nB384_p0300c04║芳尊，鳳池知待群公久，護法還當憶祗園。
J37nB384_p0300c05║鑿小池成簡孟名世文學
J37nB384_p0300c06║晷漏初經夏日長，小池新鑿傍幽篁，臨窗蕉葉抽詩
J37nB384_p0300c07║卷，倒壁松陰上石床。客過林深巢鳥喚，簾垂院靜草
J37nB384_p0300c08║花香，誰將幻住陶真樂？也學伊人水一方。
J37nB384_p0300c09║留別華州諸居士
J37nB384_p0300c10║蟬聲處處響高秋，笠颺西風資遠遊，參鶴姑停仙子
J37nB384_p0300c11║馭，詞壇且息士人詶。晴川半落天低樹，野水遙橫岸
J37nB384_p0300c12║泊舟，暫別檀陰徇振鐸，何年再共話林丘？
J37nB384_p0300c13║酬呂晉卿
J37nB384_p0300c14║理策尋幽地、棲遲渭水邊，寒雲生斷壑、疏磬發孤煙。
J37nB384_p0300c15║霽遠凝晴雪、原平燒晚天，比鄰有高士，惜醉欲逃禪。
J37nB384_p0300c16║懷虎堂法弟
J37nB384_p0300c17║一從分袂阻關河，兩見飛螢點薜蘿，土曠逢人青眼
J37nB384_p0300c18║少，大空問路白雲多。菊英采采秋將淡，風雨蕭蕭雁
J37nB384_p0300c19║不過，為憶綸竿淮汝上，蓼花深處釣滄波。
J37nB384_p0300c20║端午口占
J37nB384_p0300c21║客邸凄其夏若秋，蒲觴競泛幾忘憂，山連蜀國三千
J37nB384_p0300c22║里，水纔秦關百二州。漢苑荒苔閒草鬥，唐宮射彈罷
J37nB384_p0300c23║媛愁，焚香洗缽長清晝，照眼榴花滿樹頭。
J37nB384_p0300c24║涇上瞻眺
J37nB384_p0300c25║綠陰晴樹鎖江皋，極盡平疇沒野蒿，雲聳奇峰隨疊
J37nB384_p0300c26║嶂，舟橫斷岸任飛濤。天邊樓閣蟻千穴，眼底乾坤馬
J37nB384_p0300c27║一毛，為問華山陳處士，幾人曾此聽啼猱？
J37nB384_p0300c28║興福寺新秋
J37nB384_p0300c29║柏護招提紫翠攢，凌空爽籟動花壇，千峰玉削南山
J37nB384_p0300c30║秀，一葉桐飛渭水寒。野徑偏宜雲去宿，閒庭獨許鳥
J37nB384_p0301a01║來看，漫斟茗碗消殘暑，柳咽蟬聲露未乾。
J37nB384_p0301a02║過慈惠菴，紫谷和尚以劉介菴太史詩筧見示，
J37nB384_p0301a03║依韻賦贈
J37nB384_p0301a04║葉醉霜林覆錦堆，晴峰遠映夕陽開，尋思客自乘龜
J37nB384_p0301a05║至，借座人還解帶來。築就敢煩花作雨，功成豈用石
J37nB384_p0301a06║為臺？門臨渭水堪垂釣，肯惜狂瀾盡挽回。
J37nB384_p0301a07║喜雨
J37nB384_p0301a08║久切雲霓望，春中始見蘇，麥回千頃秀、桑發萬條枮。
J37nB384_p0301a09║冼甲邊烽靖、乘時物澤敷，紀年知大有，昑興莫相孤。
J37nB384_p0301a10║廣▆寺
J37nB384_p0301a11║琪樹鬱青蔥，巋然仰大雄，唐朝顯慶寺、秦代望夷宮。
J37nB384_p0301a12║壁剩丹青古、庭遺石碣豐，法幢今再豎，寰海振宗風。
J37nB384_p0301a13║感懷
J37nB384_p0301a14║奄有林巒第一籌，半窗明月半窗秋，雲收雨腳連山
J37nB384_p0301a15║翠，水落河聲到枕流。未信索珠詼象罔，豈知游刃解
J37nB384_p0301a16║庖牛？柴門深扃垂簾暮，立雪空懷萬古愁。
J37nB384_p0301a17║尋義真兄於嘉慶寺，因晤張稚恭中翰
J37nB384_p0301a18║綠樹春晴眼乍明，野雲生動曉風輕，門關院草僧初
J37nB384_p0301a19║定，字墮庭碑石半橫。公案掀翻閒瓦礫，清談喜晤接
J37nB384_p0301a20║簪纓，已知賓主機先契，蓮社相看續舊盟。
J37nB384_p0301a21║寄懷終南紫谷和尚
J37nB384_p0301a22║乾坤如此似飄迷，望入終南興莫窮，才拙固難期隱
J37nB384_p0301a23║豹，技成終是愧雕蟲。雲連密樹村多暗，市隔平原徑
J37nB384_p0301a24║少通，白拂罷拈花意懶，唯君千里喜同風。
J37nB384_p0301a25║其二
J37nB384_p0301a26║重重佳氣靄松龕，極目雲林思再三，鯨釣幸分同渭
J37nB384_p0301a27║水，霞棲忽去望終南。神迷夢蝶飛寒澗，雁托秋空繞
J37nB384_p0301a28║翠嵐，想見靈源深密處，人天無路許誰參？
J37nB384_p0301a29║其三
J37nB384_p0301a30║任運還同不繫舟，古人深得自優游，苗蕃弁嶽秋初
J37nB384_p0301b01║茂，派接新豐洞上流。嘯樹猿聲清夜月，落花松徑點
J37nB384_p0301b02║樵謳，慚余孤岸新棲鳥，鈍羽蘆中刷未休。
J37nB384_p0301b03║奉酬張稚恭中翰次原韻
J37nB384_p0301b04║龍門喜托一登遊，賸與山中枕石頭，聞桂那堪詢太
J37nB384_p0301b05║史？虛懷但願識荊州。愁連宵火秋將半，坐對吟壇興
J37nB384_p0301b06║不休，句到投竿詩更好，敢期綸線共垂鉤？
J37nB384_p0301b07║酬張水若太學次原韻
J37nB384_p0301b08║莫問西來出世禪，白雲紅樹自翛然，錦囊好制投佳
J37nB384_p0301b09║句，丘壑何消用買錢？野外流霞飛復住，枝頭倦鳥止
J37nB384_p0301b10║猶遷，應知酒市非公隱，大業還須冀濟川。
J37nB384_p0301b11║酬楊芬伯文學次原韻
J37nB384_p0301b12║近來憨拙懶談禪，喜接文光覺灑然，魚噉墨池將硯
J37nB384_p0301b13║洗，草翻書帶上階牽。金門挾策唯君計，竿水逢場信
J37nB384_p0301b14║我緣，看取長風驚破浪，漁山還解樂釣天。
J37nB384_p0301b15║酬陳允中文學次原韻
J37nB384_p0301b16║昔緣邂逅在眭村，今射龍光到蓽門，玉玦開椷輝梵
J37nB384_p0301b17║境，金英殘菊媚籬籓。禪床不假嫌蘇軾，書劍空忙笑
J37nB384_p0301b18║許渾，欲就程庭深立雪，門墻高峻可容捫。
J37nB384_p0301b19║甲寅孟冬余往風穴省覲本師，張稚恭中翰以
J37nB384_p0301b20║詩餞別次韻
J37nB384_p0301b21║歸覲寧辭去？何堪念錫飛？霜寒枯徑草、露重冷鶉衣。
J37nB384_p0301b22║梅市僊傳隱、漆園蝶見機，趨庭當有待，笻杖自依依。
J37nB384_p0301b23║過交口
J37nB384_p0301b24║渭水東流疾，蓬心客路賒，三年來古雍、兩鬢欲霜華。
J37nB384_p0301b25║波捲輕鷗亂、舟移斷岸斜，夕陽紅樹遠，何處是人家？
J37nB384_p0301b26║華州遇爾獻、星石、永日
J37nB384_p0301b27║肩橫楖栗過咸林，蘀隕繁霜客思深，雲外鳥歸江樹
J37nB384_p0301b28║迥，舖前人送羽書臨。青山舊約逢知己，白社新盟貴
J37nB384_p0301b29║賞音，又向旅亭重惜別，松風蘿月漫相尋。
J37nB384_p0301b30║望太華
J37nB384_p0301c01║凌空雪涌玉蓮高，獨立斜陽興倍豪，絕壁千尋懸鐵
J37nB384_p0301c02║索，飛梯百丈走山猱。雲浮洞水從天注，石撼松濤鎮
J37nB384_p0301c03║日號，振策何時峰頂上？還看仙子薦冰桃。
J37nB384_p0301c04║發華陰
J37nB384_p0301c05║颯颯潼津柳、遲遲渭水濱，嶽雲飛宿鳥、曉日盻行人。
J37nB384_p0301c06║楊震經傅聖、陳摶道入神，高名千古下，追憶總堪鄰。
J37nB384_p0301c07║潼關
J37nB384_p0301c08║雄關聞百二，經此復徘徊，華嶽三峰峻、黃河萬里來。
J37nB384_p0301c09║城高金斗勝、雞唱鐵門開，德在寧亡鹿？咸陽豈聚灰？
J37nB384_p0301c10║靈寶縣遇雨
J37nB384_p0301c11║腳底寒雲重，山頭大雨來，未臨函谷口、已望說經臺。
J37nB384_p0301c12║過客愁羈旅、郵程任化裁，泥途當此日，吾道亦堪哀。
J37nB384_p0301c13║過熊耳山
J37nB384_p0301c14║野色荒荒盡草萊，眠獅臥象總成哀，雲橫絕巘谿流
J37nB384_p0301c15║去，日駕靈峰塔影來。隻履遺瞻千載上，一花韡疊萬
J37nB384_p0301c16║年開，幾回躑躅頻惆悵，克振家聲愧不才。
J37nB384_p0301c17║渡洛水
J37nB384_p0301c18║雪花片片朔風寒，濟涉無舟岸更寬，石亂灘聲嘶度
J37nB384_p0301c19║馬，波搖樹影倒回巒。盡誇入水長人見，纔覺浸膚過
J37nB384_p0301c20║客難，若使神龜重協瑞，免教腳下起狂瀾。
J37nB384_p0301c21║趙保道中
J37nB384_p0301c22║杖笠韓城道，蕭條旅思中，土深塵跡暗、村廢社壇空。
J37nB384_p0301c23║野水連天碧、晴霞燒晚紅，相逢各不問，去路只匆匆。
J37nB384_p0301c24║宿夾何甘露菴
J37nB384_p0301c25║萍蹤無定住，暫為空山留，落葉飄如鳥、荒雲淡若秋。
J37nB384_p0301c26║簾輝蟾影直、鐘動水光浮，昨夜有微雪，冷風吹不休。
J37nB384_p0301c27║汝川晚行
J37nB384_p0301c28║風穴幾時到？晚行不暫停，暝沙博雁白、沆瀣閟峰青。
J37nB384_p0301c29║擔人肩知重、途遙杖覺靈，翻思黃面老，雪夜睹明星。
J37nB384_p0301c30║入風▆山
J37nB384_p0302a01║谷口蒼涼萬木深，冰天朔氣釀獅林，空心潭影恒朝
J37nB384_p0302a02║夕，崑為山光自▆▆。▆事參▆親入室，再參敢▆喝
J37nB384_p0302a03║傳心，潺湲澗水長流澤，若個窮源肯為尋？
J37nB384_p0302a04║十一月初三日到山，本師先於九月已赴汝寧
J37nB384_p0302a05║慧文之請，以雪兆法兄繼席，賦贈
J37nB384_p0302a06║心馳歸覲切，師去到方聞，萬木仍幽壑、千峰鎖白雲。
J37nB384_p0302a07║羨君能繼席、愧我贈無文，試看家聲振，禪燈遍界分。
J37nB384_p0302a08║懷本師雲老和尚
J37nB384_p0302a09║移竿何處靜垂綸？鯨釣仍分汝水濱，一世銜冤叨父
J37nB384_p0302a10║訓，三年累德愧門人。茶香鼎熟松窗語，殿古寒深坐
J37nB384_p0302a11║榻塵，好是行藏無可覓，朋儕相向話來因。
J37nB384_p0302a12║禮沼祖像
J37nB384_p0302a13║真儀今再禮，何處問師心？道大輝千古、峰高壁萬尋。
J37nB384_p0302a14║乾坤騰浩氣、江漢注靈襟，頂相無能見，鐘聲出暮林。
J37nB384_p0302a15║法雲洞有感
J37nB384_p0302a16║當年棲息地，今復見行藏，駿骨逸天馬、奇毛翥鳳凰。
J37nB384_p0302a17║苔封仍仄徑、薜翳已沿墻，蓊鬱峰巒秀、綢繆殿閣張。
J37nB384_p0302a18║一枝巢父穩、十笏凈名良，竇啟乾坤隘、窗開日月光。
J37nB384_p0302a19║高巖無六月、古木有千章，鈴語天風動、溪鳴石瀨長。
J37nB384_p0302a20║清涼圖入梵，絳葉柿飛霜，塔影輝蟾魄、松濤涌法堂。
J37nB384_p0302a21║雲生煙壑杳、雨歇菅茅香，澤廣山藏豹、林深角挂羊。
J37nB384_p0302a22║靈花韡疊疊、覺樹茂昌昌，感遇誠非偶，狎盟豈是狂？
J37nB384_p0302a23║遐心胡爾棄、斯道屬儂行，裕後聲烜赫、光前燄煒煌。
J37nB384_p0302a24║顧瞻為復眺，憶念不能忘。
J37nB384_p0302a25║風穴方丈同雪兆兄夜話
J37nB384_p0302a26║秦西燕北兩分光，坐對寒燈話夜長，壁落短笻扶瘦
J37nB384_p0302a27║影，甌花泛茗潤枯腸。半生知己連禪榻，奕世同門振
J37nB384_p0302a28║祖綱，最是劇懷談不盡，滿天零露欲飛霜。
J37nB384_p0302a29║尋思明禪師故址
J37nB384_p0302a30║庭前古柏尚垂陰，遺蹟空存事已沉，唯有汝墳江上
J37nB384_p0302b01║月，孤光夜夜照禪心。
J37nB384_p0302b02║冬日簡楹礎文學索詠即事
J37nB384_p0302b03║合浦珠沉用已潛，瓊漿漫說水晶鹽，墦間總見齊人
J37nB384_p0302b04║乞，李下休誇仲子廉。剖石未能憐卞壁，臨風猶易息
J37nB384_p0302b05║燈炎，曠懷獨許寒山子，凍筆時呵未放拈。
J37nB384_p0302b06║其二
J37nB384_p0302b07║屈放當時獨善身，何如舍己以從人？簞瓢有意非真
J37nB384_p0302b08║樂，裘褐無心不是貧。幾度嶺梅香晚歲，數莖雪竹傲
J37nB384_p0302b09║芳辰，年來未覓同文社，孰向窮經間泣麟？
J37nB384_p0302b10║寄紫谷和尚
J37nB384_p0302b11║占得幽棲適性靈，東風蘭壑自香馨，如何獨有金剛
J37nB384_p0302b12║眼，不向人間逐浪青？
J37nB384_p0302b13║送憨月禪人，聽講罷歸靈源
J37nB384_p0302b14║已知黃葉止啼錢，萬里終南獨往還，竹杖頭開撐霽
J37nB384_p0302b15║雪，芒鞋跟斷踏春泉。迎風解頰桃將笑，向日舒眉柳
J37nB384_p0302b16║欲妍，歸到靈源呈舊面，莫將此話作機緣。
J37nB384_p0302b17║新晴野望
J37nB384_p0302b18║細雨霏霏瀆草根，新晴喜見補燒痕，煙沉濕氣霾山
J37nB384_p0302b19║麓，花映寒光照水村。歸雁有聲天際迴，片雲垂翳日
J37nB384_p0302b20║邊昏，應知芋火煨衡懶，石上松蘿只自捫。
J37nB384_p0302b21║其二
J37nB384_p0302b22║新晴野望遠山根，草色微微染翠痕，綠水通渠過柳
J37nB384_p0302b23║陌，紅霞放眼入花村。泥銜燕嘴香猶滑，醉倒金尊日
J37nB384_p0302b24║已昏，何處茶煙高避鶴？松稍占斷虱常捫。
J37nB384_p0302b25║賦得二月山城未見花
J37nB384_p0302b26║山堂繾綣獨謳吟，歸雁飛飛向北林，蟢有晴絲垂几
J37nB384_p0302b27║席，庭無花片惜春陰。尋源不汎漁人悼，滋啘虛懷楚
J37nB384_p0302b28║客心，遙憶江南遊詠處，鷓鵠啼落亂紅深。
J37nB384_p0302b29║紫谷和尚以書并詩見貽，口占兼贈補菴禪師
J37nB384_p0302b30║松風畟畟遠塵埃，鵲噪高枝報客來，古調詠詩傳雪
J37nB384_p0302c01║嶺，翠雲捧日照香臺。喜瞻佳句金聲振，坐接清談玉
J37nB384_p0302c02║麈開，此際林泉咸屬望，人天一吼響如雷。
J37nB384_p0302c03║原上書所見
J37nB384_p0302c04║涇原南望盡平川，村樹啼鳥夕照懸，蕭相城空耕后
J37nB384_p0302c05║土，漢王陵在牧荒煙。千峰落色來天外，二水競流伏
J37nB384_p0302c06║檻前，古道無人行跡少，野花芳草自年年。
J37nB384_p0302c07║春日漫興
J37nB384_p0302c08║餘寒消盡屬東風，是處春光物色同，石罅草絲縫漸
J37nB384_p0302c09║綠，花嬌桃葉襯偏紅。盈盈一水江初漲，鬱鬱千林畫
J37nB384_p0302c10║自工，農許歸鴻歸未得，煖沙由在夕陽中。
J37nB384_p0302c11║雜詠
J37nB384_p0302c12║韶光二月半春殘，花事紛紜興欲闌，渭北水聲同海
J37nB384_p0302c13║甸，終南山色似龍安。菜根香散晨炊熟，土井泉深綆
J37nB384_p0302c14║汲難，見說幾多塵世客，茫茫欹枕夢邯鄲。
J37nB384_p0302c15║晚眺
J37nB384_p0302c16║漠漠川原鎖夕暉，遙天盡處鴈行飛，秦宮隋苑樵歌
J37nB384_p0302c17║起，漢寢唐陵牧笛歸。南北山峰青不斷，高低春樹綠
J37nB384_p0302c18║還稀，璜雞只在乎蕪外，時有清風拂釣磯。
J37nB384_p0302c19║興福書懷
J37nB384_p0302c20║偶作三秦客，春深涇水邊，衝波看躍鯉、扃院聽飛鳶。
J37nB384_p0302c21║茶熟來修靜、詩成寄草玄，嶺南與濟北，祖擔自橫肩。
J37nB384_p0302c22║懷張稚恭中翰
J37nB384_p0302c23║涇水溶溶臘雪消，春光二月興偏饒，放開柳眼盈芳
J37nB384_p0302c24║陌，笑破桃腮綴露條。壟外看雲秦樹曉，風前倚杖楚
J37nB384_p0302c25║天遙，池塘綠轉將蛙部，物格由能憶子韶。
J37nB384_p0302c26║雨中懷友
J37nB384_p0302c27║蕤柯翠滴半松杉，園杏花飛墜鳥銜，遙憶碧巖高隱
J37nB384_p0302c28║處，一簾疏雨論風旛。
J37nB384_p0302c29║寺中杏花
J37nB384_p0302c30║曾向文林葆聖胎，仙葩今對法筵開，紅英浥露乘春
J37nB384_p0303a01║艷，粉萼農香過臘梅。十里不隨塵馬去，孤村豈逐涵
J37nB384_p0303a02║旗回？枝枝笑破頭陀面，戲蝶遊蜂莫浪猜。
J37nB384_p0303a03║閱《本草洞詮》，集藥名簡李柱宇居士
J37nB384_p0303a04║絪縕淑氣瑞香濃，▆本時刪益智功，日檢青箱循舊
J37nB384_p0303a05║業，花縈紫菀發新叢。鎖陽山徑無冰片，續斷溪流有
J37nB384_p0303a06║木通，竹榻使君過半夏，窗櫺故紙不防風。
J37nB384_p0303a07║桃花
J37nB384_p0303a08║露浥芳姿濕絳痕，春暉綺樹麗香溫，光搖晴日參差
J37nB384_p0303a09║影，色映江天遠近村。流水何年通釣艇？令人沒世憶
J37nB384_p0303a10║仙源，殷勤欲訪漁郎問，寂寞東風正掩門。
J37nB384_p0303a11║寒食前一日
J37nB384_p0303a12║相將節序屆清明，土霧昏昏未肯晴，歷世百年虛夢
J37nB384_p0303a13║幻，謀生千計泛蓬瀛。座中桃李皆春色，枝上笙簧盡
J37nB384_p0303a14║鳥聲，景候遷移憐駐錫，麻衣重補欲身輕。
J37nB384_p0303a15║供佛前瓶花
J37nB384_p0303a16║閒把瓶花插幾枝，翩翩蛺蝶滿庭墀，一簾風細幽香
J37nB384_p0303a17║散，縱是瞿曇也不知。
J37nB384_p0303a18║雲菴老衲至
J37nB384_p0303a19║憶爾當年禮覲時，皤皤兩鬢已垂絲，分持衛食臞形
J37nB384_p0303a20║怯，遠歷風塵健步奇。芳草無言春欲暮，落花深徑自
J37nB384_p0303a21║支藜，西來若問庭前柏，趙老婆心說向誰？
J37nB384_p0303a22║遣意
J37nB384_p0303a23║花泫芳叢露、荒原已及春，笻枯形節瘦、苔破辨痕新。
J37nB384_p0303a24║處世難知己、臨機不讓人，幽居惟養拙，大塊一閒身。
J37nB384_p0303a25║其二
J37nB384_p0303a26║野色彌芳草，春光逐杖藜，苔生青砌石、燕掠素塵泥。
J37nB384_p0303a27║築塢花為徑、裁衣布作畦，南華雖有述，物性總難齊。
J37nB384_p0303a28║其三
J37nB384_p0303a29║雨濕春花艷，風牽徑草長，畋流窮遠水、掃榻倩叢篁。
J37nB384_p0303a30║難字書多檢、澄心世久忘，纖纖林外月，疏影落微涼。
J37nB384_p0303b01║其四
J37nB384_p0303b02║卻勝山林僻，而無廛市喧，軍持時貯水、瓦鼎日生煙。
J37nB384_p0303b03║雨後園蔬長、枝垂果樹偏，間來書草聖，那復傚張顛。
J37nB384_p0303b04║涇川看桃花
J37nB384_p0303b05║臨崖俯瞰錦山川，灼灼夭桃氣欲然，爛熳晴霞擬繡
J37nB384_p0303b06║嶺，芬縕香霧靄春煙。但教涇水通漁櫂，未必秦時有
J37nB384_p0303b07║洞天，青帝若能常似舊，蓬萊無復羨三千。
J37nB384_p0303b08║閒居詠歎
J37nB384_p0303b09║閒來徙倚悵飛鵬，世厲如羈足韝繩，迷屧常深方丈
J37nB384_p0303b10║草，曝陽時補坐床藤。每思立雪巖前可，更憶傳衣嶺
J37nB384_p0303b11║外能，誰惜少林西祖意？千峰高處幾曾登？
J37nB384_p0303b12║曳杖
J37nB384_p0303b13║看山隨野外、曳杖過村前，犬熟無驚吠、榆生有繫錢。
J37nB384_p0303b14║青黃兼菜麥、南北雜桑田，景物同人意，風光勝去年。
J37nB384_p0303b15║閒步
J37nB384_p0303b16║處處聽啼鳥、行行踏落花，好風牽壞衲、白日映流霞。
J37nB384_p0303b17║樹老莓苔積、原平眺眼賒，炊煙新篝火，隔堡是人家。
J37nB384_p0303b18║春暮
J37nB384_p0303b19║寺古依平麓、春深靜隱淪，落花紅雨亂、歸雁白雲屯。
J37nB384_p0303b20║坐觀無生理、覺從有漏身，萋萋芳草外，不盡醉遊人。
J37nB384_p0303b21║止默禪人見過
J37nB384_p0303b22║春光疇肯惜，友愛獨相鄰，辨盡諸方眼，師宗未可人。
J37nB384_p0303b23║天涯猶布衲、世界老風塵，久矣禪鋒歇，因君話主賓。
J37nB384_p0303b24║喜禪枝從風穴至
J37nB384_p0303b25║小窗聞鳥語，關外故人來，塵世悲戎馬、禪燈冷砌苔。
J37nB384_p0303b26║書從前月寄、懷向此時開，離思應無限，深宵話燭灰。
J37nB384_p0303b27║得新蔡金粟沖涵法兄書
J37nB384_p0303b28║蔡州拂袖自城南，屈指頻過歲已三，別後卻憐消息
J37nB384_p0303b29║杳，書來忽得驪珠探。關河暮雨西風疾，江漢春泥燕
J37nB384_p0303b30║子含，紙上猶旌興福好，放禪鐘寂久停參。
J37nB384_p0303c01║得風穴雪兆法兄書
J37nB384_p0303c02║野外連天草，春光欲暮時，看山移白日、聽樹囀黃鸝。
J37nB384_p0303c03║花落風還細、簾疏月到遲，同條千里外，尺素連相持。
J37nB384_p0303c04║雪兄以任木菴草書見貽
J37nB384_p0303c05║春色滿花涇、春光靄戶庭，遠山殘照紫，古柏一林青。
J37nB384_p0303c06║墨氣飛香翰、龍蛇走筆靈，千金真罕購，什襲在茅亭。
J37nB384_p0303c07║西瑞禪人見過
J37nB384_p0303c08║雨洗空階凈、門關院草深，看花成獨笑、展卷只孤吟。
J37nB384_p0303c09║篆裊爐煙散、香浮茗碗勘，何當過問訊？一慰客居心。
J37nB384_p0303c10║懷張水若
J37nB384_p0303c11║繁陰交漸綠，春去夏初臨，花落常疑雨、鳥飛只在林。
J37nB384_p0303c12║檢書將擬見、過客喜聞音，想得心齊處，閒雲坐自深。
J37nB384_p0303c13║偶占
J37nB384_p0303c14║青青草色滿春池，坐倚南窗檢舊詩，花意不知禪影
J37nB384_p0303c15║瘦，破顏猶笑飲光師。
J37nB384_p0303c16║大雨
J37nB384_p0303c17║翻盆不住潑天涼，蚯蚓緣階上法堂，點點含生垂樹
J37nB384_p0303c18║葉，聲聲冷翠濕苔光。函經飽蠢成雕篆，巢燕饑雛語
J37nB384_p0303c19║畫梁，坐看殢雲飛靉靆，墨花詩草硯田荒。
J37nB384_p0303c20║雨中感懷
J37nB384_p0303c21║山寺蕭疏過雨頻，蟲聲寂寂久為堙，青迷遠岫高低
J37nB384_p0303c22║樹，綠襯沿墻上下茵。畫幔香消梅紙潤，翻經蠹損帙
J37nB384_p0303c23║痕新，可憐少室花三放，那識靈苗別有春？
J37nB384_p0303c24║偶興
J37nB384_p0303c25║長夏高原事事幽，荊扉獨啟看雲流，虛堂漫自調龍
J37nB384_p0303c26║象，諧俗無妨應馬牛。薄暮江天風淅歷，連村晴樹鳥
J37nB384_p0303c27║勾舟，殷勤好向磻谿問，近日何人用直鉤？
J37nB384_p0303c28║夏日
J37nB384_p0303c29║原高地僻勝居山，雖設柴門亦不關，說法堂前蔬圃
J37nB384_p0303c30║綠，沿階石上蘚痕斑。投詩有客長過榻，瞬目無入為
J37nB384_p0304a01║破顏，黃鳥時聞深樹裏，高枝不住語綿蠻。
J37nB384_p0304a02║傍池柳
J37nB384_p0304a03║傍池楊柳綠浮煙，半近村居半寺邊，綴露還同隋苑
J37nB384_p0304a04║曉，飛花不取漢宮憐。風前嫋嫋思張緒，月下聲聲叫
J37nB384_p0304a05║杜鵑，勿謂荒原羈絡馬，長條今已見參天。
J37nB384_p0304a06║唐宗聖文學索子近草
J37nB384_p0304a07║奇字相忘近日無，那堪髦俊說工夫？拈香擇火人皆
J37nB384_p0304a08║見，種月鋤雲我自圖。子建文章推繡虎，蒙莊岩穴等
J37nB384_p0304a09║豐狐，對君不惜金山問，雲衲還將贈碩儒。
J37nB384_p0304a10║晏起
J37nB384_p0304a11║三竿過懶廢垂綸，積厚蒼苔滿院新，濕氣尚蒸前夕
J37nB384_p0304a12║雨，晴軒猶凈隔窗塵。柏欹檻外頻傾露，鳥語枝頭似
J37nB384_p0304a13║喚人，俯仰衡門歌復嘯，誰知此意適吾真？
J37nB384_p0304a14║望終南
J37nB384_p0304a15║松門鎮日望南山，碧嶂丹崖杳靄間，秀色詎知供飽
J37nB384_p0304a16║眼？明霞相對益頹顏。雨添樹杪峰多翠，水落雲根石
J37nB384_p0304a17║自斑，行道比年人似粟，幾能幽壑共雲閒？
J37nB384_p0304a18║獨坐
J37nB384_p0304a19║深院無人坐亦佳，柴床終日絕安排，吟風好鳥歸清
J37nB384_p0304a20║梵，糾月疏林到素懷。向去寒暄都契合，近來言笑總
J37nB384_p0304a21║成乖，閒雲解謝車塵跡，長抱青山獨偶諧。
J37nB384_p0304a22║仄室
J37nB384_p0304a23║仄室新成搆，簷低我則降，坐禪人在榻、捲幔月臨窗。
J37nB384_p0304a24║露下凝珠綱，花飛點石缸，幽棲擬丈室、垂釣憶三江。
J37nB384_p0304a25║贈李柱宇居士
J37nB384_p0304a26║岐黃學術素儒冠，三徑田園樂自安，屋後栽松方處
J37nB384_p0304a27║士，門前種柳賸休官。童顏不向丹經駐，蓮漏還從白
J37nB384_p0304a28║社看，愛爾塵緣姑少暇，時攜鳩杖訪宗壇。
J37nB384_p0304a29║述懷
J37nB384_p0304a30║茅檐土榻分元甘，養志崇高自古談，懶瓚黃麻曾止
J37nB384_p0304b01║鳳，芙蓉紫服幾回驂。緣從何地今居北？道在隨方任
J37nB384_p0304b02║指南，疇念秋深臨祖域，忍將高臥放痴憨。
J37nB384_p0304b03║墻邊樹
J37nB384_p0304b04║墻邊多種樹，愛爾獨繁陰，白拂枯僧定、匡床古佛心。
J37nB384_p0304b05║枝高根自固、幹老葉還森，圓寂聊相近，翫珠時一▆。
J37nB384_p0304b06║溽暑
J37nB384_p0304b07║大暑流金處弗寧，濃陰日午罩槐庭，老榆作枕將移
J37nB384_p0304b08║簞，童子敲門欲上經。蝶避炎蒸香翅軟，鶴愁巢孕古
J37nB384_p0304b09║松青，獅絃漫調嵩山曲，未識何人為解聽？
J37nB384_p0304b10║五月十三請觀俳優，即席口占，用酬諸社長
J37nB384_p0304b11║山莊習俗慣來頻，高架俳優用享神，媚眼功名今日
J37nB384_p0304b12║戲，浮雲富貴暫時人。當場喜著衣冠美，轉盻愁看艷
J37nB384_p0304b13║冶塵，做盡機關成一笑，更闌人故總非真。
J37nB384_p0304b14║懷聖泉滄涵法兄和尚
J37nB384_p0304b15║千林搖落葉飛霜，一帶晴川半夕陽，紫塞沙寒迴雁
J37nB384_p0304b16║陣，昆明露冷墜蓮房。旋春脫栗炊新飯，漫記殘編檢
J37nB384_p0304b17║舊囊，幾度郢原高處望，茫茫雲樹鬢毛蒼。
J37nB384_p0304b18║過嘉慶寺贈義真兄
J37nB384_p0304b19║去年此日到禪窩，今日攜笻喜又過，已見布金成梵
J37nB384_p0304b20║宇，更瞻留玉有檀那。黃花霜徑同緣少，紅葉秋林入
J37nB384_p0304b21║畫多，自是願輪超象外，還將寶筏渡娑婆。
J37nB384_p0304b22║壽張稚恭中翰六秩
J37nB384_p0304b23║經天甲子始週輪，畢集群賢慶誕辰，出世昔曾稱一
J37nB384_p0304b24║佛，懸車今已樂三秦。緣從西竺窮真諦，豈羨南華說
J37nB384_p0304b25║大椿？居士青蓮詩酒在，知君金粟是前身。
J37nB384_p0304b26║對客
J37nB384_p0304b27║高原獨偃息，巨釣人沉鯨，愛月不關戶、看山還倚楹。
J37nB384_p0304b28║秋深平野闊、葉落半窗明，未解幽栖者，空憐白髮生。
J37nB384_p0304b29║兜率寺丈室
J37nB384_p0304b30║一塢如山卜此居，煙花象外賸茅廬，簷非避俗低頭
J37nB384_p0304c01║早，榻止容身願足餘。晴霽曉開村樹密，鐘聲晚度夜
J37nB384_p0304c02║窗虛，毘耶丈室休嫌隘，獅座何曾滿得渠？
J37nB384_p0304c03║清福寺詠竹
J37nB384_p0304c04║託根依凈土，冥密翠何深？傍石窣花逕、巡擔護榻陰。
J37nB384_p0304c05║枝高還倦鳥、節上自虛心，底事相看客，敲門亦為尋。
J37nB384_p0304c06║送張康恭明府之任吳江
J37nB384_p0304c07║籍甚清名久，欣傅冠借吳，王心抒速眷、民瘼望來蘇。
J37nB384_p0304c08║江闊風帆迥、雲間漢月孤，登庸思碩輔，終始候冰壺。
J37nB384_p0304c09║送水若太學之吳門
J37nB384_p0304c10║喜托鄰居近，機緣契獨深，投閒來半日、知妄息三心。
J37nB384_p0304c11║麥隴移秋候，河梁動別吟，虎丘多聖蹟，舫到亦相尋。
J37nB384_p0304c12║夏日，張稚恭中翰、巢連之孝廉、雷在南明經、李
J37nB384_p0304c13║中極、劉君朗、張元昭、張復恭、張亮恭、張愚公、張
J37nB384_p0304c14║壽恭、張董若、楊芬伯、張周若諸君子招過嘉慶，
J37nB384_p0304c15║元昭以詩相贈，奉酬次原韻
J37nB384_p0304c16║雅集祇園午夏長，彬彬文質倍風光，詞工白雪塵都
J37nB384_p0304c17║凈，句入青蓮世亦忘。燒晚雲霞舖地錦，橫岡草樹噴
J37nB384_p0304c18║天香，伊蒲幸飫群公饌，好待栽蓮過草堂。
J37nB384_p0304c19║酬張愚公文學次原韻
J37nB384_p0304c20║何處存知己，居然借一丘？若將容我懶，豈為避八讎？
J37nB384_p0304c21║野曠蒼煙合，磚拋白璧收，景從懷斗仰，明月滿齋頭。
J37nB384_p0304c22║再答愚公依原韻
J37nB384_p0304c23║常思顏子樂，第一出塵流，跡泯形俱化，機忘道可求。
J37nB384_p0304c24║鵝瓶欣陸亙，蝶夢托莊周，未到無心地，關情總是愁。
J37nB384_p0304c25║其二
J37nB384_p0304c26║長揖風塵客，還如出獄囚，因無心所住，故有語相投。
J37nB384_p0304c27║聽籟從諸響，看雲每獨留，念能枯得盡，底事怕驚鷗。
J37nB384_p0304c28║新住兜率寺，張稚恭中翰偕劉君朗、張亮恭二
J37nB384_p0304c29║文學見過，僧蘭馨索詠偶成
J37nB384_p0304c30║煙花超象外，寂歷靜何其？屋破從雲補，垣頹任草支。
J37nB384_p0305a01║偶因僧索偈，倏爾詠成詩，高士亦來此，社蓮若可期。
J37nB384_p0305a02║雨後柬義真禪友
J37nB384_p0305a03║雨後稍清暢，幽尋獨坐時，偶舒空裏眼，未是眺中詩。
J37nB384_p0305a04║綠蔭前村樹，紅披曙日曦，無人知此意，唯羨義真師。
J37nB384_p0305a05║
J37nB384_p0305a06║
J37nB384_p0305a07║
J37nB384_p0305a08║
J37nB384_p0305a09║
J37nB384_p0305a10║憨休和尚敲空遺響卷第十（終）