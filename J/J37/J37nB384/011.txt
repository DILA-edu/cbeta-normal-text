J37nB384_p0305b01║憨休和尚敲空遺響卷第十一
J37nB384_p0305b02║關中張恂稚恭編閱
J37nB384_p0305b03║益州記室繼堯校訂
J37nB384_p0305b04║詩
J37nB384_p0305b05║張愚公文學以午日倡和詩見示，索和，次韻（二首）
J37nB384_p0305b06║孤雲蹤跡向關中，野性難堪此日同，投忝那能憐水
J37nB384_p0305b07║國？奪標固是羨英雄。籬邊艾葉搖風綠，檻外榴花照
J37nB384_p0305b08║眼紅，聞道品題賡白雪，寡酬還應屬文翁。
J37nB384_p0305b09║其二
J37nB384_p0305b10║好掛詩瓢翠靄中，幸逢佳節賞心同，爐錘易襲雕龍
J37nB384_p0305b11║隱，蒲酒爭看畫虎雄。階面苔深長掩綠，墻頭杏熟爛
J37nB384_p0305b12║堆紅，從來詞翰非吾有，得失何關付塞翁？
J37nB384_p0305b13║愚公邀過書齋，問及宗門中事
J37nB384_p0305b14║林間掃石合堪眠，竹報相邀過士筵，鹿豕性情如是
J37nB384_p0305b15║佛，麒麟勳業恐非仙。安心久已離諸妄，遊樂何妨涉
J37nB384_p0305b16║眾緣？若問西來端的意，雞冠花發秀階前。
J37nB384_p0305b17║兜率寺早發呈稚恭中翰
J37nB384_p0305b18║天霽雲收曙色開，芒鞋濕露半粘苔，積塵一夜風吹
J37nB384_p0305b19║去，初日高林影射來。花自密時聞鳥語，樹當闕處見
J37nB384_p0305b20║樓臺，推敲漫學騎驢背，敢倩文公逐句裁。
J37nB384_p0305b21║贈焦魁明居士
J37nB384_p0305b22║水邊林下道人家，物外幽閒絕市譁，未把琴書消世
J37nB384_p0305b23║累，只將耕稼樂煙霞。青霄摶翼卑圖鳥，白業修身馭
J37nB384_p0305b24║大車，邀我一餐禪悅飯，庭陰午過夕陽斜。
J37nB384_p0305b25║興善寺荅理仲木文學
J37nB384_p0305b26║莫厭天涯頻作客，且回淚眼息征衣，禪房寂寞堪瀟
J37nB384_p0305b27║灑，凈土於今正好歸。
J37nB384_p0305b28║葆光樓用韻
J37nB384_p0305b29║翛然一榻寄樓中，四壁蕭疏孰與同？只見悲愁憐宋
J37nB384_p0305b30║玉，豈知玄草誤楊雄？雲書雁字行飛白，葉剪霜林醉
J37nB384_p0305c01║落紅，何處砧聲催暮雨？閑忙得坐看鄰翁。
J37nB384_p0305c02║題畫牡丹
J37nB384_p0305c03║名花只合在瑤臺，誰遣丹青妙筆裁？巧奪洛陽枝上
J37nB384_p0305c04║色，真如懸圃苑中開。繁華眼底空塵跡，濃艷春長送
J37nB384_p0305c05║客杯，未是沉香亭畔友，奴郎不用妒詩才。
J37nB384_p0305c06║畫玉蘭
J37nB384_p0305c07║一種超然凈有神，誰將賦粉汙埃塵？還疑薝蔔林中
J37nB384_p0305c08║影，誤作同昌觀裏春。潔性那堪供俗眼，素心終是識
J37nB384_p0305c09║高人，幽齋展去閒清翫，笑殺凡夫錯認真。
J37nB384_p0305c10║望中州
J37nB384_p0305c11║兩年音問隔西東，總是關河路不通，非謂宣尼憐鳳
J37nB384_p0305c12║德，豈同阮籍泣途窮？高林半帶村煙落，遠水多從夕
J37nB384_p0305c13║照紅，東望汝墳叢席地，可知吾道近汙隆。
J37nB384_p0305c14║久不得本師雲老和尚信
J37nB384_p0305c15║胡為一別阻秦山？數載關河信息難，天上槎浮還寄
J37nB384_p0305c16║石，人間路險是重關。巾瓶久念師心切，菽水疏違子
J37nB384_p0305c17║道艱，那得長房能縮地，千峰深處奉慈顏？
J37nB384_p0305c18║曝日
J37nB384_p0305c19║簾捲西風午磬時，閒庭暖日獨支頤，門當水落山都
J37nB384_p0305c20║見，路與雲平野未知。一縷茶煙消白晝，數莖鶴髮上
J37nB384_p0305c21║青絲，年來調得馴龍象，棒喝而今總不施。
J37nB384_p0305c22║張稚恭以涇水歌見貽，次韻
J37nB384_p0305c23║鴻濛沆漭涇之水，涉者其誰究源底？天縱壺山發浩
J37nB384_p0305c24║歌，鏘然韻落宮商徵。映空涵碧水茫茫，紅蓼白葦汀
J37nB384_p0305c25║累累，春當二月桃花開，人家似在武陵裏。盡看𩥇石
J37nB384_p0305c26║步蛙泥，爭得洗流清俗耳？隔岸陰森萬木閒，參差臺
J37nB384_p0305c27║榭插天起。可中三徑有歸來，松菊醉吟同栗里，相憐
J37nB384_p0305c28║寄我涇水歌，夕陽讀罷暮山紫。
J37nB384_p0305c29║懷同門諸昆弟
J37nB384_p0305c30║不意西來建法幢，稜稜傲骨世無雙，林光喜沐春朝
J37nB384_p0306a01║雨，月色疏明午夜窗。數載關河音久絕，滿懷詩思筆
J37nB384_p0306a02║難降，鄰村只隔墻東地，日坐匡床聽吠尨。
J37nB384_p0306a03║冬日偶興（七首）
J37nB384_p0306a04║世事無干涉，塵蹤那得過？晴天連日少，宵夢入雲多。
J37nB384_p0306a05║習懶從言傲，安貧只自哦，頹然唯隱几，宴寂竟如何？
J37nB384_p0306a06║其二
J37nB384_p0306a07║鄰村不甚遠，我住亦幽哉！待月披雲嘯，行吟踏雪開。
J37nB384_p0306a08║缾問傾貯水，隴上折新梅，誰問煙波叟？寒江獨釣臺。
J37nB384_p0306a09║其三
J37nB384_p0306a10║卻憶楊岐住，翻然慰物情，古人曾樹下，今我尚簷楹。
J37nB384_p0306a11║煆灶思中散，沉酣笑步兵，雪風吹片片，繞屋盡虛明。
J37nB384_p0306a12║其四
J37nB384_p0306a13║何處居無地？於身只要安，不消泉石想，但覺地天寬。
J37nB384_p0306a14║觸目雲千片，知心竹幾竿？菴西有李老，終日過盤桓。
J37nB384_p0306a15║其五
J37nB384_p0306a16║總不圖人鬧，幽懷野興長，墻根唯積雪，瓦背但凝霜。
J37nB384_p0306a17║已覺巢雲穩，何須趁熱忙？有時閒倚杖，門外立斜陽。
J37nB384_p0306a18║其六
J37nB384_p0306a19║昨晴天偶變，四野霧冥冥，問法徵僧話，題詩上紙屏。
J37nB384_p0306a20║檐陰窗外黑，柏翳眼中青，幸有南車指，窮途莫畏瞑。
J37nB384_p0306a21║其七
J37nB384_p0306a22║荒墺無人事，僧閑勝閉關，若非窮世路，焉得到林間？
J37nB384_p0306a23║深井難為水，高原不異山，樹頭看宿鳥，日暮倦知還。
J37nB384_p0306a24║觀賽社
J37nB384_p0306a25║一月嚴寒雪未消，爐頭榾柮日頻燒，不疑鼻祖安心
J37nB384_p0306a26║句，猶愛顏回陋巷瓢。社鼓逢逢欣聖世，椒花疊疊頌
J37nB384_p0306a27║神堯，陽春共薦豐年卜，野色蒼茫望裏招。
J37nB384_p0306a28║寄終南友人（二首）
J37nB384_p0306a29║遙望終南隅，倚欄復轉側，長吟顧所思，踏破蒼苔色。
J37nB384_p0306a30║薜荔掩幽關，松枝帶殘雪，蓬萊人不來，獨對中庭月。
J37nB384_p0306b01║其二
J37nB384_p0306b02║有客終南來，曠懷妙無比，林間一晤顏，念之何能已？
J37nB384_p0306b03║梅瘦淡窗虛，鳥啼深竹裏，相過知幾時，再見古君子？
J37nB384_p0306b04║春興
J37nB384_p0306b05║愛吟不是致虛辭，物外閒情世豈知？語滑梁間飛燕
J37nB384_p0306b06║子，冰融水面躍魚兒。池塘生草聯新句，花塢尋芳折
J37nB384_p0306b07║小枝，一枕高齋門獨掩，窗櫺影上日遲遲。
J37nB384_p0306b08║過寶界寺（二首）
J37nB384_p0306b09║昔年曾到此，叢柏剩幽居，古洞鳴鼪鼠，殘經飽蠹魚。
J37nB384_p0306b10║重來岩上寺，已闢院中墟，花意風前笑，臨軒欲起予。
J37nB384_p0306b11║其二
J37nB384_p0306b12║一片荒涼地，層臺復搆新，僧從今日住，▆▆舊時春。
J37nB384_p0306b13║已釋無形累，自然遠俗塵，終南山色近，啟戶對嶙峋。
J37nB384_p0306b14║涇陽趙連城明府過訪
J37nB384_p0306b15║日照蓬門向曉開，氤氳紫氣逼香臺，飛鳧忽到王喬
J37nB384_p0306b16║舄，驄馬今瞻御史才。滿院松濤翻白雪，諸天花雨點
J37nB384_p0306b17║蒼苔，過溪一笑何當惜？勿使攢眉去不來。
J37nB384_p0306b18║張稚恭中翰見過
J37nB384_p0306b19║車塵不到日從容，測影移幢報午鐘，門外忽聞行客
J37nB384_p0306b20║語，林間來覓野人蹤。喜瞻高論推先覺，快接清談槐
J37nB384_p0306b21║晚逢，自笑懶殘煨芋火，只將閒散傲寒松。
J37nB384_p0306b22║莊東杏花盛開，偕二三子往觀，折盈把而歸（三首）
J37nB384_p0306b23║步屧渾忘遠，春晴眺更賒，隨行諸弟子，歷過幾人家？
J37nB384_p0306b24║綠映池邊柳，紅開陌上花，呼童低處折，瓶插要長些。
J37nB384_p0306b25║其二
J37nB384_p0306b26║居然懶出戶，乘興亦探春，鳥語聞高樹，垣頹見比鄰。
J37nB384_p0306b27║奔途塵逐客，坐石野留人，更覺韶華易，百年老此身。
J37nB384_p0306b28║其三
J37nB384_p0306b29║東來西復去，花氣暖如薰，嫩草將支徑，炊煙忽吐雲。
J37nB384_p0306b30║松間行暫歇，岐處路還分，漫得恣游戲，歸吟興不群。
J37nB384_p0306c01║雨
J37nB384_p0306c02║好雨知時節，古人語亦真，農工思潤土，天意喜和春。
J37nB384_p0306c03║菜圃花黃滿，田疇麥綠勻，斯倉吾願祝，得共物華新。
J37nB384_p0306c04║野步
J37nB384_p0306c05║閒來野步興偏賒，芒屩何辭踏草芽？映浦白明沙上
J37nB384_p0306c06║雁，隔林紅見樹頭花。千村含翠連山麓，一徑穿雲到
J37nB384_p0306c07║水涯，最愛夕陽春樹裏，數行煙柳亂啼鴉。
J37nB384_p0306c08║晤四明張石菴居士
J37nB384_p0306c09║多年杖笠滯秦山，覓個知音豈等閑？紙帳寒輕消客
J37nB384_p0306c10║夢，林花春褪點苔斑。傾懷漫記三生石，問法曾參一
J37nB384_p0306c11║字關，此日涇干欣有晤，好將幽句寄人間。
J37nB384_p0306c12║送連城明府喬遷西安郡丞
J37nB384_p0306c13║春城花柳滿池陽，正喜鶯遷此日長，澤潤河山均化
J37nB384_p0306c14║雨，轅攀父老誦甘棠。廉貞獨尚四知畏，清白惟懷兩
J37nB384_p0306c15║字香，笑我林泉忘世相，也隨人送祝金湯。
J37nB384_p0306c16║督僧擇菜次，忽空中鳥聲，眾聞驚異，余曰此鶴
J37nB384_p0306c17║唳也。起視之，一黃鶴從南飛來，長鳴向北而去
J37nB384_p0306c18║大展摩霄翼，長鳴近夕曛，希聲乖世聽，忽訝異時聞。
J37nB384_p0306c19║遼海非無柱，緱山尚有雲，相過支遁室，似共念離群。
J37nB384_p0306c20║菜花
J37nB384_p0306c21║一片春疇托意深，香廚未肯飽叢林，葉將饑色僧同
J37nB384_p0306c22║瘦，花肖東籬菊可欽。堆錦漸盈村落翫，遠香時引蝶
J37nB384_p0306c23║蜂尋，明年好種祗園內，不用檀那布地金。
J37nB384_p0306c24║寄聖泉滄涵和尚
J37nB384_p0306c25║隔葉嚶嚶鳥見招，聆音能不憶同條，輩中道義情緣
J37nB384_p0306c26║曠，格外風流本色饒。愧我匡徒呈拙態，輸君懷寶尚
J37nB384_p0306c27║高標，想當飲犢溪流上，還避許由挂樹瓢。
J37nB384_p0306c28║贈含僧正
J37nB384_p0306c29║僧正名官盛世圖，好將律行整頹蕪，果師翊魏前賢
J37nB384_p0306c30║例，道碧匡秦後哲模。部牒久頒承聖教，銅章新佩自
J37nB384_p0307a01║皇都，綱維喜屬人天望，衰弱門庭賴爾扶。
J37nB384_p0307a02║涇陽文塔
J37nB384_p0307a03║浮圖卓出梵王宮，永奠坤儀勢獨雄，漢聳金缾涵海
J37nB384_p0307a04║月，空搖寶鐸振天風。輪光直射千層影，瑞氣平吞萬
J37nB384_p0307a05║丈虹，自是鍾靈文物異，筆花璀璨五雲中。
J37nB384_p0307a06║述懷
J37nB384_p0307a07║荒原一住幾經年，藜藿何須愧飯錢？道在乘時雖濟
J37nB384_p0307a08║物，自知無德且隨緣。嶽連二華開天半，關樹三秦匝
J37nB384_p0307a09║地連，最羨終南谿壑好，綠蘿空掩白雲邊。
J37nB384_p0307a10║張稚恭之松陵，以詩寄別次韻
J37nB384_p0307a11║爽氣清秋勝，蟬聲處處幽，嶽雲依嶂靜，關樹帶河流。
J37nB384_p0307a12║喻物能非馬，全生悟解牛，方思同道侶，迢遞欲南遊。
J37nB384_p0307a13║瞻眺
J37nB384_p0307a14║閒步易為遠，涼吹逐徑風，野明秋水碧，村燒晚霞紅。
J37nB384_p0307a15║晴樹寒煙外，歸思旅客中，白雲天際迥，隱隱見飛鴻。
J37nB384_p0307a16║王仲孚、丁有恒二孝廉過訪
J37nB384_p0307a17║秋階塵跡少，古柏自陰森，雨積苔還嫩，庭閒葉落深。
J37nB384_p0307a18║風流來二妙，欬唾重雙金，清會頻難得，含毫莫浪吟。
J37nB384_p0307a19║答劉介菴太史來韻
J37nB384_p0307a20║終南佳氣鬱崔峨，應是蘇門鍾渭河，篇什從緣傳紫
J37nB384_p0307a21║谷，詞鋒想見老維摩。習成懶性誰知傲？可笑迂懷自
J37nB384_p0307a22║亦呵！方廣即今空四大，何時借坐肯來麼？
J37nB384_p0307a23║劉介菴見過
J37nB384_p0307a24║松門靜掩綠於苔，忽報風流學士來，促膝喜從今日
J37nB384_p0307a25║論，好懷都向此時開。光分紫柏寒生翠，座襲清香暖
J37nB384_p0307a26║放梅，茅舍欲留深共語，原頭暮色苦相催。
J37nB384_p0307a27║次介菴來韻
J37nB384_p0307a28║瑞雪初飄似落梅，柴門日掩未常開，乍煨芋火誰分
J37nB384_p0307a29║去？忽訝新詩客寄來。蓮社應知花有種，雲林不道徑
J37nB384_p0307a30║無媒，何時再詰唯心論？待掃松陰坐綠苔。
J37nB384_p0307b01║謝客吟
J37nB384_p0307b02║三冬寢疾法床空，頗奈詩魔苦又攻，說藥有方傳海
J37nB384_p0307b03║上，尋醫無跡隱壺中。布衾怯冷常燒炕，窗紙重糊只
J37nB384_p0307b04║怕風，不二文殊如借問，毘耶當覓凈名翁。
J37nB384_p0307b05║漫興
J37nB384_p0307b06║品字柴頭賸有椿，坐聽哀雁叫滄江，新抽草色將遮
J37nB384_p0307b07║眼，見長松枝欲覆幢。紙上情疏詩思少，鐺中茶熟倦
J37nB384_p0307b08║魔降，可憐太華峰頭月，只照寒岩玉女窗。
J37nB384_p0307b09║遊山寨藥王洞（四首）
J37nB384_p0307b10║誰闢方隅地？深藏別有天，憑空開世界，極頂小秦川。
J37nB384_p0307b11║洞鑿知何代？神靈賽幾年？沿村燈火近，朝暮起炊煙。
J37nB384_p0307b12║其二
J37nB384_p0307b13║極目原何曠？扶笻仄徑斜，來尋真士蹟，卻到野人家。
J37nB384_p0307b14║岸樹將抽葉，林藤未有花，岩深堪習隱，複道不妨賒。
J37nB384_p0307b15║其三
J37nB384_p0307b16║陟彼層臺上，靈襟爽自歌，春回寒氣少，塢向夕陽多。
J37nB384_p0307b17║菜甲撐黃土，松棚放綠蘿，岩龕逢野老，相揖問如何？
J37nB384_p0307b18║其四
J37nB384_p0307b19║荒遊無勝侶，春興獨懷濃，人面迎風暖，草芽出土鬆。
J37nB384_p0307b20║溪深雲自密，徑僻雪還封，見說孫思邈，昔曾制毒龍。
J37nB384_p0307b21║雲禪人自長安來
J37nB384_p0307b22║紅日睡方起，軀多病乃遲，但言來處遠，不問去何之？
J37nB384_p0307b23║柳絮金千縷，梨花玉一枝，情悰相別久，因爾足成詩。
J37nB384_p0307b24║晚步
J37nB384_p0307b25║池柳垂金線，花香襲客衣，屐埋交步草，水繞釣魚磯。
J37nB384_p0307b26║晚灶炊煙起，山童牧笛歸，陰沉天欲雨，遙望野雲飛。
J37nB384_p0307b27║閒居次禪人韻
J37nB384_p0307b28║地僻幽偏勝，山林景不如，雨苔生石面，砌草覆庭除。
J37nB384_p0307b29║巢燕梁多語，飛花瓣落書，好將明祖意，猶勝賦閑居。
J37nB384_p0307b30║看梨花
J37nB384_p0307c01║偶來陌上看梨花，素艷遙芬映日斜，曲巷駐笻逢客
J37nB384_p0307c02║騎，圍墻吠犬過人家。香林快爾塵都淨，雪色超然興
J37nB384_p0307c03║頗賒，欲覓主人相借問，廣寒擬載綠雲車。
J37nB384_p0307c04║閏三月和雲侍者韻
J37nB384_p0307c05║茸茸草色綠含煙，一望平蕪氣肅然，柳未脫綿由月
J37nB384_p0307c06║閏，花將結實褪枝鮮。田間宿霧開還合，野外遊絲斷
J37nB384_p0307c07║復聯，閉戶只將支遁筆，逍遙漫賦卻忘年。
J37nB384_p0307c08║寄懷劉介菴
J37nB384_p0307c09║青苔厚積滿庭除，世事無干孰問諸？雨後看花紅意
J37nB384_p0307c10║密，春前種樹綠陰疏。吟懷近日歸詩社，衰病長年臥
J37nB384_p0307c11║草廬，遇憶風流劉太史，燃藜正校古人書。
J37nB384_p0307c12║潔然禪人靜室白牡丹盛開索詠
J37nB384_p0307c13║萬綠叢中玉一枝，芬芳禪室最相宜，根培淨土香偏
J37nB384_p0307c14║勝，色盡囂塵品更奇。閬苑瓊妃冰作骨，藐姑仙子雪
J37nB384_p0307c15║為肌，從他凡卉爭春麗，豈傚穠華學抹脂？
J37nB384_p0307c16║滄涵和尚見過夜話
J37nB384_p0307c17║一碗寒燈對也堪，窗間共坐夜深談，蓬門長掩因多
J37nB384_p0307c18║病，世路無親得放憨。鵔羽文華悲楚鳳，蛛絲織巧愧
J37nB384_p0307c19║吳蠶，相看唯有中天月，炯炯孤光照嶺南。
J37nB384_p0307c20║贈邊乾行醫士
J37nB384_p0307c21║獻策歸來重葆光，杏林寄跡樂耕桑，花間蒔藥壺天
J37nB384_p0307c22║曉，松下彈棋歲月長。黃鵠畫成還酒債，蹇驢騎出負
J37nB384_p0307c23║詩囊，不須避世稱仙隱，自是岐黃妙有方。
J37nB384_p0307c24║次沈紫瀾別駕韻
J37nB384_p0307c25║抱拙幽林學鳥棲，綠陰長覆勝山溪，枝間挂錫妨花
J37nB384_p0307c26║密，戶外觀泉礙竹低。苔石坐來衣染翠，野雲行去屐
J37nB384_p0307c27║粘泥，何時得共陶元亮，一笑溪前破俗迷？
J37nB384_p0307c28║答咸陽朗然僧會
J37nB384_p0307c29║退院歸來自在翁，芒鞋竹杖任西東，人間歲月誰知
J37nB384_p0307c30║促，物外乾坤世豈同？續燄有燈傳祖印，解嘲無說聽
J37nB384_p0308a01║時攻，此生已了塵緣幻，何必將心再蘊空？
J37nB384_p0308a02║徹機自風穴來
J37nB384_p0308a03║只將魂夢繞千峰，縹渺煙霞隔幾重，尺素久沉關▆
J37nB384_p0308a04║雁，哀情空憶鼎湖龍。長途落日迷寒霧，短策疏林起
J37nB384_p0308a05║暮鐘，見說白雲人偶至，出門先候道傍松。
J37nB384_p0308a06║送宗禪者歸金城
J37nB384_p0308a07║金城歸去日，秋意正紛紛，葉落飛秦樹，風高度隴雲。
J37nB384_p0308a08║幾行沙磧雁，由是雪山文，德化歸鄉土，他時語欲聞。
J37nB384_p0308a09║秋原晚望
J37nB384_p0308a10║草色蒼茫白露秋，高原晚望意悠悠，山銜落日餘殘
J37nB384_p0308a11║照，水繞洿涇抱濁流。撫景常懷風水憾，感時每逐塞
J37nB384_p0308a12║鴻愁，長天不遣浮雲盡，空使幽思在隴頭。
J37nB384_p0308a13║薙髮
J37nB384_p0308a14║剃頭已見二毛新，泡燄年光近五旬，鼠囓枯藤悲落
J37nB384_p0308a15║日，蛇攻敝篋苦羸身。息機鷗鳥能忘我，傲骨風塵肯
J37nB384_p0308a16║揖人，閉戶嗒焉唯隱几，林花開遍滿園春。
J37nB384_p0308a17║雨霽
J37nB384_p0308a18║蠅書試字日消長，久雨經旬懶下堂，梁上續燈挑佛
J37nB384_p0308a19║火，墻頭積蘚到僧房。菊零露蕊枝還白，秋老霜林葉
J37nB384_p0308a20║盡黃，天外一行鴻雁叫，砧聲處處送斜陽。
J37nB384_p0308a21║過聖泉滄涵和尚
J37nB384_p0308a22║一逕逶迤入聖泉，森森古柏翠含煙，參詢客到飛空
J37nB384_p0308a23║錫，入社人聽刻漏蓮。菊意凌霜秋未老，葦根零露雁
J37nB384_p0308a24║猶眠，已知靈嶼棲真地，法雨何時潤八埏？
J37nB384_p0308a25║同滄涵和尚遊多寶塔寺時開講《楞嚴》贈演聞
J37nB384_p0308a26║禪人
J37nB384_p0308a27║巍峨寶塔插雲層，薄暮憑陵共一登，滿院鈴聲風說
J37nB384_p0308a28║法，一灣秋水月傳燈。庭碑漫讀窮先哲，講席新開究
J37nB384_p0308a29║上乘，夢感當年曾有瑞，蓮華此日又能升。
J37nB384_p0308a30║石安原長夏遣懷（七十首）
J37nB384_p0308b01║好風時送野花香，夏日晴和覺晝長，一枕南窗鼾蝶
J37nB384_p0308b02║夢，從他塵世利名忙。
J37nB384_p0308b03║落庭空翠映窗紗，繞樹輕煙夕照斜，梵火依微前代
J37nB384_p0308b04║寺，唯餘席地種桑麻。
J37nB384_p0308b05║卜得幽居萬慮消，今朝那復管明朝？薔薇一任香風
J37nB384_p0308b06║散，睡起窗紅日影高。
J37nB384_p0308b07║阪下牛羊臥綠莎，人家住在半山阿，春來只隔桃花
J37nB384_p0308b08║水，不辨仙源是甚麼？
J37nB384_p0308b09║松浮日影上茅階，殿角支風立古臺，倚杖拈題詩未
J37nB384_p0308b10║就，紅生碧岫片霞來。
J37nB384_p0308b11║居常自笑百無能，粥飯長行一個僧，深愧出家承祖
J37nB384_p0308b12║印，思量何法上傳燈？
J37nB384_p0308b13║安居隨分度年華，戲看兒童塔聚沙，過眼浮雲且莫
J37nB384_p0308b14║論，夜來風掃石床花。
J37nB384_p0308b15║無媒徑路蘚痕斑，終日柴門不要關，遠近村煙橫白
J37nB384_p0308b16║鳥，高低雲木露青山。
J37nB384_p0308b17║赤日行天火燄生，聲聲布穀隔林鳴，時開松戶臨溪
J37nB384_p0308b18║水，添得虛窗一片明。
J37nB384_p0308b19║滿林花片滿窗風，檢點詩囊字字空，階下夜來雲共
J37nB384_p0308b20║臥，想渠畏熱到墻東。
J37nB384_p0308b21║竹戶藏陰愜素心，昨宵風雨到雲林，庭花落盡無人
J37nB384_p0308b22║掃，看鳥銜飛過別岑。
J37nB384_p0308b23║飯後經行一碗茶，消閒誰個似山家？籬恨種得青青
J37nB384_p0308b24║菜，架上紅開匾荳花。
J37nB384_p0308b25║葵榴噴火映窗紅，楊柳拖煙弄晚風，最是夏初真好
J37nB384_p0308b26║景，天教著我畫圖中。
J37nB384_p0308b27║息陰庭樹鳥競飛，山舍寥寥隱翠微，偶到柴門聞犬
J37nB384_p0308b28║吠，夕陽影裏一僧歸。
J37nB384_p0308b29║雨後虛堂枕簞涼，半生消受一繩床，竹風香過茶初
J37nB384_p0308b30║熟，有客敲門到上方。
J37nB384_p0308c01║戶外青山翠欲流，禪房花木最深幽，墻▆杏熟香堪
J37nB384_p0308c02║摘，每日來禽啄樹頭。
J37nB384_p0308c03║長夏山翁事若何？清泉白石掩松蘿，幽居自喜逢迎
J37nB384_p0308c04║少，漫煮清茶遣睡魔。
J37nB384_p0308c05║霞披高樹幾人家，青菜園中瓠子花，屋後千峰遮一
J37nB384_p0308c06║水，小橋遙傍竹門斜。
J37nB384_p0308c07║悄然無事便身安，古水陰森倚石壇，何處飛來雙白
J37nB384_p0308c08║鳥？梳翎立在竹闌干。
J37nB384_p0308c09║窗前雨打芭蕉葉，案上風翻梵筴書，古寺無人心自
J37nB384_p0308c10║足，不同潘岳賦閒居。
J37nB384_p0308c11║拄杖生涯孰理論？且從一夏住荒村，林風淅淅天將
J37nB384_p0308c12║雨，收拾乾薪早閉門。
J37nB384_p0308c13║荒徑不鋤任草萊，看雲時復過山隈，隔林好鳥頻相
J37nB384_p0308c14║喚，欲再聽聽又轉來。
J37nB384_p0308c15║原上飛飛叫鵲鴿，天涯兄弟杳鴻冥，潼津不渡黃猿
J37nB384_p0308c16║使，華嶽三峰望裏青。
J37nB384_p0308c17║殿閣風生午坐涼，林花落盡草花香，朱門有客誰同
J37nB384_p0308c18║此？只學吹簫引鳳凰。
J37nB384_p0308c19║田間苜蓿長初肥，采采盈筐志不違，卻憶西山薇蕨
J37nB384_p0308c20║士，清風襲襲動人衣。
J37nB384_p0308c21║無德如何話此宗？閑來日撫石邊松，藜羹香竄炊初
J37nB384_p0308c22║熟，童子鳴椎報午鐘。
J37nB384_p0308c23║不從雲水習閒身，戶外松風淨客塵，夏至纔過初伏
J37nB384_p0308c24║到，南宗偏憶越鄉人。
J37nB384_p0308c25║裁雲欲補舊袈裟，客至蒿湯可當茶，留得床前三尺
J37nB384_p0308c26║地，只栽黃獨不栽花。
J37nB384_p0308c27║雨香庭際草青青，蜂抱花鬚繞竹櫺，壁上缽囊高挂
J37nB384_p0308c28║久，爐煙消盡一函經。
J37nB384_p0308c29║雲影空浮蔭短墻，荷花初放滿池香，一身剩得閑如
J37nB384_p0308c30║此，只坐堆堆納晚涼。
J37nB384_p0309a01║草色迎涼稱客居，微風時動拂簷虛，朝來野老頻相
J37nB384_p0309a02║問，墻下青青好放驢。
J37nB384_p0309a03║長林豐草喜吾儕，土井泉深水最佳，丘壑亦無登躡
J37nB384_p0309a04║苦，一年穿得一雙鞋。
J37nB384_p0309a05║猧兒長吠暮雲奔，日落荒原早閉門，半壁光搖鄰含
J37nB384_p0309a06║影，幾家燈火照黃昏？
J37nB384_p0309a07║自愛野雲懶性多，放身白石枕煙蘿，長林天外奇峰
J37nB384_p0309a08║立，吐出芙蓉接渭河。
J37nB384_p0309a09║丹崖翠壑碧層層，六月深松澗有冰，見說其中多虎
J37nB384_p0309a10║豹，好山入望是嘗登。
J37nB384_p0309a11║斁椽喜著白雲坳，蓬戶隨僧月下敲，不作南華齊物
J37nB384_p0309a12║論，心閑無住念全消。
J37nB384_p0309a13║晚窗紅燒樹頭霞，雨過污池亂沸蛙，撞破乾坤無垢
J37nB384_p0309a14║老，心燈續燄到儒家。
J37nB384_p0309a15║花徑尋詩兩乍晴，鞋跟拖潤足還輕，小橋停步看流
J37nB384_p0309a16║水，樹老無枝鳥不驚。
J37nB384_p0309a17║飛花亂點襲衣香，石竇風來清晝涼，剩得一壺冬雪
J37nB384_p0309a18║水，砂鍋煨盡竹枝長。
J37nB384_p0309a19║林聲咽咽亂鳴蜩，七尺烏藤閣寂寥，古廟登登閒社
J37nB384_p0309a20║鼓，牟尼常事莫香燒。
J37nB384_p0309a21║小圃新開蔬不多，蒿苣種得百餘窠，磽田缺水遭天
J37nB384_p0309a22║旱，無奈其鄰又乞何？
J37nB384_p0309a23║林風颯颯響疏桐，佛火琉瑙夜照紅，何處鐘聲來遠
J37nB384_p0309a24║寺？簾鉤新月上遙空。
J37nB384_p0309a25║石壓筍箯斜迸竹，松纏薜荔倒垂藤，林間好景知多
J37nB384_p0309a26║少？更有何人共懶能？
J37nB384_p0309a27║霽迥長空眺眼賒，高原一望興無涯，牧童指點平蕪
J37nB384_p0309a28║外，雲裏崔嵬是太華。
J37nB384_p0309a29║為憶雲林舊識稀，乘涼山翠欲沾衣，不知近日重巖
J37nB384_p0309a30║下，更有何人掩竹扉？
J37nB384_p0309b01║古柏森森半插天，濃陰借得一枝眼，粘衣汗濕身如
J37nB384_p0309b02║洗，水觀初成不用泉。
J37nB384_p0309b03║夏至繁陰草木蒼，竹風吹過煮茶香，好山多在雲邊
J37nB384_p0309b04║看，滿目晴嵐帶夕陽。
J37nB384_p0309b05║奇峰盛夏火雲升，花鳥不來詩也興，竹樹深深藏古
J37nB384_p0309b06║寺，茶煙淡淡瀉高藤。
J37nB384_p0309b07║鵓鳩啼處綠叢叢，矮屋人家蓋短松，籬落競飛黃菜
J37nB384_p0309b08║蝶，門連草徑任雲封。
J37nB384_p0309b09║平蕪一望野煙收，疊疊青山逐水流，不是消閒真個
J37nB384_p0309b10║懶，聽鶯還到小橋頭。
J37nB384_p0309b11║未得居山卻勝山，蘿門掩綠鎮長關，橫塘白鷺孤煙
J37nB384_p0309b12║外，飛去飛來任往還。
J37nB384_p0309b13║夢想何曾到此中？重來摩頂問靈松，閉門習我煨鐺
J37nB384_p0309b14║法，下種尊他钁地宗。
J37nB384_p0309b15║煙薰細柳千枝醉，雨灑平田萬頃浮，一事不干塵俗
J37nB384_p0309b16║累，消閒得▆老僧不？
J37nB384_p0309b17║日滿山煙淡若描，閑庭寂寂掩蓬蒿，窗前得句題蕉
J37nB384_p0309b18║葉，樹下圖涼解布袍。
J37nB384_p0309b19║楖栗經旬不到門，蝸文鳥篆滿階痕，柘榴樹老枯將
J37nB384_p0309b20║死，猶有殘枝帶子存。
J37nB384_p0309b21║林花落盡草萋萋，霪雨新晴曳杖藜，偶啟棘籬門外
J37nB384_p0309b22║去，鶯聲啼在柳塘西。
J37nB384_p0309b23║草木心知不是山，住來能不放身閒，寥寥獨許誰親
J37nB384_p0309b24║近？花鳥時為扣竹關。
J37nB384_p0309b25║嗒焉隱几日頹然，萬事從他不問緣，看合兩苔生緣
J37nB384_p0309b26║地，迸開雲霧出青天。
J37nB384_p0309b27║遣情無過是空門，隨分生涯莫要論，三尺茅蓬閒日
J37nB384_p0309b28║月，一堆土灶樂乾坤。
J37nB384_p0309b29║白雲依樹作鄰家，繞砌黃開野菜花，土炕不燒容我
J37nB384_p0309b30║懶，無求須達布金沙。
J37nB384_p0309c01║總是莊周夢裏身，五陵豪貴已成塵，門前柳色年年
J37nB384_p0309c02║綠，不見當時舊主人。
J37nB384_p0309c03║倚杖風前口自歌，茅菴住在白雲阿，南窗嘯傲忘炎
J37nB384_p0309c04║暑，鎮日禽聲護綠蘿。
J37nB384_p0309c05║兩歇長林去市遙，曉風吹綠碎芭蕉，飛來翠色常侵
J37nB384_p0309c06║戶，漲去溪流欲斷橋。
J37nB384_p0309c07║流雲冉冉繫遊絲，風靜林間月到遲，蓬戶不關人意
J37nB384_p0309c08║懶，只聽高樹囀黃鸝。
J37nB384_p0309c09║望入繁華路孰分？嗥嗥吠犬遠相聞，不知麥笛歸何
J37nB384_p0309c10║處？十里村煙一塢雲。
J37nB384_p0309c11║積塵滿案▆垂絲，竟日無言兀坐時，雲到窗前插淡
J37nB384_p0309c12║影，樹從煙裏出高枝。
J37nB384_p0309c13║鶴翅橫空意欲從，如何裁柏不栽松？夜來夢入終南
J37nB384_p0309c14║去，隱隱濤聲在萬峰。
J37nB384_p0309c15║不買青山費草鞋，也無人世強安排，白雲占斷誰收
J37nB384_p0309c16║拾？狼藉山門任爾埋。
J37nB384_p0309c17║夏木沉陰綠半酣，曉風滴露葉猶函，絺衣未著香回
J37nB384_p0309c18║▆，禮對瓶花佛一龕。
J37nB384_p0309c19║歲月催人老去何？閒吟不厭癖為魔，胡僧漫說離文
J37nB384_p0309c20║字，面壁巖前鳥跡多。
J37nB384_p0309c21║燉煌寺新住
J37nB384_p0309c22║新住多勞後，蒿廬葺未休，皆因培祖道，豈是趁時流？
J37nB384_p0309c23║榻冷風盈室，窗虛雪滿頭，從來家活計，不用世人愁。
J37nB384_p0309c24║全孟元文學見過
J37nB384_p0309c25║荒草猶填逕，蓬門今始開，人從方外住，客自道中來。
J37nB384_p0309c26║霜氣森寒柏，庭香襲老梅，寺前相話久，明月照蒼苔。
J37nB384_p0309c27║劉久吉副戎偕吼林鯨侄禪師過訪以詩見贈
J37nB384_p0309c28║即席次韻
J37nB384_p0309c29║城遺漢蹟上朝暾，廢院新居席未溫，野曠霜嶙眠白
J37nB384_p0309c30║雁，▆連客騎到青門。瑤篇慰籍情多感，玉屑清霏道
J37nB384_p0310a01║獨存，從此莫嫌荒徑遠，常教屐齒▆苔痕。
J37nB384_p0310a02║贈吼林鯨侄禪師
J37nB384_p0310a03║獅絃響震白天都，要使遺音遍四隅，久向薊群空▆
J37nB384_p0310a04║馬，故來秦塞蕩妖狐。關河露冷哀鴻疾，華嶽峰高皓
J37nB384_p0310a05║月孤，異日宸衷還舜老，看將白棒整頹蕪。
J37nB384_p0310a06║其二
J37nB384_p0310a07║欽承帝命出皇都，楖栗橫肩只自扶，妙喜冠巾曾說
J37nB384_p0310a08║法，憨山執戟壯雄圖。天涯莫謂無知己，海內何常有
J37nB384_p0310a09║丈夫？冀爾他時弘祖道，銀章金冊舊規模。
J37nB384_p0310a10║竺法護塔
J37nB384_p0310a11║浮圖高插古城隈，寂寂空庭盡草萊，破堵不完真子
J37nB384_p0310a12║院，荒雲猶護譯經臺。風回梵韻鈴聲出，影落丘墟月
J37nB384_p0310a13║色來，滿目荒涼千古思，靈光肯照不然灰。
J37nB384_p0310a14║送鏡如歸晉省親
J37nB384_p0310a15║雪霽望晴暉，旭日在高樹，游子望白雲，思親髮垂素。
J37nB384_p0310a16║寒空旅雁飛，關河凍行路，天涯送爾歸，故鄉空有慕。
J37nB384_p0310a17║贈任木菴明府
J37nB384_p0310a18║汝水分攜後，星霜四載過，萍蹤唯我輩，錦製屬檀那。
J37nB384_p0310a19║佛已千家頌，民傳五褲歌，琴餘庭草靜，擬在碧山阿。
J37nB384_p0310a20║寄懷任木菴
J37nB384_p0310a21║杖笠西秦客鬢蒼，每瞻北斗憶平陽，當年飽德從鳳
J37nB384_p0310a22║穴，今日鳴琴自單堂。跡阻關河秋雁迥，神交寒蝶夢
J37nB384_p0310a23║魂涼，華峰東去頻回首，雲樹蒼茫望裏長。
J37nB384_p0310a24║三臺菴
J37nB384_p0310a25║行遊西極訪靈蹤，石磴攀雲上幾重，渭水澄波明素
J37nB384_p0310a26║練，南山蒼翠插芙蓉。煙消鶴近真人氅，洞口虯盤大
J37nB384_p0310a27║士松，登眺竟忘歸日暮，隔林蕭寺已鳴鐘。
J37nB384_p0310a28║長安故城懷古
J37nB384_p0310a29║龍飛鳳去幾遷更？千古猶傳帝子城，蛇劍若知槐夢
J37nB384_p0310a30║散，露盤不向羽仙擎。風凄渭水寒濤壯，日映驪山晚
J37nB384_p0310b01║照明，莫就繁華思往事，離離禾添總關情。
J37nB384_p0310b02║未央宮覽古
J37nB384_p0310b03║未央臺殿久堙荒，一度來登易感傷，禁苑拓耕都畝
J37nB384_p0310b04║畝，宮花不發已村莊。雲迎仙仗聯朝牧，寺近鐘聲送
J37nB384_p0310b05║夕陽，唯有終南山色在，嶙峋依舊鬱蒼蒼。
J37nB384_p0310b06║除夕（二首）
J37nB384_p0310b07║鐘聲敲罷夜將闌，圍坐爐邊話歲殘，荏苒年華今夕
J37nB384_p0310b08║盡，蹉跎人世幾時寬？瑩光喜結燈光蕊，暖氣忻回布
J37nB384_p0310b09║衲寒，更憶江南春色早，梅花先得嶺頭看。
J37nB384_p0310b10║其二
J37nB384_p0310b11║把茅蓋頂古今然，荒院時居且順緣，奈有山形杖子
J37nB384_p0310b12║在，只看庭柏雪柯妍。桃符又見迎新歲，竹爆俄聞送
J37nB384_p0310b13║舊年，自是山家無所事，莊生已賦馬蹄篇。
J37nB384_p0310b14║同李孔門文學小坐
J37nB384_p0310b15║闃寂心常定，幽宜小坐嘉，門關深院草，蛛胸落藤花。
J37nB384_p0310b16║問法身為座，敲詩雪煮茶，向來賓主句，可得會些些。
J37nB384_p0310b17║慈恩寺有感
J37nB384_p0310b18║塔勢凌雲上，巍然接彼蒼，昔年弘法地，今日集賢堂。
J37nB384_p0310b19║樹傍橋陰合，柏傳兔影涼，鐘聲林外落，清韻滿山岡。
J37nB384_p0310b20║聚仙橋（在慈恩寺前）
J37nB384_p0310b21║橋頭聞說聚神仙，仙去橋空不記年，緱氏吹笙無馭
J37nB384_p0310b22║鶴，山陰修禊有名賢。花光紅映沿溪水，柳色青迷兩
J37nB384_p0310b23║岸煙，為憶瑤臺池上客，曾來參叩祖師禪。
J37nB384_p0310b24║偶占
J37nB384_p0310b25║春盡閑門半綠苔，桃花未放杏花開，翩翩紫燕何曾
J37nB384_p0310b26║到？向暖遊𧊵日日來。
J37nB384_p0310b27║酬李雪木先生韻
J37nB384_p0310b28║柴門常獨掩，苔色一何新？既愧栽蓮主，敢邀觀國賓。
J37nB384_p0310b29║胸中無一字，名誤落三秦，幸有瑤華贈，光分少室春。
J37nB384_p0310b30║酬張自維處士韻
J37nB384_p0310c01║怖鴿飛空響，高車到偉人，風含松韻古，屐破石苔新。
J37nB384_p0310c02║垂釣非辭漢，尋源不問秦，臨軒留藻句，座榻喜生春。
J37nB384_p0310c03║題畫
J37nB384_p0310c04║瑤草琪花白露汀，萬山深處有茅亭，不知那個消清
J37nB384_p0310c05║暑？滿耳松濤竟日聽。
J37nB384_p0310c06║訪李雪木先生
J37nB384_p0310c07║出隊未歸笻，來尋澗上翁，遙看蒼野外，多在白雲中。
J37nB384_p0310c08║一樹啼鳩綠，孤花映日紅，求安豈無計？屢空許誰同？
J37nB384_p0310c09║李雪水、張自維二先生見過次韻
J37nB384_p0310c10║鶤絃白雪幾曾聞？花曙蓬門偶到君，藜榻坐穿東河
J37nB384_p0310c11║客，林巒移愧北山文。風迴葉響疑蕉雨，屐破臺荒見
J37nB384_p0310c12║蘚紋，談柄不辭麈尾倦，錦囊佳製喜平分。
J37nB384_p0310c13║壽吼林法侄
J37nB384_p0310c14║天潢多載汎慈航，曳杖西來闢大荒，梅杏熟時春正
J37nB384_p0310c15║晚，葵榴開遍夏初長。三川風月供吟嘯，八水波濤湧
J37nB384_p0310c16║繡腸，更有終南山色翠，千秋摩漢鬱蒼蒼。
J37nB384_p0310c17║圓通菴次壁問韻
J37nB384_p0310c18║畢原坡下古招提，覺路金繩望不迷，細柳營邊風颯
J37nB384_p0310c19║颯，杜郵亭畔草萋萋。壁間有詠空文藻，林下何人合
J37nB384_p0310c20║杖藜？明日東歸驢背上，不堪回首暮雲低。
J37nB384_p0310c21║避雨
J37nB384_p0310c22║路斷橋仍接，雲深徑卻迷，花光墻外發，鳥語樹頭啼。
J37nB384_p0310c23║鄰叟種禾黍，頭陀采藿藜，雨中成少憩，塵世正多泥。
J37nB384_p0310c24║興善寺
J37nB384_p0310c25║金剎浮光逼紫霄，長廊石記自隋朝，經翻貝葉諸天
J37nB384_p0310c26║曉，山接終南萬里遙。丈室聯燈輝祖域，空林地迥絕
J37nB384_p0310c27║塵囂，攄懷未獲驚人句，柏起風聲響泬漻。
J37nB384_p0310c28║寄山中人
J37nB384_p0310c29║欲將煩暑問山椒，避跡何如念自消？瓠落無容悲短
J37nB384_p0310c30║智，扶桑遠蔭憶長條。過溪漫擬圖三笑，挂樹猶驚去
J37nB384_p0311a01║一瓢，伏鼠繫駒調應否？那堪岑寂厭塵囂？
J37nB384_p0311a02║荅人問
J37nB384_p0311a03║近日幽棲處，庭除草盡荒，石顛如米芾，灶煆似嵇康。
J37nB384_p0311a04║聽烏還依樹，看花自遶廊，投閑吾計拙，無復問行藏。
J37nB384_p0311a05║窗前竹
J37nB384_p0311a06║朝暮簷陰合，琅玕▆野居，韻餘風定後，影散月來初。
J37nB384_p0311a07║製笠裁新籜，行箯憶舊廬，但將君子操，時讀古人書。
J37nB384_p0311a08║薦福寺
J37nB384_p0311a09║秀水蒼然帶郭陰，隋家宮闕已叢林，人傳塔縫開還
J37nB384_p0311a10║合，鐘說神移古至今。花雨尚薰參法座，煙雲猶護定
J37nB384_p0311a11║禪心，數莖白髮悲遲暮，蘚剔庭碑續斷吟。
J37nB384_p0311a12║感業寺（唐武則天為尼處也）
J37nB384_p0311a13║聞道當年玉輦過，恩沾雨露此遍多，門題感業顏猶
J37nB384_p0311a14║在，樹老無枝話不磨。宮闕已非唐土地，庭碑仍記漢
J37nB384_p0311a15║山河，填然鐘鼓諸天集，尚擬綸音駐薜蘿。
J37nB384_p0311a16║草堂寺
J37nB384_p0311a17║拄杖窮幽勝，迢遙入翠岑，松杉臺殿古，院落草萊深。
J37nB384_p0311a18║禮塔瞻龍象，翻經憶寶林，短笻歸日暮，緩步亦行吟。
J37nB384_p0311a19║曲江池次李中孚徵君韻
J37nB384_p0311a20║平疇一望盡嘉禾，曲曲江流濬若沱，千頃綠雲生曉
J37nB384_p0311a21║浪，幾行白露踏秋波。流觴已杳非唐世，返日何能憶
J37nB384_p0311a22║魯戈（時有滇南之叛）？獨羨商山高臥客，蕭然長詠採芝歌。
J37nB384_p0311a23║送劉允吉喬遷閩省副戎
J37nB384_p0311a24║大樹垂清世，祗園蔭獨親，畏寒風避鳥，愛暖日依人。
J37nB384_p0311a25║調變思金鼐，折衝靖海塵，灞橋寧惜別，此去畫麒麟。
J37nB384_p0311a26║石安原遇雨
J37nB384_p0311a27║石安原下涇水渾，石安原上雨翻盆，莫問五陵豪貴
J37nB384_p0311a28║客，野雲荒草扣誰門？
J37nB384_p0311a29║行野
J37nB384_p0311a30║雲霽春光媚，行行近渭流，沙崩新柳岸，雁集古城丘。
J37nB384_p0311b01║坐石苔生翠，牽衣草未柔，短笻歸落日，逸興滿滄洲。
J37nB384_p0311b02║拸永福菴宿
J37nB384_p0311b03║日夕尋精舍，黃昏路覺迷，小橋垂柳合，叢竹壓墻低。
J37nB384_p0311b04║榻照禪燈炯，函封梵筴齊，入門賓主句，相見手先攜。
J37nB384_p0311b05║項木天、張自維、全遇之諸君子邀過崇慶王先
J37nB384_p0311b06║生園翫牡丹
J37nB384_p0311b07║舊第傳聞目未經，辟疆春暖日開扃，賦歸彭澤通三
J37nB384_p0311b08║徑，花種沉香少一亭。曲懢風生雲冉冉，滿園葵秀露
J37nB384_p0311b09║零零，杖藜幸赴三生約，夢蝶蘧然莫問醒。
J37nB384_p0311b10║禮萬佛懺，自維張處士以詩見貽次韻
J37nB384_p0311b11║仗擁諸天集寶臺，爐煙裊裊玉函開，三千響震獅音
J37nB384_p0311b12║吼，萬德名稱象步回。聽法老龍行雨至，銜花靈鳥自
J37nB384_p0311b13║空來，民生喜沐同仁化，常奉金莖露一杯。
J37nB384_p0311b14║華清宮壁▆次孟司馬韻（三首）
J37nB384_p0311b15║繡嶺花飛異往常，華清猶自說蓮湯，可憐一脈溫泉
J37nB384_p0311b16║水，長為人間洗結腸。
J37nB384_p0311b17║其二
J37nB384_p0311b18║唐帝行宮已不常，殿門空鎖浴蘭湯，煙光眺盡心如
J37nB384_p0311b19║醉，不待梁頭解鹿腸。
J37nB384_p0311b20║其三
J37nB384_p0311b21║怪物深潛若有常，毒涎吐出沸如湯，如何不比甘泉
J37nB384_p0311b22║水？賦盡詞人錦繡腸。
J37nB384_p0311b23║送吼林法侄赴都門
J37nB384_p0311b24║客裏難為別，天涯共此情，燕京歸去好，海會望來成。
J37nB384_p0311b25║相對秋蟬發，無妨夜月明，此時當憶念，吳越令當行。
J37nB384_p0311b26║送徐班侯居士歸撫州
J37nB384_p0311b27║春山一帶嶂煙迷，春樹嚶嚶有鳥啼，為覓世緣來塞
J37nB384_p0311b28║北，得參祖印復江西。逢人語話音雖異，去路風霜客
J37nB384_p0311b29║共棲，萬里家山歸到日，門前春色柳條齊。
J37nB384_p0311b30║過普明寺
J37nB384_p0311c01║偶步普明寺，槐陰夾徑分，竹桃垂曉露，樓閣鎖晴雲。
J37nB384_p0311c02║詞客多留詠，頭陀不論文，晨昏鐘磬發，渺渺下方聞。
J37nB384_p0311c03║接新蔡宋子勉郡丞書，請主金粟釋林
J37nB384_p0311c04║抱拙年來只放憨，終期餐素每懷慚，人從蓮社成新
J37nB384_p0311c05║約，房偃松枝憶舊參。萬里關河傳雁字，十年烽火隔
J37nB384_p0311c06║蘿龕，鮦陽幸有知音在，法護於今仰斗南。
J37nB384_p0311c07║留別紫谷和尚
J37nB384_p0311c08║渭水相從近十年，感君深意豈徒然？宗壇更冀千秋
J37nB384_p0311c09║盛，化日常期萬古懸。蟾戲林光開塔影，空澄嶽色釀
J37nB384_p0311c10║秋煙，此倩交老難為別，魚素還應到汝川。
J37nB384_p0311c11║留別斗垣董子
J37nB384_p0311c12║秋空雲淨畫圖開，遠近山川入望來，繡渚蓼花紅映
J37nB384_p0311c13║水，危峰杉檜翠成堆。離情莫禁今時別，古道難忘此
J37nB384_p0311c14║日培，更憶金湯餘力在，西風杖笠首頻回。
J37nB384_p0311c15║庚子季夏得金粟書，召余守先師塔，不能獲辭，
J37nB384_p0311c16║以燉煌方丈請滄涵和尚代席，賦此詩別
J37nB384_p0311c17║事逼身來不自由，長安雖好豈能留？光揚祖域君須
J37nB384_p0311c18║山，塔守師龕我更遊。汝海平翻千尺浪，渭津坐斷百
J37nB384_p0311c19║川流，塤箎合奏天然別，一調風前兩處酬。
J37nB384_p0311c20║答汝寧熊恕雯太守來韻
J37nB384_p0311c21║抱拙窮廬念久灰，何緣光射覆盆來？霽澄夙霧千山
J37nB384_p0311c22║靜，日照殘雲萬里開。苾草光生輝寶地，心華筆吐燦
J37nB384_p0311c23║靈臺，投機愧我非黃檗，契悟先知裴相才。
J37nB384_p0311c24║答新蔡朱雪沽明府來韻
J37nB384_p0311c25║迢遞關門萬里遙，俄承君命遠相招，雲林誼切今非
J37nB384_p0311c26║有，覺地鍾情古獨超。靖節芳規誠尚在，端明勝躅未
J37nB384_p0311c27║全消，芒鞋冀待登龍日，法護還瞻德澤饒。
J37nB384_p0311c28║
J37nB384_p0311c29║
J37nB384_p0311c30║憨休和尚敲空遺響卷第十一（終）