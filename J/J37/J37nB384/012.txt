J37nB384_p0312a01║憨休和尚敲空遺響卷第十二
J37nB384_p0312a02║關中張恂稚恭編閱
J37nB384_p0312a03║益州記室繼堯校訂
J37nB384_p0312a04║詩
J37nB384_p0312a05║南塘漫興（十二首）
J37nB384_p0312a06║寂歷林居靜，塵寰隔水涯，橋通谿路斷，石礙竹枝斜。
J37nB384_p0312a07║密樹垂朱果，長藤綴紫花，已來鍾野趣，吟興不妨賒。
J37nB384_p0312a08║其二
J37nB384_p0312a09║曲水慳通棹，柳遮青萬重，掃苔供坐石，招鶴待長松。
J37nB384_p0312a10║闍迥雲間出，亭依水際逢，詶人多時跡，來往一枝筇。
J37nB384_p0312a11║其三
J37nB384_p0312a12║方沼明於鏡，清光若可分，故能安懶性，兼亦占閒雲。
J37nB384_p0312a13║月上鐘初動，林深世不聞，會心當有處，風入木成紋。
J37nB384_p0312a14║其四
J37nB384_p0312a15║四面環依水，樓臺似鑿空，偶來祗樹裏，不出道場中。
J37nB384_p0312a16║柳影魚遊慣，經聲鳥和融，塵跡庭外少，深寂雨空濛。
J37nB384_p0312a17║其五
J37nB384_p0312a18║幽曠多奇絕，林間怪石蹲，雲深穿樹杪，地裂走松根。
J37nB384_p0312a19║池淨秋如洗，沙虛岸若存，連宵陰雨積，新水漲堤痕。
J37nB384_p0312a20║其六
J37nB384_p0312a21║一勺能為趣，翠環竹樹深，行堤人倒影，暗水柳垂陰。
J37nB384_p0312a22║荇藻牽鳧浪，林風度梵音，都來空俗慮，何處淨凡心？
J37nB384_p0312a23║其七
J37nB384_p0312a24║顏額拈花閣，開軒對水塘，竹根寒石瘦，梅藻凍雲香。
J37nB384_p0312a25║蹊折橋橫港，空明塔射光，天然圖畫裏，鐘鼓禮空王。
J37nB384_p0312a26║其八
J37nB384_p0312a27║勝地偏幽僻，亭依曲水迴，翠雲籠樹合，香露滴花開。
J37nB384_p0312a28║空響風鳴葉，鞋拖徑滑苔，本無塵世擾，擬應到蓬萊。
J37nB384_p0312a29║其九
J37nB384_p0312a30║群木搖池影，遊鱗亂若登，花將亭榭密，水欲岸沙崩。
J37nB384_p0312b01║風落新松子，龍蟠老樹藤，隔溪人語響，飛鷺起前汀。
J37nB384_p0312b02║其十
J37nB384_p0312b03║水際蒼煙合，行來路轉迷，晴吹魚戲浪，風掠燕銜泥。
J37nB384_p0312b04║遠岸迎花笑，高枝聽鳥啼，逍遙忘倦屧，拄杖日相攜。
J37nB384_p0312b05║十一
J37nB384_p0312b06║樹色搖空翠，花光曖路熏，過橋方塔見，隔水定鐘聞。
J37nB384_p0312b07║月墮松間影，天垂野外雲，徘徊相顧步，徑草綠微▆。
J37nB384_p0312b08║十二
J37nB384_p0312b09║高木晴簷外，空濛水氣騰，藂汀鷗鷺密，灑露竹枝升。
J37nB384_p0312b10║梵韻連暉響，花稠半客憑，幽然蘿徑窈，得片看飛麟。
J37nB384_p0312b11║▆中▆
J37nB384_p0312b12║傲雪孤根淨有因，膽瓶分得一枝春，燈窗影瘦渾疑
J37nB384_p0312b13║畫，竹榻香清暗襲人。冷艷不隨煙篆裊，淡情惟共道
J37nB384_p0312b14║心真，一簾疏雨春光暮，莫遣銜泥燕落塵。
J37nB384_p0312b15║人日答朱留臣文學
J37nB384_p0312b16║人日春光好，林塘更覺新，冰鎔池上日，樹裊雨中春。
J37nB384_p0312b17║久困煙霞癖，惟將木石親，十年歸未得，瀟灑隔風塵。
J37nB384_p0312b18║微笑亭共戴宗摩文學
J37nB384_p0312b19║茅亭當靜立，沙際狎鷗閒，地仄皆因水，林深若在山。
J37nB384_p0312b20║雲浮春自寂，翼倦鳥知還，微笑名亭者，可曾破此關？
J37nB384_p0312b21║贈象屏丘明府署篆新蔡
J37nB384_p0312b22║藻鑑冰壺久著聲，喜瞻署篆過新城，花明巷陌春初
J37nB384_p0312b23║曉，月映琴臺景倍清。飛舄已知隆帝眷，鳴絃應是洽
J37nB384_p0312b24║輿情，佇看選績超三異，定有徵書下玉京。
J37nB384_p0312b25║寺中玉蘭
J37nB384_p0312b26║滿樹玲瓏擬玉堆，清香時馥妙高臺，須知有色超群
J37nB384_p0312b27║卉，自是無塵絕點埃。露重曉窗高衲臥，月明幽砌羽
J37nB384_p0312b28║人來，霓裳曲裏休爭勝，笑逐東風爛熳開。
J37nB384_p0312b29║送子勉宋山主都門赴選
J37nB384_p0312b30║三月江城雨尚寒，長途楊柳簇征鞍，山公啟事行須
J37nB384_p0312c01║速，蕭寺離情話欲難。千里暮雲催去雁，一灣春水抱
J37nB384_p0312c02║回巒，到時聲價當青選，報捷先聞至梵壇。
J37nB384_p0312c03║送朱雪沽明府喬遷滇南安寧太守
J37nB384_p0312c04║帝念昆明困劫灰，羽書新報瘴煙開，山從六詔千峰
J37nB384_p0312c05║迥，水接三湘萬里來。借冠南天權鎖鑰，調羹北闕待
J37nB384_p0312c06║鹽梅，此行莫惜風塵苦，建節須當司馬才。
J37nB384_p0312c07║坐一草亭
J37nB384_p0312c08║斷岸橋頭置草亭，迴環竹樹倚空青，日斜風靜無人
J37nB384_p0312c09║到，坐對方塘一卷經。
J37nB384_p0312c10║蔡志八詠（有序）
J37nB384_p0312c11║嘗閱郡邑諸志，皆勒八景，名人多倡和之，以備采
J37nB384_p0312c12║風者知山川景物之勝。新蔡亦有八詠，閱志之暇
J37nB384_p0312c13║聊為效顰，貽譏不恤。
J37nB384_p0312c14║關津晚渡
J37nB384_p0312c15║夾岸垂楊鎖暮天，澄江一望水茫然，鷗眠別浦閒沙
J37nB384_p0312c16║際，鳥趁歸帆集樹邊。晚色綠沉平野翠，晴霞紅映遠
J37nB384_p0312c17║村煙，耦耕沮溺今何在？尚有行人問渡船。
J37nB384_p0312c18║龍口新晴
J37nB384_p0312c19║雨歇長林爽氣清，嵐光遠霽蘸新晴，粘花未破紅猶
J37nB384_p0312c20║潤，染草初勻緣尚輕。霧捲南天高楚岫，雲開北闕拱
J37nB384_p0312c21║神京，更於何處堪登眺？碧水橋頭夕月生。
J37nB384_p0312c22║三汊波瀠
J37nB384_p0312c23║衝波逆折倒回流，雙合龍津杳靄浮，瀲灩水光晴盪
J37nB384_p0312c24║口，空濛樹色影涵秋。輕鷗數點鄰魚火，奔馬千帆過
J37nB384_p0312c25║客舟，應是詞源鍾豫汝，長風破浪自悠悠。
J37nB384_p0312c26║姜寨春耕
J37nB384_p0312c27║桑苞蠶事日紛紜，布穀催春谷口聞，井字分畦通舊
J37nB384_p0312c28║陌，瓜藤蘸水漲斜曛。長驅犍犢行耕雨，暫歇犁鋤坐
J37nB384_p0312c29║綴文，放牧歸來天色晚，笛聲吹破一溪雲。
J37nB384_p0312c30║九溝漁唱
J37nB384_p0313a01║九溝新水接天涯，溪上漁人樂自嘉，紅蓼岸邊晴曬
J37nB384_p0313a02║網，白蘋洲畔釣橫車。流雲半度纖歌遏，澀浪微分短
J37nB384_p0313a03║櫂斜，沽酒不辭青旆遠，歸來和月臥蘆花。
J37nB384_p0313a04║澗頭細雨
J37nB384_p0313a05║東望澗頭鳥不飛，濛濛雨色掩朝暉，青迷柳眼陰旋
J37nB384_p0313a06║合，紅綻桃腮蕊漸肥。麥壟纔沾▆上潤，江城但覺冷
J37nB384_p0313a07║煙微，何如蘇亢為霖去？灑▆春疇處處霏。
J37nB384_p0313a08║戚橋疏柳
J37nB384_p0313a09║依依柳色野橋虛，沐雨梳風任自如，繫馬條柔還掩
J37nB384_p0313a10║映，藏烏影淡只蕭疏。翠絲時纖鶯梭捷，青眼頻窺燕
J37nB384_p0313a11║語餘，遊子坐忘歸去晚，幾回搔首更躊躇？
J37nB384_p0313a12║勝井清流
J37nB384_p0313a13║古寺風高萬木蒼，一泓澄澈有龍藏，灘聲韻落含宮
J37nB384_p0313a14║徵，樹色光生映晚陽。不向禹門分錦浪，潛通汝水入
J37nB384_p0313a15║淮長，傳聞旱禱蘇農困，願沛甘霖潤入荒。
J37nB384_p0313a16║寺中桃花
J37nB384_p0313a17║不▆玄都麗，來分梵苑春，武陵持櫂者，總是世情人。
J37nB384_p0313a18║開落誰知幻？品題自覺真，堪嗟塵土客，歲歲問迷津。
J37nB384_p0313a19║寺中梅花
J37nB384_p0313a20║孤山真逸種，誰植在禪房？影瘦情元淡，香清味更長。
J37nB384_p0313a21║素心能傲雪，冷艷獨欺霜，自別林逋後，何人看鶴翔？
J37nB384_p0313a22║梧桐
J37nB384_p0313a23║聞道能棲鳳，根培自有年，取材枝尚古，聽燢客偏憐。
J37nB384_p0313a24║葉響沉秋雨，陰森覆午天，飆風驚忽至，飛瀑下鳴泉。
J37nB384_p0313a25║海棠
J37nB384_p0313a26║未放先成葉，紅嬌襯緣陰，昌州云有別，工部獨無吟。
J37nB384_p0313a27║簾拽風枝動，階移月影沉，從來仙品異，金屋豈能禁？
J37nB384_p0313a28║鶯
J37nB384_p0313a29║金色佳公子，枝頭送好音，掠郊穿樹密，修羽落花深。
J37nB384_p0313a30║到處唯求友，他時卻在林，上方風日靜，塵世莫相侵。
J37nB384_p0313b01║菊
J37nB384_p0313b02║色以黃為正，餘皆未足倫，此言聞古者，嗜好自今人。
J37nB384_p0313b03║秋老能離俗，霜清不染塵，唯教陶令賞，醉裏獨知真。
J37nB384_p0313b04║金粟禪林二十詠
J37nB384_p0313b05║拈花閣
J37nB384_p0313b06║拈花高閣勢崔嵬，雲棟風窗次第開，水色虛涵空世
J37nB384_p0313b07║界，林光簇擁玉樓臺。
J37nB384_p0313b08║宛在堂
J37nB384_p0313b09║竹護窗虛接野塘，淨心宛在水中央，長林只許高僧
J37nB384_p0313b10║臥，滿地松陰月一床。
J37nB384_p0313b11║水月菴
J37nB384_p0313b12║霜葉蕭疏點碧嵐，平湖湛湛隱蘿龕，那知大士棲真
J37nB384_p0313b13║處？水月溪前話指南。
J37nB384_p0313b14║此君亭
J37nB384_p0313b15║無肉何如有此君？名流風韻昔時▆，亭閒坐愛探詩
J37nB384_p0313b16║卷，秀色拖煙欲墮雲。
J37nB384_p0313b17║清陰厂
J37nB384_p0313b18║千章古木盡陰森，赤日行天暑不侵，有客逃禪成午
J37nB384_p0313b19║坐，利名灰冷盡塵心。
J37nB384_p0313b20║第五橋
J37nB384_p0313b21║塘邊野竹映寒空，石架危橋接梵宮，月上松門垂倒
J37nB384_p0313b22║影，卻疑飲浪下長虹。
J37nB384_p0313b23║水心亭
J37nB384_p0313b24║千樹垂絲兩岸莎，水天涵碧點青螺，輕舠不放遊人
J37nB384_p0313b25║醉，酌向中亭賦綠荷。
J37nB384_p0313b26║幽篁深處
J37nB384_p0313b27║雨徑香生淡若秋，萬竿清灑最深幽，彈琴坐對微風
J37nB384_p0313b28║起，墮眼空青翠欲流。
J37nB384_p0313b29║微笑亭
J37nB384_p0313b30║長堤楊柳接湖心，一徑瀠迂幾許深？微笑那堪亭子
J37nB384_p0313c01║上？春風拄杖日來尋。
J37nB384_p0313c02║荻溪橋
J37nB384_p0313c03║一溝新水護招提，桐葉吹花湛碧溪，蘆荻自深塵跡
J37nB384_p0313c04║少，往來橋上漫扶藜。
J37nB384_p0313c05║乾坤一草亭
J37nB384_p0313c06║露電光陰夢幻身，綠雲紅雨不勝春，一莖草上乾坤
J37nB384_p0313c07║別，勘破當年舊主人。
J37nB384_p0313c08║九曲水
J37nB384_p0313c09║竹樹深藏水一方，山陰何必問流觴？萍開蕩漾輕舟
J37nB384_p0313c10║去，轉過林花見草堂。
J37nB384_p0313c11║留帶橋
J37nB384_p0313c12║寶帶欣留信有因，錦袍錯落稱閒身，當年坡老風流
J37nB384_p0313c13║甚？猶有題橋繼美人。
J37nB384_p0313c14║曲水慈航
J37nB384_p0313c15║晴雲擘絮柳初柔，桂楫銜杯樂聖遊，九曲六橋花外
J37nB384_p0313c16║轉，海山何必問瀛洲？
J37nB384_p0313c17║石梁橋
J37nB384_p0313c18║堤當斷處有橋通，一石長跨百尺虹，見說天台峰頂
J37nB384_p0313c19║上，飛泉六月灑寒空。
J37nB384_p0313c20║雲公塔院
J37nB384_p0313c21║矮柏千株繞院青，天龍長護塔中靈，豐碑昭豎傳燈
J37nB384_p0313c22║永，從此南塘是祖庭。
J37nB384_p0313c23║迎暉橋
J37nB384_p0313c24║空翠微分曙色開，高林日射影初來，何年驚起潭龍
J37nB384_p0313c25║臥？剩脊長橫在水隈。
J37nB384_p0313c26║普同塔
J37nB384_p0313c27║寶塔凌霄聳梵宮，層層搆結玉玲瓏，中心未止藏龍
J37nB384_p0313c28║象，想助交華豎筆峰。
J37nB384_p0313c29║醒花草堂
J37nB384_p0313c30║綠陰深靜日初長，醒眼花光映草堂，偶啟竹窗聞鳥
J37nB384_p0314a01║語，林風吹過煮茶香。
J37nB384_p0314a02║通濟橋
J37nB384_p0314a03║小橋長駕碧溪頭，今古行人濟未休，試看道傍楊柳
J37nB384_p0314a04║樹，長條折盡短條桑。
J37nB384_p0314a05║寄關中諸大護法
J37nB384_p0314a06║迢遞青門憶舊遊，別來今復見新秋，香吹籬菊含朝
J37nB384_p0314a07║雨，水落江天起暮鷗。筆札久無鴻雁到，津梁應繫故
J37nB384_p0314a08║山愁，遙想法社獅猊座，異日還當著聖流。
J37nB384_p0314a09║寄董斗垣文學
J37nB384_p0314a10║萬木蕭蕭落莽蒼，江城西望立斜陽，飛鴻始覺關河
J37nB384_p0314a11║遠，尺素寧辭道路長？海內法幢還似昔，天涯人世已
J37nB384_p0314a12║非常，十年揮麈談心處，杖屐相過記未忘。
J37nB384_p0314a13║寄青門全孟元、張子敏、賈宗▆、李孔門諸君子
J37nB384_p0314a14║千村木落曙煙寒，恨別關河憶昔難，故舊天涯真是
J37nB384_p0314a15║遠，新知海內幾為歡？鶯聲每到林間聽，雁足還從嶺
J37nB384_p0314a16║外看，午坐虛堂唯隱几，夢魂由自在長安。
J37nB384_p0314a17║寄義真禪友
J37nB384_p0314a18║十載秦川喜共尋，歸來此日已秋深，只緣風木思廬
J37nB384_p0314a19║墓，敢向雲林惜寸心。北地時看鴻雁字，西方常憶美
J37nB384_p0314a20║人音，晚風獨立溪橋上，遙望關門恨夕吟。
J37nB384_p0314a21║九日送鳧岳郭明府歸蜀
J37nB384_p0314a22║金英殘菊媚籬光，蜀客歸心路渺茫，曠別多年纔一
J37nB384_p0314a23║會，離情此日正重陽。霜沉江樹排秋岸，水湛晴莎映
J37nB384_p0314a24║野塘，歸到故園松菊在，莫愁無酒醉花傍。
J37nB384_p0314a25║寄虎堂法弟
J37nB384_p0314a26║天中汝穴桂昌昌，濟北宗師大樹行，臥去林泉聲望
J37nB384_p0314a27║重，參來湖海道風長。一籬菊綻憐秋晚，片紙書成託
J37nB384_p0314a28║雁翔，此日絲危垂祖道，何時排闥起汾陽？
J37nB384_p0314a29║壽汝寧恕雯熊太守
J37nB384_p0314a30║紫雲縹渺降仙真，五馬堂開正小春，雪映庭柯輝寶
J37nB384_p0314b01║樹，冰清汝水淨埃塵。鶴琴聲著衣冠美，繻褲歌揚德
J37nB384_p0314b02║澤新，更喜弧光台省近，循良早已卜楓宸。
J37nB384_p0314b03║雲松遠侄禪師自秦中來
J37nB384_p0314b04║冬寒愛日步林垌，拄杖尋詩過草亭，撲面霜花飛地
J37nB384_p0314b05║白，打頭風葉落天青。懷人每憶三生石，遮眼唯憑一
J37nB384_p0314b06║卷經，聞道故人千里至，免將幽意託鴻冥。
J37nB384_p0314b07║鐵筆行贈王同人文學
J37nB384_p0314b08║鮦陽近代有王生，楷書精妙擅時名，風流不減王內
J37nB384_p0314b09║史，體勢更愈歐率更。毫書工罷操鐵筆，露灑星飛落
J37nB384_p0314b10║磐石，錚錚風樹入秋聲，恍如靜夜神鬼泣。飛龍鳥跡
J37nB384_p0314b11║事杳茫，周宣石鼓裂岐踢，倒薤籀文今已矣！蘭亭幕
J37nB384_p0314b12║底徒悲傷。王生筆藝妙天下，鐫我師銘永光大，何如
J37nB384_p0314b13║盛貯篋笱中？一日汝南高紙價。岣嶁峰頭總不如，鐵
J37nB384_p0314b14║心穿硯淬鋒初，太平天子紀功績，金券還當待爾書。
J37nB384_p0314b15║壽毛天羽廣文
J37nB384_p0314b16║玉梅香噴五雲開，此際欣逢嶽降來，鵬翼早驚騰萬
J37nB384_p0314b17║里，春風今喜育群才。尊傳北海文章盛，筵對南山壽
J37nB384_p0314b18║域培，佇視上林迎鶴駕，珊珊劍佩近三台。
J37nB384_p0314b19║雷
J37nB384_p0314b20║節序嚴冬暮，中宵忽震雷，勢傾驚地坼，聲發迸天開。
J37nB384_p0314b21║雪霰風還勁，江寒浪復摧，天公知有意，浮世漫相猜。
J37nB384_p0314b22║壬戌元旦
J37nB384_p0314b23║烏啼漏盡曉寒催，臘去春回曙色來，雲隱雕甍金闕
J37nB384_p0314b24║迥，經傳繡帙玉函關。爐煙裊裊迎獅座，淑氣蒸蒸拂
J37nB384_p0314b25║寶臺，仰祝吾皇無量壽，諸天鐘鼓震如雷。
J37nB384_p0314b26║同諸禪人坐微笑亭
J37nB384_p0314b27║當年微笑說拈花，此日名亭意頗賒，座列諸賢推象
J37nB384_p0314b28║馬，機詶一語定龍蛇。看梅暖放窗前蕊，煮雪香生鼎
J37nB384_p0314b29║內茶，理策歸來池上望，眠鷗兩兩聚汀沙。
J37nB384_p0314b30║至官津（即子路問津處）
J37nB384_p0314c01║春日臨河一問津，流凘皺碧水粼粼，青欺岸柳將辭
J37nB384_p0314c02║雪，綠轉商船欲礙蘋。岐路已知無墮淚，耦耕猶記說
J37nB384_p0314c03║前人，轍環漫謂無機智，聖道於今盡屬塵。
J37nB384_p0314c04║送獻雲、心一二禪人歸西安
J37nB384_p0314c05║春城花月影遲遲，送子亭皋悵別離，一帶曉煙村店
J37nB384_p0314c06║柳，幾行歸雁旅人思。關河目斷黃塵暗，客路春深碧
J37nB384_p0314c07║草知，歸到長安如有問？南塘新水漲春池。
J37nB384_p0314c08║渡洪河訪陳洪野真士
J37nB384_p0314c09║曲水抱城流，舟橫古渡頭，長空群雁過，到岸一帆收。
J37nB384_p0314c10║蟄起蛟龍窟，翔迴鷗鷺洲，欲尋仙子住，遙望白雲浮。
J37nB384_p0314c11║寄陳洪野
J37nB384_p0314c12║憶別西風歲幾更？憐君又徙隔江城，黃金有藥誰求
J37nB384_p0314c13║得？白髮無情事可明。雨後看山隨足健，花前倚杖趁
J37nB384_p0314c14║春情，應知四大虛調攝，學得無生勝養生。
J37nB384_p0314c15║送滄涵和尚歸風穴
J37nB384_p0314c16║何緣歸興遽匆匆？去住關心彼此同，兄弟鬢斑身俱
J37nB384_p0314c17║老，師龕株守歲何窮？奇峰矗矗荒煙外，客路萋萋野
J37nB384_p0314c18║草中，為憶白雲深密處，宗壇遙望振家風。
J37nB384_p0314c19║絕句
J37nB384_p0314c20║茅屋幾人家，板橋仄徑斜，秋林晴亦雨，春塢暖多花。
J37nB384_p0314c21║答任木菴明府山右解組，先以詩見寄次韻
J37nB384_p0314c22║曾向林丘度歲華，菜根滋味共吾家，不誇元禮登龍
J37nB384_p0314c23║客，豈羨張騫泛斗槎？入社喜知今日是，折腰幸悔昔
J37nB384_p0314c24║年差，一尊詩酒青山在，滿壑松陰待墨花。（木菴善書，故云。）
J37nB384_p0314c25║壽新蔡于克大明府
J37nB384_p0314c26║十二瓊樓敞玉扉，金英浥露菊初肥，風清羽駕臨丹
J37nB384_p0314c27║鶴，嶽降嵩靈下紫薇。淮甸穗岐歌政美，鮦陽化洽沐
J37nB384_p0314c28║春暉，此時載道歡聲滿，聽祝沙堤待漏歸。
J37nB384_p0314c29║看梅
J37nB384_p0314c30║淡淡香風透竹門，孤山清韻孰銷魂？芒鞋不惜春光
J37nB384_p0315a01║遍，踏到溪南第幾村？
J37nB384_p0315a02║苦雪吟
J37nB384_p0315a03║正月中旬已動雷，仲春日見雪飛來，黃金凍折池邊
J37nB384_p0315a04║柳，白玉摧殘閣外梅。石砌都平迷鶴徑，竹床常冷護
J37nB384_p0315a05║冰胎，豐年不用多為瑞，米貴柴荒處處哀。
J37nB384_p0315a06║酬袁輝生文學原韻
J37nB384_p0315a07║佳景寧幽遯，高人過結緣，雪消梅影瘦，春上柳枝妍。
J37nB384_p0315a08║學就今時悟，經元舊日傳，心齋云坐久，即此是逃禪。
J37nB384_p0315a09║過野櫟
J37nB384_p0315a10║幽尋拄杖過田家，二月山桃未放花，隔水籬根聞吠
J37nB384_p0315a11║犬，荒塘牛背有棲鴉。千塍麥秀浮村緣，一帶春晴趁
J37nB384_p0315a12║竹斜，遙望炊煙出樹杪，重重茅屋碧雲遮。
J37nB384_p0315a13║天羽毛廣文見過
J37nB384_p0315a14║院深苔色靜，風定鳥聲和，只應野人住，那堪高士過？
J37nB384_p0315a15║關鐘停午課，爇鼎煮松蘿，相顧忘言笑，冥心契若何？
J37nB384_p0315a16║贈于克大明府
J37nB384_p0315a17║帝里賢書貴，先推製錦來，春雲籠月檻，花霧靄琴臺。
J37nB384_p0315a18║麥岐民無餒，褲歌禁有開，風煙百里靜，瀟灑稱清才。
J37nB384_p0315a19║送毛天羽歸大梁省親
J37nB384_p0315a20║送客當春候，夭桃艷欲飛，騎塵人去遠，花埭鳥爭歸。
J37nB384_p0315a21║一席青氈冷，雙親白髮違，何時旋馬首？傾想落珠璣。
J37nB384_p0315a22║酬劉叔子進士久雨原韻（十首）
J37nB384_p0315a23║積雨空林久，三春花事稀，秪看苔滿徑，那更日關扉？
J37nB384_p0315a24║疏磐沉煙濕，寒雲逗竹飛，柴荒兼米貴，缽裏孰知饑？
J37nB384_p0315a25║其二
J37nB384_p0315a26║兀坐清除寐，中宵覺爽然，挑燈明佛火，續篆裊爐煙。
J37nB384_p0315a27║雨咽鐘聲暗，風狂水氣懸，想當塵土客，應著祖生鞭。
J37nB384_p0315a28║其三
J37nB384_p0315a29║殢雲朝復夜，春木雨疏疏，破悶親茶碾，評詩對草廬。
J37nB384_p0315a30║欲籌經世策，還讀古人書，何處尋真隱？予同卜此居。
J37nB384_p0315b01║其四
J37nB384_p0315b02║水近寒生卑，茅堂睡起遲，青山終有待，白髮應無私。
J37nB384_p0315b03║梵筴雲常護，匡床首自垂，紙窗塵跡暗，衡點日相貽。
J37nB384_p0315b04║其五
J37nB384_p0315b05║松扉長掩綠，禪坐漏深時，已得安心法，何須歎路岐？
J37nB384_p0315b06║肆情歌自放，脫穎事誰思？鷲嶺拈花意，參詢幾個知？
J37nB384_p0315b07║其六
J37nB384_p0315b08║桐葉當檐靜，枝間聽鳥鳴，披衣還起坐，拄杖一經行。
J37nB384_p0315b09║石畔茶煙豁，花邊露氣清，隔墻入語亂，總是不關情。
J37nB384_p0315b10║其七
J37nB384_p0315b11║矮榻從雲度，翻書任鳥窺，徑迷煙草合，牖起竹風隨。
J37nB384_p0315b12║苔長經旬雨，水深到石涯，寒煨榾柮盡，應得午炊遲。
J37nB384_p0315b13║其八
J37nB384_p0315b14║深林春雨密，蘚滑徑為讎，水滿橫塘鷺，雲迷過客舟。
J37nB384_p0315b15║床頭林靄濕，砌下水泉留，還憶宜都石？鞭能可一投。
J37nB384_p0315b16║其九
J37nB384_p0315b17║池草芳春綠，詩懷觸處生，粘花交露重，睡鴨襯雲輕。
J37nB384_p0315b18║雕技年來廢，幽思夢不成，相過投句客，應讓占時名。
J37nB384_p0315b19║其十
J37nB384_p0315b20║三月連陰雨，一龕晏坐時，茅簷長響溜，土灶悉停炊。
J37nB384_p0315b21║泥滓笻難計，香臺步少期，何當慰寂寞？壁上有題詩。
J37nB384_p0315b22║耿再中園賞香元，次劉叔子韻
J37nB384_p0315b23║香元植近草堂邊，顆顆團圞映日鮮，品貴由分金色
J37nB384_p0315b24║艷，質沉還壓翠枝偏。琴床日對成三友，拄杖時過繫
J37nB384_p0315b25║百錢，活後醉吟狂有興，如椽書破薛濤箋。
J37nB384_p0315b26║聞宋子勉除敘州府郡丞
J37nB384_p0315b27║故人三載歎離居，帝簡今聞下玉除，望裏飛塵來北
J37nB384_p0315b28║騎，簷邊乾鵲噪南廬。畫堂先慰親顏喜，鄉井咸稱世
J37nB384_p0315b29║業如，此日林泉消夙慮，不將鴻雁託傳書。
J37nB384_p0315b30║酬劉叔子見贈原韻
J37nB384_p0315c01║綵箋新寄到蓮宮，露盥薔薇翫莫窮，二酉瑤華飛翰
J37nB384_p0315c02║外，九天珠唾落毫中。南宮策射魁多選，北海尊開酒
J37nB384_p0315c03║不空，他日鳳池銜紫佩，還將雨露潤同風。
J37nB384_p0315c04║酬余洪基文學
J37nB384_p0315c05║任運隨瀟灑，萍蹤處處緣，觀心依樹下，聽鳥到橋邊。
J37nB384_p0315c06║詞客投新句，心燈續舊傳，菲躬如有偕，好待靜安禪。
J37nB384_p0315c07║送子勉宋郡丞之任敘州永寧衛
J37nB384_p0315c08║少年通籍徽前烈，鯛水名家世閫鉞，黃金綴▆赤錦
J37nB384_p0315c09║袍，丰標玉立清如雪。憶昔讀書萬卷樓，綵筆端擬奪
J37nB384_p0315c10║科頭，一朝金門趨獻策，虎闈捷射占時流。丈夫志氣
J37nB384_p0315c11║衝牛斗，匡君有術寧為後？咕嗶那能效老儒？糟粕區
J37nB384_p0315c12║區徒自守。竹符今剖去蠶叢，翠聳巫山十二峰，蜀道
J37nB384_p0315c13║連雲幾千里，日駕高標迴六龍。浪花噴雪如雷震，兩
J37nB384_p0315c14║岸猿聲驚客鬢，黃牛峽口挽千船，灩澦波濤真可信。
J37nB384_p0315c15║想當蜀中全盛時，胡為劫運相遷移？千村萬落無煙
J37nB384_p0315c16║火，撫字昭蘇念孑遺。我今送君汝水陽，殷勤為折河
J37nB384_p0315c17║邊柳，一聲驪歌隴上來，相勸不必陽關酒。人生謾說
J37nB384_p0315c18║行路難，故鄉空望幾盤桓？極目瞿塘煙棹遠，日落空
J37nB384_p0315c19║山杜宇寒。君到蘭州當自愛，考績他年終有待，魚素
J37nB384_p0315c20║常教寄南塘，祇林緇白憑仰賴。
J37nB384_p0315c21║又（代）
J37nB384_p0315c22║少年佐郡蜀江頭，重地須當著俊流，入境先登魚腹
J37nB384_p0315c23║渚，籌邊應上錦官樓。地開巫峽通三楚，天限雄籓控
J37nB384_p0315c24║九州，為計隼▆將到日，峨嵋山月正清秋。
J37nB384_p0315c25║謾興
J37nB384_p0315c26║雨苔生翠滿階除，嫩草新蟬意莫如，渴病已銷茶灶
J37nB384_p0315c27║火，心王久遣倦魔書。每看蟻子尋腥誤，堪歎痴蠅逐
J37nB384_p0315c28║臭虛，澗飲松餐能幾得？只安魂夢在蝸廬。
J37nB384_p0315c29║朔旦祝延
J37nB384_p0315c30║梵音高唱肅爐熏，曙日晴開萬樹雲，旛影乍臨猊座
J37nB384_p0316a01║暗，磬聲初落下方聞。三身佛號傳天竺，萬壽歌揚祝
J37nB384_p0316a02║聖君，廬嶽不須重問社，如今四海喜同文。
J37nB384_p0316a03║晚燒
J37nB384_p0316a04║燒入祗林映赤霞，晴烘寶樹半雲遮，蟬聲處處驚飛
J37nB384_p0316a05║葉，草色萋萋帶落花。駁地蒼苔蝸作篆，橫塘白水鷺
J37nB384_p0316a06║為家，涼秋不禁單衣褐，獨立風前數暮鴉。
J37nB384_p0316a07║南塘
J37nB384_p0316a08║滅跗青蛙岸有衣，銜泥紫燕日爭飛，亭遮楊柳遵沙
J37nB384_p0316a09║渚，水汎桃花繞釣磯。竹暗橋邊三徑杳，月明林下一
J37nB384_p0316a10║僧歸，忘機自是閒鷗鳥，無那鐘聲出翠微。
J37nB384_p0316a11║壽純哲和尚
J37nB384_p0316a12║聲光早著邁同儔，百丈津梁據上流，鯨釣今看垂激
J37nB384_p0316a13║水，獅絃昔撫振中州。遙瞻海上籌添屋，應笑人間杖
J37nB384_p0316a14║刻鳩，無位真人長浩劫，火雲堆裏駕慈舟。
J37nB384_p0316a15║送龍牙中巖和尚赴都門
J37nB384_p0316a16║剪雲將補破袈裟，落葉堆堆覆結跏，千里同風來楚
J37nB384_p0316a17║客，一杯水渡自龍牙。欲恢祖域清魔斧，特詣都門叩
J37nB384_p0316a18║帝家，盛世於今隆外護，宗壇終復看拈花。
J37nB384_p0316a19║酬縉紳劉木齋護法見過留詠
J37nB384_p0316a20║空林養拙戶常關，古柏陰森盡日閒，結課人來溫洛
J37nB384_p0316a21║社，栽蓮客到白香山。齋清古水聞高詠，石瘦寒梅見
J37nB384_p0316a22║破顏，攜手橋頭重話別，紛紛倦翼鳥飛還。
J37nB384_p0316a23║癸亥冬初解金粟院事口占志喜
J37nB384_p0316a24║纔欣無事到林丘，一榻翛然萬慮休，脫木棲鴉渾似
J37nB384_p0316a25║葉，荒雲宿鷺靜如秋。窗前雪褁梅爭放，石外煙消竹
J37nB384_p0316a26║自幽，從此萍蹤無定止，暫將幽興寄溪頭。
J37nB384_p0316a27║雪
J37nB384_p0316a28║如梅似絮亂空飄，一色虛明望裏遙，白占疏林先樹
J37nB384_p0316a29║見，翠埋欹竹幾枝饒？淺深莫辨溪邊路，高下難分水
J37nB384_p0316a30║面▆，縱使世間煩熱處，自從經冷便魂銷。
J37nB384_p0316b01║雪中寄懷劉木齋
J37nB384_p0316b02║飄飄瑞雪滿園林，靜掩松門宿霧沉，定缽香傳鐘鼓
J37nB384_p0316b03║暗，虛簷梅拂草茅陰。詩懷頓發高人句，大地開明古
J37nB384_p0316b04║佛心，訪戴無能重覓棹，空將幽思付閒吟。
J37nB384_p0316b05║雪中簡劉叔子
J37nB384_p0316b06║閉戶常終日，堆堆雪滿林，靜中無世慮，淡處見禪心。
J37nB384_p0316b07║蝶夢隨莊化，雞談羨宋深，吟懷思叔度，悵望野雲沉。
J37nB384_p0316b08║塔院新居（三首）
J37nB384_p0316b09║塔院欣初住，方塘始結冰，簷棲巡凍鳥，雪片灑寒燈。
J37nB384_p0316b10║永日誰相得？干時我不能，往來溪上路，拄杖一枝藤。
J37nB384_p0316b11║其二
J37nB384_p0316b12║安拙從吾志，衡門興自嘉，烹茶吟月色，鄰笛落梅花。
J37nB384_p0316b13║葉滿林間路，鷗眠渚上沙，從來疏懶性，應得看流霞。
J37nB384_p0316b14║其三
J37nB384_p0316b15║茅屋東林側，柴門傍水開，石邊幾個竹，窗外數枝梅。
J37nB384_p0316b16║客為看花至，僧多禮塔來，悠然逸興遠，竟口一徘徊。
J37nB384_p0316b17║虎堂和尚繼席金粟賦贈
J37nB384_p0316b18║祖擔重挑借息肩，從來法社著英賢，山頭躍鯉聞新
J37nB384_p0316b19║唱，室內傳燈憶舊緣。翠竹風敲聲愈古，靈松雪老色
J37nB384_p0316b20║偏妍，看將一勺南塘水，為雨為霖潤大千。
J37nB384_p0316b21║懷山居
J37nB384_p0316b22║老去心情只愛山，何時歸去足清閒？門常草掩塵緣
J37nB384_p0316b23║少，石自苔封世絕攀。折木隨風供爂底，引泉倩筧到
J37nB384_p0316b24║廚間，白雲嶺上誰收拾？飛去飛來任往還。
J37nB384_p0316b25║池上
J37nB384_p0316b26║池邊竹樹接香臺，殿閣參差傍水開，拄杖有時閒自
J37nB384_p0316b27║適，看花聽鳥幾回來？
J37nB384_p0316b28║留別于克大明府
J37nB384_p0316b29║四載南塘有勝緣，棠陰借蔭得安禪，心空妙諦王摩
J37nB384_p0316b30║詰，道契真乘楊大年。案牘豈知元貝葉？宰官須信即
J37nB384_p0316c01║金仙，暫虛前席遊西土，異日重栽白社蓮。
J37nB384_p0316c02║留別焦大生廣文
J37nB384_p0316c03║春城和煦靄氤氳，敝褐支笻袂欲分，璧水春晴延蔡
J37nB384_p0316c04║國，嶽蓮曉發望秦雲。千村夕照鴉翻陣，萬里風高鶴
J37nB384_p0316c05║破群，從此天涯魚信遠，何時尊酒再論文？
J37nB384_p0316c06║別李蔚文孝廉
J37nB384_p0316c07║倦鳥思林欲息飛，短笻支草綠還微，金含柳色迎官
J37nB384_p0316c08║路，玉破梅香襲客衣。水國天晴魚躍暖，關門地迥雁
J37nB384_p0316c09║行稀，臨河不用多傷別，自是雲情得便歸。
J37nB384_p0316c10║別金粟禪林
J37nB384_p0316c11║杖笠棲遲近四年，逢場竿木只隨緣，六橋花雨飄金
J37nB384_p0316c12║錫，一徑松濤洗翠煙。塔院種成棲鶴樹，池塘鑿就養
J37nB384_p0316c13║龍淵，於今無愧林泉去，更冀香幢起法筵。
J37nB384_p0316c14║拜別雲老和尚塔
J37nB384_p0316c15║千斤祖擔誠非易，拄杖橫肩獨自行，雖續傳燈猶愧
J37nB384_p0316c16║子，未能弘法尚慚生。光分麈尾承先澤，派衍滹沱冀
J37nB384_p0316c17║後莫，此日塔前空拜別，淒涼風木痛含情。
J37nB384_p0316c18║別金粟大眾
J37nB384_p0316c19║一笠春風拄杖頭，驪歌曉唱出林丘，已看師友成新
J37nB384_p0316c20║席，無那因緣續舊遊。花發林間競蕊放，雪消河畔解
J37nB384_p0316c21║冰流，臨岐一語無多囑，祖道垂危賴爾儔。
J37nB384_p0316c22║耿天逸文學以詩祖餞，即席酬韻
J37nB384_p0316c23║春日融和喜載陽，玉華璀璨噴梅香，乘風破浪鯤將
J37nB384_p0316c24║徙，布字凌雲雁正翔。紫茁蘭芽增地秀，紅苞杏蕊見
J37nB384_p0316c25║天章，何緣惠我驚人句？敢惜珍藏念不忘。
J37nB384_p0316c26║過汝寧留別廣慧純哲和尚
J37nB384_p0316c27║華河正憶放參鐘，歸興長於詩興濃，兩隻草鞋獰似
J37nB384_p0316c28║虎，一條拄杖活如龍。煩君壯志宗當振，愧我殘年老
J37nB384_p0316c29║更慵，此日淮康相話別，春晴客路草茸茸。
J37nB384_p0316c30║過汝州風穴留別滄涵和尚
J37nB384_p0317a01║祖道垂危正及秋，全瞻砥柱屹中流，障回汝海千波
J37nB384_p0317a02║靜，坐斷雲峰萬壑幽。柏釀泉聲鄰翠巘，風敲竹韻入
J37nB384_p0317a03║高樓，何時再詰風旛論？共掃莓苔坐石頭。
J37nB384_p0317a04║酬張自維處士
J37nB384_p0317a05║四載離關內，重來更覺新，露桃初放蕊，官柳正知春。
J37nB384_p0317a06║社享民扶醉，田歌韻絕塵，柴桑良有士，尚憶虎溪人。
J37nB384_p0317a07║春日過韋曲
J37nB384_p0317a08║雪盡郊原百草生，春和處處有啼鶯，柳遮翠陌煙初
J37nB384_p0317a09║合，花落紅畬野破耕。亂石到溪流水響，長林放眼遠
J37nB384_p0317a10║山晴，滄桑幾度非韋曲，野老猶傳舊日名。
J37nB384_p0317a11║過百塔寺紫谷和尚
J37nB384_p0317a12║石徑穿雲到翠微，日高山寺未開扉，閒中品物輸龍
J37nB384_p0317a13║象，物外煙霞信衲衣。塔隱靈松蘿欲放，花銜深谷鳥
J37nB384_p0317a14║方歸，山居道者忘塵慮，獨坐蒲團久息機。
J37nB384_p0317a15║圖撫臺過訪（諱爾宸，乙未鼎甲）
J37nB384_p0317a16║蕭條門徑不堪憂，車馬何緣肯一遊？色映雕甍搖棨
J37nB384_p0317a17║戟，香浮金韉駐驊騮。久知姓字參龍榜，已睹奎文壓
J37nB384_p0317a18║虎頭，攬轡澄清天下望，忘機未許狎輕鷗。
J37nB384_p0317a19║楊子簡文學以詩見貽次韻答謝
J37nB384_p0317a20║松煙濤聲入夢流，驚回明月到梁頭，人懷短髮心同
J37nB384_p0317a21║素，竹對長竿笻共遒。展卷豈能齊上策？看山還復步
J37nB384_p0317a22║平疇，何緣寄我瓊瑤周？快意如登謝眺樓。
J37nB384_p0317a23║酬韓山公文學
J37nB384_p0317a24║▆得幽棲不買山，鄰居近喜接禪關，文章虎繡三川
J37nB384_p0317a25║外，世業龍圖八水間。醒眼談能忘物去，醉心終是愛
J37nB384_p0317a26║雲還，獅床待坐何時借？四大空空只自閒。
J37nB384_p0317a27║晝寢
J37nB384_p0317a28║花落禪房厚作茵，老榆木枕就閒身，簷前雀鬥驚回
J37nB384_p0317a29║夢，階下蟻爭已聚塵。斷壁走蝸文字古，空林過兩石
J37nB384_p0317a30║苔新，誰將伎倆隨莊蝶？嗟彼蘧蘧負一春。
J37nB384_p0317b01║紅木槿花
J37nB384_p0317b02║滿樹嫣然蜀錦堆，群芳落盡蝶蜂來，光含瑪瑙英初
J37nB384_p0317b03║結，色孕燕支蕊乍開。六月火雲燒不死，一林香氣暑
J37nB384_p0317b04║還裁，靜觀道者情元幻，缽底松花得共陪。
J37nB384_p0317b05║除夕壽張副戎
J37nB384_p0317b06║高牙風拂動長安，臘盡春回朔氣寒，雪噴玉梅開虎
J37nB384_p0317b07║帳，桃迎金母餽螭盤。稱觴士躋元戎府，推轂鶯遷上
J37nB384_p0317b08║將壇，獻歲明朝欣令節，長庚光耀五雲端。
J37nB384_p0317b09║白木槿花
J37nB384_p0317b10║皎皎枝頭冒暑開，清香時拂妙高臺，絕塵自是冰心
J37nB384_p0317b11║老，傲熱還從雪嶺來。天上銀河乘夜淨，人間玉樹逐
J37nB384_p0317b12║鸞回，幽芳未許他相並，游戲蟾蜍莫浪猜。
J37nB384_p0317b13║偶興
J37nB384_p0317b14║翠靄重重祗樹林，山廚宿雨曉煙沉，花光寒映墻頭
J37nB384_p0317b15║濕，柳色風搖屋角深。四野草萊宜祖意，滿庭松柏靜
J37nB384_p0317b16║人心，懶殘別有超方句，未許時流造次吟。
J37nB384_p0317b17║長安舊城
J37nB384_p0317b18║策蹇南來人古城，綠雲金地菜花生，柳舒官道青垂
J37nB384_p0317b19║影，鳥搆危巢屋傍鳴。蔬圃緋連開杏色，柴門靜掩讀
J37nB384_p0317b20║書聲，西方原隰消磨盡，野老紛紜試耦耕。
J37nB384_p0317b21║壽馬副戎
J37nB384_p0317b22║薰風拂拂火雲屯，天大將軍此現身，五百期昌名碩
J37nB384_p0317b23║士，三千桃實獻真人。威行邊塞烽煙靜，澤及關河雨
J37nB384_p0317b24║露新，暢好豐功榮八座，登壇早已卜楓宸。
J37nB384_p0317b25║過普濟菴贈徹宗上人
J37nB384_p0317b26║離城未十里，南面是終南，塔占雲松古，花沉露朵酣。
J37nB384_p0317b27║閑欹臨蘚石，自掃啟香龕，眾數酬人問，前三與後三。
J37nB384_p0317b28║圖制臺見過
J37nB384_p0317b29║庭際陰移樹影斜，鑣鳴歷歷近山家，光生畫戟朱纓
J37nB384_p0317b30║麗，劍列星文柴氣賒。虎▆雲屯圖甲士，龍旗風動駐
J37nB384_p0317c01║雲騧，山堂不盡談心曲，鼓角聲催候晚衙。
J37nB384_p0317c02║胡君儔文學以遊牛頭寺佳什見貽次韻（三首）
J37nB384_p0317c03║見說牛頭寺，層岩最上頭，田衣僧畎畝，石瀨鷺汀洲。
J37nB384_p0317c04║興至情都遣，詩成景盡收，何時策杖去？日日共追遊。
J37nB384_p0317c05║壁間韻
J37nB384_p0317c06║名山勝地足遊觀，石磴縈紆上幾盤？樹色一林春入
J37nB384_p0317c07║翠，花光滿院露凝寒。壁間題詠多詞客，潭底潛龍少
J37nB384_p0317c08║釣竿，遙望終南岩壑好，又拖拄杖過層巒。
J37nB384_p0317c09║少陵祠韻
J37nB384_p0317c10║詩學從來仰大成，當年藻思動神京，荒祠宿莽鴟頭
J37nB384_p0317c11║暗，野店炊煙谷口橫。海內文章人盛昔，夔州詞賦氣
J37nB384_p0317c12║還生，豪吟已逐空山盡，騷客由含弔古情。
J37nB384_p0317c13║布撫臺見過
J37nB384_p0317c14║金勒郊巡到上方，朱纓簇簇禮空王，伊周世業勳名
J37nB384_p0317c15║重，夔契經綸撫字良。午夜月明關塞靜，中書風動墨
J37nB384_p0317c16║池香，宸▆指日遷調鼎，佇看鹽梅沛澤長。
J37nB384_p0317c17║壽咸寧白友梅明府
J37nB384_p0317c18║氤氳紫氣接香臺，道是吾公嶽降來，仙使翩翩迎玉
J37nB384_p0317c19║珮，梅英冉冉拂霞杯。河陽續著花多種，魏闕名高錦
J37nB384_p0317c20║讓裁，此日關中欣介壽，弧光早已近三台。
J37nB384_p0317c21║酬華州郭茂遠文學寄懷原韻
J37nB384_p0317c22║雲峰遙望華山尖，喜和新詩筆數拈，每歎人龍懷馬
J37nB384_p0317c23║岌，難裁別恨賦江淹。心齋已見形神化，面壁競聞世
J37nB384_p0317c24║口箝，為語折中高尚士，時清不用更求潛。
J37nB384_p0317c25║送僧之峨嵋
J37nB384_p0317c26║見說峨嵋去，幽懷憶昔時，岩深千丈雪，樹老萬年枝。
J37nB384_p0317c27║有夢勞傾想，無愁惜別離，峰頭如到日，為念爾題詩。
J37nB384_p0317c28║葛制臺見過
J37nB384_p0317c29║雪霽空明映遠山，旌旗閃爍到禪關，風吹鼓角威聲
J37nB384_p0317c30║壯，日射金田曙色閑。問法竟能忘世相，籌邊早已靖
J37nB384_p0318a01║驕頑，賢臣不待王褒頌，知在凌煙第一班。
J37nB384_p0318a02║關中八景，朝邑朱明府繪圖題詠，勒石於長安費
J37nB384_p0318a03║宮之墨峒，一時聞人韻士競相屬和。偶客過，子曰：
J37nB384_p0318a04║「師於宗門通文字禪，可能為我一一詠乎？」遂應之，
J37nB384_p0318a05║各賦一首。
J37nB384_p0318a06║太白積雪
J37nB384_p0318a07║山客積素凝清標，夕陽西映光迢遙，峨峨顥色絕氛
J37nB384_p0318a08║▆，千古萬古摩雲霄。猿鳥飛攀不敢度，仙客碁蹤恐
J37nB384_p0318a09║亦誤，變幻須臾煙霧橫，瑤臺瓊室知何處？
J37nB384_p0318a10║舉嶽仙掌
J37nB384_p0318a11║華嶽峰頭有奇異，五指參差撐絕壁，雪霽高懸掌跡
J37nB384_p0318a12║明，攫霧拏雲搏白日。傳聞巨靈擘此山，東措王屋西
J37nB384_p0318a13║不還，神功浩杳難可測，層崖空望不可攀。
J37nB384_p0318a14║咸陽古渡
J37nB384_p0318a15║碧葦紅蓼兩岸斜，沿汀鳧雁圖平沙，車馬黃塵來何
J37nB384_p0318a16║處？渡頭競立心紛挐。白波篙動羅紋捲，水勢吞空客
J37nB384_p0318a17║路遠，到岸爭聲語亂譁，日腳明邊看策蹇。
J37nB384_p0318a18║灞柳風雪
J37nB384_p0318a19║風弄柔條柳欲折，狂花飛作江天雪，三川秀色掩糢
J37nB384_p0318a20║糊，灞水沆漭聲決決。撲地成團吹作堆，行看客騎共
J37nB384_p0318a21║徘徊，忽然捲盡青山出，紫燕翩翻掠徑來。
J37nB384_p0318a22║曲江流飲
J37nB384_p0318a23║春水年年綠滿地，遊人口日鬥花枝，酣觴側側搖波
J37nB384_p0318a24║影，翻手探囊索賦詩。翠輦不來春已老，陌上殘紅空
J37nB384_p0318a25║自好，為囑封家十八姨，殷勤點綴池邊草。
J37nB384_p0318a26║雁塔展鐘
J37nB384_p0318a27║露下客衾寒氣重，鐘聲何處驚殘夢？隱隱城南半徹
J37nB384_p0318a28║天，星沒銀河光欲動。鄰雞聲亂隔垣啼，曙色微茫日
J37nB384_p0318a29║漸曦，款段欲騎出門去，滿地炊煙竹院述。
J37nB384_p0318a30║草堂煙霧
J37nB384_p0318b01║鐘磬訇訇度雲水，塔尖隱隱露山麓，炊煙散作霧滿
J37nB384_p0318b02║川，樓閣微茫隔村屋。板橋橫接竹問扉，數疄紫芋黃
J37nB384_p0318b03║精肥，十萬紅塵飛不到，樹裏時見一僧歸。
J37nB384_p0318b04║驪山晚照
J37nB384_p0318b05║殘日林光潑翠巘，鴛瓦鱗鱗砌宮殿，繡嶺春殘花事
J37nB384_p0318b06║稀，溫湯香逼浮金韉。麗姬烽火聞自周，華清宮漏說
J37nB384_p0318b07║唐留，遊人博醉橫山麓，臥看紅紫眩峰頭。
J37nB384_p0318b08║寄懷李雪岩參軍
J37nB384_p0318b09║蓬心無日不西州，憶別經年又復秋，鄉國幸同居錦
J37nB384_p0318b10║水，詩懷喜共話林丘。延平道在誰知己？倚馬才雄自
J37nB384_p0318b11║少儔，欲寄魚書清渭遠，蒹葭極目思悠悠。
J37nB384_p0318b12║喜晴
J37nB384_p0318b13║宿雨今方霽，閒愁得暫寬，苔荒多屐齒，溜盡少風湍。
J37nB384_p0318b14║村落斜陽裏，岡巒夕照殘，穀登完歲歉，殊覺有餘安。
J37nB384_p0318b15║百塔晚望南五臺
J37nB384_p0318b16║臨風倚杖立黃昏，畏虎人家早閉門，蔓草離披山下
J37nB384_p0318b17║寺，炊煙歷亂水邊村。峰敲磬落飄空度，谷唱樵歸宿
J37nB384_p0318b18║霧屯，遙望五臺天色暮，瀑花濺石動雲根。
J37nB384_p0318b19║樊川
J37nB384_p0318b20║青陽舒節候，拄杖亦幽尋，春色花包藥，泉聲石漱琴。
J37nB384_p0318b21║傍村連竹塢，夾徑落槐陰，意念樊川久，沿溪不厭深。
J37nB384_p0318b22║壽西安董太尊
J37nB384_p0318b23║金風初振絡緯啼，申甫維靈又降西，仙馭青來鸞作
J37nB384_p0318b24║使，關門紫映氣為霓。百城屏翰瞻寮寀，五褲歡歌聽
J37nB384_p0318b25║庶黎，此日九如申祝頌，徵書乘傳有沙堤。
J37nB384_p0318b26║酬陸伯彩文學遊牛頭寺原韻
J37nB384_p0318b27║牛頭岩寺古，見說好林間，松老龍鱗集，雲深鶴夢閒。
J37nB384_p0318b28║道心生寂歷，塵世絕追攀，往往投焛客，將金欲買山。
J37nB384_p0318b29║酬駱子昌、胡源緒、于飛遠諸文學賞牡丹原韻
J37nB384_p0318b30║五首
J37nB384_p0318c01║詞客名花兩會難，新詩貽勝九還丹，禪心已逐孤雲
J37nB384_p0318c02║靜，色相空空孰解看？
J37nB384_p0318c03║其二
J37nB384_p0318c04║天涯蹤跡遇為難，見說群公詠牡丹，何幸高吟叨一
J37nB384_p0318c05║和，几前吮筆幾回看？
J37nB384_p0318c06║其三
J37nB384_p0318c07║世事誰將較易難？蕊珠不羨說金丹，繁華過眼空塵
J37nB384_p0318c08║蹟，好對花王秉燭看。
J37nB384_p0318c09║其四
J37nB384_p0318c10║洛下品題見己難，梵宮幽寂秀凝丹，蝶蜂漫鬥穿翎
J37nB384_p0318c11║錦，留待詩人取次看。
J37nB384_p0318c12║其五
J37nB384_p0318c13║藐姑仙子並還難，一捻腥紅似染丹，盡日飛觴留客
J37nB384_p0318c14║醉，香光猶隔霧中看。
J37nB384_p0318c15║壽長安郭乾一明府
J37nB384_p0318c16║晴和晷運喜初陽，嶽降春城此日良，杏吐紅霞方𣇍
J37nB384_p0318c17║水，蘭苞紫砌正吹香。民謠已驗關中化，帝齎還瞻魏
J37nB384_p0318c18║闕光，方外久知容借座，向妨介壽一稱觴。
J37nB384_p0318c19║酬張益君文學
J37nB384_p0318c20║柴門一望𥌓煙橫，雲樹蒼茫隔近城，新竹乍看青玉
J37nB384_p0318c21║出，榴花偏照碧窗明。翰香忽起龍蛇潤，藻句俄傳燕
J37nB384_p0318c22║雀驚，欲就趨庭陪鯉對，不堪懶性許誰爭？
J37nB384_p0318c23║即景柬張稚恭
J37nB384_p0318c24║春去郊園蝶粉輕，深林古寺尚寒生，花英檻外飛無
J37nB384_p0318c25║影，燕語梁間聽有聲。霧倦千山朝旭靜，村連萬樹晚
J37nB384_p0318c26║霞晴，共將茗碗消凡福，來往香臺不厭頻。
J37nB384_p0318c27║雨霄望青華山
J37nB384_p0318c28║咫尺青華未可通，上方臺殿碧雲籠，樵歸山徑莓苔
J37nB384_p0318c29║滑，鳥啄村園柿子紅。澗底聲喧連日雨，簷前鐸報一
J37nB384_p0318c30║天風，明朝拄杖憑虛上，萬井千畦眺眼中。
J37nB384_p0319a01║從青華至翠微山靜陽真士菴
J37nB384_p0319a02║鳥道盤空上，紆迴石磴斜，探奇踰翠嶺，乘興過青華。
J37nB384_p0319a03║樹杪危峰墮，雲根宿莽賒，香清芝浥露，澗響瀑飛花。
J37nB384_p0319a04║薜荔巖多隱，莓苔徑半遮，林翻猿振嘯，石迸竹抽芽。
J37nB384_p0319a05║遠岫排為障，細流匯作洼，名山真可樂，塵世寂無譁。
J37nB384_p0319a06║髮素憐渠瘦，心灰愛爾佳，數椽堪偃息，共此老煙霞。
J37nB384_p0319a07║宿翠微山
J37nB384_p0319a08║暫借峰頭一宿眠，身輕猶在史多天，欲知現業無岐
J37nB384_p0319a09║徑，已料前因有勝緣。夜靜風來號古木，山深雨過響
J37nB384_p0319a10║流泉，幽情自是清人骨，好待開池種白蓮。
J37nB384_p0319a11║贈西安許糧臺陞雲南總窗
J37nB384_p0319a12║龍命分符出御墀，奚囊琴鶴更清奇？供需直駕蕭何
J37nB384_p0319a13║術，強富寧誇劉晏儀？勵節一壺冰玉映，憲邦百度豸
J37nB384_p0319a14║輪樊，新秋喜接新遷報，願偕滇南寇一時。
J37nB384_p0319a15║西安董太尊偕咸長兩邑侯過訪
J37nB384_p0319a16║山寺倏然到宰官，蕭條門徑不生寒，言中透脫機先
J37nB384_p0319a17║峻，句裏藏鋒道覺寬。色映翠蘿朝雨過，聲傳嬌語暮
J37nB384_p0319a18║鶯歡，宦情肯覓消閑地，滿目雲松不厭看。
J37nB384_p0319a19║玄都觀
J37nB384_p0319a20║當年形勝說玄都，觀裏千桃樹已無，不見星官占斗
J37nB384_p0319a21║極，惟看村舍起田廬。狐穿土穴藏高塚，鶴去仙壇盡
J37nB384_p0319a22║宿鳥，紫氣銷沉蹤跡杳，長空夜夜月輪孤。
J37nB384_p0319a23║壽總河王制臺
J37nB384_p0319a24║名稱四得壽居先，弧矢重看此日懸，寶瑟聲聞仙子
J37nB384_p0319a25║駐，瑤華香度海桃鮮。功超大禹齊前聖，績懋平江裕
J37nB384_p0319a26║後賢，咫尺三台咸屬望，萬年歡奏樂鈞天。
J37nB384_p0319a27║贈天童慰弘和尚
J37nB384_p0319a28║聲光赫奕仰天童，崛起皋亭道獨雄，三尺青萍全殺
J37nB384_p0319a29║活，一條白棒打虛空。山花映水生紅浪，野鳥呼人下
J37nB384_p0319a30║翠叢，應是祖翁家法在，佇看寰海振宗風。
J37nB384_p0319b01║楊子渡
J37nB384_p0319b02║萬里長江水，扁舟渡去輕，金山看有寺，鐵甕擬無城。
J37nB384_p0319b03║浪拍鼉聲震，波翻日色明，從來湖海志，更欲釣鯤鯨。
J37nB384_p0319b04║嘉興煙雨樓
J37nB384_p0319b05║鴛水湖邊煙雨樓，高城日上涌江流，憑欄俯瞰千門
J37nB384_p0319b06║曉，觸目豪吟萬里秋。方外乾坤輪野衲，閒中日月讓
J37nB384_p0319b07║輕鷗，蒹葭極盡滄波外，應有羊裘在釣舟。
J37nB384_p0319b08║
J37nB384_p0319b09║
J37nB384_p0319b10║憨休和尚敲空遺響卷第十二（終）