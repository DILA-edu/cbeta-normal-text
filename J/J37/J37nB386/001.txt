J37nB386_p0335a01║
J37nB386_p0335a02║西天二十八祖秉教外別傳之旨，遠自迦維東
J37nB386_p0335a03║來震旦，六傳至曹溪，後分二枝，而臨濟獨盛。臨
J37nB386_p0335a04║濟後又分二枝，而楊岐獨盛。蓋監寺受慈明遙
J37nB386_p0335a05║記，與黃檗之記臨濟正同，故禪道獨冠天下。今
J37nB386_p0335a06║之所稱臨濟宗者，則皆系出於圓悟勤也。勤傳
J37nB386_p0335a07║虎丘隆，隆傳應菴華，華傳密菴傑，傑傳破菴先，
J37nB386_p0335a08║先傳無準範，範傳雪巖欽，欽傳高峰玅，玅傳中
J37nB386_p0335a09║峰本，本傳千巖長，長傳萬峰蔚，蔚傳寶藏持，持
J37nB386_p0335a10║傳東明旵，旵傳海舟慈，慈傳寶峰瑄，瑄傳天奇
J37nB386_p0335a11║瑞，瑞傳無聞聰，聰傳笑巖寶，寶傳幻有傳，傳傳
J37nB386_p0335a12║密雲悟，悟傳弘覺忞，弘覺嫡子，是為瑞巖遠菴
J37nB386_p0335a13║大師。大師之望前圓悟勤凡二十二世，其望臨
J37nB386_p0335a14║濟則三十二世，而望達磨則四十二世也。大師
J37nB386_p0335a15║崑山陸氏子，髫齡親炙，弘覺從芟染，提耳訓育，
J37nB386_p0335a16║挈囊煙水，見老人直道示徒，九會之中，骨劑毛
J37nB386_p0335a17║孔拋向人懷。大師蚤歲分燈，業已升堂入室，三
J37nB386_p0335a18║拜得髓矣。故老人闡法天童，首以師為繼席；肇
J37nB386_p0335a19║造平陽，復以師為承計。神鼎來請，輓師南渡；瑞
J37nB386_p0335a20║巖湮廢，藉師中興。邗水、白雲之間，莫不有師托
J37nB386_p0335a21║跡焉。然師五坐道場，獨天童十一載為最久。蓋
J37nB386_p0335a22║以天童居大海之東，山川環擁，當年說法此山
J37nB386_p0335a23║者八十餘員，大率臨濟居多焉。大師省覲平陽，
J37nB386_p0335a24║老人以年力衰邁，退休別室，謂非師莫能肩任，
J37nB386_p0335b01║堅留主席。干戈甫息，旋遭魔孽之難。若非大師
J37nB386_p0335b02║行解相應，天人昭格，惡能使臨濟宗風至今不
J37nB386_p0335b03║墜也哉？大師說法，如雲如雨，其見諸上堂、小參、
J37nB386_p0335b04║普說等錄，無慮若干卷，卷幾萬言。至若撰著，其
J37nB386_p0335b05║書牘則情而贍也，其贊銘則莊而逸也，其規條
J37nB386_p0335b06║則雅而暢也，其疏啟則典而致也，其序記則直
J37nB386_p0335b07║而有體也，其說詞則通而有則也。乃其所為詩，
J37nB386_p0335b08║則又工秀絕倫，如東谷、四靈、石菌諸刻，恍若中
J37nB386_p0335b09║峰、雪嶠所作，騷人詞客望崖而返也。余同門鐸
J37nB386_p0335b10║菴默兄集師全錄梓成，謬委余弁其首。余不惠，
J37nB386_p0335b11║敬撮其大略如此。
J37nB386_p0335b12║康熙甲子秋八月朔旦，弟子本嵩吳道會稽首
J37nB386_p0335b13║和南譔。
J37nB386_p0335b14║
J37nB386_p0335b15║
J37nB386_p0335b16║
J37nB386_p0335b17║
J37nB386_p0335b18║
J37nB386_p0335b19║
J37nB386_p0335b20║
J37nB386_p0335b21║
J37nB386_p0335b22║
J37nB386_p0335b23║
J37nB386_p0335b24║
J37nB386_p0335c01║遠菴僼禪師語錄目錄
J37nB386_p0335c02║卷首
J37nB386_p0335c03║序
J37nB386_p0335c04║目錄
J37nB386_p0335c05║卷第一
J37nB386_p0335c06║住潭州神鼎山資聖禪寺語錄
J37nB386_p0335c07║卷第二
J37nB386_p0335c08║住潭州神鼎山資聖禪寺語錄
J37nB386_p0335c09║卷第三
J37nB386_p0335c10║住潭州神鼎山資聖禪寺語錄
J37nB386_p0335c11║卷第四
J37nB386_p0335c12║住明州太白山天童弘法禪寺語錄
J37nB386_p0335c13║卷第五
J37nB386_p0335c14║住明州太白山天童弘法禪寺語錄
J37nB386_p0335c15║卷第六
J37nB386_p0335c16║住明州太白山天童弘法禪寺語錄
J37nB386_p0335c17║卷第七
J37nB386_p0335c18║住明州瑞巖山開善禪寺語錄
J37nB386_p0335c19║卷第八
J37nB386_p0335c20║住明州瑞巖山開善禪寺語錄
J37nB386_p0335c21║住越州平陽山興福禪寺語錄
J37nB386_p0335c22║住明州白雲山延祥禪寺語錄
J37nB386_p0335c23║卷第九
J37nB386_p0335c24║小參
J37nB386_p0335c25║卷第十
J37nB386_p0335c26║小參
J37nB386_p0335c27║秉拂
J37nB386_p0335c28║卷第十一
J37nB386_p0335c29║秉拂
J37nB386_p0335c30║普說
J37nB386_p0336a01║卷第十二
J37nB386_p0336a02║舉古
J37nB386_p0336a03║頌古
J37nB386_p0336a04║機緣
J37nB386_p0336a05║卷第十三
J37nB386_p0336a06║法語
J37nB386_p0336a07║偈
J37nB386_p0336a08║卷第十四
J37nB386_p0336a09║像贊
J37nB386_p0336a10║卷第十五
J37nB386_p0336a11║佛事
J37nB386_p0336a12║卷第十六
J37nB386_p0336a13║書啟
J37nB386_p0336a14║雜著
J37nB386_p0336a15║附塔銘
J37nB386_p0336a16║
J37nB386_p0336a17║
J37nB386_p0336a18║
J37nB386_p0336a19║
J37nB386_p0336a20║遠菴僼禪師語錄目錄
J37nB386_p0336a21║
J37nB386_p0336a22║
J37nB386_p0336a23║
J37nB386_p0336a24║
J37nB386_p0336a25║
J37nB386_p0336a26║
J37nB386_p0336a27║
J37nB386_p0336a28║
J37nB386_p0336a29║
J37nB386_p0336a30║
J37nB386_p0336b01║遠菴僼禪師語錄卷第一
J37nB386_p0336b02║嗣法門人元視等編
J37nB386_p0336b03║住潭州神鼎資聖禪寺語錄
J37nB386_p0336b04║師於順治十二年冬，就維揚寶積院首座寮受請，越
J37nB386_p0336b05║明年四月二十九日入院。
J37nB386_p0336b06║山門。「有門可入，百匝千重；無路可行，四達五通。幾多
J37nB386_p0336b07║人到此，因甚插腳不入？象王行處絕狐蹤。」
J37nB386_p0336b08║佛殿。「德山撤卻殿，雲門要打殺。新神鼎大展三拜，且
J37nB386_p0336b09║道是抬是搦？」
J37nB386_p0336b10║伽藍。「君自衡山昔至，我從淮甸新來。不惜一回敲唱，
J37nB386_p0336b11║相催再舞三臺。」
J37nB386_p0336b12║祖堂。「者隊不唧溜漢，坐處未脫見聞，列下圓伊三點，
J37nB386_p0336b13║卻成川字籀文。」
J37nB386_p0336b14║據室。「三種接人，一棒打趁。從上風規，今時蹊徑。直下
J37nB386_p0336b15║坐斷千差，不落坦夷險峻。銅睛鐵眼覷無門，八臂三
J37nB386_p0336b16║頭伎倆盡。」
J37nB386_p0336b17║諸山禪德率眾檀護請示眾。指法座云：「百千諸佛於
J37nB386_p0336b18║此只解靠倒扶起，設或尤而效之，不若齊之以禮，坐
J37nB386_p0336b19║斷凡聖要津，直得透頂透底。」便陞。「倒騎鶴背出邗城，
J37nB386_p0336b20║萬項洪波過洞庭，拄杖未曾拈動處，分明點破九疑
J37nB386_p0336b21║青。頂門具眼，合自知歸，稍涉疑情，出眾決擇。」問：「寶印
J37nB386_p0336b22║初開，十方齊暢，向上一機如何舉唱？」師云：「一雨普滋。」
J37nB386_p0336b23║進云：「袖裏金鎚光燦爛，倚天長劍逼人寒。」師云：「切忌
J37nB386_p0336b24║承虛。」問：「曲調新翻續起，諲祖遠年遺唱，如何是不落
J37nB386_p0336b25║時機一句？」師云：「雨過青山翠欲流。」進云：「直下知歸時
J37nB386_p0336b26║如何？」師云：「劍去久矣，爾方刻舟。」進云：「自是不歸歸便
J37nB386_p0336b27║得，五湖煙景有誰爭？」師云：「直饒歸得去，猶未是君家。」
J37nB386_p0336b28║僧擬議，師便打，乃云：「孤峰頂上眠雲，未是衲僧活計；
J37nB386_p0336b29║十字街頭垂手，全非本分生涯。所以奏絕聽之希聲，
J37nB386_p0336b30║不落古今曲調；行逸群之號令，豈死佛祖規繩？展拓
J37nB386_p0336c01║乾坤於毫髮之端，呼叱風雷於謦欬之項。況乎法無
J37nB386_p0336c02║定相，舒卷由人；道絕方隅，縱橫無礙。」驀拈拄杖，云：「秖
J37nB386_p0336c03║如新長老拄杖子到此洞庭之野、瀟湘之濱，稜稜嶒
J37nB386_p0336c04║嶒、列列挈挈，不打禾山鼓，直是動地驚天；不拋象骨
J37nB386_p0336c05║毬，要且逢場作戲。如吹毛之刃，無不剋之鋒；如破壁
J37nB386_p0336c06║之龍，無可留之影。且道：是入泥入水耶？是目視雲霄
J37nB386_p0336c07║耶？是超出格量耶？是別行一路耶？還會麼？」卓一下，云：
J37nB386_p0336c08║「出頭天外看，誰是我同條？」復舉：「黃檗示眾云：『汝等諸
J37nB386_p0336c09║人盡是噇酒糟漢，與麼行腳，何處有今日？還知大唐
J37nB386_p0336c10║國裏無禪師麼？』時有僧出眾，云：『秖如諸方匡徒領眾
J37nB386_p0336c11║又作麼生？』檗云：『不道無禪，只是無師。』」師云：「氣吞佛祖，
J37nB386_p0336c12║眼蓋乾坤，不無黃檗老祖檢點將來，爭奈龍頭蛇尾，
J37nB386_p0336c13║本分艸料因甚不與者僧？然雖如是，秖如道：『不道無
J37nB386_p0336c14║禪，只是無師。』畢竟作麼生？曹溪波浪如相似，無限平
J37nB386_p0336c15║人被陸沉。」
J37nB386_p0336c16║示眾。問：「教中道：『諸佛寂滅相，不可以言宣。』和尚今日
J37nB386_p0336c17║如何舉唱？」師云：「有耳者聞。」進云：「秖如恁麼道，落言宣？
J37nB386_p0336c18║不落言宣？」師云：「你那裏去來？」問：「熏風自南來，殿閣生
J37nB386_p0336c19║微涼，意旨如何？」師云：「直不藏曲。」進云：「鳥道不通，更借
J37nB386_p0336c20║一問。」師云：「道什麼？」僧再舉，師打，云：「箭去久矣。」乃云：「時
J37nB386_p0336c21║當初夏，綠暗紅稀，山中杜宇，泣血歔欷，喚人不去，卻
J37nB386_p0336c22║喚春歸，爭似野田黃雀，時中嘖嘖飛飛？大眾！若論神
J37nB386_p0336c23║鼎山中，春亦得、夏亦得，春有碧桃紅杏、夏有清泉白
J37nB386_p0336c24║石，只是未審諸人於中如何過日？若生一念歡喜，便
J37nB386_p0336c25║是羅剎鬼國；若生一念厭離，又是天涯孤客；若也一
J37nB386_p0336c26║念不生，前有萬丈深阬、後有千峰崒嵂，東閣下南嶽
J37nB386_p0336c27║神聽得出來道：『僼長老何故將淨嚴國土翻作參天
J37nB386_p0336c28║荊棘？』山僧道：『只為你微妙法身未脫根塵聲色。』」噓一
J37nB386_p0336c29║噓，下座。
J37nB386_p0336c30║示眾。「連月不雨數日雨，大地普滋無硬土，艸木青青
J37nB386_p0337a01║盡展眉，虛空拍掌森羅舞。連日不晴今日晴，十虛忽
J37nB386_p0337a02║地放光明，山河赤體無遮覆，紅日團團爍太清。諸禪
J37nB386_p0337a03║德！雨亦分明雨得好，晴亦分明晴得巧，信手拈來俱
J37nB386_p0337a04║是寶，唯有神峰不點頭，依然突兀雲霄表。且道他具
J37nB386_p0337a05║何眼腦？」一僧云：「如今點頭也。」師云：「他作麼生點聻？」僧
J37nB386_p0337a06║擬議，師便打。良久，復云：「阿呵呵！堪絕倒。好大哥！薦取
J37nB386_p0337a07║好善財手裏一莖艸。」
J37nB386_p0337a08║示眾。問：「大慧云：『楊岐一頭驢，只有三隻腳，潘閬倒騎
J37nB386_p0337a09║歸，攧殺黃番綽。』三腳驢子即不問，既是潘閬倒騎歸，
J37nB386_p0337a10║為什麼攧殺黃番綽？」師云：「石羊頭子向東看。」僧擬議，
J37nB386_p0337a11║師便喝，乃舉：「玄沙示眾云：『諸方老宿盡道接物利生，
J37nB386_p0337a12║忽遇三種病人來，作麼生接？患盲者，拈槌豎拂他又
J37nB386_p0337a13║不見；患聾者，語言三昧他又不聞；患啞者，教伊說又
J37nB386_p0337a14║說不得。且作麼生接？若接此人不得，佛法無靈驗。』」師
J37nB386_p0337a15║云：「大小玄沙只知趕老鼠，不覺打破甕，恁麼檢責諸
J37nB386_p0337a16║方，殊不知有眼底被他瞎卻、有耳底被他聾卻、有口
J37nB386_p0337a17║底被他啞卻。神鼎者裏固是不比諸方佛法別無靈
J37nB386_p0337a18║驗，若遇此三種病人來，且喜出世功終。何也？豈不見
J37nB386_p0337a19║古有一老宿不蓄沙彌，有僧問：『和尚年尊，何不蓄一
J37nB386_p0337a20║沙彌？』老宿云：『有瞽聵者與吾尋一箇來。』雖然，山僧要
J37nB386_p0337a21║問諸人：有眼有耳底漢因甚反不如瞽聵之人？且道
J37nB386_p0337a22║過在什麼處？出來道道看。」良久，云：「既無人道，山僧不
J37nB386_p0337a23║免重說道理去也。徹見非眼，眼見即瞎；洞聞非耳，耳
J37nB386_p0337a24║聞即聾；真說非口，口說即啞。秖如無眼又作麼生見？
J37nB386_p0337a25║無耳又作麼生聞？無口又作麼生說？還會麼？十二處
J37nB386_p0337a26║亡閒影響，三千界放淨光明，空生巖下悠然坐，華雨
J37nB386_p0337a27║繽紛滿太清。」
J37nB386_p0337a28║示眾。「劄，久雨不晴，浸爛釋迦鼻孔，滴穿達磨眼睛，昨
J37nB386_p0337a29║夜臨濟口邊無端更轟箇霹靂，今日德山棒下愈見
J37nB386_p0337a30║雨點傾盆，說甚麼打倒了玉泉山裏皓布褌底葡萄
J37nB386_p0337b01║棚、溼卻了那梁山觀和尚底袈裟角？直教神鼎山中
J37nB386_p0337b02║數十間破屋漏如魚網、漫似春潮，諸人也無處安身，
J37nB386_p0337b03║山僧也只得立地，而今無可合殺，不如苦中取樂，唱
J37nB386_p0337b04║箇漁父辭與諸人排悶。」乃漫詠云：「愛作瀟湘一釣客，
J37nB386_p0337b05║寧論東西南與北？絲綸千尺橫拋擲，誰知得？月在竿
J37nB386_p0337b06║頭天在側，煙波釣盡仍獨立，盲龜跛鱉休窺測，六鼇
J37nB386_p0337b07║直共三山掣。忘欣戚，從教風雨穿蓑笠。」拍手呵呵大
J37nB386_p0337b08║笑，下座。
J37nB386_p0337b09║示眾。問：「發明過量事，須是過量人。過量人則不問，作
J37nB386_p0337b10║麼生是過量事？」師云：「奚仲造車一百輻。」進云：「此猶是
J37nB386_p0337b11║尋常事。」師云：「拈卻兩頭除卻軸。」進云：「秖如蓋色騎聲，
J37nB386_p0337b12║包天匝地，將來和尚又如何施設？」師打云：「為君擊碎
J37nB386_p0337b13║精靈窟。」進云：「一種沒絃琴，果然彈得妙。」師云：「切莫錯
J37nB386_p0337b14║下名言。」進云：「昔日德山托缽低頭歸方丈時如何？」師
J37nB386_p0337b15║云：「憐兒不覺醜。」進云：「秖如巖頭道：『者老漢未會末後
J37nB386_p0337b16║句在。』又作麼生？」師云：「家富小兒嬌。」進云：「德山喚巖頭
J37nB386_p0337b17║云：『你不肯老僧那？』頭密啟其意。未審密啟什麼意？」師
J37nB386_p0337b18║云：「方木逗圓竅。」進云：「僧堂前拍手大笑，又是甚麼心
J37nB386_p0337b19║行？」師云：「十字街頭著一楔。」僧佇思，師喝云：「且退後著。」
J37nB386_p0337b20║問：「雪峰三登投子，九上洞山，為什麼向鼇山成道？」師
J37nB386_p0337b21║云：「華落華開信有時。」進云：「住後有僧敲門，雪峰放身
J37nB386_p0337b22║出云：『是什麼？』僧亦云：『是什麼？』未審還有優劣也無？」師
J37nB386_p0337b23║云：「六隻骰子滿盤紅。」進云：「雪峰為什麼低頭歸菴？」師
J37nB386_p0337b24║云：「直教大地眼麻瞇。」進云：「僧舉似巖頭，頭云：『我當時
J37nB386_p0337b25║若向伊道末後句，天下人不奈雪老何。』如何是末後
J37nB386_p0337b26║句？」師云：「月裏放金烏。」進云：「雪峰雖與我同條生，不與
J37nB386_p0337b27║我同條死，又作麼生？」師云：「日中藏玉兔。」進云：「萬仞峰
J37nB386_p0337b28║頭橫行，十字街頭垂手，即不無二老人。秖如不涉二
J37nB386_p0337b29║途，又在什麼處著倒？」師云：「楚山入漢水，衡嶽出湘江。」
J37nB386_p0337b30║進云：「恁麼則等閒一句無私語，千古聞之盡膽寒。」師
J37nB386_p0337c01║云：「莫教錯認一天星。」乃云：「大眾！百千三昧、無量妙門
J37nB386_p0337c02║盡在我者裏，羅漢崖前、缽盂峰畔，歷歷絕邊表，明明
J37nB386_p0337c03║不覆藏。綠染百畝春疇，雞足之衣撩亂；青列千行嘉
J37nB386_p0337c04║穗，鷲峰之帙縱橫。用該大仰金鍬，白雲塢中豎插；艸
J37nB386_p0337c05║足嬾安水牯，夕陽坡上橫眠。披蓑側笠，千峰也勝時
J37nB386_p0337c06║人著錦；引水澆蔬，疊嶂全超從上拈槌。風來麥隴之
J37nB386_p0337c07║香，機湊韶陽糊餅；曲唱村田之樂，調翻皖伯巴謠。飛
J37nB386_p0337c08║來白鷺翩翩，點破連天之碧；喚出黃鸝對對，平鋪滿
J37nB386_p0337c09║壑之春。九峰正好拖犁，有甚同參可得？百丈謾勞展
J37nB386_p0337c10║手，須知大義炳然。然雖如是，猶是時人蹊徑，未及向
J37nB386_p0337c11║上牢關；者裏脫落全機，方知衲僧孔竅。且如何是衲
J37nB386_p0337c12║僧孔竅？」良久，云：「春不耕，秋無穫。參！」
J37nB386_p0337c13║示眾。問：「世界與麼熱，且向什麼處迴避？」師云：「不見道：
J37nB386_p0337c14║熱則普天匝地熱。」進云：「秖如古德云：『向鑊湯爐炭裏
J37nB386_p0337c15║迴避。』鑊湯爐炭裏作麼生迴避？」師云：「非公境界。」進云：
J37nB386_p0337c16║「四大離散，萬緣一空，還有寒暑之分也無？」師云：「正覓
J37nB386_p0337c17║縫罅不得。」進云：「回首碧天雲斂處，一輪明月照層巔。」
J37nB386_p0337c18║師云：「腦後要須拔卻楔。」乃舉扇子云：「諸方舉起拂子，
J37nB386_p0337c19║山僧舉起扇子，無甚作略，超方一切，臨時而已。諸禪
J37nB386_p0337c20║德！還知時麼？今乃九夏方中之時，祝融當令之候，烈
J37nB386_p0337c21║日流光而炙地，火雲接燄以燒空，凡在六宇之中、八
J37nB386_p0337c22║紘之內，無論山林城市、僧俗女男，者柄扇子阿誰缺
J37nB386_p0337c23║得他？阿誰離得他？阿誰用他不著？然既人人要用，缺
J37nB386_p0337c24║離不可，豈非當此之時最為緊要者乎？竊見而今諸
J37nB386_p0337c25║方往往拈提，罕有箇舉著他者，設或舉著又不當時，
J37nB386_p0337c26║卻在寒天臘月。然而臘月扇子又有什麼用處？則與
J37nB386_p0337c27║不曾舉著者不相遠矣。而今山僧既是舉得恰當，且
J37nB386_p0337c28║道作何佛事？」驀豎起云：「雲門大師來也，鹽官大師來
J37nB386_p0337c29║也，汾陽大師來也，都在扇子頭上相推序次，登座而
J37nB386_p0337c30║為說法。一師云：『𨁝跳曾升帝釋天，尸迦鼻孔築教穿，
J37nB386_p0338a01║鯉魚東海時遭棒，雨似盆傾遍大千。』一師云：『當年老
J37nB386_p0338a02║漢曾親索，破也誰知未便休，無奈侍僧頻錯過，至今
J37nB386_p0338a03║到處覓犀牛。』一師云：『青絹扇子足風涼，觸著通身毛
J37nB386_p0338a04║孔張，火裏木人寒不徹，卻教石女脫羅裳。』三大師說
J37nB386_p0338a05║是法已，見諸人不會，卻向火燄光中入滅去也。雖然
J37nB386_p0338a06║如是，錦上鋪華也不勞得，扇子從來自有長處，不用
J37nB386_p0338a07║者也之乎牽文引義，要且直截痛快，全體舉揚。」遂揮
J37nB386_p0338a08║一揮，良久，復云：「還會麼？還知得扇子所作佛事麼？名
J37nB386_p0338a09║為驅炎自如旋陀羅尼三昧，後世應當作佛，號曰掣
J37nB386_p0338a10║風勝王多陀阿伽度、阿羅訶、三藐三佛陀。端知渠儂
J37nB386_p0338a11║自來發心，行諸菩薩願行，骨勁凌霜之節，胸搏妙翅
J37nB386_p0338a12║之風，起靈燄於冰炭之爐，散玄飆於鬱蒸之藪，全身
J37nB386_p0338a13║奉重，極力輸誠，除熱惱而得清涼，障炎威而作嘉蔭，
J37nB386_p0338a14║揮毫灑墨方寸間，巧盡翰苑之風騷，吐霧吞雲掌握
J37nB386_p0338a15║內，目窮江山之美麗，縱橫收放，開合卷舒，恒隨一切
J37nB386_p0338a16║含生，不分與抬金紫，承事十方諸聖，那知時日昏朝，
J37nB386_p0338a17║不云厭勞，常作佛事。諸禪德！山僧雖則冷地裏拈來，
J37nB386_p0338a18║元是你諸人尋常所用底，然有如是神通，得如是三
J37nB386_p0338a19║昧，演如是妙義，作如是佛事，希有極是希有，親切更
J37nB386_p0338a20║為親切，受用得大受用，自在真箇自在，可謂一人人
J37nB386_p0338a21║有箇善知識相隨著也，那在朝參暮請別處尋求？只
J37nB386_p0338a22║在你二六時中東搖西扇，忽然一下觸發，管教毛骨
J37nB386_p0338a23║俱甦，直與大地眾生一時共離火宅；其或未然，拈來
J37nB386_p0338a24║直下揮蚊蚋，也勝諸方狗尾巴。」
J37nB386_p0338a25║示眾。「俱胝豎起一指，千峰勢到嶽邊止；鳥窠吹落布
J37nB386_p0338a26║毛，萬派聲歸海上消。恁麼會去，大似虛空釘橛。有般
J37nB386_p0338a27║漢道：『爭如獨坐虛窗下，華落華開自有時？』然則曹溪
J37nB386_p0338a28║浪裏未許停舟，韶石渡頭那容繫纜？不見道：『平地上
J37nB386_p0338a29║死人無數，過得荊棘林是好手。』要須驅出長沙大蟲、
J37nB386_p0338a30║咬殺大雄猛虎、拔卻羅山一寨、收下臨濟白拈，然後
J37nB386_p0338b01║打動關南鼓、唱起德山歌、披著湖山襖、拋出雪峰毬、
J37nB386_p0338b02║弄雲巖獅子、跳中邑獼猴，直得迦葉起舞、阿難合掌、
J37nB386_p0338b03║寒山拍手、拾得搖頭，可謂有意氣時添意氣，不風流
J37nB386_p0338b04║處更風流。大眾！冷眼覷來，雖則一場笑具，幾人於此
J37nB386_p0338b05║知休？設或準前，朝不進步、暮不回眸，莫謂而今方溽
J37nB386_p0338b06║暑，霎時霜雪到君頭。」
J37nB386_p0338b07║示眾。舉：「古德上堂，良久，云：『山僧今日與諸人同參一
J37nB386_p0338b08║箇真善知識。』便下座。」師云：「直截真箇直截，省要不妨
J37nB386_p0338b09║省要。而今敢問諸人：如何是他參底真善知識？若說
J37nB386_p0338b10║胡張三、黑李四，秖是一句合頭語；若說罕逢穿耳、各
J37nB386_p0338b11║多見刻舟人，者裏不是你躲跟處；若說含元殿上休
J37nB386_p0338b12║覓長安、慈氏宮中更尋內院，知你在鬼窟裏作活；更
J37nB386_p0338b13║若說箇香几拂子、露柱燈籠，莫顛倒驢鞍橋，豈是你
J37nB386_p0338b14║阿爺下頷？其餘豎一指、下一喝，禮拜出堂，拂袖而去。
J37nB386_p0338b15║此皆是風力所轉，逐塊韓盧。縱饒你總不恁麼，全在
J37nB386_p0338b16║死水裏沒頭沒腦。還有出得者些窠窟底漢麼？出來
J37nB386_p0338b17║與山僧分明道一句看。」眾默然，師驀喚云：「喫茶去。」
J37nB386_p0338b18║立秋，示眾。「物外安居碧嶂高，寺門幽抱白雲饒，松風
J37nB386_p0338b19║萬壑秋長在，誰感庭柯片葉飄？大眾！炎涼倏忽，任他
J37nB386_p0338b20║人世推遷；巖竇幽深，坐斷古今一致。所以道：長安自
J37nB386_p0338b21║鬧，我國晏然。四山色變青黃，迥出孤峰獨秀；一道虛
J37nB386_p0338b22║凝湛寂，悠然萬法本閒。是知惜日短而志士吁嗟，妄
J37nB386_p0338b23║自癡狂外走；知夜長而愁人不寐，只緣未達家鄉。然
J37nB386_p0338b24║則水石光中，雲駛月運；煙嵐影裏，斗轉星移。不動本
J37nB386_p0338b25║際即且置，踏翻關捩一句作麼生道？寒雁一聲閒夢
J37nB386_p0338b26║斷，始知身世臥南柯。」
J37nB386_p0338b27║示眾。問：「夜靜水寒魚不餌，透網金鱗事若何？」師云：「更
J37nB386_p0338b28║有一重關在。」進云：「畢竟如何？」師云：「死漢。」進云：「寧可永
J37nB386_p0338b29║劫沉淪，不求諸聖解脫。」師云：「夢裏強惺惺。」乃云：「心生
J37nB386_p0338b30║種種法生，日午便打三更；心滅種種法滅，芥孔須彌
J37nB386_p0338c01║直納。我無一法與人，少室那來妙訣？但能無欲無依，
J37nB386_p0338c02║凡聖一時路絕，泥牛吼出澄潭，石女夢回明月。不著
J37nB386_p0338c03║妙德空生，謾勞遍吉相尋，萬境從他回換，渾忘旦暮
J37nB386_p0338c04║古今。白雲為蓋，流水作琴，一曲兩曲無人會，雨過夜
J37nB386_p0338c05║塘秋水深。」喝一喝，下座。
J37nB386_p0338c06║天童密祖忌，示眾。問：「天童堂上，棒喝交馳，剷除邪妄
J37nB386_p0338c07║根株，敲出祖師心髓。神鼎峰頭，未審和尚將何為人？」
J37nB386_p0338c08║師云：「斷貫索穿你鼻孔，烏豆子換人眼睛。」進云：「三界
J37nB386_p0338c09║無別法，唯是一心作。秖如離卻心意識，又作麼生作？」
J37nB386_p0338c10║師云：「東西十萬，南北八千。」進云：「是心是？非心是？」師云：
J37nB386_p0338c11║「一任鑽龜打瓦。」乃卓拄杖一下，云：「銅棺山頂，地陷天
J37nB386_p0338c12║崩；太白峰前，龍翔鳳翥。起臨濟欲湮之旨，掃除異見
J37nB386_p0338c13║稠林；振達磨已墜之宗，剔出當家種岬。一往觀去，滿
J37nB386_p0338c14║目生光；仔細看來，一場敗闕。何況論其棒頭光燄，擬
J37nB386_p0338c15║為德嶠重來；喝下冰生，謂是滹沱再世？大似喚龍鬚
J37nB386_p0338c16║作破布，將魚目混明珠。殊不知伊出頭於威音王前、
J37nB386_p0338c17║展腳於樓至佛後，引手過越一百一十城，未及半臂；
J37nB386_p0338c18║開口演說五千四十餘軸，未盡一言。此猶是應物現
J37nB386_p0338c19║形光影邊事，正體上未曾道著毫毛在，說什麼日月
J37nB386_p0338c20║未足喻其明、虛空未足喻其大？生耶？滅耶？不生耶？不
J37nB386_p0338c21║滅耶？天上耶？人間耶？來耶？不來耶？合卻缽盂耶？真前
J37nB386_p0338c22║更下一分耶？何異眾盲摸象，未見全身；寸管窺斑，寧
J37nB386_p0338c23║知豹體？然雖如是，秖如今日腳下兒孫，盡江南、極塞
J37nB386_p0338c24║北，無不飲水知源，燒栴檀香，設伊蒲供。且道又成得
J37nB386_p0338c25║什麼邊事？若有道得一句子相應，拄杖子兩手分付；
J37nB386_p0338c26║其或未然」，復卓拄杖一下，云：「共詣真前，拈香上食。」
J37nB386_p0338c27║中秋，示眾。「月圓秋半，雲掃長空。枯木巖前，發天香而
J37nB386_p0338c28║絕艷；蘆花灘畔，覓漁艇之無蹤。蚌腹希光，珠呈寒水；
J37nB386_p0338c29║兔胎仰照，子孕秋郊。正恁麼時，還有不被眼瞞者麼？
J37nB386_p0338c30║到者裏，夜明簾，琉璃地，虛玄鳥道，皎潔澄潭，若不解
J37nB386_p0339a01║換步移身，爭免得墮阬落塹？不見僧問古德：『廓然無
J37nB386_p0339a02║雲，如何是中秋月？』古德云：『最好是無雲。』僧云：『恁麼則
J37nB386_p0339a03║一輪高挂，萬國同觀去也。』德云：『捏目之子難與言。』大
J37nB386_p0339a04║眾！灼然千尋止水，龍畏難蟠；萬載喬松，鶴迷幽夢。所
J37nB386_p0339a05║以道：珠光月魄不是出頭時，此間無老僧，五路頭無
J37nB386_p0339a06║闍黎。還委悉麼？月中仙桂和根拔，海底泥牛把角牽。」
J37nB386_p0339a07║雲外和尚塔院上梁，示眾。「插茅成梵剎，至人能事之
J37nB386_p0339a08║秕糠；築室守先塋，前哲苦心之極致。然而頭頭應用
J37nB386_p0339a09║無差，法法施為有自，但得超情離見，不妨規步矩行。
J37nB386_p0339a10║恁麼見得徹，豈止煙嵐起色、泉石增光？無縫塔頭，忽
J37nB386_p0339a11║地玲瓏八面；沒陰陽地，憑空涌出千楹。擎天柱、架海
J37nB386_p0339a12║梁，正在而今著力；起家聲、大門戶，自然久後光輝。所
J37nB386_p0339a13║以道：源深而流長，功多而用遠，一一看孔穿楔，恰恰
J37nB386_p0339a14║落臼推門。庭前松竹交加，早見斬新頭角；屋後峰巒
J37nB386_p0339a15║排疊，從來壁立層霄。固是雲廠松椽，野色更無山隔
J37nB386_p0339a16║斷；月鉤霞幙，天光直與水相通。正當恁麼時，且道如
J37nB386_p0339a17║何分付？架屋須憑礎，成家要在人，日輪正卓午，趁此
J37nB386_p0339a18║好時辰。」
J37nB386_p0339a19║示眾。問：「十虛無片翳，長空月色新，正恁麼時，未審明
J37nB386_p0339a20║什麼邊事？」師云：「西風一陣來，落葉兩三月。」進云：「秖如
J37nB386_p0339a21║高峰睹贊虛空粉碎，大地平沉，因什麼被雪巖一拶
J37nB386_p0339a22║便去不得？」師云：「透過禹門，風浪更險。」進云：「正睡著時，
J37nB386_p0339a23║無夢無想主人公在什麼處？」師召云：「麗宗惺惺著。」進
J37nB386_p0339a24║云：「五年後枕子撲落，又是何消息？」師云：「依舊摸索不
J37nB386_p0339a25║著。」乃云：「昨夜月穿虛牖，床前一片如銀，一往觀去，好
J37nB386_p0339a26║似玄沙白紙；仔細看來，又像廣教手巾。依依稀稀，南
J37nB386_p0339a27║嶽嬾瓚枕頭之石；彷彷彿彿，天台寒山煮茗之冰。欲
J37nB386_p0339a28║拈不得，欲掃無痕，風吹帖然不動，轉眼抹過東楹。山
J37nB386_p0339a29║僧不覺滿肚疑情，千思萬想，直到天明，元來住持事
J37nB386_p0339a30║繁，兩眼花昏。而今白日青天，軒軒豁豁，現前大眾各
J37nB386_p0339b01║各有對，烏黑眼睛，山僧有件事要問你諸人。」驀擲拂
J37nB386_p0339b02║子，云：「是箇什麼？」眾無語。師復云：「欲得不招無間罪，莫
J37nB386_p0339b03║謗如來正法輪。」
J37nB386_p0339b04║開爐，示眾。「神鼎火種雖無，卻有衝天氣燄，嬾拈向上
J37nB386_p0339b05║鉗鎚，撥置作家爐扇。鈍鐵頑銅任伊，璞玉渾金不羨，
J37nB386_p0339b06║聊將萬象森羅，活把虛空烹煉。不許月白風清，那愛
J37nB386_p0339b07║轟雷掣電？直得大地通紅，凡聖都盧不見，十虛無欠
J37nB386_p0339b08║無餘，渾似金剛寶劍。假饒鋒利如斯，猶要重鎚百遍，
J37nB386_p0339b09║更得分身出身，好與羅山相見。然雖如是，要見羅山
J37nB386_p0339b10║則得，要見神鼎還隔一線好。諸禪德！且道是那一線？
J37nB386_p0339b11║若也薦，直下翻身，推開手面；若不薦，一任九十日內
J37nB386_p0339b12║橫拖倒拽，牽驢入阱。少間劉居士設齋，且去隨例嚥，
J37nB386_p0339b13║要山僧說，也待來年正月半。」
J37nB386_p0339b14║鄒深實為僧，請示眾。「知幻即離，不作方便；離幻即覺，
J37nB386_p0339b15║亦無漸次。摩霄俊鷂，便合乘時；止濼困魚，徒勞激浪。
J37nB386_p0339b16║不見昔日李都尉訪谷隱聰，問出家事，聰即舉：『崔趙
J37nB386_p0339b17║公問徑山欽：「弟子出得家否？」欽云：「出家乃大丈夫事，
J37nB386_p0339b18║非將相之所能為。」都尉便於此放卻身命，裂破鼻孔，
J37nB386_p0339b19║遂云：「學道須是鐵漢，著手心頭便判，直取無上菩提，
J37nB386_p0339b20║一切是非莫管。」如斯標致，差較些子。』所以道：出群須
J37nB386_p0339b21║是英靈漢，敵勝還他獅子兒。你看他是箇血性漢子，
J37nB386_p0339b22║直下便乃一刀兩段，佛也不奈他何，說什麼蘊魔、煩
J37nB386_p0339b23║惱魔、生死魔？若待披忍辱鎧、操智慧刀、運上品心、發
J37nB386_p0339b24║殊勝志，與他共戰一場，然後滅三毒、破魔網、離火宅、
J37nB386_p0339b25║超斷岸，不特賊過後張弓，抑且眼花不少。雖然，若不
J37nB386_p0339b26║藍田射石虎，幾乎誤殺李將軍。」卓拄杖，下座。
J37nB386_p0339b27║至節，示眾。問：「時臨亞歲即不問，一陽來復時如何？」師
J37nB386_p0339b28║云：「漢女宮中添一線。」進云：「陽氣發生無硬土，天涯艸
J37nB386_p0339b29║木盡皆春，因甚麼一重霜後一重冰？」師云：「殺人須是
J37nB386_p0339b30║活人刀。」乃云：「否極泰來，陰消陽復，燄發寒冰，花開枯
J37nB386_p0339c01║木。慈明揭牓，洞山掇桌，兩彩一賽，雲天自廓。建化門
J37nB386_p0339c02║中放一線道，冷地裏便見一場熱鬧，衲僧拄杖子把
J37nB386_p0339c03║斷咽喉，依然眼目定動。要知麼？一陽生後正嚴寒，一
J37nB386_p0339c04║點水，一點凍。」
J37nB386_p0339c05║示眾。拈拄杖云：「拄杖口門窄，說禪秖一半，山僧不得
J37nB386_p0339c06║已，全體施方便。土上弗加泥，直截要人薦，不舉古因
J37nB386_p0339c07║緣，不據目前見。若據目前見，錯過威音箭；若舉古因
J37nB386_p0339c08║緣，昧卻本來面。要識本來面，照顧威音箭；要見威音
J37nB386_p0339c09║箭，了卻目前見。了卻目前見，騎牛入佛殿，覷透威音
J37nB386_p0339c10║箭，還如臘月扇。識得本來面，墮阬更落塹，三關俱透
J37nB386_p0339c11║脫，一處不留戀。山僧雖放行，拄杖重來驗，如何道得
J37nB386_p0339c12║通方句？免被渠儂把要津。」眾屏息，師左右顧視，卓拄
J37nB386_p0339c13║杖云：「擊碎珊瑚鋪地錦，轉身猶帶玉華新。」
J37nB386_p0339c14║示眾。「打鼓陞堂，人天交接，諸人側聆，山僧掉舌。掉舌
J37nB386_p0339c15║側聆，大相懸涉，豈不見道：是法非思量分別之所能
J37nB386_p0339c16║解，亦非見聞覺知之所能及。諸仁者！到者裏合作麼
J37nB386_p0339c17║生？莫是離見絕聞、無說無示當得麼？殊不知，出林依
J37nB386_p0339c18║舊入蓬蒿。直饒目前無法已見周遮，心外無機猶成
J37nB386_p0339c19║途轍，說什麼似地擎山，不知山之孤峻；如石含玉，不
J37nB386_p0339c20║知玉之無瑕？還委悉麼？行人聽盡唱梁州，錯過胡笳
J37nB386_p0339c21║十八拍。」
J37nB386_p0339c22║歲朝，示眾。「昨宵送舊，今日迎新，驢事未完，馬事又到，
J37nB386_p0339c23║張公喫酒李公醉，著甚來由？借婆衫子拜婆年，無事
J37nB386_p0339c24║生事。」拈拄杖，云：「爭似者條拄杖子，心不妄取過去法，
J37nB386_p0339c25║亦不貪著未來事，不於現處有所住，了達三世悉空
J37nB386_p0339c26║寂。三世既空寂，新舊何鼎革？年年是好年，日日是好
J37nB386_p0339c27║日，萬物生光輝，陽春布德澤。阿呵呵，囉囉哩，哩囉囉，
J37nB386_p0339c28║大家齊唱萬年歡，一句了然超百億。」卓拄杖，下座。
J37nB386_p0339c29║解冬，示眾。「結卻布袋頭，鐵蛇鑽不入；解開布袋口，彩
J37nB386_p0339c30║鳳舞丹霄。恁麼見得，未出常情，至真非內，大千非外，
J37nB386_p0340a01║表裏一如，圓融法界。雖然透出塵情，未免猶存窠窟。
J37nB386_p0340a02║衲僧家須向千聖插腳不入處進步遊履，萬機該括
J37nB386_p0340a03║不到處展拓全機，乃可較佛祖短長、定古今輕重，放
J37nB386_p0340a04║行把住，照用同時，奪食驅耕，縱橫無礙，頭頭出見聞
J37nB386_p0340a05║之外，一一超思議之表。雖與一切人同行，不與一切
J37nB386_p0340a06║人共步；雖與一切人共住，不與一切人同廛。說什麼？
J37nB386_p0340a07║住也，浮雲凝於幽谷；去也，虛舟汎乎長江。」拈拄杖，顧
J37nB386_p0340a08║眾，云：「眾中還有與麼衲僧麼？有，則許你騎驢蹋破洞
J37nB386_p0340a09║庭波；如無，莫道神峰山勢險，前頭更有最高峰。」卓拄
J37nB386_p0340a10║杖，下座。
J37nB386_p0340a11║浴佛，示眾。舉：「世尊初生，一手指天，一手指地，目顧四
J37nB386_p0340a12║方，周行七步，作大獅子吼曰：『天上天下，唯我獨尊。』後
J37nB386_p0340a13║來雲門大師道：『老僧若見，一棒打殺與狗子喫，貴圖
J37nB386_p0340a14║天下太平。』」師云：「雲門一棒打殺，搔著世尊癢處，貴圖
J37nB386_p0340a15║天下太平，其奈刀槍遍地。雖然如是，還見古人麼？掀
J37nB386_p0340a16║翻海嶽求知己，撥亂乾坤見太平。神鼎今朝不用如
J37nB386_p0340a17║何若何，但隨例與他一杓香水，不洗垢，不洗淨，不洗
J37nB386_p0340a18║淨邊垢，不洗垢邊淨，不可道落在無事甲裏。」
J37nB386_p0340a19║端午，示眾。「屈原事楚，忠言不用，則投身湘水；達磨來
J37nB386_p0340a20║梁，真機不契，則面壁嵩山。一則為國而喪軀，作世儒
J37nB386_p0340a21║之龜鏡；一則度迷而盡瘁，為吾宗之祖禰。世、出世間，
J37nB386_p0340a22║易地皆然。即今莫有不然者麼？不妨出手，與我回天
J37nB386_p0340a23║轉地，斬新立方外乾坤；耀古騰今，縱橫挂域中日月。
J37nB386_p0340a24║不特三閭大夫孤魂不滯於清波，頓使壁觀婆羅門
J37nB386_p0340a25║門風未至於掃地。有麼？有麼？」良久，左右顧視，云：「為國
J37nB386_p0340a26║沉淵為法亡，丹心如日照天荒，當人不喻空勞力，徒
J37nB386_p0340a27║盼葵榴飲恨長。」噓一噓，下座。
J37nB386_p0340a28║
J37nB386_p0340a29║
J37nB386_p0340a30║遠菴僼禪師語錄卷第一