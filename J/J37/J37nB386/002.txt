J37nB386_p0340b01║遠菴僼禪師語錄卷第二
J37nB386_p0340b02║嗣法門人元視等編
J37nB386_p0340b03║示眾。「你者一隊漢，箇箇如了事人相似，總道饑來喫
J37nB386_p0340b04║飯，困來打眠，撒手撒腳，且恁麼過時也不易，到此只
J37nB386_p0340b05║恐未在。不見昔日僧問大珠和尚：『修道還用功否？』珠
J37nB386_p0340b06║云：『用功。』僧云：『如何用功？』珠云：『饑來喫飯，困來即眠。』僧
J37nB386_p0340b07║云：『一切人總如是，同師用功否？』珠云：『不同。』僧云：『何故
J37nB386_p0340b08║不同？』珠云：『他喫飯時不肯喫飯，百種須索；睡時不肯
J37nB386_p0340b09║睡，萬般計較，所以不同也。』你者一隊漢，請自檢點看，
J37nB386_p0340b10║還曾實到與麼田地也未？秖如者般語話，且道如何
J37nB386_p0340b11║還檢點得麼？若喚作自受用三昧，未免孤負古人；若
J37nB386_p0340b12║喚作拖泥帶水說老婆禪，未具參學眼在。汝若不落
J37nB386_p0340b13║情塵意想，便領得去，不妨暢快，所謂如將梵位直授
J37nB386_p0340b14║凡庸，遂乃不驚不怖，所謂只是舊時人，只改舊時行
J37nB386_p0340b15║履處。如若意根下稍涉狐疑，敢保他時異日大有事
J37nB386_p0340b16║在。神鼎而今卻又不然，設有人問：『和尚修道還用功
J37nB386_p0340b17║否？』亦云：『用功。』『作麼生用聻？』但云：『饑時忘喫飯，困時忘
J37nB386_p0340b18║打眠。』或云：『一切人同和尚如是用功，得否？』遂云：『得。但
J37nB386_p0340b19║辦肯心，決不相賺。』」
J37nB386_p0340b20║示眾。問：「春風吹大野，萬物盡光新，為復法爾如然？為
J37nB386_p0340b21║復神通妙用？」師云：「脫㲉烏龜飛上天。」進云：「一聲幽鳥
J37nB386_p0340b22║雲天外，靄靄山光翠欲流。」師云：「卻被風吹別調中。」乃
J37nB386_p0340b23║云：「十方聚會，臭肉來蠅；選佛場開，懸羊賣狗；閉門打
J37nB386_p0340b24║睡，接上上機；落艸求人，示種種說。要而言之，不出好
J37nB386_p0340b25║肉剜瘡、缽盂安柄。所以道：說心說性是太平奸賊，行
J37nB386_p0340b26║棒行喝乃亂世英雄。秖如神鼎，有時與你諸人作生
J37nB386_p0340b27║冤家；有時與你諸人如陌路人；有時與你諸人開山
J37nB386_p0340b28║掘土，則人境俱忘、主賓不立；有時與你諸人拈椎豎
J37nB386_p0340b29║拂，則海水騰波、須彌岌崿。且道巴鼻尋常又落在什
J37nB386_p0340b30║麼處？而今禪和家愛向人口邊覓佛、覓祖、覓禪、覓道，
J37nB386_p0340c01║覓真如解脫、菩提涅槃，拋卻了自家現成家業，失頭
J37nB386_p0340c02║狂走，見人鼓動唇皮、敲床豎拂便作勝解，及乎山禽
J37nB386_p0340c03║聚集、牛動尾巴，卻將作等閒，日間掘土開山作一邊、
J37nB386_p0340c04║夜間收足打坐作一邊，動靜二相、逆緣順境尚打不
J37nB386_p0340c05║過，說甚左右逢源、十方通暢？坐一炷香便云工夫，作
J37nB386_p0340c06║一回務便謂空過，山僧說一句便道慈悲，打一棒便
J37nB386_p0340c07║擬惡發，殊不知頂底是天、立底是地，一向飯籮邊坐
J37nB386_p0340c08║了忍饑、大海裏浸了叫渴，又爭知得終日穿衣喫飯，
J37nB386_p0340c09║不曾挂一縷絲、不曾咬一粒米？然則畢竟如何相為
J37nB386_p0340c10║即得？」良久，云：「心不負人，面無慚色。」
J37nB386_p0340c11║示眾。「千種喻，萬般說，只是要君早休歇。不見道：如何
J37nB386_p0340c12║是禪？莫向外邊傳；如何是道？莫向外邊討；如何是心？
J37nB386_p0340c13║莫向外邊尋；如何是佛？莫向外邊覓。古人與麼老婆
J37nB386_p0340c14║心，分明八字打開、兩手分付，爭奈禪和家轉轉錯會，
J37nB386_p0340c15║見說道莫向外邊傳覓，便去黑山下、鬼窟裏閉眉合
J37nB386_p0340c16║眼向內尋討，殊不知內外中間不可得，教中已是道
J37nB386_p0340c17║過了也。所以佛眼和尚云：『山僧畫方成圓，指南成北。
J37nB386_p0340c18║何故如此？蓋為諸人唱還鄉曲子，曲調不圓，熟路難
J37nB386_p0340c19║忘，鄉談未改，非指南之不妙也。』諸仁者！而今合作麼
J37nB386_p0340c20║生話會？畢竟向什麼處歸宿？」一僧云：「大地齊超越。」師
J37nB386_p0340c21║起身云：「啼得血流無用處，不如緘口過殘春。」
J37nB386_p0340c22║示眾。「二月中春，萬象光生，好華三樹五樹，幽鳥一聲
J37nB386_p0340c23║兩聲，漁父漾舟而釣，農夫驅犢而耕，青轉山頭千螺
J37nB386_p0340c24║矗黛，綠回波面一鏡澄明，說甚麼廣長舌、清淨身，大
J37nB386_p0340c25║似眼中著楔、耳裏添釘。無端更有香嚴者漢，與夫潦
J37nB386_p0340c26║倒靈雲，見桃華而悟道、聞擊竹以明心，分明兩顆老
J37nB386_p0340c27║鼠糞，可憐污卻一釜羹，賺他無限癡男女，多向根境
J37nB386_p0340c28║上覓、聲色裏尋。且道畢竟作麼生？」良久，展拂子，云：「七
J37nB386_p0340c29║十二峰遙接目，好山都向洞庭春。」
J37nB386_p0340c30║示眾。「天寒人寒，梅花香浸月欄干；滴水滴凍，嶽面風
J37nB386_p0341a01║來林影動。無位真人不挂絲，紙裹麻纏無罅縫。所以
J37nB386_p0341a02║道：會得也，目前包裹；不會也，目前包裹。若有人道得
J37nB386_p0341a03║獨脫句，熱炙盞子點茶與你溼口。」
J37nB386_p0341a04║佛誕，黃壽昌居士請示眾。「身是光明幢，心是神通藏。
J37nB386_p0341a05║大眾！周昭王二十六年前，人人眼橫鼻直，可謂文不
J37nB386_p0341a06║加點；二十六年後，箇箇履地戴天，何須矢上加尖？黃
J37nB386_p0341a07║金相，看來那箇不無？紫磨身，脫出誰非本具？然則正
J37nB386_p0341a08║當二十六年，釋迦老子爰於此日無風起浪，下兜率、
J37nB386_p0341a09║降皇宮，指天指地云：『唯我獨尊。』大似旁若無人。雲門
J37nB386_p0341a10║大師忍俊不禁，一棒打殺與狗子喫，有什麼罪過？雖
J37nB386_p0341a11║然，不因漁父引，爭得見波濤？」復云：「茲者壽昌居士欣
J37nB386_p0341a12║此嘉會難逢，捐貲設供，請法飯僧，又以三業門中翻
J37nB386_p0341a13║前十邪，稟受五戒，所謂一身清淨則多身清淨，多身
J37nB386_p0341a14║清淨則世界清淨，世界清淨則現前一會若僧若俗
J37nB386_p0341a15║無不清淨。既總清淨，則無罪可懺而罪垢消亡，無冤
J37nB386_p0341a16║可釋而冤家解脫，無災可弭而災消如雪盪，無福可
J37nB386_p0341a17║增而福至若雲臻。乘此奇特因，作此殊勝事，虛空壞
J37nB386_p0341a18║而不滅，劫石化而彌存。然雖如是，猶是止啼之說。畢
J37nB386_p0341a19║竟如何？十丈火中開菡萏，千年石上現優曇。」
J37nB386_p0341a20║示眾。「直截省要，點即不到，合水和泥，不道不道。一任
J37nB386_p0341a21║雲簫繚亂吹，熨斗煎茶不同銚。且道還出得摩竭掩
J37nB386_p0341a22║室麼？試舉看。」舉：「藥山久不上堂，院主請陞座，藥山云：
J37nB386_p0341a23║『打鐘著。』大眾纔集，藥山便歸方丈，院主隨後白云：『大
J37nB386_p0341a24║眾久思清誨，因甚一言不措？』藥山云：『經有經師，論有
J37nB386_p0341a25║論師。』」師云：「藥山自謂得格外之機、行逸群之令，檢點
J37nB386_p0341a26║將來，未免藏頭露尾，要得去離泥水，活人眼目猶較
J37nB386_p0341a27║百步在。雖然，雖是死蛇，解弄也活，且看神鼎出手拈
J37nB386_p0341a28║弄。藥山久不上堂，曾為浪子偏憐客；院主請陞座，自
J37nB386_p0341a29║是貪盃惜醉人。藥山云：『打鐘著。』是何心行？大眾纔集，
J37nB386_p0341a30║藥山便歸方丈，荷葉團團團似鏡，菱角尖尖尖似錐。
J37nB386_p0341b01║院主隨入方丈，猶待第二杓惡水那？白云：『大眾久思
J37nB386_p0341b02║清誨，和尚因甚一言不措？』疏田不貯水，悲龍爭奈何？
J37nB386_p0341b03║藥山云：切莫碗鳴聲。『經有經師，論有論師。』蝦跳何曾
J37nB386_p0341b04║出得斗？且作麼生道得出斗句？」良久，云：「打睡關門接
J37nB386_p0341b05║上流，通身泥水未曾收，翻思清白傳家者，洗耳溪頭
J37nB386_p0341b06║不飲牛。」
J37nB386_p0341b07║端午，示眾。「龍牙道：『學道先須有悟由，還如爭鬥快龍
J37nB386_p0341b08║舟。雖然舊閣閒田地，一度贏來方始休。』大眾！舊閣閒
J37nB386_p0341b09║田地則且置，作麼生說箇鬥龍舟底道理？今日山僧
J37nB386_p0341b10║聊應箇時節，不惜為你諸人葛藤一上。當人本分者
J37nB386_p0341b11║一著子，日用現前，不從人得，而今不得安閒，只為馳
J37nB386_p0341b12║求心不歇。馳求心不歇，便乃爭強取勝，業識茫茫。是
J37nB386_p0341b13║故，宗師家垂下一言半句、點出一機一境，正如箇錦
J37nB386_p0341b14║標兒相似，擲向波間，東看成西、南觀成北，活潑潑地、
J37nB386_p0341b15║轉轆轆地，無你近傍處、無你捉摸處。既近傍捉摸不
J37nB386_p0341b16║得，即將你平昔爭勝負、馳求心盡情移向者裏著力。
J37nB386_p0341b17║正如今日，世間人在龍舟上，千般伎倆、萬般智巧，一
J37nB386_p0341b18║時抖擻將來，奮力向前，危亡不顧、身命俱捐，那問江
J37nB386_p0341b19║湖之深淺？誰管波浪之險惡？橫衝直撞，▆▆右轉，首
J37nB386_p0341b20║擊尾應，心眼相資，千人合其力、萬人同其志，單單只
J37nB386_p0341b21║在一箇錦標上著腳，忽然眼親手到，一逴逴得鬨然，
J37nB386_p0341b22║贏得一場大笑，然後方肯歸家，帖帖地依舊做本營
J37nB386_p0341b23║生。若不恁麼，一回教他歇，如何肯歇？縱然肯歇，其心
J37nB386_p0341b24║亦未歇在。所以道：雖然舊閣閒田地，一度贏來方始
J37nB386_p0341b25║休。諸人還曾恁麼一回也未？設或未曾，山僧今日向
J37nB386_p0341b26║山頭上駕隻龍舟、虛空裏挂箇標兒，也要諸人著力
J37nB386_p0341b27║一番，知箇休歇。」良久，揮拂子，云：「見之不取，思之千里。」
J37nB386_p0341b28║示眾。「天童師翁道：『為愛中秋夜月清，與人同樂稱人
J37nB386_p0341b29║情，萬億州都皆普照，一人舉首一輪明。』可謂圓同太
J37nB386_p0341b30║虛，無欠無餘。然而檢點將來，未免貪觀天上，失卻手
J37nB386_p0341c01║橈。今晚不肖頑孫亦有一偈，不圖別出光芒，秖要流
J37nB386_p0341c02║通正眼。」乃云：「此月何曾分外清？世人自是異人情，光
J37nB386_p0341c03║吞萬象孤圓處，不用抬頭歷歷明。」良久，云：「還見麼？休
J37nB386_p0341c04║從天上覓，莫向水中尋。」
J37nB386_p0341c05║示眾。「不以耳聽，將什麼聞聲？香嚴悟處，不在擊竹邊。
J37nB386_p0341c06║不以眼見，將什麼觀色？俱胝得處，不在指頭上。到者
J37nB386_p0341c07║裏，直得心境絕、機智亡，萬緣寢、絲不綴，上無諸佛可
J37nB386_p0341c08║仰、下無己靈可重，淨裸裸、赤灑灑，沒可把說什麼？師
J37nB386_p0341c09║曠雖聰，無處著耳；離婁雖辨，無處著眼。直饒鶖子、目
J37nB386_p0341c10║連，也只得望崖而退。雖然如是，若人達得者般境界，
J37nB386_p0341c11║好箇不自在漢。何故？不見道：你若隨緣得似風，飛沙
J37nB386_p0341c12║走石不關空，但於事上通無事，見色聞聲不用聾。」
J37nB386_p0341c13║示眾。「孟冬十月旦，落木蕭蕭散。千古意分明，一堂風
J37nB386_p0341c14║冷澹。好諸禪德，一堂風冷澹，驗在目前。千古意分明，
J37nB386_p0341c15║切須端的。且道是什麼意？祖師意耶？玄妙意耶？作麼
J37nB386_p0341c16║生分明？還是見得分明？還是會得分明？若道會得分
J37nB386_p0341c17║明，正是識情邊事。若道見得分明，又是見刺未除。若
J37nB386_p0341c18║道是祖師意，則埋沒己靈。若道是玄妙意，則孤負諸
J37nB386_p0341c19║聖。不見夾山老漢道：『目前無法，意在目前。不是目前
J37nB386_p0341c20║法，非耳目之所到。』雖然如是，切忌向鬼窟裏作活計。
J37nB386_p0341c21║要知麼？仙人端不坐蓬壺，鬧市嘗居見也無。三醉岳
J37nB386_p0341c22║陽人不識，朗然飛過洞庭湖。」
J37nB386_p0341c23║開爐，示眾。問：「開爐結制則不問，五家宗派請師宣。」師
J37nB386_p0341c24║云：「逐家問將來。」進云：「如何是臨濟宗？」師云：「晴空霹靂。」
J37nB386_p0341c25║進云：「如何是溈仰宗？」師云：「古錦含春。」進云：「如何是雲
J37nB386_p0341c26║門宗？」師云：「電光莫搆。」進云：「如何是法眼宗？」師云：「千山
J37nB386_p0341c27║仰嶽。」僧又問臨濟宗，師云：「因甚不問曹洞宗？」僧擬議，
J37nB386_p0341c28║師打，云：「不勞納敗。」乃云：「如如向上，沒可安排，大火聚
J37nB386_p0341c29║中，不容蚊蚋。」拈拄杖，卓一卓，云：「然則神鼎今日當爐
J37nB386_p0341c30║不避火，要且鎔缾盤釵釧為一金、攪酥酪醍醐為一
J37nB386_p0342a01║味，且道是向上、不是向上？無論世界闊一丈、火爐闊
J37nB386_p0342a02║一丈，直得豎窮三際、橫亙十虛，一切是聖、是凡？是魔、
J37nB386_p0342a03║是佛？有學、無學？有情、無情？乃至千七百則爛葛藤、五
J37nB386_p0342a04║千餘軸破故紙都盧向此中一時銷鑠，無有纖毫透
J37nB386_p0342a05║漏，且道是安排、不是安排？設有純鋼打就、生鐵鑄成、
J37nB386_p0342a06║不顧危亡底漢來，正好朝與三千、暮與八百，且道容
J37nB386_p0342a07║蚊蚋、不容蚊蚋？還委悉麼？」復卓拄杖，云：「換骨洗腸重
J37nB386_p0342a08║整頓，通身手眼更須參。」
J37nB386_p0342a09║示眾。「金剛圈，栗棘蓬，陳爛骨董，不用拈出。祕魔叉，石
J37nB386_p0342a10║鞏弓，多年滯貨，撥置一邊。至於佛法二字，久矣不復
J37nB386_p0342a11║夢見。一條拄杖子，沒些意智，終朝與木頭土塊敲磕。
J37nB386_p0342a12║且道還有知痛癢者麼？如無，山僧引一古頌為你說
J37nB386_p0342a13║破：菜園墻倒晴方築，房店籬穿雨過修。院宇漏時隨
J37nB386_p0342a14║分整，兒孫大小盡風流。」
J37nB386_p0342a15║示眾。「終日搬磚運瓦，挨破釋迦老子鼻孔；徹夜經行
J37nB386_p0342a16║打坐，打失達磨大師眼睛。就中有一箇漢，也不打坐
J37nB386_p0342a17║經行、也不運瓦搬磚，釋迦老子與他水米無交，達磨
J37nB386_p0342a18║大師亦任東來西去。且道他據何道理便恁麼作得
J37nB386_p0342a19║主、坐得斷？」良久，云：「還鄉盡是兒孫事，祖父從來不出
J37nB386_p0342a20║門。」
J37nB386_p0342a21║弟子成鍔脫白，請示眾。問：「轉凡成聖即不問，秖如朕
J37nB386_p0342a22║兆未分已前如何緇素？」師云：「獅子窟中無異獸。」進云：
J37nB386_p0342a23║「與麼則一人有賴乾坤闊，四海無餘日月高。」師云：「纔
J37nB386_p0342a24║方搓彈子，便要捏金剛。」問：「向上一著，千聖不傳。如何
J37nB386_p0342a25║是千聖不傳底旨？」師云：「盡大地人不欠缺。」進云：「末後
J37nB386_p0342a26║一機，佛祖難測。如何是佛祖難測底事？」師云：「只為太
J37nB386_p0342a27║分明。」乃云：「頭顱本是十分圓，挂弊由來顯妙傳，須信
J37nB386_p0342a28║威音那畔事，非僧非俗亦非仙。所以，香至出家，非為
J37nB386_p0342a29║身心；丹霞說戒，掩耳而趨。無人縛汝，安用解脫？莫外
J37nB386_p0342a30║馳求，不從人得。只者，如今靈靈不昧、了了常知，見聞
J37nB386_p0342b01║不到、言詮不及，透聲透色、絕跡絕塵，一段光明未嘗
J37nB386_p0342b02║昏晦。且道：還有聖凡差別、迷悟染淨也無？」良久，云：「脫
J37nB386_p0342b03║白已非當日相，端然不改舊時人。」
J37nB386_p0342b04║示眾。凡有僧問，師一概打退，乃云：「開爐已經一月，小
J37nB386_p0342b05║參五日一說，禪和瞌睡不惺，長老徒費唇舌。所以維
J37nB386_p0342b06║摩臥疾於毘耶，釋迦掩室於摩竭，須菩提唱無說而
J37nB386_p0342b07║顯道，梵釋絕視聽而證龜成鱉。看來雖出一頭，也則
J37nB386_p0342b08║未離窠窟，總然抖盡屎腸，料掉了無交涉。不如信意
J37nB386_p0342b09║施為，隨分三七廿八，那管方木圓竅，一味橫該直抹？
J37nB386_p0342b10║雖然打不著你心下事，不妨疑得不休歇。何故？大洋
J37nB386_p0342b11║海底揚蓬塵，山上鯉魚身出血。」
J37nB386_p0342b12║冬節，示眾。問：「群陰方剝盡，律管乍回陽，時節因緣事，
J37nB386_p0342b13║請師為舉揚。」師云：「昨夜冰河齊發燄。」進云：「恁麼則化
J37nB386_p0342b14║日舒長去也。」師云：「不勞重說偈言。」進云：「昔日淨名手
J37nB386_p0342b15║摶香飯，供養十方諸大菩薩，大作佛事，未審意旨如
J37nB386_p0342b16║何？」師云：「因齋不妨慶贊。」進云：「即今居士設齋，供養三
J37nB386_p0342b17║四百無面目底衲僧，且道還有優劣也無？」師云：「優則
J37nB386_p0342b18║總優，劣則總劣。」進云：「大似渾圇吞箇棗。」師云：「你試分
J37nB386_p0342b19║析看。」進云：「泣露千般草，吟風一樣松。」師云：「將謂本分
J37nB386_p0342b20║道流，元來座主家奴。」乃云：「群陰盡，一陽生，否極則泰
J37nB386_p0342b21║復；心路絕，疑團破，窮變則融通。是知天地造化，有陰
J37nB386_p0342b22║有陽，有消有長；日月照臨，有晦有明，有盈有昃；聖王
J37nB386_p0342b23║治化，有君有臣，有禮有樂；佛法治世，有頓有漸，有權
J37nB386_p0342b24║有實；衲僧作略，有生有殺，有照有用。所謂論其汙漫
J37nB386_p0342b25║則千差，掬其旨趣則一致也。茲辰乃大禮令節，適遠
J37nB386_p0342b26║近沙彌於此納戒，施主四眾於此植福，堅請山僧說
J37nB386_p0342b27║法，貴圖功不浪施，可謂好日多同，事非偶然。事非偶
J37nB386_p0342b28║然則且置，作麼生說箇好日多同底道理？」揮拂子，云：
J37nB386_p0342b29║「新戒奉持鵝護雪，檀那懺罪日融霜，洪鈞氣轉無多
J37nB386_p0342b30║子，萬象欣欣盡向陽。」
J37nB386_p0342c01║元旦，示眾。問：「歲盡年窮即不問，斬新條令事如何？」師
J37nB386_p0342c02║云：「山門依舊向南開。」進云：「春風一動，萬物咸新，還有
J37nB386_p0342c03║不涉春緣者麼？」師云：「長見寒冰三尺厚。」進云：「春色滿
J37nB386_p0342c04║園關不住，一枝紅杏出墻來。」師云：「布袋裏盛錐子，不
J37nB386_p0342c05║出頭是好手。」僧喝，師驀頭一棒，云：「向你道縮頭去。」僧
J37nB386_p0342c06║禮拜，師乃云：「諸方過歲，色色斬新，神鼎度年，般般仍
J37nB386_p0342c07║舊，天仍舊、地仍舊、山仍舊、水仍舊、人情仍舊、物色仍
J37nB386_p0342c08║舊，去年松色鬱蔥蔥，今日相看依然茂，山門一向向
J37nB386_p0342c09║南開，不改寒冰三尺厚，又誰管他鬥富誇靡、東攢西
J37nB386_p0342c10║湊、社舞村歌、南前北後，笑倒灶前王大娘，羞殺街頭
J37nB386_p0342c11║李阿秀，假饒弄得十全來，也是一場空漏逗。好諸禪
J37nB386_p0342c12║德，白玉白無逾，黃金黃自就，日月本無言，光明彌宇
J37nB386_p0342c13║宙。阿呵呵，摩挲兩眼看青山，雖不新鮮，只是經舊。」卓
J37nB386_p0342c14║拄杖，下座。
J37nB386_p0342c15║解冬，示眾。問：「一期結制已圓滿，請師拈示末後句。」師
J37nB386_p0342c16║云：「透網金鱗猶滯水。」進云：「畢竟如何保任？」師云：「回途
J37nB386_p0342c17║石馬出沙籠。」乃云：「上無攀仰，天不能蓋；下絕己躬，地
J37nB386_p0342c18║不能載。人人常光現前，日月不能照臨；箇箇壁立千
J37nB386_p0342c19║仞，萬象不能覆藏。豎窮三際，橫亙十虛，來無所從，去
J37nB386_p0342c20║無所至。所以道：二祖不往西天，達磨不來東土。如是，
J37nB386_p0342c21║則諸人昔日來本不曾來，山僧結又何曾結？今日去
J37nB386_p0342c22║本不曾去，山僧解又何曾解？解不曾解，風吹不動天
J37nB386_p0342c23║邊月；結不曾結，雪厭難摧澗底松；去不曾去，野色更
J37nB386_p0342c24║無山隔斷；來不曾來，天光直與水相通。山僧到者裏，
J37nB386_p0342c25║結也如是、解也如是；諸人到者裏，來也如是、去也如
J37nB386_p0342c26║是。雖然，秖如九十日內因甚水洩不通？正當今日因
J37nB386_p0342c27║什麼玄關大啟？」良久，云：「還委悉麼？晦夜明宵無二月，
J37nB386_p0342c28║花開花落總春風。」
J37nB386_p0342c29║晚參。舉：「僧問香嚴：『如何是道？』嚴云：『枯木裏龍吟。』云：『如
J37nB386_p0342c30║何是道中人？』嚴云：『髑髏裏眼睛。』僧又問石霜：『如何是
J37nB386_p0343a01║枯木裏龍吟？』霜云：『猶帶喜在。』云：『如何是髑髏裏眼睛？』
J37nB386_p0343a02║霜云：『猶帶識在。』又問曹山：『如何是枯木裏龍吟？』山云：
J37nB386_p0343a03║『血脈不斷。』云：『如何是髑髏裏眼睛？』山云：『乾不盡。』遂有
J37nB386_p0343a04║頌云：『枯木龍吟真見道，髑髏無識眼初明，喜識盡時
J37nB386_p0343a05║消息盡，當人那辨濁中清？』圓悟老人云：『一人透語滲
J37nB386_p0343a06║漏，一人透情滲漏，一人透見滲漏。』大慧云：『諸人還揀
J37nB386_p0343a07║得出麼？若揀不出，不惜眉毛為諸人說破：香嚴透語
J37nB386_p0343a08║滲漏，被語言縛殺；石霜透情滲漏，被情識使殺；曹山
J37nB386_p0343a09║透見滲漏，被見聞覺知惑殺。分明說了，具眼者辨取。』」
J37nB386_p0343a10║師云：「若據神鼎看來則又不然，語滲漏、情滲漏、見滲
J37nB386_p0343a11║漏，此三人猶未透在，然而不妨與天下人解卻粘、去
J37nB386_p0343a12║卻縛，脫卻貼肉布衫、拈卻炙脂帽子。何故？不見道：垂
J37nB386_p0343a13║絲百尺鉤還曲，利物多方語帶悲。」
J37nB386_p0343a14║示眾。「十方同聚會，玄沙不出嶺，保壽不渡河；箇箇學
J37nB386_p0343a15║無為，日圖三頓飽，夜圖一覺眠；此是選佛場，塞北冰
J37nB386_p0343a16║霜地，安南瘴癘天；心空及第歸，不貪香餌味，始是碧
J37nB386_p0343a17║潭龍。疏也疏也，鈔也鈔也，還契得老龐意麼？若契，老
J37nB386_p0343a18║龐好與三十拄杖；不契，山僧自喫三十拄杖。何故？不
J37nB386_p0343a19║妨疑著。」
J37nB386_p0343a20║示眾。問：「人間五百年，天上一晝夜，天上與人間，光陰
J37nB386_p0343a21║猶箭射。且道還有不涉春秋者麼？」師云：「有。」進云：「如何
J37nB386_p0343a22║是不涉春秋底？」師云：「春至花開，秋來葉落。」乃云：「鼓無
J37nB386_p0343a23║當於五音，五音不得不和；水無當於五色，五色不得
J37nB386_p0343a24║不彰；棒無當於五宗，五宗不得不用；喝無當於五教，
J37nB386_p0343a25║五教不得不顯。」拈拄杖，喝一喝，云：「若向者裏薦得，即
J37nB386_p0343a26║此見聞非見聞，無餘聲色可呈君；若也不薦，有眼不
J37nB386_p0343a27║見華藏界、有耳不聞遮那音。然雖如是，猶屬教乘網
J37nB386_p0343a28║底游魚、龍門難躍，直饒於一毫端現寶王剎、坐微塵
J37nB386_p0343a29║裏轉大法輪，納須彌於芥子、大中現小，擲大千於方
J37nB386_p0343a30║外、小中現大，攪長河為酥酪、人人飽足，變大地作黃
J37nB386_p0343b01║金、處處光輝，猶未是我宗向上事在。如何是向上事？
J37nB386_p0343b02║臨朕碪，井底種林檎，今年桃李貴，一顆直千金。」
J37nB386_p0343b03║示眾。「趙州口不關風，道箇無字；雲門鼓粥飯氣，道箇
J37nB386_p0343b04║響字；初祖萬里西來，只道得箇不識；六祖滿口含霜，
J37nB386_p0343b05║只道得箇不會；雲居三十年，始道得箇何必；興化盡
J37nB386_p0343b06║力提持，也只道得箇不必。恁麼看來，古人露箇風彩
J37nB386_p0343b07║大非容易，豈是不解忉忉怛怛？所以道：宗乘一唱，三
J37nB386_p0343b08║藏絕詮；祖令當行，十方坐斷。然雖如是，事無一向，未
J37nB386_p0343b09║免曲順時機，放開一線去也。」良久，云：「選佛若無如是
J37nB386_p0343b10║眼，宗乘那得到而今？」
J37nB386_p0343b11║示眾。「朝朝樹響，夕夕風鳴，晝有日照，夜有月明，謂之
J37nB386_p0343b12║無情說法，知你深屈古人。秖如雲門喫胡餅，因甚咬
J37nB386_p0343b13║著帝釋鼻孔？」一僧云：「恁麼不恁麼，總在當人。」師云：「萬
J37nB386_p0343b14║里崖州君自去，關山重疊怨何人？」一僧云：「默默無言
J37nB386_p0343b15║去，明明帶日歸。」師云：「同阬無異土。」一僧云：「恁麼話頭
J37nB386_p0343b16║阿誰肯舉？」師云：「戀他山鬼窟，必定是精靈。所以黃鶴
J37nB386_p0343b17║樓前鸚鵡洲，盡向古鏡上揩磨；君山點破洞庭湖，又
J37nB386_p0343b18║在祖意邊卜度。殊不知瀟湘江上月、南嶽嶺頭雲，幾
J37nB386_p0343b19║多歡喜幾多瞋？直饒摑碎須彌山、拈卻佛殿脊，猶未
J37nB386_p0343b20║免在缽盂匙箸邊量柴而爨、數米而炊，恁麼漢有什
J37nB386_p0343b21║麼氣息？若要獨脫無依，出他無病求藥句、藥病對治
J37nB386_p0343b22║句，不如直下無事，歸堂喫茶去。」
J37nB386_p0343b23║示眾。「口門未開時，已是第二句；齒牙纔敲磕，正是第
J37nB386_p0343b24║四機。若待鼓一回，粥飯氣落七落八了也。而今事不
J37nB386_p0343b25║獲已，且向落七落八處與你諸人傍瞥。」良久，云：「江南
J37nB386_p0343b26║地煖冬抽筍，塞北風寒夏結冰。」便下座。
J37nB386_p0343b27║晚參。「古者道：『千人排門，不如一人拔關；一人拔關，千
J37nB386_p0343b28║人萬人得過。』過則且止，關捩子在什麼處？」一僧云：「對
J37nB386_p0343b29║面不識。」師云：「假雞聲韻雖相似，未肯糢糊放過關。」便
J37nB386_p0343b30║歸方丈。行者請益，師云：「三尺浪高魚化龍，癡人猶戽
J37nB386_p0343c01║夜塘水。」
J37nB386_p0343c02║因雪，示眾。「六華歷亂散長空，誰信看看事不同？一帶
J37nB386_p0343c03║好山成玉象，萬林古木化銀龍。遙天忽去渾無影，大
J37nB386_p0343c04║地平沉不見蹤，更有一般堪笑處，琉璃殿作水晶宮。
J37nB386_p0343c05║大眾！若是諸方，便謂兄弟們做工夫急切有此境界，
J37nB386_p0343c06║所謂東西不辨、南北不分，見山不是山、見水不是水，
J37nB386_p0343c07║大地山河打成一片純淨潔白田地了也。等待朔風
J37nB386_p0343c08║一起，掃盡寒雲，海日高昇，照開碧落，光生大野，氣轉
J37nB386_p0343c09║洪鈞，陰崖之沍凍全消，幽壑之層冰頓釋，然後見山
J37nB386_p0343c10║依舊是山、見水依舊是水，謂之洞明劫外風光，徹證
J37nB386_p0343c11║本來面目。呵呵！與麼匹配，正是陷人阬塹，埋沒人家
J37nB386_p0343c12║男女。神鼎門下天地懸殊。豈不見道：道人行處如火
J37nB386_p0343c13║消冰，箭既離弦無反回勢。那有許多之遶？直得盡乾
J37nB386_p0343c14║坤大地無有纖毫過患尤是轉句，不見一色始為半
J37nB386_p0343c15║提，更須知有全提時節。若欲做箇灑脫漢子，須是恁
J37nB386_p0343c16║麼一回，方始寒暑推遷不到，日月照耀無門。然雖如
J37nB386_p0343c17║是，只如雪覆千山，孤峰不白，畢竟是何道理？」良久，云：
J37nB386_p0343c18║「堪羨一堂無事客，臥雲深處不朝天。」
J37nB386_p0343c19║示眾。「戒之一字，諸佛分中用他不著，眾生分中用他
J37nB386_p0343c20║不著。何故？眾生日用無非貪瞋癡妄，戒從何用？諸佛
J37nB386_p0343c21║心地無有貪瞋癡妄，用戒作麼？雖然，若有戒可持，眾
J37nB386_p0343c22║生即非眾生；若無戒可持，諸佛即非諸佛。所以道：戒
J37nB386_p0343c23║如渡海浮囊，運載眾生，不著此岸，不著彼岸，不住中
J37nB386_p0343c24║流。且道向何處去？」良久，云：「坐斷十方猶點額，密移一
J37nB386_p0343c25║步見飛龍。」
J37nB386_p0343c26║晚參。舉：「舜老夫參洞山，一日如武昌行乞，首謁劉居
J37nB386_p0343c27║士，士曰：『老漢有一問，若相契，即請開疏；若不相契，即
J37nB386_p0343c28║請還山。』遂問：『古鏡未磨時如何？』舜云：『黑似漆。』『磨後如
J37nB386_p0343c29║何？』舜云：『照天照地。』士長揖，曰：『且請上人還山。』舜懡㦬
J37nB386_p0343c30║而歸，洞山問其故，舜述前話，山曰：『汝問我。』舜理前問，
J37nB386_p0344a01║山曰：『此去漢陽不遠。』進後語，山曰：『黃鶴樓前鸚鵡洲。』
J37nB386_p0344a02║舜於言下大悟。」師云：「叢林商量，盡謂舜老夫座主見
J37nB386_p0344a03║解，所以劉公不肯。洞山因風吹火，用力不多。殊不知，
J37nB386_p0344a04║下澗水流上澗水，南山雲起北山陰。」
J37nB386_p0344a05║
J37nB386_p0344a06║
J37nB386_p0344a07║
J37nB386_p0344a08║
J37nB386_p0344a09║
J37nB386_p0344a10║遠菴僼禪師語錄卷第二