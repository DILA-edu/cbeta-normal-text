J37nB386_p0358a01║遠菴僼禪師語錄卷第六
J37nB386_p0358a02║嗣法門人元視等編
J37nB386_p0358a03║杜子濂海憲請上堂。問：「昨日入理深談，言言見諦；今
J37nB386_p0358a04║朝斬釘截鐵，句句歸宗。如何是入理深談句？」師云：「八
J37nB386_p0358a05║角磨盤空裏走。」進云：「如何是斬釘截鐵句？」師云：「三腳
J37nB386_p0358a06║驢子弄蹄行。」進云：「去此二途，如何指示？」師云：「不妨兩
J37nB386_p0358a07║彩一賽。」進云：「秖如道臺杜大護法請和尚陞座，還是
J37nB386_p0358a08║入理深談相為？還是斬釘截鐵相為？」師云：「你試卜度
J37nB386_p0358a09║看。」進云：「文殊與維摩不是閒相識。」師云：「只道得一半。」
J37nB386_p0358a10║問：「樓閣頓開彈指內，善財拄杖別風霜，人天到此窺
J37nB386_p0358a11║無路，大作波瀾潤八荒。今朝公案現成，請師別露消
J37nB386_p0358a12║息。」師云：「昨日晴，今日雨。」進云：「倒卻門前剎竿子，誰家
J37nB386_p0358a13║灶裏火無煙？昔日韓文公問大顛和尚：『春秋多少？』顛
J37nB386_p0358a14║舉數珠，云：『晝夜一百八。』意旨如何？」師云：「幽州江上石
J37nB386_p0358a15║人蹲。」進云：「既是一般弄醜，因甚擯卻首座？」師云：「無鬚
J37nB386_p0358a16║鎖子兩頭搖。」乃舉：「無盡居士張相公初訪東林印可，
J37nB386_p0358a17║次謁兜率，語至更深，論及宗門事，兜率云：『運使既蒙
J37nB386_p0358a18║東林印可，於佛祖言句少有疑否？』無盡云：『有。』兜率云：
J37nB386_p0358a19║『疑何等語？』無盡云：『香嚴獨腳頌、德山托缽話。』兜率云：
J37nB386_p0358a20║『於此有疑，其餘安得無疑？秖如巖頭道末後句，是有？
J37nB386_p0358a21║是無？』無盡云：『有。』兜率大笑，便歸方丈，閉卻門。無盡一
J37nB386_p0358a22║夜睡不穩，至五更下床，觸翻溺器，乃大徹。」師云：「學憑
J37nB386_p0358a23║入室，知乃通方；道曠無涯，逢人不盡。所以善財童子
J37nB386_p0358a24║始於福城東際，後登樓閣門中，至於不離自所住處，
J37nB386_p0358a25║入普賢毛孔剎中行一步，過不可說不可說佛剎微
J37nB386_p0358a26║塵數，盡未來劫猶不能知一毛孔中剎海次第、剎海
J37nB386_p0358a27║藏、剎海差別、剎海普入、剎海成、剎海壞、剎海莊嚴所
J37nB386_p0358a28║有邊際。當知無盡居士若不遇兜率老漢，怎知末後
J37nB386_p0358a29║者段消息？座前密圓道人、杜大護法於箇中參究，遍
J37nB386_p0358a30║歷諸方門戶，不下善財童子南詢五十三人，至於無
J37nB386_p0358b01║盡末後句，未審若何？茲來謁堂上老人，垂一則無義
J37nB386_p0358b02║味話，連下數語卻不許諾，直得計窮力盡。山僧欲效
J37nB386_p0358b03║三平與伊傍通一線，今日卻於人天眾前為伊代一
J37nB386_p0358b04║轉語，貴圖大家知有。老人道：『髑髏無識，眼目精明漢，
J37nB386_p0358b05║因甚仰面不見天，低頭不見地？』要知麼？太平無象。」杜
J37nB386_p0358b06║公出眾禮拜，云：「昨日老人不肯語，今日幸和尚點破
J37nB386_p0358b07║些子。」師云：「居士作麼生會？」公云：「兩眼對兩眼。」師云：「大
J37nB386_p0358b08║眾證明。」公便禮拜，師下座。
J37nB386_p0358b09║晚參。「第一句薦得，堪與佛祖為師；第二句薦得，堪與
J37nB386_p0358b10║人天為師；第三句薦得，自救不了。是汝諸人第幾句
J37nB386_p0358b11║薦得？」恢知客云：「只者一句也不消得。」師云：「爭奈者一
J37nB386_p0358b12║句何？」巖副寺云：「意氣不從天地得。」一僧便出，師云：「你
J37nB386_p0358b13║道者僧為甚麼便去？還是薦得便去？還是薦不得便
J37nB386_p0358b14║去？若薦不得，爭解與麼去？若薦得，且道他薦箇甚麼？」
J37nB386_p0358b15║巖云：「衲子難瞞。」師休去。
J37nB386_p0358b16║大悲誕日修華嚴懺，期主張夫人請上堂。問：「一塵一
J37nB386_p0358b17║剎總是毘盧道場，一華一香無非普賢境界，如何是
J37nB386_p0358b18║毘盧師？」師云：「天上有星皆拱北。」進云：「人天交接，凡聖
J37nB386_p0358b19║混融，如何是普賢身？」師云：「人間無水不朝東。」進云：「可
J37nB386_p0358b20║謂是處是彌勒，無門無善財，如何是理法界？」師云：「有
J37nB386_p0358b21║水皆含月。」進云：「諸法寂滅相，不可以言宣，如何是事
J37nB386_p0358b22║法界？」師云：「無山不帶雲。」進云：「春至百花開，黃鶯啼柳
J37nB386_p0358b23║上，如何是理事無礙法界？」師云：「剎竿頭上煎䭔子。」進
J37nB386_p0358b24║云：「四海五湖皇化裏，不知何處有封疆？如何是事事
J37nB386_p0358b25║無礙法界？」師云：「佛殿階前狗尿天。」進云：「更有一界，彌
J37nB386_p0358b26║勒尚無入頭，善財豈容參請？今日人天眾前請師點
J37nB386_p0358b27║出。」師云：「未問已前先道破。」進云：「秖如張大夫人入山
J37nB386_p0358b28║作大佛事，且道入何法界？」師云：「錦上更添華。」進云：「與
J37nB386_p0358b29║麼則石麟童子殷勤報，彌勒樓前壽量身。」師云：「卻被
J37nB386_p0358b30║闍黎道著。」問：「圓通應現，頓開千手千眼；悲願弘深，現
J37nB386_p0358c01║出百億化身。正當恁麼時，如何是極則一句？」師云：「遲
J37nB386_p0358c02║日江山麗。」進云：「鳥啼春色裏，花笑碧巖前。」師云：「重說
J37nB386_p0358c03║偈言。」乃云：「鶯啼繡谷，燕語雕梁，圓通門頭頭虛豁；花
J37nB386_p0358c04║開碧嶂，柳弄春堤，大悲身處處降生。如是，豈止誕皇
J37nB386_p0358c05║宮、生內院？垂手金沙灘畔，示跡補洛嵒前，現四面、八
J37nB386_p0358c06║面、十二面、四臂、八臂、千臂、八萬四千母陀羅臂、八萬
J37nB386_p0358c07║四千清淨寶目，直得若天、若人、若僧、若俗、若男、若女、
J37nB386_p0358c08║若龍鬼傍生、若山河大地，無不是塵沙剎海、華藏界
J37nB386_p0358c09║中東涌西沒，興慈運悲，全體顯現。所以道：應以佛身、
J37nB386_p0358c10║菩薩身、國王身、宰官身、將軍身、命婦身得度者，即現
J37nB386_p0358c11║其身而為說法。秖如檀越主張大夫人現命婦身已，
J37nB386_p0358c12║且道說甚麼法？」良久，云：「更聽一偈：優曇為瑞現人間，
J37nB386_p0358c13║大福德中最殊勝。種種淑美不可說，非諸凡小可比
J37nB386_p0358c14║者。全憑解脫知見力，涌出無盡香華雲。無盡莊嚴種
J37nB386_p0358c15║種寶，摩尼光明旛蓋幢。遍滿十方諸剎海，普于法界
J37nB386_p0358c16║十方前。陳設醍醐最上味，破一塵中出大經。河沙微
J37nB386_p0358c17║塵品及偈，端延聰慧眾高流。剎那參偏諸佛剎，恭敬
J37nB386_p0358c18║翹勤淨三業。一身清淨多身淨，十方國土琉璃潔。管
J37nB386_p0358c19║教是處是彌勒，何患無門無善財？是身壽命無窮盡，
J37nB386_p0358c20║葉葉流芳無間然。當來果滿菩提圓，又見花開世界
J37nB386_p0358c21║起。報道石牛攔古路，等閒一馬生三寅。」揮拂，下座。
J37nB386_p0358c22║滿散，上堂。問：「天地同根，萬物一體，普眼因甚不見普
J37nB386_p0358c23║賢？」師云：「金不博金。」進云：「秖如普眼處處尋覓普賢不
J37nB386_p0358c24║見，為當坐斷十方？為是密移一步？」師云：「不可妄生卜
J37nB386_p0358c25║度。」進云：「世尊道：『汝但於靜三昧中起一念，便見普賢。』
J37nB386_p0358c26║還是正打傍敲？還是放開一線？」師云：「切忌隨他舌頭
J37nB386_p0358c27║轉。」進云：「普眼見底，是普賢？不是普賢？若道是，蹉過普
J37nB386_p0358c28║賢；若道不是，辜負世尊。萬指叢中，請師端的。」師云：「看
J37nB386_p0358c29║你分疏不下。」進云：「曙色未分人盡望，及乎天曉也尋
J37nB386_p0358c30║常。」師云：「你將謂有多少奇特？」進云：「經中道：『塵說、剎說、
J37nB386_p0359a01║熾然說，無間歇。』作麼生是功圓果滿一句？」師云：「萬象
J37nB386_p0359a02║森羅齊起舞。」進云：「昔人施佛七錢，果感金輪之報。現
J37nB386_p0359a03║前張大護法、陳氏夫人作如是種種殊勝功德，未審
J37nB386_p0359a04║得何果報？」師云：「不可說，難稱量。」進云：「與麼則壽山與
J37nB386_p0359a05║須彌並峙，福海共香水同深。」師云：「卻被闍黎道著。」乃
J37nB386_p0359a06║舉拂子云：「大眾！看看華藏莊嚴世界海、佛剎微塵數
J37nB386_p0359a07║世界、佛剎微塵數佛、佛剎微塵數菩薩眾位等眾，盡
J37nB386_p0359a08║在山僧拂子頭上演說百千法門、無量玅義。諸人見
J37nB386_p0359a09║麼？還聞麼？若見、若聞，可謂向一毫端上識得根源去，
J37nB386_p0359a10║豈止不動一步，周遍十方，不資斂念，樓閣門開，法界
J37nB386_p0359a11║高流，剎那參遍，直得與佛剎微塵數諸如來、佛剎微
J37nB386_p0359a12║塵數菩薩眾位等眾，同一眼見、同一耳聞、同一口說、
J37nB386_p0359a13║同一境界、同一受用、同一善巧、同一神變，小中現大、
J37nB386_p0359a14║大中現小，真中現俗、俗中現真，同中現異、異中現同，
J37nB386_p0359a15║偏中現圓、圓中現偏，擲大千於方外、納須彌於芥中，
J37nB386_p0359a16║攪長河為酥酪、變大地作黃金，三百六十骨節、八萬
J37nB386_p0359a17║四千毛竅同一放清淨微玅寶光，遇斯光者悉證菩
J37nB386_p0359a18║提。所以道：得之者，圓真智於一時；失之者，徒修行於
J37nB386_p0359a19║曠劫。秖如今日行週願滿，且道功歸何處？大福德人
J37nB386_p0359a20║修，大福德人受。」復舉：「黑氏梵志兩手擎合歡梧桐華
J37nB386_p0359a21║供養世尊，世尊云：『放下著。』梵志放下左手華，世尊復
J37nB386_p0359a22║云：『放下著。』梵志放下右手華，世尊又云：『放下著。』梵志
J37nB386_p0359a23║云：『兩手皆空，又教放下甚麼？』世尊云：『我非教汝放下
J37nB386_p0359a24║華，教汝外捨六塵、內捨六根、中捨六識，捨至無可捨
J37nB386_p0359a25║處，是汝免生死處。』梵志於言下悟無生忍。」師云：「大小
J37nB386_p0359a26║世尊徹底婆心只見一邊，即今張大夫人一期之內
J37nB386_p0359a27║持無數香華、珍寶、衣食來供養諸位知識，山僧但合
J37nB386_p0359a28║掌稱贊，何故不作捨想、不作非捨想？且道六根、六塵、
J37nB386_p0359a29║六識向甚處著？」
J37nB386_p0359a30║陸英長居士請上堂。舉：「黃山谷訪晦堂禪師，乞指徑
J37nB386_p0359b01║捷處，晦堂云：『秖如仲尼道：「二三子以我為隱乎？吾無
J37nB386_p0359b02║隱乎爾。」者，太史作麼生理論？』山谷擬對，晦堂云：『不是，
J37nB386_p0359b03║不是。』山谷迷悶不已。一日，侍晦堂山行次，巖桂盛放，
J37nB386_p0359b04║晦堂云：『還聞木樨華香麼？』山谷云：『聞。』晦堂云：『吾無隱
J37nB386_p0359b05║乎爾。』山谷釋然有省。」師云：「大眾！人莫不飲食也，鮮能
J37nB386_p0359b06║知味也，誰知晦堂鼻孔卻被山谷覷破？惜乎！山谷腳
J37nB386_p0359b07║跟卻被晦堂惑亂。與麼發明無隱之旨，大似天地懸
J37nB386_p0359b08║隔。何故？聽取一頌：物外同人過艸堂，不勞特地錯商
J37nB386_p0359b09║量，年年巖桂秋將半，自有天風送晚香。」
J37nB386_p0359b10║前川張少保祈嗣得子，入山謝師，請上堂。問：「堂前露
J37nB386_p0359b11║柱久懷胎，生下孩兒頗俊哉，未解語言先作賦，一操
J37nB386_p0359b12║直取狀元來。為復神通玅用？還是法爾如然？」師云：「西
J37nB386_p0359b13║天梵語，東土唐言。」進云：「㘞地一聲天地震，龍飛鳳舞
J37nB386_p0359b14║出人前。」師云：「喜而不寐。」進云：「秖如五位王子如何指
J37nB386_p0359b15║示？」師云：「陳年茶飯不消拈出。」進云：「和尚豈無方便？」師
J37nB386_p0359b16║云：「錯過不少。」進云：「尊貴不墮，如何是誕生王子？」師云：
J37nB386_p0359b17║「天高群象正。」進云：「階級不歷，如何是朝生王子？」師云：
J37nB386_p0359b18║「海闊百川朝。」進云：「功勳不落，如何是末生王子？」師云：
J37nB386_p0359b19║「萬邦歸至化。」進云：「化權不彰，如何是化生王子？」師云：
J37nB386_p0359b20║「一氣轉洪鈞。」進云：「禁庭不出，如何是內生王子？」師云：
J37nB386_p0359b21║「佛眼覷不見。」乃云：「種豆得豆，種麻得麻，頭頭不爽，法
J37nB386_p0359b22║法無差。是龍生龍，是鳳生鳳，種有將門，玉麟天送。所
J37nB386_p0359b23║以道：但能懷疑孕信，何難㘞地一聲？既然㘞地一聲，
J37nB386_p0359b24║定是見頭見面。星眼隨人轉，神玅天生；朱唇向乳開，
J37nB386_p0359b25║靈通本有。何況獅兒墮地便解返擲，虎生三日氣已
J37nB386_p0359b26║吞牛。本不尋常，事猶奇特，承先啟後，奕世傳芳，跨灶
J37nB386_p0359b27║衝樓，超群越格。秖如父母未生前，且道是何面目？」良
J37nB386_p0359b28║久，云：「好箇鳳凰兒，豈向那邊討？」
J37nB386_p0359b29║師謝本山院事，提臺張少保、合郡薦紳袍衿諸護法
J37nB386_p0359b30║挽留復住，請上堂。問：「寰中天子敕，塞外將軍令，符到
J37nB386_p0359c01║令行時如何？」師云：「看取令行時。」進云：「金鎖玄關留不
J37nB386_p0359c02║住，行於異類且輪迴，還是定業難逃？為復婆心太熱？」
J37nB386_p0359c03║師云：「一任卜度。」進云：「恁麼則覺海波瀾增浩渺，慧天
J37nB386_p0359c04║日月轉光輝。」師云：「讚歎即得。」問：「鐘鼓喧闐，人天瞻仰，
J37nB386_p0359c05║學人上來，箭鋒不爽。如何是端的為人一句？」師云：「一
J37nB386_p0359c06║棒一條痕。」進云：「再住天童，孤負神鼎，大眾若上神鼎，
J37nB386_p0359c07║有違天童護法，未審如何即是？」師云：「匝地紅輪通一
J37nB386_p0359c08║照，何人外此大威光？」進云：「與麼則施設縱橫皆是玅，
J37nB386_p0359c09║一箇閒人天地間。」師云：「也則不勞。」問：「六載光揚法化，
J37nB386_p0359c10║四眾瞻依；一朝杖逐雲行，群巒失色。今朝人天併集，
J37nB386_p0359c11║乞師再整風規。」師云：「寒山依舊燒火，拾得依舊把帚。」
J37nB386_p0359c12║僧顧左右，云：「大眾分明記取。」師云：「你自會取好。」僧展
J37nB386_p0359c13║兩手，師云：「轉見納敗。」進云：「瞞某甲不得。」師云：「阿誰瞞
J37nB386_p0359c14║你？」乃云：「何德繼祖風，幸住六年終，虛占林泉美，況乃
J37nB386_p0359c15║五山雄？今已力辭退，遴選僧中龍，將返山麋性，得遂
J37nB386_p0359c16║全愚蒙。不意諸檀護，宮保及臺中，詞垣與外憲，袍衿
J37nB386_p0359c17║意僉同，連詞共力挽，息肩不少容，諄諄諭大義，尚有
J37nB386_p0359c18║白髮翁，有知非木石，安不動微衷？角馱重整頓，渾身
J37nB386_p0359c19║仍絡籠，士為知己死，何以惜微躬？為告諸兄弟，努力
J37nB386_p0359c20║展英鋒，外護尚如此，吾徒寧不從？赤身齊荷擔，庶不
J37nB386_p0359c21║墮斯宗。且作麼生荷擔能使斯宗不墮？」喝一喝，下座。
J37nB386_p0359c22║開爐，上堂。「趙州道：『我向行腳到南方，火爐頭有箇無
J37nB386_p0359c23║賓主話，直至如今無人舉著。』趙州老漢慣作空拳，誑
J37nB386_p0359c24║嚇小兒，漏逗不少。山僧住院十餘年來，火爐頭邊無
J37nB386_p0359c25║義味話，話來話去轉無義味。今日別有箇商量，卻堪
J37nB386_p0359c26║咀嚼。舉似諸人，不得忘卻。」
J37nB386_p0359c27║上堂。問：「金峰三十年前有老婆心，問禪荅禪；三十年
J37nB386_p0359c28║後無老婆心，問禪不荅禪。如何是三十年前有老婆
J37nB386_p0359c29║心？」師云：「雲開日出。」進云：「如何是三十年後無老婆心？」
J37nB386_p0359c30║師云：「月落星殘。」僧呈坐具，云：「且道者箇還有老婆心
J37nB386_p0360a01║也無？」師云：「大眾看你呈漆器。」進云：「莫瞞某甲好。」師云：
J37nB386_p0360a02║「卻是你瞞我。」問：「覷破三心非是佛，若存一智即乖真。
J37nB386_p0360a03║如何是如來禪？」師云：「世尊不說說。」進云：「猛虎口中拏
J37nB386_p0360a04║活雀，蟭螟睫上繡鴛鴦。如何是祖師禪？」師云：「達磨猶
J37nB386_p0360a05║不識。」進云：「千波競起家風大，一亙晴空境界寬。如何
J37nB386_p0360a06║是菩薩禪？」師云：「文殊騎獅子，普賢跨象王。」進云：「五解
J37nB386_p0360a07║脫中施玅用，六神通裏展風流。如何是聲聞禪？」師云：
J37nB386_p0360a08║「我者裏無恁麼禪。」進云：「一片肝腸傾瀑雪，通身手眼
J37nB386_p0360a09║露梅椒。獨出一頭，請師自道。」師云：「鷂子過新羅。」乃云：
J37nB386_p0360a10║「佛以一音而演說，眾生隨類而得解。所以，菩薩得解，
J37nB386_p0360a11║則六度萬行；二乘得解，則四諦十二因緣；天人得解，
J37nB386_p0360a12║則莊嚴獲福；三途得解，則息苦停酸。然雖如是，總屬
J37nB386_p0360a13║教乘。」卓拄杖，云：「看取山僧拄杖子亦以一音而演說，
J37nB386_p0360a14║直得森羅起舞、萬象揚眉，蝦蟆𨁝跳上天、蚯蚓驀過
J37nB386_p0360a15║東海。秖如現前諸人還得解也無？」良久，云：「我不敢輕
J37nB386_p0360a16║於汝等，汝等皆當作佛。」
J37nB386_p0360a17║晚參。「金峰三十年前有老婆心，問禪荅禪；三十年後
J37nB386_p0360a18║無老婆心，問禪不荅禪。昨日有人問山僧許多禪，山
J37nB386_p0360a19║僧便荅許多禪，且道有老婆心也無？而今則不然，也
J37nB386_p0360a20║有人問：『如何是如來禪？』則向他道：『破木杓。』『如何是祖
J37nB386_p0360a21║師禪？』則向他道：『爛蒲鞋。』『如何是菩薩禪？』則向他道：『夜
J37nB386_p0360a22║夢不祥。』『如何是聲聞禪？』則向他道：『書破大吉。』『獨出一
J37nB386_p0360a23║頭，請師自道。』則向他道：『年衰鬼弄人。』大眾！山僧恁麼
J37nB386_p0360a24║荅話，莫是問禪不荅禪，無老婆心麼？眾中若有動絃
J37nB386_p0360a25║別曲者，出來下一語看。」眾下語不契，求代。師云：「何不
J37nB386_p0360a26║道和尚大似雪上加霜？」
J37nB386_p0360a27║晚參。「山僧適才偶興，攜拄杖子向東谷看梅花，卻被
J37nB386_p0360a28║梅花換卻眼睛；清香撲鼻，卻被香氣換卻鼻孔；烹茗
J37nB386_p0360a29║樹底，卻被茶味換卻舌頭；幽禽聒聒，卻被鳥聲換卻
J37nB386_p0360a30║耳朵；坐巖苔石，卻被石頭換卻四大；即景題詩，卻被
J37nB386_p0360b01║詩句換卻意識。山僧一時行樂，卻被梅花換卻眼、耳、
J37nB386_p0360b02║鼻、舌、身、意。」拈拄杖，云：「諸人還見麼？若見拄杖子，即被
J37nB386_p0360b03║拄杖子換卻眼睛。」卓一卓，云：「還聞麼？若聞，即被拄杖
J37nB386_p0360b04║子換卻耳朵。」打僧一下，云：「還知痛癢麼？若知痛癢，即
J37nB386_p0360b05║被拄杖子換卻四大；若道不得，即被拄杖子換卻舌
J37nB386_p0360b06║頭；若屏息思慮，即被拄杖子換卻鼻孔、意識；諸人學
J37nB386_p0360b07║禪、學道，卻被拄杖子換卻眼、耳、鼻、舌、身、意。呵呵！山僧
J37nB386_p0360b08║諸根被梅花換卻、諸人諸恨被拄杖子換卻。既都換
J37nB386_p0360b09║卻了，正恁麼時，喚山僧作諸人也得、喚諸人作山僧
J37nB386_p0360b10║也得、喚梅花作拄杖也得、喚拄杖作梅花也得，可謂
J37nB386_p0360b11║無二無二分、無別無斷故。因甚喚諸人向者床子上
J37nB386_p0360b12║坐便不肯？道道看。」密侍者云：「正是某甲放身命處。」師
J37nB386_p0360b13║云：「做侍者有分。」偉侍者云：「某甲不入者保社。」師云：「你
J37nB386_p0360b14║因甚向者裏拜？」弘侍者云：「識法者懼。」師云：「且立者一
J37nB386_p0360b15║邊。」謙侍者云：「直透萬重關，不住青霄內。」師云：「我即不
J37nB386_p0360b16║然。」謙云：「和尚又作麼生？」師云：「不貪香餌味，始是碧潭
J37nB386_p0360b17║龍。」
J37nB386_p0360b18║解冬，上堂。「一冬之間，九十日內，霜風凜冽，冰雪凝寒。
J37nB386_p0360b19║諸人聚首三條椽下，拘拘攣攣，同床各夢。有底豆爆
J37nB386_p0360b20║冷灰，有底花開枯木，有底澄潭徹底萬象俱寒，有底
J37nB386_p0360b21║紅爐片雪不留朕跡。一往觀去，好箇消息。仔細看來，
J37nB386_p0360b22║捏目生花。若論而今，春回寒谷，柳條放紐，丁香解結。
J37nB386_p0360b23║諸人分上，灑灑落落，如鳥出籠，翱翔碧漢；如魚透網，
J37nB386_p0360b24║游泳波瀾。似可放行，且許一半。何故？不見道：透網金
J37nB386_p0360b25║鱗猶滯水，回途石馬出紗籠。」
J37nB386_p0360b26║上堂。「大眾！還知無礙大陀羅尼神玅章句麼？」良久，云：
J37nB386_p0360b27║「三世諸佛說不到，歷代祖師提不起，十大論師註不
J37nB386_p0360b28║及，天下衲僧搆不著。是以天地未足喻其大，虛空未
J37nB386_p0360b29║足喻其廣，日月未足喻其光輝，雨露未足喻其潤澤，
J37nB386_p0360b30║神機莫測，靈應無方，若幽若顯，在聖在凡，莫不受其
J37nB386_p0360c01║甄陶，被其化育，晦暝時為日月，險惡處作津梁，饑者
J37nB386_p0360c02║得食，貧者得寶，疲癃殘疾者咸得其正，貪嗔癡恚者
J37nB386_p0360c03║悉去其邪，令人人虛來實往，使箇箇小出大遇，三塗
J37nB386_p0360c04║化為康莊之路，六欲頓息環轉之輪。然雖如是，猶屬
J37nB386_p0360c05║教權，曲為中下。更有一句，口門未開以前，薦得已遲
J37nB386_p0360c06║八刻，若待而今，劍去久矣。」
J37nB386_p0360c07║大悲誕日，上堂。問：「人天共集，海眾臨筵，法座高陞，合
J37nB386_p0360c08║談何事？」師云：「各自知機好。」進云：「喚作觀世音菩薩，又
J37nB386_p0360c09║是正法明如來；喚作正法明如來，又是觀世音菩薩。
J37nB386_p0360c10║正當恁麼時，喚作甚麼？」師云：「泥裏洗土塊。」時有嬰兒
J37nB386_p0360c11║忽啼，師乃云：「大眾！還聞㘞地一聲麼？大悲菩薩降生
J37nB386_p0360c12║了也。若也薦得，便好散去；如或未然，且聽山僧打葛
J37nB386_p0360c13║藤。淨法界身本無出沒，床下破蒲鞋不勞拈出；大悲
J37nB386_p0360c14║願力示現受生，籬根禿掃帚有甚用處？爭似而今風
J37nB386_p0360c15║和日麗之時、水綠山青之候，春禽喉舌巧弄笙簧，曉
J37nB386_p0360c16║嶂花枝爭攢錦繡？可謂普現色身三昧，廣闢圓通六
J37nB386_p0360c17║門。正恁麼時，且道是大悲受生？不是大悲受生？還委
J37nB386_p0360c18║悉麼？頭頭垂示處，仔細好生觀。」
J37nB386_p0360c19║上堂。舉：「古德道：『秋江清淺時，白露和煙島。良哉觀世
J37nB386_p0360c20║音，全身入荒草。』」師云：「古人露箇風彩，大似半開半合、
J37nB386_p0360c21║或晦或明。天童者裏則不然，巧言不如直道：春光雨
J37nB386_p0360c22║過時，輕雲斂芳島。良哉大悲身，明明露百草。」
J37nB386_p0360c23║大悲期滿散，上堂。居士問：「如何是現成公案不須參？」
J37nB386_p0360c24║師云：「更問阿誰？」士云：「謝師指示。」師云：「你作麼生領略？」
J37nB386_p0360c25║士禮拜，師便棒，乃云：「南無喝囉怛那。大眾！教中謂之
J37nB386_p0360c26║真言，又謂之神咒。既謂之真言，可不是假名；既喚作
J37nB386_p0360c27║神咒，可不是虛聲。不見僧問龍牙才：『德山棒，臨濟喝，
J37nB386_p0360c28║今日請師為提掇。』才云：『蘇嚕蘇嚕。』僧云：『蘇嚕蘇嚕，遠
J37nB386_p0360c29║有西來意也無？』才云：『蘇嚕蘇嚕。』秖如龍牙與麼道，且
J37nB386_p0360c30║道喚作甚麼？莫是喚作禪麼？有般孟八郎自無眼目，
J37nB386_p0361a01║拾人涕唾，見人說是禪便認著是禪，見人喚作咒便
J37nB386_p0361a02║認著是咒，無端向太虛空裏分垣別塹，殊不知通人
J37nB386_p0361a03║分上總無拘繫，有時高高山頂立，有時深深水底行，
J37nB386_p0361a04║有時斬釘截鐵，有時合水和泥，活鱍鱍，轉摝摝，不椿
J37nB386_p0361a05║定一處，不落在一邊。秖如而今一香一花、一瞻一禮，
J37nB386_p0361a06║無不是全機顯現，照用同時。所以道：有眼漢，絕羅籠，
J37nB386_p0361a07║骨碌椎，守窠窟。還委悉麼？大鵬展翅蓋十洲，籬邊鈍
J37nB386_p0361a08║雀空啾啾，騎駿馬，上高樓，萬里銀河輥玉毬，有意氣
J37nB386_p0361a09║時添意氣，不風流處也風流。」
J37nB386_p0361a10║上堂。「不與物違真道廣，偶隨緣起自禪深，舌根已淨
J37nB386_p0361a11║誰能壞？足跡如空我得尋。古人和身放倒，貴圖正眼
J37nB386_p0361a12║流通，卻被俗人覷破，未免傍觀者晒。天童者裏一向
J37nB386_p0361a13║咬定牙關，無奈清關橋畔流水潺潺、太白峰前晴雲
J37nB386_p0361a14║靄靄，盡底家私早已漏泄，那堪更上曲彔床上搖唇
J37nB386_p0361a15║鼓舌、說黃道白，大似矢上加尖？雖然，為憐三尺子，不
J37nB386_p0361a16║惜兩行眉。更聽一偈：露柱燈籠喫白飯，狸奴白牯飽
J37nB386_p0361a17║齁齁，不期小出無多子，引得清風十二樓。」
J37nB386_p0361a18║趙毓凡居士六旬，請上堂。「昔歲觀河今不異，何妨兩
J37nB386_p0361a19║鬢漸侵霜？從頭花甲又重起，丹桂年年報晚芳。所以
J37nB386_p0361a20║道：從教白鼠推遷，端的銀臺不變，金剛體當證於目
J37nB386_p0361a21║前，堅密身非亙於塵外。黃髮駘背，豈關九轉還丹？碧
J37nB386_p0361a22║嶂清溪，別有一般春色。但能萬年一念、一念萬年，剎
J37nB386_p0361a23║那可以流衍永生，彈指可以全收曠劫，說甚上壽、中
J37nB386_p0361a24║壽？大年、小年？嬉遊於仁義之塗，處處無懷之國；偃息
J37nB386_p0361a25║乎禪觀之圃，頭頭不老之鄉。然雖如是，秖如韓文公
J37nB386_p0361a26║問大顛和尚：『春秋多少？』顛舉數珠，云：『晝夜一百八。』且
J37nB386_p0361a27║道意旨如何？」良久，舉拂子，云：「會麼？爛柯樵子疑無路，
J37nB386_p0361a28║挂樹壺公玅有家。」
J37nB386_p0361a29║開爐，上堂。「烈燄爐中飛彩鳳，不可以有心求；花針眼
J37nB386_p0361a30║裏度金鵬，不可以無心得；諸佛向火燄裏轉大法輪，
J37nB386_p0361b01║不可以語言造；火燄向諸佛說法，諸佛立地聽，不可
J37nB386_p0361b02║以寂默通。到者裏，恁麼也不得、不恁麼也不得、恁麼
J37nB386_p0361b03║不恁麼總不得，可謂進前無路、退後無門，外無國土
J37nB386_p0361b04║可依、內無心識可守。假饒千手大悲向者裏提不起、
J37nB386_p0361b05║八臂修羅向者裏按不下，神通光明使不著、方便權
J37nB386_p0361b06║巧用不得，直得前際後際一時斷、冷處熱處一時發，
J37nB386_p0361b07║方見死柴頭上通紅，誰家灶裏無火？東廁頭邊桶爆，
J37nB386_p0361b08║何方用處不圓？還委悉麼？垢淨兩邊齊一浴，須彌頂
J37nB386_p0361b09║上更翻身。」
J37nB386_p0361b10║晚參。「欲為諸人道破，無奈口門窄、舌頭短；不為諸人
J37nB386_p0361b11║道破，無奈肚腸癢、心內熱。仔細思量，直得計窮力盡，
J37nB386_p0361b12║無法可施，權借釋迦老子舌頭用用則又不可，他道：
J37nB386_p0361b13║『始從鹿野苑，終至跋提河，如是二中間，未嘗說一字。』
J37nB386_p0361b14║又借歷代祖師口門更又不可，他道：『不識不會，說似
J37nB386_p0361b15║一物即不中。』又道：『吾宗無語句，實無一法與人。』恁麼
J37nB386_p0361b16║看來，佛祖底口門亦無用處。山僧底固是不堪，你等
J37nB386_p0361b17║諸人到者裏也須自知去就始得。雖然，不到烏江畔，
J37nB386_p0361b18║知君未肯休。」
J37nB386_p0361b19║大悲誕辰，上堂。問：「鶯啼柳上，廣闢圓通之門；花笑林
J37nB386_p0361b20║間，具現大悲之相。若云大悲今日生，未免頭上又安
J37nB386_p0361b21║頭。」師云：「爾善知時節，我今不再三。」進云：「比來拋磚，只
J37nB386_p0361b22║園引玉。」師云：「我王車內無如是刀。」乃云：「若謂大悲今
J37nB386_p0361b23║日生，錯過春山無限情；不謂大悲今日生，孤負黃鸝
J37nB386_p0361b24║樹上鳴。生不生？太虛空裏覓途程，迷封滯殼人無數，
J37nB386_p0361b25║空認山河當眼睛。」擊拂子，云：「何處臺無月？誰家樹不
J37nB386_p0361b26║春？」復舉：「雲門大師道：『聞聲悟道，見色明心。觀世音菩
J37nB386_p0361b27║薩將錢買胡餅，放下手卻是饅頭。』」師云：「大眾！聞聲見
J37nB386_p0361b28║色阿誰不會？胡餅饅頭那箇不知？就中些子淆訛，只
J37nB386_p0361b29║因教下手來，當時有箇漢一把捏住，免得疑誤後昆。
J37nB386_p0361b30║何故？假饒做造千般，究竟無非是麵。」
J37nB386_p0361c01║說戒，上堂。「披佛之衣，行佛之行，是佛而已。是則是，其
J37nB386_p0361c02║奈未是。昔有一沙門夜半經行，踏破老茄作聲，疑是
J37nB386_p0361c03║蝦蟆，夢中遂有蝦蟆索命，心生恐怖。及至天明視之，
J37nB386_p0361c04║乃是老茄。既是老茄，蝦蟆從甚處得來？昨日新戒沙
J37nB386_p0361c05║彌打發常住一塊磚，因甚不出眾懺悔？有者道：『清淨
J37nB386_p0361c06║行者不入涅槃，破戒比丘不墮地獄。』山僧不覺失笑。
J37nB386_p0361c07║何也？獅子咬人，韓盧逐塊。」
J37nB386_p0361c08║興化奉親庵如化、同人二禪人送師祖鑑吾禪師入
J37nB386_p0361c09║塔，請上堂。「寬廓非外，寂寥非內，舉必全真，洞無遺照。
J37nB386_p0361c10║所以行則日耀天臨，止則淵清水肅，於毫端上建寶
J37nB386_p0361c11║王剎，坐微塵裏轉大法輪。故爾大中現小、小中現大，
J37nB386_p0361c12║偏中現正、正中現偏，位尊而不居、功大而不宰，入淨
J37nB386_p0361c13║入穢、居郭居村，無不於此光中縱橫自在，不用拋毬
J37nB386_p0361c14║打鼓、舞笏擎叉，自能真風落落，清素之烈可方；任運
J37nB386_p0361c15║騰騰，二靈之美堪匹。其賣自寶之生薑、負淵禪之栲
J37nB386_p0361c16║栳，皆行逸群之令、展格外之機，宗猷賴而光贊、祖道
J37nB386_p0361c17║得此陰扶，此其餘事不可枚舉。秖如末後風光，且道
J37nB386_p0361c18║何如？蕭然撒手臨行際，遙寄同參一首詩。」
J37nB386_p0361c19║祈嗣，上堂。「祖師心印，落花片片隨流水；諸佛祕要，幽
J37nB386_p0361c20║鳥聲聲喚斷崖。若向者裏承當，鈍鳥棲于枯蘆，困魚
J37nB386_p0361c21║止于濼水；能於此處透脫，神鰲化于雷門，蒼龍翔于
J37nB386_p0361c22║碧漢。便乃風雲布地，牙爪通身，小中現大，大中現小，
J37nB386_p0361c23║隱顯同時，權實並用，能殺能活，為雨為霖，施格外之
J37nB386_p0361c24║機，行逸群之令，隨處作主，遇緣即宗，分賓立主，七縱
J37nB386_p0361c25║八橫，把住放行，單拈獨弄，全憑大用現前，不假纖毫
J37nB386_p0361c26║造作。是事且止，秖如檀越祈嗣又作麼生？喝下飛來
J37nB386_p0361c27║金鳳子，棒頭敲出玉麒麟。」
J37nB386_p0361c28║至日，祈嗣，上堂。「陰極陽回，天地發生之始；泰來否極，
J37nB386_p0361c29║萬物資始之時。占瑞書雲，吹灰測影，事有可徵之道，
J37nB386_p0361c30║物無虛設之名。若論你禪和家，心識久塞，疑團應破，
J37nB386_p0362a01║不秉此際，更待何時？天童者裏，一不要你鐵樹開花，
J37nB386_p0362a02║二不要你冰河發燄，一聲㘞地，只要石女生兒，慶快
J37nB386_p0362a03║通身，產下胸中扢搭，自然兆協嘉祥，誕生麟鳳，承家
J37nB386_p0362a04║起運，繼美傳芳，報莫報之恩，顯不顯之德，那要預為
J37nB386_p0362a05║杓卜，隔手猜謎？還委悉麼？萬邦懸愛日，一氣轉洪鈞。」
J37nB386_p0362a06║陳華若居士得子，請上堂。問：「雨細柳拖金線，風和花
J37nB386_p0362a07║綻錦屏，雲月溪山即不問，如何是到家一句？」師云：「驗
J37nB386_p0362a08║在目前。」進云：「今日陳居士得子，請師說法，如何是保
J37nB386_p0362a09║任一句？」師云：「雨滋三秀艸，花發萬年枝。」進云：「雲到碧
J37nB386_p0362a10║嵒千仞翠，月當青嶂萬溪春。」師云：「不須錦上更鋪花。」
J37nB386_p0362a11║拈拄杖，云：「秖者箇不是奯公妻，亦非曹家女，卻解孕
J37nB386_p0362a12║靈毓秀，一一麟翔鳳舉，忽見五雲開，弄璋又報喜，為
J37nB386_p0362a13║從天降來？還是地涌起？為復佛口生？從法化而乳。問
J37nB386_p0362a14║之於先天，先天不知；問之於後天，後天無語。且道畢
J37nB386_p0362a15║竟從甚處得來？」良久，卓拄杖，云：「聽取一偈：孤根本是
J37nB386_p0362a16║出常情，為瑞為祥莫可名，觸處靈苗隨地秀，不萌枝
J37nB386_p0362a17║上玉花生。」
J37nB386_p0362a18║毛門包氏為男成平病中還愿祈安，請上堂。「世尊說
J37nB386_p0362a19║法，如世百藥能療百病。病在於染，投以淨藥；病在於
J37nB386_p0362a20║淨，投以染藥；病在於偏，投以圓藥；病在於圓，投以偏
J37nB386_p0362a21║藥。莫不以毒攻毒，以楔出楔。所以道：即心即佛，無病
J37nB386_p0362a22║求藥句；非心非佛，藥病對治句。攢簇不得底，通身是
J37nB386_p0362a23║病通身藥；藥病俱捐時，一回汗下一回快。秖如病入
J37nB386_p0362a24║膏肓，藥力不到處又作麼生？不妨好箇消息。記得昔
J37nB386_p0362a25║日張天覺閱《維摩經》，至『此病非地大，亦不離地大』，有
J37nB386_p0362a26║箇會處。會處且止，既云非地大，因甚又云不離地大？
J37nB386_p0362a27║既不離地大，因甚又非地大？到者裏，豈不盧醫無以
J37nB386_p0362a28║用其力，扁鵲不能施其方？若向者裏著力追窮，畢竟
J37nB386_p0362a29║是地大？非地大？忽然識得病之根源落處，直下四體
J37nB386_p0362a30║平復，百骸調適，並不見有根塵器界、苦樂情境，說甚
J37nB386_p0362b01║麼染耶？淨耶？業耶？身耶？地大耶？非地大耶？還委悉麼？
J37nB386_p0362b02║豈惟寶籙長生訣，已證金剛不壞身。」
J37nB386_p0362b03║普明庵主請上堂。問：「華嚴會上童子南詢，天童再會
J37nB386_p0362b04║又作麼生？」師云：「石中有玉，沙裏無油。」進云：「恁麼則是
J37nB386_p0362b05║處是彌勒，無門無善財。」師云：「枯河道裏覓魚蹤。」進云：
J37nB386_p0362b06║「一點水墨，兩處成龍。」師云：「如何興波作浪？」僧拂坐具，
J37nB386_p0362b07║云：「大眾證明。」師打，云：「也少者一棒不得。」乃云：「晝則日
J37nB386_p0362b08║明，夜則月明，暗則燈明。日能明晝而不能明夜，月能
J37nB386_p0362b09║明夜而不能明晝，燈能明近而不能明遠。」豎拂子，云：
J37nB386_p0362b10║「若向者裏明得，一明一切明、一見一切見，石壁山河
J37nB386_p0362b11║本無遮障，風雨晦暝轉更輝煌，透塵透色、亙古亙今，
J37nB386_p0362b12║者段光明靈然不昧；如或未然，不解三更敲日午，直
J37nB386_p0362b13║須北斗面南看。」
J37nB386_p0362b14║范九皋居士持齋報母，兼為祈嗣，請上堂。「聖凡不二，
J37nB386_p0362b15║物我無殊。十方剎海日前觀，大千同一真如性。山河
J37nB386_p0362b16║土石共演真乘，鱗甲羽毛全彰妙體。苟能洞徹根源，
J37nB386_p0362b17║自然不生異見。頭頭物物，了了明明。桑樹上著箭，柳
J37nB386_p0362b18║樹上出汁，桃樹上開花，李樹上結果。雖則事有千差，
J37nB386_p0362b19║畢竟理無二致。何愁寸草之心，莫報三春之德。既念
J37nB386_p0362b20║堂萱之茂，必獲庭工之榮。所以道：但須識取其頭，其
J37nB386_p0362b21║尾自至。秪如頭尾相應一句又作麼生？合浦夜光珠
J37nB386_p0362b22║灼爍，藍田春色玉瓏璁。」
J37nB386_p0362b23║
J37nB386_p0362b24║
J37nB386_p0362b25║
J37nB386_p0362b26║
J37nB386_p0362b27║
J37nB386_p0362b28║
J37nB386_p0362b29║
J37nB386_p0362b30║遠菴僼禪師語錄卷第六