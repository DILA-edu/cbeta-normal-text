J37nB386_p0362c01║遠菴僼禪師語錄卷第七
J37nB386_p0362c02║嗣法門人元視等編
J37nB386_p0362c03║住明州瑞巖開善禪寺語錄
J37nB386_p0362c04║康熙九年四月受請，於十一年三月入院。十二年十
J37nB386_p0362c05║月，眾請上堂。
J37nB386_p0362c06║拈疏。「毛錐未動，文彩已露。更若錦上鋪華，未免互相
J37nB386_p0362c07║塗污。分付維那，切莫話墮。」
J37nB386_p0362c08║法座。「作禮燈王相借，爭如從地湧出。寬廣不可思議，
J37nB386_p0362c09║高登不陟階級。龍得水時增意氣，虎逢山勢長威獰。」
J37nB386_p0362c10║便陞。
J37nB386_p0362c11║拈香。「此一瓣香，同天地，參化育，至聖至神，盡廣大，極
J37nB386_p0362c12║高明，難稱難量，爇向爐中，端為祝延
J37nB386_p0362c13║今上皇帝聖躬萬歲萬萬歲，伏願金輪統御，萬國咸
J37nB386_p0362c14║寧，玉燭常調，千邦齊泰，▆風並宗風共扇，佛日同舜
J37nB386_p0362c15║日恒明。」次拈香。「此一瓣香，為瑞為祥，為霖為雨，爇向
J37nB386_p0362c16║爐中，奉為滿朝勳貴、闔國公卿、本山檀護、在筵居士，
J37nB386_p0362c17║伏願致君澤民，功侔十亂，經邦論道，位極三台，恒居
J37nB386_p0362c18║黃閣開慈閣，世擁朱輪轉法輪。」又拈香。「此一瓣香，得
J37nB386_p0362c19║來威音王前流傳，普通年外鋸解不斷、斧斫不開，第
J37nB386_p0362c20║三回拈出爇向爐中，專誠供養現坐平陽堂上開山
J37nB386_p0362c21║第一代祖弘覺禪師忞老和尚，用酬法乳之恩。」斂衣
J37nB386_p0362c22║就座。上首白椎云：「法筵龍象眾，當觀第一義。」師云：「動
J37nB386_p0362c23║絃別曲，須藉知音；豎教扶宗，還資作者。眾中有恁麼
J37nB386_p0362c24║人，出來互相激揚。」問：「擊法鼓，建法幢，十二峰前令再
J37nB386_p0362c25║彰，當年普化真消息，今日憑師為舉揚。」師云：「三冬枯
J37nB386_p0362c26║木秀。」進云：「恁麼則四十八員齊斂衽，山河土石盡揚
J37nB386_p0362c27║眉。」師云：「讚嘆即得。」進云：「三聖道：『逢人即出，出則不為
J37nB386_p0362c28║人。』意旨如何？」師云：「塞北風寒。」進云：「興化道：『逢人即不
J37nB386_p0362c29║出，出則便為人。』又作麼生？」師云：「江南地煖。」進云：「秖如
J37nB386_p0362c30║和尚三處開堂為人說法，未審如何？」師云：「知音不必
J37nB386_p0363a01║頻頻舉。」乃云：「恢弘祖道，不消豎起空拳；建立法幢，只
J37nB386_p0363a02║在橫拈一杖。不見道：拄杖子橫，山河大地一時橫；拄
J37nB386_p0363a03║杖子豎，山河大地一時豎。一處透脫，千處萬處穿通；
J37nB386_p0363a04║一機洞明，千機萬機圓轉。不用天回玉壘，地轉錦江，
J37nB386_p0363a05║自合遇緣即宗，隨處作主，著著建家立業，頭頭艸偃
J37nB386_p0363a06║風行，石柱峰前重行正令，玉芝巖畔再秀靈苗。剪月
J37nB386_p0363a07║亭空，冰輪夜湧；穿山渡絕，竹筏春浮。此日人天翕集，
J37nB386_p0363a08║龍象交臻，光生蓬戶茅簷，色起寒煙衰艸，直得溪山
J37nB386_p0363a09║作舞，瓦礫翻身，梅舒撲鼻香，松靄盈眸翠。但能不將
J37nB386_p0363a10║眼見，不將耳聞，不以智知，不以識識，便爾超步毘盧
J37nB386_p0363a11║頂，頓開彌勒門，堪報不報之恩，共助無為之化。還委
J37nB386_p0363a12║悉麼？域中星日斬新挂，方外乾坤如舊開。」復舉：「趙州
J37nB386_p0363a13║道：『有時拈一莖艸作丈六金身用，有時將丈六金身
J37nB386_p0363a14║作一莖艸用。』端祖道：『若端的得一回汗出，一莖艸上
J37nB386_p0363a15║現出玉殿瓊樓；若端的不得一回汗出，瓊樓玉殿被
J37nB386_p0363a16║一莖艸覆卻。』大眾！玉殿瓊樓之隱現，丈六金身之作
J37nB386_p0363a17║用，總在一莖艸上。」拈拂子，云：「還知瑞巖者一莖艸麼？
J37nB386_p0363a18║不從天降，不從地生，佛祖以之出興，國王以之乘運，
J37nB386_p0363a19║國土以之安寧，山林以之生色。在靈山則為優曇華，
J37nB386_p0363a20║在安養則為九品蓮，在少林則為三尺雪，在臨濟則
J37nB386_p0363a21║為六十棒。且道在瑞巖又作麼生？風清三代上，香吐
J37nB386_p0363a22║九莖新。」復白椎，云：「諦觀法王法，法王法如是。」下座。
J37nB386_p0363a23║師至雲間瑞應禪院，上堂。問：「三藏十二部無非權說，
J37nB386_p0363a24║三千七百則總是葛藤。請和尚除卻棒喝，格外提持。」
J37nB386_p0363a25║師打，云：「喚作棒喝，入地獄如箭射。」乃云：「長慶道：『撞著
J37nB386_p0363a26║道伴交肩，一生參學事畢。』大似乞兒見小利。我則不
J37nB386_p0363a27║然，撞著道伴交肩，不妨逢場作戲。不見道：法無定相，
J37nB386_p0363a28║著相乖宗；道不虛行，隨行得路。山僧邇來卸卻項上
J37nB386_p0363a29║三百斤鐵枷，隨情放曠，任運逍遙，優游湖海，來到雲
J37nB386_p0363a30║間，弔船子遺風，求幻住往蹟。杯浮三泖，泛萬頃之瀰
J37nB386_p0363b01║漫；筇陟九峰，觀千秋之勝概。幽尋曲討，題石品泉，市
J37nB386_p0363b02║走廛行，探朋訪舊，渾忘佛法身心，那有玄言妙諦？此
J37nB386_p0363b03║者同門法兄大淵和尚於此入廛垂手，建大法幢、擊
J37nB386_p0363b04║大法鼓、吹大法螺、雨大法雨，到來觀光有分，何堪重
J37nB386_p0363b05║上曲彔？適逢請主虔誠，推免不下，未免矢上加尖、畫
J37nB386_p0363b06║蛇添足去也。記得趙州訪茱萸，攜杖至法堂，從東過
J37nB386_p0363b07║西、從西過東，茱萸云：『老老大大作甚麼？』州云：『探水。』萸
J37nB386_p0363b08║云：『我者裏一滴也無，探箇甚麼？』趙州靠拄杖便出。二
J37nB386_p0363b09║大老驀劄相逢，將謂扶豎宗風、開發後學。簡點將來，
J37nB386_p0363b10║茱萸家風卻被趙州看破，趙州手腳又被茱萸捉敗。
J37nB386_p0363b11║據令而行，各與三十拄杖。何故？打麵還他州土麥，唱
J37nB386_p0363b12║歌須是帝鄉人。」
J37nB386_p0363b13║宮保張太夫人為男弘勳祈福延生，修大悲懺，請上
J37nB386_p0363b14║堂。「眾生有千種纏縛，菩薩有千隻手眼。化眾生之執
J37nB386_p0363b15║礙，如春風之解凍；去眾生之迷惑，如晝日之照昏。威
J37nB386_p0363b16║慈折攝，權實照用，殺活縱奪，方便善巧，無非拔苦與
J37nB386_p0363b17║樂，超情離見。且道即今出何手眼？」揮拂子，云：「大悲菩
J37nB386_p0363b18║薩以清淨楊枝水遍灑三千大千世界，所有一切塵
J37nB386_p0363b19║勞穢惡無不蕩除消滅，三艸二木、大根大莖、中根中
J37nB386_p0363b20║莖、小根小莖，乘此化育，無不發萌條達，以至開花結
J37nB386_p0363b21║子，悉成美材妙器，為梁為棟，為瑞為祥。雖然，雨滋三
J37nB386_p0363b22║秀艸，片玉本來輝。」
J37nB386_p0363b23║滿散，張太夫人請上堂。「佛祖以一音而演說，眾生隨
J37nB386_p0363b24║類而得解。鷲嶺拈花、嵩山面壁，豈不是以一音而演
J37nB386_p0363b25║說？德山入門便棒、臨濟入門便喝，豈不是以一音而
J37nB386_p0363b26║演說？石鞏張弓、道吾舞笏，豈不是以一音而演說？丹
J37nB386_p0363b27║霞燒木佛、翠微供羅漢，豈不是以一音而演說？瑞巖
J37nB386_p0363b28║者裏不解以一音而演說，一味遇緣即宗、逢場作戲，
J37nB386_p0363b29║有時高高山頂立、有時深深海底行，邇來借大悲神
J37nB386_p0363b30║力，直得豎窮三際、橫貫十虛，天雨四花、地搖六震，驚
J37nB386_p0363c01║動了石柱峰神出來道：『我住此山二千餘年，未聞有
J37nB386_p0363c02║者箇消息。』山僧不覺呵呵大笑，且道笑箇甚麼？」便下
J37nB386_p0363c03║座。
J37nB386_p0363c04║新戒付衣，上堂。「披佛之衣，行佛之行，似佛而已。所謂
J37nB386_p0363c05║倚他門戶傍他牆，卻被時人喚作郎。有般漢聞與麼
J37nB386_p0363c06║道，我則不然，直得赤條條地，無欲無依，上無攀仰，下
J37nB386_p0363c07║絕己躬，嫌佛不做，嗔佛不為，寧使永劫受沉淪，不向
J37nB386_p0363c08║諸聖求解脫。如是作得主宰、立得腳跟，不妨一員無
J37nB386_p0363c09║事道人檢點將來，自救不了在。如若開鑿人天、陶鑄
J37nB386_p0363c10║凡聖，須是向異類中行始得。還委悉麼？不惜入泥並
J37nB386_p0363c11║帶水，從教戴角與披毛。」
J37nB386_p0363c12║了義悟知藏緣化歸，納疏，請上堂。「釋迦老子，娑婆化
J37nB386_p0363c13║主；阿彌陀佛，西方化主。昨晚夢見娑婆化主問訊西
J37nB386_p0363c14║方化主云：『世事堪忍否？眾生易度否？』西方化主荅云：
J37nB386_p0363c15║『我此間名為極樂國土，水、鳥、樹林皆悉念佛，七寶池
J37nB386_p0363c16║內皆是金、銀、琉璃、赤珠、瑪瑙、硨磲所成，所生之人盡
J37nB386_p0363c17║是蓮花化生，無有世事堪忍不堪忍、眾生易度不易
J37nB386_p0363c18║度。』釋迦老子道：『阿彌陀佛！你享現成福，忘卻來處了
J37nB386_p0363c19║也。你蓮花化生之人皆是我苦娑婆眾生、七寶蓮花
J37nB386_p0363c20║皆是隨其福報而有。你說得一片好話，不知我在者
J37nB386_p0363c21║裏辛辛苦苦，多少方便權巧化來底？』阿彌陀佛云：『娑
J37nB386_p0363c22║婆眾生多生極樂，你因甚不歸安養？』釋迦老子被此
J37nB386_p0363c23║一問，直得無言可荅，禪床震動，山僧不覺驚醒。今日
J37nB386_p0363c24║適逢納疏請法，不妨鬥湊得恰好。設有人道：『寶華座
J37nB386_p0363c25║上何得說夢？』山僧道：『癡人面前不得說夢。』汝等俱是
J37nB386_p0363c26║靈利衲僧，道火何曾燒卻舌？只如釋迦老子因甚不
J37nB386_p0363c27║歸安養，長在娑婆？」一僧云：「請和尚歸方丈。」師云：「不可
J37nB386_p0363c28║得少為足。」悟知藏云：「但見皇風成一片，不知何處有
J37nB386_p0363c29║封疆？」師云：「釋迦老子即不然。何不道：業在其中，幾時
J37nB386_p0363c30║業盡？不到虛空撲落地，也須滄海化為塵。」
J37nB386_p0364a01║師到普雨禪院，上堂。「連日法師向者裏講得天雨四
J37nB386_p0364a02║花、地搖六震，諸人還領略也未？若也領略，不可認奴
J37nB386_p0364a03║作郎；若未領略，不可喚鐘作甕。秖如山僧到者裏又
J37nB386_p0364a04║作麼生？若也頭上安頭，未免埋沒你諸人；若也別行
J37nB386_p0364a05║一路，未免惑亂你諸人。若也諸人腳跟穩當，任你佛
J37nB386_p0364a06║祖到來無伊插足分，何況其餘說黃道白，總是祭鬼
J37nB386_p0364a07║神茶飯、拭瘡疣故紙，與你諸人了無交涉。秖因腳跟
J37nB386_p0364a08║未穩，未免見人說有便著有、見人說無便著無、說不
J37nB386_p0364a09║有不無便著不有不無、說亦有亦無便著亦有亦無。
J37nB386_p0364a10║不見道：離四句、絕百非，達磨老子來，只求箇不受惑
J37nB386_p0364a11║底人。如何是不受惑底人？」一僧纔出，師便棒。僧擬問，
J37nB386_p0364a12║師云：「眼目定動，白雲萬里。」復舉：「一老宿一夏不說法，
J37nB386_p0364a13║有一僧云：『不望佛法，得聞正因二字也罷。』老宿云：『若
J37nB386_p0364a14║是正因，一字也無。』鄰菴一老宿聞，云：『可惜一釜羹，卻
J37nB386_p0364a15║被兩顆老鼠糞污卻。』」師云：「二老可謂一著高一著、一
J37nB386_p0364a16║步高一步，檢點將來，大似商君立法、蕭何制律。秖如
J37nB386_p0364a17║山僧今日與麼屙碌碌地，且道是同？是別？富嫌千口
J37nB386_p0364a18║少，貧恨一身多。」
J37nB386_p0364a19║上堂。「眾生因貪、瞋、癡墮三惡道，諸佛以貪、瞋、癡成等
J37nB386_p0364a20║正覺。何也？諸佛不貪，安能萬德莊嚴？不瞋，豈能斷除
J37nB386_p0364a21║惡業？不癡，何以廣度眾生？既然萬德莊嚴，則貪之一
J37nB386_p0364a22║字息矣；既能斷除惡業，則瞋之一字息矣。至如眾生
J37nB386_p0364a23║無量無邊，也有可度者，也有不可度者，怎能度脫得
J37nB386_p0364a24║盡？則癡之一字未有了日在。是事且置，秖如瑞巖拄
J37nB386_p0364a25║杖子終日敲東擊西，且道：害癡？不害癡？」良久，云：「曾為
J37nB386_p0364a26║浪子偏憐客，自是貪杯惜醉人。」復舉：「藥山久不上堂，
J37nB386_p0364a27║院主白云：『大眾久思清誨，請和尚不吝慈悲。』藥山上
J37nB386_p0364a28║堂便下座，院主云：『因甚和尚不示一言？』藥山云：『經有
J37nB386_p0364a29║經師，論有論師，爭怪得老僧？』藥山幸自可憐生，被院
J37nB386_p0364a30║主一拶，直得屎尿一齊來。山僧亦久不上堂，此因延
J37nB386_p0364b01║壽證長老引爾隱禪人請法，山僧未免高陞曲彔，屙
J37nB386_p0364b02║碌碌地。且道：經耶？論耶？落花臺上重鋪錦，瑪瑙階前
J37nB386_p0364b03║布赤砂。」
J37nB386_p0364b04║華嚴期滿散，上堂。「唯一堅密身，一切塵中現。所謂：現
J37nB386_p0364b05║聖、現凡，而無有聖、凡之相；現男、現女，而無有男、女之
J37nB386_p0364b06║相。乃至真中現俗、俗中現真，無中現有、有中現無，淨
J37nB386_p0364b07║中現染、染中現淨，空中現色、色中現空，而無有諸相，
J37nB386_p0364b08║再無真俗、淨染、有無、空色互現之相。如是，一切相如
J37nB386_p0364b09║夢、一切心如幻、一切法如響、一切佛如影，俱不可得。
J37nB386_p0364b10║既不可得，堅密身亦不可得，則眾生身即是佛身、法
J37nB386_p0364b11║界即是眾生界、此世界即是他世界、世間法即是出
J37nB386_p0364b12║世間法。所以，東方入定西方起、男身入定女身起、女
J37nB386_p0364b13║身入定天身起、天身入定凡身起、凡身入定聲聞起、
J37nB386_p0364b14║聲聞入定菩薩起、菩薩入定世界起、世界入定剎那
J37nB386_p0364b15║起、剎那入定一日起、一日入定千劫起、千劫入定以
J37nB386_p0364b16║至不可說不可說劫起。大眾！此以張老夫人六旬華
J37nB386_p0364b17║誕之辰、華嚴道場圓滿之日，山僧如是舉揚，且道所
J37nB386_p0364b18║生功德增壽量多少？」良久，豎拂子，云：「若向者裏薦得，
J37nB386_p0364b19║譬如以一切華雲、香雲、衣服鬘蓋雲乃至不可說雨
J37nB386_p0364b20║眾寶莊嚴雲供養百千萬億佛剎微塵數諸佛，所生
J37nB386_p0364b21║功德何啻千倍不及一、萬倍不及一，以至算數、譬喻
J37nB386_p0364b22║皆不能及一。如或未然，年年此月水亭畔，無數蓮華
J37nB386_p0364b23║敷滿池。」
J37nB386_p0364b24║禮萬佛懺，上堂。問：「古剎重興，宗風大闡，四眾臨筵，有
J37nB386_p0364b25║何指示？」師云：「霜葉紅於二月花。」進云：「秖如龐居士道：
J37nB386_p0364b26║『十方同聚會，箇箇學無為。』未審無為作麼生學？」師云：
J37nB386_p0364b27║「放下著。」進云：「和尚也不得向虛空裏釘橛。」師打，云：「更
J37nB386_p0364b28║要頭上安頭。」乃云：「常不輕菩薩逢人便拜，且道拜箇
J37nB386_p0364b29║甚麼？德山、臨濟見人便棒、便喝，且道棒箇甚麼？喝箇
J37nB386_p0364b30║甚麼？至於擎叉打地、舞笏張弓，畢竟是箇甚麼？諸仁
J37nB386_p0364c01║者！若向者裏著眼，合掌低頭總不空過；如或未然，古
J37nB386_p0364c02║佛過去久矣。」復舉：「昔有秀才看《千佛名經》，問長沙云：
J37nB386_p0364c03║『百千諸佛秖聞其名，未審居何國土？還化物也無？』沙
J37nB386_p0364c04║云：『黃鶴樓詩，崔顥題過，秀才還曾題也未？』云：『未曾。』沙
J37nB386_p0364c05║云：『得閒題取一篇。』」師云：「長沙固是應機圓活、手眼通
J37nB386_p0364c06║身，可惜者秀才只善攻文、未知武略。若是山僧作秀
J37nB386_p0364c07║才，待他云：『得閒題取一篇。』便掀倒禪床。秖如今禮萬
J37nB386_p0364c08║佛洪名，設有人問：『居何國土？』便乃鞠躬問訊。何故？僧
J37nB386_p0364c09║排夏臘，俗列耆年。更為頌出：寒窗終日只攻文，不見
J37nB386_p0364c10║長安見白雲，黃鶴樓詩千古話，晴川歷歷漢陽濆。」
J37nB386_p0364c11║開爐，上堂。問：「古剎中興大有緣，剎竿重豎靄祥煙，煆
J37nB386_p0364c12║凡煉聖即不問，一鎚打就事如何？」師云：「費力不少。」進
J37nB386_p0364c13║云：「昔日大通智勝佛十劫坐道場，因甚佛法不現前，
J37nB386_p0364c14║不得成佛道？」師云：「文不加點。」問：「有疑有問，未審和尚
J37nB386_p0364c15║還許否？」師云：「不許。」進云：「恁麼則夜靜水寒魚不餌，滿
J37nB386_p0364c16║船空載月明歸。」師云：「蒼天，蒼天。」乃云：「天地未形之際、
J37nB386_p0364c17║陰陽未判以前，早有者箇爐鞴，聖不鼓鑄、凡不煆煉，
J37nB386_p0364c18║一道平等，浩然大均，縱有妙密鉗錘也須縮手。諸仁
J37nB386_p0364c19║還知者箇時節麼？便好散去，將謂無合殺。」拈拄杖，云：
J37nB386_p0364c20║「山僧今日於拄杖頭上開箇紅爐，一切凡情聖解、一
J37nB386_p0364c21║大藏破故紙、千七百爛葛藤總向者裏銷鎔，鑄一箇
J37nB386_p0364c22║鐵橛子，拋向東，東方世界粉碎；拋向西，西方世界平
J37nB386_p0364c23║沉；拋來擲去，南方、北方、四維、上下悉皆消殞。佛來搖
J37nB386_p0364c24║動不得，祖來移易不能，塞在汝諸仁面前作何處置？」
J37nB386_p0364c25║良久，云：「莫云老漢無方便，只要人參鐵橛禪。」卓一卓，
J37nB386_p0364c26║下座。
J37nB386_p0364c27║元旦，上堂。問：「一片皇風歸有道，瓣香聊祝聖明君。如
J37nB386_p0364c28║何是新年頭佛法？」師豎起拂子。進云：「如何是新年佛
J37nB386_p0364c29║法有？」師云：「也有，也不有。」進云：「如何是新年佛法無？」師
J37nB386_p0364c30║云：「也無，也不無。」乃云：「新年頭佛法，適纔有人問過了，
J37nB386_p0365a01║最初一句無人道著，山僧不可不道，諸人不可不知。
J37nB386_p0365a02║不見道：識得一，萬事畢；透得一，無阻隔。天得一以清，
J37nB386_p0365a03║地得一以寧，君王得一天下太平。」良久，云：「山僧擬開
J37nB386_p0365a04║口，已是第二句了；諸人纔側聆，已是第二頭。還會麼？
J37nB386_p0365a05║爾善知時節，我今不再三。」
J37nB386_p0365a06║龍牙雲叟和尚語錄編成付梓，龍牙監院奯雪侍者
J37nB386_p0365a07║慈照請上堂。問：「龍牙山裏龍，晴空澍大雨，推倒涅槃
J37nB386_p0365a08║城，佛祖位不住。因甚今日在和尚拂子頭上塵說剎
J37nB386_p0365a09║說無間歇？」師云：「竿木隨身，逢場作戲。」進云：「昔日雪峰
J37nB386_p0365a10║三上投子、九到洞山，因甚麼向鼇山成道？」師云：「南山
J37nB386_p0365a11║起雲，北山下雨。」進云：「後來住菴，有僧敲門，雪峰放身
J37nB386_p0365a12║出云：『是什麼？』僧亦云：『是什麼？』還有優劣也無？」師云：「焦
J37nB386_p0365a13║磚打著連底凍。」進云：「為甚麼雲峰低頭歸菴？」師云：「爛
J37nB386_p0365a14║泥裏有刺。」進云：「僧舉似巖頭，頭云：『我當時若向伊道
J37nB386_p0365a15║末後句，天下人不奈雪老何。』作麼生是末後句？」師云：
J37nB386_p0365a16║「風前雪彈子。」進云：「頭云：『我與雪峰同條生，不與雪峰
J37nB386_p0365a17║同條死。要識末後句，只者是。』意旨如何？」師云：「若把是
J37nB386_p0365a18║非來入耳，從前知己盡成仇。」進云：「秖如雪峰末後句
J37nB386_p0365a19║巖頭證明，今朝雲叔末後句和尚證明，和尚末後句
J37nB386_p0365a20║阿誰作證？」師云：「大眾側聆。」進云：「一堂風冷淡，千古意
J37nB386_p0365a21║分明。」師云：「且莫錯流傳。」乃云：「黃面墨曇，大喻三十，小
J37nB386_p0365a22║喻八百，說成一大藏，猶云『始從鹿野苑，終至跋提河，
J37nB386_p0365a23║如是二中間，未曾說一字。』大似掩耳偷鈴，抱贓叫屈。
J37nB386_p0365a24║周金剛燒卻青龍鈔，拈條赤楖栗，佛來祖來也棒，猶
J37nB386_p0365a25║較些子，及乎道箇『吾宗無語句，亦無一法與人。』分明
J37nB386_p0365a26║此處無銀三十兩。爭似我龍牙和尚胸次不存元字
J37nB386_p0365a27║腳，頂門卻具摩醯眼，聊借洞庭湖為一張口，掇君山
J37nB386_p0365a28║作箇舌頭，八百里之波瀾，千萬頃之空闊，默時說，說
J37nB386_p0365a29║時默，大施門開無擁塞，一一從胸襟流出，與我蓋天
J37nB386_p0365a30║蓋地去在。雖然如是舉揚，也是謗他不少，何故？鳳棲
J37nB386_p0365b01║不在梧桐樹，碧落寒潭寫影長。」
J37nB386_p0365b02║解制，上堂。「霜凝水凍，當時結也；日暖風和，而今解也。
J37nB386_p0365b03║所謂時節若至，其理自彰。秖如道：太陽門下，日日三
J37nB386_p0365b04║秋；明月堂前，時時九夏。還知得者箇消息麼？知得者
J37nB386_p0365b05║箇消息，常在途中，不離家舍；常居家舍，不離途中。三
J37nB386_p0365b06║條椽下即是百城煙水，擔囊負缽豈殊疊足蒲團？如
J37nB386_p0365b07║是，則結也如是，解也亦如是。若不如是，雲自帝鄉去，
J37nB386_p0365b08║水從江漢流。」
J37nB386_p0365b09║華嚴期滿散，上堂。「一切菩薩初從有為法而入無為
J37nB386_p0365b10║地，復不住無為地而示現諸神變，作諸種種如夢、如
J37nB386_p0365b11║幻、如化、如影三昧，度脫夢、幻、化、影之眾生，而實無滅
J37nB386_p0365b12║度者。此龍牙雲叟和尚生前舉揚宗教，正令高提有
J37nB386_p0365b13║雲門、丹霞之作略，而末後遺貲乃諄諄囑諸徒子廣
J37nB386_p0365b14║興佛事，到處供佛、飯僧、懺禮、𮘗誦、轉藏經、點塔燈、齋
J37nB386_p0365b15║羅漢以至濟貧、施茶、放生，凡諸功德無一不為，雖與
J37nB386_p0365b16║菩薩前後次第互相激揚而有差別，實與諸菩薩同
J37nB386_p0365b17║一見聞、同一行願、同一化導、同一廣大而不相差別
J37nB386_p0365b18║者也。於此，瑞巖𮘗雜華大典，今逢滿散之日，弟子奯
J37nB386_p0365b19║雪、慈照請山僧陞座，復為舉揚。」豎拂，云：「華藏莊嚴世
J37nB386_p0365b20║界海不可說佛剎微塵數諸佛、諸菩薩眾盡向此一
J37nB386_p0365b21║毫端上煥然顯現，成就不可說不思議無量無邊如
J37nB386_p0365b22║實清淨、同異差別神通光明，而此一毫端不加增、華
J37nB386_p0365b23║藏世界海不加減，亦不寬博、亦不狹劣、亦無來去古
J37nB386_p0365b24║今之相。諸人若也信得及，即此一毫端便是菩提場
J37nB386_p0365b25║中普光明殿，亦便是兜率、夜摩、他化自在天之蓮華
J37nB386_p0365b26║藏獅子之座，等無有異，無有纖毫同相、亦無纖毫別
J37nB386_p0365b27║相、亦無纖毫自他差別之相。然而，諸人信得及亦在
J37nB386_p0365b28║裏許、信不及亦在裏許、信與不信總在裏許。何故聻？
J37nB386_p0365b29║不見道：譬如虛空無不包容，又如大地無不承載。雖
J37nB386_p0365b30║然與麼境界，普賢象王鼻孔許汝摸著半邊，文殊獅
J37nB386_p0365c01║子爪牙且道在什麼處？」揮拂子，云：「生平不遇鍾郎聽，
J37nB386_p0365c02║誰識高山流水音？」
J37nB386_p0365c03║開爐，上堂。問：「大開爐鞴，煆聖煉凡，忽有不受鉗錘底
J37nB386_p0365c04║到來，如何煆煉？」師云：「堪作什麼？」進云：「掀翻海嶽求知
J37nB386_p0365c05║己，撥轉乾坤見太平。」師云：「已遲八刻。」問：「結制即不問，
J37nB386_p0365c06║如何是踢翻漆桶邊事？」師云：「道什麼？」進云：「粧聾作啞，
J37nB386_p0365c07║有甚了期？」師云：「識甚好惡？」進云：「和尚不得壓良為賤。」
J37nB386_p0365c08║師云：「沒量大人。」乃云：「諸方舊例，十月開爐，瑞巖遠出
J37nB386_p0365c09║方還，蹉跎半月餘，便見冷湫湫地。若論爐頭熱鬧，不
J37nB386_p0365c10║過多幾塊頑銅鈍鐵，果要驚天動地，須是冷灰裏豆
J37nB386_p0365c11║爆一聲，使天下人摸索不著。不見道：若能自解倒騎
J37nB386_p0365c12║驢，一生不落他人後。」復云：「散以七淨花，去卻淨邊垢，
J37nB386_p0365c13║布以八解水，除卻垢邊淨，淨垢一齊洗，猶是法身病，
J37nB386_p0365c14║洗到無可洗，入水見長人。」
J37nB386_p0365c15║解冬，上堂。「古人道：『兄弟東去西去，直須向萬里無寸
J37nB386_p0365c16║艸處去。』我則不然，兄弟東去西去，不可向不毛之地
J37nB386_p0365c17║處去。簡點將來，也是徐六擔板。須是恁麼也得、不恁
J37nB386_p0365c18║麼也得、恁麼不恁麼總得。雖然，更有一著，若到諸方，
J37nB386_p0365c19║不得錯舉。」
J37nB386_p0365c20║神鼎符長老省師辭院，請上堂。「端祖道：『端的得一回
J37nB386_p0365c21║汗出，一莖草上現出玉殿瓊樓。』大眾！從上風規甚非
J37nB386_p0365c22║細事。」拈拄杖，云：「瑞巖門下者裏翻身去，續燄聯芳，興
J37nB386_p0365c23║家立業，化荊棘為旃檀林，變瓦礫為釋梵宮，直得山
J37nB386_p0365c24║河大地同一口說，萬象森羅同一體用。所以，進則有
J37nB386_p0365c25║綱有紀，退則可尚可風，闡揚佛祖真機，開鑿人天正
J37nB386_p0365c26║眼。就路還家即不問，功成身退事如何？祖庭增色嘉
J37nB386_p0365c27║聲振，何處青山不帶春？」
J37nB386_p0365c28║法華懺期，含大戎邑侯請上堂。「世尊說法，多寶證明；
J37nB386_p0365c29║瑞巖說法，阿誰證明？」拈拄杖，云：「來也。大眾！者尊上座
J37nB386_p0365c30║何似多寶佛塔？但能薦得火宅當地清涼，窮子便承
J37nB386_p0366a01║家安業，其間巧設方便、譬喻言詞，龍女獻珠已遲八
J37nB386_p0366a02║刻、藥王燒身未為精進；如或未然，更借釋迦老子舌
J37nB386_p0366a03║頭水漉漉去也。」卓拄杖，云：「是法非思量分別之所能
J37nB386_p0366a04║解，亦非見聞覺知之所能及，過去諸佛已為一大事
J37nB386_p0366a05║因緣故出現於世、未來諸佛當為一大事因緣故出
J37nB386_p0366a06║現於世、現在諸佛今為一大事因緣故出現於世，十
J37nB386_p0366a07║方如來、河沙菩薩、山河大地、日月星辰、人畜艸芥、有
J37nB386_p0366a08║情無情，總向者裏大扣大鳴、小扣小鳴、大根大莖、小
J37nB386_p0366a09║根小莖，唯此一事實，餘二即非真，是以無言詞處曲
J37nB386_p0366a10║為言詞、無方便中特開方便。不見道：若人散亂心，乃
J37nB386_p0366a11║至以一華舉一手，或復但合掌、小低頭，漸見無數佛，
J37nB386_p0366a12║自成無上道，何況五體投誠而不成正覺？雖然，秖如
J37nB386_p0366a13║祖意、教意，畢竟是同？是別？」揮拂子，云：「但見皇風成一
J37nB386_p0366a14║片，不知何處有封疆。」
J37nB386_p0366a15║德生、履珍菴主等，請上堂。舉拂子，云：「者朵優曇花，三
J37nB386_p0366a16║千年一現，不可作希有想，亦不可作平常見。若作希
J37nB386_p0366a17║有想，則埋沒己靈；若作平常見，則孤負先聖。若能不
J37nB386_p0366a18║昧己靈、不孤先聖，眼不著色，無色不辨；耳不著聲，無
J37nB386_p0366a19║聲不明；鼻不著香，無香不知；舌不著味，無味不識；身
J37nB386_p0366a20║不著觸，無身不現；意不著想，無事不了。不是神通玅
J37nB386_p0366a21║用，亦非法爾如然。所以，諸法如是相、如是性、如是體、
J37nB386_p0366a22║如是力、如是因、如是緣、如是果、如是報。說到者裏，若
J37nB386_p0366a23║有箇禪和道：『長老與麼屈曲垂慈，猶是化城邊事。』山
J37nB386_p0366a24║僧不覺呵呵大笑。何故？」擲拂子，云：「渡河須用筏，到岸
J37nB386_p0366a25║不須舟。」
J37nB386_p0366a26║水隆揆長老請上堂。問：「十二峰高不記重，晴光爍破
J37nB386_p0366a27║太虛空。如何是瑞巖境？」師云：「你也見，我也見。」進云：「如
J37nB386_p0366a28║何是境中人？」師云：「者邊也是，那邊也是。」進云：「如何是
J37nB386_p0366a29║人中意？」師云：「阿誰瞞你？」乃舉：「馬祖闡化江西南嶽，讓
J37nB386_p0366a30║祖一日謂眾曰：『道一為眾說法否？』眾曰：『為眾說法也。』
J37nB386_p0366b01║『總未有人持箇消息來。』乃遣僧去，囑曰：『待伊上堂，汝
J37nB386_p0366b02║問：「作麼生？」伊有言句記取來。』其僧去，一依讓祖旨，回
J37nB386_p0366b03║曰：『馬大師道：「自從湖亂後，三十年不少鹽醬。」』讓祖然
J37nB386_p0366b04║之。」師曰：「讓祖養子之緣則不無，然而知子莫若父，何
J37nB386_p0366b05║必重新兜搭？瑞巖揆西堂一別十載，杳無消息，我亦
J37nB386_p0366b06║不去問他，今朝忽然歸省，乃知遷住兩剎，為人說法
J37nB386_p0366b07║了也。且道說箇什麼？諸人不知，山僧不妨舉似。」揮拂
J37nB386_p0366b08║子，云：「若將耳聽終難會，眼底聞來始得親。」
J37nB386_p0366b09║六溪後堂領王獻之居士祈子，請上堂。問：「請法拈槌
J37nB386_p0366b10║即不問，子歸就父是如何？」師云：「西風一陣來，落葉兩
J37nB386_p0366b11║三片。」進云：「恁麼則一回相見一回新。」師云：「且過一邊。」
J37nB386_p0366b12║進云：「秖如王居士因齋慶讚，未審功歸何所？」師云：「種
J37nB386_p0366b13║麻得麻。」進云：「恁麼則棒頭點出石麟千，十二峰前散
J37nB386_p0366b14║彩雲。」師云：「阿誰不願？」問：「止止不須說，我法玅難思，諸
J37nB386_p0366b15║增上慢者，聞必不敬信。還信底是？不信底是？」師云：「信
J37nB386_p0366b16║也得，不信也得。」進云：「坐斷舌頭。」師打，云：「喫棒有分。」乃
J37nB386_p0366b17║云：「大士願力不取正覺，常行六度，不為慈父而為慈
J37nB386_p0366b18║母，從佛口生、從法化生、從因緣生，求男得男、求女得
J37nB386_p0366b19║女，然而花根本艷、豹體元斑，藍田孕玉，種自天然，合
J37nB386_p0366b20║浦產珠，苗原有異。秖如於瑞巖生箇什麼？雨滋三秀
J37nB386_p0366b21║艸，花發萬年枝。」
J37nB386_p0366b22║上堂。「止止不須說，我法玅難思。五千退席，卻較些子；
J37nB386_p0366b23║十劫坐道，佛法不現。設使現前，有何交涉？殊不知衣
J37nB386_p0366b24║中之寶，安用遠求？髻頂之珠，阿誰無分？常不輕與麼
J37nB386_p0366b25║道，槌殺千箇萬箇，有什麼罪過？然雖如是，妙舞也須
J37nB386_p0366b26║誇遍拍，三臺應是大家催。」
J37nB386_p0366b27║
J37nB386_p0366b28║
J37nB386_p0366b29║
J37nB386_p0366b30║遠菴僼禪師語錄卷第七