J37nB386_p0366c01║遠菴僼禪師語錄卷第八
J37nB386_p0366c02║嗣法門人元視等編
J37nB386_p0366c03║上堂。「『假使滿世間，皆如舍利弗，盡思共度量，不能測
J37nB386_p0366c04║佛智。』不妨疑著。及乎道：『為求聲聞乘者說應四諦法、
J37nB386_p0366c05║為求辟支佛乘者說應十二因緣法、為諸菩薩說應
J37nB386_p0366c06║六波羅蜜。』與麼有甚奇特？瑞巖者裏將無上智、無師
J37nB386_p0366c07║智、自然智、差別智、能知一切智、玅觀察智、大圓鏡智、
J37nB386_p0366c08║成所作智、平等性智乃至世間之智，盡情拋向諸人
J37nB386_p0366c09║懷裏，使人人具足、箇箇圓明，秖如雞解司晨、狗解防
J37nB386_p0366c10║夜、蜂解採花、貓解捉鼠，且道與佛智相去多少？若也
J37nB386_p0366c11║會得，一切智通無障礙，聲香味觸常三昧；其或未然，
J37nB386_p0366c12║也怪釋迦老子不得。」
J37nB386_p0366c13║上堂。問：「大通智勝佛，十劫坐道場，佛法不現前，不能
J37nB386_p0366c14║成佛道。秖如諸法不受底又作麼生？」師云：「金不博金。」
J37nB386_p0366c15║進云：「更有一句，請師速道。」師良久，云：「會麼？」進云：「一句
J37nB386_p0366c16║迥然超法界，萬靈何處謝無私？」師云：「切莫承虛。」乃舉：
J37nB386_p0366c17║「智者大師閱《法華經》至藥王燒身處，諸佛同聲贊歎：
J37nB386_p0366c18║『是真精進，是名真法供養。』乃見靈山一會儼然未散。」
J37nB386_p0366c19║師云：「智者大似眼見空華，落賺後人入海算沙。今日
J37nB386_p0366c20║此會，人天交接，若男、若女，若僧、若俗，獻花酌水、擎拳
J37nB386_p0366c21║合掌，如水銀墮地，點點皆圓；似杲日當空，塵塵普照。
J37nB386_p0366c22║長者長法身、短者短法身，在坑滿坑、在谷盈谷，豈有
J37nB386_p0366c23║今古之間、自他之隔？但能覿體承當，管取流通正眼。
J37nB386_p0366c24║其或尚留觀聽，貪觀天上月，忘卻室中燈。」
J37nB386_p0366c25║崇亮書記、曇彧侍者等請上堂。「阿難合掌，迦葉擎拳，
J37nB386_p0366c26║松直棘曲，鵠白烏玄，蟠桃三千歲熟，優曇五百年現。
J37nB386_p0366c27║若也片時圓曠劫之果，微塵含法界之量，不涉思議
J37nB386_p0366c28║之境，迥超有無之相，便能朝禮檀特，暮宿羅浮，大唐
J37nB386_p0366c29║打鼓，新羅作舞，直饒豎窮三際，橫三十虛，東涌西沒，
J37nB386_p0366c30║南涌北沒，也出不得者裏。何故？畢竟水須朝海去，到
J37nB386_p0367a01║頭雲定覓山歸。」
J37nB386_p0367a02║了義知藏請上堂。「唯有一門而復狹小，盡謂釋迦老
J37nB386_p0367a03║子不寬曠。據瑞巖看來，只者一頭也不消得。何故？不
J37nB386_p0367a04║見道：十方無壁落，四面亦無門。盡大地是解脫場，遍
J37nB386_p0367a05║虛空是清淨地。紅塵鬧市，頭頭古佛家風；碧落青霄，
J37nB386_p0367a06║處處道人活計。正當霜林似錦，寒月如銀，蒼松增歲
J37nB386_p0367a07║寒之色，幽竹布晚節之陰。目前無法，意在目前；不是
J37nB386_p0367a08║目前法，非耳目之所到。」舉拂子，云：「還委悉麼？十二處
J37nB386_p0367a09║亡閒影響，三千界放淨光明。」
J37nB386_p0367a10║上堂。問：「前日上來問話，和尚不許，不得無疑。未審今
J37nB386_p0367a11║日還許問否？」師云：「試亂統看。」僧拂袖歸眾云：「將謂者
J37nB386_p0367a12║老漢有多少奇特？」師云：「轉見不堪。」乃云：「教中以蓮花
J37nB386_p0367a13║為喻，隨色摩尼珠為喻。以蓮花為喻者，謂清淨無染，
J37nB386_p0367a14║不沾泥、不著水，此花未開，其果先具。摩尼珠為喻者，
J37nB386_p0367a15║東方青色，摩尼珠亦青色；南方赤色，摩尼珠亦赤色；
J37nB386_p0367a16║西方白色，摩尼珠亦白色；北方黑色，摩尼珠亦黑色；
J37nB386_p0367a17║中央黃色，摩尼珠亦黃色。又道：佛身無為，不墮諸數。
J37nB386_p0367a18║譬如虛空，體非群相，不拒諸相。發揮恁麼曲喻，只道
J37nB386_p0367a19║得影子邊事，正體上未曾道著毫毛在。畢竟如何是
J37nB386_p0367a20║正體？」良久，顧視左右，云：「經有經師，論有論師，爭怪得
J37nB386_p0367a21║老僧？」
J37nB386_p0367a22║覺海續長老請上堂。「動絃別曲，葉落知秋，事是恁麼
J37nB386_p0367a23║事，人須恁麼人。不見楊岐會祖問慈明和尚：『幽鳥語
J37nB386_p0367a24║喃喃，辭雲入亂峰時如何？』明云：『我行荒艸裏，汝又入
J37nB386_p0367a25║深村。』岐云：『官不容針，更借一問。』明便喝，岐云：『好喝。』明
J37nB386_p0367a26║又喝，岐亦喝，明連喝兩喝，岐便禮拜，明云：『此事是箇
J37nB386_p0367a27║人方能擔荷。』岐拂袖便出。大眾！一挨一拶，發明從上
J37nB386_p0367a28║真風；一唱一酬，闡揚箇中曲調。然而唱教門中足可
J37nB386_p0367a29║觀光，衲僧巴鼻猶虧一半。秖如道：楊岐一頭驢，只有
J37nB386_p0367a30║三隻腳；潘閬倒騎歸，顛殺黃番綽。又如何？爛柯樵子
J37nB386_p0367b01║疑無路，桂樹壺公別有家。」
J37nB386_p0367b02║上堂。問：「連日寶華座上問似雲興，荅如瓶瀉，未審明
J37nB386_p0367b03║甚麼邊事？」師云：「疏田不貯水。」乃云：「久默斯要，不務速
J37nB386_p0367b04║說。好事不瞞人，有智若聞則能信解，不可錯會；無智
J37nB386_p0367b05║疑悔則為永失，甕裏何曾走卻鱉？瑞巖連日口勞舌
J37nB386_p0367b06║沸，傾腸倒腹，那管有智無智？一任信也好、疑也好、不
J37nB386_p0367b07║信也好、不疑也好。何故？不見道：我不敢輕於汝等，汝
J37nB386_p0367b08║等皆當作佛。」
J37nB386_p0367b09║法華懺滿散，賢如都監同范凱承、朱啟行居士請上
J37nB386_p0367b10║堂。「大喻三千，小喻八百，一期佛事云週，未曾說著一
J37nB386_p0367b11║字。朝也拈槌，暮也豎拂，盡日舉揚箇事，何曾動著毫
J37nB386_p0367b12║頭？所以道：諸佛出世，無風起浪；祖師西來，喚鐘作甕。
J37nB386_p0367b13║歷劫至今，本無昏昧，天龍人鬼，隨類現前。只為情存
J37nB386_p0367b14║限量，意守幽玄，未免向外馳求，將南作北。山僧曲垂
J37nB386_p0367b15║方便，也是隨人顛倒；居士助揚發機，分明鋪花錦上。
J37nB386_p0367b16║然雖如是，畢竟如何合折？」揮拂，云：「千江有水千江月，
J37nB386_p0367b17║萬里無雲萬里天。」
J37nB386_p0367b18║冰輪知藏領姚江眾信請上堂。「大通智勝佛因十六
J37nB386_p0367b19║王子請法，放光照耀十大梵天宮，十大梵天王尋光
J37nB386_p0367b20║而至，同聲勸請，盡力而說，不過權示化城。寶所雖近，
J37nB386_p0367b21║猶隔天淵。瑞巖因餘姚善信請法，且無放光現瑞，不
J37nB386_p0367b22║說有，不說無，四諦因緣，六度萬行，何足挂齒？一超直
J37nB386_p0367b23║入，不歷僧祇，那堪共語？直得諸佛說不到，祖師提不
J37nB386_p0367b24║起，大藏該不著，宗師談不及。且道是何章句？」揮拂子
J37nB386_p0367b25║云：「萎花風掃去，香水雨飄來。」
J37nB386_p0367b26║開爐，重韜、子堅諸弟子請上堂。問：「五千指放下腰包，
J37nB386_p0367b27║總向者裏覓，未審作何方便？」師云：「投子道底。」進云：「斬
J37nB386_p0367b28║釘截鐵，本分手腳，就下平高，又作麼生？」師便打，乃云：
J37nB386_p0367b29║「三世諸佛向火燄裏轉大法輪，癩馬繫枯樁；火燄為
J37nB386_p0367b30║三世諸佛說法，三世諸佛立地聽，黑牛臥死水。直饒
J37nB386_p0367c01║塵說、剎說、熾然說、晝夜說，無間歇，說得也只一半，何
J37nB386_p0367c02║況釘樁搖櫓、刻舟求劍、好肉上剜瘡、餬餅裏討汁，盡
J37nB386_p0367c03║是咬人矢橛，不是好狗。瑞巖今日撲滅火燄，搥殺諸
J37nB386_p0367c04║佛，使諸人赤骨立地，自作活計。不見道：男兒自有通
J37nB386_p0367c05║霄路，不向他人行處行。」
J37nB386_p0367c06║臘八說戒，電觀優婆夷請上堂。問：「未出母胎，度人已
J37nB386_p0367c07║畢，因甚麼今日成道？」師云：「一番提起一番新。」進云：「《梵
J37nB386_p0367c08║網經》云：『一切有命者不得故殺。』南泉因甚斬貓？」師云：
J37nB386_p0367c09║「非公境界。」進云：「孝名為戒，德山何故呵佛罵祖？」師云：
J37nB386_p0367c10║「是恁麼人使得。」進云：「佛子當遵佛行，丹霞因甚又燒
J37nB386_p0367c11║佛？」師云：「渠儂得自由。」進云：「三大老還是大用現前？還
J37nB386_p0367c12║是格外提持？」師打，云：「相識滿天下。」乃云：「戒能生定，戒
J37nB386_p0367c13║非是戒；定能生慧，慧非是慧。戒非是戒，理事俱遣；慧
J37nB386_p0367c14║非是慧，體用不立。若也認名著相，大似求劍刻舟，未
J37nB386_p0367c15║能越格超宗，終是守株待兔。不見道：大修行人不守
J37nB386_p0367c16║毘尼、大解脫人不離生死？盡大地是眼光、遍十方是
J37nB386_p0367c17║正體，黃面瞿曇不唧溜，分明錯認一天星，靈雲老漢
J37nB386_p0367c18║沒意智，桃花依舊笑春風。從上古錐，無非耳裏著水、
J37nB386_p0367c19║眼裏添沙，落賺兒孫撥漚覓火，向東走西，遠之遠矣。
J37nB386_p0367c20║畢竟如何？長安風月貫今昔，那箇男兒摸壁行？」
J37nB386_p0367c21║師六旬誕辰，兩序請上堂。問：「世尊初生，唯吾獨尊，和
J37nB386_p0367c22║尚大誕又作麼生？」師云：「山僧立在下風。」進云：「恁麼則
J37nB386_p0367c23║一點水墨兩處成龍去也。」師云：「已遲八刻。」乃云：「觀河
J37nB386_p0367c24║不改，若非釋迦指出、匿王埋沒，生平耳順心通，不是
J37nB386_p0367c25║夫子自知，世人那裏曉得？據瑞巖看來，不知錯過多
J37nB386_p0367c26║少？秖如上床摸著枕、下床踏著鞋，晝見日、夜見星，朝
J37nB386_p0367c27║聞鐘、暮聞鼓，還涉遷變也無？雖然，猶是升子裏𨁝跳、
J37nB386_p0367c28║斗子裏轉身，直饒延剎那為曠劫、納須彌於芥子，也
J37nB386_p0367c29║是自心之常分。須知天不能蓋、地不能載、日月不能
J37nB386_p0367c30║照臨、雨露不能沾濡。」驀豎拂子，云：「且道者箇從何發
J37nB386_p0368a01║生？臘月蓮華生石上，不知何處問榮枯？」
J37nB386_p0368a02║澹如知藏領上海徐元華、潘伯言居士，兼為霍星聚
J37nB386_p0368a03║剃度，請上堂。「昔日呂純陽投鍾離學仙，鍾離傳其外
J37nB386_p0368a04║丹，謂之點石成金法。純陽云：『此金後還變易否？』鍾離
J37nB386_p0368a05║云：『五百年後依舊是石。』純陽云：『是則害五百年後人
J37nB386_p0368a06║也。弟子不學此法。』鍾離贊云：『只此一念，遠勝幾百歲
J37nB386_p0368a07║修行。』」師云：「純陽此念可謂成佛作祖之根本，但瑞巖
J37nB386_p0368a08║看來則又不然。殊不知金即是石、石即是金，金有何
J37nB386_p0368a09║可貴？石有何可賤？有時黃金用不著，有時石頭卻用
J37nB386_p0368a10║得著。所以道：至道無難，惟嫌揀擇；但莫憎愛，洞然明
J37nB386_p0368a11║白。既莫憎愛，又不揀擇，秖如奴郎不辨、粟麥不分又
J37nB386_p0368a12║作麼生？還委悉麼？眾生度盡河沙佛，諸佛何曾度一
J37nB386_p0368a13║人？」
J37nB386_p0368a14║晚參。舉：「僧問雲門：『久雨不晴時如何？』門云：『劄。』」師云：「雲
J37nB386_p0368a15║門鼓粥飯氣即不無，要答者僧話未可。在瑞巖即不
J37nB386_p0368a16║然，忽有人問：『久雨不晴時如何？』但向伊道：『礎蒸常帶
J37nB386_p0368a17║潤，衣焙復生黴。』」
J37nB386_p0368a18║赴白雲請，晚參。「文殊三處度夏，竿木隨身，逢場作戲；
J37nB386_p0368a19║山僧兩處過冬，如蟲禦木，偶爾成文。迦葉欲擯文殊，
J37nB386_p0368a20║白椎時乃見百億文殊，百億迦葉椎不能下。諸人聽
J37nB386_p0368a21║山僧出入，十里一溪、廿里一嶺，相隨者相隨、居守者
J37nB386_p0368a22║居守，無有一點疑惑，不作一毫異見。試問諸人：即今
J37nB386_p0368a23║山僧且道是瑞巖長老？白雲長老？」隱崖云：「一點水墨，
J37nB386_p0368a24║兩處成龍。」楚嶽云：「南山起雲，北山下雨。」電玥云：「此心
J37nB386_p0368a25║能有幾人知？」師云：「諸人恁麼道，不道全無，秖得一半。」
J37nB386_p0368a26║住越州平陽興福禪寺語錄
J37nB386_p0368a27║康熙十三年五月初三日入院。
J37nB386_p0368a28║佛殿。「有佛處不得住，無佛處急走過。老趙州八十猶
J37nB386_p0368a29║行腳，元來未穩當在。僼長老即不然，無佛處且放過
J37nB386_p0368a30║一著，有佛處正要當頭坐卻。」
J37nB386_p0368b01║伽藍。「者一片地，有你護持也得，無你護持也得。何故？
J37nB386_p0368b02║真不掩偽，曲不藏直。」
J37nB386_p0368b03║祖堂。「開基創業，建規立矩，分皮析髓，看來鼎足三分，
J37nB386_p0368b04║今日鼻孔總在僼長老手裏。」拈香，云：「看你無處出氣。」
J37nB386_p0368b05║據室。「佛來插腳不入，魔來窺覷無門。新長老今日放
J37nB386_p0368b06║開一線，你有半斤，還你八兩。」
J37nB386_p0368b07║山門疏。「不是鉤章辣句，全非者也。周由總是家裏人，
J37nB386_p0368b08║盡說家裏話。」
J37nB386_p0368b09║法座。「虛空無有量，此座等虛空，坐斷微塵剎，從不陟
J37nB386_p0368b10║階級。」
J37nB386_p0368b11║拈香祝
J37nB386_p0368b12║聖畢，又拈香。「此一瓣香，煦之嫗之，霜之雪之，愈晚愈
J37nB386_p0368b13║烈，愈出愈奇。第四回拈出，爇向爐中，專誠供養本山
J37nB386_p0368b14║堂上弘覺老和尚，用酬法乳。」斂衣趺坐。雲門和尚白
J37nB386_p0368b15║椎云：「法筵龍象眾，當觀第一義。」師云：「言前薦旨，格外
J37nB386_p0368b16║明機，猶屬第二頭。若是別具眼腦，便請當陽出手。」問：
J37nB386_p0368b17║「析要分玄數十春，三遷巨剎釣金鱗，欲恢祖道酬高
J37nB386_p0368b18║厚，化鹿雲興令再新。雲既興已，請師布令。」師云：「大施
J37nB386_p0368b19║門開無壅塞。」進云：「秖如少林五葉，遍界芬芳，因甚臨
J37nB386_p0368b20║濟一枝，寰中獨秀？」師云：「車不橫推。」進云：「打麵還他州
J37nB386_p0368b21║土麥，唱歌須是帝鄉人。」師云：「且喜領話。」乃云：「建法幢，
J37nB386_p0368b22║立宗旨，竿木隨身，逢場作戲；起家聲，大門戶，如蟲禦
J37nB386_p0368b23║木，偶爾成文。是以從上以來，施機施用，行棒行喝，只
J37nB386_p0368b24║貴正眼流通，不向別處循轉。有時斬釘截鐵、有時合
J37nB386_p0368b25║水和泥，或乘象王、或騎獅子，或露半面、或示全身，或
J37nB386_p0368b26║於一毫端上建寶王剎、坐微塵裏轉大法輪，闡一切
J37nB386_p0368b27║法、離一切相，喚作父子投機也得、喚作君臣道合也
J37nB386_p0368b28║得，總不作是見非見、彼見我見、佛見法見，一切諸見
J37nB386_p0368b29║盡皆泯滅也得。何故？島嶼分諸國，星河共一天。」復舉：
J37nB386_p0368b30║「保寧勇上堂：『若說佛法供養大眾，未免眉鬚墮落；若
J37nB386_p0368c01║說世法供養大眾，入地獄如箭射去。此二途且道作
J37nB386_p0368c02║麼生好？三寸舌頭無用處，一雙空手不成拳。』大小保
J37nB386_p0368c03║寧一向俊俏，元來膽小。僼長老則不然，若說佛法供
J37nB386_p0368c04║養大眾，錦上鋪華；若說世法供養大眾，黃金增色。不
J37nB386_p0368c05║見道：我為法王，於法自在。」復白椎云：「諦觀法王法，法
J37nB386_p0368c06║王法如是。」
J37nB386_p0368c07║上堂。「雙林唱滅，槨示雙趺，蔥嶺歸真，杖攜隻履，引得
J37nB386_p0368c08║後代兒孫遞相效學，誑惑閭閻，便乃坐脫立亡，行遷
J37nB386_p0368c09║倒化，以至水葬火焚，踊身高七多羅樹，造妖捏怪，納
J37nB386_p0368c10║盡敗▆，爭似我本師弘覺老人時節到來，泊然而逝？
J37nB386_p0368c11║雖云一味平常，其奈六種震動。秖如者老漢七十九
J37nB386_p0368c12║年同佛壽世，三十二載大吼獅音，十坐道場雲蒸霞
J37nB386_p0368c13║蔚，九重詔對鳳翥龍翔，大用縱橫，包天括地，神機莫
J37nB386_p0368c14║測，絡古籠今，析髓分皮，辨魔揀異，纖毫不爽，餘地不
J37nB386_p0368c15║留，筆糝春花，奪天造化，剎標莖艸，蔽日光明，天子稱
J37nB386_p0368c16║師，諸王問道，神人景仰，門海雲從。若論諸方，便謂縱
J37nB386_p0368c17║虛空之口、假塵剎之舌而稱揚不盡，罄徂徠之松、掃
J37nB386_p0368c18║淇渭之竹而書寫莫窮，因甚卻道我事事平常，無甚
J37nB386_p0368c19║奇特？還委悉麼？水歸大海波濤靜，雲到蒼梧氣象閒。」
J37nB386_p0368c20║過姚江廣濟寺，淨因和尚同黃景福居士請上堂。問：
J37nB386_p0368c21║「自從太白分燈後，居然無處不稱尊。今日鶴山請陞
J37nB386_p0368c22║座，如何是從上道不得底句？」師云：「黃河九曲，水出崑
J37nB386_p0368c23║崙。」乃云：「山僧不是不愛說禪，說得底無非是閒言長
J37nB386_p0368c24║語老婆舌頭，與諸仁分中有何利益？此來沒興撞著
J37nB386_p0368c25║我淨因宗長老於此接待，方來和盤托出，咬底是鐵
J37nB386_p0368c26║釘飯、嚼底是木札羹、吞底是栗棘蓬、跳底是金剛圈，
J37nB386_p0368c27║真切相為，有十二分底婆心，更要山僧矢上加尖，陞
J37nB386_p0368c28║此曲彔木床，說黃道黑，推免不下，意欲打點一言半
J37nB386_p0368c29║句向諸仁道道，及乎三通鼓罷，簇簇上來，一時計較
J37nB386_p0368c30║不成、安排不就。設若舉古舉今，多方譬喻，曲為巧說，
J37nB386_p0369a01║猶恐鈍置。諸仁不見道：夫說法者當如法說，無說而
J37nB386_p0369a02║說是為真說；其聞法者當如法聞，無聞而聞是為真
J37nB386_p0369a03║聞。既無說又無聞，合作麼生？」舉拂子顧視左右，云：「二
J37nB386_p0369a04║三子以吾為隱乎？吾無隱乎爾。」
J37nB386_p0369a05║上堂。舉：「雪峰老人道：『望州亭與汝相見了、烏石嶺與
J37nB386_p0369a06║汝相見了、僧堂前與汝相見了。』平陽尋常有一句子：
J37nB386_p0369a07║『若耶溪為汝說破也、西渡口為汝說破也、山門頭為
J37nB386_p0369a08║汝說破也。』若能不落意想、不守幽玄，便乃一超直入、
J37nB386_p0369a09║迥出常流，打破佛祖牢關、掀翻衲僧閫奧，較諸興盡
J37nB386_p0369a10║而返、空手而回者，何啻天淵哉？如或未然，去自一溪
J37nB386_p0369a11║流水送，來時千嶂白雲迎。」
J37nB386_p0369a12║陳瑞宇居士八旬請上堂。問：「學人自遠趨風，請師一
J37nB386_p0369a13║接。」師便打，進云：「此猶是德山棒，如何是臨濟喝？」師云：
J37nB386_p0369a14║「且會者一棒著。」乃云：「人間五百歲，彼天一晝夜，仙家
J37nB386_p0369a15║無曆日，松枯當一年。如是較量，則人間之壽雖至百
J37nB386_p0369a16║年，能復幾何？朝菌不知晦朔，蟪蛄不知春秋，恁麼看
J37nB386_p0369a17║來，則世間之人自艾而耆、自耆而耋、自耋而耋，久豈
J37nB386_p0369a18║易哉？雖然，論延論促，總屬局量自封；說短說修，盡是
J37nB386_p0369a19║常情未瞥。秖如葛洪烹煆，藥爐俱化；希夷高臥，歲月
J37nB386_p0369a20║渾忘。且道其中還有優劣也無？」良久，云：「更聽一頌：仙
J37nB386_p0369a21║家海外有蓬瀛，閒看滄桑幾變更，除卻華山陳處士，
J37nB386_p0369a22║何人不帶是非行？」
J37nB386_p0369a23║請化主，晚參。「赤腳人趁兔，穿靴人喫肉，且道虧本？不
J37nB386_p0369a24║虧本？驪龍頷下探珠，獅子項下解鈴，且道是好手？不
J37nB386_p0369a25║是好手？有一人常在途中、不離家舍，有一人常在家
J37nB386_p0369a26║舍、不離途中，且道那箇合受人天供養？此三椿公案，
J37nB386_p0369a27║今晚山門請街坊，若眾兄弟斷得出，不妨入廛垂手，
J37nB386_p0369a28║隨緣化導；如斷不出，十字街頭大有人會斷在。」
J37nB386_p0369a29║晚參。「明日中元節，世間人家各要追宗薦祖，大眾須
J37nB386_p0369a30║薦目家底祖宗，不可錯認別家底先靈。何故？而今參
J37nB386_p0369b01║學人不識好惡，不自扣己而參做實地工夫，一味倞
J37nB386_p0369b02║虛好高，拾人涕唾以當己有，便是認別人家底先靈
J37nB386_p0369b03║以當自己祖宗，都被近時邪師教壞，迷己逐物，所謂
J37nB386_p0369b04║眾生顛倒，有甚交涉？恁麼作為，譬如有等七家村裏
J37nB386_p0369b05║不知東斗好粧體面底人，姓張底便道：我家底祖宗
J37nB386_p0369b06║是張果老、張子房、張翼德；姓李底便道：李老君、李世
J37nB386_p0369b07║民、李太白。將者一夥人扯體面過目，竟把那自己沒
J37nB386_p0369b08║名沒姓底親祖宗甘自埋沒，全不體究，豈非根本斷
J37nB386_p0369b09║絕，而自家底祖宗卻作無主孤魂去也？如此扯空頭，
J37nB386_p0369b10║只嚇得鄉裏人不顧傍人掩口，若被街上人看見，只
J37nB386_p0369b11║消冷笑一聲，則便著忙亂扯，愈扯愈遠愈笑人，饒你
J37nB386_p0369b12║扯盡之乎者也，秖增其一笑，決定要認自家底祖宗
J37nB386_p0369b13║好。你若認自家祖宗，傍人誰敢說長道短？你道世間
J37nB386_p0369b14║沒有箇曉得你家祖宗底麼？我向你道了：龍生龍，鳳
J37nB386_p0369b15║生鳳，老鼠養兒沿屋棟。」
J37nB386_p0369b16║住明州白雲延祥禪寺語錄
J37nB386_p0369b17║師於康熙十八年九月受請，十一月十六日入院。
J37nB386_p0369b18║據室。「打斷臨濟腰，拶折雲門腳，盡謂作略超方，殊不
J37nB386_p0369b19║知猶欠一著。且道那一著？」良久，云：「會麼？一字不著畫。」
J37nB386_p0369b20║法座。「須彌為座，大地為床，人人可坐可登，箇箇縮手
J37nB386_p0369b21║縮腳。何故？若無舉鼎拔山力，千里烏騅不易騎。」
J37nB386_p0369b22║拈香祝
J37nB386_p0369b23║聖畢，又拈香云：「此一瓣香得來不易，用出非輕，第五
J37nB386_p0369b24║回拈出爇向爐中，專誠供養平陽堂上先師弘覺老
J37nB386_p0369b25║和尚，用酬法乳之恩。」斂衣趺坐。上首白椎云：「法筵龍
J37nB386_p0369b26║象眾，當觀第一義。」師云：「木落寒山萬境空，相招來到
J37nB386_p0369b27║白雲中，寥寥一段真消息，試看何人共此風？還有同
J37nB386_p0369b28║聲相應者麼？出來互相激揚。」問答不錄。乃云：「泗洲大
J37nB386_p0369b29║聖楊州出現，事無一向；德雲比丘別峰相見，理長則
J37nB386_p0369b30║就。山僧又不然，物我同途，初無二致，自他不隔，豈有
J37nB386_p0369c01║兩般？況乎白雲深處本是象王家，綠樹叢中由來獅
J37nB386_p0369c02║子窟，既是家裏人，當說家裏話，地湧塔依舊昂霄，佛
J37nB386_p0369c03║言石猶然拔地，諸仁分中不減，山僧分中不增，但能
J37nB386_p0369c04║上無攀仰、下絕己躬，人人常光現前，箇箇壁立千仞，
J37nB386_p0369c05║盡大地是沙門一隻眼，遍十方是衲僧一坐具，說甚
J37nB386_p0369c06║朝游檀特、暮宿羅浮，鼓打新羅、舞作大唐，直得如天
J37nB386_p0369c07║普蓋、似地普擎，隨處作主，建宗立旨。然雖如是，秖如
J37nB386_p0369c08║不與萬法為侶、不與千聖同廛又作麼生？行到水窮
J37nB386_p0369c09║處，坐看雲起時。」復舉：「黃檗示眾云：『汝等諸人盡是噇
J37nB386_p0369c10║酒糟漢，恁麼行腳何處有今日？還知大唐國裏無禪
J37nB386_p0369c11║師麼？』時有僧出云：『諸方說禪浩浩，何謂無禪？』檗云：『不
J37nB386_p0369c12║道無禪，秖是無師。』」師云：「黃檗老祖氣吞海嶽、眼蓋乾
J37nB386_p0369c13║坤則不無，簡點將來只知其一、不知其二。而今諸方
J37nB386_p0369c14║禪也不少、師亦甚多，座下行腳之士人人抱驪龍之
J37nB386_p0369c15║珠、箇箇懷荊山之璧，只是若到白雲，管教一齊放下，
J37nB386_p0369c16║毫無所得。何故？只可自怡悅，不堪持贈君。」復白椎云：
J37nB386_p0369c17║「諦觀法王法，法王法如是。」下座。
J37nB386_p0369c18║上堂。「戒之一字，諸佛分中用他不著，眾生分中用他
J37nB386_p0369c19║不著。何故？眾生日用無非貪嗔癡妄，戒從何用？諸佛
J37nB386_p0369c20║心地無有貪嗔癡妄，用戒作麼？雖然，若有戒可持，眾
J37nB386_p0369c21║生即非眾生；若無戒可持，諸佛即非諸佛。所以道：戒
J37nB386_p0369c22║如渡海浮囊，運載眾生，不著此岸，不著彼岸，不住中
J37nB386_p0369c23║流。且道向何處去？」良久，云：「坐斷十方猶點額，密移一
J37nB386_p0369c24║步見飛龍。」
J37nB386_p0369c25║退院，舉眉山眸首座繼席，上堂。「天地有代謝，四時有
J37nB386_p0369c26║消長，而我林下人應進退之機宜，作人天之瞻仰。所
J37nB386_p0369c27║以道：我若坐時你須立，我若立時你須坐。若論鍋子
J37nB386_p0369c28║大小、杓柄短長，是家裏人總瞞不得。而今須是撥轉
J37nB386_p0369c29║關頭，行逸群之令；超宗異日，展格外之機。人天眼目，
J37nB386_p0369c30║端的堂中首座；踢倒淨瓶，分明袒肩獨荷。事是恁麼
J37nB386_p0370a01║事，人須恁麼人。秖如在眼曰見、在耳曰聞，在眉又作
J37nB386_p0370a02║麼生？」揮拂子，云：「八字打開，兩手分付。」
J37nB386_p0370a03║晚參。「山色雨濛濛，溪聲活潑潑，隱卻清淨身，鼓弄廣
J37nB386_p0370a04║長舌，晝夜熾然談，好箇無生訣。諸人將耳聽，耳中先
J37nB386_p0370a05║著楔，若將眼底觀，眼內落金屑，六根通不具，普請俱
J37nB386_p0370a06║成佛。六根不具，因甚許伊成佛？」童學云：「只為老漢無
J37nB386_p0370a07║面日。」師云：「也是將甕喚為鐘，烏龜證作鱉。」
J37nB386_p0370a08║過瑞巖，晚參。舉：「古德出外回，云：『去自一溪流水送，來
J37nB386_p0370a09║時滿谷白雲迎，一身去住非去住，二物無情卻有情。』」
J37nB386_p0370a10║師云：「先德略露些風彩，直得情與無情煥然頓現。雖
J37nB386_p0370a11║然，也是官路當人情。山僧又不然，來時槲葉鞋邊響，
J37nB386_p0370a12║去則梅花杖底迎，歲月催人忙不徹，那堪去住動閒
J37nB386_p0370a13║情？」
J37nB386_p0370a14║
J37nB386_p0370a15║
J37nB386_p0370a16║
J37nB386_p0370a17║
J37nB386_p0370a18║
J37nB386_p0370a19║
J37nB386_p0370a20║遠菴僼禪師語錄卷第八