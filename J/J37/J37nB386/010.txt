J37nB386_p0374c01║遠菴僼禪師語錄卷第十
J37nB386_p0374c02║嗣法門人元視等編
J37nB386_p0374c03║冬夜小參。問：「德山小參不答話，趙州小參要答話，還
J37nB386_p0374c04║有優劣也無？」師云：「八角磨盤空裏走。」進云：「和尚今晚
J37nB386_p0374c05║小參，未審如何施設？」師云：「你且卜度看。」進云：「一堂風
J37nB386_p0374c06║冷淡，千古意分明。」師云：「莫向分明處著倒。」乃云：「冬至
J37nB386_p0374c07║月頭，賣被買牛；冬至月尾，賣牛買被。者箇說話是古
J37nB386_p0374c08║老傳言，今年冬至恰值月頭，山僧住山年深，無被可
J37nB386_p0374c09║賣，且喜五百餘頭牯牛不買而至，角蹄對對完周，毛
J37nB386_p0374c10║色森森明潔，從頭一看，山僧一一知其來處。今晚幸
J37nB386_p0374c11║值無事，不妨說似汝諸人：東方來者是青牛，李老君
J37nB386_p0374c12║家裏來底；南方來者是騂牛，孔聖人門裏來底；北方
J37nB386_p0374c13║來者是水牛，溈山隊裏來底；西方來者是白牛，法華
J37nB386_p0374c14║會裏來底；中央來者是黃牛。你道是什麼所在來底？」
J37nB386_p0374c15║維那云：「大家在者裏。」師喝云：「黃牛臭口，不用開口。」便
J37nB386_p0374c16║下座。
J37nB386_p0374c17║除夕，小參。「古人道：『小參謂之家教，對家裏人說家裏
J37nB386_p0374c18║話。』既說家裏話，不可不論量鍋子大小、杓柄短長。秖
J37nB386_p0374c19║如天童寺裏鍋子有幾多大？有底道：『圓同太虛，無欠
J37nB386_p0374c20║無餘。』有底道：『大底煮二十四擔米飯，小底七八擔。』如
J37nB386_p0374c21║此二說，據山僧看來，好總與三十棒。何故？一則事上
J37nB386_p0374c22║不足，一則理上有虧。天童雖然如是，亦未免遭人檢
J37nB386_p0374c23║點。臘月三十夜是什麼時節？尚有閒工夫說理說事。」
J37nB386_p0374c24║左右顧視，良久，呵呵大笑，云：「幸是家裏人，且無外來
J37nB386_p0374c25║氣。」
J37nB386_p0374c26║張弘勳為先考宮保前川公請對靈小參。問：「廿載分
J37nB386_p0374c27║符鎮此邦，一朝解印化他方，現化他方即且置，此邦
J37nB386_p0374c28║功業請師揚。」師云：「山河永固。」進云：「此邦功業承師指，
J37nB386_p0374c29║顯化他方又若何？」師云：「日月齊明。」進云：「恁麼則放去
J37nB386_p0374c30║任行三界外，收來只在一毫端。」師云：「且喜互相證明。」
J37nB386_p0375a01║問：「彫弓已挂狼煙息，四海時清樂太平，此是張護法
J37nB386_p0375a02║開國勳業，秖如世尊滅度足露金棺，今日臨筵有何
J37nB386_p0375a03║祥瑞？」師云：「適纔向汝道過了。」進云：「神駒逝後無消息，
J37nB386_p0375a04║畢竟終歸在那方？」師云：「橫身三界外。」問：「久鎮邊邦戰
J37nB386_p0375a05║馬催，幾番得勝凱歌回，末後一重關捩子，今日憑師
J37nB386_p0375a06║為打開。」師云：「河清海晏。」進云：「恁麼則當陽拈出無私
J37nB386_p0375a07║句，喚醒南柯夢裏人。」師云：「如何是無私句？」進云：「日輪
J37nB386_p0375a08║正卓午。」乃云：「世界有成住壞空，歲時有陰陽消長，人
J37nB386_p0375a09║有古今代謝，念有生住異滅。者一念子生，則山河大
J37nB386_p0375a10║地萬境樅然；者一念子滅，則十方虛空一時消殞。老
J37nB386_p0375a11║護法還知天地未形以前，先有一箇宮保張公麼？及
J37nB386_p0375a12║劫火洞然之際，者箇宮保張公未曾動著一毫頭麼？
J37nB386_p0375a13║不見道：『諸行無常，是生滅法；生滅滅已，寂滅為樂。』六
J37nB386_p0375a14║十六年生，浮雲現於太虛；六十六年沒，漚花散乎滄
J37nB386_p0375a15║海。漚生漚滅，溼性恒存；雲去雲來，長空不動。如是則
J37nB386_p0375a16║生本不生、滅本不滅，生滅既滅，任運逍遙安養國中，
J37nB386_p0375a17║水鳥樹林皆悉念佛，知足天上樹相觸摩演說苦空，
J37nB386_p0375a18║正當群陰剝盡、一陽復生，花開枯木、燄發冰河，打開
J37nB386_p0375a19║無盡藏、顯發不二門。所以道：處處真，處處真，塵塵盡
J37nB386_p0375a20║是本來人，真實說時聲不見，正體堂堂沒卻身。者裏
J37nB386_p0375a21║見得徹，則分符握節、定亂安民無非佛事，辭榮謝寵、
J37nB386_p0375a22║味道餐霞迥出常情，此是老護法生平受用得力處。
J37nB386_p0375a23║即今且道：在甚麼處安身立命？」揮拂子，云：「九蓮開合
J37nB386_p0375a24║處，百寶自莊嚴。」
J37nB386_p0375a25║高迅居士為母冀氏請對靈小參。問：「野境蕭條落木
J37nB386_p0375a26║天，飄飄黃葉滿庭前，頭頭盡是還鄉路，何待花開五
J37nB386_p0375a27║色蓮？正恁麼時，如何是薦親一句？」師云：「紅日正當天。」
J37nB386_p0375a28║進云：「恁麼則橫身三界外，獨脫萬機前。」師云：「猶是法
J37nB386_p0375a29║身邊事。」進云：「淨法界身本無出沒，高母昔年恁麼來，
J37nB386_p0375a30║如今恁麼去，如何又喚作生死？」師云：「雲生碧嶂，月落
J37nB386_p0375b01║寒潭。」乃云：「哀哀何以答劬勞？風木徒悲淚未消，誰信
J37nB386_p0375b02║白雲消散處，春暉依舊轉芳郊。所以，古德云：『群靈一
J37nB386_p0375b03║源，假名為物，金流樸散以常存，體竭形消而不滅。』如
J37nB386_p0375b04║是，則知捨身、受身恍如穿衣脫襖，在世、去世儼如過
J37nB386_p0375b05║客僑居，既無存沒之殊，那有升沉之異？況乎高老孺
J37nB386_p0375b06║人生平無論閫範修明、母儀可則，即其事佛專誠，早
J37nB386_p0375b07║知清淨，課經勤至，晚更精嚴，分明火裏蓮開，天生靈
J37nB386_p0375b08║異，好似雲中月現，不昧清光。雖然與麼說話，可慰孝
J37nB386_p0375b09║子之心，未暢衲僧之意。何故聻？趯翻生死海，打破涅
J37nB386_p0375b10║槃城，本來原解脫，何用苦勞形？」
J37nB386_p0375b11║張玠、璘、璟、瑛、璜，為先考恩贈副總將軍道南府君，請
J37nB386_p0375b12║對靈小參。「去歲八月與老護法於此敘闊，今年此日
J37nB386_p0375b13║亦與老護法於此敘闊。何也？世間人乃見有生死、去
J37nB386_p0375b14║來、榮枯、休咎、窮通、得喪之異之相，而我林下人正眼
J37nB386_p0375b15║觀來，生未嘗生、死未嘗死，則一切榮枯、休咎、窮通、得
J37nB386_p0375b16║喪之相，復如夢、如幻、如泡、如影、如露、如電，凡所有相
J37nB386_p0375b17║皆是虛妄。若作是觀，名為正觀；若作他觀，則為邪觀。
J37nB386_p0375b18║所以，山僧道：去年於此敘闊，今年亦於此敘闊。即此
J37nB386_p0375b19║敘闊，亦如夢、幻、泡、影、電、露，而夢、幻、泡、影、電、露之相亦
J37nB386_p0375b20║不可得。如是，則淨裸裸兮無依、赤灑灑兮全露，豎窮
J37nB386_p0375b21║三際而不留不礙、橫貫十方而無去無來，正體如如，
J37nB386_p0375b22║湛然常住。如未委悉，更為重說偈言：去歲梅，今年柳，
J37nB386_p0375b23║顏色馨香如舊。夜半玉雞鳴，西方日出酉。」
J37nB386_p0375b24║為錢聖月居士對靈小參。豎拄杖云：「大眾看看，聖月
J37nB386_p0375b25║居士在山僧拄杖頭上，豎起則八面生光，放下則四
J37nB386_p0375b26║楞塌地，順行全身奉重，逆行脫體風流。還識得者箇
J37nB386_p0375b27║法兄居士麼？者居士處身澹泊，傳家清白，於理學中
J37nB386_p0375b28║插一隻腳，收得濂洛眼光；於禪學中插一隻腳，摸著
J37nB386_p0375b29║山谷鼻孔。而今兩腳捎空，又向何處插腳？如未委悉，
J37nB386_p0375b30║山僧藉拄杖神力，更為撥轉天關去也。」擊靈几云：「向
J37nB386_p0375c01║者裏透脫，成法壞法通名般若，得念失念總屬真如，
J37nB386_p0375c02║生也水月鏡容，滅也電光石火，灑灑落落，啝啝哆哆。
J37nB386_p0375c03║閒心開笑口，何妨北海盈樽？清氣入詩牌，不礙東坡
J37nB386_p0375c04║游戲。當頭一句，貴要天下人盡知；末後一機，直使天
J37nB386_p0375c05║下人疑殺。且道疑箇甚麼？寥寥此意少人知，不知問
J37nB386_p0375c06║取天邊月。」
J37nB386_p0375c07║勗堂勤西堂五十請小參。「孔子道：『五十而知天命。』且
J37nB386_p0375c08║道：如何是天命？莫是死生有命、富貴在天麼？莫是天
J37nB386_p0375c09║地與我同根、萬物與我一體麼？秖如鴻濛未判、朕兆
J37nB386_p0375c10║未分以前，天在甚麼處？命在甚麼處？作麼生知？作麼
J37nB386_p0375c11║生會？者箇時節莫道孔夫子，便是釋迦老子也未夢
J37nB386_p0375c12║見在。何故？無影樹頭金鳳舞，不萌枝上玉華飛。」
J37nB386_p0375c13║李暾為先考杲堂居士請對靈小參。「高錢已去鄮山
J37nB386_p0375c14║死，甬上風流猶未已，今日含悽哭杲堂，千古騷人淚
J37nB386_p0375c15║不止。道人遷謝本忘懷，何事閒情動秋水？天上玉樓
J37nB386_p0375c16║賦已成，不哭騷人哭知己。此杲堂居士生平清修好
J37nB386_p0375c17║學、儒雅風流，與方外知交目擊道存，相視而笑，忘情
J37nB386_p0375c18║於山水、寄興於篇章，獨是不喜談禪。然禪之一字，於
J37nB386_p0375c19║居士分上大似頭上安頭。何也？其立身大節，不動不
J37nB386_p0375c20║搖，若非得禪定之力，何能至此？其詩文著述貫通三
J37nB386_p0375c21║教、精練百王，奪化母之工、賽天孫之巧，非得禪機之
J37nB386_p0375c22║玅，豈易得哉？可謂知易不言易、能禪不說禪也。至於
J37nB386_p0375c23║生死之際，蕭然而去、泊然而逝，且道畢竟生耶？死耶？
J37nB386_p0375c24║若謂生，音容笑貌何在？若謂死，一靈萬古不遷。所以
J37nB386_p0375c25║道：生而非生，滅而不滅，夢幻泡影，鏡花水月，彼處穿
J37nB386_p0375c26║衣，此處脫襖，東涌西沒，雲霄蓬島。」振威一喝，云：「剛道
J37nB386_p0375c27║青蓮身再世，又從何處現優曇？」
J37nB386_p0375c28║問疾，小參。「貪生惡死，豈出凡情？逸死勞生，猶存聖量。
J37nB386_p0375c29║爭如願世隨緣，渾無罣礙；涅槃生死，總屬空花？是以
J37nB386_p0375c30║維摩老子因眾生而示疾、黃面瞿曇為含識以談真，
J37nB386_p0376a01║安有歎逝之悲？何生變遷之念？此我天翁老法兄深
J37nB386_p0376a02║明斯旨，大開不二法門，所謂生與死不二、夢與覺不
J37nB386_p0376a03║二、病與安不二、真與俗不二，故能在儒胸羅萬卷、筆
J37nB386_p0376a04║落千言，不存元字腳；在釋體究五宗、激揚諸剎，而無
J37nB386_p0376a05║分別相。今乃示疾毘耶，諸方相問，不免指東畫西、說
J37nB386_p0376a06║黃道白，各納敗闕，只合呵呵大笑。且道笑箇甚麼？醬
J37nB386_p0376a07║裏著鹽人不見，鋪花錦上太堆生。」
J37nB386_p0376a08║秉拂
J37nB386_p0376a09║師於青州大覺寺書記寮秉拂。
J37nB386_p0376a10║秉拂。問：「欲行千里，一步為初，如何是最初一步？」師云：
J37nB386_p0376a11║「利劍拂開天地靜，金鎚纔動斗牛寒。」進云：「不涉程途
J37nB386_p0376a12║一句又作麼生？」師云：「無毛鐵鷂過新羅。」進云：「與麼則
J37nB386_p0376a13║風行艸偃，水到渠成去也。」師云：「將蠡測海。」進云：「秖如
J37nB386_p0376a14║一喝分賓主，照用一時行，欲明端的旨，日午打三更。
J37nB386_p0376a15║意旨如何？」師云：「面南看北斗。」進云：「如何是先照後用？」
J37nB386_p0376a16║師云：「機先鑑破難逃匿，腦後金鎚直下揮。」「如何是先
J37nB386_p0376a17║用後照？」師云：「一鎚打落天邊月，大地堂堂正眼開。」「如
J37nB386_p0376a18║何是照用同時？」師云：「塗毒鼓一撾，遠近聞皆喪。」「如何
J37nB386_p0376a19║是照用不同時？」師云：「桑樹上著箭，柳樹上出汁。」進云：
J37nB386_p0376a20║「照用已蒙師指示，格外提持事若何？」師云：「無孔鐵鎚。」
J37nB386_p0376a21║進云：「恁麼說話只道得一半。」師云：「今日小出大遇。」乃
J37nB386_p0376a22║云：「寒則普天匝地寒，熱則普天匝地熱，熱時熱殺闍
J37nB386_p0376a23║黎，寒時寒殺闍黎，因甚又道太陽門下日日三秋，明
J37nB386_p0376a24║月堂前時時九夏？若向者裏著得隻眼去，直透威音
J37nB386_p0376a25║那畔撒手，空劫已前折膠墮指而不寒，爍石流金而
J37nB386_p0376a26║不熱，旋嵐偃嶽而常靜，江河競注而不流，便可拈東
J37nB386_p0376a27║弗于逮與西瞿耶尼鬥額，使南贍部洲與北鬱單越
J37nB386_p0376a28║交拳，大洋海底揚塵，山上鯉魚出血，烈燄爐中鼓浪，
J37nB386_p0376a29║天邊白鳳攢眉，坐斷聲色堆頭，橫身是非海裏，包天
J37nB386_p0376a30║括地，絡古籠今，千聖出頭不得，諸魔入作無門。諸兄
J37nB386_p0376b01║弟！昨夜南山大蟲咬殺東村猛虎即置，秖如陝府鐵
J37nB386_p0376b02║牛騎卻嘉州大象，卻來者裏問道：『非非想天有幾人
J37nB386_p0376b03║坐夏？』且道作麼生對他？」良久，云：「僼上座秉拂事繁，泰
J37nB386_p0376b04║山府君為你分明說破。」復舉：「南泉大師道：『我十八上
J37nB386_p0376b05║便解作活計。』趙州和尚云：『我十八上便解破家散宅。』」
J37nB386_p0376b06║師云：「二大老大似福州人喫荔枝、山東人喫棗子，各
J37nB386_p0376b07║說地頭好處，蓋因僻處一方，不解通途合轍。僼上座
J37nB386_p0376b08║則不然，我十八上家宅早已破、活計亦解，作貧者與
J37nB386_p0376b09║他錦繡、富底要伊赤膊，不是拔貧作富，亦非析有為
J37nB386_p0376b10║無。何故如此？劍為不平離寶匣，藥因救病出金瓶。」
J37nB386_p0376b11║秉拂。問：「眉間挂劍，橫屍萬里；肘後懸符，靈光獨耀。如
J37nB386_p0376b12║何是不展戈矛、端拱無為之化？」師云：「四海風清日月
J37nB386_p0376b13║明。」進云：「或遇作者同途又作麼生？」師云：「此去蘇州二
J37nB386_p0376b14║千里。」進云：「新出紅爐金彈子，簉破當陽鐵面門。」師云：
J37nB386_p0376b15║「照顧性命。」僧便喝，師云：「好喝。」進云：「到者裏不得不施
J37nB386_p0376b16║一拜去也。」師云：「看你更向甚處躲跟？」乃云：「九夏炎炎
J37nB386_p0376b17║暑氣蒸，一番雨過便涼生，夜來不用頻揮扇，穩臥匡
J37nB386_p0376b18║床到五更。諸兄弟！會則十分成現，不會受用天然。」復
J37nB386_p0376b19║舉：「琅玡上堂，云：『汝等諸人在我者裏度夏，與你點出
J37nB386_p0376b20║五般病：一、不得向萬里無寸艸處去；二、不得孤峰獨
J37nB386_p0376b21║宿；三、不得張弓架箭；四、不得物外安居；五、不得滯於
J37nB386_p0376b22║生殺。何故？一處有滯，自救難為；五處若通，方名導師。
J37nB386_p0376b23║汝等諸人若到諸方，遇明眼作家為我通箇消息，貴
J37nB386_p0376b24║得宗風不墜；若是常徒，便須寢息。何故？裸形國裏誇
J37nB386_p0376b25║服飾，想君太煞不知時。』」師云：「琅玡與麼指病，雖則善
J37nB386_p0376b26║別膏肓，未識疑難雜症。今夏現前，諸兄弟！幸無此等
J37nB386_p0376b27║五般病，然而大覺院中卻有五般奇遇，只恐諸兄弟
J37nB386_p0376b28║不知，聊為一一說破：一、堂頭老漢落盡眉毛；二、執事
J37nB386_p0376b29║劻勷傾出心膽；三、堂裏禪和瞌睡不醒；四、苕帚作怪，
J37nB386_p0376b30║糞箕成精；五、彌勒、觀音退己讓人。若也一處不滯，越
J37nB386_p0376c01║格超宗；五般若能，墮阬落塹。倘遇知音，不勞再舉；或
J37nB386_p0376c02║逢懵袋，徹骨指陳。何故？將此身心奉塵剎，是則名為
J37nB386_p0376c03║報佛恩。」
J37nB386_p0376c04║秉拂。問：「萬法歸一，一歸何處？」師云：「伸手原在縮手裏。」
J37nB386_p0376c05║僧擬議，師喝退，乃云：「新秋節令，古佛家風，北地風高，
J37nB386_p0376c06║炎氛早退，西▆令肅，雲物先涼，山光凝無限之清，月
J37nB386_p0376c07║色吐十分之白，寒蛩聲切切，箇中消息全彰，何異春
J37nB386_p0376c08║宵月下之蛙？白荳花濛濛，徹底風光漏洩，豈惟深谷
J37nB386_p0376c09║巖前之桂？是以，金風瑟瑟，千山落葉悉歸根；玉露溶
J37nB386_p0376c10║溶，萬木閒枝皆脫落。打破山窗岑寂，喚回白晝昏迷，
J37nB386_p0376c11║火雲淨而白雲飛，蟬聲斷而鴈聲起，頭頭皆玅，物物
J37nB386_p0376c12║俱靈，更說甚麼？羅漢院三日一上堂，王太傅二時相
J37nB386_p0376c13║助發，不見道：清機歷掌，衲子生涯；碧落青霄，道人活
J37nB386_p0376c14║計。然雖如是，到者裏更須撥轉天關、掀翻地軸，撒手
J37nB386_p0376c15║無依，別行一路。若也便爾著倒，正是龍蟠死水、鶴入
J37nB386_p0376c16║銀籠。秖如透脫一路、不涉廉纖，畢竟又作麼生吐露？
J37nB386_p0376c17║千聖不知何處去？倚天長劍逼人寒。」
J37nB386_p0376c18║秉拂。「雲門山頂，雨驟雲臻；大覺堂前，龍驤鳳翥。釋迦
J37nB386_p0376c19║老子舌覆三千，達磨大師身該一切。若也便恁麼去，
J37nB386_p0376c20║紀信登九龍之輦；若也不恁麼去，項羽失千里之騅。
J37nB386_p0376c21║直得二途不涉，中道不存，便見掌擎日月，背負須彌。
J37nB386_p0376c22║所以道：取不得，舍不得，不可得中恁麼得。恁麼得，諸
J37nB386_p0376c23║佛分中不增一絲頭，眾生分上不減一絲頭。如是，則
J37nB386_p0376c24║三家村裏臭猢猻甚生標格，十字街頭廖鬍子脫體
J37nB386_p0376c25║風流，何況現前諸仁，人人頂門上飛大寶光，箇箇腳
J37nB386_p0376c26║跟下縱橫歷落？秖如僼上座到來又作麼生提掇？試
J37nB386_p0376c27║玉須經火，求珠不離泥。」
J37nB386_p0376c28║秉拂。問：「如何是句到意不到？」師云：「鸚鵡喚人閒話會。」
J37nB386_p0376c29║「如何是意到句不到？」師云：「蜘蛛結網打蜻蜓。」「如何是
J37nB386_p0376c30║意句俱到？」師云：「黃鶴樓詩崔顥題。」「如何是意句俱不
J37nB386_p0377a01║到？」師云：「初生孩子口喃喃。」乃云：「從眼根還源，名文殊
J37nB386_p0377a02║為佛玅觀察智；從耳根還源，名觀音為佛無緣大慈；
J37nB386_p0377a03║從心根還源，名普賢為佛無作玅行。古人與麼說話，
J37nB386_p0377a04║大似割水覓刀痕，虛空安耳穴。秖如瞎卻你眼，甚麼
J37nB386_p0377a05║處見文殊？塞卻你耳，甚麼處見觀音？坐斷你心意識，
J37nB386_p0377a06║甚麼處見普賢？殊不知：島嶼分諸國，星河共一天。所
J37nB386_p0377a07║以道：一處既還源，六處咸休復。于眼處現神通，即于
J37nB386_p0377a08║耳處作佛事；于耳處現神通，即于鼻處作佛事；于鼻
J37nB386_p0377a09║處現神通，即于舌處作佛事；于舌處現神通，即于身
J37nB386_p0377a10║處作佛事；于身處現神通，即于意處作佛事；于意處
J37nB386_p0377a11║現神通，即于一切處作佛事。如是，則不離文殊大智，
J37nB386_p0377a12║時時救苦尋聲而日照天臨；不離觀音大悲，時時萬
J37nB386_p0377a13║行莊嚴而雲興海涌；不離普賢大願，時時辯才無礙
J37nB386_p0377a14║而玉轉珠回。若也恁麼薦得，盡十方世界過、現、未來
J37nB386_p0377a15║都盧是箇毘盧正體，如千日並出，日上無雲，萬鏡臨
J37nB386_p0377a16║臺，鏡中無像，初不分真俗好醜，亦不帶物我是非，蛾
J37nB386_p0377a17║羊蟻子說一切法，墻壁瓦礫現無邊身，不以眼見而
J37nB386_p0377a18║文殊無處藏形，不以耳聞而觀音無處避影，不以心
J37nB386_p0377a19║思而普賢逼塞虛空。不以心思而普賢逼塞虛空，則
J37nB386_p0377a20║知無別知而知不是知；不以耳聞而觀音無處避影，
J37nB386_p0377a21║則聲無別聲而聲不是聲；不以眼見而文殊無處藏
J37nB386_p0377a22║形，則色無別色而色不是色。色不是色，更喚甚麼作
J37nB386_p0377a23║玅觀察智？聲不是聲，更喚甚麼作無緣大慈？知不是
J37nB386_p0377a24║知，更喚甚麼作無作玅行？是知文殊、觀音悉是虛聲，
J37nB386_p0377a25║毘盧、普賢皆為幻有。若也只管認名著相、色見聲求，
J37nB386_p0377a26║何異空裏摘華、水中撈月？文殊即被眼謾，觀音即被
J37nB386_p0377a27║耳謾，普賢即被心謾，毘盧正體驢年未夢見在。然雖
J37nB386_p0377a28║如是，恁麼中卻不恁麼，不恁麼中卻恁麼，不妨文殊
J37nB386_p0377a29║自文殊，觀音自觀音，普賢自普賢，各各自住境界，各
J37nB386_p0377a30║各自證解脫，各各自作佛事，各各自現神通，打鼓弄
J37nB386_p0377b01║琵琶，還他一會家。且道毘盧遮那即今又在甚麼處
J37nB386_p0377b02║出現？」良久，云：「白雲斷處見明月，黃葉落時聞擣衣。」
J37nB386_p0377b03║解夏，秉拂。問：「本無位次，不用安排，以何為解？」師云：「昂
J37nB386_p0377b04║藏獨鶴閒心遠。」進云：「水洩不通，鍼鋒不露，更有何結？」
J37nB386_p0377b05║師云：「寂歷秋華野意多。」進云：「泣露千般草，吟風一樣
J37nB386_p0377b06║松，如何是解結同時句？」師云：「平蕪盡處是青山，行人
J37nB386_p0377b07║更在青山外。」進云：「解結二途拈向一邊，秖如帝釋天
J37nB386_p0377b08║與摩利支天合譚何事？」師云：「你那裏得者消息來？」進
J37nB386_p0377b09║云：「寒山逢拾得，拍手笑呵呵。」師云：「今日幸遇箇同參。」
J37nB386_p0377b10║問：「解結將來，書記師筆鐵頭還曾點著一箇半箇也
J37nB386_p0377b11║無？」師打，云：「今日拄杖頭卻點著一箇。」進云：「曲彔床上
J37nB386_p0377b12║何得代人說話？」師云：「不遇知音也是閒。」問：「連日法雲
J37nB386_p0377b13║蔽野，今朝慧日當空，慧日當空即不問，覿面相逢事
J37nB386_p0377b14║若何？」師便打。進云：「獅子窟中獅子，旃檀林裏旃檀。」師
J37nB386_p0377b15║云：「彩雞不是丹山鳳。」進云：「大眾眼在。」師云：「腳下漫漫。」
J37nB386_p0377b16║問：「從上拈槌豎拂，盡是好肉剜瘡，大覺連日小參，明
J37nB386_p0377b17║得甚麼邊事？」師拈拄杖，云：「知得拄杖子落處麼？」進云：
J37nB386_p0377b18║「恁麼則放出當陽毒手，劈破泰嶽千峰。」師云：「接竹點
J37nB386_p0377b19║青天。」乃云：「秋初夏末，火伏金流，九旬制滿之時，衲子
J37nB386_p0377b20║自恣之日，不妨半瓢明月、一杖清風，闊步大方、橫行
J37nB386_p0377b21║天外，如雲如鶴、自西自東，朝遊天台、暮歸南嶽，灑灑
J37nB386_p0377b22║落落、蕭蕭疏疏，天不能拘、地不能縛，好箇時節，十分
J37nB386_p0377b23║自由。只是渡頭明月，影亂蘆華，大有迷舟之處；巖前
J37nB386_p0377b24║白雲，斜橫枯木，猶多錯路之岐。若是眼目未曾清楚，
J37nB386_p0377b25║路頭未得熟便，寧免放下袱子，等箇人來，叫聲大哥，
J37nB386_p0377b26║討箇分曉。眾兄弟！淆訛殺人。何故？若遇得箇通方達
J37nB386_p0377b27║者，或東去、西去、南去、北去，自然指點分明，不賺人去；
J37nB386_p0377b28║或逢箇沒眼村翁，未免被他惑亂，問東答西，指南作
J37nB386_p0377b29║北，以穆陵關說是雲門山，將白洋河喚作沂谿水，恁
J37nB386_p0377b30║麼將如之何？拄杖子在傍，忍俊不禁，出來道：『僼上座！
J37nB386_p0377c01║莫憂愁，衲僧家辨龍蛇，定古今，別機宜，識休咎，未舉
J37nB386_p0377c02║先知，開口見膽，三千里外辨淆訛，眼光爍破四天下。
J37nB386_p0377c03║拄杖橫也，挑括乾坤；缽盂覆也，蓋卻大地。進步抹過
J37nB386_p0377c04║河沙世界海，退身蹋翻百億大風輪，說甚麼蘆華影
J37nB386_p0377c05║裏會迷舟，枯木巖前多錯路？巍巍堂堂，煒煒煌煌，走
J37nB386_p0377c06║出去自然驚天動地，那要你者般膽小？』」拈拄杖，呵呵
J37nB386_p0377c07║大笑，云：「拄杖子！莫大話，休嚇我，似也說得相似，是則
J37nB386_p0377c08║直是未是。」驀攛下，云：「咦！將謂你跳上三十三天，元來
J37nB386_p0377c09║只在者裏。」
J37nB386_p0377c10║秉拂。「德山棒，臨濟喝，空裏磨盤旋八角；禾山鼓，雪峰
J37nB386_p0377c11║毬，萬水千江月一鉤。」拈拂子云：「而今一串穿將來，收
J37nB386_p0377c12║在龜毛拂子頭。金剛圈，栗棘蓬，太平基在干戈叢；木
J37nB386_p0377c13║札羹，鐵酸餡，白日青天看閃電。」卓拄杖云：「從來千聖
J37nB386_p0377c14║覷無門，兔角杖頭特方便。奇怪！拄杖放行，拂子把住。
J37nB386_p0377c15║拂子把住也，乾坤失色，日月無光，若聖若凡，若愚若
J37nB386_p0377c16║智，一時忘鋒結舌，任是釋迦彌勒且立下風，德山臨
J37nB386_p0377c17║濟無處湊泊。拄杖放行也，萬象生輝，森羅發燄，有學
J37nB386_p0377c18║無學，有情無情，各各鳳舞龍翔，直得醯雞蠛蠓鼓揚
J37nB386_p0377c19║至化，貍奴白牯脫體風流。大眾！拄杖、拂子從來合伴，
J37nB386_p0377c20║出入同門，體段彷彿不同，鼻孔依俙相似，因甚今朝
J37nB386_p0377c21║吳越天懸，水火器別？且道意在于何？還會麼？丁一卓
J37nB386_p0377c22║二，橫四豎三，愚公不愚，智伯不智，生蛇逼化獰龍，燈
J37nB386_p0377c23║籠跳入露柱，寒山拾得笑呵呵，剎竿頭上風車子。」
J37nB386_p0377c24║中秋，秉拂。「正好修行，水中捉月；正好供養，硃砂畫月；
J37nB386_p0377c25║南泉拂袖便行，移舟趁月；長沙與仰山一踏，掉棒打
J37nB386_p0377c26║月。者一隊老古錐一時遊玩，將謂各露風光，殊不知
J37nB386_p0377c27║總是猢猻伎倆，弄他光影，孤負天邊明月。今日被僼
J37nB386_p0377c28║上座拈條斷貫索，一齊穿卻鼻孔，擲向他方世界去
J37nB386_p0377c29║也。多年蓬㶿既爾廓清，而今不免揭露一天新鮮光
J37nB386_p0377c30║彩，直得煇天鑑地，無晦無冥，耀古騰今，無昏無旦，廣
J37nB386_p0378a01║寒宮裏桂魄增輝，水晶殿前驪珠添耀。」遂舉拂子，云：
J37nB386_p0378a02║「大眾！看看！拂子頭上涌出一輪來也。須知者輪明月，
J37nB386_p0378a03║湛湛圓明，澄澄皎潔，金烏莫望，玉兔難居，煙霧不能
J37nB386_p0378a04║濛，珊瑚撐不著，歷劫不曾虧欠，時時放大光明。鷲嶺
J37nB386_p0378a05║當年徒勞話會，曹溪昔日枉用指陳，四聖六凡通同
J37nB386_p0378a06║一照，千差萬別等一清涼，豈待蛾眉若畫，一線方明？
J37nB386_p0378a07║玉鏡新磨，孤明獨朗，明明歷歷，迥出當陽，不用低頭，
J37nB386_p0378a08║思量難得。普請諸兄弟一任橫觀豎看，直得意足心
J37nB386_p0378a09║休，莫待斗轉參橫，空去碧潭撈摝。」
J37nB386_p0378a10║秉拂。問：「宗乘一唱，三藏絕詮，祖令當行，十方坐斷。秖
J37nB386_p0378a11║如眉間挂劍又作麼生？」師云：「萬里光寒。」進云：「忽然血
J37nB386_p0378a12║濺梵天時如何？」師云：「九霄絕翳。」進云：「與麼則大慧再
J37nB386_p0378a13║來也。」師云：「莫將支遁鶴，喚作右軍鵝。」乃云：「天無私蓋，
J37nB386_p0378a14║地無私載，白牯穿靴，貍奴束帶，恁麼會則易。風吹不
J37nB386_p0378a15║入，雨打不溼，釋迦攢眉，彌勒面黑，如是會則難。如是
J37nB386_p0378a16║會則難，分明把手上高巒。恁麼會則易，鶻眼銅睛覷
J37nB386_p0378a17║無地。易不易，難不難，四方八面絕遮攔。也無難，也無
J37nB386_p0378a18║易，萬象熾然無諱忌。拈卻難，除卻易，水乳同源，火風
J37nB386_p0378a19║一氣，就中些子淆訛依舊未曾瞥地。不見道：言無展
J37nB386_p0378a20║事，語不投機，承言者喪，滯句者迷。到者裏，直須通身
J37nB386_p0378a21║剔脫，八面玲瓏，烈燄爐中飛騰彩鳳，華鍼眼裏變化
J37nB386_p0378a22║金鵬，更說甚麼凡？說甚麼聖？說甚麼心？說甚麼性？談
J37nB386_p0378a23║什麼心？論什麼道？卸下三玄戈甲，活埋五位君臣，古
J37nB386_p0378a24║今日月，天地山川，凡夫不知，聖人不會，總屬虛空中
J37nB386_p0378a25║釘橛，平地上波瀾。所以，達磨萬里西來，只求箇不受
J37nB386_p0378a26║惑底人。你道不受甚麼惑？莫是不受三毒惑麼？莫是
J37nB386_p0378a27║不受五蘊惑麼？莫是不受六入惑麼？莫是不受十二
J37nB386_p0378a28║處、十八界、二十五有惑麼？莫是不受聖惑麼？不受凡
J37nB386_p0378a29║惑麼？不受禪惑麼？不受道惑麼？不受古今言教。天下
J37nB386_p0378a30║▆和尚雲興瓶瀉、縱橫博辯、神機玅用、七出八沒惑
J37nB386_p0378b01║麼？乃至山河大地、器界根身、燈籠露柱，一切總惑他
J37nB386_p0378b02║不得麼？與麼論量，惑亂未有了日在。若論不受惑底
J37nB386_p0378b03║人，在凡不妨現凡、在聖不妨現聖，說心說性也得、說
J37nB386_p0378b04║玄說玅也得，三頭八臂、八臂三頭，東涌西沒、南涌北
J37nB386_p0378b05║沒、中涌邊沒，於一毫端上現寶王剎、坐微塵裏轉大
J37nB386_p0378b06║法輪，納須彌於芥孔、擲大千於方外，皆吾心之常分，
J37nB386_p0378b07║非有假於他術。是以恁麼人方知恁麼事，發明恁麼
J37nB386_p0378b08║事須是恁麼人。眾中還有恁麼人麼？」良久，云：「劄。」復舉：
J37nB386_p0378b09║「思大師問六祖云：『當何所務即不落階級？』祖云：『汝曾
J37nB386_p0378b10║作甚麼來？』思云：『聖諦亦不為。』祖云：『落何階級？』思云：『聖
J37nB386_p0378b11║諦尚不為，何階級之有？』大慧云：『莫將閒話為閒話，往
J37nB386_p0378b12║往事從閒話生。』」師云：「玅喜老人口吞佛祖也只道得
J37nB386_p0378b13║一半，且作麼生圓得者話？不是閒人閒不得，閒人不
J37nB386_p0378b14║是等閒人。」
J37nB386_p0378b15║重陽，秉拂。問：「處處寒砧薄暮催，風高木脫鴈飛來，淵
J37nB386_p0378b16║明此日知何去？唯見東籬菊自開。棒喝交馳則且置，
J37nB386_p0378b17║因緣時節事如何？」師云：「金風吹嶽麓，黃菊綻庭前。」進
J37nB386_p0378b18║云：「一句明明該萬象，重陽九日菊花新。」師云：「酒逢知
J37nB386_p0378b19║己飲，詩向會人吟。」進云：「時節既已激揚，何妨再展戈
J37nB386_p0378b20║矛？如何是浮山九帶？」師云：「楓丹菊紫蘆花白，一片秋
J37nB386_p0378b21║光大地分。」「如何是佛正法眼藏帶？」師云：「日照天臨。」「如
J37nB386_p0378b22║何是佛法藏帶？」師云：「珠回玉轉。」「如何是理貫帶？」師云：
J37nB386_p0378b23║「倚天長劍逼人寒。」「如何是事貫帶？」師云：「萬象森羅明
J37nB386_p0378b24║舉示。」「如何是理事縱橫帶？」師云：「八角磨盤空裏走。」「如
J37nB386_p0378b25║何是屈曲垂帶？」師云：「十字街頭吹尺八。」「如何是玅協
J37nB386_p0378b26║兼帶？」師云：「須信移花兼蝶至。」「如何是金鍼雙鎖帶？」師
J37nB386_p0378b27║云：「福州橄欖兩頭尖。」「如何是平懷常實帶？」師云：「瑞艸
J37nB386_p0378b28║無根，農夫不貴。」進云：「如斯答話，美則美矣，善則未善。」
J37nB386_p0378b29║師云：「許你具一隻眼。」進云：「降將不斬。」師云：「想君不是
J37nB386_p0378b30║金牙作，爭解彎弓射尉遲？」進云：「再犯不容。」師云：「猶更
J37nB386_p0378c01║刺腦入膠盆。」進云：「是。」師打，云：「晴乾不肯走，直待雨淋
J37nB386_p0378c02║頭。」進云：「自招得，自招得。」師云：「是何心行？」乃云：「智不是
J37nB386_p0378c03║道，心不是佛，今朝九月九，不是重陽節，籬落黃花曾
J37nB386_p0378c04║無媚客之心而含芳吐艷，天邊雲雁豈有愁人之意
J37nB386_p0378c05║而振翮悲鳴？蓋自當人心附於物、情動乎衷，則有他
J37nB386_p0378c06║鄉故井之分、喜樂憂愁之異，所以龍山有落帽之歡、
J37nB386_p0378c07║潯陽有採菊之興，至於茱萸醉看，來年誰健？人情已
J37nB386_p0378c08║厭南中苦，鴻雁那從北地來？此皆所謂心違而境逆、
J37nB386_p0378c09║情暢而物舒者也。若有個漢即向者裏揭開夢眼，看
J37nB386_p0378c10║他憂從何起？喜復何生？直下覷得透、見得徹，識鎖情
J37nB386_p0378c11║關，一鎚粉碎，說甚麼即凡心而證佛性、就塵勞而得
J37nB386_p0378c12║解脫？便見十世古今始終不離於當念，無邊剎境自
J37nB386_p0378c13║他不隔於毫端，逍逍遙遙，隨緣放曠，灑灑落落，任運
J37nB386_p0378c14║騰騰，到處登臨無非故鄉田地，歡呼笑謔悉是玅用
J37nB386_p0378c15║神機，煙島雲林共談般若，風柯月渚並可傳心，誰順？
J37nB386_p0378c16║誰違？誰悲？誰樂？眼中無翳，那有空華？鏡裏無頭，徒勞
J37nB386_p0378c17║尋覓。雖然如是，也只成得箇了事道人，若到衲僧門
J37nB386_p0378c18║下，直須更參三十年。何故聻？欲窮千里目，更上一層
J37nB386_p0378c19║樓。」
J37nB386_p0378c20║開山禪師忌日，其徒湛然上人領眾檀越請秉拂。「開
J37nB386_p0378c21║天闢地，寶王剎現一毫端；亙古亙今，一念普觀無量
J37nB386_p0378c22║劫。所以生也，雲橫碧漢而生無生相；滅也，月隱寒潭
J37nB386_p0378c23║而滅無滅蹤。正體如如，凝然湛寂，從無住本流出萬
J37nB386_p0378c24║端，故能於無生滅中示現生滅、於無佛事處示現佛
J37nB386_p0378c25║事，斬新立方外乾坤、縱橫挂域中日月，梯航萬有、提
J37nB386_p0378c26║挈四生，不可以智知、不可以識識，顯大機、明大用，水
J37nB386_p0378c27║肅滄溟、風生大野，布慈雲、灑甘露，華生寒谷、雷動中
J37nB386_p0378c28║天，是以不動舌頭，萬象熾然，常說得大自在，優游無
J37nB386_p0378c29║相光中，萬古徽猷曠劫莫異。若能如是辨明，則湛然
J37nB386_p0378c30║上座於二周寒暑之中、折旋俯仰之際，與你本師和
J37nB386_p0379a01║尚覿面親承，不離寸步，心眼相照，師資猶昔。至於高
J37nB386_p0379a02║苑眾善信不用南詢，遠歷百城煙水，而法界諸位知
J37nB386_p0379a03║識一時參遍，於中更有甚麼聖凡差別、僧俗異同、生
J37nB386_p0379a04║沒存亡、悟迷好惡，大圓鏡裏同一光明、華藏海中等
J37nB386_p0379a05║一出沒？然雖如是，秖如今日特展孝忱，遠來瞻拜，畢
J37nB386_p0379a06║竟向甚麼處見你開山和尚？還會麼？山門佛殿常相
J37nB386_p0379a07║對，翠柏松風滿院寒。」
J37nB386_p0379a08║
J37nB386_p0379a09║
J37nB386_p0379a10║遠菴僼禪師語錄卷第十