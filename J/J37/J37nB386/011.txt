J37nB386_p0379b01║遠菴僼禪師語錄卷第十一
J37nB386_p0379b02║嗣法門人元視等編
J37nB386_p0379b03║開爐秉拂。「無賓主句且從容，炭滿爐頭火自紅，撥發
J37nB386_p0379b04║死灰騰烈燄，春風不動雪霜融。所以道：須知衲僧閫
J37nB386_p0379b05║奧之中有轉地回天之用。大眾！還知大覺門下有轉
J37nB386_p0379b06║地回天之用麼？向在江南地煖風和之處，而門庭壁
J37nB386_p0379b07║立，動雖霞蔚雲蒸，直下寒威凜凜；今於海北冰高雪
J37nB386_p0379b08║凍之時，而爐鞴弘開，拶著星飛火迸，滿前烈燄騰騰。
J37nB386_p0379b09║冷地裏有箇漢出來道：『僼上座！汝既為大覺入室之
J37nB386_p0379b10║子，必明大覺閫奧之用。既明閫奧之用，因甚今朝只
J37nB386_p0379b11║說得門庭邊事？』不妨被闍黎檢點得著。只是僼上座
J37nB386_p0379b12║要問你：甚麼處是大覺門限？」良久，云：「若也未知，更副
J37nB386_p0379b13║一頌與你傍瞥：天無四壁地無疆，逼塞虛空舌廣長，
J37nB386_p0379b14║水激偃溪聲落落，霜凌庭柏鬱蒼蒼。銀山迥處通霄
J37nB386_p0379b15║路，烈燄堆頭透體涼，打破牢關誰出入？空生大覺一
J37nB386_p0379b16║漚彰。」
J37nB386_p0379b17║至節，秉拂。「群陰剝盡，一氣潛回，洞山掇退果桌，魯公
J37nB386_p0379b18║臺上書雲；慈明揭牓僧堂，漢女宮中測日。今夜僼上
J37nB386_p0379b19║座將世法、佛法打成一片了也，還有知時識節底麼？
J37nB386_p0379b20║不妨出來擊開關鍵，明辨古今。」問：「群陰剝盡，慈明揭
J37nB386_p0379b21║堂上之牓文；一陽復生，洞山掇座元之果桌。正當陽
J37nB386_p0379b22║陰未判，又作麼生施設？」師云：「岸容待臘將舒柳，山意
J37nB386_p0379b23║衝寒欲放梅。」進云：「凍雲彌四野，寒雨滴千峰。」師云：「嶽
J37nB386_p0379b24║頂峰高人不見，猿啼白日又黃昏。」進云：「滿爐添炭猶
J37nB386_p0379b25║嫌冷，路上行人只守寒。」師云：「省得一陽回此際，五九
J37nB386_p0379b26║盡日定逢春。」進云：「秖如慈明揭堂上之牓文是何旨
J37nB386_p0379b27║趣？」師云：「八角印文鐫石上，一行梵字寫空中。」進云：「洞
J37nB386_p0379b28║山掇座元之果桌復且如何？」師云：「泥牛吼處天關轉，
J37nB386_p0379b29║木馬嘶時地軸搖。」進云：「且道二大老與麼為人，孰勝？
J37nB386_p0379b30║孰負？」師云：「塞北千人帳，江南萬斛船。」進云：「可謂龍袖
J37nB386_p0379c01║拂開全體現，象王行處絕狐蹤。」師云：「蹋轉天關并地
J37nB386_p0379c02║軸，更須北斗面南看。」乃云：「纔過重陽，又逢冬至，時節
J37nB386_p0379c03║不相饒，炎涼倏改變，然於衲僧門下卻也有些相應。
J37nB386_p0379c04║不見道：欲知常住不遷義，須向萬木凋殘處會取；欲
J37nB386_p0379c05║知諸佛寂滅性，須向眾生心行中辨明。秖如眾生心
J37nB386_p0379c06║行中心心煩惱、念念無明，作麼生識得諸佛寂滅性？
J37nB386_p0379c07║秖如暑退寒生、陰消陽長，作麼生明得常住不遷義？
J37nB386_p0379c08║若向者裏辨得明白，說甚麼往復無間、動靜一源？」拈
J37nB386_p0379c09║拄杖，云：「便如僼上座手中拄杖子相似，峭巍巍、活卓
J37nB386_p0379c10║卓，運用手眼通身，不落見聞知覺，舉必全真，縱橫歷
J37nB386_p0379c11║落，轉天關、回地軸，驅風雷、迻海嶽，使鐵樹、發奇萼，擊
J37nB386_p0379c12║石筍、解新籜，疾如風、利如鍔，魔自潛、佛自伏，阿剌剌、
J37nB386_p0379c13║難捫摸，變化不隨天地春，朕兆未分生頭角。」卓一卓，
J37nB386_p0379c14║下座。
J37nB386_p0379c15║秉拂。「諸佛不出世，四十九年說，刮地風來處處寒，遙
J37nB386_p0379c16║天雲淨家家月。祖師不西來，少林有玅訣，崖崩打破
J37nB386_p0379c17║石潭冰，車碾分開山路雪。報知音，瞥不瞥？秘密玅玄
J37nB386_p0379c18║不挂唇舌，半千衲子、一隊古佛，不須截鶴續鳧，那更
J37nB386_p0379c19║證龜成鱉？大地都盧解脫門，普請當人自休歇。不休
J37nB386_p0379c20║歇，最波挈，紅爐燄裏受風寒，大洋海底遭火熱。若休
J37nB386_p0379c21║歇，無別說，天光直與水相通，野色更無山隔絕。豈不
J37nB386_p0379c22║見？雪峰一日召玄沙云：『備頭陀何不遍參去？』玄沙云：
J37nB386_p0379c23║『達磨不來東土，二祖不往西天。』雪峰然之。諸兄弟！者
J37nB386_p0379c24║箇便是休歇底人，若不休歇，爭解與麼道？還知落處
J37nB386_p0379c25║麼？更聽一頌：得休歇處便休歇，一葉漁舠舊家業，萬
J37nB386_p0379c26║丈寒潭徹底清，更於何處求明月？收綸罷，歌一闋，綠
J37nB386_p0379c27║蓑不脫枕蘭橈，無限清風動寥泬。」
J37nB386_p0379c28║秉拂。「折蘆面壁，面黑牙疏，立雪安心，臂捐骨換。身轉
J37nB386_p0379c29║嬰兒拋濁港，欲印心宗；影藏獵戶混青林，為傳衣缽。
J37nB386_p0379c30║至於德山入門便棒，費力疲神；臨濟入門便喝，嘔心
J37nB386_p0380a01║吐膽。雲門拶得腳跛，長慶坐得臀穿，架箭張弓，擎叉
J37nB386_p0380a02║打地。從上老古錐，無一箇不是冰稜上度過九曲，劍
J37nB386_p0380a03║刃上拾得全身。只如陳摶洞裏石人，高眠終日；彌勒
J37nB386_p0380a04║殿中金像，歡笑永年。且道據何道理？青州牛無鼻索，
J37nB386_p0380a05║范公泉有地頭。參！」
J37nB386_p0380a06║除夕，秉拂。「舊歲今宵去，明年明日來，此際正在舊歲
J37nB386_p0380a07║欲去未去之時、新年欲來未來之候。若是世間貧窮
J37nB386_p0380a08║富貴、喜樂憂愁，固有戶戶不同、家家各別，且置之不
J37nB386_p0380a09║必論也。若在山林學道之人，莫不念此時光易去、歲
J37nB386_p0380a10║月難留，道業荒蕪、祖關未透，日逐事隨眼過，不覺老
J37nB386_p0380a11║上頭來，入息雖存、出息未保，況此臘月三十夜到來，
J37nB386_p0380a12║豈可又作尋常看過也耶？爭怪得他心戚戚、意茫茫，
J37nB386_p0380a13║如癡、如兀，似醉、似狂，若負千金之重債，猶藏珍寶之
J37nB386_p0380a14║忽忘，做模作樣、顧慮思量，或對隙塵而孤坐、或翹聖
J37nB386_p0380a15║像以低昂。呵呵！癡漢，癡漢！莫慌，莫慌！轉凡成聖有甚
J37nB386_p0380a16║麼難？只在你自己承當。今夜僼上座不免相席打令，
J37nB386_p0380a17║有箇方便法門，至簡、至易，最玅、最神，可以頓然玅悟、
J37nB386_p0380a18║可以大豁疑情、可以鎔今鑄古、可以吐故納新、可以
J37nB386_p0380a19║隨機應變，倏爾箭去久矣；可以就地飛騰，驀然鷂突
J37nB386_p0380a20║重雲；可以恢弘先作，一似獅子翻身，撩空一擲，大地
J37nB386_p0380a21║皆驚；可以開鑿後昆，宛若蟄龍出洞，奮迅來時，嶽倒
J37nB386_p0380a22║湫傾；可以除禪病之膏肓，不異春霜而見日；可以破
J37nB386_p0380a23║法魔之執固，忽如爆竹之自分。引得燈籠發笑、露柱
J37nB386_p0380a24║披襟，虛空起舞、萬象彈箏，只要諸兄弟們高著眼睛，
J37nB386_p0380a25║看得諦當、見得分明，不是宰牛分歲，渾非鐵餡相呈，
J37nB386_p0380a26║不可作道理解會、不可作佛法譚論、不可作神通三
J37nB386_p0380a27║昧、不可作戲弄。諸仁且道：畢竟作麼生？」下座，打一觔
J37nB386_p0380a28║斗便行。
J37nB386_p0380a29║元宵，秉拂。「古者道：『我心似秋月，碧潭光皎潔，無物堪
J37nB386_p0380a30║比倫，教我如何說？』又有道：『我心似燈籠，點火內外紅，
J37nB386_p0380b01║有物堪比伊，明朝日出東。』者兩箇漢雖是一期施設，
J37nB386_p0380b02║未免傍人簡點。一箇貪觀天上月，忘卻室中燈；一箇
J37nB386_p0380b03║閉戶守孤燈，孤負天邊月。爭似而今元宵之夜、放燈
J37nB386_p0380b04║之節，室中有燈，天上有月，燈月交輝，光光相接，一燈
J37nB386_p0380b05║然出百千燈，一月影分千萬月，燈也處處看得見，月
J37nB386_p0380b06║也處處看得著，撞著兩箇醉張三，元是一雙李大伯。
J37nB386_p0380b07║然雖如是，若是將心比擬，則了無干涉。何故？聽我重
J37nB386_p0380b08║說偈言：我心不是物，休云燈與月，知君不能薦，我今
J37nB386_p0380b09║盡情說。薦後如何？剎那遊過百餘城，燈元是火，卻與
J37nB386_p0380b10║者裏不別。」
J37nB386_p0380b11║解冬，秉拂。拈拂子，拂一拂，云：「東風披拂乾坤赫，雪老
J37nB386_p0380b12║冰枯融化日，遠山忽地展青眉，千溪飛舞泉爭出。衲
J37nB386_p0380b13║僧門戶盡敲開，拄杖頭邊好春色，華枝歷亂向人妍，
J37nB386_p0380b14║處處園林香霧溼。鳥和鐘聲送白雲，苔連薄翠上幽
J37nB386_p0380b15║石，煙消野市綠楊疏，風颺酒旂紅杏密。幅幅溪山錦
J37nB386_p0380b16║乍鋪，鶯梭軋軋昏朝織，滿耳聽來聲非聲，滿眼看去
J37nB386_p0380b17║色非色。樓子情忘半曲歌，靈雲疑破一枝赤，祖師莫
J37nB386_p0380b18║向口邊求，從緣入者永不失。瓢汲清江月半輪，衲捲
J37nB386_p0380b19║高雲千嶂碧，當時來本不曾來，今朝往亦何曾適？來
J37nB386_p0380b20║往當知足不搖，家舍途中兩不立，牯牛隨分納些些，
J37nB386_p0380b21║東倒西歪芳艸側。一一北斗面南看，觀音院裏有彌
J37nB386_p0380b22║勒，朝遊檀特暮閻浮，當人受用無窮極。秉拂上座沒
J37nB386_p0380b23║人情，大用現前無軌則，放行彩鳳舞丹霄，把住鐵蛇
J37nB386_p0380b24║鑽不入。誰是龍門一躍過？桃花浪裏騰霹靂，腳跟線
J37nB386_p0380b25║斷出常流，屋上青天如箬笠。獨有江南紅杜鵑，催歸
J37nB386_p0380b26║絮絮深更泣。然雖泣，莫悲戚，丈夫豈受他言惑？五湖
J37nB386_p0380b27║煙景有誰爭？自是不歸歸便得。」擲拂子，下座。
J37nB386_p0380b28║揚州淨慧院首座寮秉拂。
J37nB386_p0380b29║死心堂落成，秉拂。「傾湫倒嶽，杏絕機宜；雪老冰枯，春
J37nB386_p0380b30║光赫赤。所以，此事不可以有心求、不可以無心得、不
J37nB386_p0380c01║可以語言造、不可以寂默通，眼似流星者直下承當、
J37nB386_p0380c02║機如掣電者負之而趨，直得千聖羅籠不住、十方呼
J37nB386_p0380c03║喚不回，有恁麼漢方可到此烹佛煉祖之場，更入紅
J37nB386_p0380c04║爐大冶之內，朝打三千、暮打八百，一一與他拔卻釘、
J37nB386_p0380c05║抽卻楔、解卻粘、去卻縛，做箇脫灑漢子；其或未然，萬
J37nB386_p0380c06║古碧潭空界月，再三撈摝始應知。眾兄弟！邇來去聖
J37nB386_p0380c07║時遙、人心懈怠，到處弟兄不務真參實悟，一味掠虛
J37nB386_p0380c08║過日，故我堂上老人於斯建立此堂，一木欲支大廈
J37nB386_p0380c09║將傾之室、一柱勒回千江既潰之流，不用鉤章棘句、
J37nB386_p0380c10║石裂崖崩，玅用神機、雷轟電掣，只要諸兄弟們上不
J37nB386_p0380c11║慕諸聖、下不重己靈，四稜塌地死卻偷心，所以云：死
J37nB386_p0380c12║盡偷心，方堪學道。秖如者箇心如何死得？莫是教他
J37nB386_p0380c13║冷湫湫地、古廟香爐去麼？莫是教他一條白練、枯木
J37nB386_p0380c14║寒崖去麼？莫是教他內不放出、外不放入去麼？莫是
J37nB386_p0380c15║教他內心無喘、外息諸緣去麼？莫是教他一念萬年、
J37nB386_p0380c16║萬年一念去麼？至於休去、歇去、放下著、莫妄想，總無
J37nB386_p0380c17║交涉，只是諸兄弟二六時中折旋俯仰、穿衣喫飯、屙
J37nB386_p0380c18║屎放尿、眠裏夢裏、無夢無想之時，所有疑處，所有看
J37nB386_p0380c19║不透處，打不通處，用力不得處，絕無咬嚼處，渾無依
J37nB386_p0380c20║倚處，橫不得處，豎不得處，坐不得處，臥不得處，恁麼
J37nB386_p0380c21║不得，不恁麼不得，恁麼不恁麼，總不得處，好像箇狗
J37nB386_p0380c22║看熱油鐺相似，舐又舐不得，捨又捨不得處，正好如
J37nB386_p0380c23║是著力，如是參究，如是明了，如是打徹，忽然冰河發
J37nB386_p0380c24║燄，豆爆冷灰，金剛圈至小而難跳，一跳跳過，栗棘蓬
J37nB386_p0380c25║有刺而難吞，一吞吞下，方信道天下死不得底活人，
J37nB386_p0380c26║以活法而死之，天下活不得底死漢，以死法而活之，
J37nB386_p0380c27║不我欺也。然雖如是，也是好肉剜瘡，無事生事。殊不
J37nB386_p0380c28║知跨鶴城邊有一句子，瓊華臺畔有一真機，千聖提
J37nB386_p0380c29║不起，萬靈盡知有，文峰塔點開碧落雲霞，廣陵濤吸
J37nB386_p0380c30║盡江天風月，煙華幕幕，泗洲大聖分明出現，角韻悠
J37nB386_p0381a01║悠，太原上座驀地知歸，不撥一塵，紫陌芳衢皆玅體，
J37nB386_p0381a02║不立一境，婬房酒肆悉精藍，那在架箭張弓，搖鈴振
J37nB386_p0381a03║鐸，大中現小，小中現大，于一毫端上建寶王剎，坐微
J37nB386_p0381a04║塵裏轉大法輪，何異虛空穵窟，寵靴裏動指頭哉？是
J37nB386_p0381a05║則是……」拈拄杖云：「秖如僼上座拄杖子不肯恁麼道，又
J37nB386_p0381a06║作麼生？」卓一卓云：「天上有星皆拱北，人間無水不朝
J37nB386_p0381a07║東。」
J37nB386_p0381a08║冬至，秉拂。「剝盡群陰陽復來，衲僧活計一時該，簷頭
J37nB386_p0381a09║石筍和煙長，碓嘴瓊華帶雪開。果桌掇時天地轉，雲
J37nB386_p0381a10║堂牓出鬼神哀，誰知更有新消息？露柱生兒頗俊哉。」
J37nB386_p0381a11║復云：「㘞！是男？是女？諸兄弟！若論此事，正如婦人懷胎
J37nB386_p0381a12║一般，直須㘞地一聲，然後方知是男？是女？面目好醜，
J37nB386_p0381a13║眉在眼上，口在鼻下，耳朵兩片皮，牙齒一具骨，方是
J37nB386_p0381a14║了當時也。只為你不了當，到處參尋尊宿，如何佛麻
J37nB386_p0381a15║三斤？如何佛乾屎橛？體究不去，便如婦人交媾之後
J37nB386_p0381a16║懷箇胞胎，肚裏上不得上、下不得下，飲食無味，腰疼
J37nB386_p0381a17║腳軟，坐眠行動俱不得自在，計較安排，別作別為，俱
J37nB386_p0381a18║用不著，直待十月滿足之候，㘞地一聲，生下來也見
J37nB386_p0381a19║頭見面，好箇孩兒，慶快殺人。而今弟兄體究不去，胸
J37nB386_p0381a20║中有箇獦狚疑團，耿耿地消不去、打不破，切忌妄生
J37nB386_p0381a21║穿鑿，巧覓知解，東卜西度，總無交涉。緩緩地工夫純
J37nB386_p0381a22║熟，時節到來，磕著撞著，那時㘞地一聲，十方洞照，千
J37nB386_p0381a23║眼頓開，方知本地風光不在別處，本來面目固無兩
J37nB386_p0381a24║般。參禪若不恁麼一回，終是隔靴搔癢，有甚痛快處？
J37nB386_p0381a25║諸兄弟！還曾恁麼一回也未？若也未曾，不待久立歸
J37nB386_p0381a26║堂，看取露柱去。」
J37nB386_p0381a27║秉拂。「諸兄弟！僼上座欲說又恐走作諸兄弟、不說又
J37nB386_p0381a28║恐孤負諸兄弟、不說而說又恐諸兄弟離波覓水、說
J37nB386_p0381a29║而不說又恐諸兄弟棄海尋潮，到者裏作麼生相為？
J37nB386_p0381a30║諸兄弟好，且道：僼上座恁麼語話還有相為處也無？
J37nB386_p0381b01║若道有相為，說又不得、不說又不得、不說而說、說而
J37nB386_p0381b02║不說總不得；若道無相為，恁麼鼓唇搖舌、齒牙敲磕
J37nB386_p0381b03║又爭得無去？諸兄弟！還會麼？」良久，復云：「如今顧不得
J37nB386_p0381b04║也、惜不得眉毛也，索性與你葛藤一上。不見昔日有
J37nB386_p0381b05║僧問馬祖：『離四句、絕百非，請師直指西來意。』祖云：『我
J37nB386_p0381b06║今日勞倦，不能為汝說，問取智藏去。』」師便一喝。「其僧
J37nB386_p0381b07║便問智藏，藏云：『我今日頭痛，不能為汝說，問取海兄
J37nB386_p0381b08║去。』」師又一喝。「其僧便問海，海云：『我到者裏卻不會。』」師
J37nB386_p0381b09║又一喝。「僧乃舉似馬祖，祖云：『藏頭白、海頭黑。』」師又一
J37nB386_p0381b10║喝。「諸兄弟！你看馬師三父子恁麼說話，且道：意在于
J37nB386_p0381b11║何？還是為者僧、不為者僧？還是與者僧說、不與者僧
J37nB386_p0381b12║說？還是機用綿密？還是別有道理？眾中盡謂者僧不
J37nB386_p0381b13║唧溜，錯過馬師父子，殊不知馬師父子被者僧一拶，
J37nB386_p0381b14║納盡敗闕。所以，僼上座今日下者四喝，不是為者僧
J37nB386_p0381b15║出氣，要且救得馬師父子。當時者僧若下得第一喝，
J37nB386_p0381b16║不惟馬師退身有分，免得葛藤遍野；當時者僧若下
J37nB386_p0381b17║得第二喝，不惟截斷葛藤，免得智藏東扯西拽；當時
J37nB386_p0381b18║者僧若下得第三喝，不惟海祖無處轉身，直教再參
J37nB386_p0381b19║三十年；當時者僧若下得第四喝，豈止馬師不敢口
J37nB386_p0381b20║轆轆地說白道黑，免得後代兒孫遞相鈍置。諸兄弟！
J37nB386_p0381b21║僼上座恁麼出脫，古人還知者四喝落處麼？若知得
J37nB386_p0381b22║者四喝落處，說甚麼臨濟大師一喝如金剛王寶劍、
J37nB386_p0381b23║一喝如踞地獅子、一喝如探竿影艸、一喝不作一喝
J37nB386_p0381b24║用，是甚熱碗鳴聲？設或未然，莫道僼上座無相為好。」
J37nB386_p0381b25║復喝一喝，下座。
J37nB386_p0381b26║佛成道日，秉拂。「大道絕遮欄，其誰趣向？虛空無背面，
J37nB386_p0381b27║何處雕鐫？昔日釋迦老子于正覺山中夜睹明星，豁
J37nB386_p0381b28║然大悟，便云：『奇哉！一切眾生具有如來智慧德相，但
J37nB386_p0381b29║以妄想執著而不證得。』者箇老古錐、徐六擔板只見
J37nB386_p0381b30║一邊，殊不知，一切諸佛皆以妄想執著而有如來智
J37nB386_p0381c01║慧德相可證。若有如來智慧德相可證，則是眾生妄
J37nB386_p0381c02║想執著；若除眾生妄想執著，則無如來智慧德相可
J37nB386_p0381c03║證；既無如來智慧德相可證，則內無所證；既無眾生
J37nB386_p0381c04║妄想執著可除，則外無所修；外無所修，則無眾生可
J37nB386_p0381c05║度；內無所證，則無諸佛可成；既無諸佛可成，亦無眾
J37nB386_p0381c06║生可度，則一道平等，浩然大均。現前若僧、若俗，若男、
J37nB386_p0381c07║若女，若艸木、若叢林，若山河大地、若日月星辰，無不
J37nB386_p0381c08║同一眼見、同一耳聞、同一心知、同一受用，長者長法
J37nB386_p0381c09║身、短者短法身，開眼也著、合眼也著，不必續鳧截鶴、
J37nB386_p0381c10║夷嶽盈壑，自然在阬滿阬、在谷滿谷。豈不見古有僧
J37nB386_p0381c11║問一老宿：『今時人還假悟也無？』老宿云：『悟即不無，爭
J37nB386_p0381c12║奈落在第二頭。』敢問眾兄弟：畢竟如何是第一頭？」良
J37nB386_p0381c13║久，云：「彼自無瘡休用割，不如靜處薩婆訶。更有一頌：
J37nB386_p0381c14║奇哉午夜見明星，鼻孔依然搭上唇，正覺山前華滿
J37nB386_p0381c15║澗，幾回錯過劫前春。」
J37nB386_p0381c16║秉拂。「隔墻見角，便知是牛；隔山見煙，便知是火。秖如
J37nB386_p0381c17║適才和尚將出一本書來，因甚十箇有五雙不知落
J37nB386_p0381c18║處？且道利害在什麼處？蓋為你一向情存聖量，知見
J37nB386_p0381c19║未忘，逐句尋言，巧覓解會，所以見人開口動舌，便將
J37nB386_p0381c20║禪道佛法會卻。孟八郎漢！明明向汝道尚不會，何況
J37nB386_p0381c21║蓋覆將來？明明道：『我有一部書，兩邊俱釘卻，不展文
J37nB386_p0381c22║彩彰，請君試斟酌。』而今還有道得者麼？」眾下語皆不
J37nB386_p0381c23║契，師乃云：「我有一部書，兩邊俱釘卻，堪襯打圖章，餘
J37nB386_p0381c24║皆用不著。」
J37nB386_p0381c25║秉拂。問：「百川異流，同歸於海，因甚大海無魚？」師云：「水
J37nB386_p0381c26║無異味。」進云：「荒田不撿艸，信手拈來寶，因甚大地無
J37nB386_p0381c27║土？」師云：「金不博鋀。」進云：「腰纏十萬貫，騎鶴上揚州，因
J37nB386_p0381c28║甚大富無糧？」師云：「賺殺幾多人？」進云：「大徹底人，皎日
J37nB386_p0381c29║當空，因甚大悟無道？」師云：「非公境界。」乃云：「雪拉霜摧
J37nB386_p0381c30║萬木枯，窮冬境界甚空疏，誰知大有生機處，月色橫
J37nB386_p0382a01║窗梅影孤。還見麼？會也無？茫茫宇宙人無數，幾箇男
J37nB386_p0382a02║兒是丈夫？眾兄弟！既是男兒，因甚卻不丈夫？莫是蹋
J37nB386_p0382a03║步向前求覓解會不丈夫麼？莫是受人處分隨人起
J37nB386_p0382a04║倒不丈夫麼？莫是眨上眉毛早已錯過不丈夫麼？莫
J37nB386_p0382a05║是語言上咬嚼、機境上承當不丈夫麼？莫是無決烈
J37nB386_p0382a06║志、少特達懷，不向百尺竿頭進步、萬仞崖前撒手不
J37nB386_p0382a07║丈夫麼？莫是退水藏鱗、避刀畏劍，不解單刀直入、奪
J37nB386_p0382a08║角衝關不丈夫麼？呵呵！以上論量，如斯等輩總是丈
J37nB386_p0382a09║夫，秉拂上座卻不丈夫。何故？若是丈夫，爭肯與麼忉
J37nB386_p0382a10║怛？」
J37nB386_p0382a11║除夕，秉拂。「北禪分歲宰牛，家貧難辦素食；東村燒錢
J37nB386_p0382a12║王老，事忙不及草書。寶積者裏，聚千聖于同堂、會十
J37nB386_p0382a13║方於一室、鎔今古于一時、超佛祖於一刻，雖則豐儉
J37nB386_p0382a14║隨家，不可將無作有，然要應箇時節，豈惜破費家財？
J37nB386_p0382a15║僼上座只得拆東籬、補西壁、移官路、當人情，有箇四
J37nB386_p0382a16║五百年前楊岐老祖傳留下來人人有分底，一籃栗
J37nB386_p0382a17║棘蓬、數箇金剛圈，今夜一齊撒向諸兄弟面前，一任
J37nB386_p0382a18║吞底自吞、跳底自跳、惱底自惱、笑底自笑，各各自作
J37nB386_p0382a19║活計，不屬安排；一一自逞神通，豈由造作？渾崙無罅
J37nB386_p0382a20║處，好別機宜；拈提不及時，倍加精彩。直得天回地轉，
J37nB386_p0382a21║木雞啼處無聲；海晏河清，芻狗吠時絕聽。不特萬靈
J37nB386_p0382a22║智竭，亦乃千聖情枯，說甚麼年也除、月也除，心也除、
J37nB386_p0382a23║境也除，貪瞋嫉妒一時除？到者裏，凡也盡、聖也盡，佛
J37nB386_p0382a24║也盡、魔也盡，真如解脫一時盡，三際瞥然頓斷、十界
J37nB386_p0382a25║驀地全消，淨裸裸兮無遺、赤灑灑兮全露。諸人被十
J37nB386_p0382a26║二時辰轉，也不妨順運陰陽；老僧轉得十二時，也管
J37nB386_p0382a27║取逆推甲子。翻年頭、作歲尾，當日午、打三更，促三祇
J37nB386_p0382a28║為一念而不短、延一念為三祗而不長。正恁麼時，莫
J37nB386_p0382a29║說鐵面大王那裏算他飯錢，縱饒黃頭老子何處摸
J37nB386_p0382a30║他巴鼻？固然五眼莫睹、二聽絕聞。」拈拄杖，云：「只是莫
J37nB386_p0382b01║被拄杖子覷著，管教直頭不點。何故？假使神通玅用
J37nB386_p0382b02║百匝千重，爭如息見忘機、家堂穩坐？還會麼？還鄉盡
J37nB386_p0382b03║是兒孫事，祖父從來不出門。」
J37nB386_p0382b04║歲朝秉拂。喝一喝，云：「千句萬句，不出一句；千日萬日，
J37nB386_p0382b05║不出一日。識得一，萬事畢；透得一，無阻隔。今日乃三
J37nB386_p0382b06║百六十日打頭一目，不可錯過。此句是一千七百，則
J37nB386_p0382b07║最初一句，那許顢頇？所以道：天得一以清，地得一以
J37nB386_p0382b08║寧，君王得一以天下治，衲僧得一以勦絕佛祖命根。
J37nB386_p0382b09║秖如新年頭有佛法，也是老僧失利；新年頭無佛法，
J37nB386_p0382b10║也是老僧失利。且道：是一句？非一句？是一機？非一機？
J37nB386_p0382b11║若向者裏識得透、明得徹，一任張公喫酒李公醉，端
J37nB386_p0382b12║的年年是好年；南洲踏到北洲頭，還他日日是好日。
J37nB386_p0382b13║山門頭合掌，佛殿裏燒香，有主有賓，有禮有樂；鐘樓
J37nB386_p0382b14║上念讚，床腳下種菜，無忌無諱，無黨無偏。融萬象於
J37nB386_p0382b15║目前，處處玄機透脫；會千差於物表，頭頭至理高明。
J37nB386_p0382b16║恭惟方丈起居，問訊雲堂萬福，一一應時納祐，人人
J37nB386_p0382b17║慶無不宜。肅肅雍雍，皇皇穆穆，華鋪錦障，寶砌瑤臺，
J37nB386_p0382b18║五雲散綵干天衢，千日舒光于玉宇。方信道：元旦啟
J37nB386_p0382b19║祚，萬物咸亨。然雖如是，初終不立。貫古通今一句又
J37nB386_p0382b20║作麼生？沙村白雪仍含凍，江郭紅梅已放春。」
J37nB386_p0382b21║普說
J37nB386_p0382b22║開爐普說。「多說不如少說，少說不如不說。雖然，鐘不
J37nB386_p0382b23║撞不鳴，鼓不打不響，當爐不避猛火，當言不避截舌。
J37nB386_p0382b24║近年來參學弟兄，者裏經冬，那裏過夏，出一叢林，入
J37nB386_p0382b25║一保社，如作等閒，艸鞋錢則置，漿水錢什麼人還？不
J37nB386_p0382b26║見汾陽大師道：『從上來行腳，不為遊山玩水，看州府
J37nB386_p0382b27║奢華，片衣口食，皆為聖心未通。所以驅馳行腳，聞一
J37nB386_p0382b28║箇因緣不明，中間直下飲食無味，睡臥未安，火急決
J37nB386_p0382b29║擇，莫將為小事。』者箇說話，曾為浪子偏憐客，是他行
J37nB386_p0382b30║到者裏，說到者裏，豈是而今空開大口？你看他參過
J37nB386_p0382c01║七十一員善知識，末後到首山會下，問：『百丈捲席，意
J37nB386_p0382c02║旨如何？』而今禪和家，纔挾箇袱子出來，社火中便謂：
J37nB386_p0382c03║者箇因緣，是單頭公案，有甚淆訛？所要透底，是要緊
J37nB386_p0382c04║大禪頭，如女子出定，百丈野狐，德山托缽，殃崛產難，
J37nB386_p0382c05║莊上喫油餈，牛過窗櫺話。者一落索，謂之末後牢關，
J37nB386_p0382c06║用出心機意識，卜度得去，說得相似，以為參學事畢，
J37nB386_p0382c07║安肯虛心與麼請問？殊不知未曾直下到啐地折、嚗
J37nB386_p0382c08║地斷，便是即心是佛，也有些子淆訛。若但與麼卜度
J37nB386_p0382c09║得底，正是依他作解，障自悟門，古人決不如是。前所
J37nB386_p0382c10║云：『只為道眼未開，聖心未通，不肯強作主宰，但有纖
J37nB386_p0382c11║毫疑滯，到處火急決擇。』如今法座上老師，見他問與
J37nB386_p0382c12║麼因緣，定是不將在意，不是喝，便是棒，趁俊快，擊石
J37nB386_p0382c13║火，閃電光，蓋覆將去，有甚巴鼻？你看他首山和尚，真
J37nB386_p0382c14║是臨濟正傳，卻不用者些惡臭氣，但緩緩地向他道：
J37nB386_p0382c15║『龍袖拂開全體現。』直下十日並照，何等光明？到者裏
J37nB386_p0382c16║真是師資合處，啐啄同時，觸著者些關捩。汾陽又狼
J37nB386_p0382c17║忙問道：『師意如何？』首山更向金不博金處道一句云：
J37nB386_p0382c18║『魯王行處絕狐蹤。』此時汾陽忽地桶底脫落，如啞子
J37nB386_p0382c19║得夢，說似人不得，只說道：『萬古碧潭空界月，再三撈
J37nB386_p0382c20║摝始應知。』者般痛快處，豈似你一句來一句去，用些
J37nB386_p0382c21║閒文野彩計較卜度得來底？此所謂臨濟道出常情，
J37nB386_p0382c22║便是者箇道理。你若者裏不穩當，直饒你說得磨稜
J37nB386_p0382c23║合縫、盛水不漏，總是閻羅王手中換鐵棒喫底張本
J37nB386_p0382c24║果。若是箇上根利智，不假他力，古人教你坐地搆去、
J37nB386_p0382c25║立地搆去，不待呵氣便搆去。因甚不搆去？若與麼搆
J37nB386_p0382c26║得去，豈不省卻人多少心力？安用許多忉怛？設若沒
J37nB386_p0382c27║者樣俊快底根性，索性剷地，不會底人倒好受人整
J37nB386_p0382c28║頓，還打發得撇脫。不見當初俱胝道者結茅住菴，他
J37nB386_p0382c29║那裏知得什麼麻三斤、乾矢橛、狗子無佛性、庭前柏
J37nB386_p0382c30║樹子？只是胸次中無一箇元字腳，忽地撞著箇惡冤
J37nB386_p0383a01║家，一拶直得四稜塌地。你道如何是惡冤家？看他從
J37nB386_p0383a02║上風彩，豈不慚惶無地？而今禪客相逢，到處人情世
J37nB386_p0383a03║諦，者箇冤家卻是箇五漏身軀。臨晚到俱胝菴中，俱
J37nB386_p0383a04║胝見他不下笠子，便道：『何不卸下笠子？』如今名色禪
J37nB386_p0383a05║和便打箇問訊，卸下笠子只圖穩便，喚作禪和得麼？
J37nB386_p0383a06║你看者箇尼僧雖是五漏之軀，卻是銕橛相似，便與
J37nB386_p0383a07║俱胝當頭一拶道：『道得卸下笠子。』倒把箇男子漢看
J37nB386_p0383a08║一看，看有氣息無氣息？俱胝本不知東斗，卻是實頭
J37nB386_p0383a09║人難得。又道：『天色漸晚，何不且住？』又被他第二杓惡
J37nB386_p0383a10║水一潑道：『道得即住。』俱胝口似扁擔，尼僧竟自去了。
J37nB386_p0383a11║俱胝不覺觸發狂心，欲燒菴行腳，忽逢天龍豎起一
J37nB386_p0383a12║指，當下狂心便歇。所以道：『狂心若歇，歇即菩提。』便是
J37nB386_p0383a13║者箇道理。此不是剷地不會底，倒好整理，所以最忌
J37nB386_p0383a14║雜毒入心。然古人凡到所在，見箇村院主也須問過。
J37nB386_p0383a15║又道：『若遇艸裏有箇漢，便與當頭一拶。看他知氣息，
J37nB386_p0383a16║布袋盛米供養他。』是以佛法興盛，良有以也。如今佛
J37nB386_p0383a17║法下衰，到處不肯博問先知，一味顢頇過日，見說道：
J37nB386_p0383a18║『諸佛法印，匪從人得。』不打在無事甲裏，便是橫生己
J37nB386_p0383a19║見、強作主宰、胡說亂道，總是今日老鬍絕望。你看二
J37nB386_p0383a20║祖大師為法忘軀，他三乘五教豈不會得？只是者些
J37nB386_p0383a21║疑情未破，不到情枯意竭、知見頓忘、能所併絕，萬機
J37nB386_p0383a22║寢、萬緣削，爭肯立雪齊腰、捐身斷臂？道：『我心未安，乞
J37nB386_p0383a23║師安心。』他又豈不聞：『諸佛法印，匪從人得。』因甚麼如
J37nB386_p0383a24║此火急？所以黃檗和尚道：『大事本來如是。若不究到
J37nB386_p0383a25║無心處，自見自肯，即埋沒人也。』你看者老臊鬍尋常
J37nB386_p0383a26║說箇直指到者裏，果然手段各別，便就向伊身上割
J37nB386_p0383a27║一塊子與伊道：『將心來，與汝安。』此時斷臂老子實究
J37nB386_p0383a28║到無心處，口供是實，便道：『內外覓心了不可得。』豈不
J37nB386_p0383a29║是自見自肯？那老臊鬍便將無文印子一印印定道：
J37nB386_p0383a30║『與汝安心竟。』直得無絲毫透漏，豈不是皆因激發中
J37nB386_p0383b01║來？你索性要做箇沒意智漢，三十年、二十年口堆白
J37nB386_p0383b02║醭，也沒人喚作你是箇啞漢，卻又做不來、卻又不甘
J37nB386_p0383b03║心。既不甘心又做不來，便心裏想道：『我在叢林裏三
J37nB386_p0383b04║二十年，不是箇老參麼？某老知識親近過、某職事又
J37nB386_p0383b05║做過，而今頭白齒黃，將何立在人前做模做樣？』火急
J37nB386_p0383b06║向冊子上卜度得一句半句，又不知語言之次序、說
J37nB386_p0383b07║話之反正，一般也要向人前放出者般屎臭氣熏人，
J37nB386_p0383b08║反不如三家村裏無事漢卻無者些顛倒。你看古人
J37nB386_p0383b09║決不恁麼。古來有箇香嚴道者，他在百丈會裏一問
J37nB386_p0383b10║十答如瓶溈水，豈似你者般艸包飯袋、寒酸不上眼
J37nB386_p0383b11║底垃圾？一日，沒興撞到溈山水牯牛隊裏去，溈山是
J37nB386_p0383b12║箇老賊頭，便喚一聲：『師弟！你在百丈會下一問十答
J37nB386_p0383b13║是否？』者孟八郎便道：『不敢。』著賊了也。溈山道：『此是汝
J37nB386_p0383b14║聰明靈利、意解識想、生死根本。父母未生，試道一句
J37nB386_p0383b15║看。』千鈞之弩，果然不為鼷鼠而發機。香嚴被問，直得
J37nB386_p0383b16║茫然歸寮，將平日看過底文字從頭要尋一句酬對，
J37nB386_p0383b17║竟不可得，乃自歎云：『畫餅不可克饑。』一款招成。香嚴
J37nB386_p0383b18║被此一拶，若不是死盡無始劫來底偷心，爭肯恁麼
J37nB386_p0383b19║道？所以道：死盡偷心，方堪學道。香嚴到者箇時節，始
J37nB386_p0383b20║有參學趣向分了，畢竟真不掩偽、曲不藏直。古人是
J37nB386_p0383b21║箇學道底人，如今底人莫說一問能十答，纔到百丈
J37nB386_p0383b22║會下住過幾日，或當過職事走到溈山來，便要搖搖
J37nB386_p0383b23║擺擺，向方丈裏認同參攀弟兄，做出許多空腹高心、
J37nB386_p0383b24║不知慚愧底樣子出來。設若與伊當頭一拶，不是喝
J37nB386_p0383b25║一喝、豎一指、裝體面架將去，便道：『我來不是親近你
J37nB386_p0383b26║佛法。』孰肯知非？如香嚴老子恁麼道畫餅不可克饑，
J37nB386_p0383b27║者箇真是古今師法好樣子。世衰道降，一日不如一
J37nB386_p0383b28║日，看到古人好不慚惶殺人也。當時香嚴屢乞溈山
J37nB386_p0383b29║說破，溈山道：『我若說似汝，已後罵我在。我說底、是我
J37nB386_p0383b30║底，總不干汝事。』真是箇一千五百人善知識，畢竟不
J37nB386_p0383c01║同。如今據曲彔木床底更是不堪，若見他肯與麼低
J37nB386_p0383c02║頭，便將不中心行出來，甜唇美舌，多方籠籠絡絡，如
J37nB386_p0383c03║何使得？他有真正眼開底時節，者般宗師拽下床來，
J37nB386_p0383c04║椎殺他千箇萬箇，有什麼罪過？所以天童門下一任
J37nB386_p0383c05║路絕人荒，終不作者般不材不淨底事。黃金自有黃
J37nB386_p0383c06║金價，何事和沙賣與人？香嚴知是從前錯路，遂將平
J37nB386_p0383c07║昔所有底文字燒卻，道：『此生不學佛法了也，且作箇
J37nB386_p0383c08║長行粥飯僧，免役心神。』豈不是以有所得心學無所
J37nB386_p0383c09║得法，如何學得來？然則香嚴此時卻也平帖帖地了，
J37nB386_p0383c10║乃泣辭溈山，溈山更不留，可謂白玉琢成西子骨，黃
J37nB386_p0383c11║金鑄就伍員心，不妨千古師資、風雲際會盡在此處。
J37nB386_p0383c12║當時者兩箇老古錐，若非等是純鋼打就底脊項，莫
J37nB386_p0383c13║道香嚴後來聞擊竹聲悟道，便是聞無限微玅梵音
J37nB386_p0383c14║聲、迦陵頻伽聲，也則是箇隨聲逐色底人，安有『一擊
J37nB386_p0383c15║忘所知，更不假修持』之慶快平生也？此六祖所謂『若
J37nB386_p0383c16║能一念自知非，自己靈光嘗顯現』，便是者箇道理。所
J37nB386_p0383c17║以古人寧使一生不悟，不肯半青半黃，依俙相似，得
J37nB386_p0383c18║少為足。然古來亦有一箇樣子，喚作南扁頭。者箇扁
J37nB386_p0383c19║頭道人，胸羅三藏、學貫五車，其實有些子風彩，只是
J37nB386_p0383c20║打頭不遇得箇咬豬狗底手腳，幾乎一生錯過。虧殺
J37nB386_p0383c21║他結得箇好道友，喚作雲峰悅。一日，同遊西山，知其
J37nB386_p0383c22║不實，悅歎云：『南有道之器也，惜其未遇本分鉗鎚耳。』
J37nB386_p0383c23║也是為他閒事長無明。然如今人結道友，人情意況
J37nB386_p0383c24║或有之，求其如此相為者，直是萬中無一。夜臥，話及
J37nB386_p0383c25║雲門法道，悅云：『澄公雖是雲門之後，法道異矣。』鉤頭
J37nB386_p0383c26║著餌。南詰其所以異，一釣便上，悅云：『再加線索。』雲門
J37nB386_p0383c27║如九轉丹砂點銕成金，澄公藥汞銀徒可玩，入煆則
J37nB386_p0383c28║流去，若藥不瞑眩，其疾不瘳。南怒，以枕投之，猶更𨁝
J37nB386_p0383c29║跳。悅明日謝過，不是好心。又云：『一不做，二不休。』雲門
J37nB386_p0383c30║氣宇如王，甘死語下乎？澄公有法授人，死語也，死語
J37nB386_p0384a01║其能活人乎？雖是死蛇，解弄也活。即背去，有甚交涉？
J37nB386_p0384a02║如今底道友家說話不投，便發惡背去；分利不均，便
J37nB386_p0384a03║發惡背去；爭人爭我，便發惡背去。求其如此佛法激
J37nB386_p0384a04║勵背去者，更是萬中無一。更有一般底在社火中鉤
J37nB386_p0384a05║群結隊，互相欺誑，或於老師前說一句好話，便喚作
J37nB386_p0384a06║徹骨相為，此正是便辟之友。求其直諒如雲峰之為
J37nB386_p0384a07║道友者，其可得哉？那時南扁頭被他打著，心中事便
J37nB386_p0384a08║把不住，挽之云：『若如是，則誰可汝意？』果然藥汞銀悅。
J37nB386_p0384a09║使見石霜，為人須為徹。南心裏想道：『悅師翠嚴，使我
J37nB386_p0384a10║見石霜，於他何干？』此老者一疑，正是命根不斷處。即
J37nB386_p0384a11║造石霜。中途聞慈明少叢林，不願見，遂登衡嶽。時來
J37nB386_p0384a12║風送滕王閣，乃謁福嚴賢。賢卒，郡守以慈明補之。冤
J37nB386_p0384a13║有頭，債有主。既至，目其貶剝諸方，件件數為邪解。南
J37nB386_p0384a14║為之氣索，運退雷轟索靖碑。遂造其室，天網恢恢。明
J37nB386_p0384a15║云：『書記領徒遊方，借使有疑，可坐而商略。』看者老漢
J37nB386_p0384a16║面如夾竹桃華，心裏參天荊棘，者箇甜唇美舌卻用
J37nB386_p0384a17║得好。『那扁頭道人畢竟是箇學道底人。』到者裏不敢
J37nB386_p0384a18║欺心。哀懇愈切。明云：『公學雲門禪，必善其旨。如云：「放
J37nB386_p0384a19║洞山三頓棒。」是有喫棒分？無喫棒分？』如此發藥下刃，
J37nB386_p0384a20║豈是你如今捏死蛇底老凍儂？不審機扣相當不相
J37nB386_p0384a21║當，一味硬將死法，則魔魅人家男女。他見道穩實底
J37nB386_p0384a22║人，自然有一段生機別路，活潑潑地煆煉人，使得他
J37nB386_p0384a23║無地藏竄，手腳畢露。道：『有喫棒分。』果然入煆不得。那
J37nB386_p0384a24║時慈明捋下面皮來也，不是前番底甜唇美舌了，面
J37nB386_p0384a25║上便露幾分惡顏色出來道：『若然，從朝至暮，鵲噪鴉
J37nB386_p0384a26║鳴，皆應喫棒。』端著坐，受其炷香作禮。所以道：殺人刀，
J37nB386_p0384a27║活人劍，上古之規模，今時之樞要。明又問道：『越州云：
J37nB386_p0384a28║「臺山婆子，我為汝勘破了也。」且道那裏是他勘破處？』
J37nB386_p0384a29║驢事未了，馬事又到。扁頭直得通身汗下，口似磉盤。
J37nB386_p0384a30║殊不知勘破婆子處，便是放洞山棒處。者裏不省得，
J37nB386_p0384b01║那裏如何知得？次日相見，慈明詬罵不已，南云：『罵豈
J37nB386_p0384b02║慈悲法施耶？』明云：『你作罵會那？』咄！作什麼會？『直饒不
J37nB386_p0384b03║作罵會，還夢見麼？』南於言下大悟。早知燈是火，飯熟
J37nB386_p0384b04║幾多時？遂作箇頌云：『傑出叢林老趙州』，不勞贊歎。『老
J37nB386_p0384b05║婆勘破沒來出』，總使有來由，有甚干涉？『而今四海清
J37nB386_p0384b06║如鏡』，平地上死人無數。『行人莫與路為仇』，依舊參天
J37nB386_p0384b07║荊棘。你看他恁麼吐露，豈不是胸襟流出，蓋天蓋地？
J37nB386_p0384b08║如今人尋常開大口說，驅耕夫之牛，奪饑人之食，及
J37nB386_p0384b09║至臨機，全無巴鼻。你還知雲門放洞山三頓棒底因
J37nB386_p0384b10║緣麼？更是峭絕。所以慈明舉來勘驗黃龍，直得骨出，
J37nB386_p0384b11║賊鎗賊弄，自然條直。今日不惜口業，索性引來一串
J37nB386_p0384b12║穿卻。者箇洞山，是襄州洞山問佛答麻三斤底，不是
J37nB386_p0384b13║新豐洞山。一日參雲門，門問：『那裏來？』答云：『查渡來。』門
J37nB386_p0384b14║云：『夏在何處？』答云：『湖南報慈。』門又問：『幾時離彼？』答云：
J37nB386_p0384b15║『八月十五。』門云：『放汝三頓棒。』洞山大疑。你看大賞之
J37nB386_p0384b16║下必有勇夫，金剛寶劍劈面一揮，者箇手腳豈似你
J37nB386_p0384b17║教人念死話頭、起疑情、裝模作樣底瞎宗師，如何啟
J37nB386_p0384b18║發得人底真疑現前？者箇學人是生銕鑄就、有決定
J37nB386_p0384b19║志底人，不是如今賣腳版、東走西走底人。聽見恁麼
J37nB386_p0384b20║道，使一夜睡不去，心裏想道：『如此抵對，有甚錯誤？放
J37nB386_p0384b21║我三頓棒，畢竟別有道理，與他理會去。』者箇豈不是
J37nB386_p0384b22║真疑現前？天明便問：『昨晚蒙和尚放某甲三頓棒，過
J37nB386_p0384b23║在什麼處？』果然不虛發藥。雲門道：『飯袋子！江西、湖南
J37nB386_p0384b24║便恁麼去也。』你尋常說許多活潑潑、轉轆轆、解粘去
J37nB386_p0384b25║縛處，還有者般手腳麼？此時洞山直下瓦解冰消。如
J37nB386_p0384b26║今人要參禪，不具者般根性，如何參得禪來？所以道：
J37nB386_p0384b27║參禪須是銕漢，著手心頭便判。便是者箇道理。如上
J37nB386_p0384b28║所舉、如上所判，不是天童貶剝諸方、訶罵兄弟，只因
J37nB386_p0384b29║明日開爐，見你一班輩後生英俊，發好心來天童參
J37nB386_p0384b30║禪，所以直舉古人實證實悟、自見自肯處拈掇，貴圖
J37nB386_p0384c01║正眼流通、宗風不替，不惜忉怛以至於此。然切不得
J37nB386_p0384c02║記持一字，又不可隨著山僧舌頭轉，唯是把從前所
J37nB386_p0384c03║學所得底，枝枝葉葉盡情向此無底爐中、不煙火內
J37nB386_p0384c04║一併燒卻，與我斬新條，令別立生涯，忽地冷灰裏豆
J37nB386_p0384c05║爆一聲，也不虛到者裏受勞受頓。久立，珍重。」
J37nB386_p0384c06║
J37nB386_p0384c07║
J37nB386_p0384c08║
J37nB386_p0384c09║
J37nB386_p0384c10║遠菴僼禪師語錄卷第十一