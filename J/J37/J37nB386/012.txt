J37nB386_p0385a01║遠菴僼禪師語錄卷第十二
J37nB386_p0385a02║嗣法門人元視等編
J37nB386_p0385a03║舉古
J37nB386_p0385a04║舉：「洞山云：『貪瞋癡，太無知，賴我今朝識得伊。行便打，
J37nB386_p0385a05║坐便槌，分付心王仔細推。無量劫來不解脫，問汝三
J37nB386_p0385a06║人知不知？』諲禪師道：『神鼎即不然。貪瞋癡，實無知，十
J37nB386_p0385a07║二時中任從伊。行即往，坐即隨，分付心王擬何為？無
J37nB386_p0385a08║量劫來元解脫，何須更問知不知？』」師云：「語漸也，返常
J37nB386_p0385a09║合道；論頓也，不留朕跡。若人於諲祖句下明得，不歷
J37nB386_p0385a10║僧祇獲法身，然自救即得；若於洞山句下明得，將此
J37nB386_p0385a11║深心奉塵剎，帶水拖泥有分。就中較量將來，一對無
J37nB386_p0385a12║孔鐵鎚，兩箇生光漆桶。何故？不見道：直饒返其常，論
J37nB386_p0385a13║其頓，也是抑而為之。秖如兩頭不涉，中道撒開底，又
J37nB386_p0385a14║作麼生吐露？」良久，云：「既無其人，山僧吐露去也。貪瞋
J37nB386_p0385a15║癡，阿誰知？識得元來不是伊。行不往，坐不隨，分付心
J37nB386_p0385a16║王好善為，解脫深阬如跳出，收放縱橫知不知？」
J37nB386_p0385a17║舉：「僧問長興：『如何是古佛道場？』興云：『行便踏著。』又僧
J37nB386_p0385a18║問汾陽：『如何是古佛道場？』陽云：『下腳不得。』」師云：「奇怪！
J37nB386_p0385a19║諸禪德！古人一等恁麼問，為甚畣處不同？有等商量
J37nB386_p0385a20║道：『行便踏著，豈不是經行及坐臥常在於其中？』似則
J37nB386_p0385a21║似，要且認驢鞍橋作阿爺下頷。有等見說下腳不得，
J37nB386_p0385a22║便謂擬向即乖，動步即錯，卻似老鼠入牛角。大抵識
J37nB386_p0385a23║情未破，秖是意想卜度，未免累他古人鬚眉墮落。是
J37nB386_p0385a24║汝諸人畢竟作麼生？要知麼？點石化為金玉易，勸人
J37nB386_p0385a25║除卻是非難。」
J37nB386_p0385a26║舉：「僧問雲門：『如何是雲門一曲？』門云：『臘月二十五。』」師
J37nB386_p0385a27║云：「雲門一曲可謂調高白雪，人世稀聞，韻出獅絃，眾
J37nB386_p0385a28║音絕響，其奈千古之下無人節拍？神鼎不惜狗尾續
J37nB386_p0385a29║貂，貴圖要圓此話。」拍香几，云：「還會麼？若將耳聽終難
J37nB386_p0385a30║會，眼底聞來始是親。」
J37nB386_p0385b01║舉：「千巖長祖云：『江月照，松風吹，面面青山展笑眉。經
J37nB386_p0385b02║有經師，論有論師，莫怪老僧無法說，勞汝諸人立片
J37nB386_p0385b03║時。』」師云：「千巖老祖大似抱贓叫屈。神鼎要且不然，細
J37nB386_p0385b04║雨下，冷風吹，青山遠近鎖愁眉。經有經師，論有論師，
J37nB386_p0385b05║山僧不惜拖泥水，鈍置諸人立片時。」喝一喝，下座。
J37nB386_p0385b06║舉：「藥山夜參不點燈，垂語云：『我有一句子，待牸牛生
J37nB386_p0385b07║兒即向你道。』時有僧云：『牸牛生兒也只是和尚不道。』
J37nB386_p0385b08║藥山云：『侍者點燈來。』其僧抽身入眾。」師云：「藥山與麼
J37nB386_p0385b09║一場特地，大似龍頭蛇尾。神鼎晚參，暗即點燈，無甚
J37nB386_p0385b10║遮掩。有一句子，任從滄海變，終不為君通。何故？見之
J37nB386_p0385b11║不取，思之千里。」
J37nB386_p0385b12║舉：「南泉道：『牽牛擬向溪東牧，未免食他國王水艸；牽
J37nB386_p0385b13║牛擬向溪西牧，亦未免食他國王水艸。不如隨分納
J37nB386_p0385b14║些些，總不見得。』山僧要問南泉：『秖如隨分納些些，還
J37nB386_p0385b15║出得他國王水艸也無？』眾中有為南泉作主者麼？」良
J37nB386_p0385b16║久，云：「但見皇風成一片，不知何處是封疆？」
J37nB386_p0385b17║舉：「鹽官國師一日喚侍者：『將犀牛扇子來。』者云：『破也。』
J37nB386_p0385b18║國師云：『還我犀牛兒來。』者無語。投子代云：『不辭將出，
J37nB386_p0385b19║恐頭角不全。』資福代畫一圓相，中心書牛字。石霜代
J37nB386_p0385b20║云：『還和尚即無也？』保福代云：『和尚年尊，別請人好。』」師
J37nB386_p0385b21║云：「四大老來風深辨，各擅家聲，簡點將來，仁義道中
J37nB386_p0385b22║則不無。若是臨濟兒孫，捋虎鬚且非分外，眾中還有
J37nB386_p0385b23║捋虎鬚者麼？」良久，眾無對。師云：「山僧順毛捋去也。」驀
J37nB386_p0385b24║拽一僧鼻孔，云：「者不是。」
J37nB386_p0385b25║舉：「馬祖不安，院主問云：『和尚尊候如何？』祖云：『日面佛，
J37nB386_p0385b26║月面佛。』」師云：「奇怪諸禪德！馬駒踏殺天下人，讖不虛
J37nB386_p0385b27║言。後來諸家拈頌，無不著五彩畫虛空，秖有雪竇較
J37nB386_p0385b28║些子，解道：『日面佛，月面佛，五帝三皇是何物？』雖然，也
J37nB386_p0385b29║是看錮鏴著生銕。山僧近日不安，設有人問：『尊候如
J37nB386_p0385b30║何？』但向他道：『一回寒，一回熱。』還有動絃別曲者麼？為
J37nB386_p0385c01║山僧頌出。如無，自拈自弄去也。一回寒，一回熱，佛法
J37nB386_p0385c02║身心俱泯絕，枕頭𨁝跳笑呵呵，憍梵缽提驚吐舌。休
J37nB386_p0385c03║吐舌，春有百華秋有月，但無閒事挂心頭，便是人間
J37nB386_p0385c04║好時節。」
J37nB386_p0385c05║舉：「趙州道：『我在南方行腳，火爐頭有箇無賓主句，直
J37nB386_p0385c06║至而今，無人舉著。』」師云：「垂鉤四海，為釣獰龍；格外玄
J37nB386_p0385c07║談，惟尋知識。檢點將來，趙州老漢掩耳偷鈴。山僧今
J37nB386_p0385c08║日開爐，亦有箇無賓主句，不妨與諸人道破。」良久，便
J37nB386_p0385c09║歸方丈。
J37nB386_p0385c10║舉：「慈明問翠巖真：『如何是佛法大意？』真云：『無雲生嶺
J37nB386_p0385c11║上，有月落波心。』明訶之云：『頭白齒黃，作者般見解。』真
J37nB386_p0385c12║問：『如何是佛法大意？』明云：『無雲生嶺上，有月落波心。』
J37nB386_p0385c13║真於言下大悟。」師云：「慈明雖解就窠打劫，爭奈與賊
J37nB386_p0385c14║過梯？翠巖悟則不無，管教有屈無叫處。何故？早知燈
J37nB386_p0385c15║是火，飯熟已多時。」
J37nB386_p0385c16║舉：「僧問曹山：『學人通身是病，請師醫。』山云：『不醫。』僧云：
J37nB386_p0385c17║『為甚麼不醫？』山云：『教伊求生不得，求死不得。』」師云：「者
J37nB386_p0385c18║則公案，且道曹山還有為人處也無？若道有，因甚不
J37nB386_p0385c19║醫？若道無，參學眼在什麼處？諸人試檢點看。檢點得
J37nB386_p0385c20║出，通身是病通身藥；檢點不出，總是涅槃堂裏客。」
J37nB386_p0385c21║舉：「世尊因調達謗佛，生身入地獄，遂令阿難問：『你在
J37nB386_p0385c22║地獄中安否？』曰：『我雖在地獄，如三禪天樂。』佛又令阿
J37nB386_p0385c23║難問：『你還求出否？』曰：『我待世尊來便出。』阿難云：『佛是
J37nB386_p0385c24║三界大師，豈有入地獄分？』曰：『佛既無入地獄分，我豈
J37nB386_p0385c25║有出地獄分？』」師云：「一人肝腸似雪，一人意氣如雲。雖
J37nB386_p0385c26║然，若要作人天榜樣，須是調達始得。」
J37nB386_p0385c27║舉：「南陽忠國師因西天大耳三藏到京，自謂得他心
J37nB386_p0385c28║通，肅宗皇帝命國師試驗。三藏見，拜起，立于右。師問：
J37nB386_p0385c29║『汝得他心通那？』藏云：『不敢。』師曰：『汝道老僧即今在甚
J37nB386_p0385c30║麼處？』藏云：『和尚是一國之師，何得去西川看競渡？』師
J37nB386_p0386a01║良久，又問：『汝道老僧即今在甚麼處？』藏云：『和尚是一
J37nB386_p0386a02║國之師，何得向天津橋上看弄猢猻？』師良久，又問：『汝
J37nB386_p0386a03║道老僧即今在甚麼處？』藏罔知，師叱曰：『者野狐精！他
J37nB386_p0386a04║心通在什麼處？』藏無對。」師云：「國師良久，非但大耳三
J37nB386_p0386a05║藏罔測，直饒大悲千手眼也摸索不著。雖然，曙色未
J37nB386_p0386a06║分人盡望，及乎天曉也尋常。」
J37nB386_p0386a07║舉：「青原思因荷澤神會參，乃問：『甚處來？』曰：『曹溪。』原曰：
J37nB386_p0386a08║『曹溪意旨如何？』會振身而立。原曰：『猶帶瓦礫在。』曰：『和
J37nB386_p0386a09║尚此間莫有真金與人麼？』原曰：『設有，汝向甚麼處著？』」
J37nB386_p0386a10║師云：「者則公案，透得過，瓦礫盡是真金；透不過，真金
J37nB386_p0386a11║還同瓦礫。秖如道：『設有，向何處著？』但云：『滯貨，不勞拈
J37nB386_p0386a12║出。』何故？從門入者，不是家珍。」
J37nB386_p0386a13║舉：「僧問風穴：『干木奉文侯，知心能幾人？』穴云：『少年曾
J37nB386_p0386a14║決龍蛇陣，老大還聽稚子歌。』」師云：「賢君尚良佐，聖主
J37nB386_p0386a15║貴勞謙。采葑之義，可謂得矣。較諸無為而治，何啻萬
J37nB386_p0386a16║里崖州。」
J37nB386_p0386a17║舉：「長沙因三聖令秀上座問：『南泉遷化向甚麼處去？』
J37nB386_p0386a18║沙云：『石頭作沙彌時曾見六祖。』秀云：『不問石頭見六
J37nB386_p0386a19║祖，南泉遷化向甚處去？』沙云：『教伊尋思去。』秀云：『和尚
J37nB386_p0386a20║雖有千尺寒松，且無抽條石筍。』沙默然。秀云：『謝和尚
J37nB386_p0386a21║荅話。』沙亦默然。秀回舉似三聖，聖云：『若恁麼，猶勝臨
J37nB386_p0386a22║濟七步。然雖如是，待我更驗看。』至明日，三聖上問：『承
J37nB386_p0386a23║聞和尚昨日荅南泉遷化一則話，可謂光前絕後，今
J37nB386_p0386a24║古罕聞。』沙亦默然。」師云：「長沙雖善舒卷臨時，若非三
J37nB386_p0386a25║聖到來，幾乎不得圓話。三聖固能舍己從人，若非長
J37nB386_p0386a26║沙放過，豈能全璧而歸？雖然，俱不是好心，好與二十
J37nB386_p0386a27║拄杖。」
J37nB386_p0386a28║舉：「良遂訪麻谷，谷一見便去鉏艸。」師問眾云：「且道麻
J37nB386_p0386a29║谷還有為人處也無？良遂連三日敲門，至第三日纔
J37nB386_p0386a30║敲門，谷云：『阿誰？』遂云：『和尚莫謾良遂好，良遂若不來
J37nB386_p0386b01║禮拜和尚，洎被經論賺過一生。』」師云：「良遂見箇什麼
J37nB386_p0386b02║道理便恁麼道？良遂歸，謂學人云：『諸人知處，良遂總
J37nB386_p0386b03║知；良遂知處，諸人不知。』」師云：「如何是良遂知處？」眾下
J37nB386_p0386b04║語不契。師代麻谷鉏艸處云：「霹靂過頭猶瞌睡。」代敲
J37nB386_p0386b05║門省處云：「苦屈之詞最難吐。」代良遂知處云：「踏著秤
J37nB386_p0386b06║錘硬似鐵。」
J37nB386_p0386b07║舉：「雲門道：『舉不顧，即差互。擬思量，何劫悟。』」師云：「者箇
J37nB386_p0386b08║跛腳阿師，盡道伊坐斷報化佛頭，元來從朝至暮，只
J37nB386_p0386b09║在回頭轉腦處鼓弄人家男女。而今叢林撞頭磕額，
J37nB386_p0386b10║盡是動絃別曲、葉落知秋底靈利禪和，設使要箇未
J37nB386_p0386b11║舉先知、未言先會底，亦如稻麻竹葦相似，打破大唐
J37nB386_p0386b12║國，正討箇舉不顧底不出。你道要他何用？」良久，云：「罔
J37nB386_p0386b13║象到時珠燦爛，離婁行處浪滔天。」
J37nB386_p0386b14║頌古
J37nB386_p0386b15║世尊因波斯匿王問：「勝諦義中有世俗諦否？若言
J37nB386_p0386b16║無，智不應二；若言有，智不應一。一二之義，其義云
J37nB386_p0386b17║何？」佛言：「大王！汝於過去龍光佛時曾問此義，我今
J37nB386_p0386b18║無說，汝亦無聞。無說、無聞，是名一義、二義。」
J37nB386_p0386b19║一枝濃艷露桃紅，上苑春風處處同，堪歎夢隨蝴蝶
J37nB386_p0386b20║去，不知身在百花叢。
J37nB386_p0386b21║世尊因耆婆善別音響話。
J37nB386_p0386b22║手擎魚目當明珠，遇見真珠卻不知，打破髑髏前見
J37nB386_p0386b23║解，世尊伎倆只如斯。
J37nB386_p0386b24║世尊因調達謗佛，生身入地獄。
J37nB386_p0386b25║白玉琢成西子骨，黃金鑄就伍員心。山河翻覆如雲
J37nB386_p0386b26║雨，莫把興亡論古今。
J37nB386_p0386b27║世尊因文殊忽起佛見、法見，被世尊威神攝向二
J37nB386_p0386b28║鐵圍山。
J37nB386_p0386b29║佛法誰知是禍胎，鐵圍山裏去安排。若將世事論公
J37nB386_p0386b30║道，好把瞿曇一窖埋。
J37nB386_p0386c01║僧問古德：「如何是佛？」德云：「不辭向汝道，恐汝信不
J37nB386_p0386c02║及。」云：「和尚誠言，焉敢不信？」德云：「即汝便是。」云：「如何
J37nB386_p0386c03║保任？」德云：「一翳在眼，空華亂墜。」其僧言下大悟。
J37nB386_p0386c04║利刀有蜜不須舐，蠱毒之家水莫嘗，不舐不嘗通不
J37nB386_p0386c05║犯，端然衣錦自還鄉。
J37nB386_p0386c06║烏臼和尚問僧：「近離甚處？」曰：「定州。」師曰：「定州法道
J37nB386_p0386c07║何似者裏？」曰：「不別。」師曰：「若不別，更轉彼中去。」便打，
J37nB386_p0386c08║僧曰：「棒頭有眼，不得艸艸打人。」師曰：「今日打著一
J37nB386_p0386c09║箇也。」又打三下，僧便出去，師曰：「屈棒元來有人喫
J37nB386_p0386c10║在。」曰：「爭奈杓柄在和尚手裏。」師曰：「汝若要，山僧還
J37nB386_p0386c11║與汝。」僧近前奪棒打師三下，師曰：「屈棒。」曰：「有人喫
J37nB386_p0386c12║在。」師曰：「艸艸打著箇漢。」僧禮拜，師曰：「卻與麼去也。」
J37nB386_p0386c13║僧大笑而出，師曰：「消得恁麼，消得恁麼。」
J37nB386_p0386c14║探賊劫賊，將機就機。天關撥轉兮星辰互換，地軸掀
J37nB386_p0386c15║翻兮海嶽更移。頂門既能著楔，腦後亦解抽錘。拳踢
J37nB386_p0386c16║相應，首尾完全。咦！蛟龍一鬥乾坤動，鼎沸寒聲徹大
J37nB386_p0386c17║千。
J37nB386_p0386c18║南院顒禪師上堂曰：「赤肉團上，壁立千仞。」僧問：「赤
J37nB386_p0386c19║肉團上，壁立千仞，是和尚語否？」師曰：「是。」僧便掀倒
J37nB386_p0386c20║禪床。師曰：「者瞎驢亂做。」僧擬議，師便打。
J37nB386_p0386c21║對面白拈，就窠打劫。惡人須是惡人磨，翻身鏃落胡
J37nB386_p0386c22║天月。雖然南院復回春，也是女媧補天缺。
J37nB386_p0386c23║深、明二上座同行，見捕魚，忽一魚跳出網。深曰：「俊
J37nB386_p0386c24║哉！一似箇衲僧相似。」明曰：「爭似當時不入他網？」深
J37nB386_p0386c25║曰：「你猶欠悟在。」明行二十里方省。
J37nB386_p0386c26║明兄未悟，乘虛即破，真烈丈夫，鉏金不顧。者回吞下
J37nB386_p0386c27║銕崑崙，傑出叢林二上座。
J37nB386_p0386c28║雲門偃禪師因僧問：「父母不聽，不得出家。如何得
J37nB386_p0386c29║出家？」師曰：「淺。」曰：「學人不會。」師曰：「深。」
J37nB386_p0386c30║雲開東嶺，月在西巒。翻轉清平十二調，陽春別入曲
J37nB386_p0387a01║中彈。淺不會，深更難，句外之機海口乾。
J37nB386_p0387a02║雲門偃因乾峰上堂，法身有三種病話。
J37nB386_p0387a03║三種病，二種光，透得依然死水藏。向上竅，呵呵笑，知
J37nB386_p0387a04║機須是遼天鷂。明中劍去暗戈來，各各轉身機善玅。
J37nB386_p0387a05║電影分緇，潮音別調，弄蛇手段生來峭。
J37nB386_p0387a06║洞山价禪師因僧不安，欲見師，師遂往看。僧曰：「和
J37nB386_p0387a07║尚何不救取人家男女？」師曰：「你是誰家男女？」曰：「我
J37nB386_p0387a08║是大闡提人家男女。」師良久，僧曰：「四山相逼事如
J37nB386_p0387a09║何？」師曰：「老僧日前曾在人家屋簷下過來。」曰：「還回
J37nB386_p0387a10║互也無？」師曰：「不回互。」曰：「畢竟向甚麼處去？」師曰：「粟
J37nB386_p0387a11║畬裏去。」
J37nB386_p0387a12║四山相逼休捏怪，屋下過來曾無礙。金闕鐵圍未盡
J37nB386_p0387a13║空，有一毫兮一毫在。粟畬裏去現優曇，撒手那邊千
J37nB386_p0387a14║聖外。
J37nB386_p0387a15║百丈禪師因僧問：「抱璞投師，請師一決。」師曰：「昨夜
J37nB386_p0387a16║南山虎咬大蟲。」曰：「不謬真詮，為甚麼不垂方便？」師
J37nB386_p0387a17║曰：「掩耳偷鈴漢。」曰：「不得中郎鑑，還同野舍薪。」師便
J37nB386_p0387a18║打。僧曰：「蒼天！蒼天！」師曰：「得與麼多口。」曰：「罕遇知音。」
J37nB386_p0387a19║拂袖便出。師曰：「百丈今日輸卻一半。」至晚，侍者問：
J37nB386_p0387a20║和尚被者僧不肯了便休。師便打。者曰：「蒼天！蒼天！」
J37nB386_p0387a21║師曰：「罕遇知音。」者禮拜。師曰：「一狀領過。」
J37nB386_p0387a22║全殺活，能縱奪。血烹紅鼎中，放出遼天鶚。聊把玉竿
J37nB386_p0387a23║垂，收歸攪海鱷。地軸天關轉握中，或明或暗許誰度。
J37nB386_p0387a24║谷隱聰禪師因達觀穎問：「如何是夜半正明，天曉
J37nB386_p0387a25║不露？」師曰：「牡丹華下睡貓兒。」
J37nB386_p0387a26║牡丹華下睡貓兒，石女菱華夜半窺。絕國風流渾不
J37nB386_p0387a27║艷，倒拈禿帚畫蛾眉。
J37nB386_p0387a28║懷志上座問真淨文禪師：「古人一喝不作一喝用，
J37nB386_p0387a29║意旨如何？」師叱之。志趨出，師笑曰：「浙子齋後遊山
J37nB386_p0387a30║好。」
J37nB386_p0387b01║星馳電激，白日青天。放出大蟲吞白額，無毛銕鷂舞
J37nB386_p0387b02║風前。軟如石，硬如綿，一口吞乾濟北川。
J37nB386_p0387b03║襄州洞山初禪師因僧問：「目睹瞿曇，猶如黃葉，意
J37nB386_p0387b04║旨如何？」師曰：「襄州土宜，不出別物。」
J37nB386_p0387b05║明逾日月兮彌昏，功高天地兮不仁。權挂垢衣云是
J37nB386_p0387b06║佛，莫將黃葉認為金。襄州風土無殊物，啼鳥山華一
J37nB386_p0387b07║樣春。
J37nB386_p0387b08║雲門偃禪師因僧問：「如何是途中受用？」師云：「七九
J37nB386_p0387b09║六十三。」曰：「如何是世諦流布？」師曰：「江西湖南，新▆
J37nB386_p0387b10║渤海。」
J37nB386_p0387b11║四五百條華柳巷，二三千處管絃樓。日日與君華下
J37nB386_p0387b12║醉，更嫌何處不風流。
J37nB386_p0387b13║長慶暹禪師因僧問：「離上生之寶剎，登延聖之道
J37nB386_p0387b14║場。如何是不動尊？」師曰：「孤舟載明月。」曰：「忽遇櫓棹
J37nB386_p0387b15║俱停時如何？」師曰：「漁人偏愛宿蘆花。」
J37nB386_p0387b16║楚水吳山不繫情，一身去住任飄萍。槎浮星漢秋空
J37nB386_p0387b17║遠，棹宿蘆花雪練明。何處樓臺非縹緲，誰家風月不
J37nB386_p0387b18║幽清。閒雲一片長空裊，蒼狗白衣自變更。
J37nB386_p0387b19║九峰乾禪師因僧問：「古人云：『直得不恁麼來者，猶
J37nB386_p0387b20║是兒孫。』意旨如何？」師曰：「古人不謾語。」曰：「如何是來
J37nB386_p0387b21║底兒孫？」師曰：「猶守珍御在。」曰：「如何是父？」師曰：「無家
J37nB386_p0387b22║可坐，無世可興。」
J37nB386_p0387b23║不立孤危道始丕，纔居尊貴落今時。劫前風月人誰
J37nB386_p0387b24║薦，化外春光自不知。忘朕兆，絕機宜，寥寥金殿綠苔
J37nB386_p0387b25║滋。洪鈞一氣從教轉，那更重添眼上眉。
J37nB386_p0387b26║夾山會禪師因僧問：「十二分教及祖意為甚麼不
J37nB386_p0387b27║許人問？」師曰：「是老僧坐具。」曰：「和尚以何法示人？」師
J37nB386_p0387b28║曰：「虛空無挂針之路，子虛徒撚線之功。」又曰：「會麼？」
J37nB386_p0387b29║曰：「不會。」師曰：「金粟之裔苗，舍利之真身，罔象之玄
J37nB386_p0387b30║譚，是野狐之窟宅。」
J37nB386_p0387c01║風日熙熙雞犬淳，孫吳謀略若施陳，五丁鑿路先亡
J37nB386_p0387c02║蜀，萬里築城早喪秦。塵淨一盤珠湛湛，機生四海浪
J37nB386_p0387c03║津津，廓清寰宇無瑕翳，花笑鶯啼處處春。
J37nB386_p0387c04║笑巖寶月禪師因僧問：「一言道盡，更不容其言時
J37nB386_p0387c05║如何？」師曰：「武陵溪畔杜鵑語，十里桃花血染紅。」
J37nB386_p0387c06║武陵谿畔杜鵑鳴，萬語千言無別聲。回首若知歸去
J37nB386_p0387c07║好，天涯遊子盡回程。
J37nB386_p0387c08║洛浦禪師因僧問：「諸聖恁麼來，將何供養？」師曰：「土
J37nB386_p0387c09║宿雖持錫，不是婆羅門。」
J37nB386_p0387c10║一道神符一劍橫，從他萬聖與千靈。免教打鼓江邊
J37nB386_p0387c11║祭，四海妖氛盡廓清。
J37nB386_p0387c12║烏牙彥賓禪師因僧問：「螮蝀飲雲根時如何？」師曰：
J37nB386_p0387c13║「金輪天子下閻浮，銕縵頭上金華異。」曰：「正當恁麼
J37nB386_p0387c14║時如何？」師曰：「當今不坐靈明殿，畫鼓休停八佾音。」
J37nB386_p0387c15║螮蝀橫空五彩新，碧天初霽絕纖塵，金輪千輻無私
J37nB386_p0387c16║運，七寶光生大地春。頭頭異，處處尊，宸廷不御奏天
J37nB386_p0387c17║鈞，皇風蕩蕩無窮極，萬國熙熙化自淳。
J37nB386_p0387c18║長水問琅玡：「清淨本然，云何忽生山河大地？」琅玡
J37nB386_p0387c19║應聲云：「清淨本然，云何忽生山河大地？」長水有省。
J37nB386_p0387c20║古老相傳鬼叫阬，看來人鬼不多爭。早知鬼即是人
J37nB386_p0387c21║做，昨夜三更也可行。
J37nB386_p0387c22║雲巖因僧問：「二十年在百丈侍巾瓶，為甚麼心燈
J37nB386_p0387c23║不續？」巖云：「頭上寶花冠。」僧云：「頭上寶花冠，意旨如
J37nB386_p0387c24║何？」巖云：「大唐天子及冥王。」
J37nB386_p0387c25║功勳不假一毫頭，生長深宮坐鳳樓，頭戴花冠離少
J37nB386_p0387c26║室，萬年天子不封侯。
J37nB386_p0387c27║清泉守清禪師因僧問：「古人面壁為何事？」師曰：「屈。」
J37nB386_p0387c28║曰：「恁麼即省心力。」師曰：「何處有恁麼人？」
J37nB386_p0387c29║離騷一曲最哀吟，腸斷江干為國深。千古月明空逝
J37nB386_p0387c30║水，賈生辭挽更傷心。
J37nB386_p0388a01║廣德周禪師因僧問：「承教有言，阿逸多不斷煩惱，
J37nB386_p0388a02║不修禪定，佛記此人成佛無疑。此意如何？」師曰：「鹽
J37nB386_p0388a03║又盡，炭又無。」曰：「鹽盡炭無時如何？」師曰：「愁人莫向
J37nB386_p0388a04║愁人說，說向愁人愁殺人。」
J37nB386_p0388a05║兜率長街無去留，袒肩露膊逞風流。秦不管，漢不收，
J37nB386_p0388a06║珍珠亂撒無人識，赤手空提破袋頭。
J37nB386_p0388a07║洞山价禪師因僧問：「三身之中，阿那箇身不墮諸
J37nB386_p0388a08║數？」師曰：「吾常於此切。」僧後問曹山：「先師道：『吾常於
J37nB386_p0388a09║此切。』意作麼生？」山曰：「要頭便斫去。」又問雪峰，峰以
J37nB386_p0388a10║拄杖趁出，云：「我亦到洞山來。」
J37nB386_p0388a11║吾常於此切，堪笑堪悲向君說。鶯啼處處煖風生，愁
J37nB386_p0388a12║客鬢邊不消雪。柳眉細，花容悅，香飄雲外同時節。
J37nB386_p0388a13║南陽忠國師驗西天大耳三藏他心通。
J37nB386_p0388a14║三度相逢盡脫空，到頭不識主人公，蠻夷貊狄分諸
J37nB386_p0388a15║國，盡屬吾王化育中。
J37nB386_p0388a16║大顛擯首座。
J37nB386_p0388a17║烏飛雲盡月臨空，那許澄潭臥毒龍，一曲離騷江上
J37nB386_p0388a18║冷，悲風千古動英雄。
J37nB386_p0388a19║風穴沼禪師因僧問：「如何是一稱南無佛？」師曰：「燈
J37nB386_p0388a20║連鳳翅當堂炤，月影娥眉䫌面看。」
J37nB386_p0388a21║春機初聽擲鶯梭，百幅溪山錦繡鋪，是處樓臺皆可
J37nB386_p0388a22║寓，醉眠公子不須扶。
J37nB386_p0388a23║韶國師因僧問：「櫓棹俱停，如何得到彼岸？」師曰：「慶
J37nB386_p0388a24║汝平生。」
J37nB386_p0388a25║當下自能休歇去，大千那有一毫頭？項王早肯咸陽
J37nB386_p0388a26║立，一片皇風八百州。
J37nB386_p0388a27║地藏和尚問僧：「什麼處來？」曰：「秦州來。」師曰：「將得甚
J37nB386_p0388a28║麼物來？」曰：「不將得物來。」師曰：「汝為甚麼對眾謾語？」
J37nB386_p0388a29║其僧無對。
J37nB386_p0388a30║東風花笑帶春陽，蜂蝶枝頭只逐香，杜宇一聲垂緣
J37nB386_p0388b01║暗，不知歸路幾多長。
J37nB386_p0388b02║陸亙大夫謂南泉曰：「弟子亦薄會佛法。」泉便問：「大
J37nB386_p0388b03║夫十二時中作麼生？」陸曰：「寸絲不挂。」泉曰：「猶是階
J37nB386_p0388b04║下漢。」復云：「不見道，有道君王不納有智之臣。」
J37nB386_p0388b05║擊碎驪龍珠，踏破澄潭月，尋常日用中，佛祖難超越。
J37nB386_p0388b06║走盤珠，活潑潑，萬煆爐中銕蒺藜，輕輕拶出虛空骨。
J37nB386_p0388b07║機緣
J37nB386_p0388b08║師問僧：「併卻咽喉唇吻，道將一句來。」僧云：「不會，請師
J37nB386_p0388b09║道。」師云：「併卻咽喉唇吻，問將來。」僧擬議，師便打。
J37nB386_p0388b10║問：「弟子初參，乞師開示。」師云：「麤餐易飽，細嚼難饑。」
J37nB386_p0388b11║方丈檢漏次，僧請益云：「十二時作麼生用功？」師云：「屋
J37nB386_p0388b12║破見青天。」云：「畢竟如何？」師云：「衣穿瘦骨露。」
J37nB386_p0388b13║僧禮拜次，師問云：「你行堂時，普賢菩薩常在你木杓
J37nB386_p0388b14║邊、飯桶裏磕著撞著，今日因甚不與他同來？」僧云：「請
J37nB386_p0388b15║和尚展出缽盂來。」師云：「道什麼？」僧擬議，師便喝。
J37nB386_p0388b16║師舉：「韶山見多口白頭，因問云：『莫是多口白頭因麼？』
J37nB386_p0388b17║因云：『不敢。』韶云：『有多少口？』因云：『通身是。』韶云：『大小二
J37nB386_p0388b18║事向甚處屙？』因云：『向韶山口裏屙。』韶云：『有韶山口即
J37nB386_p0388b19║許你，無韶山口又作麼生？』因無語。」師命眾代，不契，自
J37nB386_p0388b20║代云：「猶待第二次那？」
J37nB386_p0388b21║師問僧：「不是心，不是佛，不是物，是箇什麼？」僧云：「畫不
J37nB386_p0388b22║就，描不來。」師云：「你者句從那裏來？」僧無語，師便打。
J37nB386_p0388b23║居士問：「牛頭未見四祖時如何？」師云：「石中有玉。」云：「見
J37nB386_p0388b24║後如何？」師云：「沙裏無油。」
J37nB386_p0388b25║惻侍者請垂示，師云：「山僧口啞。」惻便禮拜，師云：「你見
J37nB386_p0388b26║箇什麼道理便禮拜？」云：「某甲耳聾。」師云：「學語之流。」惻
J37nB386_p0388b27║擬議，師便掌。
J37nB386_p0388b28║除夜茶次，師云：「趙州鬥劣不鬥勝，我者裏相席打令。」
J37nB386_p0388b29║驀伸拳云：「拏三道三時如何？」一僧云：「惑亂人不少。」一
J37nB386_p0388b30║僧云：「好手手中呈好手。」師不肯，代云：「賊贓已露。」
J37nB386_p0388c01║問：「趙州十八歲見南泉，因甚八十猶行腳？」師云：「毘婆
J37nB386_p0388c02║尸佛早留心，直至而今不得玅。」
J37nB386_p0388c03║問：「玄沙未徹，意旨如何？」師云：「知音知後更誰知？」
J37nB386_p0388c04║師挑瓦次，僧問：「搬磚運瓦即不問，未審什麼人得力？」
J37nB386_p0388c05║師云：「挑瓦去。」云：「恁麼某甲從便去也。」師云：「來！替我挑
J37nB386_p0388c06║一肩。」僧近前，師挑擔便走。
J37nB386_p0388c07║溈山慧山禪師請師開堂，辭別，問云：「靈山一會，驗在
J37nB386_p0388c08║此時；此時一別，驗在何時？」師云：「卻與今日不別。」師即
J37nB386_p0388c09║把住云：「老姪又在何時再相見？」慧喝，師拓開云：「惡發
J37nB386_p0388c10║作麼？」
J37nB386_p0388c11║師問眾：「牛過窗櫺，頭角四蹄俱過了，因甚尾巴過不
J37nB386_p0388c12║得？」一僧云：「臨崖看滸眼，特地一場愁。」師云：「那裏學來
J37nB386_p0388c13║底？」僧擬議，師便打。
J37nB386_p0388c14║有僧守雲外禪師塔，作偈呈閱，師閱至「白棒當年惜
J37nB386_p0388c15║太輕，於今下手更何人」處，便問：「汝還知痛癢麼？」僧無
J37nB386_p0388c16║語，師劈面掌云：「莫道無人下手好。」
J37nB386_p0388c17║僧呈百丈野狐頌云：「不落與不昧，勿自妄分別，濟水
J37nB386_p0388c18║透新羅，北地用邠銕。」師云：「既不分別，畢竟淆訛在什
J37nB386_p0388c19║麼處？」僧無語，師云：「你底『濟水透新羅，北地用邠銕』那
J37nB386_p0388c20║裏去了？」
J37nB386_p0388c21║師問僧大車：「白牛聻？」車云：「高著眼。」師云：「黑底。」車無語，
J37nB386_p0388c22║師打云：「者畜生三歲使不得。」
J37nB386_p0388c23║僧問：「如何是正法眼？」師云：「村田阪裏牛腳跡。」
J37nB386_p0388c24║師問眾，舉：「《法句經》云：『若起精進心，是妄非精進。但能
J37nB386_p0388c25║心不妄，精進無有涯。』如何是你不妄底心？」一僧云：「從
J37nB386_p0388c26║來不向他人覓。」師云：「爭如饑來喫飯困來眠？」
J37nB386_p0388c27║師問眾：「三冬陽氣盛，九夏雪華飛，且道明什麼邊事？」
J37nB386_p0388c28║一僧云：「意氣不從天地得，英雄豈藉四時推？」師云：「我
J37nB386_p0388c29║即不然，大用現前，不存規則。」
J37nB386_p0388c30║師舉：「睦州凡見僧，便喚：『大德！』僧回首，州云：『擔板漢！』後
J37nB386_p0389a01║有尊宿云：『者僧既喚得回，為什麼卻成擔板漢？』」令眾
J37nB386_p0389a02║下語，不契。師自代云：「選佛若無如是眼，宗風那得到
J37nB386_p0389a03║於今？」
J37nB386_p0389a04║師問僧：「你參箇什麼？」僧云：「父母未生前面目。」師云：「你
J37nB386_p0389a05║有幾箇面目？」僧無語。時悟堂司云：「一箇也是多底。」師
J37nB386_p0389a06║云：「與麼你是箇無面目漢。」悟云：「卻被和尚道著。」師打
J37nB386_p0389a07║云：「也不可放過。」
J37nB386_p0389a08║師問眾：「臨濟道：『一人在孤峰頂上無出身路，一人在
J37nB386_p0389a09║十字街頭亦無背向。且道那箇在前？那箇在後？』」悟堂
J37nB386_p0389a10║司云：「太尊貴生。」師云：「十字街頭亦無向背聻？」悟云：「隨
J37nB386_p0389a11║類現身。」師便休去。
J37nB386_p0389a12║師舉：「玉泉皓布褌，因蘇學士過訪，泉云：『官人高姓？』蘇
J37nB386_p0389a13║云：『姓秤，稱天下長老之秤。』泉便喝云：『重多少？』蘇無語。」
J37nB386_p0389a14║命眾代。巖維那云：「不勞再驗。」師云：「落在第二。」玉侍者
J37nB386_p0389a15║云：「一釣便上。」師便休去。
J37nB386_p0389a16║師問眾：「雲盡歸時，因甚青天也須喫棒？」學書記云：「放
J37nB386_p0389a17║過即不可。」師便打。
J37nB386_p0389a18║師問眾：「火燄裏轉大法輪，是何玅諦？」一僧云：「作者須
J37nB386_p0389a19║知暗裏驚。」師云：「恁麼道又爭得？」自代云：「明破即不堪。」
J37nB386_p0389a20║小食次，師問眾：「供養百千諸佛，不如供養一箇無心
J37nB386_p0389a21║道人。未審諸佛有何過？無心道人有何德？」眾下語不
J37nB386_p0389a22║契，師代云：「塞北千人帳，江南萬斛船。」
J37nB386_p0389a23║師問眾：「一聞千悟得大總持，多聞不悟又作麼生？」一
J37nB386_p0389a24║僧云：「從門入者不是家珍。」師云：「如何是你底家珍？」僧
J37nB386_p0389a25║喝，師便打。
J37nB386_p0389a26║師落堂，擲下拄杖云：「不得動著，動著三十棒。」唯侍者
J37nB386_p0389a27║拈起作舞，師云：「向你道不得動著。」唯打師一拄杖云：
J37nB386_p0389a28║「看者老漢喫棒。」師云：「你者一棒什麼意旨？」唯云：「正令
J37nB386_p0389a29║當行。」師云：「正令須是山僧行始得。」奪過拄杖便打。
J37nB386_p0389a30║問：「文殊七佛之師，因甚出女子定不得？」師云：「金不博
J37nB386_p0389b01║金。」云：「罔明初地菩薩，因甚卻出得？」師云：「看孔穿楔。」云：
J37nB386_p0389b02║「女子分上又作麼生？」師云：「不風流處也風流。」
J37nB386_p0389b03║杜子濂海憲、張詞臣邑侯入山，茶次，觀密老人所書
J37nB386_p0389b04║新新堂，杜公云：「此密老和尚新之又新也。如何是和
J37nB386_p0389b05║尚斬新條令句？」師舉手云：「請護法喫果子。」杜公云：「昨
J37nB386_p0389b06║日在育王喫果子，今日在天童喫果子，其中還有同
J37nB386_p0389b07║別也無？」師云：「到口方知。」同到法堂，杜公云：「何謂白椎？」
J37nB386_p0389b08║師云：「肅眾聽法。」杜公云：「世尊陞座，文殊白椎，世尊便
J37nB386_p0389b09║下座，此那說？」師云：「和盤托出了也。」杜公向張邑侯云：
J37nB386_p0389b10║「只此一轉語，便該禮拜隨喜弘覺老人像。」張公云：「因
J37nB386_p0389b11║甚只把如意，無有拄杖？」師云：「只此一著，受用不盡。」杜
J37nB386_p0389b12║公云：「不須頭上更安頭。」師微笑。
J37nB386_p0389b13║毛鶴舫司李過訪，問：「弟子親到寶山，不可令我空手
J37nB386_p0389b14║回去。」師云：「你欠箇什麼？」司李擬議，師便喝。
J37nB386_p0389b15║僧問：「如何是老鼠多年變作牛？」師云：「升子裏𨁝跳。」「如
J37nB386_p0389b16║何是金毛獅子變作狗？」師云：「斗子裏轉身。」
J37nB386_p0389b17║師舉：「太陽問僧：『甚處來？』云：『洪山。』陽云：『先師在麼？』云：『在。』
J37nB386_p0389b18║陽云：『在即不無，請渠出來，我要相見。』僧云：『聻？』陽云：『者
J37nB386_p0389b19║箇猶是侍者。』僧無對。陽云：『喫茶去。』」命眾代。曙侍者云：
J37nB386_p0389b20║「無人識得渠。」賢知客云：「寧可截舌，不犯國諱。」師云：「一
J37nB386_p0389b21║人洞下來底，一人濟北來底。」
J37nB386_p0389b22║師落堂，問眾：「善哉三下板，知識盡來參，爾既知時節，
J37nB386_p0389b23║我今不再三。且道意旨如何？」一僧云：「知之一字，眾禍
J37nB386_p0389b24║之門。」一僧云：「瞞他一點不得。」一僧云：「從門入者，不是
J37nB386_p0389b25║家珍。」一僧云：「請和尚歸方丈。」師打僧一棒，歸方丈。
J37nB386_p0389b26║結制，落堂，云：「參承虛接響禪底，固是不必論量；參水
J37nB386_p0389b27║浸石頭禪底，天童門下亦用不著。只要一語相應，便
J37nB386_p0389b28║乃兩手分付。今日山僧拄杖與你鼻孔相築，拂子與
J37nB386_p0389b29║你眉毛撕結，情知你迴避不及。你若劈得破、解得開，
J37nB386_p0389b30║山僧別甑炊香供養你。」見知客云：「不貪香餌味，始是
J37nB386_p0389c01║碧潭龍。」師云：「山僧昨日道過底。」見云：「某甲今日用得
J37nB386_p0389c02║著。」師便付拂一枚。
J37nB386_p0389c03║師問眾：「黃檗大師云：『不道無禪，只是無師。』黃檗與麼
J37nB386_p0389c04║道，打作兩橛。既是無師，禪從甚處來？」昱侍者云：「選佛
J37nB386_p0389c05║若無如是眼，宗風那得到如今？」師云：「略較些子。」
J37nB386_p0389c06║僧問：「空手把鉏頭即不問，如何是步行騎水牛？」師云：
J37nB386_p0389c07║「莫顛倒。」云：「人從橋上過，橋流水不流，又作麼生？」師云：
J37nB386_p0389c08║「莫眼花。」
J37nB386_p0389c09║又僧問：「如何是空手把鉏頭？」師云：「閒家具。」云：「如何是
J37nB386_p0389c10║步行騎水牛？」師云：「破艸鞋。」
J37nB386_p0389c11║師問眾：「直透萬重關，不住青霄內，在什麼處？」智維那
J37nB386_p0389c12║云：「遍界不曾藏。」師云：「蝦跳不出斗。」那云：「不得壓良為
J37nB386_p0389c13║賤。」師云：「大眾笑你。」那云：「解笑者，具隻眼。」
J37nB386_p0389c14║師問眾：「古人見人為甚麼面壁？」天石云：「此心能有幾
J37nB386_p0389c15║人知？」靈徹云：「不風流處也風流。」師代云：「也是憐兒不
J37nB386_p0389c16║覺醜。」
J37nB386_p0389c17║師問眾：「懸崖撒手，自肯承當，作麼生承當？」函侍者云：
J37nB386_p0389c18║「終不敢孤負和尚。」師云：「絕後再甦，欺君不得聻？」者云：
J37nB386_p0389c19║「不可打作兩橛。」師休去。
J37nB386_p0389c20║師問眾：「太陽門下，日日三秋；明月堂前，時時九夏。到
J37nB386_p0389c21║此境界，門外艸菴秖可一宿，作麼生得大休大歇處？」
J37nB386_p0389c22║一僧云：「長安多市上，只在酒家眠。」師云：「得恁麼落托，
J37nB386_p0389c23║何不道饑來喫飯困來眠？」
J37nB386_p0389c24║師問眾：「山僧昨晚使燈籠來問你諸人，你因甚不荅
J37nB386_p0389c25║話？」宗侍者云：「知音不必頻頻舉。」師云：「爭奈露柱不點
J37nB386_p0389c26║頭。」者便喝。師云：「惡發作麼？」
J37nB386_p0389c27║僧問：「虎以肉為生，因甚不食其子？」師云：「金不博金。」云：
J37nB386_p0389c28║「魚以水為命，因甚死在水中？」師云：「伸腳原在縮腳裏。」
J37nB386_p0389c29║云：「是法平等，無有高下，因甚觀音坐，善財立？」師云：「是
J37nB386_p0389c30║法平等，無有高下。」云：「因甚觀音坐，善財立聻？」師云：「問
J37nB386_p0390a01║事即得。」
J37nB386_p0390a02║僧問：「文殊是七佛之師，因甚出女子定不得？」師云：「大
J37nB386_p0390a03║海不勞杓子舀。」云：「罔明為什麼卻出得？」師云：「虛空特
J37nB386_p0390a04║地安耳穴。」又問：「趙州訪二菴主，一樣豎拳，為甚肯一
J37nB386_p0390a05║不肯一？」師云：「一池淥水，兩處洪波。」
J37nB386_p0390a06║師問眾：「日裏往來總不疑著，半夜裏道將一句來。」一
J37nB386_p0390a07║僧云：「窗外一天星。」一僧云：「千江有水千江月。」師不肯，
J37nB386_p0390a08║自代云：「長伸兩腳眠。」
J37nB386_p0390a09║師問眾：「昔有一僧於經堂打坐不看經，藏主問云：『上
J37nB386_p0390a10║座云何不看經？』僧云：『某甲不識字。』主云：『何不問人？』僧
J37nB386_p0390a11║近前叉手鞠躬：『是什麼字？』藏主無對。」命眾下語，不契，
J37nB386_p0390a12║自代云：「切忌詐明頭。」
J37nB386_p0390a13║師問眾：「髑髏無識，道眼精明，因甚仰面不見天，低頭
J37nB386_p0390a14║不見地？」揆侍者云：「賊不打貧兒家。」師云：「依俙相似。」復
J37nB386_p0390a15║自代云：「諸識盡時消息絕，十身圓處剎塵空。」
J37nB386_p0390a16║師問眾：「枯木開花即不問，冷灰豆爆時如何？」定侍者
J37nB386_p0390a17║云：「平地一聲雷。」師云：「嚇殺山僧。」
J37nB386_p0390a18║
J37nB386_p0390a19║
J37nB386_p0390a20║遠菴僼禪師語錄卷第十二