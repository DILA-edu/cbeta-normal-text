J37nB386_p0390b01║遠菴僼禪師語錄卷第十三
J37nB386_p0390b02║嗣法門人元視等編
J37nB386_p0390b03║法語
J37nB386_p0390b04║對眾開示
J37nB386_p0390b05║「前日有箇知事進方丈，白云：『各寮行單雖是屢蒙開
J37nB386_p0390b06║示，奈何後學初機根器頑鈍，多說和尚佛法深奧，總
J37nB386_p0390b07║不省得一些些。望和尚慈悲委曲開示，或有易得明
J37nB386_p0390b08║曉底佛法與他們說說。』山僧不覺失笑。噓！屈哉，屈哉！
J37nB386_p0390b09║山僧自到者裏來說底話，那一句子是不分明直截
J37nB386_p0390b10║底？那一句子是謾昧你諸人底？莫道山僧，乃至從上
J37nB386_p0390b11║古今言教，一千七百則爛葛藤、五千四十餘軸破故
J37nB386_p0390b12║紙，那一句、那一言不是分明直截底？所以道：寧可說
J37nB386_p0390b13║阿羅漢有三毒，不可說如來有二種語。如來實無二
J37nB386_p0390b14║種語，祖師又道兩口無一舌。山僧到者裏直是分疏
J37nB386_p0390b15║不下，正不知那一句是深、那一句是淺？那一則是難、
J37nB386_p0390b16║那一則是易？教山僧如何揀得出來？嗄！有了。記得當
J37nB386_p0390b17║初有箇鳥窠和尚，因侍者告假，鳥窠云：『你那裏去？』者
J37nB386_p0390b18║云：『諸方學佛法去。』鳥窠云：『若是佛法，我者裏也有些。』
J37nB386_p0390b19║者云：『請和尚慈悲。』鳥窠便拈起布毛一吹，侍者當下
J37nB386_p0390b20║便悟去。者便是易底了。」師亦拈起布毛吹一吹，云：「還
J37nB386_p0390b21║有悟底麼？」眾皆默然，師云：「恁麼總不見有悟底。若是
J37nB386_p0390b22║者箇說話不會，更有什麼說話是易底聻？即心即佛
J37nB386_p0390b23║是易底，也不出者一吹；非心非佛是易底，也不出者
J37nB386_p0390b24║一吹；放下著洗缽盂去是易底，也不出者一吹；天龍
J37nB386_p0390b25║豎指、忻州打地是易底，也不出者一吹。至於德山棒、
J37nB386_p0390b26║臨濟喝、乾屎橛、麻三斤，古今知識、天下老和尚橫說
J37nB386_p0390b27║豎說、千說萬說、塵說剎說、晝夜說、熾然說，無間歇，還
J37nB386_p0390b28║出得者一吹麼？既出不得，如今合當悟去，因甚不悟？
J37nB386_p0390b29║嗄！莫是古來知識底佛法有靈驗，而今山僧底佛法
J37nB386_p0390b30║無靈驗那？嗄！或者山僧底佛法無靈驗也不可知。秖
J37nB386_p0390c01║如古人見桃花悟去底聻？難道桃花也是古時底有
J37nB386_p0390c02║靈驗，而今底不靈驗了？又有箇聞擊竹聲悟去底聻？
J37nB386_p0390c03║難道擊竹聲也是古時底有靈驗，而今底不靈驗了？
J37nB386_p0390c04║還有箇聞驢鳴悟去底聻？聞馬叫悟去底聻？聞蝦蟆
J37nB386_p0390c05║聲、畫角聲悟去底聻？乃至聞種種聲、見種種色悟去
J37nB386_p0390c06║底聻？難道者些驢馬畫角之類多是古來則靈驗，而
J37nB386_p0390c07║今都不靈驗了？諸仁！素無此理，仔細參詳看。若是而
J37nB386_p0390c08║今底桃花依舊是古來底桃花，擊竹聲也是古來底
J37nB386_p0390c09║擊竹聲，與夫驢鳴馬叫、蝦蟆畫角之類都不相異，依
J37nB386_p0390c10║舊古來底一般。既是都不相異依舊一般，則適來山
J37nB386_p0390c11║僧者一吹也與當時鳥窠底者一吹不相異也。若既
J37nB386_p0390c12║不相異，則山僧底用處即是古人底用處，古人底用
J37nB386_p0390c13║處即是山僧底用處。既然用處總是一般，古人若有
J37nB386_p0390c14║靈驗，則山僧亦有靈驗；山僧若無靈驗，則古人亦無
J37nB386_p0390c15║靈驗也。若是者樣看來，你們向來所參底什麼話頭？
J37nB386_p0390c16║麻三斤、乾屎橛、狗子無佛性、庭前柏樹子，萬法歸一，
J37nB386_p0390c17║一歸何處？父母未生前本來面目，乃至門口也打不
J37nB386_p0390c18║開、口也打觸不得、背不得，者一絡索豈不都是古人
J37nB386_p0390c19║底？既無靈驗，都不靈驗了也，枉用工夫，有什麼交涉？
J37nB386_p0390c20║所以道：本是醍醐上味，遇此等人反成毒藥。信矣！悲
J37nB386_p0390c21║夫！灼然！灼然！如今莫道山僧，設使即便喚起從上古
J37nB386_p0390c22║錐、德山、臨濟與夫鳥窠船子，運出無量神通、演出諸
J37nB386_p0390c23║般玅義，在你者一班瞌睡漢面前又有什麼用處？諸
J37nB386_p0390c24║仁！諸仁！你仔細反覆端詳看，畢竟是什麼道理？淆訛
J37nB386_p0390c25║又在什麼處？既是佛法本無兩樣，因甚古人便恁麼
J37nB386_p0390c26║悟去？如斯快，便如斯瞥脫。你莫道他古人根機利，易
J37nB386_p0390c27║得悟；我們根器淺，所以難。我勸你莫作如是話。我問
J37nB386_p0390c28║你：你底為生死心，還如古人一般也未？精進決烈，還
J37nB386_p0390c29║如古人一般也未？純一無雜，還如古人一般也未？堅
J37nB386_p0390c30║心死誓，還如古人一般也未？捍勞忍苦，還如古人一
J37nB386_p0391a01║般也未？痛自鞭策，還如古人一般也未？既然不曾如
J37nB386_p0391a02║是一番，便要如古人一般樣悟去，也須直待驢年。諸
J37nB386_p0391a03║仁！端知此箇事，莫尋他覓，須是自尋門路始得，全不
J37nB386_p0391a04║在他語言上。你如今胸次中凡有隔礙透不過處，便
J37nB386_p0391a05║是你底生死根本、便是你底真善知識，便當時時請
J37nB386_p0391a06║問他、時時與他挨拶，如生冤家一般，一些也不要放
J37nB386_p0391a07║過他，久久純熟，有些相應，逢時遇緣，觸著磕著，便悟
J37nB386_p0391a08║去也不可知。若是秖教山僧與你說、與你道，莫道賺
J37nB386_p0391a09║誤你去，山僧也要留取口喫飯。秖如你更教山僧說
J37nB386_p0391a10║箇什麼？道箇什麼？若說禪、說道、說玄、說玅，者箇是造
J37nB386_p0391a11║地獄業；若是教山僧警策你一番，究竟你一上者箇
J37nB386_p0391a12║自有溈山警策文、怡山發願文、大彌陀、小彌陀種種
J37nB386_p0391a13║文，你難道朝暮不曾念那詞句？極是宛轉義理，又極
J37nB386_p0391a14║悲切，教山僧說也說不出、做也做不來。嗄！莫是難道
J37nB386_p0391a15║和尚自己豈無幾句說話開發他們？只管引古引今，
J37nB386_p0391a16║推托作麼？你若恁麼說話，一發錯過山僧不少矣。你
J37nB386_p0391a17║若要知山僧底委曲開示處麼？打版時共你齋堂裏
J37nB386_p0391a18║喫飯，內逼起來與你一般樣後架上屙屎，閒時在繩
J37nB386_p0391a19║床上打兩箇瞌睡，夜來伸長了兩腳一𭔏，者箇便是
J37nB386_p0391a20║山僧底真實相為處、極新鮮底言句、極明白底佛法。
J37nB386_p0391a21║若是開口掉舌、動手動腳，施底玅用、說底佛法，盡是
J37nB386_p0391a22║從上老凍儂棄下底涕唾、拋落底草鞋，豈可只管將
J37nB386_p0391a23║來穢污你們底心田？」拱手，云：「不要久立，喫茶去！喫茶
J37nB386_p0391a24║去！」
J37nB386_p0391a25║示蔡石函居士
J37nB386_p0391a26║若論此事，實無工夫可做。然無工夫做處，正好做工
J37nB386_p0391a27║夫，不可謂無工夫可做便休。若恁麼便休，則永無了
J37nB386_p0391a28║手底時節。直須實做，到實無工夫做處，此亦謂之小
J37nB386_p0391a29║歇場。然至此，則寶所在近也。參究時，正要在銀山銕
J37nB386_p0391a30║壁當面礙卻進亦無門、退亦無路之處用力挨拶。須
J37nB386_p0391b01║知銀山銕壁中有通天路，不可向人口中求覓，亦不
J37nB386_p0391b02║得冊子上追尋，只在當人一挨拶透，始信者條活路
J37nB386_p0391b03║元在自己腳跟下，一步不離、一步不即，用不得一毫
J37nB386_p0391b04║頭心機、用不得一毫頭智巧。若用心機智巧，是則心
J37nB386_p0391b05║機智巧非所以做工夫也。所以古人到者裏，直得千
J37nB386_p0391b06║般伎倆、萬般施設，一時窮盡。故云：「去年貧，未是貧；今
J37nB386_p0391b07║年貧，始是貧。去年貧，猶有卓錐之地；今年貧，錐也無。」
J37nB386_p0391b08║到此貧無錐卓，方知自家寶藏一切具足，使用自在，
J37nB386_p0391b09║不假外求，自己財寶隨身受用，可謂快活。更有一句
J37nB386_p0391b10║子，待你快活一上，與你道破。
J37nB386_p0391b11║示寰濟慈侍者
J37nB386_p0391b12║拔濟四生，出離苦海，莫作婦女之仁。衲僧家須具大
J37nB386_p0391b13║丈夫作略，提起金剛王寶劍，一味當頭直截，勦絕盡
J37nB386_p0391b14║大地人命根，奮力向前，逢佛殺佛、逢祖殺祖、逢父母
J37nB386_p0391b15║殺父母、逢自己殺自己。不見龐居士言：「護生須是殺，
J37nB386_p0391b16║殺盡始安居，會得箇中意，銕船水上浮。」你看他是箇
J37nB386_p0391b17║俗漢，拚得下此一刀，殺得乾淨，直下得箇大安樂田
J37nB386_p0391b18║地，與一切人同一受用，故能說得者般語話。要知運
J37nB386_p0391b19║四生出苦海，須是銕船水上浮即得。銕船既可浮，更
J37nB386_p0391b20║有甚處不可濟者歟？正如古王太子採寶一般，深入
J37nB386_p0391b21║大海直至寶所，必得雨寶摩尼乃肯歸國，然後盡四
J37nB386_p0391b22║天下之困乏窮民均獲其利益，豈非大慈悲願王所
J37nB386_p0391b23║作所為？若此，方可為寰濟二字相稱也。若以偏小之
J37nB386_p0391b24║見、溝渠之量，所蓄既不豐，其用豈能博？濟得甚事？參
J37nB386_p0391b25║學人不有此等器量作略，何止濟人不得？將恐累劫
J37nB386_p0391b26║千生自救不了，可不勉諸？
J37nB386_p0391b27║示惻侍者易字夢帆
J37nB386_p0391b28║黃面老子興慈運悲，出現於世；碧眼胡僧傳法度迷，
J37nB386_p0391b29║萬里西來。五千餘軸破故紙，曲盡柔腸；千七百則爛
J37nB386_p0391b30║葛藤，直攄衷血。若以正眼觀來，正是好肉剜瘡，無夢
J37nB386_p0391c01║說夢。雖然，不可見恁麼說便休；若便休，不落在無事
J37nB386_p0391c02║甲裏，則墮解脫深阬中耳。不妨時時以夢中佛事作
J37nB386_p0391c03║幻海舟航，不著此岸、不著彼岸、不住中流，度盡夢中
J37nB386_p0391c04║勞侶，方信道如來所謂滅度者實無眾生，而滅度之
J37nB386_p0391c05║法如是，故非是強為。然則山僧更有一說，要得確實
J37nB386_p0391c06║相應，即以大地為舟、拈一莖艸為帆，不必檣栽兔角、
J37nB386_p0391c07║纜繫龜毛，逆順境風一任東來西來，亦不作夢想、亦
J37nB386_p0391c08║不作非夢想，上至十方諸佛、下及蠢動含靈，好不資
J37nB386_p0391c09║一毫、醜不資一毫，都盧盡在此中。且道看風把柁者
J37nB386_p0391c10║是什麼人？畢竟要到什麼處歸宿？試著眼看。
J37nB386_p0391c11║授吳霜崖居士
J37nB386_p0391c12║居士初問道於弘覺老人揚之淨慧園，予時掌記室，
J37nB386_p0391c13║與士始納交焉。繼而首眾枯木堂，每訊及箇事，閒有
J37nB386_p0391c14║睦州之激發、三平之傍通。丙申春，予受湘陰神鼎之
J37nB386_p0391c15║請，道過真州，士館于別業，時相叩擊，授以高峰無夢
J37nB386_p0391c16║無想主人公話參之，雖未即能爆地斷、碎地折，然潛
J37nB386_p0391c17║參密究，孜孜孑孑，未嘗以世務經心，婚嫁未畢，少怠
J37nB386_p0391c18║於中耳。茲以闊別既久，積想攸深，乃航一葦西渡過
J37nB386_p0391c19║訪，而忻然良晤，復館于書齋，未免追理葛藤舊案。舉
J37nB386_p0391c20║初祖遊梁機語問云：「秖如道不識，還是達磨不識？為
J37nB386_p0391c21║復武帝不識？」士云：「不落見聞。」即成一偈云：「欲識主人
J37nB386_p0391c22║公，正在不識中，本來真面目，非色亦非空。」予笑云：居
J37nB386_p0391c23║士二十餘年參禪，且喜知得飯是米做、鍋是銕鑄矣。
J37nB386_p0391c24║隨舉女子出定因緣問之，士連下數語皆不契，坐至
J37nB386_p0391c25║深夜，著語云：「風送滕王閣，雷轟薦福碑。」予云：「猶屬儱
J37nB386_p0391c26║侗，畢竟淆訛在何處？」士遂頌出：「十哲何須兼四科？因
J37nB386_p0391c27║材器使不須多，鴛鴦繡出從君看，休把金針當玉梭。」
J37nB386_p0391c28║予又徵以趙州勘婆子話，士云：「兩箇無孔銕鎚。」予深
J37nB386_p0391c29║喜此番可謂不虛渡江也。然古人云：「我禪如大海，愈
J37nB386_p0391c30║入愈深。」居士亦不以得少為足，直欲與維摩老子、龐
J37nB386_p0392a01║襄陽把手共行，始為休歇。茲以法物表信，所謂五祖
J37nB386_p0392a02║老人云：「吾助汝喜。」他時更得移身換步，到佛祖摸索
J37nB386_p0392a03║不著處，不勝加額。復說偈云：「二十年前曾種毒，而今
J37nB386_p0392a04║痛處更加錐，始知絕後重甦處，不負生平兩道眉。」（又）
J37nB386_p0392a05║「金粟曾為居士身，居塵不染果超倫，維揚近日風光
J37nB386_p0392a06║別，一朵優曇劫外春。」
J37nB386_p0392a07║偈
J37nB386_p0392a08║山堂夜詠
J37nB386_p0392a09║寒山
J37nB386_p0392a10║有客松門下，不知山寺寒，時來訪拾得，常要罵豐干。
J37nB386_p0392a11║千偈標林葉，一身眠石巒，邈然雲漢外，賺殺閭尊官。
J37nB386_p0392a12║拾得
J37nB386_p0392a13║拾得來何處？從教疑更疑，無端常自笑，有語少人知。
J37nB386_p0392a14║石徑和雲掃，松枝帶雪炊，寒巖人不至，空負五峰奇。
J37nB386_p0392a15║大梅
J37nB386_p0392a16║即心無別佛，一句徹千源，梅熟飄香遠，人難下口食。
J37nB386_p0392a17║松華滋味別，荷葉絕寒暄，此話今從棄，予懷炯自存。
J37nB386_p0392a18║龍山
J37nB386_p0392a19║瀟湘煙靄裏，萬境日幽清，茅屋從來住，此山無路行。
J37nB386_p0392a20║一莖蔬誤落，千壑水流聲，穿鑿勞生事，雲峰又別耕。
J37nB386_p0392a21║普化
J37nB386_p0392a22║鬧市無相識，風顛日幾回，虛空連架打，凡聖任伊猜。
J37nB386_p0392a23║一鐸逢人振，千門送曉來，蘧蘧塵世夢，惺眼是誰開。
J37nB386_p0392a24║船子
J37nB386_p0392a25║卓錐無寸地，片瓦不遮頭，千尺拋長釣，一橈截眾流。
J37nB386_p0392a26║紅鱗掌上躍，雪曲浪邊幽，除卻蓑衣外，和船總不留。
J37nB386_p0392a27║嬾瓚
J37nB386_p0392a28║悠然丘壑裏，塊石臥麋群，但覺芋頭美，安知天使勤。
J37nB386_p0392a29║此身且不理，何物可為欣，北闕山河主，空教望嶽雲。
J37nB386_p0392a30║蜆子
J37nB386_p0392b01║神頭鬼面處，誰得辨端由，不遇同根者，寧知出格流。
J37nB386_p0392b02║紙灰光萬丈，古廟麗千秋，江畔餘蝦蜆，徒然悵晚洲。
J37nB386_p0392b03║酒仙
J37nB386_p0392b04║投河衣不潤，吐口語難明，醉裏千般調，風前一句清。
J37nB386_p0392b05║官街隨處臥，酒碗不時傾，笑殺閒糟粕，紛紛噇且爭。
J37nB386_p0392b06║明教
J37nB386_p0392b07║鐔津何浩瀚，雄勢決天渠，一道平三教，中都戰四隅。
J37nB386_p0392b08║法源疏正脈，筆陣掃群儒，淺見諸禪子，寧知師緒餘。
J37nB386_p0392b09║懷志
J37nB386_p0392b10║齋後遊山好，芒笻弗更勞；癡憨從此付，文彩不揮毫。
J37nB386_p0392b11║白社誰能輓？綠蘿夢已逃；祝融松頂月，千古照人高。
J37nB386_p0392b12║性空
J37nB386_p0392b13║華亭煙浪底，風韻舊來多，銕笛吹千曲，鋒刀戲一過。
J37nB386_p0392b14║大盆飄瀚海，雄膽懾群魔，生死閒遊具，蒼茫浩浩歌。
J37nB386_p0392b15║和覺範禪師竹尊者（崇勝寺後有竹干竿，一株秀出，以尊者名之。）
J37nB386_p0392b16║清顏玉立老難枯，半壁殘陽弔影臞，身淨蓮花同社
J37nB386_p0392b17║友，夜寒明月指迷夫。閒雲片片袈裟幅，野鶴翩翩煙
J37nB386_p0392b18║水徒，只許坡仙參玉版，那知陶令蹙眉無。
J37nB386_p0392b19║又
J37nB386_p0392b20║豈共蒲衰與柳枯，瀟湘渭水並清臞，雨花臺畔空心
J37nB386_p0392b21║侶，面壁巖前立雪夫。鬱鬱黃華明旨趣，喃喃紫燕語
J37nB386_p0392b22║參徒，降心誰復談金偈，衣裏明珠是有無。
J37nB386_p0392b23║甲寅秋日哭本師弘覺老人
J37nB386_p0392b24║三十餘年垂眼青，每思慈訓儼過庭，慚無立雪求心
J37nB386_p0392b25║法，愧有書紳記典型。化育恩深同雨露，裁成功浩若
J37nB386_p0392b26║滄溟，嗟余蹇劣難酬德，徒抱心喪血淚零。
J37nB386_p0392b27║又
J37nB386_p0392b28║幾處遺蹤不忍看，幾回延佇白雲端，風前嘯詠山猶
J37nB386_p0392b29║動，石上跏趺蘚未寒。鶴弔松梢青嶂晚，鳥啣花片碧
J37nB386_p0392b30║溪殘，靈光獨耀巋然在，誰信峰頭倒剎竿。
J37nB386_p0392c01║事釋還山次倪文起居士見贈韻漫成誌慨
J37nB386_p0392c02║禪社何堪入市寰？辱身終不屈清顏，一絲慧命殊堪
J37nB386_p0392c03║惜，七尺殘軀可付閒。秖道無人收白骨，豈期有日返
J37nB386_p0392c04║青山？誰云世上無明眼？蘭自芬芳艸自刪。
J37nB386_p0392c05║又
J37nB386_p0392c06║雨苦風酸涉闠闤，溪流今掬洗塵顏，情依出岫雲蹤
J37nB386_p0392c07║澹，身愧翹松鶴影閒。別去錢塘愁裏月，歸來宛委夢
J37nB386_p0392c08║中山，萬緣已若桑林葉，獨有詩懷半未刪。
J37nB386_p0392c09║壽吳爾承居士六秩
J37nB386_p0392c10║荊璧早知無別者，桑麻歸老碧林隈，青雲不羨登天
J37nB386_p0392c11║闕，素髮森然映玉臺。一曲熏風回上古，三遷家業等
J37nB386_p0392c12║飛埃，山高地遠知何極，紫氣遙遙接島萊。
J37nB386_p0392c13║次戎戒菴韻
J37nB386_p0392c14║牛未淳兮假牧童，牛淳歸踏夕陽紅，塵埋古鏡雖迷
J37nB386_p0392c15║照，點絕澄潭猶翳空。一物不將須放下，萬機寢削急
J37nB386_p0392c16║還攻，別峰相見德雲後，彌勒樓前又不同。
J37nB386_p0392c17║壽董無休居士
J37nB386_p0392c18║淨名今現仲舒家，玅理清言若藕花；探盡五車輕玉
J37nB386_p0392c19║帛，掃空一榻笑煙霞。青鞋布襪山逾靜，紫艸瓊柯春
J37nB386_p0392c20║正華；手撫長松凌峻節，清姿何用駐丹砂？
J37nB386_p0392c21║和胡鹿亭雪彌勒韻
J37nB386_p0392c22║淨灑天花非是塵，分明假合儼如真，未離真際元無
J37nB386_p0392c23║相，來到人間盡化身。體映玉毫寒不夜，手攜布袋暗
J37nB386_p0392c24║藏春，須知笑口長開處，一片清涼本不湮。
J37nB386_p0392c25║輓吳爾承居士
J37nB386_p0392c26║一生純粹玉無瑕，跨鶴遐歸世共嗟，花雨飄殘林外
J37nB386_p0392c27║寺，春和思斷里人家。几筵清寂琴書在，巖壑凄其猿
J37nB386_p0392c28║鳥呀，葉落歸根誰得旨，霜空碧月領仙槎。
J37nB386_p0392c29║送契先符子首眾神鼎
J37nB386_p0392c30║湘南名剎舊神峰，博飯栽田繼古風，此去堂中為眼
J37nB386_p0393a01║目，直須眉際挂青鋒。滋培昔日陰涼樹，滅卻當年向
J37nB386_p0393a02║上宗，爾到一番先努力，我回投老白雲叢。
J37nB386_p0393a03║五磊拙兄開法十餘年，唯得一天音上座，使承
J37nB386_p0393a04║達兄之後。乙巳冬，天姪謁余天童，感而贈之
J37nB386_p0393a05║新豐曲子賡柴石，絃續鸞膠今又新，協夢青鷹重入
J37nB386_p0393a06║彀，起家一角竟推人。相殘骨肉當斯世，再造深情出
J37nB386_p0393a07║至仁，自古異苗翻更茂，孤芳要見兩枝春。
J37nB386_p0393a08║寄普濟體長老
J37nB386_p0393a09║太白芝峰及若耶，追隨缾錫老煙霞，雪殘水寺人招
J37nB386_p0393a10║隱，梅放江村信到家。社鼓喧闐春未暮，漁歌清絕月
J37nB386_p0393a11║方斜，真風助汝宣玄旨，慰我衰年兩鬢華。
J37nB386_p0393a12║庚申冬仲，定侍者營普同塔於芝巖之梅塢，余
J37nB386_p0393a13║歿後之骨，瘞就此焉。道峰兀兄亦有同然，乃
J37nB386_p0393a14║作詩紀其事，因次韻以示諸子，則余之肝膈
J37nB386_p0393a15║已見於此詩矣
J37nB386_p0393a16║四十年來清眾同，此心竊慕古人風，挂瓢不越三椽
J37nB386_p0393a17║外，埋骨何分萬化中？春至山光迎雨綠，秋來樹色著
J37nB386_p0393a18║霜紅，變遷艸木身堪喻，貴賤無饒卻至公。
J37nB386_p0393a19║又
J37nB386_p0393a20║自愧生前無寸補，何堪死後占崔嵬，身歸黃土同雲
J37nB386_p0393a21║水，氣結青山共竹梅。穴廓太虛為吉壤，地憑寒谷動
J37nB386_p0393a22║春雷，秦陵漢塚知何處，笑把黃錢化白灰。
J37nB386_p0393a23║又
J37nB386_p0393a24║葉脫林梢歲晏來，流雲聊寄碧崔嵬，一峰晴色招秋
J37nB386_p0393a25║鶴，數點寒香送老梅。眼睹玉魚浮出土，人嗤金谷發
J37nB386_p0393a26║如雷，莫將苦本重添累，何事空門怕冷灰。
J37nB386_p0393a27║又
J37nB386_p0393a28║有山埋骨即佳城，江海同龕足慰情，不易高流營巨
J37nB386_p0393a29║域，最難仝氣共孤塋。先賢一偈符雙樹，此事千秋傳
J37nB386_p0393a30║四明，豈使後人重負約，青山已與我心盟。
J37nB386_p0393b01║又
J37nB386_p0393b02║千嶂紆迴疊翠城，杖藜登眺動閒情，累生賃屋誰為
J37nB386_p0393b03║主，歷劫歸空多此塋。流水無心臨砌落，野花隨意到
J37nB386_p0393b04║春明，五湖幾許英靈骨，向此收藏對孰盟。
J37nB386_p0393b05║山家十事
J37nB386_p0393b06║春耕
J37nB386_p0393b07║祖翁田地舊雲丘，一度耕翻一度幽，堪嘆比來林下
J37nB386_p0393b08║客，競栽桃李艷枝頭。
J37nB386_p0393b09║栽松
J37nB386_p0393b10║日日南岡與北巒，深栽幾度夕陽殘，春風不倦山鉏
J37nB386_p0393b11║力，為愛青青拂歲寒。
J37nB386_p0393b12║采茶
J37nB386_p0393b13║雀舌無聲吐雨前，春風滿握入雲煙，馨香不在枝頭
J37nB386_p0393b14║上，別有生涯百艸顛。
J37nB386_p0393b15║插秧
J37nB386_p0393b16║靈苗雖帶夙根來，要在當人退步栽，須信退來無退
J37nB386_p0393b17║處，縱橫匝地普天該。
J37nB386_p0393b18║理蔬
J37nB386_p0393b19║雲圃堪栽世久忘，芳妍滿钁綠成行，菜根莫謂無滋
J37nB386_p0393b20║味，咬著方知分外長。
J37nB386_p0393b21║夏耘
J37nB386_p0393b22║駸駸秀色起東皋，稗種還他直下薅，到此若非親具
J37nB386_p0393b23║眼，等閒動手卻傷苗。
J37nB386_p0393b24║刪竹
J37nB386_p0393b25║不惜山刀日削披，竿竿剔出化龍枝，風雷他日知何
J37nB386_p0393b26║處，勁節先看拂漢時。
J37nB386_p0393b27║割稻
J37nB386_p0393b28║嘉穗成秋要晚霜，隴頭粒粒盡垂黃，一刀直截忘功
J37nB386_p0393b29║用，方見收功力用長。
J37nB386_p0393b30║刈薪
J37nB386_p0393c01║長憶新州繼祖燈，誰云活計不超能？剛刀拈起吹毛
J37nB386_p0393c02║利，管甚諸方爛葛藤。
J37nB386_p0393c03║牧牛
J37nB386_p0393c04║足來水艸日怡然，不犯東西兩岸邊，拽脫鼻繩忘管
J37nB386_p0393c05║帶，綠楊影裏任橫眠。
J37nB386_p0393c06║題扇為揆侍者易字一揆
J37nB386_p0393c07║動著清風隨手施，卷舒靈玅在臨時，鹽官昔索此吾
J37nB386_p0393c08║贈，誰道古今非一揆？
J37nB386_p0393c09║示梵淨宗菴主掩關
J37nB386_p0393c10║箇裏本無男女相，末山當日欠藏鋒，要關坐斷聖凡
J37nB386_p0393c11║路，方許弘通濟北宗。
J37nB386_p0393c12║新筍
J37nB386_p0393c13║裂穿大地出頭來，淺艸其能覆得哉？初露一錐先不
J37nB386_p0393c14║弱，末梢會看拂天開。
J37nB386_p0393c15║青梅
J37nB386_p0393c16║濺齒誰云味不堪，利人豈在口頭甜？望中說著先消
J37nB386_p0393c17║渴，不待調羹更點鹽。
J37nB386_p0393c18║示蔡弼明居士
J37nB386_p0393c19║端的虛空無晦明，從教烏兔兩交橫，目前拈卻閒機
J37nB386_p0393c20║境，萬里神光爍太清。
J37nB386_p0393c21║壽潘啟祥居士
J37nB386_p0393c22║仲尼知命玉知非，此日難逢君可知，要得古今無間
J37nB386_p0393c23║斷，須明父母未生時。
J37nB386_p0393c24║因寺田豁役示張致乾居士
J37nB386_p0393c25║野客不諳人世事，數年累汝費支持，而今彼此相安
J37nB386_p0393c26║也，方信天龍有鑑知。
J37nB386_p0393c27║贈德山語嵩禪師
J37nB386_p0393c28║嵩少峰前風凜凜，險崖句子截流機，德山堂上拈條
J37nB386_p0393c29║棒，珍重年來慧命微。
J37nB386_p0393c30║示佛初信童
J37nB386_p0394a01║總角便知歸大道，他年進步豈知渠，選官選佛從君
J37nB386_p0394a02║意，只要當人不昧初。
J37nB386_p0394a03║送乾正老禪
J37nB386_p0394a04║山禽啼處花初笑，半笠春風路尚寒，翻憶八旬行腳
J37nB386_p0394a05║事，莫將便作老來看。
J37nB386_p0394a06║出山述懷三首
J37nB386_p0394a07║養拙空山水石香，數年晚夢亦清涼，梅開雪屋春初
J37nB386_p0394a08║到，▆意攜笻入路長。
J37nB386_p0394a09║本是山人愛住山，那堪一日別林間？亂峰重疊不知
J37nB386_p0394a10║數，箇箇峰頭挂我顏。
J37nB386_p0394a11║石床一枕覺方閒，萬里風霜又往還，不是與山緣分
J37nB386_p0394a12║薄，閒名無奈落人間。
J37nB386_p0394a13║余囑歿後入骨普同，有偈五章紀事，或者為言，
J37nB386_p0394a14║復占示之
J37nB386_p0394a15║南陽塔樣君王問，我是何人敢效顰？黃土不知人貴
J37nB386_p0394a16║賤，莫將青艸論疏親。
J37nB386_p0394a17║鹿頭車後帶鉏頭，裸葬何曾達者羞。我輩形骸休再
J37nB386_p0394a18║問，浮雲之外是東流。
J37nB386_p0394a19║北邙山下艸離離，陵墓誰家總不知？不過片時遮世
J37nB386_p0394a20║眼，免勞心力路人悲。
J37nB386_p0394a21║秋日閒吟五首
J37nB386_p0394a22║落葉風頻掃，秋華霜促開，碧苔誰踏破，猿鳥引雛來。
J37nB386_p0394a23║果熟青猿富，溪寒白鳥窮，側身天地外，吾道任污隆。
J37nB386_p0394a24║寒螿啼敗壁，疏雨點殘更，試問香嚴老，何如擊竹聲。
J37nB386_p0394a25║野菊無人采，幽籬盡日香，晚看花更好，搔首憶潯陽。
J37nB386_p0394a26║月色堆千嶂，寒濤響四山，世人將不去，竹戶不須關。
J37nB386_p0394a27║
J37nB386_p0394a28║
J37nB386_p0394a29║
J37nB386_p0394a30║遠菴僼禪師語錄卷第十三