J37nB386_p0394b01║遠菴僼禪師語錄卷第十四
J37nB386_p0394b02║嗣法門人元視等編
J37nB386_p0394b03║贊
J37nB386_p0394b04║拈華始祖
J37nB386_p0394b05║四十九年齒欲寒一時拈出與人看春風在處華如
J37nB386_p0394b06║織豈只飲光解破顏
J37nB386_p0394b07║觀音大士
J37nB386_p0394b08║我聞大士善應方所天人群生無不垂撫拔苦與安
J37nB386_p0394b09║人之慈母寒則為衣饑則為哺迷示津梁暗作燈火
J37nB386_p0394b10║左提右挈眼聞耳顧通而互用大千無阻神而化物
J37nB386_p0394b11║物無不可在天為日在地為土如車之軛如舟之櫓
J37nB386_p0394b12║稽首大士吾心之祖
J37nB386_p0394b13║水晶彌勒
J37nB386_p0394b14║太虛明徹照無身何待龍華遇此人終日憨憨開笑
J37nB386_p0394b15║口肚皮天大不留塵咄若向此中親見得分明猶是
J37nB386_p0394b16║隔天真
J37nB386_p0394b17║折蘆初祖
J37nB386_p0394b18║眼角生秋虯結鬚洪波萬頃一枝蘆真機不契梁天
J37nB386_p0394b19║子賣箇風流上畫圖
J37nB386_p0394b20║祖源世系圖（有序）
J37nB386_p0394b21║粵自吾宗初祖來梁折蘆面壁浸昌於陳隋光
J37nB386_p0394b22║顯乎唐宋逮至有明中葉垂衰幾於洪音絕響
J37nB386_p0394b23║矣吾高祖笑巖和尚承關嶺一線之微周遊都
J37nB386_p0394b24║邑闡揚關鍵方使真燈重耀而禹門曾祖為之
J37nB386_p0394b25║繼起孤風凜凜奮大鉗錘得吾王父頓然丕顯
J37nB386_p0394b26║如日月之經天無幽不燭及我弘覺老人愈光
J37nB386_p0394b27║愈大不可得而稱揚焉予小子仰承先烈嗣席
J37nB386_p0394b28║祖山緬想高曾之美復思祖父之芳皇皇矩度
J37nB386_p0394b29║赫赫洪模自顧菲躬實生惶懼故繪斯圖朝夕
J37nB386_p0394b30║景仰庶幾追蹤祖武弗墜家聲雕肝鏤膈痛為
J37nB386_p0394c01║自警將恐弗克世濟斯美非止歲時伏臘虔祀
J37nB386_p0394c02║蒸嘗為敬而已謹為贊曰。
J37nB386_p0394c03║一華拈起千葉承芳道無顯晦時有低昂式生哲人
J37nB386_p0394c04║允為道光皇皇笑祖乘願悲王一絲九鼎振茲弛綱
J37nB386_p0394c05║揮戈返照重曜八荒偉哉幻祖高鑿禹門電砰雨射
J37nB386_p0394c06║變化鵬鯤修羅起舞日月為昏毒鼓奮撾聞者飄魂
J37nB386_p0394c07║赫矣王父發跡荊溪銅棺峰頂地陷山齏金粟揚眉
J37nB386_p0394c08║太白吐霓力起滹沱倒決天隄雲趨川赴赤驥青猊
J37nB386_p0394c09║荊榛指顧萬礎雲齊名重九重風響四維誰為克家
J37nB386_p0394c10║實維我師我師烜赫獨步寰中眾星羅天惟月不同
J37nB386_p0394c11║儒林若鳳緇海猶龍機允囓鏃用特渾雄法揚九剎
J37nB386_p0394c12║道闡皇宮靡方不照靡類弗從僼也何人忝附宗圖
J37nB386_p0394c13║況承斯席五山雄都戒謹恐懼顛覆是虞若為捐軀
J37nB386_p0394c14║致效洪模追此芳躅策我罷駑朝勤夕惕景仰無斁
J37nB386_p0394c15║稽首颺言雕肝鏤膈千秋萬祀為物作則
J37nB386_p0394c16║天童悟祖
J37nB386_p0394c17║機穩密用倜儻示赤心揮白棒力起五家宗單提只
J37nB386_p0394c18║向上不容佛祖當風那許鯨鯢作浪指顧則瓦礫生
J37nB386_p0394c19║光欠申則象龍縮項故乃動人主之歎不同時使重
J37nB386_p0394c20║譯而披風歸響若夫皇皇天地之襟浩浩滄海之量
J37nB386_p0394c21║作高山之景仰為雲日之瞻望芳聲莫得盡稱揚百
J37nB386_p0394c22║世人天真榜樣
J37nB386_p0394c23║平陽弘覺老和尚
J37nB386_p0394c24║一角殊姿九苞異表間生無佛之鄉瑞應有明之杪
J37nB386_p0394c25║拾卿相而不願低頭荷宗教而不辭墮腦語言燦若
J37nB386_p0394c26║春華機用疾於電掃佛祖為之披靡波旬為之懊惱
J37nB386_p0394c27║顧風行而艸偃允法令之森嚴何水赴而雲奔實象
J37nB386_p0394c28║龍之浩渺至於尊降九重禮優三老一語當天宸衷
J37nB386_p0394c29║洞曉千古一時風雲繚繞吾道之光如日之杲誰知
J37nB386_p0394c30║被者不肖兒一杓惡水頂𩕳倒
J37nB386_p0395a01║破山和尚（師之孫語嵩裔禪師在德山時請）
J37nB386_p0395a02║眉疏眼碧髮綜神全拈德山棒縱曹山顛入虎穴而
J37nB386_p0395a03║得子探驪珠而到淵藞藞苴苴翩翩躚躚少室峰前
J37nB386_p0395a04║誰共語枉川深處有人傳
J37nB386_p0395a05║御傳弘覺老和尚像
J37nB386_p0395a06║令行吳越濟北之先有讖道闡皇宮南陽之後無疇
J37nB386_p0395a07║咳唾掉臂之間九重龍鳳之姿願列門墻之下喜笑
J37nB386_p0395a08║怒罵之頃四海鶤鵬之屬自得變化之繇增白峰萬
J37nB386_p0395a09║尋之赫燄回關嶺百載之垂秋若贊以道大德備之
J37nB386_p0395a10║言繪太空而著五彩復贅以金相玉式之句沃滄溟
J37nB386_p0395a11║而瀝毛頭咦宸翰揮張千界體上林春色遍遐陬
J37nB386_p0395a12║白雲鹿門和尚
J37nB386_p0395a13║太白山中睡虎白雲深處象王不用然燈受記相投
J37nB386_p0395a14║水乳難忘道重山清水肅德尊天拱龍翔幾片春雲
J37nB386_p0395a15║垂峭壁一枝雪柏倚高岡
J37nB386_p0395a16║石霜爾瞻和尚
J37nB386_p0395a17║嚴冷如冰剛方似銕意不停玄語無枝葉一坐霜華
J37nB386_p0395a18║二十秋清風凜凜生寥泬鈍钁邊不貴瑞艸無根拄
J37nB386_p0395a19║杖頭只打皮下有血化瓦礫為寶坊雖未若乎舊觀
J37nB386_p0395a20║復上古之真規實無忝于先哲至於重宗圖敦風化
J37nB386_p0395a21║于師于友處己處人無不本於道誼而中乎美節故
J37nB386_p0395a22║身不蔽茆茨而遠祖已湮之靈藏特然光麗力不假
J37nB386_p0395a23║殊緣而先人垂秋之門祚頓生輝烈豈可與薄俗之
J37nB386_p0395a24║流奉權貴若尊親視祖源如寇讎朝秦暮楚唯利是
J37nB386_p0395a25║趨者之同年而說也哉
J37nB386_p0395a26║大溈慧山禪師
J37nB386_p0395a27║豐顏厚質偉度洪襟縱象王步吼獅子音千二百斤
J37nB386_p0395a28║擔子袒肩克荷未數子湖之神力萬五千指禪叢仆
J37nB386_p0395a29║地再興不讓空印之德林椎拂下龍翔鳳翥增同慶
J37nB386_p0395a30║之瑞氣钁頭邊父作子述起大仰之餘音咦藉咸莫
J37nB386_p0395b01║逆憐同病華杲推懷殊有心光大有君真烜赫得閒
J37nB386_p0395b02║癡叔任浮沉
J37nB386_p0395b03║錢聖月居士荷鉏圖
J37nB386_p0395b04║酒釀黃華而歸去瓜熟白雲而罷鉏清風徐來乎笠
J37nB386_p0395b05║底庶事盡付乎軒渠昨非也今是也有何憑據無懷
J37nB386_p0395b06║與葛天與夢亦蘧蘧咦我久向钁頭邊覓取一箇半
J37nB386_p0395b07║箇殊不知伊袒肩獨荷真箇非歟
J37nB386_p0395b08║退巖禪宿道影
J37nB386_p0395b09║清冷之姿和靄之腸秉心淵塞高臥巖房行粹美兮
J37nB386_p0395b10║玉潤戒敷榮兮蘭芳體乾乾而精勵道隱隱而韜光
J37nB386_p0395b11║豈同今日之自衒而奔競乎茫茫者哉
J37nB386_p0395b12║吳霜崖居士道影
J37nB386_p0395b13║咄者道人坐維摩座開不二門謂之霜崖居士又是
J37nB386_p0395b14║弘覺法孫三十年前得力處花栽石上三十年後轉
J37nB386_p0395b15║身時月落松根黃山露滴蟾光白楊子風清銀浪翻
J37nB386_p0395b16║曾到五雲深處望高從太白見真源
J37nB386_p0395b17║梵淨宗菴主道影
J37nB386_p0395b18║者箇道流巾幗固無鬚眉罕有若以名教而言則節
J37nB386_p0395b19║孝友于五倫之師表也若以釋教而言則施忍戒定
J37nB386_p0395b20║智慧精進六度之津梁也至于仁慈被物無彼此心
J37nB386_p0395b21║鏡空萬象忘人我相此緇素共知口碑載道者都人
J37nB386_p0395b22║士稱揚讚歎歌詠而傳寫之矣我又何說焉然我所
J37nB386_p0395b23║言者人或未之道也嗚呼道流六十八年前生不生
J37nB386_p0395b24║六十八年後沒不沒花針眼裏度鯤鵬烈燄爐中飛
J37nB386_p0395b25║鸑鷟大千擲向他方外千手大悲無處摸咄咄誰識
J37nB386_p0395b26║是渠真面目
J37nB386_p0395b27║自贊像藏神鼎
J37nB386_p0395b28║頭如嶽聳眼似湘清風前有韻棒下無情洞庭八百
J37nB386_p0395b29║里驚濤翻乎舌底衡峰七十二秀色插乎眉莖斯乃
J37nB386_p0395b30║依俙乎其影像彷彿乎其容形殊不知相逢無面目
J37nB386_p0395c01║舉措沒冬丁山頭鼓白浪火裏駕飛鯨從教天下人
J37nB386_p0395c02║疑殺任是僧繇描不成咦杜撰元來真不少湖南長
J37nB386_p0395c03║老不虛名
J37nB386_p0395c04║視首座請
J37nB386_p0395c05║分座青州酬百問住山湘嶺厭千峰而今太白傳新
J37nB386_p0395c06║令佛祖齊教立下風牙如劍口如弓破沙盆眼視雲
J37nB386_p0395c07║空日麗風和春正早不知誰解滅吾宗
J37nB386_p0395c08║巖西堂請
J37nB386_p0395c09║影像非真言說猶妄毀譽由人謾勞著相諾諾得人
J37nB386_p0395c10║歡諤諤得人謗噓嗟乎黃鍾毀棄兮瓦缶雷鳴曾參
J37nB386_p0395c11║殺人兮伯夷不讓今之世兮何也獨行古之人兮徒
J37nB386_p0395c12║然惘悵盼湘山之青青兮湘水之漾漾山兮水兮將
J37nB386_p0395c13║隨吾放分付巖西堂坐斷潑天浪無明山上起雲雷
J37nB386_p0395c14║切莫學伊者和尚
J37nB386_p0395c15║眸西堂請
J37nB386_p0395c16║撩盡百城煙水而步不曾移勘破諸方戶門而眼不
J37nB386_p0395c17║煩眨禪不管而道不論單提頂𩕳一著功不累而德
J37nB386_p0395c18║不積便坐五山望剎眉底虛虛閒閒而春山萬重胸
J37nB386_p0395c19║次軒軒豁豁而天衢八達嗔不畏修羅慈不戀菩薩
J37nB386_p0395c20║一條白棒硬糾糾三玄五位都抹殺
J37nB386_p0395c21║符長老請
J37nB386_p0395c22║面也不臞身也不腴看來不過中材誰知胸藏具區
J37nB386_p0395c23║張空拳而住名山只條棒而掃邊隅坐瀟湘兮竿投
J37nB386_p0395c24║夜月登太白兮釣拂珊瑚生就眼高而曠從譏志大
J37nB386_p0395c25║而紆是誰機契其先而玅合其符噫九苞彩鳳從來
J37nB386_p0395c26║有十二金鼇不怕無
J37nB386_p0395c27║學書記請
J37nB386_p0395c28║心無住著情不附依日月朗其衿抱河嶽廓其眼眉
J37nB386_p0395c29║疏通孔老畦畔裂破宗教籓籬橫抹三玄戈甲倒置
J37nB386_p0395c30║五位鎗旗淨缾裏洗澡缽盂中放遺說甚習學絕學
J37nB386_p0396a01║從教打鼓敲鼙罔修邊幅沒細威儀動步踏翻四大
J37nB386_p0396a02║海回身靠倒五須彌
J37nB386_p0396a03║證書記請
J37nB386_p0396a04║心直如弦面冷似鐵不施善巧機惟愛真實說生平
J37nB386_p0396a05║嬾賣死貓頭安肯將龜證作鱉文彩處拋出粹玉純
J37nB386_p0396a06║金孤硬時忽地枯柴鐵橛作略誰思不合時冤家佛
J37nB386_p0396a07║祖偏生結離鉤三寸釣獰龍披蓑獨泛千江雪
J37nB386_p0396a08║揆書記請
J37nB386_p0396a09║者箇模樣看來也像蠢似陝府鐵牛黠如嘉州大象
J37nB386_p0396a10║合卻兩片皮牢靠一條杖左右得逢源通下并徹上
J37nB386_p0396a11║釋迦既解拖水泥彌勒也能入艸莽少林骨髓馬駒
J37nB386_p0396a12║心臨濟拳頭黃檗掌只可近不可倣從來馬糞類驢
J37nB386_p0396a13║屎今古一揆殊不爽
J37nB386_p0396a14║珠書記請
J37nB386_p0396a15║面突百醜拙骨硬如剛鐵僧繇誇玅手下筆忙不徹
J37nB386_p0396a16║依俙南嶽雲彷彿天台雪明明六不收著著倒一說
J37nB386_p0396a17║世人豈得知佛眼不能別雖不合時宜慎勿輕拋撇
J37nB386_p0396a18║千年陳故紙也好將藥合
J37nB386_p0396a19║謙侍者請
J37nB386_p0396a20║事師惟久機深契爰有寂閒聲遠流住院無能弘法
J37nB386_p0396a21║化抑何圓照競攀留食堂萬指倉無粒一生不盡空
J37nB386_p0396a22║拳頭少不耽書長不學眼底長年閒索索一聲撞動
J37nB386_p0396a23║玉樓鐘胸中流出蓋寥廓謾言導物用謙光十分闊
J37nB386_p0396a24║略無著摸咦巉巖面目氣森森平坦襟懷洒落落
J37nB386_p0396a25║密西堂請
J37nB386_p0396a26║者獃漢性疏粗蘇州有天下無惡聲流海內虛形上
J37nB386_p0396a27║祖圖活剝子湖狗生烹川馬駒任是青原一角長沙
J37nB386_p0396a28║菸菟中邑獼猴百丈野狐總教伊受繩縛上刀俎剖
J37nB386_p0396a29║肝析髓為酪為酥一臠百味足不待價求沽引得閒
J37nB386_p0396a30║神野鬼競來咂噉塞路克途使他燈心皂角舖子不
J37nB386_p0396b01║勝暗地嗟吁看渠者箇模樣焉有那般苾芻請下一
J37nB386_p0396b02║轉語看咦不是前身作殃崛定應夙世做胡屠
J37nB386_p0396b03║範知客請
J37nB386_p0396b04║丹青描出未是真儀言說不到俱為剩辭作何楷範
J37nB386_p0396b05║與世為師殊不知模子裏脫來諸方故套印板上打
J37nB386_p0396b06║出今時設施等閒露些風彩貴要人天共知飛騰變
J37nB386_p0396b07║化不假強為皇皇雅度濟濟芳規百丈以前人自律
J37nB386_p0396b08║並無繫綴一絲絲
J37nB386_p0396b09║睿維那請
J37nB386_p0396b10║提解紐之綱匡不法之眾脫略從上規繩喪卻目前
J37nB386_p0396b11║機用貌離奇而不揚性坦率而不動軒軒豁豁空空
J37nB386_p0396b12║洞洞好將佛祖譏訶不愛俗流尊重趁克賓罰錢而
J37nB386_p0396b13║出院判興化一半令行使雲峰納悶於東司笑翠巖
J37nB386_p0396b14║全無操縱咄賊無種相鼓弄千峰影裏擲金鎚百尺
J37nB386_p0396b15║竿頭打白鳳
J37nB386_p0396b16║素都寺請
J37nB386_p0396b17║從無大碗效他顰三腳驢兒跨得親栲栳負街窮活
J37nB386_p0396b18║計雲泉烹鼎樂清貧行荒艸入深村杓柄短長鍋大
J37nB386_p0396b19║小瞞伊不過當家人
J37nB386_p0396b20║恢知客請
J37nB386_p0396b21║客來須待有主有賓賊來須打無黨無親如此盡法
J37nB386_p0396b22║不怕無民豈無方便偽不掩真任今之世魚目混珍
J37nB386_p0396b23║眉底雙瞳冏冏有神咦恢禪圖此影像切莫倣其為
J37nB386_p0396b24║人何以故男兒自有通霄路不向他人行處行
J37nB386_p0396b25║勤知客請
J37nB386_p0396b26║者箇形狀瘦而不枯肥而不胖崚崚𡾓𡾓疏疏宕宕
J37nB386_p0396b27║雲來春嶂前月過秋江上居常思退步當仁亦不讓
J37nB386_p0396b28║等閒撞著冤家棒折打還不放夙無慧業積胸中文
J37nB386_p0396b29║彩不知成片段
J37nB386_p0396b30║通副寺請
J37nB386_p0396c01║國一同鄉羞並芳狄三陸四恰廝當豎將脊起川方
J37nB386_p0396c02║盛直亞首羅目有光冶父山頭春爛熳玲瓏巖畔月
J37nB386_p0396c03║輝煌難蓋覆絕囊藏共云玉出在崑岡
J37nB386_p0396c04║清侍者請
J37nB386_p0396c05║遠棹歸湘興更濃秋深晚色看無窮蘆華吐雪汀汀
J37nB386_p0396c06║白楓葉堆霞岸岸紅獨釣洞庭千頃月高眠嶽頂萬
J37nB386_p0396c07║年松閒來倚杖隨情坐一段清幽畫不同
J37nB386_p0396c08║璽知客請
J37nB386_p0396c09║甘露降卿雲集紫芝生醴泉出屈產之乘垂棘之璧
J37nB386_p0396c10║人之以為瑞也我未之寶惜夫稻梁之養人也以為
J37nB386_p0396c11║適雨露之以時也而為澤所以不采春花而貴秋實
J37nB386_p0396c12║頂門具眼肘後懸符寧若不識不知順帝之則
J37nB386_p0396c13║桴監院請
J37nB386_p0396c14║精舍千三留不住卻來空外結蘧廬胸中實是無思
J37nB386_p0396c15║算兩眼偏能蓋十虛慣犯逆鱗之怒閒捋猛虎之鬚
J37nB386_p0396c16║阿呵呵一葦秋江泛牛協誰知倒跨三腳驢
J37nB386_p0396c17║慧侍者請
J37nB386_p0396c18║五短身材空圖身外之身半生作略虛作夢中之夢
J37nB386_p0396c19║任他仰山解原也是脫空取奉設使僧繇玅手管教
J37nB386_p0396c20║描伊不動那堪作贊自形容大似凡鳥當頭加箇鳳
J37nB386_p0396c21║呵呵呵三應三呼喚國師石鞏張弓半箇中
J37nB386_p0396c22║英知藏請
J37nB386_p0396c23║列列挈挈癡癡重重熟路不行生機不用火裏摸金
J37nB386_p0396c24║針天邊打白鳳殺活原自由縱奪誰能共彼此情不
J37nB386_p0396c25║生炎涼心不動醜模樣惡面孔任人稱頌任人嫌任
J37nB386_p0396c26║人撦破任人供
J37nB386_p0396c27║奕侍者請
J37nB386_p0396c28║咄者漢少不學長多錯聖不求佛不樂清不耽污偏
J37nB386_p0396c29║納軟不切硬偏嚼人好進渠喜卻眾尚奢渠獨約身
J37nB386_p0396c30║為說口為閣夜看日晝擊柝但能步步不隨人便是
J37nB386_p0397a01║渠儂先一著
J37nB386_p0397a02║體知藏請
J37nB386_p0397a03║肚腸似無肝膽實有全體是用通身是口等閒收下
J37nB386_p0397a04║石頭麟豈肯放過子湖狗抖擻屎腸一字無那羨他
J37nB386_p0397a05║家才八斗若云此是我模樣笑殺東村王十九
J37nB386_p0397a06║見維那請
J37nB386_p0397a07║生緣何處蘇州有不是阿獃便是呆十日始尋黃菊
J37nB386_p0397a08║看三冬便望碧桃開得人笑得人猜大都不與時相
J37nB386_p0397a09║合獨立乾坤外誰是我同儕
J37nB386_p0397a10║潤山主請
J37nB386_p0397a11║煉成一副煙霞骨賦就多生雲水襟情暢天台吟澗
J37nB386_p0397a12║雪夢幽南嶽臥松陰迭遷名剎儻來物拈美宗綱偶
J37nB386_p0397a13║爾心祖業近將拋撇去愛於空外闢荒岑咄如斯底
J37nB386_p0397a14║模樣切莫去倣伊分付潤上座古人曾有語不肖乃
J37nB386_p0397a15║佳兒
J37nB386_p0397a16║皓書記請
J37nB386_p0397a17║閒吹無孔笛常用破沙盆作略天然別行藏難摸捫
J37nB386_p0397a18║佛抬抬不起魔障障何昏一肚心腸熱十分面目村
J37nB386_p0397a19║掀倒多年顛普化潑天重復起家門
J37nB386_p0397a20║丕書記請
J37nB386_p0397a21║顏蒼貌古氣澹神閒跡隨萍水志在雲山湘江甬水
J37nB386_p0397a22║石畔松間擁千眾兮煙霏林杪主五山兮雁宿蘆灣
J37nB386_p0397a23║漚觀兮剎海電拂兮人寰誰知業緣不了春夢未闌
J37nB386_p0397a24║算來難效龜藏陸十二峰前債欲還
J37nB386_p0397a25║霄知客請
J37nB386_p0397a26║身無椰子大看來貌不驚人口乏懸河雄有甚言能
J37nB386_p0397a27║壓眾愚者固是罔知賢者亦何取重癡癡憨憨趨聲
J37nB386_p0397a28║譽而不能蕭蕭疏疏升兜率而無夢胡為乎四海走
J37nB386_p0397a29║英靈千千而圍繞五山推巨剎久久而尊奉莫是陡
J37nB386_p0397a30║險危而志不逾耐枯澹而心不動噫嘻山上鯉魚掠
J37nB386_p0397b01║漢波井底蓬塵撲白鳳
J37nB386_p0397b02║緒監院請
J37nB386_p0397b03║情疏似僻性澹若傲不合時宜寧行古道老知涉世
J37nB386_p0397b04║維艱一味忍之為要餘得者副骨頭也是純鋼鑄造
J37nB386_p0397b05║不守陽明古洞天歸臥芝峰自清嘯箇般旨趣阿誰
J37nB386_p0397b06║知熨斗煎茶不同銚
J37nB386_p0397b07║湛維那請
J37nB386_p0397b08║者漢素行直道不解徇物隨人履險如夷冰稜上度
J37nB386_p0397b09║過九鞠臨危不悚劍刃上拾得全身那怪乎眉侵霜
J37nB386_p0397b10║雪面拂埃塵聲揚太白月身隱石芝春劈破一乘圓
J37nB386_p0397b11║頓旨獨行格外一機新
J37nB386_p0397b12║曹後堂請
J37nB386_p0397b13║夢幻身泡影像閃電光中現壽相從來形段絕描摹
J37nB386_p0397b14║正體何曾有背向以此看來總不真將甚人天作榜
J37nB386_p0397b15║樣
J37nB386_p0397b16║默西堂請
J37nB386_p0397b17║阿獃本是吳儂卻愛三湘煙月消受萬朵雲山一味
J37nB386_p0397b18║深居淵默有時電掣雷奔放出銅唇銕舌剿絕衲僧
J37nB386_p0397b19║命根掀翻佛祖窠窟而今老倒無能何人替你接納
J37nB386_p0397b20║別別賴有楚之傖遼天飛一鶻
J37nB386_p0397b21║悟知藏請
J37nB386_p0397b22║人也土風土氣禪也杜拗杜田一生只想古寺閒房
J37nB386_p0397b23║豈意儼臨人天法筵有時雪淡冰清有時海湧雲旋
J37nB386_p0397b24║寵辱不驚山野萬緣總付流泉唯有衲僧冤不解惡
J37nB386_p0397b25║聲贏得遍流傳
J37nB386_p0397b26║珍維那請
J37nB386_p0397b27║面門突兀胸次坦平神來不畏鬼來不驚生平最怪
J37nB386_p0397b28║捏造受用不想現成浮蹤嶺雲江鶩幻影水月空明
J37nB386_p0397b29║收放全無巴鼻殺活時有縱橫克賓擯出興化雪峰
J37nB386_p0397b30║不肯鏡清普化打箇觔斗盤山從此話行
J37nB386_p0397c01║空侍者請
J37nB386_p0397c02║瞌睡虎之柔易質庫牛之自強真點胸之闊略炳鐵
J37nB386_p0397c03║面之端方看來雖有些兒相似究竟殊非渠之行藏
J37nB386_p0397c04║不定不亂非清非狂不勞月旦漫費雌黃噫嘻巧殺
J37nB386_p0397c05║丹青描未似從來眉眼不尋常
J37nB386_p0397c06║彥書記請
J37nB386_p0397c07║不師三頓棒掃蕩五家宗優曇覓火聚陸地釣黃龍
J37nB386_p0397c08║胸無元字腳舌鼓凌天風動見惹災殃了即本來空
J37nB386_p0397c09║手握雙拳居化鹿還丹不用藥爐功
J37nB386_p0397c10║祥西堂請
J37nB386_p0397c11║生也魯學復拙嚼木查參鐵橛人見而笑鬼見而懾
J37nB386_p0397c12║忽然豆爆冷灰穿破虛空一穴咦金雞啼上玉欄杆
J37nB386_p0397c13║留得閒名動賢哲
J37nB386_p0397c14║智維那請
J37nB386_p0397c15║耳不厭逆眼不認親茆茨同大廈千人如一人作密
J37nB386_p0397c16║雲之孫推開堂構為弘覺之子不擔父薪赤手獨撐
J37nB386_p0397c17║天地利人不藉家珍一生倔強少與為鄰說無師之
J37nB386_p0397c18║智智不是道似經天之月月固超倫倒接無根閒樹
J37nB386_p0397c19║子何如雲漢種松筠
J37nB386_p0397c20║澄書記請
J37nB386_p0397c21║面帶春容澄之不清神含秋霽撓之不渾行入崇山
J37nB386_p0397c22║峻嶺霄漢為懷住喜松蘿亮格日月為門老來未能
J37nB386_p0397c23║袖手年少那容躲跟語言無味休咀嚼喜怒不恒絕
J37nB386_p0397c24║摸捫闊卻口門吞佛祖橫開眼界蓋乾坤
J37nB386_p0397c25║德副寺請
J37nB386_p0397c26║生性拙意舒徐拋瓦石擲璠璵半唱陽春半巴歈懶
J37nB386_p0397c27║窺魯典并竺書脫卻寶華纓絡兮那好萬德莊嚴緝
J37nB386_p0397c28║就薜蘿精舍兮不樂清淨自居藕絲牽大象斤竹釣
J37nB386_p0397c29║鼇魚一生閒活計潘閬倒騎驢
J37nB386_p0397c30║固侍者請
J37nB386_p0398a01║丹瑤彩鳳絕言詮一段光華固儼然試看臨機活潑
J37nB386_p0398a02║潑風摶霄漢出遙天
J37nB386_p0398a03║覺菴主請
J37nB386_p0398a04║面不挂慈語不帶悲掀翻有作劈破無為只解拗曲
J37nB386_p0398a05║作直那管知時識宜截麒麟頭角削翡翠羽儀逼生
J37nB386_p0398a06║蛇而化獰龍撒閨閣而出鬚眉何游刃之恢恢豈無
J37nB386_p0398a07║功於陶鑄者哉
J37nB386_p0398a08║宗法孫請
J37nB386_p0398a09║丹青數筆水墨幾點似像非像似遠非遠熱腸無半
J37nB386_p0398a10║星冷氣剛一臉頭前祖父玉玲瓏腳下兒孫珠宛轉
J37nB386_p0398a11║喜應菴今見彰教不煩佛果指端住清禪而進蔔湯
J37nB386_p0398a12║何用白雲張眼繩繩繼繼到驢年不知殃害何時免
J37nB386_p0398a13║若將供養便癡呆劈面一拳真不忝
J37nB386_p0398a14║皇侍者請
J37nB386_p0398a15║熱時不索犀牛扇病起多餐蘿蔔湯侍者只圖禪入
J37nB386_p0398a16║手阿師無法授元皇空老大不成章一坐明州十二
J37nB386_p0398a17║霜清關橋畔看流水狼藉山花滿澗香
J37nB386_p0398a18║
J37nB386_p0398a19║
J37nB386_p0398a20║遠菴僼禪師語錄卷第十四