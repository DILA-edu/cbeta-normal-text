J37nB387_p0415b01║古宿尊禪師語錄卷之二
J37nB387_p0415b02║住河東水月嗣法門人明圓編
J37nB387_p0415b03║康熙壬子春，洪洞、趙城兩縣士庶請住靈巖禪寺。是
J37nB387_p0415b04║冬十月十五結制，瀛洲監院率眾設齋，請上堂。師拈
J37nB387_p0415b05║香云：「者瓣香，大包天地而有餘，細入秋毫而無間，爇
J37nB387_p0415b06║向爐中，端為祝延
J37nB387_p0415b07║今上皇帝聖躬萬歲萬萬歲，伏願堯仁廣播，八方咸
J37nB387_p0415b08║歌有道；舜德彌彰，四海盡樂無虞。」復拈香云：「者瓣香，
J37nB387_p0415b09║磨而不磷，涅而不緇，爇向爐中，奉為滿朝文武、闔國
J37nB387_p0415b10║公卿、平陽府主、洪趙邑侯、諸位尊官，併今在會鄉紳、
J37nB387_p0415b11║文學、眾緇素等，恭願人人福海增深，各各壽山益峻。」
J37nB387_p0415b12║再拈香云：「者瓣香，論貴則價重娑婆、論賤則分文不
J37nB387_p0415b13║值，今當第三回拈出，爇向罏中，耑申供養鄧州香嚴
J37nB387_p0415b14║傳曹溪正胍第三十六世宕山先師大和尚，以酬法
J37nB387_p0415b15║乳之恩。」攝衣就座。上首白槌云：「法筵龍象眾，當觀第
J37nB387_p0415b16║一義。」師云：「第一義諦，剎剎塵塵皆悉周備，有解觀者
J37nB387_p0415b17║出眾商量看。」僧問：「罏鞴弘開，學人故來，請師一接。」師
J37nB387_p0415b18║便打。進云：「恁麼則當下洞明去也。」師云：「試呈己見看。」
J37nB387_p0415b19║僧禮拜，師云：「此是隨例起倒。」僧擬進語，師復打。僧問：
J37nB387_p0415b20║「選佛場開，象龍聚會，未審和尚當譚何事以為極則？」
J37nB387_p0415b21║師云：「門前野水拖藍練，戶外奇雲擁翠屏。」進云：「離此
J37nB387_p0415b22║之外，別請垂慈。」師便打，僧便喝，師又打，僧罔措，師乃
J37nB387_p0415b23║拈拂云：「道源不遠，性海非遙，弘之在人，得之由己。苟
J37nB387_p0415b24║得也，一任權衡佛祖、號令人天，放行把住全由自己，
J37nB387_p0415b25║卷舒出沒盡在當人，說法利生有何不可？山僧如是
J37nB387_p0415b26║展演，莫道土廣人稀、相逢者少，若能直下知歸，不但
J37nB387_p0415b27║今朝在會檀那功歸有地，兼與靈岩更添無限光彩。」
J37nB387_p0415b28║驀召左右云：「有麼？有麼？」良久云：「茫茫宇宙人無數，那
J37nB387_p0415b29║箇男兒是丈夫？」上首復白槌，師下座。
J37nB387_p0415b30║夏期眾請上堂。師以拄杖作垂釣勢，云：「風前垂釣，意
J37nB387_p0415c01║待金鱗。有負命者，不妨出眾相見。」僧問：「大事未明，如
J37nB387_p0415c02║喪考妣。大事已明，為甚麼亦如喪考妣？」師云：「不是苦
J37nB387_p0415c03║心人不知。」進云：「苦心事如何保任？」師云：「切。」進云：「明與
J37nB387_p0415c04║未明的人又如何保任？」師便打，僧禮拜。師乃云：「靈巖
J37nB387_p0415c05║門外，一道危溪鎖岸；淨聖堂前，兩莖古柏撐天。正法
J37nB387_p0415c06║眼藏、涅槃妙心，一一分明露布了也，通方上士一舉
J37nB387_p0415c07║洞然，免向七尺單前徒遭鈍置、三條椽下枉受饑寒，
J37nB387_p0415c08║盡虛空、遍法界即是當人一箇清淨覺場，於其中間
J37nB387_p0415c09║一任逍遙快活，更與白牯黧奴同宣法化、泥豬疥狗
J37nB387_p0415c10║共讚昇平，縱遇釋迦、彌勒同時下降，驀地相逢，自是
J37nB387_p0415c11║深生恭敬，未敢輕於汝等。山僧恁麼告報，眾中若有
J37nB387_p0415c12║如是高流，大好乘緣吐露，靈岩為爾證明；設或未能，
J37nB387_p0415c13║九旬聖制誠難遇，黽力精參莫放閒。」
J37nB387_p0415c14║雲壽曉長老誕日，請上堂。僧問：「高登猊座天人擁，驀
J37nB387_p0415c15║舉烏藤佛祖驚，一番施設即不問，當今慶祝句若何？」
J37nB387_p0415c16║師云：「福如東海闊千里，壽比南山高萬尋。」進云：「如何
J37nB387_p0415c17║是天人師？」師舉杖，云：「大眾瞻仰。」進云：「如何是超群底
J37nB387_p0415c18║事？」師便打。問：「殺父、殺母，佛前懺悔；殺佛、殺祖，又向何
J37nB387_p0415c19║處懺悔？」師卓杖，云：「須向者裏吐露。」僧禮拜。師乃云：「一
J37nB387_p0415c20║念精修志不移，頻添花甲固相宜，今朝覿面無他讖，
J37nB387_p0415c21║劫石消磨壽有餘。」遂召左右，云：「山僧與麼慶讚了也，
J37nB387_p0415c22║汝等作麼生助祝？」眾無語，師云：「其或未然，尊上座代
J37nB387_p0415c23║為敷宣去也。」驀豎拂子，云：「但將此箇無私物，指出須
J37nB387_p0415c24║彌作壽山。」
J37nB387_p0415c25║結制，上堂。僧問：「罏鞴重開即不問，向上宗乘事若何？」
J37nB387_p0415c26║師便打，進云：「妙莊嚴路從何超出？」師卓杖，云：「從者裏
J37nB387_p0415c27║超出。」僧禮謝，師云：「蹉過了也。」乃云：「今朝十月十五，龍
J37nB387_p0415c28║象歸投若堵，謹遵上古遺規，打開欄圈，關住水草，日
J37nB387_p0415c29║夜勤添，鞭槌密密觸忤，逼教當下翻身，未容停思佇
J37nB387_p0415c30║慮，忽地蹋倒界墻，任伊人天闊步。縱有如是奇特，缽
J37nB387_p0416a01║袋由未相許，必待脫盡皮膚，那時兩手分付。」驀召左
J37nB387_p0416a02║右，云：「諸兄弟！山僧恁麼告報，且道意在于何？」卓杖，云：
J37nB387_p0416a03║「選佛若無如是眼，宗風那得常流布？」下座。
J37nB387_p0416a04║師誕日，興福冰長老領洞縣眾文學及諸緇素設齋，
J37nB387_p0416a05║請上堂。僧問：「和尚降誕即不問，大用現前事若何？」師
J37nB387_p0416a06║云：「二株翠柏當階立，一道高原覿面橫。」進云：「恁麼則
J37nB387_p0416a07║歷歷甚分明。」師云：「恰被闍黎道著一半。」僧問：「古哲降
J37nB387_p0416a08║誕，天雨寶花，地搖六震。和尚降誕畢竟有何祥瑞？」師
J37nB387_p0416a09║云：「嶺畔木人詳舉似，溪邊石女細分疏。」進云：「恁麼則
J37nB387_p0416a10║人天罔測去也。」師云：「自處覆盆下，莫怨太陽偏。」僧問：
J37nB387_p0416a11║「世尊昔日降生，諸天圍繞，八部雲臻。和尚今日降誕，
J37nB387_p0416a12║未審諸天還來也無？」師舉杖，云：「一眾瞻仰。」進云：「畢竟
J37nB387_p0416a13║諸天在甚麼處？」師便打。僧云：「恁麼則一句頓開千聖
J37nB387_p0416a14║眼，三千里外絕形蹤。」師云：「莫亂統。」僧問：「素日消息即
J37nB387_p0416a15║不問，今朝降誕事如何？」師云：「人天慶賀。」進云：「和尚未
J37nB387_p0416a16║出世時如何？」師云：「凡聖莫測。」僧云：「出世後如何？」師云：
J37nB387_p0416a17║「處處光輝。」云：「恁麼則壽量虛空等，萬年無盡春。」師云：
J37nB387_p0416a18║「無勞讚歎。」僧禮拜。師乃云：「開北海之尊，獻南山之祝，
J37nB387_p0416a19║乃致鶴算呈祥、龜齡衍數，簡點將來，盡落今時俗套，
J37nB387_p0416a20║于我衲僧分上總未是在。祇如衲僧分上畢竟作麼
J37nB387_p0416a21║生聻？」遂以拂子打○相，云：「苟能拶過者重玄關，始離
J37nB387_p0416a22║凡聖窠窟，方脫生死蓋纏，不妨橫身三界、獨步大方，
J37nB387_p0416a23║仍于光天化日之下彈沒絃琴、唱無腔調，閒消清書、
J37nB387_p0416a24║坐享遐齡，灑灑落落作箇無依道者。」驀卓拄杖，云：「山
J37nB387_p0416a25║僧恁麼告報，還有互相委悉者麼？儻能委悉，應須保
J37nB387_p0416a26║任；脫或未然，問取冰輪圓長老，渠儂善解與分疏。」
J37nB387_p0416a27║師至汾州掃善昭禪師塔，設供上堂。拈香云：「才能越
J37nB387_p0416a28║格，志識超群。光首山之祖道，大臨濟之宗乘。勛名雷
J37nB387_p0416a29║動，有耳皆聞。某承夙願，忝在孫倫。今既遠來，畢竟將
J37nB387_p0416a30║何報答？」遂燒香云：「所懷無限歸恩款，面對慈顏一例
J37nB387_p0416b01║傾。」
J37nB387_p0416b02║曲沃縣忠賢定寧領眾請上堂。僧問：「西來祖意即不
J37nB387_p0416b03║問，如何是和尚密傳底事？」師便打，僧舉坐具云：「莫便
J37nB387_p0416b04║是者箇麼？」師云：「切忌喚鐘作甕。」進云：「重重疑殼蒙師
J37nB387_p0416b05║破，數數慇懃謝指南。」師云：「知恩能有幾？」僧問：「如何是
J37nB387_p0416b06║第一玄？」師云：「藕絲牽象出雲端。」進云：「如何是第二玄？」
J37nB387_p0416b07║師云：「慣向虛空駕鐵船。」進云：「如何是第三玄？」師云：「萬
J37nB387_p0416b08║億須彌一芥含。」進云：「三要即不問，今日消息又若何？」
J37nB387_p0416b09║師便打，僧禮拜。師豎拂子云：「喚作拂子則觸，不喚作
J37nB387_p0416b10║拂子則背，能向者觸背不得處分明透脫得去，可謂
J37nB387_p0416b11║步步蹋佛階級、頭頭入祖信位，何妨變大地作黃金、
J37nB387_p0416b12║攪長河為酥酪，于一毫端現寶王剎、坐微塵裏轉大
J37nB387_p0416b13║法輪，不是神通妙用，亦非法爾如然。箇事且置，且道
J37nB387_p0416b14║因齋慶讚一句作麼生道？」以拂子擊香几云：「一番為
J37nB387_p0416b15║法真誠處，今古人間最罕聞。」下座。
J37nB387_p0416b16║元旦，上堂。師云：「三微成朔，四始開辰，正當聖明御極
J37nB387_p0416b17║之初，普天咸歌治化，遍界互樂清平，即我衲僧家雖
J37nB387_p0416b18║處四民之外，亦仗恩光，山居無難，入道多祥。既如是，
J37nB387_p0416b19║畢竟作麼報答聻？」遂燒香，云：「旃檀一片焚金鼎，願祝
J37nB387_p0416b20║遐齡莫盡春。」
J37nB387_p0416b21║打七，上堂。僧問：「佛祖宗乘即不問，宏開罏鞴事如何？」
J37nB387_p0416b22║師云：「所貴真金耀眼，美玉當前。」進云：「深知和尚求賢
J37nB387_p0416b23║意。」師云：「爭奈土廣人稀。」進云：「自今七日後，定有出群
J37nB387_p0416b24║人。」師云：「坐待闍黎變化來。」僧禮拜。師豎拂子，云：「百千
J37nB387_p0416b25║三昧、無量妙義，盡從者拂子頭上流出，直下洞然，何
J37nB387_p0416b26║消七晝夜勞筋苦骨，枉費精神？自是己靈獨耀，心月
J37nB387_p0416b27║孤圓，遍現剎塵，了無遺漏。若到與麼地，可謂參學事
J37nB387_p0416b28║畢，堪受人天供養；設或未到與麼地，廢寢忘餐當自
J37nB387_p0416b29║勉，志專求道學常啼。」擲拂子，下座。
J37nB387_p0416b30║解制，上堂。師以如意打圓相，召眾，云：「委悉得麼？羅籠
J37nB387_p0416c01║三界，包括十虛，直下明得，用舍行藏，頭頭合道，縱擎
J37nB387_p0416c02║殺活，法法通宗，四恩獲其總報，九有得已齊資。是則
J37nB387_p0416c03║固是，祇如今朝解制一句畢竟作麼生展演？」放下如
J37nB387_p0416c04║意，云：「掀翻海嶽乾坤闊，南北東西任往還。」下座。
J37nB387_p0416c05║康熙十三年住上黨聖泉禪院，十月十五日結制，南
J37nB387_p0416c06║董信士郭養性、王之弼、董自旺同眾設齋，請上堂。師
J37nB387_p0416c07║拈香祝聖畢，僧問：「冬來景況即不問，今朝結制事如
J37nB387_p0416c08║何？」師云：「無繩自縛萬峰頭。」進云：「如何是制中人？」師云：
J37nB387_p0416c09║「夕究朝參恒不倦，攀緣續慮總無因。」僧擬語，師便打。
J37nB387_p0416c10║僧問：「如何是聖泉景？」師云：「月映芳池魚汕汕，雲籠碧
J37nB387_p0416c11║嶂鳥關關。」進云：「如何是和尚行止處？」師云：「千聖莫能
J37nB387_p0416c12║知。」僧云：「如何是學人自己事？」師云：「腳跟下薦取。」僧問：
J37nB387_p0416c13║「聖泉堂上龍象徘徊，若人問時，和尚將何答對？」師云：
J37nB387_p0416c14║「一棒一條痕。」進云：「不涉肯綮的又作麼生？」師云：「一掌
J37nB387_p0416c15║一握血。」僧禮謝。師舉如意云：「即此一事，如天普蓋，似
J37nB387_p0416c16║地普擎，剎剎塵塵，了無遺漏。怎奈目前緇素背覺合
J37nB387_p0416c17║塵，不能見得。茲者聖泉深生痛惜，故開方便之門，遵
J37nB387_p0416c18║上古之宏規，立九旬之死限，頓使人人于其中間屏
J37nB387_p0416c19║息閑情，大發勇猛，暮究朝參，一旦洞徹根源，得共釋
J37nB387_p0416c20║迦老子倒乘寶筏，利濟群生，豈不盡善盡美者哉？正
J37nB387_p0416c21║恁麼時，今朝請法信士有何功德？」以如意擊香案一
J37nB387_p0416c22║下，云：「壽等彌盧高有準，福如滄海闊無涯。」
J37nB387_p0416c23║沔陽信士文雲生請上堂。僧問：「人天交接，兩得相見
J37nB387_p0416c24║事如何？」師云：「一堂風冷淡，千古意分明。」僧問：「如何是
J37nB387_p0416c25║佛？」師云：「水火害難侵，春秋老不著。」僧云：「如何是法？」師
J37nB387_p0416c26║云：「非賢未可明，是聖方能達。」僧云：「如何是僧？」師云：「了
J37nB387_p0416c27║無人我見，不有聖凡情。」僧云：「三寶已蒙師指示，且道
J37nB387_p0416c28║今朝設齋施主有何利益？」師云：「家門恒迪吉，稚老悉
J37nB387_p0416c29║安康。」僧擬進語，師便打，士問：「此心不在內、不在外、不
J37nB387_p0416c30║在中間，畢竟在于何處？」師便打，士禮拜。師舉如意云：
J37nB387_p0417a01║「天際日上月下，人間夜暗晝明，大道全然不昧，何消
J37nB387_p0417a02║妄外指陳？然雖如是，事無一向，所以聖泉今日隨風
J37nB387_p0417a03║倒浪陞箇座子，搖脣鼓舌，論有談空，大似一番妄為，
J37nB387_p0417a04║究竟將來別有意在。何也？所謂道：不因紫陌花開謝，
J37nB387_p0417a05║怎得黃鶯下柳稍？」
J37nB387_p0417a06║福祥禪人誕日，請上堂。僧問：「如何是日上？」師舉杖，云：
J37nB387_p0417a07║「仰望著。」僧云：「如何是月下？」師打，云：「照顧著。」進云：「日月
J37nB387_p0417a08║交光又若何？」師橫按拄杖，云：「會麼？」僧罔措，師復打。僧
J37nB387_p0417a09║問：「如何是池中水？」師云：「瑩然湛湛地。」僧云：「如何是池
J37nB387_p0417a10║中月？」師云：「波光兩曜然。」進云：「池映明月即不問，月映
J37nB387_p0417a11║池中事若何？」師便打。僧問：「上酬佛祖之洪恩，下報父
J37nB387_p0417a12║母之厚德，且道將何酬報？」師卓杖，云：「報德祗憑方寸
J37nB387_p0417a13║地，酬恩獨借者條藤。」僧禮退。師乃云：「茲者祥公生辰，
J37nB387_p0417a14║遂將衣缽之貲辦諸餚饌，供養十方，仍請山僧舉揚
J37nB387_p0417a15║佛祖宗乘，與眾結箇無上良緣，頓令亡過考妣轉苦
J37nB387_p0417a16║為樂，得證真常。焉知佛祖宗乘，渠未啟請時、山僧未
J37nB387_p0417a17║離煖室之際，早被虡邊建鼓架上洪鐘一一分明吐
J37nB387_p0417a18║露了也。更要饒舌，堪成何濟？山僧與麼詶唱，鷂子山
J37nB387_p0417a19║聞得，下拜于前，曰：『是則固是，祥公分上當為奉祝一
J37nB387_p0417a20║句可耳。』聖泉未免從渠所請去也。」遂呈如意，云：「芥城
J37nB387_p0417a21║空盡精神熾，劫石消完視聽聰。」
J37nB387_p0417a22║打三，上堂。僧問：「道泰不傳天子敕，時清休唱太平歌，
J37nB387_p0417a23║為甚今朝陸地波濤？」師云：「怕汝在澄潭裏浸殺。」進云：
J37nB387_p0417a24║「知師一片婆心切，直逼金鱗躍上天。」師舉杖，云：「試翻
J37nB387_p0417a25║騰看。」僧以坐具搭肩上便走，師與一棒，云：「縱不堪燒
J37nB387_p0417a26║尾，應須點額歸。」僧問：「十載諸方，罕逢知己，聞風遠至，
J37nB387_p0417a27║願一指南。」師卓拄杖，云：「此去長安九百程。」進云：「蒙師
J37nB387_p0417a28║指出當陽路，一任優遊返故鄉。」師云：「須知關吏威嚴
J37nB387_p0417a29║極，卒不糊塗放過人。」僧便喝，師便打，僧禮拜。師乃云：
J37nB387_p0417a30║「躲嬾偷安，終成廢器；真參實悟，始越常倫。因此定規
J37nB387_p0417b01║立限，貴使諸人在內明心，時鞭刻逼，專求大眾當機
J37nB387_p0417b02║領解，從他高明笑怪，任彼俗惡譏嫌。」遂喚左右，云：「還
J37nB387_p0417b03║會麼？為憐三歲子，用盡百般心。」下座。
J37nB387_p0417b04║除夕，上堂。僧問：「送舊事如何？」師云：「爆竹驚天地。」僧云：
J37nB387_p0417b05║「迎新事若何？」師云：「燒香拜聖賢。」僧云：「新舊交接事若
J37nB387_p0417b06║何？」師便打，僧便喝，師復打。僧問：「舊去新來即不問，今
J37nB387_p0417b07║朝設供事如何？」師云：「雲氣當軒天已示，水聲透壁地
J37nB387_p0417b08║重明。」僧罔然，師乃云：「一年晝夜三百六，逗到今宵剛
J37nB387_p0417b09║數足。正當恁麼時，戶戶釘桃符，家家燒爆竹，送舊者
J37nB387_p0417b10║憨忙，薦亡者痛哭。好笑世間人，都被時緣逐，祇有聖
J37nB387_p0417b11║泉僧，恬然似不覺。是則固是，忽有傍不甘的出來道：
J37nB387_p0417b12║『有何長處始得恁麼？』畢竟如何抵對伊去？」擲下拂子，
J37nB387_p0417b13║云：「從前打疊下諸緣，故爾臨機安順篤。」下座。
J37nB387_p0417b14║東和信士和養吾設齋，請上堂。僧問：「橫抽寶劍，豎亞
J37nB387_p0417b15║神鋒，如何是萬象之中獨露身？」師便打，僧便喝，師云：
J37nB387_p0417b16║「莫亂統。」進云：「大鵬欲展摩霄翼，誰顧奔騰六合雲？」師
J37nB387_p0417b17║云：「切忌妄誇豪。」僧問：「明鏡當臺時如何？」師云：「一點瞞
J37nB387_p0417b18║不得。」進云：「本來無一物，又照箇甚麼？」師打云：「餘此一
J37nB387_p0417b19║事在。」僧問：「如何是父母未生前本來面目？」師云：「描不
J37nB387_p0417b20║成，畫不就。」士問：「如何是般若體？」師云：「寒毛卓豎。」進云：
J37nB387_p0417b21║「爐鞴弘開，大眾于中鍛箇甚麼？」師云：「無孔鐵鎚。」進云：
J37nB387_p0417b22║「諸行無常是生滅法，如何是不生滅的法？」師云：「滿口
J37nB387_p0417b23║為君言不盡。」士禮拜，師乃云：「養吾和居士，特地到聖
J37nB387_p0417b24║泉，施貲并施帛，其意最精虔，堅請吾饒舌，說法利人
J37nB387_p0417b25║天。山僧本欲無言，第恐違渠好處，故向葛藤椿上牽
J37nB387_p0417b26║枝引蔓，較量短長，得以塞乎來命。」遂拈如意云：「乾坤
J37nB387_p0417b27║之內，宇宙之間，中有一寶，秘在形山。」驀呈如意，召眾
J37nB387_p0417b28║云：「者便是山，且道寶在甚處？靈利漢！雙眸覷的，隻手
J37nB387_p0417b29║拈來，不但養吾居士功歸有地，更與聖泉加添一段
J37nB387_p0417b30║光彩。箇事且置，因齋敘謝一句又作麼生？」放下如意
J37nB387_p0417c01║云：「齡社從緣當更盛，本枝賴佛自然蕃。」
J37nB387_p0417c02║佛成道日，潤寰監院請上堂。師拈拂子云：「釋迦如來
J37nB387_p0417c03║曾于是夜睹明星而悟道，乃云：『一切眾生俱有如來
J37nB387_p0417c04║智慧德相，皆因妄想執著不能證得。』者般說話可謂
J37nB387_p0417c05║傾心吐膽，怎奈時人癡迷殼厚、惡業因深，不能領解，
J37nB387_p0417c06║使我世尊情不獲已，口吧吧地四十九年費盡神機，
J37nB387_p0417c07║說頓說漸、說有說空，末後拈花一場狼籍，帶累兒孫
J37nB387_p0417c08║直至于今收攝不盡。尊上座恁麼告報，本非閒打草，
J37nB387_p0417c09║特地要蛇驚。大眾！苟能一聞千悟，足見山僧功不唐
J37nB387_p0417c10║捐；脫或未然，匪但雪山徒費力，聖泉今又枉勞神。」
J37nB387_p0417c11║韓川郝鳳臺同眾設齋，請上堂。僧問：「聖泉寺內爐鞴
J37nB387_p0417c12║鉗鎚即不問，且道今朝設齋施主有何功德？」師云：「夫
J37nB387_p0417c13║婦同緣增福壽，兒孫遞代享榮華。」進云：「如何是法中
J37nB387_p0417c14║王？」師打，云：「覿面薦取。」士問：「六賊作亂，如何降伏？」師打，
J37nB387_p0417c15║云：「但誅此師即安寧。」士禮拜。師拈如意，云：「信士請陞
J37nB387_p0417c16║堂，自知辭不脫，法服一肩被，烏藤兩手握，勉強順人
J37nB387_p0417c17║情，來登曲彔木。正當恁麼時，誰論聖和凡？那分僧與
J37nB387_p0417c18║俗？或問或無言，從頭儘死搉。即此是良因，莫道胡敲
J37nB387_p0417c19║搕，絕後再蘇時，方知恩義著。」驀召左右，云：「且道誰是
J37nB387_p0417c20║知恩者？」良久，以如意擊禪床，云：「買賣不相當，徒勞眼
J37nB387_p0417c21║卓朔。」下座。
J37nB387_p0417c22║解制，上堂。僧問：「結制安禪即不問，今朝解制事如何？」
J37nB387_p0417c23║師云：「蹋倒玄關無障礙。」進云：「解制後又如何？」師云：「十
J37nB387_p0417c24║方世界任逍遙。」僧問：「獨立孤峰即不問，散手懸崖後
J37nB387_p0417c25║若何？」師云：「無處不稱尊。」進云：「如何是稱尊處？」師便打，
J37nB387_p0417c26║僧禮拜。師乃云：「鳳縈金網，趨霄漢以何期？龍滯瑤池，
J37nB387_p0417c27║會風雲而何際？若解轉身一路，何妨任意飛騰？然雖
J37nB387_p0417c28║如是，近日王令尊嚴前面關頭有礙時，汝等諸人作
J37nB387_p0417c29║麼得度聻？」驀卓拄杖，云：「大膽衝頭突杌過，小膽哀鳴
J37nB387_p0417c30║告所由。」下座。
J37nB387_p0418a01║康熙十四年五月十三日，貴菴監寺率眾緇素請師
J37nB387_p0418a02║住高平佛掌禪院。六月初一結制，值師誕辰，高平、長
J37nB387_p0418a03║治兩邑士庶同諸山禪德并兩序大眾設齋，請上堂。
J37nB387_p0418a04║師陞座，拈香云：「者瓣香，無去無來，冥通三際；非中非
J37nB387_p0418a05║外，洞徹十方。爇向爐中，端為祝延
J37nB387_p0418a06║今上皇帝聖躬萬歲萬萬歲，伏願皇圖鞏固，慧日與
J37nB387_p0418a07║佛日常明；帝道遐昌，金輪同法輪共轉。」復拈香云：「者
J37nB387_p0418a08║瓣香，無作無為而有收有放，爇向爐中，奉為滿朝文
J37nB387_p0418a09║武、闔國公卿、澤州牧主、高平邑侯并諸護法鄉紳，伏
J37nB387_p0418a10║願同增祿位，共享遐齡，常為王室之金湯，永作法門
J37nB387_p0418a11║之保障。」再拈香云：「者瓣香，拈來則山河起舞，放去則
J37nB387_p0418a12║日月韜光，今當第五回，恭對人天，爇向爐中，耑申供
J37nB387_p0418a13║養鄧州香嚴傳臨濟正宗三十二世宕山遠先師大
J37nB387_p0418a14║和尚，以酬法乳之恩。」斂衣就座。顯宗座元白槌云：「法
J37nB387_p0418a15║筵龍象眾，當觀第一義。」師拈拄杖云：「第一義，覿面極
J37nB387_p0418a16║周全，當陽無隱諱。適被者上座驀地一槌，致令七花
J37nB387_p0418a17║八裂了也。眾中有能為者，出來補綴看。」僧問：「選佛場
J37nB387_p0418a18║開，人天普集，祖令當行，如何舉唱？」師揮拂子云：「拂開
J37nB387_p0418a19║萬里雲和霧，放出冰輪照大千。」進云：「丹霞家風即不
J37nB387_p0418a20║問，佛掌家風又若何？」師云：「一棒一條痕。」進云：「遍界了
J37nB387_p0418a21║無尋覓處，分明一點座中圓。」師云：「放你三十棒。」僧問：
J37nB387_p0418a22║「如何是第一玄？」師云：「蟭螟眼裏打鞦韆。」進云：「如何是
J37nB387_p0418a23║第二玄？」師云：「東土西乾一箭穿。」進云：「如何是第三玄？」
J37nB387_p0418a24║師云：「無毛鷂子飛上天。」進云：「如何是第一要？」師云：「逆
J37nB387_p0418a25║順關頭休昧道。」進云：「如何是第二要？」師云：「莫隨時事
J37nB387_p0418a26║改腔調。」進云：「如何是第三要？」師便打。僧問：「如何是奪
J37nB387_p0418a27║人不奪境？」師豎起拄杖。進云：「如何是奪境不奪人？」師
J37nB387_p0418a28║掉轉拄杖。進云：「如何是人境兩俱奪？」師放下拄杖。進
J37nB387_p0418a29║云：「如何是人境俱不奪？」師和聲便打，僧禮拜。師乃云：
J37nB387_p0418a30║「各人己躬下一著子，可謂圓同太虛，無欠無餘。」遂卓
J37nB387_p0418b01║拄杖，云：「直下明得，自是不求福而福自至、不求壽而
J37nB387_p0418b02║壽自永，何妨到處豎法幢、隨方興教化？然雖如是，也
J37nB387_p0418b03║要人天樂助、緇素欣從，纔得舉一言而賢愚敬信、行
J37nB387_p0418b04║一令而中外無違。敢問大眾：且互相成禠一句作麼
J37nB387_p0418b05║生展演？」良久，擲下拄杖，云：「天上有星皆拱北，人間無
J37nB387_p0418b06║水不朝東。」上首結槌，師下座。
J37nB387_p0418b07║德宗禪人挂鐘，請上堂。僧問：「洪鐘在架，隨扣擊以騰
J37nB387_p0418b08║聲，只如不扣不擊時，聲居何地？」師以杖作○相示之，
J37nB387_p0418b09║進云：「蒙師親指出，當下了然知。」師云：「知底事作麼生？」
J37nB387_p0418b10║僧擬議，師便打。僧問：「一棒清音出，三塗息苦酸，且道
J37nB387_p0418b11║是神通也？妙用也？」師云：「不妨疑著。」進云：「一般清意味，
J37nB387_p0418b12║料得少人知。」師云：「試吐露看。」僧便喝，師云：「且道者一
J37nB387_p0418b13║喝是甚麼味？」僧復喝，師便打，乃云：「一鑪鑄就，表裏先
J37nB387_p0418b14║生，覿面懸來，了無回互，只得希聲震處，八難停酸，清
J37nB387_p0418b15║韻傳時，三塗苦息。」遂召左右，云：「諸仁者委悉得也未？」
J37nB387_p0418b16║良久，擊香几，云：「若將耳聽終難會，眼裏聞聲方始知。」
J37nB387_p0418b17║下座。
J37nB387_p0418b18║解制，上堂。僧問：「三月功圓、九旬行滿即不問，雲遊一
J37nB387_p0418b19║句請師宣。」師云：「暮逢古寺宜投宿，渴遇煙村可問茶。」
J37nB387_p0418b20║進云：「途中事業蒙師指，歸家一事作麼生？」師云：「從前
J37nB387_p0418b21║故套休重論，別展新規示近鄰。」進云：「二六時中如何
J37nB387_p0418b22║保任？」師云：「自愛為先。」進云：「恁麼則學人禮謝去也。」師
J37nB387_p0418b23║云：「不消起倒。」僧問：「制中消息全然曉，制外風規又若
J37nB387_p0418b24║何？」師云：「隨緣消舊業，更莫造新殃。」進云：「知師一片婆
J37nB387_p0418b25║心切，五內徒銘不敢忘。」師卓杖，云：「即此一著聻？」進云：
J37nB387_p0418b26║「了了常知。」師云：「切忌拖泥帶水。」僧便喝，師便打。僧問：
J37nB387_p0418b27║「父母非我親，誰是最親者？」師云：「禮拜著。」僧禮拜，師云：
J37nB387_p0418b28║「收起坐具來。」僧起具，師云：「會麼？」僧無語，師便打。乃云：
J37nB387_p0418b29║「九旬行滿、三月功圓，正當恁麼時，我諸眾等各匕麻
J37nB387_p0418b30║纏紙裹忙收骨董，人人負缽擔囊急奔前程，已曾打
J37nB387_p0418c01║破漆桶底，自是八面玲瓏、十方通暢，一直歸家了無
J37nB387_p0418c02║滯礙。設或未經打破者，莫隨妄想空馳逐，流落他鄉
J37nB387_p0418c03║悔後遲。」下座。
J37nB387_p0418c04║羊頭山六名禪寺結制，是日傳戒，監院真空領眾鄉
J37nB387_p0418c05║紳、文學及兩堂雲水并諸求戒弟子等請上堂。僧問：
J37nB387_p0418c06║「具足凡夫法，凡夫不知；具足聖人法，聖人不會。去此
J37nB387_p0418c07║二途，和尚當說何法？」師卓拄杖一下，云：「分明薦取。」進
J37nB387_p0418c08║云：「既然如是，且道凡聖相去幾何？」師云：「伸手拳在縮
J37nB387_p0418c09║手裏。」問：「六名祥瑞即不問，遠公再來事若何？」師云：「急
J37nB387_p0418c10║須照管。」進云：「來作何事？」師云：「單為闍黎不唧溜。」僧便
J37nB387_p0418c11║喝，師便打。問：「世尊拈花示眾，迦葉微笑承當，未審承
J37nB387_p0418c12║當個甚麼？」師便打。進云：「今朝六名示眾，學人直下領
J37nB387_p0418c13║解，且道是同？是別？」師云：「同則總同，別則總別。」問：「開山
J37nB387_p0418c14║創業即不問，且道如何是六名境？」師云：「炎帝廟前雲
J37nB387_p0418c15║靄靄，金龍池畔水潺潺。」進云：「如何是境中人？」師云：「一
J37nB387_p0418c16║衲寒暄終不易，孤笻南北確無憂。」僧禮拜。師乃云：「碧
J37nB387_p0418c17║霧彌天日，玄霜遍界時，法幢高豎起，龍象眾來歸。正
J37nB387_p0418c18║當恁麼時，蓮華池畔鐘鼓齊鳴，甘露亭前煙霞四布，
J37nB387_p0418c19║一一文殊境界，重重古佛道場，禪月戒珠于中交光
J37nB387_p0418c20║相映而無欠無餘。與麼委悉得，在此在彼從施法化，
J37nB387_p0418c21║于東于西任闡玄猷。雖然如是，畢竟今朝安禪設戒
J37nB387_p0418c22║一句作麼生展演？」以如意擊香案，云：「水歸大海波濤
J37nB387_p0418c23║息，雲到蒼梧氣象閒。」下座。
J37nB387_p0418c24║君輔王居士薦妻，請上堂。師拈拂子云：「持家遵古制，
J37nB387_p0418c25║訓屬越常規，佛音無間斷，白業最精微。此係已故田
J37nB387_p0418c26║孺人生平作略，既然如是，即今四大分張、百骸潰散，
J37nB387_p0418c27║畢竟神遊何界去也？」遂從空畫[○@女]相，復抹卻云：「五障
J37nB387_p0418c28║垢身從此脫，一靈真性入蓮胎。」下座。
J37nB387_p0418c29║上堂。僧問：「盡大地是箇火坑，得何三昧不被燒卻？」師
J37nB387_p0418c30║拊案一下，僧擬語，師云：「立地死漢。」僧問：「十方雲集，在
J37nB387_p0419a01║此合作何事？」師云：「饑食渴飲。」進云：「除此之外，更有何
J37nB387_p0419a02║為？」師云：「閒坐倦眠。」僧禮拜。師乃云：「結制半箇月，不聞
J37nB387_p0419a03║甚消息，拽杖故陞堂，考驗虛和實。虛實既了然，更有
J37nB387_p0419a04║何言說？普請各歸寮，體究真常訣。」驀呈如意，召眾云：
J37nB387_p0419a05║「諸仁者！此是真常訣，且道作麼生體究？」良久，云：「流光
J37nB387_p0419a06║有限莫蹉跎，須惜寸陰如尺壁。」下座。
J37nB387_p0419a07║解制，上堂。僧問：「把住放行即不問，三陽開泰事如何？」
J37nB387_p0419a08║師云：「嫩柳舒青眼，天桃破粉腮。」進云：「昨夜銀花放，今
J37nB387_p0419a09║朝白雪飛，玄旨分明露，當下絕狐疑。格外風規，專求
J37nB387_p0419a10║指示。」師便打，僧便喝，師復打，進云：「重賞之下，必有奇
J37nB387_p0419a11║功。」復喝一喝，歸位，師云：「饒君縱有安邦作，不得封侯
J37nB387_p0419a12║也是閒。」僧問：「客在異鄉休更論，歸家一句作麼生？」師
J37nB387_p0419a13║云：「六親咸有賴，百事總無憂。」進云：「恁麼則坐享無虞
J37nB387_p0419a14║去也。」師云：「拄杖子未肯點頭在。」進云：「聞說宗門無肯
J37nB387_p0419a15║語，今朝始覺是真傳。」師云：「莫亂統。」僧禮拜。師乃云：「把
J37nB387_p0419a16║住玄關立限期，纖毫走作更由誰？今朝踏倒無遮障，
J37nB387_p0419a17║南北東西任意之。雖然如是，當知胡大老，善會別機
J37nB387_p0419a18║宜，問著臨機句，相酬莫待遲。」遂召眾云：「試道道看。」眾
J37nB387_p0419a19║罔措，師以杖劃一劃，云：「即此關頭親透過，人間何處
J37nB387_p0419a20║不風流？」下座。
J37nB387_p0419a21║示眾。云：「雲巖四十年脅不沾席，長慶坐破七箇蒲團
J37nB387_p0419a22║方纔打徹，豈象時人入一保社、住一禪堂，未經期年，
J37nB387_p0419a23║參不實參、悟不實悟，慣向三條椽下、七尺單前唐喪
J37nB387_p0419a24║韶華，虛消神氣，不是高譚闊論，便是瞌睡攀緣。恁麼
J37nB387_p0419a25║體究，莫道今生難打徹，第恐暖息盡時，鐵面老子索
J37nB387_p0419a26║著飯錢，忙無所措。在山僧如是苦口，蓋為事有相關，
J37nB387_p0419a27║情弗獲已，滿腔心血因而吐露，知我罪我，我何辭焉？」
J37nB387_p0419a28║示眾。云：「鍾離委珠璣于殿土，眾人皆濁而彼獨清；李
J37nB387_p0419a29║勉投犀象于江中，舉世盡汙而渠自潔。故得聲震一
J37nB387_p0419a30║時，名喧百代。參學道流苟能不汩沒于斷常之淵、縱
J37nB387_p0419b01║神情于昏散之地，兼乎群居眾處，決定類之弗齊，一
J37nB387_p0419b02║朝行業圓成，敢保天龍送出？等閒發一言、行一事，自
J37nB387_p0419b03║然耀古騰今。設或隨緣順境，一暴十寒，非但目前嘉
J37nB387_p0419b04║聲智種難得增長，縱經塵劫猶未稱在。何也？不見道：
J37nB387_p0419b05║功勳不下穿靈沼，怎得冰輪影現中？」
J37nB387_p0419b06║示眾。云：「霜風一陣來，黃葉滿階砌，謹白參禪人，光陰
J37nB387_p0419b07║莫虛棄，豎起鐵脊梁，時時逼拶去。」驀拈拄杖畫一劃，
J37nB387_p0419b08║云：「拶穿者格子，免受閻君氣。」
J37nB387_p0419b09║示眾。云：「無位真人，隱顯難辨，或出或沒，如風若電，追
J37nB387_p0419b10║之不及，尋之不見，不追不尋，隨緣示現。在恁麼時，湛
J37nB387_p0419b11║寂凝然一句作麼生道？」良久，云：「一切水，一月攝。」
J37nB387_p0419b12║示眾。云：「佛爐峰上休冬，聖水池邊度夏。所謂道法無
J37nB387_p0419b13║定相，遇緣即宗；干木隨身，逢場作戲。有時孤峰獨宿、
J37nB387_p0419b14║有時水底游行，有時灰頭土貌而和光混俗、有時神
J37nB387_p0419b15║出鬼沒而隨數現形，一一該由自己，頭頭示現本真。
J37nB387_p0419b16║既如是，祗如今日解包卸笠一句作麼生展演？」擲下
J37nB387_p0419b17║拂子，云：「放下身心無別念，得安閒處便安閒。」