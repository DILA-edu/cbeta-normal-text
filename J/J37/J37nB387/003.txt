J37nB387_p0419c01║古宿尊禪師語錄卷之三
J37nB387_p0419c02║住河東水月嗣法門人明圓編
J37nB387_p0419c03║住太原紅溝白雲禪院
J37nB387_p0419c04║上堂
J37nB387_p0419c05║中秋，上堂。僧問：「中秋佳節即不問，和尚受用事如何？」
J37nB387_p0419c06║師云：「健向峰前吟白雪，倦歸室內臥繩床。」進云：「離此
J37nB387_p0419c07║之外又作麼生？」師云：「靜聽風搖樓上鐸，閒看雲罩額
J37nB387_p0419c08║頭松。」進云：「就中奇異味，料得少人知。」師云：「闍黎分上
J37nB387_p0419c09║作麼生？」僧擬議，師便打。問：「萬古碧潭空界月，再三撈
J37nB387_p0419c10║摝始應知，且道知的事作麼生？」師云：「抖搜多年陳破
J37nB387_p0419c11║衲，襤襂一片逐雲飛。」進云：「看破公然不值錢。」師云：「汝
J37nB387_p0419c12║具甚麼眼？」僧禮拜，師云：「錯。」僧便喝，師便打，遂豎拄杖，
J37nB387_p0419c13║云：「風生大野，霧散長空，正恁麼時，皓月孤圓，無所不
J37nB387_p0419c14║照，致使煙村聚落翫賞佳人舒情暢意而罷理機梭，
J37nB387_p0419c15║花街柳巷浪遊公子鼓腹謳歌而渾然誦讀，如我衲
J37nB387_p0419c16║僧家雖不逐境飄流，到底也要應箇時節。」遂召左右，
J37nB387_p0419c17║云：「諸仁者！且作麼生得應去？」良久，云：「了罷殘經仍附
J37nB387_p0419c18║案，更加精進向南華。」下座。
J37nB387_p0419c19║因事，上堂。驀拈拄杖，云：「當年河北令行時，普化克符
J37nB387_p0419c20║甘受笞；今日東山開祖道，紛紛龍象破頭皮。正所謂：
J37nB387_p0419c21║古今雖異世，其道本然同；用處無差別，誰能解此宗？」
J37nB387_p0419c22║環顧左右，云：「諸仁者！委悉得也未？」擲拄杖，云：「大風吹
J37nB387_p0419c23║倒梧桐樹，自有旁人說短長。」下座。
J37nB387_p0419c24║師誕日，眾設齋，請上堂。僧問：「聞說先賢降誕日，紛紛
J37nB387_p0419c25║祥瑞現人天。今朝和尚壽辰，且道有何祥瑞？」師云：「萬
J37nB387_p0419c26║里長空雲霧盡，一輪杲日照無私。」進云：「恁麼則金剛
J37nB387_p0419c27║正體當陽露，不屬春秋暗裡消。」師云：「勿勞錦上更添
J37nB387_p0419c28║花。」進云：「不有珍奇堪供養，但將此句展微誠。」師打，云：
J37nB387_p0419c29║「一禮一答從今決，切忌隨流取次來。」僧便喝，師復打。
J37nB387_p0419c30║僧問：「過去心不可得，現在心不可得，未來心不可得，
J37nB387_p0420a01║未審何物方可得？」師便打。進云：「恁麼則歷歷無回互，
J37nB387_p0420a02║明明絕覆藏去也。」師云：「案山子未肯相許在。」進云：「用
J37nB387_p0420a03║許作麼？」師云：「若不親遭許，終成客作兒。」乃云：「有物先
J37nB387_p0420a04║天地，無形本寂寥，能為萬物主，不逐四時彫。言前薦
J37nB387_p0420a05║得，始知自己本命元辰著落處；知得自己落處，始知
J37nB387_p0420a06║山僧落處；知得山僧本命元辰著落處，始知從上佛
J37nB387_p0420a07║祖本命元辰落處；知得從上佛祖本命元辰，可謂不
J37nB387_p0420a08║離夢宅而高登正覺之場，匪隔幻身而獲具真常之
J37nB387_p0420a09║體。」遂召左右，云：「且道如何是真常體？」良久，云：「三冬寒
J37nB387_p0420a10║夜煖如火，六月炎天冷似冰。」下座。
J37nB387_p0420a11║結制，上堂。僧問：「佛法在人日用間，運水搬柴頭頭顯
J37nB387_p0420a12║現，迎賓待客處處分明，為甚又要九旬禁足、三月安
J37nB387_p0420a13║居？」師云：「從緣薦得非無謬，絕後重蘇始見奇。」進云：「恁
J37nB387_p0420a14║麼則不經敏手重彫琢，到底難成邁古珍。」師云：「相識
J37nB387_p0420a15║滿天下，知心有幾人？」進云：「了知尊意原無別，只要拖
J37nB387_p0420a16║人出蓋纏。」師云：「切忌胡卜度。」僧問：「鴉鳴鵲噪新言句，
J37nB387_p0420a17║流水松風舊話頭，就裡機關全洩漏，等閒錯過又如
J37nB387_p0420a18║何？」師打，云：「當陽點出金剛眼，頓使光明照大千。」進云：
J37nB387_p0420a19║「恁麼則塵塵不昧從今始，法法無疑自此通。」師云：「休
J37nB387_p0420a20║寐語。」乃云：「山僧無奇特，諸方徒念慕，聞說夏安居，接
J37nB387_p0420a21║踵來依附。既發如是心，韶華休錯度，日夜辦精勤，工
J37nB387_p0420a22║夫勇猛做。拶透祖師關，免涉他岐路，徑歸般若堂，同
J37nB387_p0420a23║諸佛子住。」驀顧大眾，云：「且道般若堂在甚麼處？」以拂
J37nB387_p0420a24║子打圓相，云：「經行及坐臥，常在於其中。」下座。
J37nB387_p0420a25║仁吾廖居士祈嗣設齋，請上堂。僧問：「不孝有三，無後
J37nB387_p0420a26║為大。若要麒麟現瑞，必須何法可求？」師云：「但有好風
J37nB387_p0420a27║鳴四外，自然天賜吉祥兒。」進云：「一語千金不易換，直
J37nB387_p0420a28║須寶愛福無窮。」師云：「只恐破袋褁明珠，出門還漏卻。」
J37nB387_p0420a29║進云：「是何言歟？」師云：「量體裁衣。」僧擬語，師便打。僧問：
J37nB387_p0420a30║「昨夜春風吹古木，天明滿地是乾柴。且道是何意旨？」
J37nB387_p0420b01║師云：「多年老榦摧殘夜，放出新枝透九霄。」僧禮謝。師
J37nB387_p0420b02║乃云：「仁吾居士入林泉，大發施心海眾前，更乞山僧
J37nB387_p0420b03║揚祖道，俾沾康樂夢符緣。焉知祖道非言說？言說非
J37nB387_p0420b04║真豈在詮？然雖如是，不免開方便門，勉為饒舌，以應
J37nB387_p0420b05║來機去也。」遂拈拄杖云：「列祖之道，正可謂明如果日，
J37nB387_p0420b06║寬若太虛，誠然貫古通今，確實超情越量，塵塵顯現
J37nB387_p0420b07║而有準有的，剎剎圓融而無背無面。與麼委悉得，何
J37nB387_p0420b08║妨津濟四生，梯杭九有？既如是，應物隨機一句作麼
J37nB387_p0420b09║生施設？」卓拄杖云：「欲期美物從天降，直候明秋寫弄
J37nB387_p0420b10║璋。」下座。
J37nB387_p0420b11║清明，上堂。僧問：「先哲有言：『聖人無兩心，古今無二道。』
J37nB387_p0420b12║為甚麼儒、釋、道門庭各別？」師云：「春色無高下，花枝有
J37nB387_p0420b13║短長。」進云：「是法平等，如何師居上位，某立下階？」師云：
J37nB387_p0420b14║「切忌妄生分別。」進云：「如何是不分別處？」師云：「但見皇
J37nB387_p0420b15║風成一片，不知何地有邊疆？」僧問：「楓林社日雨，茅舍
J37nB387_p0420b16║午時鐘。且道明甚麼邊事？」師云：「佛祖玄關，衲僧巴鼻。」
J37nB387_p0420b17║進云：「不因師指示，錯過渾不知。」師云：「試道看。」僧便喝，
J37nB387_p0420b18║師便打。問：「經中道：『寶所在近。』為甚麼學人沒箇入處？」
J37nB387_p0420b19║師招云：「近前來。」僧近前，師云：「會麼？」僧躊躇，師云：「家住
J37nB387_p0420b20║在潞安，不識居上黨。」乃云：「紫燕營巢日，黃鶯淚梆辰，
J37nB387_p0420b21║山花開似錦，澗水湛如銀。正與麼時，人人懷悼古之
J37nB387_p0420b22║心，各各起追先之念，直得處處古墳增墁土，家家瓦
J37nB387_p0420b23║灶息炊煙，即我衲僧家縱不如是施為，大抵也沒此
J37nB387_p0420b24║等情緣不得。既如是，畢竟作麼生了得去？」以拂子拂
J37nB387_p0420b25║一拂，云：「囊無長物堪營供，但把心香一度燒。」下座。
J37nB387_p0420b26║冬至，上堂。僧問：「如何是賓中主？」師云：「滿載金珠歸故
J37nB387_p0420b27║上。」進云：「如何是主中賓？」師云：「橫擔拄杖出雲林。」進云：
J37nB387_p0420b28║「如何是賓中賓？」師云：「萬里鄉關問信音。」進云：「如何是
J37nB387_p0420b29║主中主？」師云：「六戶虛張人莫窺。」問：「愛何滾滾是如何？」
J37nB387_p0420b30║師云：「盡大地人向裡許沒頭浸殺。」僧舉足，云：「祗有學
J37nB387_p0420c01║人挑出了也。」師云：「頭上漫漫，腳下漫漫。」僧便喝，師便
J37nB387_p0420c02║打。問：「和尚是一代宗師，因甚逢人不論佛法？」師云：「明
J37nB387_p0420c03║珠固有千金價，豈肯輕拋擲雀兒？」進云：「恁麼則慳惜
J37nB387_p0420c04║家珍無用處。」師云：「自有行家索價來。」僧擬語，師便打。
J37nB387_p0420c05║問：「古德道：『選佛若無如是眼，假饒千載亦奚為？』且道：
J37nB387_p0420c06║如何是選佛眼？」師云：「暗裡繡鴛鴦。」僧罔然，師便打。問：
J37nB387_p0420c07║「人人有箇影子，因甚自己踏不著？」師云：「只為太近。」進
J37nB387_p0420c08║云：「恁麼則學人禮謝去也。」師云：「汝實作麼生會？」僧鳴
J37nB387_p0420c09║指，云：「從始至終只是者箇。」師云：「認著依然不是真。」僧
J37nB387_p0420c10║罔措，師便打。遂拈拂子，云：「南至令辰，書雲節日。石霜
J37nB387_p0420c11║挂榜文於戶外，為求知己；洞山退果卓於堂中，因愧
J37nB387_p0420c12║癡迷。正恁麼時，山僧也要作箇伎倆。」遂敲禪床，云：「一
J37nB387_p0420c13║陽初動處，萬彙悉昭蘇，轉眼來春到，韶光莫自辜。」驀
J37nB387_p0420c14║招大眾，云：「如何是不自辜處？」良久，擲下拂子，云：「須向
J37nB387_p0420c15║靜中忙裡會，休將日月等閒過。」下座。
J37nB387_p0420c16║解制，上堂。僧問：「佛制自恣七月半，即今何故亂陳規？」
J37nB387_p0420c17║師云：「男兒自有沖天志，不向如來行處行。」進云：「可謂
J37nB387_p0420c18║大人得自在。」師云：「生平不喜佞人詞。」僧擬議，師便打。
J37nB387_p0420c19║問：「把住牢關即不問，放開一路事如何？」師云：「緊捎草
J37nB387_p0420c20║鞋。」進云：「恁麼則擺手出長途去也。」師云：「四面皆荊棘，
J37nB387_p0420c21║不消胡亂走。」進云：「知師真實意，不放出頭人。」師云：「若
J37nB387_p0420c22║是真龍子，何須電影摧？」遂舉拂子，云：「諸方解制是中
J37nB387_p0420c23║元，我此山中大不然，逗到八月初一日，始開玄路釋
J37nB387_p0420c24║人天。」遂召左右，云：「諸仁者！山僧恁麼作用，畢竟如何
J37nB387_p0420c25║委悉？直下緇素分明，一任優游物外、放浪寰中；脫或
J37nB387_p0420c26║未然，不得離我者裡。何故如斯聻？」擊香案一下，云：「當
J37nB387_p0420c27║今有令妨遊客，動著遭人作賊看。」下座。
J37nB387_p0420c28║十七年四月廿一日，太原紅土溝監院思修明空，率
J37nB387_p0420c29║合城士庶并諸山耆德請師住持，是日設齋請上堂。
J37nB387_p0420c30║師拈香云：「者瓣香，靜而與陰同德，動而與陽同波，爇
J37nB387_p0421a01║向爐中，端為祝延　今上皇帝萬歲萬歲萬萬歲，伏
J37nB387_p0421a02║願清寧獲一，易簡函三，仁風永播於大塊之中，德澤
J37nB387_p0421a03║倍加於群生之上。」復拈香云：「者瓣香，上通三綱，下達
J37nB387_p0421a04║五常，爇向爐中，奉為滿朝文武、闔國公卿、弁今本省
J37nB387_p0421a05║諸衙勳貴，恭願人人福壽崇高，各各子孫貴重。」又拈
J37nB387_p0421a06║香云：「者瓣香，前已五回舉過，今當六度拈來，耑申供
J37nB387_p0421a07║養香巖先師宕山大和尚，用酬法乳之恩。」斂衣就座。
J37nB387_p0421a08║上首白椎云：「法筵龍象眾，當觀第一義。」師舉拂子云：
J37nB387_p0421a09║「償債長平經幾春，紛紛苦趣確難陳，剛纔躲在無憂
J37nB387_p0421a10║處，又被人推出亂雲。」遂環左右云：「若有冤家債主，不
J37nB387_p0421a11║妨出眾相見。」僧問：「如何是奪人不奪境？」師云：「一輪明
J37nB387_p0421a12║月挂中天，幾片彤雲罩嶽頂。」進云：「如何是奪境不奪
J37nB387_p0421a13║人？」師云：「三更古殿無燈火，瞎眼波斯暗誦經。」進云：「如
J37nB387_p0421a14║何是人境兩俱奪？」師云：「子往東南天，我歸西北角。」進
J37nB387_p0421a15║云：「如何是人境俱不奪？」師云：「幾樹迎風柳，數竿棲鳳
J37nB387_p0421a16║竹。」僧問：「白雲堂前緇素咸集，畢竟將何佛法以為指
J37nB387_p0421a17║示？」師便打。進云：「直下洞然者又作麼生？」師亦打。僧云：
J37nB387_p0421a18║「如是則始終無二道，到底絕顢頇。」師云：「要子知恩。」乃
J37nB387_p0421a19║云：「脫洒頭陀，應機設教，到處為家，用縱奪之權，行賞
J37nB387_p0421a20║罰之令，拯俗匡時，反常合道，扶持野老無盡家風，成
J37nB387_p0421a21║就叢林萬世基業，本非願要強為，蓋緣事不獲已。既
J37nB387_p0421a22║如是，且展新條令一句作麼生敷演？」以拂子擊香案
J37nB387_p0421a23║云：「掀翻海宇尋知己，撥轉山河見太平。」上首結椎，師
J37nB387_p0421a24║下座。
J37nB387_p0421a25║立兩序，上堂。師拈拂子，云：「宗乘一唱，凡聖齊臨，正恁
J37nB387_p0421a26║麼時，冰河焰發，枯樹花生，木人起舞，石女翻騰，互相
J37nB387_p0421a27║嬉戲，散我昏沉。昏沉既散，畢竟作麼生施設？」以拂子
J37nB387_p0421a28║拂一拂，云：「坐看兩堂諸俊傑，大家竭力整頹綱。」下座。
J37nB387_p0421a29║眾士庶設齋，請上堂。黃居士問：「緇素雲臻、意氣相投
J37nB387_p0421a30║即不問，且道塞滿山河、周遍世界一句作麼生施設？」
J37nB387_p0421b01║師云：「橫身三界外，縱步十虛中。」進云：「若人不許如是
J37nB387_p0421b02║事，和尚又作麼生折合？」師云：「敺向無生國，方顯太平
J37nB387_p0421b03║時。」楊居士問：「佛祖因緣即不問，且道如何是般若體？」
J37nB387_p0421b04║師豎拄杖，云：「高著眼。」進云：「如何是般若用？」師以拄杖
J37nB387_p0421b05║卓一卓，云：「分明薦取。」士云：「不是者箇道理。」師打，云：「領
J37nB387_p0421b06║取鉤頭意，莫錯定盤星。」遂揮拂子，云：「士庶請陞堂，幾
J37nB387_p0421b07║回辭不脫，勉強順人情，來登曲彔木。曲彔木，既高登，
J37nB387_p0421b08║抖搜枯腸將甚說？」以拂子繫香案，云：「上園榴火正燒
J37nB387_p0421b09║空，節屆端陽胡麥熟。胡麥熟，宜早獲，莫待風雨來，滿
J37nB387_p0421b10║地遭零落。」擲拂子，下座。
J37nB387_p0421b11║結制，上堂。師拈拄杖，云：「安禪定此日，海眾雲來集，既
J37nB387_p0421b12║歸選佛場，加功宜上切。直若救頭然，莫待人鞭逼，拶
J37nB387_p0421b13║透祖師關，心中自喜悅。且道悅箇甚麼聻？」卓拄杖，云：
J37nB387_p0421b14║「本固絕希奇，焉敢擅遺泄？」下座。
J37nB387_p0421b15║結制，上堂。師云：「頻年結制在初冬，今歲安禪又不同，
J37nB387_p0421b16║拶過人天兩半月，方纔重整舊勳庸。」遂舉拂子召眾
J37nB387_p0421b17║云：「諸兄弟！委悉得也未？」擲下拂子云：「傚子雅兮學任
J37nB387_p0421b18║公，單單坐立待魚龍。」下座。
J37nB387_p0421b19║結制，上堂。師拈拄杖云：「因逢歲歉，無意安禪，十方聚
J37nB387_p0421b20║會，幾度相攀，抑逼不已，勉就斯緣。弘鑪既設，巨鞴勤
J37nB387_p0421b21║扇，爛銅碎鐵，盡力燒煎，使生光象，取快人天。既如是，
J37nB387_p0421b22║且功不唐捐一句作麼生道？」卓拄杖一下，云：「莫厭鉗
J37nB387_p0421b23║鎚多惡辣，當知別有好因由。」下座。
J37nB387_p0421b24║臘八，上堂。師云：「吾佛世尊始從淨飯王宮蠲除恩愛、
J37nB387_p0421b25║棄絕榮華，遁跡雪山六年苦行，曾於是夜睹明星而
J37nB387_p0421b26║悟道，乃云：『奇哉，奇哉！一切眾生俱有如來智慧德相，
J37nB387_p0421b27║皆因妄想執著不能證得。』借問目前大眾：且道離卻
J37nB387_p0421b28║妄想執著，畢竟喚甚麼作智慧德相？直下洞徹分明，
J37nB387_p0421b29║始可謂離聖凡、齊物我，心境如一、正偏不二。脫或未
J37nB387_p0421b30║然，山僧不惜唇吻，特為道破去也。」以拂子擊香几，云：
J37nB387_p0421c01║「無漏國中常顯露，有情山下獨深埋。」下座。
J37nB387_p0421c02║臘八，傳戒，上堂。師拈拂子，云：「松直棘曲，鵠白鳥玄，寒
J37nB387_p0421c03║窮暖至，地厚天寬。祖師關樞，衲僧巴鼻，一一分明顯
J37nB387_p0421c04║示了也。等閑薦得，方知釋迦老子曾於是夜睹星悟
J37nB387_p0421c05║處。會得睹星悟處，始可謂眾生受佛戒，即入諸佛位，
J37nB387_p0421c06║位同大覺已，即是真佛子。脫或未然……」以拂子擊香几，
J37nB387_p0421c07║云：「狂猱勉自挎衣帽，究竟原非相好身。」下座。
J37nB387_p0421c08║起七，晚參。師拈拄杖，云：「即此一物，在天則與日月齊
J37nB387_p0421c09║明、在地則與山河並固，在汝諸人分上合作麼生？者
J37nB387_p0421c10║裡緇素得出，可謂參學事畢，大好隨緣消歲月、任運
J37nB387_p0421c11║樂昇平；其或未然，須惜寸陰如尺璧，免辜常住一安
J37nB387_p0421c12║排。」擲拄杖，下座。
J37nB387_p0421c13║晚參。師揮拂子，云：「節屆初冬宜結制，十方衲子自雲
J37nB387_p0421c14║臨，雖然時事多艱苦，日逐三餐要奉陳。既如是，必須
J37nB387_p0421c15║從頭驗過始得。」遂拈拄杖，召眾，云：「汝等飯錢畢竟作
J37nB387_p0421c16║麼生酬償？直下議論相當，方容掛搭；其或未然，卒不
J37nB387_p0421c17║相許。何故如斯聻？」驀卓拄杖，云：「行血檀膏非細事，無
J37nB387_p0421c18║功受祿最難消。」下座。
J37nB387_p0421c19║圓七，小參。拈拂子云：「今朝二十一，受苦事完畢，諦觀
J37nB387_p0421c20║諸學人，身心疲倦極，雜念自消忘，閑情自殄滅，放倒
J37nB387_p0421c21║臥禪床，憨眠若氣絕。」遂環顧左右云：「正恁麼時，無夢
J37nB387_p0421c22║無想主人公又在甚麼處安身立命？」良久，揮拂子云：
J37nB387_p0421c23║「饒他智慧過鶖子，費盡神思卒未諳。」下座。
J37nB387_p0421c24║為誥封淑人楊門遲氏對靈小參。師陞座，拈拂子，云：
J37nB387_p0421c25║「已故遲淑人，生平氣宇迥異庸凡，道化群小而有規
J37nB387_p0421c26║有範，才成庶物而無黨無偏，致使賢愚敬重、中外欽
J37nB387_p0421c27║崇。以此論來，合當久受榮華，何乃韜光太速？今既如
J37nB387_p0421c28║是，且道修因轉薦一句作麼生敷宣？」擊香案一下，云：
J37nB387_p0421c29║「一乘覺路分明示，天上人間任往還。」下座。
J37nB387_p0421c30║為誥封宜人黃門何氏對靈小參。師陞座拈香云：「靈
J37nB387_p0422a01║光獨耀，迥脫塵根，但離妄緣，即如如佛。已故何宜人，
J37nB387_p0422a02║若得恁麼，不用重宣；其或未然，別施方便去也。」遂插
J37nB387_p0422a03║香云：「從今卻愛空諸有，永斷輪迴生死因。」
J37nB387_p0422a04║為誥封宜人何母黃氏對靈小參。師至龕前，舉茗甌，
J37nB387_p0422a05║云：「已故黃宜人，生居貴室，閨閫肅清；長配賢良，令儀
J37nB387_p0422a06║貞淑。一旦遽厭塵凡，捨宰相命婦之緣，竟登覺岸；棄
J37nB387_p0422a07║子女團圞之好，直赴蓮邦。簡點將來，面承佛記，早證
J37nB387_p0422a08║菩提去也。箇事且置，只如今朝僧邀淨行、法演宗乘，
J37nB387_p0422a09║專修薦往一句作麼生道？」遂奠茶，云：「欲了生人追憶
J37nB387_p0422a10║念，添花錦上力何辭？」
J37nB387_p0422a11║機緣
J37nB387_p0422a12║僧問：「生從何來？」師默然。進云：「死向何去？」師亦默然。進
J37nB387_p0422a13║云：「某甲不會。」師便打出。
J37nB387_p0422a14║僧參次，師云：「汝是有主沙彌？無主沙彌？」僧云：「家師是
J37nB387_p0422a15║和尚同參。」師云：「且道同參阿誰來？」僧禮拜，師云：「錯。」僧
J37nB387_p0422a16║罔然，師云：「不是西川客，徒勞話土風。」
J37nB387_p0422a17║僧問：「如何是新年頭佛法？」師云：「門前貼古對，壁上挂
J37nB387_p0422a18║鍾馗。」進云：「此是村意，山中事作麼生？」師云：「早參三下
J37nB387_p0422a19║鼓，晚課百椎鐘。」僧禮謝，師云：「領取鉤頭意，莫認定盤
J37nB387_p0422a20║星。」
J37nB387_p0422a21║水西堂問：「洞下君臣今不論，濟宗人境請師分。」師云：
J37nB387_p0422a22║「洪鐘在架憑敲磕。」水云：「如何是奪人不奪境？」師云：「雲
J37nB387_p0422a23║合暮山千種態，鳥啼花放百般春。」水云：「如何是奪境
J37nB387_p0422a24║不奪人？」師云：「透出虛空無障礙，當陽獨露一閒身。」水
J37nB387_p0422a25║云：「如何是人境俱不奪？」師云：「放出無私新日月，展開
J37nB387_p0422a26║有象舊乾坤。」進云：「如何是人境俱兩奪？」師云：「煙霞掃
J37nB387_p0422a27║盡天區朗，海嶽掀翻世界平。」水云：「人境已蒙師道破，
J37nB387_p0422a28║玄要機關事若何？」師云：「懇禱君無吝，酬應我何辭？」冰
J37nB387_p0422a29║云：「如何是第一玄？」師云：「百億彌盧掌上攤。」水云：「如何
J37nB387_p0422a30║是第二玄？」師云：「鐵峰頭上現河山。」水云：「如何是第三
J37nB387_p0422b01║玄？」師云：「了知父母未生前。」水云：「如何是第一要？」師云：
J37nB387_p0422b02║「豐儉隨家道。」進云：「如何是第二要？」師云：「莫貪人所好。」
J37nB387_p0422b03║進云：「如何是第三要？」「縱奪機關妙。」水云：「為憐三歲子，
J37nB387_p0422b04║不惜兩莖眉。」師云：「賓主不辭明指示，兒孫免使混常
J37nB387_p0422b05║流。」水禮謝而退。
J37nB387_p0422b06║師問僧：「何處來？」僧云：「乾明。」師云：「乾明和尚具眼否？」僧
J37nB387_p0422b07║云：「某甲素不言人是非。」師云：「藏經閣靈化士重修，功
J37nB387_p0422b08║成也未？」僧云：「功雖成，無錢莊嚴在。」師云：「莫道不說是
J37nB387_p0422b09║非好。」僧擬進語，師搖手云：「再犯不容。」
J37nB387_p0422b10║僧參次，師云：「發足何處？」僧云：「林莊。」師云：「東菴？西菴？」僧
J37nB387_p0422b11║云：「總不在兩頭。」師云：「畢竟在甚處？」僧云：「某從雲水來。」
J37nB387_p0422b12║師云：「沒地頭漢。」便打，僧便喝，師云：「短販樵人，徒誇書
J37nB387_p0422b13║劍。」
J37nB387_p0422b14║僧自塔院回，師云：「古塔主在家麼？」僧云：「不在。」師云：「阿
J37nB387_p0422b15║誰與爾飯喫？」僧云：「殿西家。」師云：「為甚道不在？」僧云：「他
J37nB387_p0422b16║不是塔主。」師云：「是即是，奈爾不識。」
J37nB387_p0422b17║師問僧：「號甚麼？」僧云：「好喫。」師豎拳云：「試下口看。」僧擬
J37nB387_p0422b18║語，師打云：「噎殺鬼！」僧禮拜，師云：「轉見不堪。」
J37nB387_p0422b19║僧問師：「學人一肚子妄想，望和尚慈悲除卻。」師展手
J37nB387_p0422b20║云：「把將來。」僧躊躇，師直打出。
J37nB387_p0422b21║僧問：「如何是般若燈？」師云：「通上徹下。」僧云：「還假挑剔
J37nB387_p0422b22║也無？」師云：「不挑剔。」僧云：「不挑剔則光燄何增？」師云：「對
J37nB387_p0422b23║盲者難言五色。」
J37nB387_p0422b24║僧行茶至，師云：「甚處得來的？」僧便喝，師云：「好好問你，
J37nB387_p0422b25║亂喝作麼？」僧云：「不得不如是。」師云：「如是箇甚麼？」僧又
J37nB387_p0422b26║喝，師托開云：「放你三十棒。」
J37nB387_p0422b27║僧問：「生從何來？」師云：「老大箇來處也不知。」僧云：「死從
J37nB387_p0422b28║何去？」師云：「腳跟下薦取。」僧云：「來去即不問，未審和尚
J37nB387_p0422b29║即今在甚麼處安身立命？」師便打。
J37nB387_p0422b30║僧問：「舊事冰消瓦解，箇中已得清淨時如何？」師云：「汝
J37nB387_p0422c01║未到者田地在。」僧云：「親言出親口。」師云：「莫守寒岩異
J37nB387_p0422c02║草青，坐著白雲終不妙。」僧作禮，師徵云：「會得也未？」僧
J37nB387_p0422c03║擬語，師便打。
J37nB387_p0422c04║僧乞開示，師舉念珠云：「此串摩尼一百八。」僧禮拜，師
J37nB387_p0422c05║云：「會得也未？」僧罔然，師打云：「分明記取。」
J37nB387_p0422c06║僧問：「千兵易得，一將難求，如何是難求之將？」師云：「不
J37nB387_p0422c07║動干戈見太平。」進云：「恁麼則神機天莫測，妙智佛難
J37nB387_p0422c08║量。」師云：「確。」進云：「只如平定後，安之何所？」師云：「趕向無
J37nB387_p0422c09║生國。」
J37nB387_p0422c10║僧問：「如何是山裡禪？」師云：「日出彩霞籠壁嶂，黃昏幽
J37nB387_p0422c11║鳥噪危巒。」進云：「如何是市裡禪？」師云：「風流公子誇豪
J37nB387_p0422c12║態，紅粉佳人賣俏顏。」進云：「如何是鄉裡禪？」師云：「始完
J37nB387_p0422c13║稅賦方歌飲，才了桑麻便插田。」僧拜云：「謝指示。」師云：
J37nB387_p0422c14║「切忌忘卻。」
J37nB387_p0422c15║僧問：「牛頭未見四祖時如何？」師云：「家有白澤圖。」進云：
J37nB387_p0422c16║「見後如何？」師云：「家無白澤圖。」進云：「見與未見時如何？」
J37nB387_p0422c17║師云：「熱向風前，寒歸煖室。」
J37nB387_p0422c18║僧問：「某甲昨飲宿食，滯在胸中，欲吐不能出，欲屙不
J37nB387_p0422c19║能下，特請和尚敕濟。」師便打，僧云：「慈悲何在？」師復打，
J37nB387_p0422c20║云：「更加一粒狠虎丸。」僧禮拜，師云：「切忌生冷。」
J37nB387_p0422c21║僧問：「不殺生是佛戒否？」師云：「是。」僧云：「南泉、歸宗因甚
J37nB387_p0422c22║又斬蛇貓？」師云：「大用現前，無生可見。」僧云：「如何是大
J37nB387_p0422c23║用？」師便打。
J37nB387_p0422c24║僧問：「登山涉水，日逐忙忙，如何是不動的主人公？」師
J37nB387_p0422c25║云：「登山涉水，日逐忙忙者是。」僧云：「和尚莫瞞人好。」師
J37nB387_p0422c26║云：「山僧罪過。」
J37nB387_p0422c27║僧問：「和尚尊庚多少？」師云：「與太虛空一樣。」僧云：「不審
J37nB387_p0422c28║太虛空壽多少？」師云：「與山僧一般。」僧云：「恁麼則不增
J37nB387_p0422c29║不減去也。」師云：「那裡是他無增減處？」僧便喝，師便打。
J37nB387_p0422c30║僧問：「盡大地是一卷經，未審如何奉持？」師云：「全身在
J37nB387_p0423a01║裡許。」僧云：「如是即動靜不違也。」師云：「非爾境界。」
J37nB387_p0423a02║僧問：「古人道：『世界闊一尺，古鏡闊一尺；世界闊一丈，
J37nB387_p0423a03║古鏡闊一丈。』意旨如何？請師方便。」師云：「水漲船高，泥
J37nB387_p0423a04║多佛大。」僧云：「學人愚昧不會，乞師委曲垂慈。」師云：「驢
J37nB387_p0423a05║馱五斗，馬馱一石。」
J37nB387_p0423a06║僧問：「大悲菩薩用許多手眼作麼？」師云：「拈匙把筯，驗
J37nB387_p0423a07║正識邪。」僧云：「恁麼則捻少他不得也。」師云：「少不得且
J37nB387_p0423a08║置，汝在甚處見菩薩手眼？」僧擬議，師便打。
J37nB387_p0423a09║僧問：「百骸俱潰散，一物鎮長靈。未審一物長靈相去
J37nB387_p0423a10║多少？」師云：「水流終向海，月落不離天。」
J37nB387_p0423a11║僧問：「路逢猛虎時如何？」師云：「教你有命難逃。」僧便喝，
J37nB387_p0423a12║師云：「棺木裡瞪眼。」僧無語，師直打出。
J37nB387_p0423a13║師問僧：「汝號甚麼？」僧云：「月光。」師云：「倏爾雲遮月揜，光
J37nB387_p0423a14║在甚處？」僧拜云：「請師鑑。」師云：「鑑即不無，也只是點螢
J37nB387_p0423a15║焰。」
J37nB387_p0423a16║僧問：「宗與教是同是別？」師云：「黃河九曲，華山萬仞。」僧
J37nB387_p0423a17║云：「去此兩途，請師別道。」師舉手云：「握則成拳，展則成
J37nB387_p0423a18║掌。」僧云：「恁麼則學人禮謝去也。」師云：「汝當作麼生會？」
J37nB387_p0423a19║僧無語，師直打出。
J37nB387_p0423a20║僧問：「何如是正法輪？」師云：「不撥自轉。」僧云：「轉後如何？」
J37nB387_p0423a21║師云：「千聖搖不動。」
J37nB387_p0423a22║僧問：「如何是西來意？」師云：「破糞箕。」僧云：「請師顯示。」師
J37nB387_p0423a23║云：「短笤帚。」僧云：「某甲不會。」師云：「分明猶不會，何況暗
J37nB387_p0423a24║指陳？」
J37nB387_p0423a25║僧問：「如何是第一玄？」師云：「海底泥牛蹈破天。」進云：「如
J37nB387_p0423a26║何是第二玄？」師云：「峰頭木馬齧殘煙。」進云：「如何是第
J37nB387_p0423a27║三玄？」師云：「紅爐焰裏發青蓮。」僧云：「如何是第一要？」師
J37nB387_p0423a28║云：「無魚休下釣。」僧云：「如何是第二要？」師云：「遇緣方作
J37nB387_p0423a29║造。」僧云：「如何是第三要？」師云：「暗室須燈炤。」僧云：「玄要
J37nB387_p0423a30║已蒙師指示，脫體風流事若何？」師云：「剎塵無處不稱
J37nB387_p0423b01║尊。」僧禮拜，師便打。
J37nB387_p0423b02║僧問：「數日連陰，天昏地暗，無位真人當居何所？」師云：
J37nB387_p0423b03║「三條椽下，七尺單前。」僧云：「恁麼則動靜不相離去也。」
J37nB387_p0423b04║師云：「且莫詐名頭。」僧禮拜，師云：「果然。」
J37nB387_p0423b05║僧問：「遍大地是箇話頭，未審如何分別？」師云：「穩當的
J37nB387_p0423b06║是山石，活鱍的是雲水。」僧云：「謝指示。」師展手，云：「還我
J37nB387_p0423b07║話頭來。」僧作擎拳勢，師與一摑，云：「也不得放過。」
J37nB387_p0423b08║師問僧：「甚處來？」僧云：「邠州。」師云：「潼關關吏甚嚴，汝怎
J37nB387_p0423b09║麼得度？」僧云：「某有照程在。」師展手云：「把來看。」僧停思，
J37nB387_p0423b10║師直打出。
J37nB387_p0423b11║師問僧：「上座仙鄉何處？」僧云：「西蜀。」師云：「和我打箇鄉
J37nB387_p0423b12║談看。」僧擬語，師云：「詐認地頭漢。」便打。
J37nB387_p0423b13║僧問：「普賢萬行莊嚴方證聖果，嬾饡一事不為，因甚
J37nB387_p0423b14║也上傳燈？」師云：「不是閒人閒不得，閒人不是等閒人。」
J37nB387_p0423b15║僧云：「祗如和尚或時務、或時閒，是欲上傳燈也？欲證
J37nB387_p0423b16║聖果也？」師云：「二途俱不涉。」僧云：「畢竟如何聻？」師便打。
J37nB387_p0423b17║一僧指師看巧雲，云：「那朵雲大似丹青一筆畫的。」師
J37nB387_p0423b18║云：「你道從何處起手？」僧擬語，師與一掀，云：「下落也不
J37nB387_p0423b19║知。」僧禮拜，師與一踏。
J37nB387_p0423b20║僧問：「如何是露地白牛？」師云：「耕田不喫草。」僧云：「恁麼
J37nB387_p0423b21║則其力不充也。」師與一掀，云：「是充？是不充？」僧躊躕，師
J37nB387_p0423b22║云：「立地死漢。」便打。
J37nB387_p0423b23║士問：「如何是佛？」師云：「科頭赤足。」士云：「如何是法？」師云：
J37nB387_p0423b24║「絲毫無差。」士云：「如何是僧？」師云：「方袍圓頂。」士云：「三寶
J37nB387_p0423b25║已明，向上事如何指示？」師便打。
J37nB387_p0423b26║士問：「弟子尋常念佛，只是不知念佛的是誰？」師召云：
J37nB387_p0423b27║「禮拜著。」士禮拜，師云：「會麼？」士無語，師直打出。
J37nB387_p0423b28║僧問：「如何是學人本來面目？」師云：「眉橫額上，耳挂腮
J37nB387_p0423b29║邊。」僧以手摹面，云：「不因漁父引，爭得見波濤？」師云：「你
J37nB387_p0423b30║見箇甚麼道理便乃如是？」僧禮拜，師與一蹋。
J37nB387_p0423c01║僧問：「蓮華未出水時如何？」師云：「根在泥裡。」僧云：「出水
J37nB387_p0423c02║後如何？」師云：「葉覆清波。」僧云：「出與未出時如何？」師云：
J37nB387_p0423c03║「放開捏聚任憑他。」僧禮拜，師云：「汝會也。」僧擬語，師便
J37nB387_p0423c04║打。
J37nB387_p0423c05║師問僧：「貓兒因甚愛捉老鼠？」僧云：「是伊活計。」師云：「有
J37nB387_p0423c06║鼠捉鼠，無鼠又作甚麼？」僧云：「吃飯了打睡。」師云：「恁麼
J37nB387_p0423c07║則虛消歲月去也。」僧云：「得安閒處便安閒。」師云：「貪安
J37nB387_p0423c08║漢，他日如何償飯債？」僧擬語，師便打。
J37nB387_p0423c09║陀頭僧參，未人事，師云：「汝是甚麼神道？」僧懡㦬而立，
J37nB387_p0423c10║師云：「只說是位真武將軍，原來是箇披毛鬼子。」便打。
J37nB387_p0423c11║僧云：「某甲特來親覲，和尚為甚如此？」師云：「將得甚麼
J37nB387_p0423c12║來？」僧無語。師云：「不但作怪，兼且弄虛。」復與一頓。
J37nB387_p0423c13║師至天竺，指觀音像問同行僧：「祗者是，別更有？」僧云：
J37nB387_p0423c14║「還有兩尊在。」師云：「菩薩有三十二相，因甚祗有三尊？」
J37nB387_p0423c15║僧云：「那些都是應身耳。」師云：「汝喚甚麼作真身？」僧指
J37nB387_p0423c16║像云：「者便是。」師云：「錯認不少。」
J37nB387_p0423c17║僧問云：「四大分離時，主人公向甚麼處安身立命？」師
J37nB387_p0423c18║便掌，僧云：「未審者一掌落在甚麼處？」師云：「不妨疑著。」
J37nB387_p0423c19║奮鵬張文學問：「如何是山中境？」師云：「釣炭轆轤頻上
J37nB387_p0423c20║下，運謀車輛自東西。」學云：「如何是境中人？」師云：「口青
J37nB387_p0423c21║面黑形如鬼，透孔穿山伎甚精。」學云：「是伊有何受用？」
J37nB387_p0423c22║師云：「溽暑乘涼流水畔，祈寒就煖地爐前。」學云：「蒙師
J37nB387_p0423c23║點出山中趣，消我迷雲幾萬層。」師云：「就裡無窮闊窄
J37nB387_p0423c24║意，莫把封皮作信看。」學罔措，師拱揖相讓，云：「明日再
J37nB387_p0423c25║盤桓。」
J37nB387_p0423c26║師問素維那：「靈雲道：『自從一見桃花後，直至而今更
J37nB387_p0423c27║不疑。』且道那裡是他不疑處？」素云：「一了百當。」師云：「畢
J37nB387_p0423c28║竟如何是他一了百當處？」素便喝，師云：「情知爾祗解
J37nB387_p0423c29║者一喝。」素禮拜，師便打。
J37nB387_p0423c30║師拈拄杖問獨侍者：「在山僧手裡喚作拄杖，在闍黎
J37nB387_p0424a01║分上喚作甚麼？」獨躐師前，捉杖送一送，師托開，放下
J37nB387_p0424a02║拄杖云：「離卻者箇子又作麼生？」獨禮拜，師便打；獨便
J37nB387_p0424a03║喝，師復打；獨復喝，師連棒打出。
J37nB387_p0424a04║師問荊悅眾：「如何是爾本參？」荊擊引磬一下，師云：「被
J37nB387_p0424a05║人奪卻引磬時，子又作麼生？」荊便喝，師云：「離此之外，
J37nB387_p0424a06║親切道一句看。」荊復喝，師便打。
J37nB387_p0424a07║師問巨侍者：「以手指師，得罪無量。昨夜子打山僧，當
J37nB387_p0424a08║得何罪？」巨禮拜云：「請和尚朁學人懺悔。」師便打。巨近
J37nB387_p0424a09║前作奪杖勢，師托開云：「更來者裡作惡在。」復打。巨抽
J37nB387_p0424a10║身歸位，師隨後痛與一棒。
J37nB387_p0424a11║師卓拄杖顧契侍者，契即禮拜，師云：「見甚麼道理便
J37nB387_p0424a12║禮拜？」契便喝，師便打；契復喝，師復打。
J37nB387_p0424a13║師喚慧侍者，慧近前，師云：「瞌睡虎試露爪牙看。」慧便
J37nB387_p0424a14║喝，師云：「莫亂統。」慧禮拜，師云：「原來是隻犬。」
J37nB387_p0424a15║師問拙寮元：「昨夜許多喧鬧，今朝向何處去也？」拙云：
J37nB387_p0424a16║「來處來，去處去。」師云：「且道從何處來？」拙擬語，師云：「有
J37nB387_p0424a17║棒不打者鈍漢。」
J37nB387_p0424a18║師問福田云：「聞子昨夜得箇境界，向前來舉似看」。福
J37nB387_p0424a19║便喝，師云：「不是者箇道理。」福又喝，師連棒打出。
J37nB387_p0424a20║師問無雜：「不是心，不是佛，不是物，爾道是箇甚麼？」無
J37nB387_p0424a21║便喝，師云：「學來底。」無禮拜，師曰：「果然。」
J37nB387_p0424a22║師問從聞：「適纔汝者一覺主人公向甚處去了？」從鳴
J37nB387_p0424a23║指一下，師云：「未在，親切處道將來。」從便喝，師打云：「錯。」
J37nB387_p0424a24║從又喝，師云：「好喝，再喝喝看。」從復喝，師云：「沒量漢，卻
J37nB387_p0424a25║隨語默裡轉去了。」便打。
J37nB387_p0424a26║澄明面壁立，師問：「面壁意如何？」澄轉身禮拜，師云：「只
J37nB387_p0424a27║解禮拜，不解面壁意在。」澄云：「明得者處處風光。」師云：
J37nB387_p0424a28║「試逞風光看。」澄拂袖便出，師隨後便打。
J37nB387_p0424a29║師問次泉：「有物先天地，無形本寂寥。能為萬象主，不
J37nB387_p0424a30║逐四時彫。如何是不彫的意？」泉云：「動靜如常。」師云：「那
J37nB387_p0424b01║裡是爾如常處？」泉云：「步步相隨。」師云：「向上道道看。」泉
J37nB387_p0424b02║禮拜，師打云：「也不得放過。」
J37nB387_p0424b03║師指燭問心光：「者便是光，汝喚甚麼作心？」心以手作
J37nB387_p0424b04║圓相。師云：「拈拳豎指，瞬目揚眉，總未是在。」心便喝，師
J37nB387_p0424b05║便打，心又喝，師痛與一頓。
J37nB387_p0424b06║僧問：「如何是菩提果？」師云：「沒滋味。」僧云：「還許學人咬
J37nB387_p0424b07║嚼否？」師打○相云：「試下口看。」僧無語。師喚侍者云：「拖
J37nB387_p0424b08║出者噎殺僧去。」
J37nB387_p0424b09║僧問：「佛祖心宗即不問，清涼景況事若何？」師云：「萬疊
J37nB387_p0424b10║青山從北峙，一溪碧水自西流。」僧云：「蒙師指點出，當
J37nB387_p0424b11║下得奇聞。」師云：「聞後作麼生？」僧云：「不向他方尋寶所，
J37nB387_p0424b12║單來者裡樂幽閒。」師云：「無爾措足處。」僧禮拜，師便打。
J37nB387_p0424b13║師問容侍者：「如何是爾日用事？」容云：「與和尚燒香換
J37nB387_p0424b14║水。」師云：「此外又如何？」容禮拜，師與一踏。
J37nB387_p0424b15║僧問：「如何是學人本來面目？」師與揭卻帽子，云：「高著
J37nB387_p0424b16║眼。」僧忙然，師便打。
J37nB387_p0424b17║僧問：「不是心、不是佛、不是物，畢竟是箇甚麼？」師便掌，
J37nB387_p0424b18║進云：「者裡莫和尚下手處。」師復掌，云：「猶要第二杓惡
J37nB387_p0424b19║水在。」僧拂袖便走，師召云：「轉來與爾道。」僧回頭作禮，
J37nB387_p0424b20║師痛與一頓。
J37nB387_p0424b21║聯芳
J37nB387_p0424b22║酆都巨朗昭座元
J37nB387_p0424b23║毒中黃龍已有年，深潛頭角但裝憨，丹霞一見重挑
J37nB387_p0424b24║撥，始露風規起世賢。
J37nB387_p0424b25║閬州大曉順西堂
J37nB387_p0424b26║萬人叢裡奪高標，鐵額銅頭吐舌睄，一柄太阿親囑
J37nB387_p0424b27║付，衝園破敵任稱豪。
J37nB387_p0424b28║達州仁者靜書記
J37nB387_p0424b29║昂昂氣宇世無如，眼正心高志最孤，不與諸方同榜
J37nB387_p0424b30║樣，偷天換日誑豪徒。
J37nB387_p0424c01║益州嚮谷梵知客
J37nB387_p0424c02║無皮鼓子寄君韜，莫當尋常歌舞鞠，秘待風雲時聚
J37nB387_p0424c03║會，始堪揭搕動英豪。
J37nB387_p0424c04║新繁孚聖文書記
J37nB387_p0424c05║蹋到玄關自不欺，始荷大任莫遲遲，恒將惠澤消時
J37nB387_p0424c06║獘，祖佛皆稱信有之。
J37nB387_p0424c07║燕京水輪圓西堂
J37nB387_p0424c08║洞山滯貨麻三斤，代賣之端貴子勤，四海英靈咸赴
J37nB387_p0424c09║販，更增聲價嚇時聞。
J37nB387_p0424c10║燕京藏一然知客
J37nB387_p0424c11║道大江西馬簸箕，誠堪負荷我家私，欲將苦海群靈
J37nB387_p0424c12║度，鼓棹揚帆莫待遲。
J37nB387_p0424c13║開封徹𥌓照維那
J37nB387_p0424c14║姑射山前白額虎，爪牙素不亂開張，威獰但得隨機
J37nB387_p0424c15║露，狐兔紛紛自隱藏。
J37nB387_p0424c16║并州戒香桂座元
J37nB387_p0424c17║久經行陣老英才，諱影韜光養聖胎，斷送不辭分化
J37nB387_p0424c18║令，法幢隨處任支開。
J37nB387_p0424c19║五臺天鑑曠都監
J37nB387_p0424c20║自將赤幟樹紅溝，獻款忻先到斗幬，對眾一言親印
J37nB387_p0424c21║可，風光何止遍閻浮。
J37nB387_p0424c22║潞州紫巖湛維那
J37nB387_p0424c23║棒喝交加絕覆藏，幾經痛辱面承當，了知怨恨根由
J37nB387_p0424c24║大，從向諸方漫舉揚。
J37nB387_p0424c25║
J37nB387_p0424c26║
J37nB387_p0424c27║
J37nB387_p0424c28║
J37nB387_p0424c29║
J37nB387_p0424c30║
J37nB387_p0425a01║拈古
J37nB387_p0425a02║舉：「文殊命善財採藥，云：『是藥者，採將來。』善財遍觀，無
J37nB387_p0425a03║不是藥，卻來白云：『無不是藥者。』文殊云：『是藥者，採將
J37nB387_p0425a04║來。』善財乃拈一莖草度與文殊，文殊拈起示眾云：『此
J37nB387_p0425a05║藥亦能殺人，亦能活人。』天童華云：『大小文殊被善財
J37nB387_p0425a06║換卻眼睛。』」
J37nB387_p0425a07║拈云：「天童祗知文殊被善財換卻眼睛，卻不見善
J37nB387_p0425a08║財被文殊呼遣。若是丹霞，待伊命採藥時，但問：『有
J37nB387_p0425a09║甚麼病？』看伊動定，便云：『救不得也。』不惟自己安樂，
J37nB387_p0425a10║亦免文殊賣弄。」
J37nB387_p0425a11║舉國師三喚侍者話。
J37nB387_p0425a12║拈云：「國師三喚，侍者三應，可謂上呼下應，理出常
J37nB387_p0425a13║情。祗如道：『將謂吾孤負汝，卻是汝孤負吾。』意作麼
J37nB387_p0425a14║生？」擲下拂子，云：「流水易消溪畔石，教人除卻是非
J37nB387_p0425a15║難。」
J37nB387_p0425a16║舉：「石梯問侍者：『甚麼處去？』者云：『上堂齋去。』梯云：『我且
J37nB387_p0425a17║不知汝上堂齋去。』者云：『除此之外，別道甚麼？』梯云：『我
J37nB387_p0425a18║祗問汝本分事。』者云：『若問本分事，某甲實是上堂齋
J37nB387_p0425a19║去。』梯云：『不謬為吾侍者。』天童拈云：『放過即不可，直與
J37nB387_p0425a20║扭得鼻孔痛，打得骨頭出，免見瞎驢趁大隊。』」
J37nB387_p0425a21║拈云：「石梯重重探問，侍者一一相酬，可謂師資道
J37nB387_p0425a22║合，父子機投。復云：『不謬為吾侍者。』因甚天童道：『直
J37nB387_p0425a23║須扭得鼻孔痛，打得骨頭出。』又作麼生？還會麼？設
J37nB387_p0425a24║使功高無比處，不容坐享太平時。」
J37nB387_p0425a25║舉：「石鞏見三平來，乃張弓架箭，三平劈胸當之。鞏云：
J37nB387_p0425a26║『三十年一張弓、兩隻箭，祗射得半箇聖人。』」
J37nB387_p0425a27║拈云：「石鞏威風浩浩，三平氣宇昂昂，可謂棋逢敵
J37nB387_p0425a28║手，將遇行家，因甚祗許半箇聖人？還會麼？十分美
J37nB387_p0425a29║麗言無色，自古人人罕徹頭。」
J37nB387_p0425a30║舉：「五祖演云：『古者道：「釋迦、彌勒猶是他奴。」且道他是
J37nB387_p0425b01║阿誰？』便下座。」
J37nB387_p0425b02║拈云：「五祖空開大口，只為無人。丹霞若在，便與掀
J37nB387_p0425b03║倒禪床，看伊如何折合？」
J37nB387_p0425b04║舉：「西天祖師云：『父母非吾親，誰是至親者？諸佛非吾
J37nB387_p0425b05║道，誰是最道者？』雲蓋本云：『父母非我親，無有不親者。
J37nB387_p0425b06║諸佛非我道，無有不道者。祖師得第一句，雲蓋得第
J37nB387_p0425b07║二句，有人添得一句，許伊鼎足三分。』」
J37nB387_p0425b08║拈云：「父母非我親，非親不親者；諸佛非我道，非道
J37nB387_p0425b09║不道者。祖師也不得第一句，雲蓋也不得第二句，
J37nB387_p0425b10║丹霞也不善添三句。何故聻？本來無位次，孰更強
J37nB387_p0425b11║安排？」
J37nB387_p0425b12║舉：「臨濟大師至京行化，到一家門首，家嘗添缽，有婆
J37nB387_p0425b13║云：『太無厭生。』濟云：『飯也未曾，何言太無厭生？』婆閉卻
J37nB387_p0425b14║門，濟便休。」
J37nB387_p0425b15║拈云：「知可而進，覺難而退，還我臨濟大師。且道者
J37nB387_p0425b16║臭老婆得何見地便乃如斯？」驀拈拄杖云：「若無舉
J37nB387_p0425b17║鼎拔山力，千里烏騅不易騎。」
J37nB387_p0425b18║舉：「雪峰在洞山作飯頭，每晨到曉色未分時，大眾便
J37nB387_p0425b19║喫粥。山問峰曰：『你作麼生常候得此時節？』峰云：『瞻星
J37nB387_p0425b20║望月。』山云：『忽然雲霧靉靆又作麼生？』峰無語。」
J37nB387_p0425b21║拈云：「雪峰尋常祗在聲色頭邊作活，及乎問著影
J37nB387_p0425b22║響，全收邊事，故爾頑無所知。丹霞今日路見不平，
J37nB387_p0425b23║要共渠儂作主。」驀豎拄杖，云：「謾別個即得。」
J37nB387_p0425b24║舉：「古寺和尚因丹霞來參經宿，明旦粥熟，行者祗盛
J37nB387_p0425b25║一缽與師，又盛一缽自喫，殊不顧霞，霞亦自盛喫。者
J37nB387_p0425b26║云：『五更侵早起，更有夜行人。』霞問師：『何不教訓行者，
J37nB387_p0425b27║得恁麼無禮？』師云：『淨地上不要點污人家男女。』霞云：
J37nB387_p0425b28║『洎不問者老漢。』」
J37nB387_p0425b29║拈云：「行者深知奉重，丹霞頗善作賓。且道末後一
J37nB387_p0425b30║問，意在於何？」環顧眾云：「若不入水，焉見長人？」
J37nB387_p0425c01║舉：「教中道：『凡夫實謂之有，二乘析謂之無，緣覺謂之
J37nB387_p0425c02║幻有，菩薩當體即空。』恕忠和尚云：『虎咬大蟲，蛇吞鱉
J37nB387_p0425c03║鼻。』」
J37nB387_p0425c04║拈云：「者般說話，美則美矣，善則未善。丹霞有言，盡
J37nB387_p0425c05║善盡美，也要大家委悉。」驀豎拂子，云：「春色無高下，
J37nB387_p0425c06║花枝有短長。」
J37nB387_p0425c07║舉：「韶山見白頭因，問：『莫是多口白頭因麼？』因云：『不敢。』
J37nB387_p0425c08║山云：『有多少口？』因云：『遍身是。』山云：『大小二事向甚處
J37nB387_p0425c09║屙？』因云：『向韶山口裡。』山云：『有韶山即從，無韶山又作
J37nB387_p0425c10║麼生？』因無語。」
J37nB387_p0425c11║拈云：「韶山用處，縱奪可觀；白頭答時，龍頭蛇尾。還
J37nB387_p0425c12║有為伊作主者麼？出來道箇轉身句看。」良久，擲拂
J37nB387_p0425c13║子云：「一機如憩息，萬象寂無聲。」
J37nB387_p0425c14║舉：「洞山虔凡有新到，先令搬柴三轉，然後參堂。有一
J37nB387_p0425c15║僧不肯，問曰：『三轉內即不問，三轉外如何？』虔云：『鐵輪
J37nB387_p0425c16║天子寰中敕。』僧無對，虔打令出。」
J37nB387_p0425c17║拈云：「者僧肉有千斤，志無半兩，若問著丹霞，敢保
J37nB387_p0425c18║虔老亡鋒結舌。且道如何抵對？」喝一喝，云：「天然尊
J37nB387_p0425c19║貴徹，孰更覓功勳？」
J37nB387_p0425c20║舉：「龍牙云：『天下名山到因腳，辛苦年深與襪著，而今
J37nB387_p0425c21║老大不能行，手中把柄破木杓。』東山云：『白雲即不然，
J37nB387_p0425c22║腳也不能著草鞋，手也不能把木杓，端坐受供養，施
J37nB387_p0425c23║主常安樂。』」
J37nB387_p0425c24║拈云：「龍牙、東山各逞己見，放過則彼此作家，簡點
J37nB387_p0425c25║則二俱擔板，丹霞者裡一坑埋卻。何故聻？功德天，
J37nB387_p0425c26║黑暗女。」
J37nB387_p0425c27║舉：「雪峰道：『三世諸佛向火焰裏轉大法輪。』雲門道：『火
J37nB387_p0425c28║燄為三世諸佛說法，三世諸佛立地聽。』」
J37nB387_p0425c29║拈云：「二大老舉揚箇事不無奇特。敢問大眾：祗如
J37nB387_p0425c30║薪盡火滅時，三世諸佛又向甚麼處去也？」擲下拂
J37nB387_p0426a01║子，云：「十方無隱諱，遍界絕形蹤。」
J37nB387_p0426a02║頌古
J37nB387_p0426a03║世尊纔陞，文殊白椎云：「諦觀法王法，法王法如是。」
J37nB387_p0426a04║世尊便下座。
J37nB387_p0426a05║凜凜威風入戰場，三軍圍繞布旗槍。金聲一振收
J37nB387_p0426a06║功後，四海煙塵盡斂藏。
J37nB387_p0426a07║趙州訪二菴主。
J37nB387_p0426a08║桃紅李白露春顏，一度風來落翠殘，結實成時雖
J37nB387_p0426a09║不異，到頭滋味有甘酸。
J37nB387_p0426a10║黃蘗因普請次，南泉云：「如許大身材，戴箇些兒小笠。」
J37nB387_p0426a11║藥云：「三千大千世界總在裡許。」泉云：「王老師聻？」藥戴
J37nB387_p0426a12║笠子便行。
J37nB387_p0426a13║問處分明答處當，大機大用渾全彰，須知掉臂抽
J37nB387_p0426a14║身意，別有威光暗顯揚。
J37nB387_p0426a15║興化打克賓。
J37nB387_p0426a16║正令行時不讓情，罰錢出院可憐生，應知義絕情
J37nB387_p0426a17║亡處，今古無人見得真。
J37nB387_p0426a18║百丈選溈山主人。
J37nB387_p0426a19║當陽樹垛驗英雄，去占溈山第一峰，縱使楚王弓
J37nB387_p0426a20║力健，卒然倍負養由翁。
J37nB387_p0426a21║瑞巖主人公。
J37nB387_p0426a22║自呼自應老爺爺，不令偷閒學客家，無漏國中從
J37nB387_p0426a23║放蕩，一生常共享榮華。
J37nB387_p0426a24║子湖狗子。
J37nB387_p0426a25║不高不䂐箇身材，兀坐當軒待客來，擬議便遭渠
J37nB387_p0426a26║惡口，萬中無一得生回。
J37nB387_p0426a27║疏山造塔。
J37nB387_p0426a28║堆磚疊石建浮圖，價直相酬恐莫如，不遇行家公
J37nB387_p0426a29║判斷，到頭無地著殘軀。
J37nB387_p0426a30║無著問善財：「我欲見文殊，何者即是？」財曰：「汝發一念
J37nB387_p0426b01║心清淨即是。」著云：「我發一念心清淨，為甚不見？」財云：
J37nB387_p0426b02║「是真見文殊。」
J37nB387_p0426b03║借問酒家何處是，牧童遙指杏花村，到來一醉渾
J37nB387_p0426b04║如夢，不審阿誰是主人。
J37nB387_p0426b05║西山亮座主。
J37nB387_p0426b06║教海掀翻沒地藏，白雲堆裡遂韜光，靈龜拽尾擬
J37nB387_p0426b07║無跡，孰曉其痕愈見彰？
J37nB387_p0426b08║
J37nB387_p0426b09║
J37nB387_p0426b10║古宿尊禪師語錄卷三終