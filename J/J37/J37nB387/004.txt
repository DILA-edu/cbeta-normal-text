J37nB387_p0426c01║古宿尊禪師語錄卷之四
J37nB387_p0426c02║佛事嗣法門人明照等編
J37nB387_p0426c03║為法雲禪人舉火
J37nB387_p0426c04║「三十入空門，六十方瞥地，世情與佛法，皆悉得完備。
J37nB387_p0426c05║今朝把臂覓歸源，料想前途無阻滯。無阻滯，何妨更
J37nB387_p0426c06║贈一公據？」攛下火炬，云：「當陽大道直如絃，此去蓮邦
J37nB387_p0426c07║端的是。」
J37nB387_p0426c08║為真奇禪德起龕
J37nB387_p0426c09║師至靈前，以拄杖驀畫一劃，云：「真奇公，急照顧，此係
J37nB387_p0426c10║▆條捷徑路。速進步，勿停遲，少選即歸安養土。」
J37nB387_p0426c11║入塔
J37nB387_p0426c12║師舉靈襯云：「生平尚素朴，戒行精持著，竟不好偷閒，
J37nB387_p0426c13║於今當改作。」以拄杖敲塔戶，云：「既改作，請向其間受
J37nB387_p0426c14║快樂。」便入。
J37nB387_p0426c15║為那明祥起棺
J37nB387_p0426c16║師至棺前，以引導驀卓一卓，云：「富貴榮華當下捐，任
J37nB387_p0426c17║從何處不安然？佛垂光相遙天接，大好乘機早向前。」
J37nB387_p0426c18║遂執引導，伶仃而出。
J37nB387_p0426c19║為本善禪人舉火
J37nB387_p0426c20║師拈火炬，云：「爾性本善，遇緣卻變。要不變，必經大火
J37nB387_p0426c21║重烹鍊。」擲下火炬，云：「煆盡多生業障根，一真妙相分
J37nB387_p0426c22║明現。」
J37nB387_p0426c23║為淨潔禪人舉火
J37nB387_p0426c24║「病業相傳幾度春，稜稜骨立可憐人，時來正值金風
J37nB387_p0426c25║動，乘勢歸家莫暫踆。且道家在甚麼處？」擲下火炬，云：
J37nB387_p0426c26║「徐封巨鎮北，一座古煙村。」
J37nB387_p0426c27║為清賢、寂真二禪人入塔
J37nB387_p0426c28║師捧靈襯云：「生同居，死共住，者般誓願須堅固。」一并
J37nB387_p0426c29║送入，云：「就中境界屬天成，敢保山靈長擁護。」
J37nB387_p0426c30║為明空監寺起龕
J37nB387_p0427a01║師以拂子擊靈几，云：「明監寺，聽吾言，卸卻蚖蛇戀窟
J37nB387_p0427a02║端。宜快便，莫流連，乘時跳出是非關。」遂作導引前行。
J37nB387_p0427a03║入塔
J37nB387_p0427a04║師舉靈襯云：「道人行履，迥異庸流。不擇淨穢，無論山
J37nB387_p0427a05║丘。境緣湊著，即便停留。」遂指塔戶云：「就裡乾坤與世
J37nB387_p0427a06║別，任君安享度春秋。」便入。
J37nB387_p0427a07║為澄心入塔
J37nB387_p0427a08║「為僧在世間，口直性剛傲，功行有多般，言辭莫善巧。
J37nB387_p0427a09║今既卸塵緣，將身何所靠？」指塔戶云：「請從就裡暫栖
J37nB387_p0427a10║遲，異日出來光祖道。」便入。
J37nB387_p0427a11║後續
J37nB387_p0427a12║入塔
J37nB387_p0427a13║指塔，云：「大方無外，大圓無內。無內無外，極樂世界。畢
J37nB387_p0427a14║竟是阿誰居止處？」擲靈襯，云：「保定府中棄俗漢，丹霞
J37nB387_p0427a15║院裡募緣僧。」
J37nB387_p0427a16║為鑑寰法主入塔
J37nB387_p0427a17║師舉靈襯云：「眼空一世，氣壓諸方，掀翻教海，沒處潛
J37nB387_p0427a18║藏。聖泉不免為你指箇安樂窩子，請向其間自在棲
J37nB387_p0427a19║遲。」遂擊塔門一下，云：「就中境界天然別，永享無虞樂
J37nB387_p0427a20║太康。」便入。
J37nB387_p0427a21║為李仁吾居士舉火（被雪屋壓傷）
J37nB387_p0427a22║秉火炬，云：「大雪紛紛日夜飄，高山平地悉齊腰，岩房
J37nB387_p0427a23║樹竹皆摧折，命蹇眾生即便遭。于斯時也，李居士處
J37nB387_p0427a24║敗屋而絕慮，坐危榻以忘憂，持珠念佛，孰曉夢裡收
J37nB387_p0427a25║聲？撒手那邊，誠稱快便，正眼看來，無不可者。雖然如
J37nB387_p0427a26║是，且道畢竟當歸何所？」驀擲火炬，云：「脫體頓超塵劫
J37nB387_p0427a27║外，九蓮臺畔侍金仙。」
J37nB387_p0427a28║為明泰禪人舉火
J37nB387_p0427a29║秉炬，云：「生從何來？死從何去？苟能委得，佛界魔宮恣
J37nB387_p0427a30║爾遊戲；設或未然，領取本據。」攛下火炬，云：「照破塵根
J37nB387_p0427b01║一物無，飄然頓脫輪迴趣。」
J37nB387_p0427b02║為三賢禪人舉火
J37nB387_p0427b03║「生也猶如著衫，死也猶如脫褲。著脫一任當人，衫褲
J37nB387_p0427b04║叫誰守護？」攛下火炬，云：「丙丁童子代收藏，免使見聞
J37nB387_p0427b05║生厭惡。」
J37nB387_p0427b06║為了空禪人起靈
J37nB387_p0427b07║師至龕前，云：「百骸俱潰散，一物鎮常靈。言前薦得，徑
J37nB387_p0427b08║歸寶所，了無障礙；其或未然，山僧為汝作別方便去
J37nB387_p0427b09║也。」以拄杖擊香几，云：「一擊頂門開正眼，縱橫何地不
J37nB387_p0427b10║光輝？」遂起。
J37nB387_p0427b11║為性學舉火
J37nB387_p0427b12║「人生天地間，苦惱何窮極？得便好抽身，免使長煎逼。」
J37nB387_p0427b13║攛下火炬，云：「塵緣擺脫任逍遙，佛國天宮從寄跡。」
J37nB387_p0427b14║為見雲舉火
J37nB387_p0427b15║「許久在招提，未諳向上事，逮至苦臨身，了無法可禦，
J37nB387_p0427b16║故不忍旁觀，特特垂救濟。」以火把驀劃一劃，云：「此道
J37nB387_p0427b17║分明直似弦，轉身速赴如來地。」便燒。
J37nB387_p0427b18║為徹凡副寺舉火
J37nB387_p0427b19║師云：「量其所入，度其所出，出入分明，纖毫不錯。以此
J37nB387_p0427b20║看將來，真非無用物。雖然如是，猶未知有向上事在。
J37nB387_p0427b21║且作麼生是向上事？」擲下火炬，云：「欲證當人不變因，
J37nB387_p0427b22║應須換過孃生骨。」
J37nB387_p0427b23║起靈
J37nB387_p0427b24║師云：「淨業庵中執勞任役，茶果庫內百事精專，子之
J37nB387_p0427b25║勛庸難以儵述，且獨脫世緣一句如何顯露？」驀拈拄
J37nB387_p0427b26║杖劃一劃，云：「鬧裏收聲歸寶所，從茲發軔決無差。」
J37nB387_p0427b27║葬枯骨
J37nB387_p0427b28║「爾等多生作惡，所以受報於今。致使百骸暴露於荒
J37nB387_p0427b29║郊，枝節分離於異地。茲者昌時，幸復人興掩骼之恩，
J37nB387_p0427b30║我設修薦之義。法演真乘，安諸委蛇。願雜處以忘爭，
J37nB387_p0427c01║可同緣而卸皋。共仗三寶之良因，咸登上品之蓮際。」
J37nB387_p0427c02║為恢凡禪德起龕
J37nB387_p0427c03║龕前拈香，云：「斂跡虛堂草覆階，緣窗空掩案塵堆，瓣
J37nB387_p0427c04║香請出那迦定，可就時機逞快哉。」驀喝一喝，云：「起。」
J37nB387_p0427c05║入塔
J37nB387_p0427c06║捧靈襯云：「恢凡鑑公，賦性真實。淨戒嚴持，深得微密。
J37nB387_p0427c07║順化怡然，一眾悽戚。依法茶毗，舍利晶潔。一囊奉貯，
J37nB387_p0427c08║置此幽室。」送入塔戶云：「慇懃愈報主方神，百劫千生
J37nB387_p0427c09║常護惜。」
J37nB387_p0427c10║為曙光禪德舉火
J37nB387_p0427c11║呈火炬，云：「曜光老禪德，一自納尸羅，行持依軌則，勛
J37nB387_p0427c12║庸縱使多，與道何交涉？若要少相應，從今須改轍。」擲
J37nB387_p0427c13║下火炬，云：「當機獲了然，任去無疑惑。」
J37nB387_p0427c14║入塔
J37nB387_p0427c15║舉靈襯云：「爾既出招提，優游莫一定，縱橫天地間，隱
J37nB387_p0427c16║顯隨緣分。」遂指塔戶云：「就裡可韜光，請君獨步進。」便
J37nB387_p0427c17║入。
J37nB387_p0427c18║為善終入塔
J37nB387_p0427c19║指塔戶云：「寶所在當陽，從來絕覆藏。乘機歸就裏，永
J37nB387_p0427c20║作四儀堂。」便入。
J37nB387_p0427c21║為澄安禪師舉火
J37nB387_p0427c22║秉火炬，云：「乾明寺內折本，風穴堂前失利，赤手空拳
J37nB387_p0427c23║一物無，茫茫宇宙歸何際？」擲下火炬，云：「透過者重關，
J37nB387_p0427c24║從登佛祖位。」
J37nB387_p0427c25║東寺為何宜人安靈
J37nB387_p0427c26║「頓捨塵囂入淨土，潛神莫限春秋數。直隨緣分樂清
J37nB387_p0427c27║閒，洵有天龍常擁護。」
J37nB387_p0427c28║為暉峰法師舉火
J37nB387_p0427c29║師秉火炬，云：「勤修梵行，熟究諸經，柔和有分，忍辱無
J37nB387_p0427c30║瞋，者便是爾一生事業。離此之外，別有所長，生死海
J37nB387_p0428a01║中從放浪，涅槃山上任優游。脫或未然，丙丁童子特
J37nB387_p0428a02║施方便去也。」攛下火炬，云：「易報改形從此日，再來定
J37nB387_p0428a03║越汎常流。」遂燒。
J37nB387_p0428a04║為暉峰座主起龕
J37nB387_p0428a05║師至龕前，擊香几，云：「一味守空山，長年不出戶，如斯
J37nB387_p0428a06║學道流，徐六擔板數，要做大方家，當從我囑付。」驀拈
J37nB387_p0428a07║引導劃一劃，云：「截斷聖凡情，徑歸安養土。」遂起。
J37nB387_p0428a08║為靜守禪德入塔
J37nB387_p0428a09║舉靈器云：「傍花隨柳，直至雲林；撥草瞻風，苦尋住處。
J37nB387_p0428a10║即今住處儼然，畢竟作麼生措置？」遂送入塔，云：「得進
J37nB387_p0428a11║無憂寂滅城，那堪再墮輪迴數？」
J37nB387_p0428a12║為玄印舉火
J37nB387_p0428a13║師秉火炬，云：「報恩數載，淨業多年。慵於動作，樂於偷
J37nB387_p0428a14║安。一方玄印，甘被塵瞞。吾雖不敏，善使光鮮。」遂以火
J37nB387_p0428a15║炬打圓相，云：「從茲經煉過，文彩自昭然。」遂下火。
J37nB387_p0428a16║為普心禪人舉火
J37nB387_p0428a17║舉火炬云：「智體▆▆▆，▆▆▆▆▆，▆來無障礙，生
J37nB387_p0428a18║死何拘束？既如▆▆▆▆▆▆▆▆▆流處。」攛下火
J37nB387_p0428a19║炬云：「大千沙界任逍遙，烈焰堆頭憑出沒。」
J37nB387_p0428a20║
J37nB387_p0428a21║書問
J37nB387_p0428a22║復天培漢伯李干三護法
J37nB387_p0428a23║洞山竹木屢被無知之徒斫伐，昨承二檀越放大威
J37nB387_p0428a24║光，於一毫端上指出界牆璧立千仞，頓使鼠竊之輩
J37nB387_p0428a25║無自而入矣。而天培與漢伯二大老親受靈山付囑，
J37nB387_p0428a26║現宰官身，示金剛相，卻除魔髏，聞命錄呈，統祈照察。
J37nB387_p0428a27║復子乾韓居士
J37nB387_p0428a28║承賜佳作五首，首首珠玉，擁衾展翫，精光盈眸，俄然
J37nB387_p0428a29║爽快身心。子美詩卻瘧鬼，陳琳檄愈頭風，故不紿也。
J37nB387_p0428a30║衲確信焉。
J37nB387_p0428b01║謝元吉李護法
J37nB387_p0428b02║尪贏病質，未冷先寒。綿衣見惠，四體乘春。料隆冬可
J37nB387_p0428b03║度，斷不委形於霜天雪月之下矣。過感恩端，徒銘五
J37nB387_p0428b04║內。人旋附札，聊布底蘊。
J37nB387_p0428b05║復白嚴曹居士
J37nB387_p0428b06║蒙訊近況，初獲安康。糲飯充腸，日消三頓；俚言遣興，
J37nB387_p0428b07║時續一聯。覺患身頗健，料殘喘可延矣。希毋繫念！荒
J37nB387_p0428b08║函覆禱。
J37nB387_p0428b09║謝葵宇孫居士
J37nB387_p0428b10║霜花布地，雪霞飄空，正恁麼時，避寒無計，只得臥肖
J37nB387_p0428b11║袁安。烏薪偶賜，冰室咸溫，可謂仁同扇瞎，方寸永懷。
J37nB387_p0428b12║合十上謝。
J37nB387_p0428b13║復天寵王護法
J37nB387_p0428b14║承命中書君與松處士，伴衲於明窗淨几之側，足徵
J37nB387_p0428b15║雅意。第塗鴉手耳，不能生雲霧於楮間，走龍蛇於軸
J37nB387_p0428b16║上。謹領珍存，以候台下。他時左顧，賣弄風騷，壯泉石
J37nB387_p0428b17║之光輝矣。
J37nB387_p0428b18║與喬玉玖護法
J37nB387_p0428b19║巖松泣露日，林水號寒時。承台下置衲於清涼院裡，
J37nB387_p0428b20║飲甘水，燒枯柴，日對紅爐，夜眠煖炕，誠為得箇安樂
J37nB387_p0428b21║窠子。自恨福緣淺薄，幾被鐵山緇素刺簡召呼，固辭
J37nB387_p0428b22║不已，只得應命而往，走字告別。容晤在春，餘不瑣瑣。
J37nB387_p0428b23║復星燦張文學
J37nB387_p0428b24║杏花主者，以一人之費，供我多眾。不肖曾參日用，安
J37nB387_p0428b25║能得度殘冬？蒙足下念病衲於貧乏之際，傾倉厚惠，
J37nB387_p0428b26║瓦灶從今又復三炊矣。謝謝。
J37nB387_p0428b27║與先庚何居士
J37nB387_p0428b28║山僧自遠攜箇死貓頭來，剜雲掘霧，窖在杏花峰下，
J37nB387_p0428b29║不欲蠅蟻嗅著腥臊，焉知獵犬性靈，優遊而至，被伊
J37nB387_p0428b30║奮力搲搯，露出些須顏面？惜乎此犬有心無膽，未敢
J37nB387_p0428c01║下口，藏牙妥尾，忍餓而歸。茲者事不獲已，遙擲向前，
J37nB387_p0428c02║教伊▆著，即便喪身失命，不▆又生生餓殺。居士勿
J37nB387_p0428c03║得袖手旁觀，應與作箇方便。
J37nB387_p0428c04║復笠庵和尚
J37nB387_p0428c05║弟緣福德匾𠥶，憩質檀溪，作個算沙獃子，意在聽天
J37nB387_p0428c06║安命而已。時值循行數墨之倦，揜卷案頭，支頤榻上，
J37nB387_p0428c07║鼾眠未醒。倏爾金聲一振，呼回夢眼重開。發函詳視，
J37nB387_p0428c08║可謂削旃檀而片片皆香，截瓊枝而顆顆是玉矣。不
J37nB387_p0428c09║忍釋手，旋附二律，以塞來命。仰冀信筆剪裁，勿辭為
J37nB387_p0428c10║愛。
J37nB387_p0428c11║上楊太守書
J37nB387_p0428c12║頃聞太夫子遽厭凡塵，忙歸天界，知台下苫次悽愴，
J37nB387_p0428c13║實難堪處。樹欲靜而風不寧，理固如然，第神化者無
J37nB387_p0428c14║緣再生爾。仰祈節哀順變，以慰先靈。
J37nB387_p0428c15║上阿王老藏大喇嘛書
J37nB387_p0428c16║適聞大法王本月廿二日八旬初度，理合躬上岡陵
J37nB387_p0428c17║之祝。第恨世緣旁午，病業綢繆，不遑如願。敬庀微物
J37nB387_p0428c18║數種，特遣唯真記錄，代申忱悃，幸加采納。臨楮無任
J37nB387_p0428c19║瞻依眷懷之至。
J37nB387_p0428c20║歌疏
J37nB387_p0428c21║遣慵歌
J37nB387_p0428c22║像季慵流祝髮廣，袈裟叢裡竊安養，遠離親兮近離
J37nB387_p0428c23║黨，虛消歲月在天壤。軌不遵兮範不倣，徒挂僧名上
J37nB387_p0428c24║佛榜，事來推兮供來享，縱意恣情快活爽。歠溼脣兮
J37nB387_p0428c25║盥溼掌，應時及節愧慚罔，溽暑祈寒伴我居，裝模作
J37nB387_p0428c26║樣俾人仰。春初夏末俶包囊，北浪南游隨妄想，孰思
J37nB387_p0428c27║常住儉和豐，那怕閻羅考與杖。者般落魄神，捗趁歸
J37nB387_p0428c28║荒莽，從渠曠野間，銜冤做魍魎。
J37nB387_p0428c29║歸山歌
J37nB387_p0428c30║覺世態兮大可潛藏，驗時情兮切宜隱沒。囊詩書兮
J37nB387_p0429a01║遠避癡頑，荷杖笠兮忙趨崛嶭。愛峭璧孤峰兮籠罩
J37nB387_p0429a02║奇雲，喜崇崗峻嶺兮生長秀水。聽水鳥音聲兮妙等
J37nB387_p0429a03║伯牙之琴，觀山川氣象兮精殊摩詰之軸。青松上便
J37nB387_p0429a04║挂由瓢，碧岫間暫營亮屋。近高岸兮多樹右軍美槐，
J37nB387_p0429a05║傍矮籬兮廣裁彭令佳菊。杜寒衾兮厚𦀜菰蒲，克腸
J37nB387_p0429a06║飯兮慣炊脫粟。朝陽補衲兮對月看經，遇景題詞兮
J37nB387_p0429a07║逢溪濯足。任自己快活消閒，從他人議論卜度。
J37nB387_p0429a08║嬾僧歌
J37nB387_p0429a09║嬾頭陀，實實嬾，嬾遍人間今古罕，鬍鬆鬚髮兮卒歲
J37nB387_p0429a10║慵除，垢膩衣裳兮終身怕澣。道是俗兮，長年住在叢
J37nB387_p0429a11║林；道是僧兮，一點未向緇款。凝塵滿案兮，惟期風力
J37nB387_p0429a12║摩揩；芳草盈墀兮，單限霜威斬斷。餓赴煙村兮，專索
J37nB387_p0429a13║餿飯殘羹；飽歸蕭寺兮，憑行放逸散誕。毀謗紛紛兮，
J37nB387_p0429a14║從他妄論多端；乾坤大大兮，任我安閒沒幹。嬾頭陀，
J37nB387_p0429a15║真個嬾，嬾中意趣公然罕，了無半事可干心，縱教成
J37nB387_p0429a16║佛咸推嬾。
J37nB387_p0429a17║瞌睡歌
J37nB387_p0429a18║匿跡埋蹤嬾散僧，自家幹個安閒計，倩地作床展腿
J37nB387_p0429a19║眠，假天為被渾身翳。六鑿僬僬兮輒便糊塗，一靈湛
J37nB387_p0429a20║湛兮俱消耗沴，斗轉星迻兮少選無乖，寒來暑往兮
J37nB387_p0429a21║剎那不戾。齁鼾宛似迅雷轟，倓侳猶如血物殪，悲喜
J37nB387_p0429a22║聲環耳罔聞，𡜳妦貌繞睛忘睇。今古許誰同？陳摶頗
J37nB387_p0429a23║半例，追思此段好因緣，確實其中脈絡細。可憐霿怐
J37nB387_p0429a24║徒，貪愛全遮蔽，荒疏了瞌睡神窩，汩沒在利名𩲣汭。
J37nB387_p0429a25║縱遭佛祖臨，難以慈航濟，叮嚀上士與高賢，儻欲偷
J37nB387_p0429a26║身學我為，當先盡把凡情劌。
J37nB387_p0429a27║次大坰卿叔聘王公采芝歌韻贈六吉張先生
J37nB387_p0429a28║攜笻徐步入幽深，松檜參天翠藹森。祥雲靉靆依危
J37nB387_p0429a29║壁，瑞氣繽紛鎖茂林。紫芝明顯露，秀麗本無侵。驀地
J37nB387_p0429a30║采耒安榻下，四時瞻翫得瀟灑。他人遍處苦蒐尋，日
J37nB387_p0429b01║暮籃空倦手把。啖靈聞說易身輕，拔宅翱翔近太清。
J37nB387_p0429b02║銀漢茫茫任往返，群仙笑樂是奇英。服食了，獲長生，
J37nB387_p0429b03║區區何更詢蓬瀛。遵古訓，卻庸情，寧從分外強營營。
J37nB387_p0429b04║頓悟迷真逐妄訣，枯腸洗淨偕冰雪。三寶恒藏方寸
J37nB387_p0429b05║間，一一應機誰辨別。每倩良琴代軟舌，言詞句句符
J37nB387_p0429b06║先哲。齒祚遐昌矍鑠翁，沙界彌彰道行風。虛懷抱怯
J37nB387_p0429b07║未能沖，崇純厚朴效于童。般若酒，閒自酌，縱橫屏帳
J37nB387_p0429b08║開金雀。（筵陳）珠㺷貴無殊，曲奏管絃音不錯。鳥肝兔髓
J37nB387_p0429b09║置瑤盤，玉液瓊漿合并餐。飛昇指日跨青鸞，直透丹
J37nB387_p0429b10║霄居廣寒。塵世炎涼憑改換，憨憨醉飽蟠桃晏。
J37nB387_p0429b11║五更轉
J37nB387_p0429b12║一更到，痛與同曹報。勇猛些，莫待昏沉擾。拔出太阿
J37nB387_p0429b13║鋒，閑情一并掃。勤念佛，念佛成佛道。
J37nB387_p0429b14║二更時，說語參禪兒。著精彩，勿使眼瞇眵。祖關如覷
J37nB387_p0429b15║破，信步入玄微。勤念佛，念佛莫延遲。
J37nB387_p0429b16║三更臨，分付諸禪人。莫瞌睡，著意守心城。妨危杜惡
J37nB387_p0429b17║道，家國自安寧。勤念佛，念佛證無生。
J37nB387_p0429b18║四更裡，特向諸人舉。休縱意，精神多打起。透過那重
J37nB387_p0429b19║關，免落輪迴地。勤念佛，念佛閻羅懼。
J37nB387_p0429b20║五更子，實對時流告。緊加鞭，那事須尋討。浮生不久
J37nB387_p0429b21║長，轉眼童顏耄。勤念佛，念佛端宜早。
J37nB387_p0429b22║募燈油引
J37nB387_p0429b23║古佛拈花不語，羅漢開經不念。諦觀咸默者無他，只
J37nB387_p0429b24║為那點靈光不現。若遇大福德人出手，敢保同聲讚
J37nB387_p0429b25║嘆。
J37nB387_p0429b26║重修洞山峴石禪院疏
J37nB387_p0429b27║海內名邦，湖襄稱最。襄中祖剎，峴石居先。神定老開
J37nB387_p0429b28║荒肇建，守初翁繼志中興。嗣後宗師疊出，代不乏人。
J37nB387_p0429b29║惜乎明末世亂，緇眾逃亡。山林厄於斧斤，殿閣災於
J37nB387_p0429b30║水火。幸獲蒼巖古洞，得無恙矣。衲自今春，杖笠遙來，
J37nB387_p0429c01║憩質其間。欲期舊案重新，頹綱復振。希趨善者，聞風
J37nB387_p0429c02║而翕然。冀欣施者，揮金而不斁。儻蒙垂允，請注芳名。
J37nB387_p0429c03║茶引
J37nB387_p0429c04║溽暑炎敲，路客往來不易；山高水遠，行人渴悶誠難。
J37nB387_p0429c05║所幸高賢出手，德士輪貲，使彼心頭火息，腋下風生，
J37nB387_p0429c06║即此便是大良緣，莫更希求殊勝事。喜施有限，獲益
J37nB387_p0429c07║無窮，確非妄論，請疾為之。
J37nB387_p0429c08║重修鐵佛院疏
J37nB387_p0429c09║鐵佛院規模狹窄，未足觀瞻。門連大道，遐邇亦得知
J37nB387_p0429c10║名。北往南來，求飯借安者甚眾。惜乎香積空而饑餒
J37nB387_p0429c11║莫濟，丈室廢而雲水難停。欲期舊案重新，必假高明
J37nB387_p0429c12║樂助。放出無私日月，展開有象乾坤。功不唐捐，祉增
J37nB387_p0429c13║曷既。
J37nB387_p0429c14║陸都閫白雲栽松賦
J37nB387_p0429c15║匡廬水，中岳松，千古萬古有遺風。水緣人備解，松故
J37nB387_p0429c16║我初通。樹長蒼巖北，神僊秀嶺東。道德元珪厚，威靈
J37nB387_p0429c17║至聖雄。屏藩大士宅，擁衛覺皇宮。宇宙偕悠久，陰陽
J37nB387_p0429c18║并始終。紅溝空，白雲窈，群陶密密煙霞繞。幾灣曲曲
J37nB387_p0429c19║入微茫，兩岸離離布草蓼。湫溢形模四外知，寂寥境
J37nB387_p0429c20║況諸方曉。野衲疏慵遠世情，將軍勇健開疆堡。貴買
J37nB387_p0429c21║他嵺儈與杉，偏徵當處賢和老。諮其工，訊其道，周旋
J37nB387_p0429c22║蒔在仲春先，灌溉剋於向午早。願共白足結良因，想
J37nB387_p0429c23║髏黃梅作止好。亢旱丁夫勉力行，枯榮賞罰定難掉。
J37nB387_p0429c24║三秋前，二稔杪，仰企叢林氣象殊，森森獨露丹霄表。
J37nB387_p0429c25║口碑詳措陸翁勳，寄語閻浮緇素寶。
J37nB387_p0429c26║藏閣賦
J37nB387_p0429c27║設金章之韞匱，建玉軸之巢寮；橫跨赤澗，豎聳青霄。
J37nB387_p0429c28║撥霧撩雲兮，根從地湧；襟山帶河兮，勢出林表。重門
J37nB387_p0429c29║洞啟兮，匪異吳宮之雅麗；六戶虛張兮，寧殊宋殿之
J37nB387_p0429c30║輝豪？崇階修陛兮，甚天祿峻極寬宏之偉倬；吐月吞
J37nB387_p0430a01║風兮，逾石渠高明廣博之閒枵。棟梁椽柱雕鏤萬般
J37nB387_p0430a02║之奇形玅態兮，輪扁工倕罔獲加諸巧技；墻壁龕窗
J37nB387_p0430a03║丹獲六法之遠淡近濃兮，僧繇摩詰那堪助以神描？
J37nB387_p0430a04║雙塔巍巍兮，比肩接踵而北峙；太行岌岌兮，俛首蹲
J37nB387_p0430a05║身以南朝。兼百川回合而為外護，并群巒宛轉以作
J37nB387_p0430a06║邊徼。琅函億卷兮，次第從頭收貯；秘典千箱兮，頓將
J37nB387_p0430a07║徹底包幧。續蘭臺舊有之風兮，舍斯樓而孰繼？壯蕭
J37nB387_p0430a08║寺重新之業兮，離此閣以安昭？欲顯勳庸於後代兮，
J37nB387_p0430a09║故▆腕而揮毫。
J37nB387_p0430a10║齋榜
J37nB387_p0430a11║一缽雲遊，實係先賢故套；三餐坐享，誠為吾輩端由。
J37nB387_p0430a12║傾囊倒橐，悉讓高明；豎嚼橫吞，盡憑德士。謾謂不諳
J37nB387_p0430a13║米價重，須知暗償飯錢餘。勝事苟全，佇看二輪並轉；
J37nB387_p0430a14║良緣既畢，信將萬福仝歸。
J37nB387_p0430a15║像讚
J37nB387_p0430a16║古佛瞌睡像（文華張居士請）
J37nB387_p0430a17║䐩䐩老比丘，兜率降閻浮，躲▆無奇策，偷閒有異謀。
J37nB387_p0430a18║布囊橫腋放，拐棒順身投，箕踞雙眸合，敧眠萬事休。
J37nB387_p0430a19║罔分朝與暮，自在撦鼾齁。
J37nB387_p0430a20║千手大悲像（六如禪人請）
J37nB387_p0430a21║手眼通身，徒勞暗算。蜈蚣蚰蜒，那箇缺欠。不信看他
J37nB387_p0430a22║宛轉行，跋涉高低往返便。
J37nB387_p0430a23║三大士像（化緣禪人請）
J37nB387_p0430a24║三大老各乘一獸，品坐盤桓，合談何事，以當化緣？孤
J37nB387_p0430a25║笻豎握，如意橫拈，瓶中甘露慵揮灑，但倩靈禽鼓舌
J37nB387_p0430a26║諓。
J37nB387_p0430a27║文殊大士像（養吾林居士請）
J37nB387_p0430a28║䯲𩮅其髮，䯱𩯆其鬚。手持貝葉，腳踏狻猊。時人罔識，
J37nB387_p0430a29║我確知伊。畢竟是誰聻？本非賣弄風顛漢，固是當初
J37nB387_p0430a30║七佛師。
J37nB387_p0430b01║魚藍觀音像（了然請）
J37nB387_p0430b02║濃粧妙相入塵寰，隻手親提箇竹藍，就裡金鱗非臭
J37nB387_p0430b03║物，無人著價好羞慚。
J37nB387_p0430b04║布袋和尚像（會一請）
J37nB387_p0430b05║堪笑長汀箇老禿，一條布袋藏多物，街頭市尾盡攤
J37nB387_p0430b06║開，不遇其人又收著。
J37nB387_p0430b07║隻履西歸（再思何居士請）
J37nB387_p0430b08║九年面壁因緣垂，隻履西歸妙用多，將謂無人知去
J37nB387_p0430b09║處，嶺頭其奈宋雲何。
J37nB387_p0430b10║隻履西歸（天▆禪人請）
J37nB387_p0430b11║三年泛海來梁國，一葦浮江過魏邦，死後更生多捚
J37nB387_p0430b12║怪，橫挑隻履奔西方。
J37nB387_p0430b13║天童密祖翁像
J37nB387_p0430b14║萬髮撐天直傲老，一條白棒多奇巧。善斷世人生死
J37nB387_p0430b15║根，能開衲子靈明竅。佛祖現形兮無情可讓，妖魔露
J37nB387_p0430b16║跡兮有命難保。噫！天大惡名收不得，知他怨頌何時
J37nB387_p0430b17║了。
J37nB387_p0430b18║破山老和尚像（了悟禪人請）
J37nB387_p0430b19║破壞律儀，嚛酒呷肉。逢場作戲，打僧罵佛。滿口自稱
J37nB387_p0430b20║臨濟孫，祖宗三代遭渠屈。
J37nB387_p0430b21║天童林師翁像
J37nB387_p0430b22║秉殺活之威權，用賞罰之痛棒，遵行往聖風軌，別卻
J37nB387_p0430b23║今時榜樣。插竿豎在通玄頂，舖面開於太白上，天涯
J37nB387_p0430b24║傑士悉欽崇，海內英才俱仰望。續焰燈分五十人，各
J37nB387_p0430b25║行法化收龍象，阿翁福德最難窮，此界他方皆供養。
J37nB387_p0430b26║風穴雲和尚像
J37nB387_p0430b27║身材不過五尺，志氣塞破虛空，竭力挽回佛日，傾誠
J37nB387_p0430b28║扶正宗風。噫！功高一代無倫匹，萬古嘉聲信莫窮。
J37nB387_p0430b29║香嚴先和尚像（大曉長老請）
J37nB387_p0430b30║者位川老叟，猛烈一條性，毒惡一張口。打人不怕死，
J37nB387_p0430c01║罵佛何愁各。逆行順化兮聖智難明，易斗移星兮神
J37nB387_p0430c02║機莫究。威風浩浩實驚群，千古英風冠宇宙。
J37nB387_p0430c03║香嚴先和尚像（冰輪圓長老請）
J37nB387_p0430c04║握鷲嶺之神符，行滹沱之正令。天魔見跡兮消亡，古
J37nB387_p0430c05║佛聞風兮讚詠。噫！道化流通遍剎塵，冰輪散彩恒相
J37nB387_p0430c06║映。
J37nB387_p0430c07║自讚（興福冰長老請）
J37nB387_p0430c08║狂情盡棄，寙況難捐。諸般谻務，一味貪安。高明重愛，
J37nB387_p0430c09║鄙俗深嫌。須知密行超時輩，輔正摧邪別有權。
J37nB387_p0430c10║香嚴先和尚像讚
J37nB387_p0430c11║者箇川翁，賦性豪雄，聲馳海外，化闡天中。胸藏萬有
J37nB387_p0430c12║而聖凡敬畏，道邁群倫而士庶欽崇。起國師已潰之
J37nB387_p0430c13║正案，大臨濟欲遏之玄風。噫！子孫遞代承恩澤，草料
J37nB387_p0430c14║憑將豢象龍。
J37nB387_p0430c15║自讚（回岸禪師請）
J37nB387_p0430c16║老病痴僧，沒甚才能。張帆鼓櫂，願濟沉淪。頻經險隘，
J37nB387_p0430c17║不易婆心。噫！擬欲移舟過別島，一篙回岸得人撐。
J37nB387_p0430c18║又（顯宗請）
J37nB387_p0430c19║生逢叔世，幸落緇叢，因緣有限，伎倆無窮。摧邪輔正，
J37nB387_p0430c20║易俗移風，遭人厭惡，遠遁山中。與禽作伴，共獸為朋，
J37nB387_p0430c21║松關緊閉，竹戶重封。滄桑任更，不動幽衷，要知佳處，
J37nB387_p0430c22║惟是顯宗。
J37nB387_p0430c23║禱嶽神
J37nB387_p0430c24║洗心滌慮，禱神以由。群生業熾，動天之酬。深井泉竭，
J37nB387_p0430c25║小川水收。半年不見騰雲之狀，四埜罔聞擊壤之謳。
J37nB387_p0430c26║老弱死於故里，少壯逃於他丘。敢望甘霖之賜於連
J37nB387_p0430c27║朝，仰希慧澤之均於遍地。俾五穀得其豐登，使萬邦
J37nB387_p0430c28║樂其利濟。頓首傾誠，千冒聖帝。早開大解脫之玄門，
J37nB387_p0430c29║作此難思議之妙事。俯遜凡情，不終日而雨當悉儵。
J37nB387_p0430c30║祝當方龍王
J37nB387_p0431a01║神佑斯民，必期無害。茲者赤土暴於大方，青苗殞於
J37nB387_p0431a02║日曬。子草量沒可收，我人安有仰賴。幸布慈雲於長
J37nB387_p0431a03║空，急施甘澤於九界。頓令歲獲小康，普使人忘饑債。
J37nB387_p0431a04║下賜以時，俛首謹待。感應隨宜，難諼重賽。