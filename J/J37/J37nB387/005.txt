J37nB387_p0431b01║古宿尊禪師語錄卷五
J37nB387_p0431b02║住河東水月嗣法門人明圓編
J37nB387_p0431b03║雜偈
J37nB387_p0431b04║野眠
J37nB387_p0431b05║日午時登石上眠，長天作被任齁鼾，一回睡醒跏趺
J37nB387_p0431b06║坐，靜聽松風若管絃。
J37nB387_p0431b07║功圃
J37nB387_p0431b08║每愛居山好樂閒，及乎一住幾曾然，開畦種菜剛才
J37nB387_p0431b09║苗，麋鹿重經要挾園。
J37nB387_p0431b10║晏起
J37nB387_p0431b11║山前紅日高三丈，正是儂家熟睡時，野鳥不容人自
J37nB387_p0431b12║在，飛來簾外鬧花枝。
J37nB387_p0431b13║宿小孤山
J37nB387_p0431b14║千峰盡處湧微岑，半入煙波半入雲，兩岸無船空寂
J37nB387_p0431b15║寂，僊宮但與月為鄰。
J37nB387_p0431b16║姑蘇夜發
J37nB387_p0431b17║埜水輕帆送小舟，眠霜臥月枕風流，雙眸合卻時方
J37nB387_p0431b18║好，舵長呼云上虎丘。
J37nB387_p0431b19║遠望廬山
J37nB387_p0431b20║片帆高挂雨初晴，五老橫披淡淡雲，極目諦觀如畫
J37nB387_p0431b21║軸，禪林是處有煙生。
J37nB387_p0431b22║休寧晚櫂
J37nB387_p0431b23║綠水之流遶茂林，月波細細涌飛金，櫓聲松韻時相
J37nB387_p0431b24║和，隱几何須再整琴。
J37nB387_p0431b25║夜宿采石懷太白
J37nB387_p0431b26║一片白雲橫古渡，江風遠送過瑤亭，夜來明月隨波
J37nB387_p0431b27║上，疑是先生醉酒臨。
J37nB387_p0431b28║示竹叟禪人
J37nB387_p0431b29║辛勤數載伴丹霞，一別南詢去路賒，參罷諸方還舊
J37nB387_p0431b30║處，鋤雲種月是生涯。
J37nB387_p0431c01║寄懷離指和尚
J37nB387_p0431c02║憶昔巾瓶侍閬州，幾經毒手恨難休，頻拈柏子因風
J37nB387_p0431c03║上，莫道無香過鼻頭。
J37nB387_p0431c04║寄朝陽大徹友人
J37nB387_p0431c05║與君同甲又同鄉，別後無聞在那方，忽地鴻音輕漏
J37nB387_p0431c06║泄，飛聲星夜到朝陽。
J37nB387_p0431c07║示秋月禪人結茆
J37nB387_p0431c08║計窮力極如何好，刈把長茅住嶺邊，夜聽松濤瞪夢
J37nB387_p0431c09║眼，得瞻秋月照危巒。
J37nB387_p0431c10║春遊
J37nB387_p0431c11║上林花鳥鬧喧天，定起尋芳自偶然，冷笑春風狂甚
J37nB387_p0431c12║我，亂拋榆線撒金錢。
J37nB387_p0431c13║漁即驚鶩
J37nB387_p0431c14║煙雨樓臺半啟窗，漁即蓑笠過沙矼，曲腰把釣忙忙
J37nB387_p0431c15║箇，驚散團圞鶩一雙。
J37nB387_p0431c16║示體玄監院
J37nB387_p0431c17║庭前萬竹點微霜，佛法分明為舉揚，直下若能親見
J37nB387_p0431c18║徹，方知遍界不曾藏。
J37nB387_p0431c19║漁翁
J37nB387_p0431c20║一笠一蓑一小艖，妻孥常伴在煙波，金鱗釣得時憨
J37nB387_p0431c21║睡，孰慮來朝米不多。
J37nB387_p0431c22║示慧生禪人
J37nB387_p0431c23║觀君氣骨固非常，宜力精勤辦所長，興福有言無漏
J37nB387_p0431c24║逗，且藏牙爪慢開張。
J37nB387_p0431c25║示定寧監院
J37nB387_p0431c26║楊岐執役輔慈明，千古英風道尚存，若是當家真種
J37nB387_p0431c27║草，何妨奮發繼芳聲。
J37nB387_p0431c28║示瀛洲監院
J37nB387_p0431c29║靈根夙植道心濃，入我門來須契宗，善學楊岐成底
J37nB387_p0431c30║事，人非人等自尊從。
J37nB387_p0432a01║示天德禪人
J37nB387_p0432a02║學牧工高信有餘，亡羊終不慮他岐，深知故嚼山藤
J37nB387_p0432a03║處，呼逐流雲過小溪。
J37nB387_p0432a04║示永德禪人
J37nB387_p0432a05║脫卻塵中諸苦因，飄然步入象龍群，玄關疊疊應通
J37nB387_p0432a06║透，莫負當年殊勝心。
J37nB387_p0432a07║示默會侍者
J37nB387_p0432a08║執事巾瓶志不灰，麤拳痛棒幾酬來，有時覿面知端
J37nB387_p0432a09║的，任把虛空自剪裁。
J37nB387_p0432a10║化磨
J37nB387_p0432a11║洞山日用無他計，欲倩毛車轉法輪，長者慨然施器
J37nB387_p0432a12║具，滿堂龍象即霑恩。
J37nB387_p0432a13║旅夜
J37nB387_p0432a14║微風細雨正三更，四壁寒螿瑟瑟鳴，獨對孤燈難假
J37nB387_p0432a15║寐，教人怎得罷孤吟。
J37nB387_p0432a16║壽慧融禪德
J37nB387_p0432a17║殑伽沙數配君期，此外無籌算可宜，笑指虛空方福
J37nB387_p0432a18║德，高歌一曲凍雲飛。
J37nB387_p0432a19║家豹
J37nB387_p0432a20║毛蟲之類許多般，寢食同人得幾然，有問何緣當若
J37nB387_p0432a21║是，詩書無恙賴渠䀽。
J37nB387_p0432a22║螢火
J37nB387_p0432a23║清光每對明中滅，赤焰常從暗裡生，莫道世間無用
J37nB387_p0432a24║處，晉車學業固由成。
J37nB387_p0432a25║爆竹
J37nB387_p0432a26║儀容裝點似堪親，滿肚無明怕殺人，忽遇丙丁輕觸
J37nB387_p0432a27║犯，一聲哮吼震乾坤。
J37nB387_p0432a28║再歸仙陀
J37nB387_p0432a29║古寺離違月兩圓，歸來人事著驚看，獨憐岸菊情如
J37nB387_p0432a30║舊，漫散清香入戶寒。
J37nB387_p0432b01║初秋值寒
J37nB387_p0432b02║秋風秋雨動玄關，半摺南華仰臥看，落葉滿階躬去
J37nB387_p0432b03║掃，且煨爐火禦新寒。
J37nB387_p0432b04║睡起
J37nB387_p0432b05║食後剛閒瞌睡來，齁鼾一覺眼重開，樵郎小大無知
J37nB387_p0432b06║甚，刀斧團團斫我柴。
J37nB387_p0432b07║山庵停步
J37nB387_p0432b08║一缽孤囊暫息肩，桃花開落遍溪邊，幾株嫩柳何奇
J37nB387_p0432b09║怪，打雨敲風帶晚煙。
J37nB387_p0432b10║示月輝禪人
J37nB387_p0432b11║箇事分明要爾知，精勤力任勿遲疑，挑開碧落雲和
J37nB387_p0432b12║霧，露出當天一月輝。
J37nB387_p0432b13║壽靡藏醫士
J37nB387_p0432b14║一囊滿貯阿伽陀，專與群生治病魔，所願從今增上
J37nB387_p0432b15║壽，春秋無復讓誰多。
J37nB387_p0432b16║示心光禪人
J37nB387_p0432b17║好醜境緣起自心，光前絕後莫容霃，這般去就恒無
J37nB387_p0432b18║間，纔得高風動客吟。
J37nB387_p0432b19║雲生文居士共敘
J37nB387_p0432b20║水雲驟合在東山，共話頻年往復艱，一夜曲衷難盡
J37nB387_p0432b21║處，愁于何日到鄉關。
J37nB387_p0432b22║贈憲廷張護法
J37nB387_p0432b23║天覺金湯我法局，勳名雷動不無聆，嘉聲克紹誰堪
J37nB387_p0432b24║任，緇素爭傳老憲廷。
J37nB387_p0432b25║雲菴夜作
J37nB387_p0432b26║村驢㰻㰳夢初甦，一枕鄉思概未逋，萬里孤身誰太
J37nB387_p0432b27║息，長廊唃唃幾飛奴。
J37nB387_p0432b28║示慧覺禪人
J37nB387_p0432b29║錦衣玉食妙年時，老入緇叢志願丕，欲與洞山全舊
J37nB387_p0432b30║案，不辭寒暑事先之。
J37nB387_p0432c01║瀑布泉
J37nB387_p0432c02║懸崖赤壁噴飛泉，引月穿雲下半天，無限風光藏不
J37nB387_p0432c03║著，明明漏逗與人看。
J37nB387_p0432c04║水簾洞
J37nB387_p0432c05║石室無門水作簾，和風高挂白雲間，黃昏不用呼童
J37nB387_p0432c06║捲，自有娥眉月上懸。
J37nB387_p0432c07║珍珠泉
J37nB387_p0432c08║冷泉源向石邊開，日夜傾珠萬斛來，寄語未臨寶所
J37nB387_p0432c09║客，此間得到莫空迴。
J37nB387_p0432c10║清風嶺
J37nB387_p0432c11║莫謂雁門風最惡，此間猶勝彼間嚴，雄威利若吹毛
J37nB387_p0432c12║劍，微犯輕挨透膽寒。
J37nB387_p0432c13║贈了塵禪師
J37nB387_p0432c14║舊店重開不記春，孰愁寒暑病魔侵，時燒榾柮烹風
J37nB387_p0432c15║月，一任人來滿肚撐。
J37nB387_p0432c16║寄秀然禪人
J37nB387_p0432c17║寄語菴中箇主人，耕雲種月占先春，爭前奪早無他
J37nB387_p0432c18║故，免使饑寒事逼身。
J37nB387_p0432c19║送見座主金州行化
J37nB387_p0432c20║興元緇白固純和，向慕高明導進他，此去不辭施敏
J37nB387_p0432c21║手，人天胥慶待來歌。
J37nB387_p0432c22║示明暗顧居士
J37nB387_p0432c23║愛爾真誠學佛人，洞山席下幾咨詢，頻拈白棒當陽
J37nB387_p0432c24║示，領取無疑道始親。
J37nB387_p0432c25║遠眺三山寺
J37nB387_p0432c26║孤帆曉挂綠蘆灣，望斷波濤古岸邊，一棒鐘聲雲散
J37nB387_p0432c27║處，許多樓閣倚蒼天。
J37nB387_p0432c28║雜詠
J37nB387_p0432c29║示契中禪人
J37nB387_p0432c30║祖道陵夷日，重光屬爾先，化風清上下，法雨洗中邊。
J37nB387_p0433a01║佛事觀機設，禪燈相器聯，我宗時有賴，喜見得人賢。
J37nB387_p0433a02║寄友人藏朴
J37nB387_p0433a03║參商來許久，屈指尚餘年，路遠情何爾，音疏意豈然。
J37nB387_p0433a04║君余雖各地，星月本同天，良晤期誰定，龍舟競渡前。
J37nB387_p0433a05║示紫巖禪人
J37nB387_p0433a06║歷驗空群物，真誠氣宇雄，天衢堪上達，雲路可深通。
J37nB387_p0433a07║逐日機雖備，追風況且蒙，呂梁從放浪，高舉待時沖。
J37nB387_p0433a08║行腳
J37nB387_p0433a09║棄卻匡徒任，逍遙世界中，一身多快活，兩袖足清風。
J37nB387_p0433a10║法範當今別，禪規不古同，頹綱知莫挽，甘分學愚蒙。
J37nB387_p0433a11║別了性禪人
J37nB387_p0433a12║三冬頻話聚，一旦動行思，此際茗同啜，他鄉路自之。
J37nB387_p0433a13║風帆呈別恨，花鳥獻離詞，楚普相關遠，團圞在幾時。
J37nB387_p0433a14║謝五龍和尚
J37nB387_p0433a15║旅亭耽寂寞，支首聽鳴禽，念甚騰空月，情方倚障霧。
J37nB387_p0433a16║燈殘歸夢杳，漏盡客愁深，法駕來天外，姑疏杖笠吟。
J37nB387_p0433a17║別明教和尚
J37nB387_p0433a18║家計無緣此，囊書下翠嶒，溪山隨所好，風月任為朋。
J37nB387_p0433a19║匿跡消群怪，潛蹤信己能，預卜嵩和岱，支鐺事可恆。
J37nB387_p0433a20║樓中懷友
J37nB387_p0433a21║傑閣通霄漢，登臨覺有誰？雲塗金壁艷，月抹玉攔貾。
J37nB387_p0433a22║野水簷前落，雄峰檻外俾，坐中忘管待，不沒故人思。
J37nB387_p0433a23║喜雨
J37nB387_p0433a24║聖澤滋寰宇，群靈慮始疏，黍▆知必稔，倉廩諒無虛。
J37nB387_p0433a25║道泰緇遊闊，時清士讀餘，歡聲聞四野，自此得閒居。
J37nB387_p0433a26║登招寶次韻
J37nB387_p0433a27║東南無寸地，淮山有石城，潮來緇白怖，汐退灶漁驚。
J37nB387_p0433a28║洞口多龍氣，嵒邊足士名，蜃樓幻出外，乍見遠帆橫。
J37nB387_p0433a29║春日訪太和溫封翁
J37nB387_p0433a30║荷榮荒郊外，原歌數採桑，運籌生計少，懷友意思常。
J37nB387_p0433b01║𮉋柳黃鶯急，穿花紫燕忙，飄然忘路迥，習習谷風香。
J37nB387_p0433b02║春遊
J37nB387_p0433b03║㫹日御虛碧，和風捲落霞。澗鳴新泛水，樹發舊藏芽。
J37nB387_p0433b04║巢鳥歌奇調，懸猿獻異葩。恍疑臨佛國，薄暮厭歸家。
J37nB387_p0433b05║登高二首
J37nB387_p0433b06║日暖風和際，摳衣躡翠微，茁沙茅箭利，破土萁拳肥。
J37nB387_p0433b07║搖擺藤猶醉，歪斜石似饑，錦城無是趣，有意待來扉。
J37nB387_p0433b08║黃鳥多饒舌，乘緣上碧峰，花香添賞興，草色壯遊憧。
J37nB387_p0433b09║縱目諸氛斂，舒身萬象恭，暮歸何所似，落日映青松。
J37nB387_p0433b10║夜過吳江
J37nB387_p0433b11║海月看將上，孤帆勢莫留，板橋人馬寂，山寺鼓鐘休。
J37nB387_p0433b12║不喚權停棹，誰云且繫舟，猶嫌風力錯，引水向東流。
J37nB387_p0433b13║顯宗老禪過訪有感
J37nB387_p0433b14║不厭長途苦，乘車赴法筵，明符我舊願，暗動彼新虔。
J37nB387_p0433b15║克拓禪綱墜，能挰祖幟蹎，神情勇健處，固在諗翁先。
J37nB387_p0433b16║示平寰王護法
J37nB387_p0433b17║懷藏志卓犖，嘉運弗丁辰，釣富端彌沒，邀名故獨踆。
J37nB387_p0433b18║才寧甘自棄，名卻葸人詢，益老無他術，孳孳與道鄰。
J37nB387_p0433b19║病中有感
J37nB387_p0433b20║自經痿痺症，交態笑全疏，動定從儔缺，歌吟伴黨虛。
J37nB387_p0433b21║只餘風入戶，但剩月臨除，枯坐閒籌度，人情獲幾如。
J37nB387_p0433b22║示巨賢侍者
J37nB387_p0433b23║欲習屠龍技，千朝立限期，宜懷出世想，莫廢佐時思。
J37nB387_p0433b24║勤辦精奇作，陰謀絕巧為，幸高平漫術，饒益有情疑。
J37nB387_p0433b25║贈道源座主
J37nB387_p0433b26║羨君無畏口，善析佛心宗，法苑真英俊，禪林老象龍。
J37nB387_p0433b27║風雷注滿舌，錦繡著盈胸，軌範師玄慧，人天自樂從。
J37nB387_p0433b28║遊景明山
J37nB387_p0433b29║久懷名勝地，合伴故來遊，仰望峗峨極，旋瞻境界優。
J37nB387_p0433b30║奇端思盡覽，佳況欲全收，山峻樵蹤寡，林深鳥韻稠。
J37nB387_p0433c01║僧廬懸峭壁，民社寄斜陬，水出峰臍下，雲籠嶂腦頭。
J37nB387_p0433c02║嵐光映日轉，谷氣逐煙浮，意篤貪安穩，良緣竟莫周。
J37nB387_p0433c03║山居雜律
J37nB387_p0433c04║單瓢隻笠住深林，收展隨宜度晚陰，泉石消磨千種
J37nB387_p0433c05║慮，煙霞娛樂半生心。甘從曠闊山中老，免向恩榮浪
J37nB387_p0433c06║裏沉，坐斷世緣恬自快，尋花聽鳥漫歌吟。
J37nB387_p0433c07║當陽覷破上頭關，倒弄顛拈悉是禪，洞徹佛心無彼
J37nB387_p0433c08║此，了明祖意絕中邊。雲凝壁嶂舒真印，月照寒潭露
J37nB387_p0433c09║本緣，法法全彰人自昧，風吹石臼更重宣。
J37nB387_p0433c10║覷破浮生夢一場，頻將身寄水雲鄉，四蛇停篋人競
J37nB387_p0433c11║弄，二鼠侵藤我獨傷。鑿石為航癡備息，蒸沙作飯惑
J37nB387_p0433c12║全亡，殘經對月看完後，就便和衣臥竹床。
J37nB387_p0433c13║人為財名甘受屈，我因智短寄雲豂，喜同瑞獸潛頭
J37nB387_p0433c14║角，厭并癡禽惜羽翹。菜圃有肥須數上，粟田無莠亦
J37nB387_p0433c15║三穮，所言碌碌非圖富，貴莫閒將歲月消。
J37nB387_p0433c16║遯世全真入亂峰，故教名利絕來蹤，盈眸野色天然
J37nB387_p0433c17║別，溢壑浮雲分外濃。鳥語如絃聽不厭，山形猶畫翫
J37nB387_p0433c18║何窮，黃精紫菜供廚足，孰更持盂下嶺東。
J37nB387_p0433c19║支那歷遍隱空林，佳景誠堪悅病心，四面奇峰安石
J37nB387_p0433c20║畫，一溪流水伯牙琴。雲關疊疊重圍護，谷鳥喃喃數
J37nB387_p0433c21║誦箴，聲色縱橫消世慮，怡然獨抱此幽情。
J37nB387_p0433c22║自縛茅菴翠靄中，羊腸苔徑絕人通，慈風遍扇諸塵
J37nB387_p0433c23║斂，慧日高懸萬象空。白髮既生無藥治，朱顏苟變沒
J37nB387_p0433c24║方紅，普天匝地忙忙輩，輸我煢然箇散翁。
J37nB387_p0433c25║相逢罕遇是同科，故爾煢居在翠峨，畏影逃形嗟憒
J37nB387_p0433c26║甚，揚湯息沸笑愚多。能持慧劍誅家寇，安用神鋒掃
J37nB387_p0433c27║異魔，我亦老來明此意，知他流俗又如何。
J37nB387_p0433c28║萬疊雲山護竹關，恬然素守絕他攀，許多榮辱閒中
J37nB387_p0433c29║了，無限貪瞋靜裏刪。伎善屠龍歸術黨，行能誇鶴入
J37nB387_p0433c30║仙班，我菴終不容其類，一任將名與世傳。
J37nB387_p0434a01║至道從來絕變更，頭頭顯露甚分明，凡情聖智同心
J37nB387_p0434a02║設，佛種魔根共性生。大小峰巒舒玅相，高低流水弄
J37nB387_p0434a03║玄韺，癡迷眷屬咸求教，痛棒麤拳吝不成。
J37nB387_p0434a04║箇事本來無靜鬧，所緣痼癖好山焉，猗猗翠竹連溪
J37nB387_p0434a05║口，淡淡彤雲覆嶽肩。𣔻杌柴頭炊鼎▆，破沙盆子掬
J37nB387_p0434a06║流泉，孃生襖褲時披著，不落春風秋雨便。
J37nB387_p0434a07║斗室棲遲在翠嶒，雲深未許客來尋，蒼松遐邇迷幽
J37nB387_p0434a08║徑，野鳥晨昏弄好音。白髮幾莖空世夢，青山溢目壯
J37nB387_p0434a09║閒心，那知更有貪婪輩，趨利求名不解禁。
J37nB387_p0434a10║年來活計钁頭邊，棄故營新了世緣，斸斷山腰栽紫
J37nB387_p0434a11║芋，鑿開地面種青蓮。幽棲巖畔麋為友，嬾臥松前葉
J37nB387_p0434a12║作氈，笑彼人間多富貴，無由得樂在林泉。
J37nB387_p0434a13║眾山環抱一孤菴，寂滅身心儘自然，絕頂四時雲幕
J37nB387_p0434a14║罩，險巖千仞棧梯懸。是非不到群情息，物我忘分萬
J37nB387_p0434a15║法捐，莫謂杜多癡長老，生平無事到人前。
J37nB387_p0434a16║柴門亙古向南開，一任魔來與佛來，方便暫容呈本
J37nB387_p0434a17║據，等閒未許弄奇才。不嫌菸蒐潛深谷，且喜狻猊臥
J37nB387_p0434a18║上臺，老病無他惟藥餌，貴延殘喘化癡獃。
J37nB387_p0434a19║吾儕久矣住岩阿，不見籬邊盜筍婆，苦口向人分皂
J37nB387_p0434a20║百，直言與世判淆訛。茅簾罷捲妨風入，草榻重苫畏
J37nB387_p0434a21║雨過，密意分明俱漏逗，客來猶更問如何。
J37nB387_p0434a22║不學諸方樂世便，單丁雲窟到驢年，三餐糲飯生緣
J37nB387_p0434a23║足，一箇茅菴身計全。志在耕煙非舊習，情羈種月乃
J37nB387_p0434a24║新顛，疏慵誰復貪名聞，潦倒無機更論禪。
J37nB387_p0434a25║夏日寄聲遠鍾護法
J37nB387_p0434a26║榴火燒空炎晝長，當窗南面納微涼，有懷捲幕窺雲
J37nB387_p0434a27║氣，無意攤書對月光。三弄彩毫詞始備，數磨香劑句
J37nB387_p0434a28║初張，安居幸獲鄰高隱，茗碗時攜話梓桑。
J37nB387_p0434a29║懷電影同參
J37nB387_p0434a30║隱几樓臺花木香，村南村北鬧蠶桑，懷仁對竹孤吟
J37nB387_p0434b01║朗，惗義臨風一調長。昔日名山同拮据，今時荒院獨
J37nB387_p0434b02║奔忙，晴川野水翻雲浪，不遏朝昏鬱暮狂。
J37nB387_p0434b03║夏日還蜀梓舟兄固留有感
J37nB387_p0434b04║罷釣收綸返故鄉，孤裝何幸遇同堂，團圞磬徑他山
J37nB387_p0434b05║債，把臂詞消炎暑忙。晉柏晚霞吞瑞質，檀溪夜月煥
J37nB387_p0434b06║文章，乘緣夢破親親事，孰更求湯瀉熱腸。
J37nB387_p0434b07║同六安何護法登凌波山
J37nB387_p0434b08║張帆鼓櫂謁凌波，乘興披雲意趣多，萬頃風濤涵雪
J37nB387_p0434b09║塢，四維春色入煙蘿。玄猿競集鳴高樹，白鷺爭馳戲
J37nB387_p0434b10║淺沙，疊足垂緡消世慮，頻呼人謾舉歸歌。
J37nB387_p0434b11║寄漢伯于護法
J37nB387_p0434b12║斗山名譽士農訇，德業彌彰蔭眾生，禮樂傳家中外
J37nB387_p0434b13║仰，詩書課子智才宏。朝昏竭力勤王事，動止存心壯
J37nB387_p0434b14║法城，祖道垂秋吾不慮，扶持奈有繼商英。
J37nB387_p0434b15║中秋賞月
J37nB387_p0434b16║黃昏待月聚諸賓，海角圓明箇樣新，且喜翠微光預
J37nB387_p0434b17║照，更憐碧澗影初陳。詞壇易發驚群句，歌館能全樂
J37nB387_p0434b18║眾因，自是八方人共慶，何堪天曉又西傾。
J37nB387_p0434b19║登滄浪亭
J37nB387_p0434b20║瑤亭高插翠微顛，萬象森羅列檻前，霧散長空舒玉
J37nB387_p0434b21║冕，雲開太岳露金仙。槐關古渡歸騎疾，滄浪宏奫浴
J37nB387_p0434b22║鷺旋，對景賞心忘日暮，尋詩琢句倚闌干。
J37nB387_p0434b23║次李太史登接引閣韻
J37nB387_p0434b24║畫檻雕欄大覺宮，珠簾繡幕動慈風，讓君闊步瑤臺
J37nB387_p0434b25║上，惜彼憨眠火宅中。玉級數登塵念盡，瓊樓一敘宦
J37nB387_p0434b26║情空，東林以酒邀賢士，我社惟詩款相公。
J37nB387_p0434b27║冬夜共素懷友敘別
J37nB387_p0434b28║夜盡更深興未闌，重添松火再盤桓，瓶花凍合清香
J37nB387_p0434b29║減，山月雲遮素影殘。邂逅片時難盡意，離違一度曷
J37nB387_p0434b30║忘寒，生涯各別徒惆悵，厭把新詞拭眼看。
J37nB387_p0434c01║次友客窗夜雨韻
J37nB387_p0434c02║千峰含色斂深雲，獨藉銀缸代晚曛，壁嶂松音尤可
J37nB387_p0434c03║聽，芳池蛙韻不堪聞。三思病眼憑誰刮？幾度孤窮向
J37nB387_p0434c04║孰分？幸有同堂知識在，簷前滴滴已先君。
J37nB387_p0434c05║讀節孝傳贈三省柯居士
J37nB387_p0434c06║節孝聯芳井斗山，口碑史冊自弘傳，一門垂範楊千
J37nB387_p0434c07║古，兩代貽風譒萬年。匪但皇都增瑞氣，兼于帝里種
J37nB387_p0434c08║奇緣，郢城四海稱名最，又得嘉聲越世便。
J37nB387_p0434c09║別懷璞張護法
J37nB387_p0434c10║與君大好再盤桓，無奈從前底事攀，縱沒雄心恢祖
J37nB387_p0434c11║道，咸餘壯志斸青山。曉雞初唱添愁緒，曙色微分動
J37nB387_p0434c12║楚顏，幾度欲離離未得，只因歸路透藍關。
J37nB387_p0434c13║淨光乞偈修街
J37nB387_p0434c14║八達通衢圮坼時，腳頭步步有參差，晴乾礧硌車程
J37nB387_p0434c15║澀，陰雨泥濘客路遲。莫道罕逢良匠手，須知少扣德
J37nB387_p0434c16║人惟，慇懃遍告諸檀護，一任爭先布福基。
J37nB387_p0434c17║問樵
J37nB387_p0434c18║忽聽林樵伐木柯，胡歌村調出煙蘿，雖知苦樂平均
J37nB387_p0434c19║受，孰曉春秋活亂過。利斧但尋溪畔石，求朋直入背
J37nB387_p0434c20║陰披，一聲嘯齒遙呼應，藉問君柴夠也麼。
J37nB387_p0434c21║寄祝玉玖喬護法
J37nB387_p0434c22║益壽延年那著子，知君不待我重云，佛門作護心無
J37nB387_p0434c23║厭，宦海優游念罔聞。每以琴書消歲月，恆將詩酒樂
J37nB387_p0434c24║清平，吮毫遠寄蟠桃句，願入東都九老群。
J37nB387_p0434c25║哭破山老和尚
J37nB387_p0434c26║訃命函關血淚漣，只緣恩過育身邊，人神恫慕烹豯
J37nB387_p0434c27║聖，釋梵悲懷嗜𨠔禪。滄海巨同師德共，虛空闊類我
J37nB387_p0434c28║愁然，追風無暨登兜率，百拜香燒幻影前。
J37nB387_p0434c29║禮天童密祖翁塔
J37nB387_p0434c30║遠躡溪山入四明，殷勤九拜竭真誠，千峰瑞靄舒金
J37nB387_p0435a01║帳，廿里松杉鼓梵音。景侵霞生香篆結，清關水出素
J37nB387_p0435a02║懷傾，長歌一調酬先德，萬象森羅暗裏驚。
J37nB387_p0435a03║禮林師翁塔
J37nB387_p0435a04║為慕原初過百城，今朝喜獲拜華塋，一爐香上酬恩
J37nB387_p0435a05║重，三盞茶傾報德深。窣堵波間寒夜月，狻猊座畔冷
J37nB387_p0435a06║寅鍠，聲光影裏悽然處，流水滔滔赴海濱。
J37nB387_p0435a07║悼黃龍法兄奇和尚
J37nB387_p0435a08║雁鴻分影不無怮，淚灑山河雜雪瀌，驚起有情時怲
J37nB387_p0435a09║怲，喚回含識刻憀憀。禪庭懼折擎天柱，苦海愁沉濟
J37nB387_p0435a10║世舠，擁局悲端權自化，幸遺猶子繼聲高。
J37nB387_p0435a11║送飛白李護法北上
J37nB387_p0435a12║良驥追風赴盛京，者回端的重皇情，應知受秩非常
J37nB387_p0435a13║品，可信承恩故不輕。助君萬里榮登讖，樹我千山樂
J37nB387_p0435a14║道旌，疊足靜聞音律降，莊嚴佛土一時新。
J37nB387_p0435a15║贈方升張文學
J37nB387_p0435a16║頗知才學類滄瀛，放膽擬窮幾萬程，煙浪滔滔連碧
J37nB387_p0435a17║漢，雲波浩浩接芳城。欲求明月珠歸去，故蕩幽楠槳
J37nB387_p0435a18║快迎，得得在懷時愛惜，心碑咸自勒佳名。
J37nB387_p0435a19║次韻贈天台主人
J37nB387_p0435a20║般若流通海宇香，頭頭獨露冷冰霜，超凡骨格寧消
J37nB387_p0435a21║飾，越聖襟懷詎假粧。舌上神鋒灰佛膽，眉端寶劍裂
J37nB387_p0435a22║魔腸，大雄山裏憑跧跡，孰使庸緇伴隱藏。
J37nB387_p0435a23║次韻復奉先秦護法
J37nB387_p0435a24║忠心皎皎似銀蟬，匪但舒光映法筵，樵牧有聲歌德
J37nB387_p0435a25║政，士民無曲詠恩偏。異端息熾因風偃，聖教流通賴
J37nB387_p0435a26║力牽，濟溺扶傾功行著，金湯千古任弘傳。
J37nB387_p0435a27║祝阿王老藏八旬初度
J37nB387_p0435a28║東皇晏起暮春天，仙子承籌慶上賢，法海餘波滋萬
J37nB387_p0435a29║彙，華壇清韻攝諸緣。憑翻梵語為唐語，任展真權作
J37nB387_p0435a30║世權，北望雲山申素祝，常懸化日照三千。
J37nB387_p0435b01║次白玉張護法過訪元韻
J37nB387_p0435b02║雱雲靉靆望中迷，孰卜文光射嶺西？題罷墨花香梵
J37nB387_p0435b03║剎，詠殘白雪樂僑棲。不緣酒美成佳會，為羨風清度
J37nB387_p0435b04║小溪；擬搆草菴依上黨，晨昏堪就八叉攜。
J37nB387_p0435b05║壽雲峰孟護法
J37nB387_p0435b06║挂冠解綬入林泉，頤養天真樂自然，翠竹青松貪久
J37nB387_p0435b07║伴，黃扉紫閣倦重旋。灌花有節呼童稚，對境無機外
J37nB387_p0435b08║老禪，了得閒中多意趣，長生奚必在丹延。
J37nB387_p0435b09║壽貴菴監院
J37nB387_p0435b10║鬚眉半類伯陽皤，萬行完全智慧多，大起伽藍光祖
J37nB387_p0435b11║道，弘開保社福檀那。樓臺棋布天人仰，戒德風飆少
J37nB387_p0435b12║老歌，花甲願增無盡限，從渠長住在娑婆。
J37nB387_p0435b13║壽子厚張護法
J37nB387_p0435b14║忠孝家聲德頌殷，時逢放鶴更繁聞，斗山望重冠天
J37nB387_p0435b15║覺，文武才高壓子雲。保障四民增祉祚，陶鎔萬化倍
J37nB387_p0435b16║功勳，我宗欲墜承風振，應享遐齡沒盡春。
J37nB387_p0435b17║贈允升禪德
J37nB387_p0435b18║道德嘉聲遍界鳴，群靈無不動欽誠，龍盂展處飛騰
J37nB387_p0435b19║歇，虎錫搖時滯屈行。濟世仙丹瘳眾苦，刮膜金鎞瘥
J37nB387_p0435b20║諸盲，我嬰酷瘞煙霞疚，幸直光風幾度清。
J37nB387_p0435b21║贈了緣書記
J37nB387_p0435b22║益老風光孰讓他，夕昕常演妙伽陀，機先有句凡情
J37nB387_p0435b23║寡，句下無私道味多。榮辱匪干心上策，利名罔係目
J37nB387_p0435b24║前科，滿腔浩氣空今古，法法誰輕意放過。
J37nB387_p0435b25║關周雲中顯聖
J37nB387_p0435b26║主伴雲間顯聖容，威風凜凜震寰中，洗清天地功勳
J37nB387_p0435b27║著，掃淨山河氣宇洪。義釋曹瞞真德士，力扶漢室果
J37nB387_p0435b28║英雄，冥資佛國為屏翰，魔外無塵落梵宮。
J37nB387_p0435b29║羊頭山（上有石羊一隻）
J37nB387_p0435b30║楊子鄰人不見蹤，焉知渠上此孤峰，春秋幾度無遺
J37nB387_p0435c01║色，寒暑頻經未改容。獨立一身當燕塞，長舒兩角鎮
J37nB387_p0435c02║秦墉，自從蘇武收功後，千載誰來更剪㲨。
J37nB387_p0435c03║壽漢清張護法
J37nB387_p0435c04║大福德人初度天，紛紛仙侶降堂前，圖陳白鶴雲中
J37nB387_p0435c05║舞，軸獻青松壁上懸。朱紫循行施禮貌，兒孫次第設
J37nB387_p0435c06║佳筵，互歌一調饒君壽，鶴老松枯莫盡年。
J37nB387_p0435c07║壽靈壁禪德
J37nB387_p0435c08║面對長空奏鶴南，兩堂雲水競爭先，食陳上味般般
J37nB387_p0435c09║美，果獻蟠桃粒粒鮮。竺土群賢歌古調，蓬萊列士續
J37nB387_p0435c10║佳聯，期君壽算超然處，迥出彌盧萬八千。
J37nB387_p0435c11║贈弘道商文學
J37nB387_p0435c12║五典三墳一肚收，才華端的世難求，胸中氣宇堯天
J37nB387_p0435c13║闊，筆底篇章泗水流。有限龍門從獨步，無邊宦海任
J37nB387_p0435c14║優遊，來年桂節登文陣，更讓其誰奪首籌。
J37nB387_p0435c15║賀君弼林護法
J37nB387_p0435c16║抱德懷仁隱士家，俄驚丹詔落煙霞，寶坊喜見旌旗
J37nB387_p0435c17║擁，畫鼓欣聞曉夜撾。雲合翠峰迷鳥道，天開紫氣納
J37nB387_p0435c18║靈車，聖明此日求賢切，一舉三遷故不差。
J37nB387_p0435c19║次韻寄懷元亮高護法
J37nB387_p0435c20║渴慕金湯刻甚年，陳蕃榻下又高懸，恍疑詩酒羈行
J37nB387_p0435c21║旆，妄憾賓朋挽座船。雲水幾時同湊合，龍魚何日共
J37nB387_p0435c22║翩遷，頻將几案慇懃拶，翹首西嶜望眼穿。
J37nB387_p0435c23║閒吟七首
J37nB387_p0435c24║雲根耨地三畝，自種梅花與茶，佛口蛇心固畏，虎皮
J37nB387_p0435c25║羊質堪嗟。洞明物我原幻，始覺聖凡路差，解得其中
J37nB387_p0435c26║意趣，何妨老在煙霞。
J37nB387_p0435c27║小屋自從一住，悶然忘卻朝期，朱顏為病方減，拙志
J37nB387_p0435c28║因書乃遺。大福憑他受用，深山任我棲遲，尋花聽鳥
J37nB387_p0435c29║之外，屈膝風前誦詩。
J37nB387_p0435c30║本是一員懶漢，空諸禮貌溫恂，披緇已獲衰老，說法
J37nB387_p0436a01║怕搖舌脣。飯罷忻舒腳睡，臨淵厭展絲綸，雲關固閉
J37nB387_p0436a02║幽隱，了沒貪瞋念真。
J37nB387_p0436a03║浮名薄利捐卻，分外何貪可前，屋漏寧同露地，糧空
J37nB387_p0436a04║不至餐氈。坐窺松上明月，臥聽林間響泉，但願生生
J37nB387_p0436a05║若是，誰思成佛成仙。
J37nB387_p0436a06║人生夢幻因緣，此理無煩再詮，鬚髮俄然變白，形軀
J37nB387_p0436a07║倏爾彫殘。良琴徐撥松下，佳句漫敲水邊，看罷山中
J37nB387_p0436a08║景致，歸來一榻高眠。
J37nB387_p0436a09║日把南華誦罷，坐彈舊有焦桐，數聲清磬音息，一曲
J37nB387_p0436a10║村歌款窮。明月忽生小沼，白雲倏挂孤松，藤床脫膊
J37nB387_p0436a11║鼾睡，夜夢塵緣罕逢。
J37nB387_p0436a12║乾坤任我週遍，愛此山佳喜藏，疏壁唯分野色，矮牆
J37nB387_p0436a13║孰禁花香。松聲匪異琴響，草屋何殊畫堂，眼裏森羅
J37nB387_p0436a14║萬象，洞然滿腹文章。
J37nB387_p0436a15║五言古
J37nB387_p0436a16║復明法禪翁
J37nB387_p0436a17║雄才超七步，道貌老如童，崇山恣隱逸，大塊任西東。
J37nB387_p0436a18║赤幟懸名剎，烏藤振祖風，魔蹤萬里絕，法令五湖通。
J37nB387_p0436a19║塵畔英靈廣，椎邊妙術空，自慚羈化外，罔獲而慈容。
J37nB387_p0436a20║淨如禪人出關
J37nB387_p0436a21║三載學偷閒，諸緣許自蠲，宗乘頻體究，祖意細鑽研。
J37nB387_p0436a22║憤志師長慶，懷才繼道宣，禪宮為柱礎，苦海作舟船。
J37nB387_p0436a23║功行休云足，玄途謾語邅，隨宜須改轍，別上鷲峰巔。
J37nB387_p0436a24║寄月巖禪師
J37nB387_p0436a25║自昔參商後，萍蹤寄楚西。鄉關天地迥，客路縱橫迷。
J37nB387_p0436a26║短髮因愁白，孤笻為法提。身隨四眾養，狂向一機刲。
J37nB387_p0436a27║篤愛何消滅，翦詞詎假𠜱。尪羸多病狀，零落老岩窐。
J37nB387_p0436a28║歲月從支遣，誰將外事卟。
J37nB387_p0436a29║次雙塔雪峰禪德原韻
J37nB387_p0436a30║暫斂琴書案，乘暇赴社來，輕敷憐客意，聊展羨賢才。
J37nB387_p0436b01║華藻捐疲狀，玄談挽逝咳，頑機因力轉，僻疚賴詩裁。
J37nB387_p0436b02║道行群生仰，仁慈四眾推，智超雙塔聳，情越萬山堆。
J37nB387_p0436b03║佛日當天揭，禪關信手開，眼中空彼此，舌上足風雷。
J37nB387_p0436b04║拯溺端休論，扶衰況莫猜，頻頻希一諾，得共造蓮臺。
J37nB387_p0436b05║餞別玉淵曹護法
J37nB387_p0436b06║先生魏武後，才德高為首。慧性十方空，賢名四海有。
J37nB387_p0436b07║懷藏至聖心，袖出巨靈手。精忠貫古今，豪氣沖牛斗。
J37nB387_p0436b08║節孝等彌山，清廉同渭瀏。富貴任牽纏，煙霞念不朽。
J37nB387_p0436b09║盤桓謝往因，瀟灑蠲塵垢。劍挂赤松間，詩吟白足右。
J37nB387_p0436b10║仕林厭久居，法窟貪長蹂。飽飫菩提羹，醉酣般若酒。
J37nB387_p0436b11║珠璣噴草廬，意趣炙人口。泉石競增光，妖邪自斂醜。
J37nB387_p0436b12║屏藩注念多，保障輸誠厚。返旆上天衢，綣情向拙叟。
J37nB387_p0436b13║信筆兩三篇，慇懃千萬揉。誓歸帝子鄉，轉助持顛肘。
J37nB387_p0436b14║勒玟識遺風，神龍願謹守。
J37nB387_p0436b15║六通韓居士過訪喜作
J37nB387_p0436b16║朔風吹岸嶺，鞍馬遙來冷。暖日無遺色，寒雲有皓影。
J37nB387_p0436b17║尋幽意直切，訊牧意何省。不廢煙霞約，寧忘忠信憬。
J37nB387_p0436b18║蒼松傲白雪，翠竹垂青穎。針芥幸相投，主賓緣并整。
J37nB387_p0436b19║挑燈話宿情，撥火消更永。出處厭殊方，團圞喜共秉。
J37nB387_p0436b20║推窗咸拜月，結好願頻請。
J37nB387_p0436b21║上元日，圖督撫護法，偕諸當道文武勳貴臨菴，
J37nB387_p0436b22║著此奉贈
J37nB387_p0436b23║聖主推賢德，同來典并州。帡幪知早布，燈火覺今優。
J37nB387_p0436b24║生民前受困，樵牧近忘愁。四野欣堯日，千邦樂舜秋。
J37nB387_p0436b25║壤歌彌海甸，角韻絕邊樓。斑白荷擔息，饑寒瘦𤵙瘳。
J37nB387_p0436b26║恩波高下給，惠澤縱橫賙。老衲巖棲廣，青衿塾學稠。
J37nB387_p0436b27║多因藩憲策，總賴撫巡謀。百辟皆從治，群靈共仰庥。
J37nB387_p0436b28║文華當更熾，武略遂重修。已復成康世，仍光周召由。
J37nB387_p0436b29║飽諳三晉地，遍喜甘棠留。
J37nB387_p0436b30║復周鼎范先生扇頭來韻
J37nB387_p0436c01║閒稽周鼎銘，旨趣確高深。密密彰玄化，孳孳露酌斟。
J37nB387_p0436c02║陶鎔萬象冶，覆幬四民衾。隱逸為佳寶，英才作美琳。
J37nB387_p0436c03║乾乾思黽勉，切切當規箴。忽地遺幽曲，忙然續妙音。
J37nB387_p0436c04║風傳不二諦，韻出沒絃琴。細演浮沉訣，弘開聖哲心。
J37nB387_p0436c05║節屆青陽際，貪聞白雪吟。尋蹤登極閣，覓跡度長林。
J37nB387_p0436c06║願謝孤悽▆，憑施八法鍼。塵中偕放浪，世外各冠簪。
J37nB387_p0436c07║共造團圞局，無如商與參。
J37nB387_p0436c08║都閫陸護法臨菴飯僧因成奉贈
J37nB387_p0436c09║朝野稱忠義，檀那并有之。光風多利益，軌範絕磷緇。
J37nB387_p0436c10║品物承春日，群生被澤時。賢愚爭獻頌，遐邇競投詩。
J37nB387_p0436c11║南極騰輝照，北辰吐靄推。金湯三寶著，牆塹四民宜。
J37nB387_p0436c12║月漏封侯節，雲傳蔭襲期。河山若帶礪，名行不遷移。
J37nB387_p0436c13║運祚無休局，勳庸有定基。萬年屏翰鞏，百代恩榮奇。
J37nB387_p0436c14║步武芳塵者，綿綿繼陸螭。
J37nB387_p0436c15║餞濟翁朱護法歸東魯
J37nB387_p0436c16║盛世喬才客，長興瀚海瀾，攜琴隨素鶴，佩玉服峨冠。
J37nB387_p0436c17║裕民念切切，報國行乾乾，飄然歸舊治，放浪臨清灘。
J37nB387_p0436c18║一片廉明口，善分甜與酸，肥鮮厭滿几，虀萊喜盈盤。
J37nB387_p0436c19║固係翀霄物，蓬叢詎可安，扶搖機未息，展翮志何闌。
J37nB387_p0436c20║夙慧堪高爵，天姿可上官，停驂知不易，發軔覺無難。
J37nB387_p0436c21║迎風張皂蓋，冒雪列朱竿，坦途車馬速，賺我守孤寒。
J37nB387_p0436c22║七言古
J37nB387_p0436c23║壤室新就有作
J37nB387_p0436c24║自穿一竅依平麓，便作閻浮幻住屋，免從村肆乞工
J37nB387_p0436c25║貸，罷向山林尋揀袱。灰泥孰更另糊塗，椽瓦何須再
J37nB387_p0436c26║架覆，甕牖荊扉覿面安，地爐土炕沿旁築。真誠境界
J37nB387_p0436c27║異朝堂，風不入兮雨不沐，確然氣象傲人天，熱則涼
J37nB387_p0436c28║兮冷則燠。道者機宜頗稱情，置身儘可深藏六，此窯
J37nB387_p0436c29║若問壽春秋，請與太虛同定度。
J37nB387_p0436c30║贈徹禪人
J37nB387_p0437a01║憶子當年入我窟，大端氣志真難發，慇懃曉夜不辭
J37nB387_p0437a02║勞，左右巾缾焉敢忽。願以切磋成器曰，百般煆煉喜
J37nB387_p0437a03║忻然，鉗鎚惡辣懼中闕，咸言要到銷頑骨。脫盡皮膚
J37nB387_p0437a04║罕少存，尚懇孳孳再刌劂，諒有真誠學佛心，此心詎
J37nB387_p0437a05║肯輕埋沒。必期眼見越庸流，續燄分燈命手掘，孰卜
J37nB387_p0437a06║師資道欠全，盂囊輒順他痴訥。金毛誤上野狐群，妥
J37nB387_p0437a07║尾藏頭三五月，遂惹腥臊四遠聞，風前猶更賣𩡕馞。
J37nB387_p0437a08║蠅蟻尋臭唼其軀，乃恨何緣遭揪窣，遇苦翻思舊日
J37nB387_p0437a09║巢，奮勇旋歸深自汩。捨妄從真內蘊慚，纖毫軌範誰
J37nB387_p0437a10║倉卒，彼既知非此亦歡，仍施草料待重齕。形容漸漸
J37nB387_p0437a11║變如初，肚裏徐徐蠲穢滑，頓除習染樂天人，明扶暗
J37nB387_p0437a12║送出雲崒。去住隨宜化有情，酬昔依依辛苦矻，是故
J37nB387_p0437a13║老朽勉就機，烏藤七尺俾親捽。逐電敺雷任舉揚，兒
J37nB387_p0437a14║孫迭代相緒紇，緒紇綿綿勿暫停，百劫千生定莫竭。一番
J37nB387_p0437a15║饒舌和根揭，貴使知音知罔悖。
J37nB387_p0437a16║次廷才范護法題紅溝法席原韻
J37nB387_p0437a17║狄梁村畔亂陵叉，曲折紅溝莫盡涯，一派東來迷埜
J37nB387_p0437a18║色，幾灣西去達汾沙。規模神授為精舍，景象天開作
J37nB387_p0437a19║釋家，鑿得高原深井水，養成圠圃數般花。門連峭壁
J37nB387_p0437a20║風難入，戶傍孤巖月易斜，遶砌縱栽彭令菊，環菴猶
J37nB387_p0437a21║種邵平瓜。饑餐𥼂𥻉金牛飯，渴飲清香趙老茶，曉夜
J37nB387_p0437a22║鯨音疏醉夢，參差古洞帶煙霞。霜生短髮禪機熾，病
J37nB387_p0437a23║著贏軀世念賒，慚愧利名全不有，空餘閒老蒔桑麻。
J37nB387_p0437a24║次杜工部古柏行韻寄靈徹禪人
J37nB387_p0437a25║臥龍岡畔蒼蒼柏，壯硬根莖似鐵石，周旋巨度廿三
J37nB387_p0437a26║圍，上下長揆五百尺。清香飄𩘱四民忻，翠影扶疏多
J37nB387_p0437a27║士惜，霜彫萬卉葉猶青，雪覆群巒枝不白。唯子天然
J37nB387_p0437a28║氣質同，當年侍我梵王宮，卓犖迥超千聖外，軒昂雄
J37nB387_p0437a29║戰十方空。滄桑改變無遺色，寒暑遷流有操風，孤高
J37nB387_p0437a30║獨賴陰陽力，俊偉咸承造化功。法門將圮要梁棟，寄
J37nB387_p0437b01║語山靈須愛重，應時刌截去皮膚，剋日輸勤來遞送。
J37nB387_p0437b02║俾修月窟待英豪，使架雲巢棲彩鳳，區區勿謂強徒
J37nB387_p0437b03║勞，自古大材宜大用。
J37nB387_p0437b04║擬歸
J37nB387_p0437b05║錫憩紅溝許久，閒時悄地思量，山川大抵如舊，松菊
J37nB387_p0437b06║洵乎已荒。獨厭孤笻寂寞，徒嫌萬里蒼黃，泉聲瀝瀝
J37nB387_p0437b07║臨耳，月色昌昌過堂。百種狂心易滅，溢腔怨恨難忘，
J37nB387_p0437b08║幾度冥蒐暗測，總歸妄礙貪妨。自此收綸罷釣，從他
J37nB387_p0437b09║路遠天長，兩袖清風歸去，甚諸滿載還鄉。
J37nB387_p0437b10║憩質晉陽
J37nB387_p0437b11║妙齡跋涉遍西東，老病方纔愧不通。挂錫九年依上
J37nB387_p0437b12║苑，懸囊一味理高風。攤書自恨雙眸眚，聽曲徒嗟兩
J37nB387_p0437b13║耳聾。彭澤賦歸機瓦合，梅山旋遁志雷同。煨芋懶僧
J37nB387_p0437b14║窮計就，栖雲曠士隱情終。勤專祖訓填枵腹，細討莊
J37nB387_p0437b15║騷助道衷。四境渾無遺供客，殊邦常有索詩翁。孤笻
J37nB387_p0437b16║轉動妨顛仆，毳衲炎涼蔽己躬。七箇蒲團曾坐破，六
J37nB387_p0437b17║根妄惑頓消融。蓬門曉待辰光啟，甕牖寒焚石火烘。
J37nB387_p0437b18║幻泡浮軀受用足，免將家信寄飛鴻。
J37nB387_p0437b19║　　　　　　　　　　（江南徽州府休寧縣信士陳德
J37nB387_p0437b20║　　　　　　　　　　省仝室程氏喜助刻語錄，銀貳
J37nB387_p0437b21║　　　　　　　　　　兩，祈保夫妻偕老，子息繁昌如
J37nB387_p0437b22║　　　　　　　　　　意者。）
J37nB387_p0437b23║古宿尊禪師語錄卷五終