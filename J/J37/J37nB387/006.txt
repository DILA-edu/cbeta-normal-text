J37nB387_p0437c01║古宿尊禪師語錄卷六
J37nB387_p0437c02║嗣法門人明矌編
J37nB387_p0437c03║五言律
J37nB387_p0437c04║送真輔唐元戎赴任
J37nB387_p0437c05║負勇干城士，威風此日添，旌收雲霧斂，令下虎狼潛。
J37nB387_p0437c06║品物因仁阜，群靈賴力瘞，河山帶礪日，偉績勒燕然。
J37nB387_p0437c07║淨雲社
J37nB387_p0437c08║紅溝古梵剎，壯麗越塵寰，石徑深雲裏，瓊陶杪麓間。
J37nB387_p0437c09║四顧千峰衛，頻瞻百衲閒，欲覓真仙境，無煩過別山。
J37nB387_p0437c10║次青主傳先生悼肖柴高居士原韻
J37nB387_p0437c11║龐老歸根意，洞然達隱情，彼能消物欲，君善易昏明。
J37nB387_p0437c12║止作同鳩拙，防非倣聖靈，頻聞天籟響，疑是梵音聲。
J37nB387_p0437c13║悼子靖尹文學
J37nB387_p0437c14║賢人委化處，不與世同模，一曲辭諸友，九泉笑獨徂。
J37nB387_p0437c15║琴書空棄置，妻子任號呼，痛悼誠難已，臨風強自歈。
J37nB387_p0437c16║祝清涼老喇嘛八旬華誕
J37nB387_p0437c17║從經五頂後，每憶活文殊，華梵隨機演，恩光應物敷。
J37nB387_p0437c18║笻鳴滯屈醒，幟樹鬼神徂，四相公然遠，人徒以壽誣。
J37nB387_p0437c19║壽仁吾楊居士
J37nB387_p0437c20║譚禪知味客，混俗了時情，取捨機關巧，施為智力精。
J37nB387_p0437c21║塵緣羞妄造，道路喜常平，花甲期何限，籌添海屋盈。
J37nB387_p0437c22║悼卻波呂參軍
J37nB387_p0437c23║西楚從相識，心交絕比鄰，行山期伴隱，汾水願同畇。
J37nB387_p0437c24║遽動升遐局，俄興卻愛因，飛旌無計輓，恤悒若為悛。
J37nB387_p0437c25║植松
J37nB387_p0437c26║得木從幽谷，栽來壯法城，輕梢含艷翠，嫩葉帶榮青。
J37nB387_p0437c27║雅韻當風動，天姿傲雪硜，棟梁材可企，節操固難更。
J37nB387_p0437c28║蒔柳
J37nB387_p0437c29║靖節唯栽五，余偏植兩行，春光憑漏洩，瑞靄任敷揚。
J37nB387_p0437c30║脆質依高砌，輕絲挂矮牆，尋常當送客，得便折枝旁。
J37nB387_p0438a01║贈靈知和尚（雲居嗣）
J37nB387_p0438a02║雲居主道德，機昧如何測，舉措上醇風，抑揚遵軌則。
J37nB387_p0438a03║善除生滅根，能斷虛浮惑，屈指繼高明，知君才智克。
J37nB387_p0438a04║務農
J37nB387_p0438a05║農家何所樂，樂處有奇緣，耮土披星出，耕畬帶月還。
J37nB387_p0438a06║煙蓑頻薙草，雨笠獨耘田，微賸斯須空，鋤頭作枕眠。
J37nB387_p0438a07║漢江夜泊次林覺老韻
J37nB387_p0438a08║碧浪滔天湧，歸權不言遲，帆飽無窮力，舟行莫定時。
J37nB387_p0438a09║雲山轉眼變，城郭掉頭離，未諳何處宿，燈火亂魚磯。
J37nB387_p0438a10║舟中話別月明禪丈
J37nB387_p0438a11║兩人離敘處，對境動閒愁，浪裏風聲急，江千月色浮。
J37nB387_p0438a12║漁歌清韻杳，村火淡煙流，彼此難違局，更殘竟未收。
J37nB387_p0438a13║上圓安禪德
J37nB387_p0438a14║自離君左右，錫置太行巔，近覺形衰邁，頻愁髮鬢鮮。
J37nB387_p0438a15║五丁惟夢度，三峽獨詩旋，遣悶無奇術，因書上榻前。
J37nB387_p0438a16║送怡和尚北遊
J37nB387_p0438a17║聞說辦行裝，愁縈百折腸，人情交處好，友道別時傷。
J37nB387_p0438a18║賦就悲盈楮，歌來願滿堂，北平緣分定，莫惜惠瑤章。
J37nB387_p0438a19║次玉淵曹護法過訪原韻
J37nB387_p0438a20║不負三生約，偷閒入亂峰，停驂依絕島，徒几面蒼松。
J37nB387_p0438a21║獲遂同條好，因傳共飯鐘，一言空彼此，上下卻迷封。
J37nB387_p0438a22║悼覺賢禪德
J37nB387_p0438a23║高賢初示寂，四眾發悲呻，形謝道猶在，堂空風尚醇。
J37nB387_p0438a24║冥龕掩幻質，寶鐸露歸神，故現無常相，因憐昧本人。
J37nB387_p0438a25║悼月菴禪人
J37nB387_p0438a26║性等虛空界，何曾屬死生，去來無障礙，隱顯有名聲。
J37nB387_p0438a27║道行千秋法，言辭百代衡，浮圖斂幻相，六類苦悲惸。
J37nB387_p0438a28║暮宿靈巖
J37nB387_p0438a29║暮臨古佛剎，獲見景之餘，埜水縈朱壁，香光映紫書。
J37nB387_p0438a30║月明松色翠，風定竹聲疏，丈室寒燈朗，更殘獨照余。
J37nB387_p0438b01║示省元李居士
J37nB387_p0438b02║無心遠宦海，有志入禪宮，世務從先斷，宗乘取次窮。
J37nB387_p0438b03║渾忘驕富態，洞徹聖明衷，機辨過天覺，燈傳記日通。
J37nB387_p0438b04║示麟英史居士
J37nB387_p0438b05║紅溝經幾度，此會始相親，臘雪連宵賞，新詩徹夜吟。
J37nB387_p0438b06║嶺梅將現瑞，岸柳半含春，預定同條好，生生共法林。
J37nB387_p0438b07║壽燦若李居士
J37nB387_p0438b08║有為多合道，福德固巍然，異口欽從朴，群靈重體先。
J37nB387_p0438b09║河山爭獻頌，朱紫競開筵，允以空城芥，期君不老年。
J37nB387_p0438b10║次張元公過訪原韻
J37nB387_p0438b11║不負靈山約，乘與破暑來，柴門瑞靄合，古樹覺花開。
J37nB387_p0438b12║逸句光禪榻，佳吟壯法臺，金湯時有賴，赤幟任高栽。
J37nB387_p0438b13║過壽寧寺
J37nB387_p0438b14║尋芳入古寺，紺殿出雲林，補衲僧容瘦，拈花佛面黔。
J37nB387_p0438b15║攀藤猿繼下，栖樹鳥頻吟，幽況誠難解，投閒思莫禁。
J37nB387_p0438b16║送閒長老再歸西楚
J37nB387_p0438b17║萬里同為客，風塵共老人，團圞方半夏，結好似多春。
J37nB387_p0438b18║山水依前列，歌吟瞥爾興，曲中無限苦，苦是最孤身。
J37nB387_p0438b19║晏起
J37nB387_p0438b20║恬眠不覺曉，何事可相關，旭日窺高枕，浮雲度遠山。
J37nB387_p0438b21║松聲頻諈諉，鳥語競鉤扳，勉強隨機變，呼童汲水還。
J37nB387_p0438b22║贈唯禪人
J37nB387_p0438b23║能光祖道客，當下許誰人，四海清風布，殊方慧澤均。
J37nB387_p0438b24║天龍咸仗望，黑白自欽恂，勿謂徒稱獎，因才德邁倫。
J37nB387_p0438b25║贈玉山李道長
J37nB387_p0438b26║熟究先天理，懷藏在己躬，晨昏知進退，刑德識偏中。
J37nB387_p0438b27║兔髓精炮煉，烏肝碎搗礱，均同藥物餌，專治病頑懵。
J37nB387_p0438b28║春日次高元老韻
J37nB387_p0438b29║東風帶暖日，鳧鷖下汀洲，新水侵危岸，輕波蕩小舟。
J37nB387_p0438b30║春光嗟已往，老況幸重留，逸曲依雲島，寥寥若共酬。
J37nB387_p0438c01║其二
J37nB387_p0438c02║流落風塵久，鄉音素不聞，愁懷包萬有，壯氣掃諸紛。
J37nB387_p0438c03║擊缶吟春谷，狂歌對夕曛，溢腔難盡意，未敢向人傾。
J37nB387_p0438c04║悼魏母林氏
J37nB387_p0438c05║天生魏氏母，倩節固難量，馭下端從朴，尊親道反常。
J37nB387_p0438c06║威嚴齊孟𡠚，才志并姬姜，倏爾歸真際，其誰不慘傷。
J37nB387_p0438c07║康石翁北上
J37nB387_p0438c08║朝天意縱切，猶帶故交情，玄旆隨風入，緇叢冒暑攖。
J37nB387_p0438c09║離歌花鳥吐，別況水雲傾，曲盡通宵月，依依未忍行。
J37nB387_p0438c10║山南古道
J37nB387_p0438c11║一條曲直路，無間走風塵，嶮巇勞車馬，平夷暢客人。
J37nB387_p0438c12║東西通蜀魏，南北度關津，名利相干者，從來不厭頻。
J37nB387_p0438c13║晉源古柏
J37nB387_p0438c14║昂然撐碧漢，倒影罩莓苔，寒暑侵無恙，風霜勁莫摧。
J37nB387_p0438c15║粗膚雲翳合，翠靄月華開，柢畔源泉潔，天龍擁衛來。
J37nB387_p0438c16║訪鑑明老衲
J37nB387_p0438c17║大隱居廛士，聞風遠叩閽，玄談知可法，素行識堪旌。
J37nB387_p0438c18║龜鶴偕長算，河山并久齡，詩歌咸妙麗，盡在樂昇平。
J37nB387_p0438c19║秋懷
J37nB387_p0438c20║一陣𩂽𩂓雨，漁樵繼踵過，寒螿沿磩鬧，埜雀遍山歌。
J37nB387_p0438c21║對月砧聲亂，迎霜草色皤，愁生孤枕上，消遣莫如何。
J37nB387_p0438c22║偶成
J37nB387_p0438c23║七載住紅溝，霜生短髮頭，眼昏慵誦讀，身老愛閒休。
J37nB387_p0438c24║任月來親近，從雲到淹留，送迎渾不理，安享度春秋。
J37nB387_p0438c25║植花木
J37nB387_p0438c26║緣有山林癖，群芳植念純，枝枝擎曉露，葉葉獻先春。
J37nB387_p0438c27║月映扶疏影，風搖妙悄身，看經時眼倦，就此暢遊頻。
J37nB387_p0438c28║大檀越圖冒雪枉顧勉成以贈
J37nB387_p0438c29║雪霰彌天日，明公過草堂，門牆敷秀氣，泉石現殊光。
J37nB387_p0438c30║茶煮凝冰水，詩傾草率腸，歸輿一笑轉，展翰有風彰。
J37nB387_p0439a01║杌立蒼鷹
J37nB387_p0439a02║枯椿堪措足，斂翮便停休，怪鳥驚潛谷，妖狐懼守丘。
J37nB387_p0439a03║蹲身伺狡兔，側耳聽鴟鶹，影響微彰露，空擎活不由。
J37nB387_p0439a04║春日偕朋遊崛𡼱山
J37nB387_p0439a05║偕朋登崛𡼱，佳況笑平分，碧嶂含春色，青巒帶曉雲。
J37nB387_p0439a06║幽情期自滿，天語教誰聞，世緣從此遠，何更惹囂氛。
J37nB387_p0439a07║洞居
J37nB387_p0439a08║土壑中空處，長窯鑿岸邊，淒清離市井，寂寞隔村煙。
J37nB387_p0439a09║閉戶安全拙，開門閱線天，塵緣飛不到，勝昔在林泉。
J37nB387_p0439a10║螳螂
J37nB387_p0439a11║一丸糞彈子，孕出黑蟲兒，見臭眉長展，聞腥腳亂馳。
J37nB387_p0439a12║胸中多穢惡，面上闕光輝，好笑行藏處，清香淨不宜。
J37nB387_p0439a13║駃騠
J37nB387_p0439a14║伯樂未知名，追風力現成，揚鞭逐日快，攬轡踏雲輕。
J37nB387_p0439a15║海岳嘶哮動，煙霞蹀躞生，衝危破敵故，果敢占先行。
J37nB387_p0439a16║贈寶三秦社長
J37nB387_p0439a17║菩提種自熟，清興異人天，財色虺蛇論，恩榮鳩毒涎。
J37nB387_p0439a18║常情寤寐遠，祖道志心穿，竊願偕龐老，妻孥一併仙。
J37nB387_p0439a19║示元雅禪人
J37nB387_p0439a20║克家知子可，故不倦提撕，莫厭箝鎚辣，應慚道行危。
J37nB387_p0439a21║功加忘寢食，行益勉修持，拶透玄關日，芳塵繼武隨。
J37nB387_p0439a22║寄贈萬休和尚
J37nB387_p0439a23║萬事知休息，含靈仰道豐，嘉聲彌覆載，美譽塞邊中。
J37nB387_p0439a24║濟北煙波㴭，斗南智化洪，障回冥草日，術自讓君通。
J37nB387_p0439a25║示道生副寺
J37nB387_p0439a26║從荷金帛任，出納貴公平，儉肖楊岐約，廉猶寶壽清。
J37nB387_p0439a27║三冬儲畜備，一會怨嫌輕，非為貪圖得，皆因有道生。
J37nB387_p0439a28║寄贈應信劉元戎
J37nB387_p0439a29║虎帳關山遠，徒聞政令香，威權鄰頗牧，縱奪異何良。
J37nB387_p0439a30║塞外風塵斂，寰中歌詠昌，無違鷲嶺囑，屏翰倚天長。
J37nB387_p0439b01║復素村張文學
J37nB387_p0439b02║時序從更改，心交自若然，且歌今歲律，謾論舊年天。
J37nB387_p0439b03║問道相尋古，稽禪共了緣，滿懷疑滯破，花鳥話玄篇。
J37nB387_p0439b04║英雄聚會處
J37nB387_p0439b05║常聞聚會處，今始近其前，古道西靈石，雄關北冷泉。
J37nB387_p0439b06║雙騎懸斷岸，一榻置幽岍，品坐通機密，飛龍不再眠。
J37nB387_p0439b07║偕友再登通明閣
J37nB387_p0439b08║孤危撐碧漢，四顧絕諸鄰，戶外煙塵少，窗中氣象新。
J37nB387_p0439b09║問天從措足，聽月任存身，珍重同緣者，登高莫厭頻。
J37nB387_p0439b10║次雲鵬張護法原韻
J37nB387_p0439b11║弘才博達士，屈指讓誰人，報國輸奇策，談真遠幻身。
J37nB387_p0439b12║輕狂嫌濁富，樂道喜清貧，宦海知無盡，維舟上石峋。
J37nB387_p0439b13║復太一禪德
J37nB387_p0439b14║祖道垂秋日，斯人尚典型，心交頭共白，意合眼中青。
J37nB387_p0439b15║古木嗷鸚鵡，蒼巖喧鶺鴒，紛紛言論處，互落在零丁。
J37nB387_p0439b16║贈西河劉廣文
J37nB387_p0439b17║藝苑純誠客，天然志量過，崇儒宗中子，佐釋繼維摩。
J37nB387_p0439b18║守約思原憲，懷公體孟軻，廣長舌尚巧，話絕聖凡科。
J37nB387_p0439b19║七言律
J37nB387_p0439b20║次紫溪張公遊晉祠原韻
J37nB387_p0439b21║靈祠古範屬天開，冒雨乘車一翫來，翠柏扶疏雲外
J37nB387_p0439b22║顯，甘泉環遶案前洄。仰瞻勝蹟詩狂熾，深入玄宮世
J37nB387_p0439b23║慮衰，擬就黃冠求半榻，免將清況復塵埃。
J37nB387_p0439b24║次范陽張公過訪原韻
J37nB387_p0439b25║紅溝法道古今通，名冠諸山海宇雄，雲水駢臻消旅
J37nB387_p0439b26║況，象龍磅礡悟真空。幽龕夜月懸宗鏡，覺苑寅鍠演
J37nB387_p0439b27║化風，幸一停驂共促膝，遞相酬唱樂其中。
J37nB387_p0439b28║送古交呂元戎再任南征
J37nB387_p0439b29║蘆川放浪幾春秋，飛檄頻招不自留，執銳英豪須虎
J37nB387_p0439b30║豹，披堅威武用貔貅。先敷大義為旗幟，次建宏功顯
J37nB387_p0439c01║智謀，掃盡滇黔氛翳後，定當優命著封侯。
J37nB387_p0439c02║募結蓮社
J37nB387_p0439c03║欲轉東林舊有風，必須曠士與奇雄，心堅上品堪前
J37nB387_p0439c04║陟，志銳凡情可備窮。淨土他時完勝概，閻浮此會益
J37nB387_p0439c05║豐功，易輸海眾難輕物，敢保金僊展笑容。
J37nB387_p0439c06║壽思修耆宿（善醫）
J37nB387_p0439c07║婆心一片覺無虧，刮毒砭瘊分外奇，化育群靈方聖
J37nB387_p0439c08║哲，才成庶物并天時。回生術妙人皆重，卻症功神我
J37nB387_p0439c09║素掎，瘱願鬚眉長不白，籌盈海屋尚驕姿。
J37nB387_p0439c10║留怡和尚
J37nB387_p0439c11║淨業西峰落照殘，故人辭我度邯鄲，盂囊有興朝金
J37nB387_p0439c12║闕，杖履無心置草壇。薄霧輕迷楊柳陌，淡雲深鎖杏
J37nB387_p0439c13║花巒，憑闌正慮春光減，願一停車謝苦酸。
J37nB387_p0439c14║送珮公張護法南行
J37nB387_p0439c15║喜見文明最老誠，渾忘高貴論交情，今宵詩賦機鋒
J37nB387_p0439c16║捷，來日溪山逸興新。月映行車莊夙駕，神供妙筆注
J37nB387_p0439c17║離情，汾江甕嶺絃歌戚，尚帶依依返顧聲。
J37nB387_p0439c18║辛酉初度直兇荒
J37nB387_p0439c19║時逢初度業緣多，白雪陽春強自歌，破悶格言從燕
J37nB387_p0439c20║塞，消愁清況習東坡。田廬勉就依汾水，夢想全空赴
J37nB387_p0439c21║岷峨，一訣暗除諸幻事，且偷閒老住娑婆。
J37nB387_p0439c22║悼風穴雪和尚
J37nB387_p0439c23║善法堂前脫蹝之，多般若恨向誰遺，同條未罄三生
J37nB387_p0439c24║約，別款徒加四眾疑。性海浪平歸櫂疾，行山雲[雨/暗]慰
J37nB387_p0439c25║書遲，焚檀對影深籌度，祖道荒涼漸有時。
J37nB387_p0439c26║募水陸會
J37nB387_p0439c27║無遮大會若開壇，所集殊勳不易宣，水陸諸真咸供
J37nB387_p0439c28║奉，冥陽兩利悉周全。繽紛香霧彌三界，鏜鎝鯨音震
J37nB387_p0439c29║九天，就裏良緣誠罕遇，幸加精進一回旋。
J37nB387_p0439c30║除夕
J37nB387_p0440a01║殘臘經除舉世忙，庵居老叟但如常，不燒爆竹敺魈
J37nB387_p0440a02║孽，孰挂桃符禦祟殃。栴動芳心舒美態，柳含春色逞
J37nB387_p0440a03║輕狂，諦觀人物遷更處，總被生成夙習妨。
J37nB387_p0440a04║荒歲募粟
J37nB387_p0440a05║招提舊設在紅溝，豐儉隨家計獨謀，鄙習頓除根易
J37nB387_p0440a06║盡，饑瘡頻塞故難休。土銼空負無煙悴，瓦𤬳虛懷絕
J37nB387_p0440a07║粒憂，欲罷愁衷干德士，福田早種必多收。
J37nB387_p0440a08║壽澂光西堂
J37nB387_p0440a09║斗南山北有高風，素行精嚴固不同，人以慈航方若
J37nB387_p0440a10║士，我將玄鑑類于公。頭邊短髮均黧皙，衣裏神珠間
J37nB387_p0440a11║紫紅，約摸春秋多少數，河沙算至海門東。
J37nB387_p0440a12║送蘊長老歸秦
J37nB387_p0440a13║驀地相逢興味長，一天雸雨助群芳，榴花噴火依危
J37nB387_p0440a14║岸，埜杏垂金過矮牆。賦就分燈明上下，詩成對月論
J37nB387_p0440a15║存亡，幢懸鳳嶺辭歸去，臨濟宗風任主張。
J37nB387_p0440a16║玉淵曹護法過訪原韻
J37nB387_p0440a17║驪駒踏凍入荒叢，共了蘇文卸玉衷，斗室清燈光灝
J37nB387_p0440a18║灨，寒巖春氣暖烘烘。訝窮今古興衰事，話盡煙涼錯
J37nB387_p0440a19║亂風，一榻安眠情未備，鐘聲敲出日輪紅。
J37nB387_p0440a20║暮春感懷
J37nB387_p0440a21║憑闌乍見百花萎，對景空嗟幻化姿，為惜輕肥夭折
J37nB387_p0440a22║態，因憐衰病虺隤時。寬心但續陶潛賦，遺興徒賡杜
J37nB387_p0440a23║甫詩，慚愧春光能幾幾，諸緣宜趁早旋辭。
J37nB387_p0440a24║思鄉
J37nB387_p0440a25║每憶鄉邦越劍門，夢遊生長舊亭園，玄都殿閣隳隤
J37nB387_p0440a26║盡，白帝城隍草樹蕃。像毀宗祠空痛念，荊埋古殿獨
J37nB387_p0440a27║悲存，滔滔逝水分情緒，難罄充腸怨恨根。
J37nB387_p0440a28║雪師子
J37nB387_p0440a29║素質端然絕妙奇，張牙露爪踞丹墀，妖邪畏避潛蹤
J37nB387_p0440a30║遠，獰惡驚逃諱影[罕-干+米]。威鎮乾坤山海淨，氣吞雲漢景
J37nB387_p0440b01║星熹，翔陽切恐含生㤕，驀卻雄豪令早施。
J37nB387_p0440b02║募修藏經閣
J37nB387_p0440b03║頻瞻廢閣暗嗟憐，寶藏雖存已半瘨，斷碣爛全千古
J37nB387_p0440b04║誌，虛堂斜架數枝椽。摧殘老樹依雲表，圮圻高垣墮
J37nB387_p0440b05║澗邊，欲啟法筵仍舊貫，因祈檀度快當先。
J37nB387_p0440b06║壬戌李秋別眾赴汾陽
J37nB387_p0440b07║萬井風塵葉落霜，江千漁火鬧斜陽，翩翩遠雁離沙
J37nB387_p0440b08║漠，唧唧山禽寄草堂。榻近寒時炊石火，詩從別處罄
J37nB387_p0440b09║孤囊，臨機有句難為密，西度河汾路邈茫。
J37nB387_p0440b10║送汝兆戴護法赴任西粵
J37nB387_p0440b11║昇平時樂七年全，多賴神君一善權，花發河陽香滿
J37nB387_p0440b12║地，柳垂彭澤蔭當天。清風徒使依恒嶺，明月空移挂
J37nB387_p0440b13║粵巔，但願上蒼憐晉土，孤光仍著照汾川。
J37nB387_p0440b14║贈大司空崑嶽楊公九旬初度
J37nB387_p0440b15║跡混塵寰九十年，嘉聲彌布動人天，功施佛國為雄
J37nB387_p0440b16║塹，策獻皇廷重德銓。恩澤正堪遺後胤，才華端可繼
J37nB387_p0440b17║前賢，願將補袞調羹手，壯我宗風覺世顛。
J37nB387_p0440b18║寄祝遴我高護法壽
J37nB387_p0440b19║知君福德等穹窿，尚自殷勤進益功，建寺安僧弘祖
J37nB387_p0440b20║道，設規課子重淳風。口碑載義傳中外，舌冊題仁布
J37nB387_p0440b21║海嵩，以此定期花甲數，恒沙算盡欠雷同。
J37nB387_p0440b22║仝南明賈護法枉道遊綿山
J37nB387_p0440b23║驟然別舊攬歸鞭，捨近從迂上古綿，渴赴煙村忙問
J37nB387_p0440b24║水，倦投荒寺暫停驙。懸梯棧道褰裳躡，絕壁狐岩繼
J37nB387_p0440b25║踵旋，月窟幸同消世況，燒燈靜夜埋前緣。
J37nB387_p0440b26║偕南明賈護法綿山共榻次韻
J37nB387_p0440b27║雲龕抵足共恬眠，利祿無端可上前，水韻松聲爭入
J37nB387_p0440b28║戶，月光山色競臨筵。岩懸萬鐸鳴終夜，殿徹孤燈映
J37nB387_p0440b29║兩單，寤寐笑同居佛地，此生何更覓三禪。
J37nB387_p0440b30║贈本悟書記
J37nB387_p0440c01║道者胸懷慧鏡清，明鑑無私可讓情，怡然兀坐忘終
J37nB387_p0440c02║日，倏爾經行越限程。布衲襤襂高下重，霜鬚髟鬄智
J37nB387_p0440c03║愚驚，譚禪有興當風立，龍象夔夔露眼睛。
J37nB387_p0440c04║悼青主傅先生賢喬梓二首
J37nB387_p0440c05║年來紙價晉陽增，蓋為公家筆法徵，名動九重曾應
J37nB387_p0440c06║詔，才冠一代已通稱。頻聞喬梓昇遐急，遍睹賓朋助
J37nB387_p0440c07║賻競，我辱道交非淺尟，寧無痛淚洒龕燈？
J37nB387_p0440c08║簪纓積代有家風，父子疏狂不欲同，酷好煙霞消歲
J37nB387_p0440c09║月，樂施慈惠福頑懵。軒岐妙術胸中蘊，李杜才華筆
J37nB387_p0440c10║下通，從此罷功歸淨土，金仙應許道和融。
J37nB387_p0440c11║夏日賞花
J37nB387_p0440c12║坐對南山納晚涼，千葩秀麗現當陽，𦏸[羽*未]化蝶周旋
J37nB387_p0440c13║覓，頡頑幽禽絡繹將。香氣襲人人愛重，嬌姿動客客
J37nB387_p0440c14║思長，殷勤寄語驚秋雁，勿惹霜風過埜塘。
J37nB387_p0440c15║壽鳳山偉和尚八旬初度
J37nB387_p0440c16║花甲重新二十年，化行山右免隨緣，幢開鳳嶺聲名
J37nB387_p0440c17║著，剎豎龍泉穢惡蠲。法雨遍滋榮草木，真風彌布卻
J37nB387_p0440c18║痴瘨，勞生欲罷繁難責，劫盡三祗後有天。
J37nB387_p0440c19║送青子蕭副使北上
J37nB387_p0440c20║白雲深處久偷藏，孰度輕騎到榻傍，放下文明真晃
J37nB387_p0440c21║耀，撒開屏翰確高昂。對談夢幻灰機疾，頻索宗乘願
J37nB387_p0440c22║力芳，此去朝天添厚爵，清光旋轉映門牆。
J37nB387_p0440c23║圖閣下冒雪左顧賜韻勉成
J37nB387_p0440c24║旌旗隊隊出郊坰，冒雪披霜到野亭，山合凍雲迷上
J37nB387_p0440c25║下，僧懷愚魯慢賢靈。坐中禮貌忘賓主，言外風規壯
J37nB387_p0440c26║典刑，喜獲吉星臨是處，堯天舜日又重親。
J37nB387_p0440c27║復禹九范文學
J37nB387_p0440c28║桃李承春氣象開，達人風味逐中來，毫端瑞彩沖銀
J37nB387_p0440c29║漢，簡上清香壓老梅。獨露三張微妙手，頻施二陸邁
J37nB387_p0440c30║奇才，綠酬鷲嶺先天約，莫厭雲深到處臺。
J37nB387_p0441a01║春日同天厚高護法遊雙塔
J37nB387_p0441a02║春光承仗過伽藍，攬轡歌謠敢并先，馬逐和風蹄更
J37nB387_p0441a03║疾，人逢輕煖易施權。桃腮半破清香復，柳眼微開玅
J37nB387_p0441a04║趣旋，雙塔斜陽移影轉，相催返望白雲還。
J37nB387_p0441a05║送亢宗俞都憲榮任檇李
J37nB387_p0441a06║俄聞車馬動行聲，冠蓋如雲出晉城，黔首競攀遮古
J37nB387_p0441a07║道，綺筵爭設翳長營。憐離韻轉孤亭月，惜別風搖萬
J37nB387_p0441a08║里旌，願去嘉和全偉勣，再來山右牧軍𣱉。
J37nB387_p0441a09║鳴雞
J37nB387_p0441a10║自古嘉稱號德禽，人間子午定諸聲，孟文假詠開關
J37nB387_p0441a11║鍵，孔聖將名諭武城。一切痴頑因叫醒，百般勞苦為
J37nB387_p0441a12║啼生，如其寂默休張口，困殺閻浮怠惰賓。
J37nB387_p0441a13║夜蚊
J37nB387_p0441a14║堪嘆無情化有情，懷藏惡習最難更，長舒利觜思戕
J37nB387_p0441a15║物，突露雙睛喜背明。唼血安知他受苦，刺人寧識自
J37nB387_p0441a16║傷生，冤家合會時緣到，償報捐軀事易成。
J37nB387_p0441a17║羈猿
J37nB387_p0441a18║身羈縲絏不自由，徒將雙手亂搔頭，青山夢斷三更
J37nB387_p0441a19║月，白晝愁乾一寸喉。瘦影漸從栖畔現，狂情頻向索
J37nB387_p0441a20║邊休，雲林歸去知無分，枉把紛紛汩苦流。
J37nB387_p0441a21║募修藏閣
J37nB387_p0441a22║法寶歸藏計欲全，必須檀度一欣然，良緣此會周為
J37nB387_p0441a23║首，福果當來勝自先。干霄傑閣能成就，動地勳名自
J37nB387_p0441a24║遠傳，頓使人天生慶快，子孫貴顯世綿綿。
J37nB387_p0441a25║薦僧可禪人
J37nB387_p0441a26║染緣頓棄了無干，放曠逍遙許自然，三界縱橫從出
J37nB387_p0441a27║沒，八方來去任周旋。彼生此滅因由斷，入聖超凡事
J37nB387_p0441a28║理全，法演上乘仍助薦，光風有分適西乾。
J37nB387_p0441a29║鼎玄朗虛二禪德造藏還山喜贈
J37nB387_p0441a30║玄奘西遊二八霜，琅𪻱始負遠歸唐，敢興志願依弘
J37nB387_p0441b01║範，樂任馳驅越太行。溽暑炎歊甘領受，祁寒凍徹笑
J37nB387_p0441b02║承當，忘身為法勳勞在，此後芬芳果自颺。
J37nB387_p0441b03║登芳林寺
J37nB387_p0441b04║尋幽徑入亂雲賒，杲日當天映紫霞，峻嶺初登勞杖
J37nB387_p0441b05║履，小溪重度涉泥沙。鳥啼芳樹饑思食，人蹈孤岩渴
J37nB387_p0441b06║慕茶，一聲長嘯䀽空谷，露出樓臺老衲家。
J37nB387_p0441b07║贈濮清羅護法
J37nB387_p0441b08║從敷堡障隔風沙，異口同音歎所嘉，五褲恩端鳴遠
J37nB387_p0441b09║邇，連城價重出煙霞。彌天月映來公柏，遍地春歸潘
J37nB387_p0441b10║岳花，指日丹書當下降，二千石任屬誰家。
J37nB387_p0441b11║賞雪
J37nB387_p0441b12║六花吐瑞滿長空，一色溪山絕異同，細密無聲驚眾
J37nB387_p0441b13║聽，飄揚有分釋群忡。閉門免肖袁安臥，踏凍翻尋孟
J37nB387_p0441b14║浩風，折得清香梅上案，高歌來歲合時豐。
J37nB387_p0441b15║示悟玄禪人
J37nB387_p0441b16║學佛心專縱不遺，一經故敪行由虧，須知舉錯繁難
J37nB387_p0441b17║責，勉進朝昏供給倭。願透玄關休外涉，欲明祖意莫
J37nB387_p0441b18║他咨，慇懃叩己功無間，自有通方達道時。
J37nB387_p0441b19║五言絕
J37nB387_p0441b20║復止菴原韻
J37nB387_p0441b21║連年多病障，學業盡荒蕪，跡寄深山裏，從人笑我愚。
J37nB387_p0441b22║靜夜聞鐘
J37nB387_p0441b23║鐺䥨鯨音響，恬眠瞌睡罔，愧衾故不生，五內確清爽。
J37nB387_p0441b24║村居四首
J37nB387_p0441b25║遠卻諸城市，慇懃辦耒耜，二三老耆年，相共樂田里。
J37nB387_p0441b26║欲覓老僧家，無千山水處，迢遙紅土溝，就裏有蓬戶。
J37nB387_p0441b27║我本窮和尚，寒來秪一衲，飯蔬食飲水，此外無他法。
J37nB387_p0441b28║淨業古招提，高明到者寡，不因遠市廛，無路通車馬。
J37nB387_p0441b29║凶歲三首
J37nB387_p0441b30║三年兩不收，囷鹿空虛了，好笑我諸僧，朝朝嫌飯少。
J37nB387_p0441c01║接年遭大旱，少壯皆逃竄，眼見好親朋，都將顏面換。
J37nB387_p0441c02║窮愁臥不起，人喚喫糠秕，勉坐且加食，溢腔甘且美。
J37nB387_p0441c03║洞居二首（係六言）
J37nB387_p0441c04║既將土洞為屋，孰更編荊作籬，勝彼雕梁畫棟，何愁
J37nB387_p0441c05║日炙風吹。
J37nB387_p0441c06║一間洞傍雲隈，貴客佳賓不來，儘可藏頭自在，無心
J37nB387_p0441c07║分外安排。
J37nB387_p0441c08║七言絕
J37nB387_p0441c09║壽懷信巨社長
J37nB387_p0441c10║老狀童顏陸地仙，心師須達辦奇緣，海山福壽應全
J37nB387_p0441c11║具，素祝何妨亦獻前。
J37nB387_p0441c12║清涼石
J37nB387_p0441c13║一方靈石架雲臺，大士談玄幾度來，此物應知非世
J37nB387_p0441c14║寶，從經劫火信無災。
J37nB387_p0441c15║禱雨
J37nB387_p0441c16║旱魃為殃遍界周，嘉禾失望鬼神愁，仰祈膏雨彌天
J37nB387_p0441c17║下，頓使蒸民鼓腹謳。
J37nB387_p0441c18║聞鷓鴣
J37nB387_p0441c19║綠楊樹上鷓鴣鳥，夜半高聲啼到曉，村埜聞人睡不
J37nB387_p0441c20║成，家家海鬧鋤荒草。
J37nB387_p0441c21║示僧祖道
J37nB387_p0441c22║欲明祖道自鑽研，鐵壁銀山須教穿，透得頭頭俱不
J37nB387_p0441c23║礙，始堪對客話三玄。
J37nB387_p0441c24║壽小泉王居士
J37nB387_p0441c25║紅塵淮裏事紛紛，獨脫無依故讓君，福壽自當增數
J37nB387_p0441c26║倍，鶴南飛韻亦須聞。
J37nB387_p0441c27║聞花鳥
J37nB387_p0441c28║暖風吹綻杏花顏，野雀飛來上下攀，將謂隔牆人覺
J37nB387_p0441c29║見，忙忙共語過東灣。
J37nB387_p0441c30║晝寢
J37nB387_p0442a01║茅屋低低傍小陬，枕書高臥笑封侯，醒來獨步高峰
J37nB387_p0442a02║上，細把煙霞趣自謳。
J37nB387_p0442a03║示博容禪人
J37nB387_p0442a04║嘉言善行可遵依，休肖時流弄滑機，老實到頭神鬼
J37nB387_p0442a05║重，方知斯道確玄微。
J37nB387_p0442a06║示宗閭陳居士
J37nB387_p0442a07║時丁像季世情顛，惡禿孜孜好贈錢，賸爾胸前有別
J37nB387_p0442a08║調，當風詠出謝愁緣。
J37nB387_p0442a09║示隱陶禪人
J37nB387_p0442a10║昂昂氣宇邁常倫，惡辣鉗鎚下轉身，直肖瞎驢充大
J37nB387_p0442a11║象，踏翻山嶽碎為塵。
J37nB387_p0442a12║溫泉
J37nB387_p0442a13║山靈竭力備溫湯，不限春秋輒變常，浴淨眾生陳垢
J37nB387_p0442a14║染，方隨流水下東洋。
J37nB387_p0442a15║荒年散眾
J37nB387_p0442a16║薦臻饑饉累山夫，肚瘦腸空一物無，海眾自當尋活
J37nB387_p0442a17║計，莫強隨我待身殂。
J37nB387_p0442a18║示明吾張居士
J37nB387_p0442a19║學道應須識自心，自心識得萬靈欽，始知混跡凡塵
J37nB387_p0442a20║裏，別有生機邁古今。
J37nB387_p0442a21║題睡翁圖
J37nB387_p0442a22║六戶虛張不下簾，琴書滿案畫堂前，支頤榻上齁鼾
J37nB387_p0442a23║睡，口角長流酒肉涎。
J37nB387_p0442a24║贈智光祖文學
J37nB387_p0442a25║舉世昏昏不可稽，天將夫子覺痴迷，含生頓使顛邪
J37nB387_p0442a26║絕，別展靈機向上提。
J37nB387_p0442a27║晚炊
J37nB387_p0442a28║品字柴頭把銚煨，一筐野菜帶根裁，和雲爛煮將饑
J37nB387_p0442a29║塞，坐聽蒼猿嘯月來。
J37nB387_p0442a30║示本覺禪人
J37nB387_p0442b01║從來淨業幾秋霜，猶欠將身入奧堂，覿面玄關須早
J37nB387_p0442b02║透，莫空惆悵倚門牆。
J37nB387_p0442b03║夜宿劉園
J37nB387_p0442b04║金谷名園類不疑，就中花木萬般奇，鳥啼雲散三更
J37nB387_p0442b05║月，且喜琴書伴靜時。
J37nB387_p0442b06║方山聽笛
J37nB387_p0442b07║故山歸夢破雲林，凜凜寒風碎客心，高枕石床窺皓
J37nB387_p0442b08║月，亂來羌笛帶秋聲。
J37nB387_p0442b09║暮抵綿山
J37nB387_p0442b10║攬轡尋幽問佛巖，村翁遙指過雲嵌，到來坐聽鯨音
J37nB387_p0442b11║響，歷歷分明在碧巉。
J37nB387_p0442b12║圖閣下冒雪左顧賜韻勉成
J37nB387_p0442b13║紛紛白雪遍長空，車馬臨門信孰通？山寺無緣堪作
J37nB387_p0442b14║供，敲冰旋煮獻檀翁。
J37nB387_p0442b15║紫荊樹
J37nB387_p0442b16║當陽示現紫金身，瑞靄清香絕等倫，百卉叢中憑賣
J37nB387_p0442b17║俏，赤條條地顯光新。
J37nB387_p0442b18║廣勝寶塔
J37nB387_p0442b19║撐天拄地勢軒昂，磨滅虛空氣燄長，古佛骨身藏就
J37nB387_p0442b20║裏，神龍呵衛顯諸光。
J37nB387_p0442b21║永祚雙塔
J37nB387_p0442b22║兩莖玉柱插丹霄，日月磨磋光影饒，突露擎天剛氣
J37nB387_p0442b23║象，滄桑從變勢猶矯。
J37nB387_p0442b24║小圃雞冠
J37nB387_p0442b25║兩兩三三傍玉闌，遞相翹首望雲攢，倏然風動輕搖
J37nB387_p0442b26║拽，奮勇交爭鬥不殘。
J37nB387_p0442b27║植桃
J37nB387_p0442b28║買得夭桃數十根，環菴栽向狄梁村，玄都觀裡言千
J37nB387_p0442b29║顆，愧莫如他蒔滿園。
J37nB387_p0442b30║募石炭
J37nB387_p0442c01║煖房熱炕好生涯，不在無錢道者家，但願高明知此
J37nB387_p0442c02║意，爭先助我一牛車。
J37nB387_p0442c03║堤行
J37nB387_p0442c04║和風衰草滿堤䣻，隔水諸山擁翠嵐，僧舍望來何處
J37nB387_p0442c05║是？紛紛黃葉隱孤菴。
J37nB387_p0442c06║繫舟山
J37nB387_p0442c07║當年洪水積滔天，疏鑿功歸帝禹前，不信繫舟山尚
J37nB387_p0442c08║在，摩霄屹立勢巍然。
J37nB387_p0442c09║贈柏舟禪德
J37nB387_p0442c10║浮玉山前風浪高，柏舟橫架往來橋，工程無間真奇
J37nB387_p0442c11║絕，絡繹嘉聲并海潮。
J37nB387_p0442c12║韓侯嶺
J37nB387_p0442c13║殊勳異績付東流，名姓空遺置嶺頭，廟貌縱令疏血
J37nB387_p0442c14║食，威風咸著貫華優。
J37nB387_p0442c15║王維詩畫後
J37nB387_p0442c16║開元十九占魁名，世有工高詩畫聲，風水晉陽稱最
J37nB387_p0442c17║吉，毓靈鍾秀奪天英。
J37nB387_p0442c18║狄公祠
J37nB387_p0442c19║取日虞淵智勇均，天知仁傑出常倫，白雲飛處新家
J37nB387_p0442c20║廟，貴使蒼生識重臣。
J37nB387_p0442c21║杵臼墓
J37nB387_p0442c22║繼世扶孤一片心，古今能得幾同人，只緣大義干霄
J37nB387_p0442c23║漢，丘壟牛羊未敢循。
J37nB387_p0442c24║程嬰祠
J37nB387_p0442c25║祝褲聞號智勇周，藏真示假塞兇流，局終殞命酬知
J37nB387_p0442c26║己，正氣悲風詠不休。
J37nB387_p0442c27║子推廟
J37nB387_p0442c28║人世興衰兆有緣，由乎真偽兩機全，從亡受賞多榮
J37nB387_p0442c29║貴，難置先生綿上田。
J37nB387_p0442c30║
J37nB387_p0443a01║行實
J37nB387_p0443a02║大清康熙癸卯歲，師住鄧州丹霞，兩序大眾焚香入
J37nB387_p0443a03║室，請說生平履歷，師固止之，眾再三堅請，師不得已，
J37nB387_p0443a04║乃云：「余非天生彌勒、地湧釋迦，本係西蜀成都人，父
J37nB387_p0443a05║姓胡，母徐氏，生于崇禎二年，歲在己巳六月初一日。
J37nB387_p0443a06║自離乳哺，不喜喧譁，常從靜處趺坐，合掌念誦觀音
J37nB387_p0443a07║名號，閭閈父老聞見者無不驚異。七歲入鄉校，十二
J37nB387_p0443a08║上頗知時務，便欲出家，因缺兄弟，父母勉留，不得已，
J37nB387_p0443a09║權順親意。後遭甲乙之變，家屬盡亡于非命，惟余獲
J37nB387_p0443a10║生，遂自逃奔西山，與充淵隱士同居數月，見淵行藏
J37nB387_p0443a11║越格，智識超群，每每求教，蒙淵開發入道之要。雖值
J37nB387_p0443a12║山荒三載，落于流離顛沛之中，時時體究，不捨寸陰。
J37nB387_p0443a13║年十九，禮唐安惟心靜主薙染，即受具戒。一日下山
J37nB387_p0443a14║緣幹，被真宗長老問云：『如何是爾本分事？』一時無語，
J37nB387_p0443a15║負愧還山，放下行李，便入室中問師：『如何是某本分
J37nB387_p0443a16║事？』師云：『途中辛苦，去歇歇來與爾說。』余出少選，復近
J37nB387_p0443a17║師前，纔欲開口，師云：『且取炭添在爐中著。』余即取炭
J37nB387_p0443a18║送入爐中，師云：『太多生。』余便抽兩橛置于舊處，剛轉
J37nB387_p0443a19║身，師指傍凳示余云：『會麼？』余忽有省，遂作禮云：『早知
J37nB387_p0443a20║燈是火，飯熟幾多時？』師云：『見甚麼道理便與麼亂統？』
J37nB387_p0443a21║余云：『今後瞞不得我了。』師云：『我瞞爾且置，如何是爾
J37nB387_p0443a22║不自瞞處？』余云：『某甲饑渴在，待去喫些茶飯來，從頭
J37nB387_p0443a23║舉似。』拂袖便出，師乃頷之。然雖如是，猶未肯休。次日，
J37nB387_p0443a24║俶裝遍參終南義讓、淡竹惟宗諸大知識，各有機緣，
J37nB387_p0443a25║難已備論。大凡蜀中名山巨剎，周遊一半，將及一載
J37nB387_p0443a26║有奇，身體疲倦，遂向溫江三聖結茅。辛卯秋，忽被同
J37nB387_p0443a27║參電影兄相邀往成都，俄聞離指和尚在保寧，其時
J37nB387_p0443a28║道途有礙，互相裹糧，拌命忘軀，晝眠夜走，過半月始
J37nB387_p0443a29║抵閬州，禮離指于觀音。離見，一一問余來緣，余據實
J37nB387_p0443a30║答，離聞知深生痛惜，遂留依附。一日，命與同參諸兄
J37nB387_p0443b01║作擔水偈，余即信筆書云：『緊挽繩頭慢汲泉，和雲帶
J37nB387_p0443b02║月一肩擔，勞形苦骨無他事，貴要將來接遠賢。』遂對
J37nB387_p0443b03║眾呈上，離接得冷笑云：『非公境界。』余云：『阿誰無分？』離
J37nB387_p0443b04║云：『三十年後許爾恁麼道。』余云：『莫將懸讖徒加我，坐
J37nB387_p0443b05║聽春雷啟蟄聲。』便喝，離喚侍司云：『把鍾茶與者漢溼
J37nB387_p0443b06║溼嘴。』余云：『大功不受小賞。』抽具便出。又一日，余自殿
J37nB387_p0443b07║前順風掃地，離舉手逆指云：『何不正掃？』余云：『順水推
J37nB387_p0443b08║舟少費力。』離云：『只解順水推舟，未會逆風掌舵在。』余
J37nB387_p0443b09║即驀豎苕帚云：『請和尚穩坐中倉。』離云：『忽遇洪波浩
J37nB387_p0443b10║渺，白浪滔天，爾又作麼生？』余以帚作搖櫓勢云：『有某
J37nB387_p0443b11║甲在，和尚不消憂慮。』離即首肯，後以衣拂沿流幾度
J37nB387_p0443b12║授余，余堅卻不受，遂辭。上朝天，過五丁，入漢中，買舟
J37nB387_p0443b13║下楚南，詢所到諸方名宿處，無一不以上賓相待，各
J37nB387_p0443b14║有機緣，茲不重舉。丙申秋，復回東川，親覲破山和尚
J37nB387_p0443b15║于金城雙桂，纔入門，破問余：『何處人？』余云：『成都。』破云：
J37nB387_p0443b16║『今從何來？』余云：『漢南。』破云：『何故走者些曲折？』余云：『若
J37nB387_p0443b17║不如是，焉到者裏？』破云：『者裏是甚麼所在？』余云：『和尚
J37nB387_p0443b18║為甚自己忘卻？』破云：『未在，別道一句看。』余即向前問
J37nB387_p0443b19║訊，云：『千聖亦不識。』遂命入參堂。己亥春，復歸保寧，同
J37nB387_p0443b20║鐵符、指月、六奇諸兄結夏于東山，時值本師還鄉祭
J37nB387_p0443b21║祖，聞其高風，弗獲面覲。次年，上廣元，過通巴，抵達郡，
J37nB387_p0443b22║禮本師于金鳳山天台禪院，師一見便問余：『上座發
J37nB387_p0443b23║足何地？』余云：『北道。』師云：『從何路來？』余云：『通巴。』師云：『關
J37nB387_p0443b24║津時有阻，焉得至其間？』余云：『山川雖險礙，雲月任往
J37nB387_p0443b25║還。』師云：『一向親覲何人？』余便喝，師云：『好好商量，惡發
J37nB387_p0443b26║作甚？』余云：『得人一牛，還人一馬。』師云：『滑觜禪和，如麻
J37nB387_p0443b27║似粟。』余云：『切忌壓良為賤。』師遂喝，余亦喝，師便打，余
J37nB387_p0443b28║復喝，師放下拄杖噓一噓，余掉臂歸客堂。次早，師出
J37nB387_p0443b29║公案二十則示余，余接得，是日一一著語呈上，甚恰
J37nB387_p0443b30║師意，遂以從上沿流并衣拂等物當堂付余，辭不獲
J37nB387_p0443c01║已，勉強領荷，時年庚子三月十五也。後同師回香嚴，
J37nB387_p0443c02║蒙命重修下堂義端祖剎，事畢，仍命監修上堂大殿，
J37nB387_p0443c03║功業將完，余染病在身，因而告假下山。時值定慧禪
J37nB387_p0443c04║人請住隨州觀子嶺無文聰祖道場，路遠難行，權寓
J37nB387_p0443c05║鎮平菩提休冬，適蒙張護法、王山主、有緣禪人敦請
J37nB387_p0443c06║重開此剎者，便是余半生不唧溜事，一一從頭吐露
J37nB387_p0443c07║了也。汝等慎勿記持，以為笑具。」一眾欣喜，禮拜而退。
J37nB387_p0443c08║乙丑春，新舊兩序懷香入室，請師繼說丹霞已後二
J37nB387_p0443c09║十餘年所行事業。師云：「病朽二十餘年之中，運蹇時
J37nB387_p0443c10║垂，好惡因緣，萬緒千端，誠難記憶。今眾勉令重言，直
J37nB387_p0443c11║得聊表未忘之事，以應輿情，幸勿見笑。」乃云：「朽自甲
J37nB387_p0443c12║辰孟冬先師示寂，便蒙宛陽當道文武簡命還山，完
J37nB387_p0443c13║全先師未了公案。其時無計推脫，即將丹霞轉請世
J37nB387_p0443c14║雄法弟于中繼席，朽赴香嚴，勉領院務。待至新春，便
J37nB387_p0443c15║命頭首執事馳書黃龍，三度懇請寄然法兄來繼師
J37nB387_p0443c16║席。是時寄兄惟以老病推辭，因息是舉，仍命二僧前
J37nB387_p0443c17║赴天柱，下書恭迎蜀叟法兄來荷院務。蜀兄允從，隨
J37nB387_p0443c18║僧即至。其時兩堂龍象并及故舊諸僧俱不悅從，朽
J37nB387_p0443c19║向其中善言誘諭，使彼互相欣然，屈全箇事。逮至秋
J37nB387_p0443c20║間，香嚴一應修理事業并及先師靈塔工程悉皆告
J37nB387_p0443c21║竣，朽即辭眾，徑往終南幽深之處，縛茆支鐺，以完素
J37nB387_p0443c22║願。不料路過鄖西，倏值玉玖喬鄉紳當陽把著，不容
J37nB387_p0443c23║前去，鈍置清涼，權居三月，仍行故套，以應時宜。次春
J37nB387_p0443c24║解制，即應上津鐵山靈然之請，赴彼放戒。事畢，遂上
J37nB387_p0443c25║白河，又遭四眾勉留，復開戒壇，以順輿念。事畢，拽杖
J37nB387_p0443c26║渡江，過竹溪，訪尋仁者靜書記于山莊小菴。聚首未
J37nB387_p0443c27║幾，便蒙隱凡徐鄉紳請住桐溪蘭若。及至其中，日逐
J37nB387_p0443c28║人事紛紜，勞煩特勝。舊病復舉，猶強應荷。未幾之間，
J37nB387_p0443c29║因事散眾。時有法安上座，原係先師門下有德弟子，
J37nB387_p0443c30║至心懇請，暫向香臺峰上，杜絕外緣。恬然靜養，將近
J37nB387_p0444a01║兩月，諸病消除，幻形稍健。一旦忽被興元天聖無相
J37nB387_p0444a02║律主，聞朽在彼，親來相接。感相高情，未便堅卻，直得
J37nB387_p0444a03║偕往。逮到天聖，人事紛紜，彷彿桐溪。恐蹈前轍，即入
J37nB387_p0444a04║山中不語菴內，遠遁幽棲，歇念休心，以保無病。閒居
J37nB387_p0444a05║半載，復還天聖。暫停數日，惟帶兩人，買舟順流下楚，
J37nB387_p0444a06║遍遊匡廬名勝之處。後度鄱陽，抵南昌，進西山，遍訪
J37nB387_p0444a07║諸剎故舊。後過饒徽等處，附載隨流，遊吳適越。登雲
J37nB387_p0444a08║門，上雪竇，復轉天童，拜禮祖塔。住未幾，偶動普陀之
J37nB387_p0444a09║興，遂到招寶。其時海中國禁，罔獲如意。復返吳興，市
J37nB387_p0444a10║諸典籍，附舶溯流，重遊舊道。待抵襄陽，維舟長門之
J37nB387_p0444a11║下。方過三日，猶欠卸載，便值法輪主人大拙，來請到
J37nB387_p0444a12║彼休冬，安禪放戒。是時香嚴虛席許久，內有南極知
J37nB387_p0444a13║藏志參，副寺煥然直歲，前來三度懇請，回山繼席。卒
J37nB387_p0444a14║不應許，拂袖便行。重下襄州檀溪，相伴梓舟老弟，同
J37nB387_p0444a15║居數月。一旦忽蒙內鄉仙陀了塵大德，幾度相邀，因
J37nB387_p0444a16║而赴彼，入他圈繢，勞苦多日。自後了塵心腸漸改，海
J37nB387_p0444a17║眾難居，朽故不悅，擊鼓散眾。即便拽杖，徑往均陽觀
J37nB387_p0444a18║音了性禪德處權寓兩月。嗣後復蒙檀溪梓老請下
J37nB387_p0444a19║襄陽同居。未幾，天岳大士率領兩城士庶僧俗，并偕
J37nB387_p0444a20║谷隱無擇大士請住洞山峴石禪院。爾時賤軀雖病，
J37nB387_p0444a21║念係歷代祖庭，詎肯輕棄？遂領是任，躬向其中，無論
J37nB387_p0444a22║晝夜，不厭精勤，志在恢復。及至秋杪，忽蒙河東太平
J37nB387_p0444a23║大曉順公同彼縉紳季侯王公專人遠請，卻不得已，
J37nB387_p0444a24║遂將洞山轉請五龍益和尚代為住持。朽乃置辦行
J37nB387_p0444a25║儀，來應太平雲壽之請。逮到雲壽寺中，便蒙季侯王
J37nB387_p0444a26║公同眾懇留，病朽即就雲壽開堂，以施法化。次年，因
J37nB387_p0444a27║赴汾陽拜掃昭祖靈塔，路過洪洞，暮宿北橋，忽遭士
J37nB387_p0444a28║庶人等通知趙邑遠近緇素留住靈巖禪院，將周二
J37nB387_p0444a29║載。其中事體多端，難已備論。甲寅初秋，因過土黨訪
J37nB387_p0444a30║尋知己，路經八佾聖泉，時蒙主者潤寰師徒偕眾勉
J37nB387_p0444b01║留，駐錫其間。倏度數月，又被高平慧菴上座并與悠
J37nB387_p0444b02║然法師請住佛掌禪院。腳到佛掌，即隨眾念，便結長
J37nB387_p0444b03║期。三載後，應六名主人了愛之請，赴彼安禪設戒。諸
J37nB387_p0444b04║緣既畢，仍歸佛掌。戊午歲，朽年五十，願上五臺拜禮
J37nB387_p0444b05║文殊，并與合山大眾結箇些小良緣，以報父母生成
J37nB387_p0444b06║之德于萬分之一。即自二月起程，路過太原，暮投此
J37nB387_p0444b07║間。其時當代住持天澤潤公律師謝世一載有餘，即
J37nB387_p0444b08║于是夕，思修、明空二上座并及合蘭老幼諸僧具禮
J37nB387_p0444b09║設茶，懇留繼席。病朽知其冤家路窄，無方逃避，因而
J37nB387_p0444b10║勉強應許。後上五臺齋僧事畢，仍歸此處，便蒙思明
J37nB387_p0444b11║二上座率領闔城士庶、諸山師友同誠設齋，恭請上
J37nB387_p0444b12║堂承當院務。既承當已，即從是夏興工修理。逮閱三
J37nB387_p0444b13║載，其中一應殿堂、寮舍、方丈、土窯悉皆改革增廣，門
J37nB387_p0444b14║巷、園圃、道路、丹墀悉皆平墁弘開。後值歲歉，三載菴
J37nB387_p0444b15║內時常食口不下數百，隨緣共度，毫不憂慮。最所慮
J37nB387_p0444b16║者，其間大眾各各孤負己靈，獨好時緣，不求上進，為
J37nB387_p0444b17║僧之道大有乖違，豈不虛消信施，仰愧龍天？朽因厭
J37nB387_p0444b18║處，即欲他行。正猶豫間，忽值河東鄉宦南明賈公臨
J37nB387_p0444b19║菴左顧，盤桓數日，一旦論及常住闕藏之說，便蒙賈
J37nB387_p0444b20║公輸誠，樂助三分之一。嗣後，朽因他故，特下河東，專
J37nB387_p0444b21║申拜謝大司空宜之楊公于大雅堂內，座間論其造
J37nB387_p0444b22║藏之事。楊公聞知，亦皆輸誠布施，并募四眾共結良
J37nB387_p0444b23║緣，因命鼎玄、朗虛二禪德前往江南印造還菴，永遠
J37nB387_p0444b24║俾眾取便披閱，以進道業。朽住此間焂經七載，多般
J37nB387_p0444b25║事業始獲完成，簡點將來，宛如一夢。竊慮病朽二十
J37nB387_p0444b26║餘年，徒將有限身心勉作無窮幻化，自西自東、自南
J37nB387_p0444b27║自北，到處勞筋苦骨、拖犁拽耙、償人夙債之由，即今
J37nB387_p0444b28║依舊從頭露布了也。敢問諸人，適纔所言者些絡索，
J37nB387_p0444b29║且道是佛法耶？是世法耶？直下緇素分明，可謂功歸
J37nB387_p0444b30║有地；脫或未然，啼得血流無用處，莫如緘口過殘春。」
J37nB387_p0444c01║時眾默然，禮拜而退。
J37nB387_p0444c02║
J37nB387_p0444c03║　山西平陽府洪洞縣信宦高擢仝室鄭氏，
J37nB387_p0444c04║　男以位、素位，捐資刻語錄一部，先祝時和
J37nB387_p0444c05║　國泰，次祈物阜民安，更冀家門迪吉、祿位
J37nB387_p0444c06║　崇遷，增壽算於千齡，愍覺花於九界。厥子
J37nB387_p0444c07║　及孫，復進簪纓之列；惟男斯女，同延龜鶴
J37nB387_p0444c08║　之秋，凡有所求吉祥如意者。
J37nB387_p0444c09║　板存嘉興楞嚴寺般若堂，附藏流通。
J37nB387_p0444c10║　康熙丙寅　荷月　吉旦。