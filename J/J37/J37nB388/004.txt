J37nB388_p0461c01║一揆禪師語錄卷四（師諱元揆）
J37nB388_p0461c02║侍者成俊記錄
J37nB388_p0461c03║住潭州神鼎資聖禪寺
J37nB388_p0461c04║度僧，請上堂。問：「深入雪山即不問，金刀斷髮事如何？」
J37nB388_p0461c05║師云：「金回冶色。」進云：「即今請法如何指示？」師云：「若是
J37nB388_p0461c06║陶淵明，攢眉便歸去。」進云：「與麼則人人本得去也。」師
J37nB388_p0461c07║云：「阿誰欠少？」問：「一子出家，九族升天，因甚目連母墮
J37nB388_p0461c08║地獄？」師云：「莫謗古人好。」進云：「未審麻三斤、乾矢橛還
J37nB388_p0461c09║出脫得也無？」師云：「淨地上不許放屙。」乃云：「踏碓傳衣，
J37nB388_p0461c10║夜半只得其體、不得其用；堂前鏟艸，知機只得其用、
J37nB388_p0461c11║不得其體。若也體用雙兼、染淨一致，說甚我猶昔人
J37nB388_p0461c12║非昔人，何異迷頭而認影？秪如全體作用似虎靠山
J37nB388_p0461c13║又作麼生？鹽車累驥足，千里謾追風，欲展摩霄翅，迴
J37nB388_p0461c14║光鳥出籠。」
J37nB388_p0461c15║晚參。「聲色非惡，見聞豈騃？神通妙用，運水搬柴，一一
J37nB388_p0461c16║通途合轍，不須造作安排。不安排，多少龍睛鶻眼，甘
J37nB388_p0461c17║心徒自活埋。莫有不在此限者麼？」眾不出，乃云：「露柱
J37nB388_p0461c18║穿靴南嶽去，燈籠戴帽上天台。」噓一噓。
J37nB388_p0461c19║佛像圓成，請上堂。問：「樹凋葉落即不問，體露真常事
J37nB388_p0461c20║若何？」師云：「風吹石臼念摩訶。」進云：「不以色見聲求，未
J37nB388_p0461c21║審光明如何指示？」師云：「淨地不生閑艸木。」乃云：「生死
J37nB388_p0461c22║海中有佛則不迷生死，只得其體、不得其用；生死海
J37nB388_p0461c23║中無佛則無生死，只得其用、不得其體。若是體用一
J37nB388_p0461c24║致、權實雙彰，拈一莖艸作丈六金身，便見百福莊嚴、
J37nB388_p0461c25║相好具足，今者澤公居士是其人也。作麼生是他施
J37nB388_p0461c26║受之處？休將度量人天果，永佩金剛最勝身。」
J37nB388_p0461c27║結制，永隆先長老退院還山，請上堂。問：「新開鑪韝，別
J37nB388_p0461c28║展鉗錘，鍛煉聖凡即不問，萬靈仰賴事如何？」師云：「昨
J37nB388_p0461c29║夜三更半，石人鬥禮拜。」進云：「處處綠楊堪繫馬，家家
J37nB388_p0461c30║門首透長安。且道長安在什麼處？」師云：「腳頭腳底。」進
J37nB388_p0462a01║云：「恁麼則四海浪遊客，歸家罷問程。」師云：「冬行春令。」
J37nB388_p0462a02║僧云：「謝師答話。」師云：「聽事不真，喚鐘作甕。」乃云：「一不
J37nB388_p0462a03║做，二不休，收得安南服，猶懸塞北憂。神鼎拄杖子見
J37nB388_p0462a04║義勇為，分身百億，奇勳大建，曲奏凱旋，喜得狼煙息，
J37nB388_p0462a05║弓槊壁上懸也。汝等諸人因甚又抑逼山僧作麼？然
J37nB388_p0462a06║雖如是，莫嫌負屈藏頭角，好聽春雷換甲鱗。」
J37nB388_p0462a07║小參。「如雞抱卵，煖氣相接始成鶵；如貓捕鼠，心眼不
J37nB388_p0462a08║專徒費力。心眼專，煖氣接，子啐母啄時，恣餐爪下食。
J37nB388_p0462a09║設遇掉頭不顧，猶挂脣舌，畢竟如何？癡人面前說夢
J37nB388_p0462a10║不得。」
J37nB388_p0462a11║晚參。「敲空有響，擊木無聲，耳聽終難會，眼聞始得親，
J37nB388_p0462a12║領取鉤頭意，莫認定盤星。星即且置，還有識鉤頭意
J37nB388_p0462a13║者麼？」眾不出，師云：「八兩元來是半觔。」
J37nB388_p0462a14║冬至，上堂。問：「群陰剝盡，一氣潛回，以何為驗？」師云：「兔
J37nB388_p0462a15║角長三尺。」進云：「冰河燄發，枯木花生，為是陰去也？陽
J37nB388_p0462a16║回耶？」師云：「添得時人眼裏花。」進云：「更有一人道：『陰亦
J37nB388_p0462a17║不去，陽亦不回。』和尚以為何如？」師云：「蝦跳不出斗。」進
J37nB388_p0462a18║云：「秖如朕兆未分以前又作麼生？」師云：「鷂子過新羅。」
J37nB388_p0462a19║進云：「與麼一氣不言含有象，萬靈何處謝無私？」師云：
J37nB388_p0462a20║「承言者喪，滯句者迷。」問：「乾峰上堂云：『舉一不得舉二，
J37nB388_p0462a21║放過一著落在第二。』意旨如何？」師劈頭便棒。進云：「雲
J37nB388_p0462a22║門出眾云：『昨日有人從天台來，卻往徑山去。』是何道
J37nB388_p0462a23║理？」師云：「孟八郎漢。」進云：「乾峰云：『吩咐典座來日不得
J37nB388_p0462a24║普請。』還端的也無？」師云：「已遲八刻。」乃云：「一陽已發生，
J37nB388_p0462a25║從今便數九，九九八十一，蝦跳不出斗。榜揭僧堂前，
J37nB388_p0462a26║指點離窠臼，誰知癡鈍流，枷上重添杻？是豈老婆心？
J37nB388_p0462a27║垂慈成漏逗，打鎖與敲枷，山僧仍縮手。更問如何若
J37nB388_p0462a28║何，且待諸人知羞識醜。」
J37nB388_p0462a29║入新方丈，授權書記衣拂，上堂。「居天下之廣居，阿誰
J37nB388_p0462a30║無分？正諲祖之正位，傍若無人。行不傳之大道，平等
J37nB388_p0462b01║分付。大眾！既是不傳，又分付箇甚麼？克紹厥家英俊
J37nB388_p0462b02║子，豈同門外之遊人？」
J37nB388_p0462b03║臘八，上堂。「正覺山前一段義，囫圇無縫遭狼藉，只知
J37nB388_p0462b04║曲屈為群生，詎料而今成特地？午夜明星特地、智慧
J37nB388_p0462b05║德相特地、妄想執著特地，忽有道：『即今神鼎聻？』山僧
J37nB388_p0462b06║今日失利。」
J37nB388_p0462b07║托缽歸，晚參。「山僧前日失利，擬待今朝拔本，誰知鹵
J37nB388_p0462b08║莽禪和，各各擔雪填井？秪知倒捋虎鬚，將謂關門不
J37nB388_p0462b09║謹，直饒滿載歸來，各與三頓苕柄。且道：是賞？是罰？待
J37nB388_p0462b10║山門前石蝦蟆解語，卻向你道。」
J37nB388_p0462b11║易九有文學施造本山大佛二尊，金像成兼大殿上
J37nB388_p0462b12║梁，上堂。「優填假目連神通，只造得三十一相。梁武以
J37nB388_p0462b13║僧繇妙手，難描寶誌真儀。斯皆以思惟心測度如來
J37nB388_p0462b14║圓覺色相境界，如將螢火熱須彌山，終不能得。爭似
J37nB388_p0462b15║我大檀居士不資餘力，隨念而成二大如來，巍然出
J37nB388_p0462b16║現，相好具足，金碧交輝，儼然多寶迦文分座說法華
J37nB388_p0462b17║時也。直得字義炳然，人天莫測，恭敬圍繞者咸謂希
J37nB388_p0462b18║有。世尊苟非五百授記之數，焉能運此檀度神奇？又
J37nB388_p0462b19║非優填、梁武所能跂及。雖然，未可以人天小果而擬
J37nB388_p0462b20║之也。且道他極則在甚麼處？傳家權作修身本，法海
J37nB388_p0462b21║塵塵作棟梁。」
J37nB388_p0462b22║除夕，小參。「北禪分歲，烹露地白牛；今時叢林，畫葫蘆
J37nB388_p0462b23║炤樣。只知飯飽弄箸，逐惡隨邪，那辨義出豐年，儉生
J37nB388_p0462b24║不孝？今我者裏白牛、泥牛、溈山牯牛、老子青牛，隊隊
J37nB388_p0462b25║頭角崢嶸，各各水足艸足。雖然，爭奈鼻孔盡屬他人？
J37nB388_p0462b26║莫有不甘者麼？今朝臘月三十，切忌東觸西觸。」
J37nB388_p0462b27║元旦，上堂。「新年佛法有，鏡清曾失利；新年佛法無，明
J37nB388_p0462b28║教亦失利。亦無亦有，非有非無，別有機用，總在半途。」
J37nB388_p0462b29║橫按拄杖，云：「三箇童兒抱花鼓，莫來攔我毬門路。」
J37nB388_p0462b30║解制，上堂。「痛棒熱喝，曲盡婆心。敲開象骨新髓，拶得
J37nB388_p0462c01║獰獅血淋。寒山撫掌不歇，衲僧有理難伸。前途設遇
J37nB388_p0462c02║杜撰，巡官把住驢腳，莫道神鼎辜負。咄！咄！切忌抱贓
J37nB388_p0462c03║叫屈。」
J37nB388_p0462c04║小參。「炎蒸酷烈，赤日如焚，晝夜靡寧，可勝煎逼？更傳
J37nB388_p0462c05║烽煙四起，遍地甲兵，便見石鞏張弓、慈明按劍、道吾
J37nB388_p0462c06║舞笏、秘魔擎杈，互興定亂之謀，不免為太平奸賊。神
J37nB388_p0462c07║鼎坐致太平，其奈諸子幼稚無知，耽戀火宅，嬉戲不
J37nB388_p0462c08║求出離，記得有問寒暑到來甚處迴避，向鑊湯爐炭
J37nB388_p0462c09║裏迴避，利刀割肉渾閑事，毒口傷人恨爭消？」
J37nB388_p0462c10║師至龍牙，舉紺眉和尚繼席，請上堂。問：「祖席重輝即
J37nB388_p0462c11║不問，作家相見事如何？」師云：「汝不是其人。」進云：「昨夜
J37nB388_p0462c12║山頭金鳳舞，今朝杲日麗天輝。」師云：「切忌牽枝引蔓。」
J37nB388_p0462c13║進云：「如何是汾陽三訣？」師云：「山僧一訣也無。」進云：「百
J37nB388_p0462c14║丈香爐作禮，撞倒釋迦又作麼生？」師云：「我王庫內無
J37nB388_p0462c15║如是刀。」進云：「與麼則三賢十聖途中客，大座誰能辨
J37nB388_p0462c16║主人？」師一喝，乃云：「牛眠法座，夢感金湯，始信叢林有
J37nB388_p0462c17║主；把住驢腳，父業子承，也須弟應兄呼。從來靖退小
J37nB388_p0462c18║節，當期大事因緣，況此名勝祖庭，豈容魔得其便？今
J37nB388_p0462c19║則法雷已震，猊座重敷，昂昂頭角崢嶸，一一金聲玉
J37nB388_p0462c20║振，不用赤旛旗布，武略文韜，自然殄滅妖氛，波旬遁
J37nB388_p0462c21║跡。譬如獅子筋琴，撫之則眾音絕響；如塗毒鼓，擊之
J37nB388_p0462c22║遠近聞者皆喪。設有問：『神鼎如斯三昧因何致得？』又
J37nB388_p0462c23║作麼生？還委悉麼？我堂頭法弟曾親見先師來，各各
J37nB388_p0462c24║翹勤問取。」
J37nB388_p0462c25║小參。「開爐之始，法令之初，烈燄不容蚊泊，紅爐豈鑄
J37nB388_p0462c26║囊錐？人人有滄海之珠，一鎚粉碎；各各抱荊山之玉，
J37nB388_p0462c27║奚堪汙目？諸方只貴富有餘，神鼎直教窮徹骨。為甚
J37nB388_p0462c28║如此？若非換骨洗腸，爭見超宗異目？咄！」
J37nB388_p0462c29║上堂。問：「結制開爐，煆凡煉聖，古人樹下安居，向甚麼
J37nB388_p0462c30║處結制？」師云：「眼上更栽眉。」進云：「祖師西來，直指單傳，
J37nB388_p0463a01║如何是的的大意？」師打，云：「喫得棒也未？」進云：「和尚不
J37nB388_p0463a02║要壓良為賤。」師云：「也不辜負你。」進云：「大意已蒙師指
J37nB388_p0463a03║示，如何是父母未生前底事？」師云：「何得當面諱卻？」進
J37nB388_p0463a04║云：「天上無雙月，凡間只一師。」師云：「承言者喪，滯句者
J37nB388_p0463a05║迷。」問：「乾矢橛、柏樹子拈向一邊，化外來賓如何相見？」
J37nB388_p0463a06║師卓拄杖。進云：「打鼓弄琵琶，風流出當家，秪如沒絃
J37nB388_p0463a07║琴、無腔曲作麼彈唱？」師云：「罕遇知音。」僧擬議，師便打，
J37nB388_p0463a08║乃云：「一向鬧浩浩，臨濟、德山應接不暇；一向靜悄悄，
J37nB388_p0463a09║面壁老胡了無合煞。鬧浩浩處靜悄悄，大海宜乎折
J37nB388_p0463a10║箸攪；靜悄悄處鬧浩浩，古廟香爐漏逗了。漏逗了，如
J37nB388_p0463a11║何曉？體取無生無不生，莫徒門外打之遶。」
J37nB388_p0463a12║晚參。「終日拈香擇火，不知身是道場，是即了沒交涉；
J37nB388_p0463a13║終日拈香擇火，不知真箇道場，將謂多少奇特；終日
J37nB388_p0463a14║拈香擇火，不知拈香擇火。我今為汝保任此事，終不
J37nB388_p0463a15║虛也。」卓拄杖，云：「見之不取，思之千里。」
J37nB388_p0463a16║晚參。「揚眉瞬目，著甚來由？不許夜行，投明須到，三度
J37nB388_p0463a17║六十，打折驢腰。雖然負屈含冤，且喜皮膚脫落。曾經
J37nB388_p0463a18║巴峽猿啼處，銕石人聞也斷腸。」
J37nB388_p0463a19║小參。「日午金烏，何處尋覓？撞著道伴交肩過。一生參
J37nB388_p0463a20║學事畢，拄杖不在，苕帚柄聊與三十。殘羹餿飯，阿誰
J37nB388_p0463a21║肯喫？堪笑堪憐，抑抑逼逼，餓殺不知其幾。餓不殺，逢
J37nB388_p0463a22║人任索撩天價。」
J37nB388_p0463a23║冬至，上堂。問：「燄發冰河即不問，條抽石筍事如何？」師
J37nB388_p0463a24║云：「眼裏瞳人吹尺八。」進云：「洞山掇退果桌，慈明揭榜
J37nB388_p0463a25║僧堂，又作麼生？」師云：「罕逢穿耳客，多見刻舟人。」進云：
J37nB388_p0463a26║「月頭賣被買牛，月尾賣牛買被，者頭水牯牛不屬貴
J37nB388_p0463a27║賤，因甚買來賣去？」師云：「大丈夫兒合自由。」進云：「與麼
J37nB388_p0463a28║則四稜踏地，頭角崢嶸去也。」師云：「一任𨁝跳。」問：「空劫
J37nB388_p0463a29║已前，本無名相，如何是金剛正眼？」師卓拄杖，云：「會麼？」
J37nB388_p0463a30║進云：「生緣已後，萬物齊彰，如何是真如大道？」師云：「山
J37nB388_p0463b01║僧從不捏目生花。」乃云：「冬到寒食時，一百單五日，靈
J37nB388_p0463b02║明本有底，歷劫曾何異？慚愧老嵩山，長年只面壁，賺
J37nB388_p0463b03║他逐塊流，錯會西來秘，不錯會濟濟，瞎驢趁大隊。」
J37nB388_p0463b04║佛成道，上堂。問：「未離兜率，已降王宮；未出母胎，度人
J37nB388_p0463b05║已畢。因甚有道可成？」師云：「十八、十九，癡人夜走。」進云：
J37nB388_p0463b06║「秪如巖頭道：『德山未會末後句。』此理如何？」師云：「咬人
J37nB388_p0463b07║屎橛，不是好狗。」乃云：「明星豁盡三祗功，大象那遊兔
J37nB388_p0463b08║徑中？幸有一雙清白眼，何堪話柄妄流通？雖然，正覺
J37nB388_p0463b09║山前，如水歸水；現前一會，似空合空。諸仁若也尚留
J37nB388_p0463b10║觀聽……」驀豎拂子，云：「錦上鋪花又一重。」
J37nB388_p0463b11║除夕，小參。「末後一句始到牢關，到得亦須透得，直饒
J37nB388_p0463b12║到得透得，敢保老兄未徹。大眾！且道淆訛在甚麼處？
J37nB388_p0463b13║金輪天子同，艸店家風別，無智人前莫說，照顧頭破
J37nB388_p0463b14║額裂。」
J37nB388_p0463b15║元旦，上堂。問：「舊歲已去，新歲又來。未審衲僧門下還
J37nB388_p0463b16║有新舊也無？」師云：「靈龜無卦兆，空殼不勞鑽。」進云：「恁
J37nB388_p0463b17║麼則綿綿一段無今昔，迥出威音那畔春？」師云：「重說
J37nB388_p0463b18║偈言。」問：「涅槃心易曉，差別智難明。如何是易曉涅槃
J37nB388_p0463b19║心？」師云：「太平無象。」進云：「如何是難明差別智？」師云：「足
J37nB388_p0463b20║下無私。」僧云：「與麼則鼓腹謳歌去也。」師云：「好與三十
J37nB388_p0463b21║棒。」乃云：「一人有慶，時清道泰。桃符神革故鼎新，金剛
J37nB388_p0463b22║與泥人揩背。擦穿無量妙門，現出百千三昧。直得真
J37nB388_p0463b23║俗混融，何止兩彩一賽？湯德銘於日新，禹聞善言則
J37nB388_p0463b24║拜。林下道人何所為？數聲清磬是非外。」
J37nB388_p0463b25║元宵，立春，小參。「春風一夜來，花開世界起。」驀豎拂子，
J37nB388_p0463b26║云：「看，看！花開也，世尊拈底、五葉分底、南泉指底、靈雲
J37nB388_p0463b27║悟底總在者裏。於斯明得，不用五彩畫牛頭、黃金為
J37nB388_p0463b28║點額，鞭起溈山者一頭，耕轉劫初田地，便見雷動中
J37nB388_p0463b29║天、雲行雨施，普天同慶、五穀豐登，管絃沸、月頻宣，和
J37nB388_p0463b30║氣靄然、燈火燒空，奪盡夜寒之色。好時節，迦葉門風
J37nB388_p0463c01║渾漏洩。」擊拂子，下座。
J37nB388_p0463c02║解冬，上堂。問：「聖制告圓即不問，如何是平常無生句？」
J37nB388_p0463c03║師云：「石長無根樹。」進云：「如何是玅玄無私句？」師云：「山
J37nB388_p0463c04║藏不動雲。」進云：「如何是體明無盡句？」師云：「拄杖長七
J37nB388_p0463c05║尺。」進云：「且道此三句明甚麼邊事？」師打，云：「向者裏薦
J37nB388_p0463c06║取。」進云：「恁麼則天上有星皆拱北，人間無水不朝東。」
J37nB388_p0463c07║師云：「念話杜家。」問：「如何是十方同聚會？」師云：「大家在
J37nB388_p0463c08║者裏。」進云：「如何是箇箇學無為？」師云：「曾作甚麼來？」進
J37nB388_p0463c09║云：「如何是此是選佛場？」師云：「更疑甚麼碗？」進云：「如何
J37nB388_p0463c10║是心空及第歸？」師云：「禮拜了退。」進云：「與麼則頭頭得
J37nB388_p0463c11║證無生法忍也。」師云：「鈍置殺人。」問：「結制一期即不問，
J37nB388_p0463c12║解制一句是如何？」師云：「八字打開。」進云：「從門入者不
J37nB388_p0463c13║是家珍，且道學人本分事作麼生？」師便打。進云：「秪如
J37nB388_p0463c14║開眼也著、合眼也著，不開不合時如何？」師云：「鈍漢。」進
J37nB388_p0463c15║云：「與麼從今認得東風面，萬紫千紅總是春去也。」師
J37nB388_p0463c16║云：「切忌隨流。」問：「如何是轉功就位？」師云：「神鼎者裏不
J37nB388_p0463c17║似諸方。」進云：「如何是轉位就功？」師云：「參取洞下知識
J37nB388_p0463c18║去。」進云：「如何是功位齊彰？」師云：「大家在者裏。」進云：「如
J37nB388_p0463c19║何是功位俱隱？」師云：「禮拜了退。」乃云：「朽木不可雕，一
J37nB388_p0463c20║冬燒不盡，精金不變色，烈燄轉光輝。光輝光輝，直須
J37nB388_p0463c21║與我颺向糞堆艸堆，一任枯木寒灰，若是寶惜，不肯
J37nB388_p0463c22║放下。」卓拄杖，云：「腦後依然欠一鎚。」
J37nB388_p0463c23║結制，小參。「把住驢腳，敲骨取髓，不惜老婆心，為憐三
J37nB388_p0463c24║歲子，雖作死馬醫之，不免壓良為賤。今則敕點飛龍，
J37nB388_p0463c25║寬著程限，朝斯夕斯，星馳電捲。莫待死挨三頓，臨濟
J37nB388_p0463c26║有屈難伸；吹滅紙燈，德山未脫情見。當機覿面若遲
J37nB388_p0463c27║疑，十萬八千未是遠。」
J37nB388_p0463c28║上堂。「南方來者與下載，寒時寒殺闍黎。北方來者與
J37nB388_p0463c29║上載，豈可枷上更添杻。別有超方作略，拄杖不在，苕
J37nB388_p0463c30║帚柄聊與三十。設或奴郎不辨，黍粟不分，身心安居，
J37nB388_p0464a01║平等性智，又是黑牛臥死水。且道神鼎為人在甚處？
J37nB388_p0464a02║參。」
J37nB388_p0464a03║晚參。「玄沙三種病，黃龍三重關，病多諳藥性，醫精病
J37nB388_p0464a04║愈繁，關險人難透，心堅石也穿，苦瓠連根苦，甜瓜徹
J37nB388_p0464a05║蒂甜，虛空無朕跡，大道絕遮攔。也堪笑，也堪憐，貼天
J37nB388_p0464a06║飛遍無毛鷂，最惜靈龜脫殼難。」
J37nB388_p0464a07║冬至，小參。「陰陽有消有長，不屬陰陽是阿誰？靈根不
J37nB388_p0464a08║變不遷，須向遷變裏會取。」拈拄杖，云：「一陽生也，拄杖
J37nB388_p0464a09║抽條也。」卓一卓，云：「君子道長，小人道消，添得廬陵米
J37nB388_p0464a10║價高。」
J37nB388_p0464a11║新戒幽、麗、畇三弟子請陞座。問：「五夏以前專精戒律，
J37nB388_p0464a12║五夏以後方乃聽教參禪，正當不前不後，持戒即是？
J37nB388_p0464a13║參禪即是？」師云：「好狗不喫油，癡啣燈盞走。」進云：「五戒
J37nB388_p0464a14║不持，人天路絕；五戒若持，為甚麼人天路絕？」師云：「金
J37nB388_p0464a15║剛杵碎鐵崑崙。」進云：「依稀似曲纔堪聽，又被風吹別
J37nB388_p0464a16║調中。」師云：「話墮也。」乃云：「隔壁釵釧聲，聞即名破戒；香
J37nB388_p0464a17║嚴聞擊竹，頓爾破重玄。所以繁興大用，舉必全真，根
J37nB388_p0464a18║塵同元，縛脫不二。於不二法中，不可多處添些子；同
J37nB388_p0464a19║元境內，不可少處減些子。得之於心，伊蘭作栴檀之
J37nB388_p0464a20║樹；夫之於旨，甘露乃蒺藜之園。即今飽足，觀光兩彩，
J37nB388_p0464a21║一賽一句又作麼生？天寒日且短，三人共兩碗。」
J37nB388_p0464a22║臘八日，易檀越飯僧得子，請上堂。問：「儒釋弟子供佛
J37nB388_p0464a23║及僧，未審和尚將何供養？」師云：「莫怪棒頭麤。」進云：「如
J37nB388_p0464a24║何是佛？」師云：「眼不見鼻孔。」進云：「如何是法？」師云：「莫更
J37nB388_p0464a25║別求。」進云：「如何是僧？」師云：「禮拜了退。」進云：「世尊成道
J37nB388_p0464a26║度人已畢，為甚麼眾生更多？」師云：「杲日正當空，不照
J37nB388_p0464a27║覆盆下。」問：「居士設齋請法，未審和尚以何法施？」師云：
J37nB388_p0464a28║「岳陽船子洞庭波。」進云：「剎竿頭上風車子，明眼宗師
J37nB388_p0464a29║用不同。」師云：「接響莫承虛。」進云：「莫怪渠儂多意氣，他
J37nB388_p0464a30║家曾踏上頭關。」師云：「夢裏唱巴歌。」問：「智慧德相本自
J37nB388_p0464b01║圓成，六年苦行為行何事？」師云：「入水見長人。」進云：「恁
J37nB388_p0464b02║麼則大地含靈齊成正覺去也。」師云：「接竹點天。」進云：
J37nB388_p0464b03║「只如雪覆千山，為甚孤峰不白？」師云：「不是尋常上石
J37nB388_p0464b04║堆。」乃豎拂子云：「看看，明星現也、覺華開也，於斯見得，
J37nB388_p0464b05║善財不用南詢參遍知識、維摩不起於座展盡神通，
J37nB388_p0464b06║以香飯飽多人、以法財利一切，直得天雨四花、地搖
J37nB388_p0464b07║六震，禾山打鼓讚嘆不及、雪峰𣮎毬指註不到。今幸
J37nB388_p0464b08║我密弘居士赤手全提，食輪、法輪等轉，古話、今話重
J37nB388_p0464b09║圓，未聞者聞、不到處到，遍大宗剎佛事週隆，便獲玉
J37nB388_p0464b10║麟現瑞、貴胤鍾祥。且道神鼎如何與他因齋慶讚？即
J37nB388_p0464b11║得父子不傳真秘訣，兒孫振振世其家。」
J37nB388_p0464b12║除夕，小參。「大盡三十日，小盡二十九，任運只如斯，蝦
J37nB388_p0464b13║跳不出斗。一念普觀無量劫，無去無來亦無住，如是
J37nB388_p0464b14║了知三世事，超諸方便成十力。若不如此，千門無壽
J37nB388_p0464b15║藥，一鏡有愁懸。」
J37nB388_p0464b16║元旦，上堂。「三十六旬之始，掀翻條令斬新；七十二候
J37nB388_p0464b17║之初，依舊陳年曆日。日日是好日，佛法子無多，時清
J37nB388_p0464b18║休唱太平歌。」
J37nB388_p0464b19║上元，解制，上堂。「普天一月明，莫能及幽暗；一燈能破
J37nB388_p0464b20║暗，無以映千江。蒺藜杖頭邊，煥現一輪滿；無幽而不
J37nB388_p0464b21║燭，有水盡皆含。得其用，則任扶過斷橋，伴歸明月；失
J37nB388_p0464b22║其體，則為殃為害，徒使伶俜。高著眼，莫逡巡，各各光
J37nB388_p0464b23║明無少剩，看時不見暗昏昏。」
J37nB388_p0464b24║開爐，兼韋馱羅漢開光，請上堂。僧問：「塵塵浩浩即不
J37nB388_p0464b25║問，且道如何是結制底事？」師云：「淨地不生閑艸木。」進
J37nB388_p0464b26║云：「寶相莊嚴，輝煥一堂，以何為正？」師云：「從君打瓦更
J37nB388_p0464b27║鑽龜。」進云：「達磨西來，重重露布了也。」師云：「已遲八刻。」
J37nB388_p0464b28║進云：「與麼則一句迥超無量劫。」師云：「再念一聯。」乃舉
J37nB388_p0464b29║法昌開爐上堂語畢，師云：「老法昌傍若無人，望空啟
J37nB388_p0464b30║告，不謬為大脫空。山僧者裏不然，神鼎今日開爐，老
J37nB388_p0464c01║衲精奇箇箇圓成，十八應真開點光明，入座韋天赫
J37nB388_p0464c02║濯厥靈，切為諸人怠墮。雖然本有靈光，也要從頭點
J37nB388_p0464c03║破。豁開千聖頂𩕳，說甚三乘四果？」卓拄杖，云：「棒頭忍
J37nB388_p0464c04║俊不禁，隨例敲枷打鎖，秪如大功不宰又作麼生？心
J37nB388_p0464c05║空及第見根元，莫道從前辜負我。」
J37nB388_p0464c06║晚參。「河裏失錢河裏摝，幾堪笑也幾堪哭，木人嶺上
J37nB388_p0464c07║唱哩囉，石女溪邊連叫屈。何事屈？一字入公門，九牛
J37nB388_p0464c08║拔不出。咄！咄！咄！」
J37nB388_p0464c09║除夕，小參。「歲遇今宵畢，衲僧赤骨歷，貧來錐也無，煞
J37nB388_p0464c10║好者消息。無端王老夜燒錢，引得閑神競抑逼，究玅
J37nB388_p0464c11║窮玄，咬人火急，大似拋卻真金，遍尋瓦礫。撿點將來，
J37nB388_p0464c12║著甚死急？爭如家堂穩坐絕思惟，擬議從教門外立？」
J37nB388_p0464c13║元旦，上堂。「斗柄回寅，桃符革故，人物氣象咸新，古佛
J37nB388_p0464c14║家風露布，八萬四千法門廓爾洞開，千七百箇古錐
J37nB388_p0464c15║藏身無處沒，藏處絕回互，處處逢渠不識渠，笙歌盡
J37nB388_p0464c16║作太平曲。」
J37nB388_p0464c17║解制，上堂。「把住應無端，蓋為老婆心切；放行全意氣，
J37nB388_p0464c18║其如朽木難雕。不入者保社，擔起睦州板；過得荊棘
J37nB388_p0464c19║林，還淹虀甕裏。且道利害在甚處？不是知音徒側耳。」
J37nB388_p0464c20║福嵩建中元會，眾姓請上堂。問：「一切眾生皆有佛性，
J37nB388_p0464c21║本來具足無染，為甚麼又有地獄輪迴？」師云：「怪得阿
J37nB388_p0464c22║誰？」進云：「龐公道：『不以萬法為侶。』意作麼生？」師便打。僧
J37nB388_p0464c23║云：「不遇中郎鑒，還同野舍薪。」師云：「喪車後藥囊。」問：「禪
J37nB388_p0464c24║非意想，道絕功勳。獨脫一句作麼生道？」師云：「金風吹
J37nB388_p0464c25║玉管，幾箇是知音？」進云：「如何是神鼎起行句？」師云：「未
J37nB388_p0464c26║問已前答汝也。」進云：「如何是途中受用句？」師云：「不堪
J37nB388_p0464c27║舉似君。」進云：「如何是福嵩奇特句？」師打，云：「會麼？」進云：
J37nB388_p0464c28║「向上一路，千聖不傳。少林如何又有直指？」師云：「莫傍
J37nB388_p0464c29║祖師好。」乃云：「眾罪如霜露，慧日即消除。大眾！還知慧
J37nB388_p0464c30║日麼？不自天生，如天普蓋；不從地涌，似地普擎。在聖
J37nB388_p0465a01║不增，在凡不減，只在當人六根門時時烜赫，腳跟下
J37nB388_p0465a02║朗徹十虛。所以，迷之則生死始，悟之則輪迴息。生死
J37nB388_p0465a03║始則觸途成滯，累劫沉淪；輪迴息則平步青霄，當下
J37nB388_p0465a04║解脫。以此破諸闇，無闇不明；以此利群靈，無一不利。
J37nB388_p0465a05║譬如筍抽寒谷，非陽和之發生；魚躍冰河，非網羅之
J37nB388_p0465a06║力致。誠感而遂通，法不思議故。秪如今此勝會道場
J37nB388_p0465a07║一期佛事，又且如何舉揚即得？仲尼曰：『吾禱久矣。』」復
J37nB388_p0465a08║舉：「昔有二禪伯持論次，一人云：『生死海中有佛，則不
J37nB388_p0465a09║迷生死。』一人云：『生死海中無佛，則無生死。』二人同質
J37nB388_p0465a10║一老宿法座，云：『誰親？』宿云：『親者不問，問者不親。』者則
J37nB388_p0465a11║公案，古人善應來機，其奈不能剖二人之固執。山僧
J37nB388_p0465a12║據款結案以釋群疑，一人事上有餘，理上不足；一人
J37nB388_p0465a13║理上有餘，事上偏枯。撿點將來，二俱徐六擔板各見
J37nB388_p0465a14║一邊，爭似現前諸高檀大哀曠濟，合興同體之悲、報
J37nB388_p0465a15║本之德？意在溯其源、清其流，使其子孫克紹箕裘、純
J37nB388_p0465a16║其祖武，直得理事俱備，裕後光前。大眾！且道是有佛
J37nB388_p0465a17║耶？無佛耶？自力耶？假他耶？治世耶？出世耶？虛空可量
J37nB388_p0465a18║風可繫，無能盡說斯功德。」
J37nB388_p0465a19║結制日，惟空二上座募鞋齋僧，請上堂。「熊耳失卻隻
J37nB388_p0465a20║履，古今無處尋覓。衲僧一雙具足，各各無欠無餘。只
J37nB388_p0465a21║此無欠餘底，合各自知來處。若知來處，不妨多處添
J37nB388_p0465a22║些子，少處減些子，便見普慧雲興，普賢瓶瀉，打開寶
J37nB388_p0465a23║藏，運出家珍，一缽和羅，大作佛事。脫或未然，荊棘林
J37nB388_p0465a24║中須赤腳，皮穿骨露始應知。」
J37nB388_p0465a25║冬夜，小參。「六陰已極，一陽復生；六塵不惡，一鏡圓明。」
J37nB388_p0465a26║驀豎拂子，云：「看，看！石笄抽條也，會見高枝引鳳雛；花
J37nB388_p0465a27║開鐵樹也，馨香取次戀遊蜂。不屬造化功、陰陽遷變
J37nB388_p0465a28║力，衲僧家如龍得水、似虎靠山，秪如頂天立地底人
J37nB388_p0465a29║向者裏因甚仰面不見天、低頭不見地？待汝諸人打
J37nB388_p0465a30║破鏡來即向汝道。」
J37nB388_p0465b01║晚參。「破鏡不重照，眼堪作甚麼？光不透脫底，依然門
J37nB388_p0465b02║外立。直饒入得門來，要須辨主始得。還辨主麼？」卓拄
J37nB388_p0465b03║杖，云：「平生肝膽向人傾，咄哉漆桶胡不快。」
J37nB388_p0465b04║臘八日，杲輪上座同新戒弟子等請上堂。「雪山星現
J37nB388_p0465b05║眼開，將錯就錯；行者傳衣衲戒，錦上添花。盡道布縵
J37nB388_p0465b06║天網，打衝浪魚，爐韝之所多鈍鐵，良醫門裏病入叢。
J37nB388_p0465b07║然雖如是，得念失念無非解脫，智慧愚癡通名般若。
J37nB388_p0465b08║秪如藥忌併除，又且如何話會？雪盡一輪紅杲杲，何
J37nB388_p0465b09║山松柏不青青？」
J37nB388_p0465b10║除夕，小參。「一年今又盡，為人須徹困，不打葛藤禪，飯
J37nB388_p0465b11║香炊別甑。恣餐特達流，為憐頭尾正，此眾無枝葉，真
J37nB388_p0465b12║實無少剩。佛法子無多，臨機見豪俊，若更覓幽玄，缽
J37nB388_p0465b13║盂待安柄。」
J37nB388_p0465b14║元旦，上堂。「鼎新革故，世諦常論；無變無遷，今時蹊徑。
J37nB388_p0465b15║咳唾雲從龍，掉臂風從虎。須知道人行履處，艸偃風
J37nB388_p0465b16║行得自由。正恁麼時，如何見得？斬新日月輝千界，特
J37nB388_p0465b17║地乾坤透劫前。」
J37nB388_p0465b18║解制，上堂。「歲歲上元正月半，解開布袋甚分明，本光
J37nB388_p0465b19║瑞現燈明佛，爍破昏衢遍剎塵。遍剎塵，聽叮嚀，莫教
J37nB388_p0465b20║纖埃翳眼睛。」
J37nB388_p0465b21║開爐，上堂。「已過關者不入斯限，青州棗子囫圇吞嚥；
J37nB388_p0465b22║未過關者不受熱瞞，莫教撞著杜撰巡官。恁麼、不恁
J37nB388_p0465b23║麼，總得、總不得，不免烈燄紅爐，那顧焦頭爛額？不是
J37nB388_p0465b24║無端抑逼人，曾為浪子偏憐客。」
J37nB388_p0465b25║了悟上座入塔，其徒冰鑑請小參。「即今休去便休去，
J37nB388_p0465b26║欲覓了時無了時，全超百億，一句了然，八萬劫生，空
J37nB388_p0465b27║亡可畏。信是生鐵鑄就，還他呼喚不回，煉就一具黃
J37nB388_p0465b28║金，僧繇描貌不得。秪如到家消息，甚處見他即是？臘
J37nB388_p0465b29║月藕花香遍界，靈光炯炯貫家山。」
J37nB388_p0465b30║永隆勗長老設齋請上堂。僧問：「蛟龍喜升，泥鰍喜伏，
J37nB388_p0465c01║螃蟹喜橫行，既是水族一類，因甚其性不一？」師云：「怪
J37nB388_p0465c02║氣何來？」進云：「大師設齋供眾，和尚陞座有何利益？」師
J37nB388_p0465c03║云：「眼上添眉。」進云：「盡大地是箇饅頭，如何吞吐？」師云：
J37nB388_p0465c04║「看你伎倆已盡。」乃云：「人從廣南來，卻得幽州信，報道
J37nB388_p0465c05║五湖派合，六國風清，狸奴白牯唱哩囉，羅猴羅兒咸
J37nB388_p0465c06║鼓舞，舉足下足，合轍同途，者邊那邊，全賓全主。今日
J37nB388_p0465c07║神鼎又且如何話會？昨夜北山大蟲咬殺南山猛虎。」
J37nB388_p0465c08║湘陰縣衙陳公子省凡居士請上堂。問：「居士設齋請
J37nB388_p0465c09║法，臨筵四眾瞻依，向上宗乘即不問，煆凡煆聖事如
J37nB388_p0465c10║何？」師云：「一棒一條痕。」進云：「與麼則三盞酒裝公子面，
J37nB388_p0465c11║一枝花插美人頭也。」師云：「笑倒傍觀。」乃云：「道無向背，
J37nB388_p0465c12║弘有卷舒，大用現前，不存軌則。慧劍運於掌握，千聖
J37nB388_p0465c13║齊立下風，胸中流出一機，不獨萬靈罔測，直使三乘
J37nB388_p0465c14║膽顫，十地魂驚，帝釋攢眉，修羅息戰。若也毫釐繫念，
J37nB388_p0465c15║三途業因，瞥爾情生，萬劫羈鎖。何謂也？不見道：執之
J37nB388_p0465c16║失度，必入邪路；放之自然，體無去住。苟能如是，則不
J37nB388_p0465c17║懺罪而罪滅河沙，越化城而便登寶所。秪如應物無
J37nB388_p0465c18║私，甚處見他端的？即是錦衣公子貴，林下道人高。」復
J37nB388_p0465c19║舉：「三祖僧粲大師問二祖云：『弟子身纏風恙，乞師懺
J37nB388_p0465c20║罪。』祖云：『將罪來，與汝懺。』粲云：『覓罪性了不可得。』祖云：
J37nB388_p0465c21║『與汝懺罪竟。』大眾！古人拔出眼中屑，抽卻腦後釘，雖
J37nB388_p0465c22║證得罪福皆空，視身無我，撿點將來，未免猶在半途。
J37nB388_p0465c23║今者座前陳公子入山飯僧，請法懺罪，誓明生死大
J37nB388_p0465c24║事，冀其進道無魔，且喜身力強壯，氣宇如王，既無罪
J37nB388_p0465c25║性可覓，山僧亦不好肉剜瘡，豈不出他古人頭地？為
J37nB388_p0465c26║甚如此？端坐受供養，施主常安樂。」
J37nB388_p0465c27║除夕，小參。拈拄杖，云：「結交頭，一句子，和盤托出來，不
J37nB388_p0465c28║惜拖泥水。佇思停機，對面千里，快鷂俊鷹趁不及，迅
J37nB388_p0465c29║雷豈待掩雙耳？」復卓一卓，云：「急薦取，知音何用頻為
J37nB388_p0465c30║舉？」
J37nB388_p0466a01║元旦，自覺監院募供法衣至，上堂。乃云：「元正啟祚，慶
J37nB388_p0466a02║無不宜，衣好是新底，人好是舊底，老盧把住曹溪後，
J37nB388_p0466a03║須信人人總有之。大功不宰，大化無為，拈來不費纖
J37nB388_p0466a04║毫力，不是苦心人不知。」
J37nB388_p0466a05║解制，上堂。「結卻布袋，何處叫屈？更待解開，還遭活埋。
J37nB388_p0466a06║不結不解是活埋，不去不住是活埋。踏翻關捩子，透
J37nB388_p0466a07║過祖師關，猶是堆上見堆，土上添土。要識山僧落處
J37nB388_p0466a08║麼？從來不打禾山鼓。」
J37nB388_p0466a09║　（門弟子成林
J37nB388_p0466a10║　領刻弟四卷。）
J37nB388_p0466a11║一揆禪師語錄卷四終