J37nB388_p0466b01║一揆禪師語錄卷五（師諱元揆）
J37nB388_p0466b02║嗣法門人成定等編
J37nB388_p0466b03║住潭州神鼎資聖禪寺
J37nB388_p0466b04║昱林禪徒廣東募鑄千僧大鍋，到山啟建華嚴勝會，
J37nB388_p0466b05║巴陵張仲公開鍋齋僧，請上堂。「生鐵鑄成大器，廣南
J37nB388_p0466b06║源遠流長，一塵內有大經，剖出一真法界。無盡福德
J37nB388_p0466b07║藏，重重解脫門，彈指悉圓成，不費纖毫力。滿盤金牛
J37nB388_p0466b08║大飯，不勞香積擎來，八十一卷真詮，一一金春玉應。
J37nB388_p0466b09║於斯見得諦當，舉足下足無非華藏海，全體全用總
J37nB388_p0466b10║是舍那身，人人飽足觀光，各各得大受用。其或尚留
J37nB388_p0466b11║觀聽，試看巴陵檀越大有因緣，於此會中炊香表嚫，
J37nB388_p0466b12║借使善財寶藏器器皆盈，猶是當人身外物也。且道
J37nB388_p0466b13║如何是他極則？還委悉麼？五十三人咸在席，全身頓
J37nB388_p0466b14║入大毘盧。」
J37nB388_p0466b15║長沙文學易九有請上堂。問：「明鏡當臺即不問，本來
J37nB388_p0466b16║面目請師宣。」師云：「日輪當午照，猶待曉雞啼。」進云：「千
J37nB388_p0466b17║僧幸集華嚴會，請師一句利群機。」師云：「山僧有口挂
J37nB388_p0466b18║壁。」乃云：「假使頂戴經塵劫，身為床座遍三千，若不傳
J37nB388_p0466b19║法度眾生，畢竟無能報恩者。三世諸佛無法可傳，此
J37nB388_p0466b20║處無銀三十兩；歷代祖師無生可度，俗人沽酒三升。
J37nB388_p0466b21║功不浪施即且置，不涉功勳一句又作麼生？一氣不
J37nB388_p0466b22║言含有象，萬靈何處謝無私？茲辰迺密弘居士飯僧
J37nB388_p0466b23║為子報恩，兼施血書華嚴經入山供奉，俾此會中知
J37nB388_p0466b24║識三七展演，一字一滴血，法施利無涯，未見者見、未
J37nB388_p0466b25║聞者聞、未度者令度，直得天龍寂聽而生歡、含識承
J37nB388_p0466b26║斯而普洽，傳法也、度生也、報恩也，又是錦上鋪花。若
J37nB388_p0466b27║是因齋慶讚，待諸人手中缽盂安箇柄來再向汝道。」
J37nB388_p0466b28║師六旬，兩序慶祝請上堂。問：「如何是心地戒？」師云：「眼
J37nB388_p0466b29║中有翳須挑撥。」「如何是無相戒？」師云：「鏡上無塵不用
J37nB388_p0466b30║磨。」「如何是有相戒？」師便打。問：「寶華王座渴仰人天，向
J37nB388_p0466c01║上宗乘請師指示。」師云：「掃卻門前壒𡒁著。」乃云：「者箇
J37nB388_p0466c02║若是頭上安頭，丹青鈍置老僧繇；者箇不是斬頭覓
J37nB388_p0466c03║活，阿誰不具超方作？是醍醐，是毒藥，和羅一缽饌雲
J37nB388_p0466c04║堂，鼻孔人人盡穿卻。且道因誰致得？休向樽前唱鷓
J37nB388_p0466c05║鴣，座中儘有江南客。」
J37nB388_p0466c06║新戒眾弟子請上堂。「為法檀度？為法戒度？優波離日
J37nB388_p0466c07║切冰競，碧眼胡一言不措，於事法界理上偏枯，於理
J37nB388_p0466c08║法界事上不足，直饒理事無礙、事事無礙，若到衲僧
J37nB388_p0466c09║門下總未可在。為甚如此？平蕪盡處是青山，行人更
J37nB388_p0466c10║在青山外。」
J37nB388_p0466c11║會期滿散，湘陰陳令尹暨夫人飯僧，公子省凡居士
J37nB388_p0466c12║供法衣，上堂。問：「擊鼓陞堂行祖令，神峰施設又重新，
J37nB388_p0466c13║如何是重新底句？」師云：「連城何用重添彩？」進云：「一週
J37nB388_p0466c14║佛事今圓滿，再請一言轉法輪。」師云：「天錦何勞更著
J37nB388_p0466c15║花？」問：「如來禪祖師意拈向一邊，華嚴期毘尼戒撥置
J37nB388_p0466c16║一處，今日護法臨筵慶誕如何指示？」師云：「更待華鋪
J37nB388_p0466c17║錦上那？」進云：「千齡寶掌非堪羨，百二頭陀不足論，畢
J37nB388_p0466c18║竟和尚壽量多少？」師云：「切忌彫鐫。」進云：「踢翻花甲子，
J37nB388_p0466c19║海屋更添籌。」師云：「接竹點天。」問：「三七勝會斯晨畢，四
J37nB388_p0466c20║眾雲臻慶法筵，幾簇紫煙籠寶座，一輪杲日燦中天。
J37nB388_p0466c21║接物利生句且置，壽峰人境乞師宣。」師云：「玉樓人醉
J37nB388_p0466c22║杏花天。」進云：「庭前鳳竹竿竿秀，檻外虯松箇箇青，如
J37nB388_p0466c23║何是壽峰境？」師云：「不可節外生枝。」進云：「橫按莫邪揮
J37nB388_p0466c24║佛祖，倒拈白棒打人天，如何是壽峰人？」師云：「何得當
J37nB388_p0466c25║面諱？」進云：「人境已蒙師指示，向上還有事也無？」師云：
J37nB388_p0466c26║「無。」進云：「三角金烏子夜躍，八楞玉兔午天昇，未審神
J37nB388_p0466c27║通玅用法爾如然？」師云：「從教打瓦更鑽龜。」進云：「超今
J37nB388_p0466c28║越古惟師手，千聖還須立下風。」師云：「伶俐衲僧一撥
J37nB388_p0466c29║便轉。」進云：「謝師答話。」師便喝，乃拈衣示眾云：「還委悉
J37nB388_p0466c30║麼？三泛重溟傳得來，即此物非他物；老盧六傳而把
J37nB388_p0467a01║住，即此物非他物。傳來則壓良為賤，人人依舊赤骨
J37nB388_p0467a02║窮；把住則恩大難酬，箇箇短長無少剩。既無少剩，則
J37nB388_p0467a03║比比男子因甚伶俜辛苦向外馳求？今幸大心檀越
J37nB388_p0467a04║信手拈來，山僧持向人天眾前平等分付，還有欠少
J37nB388_p0467a05║者麼？若是陶淵明，攢眉便歸去。」
J37nB388_p0467a06║道權法維那為母斷七，請小參。「昊天罔極，曷報劬勞？
J37nB388_p0467a07║深恩一念無生，頓脫糾纏之苦。如斯話會，蓋為曲順
J37nB388_p0467a08║時宜，藥病對治句，黃葉止兒啼，卻少者般毒氣不得。
J37nB388_p0467a09║為甚如此？不見道：本無有縛，何處求脫？直饒道箇生
J37nB388_p0467a10║死一如，縛脫不二，猶挂脣齒在。到者裏，母乘子力早
J37nB388_p0467a11║已超昇，子道成焉，殊不愧也。說甚蓼莪之章，望空啟
J37nB388_p0467a12║告，招魂紀夢，捕影勞形？其或未然，微雨灑花千點淚，
J37nB388_p0467a13║澹煙籠竹一堆愁。」
J37nB388_p0467a14║福嵩中元會圓滿，九有易居士請陞座。居士問：「大矣
J37nB388_p0467a15║哉！甚奇特，空王欲使群生得。既是空王，得箇甚麼？」師
J37nB388_p0467a16║云：「料掉沒交涉。」進云：「光輝一萬八千土，土土皆作黃
J37nB388_p0467a17║金色，福嵩為甚又是土泥？」師云：「眼裏無筋一世貧。」進
J37nB388_p0467a18║云：「昔日孔子五十而知天命，古德又云：『先天地生不
J37nB388_p0467a19║為精，後天地死不為老。』和尚今歲大誕，二者何居？」師
J37nB388_p0467a20║云：「切忌打之遶。」進云：「中元普度，四眾臨筵，三途脫苦，
J37nB388_p0467a21║人天協慶，未審是一？是二？」師云：「玉女已歸霄漢去，不
J37nB388_p0467a22║須惆悵五更風。」進云：「如此則是棒頭指出無私旨，大
J37nB388_p0467a23║地俱沾雨露恩去也。」師云：「但自不忘羊，何須泣岐路？」
J37nB388_p0467a24║乃云：「百千結使釋何從？一句了然超百億。且道是甚
J37nB388_p0467a25║麼句？今此一會，七軸蓮經已展、十全懺法已修，了然
J37nB388_p0467a26║之句試拈出看。若謂言言見諦、句句超宗，未免瞞頇
J37nB388_p0467a27║佛性、儱侗真如，更道不在者兩頭，則違背靈文，獲罪
J37nB388_p0467a28║不淺。若也旨外明宗，不向言中取則，則諸人入息不
J37nB388_p0467a29║居陰界、出息不涉眾緣，常轉如是經百千萬億卷，非
J37nB388_p0467a30║但七卷、十卷，以此報本，無本不報；以此資冥，無一不
J37nB388_p0467b01║資。鑊湯爐炭吹教滅，劍樹刀山喝使摧。且道以何為
J37nB388_p0467b02║驗？聽取一偈：三度於茲振法筵，風行艸偃利無邊，年
J37nB388_p0467b03║來又得真消息，報道湘都有達賢。」
J37nB388_p0467b04║師至大溈掃塔，當山堂頭翔長老率兩序耆舊請上
J37nB388_p0467b05║堂。「出山髮尚青，還家身已老，我猶昔人非昔人，大似
J37nB388_p0467b06║大蟲戴紙帽。諸上座！若為明辨昔非昔好？若謂昔自
J37nB388_p0467b07║是昔、今自是今，童髦容殊、觀河不改，只是箇定性聲
J37nB388_p0467b08║聞，有甚轉變之處？更道昔不異今、今不異昔，天上無
J37nB388_p0467b09║雙月、人間只一僧，愜認驢鞍橋作阿爺下頷。到者裏，
J37nB388_p0467b10║坐斷古今、全機展拓，不妨神鼎遇箇同參；其或未然，
J37nB388_p0467b11║君之西秦、我之東魯。然雖如是，幸有本山堂頭天翼
J37nB388_p0467b12║禪師，乃先師冢孫，山僧到來且喜風規靄著、龍象雍
J37nB388_p0467b13║容，豈可連城更加五彩？且道甚處見他標格？嫩桂香
J37nB388_p0467b14║清優缽水，一枝秀出玉芙蓉。」
J37nB388_p0467b15║開爐，上堂。「寒則圍爐，熱則揮扇。天真佛內裏打坐，老
J37nB388_p0467b16║趙州卻不相賺。眼裏著不得，通身擔板臨河叫，渴底
J37nB388_p0467b17║堆堆無限。薦不薦，莫似青州棗子囫圇吞嚥，閻羅面
J37nB388_p0467b18║子青如靛。」
J37nB388_p0467b19║冬夜，小參。「六陰今已伏，來日一陽生，便見碓嘴開花，
J37nB388_p0467b20║寒冰發燄，萬卉芬芳。從茲伊始，汝等諸人心華發明，
J37nB388_p0467b21║不妨應時及節。山僧恁麼告報，也是抑而為之。忽有
J37nB388_p0467b22║箇漢出來道：『能為萬象主，不屬四時推。又作麼生？』快
J37nB388_p0467b23║刀割肉渾閑事，惡口傷人恨爭消？」
J37nB388_p0467b24║晚參。「心月孤圓，覆藏不得，謾云在天在水，再三撈摝，
J37nB388_p0467b25║方知撈摝不得。不撈而得，誰知一貫兩箇五百？設有
J37nB388_p0467b26║得，亦非真。要見真實處麼？」豎拂子，云：「分明月在梅花
J37nB388_p0467b27║上，看到梅花早已遲。」
J37nB388_p0467b28║歲夜，小參。「古者道：『我若舉揚宗教，法堂前艸深一丈。』
J37nB388_p0467b29║呵呵！天下衲僧有眼腦者，爭肯向他艸窩裏沒頭沒
J37nB388_p0467b30║腦？神鼎從來舉揚宗教，直得大地無寸土。既無寸土，
J37nB388_p0467c01║諸人向甚處立地？果能無卓錐地、連錐也無，不妨洗
J37nB388_p0467c02║腳上船；其或未然，今朝臘月三十日，莫道無事好。」
J37nB388_p0467c03║解制，小參。「百匝千重，入作不徹，何妨歇卻馳求？時節
J37nB388_p0467c04║若至，其理自彰，豈特將心待悟？一擊忘所知，一椎百
J37nB388_p0467c05║雜碎，一毫穿眾穴，一口吸西江，途路之樂終未到家，
J37nB388_p0467c06║見解入微不名見道。道！道！出門切忌埋荒艸。」
J37nB388_p0467c07║臘八日，六休老宿遣徒孫簡仁登戒設齋，請上堂。「午
J37nB388_p0467c08║夜露寒星，瞿曇豁雙目。一根既還元，六處齊休復。奇
J37nB388_p0467c09║哉！今者資陽那邊大有人得其名、得其地，證此三昧，
J37nB388_p0467c10║于佳山秀水、臥月眠雲、火種刀耕受用不盡，使其徒
J37nB388_p0467c11║屬到此登壇納戒、揮金辦供、飽食雲堂，可謂別峰相
J37nB388_p0467c12║見也如水歸水，千里同風也似空合空。今則戒品已
J37nB388_p0467c13║具、請法已週，且道轉身就父一句又如何分付？還鄉
J37nB388_p0467c14║盡是兒孫事，祖父從來不出門。」
J37nB388_p0467c15║結制，小參。「華不生空，枉翳病夫之目；禪非意想，演若
J37nB388_p0467c16║徒自迷頭。艸鞋走殺衲僧，蒲團坐殺長慶，山僧忍俊
J37nB388_p0467c17║不禁，重重劈腹剜心，喚回主人公，醒醒離窩臼。秪如
J37nB388_p0467c18║脫略窩臼又作麼生？咄！咄！咄！英雄豈落他人後？」
J37nB388_p0467c19║小參。「夢裏拾黃金，阿誰用得著？衣中無價寶，何更受
J37nB388_p0467c20║孤窮？一鎚粉碎，不值分文，果能徹骨窮來，管取歸眾
J37nB388_p0467c21║穩坐。眾中莫有真實窮困者麼？窮則任窮，坐即任坐，
J37nB388_p0467c22║切忌臨河仍叫渴。」
J37nB388_p0467c23║除夕，小參。「舊歲欲去，未去是誰去？新歲欲來，未來是
J37nB388_p0467c24║誰來？去來無朕跡，人自強安排。」驀拈拄杖，云：「山僧者
J37nB388_p0467c25║箇諸人作麼安排？是新？是舊？是去？是來？安排得出，則
J37nB388_p0467c26║能為萬象主，不屬四時推；安排不出，只知事逐眼前
J37nB388_p0467c27║過，不覺老從頭上來。」
J37nB388_p0467c28║元旦，上堂。「三百六十朝，今日從頭起。循環歲歲同，歸
J37nB388_p0467c29║元性不二。恁麼會去，衲僧門下有甚交涉？山門頭合
J37nB388_p0467c30║掌沒交涉，佛殿裏澆香沒交涉，佛法商量沒交涉，世
J37nB388_p0468a01║諦流布沒交涉。有交涉，獅子嚬呻無畏音，機輪妙轉
J37nB388_p0468a02║風雷舌。」
J37nB388_p0468a03║解制，小參。「結也，滴水滴凍；解也，瓦解冰消。尋常不結
J37nB388_p0468a04║不解，郎當頂笠腰包。更有一人不識好惡，把撩天拄
J37nB388_p0468a05║杖，跨三腳驢子，遶四天下，日行幾遭？阿呵呵，煞徒勞。」
J37nB388_p0468a06║卓拄杖，云：「何如者裏賦逍遙？」
J37nB388_p0468a07║開爐，上堂。「南方來者與下載，鶴頸何能短？北方來者
J37nB388_p0468a08║與上載，鳧頸豈能長？神鼎不解續鳧截鶴、夷嶽盈壑，
J37nB388_p0468a09║只要平實商量。世界火爐闊狹即且置，火爐頭無賓
J37nB388_p0468a10║主話作麼生商量？擬議白雲千萬里，休嫌劈脊棒頭
J37nB388_p0468a11║長。」
J37nB388_p0468a12║小參。問：「洞下正偏即不問，臨濟賓主請師宣。」師云：「沒
J37nB388_p0468a13║者閒工夫。」進云：「如何是賓中主？」師云：「汝好自薦取。」進
J37nB388_p0468a14║云：「如何是主中賓？」師云：「何因得出門？」進云：「如何是主
J37nB388_p0468a15║中主？」師云：「高著眼。」進云：「如何是賓中賓？」師云：「速退，速
J37nB388_p0468a16║退。」進云：「和尚道：『從門入者不是家珍。』為甚麼又勞明
J37nB388_p0468a17║日打七？」師云：「汝又覓甚麼碗？」進云：「如何是迷中悟？」師
J37nB388_p0468a18║便打。進云：「如何是悟中迷？」師又打。僧喝一喝，歸位。師
J37nB388_p0468a19║云：「強作主宰。」問：「明鏡當臺，照徹無私。且道：無陰陽地
J37nB388_p0468a20║作麼生照？」師云：「汝還具眼麼？」進云：「紅爐大冶，陶鑄聖
J37nB388_p0468a21║凡。如何是陶鑄聖凡底消息？」師云：「汝是塊頑鐵。」進云：
J37nB388_p0468a22║「作家宗師，口吞佛祖，眼蓋乾坤。且道：如何是蓋乾坤
J37nB388_p0468a23║底眼？」師云：「非汝境界。」進云：「涅槃心易曉，差別智難明。
J37nB388_p0468a24║如何是差別事？」師便打。僧云：「某甲從來疑著。」師復打，
J37nB388_p0468a25║云：「也少者棒不得。」乃云：「拶碎虛空撲落地，須是其人；
J37nB388_p0468a26║推倒銀山鐵壁時，還他好手。說甚疑團破也、紅線斷
J37nB388_p0468a27║也，推勘將來敗露現也、不敗也？豈容覿面逞瞞頇？要
J37nB388_p0468a28║見精金鎔大冶。」
J37nB388_p0468a29║歲夜，小參。「有乘必除，有除復乘，日上月下，亙古亙今，
J37nB388_p0468a30║諸方老凍儂盡向此時分歲隨摟打摟庸，豈知河北
J37nB388_p0468b01║小廝兒驀忽晴空轟箇霹靂，直得虛空粉碎、大地平
J37nB388_p0468b02║沉，新舊歲君退身無路、進趣無門，是汝諸人還知有
J37nB388_p0468b03║者消息也無？若也未知，記取今朝臘月三十日。」
J37nB388_p0468b04║元旦，立春，上堂。問：「新歲逢春即不問，佛法新令事如
J37nB388_p0468b05║何？」師云：「道泰不傳天子令，時清休唱太平歌。」進云：「大
J37nB388_p0468b06║地渾成銀色界，山河化作淨琉璃，且道即今是何祥
J37nB388_p0468b07║瑞？」師云：「換卻你眼睛。」問：「爆竹一聲催臘去，未審從甚
J37nB388_p0468b08║處去？」師云：「暖日爍開岩畔雪。」進云：「梅花幾點送春來，
J37nB388_p0468b09║未審從甚處來？」師云：「何山松柏不青青？」進云：「且道不
J37nB388_p0468b10║來不去時如何？」師云：「雲過樹頭溼。」乃云：「歲朝春，真罕
J37nB388_p0468b11║遇，百歲難逢，今朝愜爾，咸彰本有，靈光露布，劫初田
J37nB388_p0468b12║地不萌，枝上花開世界起，無影樹頭果滿菩提圓，且
J37nB388_p0468b13║道衲僧門下又成得甚麼邊事？」驀嚏聲，云：「春朝打嚏，
J37nB388_p0468b14║悉利悉利。」
J37nB388_p0468b15║上元解制，余次軻齋僧，請上堂。問：「撾鼓陞堂即不問，
J37nB388_p0468b16║臨濟四喝請師宣。」師云：「山僧者裏一喝也無。」進云：「如
J37nB388_p0468b17║何是一喝如金剛王寶劍？」師云：「照顧頂門。」進云：「如何
J37nB388_p0468b18║是一喝如踞地獅子？」師便打。進云：「如何是一喝如探
J37nB388_p0468b19║竿影艸？」師云：「還知痛癢麼？」進云：「如何是一喝不作一
J37nB388_p0468b20║喝用？」師云：「且去，別時來。」進云：「四喝已蒙師指示，聖制
J37nB388_p0468b21║告圓事如何？」師云：「山門外領紙。」進云：「如何是他人住
J37nB388_p0468b22║處我不住？」師云：「無地頭漢。」進云：「如何是他人行處我
J37nB388_p0468b23║不行？」師云：「白雲萬里。」進云：「不住不行是如何？」師云：「莫
J37nB388_p0468b24║釘樁好。」問：「解制結制即不問，臨濟宗旨請師分。」師云：
J37nB388_p0468b25║「切忌打葛藤。」進云：「如何是第一玄？」師云：「袈裟搭左肩。」
J37nB388_p0468b26║進云：「如何是第二玄？」師云：「且站過一邊。」進云：「如何是
J37nB388_p0468b27║第三玄？」師云：「抱屈叫青天。」進云：「如何是第一要？」師便
J37nB388_p0468b28║喝。進云：「如何是第二要？」師云：「更要第二杓那？」進云：「如
J37nB388_p0468b29║何是第三要？」師云：「去！汝不會我語。」進云：「三玄三要蒙
J37nB388_p0468b30║師指，向上一著事如何？」師云：「且向下會取。」進云：「不到
J37nB388_p0468c01║座前申請益，徒聞千里有知音。」師云：「杓卜聽虛聲。」問：
J37nB388_p0468c02║「把住放行即不問，向上宗乘乞師指示。」師云：「一片白
J37nB388_p0468c03║雲橫谷口，幾多歸鳥盡迷窠。」進云：「如何是奪人不奪
J37nB388_p0468c04║境？」師云：「無汝出氣處。」進云：「如何是奪境不奪人？」師云：
J37nB388_p0468c05║「甚處與山僧相見？」進云：「如何是人境兩俱奪？」師云：「屍
J37nB388_p0468c06║橫遍野。」進云：「如何是人境俱不奪？」師云：「速禮三拜。」進
J37nB388_p0468c07║云：「高山流水調，今幸得欽聞。」師云：「切莫承虛。」問：「結制
J37nB388_p0468c08║即不問，解制事如何？」師云：「八字打開。」進云：「芒鞋生瑞
J37nB388_p0468c09║彩，缽袋起清風。」師云：「走殺闍黎。」進云：「寒風凜冽，雪雨
J37nB388_p0468c10║載途，如何是出門句？」師云：「照顧腳跟。」進云：「湘上清風
J37nB388_p0468c11║煖，人間淑氣增，未審神鼎道氣增了多少？」師云：「莫謗
J37nB388_p0468c12║神鼎好。」乃云：「老宿道：『親得離塵垢，子道方成就。』至哉
J37nB388_p0468c13║斯言！其奈土曠人稀，相逢者少。今者現前余次軻為
J37nB388_p0468c14║父披緇納戒，請法齋僧，是則子道成也，父心寬也，要
J37nB388_p0468c15║須知有向上一路始得。何謂也？燈月交輝，輝煌不夜，
J37nB388_p0468c16║爭如自己靈光？神仙秘訣，父子不傳，須信人人本有。
J37nB388_p0468c17║本有則日用不知，光明則面前有三尺之暗，者裏豁
J37nB388_p0468c18║開頂門正眼，高懸肘後靈符，高揖釋迦，不拜彌勒，自
J37nB388_p0468c19║然舉一明三，目機銖鎘，人人父母深恩，各各同時報
J37nB388_p0468c20║足。其或未然，新條細柳年年綠，惱亂春風卒未休。」
J37nB388_p0468c21║佛誕日，李維則六旬薦親，請上堂。問云：「昔日世尊未
J37nB388_p0468c22║出母胎，度人已畢，還端的也無？」師云：「切忌訛言。」進云：
J37nB388_p0468c23║「纔生便指，天上下惟吾獨尊，還是神通玅用？是法爾
J37nB388_p0468c24║如然？」師云：「忍俊不禁。」進云：「後向雪山睹星悟道，未審
J37nB388_p0468c25║悟箇甚麼？」師云：「又是打之遶。」進云：「恁麼四七二三開
J37nB388_p0468c26║士，千七百箇古錐盡出，者箇圈圓不得。」師云：「蝦跳不
J37nB388_p0468c27║出斗。」便打。問：「㘞地一聲，塵剎國中垂玅相，且道今日
J37nB388_p0468c28║是有？是無？」師云：「風不來，樹不動。」進云：「週行七步，人間
J37nB388_p0468c29║天上獨稱尊，因甚和尚登法王座？」師云：「且莫謗山僧。」
J37nB388_p0468c30║進云：「秪如龍女獻珠得成佛道，居士獻供得箇甚麼？」
J37nB388_p0469a01║師云：「從來種荳不生麻。」問：「薰風滿院森森秀，夏日炎
J37nB388_p0469a02║炎落澗紅，四眾臨筵即不問，如何是神鼎境？」師云：「風
J37nB388_p0469a03║煖鳥聲碎。」進云：「龍蛇混雜，正眼難瞞，如何是境中人？」
J37nB388_p0469a04║師云：「拄杖絕疏親。」進云：「有語非千舌，無山不帶雲，如
J37nB388_p0469a05║何是人中境？」師云：「鷓鴣啼處百花香。」沙彌問：「第一義
J37nB388_p0469a06║諦即不問，五家宗旨請師宣。」師云：「你受戒來多少時
J37nB388_p0469a07║也？」進云：「暗淡雲迷千嶂景，長空風掃日輪生。如何是
J37nB388_p0469a08║洞上宗？」師云：「絲綿線密。」進云：「擊碎電光燒野火，須彌
J37nB388_p0469a09║撲倒釋天王。如何是臨濟宗？」師云：「霹靂掀轟。」進云：「鞭
J37nB388_p0469a10║起石人騎木馬，翻身撞破大虛空。如何是雲門宗？」師
J37nB388_p0469a11║云：「星移斗轉。」進云：「門裏輥毬機迅捷，梵僧機妙逞風
J37nB388_p0469a12║流。如何是溈仰宗？」師云：「圓相分明。」進云：「等閒擊碎非
J37nB388_p0469a13║非相，萬派朝宗到海門。如何是法眼宗？」師云：「蓋色騎
J37nB388_p0469a14║聲。」進云：「五宗已蒙師指示，當陽慶祝事如何？」師云：「五
J37nB388_p0469a15║戒也不持。」乃云：「毘藍園裏示生，忉利天宮展孝，母以
J37nB388_p0469a16║子而超升，子藉母而顯道。所謂輪轉三界中，恩愛不
J37nB388_p0469a17║能捨，棄恩入無為，真是報恩者。雖然，無為而無不為。
J37nB388_p0469a18║若是得底人，攪長河為酥酪，變大地作黃金，維摩香
J37nB388_p0469a19║積一盂而飽萬眾，金牛禪悅一桶供給無涯。且道是
J37nB388_p0469a20║有為耶？無為耶？者裏明辨端倪，則親恩、君恩報無餘
J37nB388_p0469a21║力，福也、壽也山海高深。正恁麼時，因齋慶讚追遠一
J37nB388_p0469a22║句又作麼生？一輪花甲週天運，上品蓮敷日正長。」
J37nB388_p0469a23║瑞巖掃遠老人塔，眉山和尚率本山兩序大眾請上
J37nB388_p0469a24║堂。「開口成雙橛，無言落二三，叵耐相逢狹路，把住剛
J37nB388_p0469a25║要指南。呵呵！我先老人五坐道場，中興此山；弘覺師
J37nB388_p0469a26║翁親膺寵詔，對御談玄；密雲大祖撩天一棒，起臨濟
J37nB388_p0469a27║宗殃，累我同門諸兄於此繼席聯芳，一一金聲玉振，
J37nB388_p0469a28║指南一路，玅盡無餘。諸公尚留觀聽歟？又用神鼎置
J37nB388_p0469a29║喙其間，堪作甚麼？然雖如是，且道：山僧是指南耶？推
J37nB388_p0469a30║脫耶？開口耶？無言耶？者裏明辨端倪，先師靈骨猶尚
J37nB388_p0469b01║煖在。且道：神鼎意在於何？從前汗馬無人識，秪要重
J37nB388_p0469b02║論蓋代功。」
J37nB388_p0469b03║明止上座請上堂。問：「香煙靉靆，瑞氣浮空，四眾臨筵，
J37nB388_p0469b04║請師指示。」師云：「靈龜無卦兆，空殼不勞鑽。」進云：「昔日
J37nB388_p0469b05║靈山說法，地湧金蓮；今朝神鼎陞堂，有何祥瑞？」師云：
J37nB388_p0469b06║「此地無金二兩。」進云：「恁麼則多少人錯過了也。」師打，
J37nB388_p0469b07║云：「你又作麼生領略？」進云：「即今登壇受戒，未審最初
J37nB388_p0469b08║一步作麼生進？」師云：「鷂子過新羅。」乃云：「常啼賣卻心
J37nB388_p0469b09║肝，求法得無所得；鳥窠吹起布毛，為人示無所示。示
J37nB388_p0469b10║無所示，則和盤托出；得無所得，則廓爾圓明。照盡體
J37nB388_p0469b11║無依，通身無影相，說甚止動歸止，止更彌動？如鐘在
J37nB388_p0469b12║虡，有扣則鳴；似鏡臨臺，物來斯照。用行含藏即且置，
J37nB388_p0469b13║秪如臨濟喫黃檗痛棒，因甚向大愚肋下還拳？早知
J37nB388_p0469b14║燈是火，飯熟許多時。」
J37nB388_p0469b15║臘八，祖月彰侍者代其師時照禪德請上堂。問：「雪嶺
J37nB388_p0469b16║深居六載餘，忽開冷眼示天機，眾生德相分明後，滿
J37nB388_p0469b17║面慚惶付與誰？」師云：「知恩者少，負恩者多。」進云：「秪如
J37nB388_p0469b18║教中道：『一人發真歸元，十方虛空悉皆消殞。』正恁麼
J37nB388_p0469b19║時，喚什麼作眾生？」師云：「是你不唧溜。」進云：「靈光獨露，
J37nB388_p0469b20║迥脫根塵，又喚什麼作妄想執著？」師打云：「拋卻甜桃
J37nB388_p0469b21║棗，沿山摘醋梨。」問：「有相皆虛妄，無形本寂寥。秪如常
J37nB388_p0469b22║啼賣卻心肝，求法鳥窠吹起布毛，意旨如何？」師云：「一
J37nB388_p0469b23║串穿卻。」僧云：「夜半睹星寒徹骨，大千沙界放光明。」師
J37nB388_p0469b24║打，云：「杓卜聽虛聲。」乃云：「來此世界八千番，將謂忘卻；
J37nB388_p0469b25║及睹明星遭一跌，有屈難伸。致令歲歲今朝，戒品人
J37nB388_p0469b26║人具足。然此具足，何異從前負屈？須知坐斷兩頭，便
J37nB388_p0469b27║見超宗異目。何謂如此？蒼龍豈是池中物？」
J37nB388_p0469b28║解制，晚參。「三冬瞬息過，那論鵝護雪？不是絕商量，有
J37nB388_p0469b29║句非千舌。樹倒自藤枯，燒盡閑枝葉。枝葉既盡，如何
J37nB388_p0469b30║識得根元好？若是鳳凰兒，豈向那邊討？」
J37nB388_p0469c01║開爐，小參。問：「宗風一唱，萬里呈祥；法令當行，群機頓
J37nB388_p0469c02║赴。還是神通妙用，法爾如然？」師云：「曾問幾人來？」進云：
J37nB388_p0469c03║「世尊出世，法華會上三變淨土，和尚陞堂有何施設？」
J37nB388_p0469c04║師云：「為憐三歲子，不惜兩行眉。」進云：「秪如蠢動含靈
J37nB388_p0469c05║皆有佛性，為甚諸天人移置他方世界不覺不知？」師
J37nB388_p0469c06║云：「你何不唧溜？」僧擬議，師便打，乃云：「火燄轉法輪，地
J37nB388_p0469c07║爐煞親近，相對嘴盧都，何堪著耳聽？可憐無位人，永
J37nB388_p0469c08║處那伽定，一念萬斯年，殊不假修證。一句無主賓，豁
J37nB388_p0469c09║開心地印，擬議更思量，喪卻窮性命。」
J37nB388_p0469c10║解制，小參。「把手牽人行不得，三遭瞎棒累黃檗，當時
J37nB388_p0469c11║未到折驢腰，負屈而今誰為雪？即今有為臨濟出氣
J37nB388_p0469c12║者，不枉神鼎相聚一冬。有麼？有麼？不是龍門客，切忌
J37nB388_p0469c13║遭點額。」
J37nB388_p0469c14║結制，小參。「嵩山面壁，被人喚作壁觀；期限九旬，添得
J37nB388_p0469c15║一場熱鬧。然雖如是，河裏失錢河裏摝。若不揮劍，漁
J37nB388_p0469c16║父棲巢；若也眨上眉毛，莫怪打折驢腰。」
J37nB388_p0469c17║甯帝咨施鐵鑄大鐘成，發聲請上堂。問：「金牛飯即不
J37nB388_p0469c18║問，廬陵不作麼價？」師云：「也是滯貨。」進云：「甯居士請和
J37nB388_p0469c19║尚陞座，設齋供眾，有何利益？」師云：「知恩者少，負恩者
J37nB388_p0469c20║多。」進云：「庭前生瑞艸，好事不如無。」師打，云：「也少你者
J37nB388_p0469c21║棒不得。」問：「簇錦攢花，諸方故套；斬釘截鐵，請師指示。」
J37nB388_p0469c22║師云：「面南看北斗。」進云：「秪如父母未生前那一段事
J37nB388_p0469c23║如何領會？」師云：「見之不取。」進云：「已生後又作麼生？」師
J37nB388_p0469c24║云：「思之千里。」僧云：「謝師指示。」師打，云：「杓卜聽虛聲。」問：
J37nB388_p0469c25║「未降皇宮，度人已畢。如何是度人已畢？」師云：「罕遇知
J37nB388_p0469c26║音。」進云：「秪如指天指地，如何獨自稱尊？」師云：「其奈雲
J37nB388_p0469c27║門何？」進云：「世尊成道與和尚上堂，是同？是別？」師云：「看
J37nB388_p0469c28║你分疏不下。」乃云：「名山大器喜圓成，大士全彰大法
J37nB388_p0469c29║身，日夕伽陀談不息，人天從此得圓聞。大眾還識大
J37nB388_p0469c30║士麼？應清淨身，示廣長舌，發馬祖大機，展百丈大用，
J37nB388_p0470a01║不獨靈山慶喜得證圓通，聲挂七條，飛騰天外，直得
J37nB388_p0470a02║方來衲子透徹頂門，含識等流同沾勝利，以及鐵圍
J37nB388_p0470a03║幽暗息苦停酸，天樂鏗鏘，天人鼓舞。今朝佛道已成，
J37nB388_p0470a04║勝緣已就，名山壯麗，千古典型。諸人得魚忘筌、得意
J37nB388_p0470a05║忘言即且置，即此殊勝之因，且道功歸何所？百福田
J37nB388_p0470a06║中親下種，從教百世福無涯。」
J37nB388_p0470a07║除夕，小參。問：「暑往寒來，春秋易變，得何妙訣，不隨遷
J37nB388_p0470a08║改？」師云：「你因甚擔枷過狀？」進云：「秪如和尚除夕小參
J37nB388_p0470a09║又明甚麼邊事？」師云：「為你不唧溜。」進云：「三世諸佛還
J37nB388_p0470a10║有此事也無？」師打，云：「轉見沒交涉。」問：「一年十二月，月
J37nB388_p0470a11║月有三十，和尚為甚今晚小參？」師云：「眼若不睡，諸夢
J37nB388_p0470a12║自除。」進云：「十方同聚會，箇箇學無為。既是無為，和尚
J37nB388_p0470a13║小參又說箇甚麼？」師云：「領取鉤頭意。」進云：「秪如彌勒
J37nB388_p0470a14║在前，釋迦在後，二老還同鼻孔出氣也無？」師云：「莫認
J37nB388_p0470a15║定盤星。」僧禮拜，師便打。乃云：「古者道：『識得橙子，周匝
J37nB388_p0470a16║有餘。』又有道：『識得橙子，天地懸殊。』二大老：一人空拳
J37nB388_p0470a17║誑小兒，一人橫擔睦州板。」拈拄杖，云：「神鼎今當歲畢
J37nB388_p0470a18║之時，識得拄杖子，兩手分付。有麼？」卓一卓，云：「相逢不
J37nB388_p0470a19║遇調羹手，辜負梅花又一年。」
J37nB388_p0470a20║解制，小參。問：「十五日已前，全暗中有全明；十五日已
J37nB388_p0470a21║後，全明中有全暗。如何是全明中有全暗？」師云：「虛空
J37nB388_p0470a22║無背面。」進云：「如何是全暗中有全明？」師云：「你也不妨
J37nB388_p0470a23║伶俐。」進云：「明暗兩忘俱坐斷，大千何處不風流？」師云：
J37nB388_p0470a24║「實即得。」進云：「祖月凌空圓聖智，何山松柏不青青？」師
J37nB388_p0470a25║云：「閑言語。」乃云：「剋期告竣，八字打開，各各眉橫鼻直，
J37nB388_p0470a26║相將涉盡疑猜，道吾咬破手指，巖頭三搭不回，寶山
J37nB388_p0470a27║親到仍空手，千里翻言賺我來。」
J37nB388_p0470a28║結制，小參。「循環暑往寒來，何似無寒暑處？三千里外
J37nB388_p0470a29║賣卻布單，九十日中豈更辜負？內不放出，外不放入，
J37nB388_p0470a30║聲色裏睡眠復是何物？若謂有理難伸，切忌抱贓叫
J37nB388_p0470b01║屈。」
J37nB388_p0470b02║臘八日，新戒弟子等請上堂。「大眾！還知釋迦老子今
J37nB388_p0470b03║日事麼？阿僧祗劫得來，一睹明星喪卻，說甚智慧德
J37nB388_p0470b04║相？總是妄想執著。諸方把墨順朱，神鼎應病下藥，不
J37nB388_p0470b05║是盡法無民，只要掀翻海嶽，從教忤逆聞雷，體取紅
J37nB388_p0470b06║旗閃爍。正恁麼時，且道甚處見他端的？鸞鳳衝霄跡
J37nB388_p0470b07║莫留，還他擺斷黃金索。」
J37nB388_p0470b08║除夕，小參。「去年窮，今年窮，來年窮，果然窮徹骨，應不
J37nB388_p0470b09║枉施工。去年富，今年富，來年富，網底適遊魚，龍門若
J37nB388_p0470b10║為度？雖然，要富則易，要窮則難，眾中有真窮者，山僧
J37nB388_p0470b11║熱炙盞子與他分歲。有麼？」良久，云：「洎不問過。」
J37nB388_p0470b12║燈節，解制，小參。「剋期有解有結，月面忽圓忽缺，但能
J37nB388_p0470b13║不屬愛憎，此事洞然明白。老僧不在明白裏，那問人
J37nB388_p0470b14║問燈與月？今宵風雨晦瞑，切忌撞頭磕額。」
J37nB388_p0470b15║結制，小參。舉：「德山小參不答話，問話者三十棒。時有
J37nB388_p0470b16║僧出眾，山便打，僧云：『學人話也未問，因甚就打？』山云：
J37nB388_p0470b17║『你是甚處人？』僧云：『新羅人。』山云：『你未跨船舷，好與三
J37nB388_p0470b18║十棒。』大眾！若也識得德山棒頭落處，九十日內坐致
J37nB388_p0470b19║太平，自己工夫省卻多少心力；若也未識，不但最苦
J37nB388_p0470b20║是新羅，諸人從今喫棒未有了日，莫道無事好。畢竟
J37nB388_p0470b21║如何？雖然舊閣閒田地，一度贏來方始休。」
J37nB388_p0470b22║解制，小參。問：「解制因由則且置，德山不答話，問話者
J37nB388_p0470b23║三十棒，且道意在於何？」師云：「逢人青眼少。」進云：「者僧
J37nB388_p0470b24║方出，德山便打，且道是縱也？奪也？」師云：「問路白雲多。」
J37nB388_p0470b25║進云：「秪如未跨船舷，因甚先喫三十棒？」師云：「水底金
J37nB388_p0470b26║烏天上日。」進云：「恁麼則劈開華嶽連大秀，放出溪流
J37nB388_p0470b27║作大用。」即忙然遁入眾，師云：「有棒不打死漢。」乃云：「有
J37nB388_p0470b28║取有放，屈順時宜；能屈能伸，道人活計。臨濟挨三頓，
J37nB388_p0470b29║有屈莫能伸；百丈扭鼻頭，堪悲亦堪笑。是你諸人如
J37nB388_p0470b30║何明他屈伸、見他悲笑處？要知麼？風搏玅翅騰霄遠，
J37nB388_p0470c01║電激飛龍浪潑天。」
J37nB388_p0470c02║
J37nB388_p0470c03║
J37nB388_p0470c04║　（門弟子成蓮　戒弟子時照　慧明
J37nB388_p0470c05║　　　　祖月　麗天
J37nB388_p0470c06║　　　　成楷等捐貲刻第五卷。）
J37nB388_p0470c07║
J37nB388_p0470c08║
J37nB388_p0470c09║
J37nB388_p0470c10║一揆禪師語錄卷第五終