J37nB388_p0471a01║一揆禪師語錄卷六（師諱元揆）
J37nB388_p0471a02║侍者成粲記錄
J37nB388_p0471a03║明州瑞巖首座寮秉拂小參
J37nB388_p0471a04║結制，秉拂。問：「鑪鞴弘開即不問，如何是萬法歸一？」師
J37nB388_p0471a05║云：「霜風如箭急，枯木作龍吟。」進云：「畢竟一歸何處？」師
J37nB388_p0471a06║云：「識取鉤頭意，莫認定盤星。」進云：「大地無寸土，學人
J37nB388_p0471a07║向甚麼處立？」師云：「你即今在甚麼處？」僧便喝，師云：「好
J37nB388_p0471a08║一喝，未有主在。」僧禮拜，師便打，乃云：「獅子窟中獅子，
J37nB388_p0471a09║無異爪牙；栴檀林裏栴檀，香風匝地。便恁麼去，要且
J37nB388_p0471a10║奴郎不辨、黍粟不分，長連床上逞顢頇，白日青天恣
J37nB388_p0471a11║儱侗。衲僧家，頂門眼正、肘後符靈，辨龍蛇、明緇素，識
J37nB388_p0471a12║邪正、分妍醜，拈折箸、攪滄溟，要魚龍、知性命。若不如
J37nB388_p0471a13║此，白雲巖畔終沉出格之英，芳艸渡頭久滯他鄉之
J37nB388_p0471a14║客。是以，秉拂上座遠從永隆三千里外省覲堂上老
J37nB388_p0471a15║人，承命表率堂中，既爾符到令行，爭敢麻纏紙裹？今
J37nB388_p0471a16║當結制之始耶，與諸兄弟約法三章以為鞭影，一期
J37nB388_p0471a17║之內，第一、不得會如來禪；第二、不得明祖師意；第三、
J37nB388_p0471a18║不得處無魂必死之地。於斯薦得，獨步雲霄，向外馳
J37nB388_p0471a19║求，白雲萬里。更聽一偈：由來入水見長人，出色還須
J37nB388_p0471a20║大冶金，任是三頭并六臂，也教白汗出通身。」
J37nB388_p0471a21║冬夜，秉拂。問：「地轉天旋即不問，應時及節事如何？」師
J37nB388_p0471a22║云：「山深雲霧重，天與地相連。」進云：「昔日溈山示眾云：
J37nB388_p0471a23║『仲冬嚴寒年年事，晷運推移事若何？』仰山進前叉手，
J37nB388_p0471a24║意旨如何？」師云：「此心能有幾人知？」「溈云：『情知你答者
J37nB388_p0471a25║話不得。』是肯伊？不肯伊？」師云：「還他識盡髑髏漢。」「香嚴
J37nB388_p0471a26║云：『某甲遍答得。』亦進前叉手，又作麼生？」師云：「一對無
J37nB388_p0471a27║孔鐵錘。」進云：「莫謗古人好。」師云：「你又作麼生？」僧云：「錯
J37nB388_p0471a28║認定盤星。」師打，云：「你又謗古人在。」問：「臨濟大師在黃
J37nB388_p0471a29║檗問佛法大意，喫三頓痛棒，意旨如何？」師云：「焦磚打
J37nB388_p0471a30║著連底凍。」進云：「畢竟如何是的的大意？」師云：「棒頭有
J37nB388_p0471b01║眼甚分明。」乃云：「群陰剝盡，烈焰發冰河；一氣潛回，鐵
J37nB388_p0471b02║花生碓嘴。劫外真機獨露，化工密運無私，三賢十聖
J37nB388_p0471b03║到此猶迷，碧眼黃頭於斯罔措。殊不知？形興未質，名
J37nB388_p0471b04║起未名，人人頂𩕳上飛大寶光，箇箇腳跟下縱橫歷
J37nB388_p0471b05║落。其奈情生智隔，分明月在梅花上；想變體殊，看到
J37nB388_p0471b06║梅花早已遲。說甚麼葭管灰飛，驗陰陽之通塞；蒼松
J37nB388_p0471b07║挺翠，較萬卉之榮枯。若是衲僧分上，轉山河國土歸
J37nB388_p0471b08║自己，詎資餘力？轉自己歸山河大地，更藉其誰？君子
J37nB388_p0471b09║道長、小人道消即且置，不涉消長一句又作麼生？六
J37nB388_p0471b10║陰今日盡來，目是書雲」
J37nB388_p0471b11║天童西堂寮秉拂小參
J37nB388_p0471b12║至節，秉拂。「銅頭鐵額聚翩翩，太白家風振凜然，新出
J37nB388_p0471b13║紅爐金彈子，誰能八臂請當先？還有共相出手者麼？」
J37nB388_p0471b14║良久，乃云：「與麼散去，彼此鈍置，將下面皮試看熱瞞
J37nB388_p0471b15║去也。向上一事，千聖不傳，是處寒梅皆有色，誰家灶
J37nB388_p0471b16║裏火無煙？向上一事，千聖不言，萬象熾然無間斷，泉
J37nB388_p0471b17║聲落落鳥關關。所以道：釋迦不出世，四十九年說；達
J37nB388_p0471b18║摩不西來，少林有秘訣。是以，威音那畔不異今朝，一
J37nB388_p0471b19║段靈明貫通今古，說甚一陽來復、萬象昭蘇？魯公臺
J37nB388_p0471b20║上書雲、漢女宮中添線，無非世諦論量；慈明揭堂上
J37nB388_p0471b21║之榜、洞山截座元之機，未免已成特地。殊不知，本非
J37nB388_p0471b22║生住異滅，那論春夏秋冬？直得四七二三傳言送語，
J37nB388_p0471b23║徒然力盡神疲；德山、臨濟棒喝交馳，也則花鋪錦上。
J37nB388_p0471b24║伶俐漢向者裏直下承當，撩起便行，一踏鴻門開兩
J37nB388_p0471b25║扇，移身靠倒五須彌，坐斷千聖頂𩕳，不落有無階級，
J37nB388_p0471b26║便可隨處作主，遇緣即宗，不妨淺艸平田拋三放兩，
J37nB388_p0471b27║人間天上為瑞為霖。此猶是順水推舟，時人蹊徑；逆
J37nB388_p0471b28║風把柁，誰是知音？忽有箇性燥漢聞恁麼道，出來掀
J37nB388_p0471b29║倒禪床，喝散大眾。且道：此人還許他具眼也無？」卓拄
J37nB388_p0471b30║杖，云：「相逢自有知音知，何必清風動天地？」下座。
J37nB388_p0471c01║秉拂。僧問：「向上宗乘即不問，如何是應時及節底佛
J37nB388_p0471c02║法？」師云：「三冬枯木秀，九夏雪花飛。」進云：「如何是法中
J37nB388_p0471c03║人？」師云：「有眼無耳朵。」僧云：「與麼則禮拜去也。」師云：「不
J37nB388_p0471c04║妨伶俐。」問：「三乘教、五味禪即不問，如何是天童境？」師
J37nB388_p0471c05║云：「峰高太白磨今古，廿里松陰鎖翠寒。」進云：「如何是
J37nB388_p0471c06║境中人？」師云：「散髮夷猶忘管帶，松門倚杖聽流泉。」進
J37nB388_p0471c07║云：「如何是奪人不奪境？」師云：「紅葉染霜中，倚天長劍
J37nB388_p0471c08║冷。」「如何是奪境不奪人？」師云：「晴空轟霹靂，煙雨不關
J37nB388_p0471c09║春。」「如何是人境兩俱奪？」師云：「懷中藏日月，袖裏統乾
J37nB388_p0471c10║坤。」「如何是人境俱不奪？」師云：「是法住法位，世間相常
J37nB388_p0471c11║住。」「人境已蒙師指示，向上一句請師宣。」師云：「海底泥
J37nB388_p0471c12║牛吞白月。」進云：「一句曲含千古韻，優曇花發四時春。」
J37nB388_p0471c13║師云：「休將閒學解，埋沒祖師心。」進云：「不因漁父引，爭
J37nB388_p0471c14║得見波濤？」師云：「分明記取。」乃云：「正令全提，倒握吹毛
J37nB388_p0471c15║明殺活；當陽坐斷，半尋楖栗絕疏親。佛祖潛覷無門，
J37nB388_p0471c16║魔外鋒亡舌結，便見七佛塔觸月摩雲，咸呈箇裏威
J37nB388_p0471c17║光；玲瓏嵒七達八通，吞吐劫前風月。此是我堂上老
J37nB388_p0471c18║人於此開鑿人天、規繩祖武，尋常徹骨為人之處。諸
J37nB388_p0471c19║兄弟！若向壁立萬仞處著眼，又卻平坦坦地；若於平
J37nB388_p0471c20║坦坦處插足，又卻壁立萬仞。遂使昂藏龍象掉臂而
J37nB388_p0471c21║前者罕測其涯，彷彿名流望巖而退者不可勝數。今
J37nB388_p0471c22║日揆上座別資一路應箇時節，且道是甚麼時節？近
J37nB388_p0471c23║有新督師按臨兩浙，傳來王令稍嚴，不許搶行奪市，
J37nB388_p0471c24║家家燕飲、戶戶笙歌，狼煙既靖，且喜海晏河清，朝市
J37nB388_p0471c25║山林共樂太平景象。忽有箇傍不甘底近前云：『揆上
J37nB388_p0471c26║座！惺惺著，天童門風從來壁立萬仞，你既承入室之
J37nB388_p0471c27║子，因甚向人天座上世諦流布，旋打之遶？』不覺呵呵
J37nB388_p0471c28║大笑，向他道：『癡人面前無端說夢。』還會麼？當門不用
J37nB388_p0471c29║重栽棘，水到渠成處處通。」
J37nB388_p0471c30║除夕，秉拂。問：「臘月三十日到來，箇箇憂攢百集，何故
J37nB388_p0472a01║長汀子笑口不合？」師云：「嘉州吞大象。」進云：「年窮歲盡，
J37nB388_p0472a02║事事休心，遊子未歸家時如何？」師云：「陝府灌鐵牛。」進
J37nB388_p0472a03║云：「有一物，歲盡不帶愁容，春來自添喜色，未審是甚
J37nB388_p0472a04║麼物？」師云：「急須抖擻眼中塵。」進云：「棋逢敵手著方玅，
J37nB388_p0472a05║琴遇知音正好彈。」師云：「知音知後更誰知？」乃云：「四山
J37nB388_p0472a06║青又黃，曆日一回數，歲序既云窮，祖關誰透取？一年
J37nB388_p0472a07║又一年，容貌安長睹？珍重參玄人，井藤危二鼠。冷灰
J37nB388_p0472a08║荳爆也，平步雲霄；瞬目揚眉底，泥裏洗土。思量誰不
J37nB388_p0472a09║丈夫兒？移舟何事釘樁櫓？莫因循，休莽鹵，一簇破三
J37nB388_p0472a10║關，分明箭後路。北禪烹露地，犯手傷鋒；王老夜燒錢，
J37nB388_p0472a11║倚門傍戶；天童別家風，不打者破鼓。煎瀑花，添松火，
J37nB388_p0472a12║缽裏飯，桶裏水，現前兄弟隨分納些，不與諸方誇靡
J37nB388_p0472a13║鬥富。恁麼分歲，還有佛法道理麼？普忽遇鐵面老子
J37nB388_p0472a14║打算飯錢時如何？」揮拂子，云：「依稀似曲纔堪聽，又被
J37nB388_p0472a15║風吹別調中。」
J37nB388_p0472a16║秉拂。問：「四眾臨筵，人天交接，未審大師有何相為？」師
J37nB388_p0472a17║云：「生鐵蒺藜當面擲。」進云：「人天罔測，四眾茫然，過在
J37nB388_p0472a18║甚麼處？」師打，云：「卻怪我不得。」進云：「是法平等，無有高
J37nB388_p0472a19║下，為甚大師高座，某甲低立？」師云：「你自不唧溜。」僧便
J37nB388_p0472a20║喝，師又打，云：「且過一邊。」問：「向上一事，千聖不傳，既不
J37nB388_p0472a21║傳，未審佛法在甚麼處？」師云：「庚峰頭倒卓。」進云：「若人
J37nB388_p0472a22║識得心，大地無寸土，大師識得心也，因甚土依然在？」
J37nB388_p0472a23║師云：「你試為我拈出看。」僧云：「覓火和煙得，擔泉帶月
J37nB388_p0472a24║歸。」師云：「杜撰禪和。」乃云：「一舉便知，千差透脫，拈來便
J37nB388_p0472a25║用，截鐵斬釘，不是目前法，亦非目前事，非耳目之所
J37nB388_p0472a26║到，非智識之能明，三家村裏臭猢猻甚生標格，十字
J37nB388_p0472a27║街頭廖鬍子脫體風流，古佛與露柱交肩，金剛與泥
J37nB388_p0472a28║人楷青，直得太白峰頭起舞，雨驟雲興，鼓滔天之浪，
J37nB388_p0472a29║玲瓏嵒𨁝跳，風行艸偃，轟動地之雷，是汝諸兄弟九
J37nB388_p0472a30║十日內打七打三，二六時中折旋俯仰，還知有恁麼
J37nB388_p0472b01║事麼？若也知得，頭上安頭；若也未知，顢頇不少。要得
J37nB388_p0472b02║覿體圓融，直須上無攀仰、下絕己躬，驀然卒地斷、爆
J37nB388_p0472b03║地折，撒手那邊因行掉臂，自然開口道著、動步踏著，
J37nB388_p0472b04║管取包天括地、籠古絡今，其如應時應節、契理契機，
J37nB388_p0472b05║秉拂上座退身有分。何故聻？嶺上寒梅猶帶雪，溪邊
J37nB388_p0472b06║嫩柳欲拖金。」復云：「昨日方丈和尚垂問，末後云：『以上
J37nB388_p0472b07║七問，有人下語，轉轉相契，分付缽袋子；如轉轉不相
J37nB388_p0472b08║契，亦付缽袋子。』眾中兄弟家商量道：『醍醐毒藥，一道
J37nB388_p0472b09║而行。』又有道：『粟菽不辨，緇素不分。』又有道：『口甜心吝。』
J37nB388_p0472b10║又有道：『慣設陷虎機關。』若然者，總未搔著老漢癢處
J37nB388_p0472b11║在。殊不知，如將梵位直授凡庸，其奈捨父逃走者眾，
J37nB388_p0472b12║遂致搭卻者話了也。揆上座今日將缽袋子一時搬
J37nB388_p0472b13║向諸兄弟面前，力為保任去也。還有直下承當得底
J37nB388_p0472b14║麼？」以拄杖拋下，云：「長安風月貫今昔，那箇男兒摸壁
J37nB388_p0472b15║行？」
J37nB388_p0472b16║秉拂。僧問：「朔風凜凜侵人面，寒雨霏霏透衲衣，公案
J37nB388_p0472b17║現成且置不問，如何是寒暑不到處？」師云：「一九二九，
J37nB388_p0472b18║相逢不出手。」進云：「秪如寒時寒殺闍黎，熱時熱殺闍
J37nB388_p0472b19║黎，又作麼生？」師云：「又是從頭起。」進云：「與麼則有二也。」
J37nB388_p0472b20║師打，云：「且道是一？是二？」進云：「天地與我同根，萬物與
J37nB388_p0472b21║我一體。」師云：「作麼生是你同根體處？」進云：「六鑿未分
J37nB388_p0472b22║誰擾擾？一爻纔動便紜紜。」師云：「不易念將來。」問：「拷鐘
J37nB388_p0472b23║伐鼓，棒喝交加，無非是光影門庭施設邊事，枑如七
J37nB388_p0472b24║佛已前，威音那畔更那畔，請師一句。」師云：「總被你道
J37nB388_p0472b25║了也。」僧禮拜，云：「謝師答話。」師云：「切莫便承虛。」進云：「亙
J37nB388_p0472b26║古亙今去也。」師便打，云：「下坡不走，快便難逢。」問：「箇箇
J37nB388_p0472b27║金毛師子子，師今秉拂又何宣？」師云：「拄杖重重為你
J37nB388_p0472b28║決。」進云：「秪如掀倒禪床，喝散大眾，又作麼生？」師云：「三
J37nB388_p0472b29║十年弄馬騎，今日卻被驢子樸。」進云：「與麼則雪獅火
J37nB388_p0472b30║裏翻身轉，石馬河頭飲水回。」師云：「不信道。」乃云：「山頭
J37nB388_p0472c01║浪潑天，海底紅塵起，面壁老臊胡，何曾有直指？有直
J37nB388_p0472c02║指，耳裏何曾容滴水？無直指，眼裏無筋貧。一世恁麼
J37nB388_p0472c03║舉揚，還有共相委悉底麼？若也相委，連城不必重添
J37nB388_p0472c04║五彩；若也未委，且聽葛藤曲直。」驀展拂子，云：「若論當
J37nB388_p0472c05║人者著子，當陽無向背，歷劫絕盈虧，頂門頭輝天鑑
J37nB388_p0472c06║地，腳跟下十字縱橫，日月未喻其明，冰雪難方其潔，
J37nB388_p0472c07║天不能蓋、地不能載，何堪不自知休？無端受人處分，
J37nB388_p0472c08║累他千聖出興，說白道黃，指鹿為馬。若是箇不受惑
J37nB388_p0472c09║底血性男子，更不之乎者也點著便解知歸，如白衣
J37nB388_p0472c10║拜相、平地登僊，便能推倒剎竿子、扶起破砂盆，直得
J37nB388_p0472c11║兵隨印轉、將逐符行，發大機、顯大用，手眼通身，牛頭
J37nB388_p0472c12║沒、馬頭回，突出難辨，握乾坤樞要換斗移星，用向上
J37nB388_p0472c13║鉗鎚羅龍打鳳，奪饑人之食、驅耕夫之牛，殺活臨時，
J37nB388_p0472c14║捲舒自在，直下如王秉劍，誰敢當鋒？如獅子吼，百獸
J37nB388_p0472c15║腦裂。然雖如是，枑如即今連朝雨雪不止，凍破釋迦
J37nB388_p0472c16║鼻孔、滴穿達磨眼睛又作麼生？」拈拄杖，卓一卓，云：「三
J37nB388_p0472c17║尺浪高魚化龍，癡人猶戽夜塘水。」
J37nB388_p0472c18║禪眾打七畢，秉拂。「般若如大火聚，近之則燎卻面門。
J37nB388_p0472c19║誠哉是言，到者裏卜箇五雙，無你湊泊咀嚼處、無你
J37nB388_p0472c20║思量卜度處。有般依艸附木底漢，見說青青翠竹無
J37nB388_p0472c21║非法身、鬱鬱黃花無非般若，一據據定，更不移易絲
J37nB388_p0472c22║毫。殊不知，一句合頭語，萬劫繫驢橛。所以道：『言前薦
J37nB388_p0472c23║得，猶迷顧鑑之端；句下明機，亦是觸途狂見。』假饒不
J37nB388_p0472c24║承言、不滯句，脫略窠臼，別轉機關。」卓拄杖，云：「中心樹
J37nB388_p0472c25║子猶未屬你在，放開也在我、捏聚也在我。放開一線
J37nB388_p0472c26║也，紫羅帳裏撒珍珠，剝名品荔枝安汝口內，只要滋
J37nB388_p0472c27║味親知；捏聚將來時，活逼生蛇頭戴角，要令石女當
J37nB388_p0472c28║下生兒，只教卓地無錐。雖然，費醬傷鹽，笑破老胡脣
J37nB388_p0472c29║吻，其如鴈過長空、影沉寒水，鴈無遺蹤之意、水無留
J37nB388_p0472c30║影之心，說甚麼麻三觔、乾矢橛、鋸解稱鎚、即心非心，
J37nB388_p0473a01║大如兄、小如弟，庭前柏樹、青州布衫、金剛圈、栗棘蓬。」
J37nB388_p0473a02║驀喝一喝，云：「者些祭鬼神茶飯不消秉拂一喝，百雜
J37nB388_p0473a03║碎了也。且超然獨脫一句又作麼生？舉手攀南斗，回
J37nB388_p0473a04║身倚北辰，出頭天外看，誰是我般人？」復舉高峰大師
J37nB388_p0473a05║墮枕因緣，師云：「有際天之雲濤，乃可容吞舟之魚；有
J37nB388_p0473a06║九萬里之風，乃可負垂天之翼。當時大師已是受屈
J37nB388_p0473a07║不少，昨見本師和尚要諸兄弟通箇消息，今朝突向
J37nB388_p0473a08║秉拂拄杖頭上高聲唱言：『去年梅，今年柳，顏色馨香
J37nB388_p0473a09║依舊。』大眾！大師恁麼道，且道：有悟耶？無悟耶？」復卓拄
J37nB388_p0473a10║杖，云：「點石化為金玉易，勸人除卻是非難。」
J37nB388_p0473a11║冬至，秉拂。僧問：「一陽來復，萬象咸新，本來面目即不
J37nB388_p0473a12║問，應時及節請師宣。」師云：「今晨天子拜南郊。」進云：「如
J37nB388_p0473a13║何是本來面目？」師云：「腳跟下好自薦取。」進云：「把得繩
J37nB388_p0473a14║頭在手，從教任運騰騰。」師云：「你那裏得者消息來？」僧
J37nB388_p0473a15║云：「意氣不從天地得，英雄豈逐四時推？」師打，云：「也少
J37nB388_p0473a16║你者棒不得。」問：「昔日世尊拈花，迦葉微笑，請問大師
J37nB388_p0473a17║未審笑箇甚麼？」師云：「目前無闍黎，座上無西堂。」進云：
J37nB388_p0473a18║「世尊云：『吾有正法眼藏、涅槃玅心付囑於汝。』如何是
J37nB388_p0473a19║正法眼藏？」師云：「切忌韓盧逐塊。」進云：「如何是涅槃玅
J37nB388_p0473a20║心？」師云：「胡餅裏討汁。」進云：「如何是大師所傳底正法
J37nB388_p0473a21║眼藏？」師打，云：「從來不解捏目。」僧擬進語，師以拄杖約，
J37nB388_p0473a22║云：「速退，速退。」乃云：「霜清水肅，雪老冰枯，群陰剝盡之
J37nB388_p0473a23║時，一陽萌動之候。天不言而四時行，直得花開鐵樹；
J37nB388_p0473a24║地不言而萬物生，誰知石筍抽條？雲拖五色束山腰，
J37nB388_p0473a25║劫外真機獨露；春漏一痕舒柳眼，無文心印全彰。明
J37nB388_p0473a26║明及節應時，一一超今邁古。如斯見得，截玄機於未
J37nB388_p0473a27║兆，盡在當人；藏冥運於即化，不資餘力。拈一機而機
J37nB388_p0473a28║機普應，示一法而法法該通，但只管一日缽孟兩度
J37nB388_p0473a29║溼，冬至寒食一百五，只恐不是玉，是玉也大奇。然而
J37nB388_p0473a30║只有變通，且無通變，若解通變，便見日添一線長，佛
J37nB388_p0473b01║法長一線，也是蝦為子曲。仰山叉手近前，香嚴近前
J37nB388_p0473b02║叉手，畫虎成狸。紫羅抹額繡裙腰，描邈不得；赫赤布
J37nB388_p0473b03║褌無換替，脫體風流。者一隊漢雖則各露風規，要且
J37nB388_p0473b04║無衲僧巴鼻，試看揆上座別露消息去也。」以拄杖向
J37nB388_p0473b05║空中連畫云：「書雲何似我書空？熨斗煎茶銚不同。打
J37nB388_p0473b06║瓦鼓，應黃鐘，風從虎兮雲從龍。」
J37nB388_p0473b07║戒期，秉拂。僧問：「法不孤起，仗境方生；令不虛行，隨機
J37nB388_p0473b08║攝化。秪如臨濟有四喝，如何是一喝如金剛王寶劍？」
J37nB388_p0473b09║師云：「照顧頂門。」「如何是一喝如踞地獅子？」師云：「百獸
J37nB388_p0473b10║潛恐。」「如何是一喝如探竿影艸？」師云：「喫得棒也未？」「如
J37nB388_p0473b11║何是一喝不作一喝用？」師云：「且去，別時來。」僧一喝，云：
J37nB388_p0473b12║「且道者一喝是那一喝？」師打，云：「合取口好。」進云：「與麼
J37nB388_p0473b13║則當陽寶劍揮今古，袖裏金鎚驗正邪。」師云：「知音有
J37nB388_p0473b14║幾人？」問：「若得不經閻老案，直須參透祖師關。如何是
J37nB388_p0473b15║祖師關？」師云：「暖日爍開巖畔雪，何山松柏不青青？」進
J37nB388_p0473b16║云：「如何是閻老案？」師云：「一棒一條痕。」進云：「祖師關與
J37nB388_p0473b17║閻老案相去多少？」師云：「幾人於此忙然？」進云：「踏著故
J37nB388_p0473b18║鄉田地穩，不風流處也風流。」師云：「猶落半途在。」問：「德
J37nB388_p0473b19║山棒、臨濟喝即不問，有所說法即為謗佛，作麼生得
J37nB388_p0473b20║不謗去？」師云：「以上所供并是實詣。」進云：「不謗不讚又
J37nB388_p0473b21║作麼生？」師云：「跕過一邊著。」進云：「大修行人本脫生死，
J37nB388_p0473b22║因甚命根不斷？」師云：「吾嘗於此切。」進云：「一破一切破，
J37nB388_p0473b23║因甚又教百尺竿頭進步？」師以拄杖畫一畫，云：「還過
J37nB388_p0473b24║得者裏麼？」僧云：「東村王老無思算，笑倒傍觀道不平。」
J37nB388_p0473b25║師云：「閒言語。」乃云：「禪用參，道須學，鐵壁銀山當面閣；
J37nB388_p0473b26║戒可受，律能持，青松常抱歲寒枝。道不學，禪不參，初
J37nB388_p0473b27║生孩子口喃喃；戒不持，律無犯，樹倒猢猻依舊散。此
J37nB388_p0473b28║二種人各執一病即且置，更有有眼無足底，只知禪
J37nB388_p0473b29║而不明戒……」以拄杖左邊一卓，云：「且過者邊著。有足無
J37nB388_p0473b30║眼底，只明戒而不知禪……」以拄杖右邊一卓，云：「且過者
J37nB388_p0473c01║邊著。」橫按拄杖，云：「若是盡令而行，好各與三十拄杖，
J37nB388_p0473c02║未免盡法無民。還知世界與麼闊，為甚鐘聲披七條
J37nB388_p0473c03║麼？若向者裏挨開一線、見徹根源，自然水乳同源、千
J37nB388_p0473c04║差一致，卻無彼此之分，寧有戒、禪之異？水銀墮地，顆
J37nB388_p0473c05║顆皆圓；杲日當空，無幽不燭。禪也，道也，千峰勢到嶽
J37nB388_p0473c06║邊止；戒也，律也，萬派聲歸海上消。到者裏，便見清淨
J37nB388_p0473c07║行者不入涅槃、破戒比丘不入地獄。所以道：『得之于
J37nB388_p0473c08║心，伊蘭作栴檀之樹；失之於旨，甘露乃蒺藜之園。』秪
J37nB388_p0473c09║如俱胝得天龍一指頭，一生受用不盡；丹霞纔聞授
J37nB388_p0473c10║戒，便乃掩耳而去。且道：此二老是如蟲禦木耶？越格
J37nB388_p0473c11║超宗耶？要會麼？自從舞得三台後，拍拍元來總是歌。
J37nB388_p0473c12║然雖如是，臨淵羨魚，不若退而結網。」
J37nB388_p0473c13║值雪，秉拂。僧問：「片片無聲白，山山燦玉珂，幾觀青嶂
J37nB388_p0473c14║影，未見出頭多。未出頭且置，如何是出頭底句？」師云：
J37nB388_p0473c15║「覓即知君不可見。」進云：「清風生八面，歸客有餘歡。」師
J37nB388_p0473c16║云：「易開終始口，難保歲寒心。」進云：「棋逢敵手著方玅，
J37nB388_p0473c17║琴遇知音正好彈，十智同真，願聞旨的。」師云：「子期去
J37nB388_p0473c18║後孰知音？」進云：「如何是一同一質？」師云：「耳朵兩片皮，
J37nB388_p0473c19║牙齒一具骨。」「如何是二同大事？」師云：「日餐要飽，夜眠
J37nB388_p0473c20║要足。」「如何是三總同參？」師云：「銅頭鐵額漢，盡在我山
J37nB388_p0473c21║中。」「如何是四同真智？」師云：「蝦蟆𨁝跳上天。」「如何是五
J37nB388_p0473c22║同遍普？」師云：「蚯蚓驀過東海。」「如何是六同具足？」師云：
J37nB388_p0473c23║「春風寒徹骨。」「如何是七同得失？」師云：「弄潮須是弄潮
J37nB388_p0473c24║人。」「如何是八同生殺？」師云：「霹靂過頭猶瞌睡。」「如何是
J37nB388_p0473c25║九同音吼？」師云：「聾人爭得聞？」「如何是十同得入？」師云：
J37nB388_p0473c26║「且緩緩忙忙。」「四海人無數，那箇男兒是丈夫？與甚麼
J37nB388_p0473c27║人同得入？」師云：「把手相牽行不得。」「風清浪靜，與誰同
J37nB388_p0473c28║音吼？」師云：「禾山解打鼓。」「海底泥牛啣月走，巖前石虎
J37nB388_p0473c29║抱兒眠。作麼生同生殺？」師打，云：「一串穿卻。」「古今不變
J37nB388_p0473c30║異。何物同得失？」師云：「照顧袈裟下。」「舉目無相識。那箇
J37nB388_p0474a01║同具足？」師云：「引水澆蔬五老前。」「太白峰高，玲瓏巖低，
J37nB388_p0474a02║何物同遍普？」師云：「葉落盡皆秋。」「推不前，約不後，何人
J37nB388_p0474a03║同真智？」師云：「魚行水濁，鳥飛毛落。」「獅子遊行，不假伴
J37nB388_p0474a04║侶。孰與總同參？」師云：「山形拄杖子。」「一物不為，那箇同
J37nB388_p0474a05║大事？」師云：「一莖艸上定乾坤。」「認著依前還不是。何物
J37nB388_p0474a06║同一質？」師云：「禮拜了退。」進云：「十智同真蒙指示，梅香
J37nB388_p0474a07║雪裏意如何？」師云：「刺瞎闍黎眼睛。」進云：「作家手段天
J37nB388_p0474a08║然別，一回舉著一回新。」師云：「知時識宜，堪作闍黎。」乃
J37nB388_p0474a09║云：「大地渾成銀色界，文殊忽地埋蹤；山河化作淨琉
J37nB388_p0474a10║璃，普賢全身獨露。隨色摩尼皎潔，差珍異寶齊舒，法
J37nB388_p0474a11║輪轉剎那間，酥酪醍醐一味。水精宮殿元非海上擎
J37nB388_p0474a12║來，白玉樓臺豈是從天降下？好箇消息，十分現成，達
J37nB388_p0474a13║摩忍氣吞聲，釋迦讚嘆不及，卻笑吁嗟縮項，好不丈
J37nB388_p0474a14║夫堪憐，斷臂求心，平空落賺。不見道：『我本無心有所
J37nB388_p0474a15║希求，法王大寶自然而至，不萌枝上散作璚花，無影
J37nB388_p0474a16║樹頭飛來玉蝶。』且道：日出後一場懡㦬又作麼生？」以
J37nB388_p0474a17║拄杖卓一卓，顧左右，云：「長恨春歸無覓處，不知轉入
J37nB388_p0474a18║此中來。」
J37nB388_p0474a19║秉拂。僧問：「佛法即不問，如何是萬法歸一？」師云：「衝開
J37nB388_p0474a20║碧落松千尺。」進云：「畢竟一歸何處？」師云：「截斷紅塵水
J37nB388_p0474a21║一溪。」進云：「祖師西來大意，大師又如何指示？」師云：「雲
J37nB388_p0474a22║開千嶂淨，葉落一枝分。」進云：「與麼則何處有大意？」師
J37nB388_p0474a23║云：「日輪當午照，猶待曉雞啼。」進云：「可謂選佛場中及
J37nB388_p0474a24║第歸也。」師打，云：「者裏是甚麼所在？」進云：「立地成佛又
J37nB388_p0474a25║作麼生？」師云：「屙屎見解。」僧擬議，師又打，云：「伎死禪和，
J37nB388_p0474a26║如麻似粟。」乃云：「我宗無語句，實無一法與人。老凍儂
J37nB388_p0474a27║與麼告報，大似此處無金三十兩，口縫未開早已話
J37nB388_p0474a28║墮。不見道：言而足終日，言而未嘗言，言滿天下，未有
J37nB388_p0474a29║口過。爭如天童者裏大施門開，五日一參，主賓互換，
J37nB388_p0474a30║權實雙彰，說亦得，不說亦得，如珠走盤，不留朕跡，輩
J37nB388_p0474b01║輩龍驤虎驟，愈見光輝，琅琅玉振金聲，元非分外，不
J37nB388_p0474b02║妨隨流得玅，作戲逢場，拈須彌槌，擊虛空鼓，坐法空
J37nB388_p0474b03║座，撫沒絃琴，直得梵音清雅，令人樂聞。只要諸兄弟
J37nB388_p0474b04║不作道理會，不以眼耳聞。」乃良久，云：「還有善音別調
J37nB388_p0474b05║者麼？孟春猶寒，伏惟大眾起居納祐。」復云：「昨日我眉
J37nB388_p0474b06║兄舉鏡清、明教二禪師新年頭佛法有無公案，已一
J37nB388_p0474b07║一為眾據款結案了也。隨有箇兄弟入室請益，揆上
J37nB388_p0474b08║座只得於灸瘡瘢上重加艾炷，其奈者兄弟依舊如
J37nB388_p0474b09║大虫看水磨，於有無上轉見忙然。今當新年，法令開
J37nB388_p0474b10║封，重翻此案，且圖發箇利市，卻不如何若何？只將者
J37nB388_p0474b11║兩箇古錐項上各與大鐵枷一面，送到豐都城裏，與
J37nB388_p0474b12║調達同受三禪天樂。何謂如此？謗斯經故，獲罪如是。」
J37nB388_p0474b13║驀豎拄杖，云：「眾中莫有為鏡清、明教作主者麼？出來
J37nB388_p0474b14║與拄杖子相見。如無……」乃卓一卓，云：「掀翻海嶽求知己，
J37nB388_p0474b15║揆轉乾坤見太平。」
J37nB388_p0474b16║秉拂。「開鑪結制，半月來也，寒山子、水牯牛莫有瞥地
J37nB388_p0474b17║者麼？試呈頭角看。」良久，揮拂子，云：「一鎚便就，猶多鈍
J37nB388_p0474b18║鐵頑銅；不假一鎚，便見猢猻沒尾。與佛祖為師、與人
J37nB388_p0474b19║天為師，一句、二句是甚繫驢橛子？豁開戶牖，當軒者
J37nB388_p0474b20║誰？潦水淨而寒潭清，煙光凝而暮山紫。於斯時也，驀
J37nB388_p0474b21║鼻拽回水牯，蹄角分明；乘時鞭起瞎驢，追風大隊。踏
J37nB388_p0474b22║翻華藏海，坐斷大毘盧，諸天無路散花，千聖下風俱
J37nB388_p0474b23║立。若是三搭不回頭底，向道：石中有玉，飯籮邊餓殺
J37nB388_p0474b24║多少人？沙裏無油，平地上死人有甚數？直饒出得荊
J37nB388_p0474b25║棘林底，要且自救不了。諸兄弟！既是出得荊棘林底，
J37nB388_p0474b26║不妨好手，因甚卻自救不了？嗟乎！夏蟲難可與語冰
J37nB388_p0474b27║霜，井蛙安可與語東海？」驀拈拄杖，云：「還委悉麼？善財
J37nB388_p0474b28║參遍諸知識，依舊東山水上行。」
J37nB388_p0474b29║秉拂。問：「臨濟三玄即不問，浮山九帶請師宣。」師云：「我
J37nB388_p0474b30║行荒艸裏，汝又入深村。」進云：「五千餘卷詮無及，八臂
J37nB388_p0474c01║那吒眼𥉌眵。如何是佛正法眼藏帶？」師云：「日灸風吹
J37nB388_p0474c02║繫驢橛。」「埜色更無山隔斷，天光直與水相通。如何是
J37nB388_p0474c03║佛法藏帶？」師云：「錢貫井索，不勞拈出。」「金藥銀絲承玉
J37nB388_p0474c04║露，高僧不坐鳳凰臺。如何是理貫帶？」師云：「鷂子過新
J37nB388_p0474c05║羅。」「霜眉雪鬢火中出，堂堂終不落今時。如何是事貫
J37nB388_p0474c06║帶？」師打一棒，云：「漆桶胡不快。」「玉女拋梭機軋軋，石人
J37nB388_p0474c07║打鼓韻鼕鼕。如何是理事縱橫帶？」師云：「一條拄杖兩
J37nB388_p0474c08║人扶。」「醍醐既消身病愈，性海玄途不假舟。如何是曲
J37nB388_p0474c09║屈垂帶？」師云：「此心能有幾人知？」「木人嶺上方歌舞，石
J37nB388_p0474c10║女溪邊暗點頭。如何是玅協兼帶？」師云：「雲散家家月，
J37nB388_p0474c11║春來處處花。」「四海浪平龍睡穩，九天雲淨鶴飛高。如
J37nB388_p0474c12║何是金針雙鎖帶？」師云：「曹溪波浪如相似。」「時挑埜菜
J37nB388_p0474c13║和根煮，旋斫生柴帶菜燒。如何是平懷常實帶？」師云：
J37nB388_p0474c14║「無限平人被陸沉。」進云：「九帶已蒙大師指，續焰聯芳
J37nB388_p0474c15║事若何？」師云：「折角泥牛驀鼻牽。」僧禮拜，云：「與麼則沒
J37nB388_p0474c16║絃琴上知音少，父子彈來格調高。」師云：「直須旨外明
J37nB388_p0474c17║宗，莫向言中取則。」乃云：「道遠乎哉？觸事而真，偏好雨
J37nB388_p0474c18║點點，不落別處；聖遠乎哉？體之即神，莫動著動著，打
J37nB388_p0474c19║折驢腰。一向恁麼去，未免死守善道，劍沒豐城。轉山
J37nB388_p0474c20║河國土歸自己，富嫌千口少；轉自己歸山河國上，貧
J37nB388_p0474c21║恨一身多。要且鏤冰無琢玉之談、結艸乖道人之意，
J37nB388_p0474c22║明眼漢沒窠臼，如虎插翼、似鶻提鳩，拈雙瞳為日月、
J37nB388_p0474c23║轉一氣作洪鈞，展足於威音王前、掉臂於樓至佛後，
J37nB388_p0474c24║到者裏說甚全提半提？直得拈花微笑，秪是小兒子
J37nB388_p0474c25║戲；斷臂安心，也是小兒子戲；磨磚作鏡、打車打牛，小
J37nB388_p0474c26║兒子戲；黃檗喫棒、大愚還拳，小兒子戲。其餘小兒戲
J37nB388_p0474c27║劇如稻麻竹葦，固是不堪枚舉。」拈拄杖，云：「[禾*互]如秉拂
J37nB388_p0474c28║上座拄杖子列列挈挈，今日指東話西，為復是蕭何
J37nB388_p0474c29║制律耶？別展旗鎗耶？於此明得，子牙慶遇風雲之會、
J37nB388_p0474c30║韓信登大將之壇，一任竿木隨身，逢場作戲；脫或未
J37nB388_p0475a01║然，八十翁翁入場屋，真誠不是小兒戲。」
J37nB388_p0475a02║秉拂。「一冬乾暴暴，掬水不成冰，瑞雪敷殘臘，年豐足
J37nB388_p0475a03║可徵。山山如琢玉，樹樹盡刊銀，眼裏重添屑，猶自樂
J37nB388_p0475a04║欣欣。既是眼中屑，又欣箇甚麼？記取來年蠶麥熟，羅
J37nB388_p0475a05║睺羅兒與一文。」復云：「言多去道轉遠。雖然，千種言、萬
J37nB388_p0475a06║般喻，只要勸君早歸去。若也歸去，何用繁詞？然而，鑪
J37nB388_p0475a07║鞴之所，鈍鐵猶多；良醫之門，病夫更甚。所以，曲說、直
J37nB388_p0475a08║說，不覺舌頭拖地；塵說、剎說，萬象熾然說、虛空孟浪
J37nB388_p0475a09║說，也應頑石點頭。獨傷乎！白雲巖下多沉出格之英，
J37nB388_p0475a10║芳艸渡頭久滯他鄉之客。有般漢便道：『無路可歸，無
J37nB388_p0475a11║家可到。含元殿上不問長安，慈氏宮中那尋內院？』如
J37nB388_p0475a12║斯之輩，病入膏肓，必死之驗，奚堪共語？不見道：『直得
J37nB388_p0475a13║如澄潭月影、靜夜鐘聲，隨扣擊以無虧、觸波瀾而不
J37nB388_p0475a14║散，猶是生死岸頭事。』又且如何免得此過？聽取一頌：
J37nB388_p0475a15║雪裏梅梢遍泄機，春風坐待豈非愚？頂門突出超方
J37nB388_p0475a16║眼，大丈夫兒肯自欺。」
J37nB388_p0475a17║秉拂。「快人一言，快馬一鞭，連朝拜賀新年，只見山門
J37nB388_p0475a18║頭合掌、佛殿裏燒香底，一隊來、一隊去，鍾馗解舞十
J37nB388_p0475a19║八拍，就中幾箇知音？李公喫酒醉張公，知他是凡是
J37nB388_p0475a20║聖？獨怪脫空寒山子，東兜西搭，逢人便道：『聚頭喧喧，
J37nB388_p0475a21║那事如何？』道了，復自驀口一摑，云：『口是禍門。』大笑而
J37nB388_p0475a22║去。諸兄弟！還知落處麼？毒似砒霜，甜如白蜜，須是追
J37nB388_p0475a23║風良驥、拈頭會尾底，乃能見義勇為、一舉千里，便見
J37nB388_p0475a24║得天之高、地之厚，皇風蕩蕩，帝道平平，五嶽鎮靜以
J37nB388_p0475a25║崢嶸，百谷朝宗而浩渺。全機展拓即且置，眾中莫有
J37nB388_p0475a26║見義勇為者麼？」拍禪床一下，云：「鶴有九皋難翥翼，馬
J37nB388_p0475a27║無千里謾追風。」
J37nB388_p0475a28║　　　　　　　　（門弟子真印
J37nB388_p0475a29║　　　　　　　　領刻第六卷。）
J37nB388_p0475a30║一揆禪師語錄卷第六