J37nB388_p0480c01║一揆禪師語錄卷八（師諱元揆）
J37nB388_p0480c02║侍者真印記錄
J37nB388_p0480c03║拈頌古下
J37nB388_p0480c04║陸亙大夫問南泉云：「肇法師也甚奇怪，解道：天地
J37nB388_p0480c05║與我同根，萬物與我一體。」泉指庭前花召云：「大夫！
J37nB388_p0480c06║時人見此一株花，如夢相似。」師拈云：「肇法師言
J37nB388_p0480c07║中有響，王老師夢中說夢，可惜陸亙大夫不解翻
J37nB388_p0480c08║身，以致玉本無瑕而瑕玷愈多。若當時待南泉指
J37nB388_p0480c09║花時，便以手驀掩其口，免他大開了眼作夢。」頌：
J37nB388_p0480c10║天地同根萬物體，何緣昧卻自家底。南泉指出夢中
J37nB388_p0480c11║花，惱亂春風卒未已。
J37nB388_p0480c12║僧問雲巖：「二十年在百丈執侍巾瓶，為甚心燈不
J37nB388_p0480c13║續？」巖云：「頭上寶花冠。」僧云：「頭上寶花冠，意旨何如？」
J37nB388_p0480c14║巖云：「大唐天子及冥王。」師拈云：「者僧大似釋擔
J37nB388_p0480c15║樵人，欲問中書堂裏事，雲巖只解步步登高，不解
J37nB388_p0480c16║從空放下。雖然恁麼答話，且道是向百丈耶？背百
J37nB388_p0480c17║丈耶？還知雲巖落處麼？但見皇風成一片，不知何
J37nB388_p0480c18║處有封疆？」頌：
J37nB388_p0480c19║寶華冠下展龍顏，不涉功勳落正偏，端拱無為歸至
J37nB388_p0480c20║化，夜深誰侍月明簾。
J37nB388_p0480c21║藥山因雲巖參次，山云：「甚處來？」巖云：「百丈來。」山云：
J37nB388_p0480c22║「百丈有何言句示徒？」巖云：「尋常道：『我有一句子，百
J37nB388_p0480c23║味俱足。』」山云：「鹹則鹹味，澹則澹味，不鹹不淡是常
J37nB388_p0480c24║味。如何是百味俱足底句？」巖無語。山云：「爭奈目前
J37nB388_p0480c25║生死何？」巖云：「目前無生死。」山云：「在百丈多少時？」巖
J37nB388_p0480c26║云：「二十年。」山云：「在百丈二十年，俗氣也不除。」師
J37nB388_p0480c27║拈云：「雲巖毒重年深，藥山藥頭不猛，當時待問百
J37nB388_p0480c28║味俱足句子，只消道箇殘羹餿飯不勞拈出，管教
J37nB388_p0480c29║藥山塞卻咽喉，亦顯自己有些衲僧氣息。何故？不
J37nB388_p0480c30║見道：蠱毒之家水莫嘗。」頌：
J37nB388_p0481a01║金毛踞地尾髭髿，未解當陽弄爪牙，當下若能輕返
J37nB388_p0481a02║擲，管教藥嶠眼迷麻。
J37nB388_p0481a03║百巖因洞山與密師伯到參，問云：「甚處來？」山云：「湖
J37nB388_p0481a04║南來。」巖云：「觀察使姓甚麼？」山云：「不得姓。」巖云：「名甚
J37nB388_p0481a05║麼？」山云：「不得名。」巖云：「還治事也無？」山云：「自有廊幕
J37nB388_p0481a06║在。」巖云：「豈不出入？」山拂袖便行。巖明日下堂，問云：
J37nB388_p0481a07║「昨日對二闍黎語未稔，一夜不安，今請二闍黎答
J37nB388_p0481a08║看。若相愜，便開粥相伴過夏。」乃云：「豈不出入？」山云：
J37nB388_p0481a09║「大尊貴生！」巖便開粥，同過一夏。師拈云：「洞山藏
J37nB388_p0481a10║頭露尾，將謂有多少奇特，殊不知貪他一粒米，失
J37nB388_p0481a11║卻半年糧。百巖縱有陷虎之機，也是奴見婢殷懃。
J37nB388_p0481a12║雖然如是，土曠人稀，相逢者少。」頌：
J37nB388_p0481a13║觀察名誰姓莫彰，苔深簾幕隱虛堂。虎伸腰處風千
J37nB388_p0481a14║壑，鶴轉身時月一廊。
J37nB388_p0481a15║崔禪因州將王令公於衙署張座請說法，崔陞座
J37nB388_p0481a16║拈拄杖云：「出來也打，不出來也打。」僧出眾云：「崔禪
J37nB388_p0481a17║聻？」崔擲下拄杖云：「久立令公，伏惟珍重。」師拈云：
J37nB388_p0481a18║「放去較危，不來還憶君；收來太速，相見又無事。簡
J37nB388_p0481a19║點將來，太似勾賊破家。雖然，相逢不在多盃酒，一
J37nB388_p0481a20║盞清茶也醉人。」頌：
J37nB388_p0481a21║吹毛覿面當機疾，電激雷轟誰解敵，不展戈矛見太
J37nB388_p0481a22║平，奪標何在資餘力。
J37nB388_p0481a23║雪峰路逢一隊獼猴，云：「者畜生各各背一面古鏡。」
J37nB388_p0481a24║三聖云：「曠劫無明，何得彰為古鏡？」峰云：「瑕生也。」聖
J37nB388_p0481a25║云：「者老漢有甚麼死急，話端也不識。」峰云：「老僧罪
J37nB388_p0481a26║過。」師拈云：「國清才子貴，家富小兒驕，放過則彼
J37nB388_p0481a27║此作家，盡法則二俱失利。恁麼批判，且道揆上座
J37nB388_p0481a28║意在甚麼處？撿點得出，三十棒自領出去；其或未
J37nB388_p0481a29║然，鵝王擇乳，素非鴨類。」頌：
J37nB388_p0481a30║獼猴背古鏡，有月千江印，別寶遇波斯，因邪而打正。
J37nB388_p0481b01║老雪峰，奇三聖，雖然贏得一場榮，洎險難逃窮性命。
J37nB388_p0481b02║九峰普滿禪師因僧參，問云：「甚麼處來？」僧云：「閩中。」
J37nB388_p0481b03║師云：「遠涉不易。」僧云：「不難動步。」師云：「有不動步者
J37nB388_p0481b04║麼？」僧云：「有。」師云：「爭得到者裏？」僧無語，師以拄杖趁
J37nB388_p0481b05║下。師拈云：「者僧到即到，只是鼻孔礙卻眼睛；九
J37nB388_p0481b06║峰得即得，只有殺人刀，且無活人劍。我不似九峰，
J37nB388_p0481b07║爭得到者裏？僧無語，遂喚：『上座是甚麼？』若擬議，擲
J37nB388_p0481b08║下拄杖，歸方丈。」頌：
J37nB388_p0481b09║遠涉誠不易，衲僧多意氣，動步即不難，腳瘦艸鞋寬。
J37nB388_p0481b10║不動步，卻多般，到來豈借他人力？卻笑無端被眼瞞。
J37nB388_p0481b11║慈明問楊岐：「馬祖見讓和尚便悟去，迷卻在甚麼
J37nB388_p0481b12║處？」岐云：「要悟卻易，要迷卻難。」師拈云：「者箇陷人
J37nB388_p0481b13║坑子，天下人不奈何，致使祖禰不了，殃及兒孫。楊
J37nB388_p0481b14║岐雖善機宜，未免爛泥有刺。神鼎則不然，迷卻在
J37nB388_p0481b15║甚麼處？但云：『迷即且置，把將悟的來看。』饒慈明具
J37nB388_p0481b16║廣長舌，只好道一半。」頌：
J37nB388_p0481b17║悟卻易，迷卻難，眨上眉毛君自看。迷悟兩途俱坐斷，
J37nB388_p0481b18║月移花影上欄干。
J37nB388_p0481b19║雪峰示眾云：「世界闊一尺，古鏡闊一尺；世界闊一
J37nB388_p0481b20║丈，古鏡闊一丈。」玄沙指火爐云：「者箇闊多少？」峰云：
J37nB388_p0481b21║「如古鏡闊。」沙云：「者箇老漢腳跟未點地在。」師拈
J37nB388_p0481b22║云：「雪峰水中撈月，玄沙掉棒打月，世界古鏡火爐，
J37nB388_p0481b23║都成眼中之屑。若於勝負摶量，敢保驢年未徹。畢
J37nB388_p0481b24║竟如何？鷸蚌相持，俱落漁人之手。」頌：
J37nB388_p0481b25║世界寬，古鏡闊，無端雪老多饒舌。石人拊掌笑咍咍，
J37nB388_p0481b26║洎被將龜證作鱉。老玄沙，能勦絕，火爐句子別生涯，
J37nB388_p0481b27║無限風光俱漏泄。
J37nB388_p0481b28║雪峰因閩王封柑、橘各一顆，遣使送至，柬問云：「既
J37nB388_p0481b29║是一般顏色，為甚麼名字不同？」峰遂依舊封回。王
J37nB388_p0481b30║復馳問玄沙，沙將一張紙蓋卻。師拈云：「兩箇漢
J37nB388_p0481c01║被閩王一拶，互相熱瞞，直得尾巴露出。撿點將來，
J37nB388_p0481c02║總是用盡自己心，笑破他人口。」頌：
J37nB388_p0481c03║柑橘一色兮誰別呼名，眾生顛倒兮逐物迷真。一般
J37nB388_p0481c04║油麵兮造作由人，暗機旋合兮輥芥投針。曹溪波浪
J37nB388_p0481c05║如相似，無限平人被陸沉。
J37nB388_p0481c06║雪峰因閩王施銀交床，僧問：「和尚受大王如此供
J37nB388_p0481c07║養，將何報答？」峰以手托地云：「少打我。」有僧舉問疏
J37nB388_p0481c08║山：「雪峰少打我，意作麼生？」山云：「頭上插瓜虀，垂尾
J37nB388_p0481c09║腳跟齊。」師拈云：「者一隊漢大似傍若無人，當時
J37nB388_p0481c10║見雪峰恁麼時，但云：『者老漢習氣也不除。』更待疏
J37nB388_p0481c11║山言了，只向道：『幸自可憐生。用頭上安頭作麼？』若
J37nB388_p0481c12║更眼目定動，便掀倒禪床。且道山僧意作麼生？從
J37nB388_p0481c13║前汗馬無人識，只要重論蓋代功。」頌：
J37nB388_p0481c14║四稜踏地，頭角撐天。知音獨諳，玉轉珠圓。三盞酒裝
J37nB388_p0481c15║公子面，一枝花扮美人妍。
J37nB388_p0481c16║南院因僧問：「古殿重興時如何？」院云：「明堂瓦插簷。」
J37nB388_p0481c17║僧云：「與麼則莊嚴畢備也。」院云：「斬艸蛇頭落。」師
J37nB388_p0481c18║拈云：「古殿重興時，淨地上不可撒屎撒尿；莊嚴畢
J37nB388_p0481c19║備也，澄潭不許蒼龍蟠。南院老人可謂收放自由，
J37nB388_p0481c20║捲舒自在。若是門庭施設，足可觀光；若作佛法商
J37nB388_p0481c21║量，總是涅槃堂裏漢。」頌：
J37nB388_p0481c22║明堂瓦插簷，狼籍止啼錢，斬艸蛇頭落，全機明殺活。
J37nB388_p0481c23║太平寰宇斬癡頑，烈焰那容蚊蚋泊？莫逡巡，休客作，
J37nB388_p0481c24║智者好求無病藥。
J37nB388_p0481c25║夾山因洛浦于山頂上卓菴，經年不訪，山修書遣
J37nB388_p0481c26║僧馳往，浦接得書便坐，卻復展手索，僧無語，浦便
J37nB388_p0481c27║打，云：「歸去舉似和尚。」僧回舉，山云：「者漢若開書，三
J37nB388_p0481c28║日內必來；若不開書，此人救不得也。」浦果三日後
J37nB388_p0481c29║來，見山不禮拜，近前叉手而立，山云：「雞棲鳳巢，非
J37nB388_p0481c30║其同類。出去！」浦云：「自遠趍風，乞師一接。」山云：「目前
J37nB388_p0482a01║無闍黎，此間無老僧。」浦便喝，山云：「住！住！且莫艸艸
J37nB388_p0482a02║匆匆，雲月是同，溪山各異，截斷天下人舌頭即不
J37nB388_p0482a03║無，爭教無舌人解語？」浦無語，山便打，洛浦從此服
J37nB388_p0482a04║膺。師拈云：「夾山據虎頭，收虎尾，劈腹剜心，嘔盡
J37nB388_p0482a05║屎腸。仔細看來，也則冰稜上度過九曲，劍刃上拾
J37nB388_p0482a06║得全身，惜乎洛浦甘向虀甕裏淹殺。秪如無舌人
J37nB388_p0482a07║解語，作麼生道得愜好去？咄！咄！切忌向鬼窟裏作
J37nB388_p0482a08║活計。」頌：
J37nB388_p0482a09║雲月溪山話不同，頂門有眼卻如盲。興雲赤尾摩霄
J37nB388_p0482a10║鶻，俱落縵天一網中。無舌人，能解語，鷓鴣啼在深花
J37nB388_p0482a11║裏。欽山曾被定公欺，萬丈深潭窮徹底。
J37nB388_p0482a12║雪峰與玄沙夾籬次，沙問云：「夾籬處還有佛法也
J37nB388_p0482a13║無？」峰云：「有。」沙云：「如何是夾籬處佛法？」峰撼籬一下。
J37nB388_p0482a14║沙云：「某不恁麼。」峰云：「汝作麼生？」沙云：「穿篾頭過來。」
J37nB388_p0482a15║師拈云：「一人內逼放屙，一人接竹點天，佛法如
J37nB388_p0482a16║此商量，達磨一宗掃土而盡。雖然，平蕪盡處是青
J37nB388_p0482a17║山，行人更在青山外。」頌：
J37nB388_p0482a18║觸處頭頭俱玅，從來塞壑填溝，西風一覺攪眠愁，誰
J37nB388_p0482a19║識機生錦繡？拈卻眼山鐵壁，清平罷展戈矛，穿籬度
J37nB388_p0482a20║篾競相酬，堪笑外揚家醜。
J37nB388_p0482a21║曹山[囗@九]僧問：「學人抱璞投師，請師雕琢。」山云：「不雕
J37nB388_p0482a22║琢。」僧云：「為甚不雕琢？」山云：「須知曹山好手。」師拈
J37nB388_p0482a23║云：「曹山不露鋒鋩，將錯就錯，也是偶爾成文。者僧
J37nB388_p0482a24║一場鈍置，還同買石得金。然雖如是，不遇中郎鑒，
J37nB388_p0482a25║還同野舍薪。」頌：
J37nB388_p0482a26║白圭無玷，樸素含真。水不洗水，金不博金。神工妙密
J37nB388_p0482a27║兮豈假鑿斧，精光璀璨兮曜古騰今。煉石佳人徒費
J37nB388_p0482a28║力，從來至德懼雕文。
J37nB388_p0482a29║南泉因黃檗為首座，一日捧缽坐泉位上，泉入堂
J37nB388_p0482a30║見，乃問曰：「長老甚麼年中行道？」檗曰：「威音王已前。」
J37nB388_p0482b01║泉曰：「猶是王老師兒孫在。」檗便過第二位，泉便休。
J37nB388_p0482b02║師拈云：「南泉只解步步登高，要且無大人相。若
J37nB388_p0482b03║是山僧，見他坐位便大展三拜，管教坐殺黃檗者
J37nB388_p0482b04║漢一生起不得。」頌：
J37nB388_p0482b05║淡掃娥眉出繡幃，自言比並世間稀。狂風何處來輕
J37nB388_p0482b06║薄，獨抱琵琶掩面歸。
J37nB388_p0482b07║同安丕禪師因僧問：「依經解義，三世佛冤。離經一
J37nB388_p0482b08║字，即同魔說。此理如何？」師曰：「孤峰迥秀，不挂煙蘿。
J37nB388_p0482b09║片月行空，白雲自異。」師拈云：「同安恁麼道，且道
J37nB388_p0482b10║是佛冤？是魔說？緇素得出，不妨許你具眼。」頌：
J37nB388_p0482b11║周粟夷齊恥不餐，閑名猶自落人間。何如一錫凌雲
J37nB388_p0482b12║客，五嶽千峰任往還。
J37nB388_p0482b13║笑巖寶禪師至熊耳山禮祖塔，僧叱云：「汝憨，禮拜
J37nB388_p0482b14║空塔奚為？」師以手指石塔，問僧云：「此是空塔乎？」僧
J37nB388_p0482b15║云：「然。」師云：「祖師聻？」僧云：「攜隻履西歸久矣。」師云：「蒼
J37nB388_p0482b16║天！蒼天！」師拈云：「獅子咬人，韓盧逐塊。」頌：
J37nB388_p0482b17║車不橫推，子不語怪。文彩全彰，漆桶不快。袖裏擲金
J37nB388_p0482b18║鎚，擊碎天靈蓋。堪悲慨，真金終不和沙賣。
J37nB388_p0482b19║世尊拈花。
J37nB388_p0482b20║禍福無門人自招，夙生冤債莫能逃。冰心忍作偷香
J37nB388_p0482b21║者，百萬人天奪鳳毛。
J37nB388_p0482b22║《圓覺經》云：「一切障礙，即究竟覺。」頌：
J37nB388_p0482b23║花遭風雨柳顛狂，無數遊人恨轉長。誰識青山添秀
J37nB388_p0482b24║色，流來寒瓣一溪香。
J37nB388_p0482b25║文殊三處過夏。
J37nB388_p0482b26║卻笑頭陀不丈夫，令行何自涉惆[怡-台+廚]。若教當下吹毛
J37nB388_p0482b27║利，有甚千瞿與萬殊。
J37nB388_p0482b28║婆子燒菴。
J37nB388_p0482b29║澄潭不許蒼龍蟠，平地雲雷迸出關。點石化為金玉
J37nB388_p0482b30║易，勸人除卻是非難。
J37nB388_p0482c01║興化打維那。
J37nB388_p0482c02║潦倒當時正令提，通天作略許誰知。打了罰錢仍出
J37nB388_p0482c03║院，越格還他獅子兒。
J37nB388_p0482c04║趙州訪二菴主。
J37nB388_p0482c05║殺活臨時老趙州，主賓互換不輕酬。遼空一箭雙鵰
J37nB388_p0482c06║落，直得悲風動地愁。
J37nB388_p0482c07║南泉打破鍋。
J37nB388_p0482c08║赤眼撞著火柴頭，由來滴水耳難著。雖然因果兩分
J37nB388_p0482c09║明，難保十方常住鑊。
J37nB388_p0482c10║經云：「見見之時，見非是見，見猶離見，見不能及。」
J37nB388_p0482c11║東西南北與中間，隨分安居得放閒。風月不招仍滿
J37nB388_p0482c12║座，白雲正晝臥青山。
J37nB388_p0482c13║僧問投子：「靈山畫月，曹溪指月，如何是真月？」子云：
J37nB388_p0482c14║「昨夜三更轉向西。」
J37nB388_p0482c15║靈山盡力畫難成，孰謂曹溪指的親？昨夜三更西轉
J37nB388_p0482c16║向，莫教錯認定盤星。
J37nB388_p0482c17║百丈野狐。
J37nB388_p0482c18║不昧不落，誰墮誰脫。五百生前，無繩自縛。前之墮兮
J37nB388_p0482c19║何虧，後之脫兮還錯。就中一句絕淆訛，萬里天邊飛
J37nB388_p0482c20║一雞。
J37nB388_p0482c21║丹霞訪龐公門，逢女子靈照洗菜。霞問：「居士在否？」
J37nB388_p0482c22║女放下菜籃，斂手而立。霞再問：「居士在否？」女提籃
J37nB388_p0482c23║便行，霞便回。女舉此話似龐公，公曰：「丹霞在否？」女
J37nB388_p0482c24║曰：「去也。」公云：「赤土塗牛奶。」頌：
J37nB388_p0482c25║承家須是克家兒，客至蒿湯備禮儀，酌罷不堪盃再
J37nB388_p0482c26║酌，傷心一曲醉東籬。
J37nB388_p0482c27║南院上堂：「赤肉團上，壁立萬仞。」僧問：「赤肉團上，壁
J37nB388_p0482c28║立萬仞，豈不是和尚語？」院云：「是。」僧便掀倒禪床。院
J37nB388_p0482c29║云：「看者瞎驢亂做。」僧擬議，院便打。
J37nB388_p0482c30║兵權掌握敵難欺，眨眼難全八陣圍。奮臂不因擎小
J37nB388_p0483a01║卒，將軍一命若懸絲。
J37nB388_p0483a02║風穴參南院，問：「近離甚處？」穴云：「南方。」院云：「南方一
J37nB388_p0483a03║棒如何商量？」穴云：「作奇特商量。」院云：「我者裏不然。」
J37nB388_p0483a04║穴云：「未審此間如何商量？」院云：「棒下無生忍，臨機
J37nB388_p0483a05║不見師。」穴有省。
J37nB388_p0483a06║有奇特，無奇特，收得安南憂塞北。武略文韜定太平，
J37nB388_p0483a07║太平寧免有奸賊。毒如砒，冤路窄，平地無端遭一跌。
J37nB388_p0483a08║雲門因僧問：「如何是雲門一曲？」門云：「臘月二十五。」
J37nB388_p0483a09║僧云：「唱者如何？」門云：「且緩緩。」
J37nB388_p0483a10║調高白雪唱韶陽，客路誰聞不斷腸，自是巴謠和不
J37nB388_p0483a11║得，獨憐清夜暗飛霜。
J37nB388_p0483a12║玄沙白紙。
J37nB388_p0483a13║囫圇漆器互相呈，不顧傍觀哂有人，弄巧逾難藏拙
J37nB388_p0483a14║訥，鄉談細打謾招魂。
J37nB388_p0483a15║芭蕉拄杖。
J37nB388_p0483a16║謹慎家門禍不招，眼中塵豈著纖毫。快刀割肉渾閑
J37nB388_p0483a17║事，惡口傷人恨爭消。
J37nB388_p0483a18║雪峰鱉山成道。
J37nB388_p0483a19║艸鞋虛費恨從前，家醜何堪露幾般？白日青天閑見
J37nB388_p0483a20║鬼，乞兒暴富倩人憐。
J37nB388_p0483a21║六祖風旛。
J37nB388_p0483a22║識情多處是非多，白馬雙雙鳴玉珂。孝子爺名無忘
J37nB388_p0483a23║諱，黃昏枕上意若何。
J37nB388_p0483a24║南嶽磚鏡。
J37nB388_p0483a25║熊飛一夢兆皇家，龍虎風雲慶子牙。一釣曲成西伯
J37nB388_p0483a26║業，西江月夜映無涯。
J37nB388_p0483a27║百丈野鴨。
J37nB388_p0483a28║逸翮翩翩任運翔，可憐鼻孔突遭殃。不堪哭也真堪
J37nB388_p0483a29║笑，賺殺傍觀著底忙。
J37nB388_p0483a30║靈雲桃花。
J37nB388_p0483b01║年年陌上醉東風，客路魂消興未濃。何事今朝生彩
J37nB388_p0483b02║筆，一枝收入畫圖中。
J37nB388_p0483b03║有主沙彌從西過東，無主沙彌從東過西。
J37nB388_p0483b04║尊貴由來不敢名，奴兒婢子笑慇懃。誰知屠狗郎當
J37nB388_p0483b05║客，凌閣名標蓋世勳。
J37nB388_p0483b06║慈明插劍。
J37nB388_p0483b07║趙王好劍帶刀多，戈戟叢生奈若何。罷卻干戈歌盛
J37nB388_p0483b08║世，赤松一曲幾能和。又
J37nB388_p0483b09║將軍塞外絕煙塵，天子魂驚細柳營。虎帳不因多畫
J37nB388_p0483b10║策，普天何處戴堯仁。
J37nB388_p0483b11║破砂盆。
J37nB388_p0483b12║錦衣公子富而驕，不貴佳珍膽氣豪。世上幾人真不
J37nB388_p0483b13║肖，聯翩來共樂逍遙。
J37nB388_p0483b14║高峰墮枕。
J37nB388_p0483b15║惱亂黑甜枕子墮，平空惹起撩天禍，兒孫計較不成
J37nB388_p0483b16║眠，開眼尿床作甚麼？
J37nB388_p0483b17║弘覺忞禪師一日牽驢巡堂一匝，命眾下語次，仍
J37nB388_p0483b18║以艸一束拋向眾前，眾不能答，師翁代前語云：「寶
J37nB388_p0483b19║御珍裝尤尚棄，誰能歷劫傍他門？」代後語云：「但作
J37nB388_p0483b20║驢鳴。」
J37nB388_p0483b21║橫身為物按雲頭，醉後重攜上玉樓，話盡山雲並海
J37nB388_p0483b22║月，誰聞老去不悲秋。又
J37nB388_p0483b23║蓆帽襴衫去復來，舊鄰那悟昔人非，子規夜半猶啼
J37nB388_p0483b24║血，不信東風喚不回。
J37nB388_p0483b25║弘覺忞禪師奉　旨于萬善殿上堂：「真如凡聖皆
J37nB388_p0483b26║是夢事，佛及涅槃並為增語。山僧一冬萬善殿又
J37nB388_p0483b27║且舉箇甚麼？只有好風來席上，更無閑語落人間。」
J37nB388_p0483b28║舌頭無骨，脣皮轆轆。黃金殿上，何堪叫屈。豈知風逐
J37nB388_p0483b29║雨聲來，狼籍枝頭花簇簇。
J37nB388_p0483b30║弘覺忞禪師天童晚參：「天童門下不許交頭接耳、
J37nB388_p0483c01║說東說西。」眾竦立，師左右顧云：「纔恁麼戒敕，你便
J37nB388_p0483c02║口喃喃地作麼？」眾罔措，師拈棒一時打散。
J37nB388_p0483c03║拔楔抽釘痛處錐，為人不惜兩行眉。若教盡法無民
J37nB388_p0483c04║也，遍野屍橫白骨堆。
J37nB388_p0483c05║遠菴㒥禪師問僧：「併卻咽喉脣吻，道將一句來。」僧
J37nB388_p0483c06║云：「不會，請師道。」師云：「併卻咽喉問將來。」僧擬議，師
J37nB388_p0483c07║便打。
J37nB388_p0483c08║嚴明公驗據關津，那許私鹽販夜行。任是雞鳴并狗
J37nB388_p0483c09║盜，衝霄有翅謾飛騰。又
J37nB388_p0483c10║開口無言總二三，擬心奏泊更堪憐。夜來雨過鶯聲
J37nB388_p0483c11║歇，月上青山玉一團。
J37nB388_p0483c12║天童遠菴㒥禪師因僧問：「如何是正法眼？」師云：「村
J37nB388_p0483c13║田阪裏牛腳跡。」
J37nB388_p0483c14║繫驢橛子釘多年，誰信風蹄一踏翻？快便若逢千里
J37nB388_p0483c15║步，豈容十影在村田？
J37nB388_p0483c16║像贊
J37nB388_p0483c17║釋迦文佛像贊
J37nB388_p0483c18║聖中之聖，天中之天。剎剎塵塵現瑞，靈山一會儼然。
J37nB388_p0483c19║不可以身相見，豈能盡語言詮。若謂有所說法，即是
J37nB388_p0483c20║謗佛。若謂無所說法，又卻自瞞。一句了然超百億，青
J37nB388_p0483c21║蓮杳在舌頭邊。
J37nB388_p0483c22║觀音大士
J37nB388_p0483c23║稽首大悲，曰觀自在。楞嚴會上，獲圓通之首選；遍剎
J37nB388_p0483c24║塵中，隨異類以力身。如月映千江之水，非圓非缺；若
J37nB388_p0483c25║風開萬籟之聲，非語非默。視群生宛如赤子，架慈航
J37nB388_p0483c26║而無間歇。隨眾生願，法施無邊；心誠求之，感應無偏。
J37nB388_p0483c27║常恨春歸人在夢，鷓鴣啼處百花鮮。
J37nB388_p0483c28║又
J37nB388_p0483c29║大化無私靡不週，漫觀色相翳雙眸。圓通門廓無遮
J37nB388_p0483c30║障，清淨音聞遂所求。
J37nB388_p0484a01║普賢大士洗象圖
J37nB388_p0484a02║取正覺而不欲速，以萬行為大願王，雖叵測無窮之
J37nB388_p0484a03║願，誰識此調象之方？明逾雪而恒洗，水即塵而奚將？
J37nB388_p0484a04║總為群生驅熱惱，蓬頭垢面肆郎當。
J37nB388_p0484a05║彌勒布袋六子戲身圖
J37nB388_p0484a06║至人不妄笑，笑必有因。慈氏固行慈，慈心太煞。從六
J37nB388_p0484a07║般神用，幻出多子形儀，於八達衢頭賣弄差。珍異寶，
J37nB388_p0484a08║布袋緊收藏。知音應是少長年，笑破口脣皮。頑賴兒
J37nB388_p0484a09║童何日了？
J37nB388_p0484a10║荊南新建水月菴中塑觀音文殊普賢三大士
J37nB388_p0484a11║法像合會眾弟子請贊
J37nB388_p0484a12║天下名山尊四大，百城煙水行人寡，假饒親到普陀
J37nB388_p0484a13║來，未諳根元直捷下。大士身，本無形，隨所分身遍剎
J37nB388_p0484a14║塵，水月光中能著眼，堂堂妙相玉毫明。獅子吼，芳艸
J37nB388_p0484a15║綠，按下五臺雲簇簇，善財往返覺城東，無著曾開生
J37nB388_p0484a16║面目。象王顧，落花紅，峨嵋殿閣聳雲空，百寶莊嚴無
J37nB388_p0484a17║量相，只在當人彈指中。功德林，不思議，非是山僧脣
J37nB388_p0484a18║舌費，要使人人達本真，當來好受龍華記。
J37nB388_p0484a19║笑巖寶祖贊
J37nB388_p0484a20║撥開關嶺月，造物起龍池。滹沱之派不息，全憑九鼎
J37nB388_p0484a21║一絲。嗟末運而步南陽趙州之武，下王公施以轟雷
J37nB388_p0484a22║掣電之機。聲盈湖海，道大京畿。殃害兒孫無限恨，斯
J37nB388_p0484a23║真描邈到何時。
J37nB388_p0484a24║天童三代祖圖贊
J37nB388_p0484a25║（密雲悟和尚　弘覺忞和尚　遠菴僼和尚）
J37nB388_p0484a26║聞名不如見面，將謂六臂三頭。知他父父子子，肚裏
J37nB388_p0484a27║多少春秋。啟太白潑天門戶，際濟北法墜之秋。膺帝
J37nB388_p0484a28║師驚天之寵詔，大列祖希世之芳猷。青出藍而色盛，
J37nB388_p0484a29║道唱高而愈優。誰種族，出何由。廣南瓦合，常州蘇州。
J37nB388_p0484a30║三點圓伊清一派，豈容濁港混源流。
J37nB388_p0484b01║又
J37nB388_p0484b02║潑天門戶開張，濟北家聲振起，殃累無數兒孫，是伊
J37nB388_p0484b03║父父子子。鼻孔描邈將來，大都彷彿相似，挂向壁間
J37nB388_p0484b04║秪者是，含冤負屈何時已？
J37nB388_p0484b05║弘覺忞禪師真讚
J37nB388_p0484b06║一國之師未足榮，脫珍著敝展家風，皇都罷闡歸巖
J37nB388_p0484b07║壑，惹得虛聲宇內充。頭頂千山雪，昂藏兩眼空，攪擾
J37nB388_p0484b08║叢林心未歇，還驅杖子化為龍。
J37nB388_p0484b09║遠菴老和尚像讚
J37nB388_p0484b10║示跡三吳，道行楚淛。乘大願輪，神機莫測。翻五家宗，
J37nB388_p0484b11║肆無畏舌。湘水逆流，天魔膽裂。赫赫聲馳，峰高太白。
J37nB388_p0484b12║鳳舞龍翔，千千百百。渾將皮髓向人分，幾箇虎鬚親
J37nB388_p0484b13║解捋。
J37nB388_p0484b14║又
J37nB388_p0484b15║淵默雷聲，神機掣電。道行楚淛，結盡湖海。冤讎繼席，
J37nB388_p0484b16║天童開鑿。人天生面，人但知為國師。穎異之真子法
J37nB388_p0484b17║海，末世之導師老漢。蓋膽毛幾莖，其孰能知之。
J37nB388_p0484b18║大溈慧山老和尚贊
J37nB388_p0484b19║首出當年冠五宗，潑天門戶又開封。一千五百英靈
J37nB388_p0484b20║漢，誰識從前者老翁。
J37nB388_p0484b21║自贊（昱堂▆長老請）
J37nB388_p0484b22║行藏不韻，灑落胸襟。於人瞥瞋瞥喜，在處𥳽土揚塵。
J37nB388_p0484b23║唱脫空於郢州，謂是調翻白雪；垂直鉤於湘水，區區
J37nB388_p0484b24║意在金鱗。雙眸光炯炯而空四海，舌底漫滔滔而卷
J37nB388_p0484b25║千尋。滅臨濟宗旨，大天童戶庭。蕩盡家私渾不惜，不
J37nB388_p0484b26║知將底付兒孫。
J37nB388_p0484b27║又（洞野先監院請）
J37nB388_p0484b28║何物闡提，亦稱宗匠？佛祖平凌，當仁不讓。無懸河之
J37nB388_p0484b29║辯，而踞諲老繩床；尟驅奪之能，圍繞五湖龍象。得非
J37nB388_p0484b30║頂門豎亞一隻而洞照機先？故其揀異辨魔而目機
J37nB388_p0484c01║銖鑈，孰同流堪比？況楊岐法擔有人肩，且任閒身丘
J37nB388_p0484c02║壑放。
J37nB388_p0484c03║又（月濤粲維那請）
J37nB388_p0484c04║曹溪月本靈山月，濟北燈明太白燈。聲價已傳湘鼎
J37nB388_p0484c05║盛，濤光清粲海雲騰。綱宗委地悲斯世，法柱擎天合
J37nB388_p0484c06║拄撐。自惜不存元字腳，笑看龍象聚雲仍。
J37nB388_p0484c07║又（弘宗誓書記請）
J37nB388_p0484c08║不作呈身長老，囊錐彌露其鋒。不唱今時曲調，巴謠
J37nB388_p0484c09║豈許雷同。得非乘其本誓，來弘濟上真宗。胸坦蕩，眼
J37nB388_p0484c10║渾空。陸地波濤翻浩渺，拏雲攫霧看飛龍。
J37nB388_p0484c11║又坐獅子圖（永隆先長老請）
J37nB388_p0484c12║西河獅子，蓋色騎聲，非關閒坐。卻哮吼，恐驚人，且任
J37nB388_p0484c13║嘉州象、天馬駒、大雄虎，獨出一頭，相遞爭先，繩其祖
J37nB388_p0484c14║武，何須更打鹽官鼓。
J37nB388_p0484c15║又（等菴定長老請）
J37nB388_p0484c16║立孤危，登曲彖，老不休心，拈槌豎拂。憨憨等箇人，往
J37nB388_p0484c17║往逢狹路，虎鬚數捋時，拶出虛空骨。不是性燥掣顛，
J37nB388_p0484c18║定是超宗異目。
J37nB388_p0484c19║又（昂韜俊監院請）
J37nB388_p0484c20║道訪江南兩淛，職分半坐天童。院住湖北湖南，瞥爾
J37nB388_p0484c21║放憨神鼎。使聞風而趨者，往往望巖而退。將謂伊有
J37nB388_p0484c22║六臂三頭，原來面目與人不異。此面目是何物，分付
J37nB388_p0484c23║俊徒，勗哉勉之。挂向壁間，從人東卜西卜。
J37nB388_p0484c24║又（弟子沈君弘請）
J37nB388_p0484c25║不戀淛中，水清米白。卻耽湘水，把纜放船。意在錦鱗
J37nB388_p0484c26║而擿釣，非圖引玉而拋磚。徹骨為人時，棒下見血；禪
J37nB388_p0484c27║分真贗處，抉出重淵。五位不值一吐，三玄拈過一邊。
J37nB388_p0484c28║知他是凡是聖，得恁掣風掣顛。愚人哂我，智乃知焉。
J37nB388_p0484c29║鐵面也知無處著，只堪峰頂伴雲閒。
J37nB388_p0484c30║又（本山眾請）
J37nB388_p0485a01║貌不驚人，言不該典。知他是何本據，機辯星馳電捲。
J37nB388_p0485a02║衲子近傍，如大火聚，燎卻面門，豈容眨眼。坐斷神鼎
J37nB388_p0485a03║峰，人情無半點。徒有虛聲海內聞，西河獅子胡叨忝。
J37nB388_p0485a04║又（慧鋒鎧維那請）
J37nB388_p0485a05║本色住山云不慧，利生接物太鋒鋩，棒頭血滴分涇
J37nB388_p0485a06║渭，多少英靈著底忙？承先啟後，源遠流長，要見一花
J37nB388_p0485a07║開五葉，奚同時卉競芬芳？
J37nB388_p0485a08║又（道權法維那請）
J37nB388_p0485a09║太白得地，湘南得名。越州族姓子，滹沱正脈孫。道無
J37nB388_p0485a10║南北祖，權實顯家麟。殃害兒孫休負屈，莫教辜負破
J37nB388_p0485a11║砂盆。
J37nB388_p0485a12║又（節菴祿書記請）
J37nB388_p0485a13║不仕非輕祿，傳燈非為名，存大梅船子之節操，步玅
J37nB388_p0485a14║喜應菴之準繩。生不膺豪貴之勢，老不以筋骨為能，
J37nB388_p0485a15║一條楖栗列挈挈，真金終不混沙塵。
J37nB388_p0485a16║又（修木林書記請）
J37nB388_p0485a17║獅行不假伴侶，獨木終不成林。走殺五湖龍象，方知
J37nB388_p0485a18║吾道大行。看孔著楔，見兔放鷹，眾角雖多在一麟。
J37nB388_p0485a19║又（玉燈昇知藏請）
J37nB388_p0485a20║眉鬚彷彿依稀，鼻孔似也不似。燈王座上昂然，塵揮
J37nB388_p0485a21║樂說無畏。無聲是真聞，有見元非實。玉本無瑕，法身
J37nB388_p0485a22║無跡，挂角羚羊何處覓。
J37nB388_p0485a23║又（覺乘印知藏請）
J37nB388_p0485a24║者阿師，太無狀，佛法不順人情，生平自稱強項。心印
J37nB388_p0485a25║心兮無文，覺後覺難比況。可憐杜撰丹青，剛要揮圖
J37nB388_p0485a26║紙上。
J37nB388_p0485a27║又（昱林知知藏請）
J37nB388_p0485a28║普化翻筋斗，親見盤山來。謂此是吾真，止可誑嬰孩。
J37nB388_p0485a29║不受誑，吩咐昱徒，若遇色見聲求之者，與伊重加指
J37nB388_p0485a30║注一上。
J37nB388_p0485b01║又（非石琇知藏請）
J37nB388_p0485b02║無人識得渠，筆描安得似？卞氏有連城，要非尋常石。
J37nB388_p0485b03║離此用，秪者是。應是渠儂嫡骨兒，方能窺得半邊鼻。
J37nB388_p0485b04║又（宗朗心知藏請）
J37nB388_p0485b05║生鐵其面，坦蕩其胸。為人徹骨，無假借容。覓心不得
J37nB388_p0485b06║處，方始契吾宗。是何宗？三千里外有同風。
J37nB388_p0485b07║又（隱中顯書記請）
J37nB388_p0485b08║厥性最僻，心直如絃。為人如為諸己，弘道如救頭然。
J37nB388_p0485b09║隱顯神機莫測，捲舒迥絕言詮。志可繼，芳堪聯，分付
J37nB388_p0485b10║兒孫莫浪傳。
J37nB388_p0485b11║又（六標蓮侍者請）
J37nB388_p0485b12║者老漢，特杜田。以咳唾為棒喝，以辣掌當妙玄。摑得
J37nB388_p0485b13║石人汗出，香標陸地之蓮。愚人哂我，智乃知焉。睹須
J37nB388_p0485b14║另眼觀其志，詎在音聲色相邊。
J37nB388_p0485b15║又（險崖惺侍者請）
J37nB388_p0485b16║鹽官扇子索犀牛，三應三呼事有由。非是老婆心太
J37nB388_p0485b17║切，卻憐稚子豁雙眸。雙眸豁，吩咐惺禪惺惺著，記取
J37nB388_p0485b18║老漢者般面目。他時莫被膚見，禪頭當面諱卻。
J37nB388_p0485b19║沈或彬請讚雙親圖
J37nB388_p0485b20║承芳啟後，容止淵閑，鼓琴瑟而好合，得教子之家傳。
J37nB388_p0485b21║父道存乎一世，母儀不媿三遷，繞膝喜兒童滿眼，前
J37nB388_p0485b22║程思退步何先？謹奉佛兮，樂善不倦，結蓮胎景，上品
J37nB388_p0485b23║之緣。因既正，果無偏，生平志行無餘憾，留與兒孫作
J37nB388_p0485b24║遠觀。
J37nB388_p0485b25║王石公居士真贊
J37nB388_p0485b26║昔之龐，今之王。道行依稀相似，鼻孔互有短長。見賢
J37nB388_p0485b27║思齊也，男兒當自強。吸盡西江盈漢水，清清一派續
J37nB388_p0485b28║襄陽。
J37nB388_p0485b29║又自讚（簡文印書記請）
J37nB388_p0485b30║舉措得人憎，烈倔無比並。不攻東魯書，直佩無文印。
J37nB388_p0485c01║逢人印破面門，鮮有識其底蘊。可憐正法眼，瞎驢滅
J37nB388_p0485c02║三聖。引得直下兒孫，倒行吳越之令。
J37nB388_p0485c03║又讚（鑒融宗知藏請）
J37nB388_p0485c04║狀貌如斯庸陋，被人喚作宗工。大抵語驚時聽，無非
J37nB388_p0485c05║理事雙融。賺他湖海之士，撥草瞻風，不遠千里，折節
J37nB388_p0485c06║而從。朝打鳳，暮羅龍，異目超宗豈易逢。
J37nB388_p0485c07║又（道開蓮知藏請）
J37nB388_p0485c08║脫珍御，著敝垢，習氣不除；默時說，說時默，早涉脣吻。
J37nB388_p0485c09║若是繼往（開來），光前裕後，自然水到渠成，蓮聞陸地，謾
J37nB388_p0485c10║謂他年秪者是。
J37nB388_p0485c11║又（素▆即知客請）
J37nB388_p0485c12║素不相識，渠是阿誰？是我不是我，土上枉加泥。直饒
J37nB388_p0485c13║描似，無非鏡裏的。若識渠儂真面目，親承應許克家
J37nB388_p0485c14║兒。
J37nB388_p0485c15║　（法侄成英　成旻　成智　侄孫佛衣
J37nB388_p0485c16║　　　佛雯　戒弟子奇明　拙浪　越三
J37nB388_p0485c17║　信士鄭維周室蕭氏　蔣茂修室王氏
J37nB388_p0485c18║　　　劉通也室王氏　比丘尼惟修等，同
J37nB388_p0485c19║　　　刻第八卷。）
J37nB388_p0485c20║一揆禪師語錄卷八終