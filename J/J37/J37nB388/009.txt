J37nB388_p0486a01║一揆禪師語錄卷第九（師諱元揆）
J37nB388_p0486a02║嗣法門人成林等編
J37nB388_p0486a03║佛事
J37nB388_p0486a04║掃神鼎開山洪諲禪師塔。「衡山一遇知音後，千古嘉
J37nB388_p0486a05║名重此山。莫謂將身藏北斗，巍然一塔在松巒。想酢
J37nB388_p0486a06║生液，七百年孤風凜凜；見賢思齊，數十輩奇衲超方。
J37nB388_p0486a07║慈明折節親承事，明教服膺躅其芳。龍驤虎驟，山高
J37nB388_p0486a08║水長。闢土開疆風韻遠，剎竿今復賴光揚。」
J37nB388_p0486a09║掃雲外澤和尚塔。「目視雲霄，薄思大之無機變；忘軀
J37nB388_p0486a10║為法，奮赤手而力挽頹綱。慣能喝罵，諸方盡謂師有
J37nB388_p0486a11║超師之作，殊不知日月出而爝火息，獅子吼而百獸
J37nB388_p0486a12║藏。雲散盡，月孤圓，逢人索盡遼天價，罕遇鸞膠續斷
J37nB388_p0486a13║絃。」
J37nB388_p0486a14║掃天童密雲悟祖塔。「嫩桂雙昌，枝分十二，五葉零凋，
J37nB388_p0486a15║一花毒巨。致令遍地兒孫，掣風掣顛，鼎沸波翻，僭稱
J37nB388_p0486a16║得髓。又幾能識其酸汗氣，而今忍俊實難禁，莫怪驀
J37nB388_p0486a17║頭穿卻鼻。」
J37nB388_p0486a18║掃平陽弘覺忞師翁塔。「閒名自謂難收拾，阬阱誰知
J37nB388_p0486a19║逾陷良？骨鎖玲瓏追塔樣，平陽休問老南陽。角蹄對，
J37nB388_p0486a20║對作戲逢場，今古帝庭聯步武，嘉聲遺世謾低昂。」
J37nB388_p0486a21║瑞巖掃遠菴老和尚塔。「太白山中，毒流寰海；石芝巖
J37nB388_p0486a22║下，冤債彌殃。傲頭將謂減帝師聲價，忤逆又豈特證
J37nB388_p0486a23║父攘羊？三千里外賺我來，折合藏身無縫裏。今朝不
J37nB388_p0486a24║是酬恩，亦非怨敵。大眾還委悉麼？面赤不如語直。」
J37nB388_p0486a25║掃大溈開山靈祐祖塔。「踢倒淨瓶，百丈早是落節，卻
J37nB388_p0486a26║言贏得一著；宗開溈仰，此山將謂拔本，誰知輸卻一
J37nB388_p0486a27║著？不輸卻，寂子香嚴何處著？」
J37nB388_p0486a28║五峰學禪師塔。「太白法之魁，大溈中興祖，獰如插羽
J37nB388_p0486a29║龍，溫如戴角虎。兒孫騰踏太平基，也大奇，殃累從教
J37nB388_p0486a30║識祖禰。」
J37nB388_p0486b01║養拙明禪師塔。「刱業為難，守成不易，一條脊梁硬似
J37nB388_p0486b02║鐵，眾角何殊麟足一？丕承哉！丕顯哉！洋洋二世法壇，
J37nB388_p0486b03║一滴川流不息。」
J37nB388_p0486b04║慧山海和尚塔。「不重先師道德，只貴不為說破，香嚴
J37nB388_p0486b05║夢眼開時，依舊麻纏紙裹。不肖飲水知源，也要從頭
J37nB388_p0486b06║說破，鏟艸昔年曾賺我，鐵枷今負脫何能？瓣香此日
J37nB388_p0486b07║親分雪，恩怨從教荊棘生。」
J37nB388_p0486b08║掃龍牙雲叟住和尚塔。「潭北湘南，迥出南陽塔樣；恢
J37nB388_p0486b09║弘祖席，儼存揖讓典型。生平鐵面，氣壓諸方；贏得船
J37nB388_p0486b10║子，風高溪上。神鼎到來，是花鋪錦上耶？依實供通耶？
J37nB388_p0486b11║會麼？一曲離歌誰與唱？逆風不禁倒顛吹。」（塔在溪上菴）
J37nB388_p0486b12║挂新報鐘。「少林十萬里希聲，諲老七百年號令，一摸
J37nB388_p0486b13║脫出須藉其人，百世典型從今再現。且道承誰恩力？」
J37nB388_p0486b14║擊鐘，云：「耳聽終難會，眼聞方始親。」
J37nB388_p0486b15║佛殿上梁。「獨步上頭關，超出毘盧頂，今朝大用現前，
J37nB388_p0486b16║且幸良才有在，只要大家出力薦取。」乃云：「豁開古殿
J37nB388_p0486b17║架新梁，釋梵咸推此吉祥，珍重天龍呵護力，千年祖
J37nB388_p0486b18║席永傳芳。」
J37nB388_p0486b19║安佛腹臟。「瞿曇四十九年嘔盡心肝五臟，塞乎天地，
J37nB388_p0486b20║布滿寰區，古今罔識者，咸謂都在紫磨金色身中，與
J37nB388_p0486b21║人無涉。今幸大心檀越收拾將來，肝膽腸胃盡在者
J37nB388_p0486b22║裏。諸人若也色見聲求，是行邪道，對面千里，還信得
J37nB388_p0486b23║急麼？好事不須頻話會，留將和氣暖丹田。」
J37nB388_p0486b24║大佛開光。師舉筆云：「大眾見佛光麼？八萬四千不及
J37nB388_p0486b25║此，又非青黃赤白黑，河沙品類照無邊，晝夜熾然無
J37nB388_p0486b26║間歇。要知隱顯，何從問取大心檀越？」又
J37nB388_p0486b27║「三大阿僧祗，圓成玉毫相。日月未喻其明，含生賴無
J37nB388_p0486b28║遮障。既無遮障，因甚要山僧出手？」以筆打圓相，點云：
J37nB388_p0486b29║「月標指端，人天榜樣。」
J37nB388_p0486b30║奠麗宗視和尚。「並轡爭先適，聯翩二十年。痛君先伏
J37nB388_p0486c01║翼，貽我惜孤騫。與師兄相次天童分座，早見人天眼
J37nB388_p0486c02║目正矣。與師兄相次為神鼎長老，亦喜叢林之有主
J37nB388_p0486c03║也。師兄不入者，保社大尊貴生。弟作者般蟲豸，還同
J37nB388_p0486c04║受屈。大眾還悉此意麼？幾擬以黃金，鑄作鐘子期。」
J37nB388_p0486c05║起龕。「去年則有，今年則無，黃金彈子，百煉紅爐，此是
J37nB388_p0486c06║可菴和尚生平徹骨為人之機用，直得體竭形消而
J37nB388_p0486c07║不沒，金流樸散而常存。今朝向神鼎山中轉最後法
J37nB388_p0486c08║輪去也，莫有瞻仰未足者麼？追風良驥好乘時，莫效
J37nB388_p0486c09║石頭參六祖。」　入塔。「湘南潭北合同船，塔樣難將天
J37nB388_p0486c10║了瞞，爭似而今即此用，堂堂獨步任方圓。恭惟可菴
J37nB388_p0486c11║麗宗法兄和尚，發跡潯陽，秀鍾廬早，始於此山得地，
J37nB388_p0486c12║頭角崢嶸，末後太白得名，眼空四海，慣欲閉門打睡，
J37nB388_p0486c13║接上上機，數十年來門庭壁立，有玅喜住菴之韻，聊
J37nB388_p0486c14║借可菴立神鼎，孤峻之風終歸神鼎。噫！得旨歸根明
J37nB388_p0486c15║有據，一輪分照祖山清。」
J37nB388_p0486c16║天童記室文淵大師入塔。「絕唱韶陽普，希聲和者誰？
J37nB388_p0486c17║轉功寧就位，不自落今時。惟我同門文淵大師，法社
J37nB388_p0486c18║奇英、緇林白足，不跨楊州鶴，早升太白堂。十年海上
J37nB388_p0486c19║橫行，眼中空闊；萬指叢中露穎，足下無私。高出黃龍，
J37nB388_p0486c20║不浸泐潭死水；風追妙喜，方期平地興波。既不欲魚
J37nB388_p0486c21║目混珍，何乃遽藏身絕跡？換象抽爻，人天罔測。句圓
J37nB388_p0486c22║末後，猶累同條。層落落，知君不借，全超合同船，且要
J37nB388_p0486c23║隨高就下。正當奉重一句又作麼生？一段聲光藏不
J37nB388_p0486c24║得，三千剎海夜沉沉。」
J37nB388_p0486c25║曇淨知客入塔。「千里既酬行腳債，那論漿水艸鞋錢？
J37nB388_p0486c26║曇芬火後春光淨，一具黃金尚宛然。蓋為辣賣生薑，
J37nB388_p0486c27║實叢林之榜樣；客來須待，乃作略之通方。故能頓脫
J37nB388_p0486c28║羈韁，不與諸塵作對，且生平用不盡底又向甚處著？」
J37nB388_p0486c29║驀指塔戶，云：「尊貴自來推此位，從教放下自相宜。」
J37nB388_p0486c30║雲間遠一禪士入塔。「不求諸聖解脫，那堪皮袋一靈？
J37nB388_p0487a01║唱罷還鄉，曲調驚群，須是其人。然雖如是，平步登高
J37nB388_p0487a02║易，從空放下難。天童者裏又則不然，遠走不如近匍
J37nB388_p0487a03║匐。」
J37nB388_p0487a04║海智優婆夷入塔。「笙歌叢裏解抽身，撲碎菱花露木
J37nB388_p0487a05║真，不用將身藏北斗，玲瓏巖畔月彌新。」
J37nB388_p0487a06║義山黯一二禪德入塔。「發明無量義，推倒涅槃山，猶
J37nB388_p0487a07║是時人功幹。絕功幹，高僧不坐鳳凰臺，一任煙霞深
J37nB388_p0487a08║黯澹。」
J37nB388_p0487a09║空默上座入塔。「久默斯要，不務速說，而今覿面全提，
J37nB388_p0487a10║一任旋嵐偃嶽。大海水一勺，須彌山一撮，從空放下
J37nB388_p0487a11║乾坤闊。」
J37nB388_p0487a12║月山禪人入塔。「靈山話月，曹溪指月，指得分明，要非
J37nB388_p0487a13║真月。真底聻？」下骨櫬，云：「莫動著，一任井底蝦蟆一時
J37nB388_p0487a14║吞卻。」
J37nB388_p0487a15║觀音院若木老宿入塔。「橫肩楖栗，踏遍諸方。心若寒
J37nB388_p0487a16║巖之木，氣凌劍刃光鋩。爭得到者裏，卻從者裏去。得
J37nB388_p0487a17║旨既歸根，一一有本據。有本據，殊奇特。一具黃金鎖
J37nB388_p0487a18║白雲，觀音院裏有彌勒。」
J37nB388_p0487a19║敏德禪人入塔。「羨爾家山鏟艸時，祖翁田地已先知，
J37nB388_p0487a20║而今契券重分付，月白風清更問誰？」
J37nB388_p0487a21║普融殿上座入塔。「來為先鋒，去作殿後，荷眾不辭勞，
J37nB388_p0487a22║歷歷盤珠走。珠走盤，無定跡，莫有知者漢落處者麼？
J37nB388_p0487a23║寒拾聖凡渾莫測，豐干不是閑饒舌。」
J37nB388_p0487a24║銕機、悉明二上座入塔。「兩兩不成雙，明明絕滲漏，同
J37nB388_p0487a25║死且同生，登山還把手。雖然如是，也要為汝點破始
J37nB388_p0487a26║得。歸元無二絕離微，鐵牛不怕獅子吼。」
J37nB388_p0487a27║自修禪德起龕。「昨解與麼來，今解與麼去，識得來去
J37nB388_p0487a28║底，是甚閑家具？不家具？萬仞峰頭恣險戲。」　火。「有證
J37nB388_p0487a29║有修，未是衲僧極則；無為無事，猶滯金鎖玄關。玄關
J37nB388_p0487a30║透出憑誰力？萬里神光火後圓。」
J37nB388_p0487b01║剖菴維那入塔。「貴眼正不貴行履，不名眼正；貴行履
J37nB388_p0487b02║不貴眼正，豈稱行履？二者得而兼之，須是者漢始得。
J37nB388_p0487b03║要知麼？掉臂從教功位隱，聲光磊落在林泉。」
J37nB388_p0487b04║慧圓耆舊火。「定慧等修，一箭兩垛。瞥爾情生，萬劫羈
J37nB388_p0487b05║鎖。要得覿體圓明，試玉直須經火。」
J37nB388_p0487b06║見聞禪德入塔。「不見而見，不聞而聞，出此沒彼，眼辨
J37nB388_p0487b07║手親。聲色兩頭俱坐斷，白雲深處露全身。」
J37nB388_p0487b08║性妙尼入塔。「妙性圓明，名狀不得。劉鐵磨左轉右轉，
J37nB388_p0487b09║終是看孔著楔。今日事若何？無入不自得。」便入。
J37nB388_p0487b10║賾輝燈書記入塔。「可菴室，神鼎堂，家駒曾己見騰芳，
J37nB388_p0487b11║豈其功位一時隱？賺殺波旬亂度量。且即今事又作
J37nB388_p0487b12║麼生？毛錐雖未露，文彩闇然彰。」
J37nB388_p0487b13║克章莊主起龕。「踏遍天涯，不曾動步，就路還家，了無
J37nB388_p0487b14║回互。不回互，堂堂依舊來時路。」　入塔。「翻轉祖翁田
J37nB388_p0487b15║地，重明百丈典型，將謂承誰恩力？還憑克紹家麟。大
J37nB388_p0487b16║功不宰，厥志不群，一段聲光埋不得，喬松仍揭歲寒
J37nB388_p0487b17║青。」
J37nB388_p0487b18║參明玉鎧二禪入塔。「善財參遍明真諦，玉本無瑕卻
J37nB388_p0487b19║有瑕，坐斷有無真不立，從教百鳥日啣花。」
J37nB388_p0487b20║志明、定明二禪入塔。「一老一不老，明明路不岐。路不
J37nB388_p0487b21║岐，絕狐疑，虛空拶入無回互，得旨歸根正是時。」
J37nB388_p0487b22║允僜、楷如二上座入塔。「本有田地，契券分明。忽焉魔
J37nB388_p0487b23║得其便，陳年有理難伸。今日歸藏無縫後，雨花天女
J37nB388_p0487b24║覷無門。」
J37nB388_p0487b25║淨照禪德起龕。「萬里淨無雲，日輪當午照，靈衣不挂
J37nB388_p0487b26║絲，步步長安道。擬議思量，點即不到。」　入塔。「穢土纖
J37nB388_p0487b27║埃，埋沒不得，若非松柏之姿，爭表歲寒時節？影團團，
J37nB388_p0487b28║層疊疊，分明示汝安身訣。」
J37nB388_p0487b29║直恒上座起龕。「一條大路直如絃，未有長行而不住；
J37nB388_p0487b30║而恒處此菩提座，未有長住而不行。若乃吹無孔笛、
J37nB388_p0487c01║唱還鄉曲，又是喪車後藥囊了也。恒上座！委悉麼？既
J37nB388_p0487c02║善知時節，吾今不再三。」　火。「六十九年前，金烏夜半
J37nB388_p0487c03║圓；六十九年後，泥牛唧月走。中間事若何？優曇火裏
J37nB388_p0487c04║秀，袈裟袒半肩，蓮胎因己就。落臼愜推門，須藉永隆
J37nB388_p0487c05║手，勝熱婆羅三昧門，分付渠儂親切透。」
J37nB388_p0487c06║優婆塞盧觀之起龕。「入盧家門，甚麼物恁麼來？出盧
J37nB388_p0487c07║家門，甚麼物恁麼去？若知來去分明，說甚他方此世？
J37nB388_p0487c08║一曲離歌歸去來，鐵壁銀山百雜碎。」　火。「肉還母，骨
J37nB388_p0487c09║還父，那吒太子無本可據，爭似者少年別有超群志？
J37nB388_p0487c10║必待山僧一把火，將三百六十骨節、八萬四千毫毛
J37nB388_p0487c11║孔竅一齊證入火光三昧，使伊父母信受奉行，獲殊
J37nB388_p0487c12║勝益。」下炬，云：「妙德空生，讚嘆不及。」
J37nB388_p0487c13║優婆塞鄒崑石起棺。「玉韞崑山，他人睡時我獨醒；石
J37nB388_p0487c14║中有玉，他人濁時我獨清。從前寶惜，既爾一時放下。
J37nB388_p0487c15║且道者段靈明落在甚麼處？新羅國在海門東。」　下
J37nB388_p0487c16║壙。「者個若是，平地起骨堆；者個不是，甚處打之遶？秖
J37nB388_p0487c17║如無陰陽地，還著得者個麼？」喝一喝。
J37nB388_p0487c18║戒弟子李文伯起龕。「坐脫立亡，古今標格，道人行處，
J37nB388_p0487c19║如火消冰。者裏還有為緣為礙之物也無？塵塵剎剎
J37nB388_p0487c20║是通津，快便難逢者一步。」　火。「若人識得心，大地無
J37nB388_p0487c21║寸土，一靈皮袋向甚處著？既爾，火光三昧是汝放身
J37nB388_p0487c22║命處，又要山僧特地作麼？精金須向火中看，留與人
J37nB388_p0487c23║間作榜樣。」
J37nB388_p0487c24║大用上座火。「皮膚脫落盡，一物鎮長靈，金屑雖為貴，
J37nB388_p0487c25║落眼便成塵。上座到者裏還著得些子麼？著不得，要
J37nB388_p0487c26║見精金回冶色。」　入塔。「本無位次絕安排，今日依然
J37nB388_p0487c27║特地來，木本水源明有自，白雲深處露崔嵬。雖然，祖
J37nB388_p0487c28║翁舊門戶，無入不自得。」下骨云：「泥牛吼破沉潭月。」
J37nB388_p0487c29║子強立禪師火。「雖柔必強，逢強即弱，差排忤逆聞雷，
J37nB388_p0487c30║按下紅旗閃爍。說甚普化空棺，飄空鈴鐸，不將話柄
J37nB388_p0488a01║挂人脣，快便難逢者一著。」攛炬便燒。　入塔。「淛東出，
J37nB388_p0488a02║湘南入，三十年來是何物？鐵眼銅睛不識渠，與君直
J37nB388_p0488a03║下蒼龍窟。」
J37nB388_p0488a04║自珍塔主火。「大冶飛紅雪，雪寒燄亙天，今朝珍玉別，
J37nB388_p0488a05║絕後與光前。」　入塔。「團圞無縫，孰能辨主？迅機不動
J37nB388_p0488a06║到其中，千眼大悲咸莫睹。」
J37nB388_p0488a07║茂修都戎蔣居士起棺。以拄杖扣棺云：「守株待兔，壯
J37nB388_p0488a08║夫不為，直透重玄，龍驤虎驟。金烏急，玉兔速，不將姓
J37nB388_p0488a09║字挂凌煙，萬里摩雲看俊鶻。」　火。「蒼龍不戀沉潭，靈
J37nB388_p0488a10║鳳遙天振翮。如是三昧，聖凡罔測，往來三界之賓，出
J37nB388_p0488a11║沒為物作則。且道即今以何為驗？全體是金看火色，
J37nB388_p0488a12║通身是膽致名標。」
J37nB388_p0488a13║子明米頭火。「踏碎虛空，米熟也未？分明足下無私，要
J37nB388_p0488a14║顯火光三昧。何謂如此？多虛不如少實。」　入塔。「明明
J37nB388_p0488a15║不覆藏，▆要成特地，電捲與星馳，五眼莫能覷。」
J37nB388_p0488a16║了悟上座入塔。「歸元有處，不變不遷，拔萃超群，染汙
J37nB388_p0488a17║不得。掣電機，看標格，罷卻干戈百艸頭，從教野老稱
J37nB388_p0488a18║平貼。」
J37nB388_p0488a19║觀音、迦葉、阿難、緣覺、諸天、監齋，諸像開光。師云：「大覺
J37nB388_p0488a20║光明，權乘不知；權乘光明，獨覺不知；獨覺光明，聲聞
J37nB388_p0488a21║不知；聲聞光明，天人群生之類皆不知也。山僧今日
J37nB388_p0488a22║一齊點出，直教光光相羅，如寶絲網。」乃點筆云：「大眾
J37nB388_p0488a23║見麼？海神知貴不知價，留與人間光照夜。」
J37nB388_p0488a24║古靈禪德火。「皮膚脫落盡，一物鎮長靈。且道是甚麼
J37nB388_p0488a25║物？遼天片雪點紅爐。」　入塔。「本無位次，豈屬安排？放
J37nB388_p0488a26║下便穩，陸地蓮開。」
J37nB388_p0488a27║弘宗誓書記起龕。「離我者裏恣汝意，三千里外無非
J37nB388_p0488a28║此，臨岐休待涉遲疑，直教俊鷹趁不及。」　入塔。「生平
J37nB388_p0488a29║烈倔頭，不屑預蟲豸，只知覆卻船，那顧生死海？汝思
J37nB388_p0488a30║已矣，我心場哉！今朝功位一時隱，百鳥啣花莫浪猜。」
J37nB388_p0488b01║靈旭莊主火。「耕遍祖翁田與地，誰知未熟不臨場？
J37nB388_p0488b02║光親證諸三昧，便見優曇遍界香。」
J37nB388_p0488b03║明機老禪德火。「人生空百歲，不明此一機。」拈炬云：「會
J37nB388_p0488b04║麼？八十翁翁入場屋，真誠不是小兒戲。」
J37nB388_p0488b05║卓也巍知藏火。「拶到虛空粉碎，還他卓立不群。劍力
J37nB388_p0488b06║上走馬，烈燄裏飛騰，大象不遊於兔徑，從教天下競
J37nB388_p0488b07║紛紜。」　入塔。「藏身處，欲隱彌露；喚不回，八字打開。坐
J37nB388_p0488b08║斷萬機無（朕▆），團圞無縫卓巍巍。」
J37nB388_p0488b09║玉燈昇知藏起龕。「清淨法身濃滴滴，從教扭斷娘生
J37nB388_p0488b10║鼻，大鵬纔展翅摩霄，快鷂俊鷹趁不及。」　火。「者漢傲
J37nB388_p0488b11║頭太煞，癰疽示現多般，不顧刺人心眼，猛火更著油
J37nB388_p0488b12║煎。正恁麼時，煎後又作麼生？玉兔東昇燈煥耀，孤光
J37nB388_p0488b13║直透斗牛寒。」　入塔。「真玉泥中異，泥水也通身，不墮
J37nB388_p0488b14║悄然尊貴住，合同船子是通津。」
J37nB388_p0488b15║純念碓頭火。「擬心即差，動念即錯，直得純清絕點，猶
J37nB388_p0488b16║是真常流注。委悉得麼？火蛇劈面無回互。」
J37nB388_p0488b17║映章琛上座封龕。「蓋覆不得，合有所長。以雲深契夙，
J37nB388_p0488b18║以戒映冰霜。烈倔生平無少剩，更將何物為囊。」
J37nB388_p0488b19║起龕。「離卻者裏，不免錯過；不離者裏，爭見通方？芳乃
J37nB388_p0488b20║去住自由，卷舒自在。上座也須知時識宜始得。起！」
J37nB388_p0488b21║掩土。「者一片地，分付來多少時，也是汝一回贏得。且
J37nB388_p0488b22║喜沒交涉。有交涉，一段清風動寥穴。」
J37nB388_p0488b23║修慧上座起龕。「踏遍天涯路，不曾離者裏，全機展拓
J37nB388_p0488b24║趁風雲，擬議白雲千萬里。」　入塔。「本來慧性，不假修
J37nB388_p0488b25║持，只恐不是玉，是玉也大奇。奇處作麼生道？落臼推
J37nB388_p0488b26║門，歸根得旨。」
J37nB388_p0488b27║爾章上座入塔。「有證有修，擔雪填井，無來無去，宛爾
J37nB388_p0488b28║全彰。我觀曠大劫來，大千剎土無芥子許不是上座
J37nB388_p0488b29║捨身命處。且道捨不盡（底向）甚處著？飲水若知源，當處
J37nB388_p0488b30║自寥廓。」
J37nB388_p0488c01║恒澤圍頭起龕。「緩步趁不及，急行又錯過。不錯過，空
J37nB388_p0488c02║裏磨盤生八角。」　舉火。「火蛇擘面，豈待揚眉？還如膏
J37nB388_p0488c03║雨，澤及斯時。澤後如何？靈光恒煌耀，照盡體無依。」
J37nB388_p0488c04║　入塔。「引水澆蔬，瓜熟蒂落。是甚麼？莫動著。」
J37nB388_p0488c05║新鳴大鐘。「法海津梁，名山標準，合千聖之舌為一音，
J37nB388_p0488c06║宣揚無量言詞。海正當音未發時，諸人領略得去，則
J37nB388_p0488c07║諸上善人功不浪施；其或未然，試看山僧重宣此義
J37nB388_p0488c08║去也。」遂擊之。
J37nB388_p0488c09║守行耆舊起龕。「八十行腳，步不曾移，尋常行履，何用
J37nB388_p0488c10║遲疑？恰值禹門卸甲時。」　火。「久鍊成鋼，老薑愈辣。若
J37nB388_p0488c11║只待兔守株，爭見蒼鷹俊拔？入冶精金色更增，從教
J37nB388_p0488c12║身心奉塵剎。」　入塔。「殊勝行，不思議，用行之，舍藏之，
J37nB388_p0488c13║總是當人身外底。身內底，鶻眼龍睛莫可窺。」
J37nB388_p0488c14║機緣
J37nB388_p0488c15║僧參，師問：「近離甚處？」僧云：「楊岐。」師云：「還見三腳驢麼？」
J37nB388_p0488c16║僧云：「見。」師云：「即今在甚麼處？」僧忙然，師云：「掠虛漢。」便
J37nB388_p0488c17║喝出。
J37nB388_p0488c18║僧參，師云：「那裏來？」僧云：「南嶽。」師云：「石頭路滑，作麼行
J37nB388_p0488c19║履？」僧云：「且喜親詣座下。」師云：「念汝新到，且坐喫茶。」
J37nB388_p0488c20║新到參，師云：「那裏來？」僧云：「江西。」師云：「夏在甚處？」僧云：
J37nB388_p0488c21║「百丈。」師云：「野狐話彼中作麼商量？」僧云：「因果歷然。」師
J37nB388_p0488c22║云：「還有別具眼者麼？」僧罔措，師云：「學語之流。」
J37nB388_p0488c23║僧參，師拈盤中果云：「粒粒達磨眼睛，甚處得來？」僧云：
J37nB388_p0488c24║「莫怪某甲澹薄。」師云：「得恁麼麤心？」僧擬議，師云：「且坐
J37nB388_p0488c25║喫茶。」
J37nB388_p0488c26║師落堂，問眾：「懸巖撒手，自肯承當。如何是諸人自肯
J37nB388_p0488c27║處？」首座云：「渠儂得自由。」粲維那云：「八花毬子上，不用
J37nB388_p0488c28║繡紅旗。」師云：「好事要大家知。」粲云：「土上加泥。」師云：「絕
J37nB388_p0488c29║後再甦，欺君不得聻？」粲喝，師便打。
J37nB388_p0488c30║僧問：「我宗無語句，實無一法與人，因甚有三玄五位？」
J37nB388_p0489a01║師云：「獅子咬人，韓盧逐塊。」進云：「一明一切明，因甚有
J37nB388_p0489a02║重關未透？」師云：「最苦是新羅。」
J37nB388_p0489a03║九日，師問眾：「鬱鬱黃花無非般若花，在此作麼生會
J37nB388_p0489a04║般若？」品維那云：「從來不眼花。」師云：「辜負黃花也。」品擬
J37nB388_p0489a05║議，師云：「果然。」
J37nB388_p0489a06║晚參。師云：「三日不相見，莫作等閒看，又過半月了也。
J37nB388_p0489a07║如何是諸仁不等閒之處？」粲書記云：「眉毛眼上橫。」慈
J37nB388_p0489a08║知藏云：「伸手元在縮手裏。」師云：「一對無孔鐵鎚。」
J37nB388_p0489a09║師落堂，聞鐘鼓聲，問眾：「不喚作鐘鼓，是甚麼響？」眾下
J37nB388_p0489a10║語不契。貞知藏云：「心不負人，面無慚色。」師云：「道即太
J37nB388_p0489a11║煞道，只道得八成。」聲畢，又問：「鐘鼓之聲在甚處去也？」
J37nB388_p0489a12║先都寺云：「曲不藏直。」師休去。
J37nB388_p0489a13║問知客：「賊來須打，客來須待。忽遇賊客同來時如何？」
J37nB388_p0489a14║無對。眾下語，皆不契。師代云：「消得龍王多少風？」
J37nB388_p0489a15║問眾：「末後一句始到牢關，如何是末後一句？」誓侍者
J37nB388_p0489a16║云：「誰人皮下無血？」師云：「還過牢關麼？」誓便喝，師便打。
J37nB388_p0489a17║問眾：「不是風動，不是幡動，不是心動，是甚麼動？」契中
J37nB388_p0489a18║云：「和尚口動。」師云：「山僧罪過。」
J37nB388_p0489a19║普請搬瓦次，師問眾：「瓦礫堆中有無價寶，阿誰拾得？」
J37nB388_p0489a20║貞知藏云：「從來不借他人力。」師云：「何不道：不堪舉似
J37nB388_p0489a21║和尚？」
J37nB388_p0489a22║問眾：「一九二九相逢不出手，無手人行拳，作麼生會？」
J37nB388_p0489a23║先都寺云：「泥裏洗土塊。」誓書記云：「青天白日。」師休去。
J37nB388_p0489a24║問眾：「杲日當空，因甚麼堅冰不化？」誓書記云：「禍不入
J37nB388_p0489a25║慎家之門。」印知殿云：「時節若至，其理自彰。」師云：「好各
J37nB388_p0489a26║與一頓痛棒。」
J37nB388_p0489a27║問弘宗：「我宗無語句，實無一法與人，你以何為宗？」宗
J37nB388_p0489a28║云：「珊瑚枝枝撐著月。」師云：「未在，更道。」宗便喝，師便打。
J37nB388_p0489a29║種荳，師問眾：「古者道：『種荳不生麻。』不得道是荳，且道
J37nB388_p0489a30║生個甚麼？」眾下語不契，師代云：「待有別生，即向和尚
J37nB388_p0489b01║道。」
J37nB388_p0489b02║問眾：「牆壁堅牢，外賊可禦。只如家賊難防時如何？」眾
J37nB388_p0489b03║連下語不契。融書記云：「青天白日。」師休去。
J37nB388_p0489b04║問眾：「癡人面前不得說夢，衲僧分上道將一句來。」昇
J37nB388_p0489b05║知藏云：「道即不辭，恐上紙墨。」義悅眾云：「一個閒人天
J37nB388_p0489b06║地間。」師云：「好各與三十拄杖。」
J37nB388_p0489b07║師問迪宗：「阿誰教你禮拜？」宗云：「從來孝子諱爺名。」師
J37nB388_p0489b08║便打。
J37nB388_p0489b09║問眾：「二祖立雪斷臂，便得安心。諸人排立，得個甚麼？」
J37nB388_p0489b10║　侍者云：「設有所得，即鈍置和尚。」師頷之。
J37nB388_p0489b11║問眾：「無夢無想主人公在甚麼處？」昇知藏云：「甕裏何
J37nB388_p0489b12║曾走卻鱉？」韜知藏云：「描不成，畫不就。」師云：「非汝境界。」
J37nB388_p0489b13║復云：「主人公還喫飯麼？」權書記云：「終日飽齁齁地。」師
J37nB388_p0489b14║云：「未必。」學侍者云：「百雜碎。」師云：「以何為驗？」學無語，師
J37nB388_p0489b15║便打。
J37nB388_p0489b16║問眾：「人人有個影子，寸步不離，因甚踏不著？」是書記
J37nB388_p0489b17║云：「金不博金。」義悅眾云：「眼中不著屑。」學侍者云：「怕爛
J37nB388_p0489b18║卻那？」昇知藏云：「踏著即不堪。」師云：「總是鈍漢。」
J37nB388_p0489b19║問眾：「不著佛求，不著法求，不著僧求，跪香者求個甚
J37nB388_p0489b20║麼？」學侍者云：「不經一事，不長一智。」照知藏云：「恩大難
J37nB388_p0489b21║酬。」權書記云：「不可辜負和尚。」師休去。
J37nB388_p0489b22║舉竹篦子話問眾，權書記擬開口，師打云：「不得有語
J37nB388_p0489b23║聻？」是書記禮拜退，師亦打云：「不得無語聻？」行監修云：
J37nB388_p0489b24║「要頭斫將去。」師亦打。義悅眾云：「塞卻天下人咽喉。」師
J37nB388_p0489b25║打云：「又是一個。」韜知藏云：「某甲性命在和尚手裏。」師
J37nB388_p0489b26║云：「降將不斬。」南宗亂統，師連棒打趁。
J37nB388_p0489b27║僧參，師云：「那裏來？」僧云：「襄陽。」師云：「龐公襆頭有人承
J37nB388_p0489b28║受麼？」僧云：「不知。」師云：「你不從襄陽來。」
J37nB388_p0489b29║僧參，師問：「那裏來？」僧云：「河北。」師云：「近日干戈擾攘，因
J37nB388_p0489b30║何得到此間？」僧云：「長安甚鬧，我國晏然。」師云：「你背後
J37nB388_p0489c01║是甚麼？」僧擬顧，師云：「大好晏然。」便打。
J37nB388_p0489c02║僧參，師問：「近離甚處？」僧云：「潼泉。」師云：「潼泉長老一向
J37nB388_p0489c03║水漉漉地，近日為甚乾暴暴地？」僧云：「住持事繁。」師云：
J37nB388_p0489c04║「我有十棒寄與潼泉，不與上座相干。」
J37nB388_p0489c05║僧請益高峰六問云：「大徹底人本脫生死，因甚命根
J37nB388_p0489c06║不斷？」師云：「逢人但恁麼舉。」進云：「佛祖公案只是一個
J37nB388_p0489c07║道理，因甚有明與不明？」師云：「喜識盡時消息盡。」進云：
J37nB388_p0489c08║「大修行人當遵佛行，因甚不守毘尼？」師云：「還他識盡
J37nB388_p0489c09║髑髏人。」進云：「杲日當空，無所不照，因甚被片雲遮卻？」
J37nB388_p0489c10║師云：「苦瓜連根苦，甜瓜徹蒂甜。」進云：「人人有個影子，
J37nB388_p0489c11║寸步不離，因甚踏不著？」師云：「切忌對眾謾語。」進云：「盡
J37nB388_p0489c12║大地是個火坑，得何三昧不被燒卻？」師云：「著忙作麼？」
J37nB388_p0489c13║師垂語問眾云：「遇佛則禮，逢魔即降，忽遇魔王變化
J37nB388_p0489c14║為佛，在諸人面前時如何？」眾下語不契，請師代，師云：
J37nB388_p0489c15║「一刀兩斷。」復云：「魔固如是，佛乃三界大師，因甚也兩
J37nB388_p0489c16║斷？」眾下語畢，師代云：「家無二主，國無二王。」
J37nB388_p0489c17║飯食訖，問眾云：「更有一人因甚不應供？」一僧云：「他不
J37nB388_p0489c18║喫。」師叱云：「麤人！何不道他不饑？」一俗士云：「某甲一生
J37nB388_p0489c19║喫飯，未曾咬破粒米。」師云：「噫！冷灰荳爆。」
J37nB388_p0489c20║晚參次，聞牆倒聲，師云：「好個消息，且道好在甚麼處？」
J37nB388_p0489c21║文伯云：「破也，破也。」師不肯，代撫掌大笑。
J37nB388_p0489c22║師問眾：「人人有無價寶珠，若知有底，試呈出看。」一僧
J37nB388_p0489c23║鳴指而出，師云：「猶帶瓦礫在。」復云：「珠則不無，因甚不
J37nB388_p0489c24║放光？」眾下語不契，師代前語云：「一生用不盡。」代後語
J37nB388_p0489c25║云：「蒼天！蒼天！」
J37nB388_p0489c26║師落堂，問眾：「一口氣不來，向甚處安身立命？」俊侍者
J37nB388_p0489c27║云：「水流元在海，月落不離天。」悅眾云：「樹高千丈，葉落
J37nB388_p0489c28║歸根。」師云：「切忌依艸附木。」復云：「只恐不是玉，是玉也
J37nB388_p0489c29║大奇。」
J37nB388_p0489c30║二僧參，師云：「獅子遊行，不求伴侶，因甚有兩個？」僧擬
J37nB388_p0490a01║議，師云：「一對無孔鐵鎚。」
J37nB388_p0490a02║天童機緣
J37nB388_p0490a03║師因同參訪，問云：「昔日廬山得力句曾舉似人否？」師
J37nB388_p0490a04║云：「直得匙挑不上。」參云：「既是匙挑不上，何得分天童
J37nB388_p0490a05║座居一眾之首？」師云：「若不是老兄相悉，揆上座一生
J37nB388_p0490a06║受屈。」參云：「近來瀑布又不流也。」師云：「你再說，我即嘔
J37nB388_p0490a07║出。」
J37nB388_p0490a08║僧問：「如何是空手把鋤頭？」師云：「放下著。」進云：「如何是
J37nB388_p0490a09║步行騎水牛？」師云：「亂走作麼？」進云：「如何是人從橋上
J37nB388_p0490a10║過？」師云：「是甚麼？」進云：「如何是橋流水不流？」師云：「眾生
J37nB388_p0490a11║顛倒，迷己逐物。」
J37nB388_p0490a12║僧問：「牛頭未見四祖時，因甚百鳥啣花獻？」師云：「乞兒
J37nB388_p0490a13║見小利。」進云：「見後因甚不啣花獻？」師云：「禍不入慎家
J37nB388_p0490a14║之門。」
J37nB388_p0490a15║秉命落堂考工，問僧槎菴云：「時時勤拂拭，為甚不得
J37nB388_p0490a16║他衣缽？」僧云：「本無著處。」師云：「道本來無物底，為甚又
J37nB388_p0490a17║得？」僧云：「得與不得，拈過一邊，請師別致一問來。」師云：
J37nB388_p0490a18║「大小禪客向語脈裏轉卻。」僧云：「愜是。」師便喝。　問僧
J37nB388_p0490a19║順宗：「臨濟宗、曹洞宗，你順那一宗？」僧無對，師云：「元來
J37nB388_p0490a20║你是無地頭漢。」便打。　問僧天如云：「我喚天如，你來
J37nB388_p0490a21║作甚麼？」僧云：「爭敢相違？」師云：「到即不點。」　問僧景堂：
J37nB388_p0490a22║「併卻咽喉脣吻，道將一句來。」僧叩齒，師便打，僧云：「話
J37nB388_p0490a23║頭也不識。」師云：「你但喫棒，我要話行。」又問僧恒粲云：
J37nB388_p0490a24║「你道一句看。」僧擬對，師打云：「塞斷咽喉了也。」又問妙
J37nB388_p0490a25║圓，圓方擬開口，師劈脊便打云：「待你開得臭口，堪作
J37nB388_p0490a26║甚麼？」　問僧祖鑑：「電光莫及，石火罔通，你作麼生鑑？」
J37nB388_p0490a27║僧顧佇，師打云：「有眼如盲。」　問僧竺文：「祖師西來，不
J37nB388_p0490a28║立文字，因甚有竺文？」僧展兩手，師云：「破故紙。」　問僧
J37nB388_p0490a29║覺濤：「陸地波濤，你還覺麼？」僧無對，師云：「沒溺之鬼。」
J37nB388_p0490a30║　問僧六通：「五通六通，如何是那一通？」僧禮拜，師打，云：
J37nB388_p0490b01║「一竅不通。」　問僧雪岸：「莫是作家戰將麼？」僧云：「不是，
J37nB388_p0490b02║不是。」師打，云：「艸賊大敗。」僧一喝，師又打，云：「孟八郎漢。」
J37nB388_p0490b03║　問僧冰輪：「你我燒作一堆灰，向甚處相見？」僧便喝，師
J37nB388_p0490b04║云：「棺材裏瞠眼。」又問履端：「你道道看。」僧亦喝，師云：「同
J37nB388_p0490b05║坑無異土。」僧云：「放過不可。」師打，云：「我卻放你不過。」
J37nB388_p0490b06║　問僧柏隱：「遍界不曾藏，你向何處隱？」僧便拜，師云：「尾
J37nB388_p0490b07║巴露也。」　問僧雲屏：「狗子無佛性話，你作麼生會？」僧
J37nB388_p0490b08║云：「無。」師云：「是你無。」　問僧映崑：「天地未形時映個甚
J37nB388_p0490b09║麼？」僧云：「不會。」師云：「不會卻親切。」　問僧頑樸：「太平寰
J37nB388_p0490b10║宇斬癡頑時如何？」僧云：「不會。」師云：「今日不斬無罪之
J37nB388_p0490b11║人。」　問僧劍眉：「眉間挂劍時如何？」僧云：「血滴滴。」師云：
J37nB388_p0490b12║「性命何存？」　問僧夔門：「十方婆伽梵，一路涅槃門，路
J37nB388_p0490b13║頭在甚處？」僧云：「不知。」師云：「路頭也不識。」　問僧懷璧，
J37nB388_p0490b14║展手，云：「懷中之璧呈似我看。」僧忙然，師云：「頑石頭。」
J37nB388_p0490b15║問眾：「連日好雨點點，不落別處，且道落在甚麼處？」一
J37nB388_p0490b16║僧云：「通身慶快。」師打云：「者一點聻？」僧無語，師云：「何曾
J37nB388_p0490b17║慶快？」自代云：「何不道：正是某甲放身命處？」
J37nB388_p0490b18║僧冰輪屢入寮呈見處，師盡與掃卻。僧一日云：「某甲
J37nB388_p0490b19║總被大師折倒了也，不知如何趨向即是？」師連掌云：
J37nB388_p0490b20║「擬向即乖。」師入堂經　次，驀把住云：「你因甚死了活
J37nB388_p0490b21║不得？」僧擬對，師又打。僧隨入寮云：「今日活也。」師云：「為
J37nB388_p0490b22║甚又活了死不得？」僧禮拜起云：「大師莫瞞學人好。」便
J37nB388_p0490b23║出。師喚云：「上座！醒醒著。」
J37nB388_p0490b24║堂中舉狗子無佛性話，命眾下語。天山云：「誰家灶裏
J37nB388_p0490b25║火無煙？」師云：「趙州意作麼生？」僧便喝，師打云：「夢見。」一
J37nB388_p0490b26║僧云：「缽盂不用重安柄。」師云：「別人道過底。」一僧云：「疑
J37nB388_p0490b27║殺天下人。」師云：「儱侗不少。」一僧云：「相識滿天下，知心
J37nB388_p0490b28║能幾人？」師云：「合不著。」斐章作嗥嗥聲，師云：「這畜生醜
J37nB388_p0490b29║也不識。」一僧云：「為有業識在。」師云：「親口出親言。」一僧
J37nB388_p0490b30║云：「某甲不敢辜負趙州。」師打云：「我也不辜負你。」
J37nB388_p0490c01║問眾：「萬里無雲，為甚青天也須喫棒？」槎菴云：「只為青
J37nB388_p0490c02║天，所以有棒喫分。」師云：「有一棒到上座，上座應知痛
J37nB388_p0490c03║癢；無一棒到上座，又作麼生？」僧云：「當不較多。」師云：「放
J37nB388_p0490c04║汝三十棒。」僧云：「知恩者少。」雲屏云：「心不負人，面無慚
J37nB388_p0490c05║色。」師云：「喫棒無了日。」景堂云：「放過不可。」師打云：「愜是。」
J37nB388_p0490c06║天山云：「恩大難酬。」師云：「知即得。」一僧云：「大師棒教誰
J37nB388_p0490c07║喫？」師云：「你是不知痛癢漢。」恒粲云：「只為無雲。」師云：「正
J37nB388_p0490c08║好喫棒。」便打。
J37nB388_p0490c09║問眾：「見色便見心，庭前雪獅子是色，那個是心？」一僧
J37nB388_p0490c10║云：「依樣畫貓兒。」師云：「畫到驢年。」一僧云：「打作兩橛。」一
J37nB388_p0490c11║僧云：「不向他求。」師俱不肯。一僧隨入寮，云：「某甲從來
J37nB388_p0490c12║不曾眼花。」師云：「狗口出象牙。」
J37nB388_p0490c13║臘八，問眾：「世尊睹星，悟道因甚？」有人云：「悟即不無，落
J37nB388_p0490c14║在第二。」權書記云：「欲窮千里目，更上一層樓。」德知藏
J37nB388_p0490c15║云：「從門入者，不是家珍。」師云：「汝等問我。」僧理前問，師
J37nB388_p0490c16║云：「選佛若無如是眼，宗風那得到如今？」
J37nB388_p0490c17║問眾：「行住坐臥不離者個，且道者個是甚麼？」昇知藏
J37nB388_p0490c18║云：「描不成，畫不就。」師云：「要且摸索不著。」
J37nB388_p0490c19║問眾：「者個若是，頭上安頭；者個不是，斬頭覓活。若為
J37nB388_p0490c20║作得主宰好？」一僧云：「早晨喫薄粥，如今又覺饑。」師云：
J37nB388_p0490c21║「狗口出象牙。」
J37nB388_p0490c22║問眾：「併卻咽喉脣吻，道將一句來。」一僧云：「和尚話墮
J37nB388_p0490c23║也。」師連棒打趁。
J37nB388_p0490c24║問：「眾男兒當自強，衲僧自強得個甚麼？」法維那云：「若
J37nB388_p0490c25║有所得，即鈍置和尚。」師休去。
J37nB388_p0490c26║問眾：「庭前殘雪日輪消，室內紅塵遣誰掃？你諸人如
J37nB388_p0490c27║何掃？」眾下語不契，師代云：「某甲沒者閒工夫。」
J37nB388_p0490c28║華嚴會法衣二十四頂到山，問眾：「大庾嶺頭一領提
J37nB388_p0490c29║不起，因甚有許多來？」林書記云：「且喜全身擔荷。」師云：
J37nB388_p0490c30║「何不道：阿誰無分？」
J37nB388_p0491a01║問眾：「風吹石臼念摩訶，是何章句？」慧侍者云：「文不加
J37nB388_p0491a02║點。」林書記云：「不是知音徒側耳。」眾問師，師云：「聾人爭
J37nB388_p0491a03║得知？」
J37nB388_p0491a04║屋倒，問眾：「樹倒藤枯且置，神鼎屋倒是何消息？」峰侍
J37nB388_p0491a05║者云：「破也，破也。」林書記云：「雲開日現。」師不肯，自代云：
J37nB388_p0491a06║「何不道：從來蓋覆不得？」
J37nB388_p0491a07║問眾：「如臨深淵，如履薄冰，世為君子人也。衲僧分上
J37nB388_p0491a08║又作麼生？」林書記云：「渠儂得自由。」法維那云：「心不負
J37nB388_p0491a09║人，面無慚色。」師頷之。
J37nB388_p0491a10║舉鏡清「眾生顛倒，迷己逐物。」問眾云：「不顛倒處道將
J37nB388_p0491a11║一句來。」眾良久不出，師云：「也救得一半。」又問：「山僧道
J37nB388_p0491a12║救得一半，作麼生會？」一僧云：「雪上更加霜。」林書記云：
J37nB388_p0491a13║「心不負人，面無慚色。」印知藏云：「終不節外生枝。」師云：
J37nB388_p0491a14║「何不道：文不加點？」
J37nB388_p0491a15║磚瓦出窯次，問眾：「經大爐鞴，色更光輝，因甚黑漆漆
J37nB388_p0491a16║地？」林書記云：「某甲不曾眼花。」印侍者云：「掬水月在手，
J37nB388_p0491a17║弄花香滿衣。」師休去。
J37nB388_p0491a18║因雪，問眾：「好雪片片不落別處，且道落在甚麼處？」眾
J37nB388_p0491a19║下語不契，乞師代。師代云：「和尚莫要苕帚麼？」
J37nB388_p0491a20║問眾：「為人自肯乃方親，一刀與你兩段，作麼生肯？」見
J37nB388_p0491a21║侍者云：「和尚婆心太切。」
J37nB388_p0491a22║問眾：「不問如何若何，併卻咽喉脣吻，道將一句來。」法
J37nB388_p0491a23║維那云：「若不是某甲，洎向和尚道。」師云：「因甚不道？」法
J37nB388_p0491a24║云：「爭敢諱卻？」林書記云：「不辭道出，恐違師命。」師云：「何
J37nB388_p0491a25║妨道？」林云：「不必。」印知。藏云：「直得口挂壁上。」
J37nB388_p0491a26║舉：「報慈聞鳩子聲，問僧：『是甚麼聲？』僧云：『鵓鳩聲。』慈云：
J37nB388_p0491a27║『欲得不招無間業，莫謗如來正法輪。』」命眾代語，不契，
J37nB388_p0491a28║眾請師代，師代云：「某甲不曾耳聾。」
J37nB388_p0491a29║問眾：「牛頭見四祖後，為甚百鳥不啣花來獻？」權知藏
J37nB388_p0491a30║云：「人義盡從貧處斷。」師頷之。
J37nB388_p0491b01║燒山，問眾：「火燄裏轉大法輪，且道說甚麼法？」眾下語
J37nB388_p0491b02║不愜，權知藏云：「聾人爭得聞？」師云：「道即太煞道，秖道
J37nB388_p0491b03║得八成。」眾乞師代，師云：「何不道：文彩全彰？」
J37nB388_p0491b04║師設三問，以驗來學。　問：
J37nB388_p0491b05║「神鼎峰高，遊人罕到，因甚到卻不點？」
J37nB388_p0491b06║「咳吐掉臂，知你搆他不著，因我得禮，你還覺額頭汗
J37nB388_p0491b07║出麼？」
J37nB388_p0491b08║「來探水者。我者裏一滴也無，因甚雙虹橋外雪潺潺
J37nB388_p0491b09║地？」
J37nB388_p0491b10║以上三問，凡新到高流，機語相愜，即便明窗下安
J37nB388_p0491b11║排，互相決擇。若是影響閒神，一任汾陽打發。
J37nB388_p0491b12║　（門弟子定祿　性蓮捐刻第九卷。）
J37nB388_p0491b13║
J37nB388_p0491b14║
J37nB388_p0491b15║
J37nB388_p0491b16║
J37nB388_p0491b17║
J37nB388_p0491b18║
J37nB388_p0491b19║
J37nB388_p0491b20║一揆禪師語錄卷第九終