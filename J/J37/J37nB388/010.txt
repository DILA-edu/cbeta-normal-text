J37nB388_p0491c01║一揆禪師語錄卷第十（師諱元揆）
J37nB388_p0491c02║侍者海印記錄
J37nB388_p0491c03║詩偈
J37nB388_p0491c04║送玅圓覺侄歸南嶽
J37nB388_p0491c05║使乎憶昔赴天童，虎鬚數捋觸祖翁，法戰通身渾是
J37nB388_p0491c06║膽，縱橫曾不折英鋒。千里翩翩唱凱旋，光生七十二
J37nB388_p0491c07║雄峰，別來經今十餘載，書既不達信無通。非關彼彼
J37nB388_p0491c08║生鐵面，各天分化緣西東，我來席典湘山寺，諲老門
J37nB388_p0491c09║庭偶爾逢。知有同條居嶽頂，崚𡾓翠疊紫煙封，杖藜
J37nB388_p0491c10║幾欲披雲訪，曲指徒思山水重。何期再見不辱命，林
J37nB388_p0491c11║泉笑識舊音容，下榻連朝話風雨，匆匆俄爾理歸笻。
J37nB388_p0491c12║餘衷未盡玄沙紙，一一憑舉似同風。
J37nB388_p0491c13║天童道上作
J37nB388_p0491c14║松陰清一徑，廿里快遊心，索句連雲得，逢溪聽水吟。
J37nB388_p0491c15║村煙籠日煖，塔影入林深，款步孤亭下，涼風遞好音。
J37nB388_p0491c16║種桂次弘覺老人韻二首
J37nB388_p0491c17║藹藹移新砌，平分月窟陰，芳流嵩少遠，種異別山尋。
J37nB388_p0491c18║香抱三秋萼，枝邀五色禽，庭前不改翠，宜作歲寒林。
J37nB388_p0491c19║震旦承陰後，重忻此日栽，金風飄玉粒，曉露滴香臺。
J37nB388_p0491c20║韻勝霜前菊，芳於澗底梅，靈根原自異，偏耐九秋開。
J37nB388_p0491c21║過洞庭湖
J37nB388_p0491c22║野泊深遐思，蒼涼趁曉風，湖光渾渺渺，帆影信匆匆。
J37nB388_p0491c23║鴈沒擬應北，霞明僅辨東，南溟何處遠，煙際水吞空。
J37nB388_p0491c24║雙虹橋偕契先兄晚步
J37nB388_p0491c25║山空雲物淨，疊翠鳥聲長，竹逕歸樵晚，巖苔襯足涼。
J37nB388_p0491c26║野泉飛澗石，新月到松岡，何幸雙橋上，重分良夜光。
J37nB388_p0491c27║壬子除夕
J37nB388_p0491c28║歲分當此夕，柮火慰情深，蔬饌聊兼味，香鐘度足音。
J37nB388_p0491c29║山幽頻入夢，茗酌漫清吟，四十明朝是，挑燈媿客心。
J37nB388_p0491c30║黎淳夫內翰讀余詩有懷見招次韻
J37nB388_p0492a01║野性於詩拙，閒吟亦偶然，敢當方外誼，幽泄句中玄。
J37nB388_p0492a02║梅澹花十片，琴橫雪一天，時邀緇侶共，知是幾生緣。
J37nB388_p0492a03║華嚴菴訪中和上人不遇阻雨
J37nB388_p0492a04║閑攜二三子，優遊訪舊來，連朝雲滿室，一夜雨濃苔。
J37nB388_p0492a05║清夢蕉窗遠，枯禪連漏催，獨憐籬下菊，意欲向人開。
J37nB388_p0492a06║贈昶菴和尚
J37nB388_p0492a07║一葉分雙桂，三玄冠五宗，行藏標古韻，展托見英鋒。
J37nB388_p0492a08║道固非南北，時乎迫歲冬，法林蕭索盡，挺操有蒼松。
J37nB388_p0492a09║晤李讓肩進士
J37nB388_p0492a10║邂逅逢精舍，投機片語中，陰濃無酷暑，茗熟有清風。
J37nB388_p0492a11║忌味非韶樂，聆音別爨桐，若教沉太古，及第悟心空。
J37nB388_p0492a12║贈普菴堂恒現上座
J37nB388_p0492a13║拄杖飽風霜，居山道韻長，杳然忘世味，無復問滄桑。
J37nB388_p0492a14║松老增餘翠，梅寒報晚香，祖燈時一剔，何處不輝煌？
J37nB388_p0492a15║新秋
J37nB388_p0492a16║四壁蟬音滿，庭梧影漸疏，涼飆清瑟瑟，敗葉隕徐徐。
J37nB388_p0492a17║謾切悲生事，閒吟得自如，緬懷彭澤令，高世孰能歟。
J37nB388_p0492a18║又
J37nB388_p0492a19║五載居南國，知音已闊疏，秋雲隨世薄，夕月入簾徐。
J37nB388_p0492a20║味道心仍樂，趨炎我不如，蕭蕭蒲柳色，寧耐柏松歟。
J37nB388_p0492a21║示樸實禪人
J37nB388_p0492a22║質樸僧家事，風標素可誇，一菴忘歲月，百衲度韶華。
J37nB388_p0492a23║戒月清時輩，心源注道芽，安身無別法，不羨鳥啣花。
J37nB388_p0492a24║寄盤山與峰和尚
J37nB388_p0492a25║不典溈山席，彌開南土宗，鳳毛依座滿，角立見麟叢。
J37nB388_p0492a26║大仰孤芳現，楊岐一脈通，盤山峰頂月，重照楚天空。
J37nB388_p0492a27║寄芙蓉古梅和尚
J37nB388_p0492a28║退鼓撾溈嶺，聲光宇內充，迅機凌佛果，翰墨起明嵩。
J37nB388_p0492a29║法苑輝金石，肉山見禹功，天書如降至，莫更傲芙蓉。
J37nB388_p0492a30║壽石霜碧眼和尚六旬初度
J37nB388_p0492b01║曇花初現日，瑞氣協毘藍，應物忘身世，傳燈照楚南。
J37nB388_p0492b02║臘高嵩嶽古，德備海天涵，法柄持秋晚，咸知老益堪。
J37nB388_p0492b03║次韻贈石霜耑使憨峰
J37nB388_p0492b04║祖席霜華重，聯芳今昔優，點胸誠巨擘，會老大宗猷。
J37nB388_p0492b05║嫩桂開新葉，英聲襲晚颼，大哉曾有記，卓立異同儔。
J37nB388_p0492b06║寄南嶽一雨和尚
J37nB388_p0492b07║廿載同條誼，徒深千里思，君名喧嶽頂，予陋愧湘湄。
J37nB388_p0492b08║良導怡佳遁，宗風日漸危，師門殊有待，力挽應何時。
J37nB388_p0492b09║和余百逵文學遊山二首
J37nB388_p0492b10║洞壑碧如藍，東籬菊未殘，尋幽來上客，敲韻聽哀湍。
J37nB388_p0492b11║元亮甘辭祿，丹霞薄選官，連城希世璧，應不換金襴。
J37nB388_p0492b12║相逢賢釣隱，孰繼子陵竿，水淨涵秋月，香清見玉蘭。
J37nB388_p0492b13║幽情殊闊略，世態任紛漫，獨惜深林鳥，頻呼人挂冠。
J37nB388_p0492b14║人日送紺眉漢波二兄赴龍牙安眾
J37nB388_p0492b15║祖席嗟雲冷，披蓁不厭深，聯燈分月皎，法電起龍吟。
J37nB388_p0492b16║凍解寒苔徑，梅存白雪心，春風生杖底，相次賴為霖。
J37nB388_p0492b17║贈易九有文學
J37nB388_p0492b18║逵士空今古，行藏得所如，逃禪依竹院，經濟抱琴書。
J37nB388_p0492b19║賞菊非耽酒，垂竿不在魚，逢人皆說項，幾共賦歸歟。
J37nB388_p0492b20║又贈次文震孟先生韻
J37nB388_p0492b21║仕也非無意，彈冠慎昔憐，履貞臻聖域，抱節樂羲年。
J37nB388_p0492b22║坦率傾豪俠，清閑不問僊，傳家殊有策，贏得日高眠。
J37nB388_p0492b23║子陵寺懷古
J37nB388_p0492b24║友帝無矜況不臣，獨存清節在乾坤，釣臺遠並香臺
J37nB388_p0492b25║古，夫子渾忘天子尊。一代衣冠歸蝶夢，千年佛火煥
J37nB388_p0492b26║仙園，我來欲續投竿賦，瑟瑟松聲雪滿軒。
J37nB388_p0492b27║和覺範洪禪師竹尊者詩（原韻竹林前一株挺秀，名尊者，詠之）
J37nB388_p0492b28║婆娑雲外半清枯，歷盡冰霜貌愈臞，自足千峰堪法
J37nB388_p0492b29║供，不煩一缽問賢夫。風雲匝匼凝衣裓，花鳥常餘聽
J37nB388_p0492b30║法徒，晝夜伽陀談不息，可存一字在胸無？
J37nB388_p0492c01║又
J37nB388_p0492c02║雪玉森森異眾枯，風清梵詠自靈臞，神通幾許離西
J37nB388_p0492c03║竺，高節偏宜合遁夫。果熟有香邀鳳侶，雷驚時逼化
J37nB388_p0492c04║龍徒，春煙漫作桃花浪，一葦依稀似泛無。
J37nB388_p0492c05║又
J37nB388_p0492c06║深院容儀雅不枯，何緣此土誕清臞，節高慵跨青霄
J37nB388_p0492c07║鶴，根淨寧同白足夫。應是剎塵殊現跡，豈辭枝葉累
J37nB388_p0492c08║匡徒，每憐塵客來瞻對，頓滌煩襟一點無。
J37nB388_p0492c09║又
J37nB388_p0492c10║虛心應物味甘枯，彷彿嵩山碧眼臞，飽沃煙霞同逸
J37nB388_p0492c11║士，頻敲風月暢林夫。法空座亦離方所，不二談時薦
J37nB388_p0492c12║幾徒，立雪夜深人去後，親承此道世應無。
J37nB388_p0492c13║集張郡侯署中道話賦贈
J37nB388_p0492c14║僊佛由來一貫之，一爻纔動便支離，木樨香綻明無
J37nB388_p0492c15║隱，蛙鼓聲沉悟有時。日集群賢談不二，間尋緇侶論
J37nB388_p0492c16║新知，何須社結東林遠？金紫叢中道亦宜。
J37nB388_p0492c17║瑞巖老人書至并讀膺弟寄懷詩次韻
J37nB388_p0492c18║空驚搖落賦支離，短棹無由問水涯，無酌每懷明月
J37nB388_p0492c19║對，有山難訂故人期。音勞遠塞鴻千里，興滿披雲杖
J37nB388_p0492c20║一枝，好是峰高憑極目，不堪秋氣再登時。
J37nB388_p0492c21║荊南龍山落帽臺
J37nB388_p0492c22║邈矣斯人未可期，佳山空憶昔遊時，荒煙艸自年年
J37nB388_p0492c23║碧，落帽風仍颯颯吹。解粗歸來原有賦，挂冠休去豈
J37nB388_p0492c24║無枝？何如鳥盡弓藏後，杳杳青雲不可思。
J37nB388_p0492c25║月掌即事
J37nB388_p0492c26║秀發難為造化工，招提幻出翠微中，蒼巒環曲如秋
J37nB388_p0492c27║月，一掌遙舒托梵宮。說法臺空思往哲，棲禪石碧想
J37nB388_p0492c28║遺風，森森古柏庭前在，投老猶堪慰眼空。
J37nB388_p0492c29║訪黎淳夫進士
J37nB388_p0492c30║東山幽處許相尋，入戶梧桐滿地陰，最喜艸堂明簡
J37nB388_p0493a01║略，閒同花鳥樂深沉。兒郎已見傳家策，書劍猶存經
J37nB388_p0493a02║濟心，聞道竭來頻謝客，獨為野老一開襟。
J37nB388_p0493a03║淳夫讀玉首座新秋百詠有作次韻
J37nB388_p0493a04║禪外詩魔笑貫休，也驚葉落賦離愁，敲殘夜雨風仍
J37nB388_p0493a05║急，詠入騷壇淚欲流。滿目廢興江上冷，一腔今古句
J37nB388_p0493a06║中收，烹泉且對凌雲客，孰謂韶光不暫留。
J37nB388_p0493a07║挽黎淳夫中翰
J37nB388_p0493a08║聖主求賢正急時，何堪旭日遽西移？才華已羨三蘇
J37nB388_p0493a09║玅，詞賦常驚七步奇。枕物豈耽南面樂？臨風難禁北
J37nB388_p0493a10║萱思，從今流水高山意，方外知音我問誰？
J37nB388_p0493a11║余居放鷹臺，田已颺寄詩見懷，次韻
J37nB388_p0493a12║一杖飄然過古臺，遙遙猶復累君懷，但知月色山中
J37nB388_p0493a13║好，懶聽鴻音天外悲。怪石豈隨流水去，霜華易點鬢
J37nB388_p0493a14║邊來，逃禪屐子如稍健，莫為幽人惜緣苔。
J37nB388_p0493a15║李盛生、鄧旦生諸子過訪贈詩，即韻答之
J37nB388_p0493a16║因尋楚水弔文雄，覓得佳山翠靄中，唯愛閑雲供老
J37nB388_p0493a17║眼，羞將短髮對芳叢。經傳有志君須決，道曠無涯我
J37nB388_p0493a18║愧隆，欲結東林期六士，此心知屬幾人同。
J37nB388_p0493a19║遊大蹟山贈九山禪師
J37nB388_p0493a20║曳杖穿雲到上方，華宮隱翠白輝煌，巖花已並天花
J37nB388_p0493a21║落，柏葉常侵貝葉香。清磬一聲馴洞虎，晴霞幾片映
J37nB388_p0493a22║松堂，滿前頑石頭皆點，應是生公舌廣長。
J37nB388_p0493a23║題觀音巖
J37nB388_p0493a24║聖蹟名嵒冠楚天，何須海岸謁金僊？崚𡾓面面洛伽
J37nB388_p0493a25║秀，梵韻皇皇水月圓。應惜群生資化境，還從熙世設
J37nB388_p0493a26║冥權；音聞遐邇無虛日，半偈非關舌底宣。
J37nB388_p0493a27║壽湘陰陳邑侯瑤鶴
J37nB388_p0493a28║天香丹桂發秋高，樂只民歌盛祝謠，苕水文風生玉
J37nB388_p0493a29║浪，瀟湘德澤惠瓊瑤。獻觴僊子花間醉，適意琴絃月
J37nB388_p0493a30║下調，壽域如松長不老，還期白社賦逍遙。
J37nB388_p0493b01║湘陰邀契先和尚回山次韻
J37nB388_p0493b02║杖笠翩翩破曉煙，松皋竹徑盡爭妍，音開僊梵雲千
J37nB388_p0493b03║壑，香冷梅花雪一天。酌罷清泉燒燭短，吟來好句羨
J37nB388_p0493b04║珠聯，更看玉麈風生座，驚起蒼龍躍澤淵。
J37nB388_p0493b05║次韻答方大也居士
J37nB388_p0493b06║達人去就亦奇之，得意湘山應不離，隱釣自矜臻道
J37nB388_p0493b07║域，避秦終遂樂天時。尋幽選勝情殊遠，在欲行禪孰
J37nB388_p0493b08║與知，浮世那堪駒過罅，勞生何事苦隨宜。
J37nB388_p0493b09║再次前韻招方大也來山
J37nB388_p0493b10║松門聽履日殷之，形影非關論合離，瀹茗有香思酌
J37nB388_p0493b11║處，詠梅拈韻欲分時。擅場筆力推君玅，流水琴音許
J37nB388_p0493b12║孰知？翻憶當年佳話在，品題泉石正堪宜。
J37nB388_p0493b13║寄大龍崇山和尚
J37nB388_p0493b14║坐斷龍峰不計秋，洞簾高捲闊雙眸，敲風打雨明偏
J37nB388_p0493b15║正，笑月哦雲接上流。曲唱新豐知韻險，玄通鳥道迅
J37nB388_p0493b16║機投，相期欲話同風事，幾度空懷雪夜舟。
J37nB388_p0493b17║對菊懷友
J37nB388_p0493b18║秋老庭前菊正芳，臨風時復惜寒香，故人殊切雲千
J37nB388_p0493b19║里，落葉翻驚雨一床。弄色花枝隨日短，書空鴈字語
J37nB388_p0493b20║音長，相傳莫問衡陽信，兩鬢那堪鏡裏霜。
J37nB388_p0493b21║遊玉池山
J37nB388_p0493b22║曲澗尋源到玉池，天空一鑑豁青眉，鶴來松頂巢明
J37nB388_p0493b23║月，雲束山腰護紫芝。上世金僊標淨理，下方鐘磬遞
J37nB388_p0493b24║幽思，更憐傑閣霜飛夜，竹韻風敲弔九嶷。
J37nB388_p0493b25║遲漢波兄不至
J37nB388_p0493b26║捲簾雨霽看雲飛，有約尋思應不違，鵲信簷前時恍
J37nB388_p0493b27║惚，樵音林外聽依稀。梅花詠遍香仍洩，夕照吞空景
J37nB388_p0493b28║亦微，茶熟敲冰濃再煮，夜深還自步荊扉。
J37nB388_p0493b29║唐邑侯偕廖千能先生、蔣孝廉入山紀賦
J37nB388_p0493b30║逸興翩翩羨達賢，相期又幸虎溪邊，松堂語笑凝煙
J37nB388_p0493c01║篆，石徑徘徊破蘚鬈。機契三生非釣隱，詩成七步亦
J37nB388_p0493c02║通禪，謾言林下今寥落，蓮社而今有適僊。
J37nB388_p0493c03║又
J37nB388_p0493c04║名山幽處應招賢，喜接籃輿坐石邊，新茗正逢香瀑
J37nB388_p0493c05║雪，黃鸝呼破薜蘿鬈。風追元亮寒花醉，筍憶東坡玉
J37nB388_p0493c06║版禪，何必滄浪清濁調，遊心贏得勝真僊。
J37nB388_p0493c07║唐邑侯見和，用前韻再答
J37nB388_p0493c08║河陽花盛紀侯賢，又見芳垂湘水邊，醉理琴音清雪
J37nB388_p0493c09║操，吟來筆底秀雲鬈。掀髯快得驚人句，艸聖奚論格
J37nB388_p0493c10║物禪？惠我林泉金石誌，他年想見宦遊僊。
J37nB388_p0493c11║廖千能明府見和，用前韻再答
J37nB388_p0493c12║文獻風流見古賢，輕舟雪夜泛湘邊，芝眉高放洞庭
J37nB388_p0493c13║野，佳句搜空嶽色鬈。曲弔汨羅增遠慨，僧尋竹院快
J37nB388_p0493c14║談禪，三生石上忘機處，何似桃源七日僊。
J37nB388_p0493c15║蘇祗先、天牧昆仲諸文學來山和詹教授詩見
J37nB388_p0493c16║贈，次答
J37nB388_p0493c17║何幸斯文造極峰，寒煙蘚薜盡開封，韻分白雪情因
J37nB388_p0493c18║闊，吟遍黃花興益濃。滿座不須論劍客，雙蘇今復羨
J37nB388_p0493c19║人龍，素非夙有東林約，三笑溪頭豈易逢。
J37nB388_p0493c20║重訪中和上座於新搆田園精舍次壁間韻
J37nB388_p0493c21║年來深喜按雲頭，花圃新開樂晚秋，竹榻淨敷存古
J37nB388_p0493c22║道，香臺無復有閑愁。千金豈易田園樂，一杖何煩煙
J37nB388_p0493c23║水遊，幽鳥聯翩呼挂搭，今宵借問肯容不。
J37nB388_p0493c24║諸葛祭風臺次石碑韻
J37nB388_p0493c25║日暮江天一鑑開，尋追往事弔空臺，三分鼎業凌吳
J37nB388_p0493c26║術，幾片碑殘揭漢才。千古尚存風凜凋，連環應惜火
J37nB388_p0493c27║工摧，蕭蕭赤壁侵雲墨，若箇從茲辨劫灰。
J37nB388_p0493c28║山樓
J37nB388_p0493c29║憑欄獨坐雨餘天，綠樹煙中吼瀑泉，牧笛數聲人意
J37nB388_p0493c30║遠，一鉤新月到疏簾。
J37nB388_p0494a01║登金山作
J37nB388_p0494a02║浩瀚中流一點青，風雲物態適幽情，樓船簫鼓年年
J37nB388_p0494a03║似，況值秋江月二更。
J37nB388_p0494a04║應月掌請曉發荊南
J37nB388_p0494a05║纔羨名園欲挂瓢，何期金地續遙招，卻憐知己無窮
J37nB388_p0494a06║思，並作薰風一杖挑。
J37nB388_p0494a07║寄楊觀吾居士
J37nB388_p0494a08║月掌山前一片月，清光萬里淨無雲，道人且喜曾親
J37nB388_p0494a09║到，到得如何見得親。
J37nB388_p0494a10║菴中同張維時坐雨
J37nB388_p0494a11║滴碎梧桐秋雨沉，喜逢僧院有同心，談空不必須三
J37nB388_p0494a12║寸，風竹冷冷一室琴。
J37nB388_p0494a13║次韻答丁晉臣明經三首
J37nB388_p0494a14║法教東流白馬馱，群生依賴自婆娑，堪憐不解安身
J37nB388_p0494a15║者，姓字空留在汨羅。
J37nB388_p0494a16║靈根不易現支那，肯縱光陰眨眼過？信步踏翻▆根
J37nB388_p0494a17║子，臨機若箇不僊陀？
J37nB388_p0494a18║桃花悟不在花敷，悟後誰知一字無？知止深坑咸可
J37nB388_p0494a19║畏，得跏趺處且跏趺。
J37nB388_p0494a20║隨菴和尚舟抵星沙書來四絕次韻
J37nB388_p0494a21║友誼翩翩憶昔年，俄驚空谷足音傳，支笻宛轉松門
J37nB388_p0494a22║外，一片征帆夕照邊。
J37nB388_p0494a23║數閱梅花詠白頭，遐思奚啻喻三秋，何如一片湘山
J37nB388_p0494a24║月，皎皎仍分旅夜愁。
J37nB388_p0494a25║朽床繞指羨當年，一世高風冠楚天，我愧力綿供灑
J37nB388_p0494a26║掃，謬膺師命路三千。
J37nB388_p0494a27║祖道凌夷近可傷，滄浪水濁混清湘，相期莫倦中流
J37nB388_p0494a28║砥，障令聲歸百谷王。
J37nB388_p0494a29║爆竹頌示眾
J37nB388_p0494a30║紙裹麻纏卻有神，轟聲若箇不醒醒，等閒不獨驚人
J37nB388_p0494b01║耳，粲發心華大地春。
J37nB388_p0494b02║募齋僧
J37nB388_p0494b03║祖剎新開選佛場，森羅萬象盡生光，法輪大轉無他
J37nB388_p0494b04║藉，先請食輪助闡揚。
J37nB388_p0494b05║募修石橋
J37nB388_p0494b06║夾岸深溪架一虹，人天有路藉斯通，眼前一度一聲
J37nB388_p0494b07║佛，休問前程幾許功。
J37nB388_p0494b08║募供佛燈
J37nB388_p0494b09║輝天鑑地一真燈，隨色摩尼久沒塵，倘幸高賢重剔
J37nB388_p0494b10║起，大千何處不分明。
J37nB388_p0494b11║募知浴
J37nB388_p0494b12║滌垢誰知水是塵，還他入水見長人，良因結就諸開
J37nB388_p0494b13║士，悟得其如用得親。
J37nB388_p0494b14║禪子募三衣乞偈
J37nB388_p0494b15║袈裟零落剪雲霞，寵辱無驚樂歲華，志士豈甘稱獨
J37nB388_p0494b16║覺，須將福利告檀家。
J37nB388_p0494b17║募油鹽供眾
J37nB388_p0494b18║卸盡諸方五味禪，神峰一味總蕭然，知音須賴調羹
J37nB388_p0494b19║手，信手拈來百味全。
J37nB388_p0494b20║募修造
J37nB388_p0494b21║殿古難堪風雨傾，從來物故待人新，不須海嶽探名
J37nB388_p0494b22║勝，眼底靈山好布金。
J37nB388_p0494b23║募裝大佛金身
J37nB388_p0494b24║修身不在歷僧祗，信手拈來便得之，施受因功如響
J37nB388_p0494b25║應，從來福海貴培滋。
J37nB388_p0494b26║示昱堂炯首座
J37nB388_p0494b27║密用潛行掣電機，從來收放貴臨時，一燈燄燄傳無
J37nB388_p0494b28║盡，分付親承入室兒。
J37nB388_p0494b29║示慧鋒鎧維那
J37nB388_p0494b30║住山斧子謾藏鋒，歷遍諸方氣宇雄，今日永隆重漏
J37nB388_p0494c01║泄，天童一脈幸流通。
J37nB388_p0494c02║示月濤粲書記
J37nB388_p0494c03║舌吐雄峰見馬師，兒孫又見力傳持，喜今一片湘山
J37nB388_p0494c04║月，太白傳燈不盡時。
J37nB388_p0494c05║示洞野先監院
J37nB388_p0494c06║半座曾分弄白拈，縱橫施設主賓全，可憐佛祖齊生
J37nB388_p0494c07║按，忤逆誰知有嫡傳。
J37nB388_p0494c08║示弘宗誓書記
J37nB388_p0494c09║信手拈來著著親，全機展拓在當人，瞎驢滅卻吾宗
J37nB388_p0494c10║眼，始見花開五葉新。
J37nB388_p0494c11║示迪山品維那
J37nB388_p0494c12║河北當年憶大風，由來斯道賴人弘，吹毛體用全彰
J37nB388_p0494c13║處，始是吾家正脈通。
J37nB388_p0494c14║示等菴定首座
J37nB388_p0494c15║孤標散席嶺南來，鼎岫重轟濟北雷，大用縱橫無向
J37nB388_p0494c16║背，為霖直教普天該。
J37nB388_p0494c17║示勗韜俊監院
J37nB388_p0494c18║苦志親依十五秋，豁開心眼迅機投，棒頭點出滔天
J37nB388_p0494c19║浪，珍重曹溪一派流。
J37nB388_p0494c20║示鐵山智上座
J37nB388_p0494c21║生平鐵面絕疏親，佛祖當前不讓仁，豎亞摩醯空世
J37nB388_p0494c22║眼，從教處處現真燈。
J37nB388_p0494c23║示節菴祿書記
J37nB388_p0494c24║西江一喝耳雙聾，神鼎重論蓋代功，舌底瀾翻分一
J37nB388_p0494c25║派，沿源不斷永流通。
J37nB388_p0494c26║示道權法維那
J37nB388_p0494c27║大法難堪此際危，開權顯實貴全提，滹沱一派深無
J37nB388_p0494c28║底，珍重沿流不斷時。
J37nB388_p0494c29║示修木林書記
J37nB388_p0494c30║三頓親遭毒手來，栽培大樹見良才，由來拔萃非凡
J37nB388_p0495a01║木，要使門庭遍地開。
J37nB388_p0495a02║示簡文印書記
J37nB388_p0495a03║掌握吹毛逼膽寒，剪除諸見徹根元，從教拈出無文
J37nB388_p0495a04║印，著著臨時顯玅傳。
J37nB388_p0495a05║示覺乘印知藏
J37nB388_p0495a06║虎生三日氣吞牛，掣電機先針芥投，珠玉莫容魚目
J37nB388_p0495a07║混，吾宗正脈有源流。
J37nB388_p0495a08║示昱林知知藏
J37nB388_p0495a09║舉措應知達本真，和同切忌事因循，頂門迸出超方
J37nB388_p0495a10║眼，始作人間不夜燈。
J37nB388_p0495a11║示隱中顯書記
J37nB388_p0495a12║皮髓分來有變通，流芳隱顯執其中，祖禰不是閑殃
J37nB388_p0495a13║及，要見花開果自隆。
J37nB388_p0495a14║示越倫曠知藏
J37nB388_p0495a15║玄言妙諦閑家具，一唾無非眼底塵，為法忘軀他自
J37nB388_p0495a16║利，淵源祖道越常倫。
J37nB388_p0495a17║示宗朗心知藏
J37nB388_p0495a18║大死由來有活時，通身手眼用隨宜，當陽拈出吹毛
J37nB388_p0495a19║利，不犯鋒鋩起瞎驢。
J37nB388_p0495a20║示非石琇監寺
J37nB388_p0495a21║覿面當機一著先，入廛垂手顯真傳，憑將一滴滹沱
J37nB388_p0495a22║派，遍界從教浪潑天。
J37nB388_p0495a23║示六標蓮侍者
J37nB388_p0495a24║耳聾喝下協全提，舌吐親承顯大機，不露鋒鋩標正
J37nB388_p0495a25║脈，青蓮始見出汙泥。
J37nB388_p0495a26║示密弘煥居士（易歇華）
J37nB388_p0495a27║拶到心空及第時，選官選佛兩相宜，化龍杖底單傳
J37nB388_p0495a28║旨，舒捲憑將赤手提。
J37nB388_p0495a29║示省凡越居士（陳維垣）
J37nB388_p0495a30║團圞再見話無生，珍重吾家七尺藤，佛祖當前生按
J37nB388_p0495b01║下，始稱特達續分燈。
J37nB388_p0495b02║寄若松法侄
J37nB388_p0495b03║翻思玅喜住菴時，入室翩翩有俊猊，此道而今寥落
J37nB388_p0495b04║甚，臨風拈出語同枝。
J37nB388_p0495b05║送洞野先都寺住永隆
J37nB388_p0495b06║春風掩冉拂陽和，子去難辭煙水多，我憶故園移錫
J37nB388_p0495b07║後，無人賡唱紫芝歌。
J37nB388_p0495b08║送月濤粲書記回淛東
J37nB388_p0495b09║一帆湘水路三千，越嶺雲歸旦夕間，我有一腔千里
J37nB388_p0495b10║意，芝峰又得好音傳。
J37nB388_p0495b11║贈覺印法侄繼住可菴
J37nB388_p0495b12║從來父業子相承，繼述而今喜有人，放出虎鬚親捋
J37nB388_p0495b13║手，洪波鼓起洞庭春。
J37nB388_p0495b14║題畫
J37nB388_p0495b15║萬山深處萬年松，一座樓臺傍石叢，欲問讀書人姓
J37nB388_p0495b16║氏，子房一去漢庭空。
J37nB388_p0495b17║寄漢波和尚繼席龍牙兼壽六旬初度
J37nB388_p0495b18║風生玉麈粲天花，協贊天人雍肅遐，白髮登壇須老
J37nB388_p0495b19║將，佇看七尺起龍牙。
J37nB388_p0495b20║贈湛修和尚中興泐潭
J37nB388_p0495b21║瓦礫翻成釋梵宮，輝煌重喜繼高風，非惟水到渠成
J37nB388_p0495b22║也，濟北湘江一派通。
J37nB388_p0495b23║寄贈劉子肇經元
J37nB388_p0495b24║力辭彭澤賦歸來，味道居官二玅才，何幸湘干蓮社
J37nB388_p0495b25║裏，文林又報一花開。
J37nB388_p0495b26║贈陳席待經元
J37nB388_p0495b27║佳名不欲上公車，筆力爭開上苑花，翻憶逝川增聖
J37nB388_p0495b28║慨，千金難買樂煙霞。
J37nB388_p0495b29║示易和生居士
J37nB388_p0495b30║白駒過隙影難停，擾擾誰能惜寸陰？一念回機超物
J37nB388_p0495c01║外，曇花香透劫前春。
J37nB388_p0495c02║示易瞻雲居士
J37nB388_p0495c03║讀罷焚香茗熟時，忽逢佳客論新知，西風陣陣驚搖
J37nB388_p0495c04║落，一夜霜飛染鬢鬚。
J37nB388_p0495c05║示文彪學侍者
J37nB388_p0495c06║巾瓶記取應三呼，剖腹剜心敢負吾，珍重跺跟恣爾
J37nB388_p0495c07║怠，山藤劈脊莫嫌麤。
J37nB388_p0495c08║示鑒融宗知藏
J37nB388_p0495c09║鑒徹根元電拂機，吾宗殺活貴臨時，直教良驥窺鞭
J37nB388_p0495c10║際，棒下無生續祖禰。
J37nB388_p0495c11║示道開蓮知藏
J37nB388_p0495c12║法戰場中展一回，全鋒力敵刃無虧，門庭建立須孤
J37nB388_p0495c13║峻，從教優蓮遍地開。
J37nB388_p0495c14║示素輝明知客
J37nB388_p0495c15║大法明明不覆藏，陽春一曲別宮商，胸襟流出無他
J37nB388_p0495c16║藉，花自開時果自香。
J37nB388_p0495c17║（福田居士涂雲芳　門弟子成品）
J37nB388_p0495c18║示麗天淨侍者
J37nB388_p0495c19║吳越依然鼓大風，誓誠殊不浪施功，祖禰不是閑殃
J37nB388_p0495c20║及，要見花開果自隆。（終）