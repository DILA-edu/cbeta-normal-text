J37nB388_p0496a01║一揆禪師語錄卷第十一（師諱元揆）
J37nB388_p0496a02║侍者成顯記錄
J37nB388_p0496a03║書復
J37nB388_p0496a04║復黎淳夫諸縉紳護法
J37nB388_p0496a05║吾宗之最著於唐宋間，而荊郢襄鄂素稱禪窟，當時
J37nB388_p0496a06║士大夫留心宗門者，有若相國裴公休、內翰楊公大
J37nB388_p0496a07║年、都尉李公遵勗、相國張公商英，一時名賢，常遊禪
J37nB388_p0496a08║席諸大老之門，鏗鏘激揚，於斯為盛。不虞數百年來，
J37nB388_p0496a09║祖庭雲冷，法社寥寥，是豈無選官選佛之人遞相唱
J37nB388_p0496a10║和乎？抑吾道之隆替有時耶？伏讀翰教三復之餘，不
J37nB388_p0496a11║特洞明一貫之旨，而於世外翩翩宛有凌雲之氣，忻
J37nB388_p0496a12║慰不已。承以月掌數數見招，敢不奉命？但貧道慵愚
J37nB388_p0496a13║無似，利眾乏珍，恐不副諸台檀之知遇耳。若曰主張
J37nB388_p0496a14║宗門，則吾豈敢？祖庭興復，有待其緣，然在弘護光中，
J37nB388_p0496a15║將來未可料也。晤教不遙，先此馳復，統惟原諒。不一。
J37nB388_p0496a16║復含玉監院
J37nB388_p0496a17║隱禪者持書至，得悉月掌一席，實公一片苦心。況此
J37nB388_p0496a18║山乃保寧勇高弟智淵禪師開山，為濟下祖庭，公既
J37nB388_p0496a19║恢復一番，不欲獨善其身，而以公諸所好忘軀為法，
J37nB388_p0496a20║合諸名賢延請知識主法其間，自非我法社象龍不
J37nB388_p0496a21║能出此舉也。然祖席重興，無不忻躍，但山僧尟福，恐
J37nB388_p0496a22║不副郢人之望。如公始終不異，竭力維持，山僧即曳
J37nB388_p0496a23║杖而來，互為主伴，作钁頭邊佛事可也。若以院務為
J37nB388_p0496a24║累，只圖卸輕擔子，此萬萬不能也。公宜諒之。不盡。
J37nB388_p0496a25║與林漢清居士
J37nB388_p0496a26║近來學道人如衲僧家行徑，三登九上，暮請朝參，固
J37nB388_p0496a27║是不必論也。至於俗士中，或見一箇半箇有少分相
J37nB388_p0496a28║應者，只圖體面談禪，扯曳含胡而已，要得向生死急
J37nB388_p0496a29║切處討箇分曉，與古人把手共行，直是萬中無一。若
J37nB388_p0496a30║居士者，於己躬下事既爾著著，不肯放過，發揮語句，
J37nB388_p0496b01║遠來請益，此真難得，不意郢州有此人耶？忻羨！忻羨！
J37nB388_p0496b02║但我宗門下客激揚箇事於不得已也，出一言、吐一
J37nB388_p0496b03║句，斬釘截鐵，非圖鬥湊合頭語及方木投圓竅而已，
J37nB388_p0496b04║所謂入此門來，莫存知解是也。居士既出至誠，山僧
J37nB388_p0496b05║豈可賺誤？古人云：「語不離窠臼，焉能出蓋纏？」居士勉
J37nB388_p0496b06║之。
J37nB388_p0496b07║與永隆昶菴和尚
J37nB388_p0496b08║木落遠山，恍然寓目。法兄一回枉顧，頓使林泉起色，
J37nB388_p0496b09║惜其未盡快談，展我遐緒，魔強法弱，今古如然。老瞿
J37nB388_p0496b10║曇轉法輪於天上人間時，而殷勤擁衛，則有帝釋梵
J37nB388_p0496b11║王；恭敬圍繞，則有天龍八部；傾誠皈向，則自國王大
J37nB388_p0496b12║臣。雖三界之尊無倫匹者，而魔種六群輩往往為逆，
J37nB388_p0496b13║亦莫如之何也。非力不勝也，蓋吾佛世尊以平等慈
J37nB388_p0496b14║心多方攝受，俾其識心達本，同趨覺道耳。然謂達生
J37nB388_p0496b15║身陷墜，恬不知返者，是渠自作自受，理固宜也。況今
J37nB388_p0496b16║末法澆漓，豈能免耶？嗟見近日野狐精黨如某某等
J37nB388_p0496b17║者，虎皮羊質，衲僧門下屎臭氣從未夢見，妄稱費隱
J37nB388_p0496b18║老人法子，譬畫虎不成，反類為狗，群聚一類雞鳴狗
J37nB388_p0496b19║盜之徒，以修造寺宇為名，瓜分檀信膏脂，選佛場為
J37nB388_p0496b20║鬥戰之場，清淨域成利名之域，何費老人之不幸，無
J37nB388_p0496b21║辜受此汙屈哉？雖然，世自有明眼高鑑耳。我輩既忝
J37nB388_p0496b22║傳佛心宗，當竭肝腦，披忽辱鎧，豎精進幢，堅牢牆塹，
J37nB388_p0496b23║勿使魚目混珍，庶幾一正而壓百邪也。吾兄以為何
J37nB388_p0496b24║如？荒山開爐在邇，凡百艸率，特遣侍僧密啟其意，法
J37nB388_p0496b25║誼深愛，必見諒也。不盡。
J37nB388_p0496b26║與荊南心印大師
J37nB388_p0496b27║一般秀色湘山裏，君自匡徒我自眠。弟愧古人遠矣，
J37nB388_p0496b28║敢不遜老兄一籌？說甚三世凍儂，一口吞盡，無眾生
J37nB388_p0496b29║可度。如法兄者，放曠自如，神機莫測，是凡是聖，未免
J37nB388_p0496b30║疑殺多少人也。郢州法道蕭條既久，魔種輩乘間而
J37nB388_p0496c01║出，學者既乏正因，以至玉石不分。弟非不欲見義勇
J37nB388_p0496c02║為，其如螳臂當輪，敢不望巖而退耶？月掌院事幸已
J37nB388_p0496c03║息肩，放鷹臺不讓孤峰頂上，雖未暇喝風罵雨、臥月
J37nB388_p0496c04║眠雲，儘可藏拙。所苦者，求一堪共語之人，何異撥火
J37nB388_p0496c05║尋漚？欲得吾兄花圃一回暢談，不可復得，不卜有此
J37nB388_p0496c06║日否？違教日久，慕之如渴，禪子往便裁書敘心，曷勝
J37nB388_p0496c07║神往？
J37nB388_p0496c08║與張成遠居士
J37nB388_p0496c09║山僧昔在荊南，殊承道義，虛叨信施，至今懷念不已，
J37nB388_p0496c10║惜其不獲久留道話，被人橫拖倒曳，驀過郢州，竟別
J37nB388_p0496c11║兩載有餘。不審居士近來工夫何似？於古今關捩子
J37nB388_p0496c12║少有窒礙否？一切處、一切時於逆順境界透脫否？想
J37nB388_p0496c13║日新之益，又不待山僧饒舌也。古人云：「三日不相見，
J37nB388_p0496c14║莫作等閒看。」焉得大風吹過郢州一回相見哉？時因
J37nB388_p0496c15║往，便聊借玄沙白紙一幅，打些葛藤，以通疏闊之候。
J37nB388_p0496c16║若道有字無字，盡是謗山僧不少也，作麼生得不謗
J37nB388_p0496c17║去？請下一轉語看。
J37nB388_p0496c18║復永隆昶菴和尚
J37nB388_p0496c19║春初退院而應鷹臺請時，曾遣侍僧走候，雖聞有荊
J37nB388_p0496c20║南之行，以人事紛拏之際，卒不遑勒荒函，以附侍者
J37nB388_p0496c21║通候玉泉堂上也。自此去人日遠，思人益深，而音問
J37nB388_p0496c22║杳然，不審法從何時歸也。昨侍者回，得悉近況，讀翰
J37nB388_p0496c23║教并頒玉泉惠書，喜愧交集。法體違和無他，以道途
J37nB388_p0496c24║往返，不過寒暑失調耳。即欲趨候，緣薄務為羈，弗克
J37nB388_p0496c25║如願。所瀆者，永隆名剎既已中興，正待遠震法雷，何
J37nB388_p0496c26║乃卒撾退鼓？弟庸愚無似，只宜隱遁過時，何堪過譽
J37nB388_p0496c27║諄諄，而當知己推重乎？請已此念，惟冀不倦津梁是
J37nB388_p0496c28║禱。
J37nB388_p0496c29║復玉泉蓮月和尚
J37nB388_p0496c30║即日仲冬嚴寒，恭惟玉泉堂上和尚起居多福。自癸
J37nB388_p0497a01║丑春，再瞻雅範於荊南，深辱愛惠。方聞空谷之音，跫
J37nB388_p0497a02║然而喜。不意業緣牽挽，被人賺過郢州。株守月掌，破
J37nB388_p0497a03║院燈心，皂角舖子，不免抱屈開張。從茲挈挈波波，竟
J37nB388_p0497a04║不遑遣僧申候也。返辱翰惠，愈增赧顏。玉泉一席，宗
J37nB388_p0497a05║風絕響久矣。今得和尚駐錫，起廢興衰，與歷代古錐，
J37nB388_p0497a06║重開生面。不惟祖庭有幸，亦法門大幸也。惜其不獲
J37nB388_p0497a07║觀光拜賀為歉。近以昶兄染恙既久，兼承屢屢削牘
J37nB388_p0497a08║見招。因過永隆候問，竟以院事見托。臨時失算，卒難
J37nB388_p0497a09║推卻。但恐薄福之人，不副同條之望耳。昶兄才秉生
J37nB388_p0497a10║知，僧中龍也。當久留座下，表率堂中，分座說法，作人
J37nB388_p0497a11║天眼。將來繼席聯芳，如座下別有得髓者，則吾不得
J37nB388_p0497a12║而知也。容遲面布，統惟慈諒。弗備。
J37nB388_p0497a13║與李讓堅進士（諱先固）
J37nB388_p0497a14║憶昔獲晤於山菴道話時，已識不凡人也。俄爾平地
J37nB388_p0497a15║雷聲，轟出桃花巨浪，何其壯哉！亦何暢哉！昔者丹霞
J37nB388_p0497a16║因選官得入選佛之室，為禪宗巨擘，往來石頭、馬祖
J37nB388_p0497a17║之門，與龐公輩為方外交，機辯縱橫，氣宇超邁，學者
J37nB388_p0497a18║宗之。此挂冠高世之風，輝騰今古，亦學佛之榜樣也。
J37nB388_p0497a19║今者奪魁選官，已聞命矣，不審選佛何似？所選之佛
J37nB388_p0497a20║是何名號？居何國土？還化物否？若也兩彩一賽，當作
J37nB388_p0497a21║重重之賀也。前者造謁不遇，得非他方化物乎？永隆
J37nB388_p0497a22║古寺，向承為募緣引，佛殿既已完功，又得下江匠者
J37nB388_p0497a23║裝繪迦文金像，傍侍飲光、慶喜，護法則有韋天持杵、
J37nB388_p0497a24║伽藍諸神、達磨諸祖，畢備一堂，像設精嚴，規模壯麗，
J37nB388_p0497a25║此方又稱一奇觀也。諸善信欲鐫石為記，以誌不朽，
J37nB388_p0497a26║碑上之文，盡皆鶴望於台檀也。倘蒙不吝，幸莫大焉。
J37nB388_p0497a27║餘樓弗備。
J37nB388_p0497a28║復丁清遙文學
J37nB388_p0497a29║日承枉顧，荒院生色多矣，而焚膏繼晷，談心之願，似
J37nB388_p0497a30║乎未盡慊懞。忽辱翰惠公郎遠頒厚施飯僧，謹合爪
J37nB388_p0497b01║拜嘉，俟佛成道日，方設供表揚至善也。別後以禪書
J37nB388_p0497b02║數冊獻閱者，以居士好道心切故爾。吾教意不立文
J37nB388_p0497b03║字，直指人心，見性與佛無二。文字者何？標指見月，以
J37nB388_p0497b04║楔出楔之故也。學者不能玅悟，滯在文字語言，而尋
J37nB388_p0497b05║行數墨輩，往往被葛藤絆倒，出頭不得，是見指而不
J37nB388_p0497b06║見月也。居士根器不凡，嗜道勇銳，倘靜坐書齋，於未
J37nB388_p0497b07║展卷時頓明此事，卻省多少心力也。不然，且向葛藤
J37nB388_p0497b08║裏理會，日久歲深，自然瓜熟蒂落也。謹復。
J37nB388_p0497b09║與子淳法侄禪師
J37nB388_p0497b10║臨濟之道，四傳而至風穴，穴憂仰山吳越大風之讖，
J37nB388_p0497b11║對諸門人涕泣。其時首山便放下所業之經，一肩擔
J37nB388_p0497b12║荷，由是濟北宗風遠大，至今數百年無替者，首山克
J37nB388_p0497b13║紹之力也。苟非代有其人，忘軀為法，則風穴之涕泣
J37nB388_p0497b14║依然不已也。昨沙鎮獲晤清範，方知法門老成，不當
J37nB388_p0497b15║陸沉乃爾，而大任宜有賴焉。山僧忝為同枝之誼，所
J37nB388_p0497b16║謂棒打石人頭，對家裏人說家裏話，老侄不以為逆
J37nB388_p0497b17║耳之言否？向者未及深敘，抱恨良多。湖鄉荒僻，共語
J37nB388_p0497b18║者甚寡，如不見棄，過我永隆，傾談數日，以見千里同
J37nB388_p0497b19║風，法誼藹然也。候之弗備。
J37nB388_p0497b20║復眾檀越護法
J37nB388_p0497b21║三湘名勝，宗風大振，於趙宋時獨神鼎為最焉。自諲
J37nB388_p0497b22║老唱滅後，便見祖庭雲冷，法社凋殘，代為流俗輩食
J37nB388_p0497b23║息其間，而宗廟之美闃爾無聞也。猶幸山水有靈，得
J37nB388_p0497b24║雲和尚與吾遠老人相繼揚化，起廢興衰，則臨濟之
J37nB388_p0497b25║道於斯再顯。更喜大檀諸君子於二大老處深染法
J37nB388_p0497b26║味，實雲龍風虎之遇也。山野譾劣無似，承乏此山，復
J37nB388_p0497b27║蒙眾高檀異口同音，聯詞璧合，於人天廣眾唱拍相
J37nB388_p0497b28║隨，雖為山林千古佳話，而知遇之私將何以圖報哉？
J37nB388_p0497b29║理宜趨謝，以入院之初似難縱步，耑僧代候，容面有
J37nB388_p0497b30║期，餘縷不盡。
J37nB388_p0497c01║與湘陰陳邑侯瑤鶴
J37nB388_p0497c02║老維摩不資餘力，取之左右，以手擎香飯，能飽萬眾
J37nB388_p0497c03║菩薩，不是神通玅用，且非法爾如然。方今由斯道躅
J37nB388_p0497c04║其芳者，不道全無，只是不可多見。日承頒惠俸金，輝
J37nB388_p0497c05║映山中，作香飯佛事，能使滿堂僧眾各各飽足懽忻，
J37nB388_p0497c06║咸歎為希有事也。或問：「齋僧之益，獲福幾何？延壽幾
J37nB388_p0497c07║許？」山僧曰：「此不可思議功德，非言喻可及。若說似君，
J37nB388_p0497c08║則落數量也。」如命叨齋，祝願已畢，特遣侍僧走謝外，
J37nB388_p0497c09║山物數種，以將芹曝之意。雖未可以世禮目之，然新
J37nB388_p0497c10║茗初製，較夫仙餌延年之物，所謂壺中別有天也。幸
J37nB388_p0497c11║叱存。弗備。
J37nB388_p0497c12║與郢州眾居士
J37nB388_p0497c13║山僧從威音王以前，至樓至佛後，不啻百千萬劫，於
J37nB388_p0497c14║中不知何日為生？何日為死？偶爾撞入者皮袋，露頭
J37nB388_p0497c15║露面，被人喚作長老，與諸君相聚一回，不過相呼相
J37nB388_p0497c16║喚歸去來，而欲人知幻即離，離幻即覺。不意諸君深
J37nB388_p0497c17║重此毒，認真幻影，破費貲囊，莊嚴法帔。在諸君重法
J37nB388_p0497c18║存誠則可，於山僧曷克當哉？且向於永隆，數載靡靡，
J37nB388_p0497c19║虛叨供養，晨昏聚首，易以圖之。今既遠隔，重貽遠慮，
J37nB388_p0497c20║山水重重，欲其相見一回，誠不易也。韶光易度，歲月
J37nB388_p0497c21║如流，珍重百年之身，道力各須堅固，幸勿隨世遷變，
J37nB388_p0497c22║有廢前功也。古人云：「佛法無多子，久長難得人。」諸君
J37nB388_p0497c23║其勉之。
J37nB388_p0497c24║復湘陰陳公瑤鶴
J37nB388_p0497c25║下院齎到惠書，并拙錄序文刊貲等，謹合爪而三復
J37nB388_p0497c26║之餘，且感且媿曰：何期椎魯無似之夫，亦能見知大
J37nB388_p0497c27║君子於三千里外，是豈閑相識歟？其中發幽闡秘，籠
J37nB388_p0497c28║古絡今，不特尼山一貫之旨洞明，即韓昌黎佞佛一
J37nB388_p0497c29║案據款平結，此服天下之公論也。若乃父母未生面
J37nB388_p0497c30║目前，書中醉後添盃者，只欲台臺到家耳。吾檀既已
J37nB388_p0498a01║見徹淵源，不於色見聲求吾佛聖人之道，豈以吾兩
J37nB388_p0498a02║人形骸泡幻之身相見不相見為然哉？秪此歷歷孤
J37nB388_p0498a03║明一段大光明藏，亙塵沙劫無間然也。記得黃山谷
J37nB388_p0498a04║問道於死心禪師，議論正發，死心曰：「學士死！死心死！
J37nB388_p0498a05║你我燒作一堆灰，向甚處相見？」山谷不能加答，正此
J37nB388_p0498a06║意也。豈當時含元殿上而不識長安乎？剞劂氏來山
J37nB388_p0498a07║時，再圖報命。艸復不盡。
J37nB388_p0498a08║復方大也居士
J37nB388_p0498a09║素性自髫年，於聲利澹如也。惟期誓明生死大事，故
J37nB388_p0498a10║抱負不學二三十年，奔馳海內，至今無端被人喚作
J37nB388_p0498a11║長老。若曰與諸方善知識大相逕庭，則吾豈敢？此特
J37nB388_p0498a12║大居士推譽獎藉，不亦甚乎？雖然，伯牙與子期不是
J37nB388_p0498a13║閒相識也。讀華篇，字字典雅，無盡老子昔於兜率溺
J37nB388_p0498a14║器邊，大驚小怪，捉敗東林矣。居士欲捉敗無盡乎？如
J37nB388_p0498a15║是則神鼎斫額不暇矣。承有登山之興，故用前韻一
J37nB388_p0498a16║律迓之，果籃輿不爽乎？候候弗悉。
J37nB388_p0498a17║與瑞巖丆山和尚
J37nB388_p0498a18║定兄持老人訃音至，痛心幾絕，久而復甦。捧讀之餘，
J37nB388_p0498a19║備詢後事，深喜吾兄善為繼述。芝峰一席，真誠有主，
J37nB388_p0498a20║老人已無餘憾，師門亦何幸哉！如弟者，庸愚無似，謬
J37nB388_p0498a21║為老人枚舉，勉住神鼎，其如虻負泰山。況插足未穩，
J37nB388_p0498a22║何堪遽失依怙？豈天之命也夫！致令三千里外之身
J37nB388_p0498a23║心，徒對大江之水日益飛翻也。即欲奔赴，以肩上犁
J37nB388_p0498a24║耙初任，卒難擺脫。復自思惟曰：與其區區慟哭於靈
J37nB388_p0498a25║龕，孰若立身行道，使老人面目猶在為優耳。故守株
J37nB388_p0498a26║待罪，緣以初住，時世維艱，貲費不豐，專僧齎上。幸吾
J37nB388_p0498a27║兄知我，諒我不孝之罪，治之靈前。待弟稍遲，匍匐一
J37nB388_p0498a28║一領過，感荷不淺。其塔上之銘，操觚者不得其人，不
J37nB388_p0498a29║可輕易，徒為塞白。吾兄須加裁酌，大非細事，想不待
J37nB388_p0498a30║弟之瑣瑣。空函馳復，抱愧殊多，伏冀為法不倦是禱。
J37nB388_p0498b01║與南嶽一雨和尚
J37nB388_p0498b02║太白一燈高懸嶽面，輝映七十二峰，幸有年矣，豈止
J37nB388_p0498b03║師門之幸哉？忝同條者欲識一面而不果，悵歉何如？
J37nB388_p0498b04║前歲不揣庸陋，勉應神鼎，自慶晤面之緣旦夕可圖，
J37nB388_p0498b05║入院來而遊嶽攀尋之興日存胸臆，豈其如蠶作繭，
J37nB388_p0498b06║愈縛愈堅，徒有此心於屋裏販楊州奈何？去歲妙侄
J37nB388_p0498b07║遠顧，愈增愧感，隨欲遣僧問訊座前，以執事進退不
J37nB388_p0498b08║一，蹉跎至今，其遲慢之罪自知不可逭矣。法兄亦見
J37nB388_p0498b09║諒乎？倘項上枷擔稍可擺脫，一回嶽頂禮諸祖堵波，
J37nB388_p0498b10║晤同條家話，了卻生平之志願，方為快耳。特遣禪子
J37nB388_p0498b11║代申躬候，菲儀不腆，聊盡鄙私，伏冀筦存，不勝翹渴
J37nB388_p0498b12║之至。
J37nB388_p0498b13║復易九有文學
J37nB388_p0498b14║等菴監院偕盛价持瑤函信施到山，三復之餘，已而
J37nB388_p0498b15║嘆曰：此長者樂善如斯乎？何施惠之至是也？噫！我知
J37nB388_p0498b16║之矣。無乃禪和家似不耐枯澹，饒舌於左右歟？伏詢
J37nB388_p0498b17║日用起居，聞醉讀之暇，常究《楞嚴》深旨、《法華》大意，且
J37nB388_p0498b18║於老盧故紙上耽味禪觀。如是之人，豈止一佛、二佛
J37nB388_p0498b19║所種諸善根而已哉？但不審於七處徵心處得阿難
J37nB388_p0498b20║真心否？於儘思度量時能測佛智否？老盧本來無物，
J37nB388_p0498b21║固不染塵埃矣。即今視聽言動者，殼漏子尚在，能不
J37nB388_p0498b22║染塵埃乎？身心一如乎？內外一致乎？動靜不二乎？於
J37nB388_p0498b23║佛祖言教不滯礙乎？倘能於一切處透脫盡淨不疑，
J37nB388_p0498b24║方名了事凡夫耳。張無盡曰：「吾從學佛而後，知儒益
J37nB388_p0498b25║深矣。」豈虛語哉？如上所舉，台檀別開手眼，與神鼎通
J37nB388_p0498b26║箇消息，不惟好事大家知，則林下又見一明眼居士
J37nB388_p0498b27║矣。望之不一。
J37nB388_p0498b28║又
J37nB388_p0498b29║登山之訂，歲又暮矣，雲山飄杳，望之如何？遠塵上座
J37nB388_p0498b30║來山飯僧，皆賴噓植所致。伏詢近況，以齊家之餘力，
J37nB388_p0498c01║不捨一法而作種種佛事，得非善根薰培深厚而然
J37nB388_p0498c02║乎？然恨未識面者，記得昔有二僧，相近咫尺，各住一
J37nB388_p0498c03║菴，句月不相會。一日，會云：「許久在菴作甚麼？」一云：「造
J37nB388_p0498c04║箇無縫塔。」一云：「我亦欲造之，乞借塔樣。」一云：「何不早
J37nB388_p0498c05║說，卻被人借去也？」敢問是借不借？若道不借，卻成辜
J37nB388_p0498c06║負，埋沒古人；若道借，是何樣子？居士佛法中人，向者
J37nB388_p0498c07║裏通箇消息，方知山僧與居士雖未識面，已時時把
J37nB388_p0498c08║手同遊華藏界也；其或未然，塔樣又被人借去也。呵
J37nB388_p0498c09║呵！晤期當在何日？不盡縷慺。
J37nB388_p0498c10║又
J37nB388_p0498c11║昔人云：「幾度見君詩盡好，及觀標格過於詩，平生不
J37nB388_p0498c12║欲藏人善，到處逢人說項斯。」昨於福嵩，不獨觀標格
J37nB388_p0498c13║而已。向未識荊之悵，既慰夙懷，且預希有之會，齋貺
J37nB388_p0498c14║優渥，固居士請法之誠，為先靈以資冥福則可，在山
J37nB388_p0498c15║僧當之，不亦赧然之甚乎？夫人之相與聞名，曷若見
J37nB388_p0498c16║面？既見，則目擊道存，了無言說，雖仲尼之於溫伯雪，
J37nB388_p0498c17║不復過此無說無聞，直使諸天讚嘆不及。臨別時，居
J37nB388_p0498c18║士以不欺之力，不甘住小歇場，以向之工夫不得力
J37nB388_p0498c19║處為質，較之得少為足者，何啻天壤？奈山僧舌頭太
J37nB388_p0498c20║短，亦不欲牽枝引蔓走作居士，如於經偈與諸話頭
J37nB388_p0498c21║狐疑不決，取舍未忘，卜之神明者，記得昔有禪師於
J37nB388_p0498c22║鬧市衢頭遇屠者賣肉，買者云：「精底割塊來。」屠擲下
J37nB388_p0498c23║刀，云：「那塊不是精底？」禪者傍聞，豁然大悟，頓忘取舍。
J37nB388_p0498c24║此與居士同參。何則？往往士夫學道，請益知識，俾令
J37nB388_p0498c25║掃除文字，示以無意味話頭，凡有所著，皆叱其非，便
J37nB388_p0498c26║生怕落空，而茫然曰：「無所著摸、無意路、無憑仗者，工
J37nB388_p0498c27║夫難做，不若依經義，把本順朱，從漸而進可也。」居士
J37nB388_p0498c28║正墮此病，是麼？卜之神明，感而遂通，愜值經偈，再三
J37nB388_p0498c29║入手為決，復不得力，則橫不得、豎不得，古人所謂可
J37nB388_p0498c30║惜者漢，死了活不得、轉身不得，是則釘樁搖櫓終無
J37nB388_p0499a01║痛快之時也。山僧抑不得已，以生從何來、死從何去
J37nB388_p0499a02║之語以為脫換捷近，貴在活卓，所謂寧參活句，莫參
J37nB388_p0499a03║死句，死語豈能活人耶？且作箇敲門瓦子，在日用尋
J37nB388_p0499a04║常行居坐臥處，忽若築著磕著，自然推門落臼有日，
J37nB388_p0499a05║不但死話頭，如看經教語錄中有一言一句去不得
J37nB388_p0499a06║處，便是話頭，便是祖師關、生死關，此時切不可放過，
J37nB388_p0499a07║不疑言句，是為大病。入得一門，則千門萬門、七通八
J37nB388_p0499a08║達，不見道：「百千法門同歸方寸，河沙妙德總在心源。」
J37nB388_p0499a09║豈虛語哉？茲因人力送行李回，不覺葛藤如許，作回
J37nB388_p0499a10║頭人事，他日見月忘指之時，痛罵神鼎者老賊饒舌
J37nB388_p0499a11║不少，山僧亦甘心順受也。呵呵不盡。
J37nB388_p0499a12║又
J37nB388_p0499a13║道曠無涯，逢人不盡。居士南詢之志，勇銳可嘉，不即
J37nB388_p0499a14║暫止者，承發足參，方有自荒山始之念，自有玄沙不
J37nB388_p0499a15║出嶺之喻，相期和光同塵，不傷物義，成熟一切眾生
J37nB388_p0499a16║信根，庶幾兩得相宜，殊非分外也。昔阿闍世王之兄
J37nB388_p0499a17║曰耆婆，得起死回生之術，名稱普聞，為大醫王，將王
J37nB388_p0499a18║位遜弟，欲出家而不可。世尊與之約曰：「眾生之病不
J37nB388_p0499a19║一，身病汝治其外，心病我治其內。」由是得度者，不可
J37nB388_p0499a20║稱計。悉此自利利他之道，則在是矣。居士既達權變
J37nB388_p0499a21║如此，復何言哉？話頭之說，山僧早已不惜眉毛。何也？
J37nB388_p0499a22║開口成雙橛，無言落二三。是知入門便棒便喝，無非
J37nB388_p0499a23║老婆心切。且生從何來，與一歸何處，原無二致。既熟
J37nB388_p0499a24║處難忘，不妨仍舊，務在肯切。過河須用筏，到岸不須
J37nB388_p0499a25║舟。如戀筏不捨，守死話頭，是則冷水浸石頭無異。或
J37nB388_p0499a26║昏沉散亂，落在無事甲裏，疑情發起，話頭提得現前，
J37nB388_p0499a27║畢竟一歸何處？如此挨拶，如此追究，綿密做去。如曰
J37nB388_p0499a28║緩急路程，甕裏幾曾走卻鱉乎？誦〈行願品〉，身心廓然
J37nB388_p0499a29║太虛者，能入普賢毛孔，次第剎海乎？世緣染與不染，
J37nB388_p0499a30║是兩頭語。前被境緣所使，而今使得境緣乎？使得境
J37nB388_p0499b01║緣，則事事無礙法界也。無因起觀察時，不得作奇特
J37nB388_p0499b02║勝玅想，不作尋常世諦想。作是觀者，名為正觀；若他
J37nB388_p0499b03║觀者，名為邪觀。入佛而不能入魔，則又其力未充也。
J37nB388_p0499b04║拈頌比前稍進，待居士來結制，慶佛開光時，一一按
J37nB388_p0499b05║過不盡。
J37nB388_p0499b06║復羅晉永文學
J37nB388_p0499b07║接讀翰簡，蔚矣其文。居士雅思淵才，似非章句之儒
J37nB388_p0499b08║所倫匹也。去歲邂逅書齋，宛若夙契，好道之心，勇於
J37nB388_p0499b09║果敢，較之昏昏終日醉夢者，何啻天壤？既爾留心內
J37nB388_p0499b10║典，寧非百年後閻君前之鐵券乎？若乃冀免罪愆於
J37nB388_p0499b11║往昔，自求多福於當來，斯皆人天小果，未是如來大
J37nB388_p0499b12║道。李文和都尉曰：「學道須是鐵漢，著手心頭便判，直
J37nB388_p0499b13║取無上菩提，一切是非莫管。」此儒者學佛之榜樣也，
J37nB388_p0499b14║在居士日用中力行之何如耳。密弘居士操道之志
J37nB388_p0499b15║甚篤，早晚與之商確進步，或不致孤陋寡聞。倘於祖
J37nB388_p0499b16║師關捩子有滯礙去不得處，不妨書來，山僧即與決
J37nB388_p0499b17║疑，當頭印破，庶得應病之藥耳。四序惟遷，新年又添
J37nB388_p0499b18║一歲，今年五十有五矣。光陰瞬息，時不待人，前景能
J37nB388_p0499b19║幾何哉？居士勉之，不勝翹望。
J37nB388_p0499b20║與水隆先長老
J37nB388_p0499b21║勗韜來，知汝住院得體，施設合宜，觀音閣功果圓滿，
J37nB388_p0499b22║非不大費心力，然為佛祖兒孫利生為務，與人為善
J37nB388_p0499b23║迥異常流，斯皆模範人天、標表後學，況諸檀書來稱
J37nB388_p0499b24║讚不已，汝之因緣其在是乎？昔臨濟止住一小院，風
J37nB388_p0499b25║穴單丁、藥山牛欄俱有光明碩大，豈在院之大小、眾
J37nB388_p0499b26║之多寡哉？諸檀挽留，宜應全身放下，信緣而去，勿興
J37nB388_p0499b27║二念也。山僧出世有年，雖垂老髮白，尚思法門寥落，
J37nB388_p0499b28║勉力未已，汝其偷安乎？如不體此，非山僧所以望於
J37nB388_p0499b29║汝也。切囑！切囑！
J37nB388_p0499b30║復福嚴式菴和尚
J37nB388_p0499c01║侍僧南嶽回，詢知法力中興，福嚴祖席，感外護之隆，
J37nB388_p0499c02║誠為祖庭幸也。俄爾言及兜率盤石安公集五葉弘
J37nB388_p0499c03║傳之事，謂弟左袒盤公集書之妄，大似不知弟也。雖
J37nB388_p0499c04║至愚魯之者，豈有附合他宗而反自祖甘心負屈乎？
J37nB388_p0499c05║蓋此老雖昔年有同參之誼，別來將三十載，今雖嗣
J37nB388_p0499c06║洞上，住兜率，以住山事繁，尚未通往。以徵書之故，學
J37nB388_p0499c07║者輩取拙錄一部與之，并未知其集何書也。今聞其
J37nB388_p0499c08║收諸家語句機緣頌古，集為五葉弘傳，仍效白巖位
J37nB388_p0499c09║公修傳燈格式，削去他本宗五代正傳之祖，并削我
J37nB388_p0499c10║濟上二代，當時天下已曾共非之，（即彼）本宗鼓山為霖
J37nB388_p0499c11║和尚亦出書闢之矣。今盤公只去他洞上五代，我濟
J37nB388_p0499c12║上二代渠且未敢蹈其覆轍，既於我宗無涉無傷，其
J37nB388_p0499c13║他宗祖他非他削，於我何有？知我罪我，我何辭焉？諒
J37nB388_p0499c14║之不盡。
J37nB388_p0499c15║　（門弟子成俊、　成▆、　成崑同刻第十一卷。）
J37nB388_p0499c16║
J37nB388_p0499c17║
J37nB388_p0499c18║
J37nB388_p0499c19║
J37nB388_p0499c20║一揆禪師語錄卷第十一終