J37nB388_p0500a01║一揆禪師語錄卷第十二（師諱元揆）
J37nB388_p0500a02║門人定祿等編
J37nB388_p0500a03║行實
J37nB388_p0500a04║戊辰冬，眾請陞座，師云：「山僧道德荒涼，有玷師位，三
J37nB388_p0500a05║會之語，諸子竊編為十卷，不幸又災梨矣。昨先、權二
J37nB388_p0500a06║子入室請曰：『和尚行道多年，歷遷名剎，語錄流布諸
J37nB388_p0500a07║方，業已膾炙人口，但先等未聞和尚行實之由，是為
J37nB388_p0500a08║闕典，他時後日，先等寧辭不請之罪乎？』予笑曰：『汝等
J37nB388_p0500a09║是何心行，裨販我耶？山僧行既虧矣，實則何堪掛齒？』
J37nB388_p0500a10║二人謹退，復商同兩序大眾設辦茶筵，懇之至再。予
J37nB388_p0500a11║揣自來敗露又多，既辱敦逼，只可家醜略揚一二，幸
J37nB388_p0500a12║諸兄弟包含，勿使外人知之可也。山僧乃浙江紹興
J37nB388_p0500a13║府會稽縣錢氏子，其先為吳越國氏之苗裔，祖源世
J37nB388_p0500a14║系，忠厚傳家。先君諱繼美，性純謹，不事冠巾，嘗奉佛
J37nB388_p0500a15║樂善，自稱逸民。年三十七無子，默禱於潮音大士，母
J37nB388_p0500a16║陳氏夢感天台僧投室，覺而有娠，月足，生於明季崇
J37nB388_p0500a17║禎七年甲戌歲四月二十七申時也。自出洗盆，輒雙
J37nB388_p0500a18║目緊閉，經四十日。先君與母氏嘗泣對神明曰：『何罪
J37nB388_p0500a19║所致，誕此盲兒？』一日，有異僧托缽到門，言其所以，僧
J37nB388_p0500a20║曰：『如我解此意者，此兒淨眼暫不耐見穢耳，當有慧
J37nB388_p0500a21║眼開時，未可以肉眼為慮也。』先君喜，命饌飯供之而
J37nB388_p0500a22║去。未幾，予眼忽開，父曰：『兒眼獲明，又遇高人接談，何
J37nB388_p0500a23║幸如之？』予嬰兒時，性平靜，乳餔間，母不甚煩累。歲餘，
J37nB388_p0500a24║聞父誦經，喜靜聽，凡見僧，輒合掌稱南無二字。長為
J37nB388_p0500a25║童，常隨父入寺，見僧著袈裟衣禮誦行道，歸則脫自
J37nB388_p0500a26║裙搭左肩上，合掌效之。老幼見者皆鄙笑，予恬然自
J37nB388_p0500a27║若，殊無赧色。一日，予獨自入寺，於山門拾得一朱漆
J37nB388_p0500a28║小牌，縱廣約三寸許，上有金字偈四句。偈曰：『一缽千
J37nB388_p0500a29║家飯，孤身萬里遊。要知生死路，隨緣度春秋。』兒童氣
J37nB388_p0500a30║局，雖不識字，以為寶玩美物，或玩指掌，或藏懷袖。持
J37nB388_p0500b01║歸，祖母見，即索閱之。祖母知文，閱偈已，即潸然墮淚，
J37nB388_p0500b02║謂吾母曰：『何物匪類，賺此兒耶？』嘆曰：『此迨非宗祧子
J37nB388_p0500b03║也。』遂投牌於火，子即倒地，嗥泣不已。祖母憐之，取一
J37nB388_p0500b04║銀錢與予曰：『此可買果喫，何用那蟲毒蛇毒害人之
J37nB388_p0500b05║物耶？』予雖受其哄駭，終戀慕之，豈非當時天假示予
J37nB388_p0500b06║披緇之兆歟？嘗從祖遊，薄宦於滇楚間，遂僑寓湖湘
J37nB388_p0500b07║焉。年六歲，入鄉校，先生授以書史，輒易背誦。遇外祖
J37nB388_p0500b08║喪，營葬事畢，予曰：『孔孟之學，齊家治國，博一功名而
J37nB388_p0500b09║已，安得長生不死之術乎？』俄國有甲申之變，四方擾
J37nB388_p0500b10║動，居不遑處，先君抱病不起，喪於亂世。三年之喪畢，
J37nB388_p0500b11║予便零丁孤苦，遂廢學。母因舅氏接於任所，予曰：『大
J37nB388_p0500b12║丈夫碌碌聲利，唐喪光陰，何日是了？』卒不隨行。常尋
J37nB388_p0500b13║良友，歌詠道情曲調，慕出世因。此時苦無善友指引，
J37nB388_p0500b14║遂為浪蕩散人。年二十有二，傳聞慧山和尚旺化大
J37nB388_p0500b15║溈，曰：『此吾歸仗處也。』即跋踄到山。溈問曰：『少年來此
J37nB388_p0500b16║何為？』予曰：『生死事大，願求度脫。』溈曰：『我者裏苦行生
J37nB388_p0500b17║涯，不著書生驕態之氣。』予曰：『願從慈訓。』溈曰：『著槽廠
J37nB388_p0500b18║去。』遂求披剃。嘗慕六祖之風，願入碓房負舂。閱四月
J37nB388_p0500b19║圓具後，入僧堂，誓明生死大事。溈命看萬法歸一，一
J37nB388_p0500b20║歸何處。予在堂中，隨眾經行坐臥，如龍得水，甚為快
J37nB388_p0500b21║意。夜，眾放參後，與同志七八輩排遣至三更、或四更、
J37nB388_p0500b22║或五更、或有夜被竟忘展，率以為常，工夫無分曉處。
J37nB388_p0500b23║上方丈請益，溈舉：『僧問趙州：「萬法歸一，一歸何處？」州
J37nB388_p0500b24║云：「老僧在青州做領布衫，重七斤。」會得者個意，許你
J37nB388_p0500b25║有入處。』予退思曰：『七斤布衫與一歸何處？是何道理？』
J37nB388_p0500b26║晝夜提撕，夜昏沉重時，乘月到窯上搬磚一轉，再上
J37nB388_p0500b27║蒲團，力為體究。一日，溈垂問云：『天地未分時，靈機電
J37nB388_p0500b28║光在甚麼處？』出水牌命眾下語，眾著語畢，予亦隨下
J37nB388_p0500b29║語云：『遍界不曾藏。』悅眾在傍云：『既是天地未分，有甚
J37nB388_p0500b30║遍界？』予曰：『既無遍界，誰知天地未分？』互相杜撰不已，
J37nB388_p0500c01║同眾到方丈呈語。溈閱畢，曰：『總是意識邊鼓粥飯氣，
J37nB388_p0500c02║禪未夢見在。』如是湊泊不得，久無入頭，遂興遍參之
J37nB388_p0500c03║念，束裝辭行。首謁醴陵雲巖，此老肅眾嚴密，惜其為
J37nB388_p0500c04║人下刃不緊，遂辭去。次參石霜爾瞻和尚，纔禮拜，霜
J37nB388_p0500c05║問云：『因我得禮你，你作麼生會？』予曰：『禮拜和尚不為
J37nB388_p0500c06║分外。』霜曰：『俊哉禪和！猶挂脣齒在。』予曰：『和尚不可壓
J37nB388_p0500c07║良為賤。』霜微笑曰：『且坐喫茶。』掛搭後，入室請益工夫，
J37nB388_p0500c08║霜曰：『你在溈山有何言句？』予曰：『和尚命看萬法歸一，
J37nB388_p0500c09║一歸何處？』霜曰：『我者裏則不然。』予曰：『和尚如何？』霜云：
J37nB388_p0500c10║『我者裏一歸萬法。』予曰：『未審萬法歸一，一歸萬法，是
J37nB388_p0500c11║一？是二？』霜劈脊便棒，云：『且道是一？是二？』予罔措其旨。
J37nB388_p0500c12║慚愧，諸兄弟！知識如此相為，直切提持，當時其奈鈍
J37nB388_p0500c13║根不薦，無怪今時初參者鈍置，山僧也曾恁麼來。雖
J37nB388_p0500c14║不領會，而且自強不息，晝夜推窮，無暫時放捨，憤恨
J37nB388_p0500c15║不已，因循歲月，無所入作，曰：『予因緣不在此乎？』遂結
J37nB388_p0500c16║伴過江西，遊百丈、洞山、寶峰、雲居，尋思當時馬祖法
J37nB388_p0500c17║中之王，為江西法窟，天下宗仰，直下百丈得大機，黃
J37nB388_p0500c18║檗得大用。予雖生不逢時，且幸獲瞻禮靈塔焉；雲居
J37nB388_p0500c19║一粥之緣，幸得掛搭焉。歷過數叢林，其奈馳求心不
J37nB388_p0500c20║歇，所見知識挑剔處，如瓜園選瓜相似，空遭岐路使
J37nB388_p0500c21║卻也。慕廬山勝概，即到開先，以途中工夫散逸不純，
J37nB388_p0500c22║復收攝身心，重新整頓話頭，提得現前。因上黃巖觀
J37nB388_p0500c23║瀑布，見百千尺飛泉從空墮下，不覺毛骨聳然，便會
J37nB388_p0500c24║得青州布衫、趙州答話之意，心意快然。遇雪嶠大師
J37nB388_p0500c25║高弟石濤和尚住開先，垂問云：『曹源一脈，源遠流長，
J37nB388_p0500c26║因甚瀑布斷流？』予應聲曰：『且喜某甲親到開先。』濤曰：
J37nB388_p0500c27║『甚處見神見鬼來？』予曰：『開先門下。』濤曰：『脫空妄語漢。』
J37nB388_p0500c28║便打。予接住拄杖，一送而退，遂留七佛樓度夏。因閱
J37nB388_p0500c29║《傳燈》至玄沙章，云：『直得如澄潭月影，靜夜鐘聲，隨扣
J37nB388_p0500c30║擊以無虧，觸波瀾而不散，猶是生死岸頭事。只饒忘
J37nB388_p0501a01║知于覺，覺即佛性矣。喚作了事人，更須知有向上全
J37nB388_p0501a02║提始得。』便撫卷負慚曰：『若如是，工夫大約未在。』自此
J37nB388_p0501a03║不敢言會禪矣。復自策勵推究。夏畢，登九華，禮地藏
J37nB388_p0501a04║聖蹟。入浙中，路途疲困，又用心過甚，而身體失調，以
J37nB388_p0501a05║飲食不時，寒暑未均之間，遂染沉痾痢疾。至湖州長
J37nB388_p0501a06║興縣，病沉重矣。晝夜行瀉六十餘次，九死一生，命在
J37nB388_p0501a07║旦夕。對主事僧，將隨身衣缽托以薪水之助，即冥心
J37nB388_p0501a08║立誓於佛祖曰：『此生無緣，參禪不遂，至此而已。倘蒙
J37nB388_p0501a09║加被，不昧正因，再來參罷。』即撿點此身，乃四大合成，
J37nB388_p0501a10║病從何受？本有靈光，何嘗痛癢？咬定牙關，隱忍一坐。
J37nB388_p0501a11║至五鼓，病覺漸退，慰曰：『此生尚有參禪分乎？』又喜做
J37nB388_p0501a12║得病中工夫，調養二十餘日，將健粥飯，即上報恩見
J37nB388_p0501a13║玉林和尚。此老門庭孤峻，規矩嚴難，予身體尚未復
J37nB388_p0501a14║元，難受曲折，遂散誕無意緒。到嘉禾，參古南牧雲和
J37nB388_p0501a15║尚。此老晚年無佛法，身心不事事，樂於山水吟詠。嘗
J37nB388_p0501a16║在九峰、三泖、太湖之間，學者求其與眉毛撕結，受鉗
J37nB388_p0501a17║鎚甚罕。聞弘覺師翁住金粟，湖海衲子雲臻水赴，予
J37nB388_p0501a18║隨列而往。洎到彼，見其叢林整肅，安眾有方，一時麟
J37nB388_p0501a19║角鳳毛，不一而足，庠序進止，一準百丈清規住持。予
J37nB388_p0501a20║曰：『如此叢林，如此知識，若不放下依止，是自暴棄也。』
J37nB388_p0501a21║遂求圊頭之職，負行結緣，灑掃換水，略無懈倦。但工
J37nB388_p0501a22║夫不甚得力，卻甚忙然。遇結制即進堂，晝夜廢寢忘
J37nB388_p0501a23║餐，目不交睫者累日，直得東西不辨，南北不分，如魂
J37nB388_p0501a24║不散底死人相似，打七亦不知身在何地行止。兩堂
J37nB388_p0501a25║首座輪次考工，或答話亦不知所出，或亦忘禮拜，杜
J37nB388_p0501a26║口呆立，如木偶人，雖竹篦在脊，亦如風過耳。七畢，隨
J37nB388_p0501a27║眾上方丈作禮，首座云：『兩堂禪師七完矣，禮拜和尚。』
J37nB388_p0501a28║師翁云：『未在，待階前石獅子點頭，是完七之時。』眾中
J37nB388_p0501a29║一僧云：『石獅子點頭也。』師翁云：『以何為驗？』僧便喝，師
J37nB388_p0501a30║翁即喚僧出曰：『老僧者裏不許下喝，喝者罰銀五錢，
J37nB388_p0501b01║你喝老僧那？』遂痛打幾死。予在眾不覺通身汗下，如
J37nB388_p0501b02║桶底脫落相似，從前凝滯一時冰消瓦解，曰：『諸方傳
J37nB388_p0501b03║聞此老子乃文字善知識，原來機用如此威烈。』遂不
J37nB388_p0501b04║疑天下古今老凍儂舌頭瞞也。次日，入方丈呈見，師
J37nB388_p0501b05║翁曰：『老僧不許人下喝，喝者罰銀五錢，你作麼生？速
J37nB388_p0501b06║道！速道！』予云：『某甲今日失錢造罪。』師翁拈棒，予便拂
J37nB388_p0501b07║袖而出。偶師翁受龍池請，命予隨行就職操履，雖諾
J37nB388_p0501b08║而不果行，欲渡江以了吾母禮普陀之愿。到寧波，以
J37nB388_p0501b09║國有海禁，但望海禮之，即上天童見先師，先師問云：
J37nB388_p0501b10║『那裏來？』予云：『金粟。』先師云：『老和尚安否？』予云：『安。』先師
J37nB388_p0501b11║云：『來時老和尚道甚麼？』予云：『教和尚莫多口。』先師拈
J37nB388_p0501b12║棒，予拂袖而出。予見先師為人本色厚道，舉止安祥，
J37nB388_p0501b13║遂親依焉，俾為侍者。予發揮古今公案語句，投誠請
J37nB388_p0501b14║益，先師曰：『此乃諸方舊套子，可厭。我者裏須是脫略
J37nB388_p0501b15║窠臼始得。』被先師一一按過，予從此服膺。所以山僧
J37nB388_p0501b16║住院拈香云：『昔年金粟會裏拄地撐天，末後太白山
J37nB388_p0501b17║中七花八裂是也。』自後凡先師垂問上堂，予則與眾
J37nB388_p0501b18║爭先，輒當仁不讓，果與尋常不同，如水入水也。四月
J37nB388_p0501b19║八日，因督師張少保入山飯僧祈嗣，請上堂，予則當
J37nB388_p0501b20║機以五位王子酬唱，言鋒迅捷，一眾聳然。先師座上
J37nB388_p0501b21║曰：『大眾看取者員戰將。』予曰：『切莫塗污好。』先師云：『真
J37nB388_p0501b22║個。』隨題扇一偈，為予改今字云：『動著清風隨手施，卷
J37nB388_p0501b23║舒靈妙在當時，鹽官昔索今吾贈，莫道古今非一揆。』
J37nB388_p0501b24║未幾，命掌記室授拂一枚，并自題像讚示之，其略云：
J37nB388_p0501b25║『釋迦既解拖水泥，彌勒也曾入艸莽，少林骨髓馬駒
J37nB388_p0501b26║心，臨濟拳頭黃檗掌。只可近，不可倣，從來馬糞類驢
J37nB388_p0501b27║屎，今古一揆殊不爽。』師翁興刱平陽，予往來兩間，曲
J37nB388_p0501b28║盡玄奧之益。西堂乏人，命予分座訓徒，隨送伽黎一
J37nB388_p0501b29║頂，并秉拂牌、拄杖入寮。先師見予秉拂語并考工機
J37nB388_p0501b30║緣，對眾稱賞曰：『機辯縱橫，揆子卻有從上體裁，說法
J37nB388_p0501c01║之式，權衡有準，雖大慧何多讓焉？』有同參來訪，問云：
J37nB388_p0501c02║『昔日廬山觀瀑布句，還曾舉似人否？』予曰：『直得匙挑
J37nB388_p0501c03║不上。』參云：『既是匙挑不上，因甚分天童座居一眾之
J37nB388_p0501c04║首？』予曰：『若不是老兄相悉，揆上座一生受屈。』參云：『即
J37nB388_p0501c05║今瀑布又不流也。』予曰：『你再說，我即嘔出。』先師退天
J37nB388_p0501c06║童院事，重興瑞巖，予即辭上湖南，先師隨應龍牙請
J37nB388_p0501c07║書來，命予先往代為主法。予遜諸同門遊荊南玉泉，
J37nB388_p0501c08║尋天皇、天王二道，悟諸祖故蹟。未幾，郢州縉紳眾檀
J37nB388_p0501c09║越請住月掌此山，乃保寧勇高弟智淵禪師開山，到
J37nB388_p0501c10║院開法，瓣香為先師拈出矣。閱三年，退居楚襄王放
J37nB388_p0501c11║鷹臺半載，拳石之地難以容眾，昶菴和尚以永隆古
J37nB388_p0501c12║剎見招，又三年遂成法席。郢地一住十載，因先師六
J37nB388_p0501c13║旬大誕，即買舟東下省覲拜祝。到瑞巖，先師喜曰：『汝
J37nB388_p0501c14║來也，山僧年邁尚苦有眾，累汝代為主持佛法，山僧
J37nB388_p0501c15║落些閑去。』即奉命首眾。方兩月，忽神鼎耑使至，迎請
J37nB388_p0501c16║住持。先師意在予，以予已離座下十年，同門中未離
J37nB388_p0501c17║左右者恐有紛議，遂默禱于韋天曰：『揆首座眼目端
J37nB388_p0501c18║正，若與此山有緣，願遂所卜。』即命侍司設香案，先師
J37nB388_p0501c19║當眾稽首，竟卜得予，一時大眾譁然稱善，即屢辭不
J37nB388_p0501c20║獲免。先師退謂眾曰：『東山演祖云：「我無克勤諸子，真
J37nB388_p0501c21║法門中罪人也。」山僧住天童一十二年，於諸子中所
J37nB388_p0501c22║得一揆亦不愧也。神鼎乃山僧最初揚化之席，以天
J37nB388_p0501c23║童重擔有負湘人之望，至今在懷。今得揆長老說法
J37nB388_p0501c24║其間，山僧死無餘憾矣。』時值隆冬，山僧以師命不辭，
J37nB388_p0501c25║冒風雪三千里來到此山灑掃，與諸兄弟波波挈挈
J37nB388_p0501c26║坐經七夏矣。先師言猶在耳，自恨薄緣寡祐，有愧先
J37nB388_p0501c27║師望重之恩，其間鍋子大小、杓柄短長，一一難瞞眾
J37nB388_p0501c28║眼，此是山僧生平敗闕。諸兄弟幸是諸方碩學英靈
J37nB388_p0501c29║漢子，當有超佛越祖之大志氣，慎勿效者不唧溜漢
J37nB388_p0501c30║也。久立，珍重。」眾作禮而退。
J37nB388_p0502a01║壽塔銘（有序）
J37nB388_p0502a02║余昔宦遊山水，固羨煙霞，　王事勤勞，無暇履踐。邇
J37nB388_p0502a03║來喬寓金陵廿有餘載，雖未窮釋氏之奧，而且好方
J37nB388_p0502a04║外之交，如染香人，覺有香氣。時以禪風之盛，海內宗
J37nB388_p0502a05║工卓絕當世者，雖聞神鼎一揆禪師之名，素未謀面。
J37nB388_p0502a06║適其門人真懶上人乃同鄉道契，持其本師語錄、行
J37nB388_p0502a07║由，以壽塔問銘於余。余嘗聞多寶佛塔全身不散，為
J37nB388_p0502a08║證妙法，而釋迦如來劫歷剎塵，籌佛壽量有所未盡，
J37nB388_p0502a09║誠不可思議之功德，表無數量之數量耳。按禪師諱
J37nB388_p0502a10║元揆，字一揆，號昂叟，體真於威音那畔，示蹟於會稽
J37nB388_p0502a11║錢氏。生而穎悟，志且超邁，露囊錐於太白，受心印於
J37nB388_p0502a12║遠公，為平陽弘覺國師法孫。初住郢州月掌，次遷永
J37nB388_p0502a13║隆、寧波、瑞巖，即今繼席神鼎。每座道場，大啟潑天門
J37nB388_p0502a14║戶；揮揚佛事，重開列祖玄關。手眼圓明，門庭孤峻，設
J37nB388_p0502a15║三問以驗來學，謂之三關碩學，參徒鮮有契其機者。
J37nB388_p0502a16║嘗有僧問：「達磨分皮分髓，未審和尚此間分個甚麼？」
J37nB388_p0502a17║師云：「有願不撒沙。」僧云：「無價寶珠，阿誰欠少？」師云：「猶
J37nB388_p0502a18║帶瓦礫在。」師之機用，率多類此。由是湖海浩歸，道素
J37nB388_p0502a19║深懷法乳，將崇壽塔，以永瞻依。余知師迥超幻海，頓
J37nB388_p0502a20║契心宗，體法性身，稟智慧命，則與多寶如來、釋迦善
J37nB388_p0502a21║逝貫穿鼻孔，其揆一也。夫何壽量而可量？又何塔銘
J37nB388_p0502a22║而可銘？且師之本地風光，纖毫無累，而復帶水拖泥，
J37nB388_p0502a23║崇事塔廟，不亦玷乎？曾憶唐代宗帝問南陽慧忠國
J37nB388_p0502a24║師曰：「和尚百年後所須何物？」忠曰：「與老僧造一所無
J37nB388_p0502a25║縫塔。」帝曰：「就師請取塔樣。」忠良久曰：「會麼？」帝曰：「不會。」
J37nB388_p0502a26║忠曰：「吾有得法弟子耽源，卻諳此事，乞詔問之。」帝問
J37nB388_p0502a27║源，源曰：「陛下會麼？」帝曰：「不會。」源曰：「湘之南，潭之北，中
J37nB388_p0502a28║有黃金克一國。無影樹下合同船，琉璃殿上無知識。」
J37nB388_p0502a29║是則幾能明師塔者？蓋諸門人久被陶鎔，欲展衷誠，
J37nB388_p0502a30║共襄斯務，以塔其可塔，銘其可銘，而銘之曰：
J37nB388_p0502b01║靈鷲分光，支那肇朗。五葉花敷，濟燈愈晃。
J37nB388_p0502b02║源遠流長，正派沆漭。太白峰高，平陽法長。
J37nB388_p0502b03║寧波瑞巖，永隆月掌。神鼎聯輝，道彌霄壤。
J37nB388_p0502b04║壽量無量，塔焉奚倣？適諸門人，報存殊想。
J37nB388_p0502b05║就下平高，人天標榜。塔事聿成，永垂瞻仰。
J37nB388_p0502b06║佛祖芳蹤，傳傳旌獎。太史銘之，用昭谷響。
J37nB388_p0502b07║康熙三十六年丁丑孟陬月穀旦，
J37nB388_p0502b08║賜進士第、徵仕郎、兵科掌印都給事、前戶科給事中
J37nB388_p0502b09║加一級、丙辰會試同考試官、殿試收掌試卷官、翰
J37nB388_p0502b10║林院庶吉士車萬育撰。
J37nB388_p0502b11║法語
J37nB388_p0502b12║示昱堂炯上座
J37nB388_p0502b13║從上古錐擔荷法門鉅任，非圖名聞利養、片衣口食，
J37nB388_p0502b14║獨善其身而已。於一切處、一切時，莫不孳孳切切以
J37nB388_p0502b15║道自警，或有相應分，便就水邊林下深培厚養、實履
J37nB388_p0502b16║真操，不以得少為足、不以枯淡為嫌，以待時至龍天
J37nB388_p0502b17║推出，卓卓以利生為務，入泥入水為法忘軀，雖赴火
J37nB388_p0502b18║蹈湯有所不惜，始是大丈夫出家之能事矣。先德有
J37nB388_p0502b19║言：「若不傳法度眾生，畢竟無能報恩者。」豈虛語哉？世
J37nB388_p0502b20║日下衰，法門凋敝，多見近時流輩半青半黃，如三家
J37nB388_p0502b21║村裏弄猢猻相似，往往弄出人前一場笑具，良可嘆
J37nB388_p0502b22║也。古人標格規模不可復見，唯在當人力行之可也。
J37nB388_p0502b23║山僧昔年瞻風撥艸於吳、楚、浙、直間，所見老師宿德、
J37nB388_p0502b24║所得所證，終不輕易自肯，及到天童服勤十稔方得
J37nB388_p0502b25║平貼，所以此事大非容易。要做我臨濟下烜赫兒孫，
J37nB388_p0502b26║須看從上榜樣，便得上不愧於佛祖龍天、下不愧於
J37nB388_p0502b27║時賢後學，炯子其勉之。
J37nB388_p0502b28║麗宗和尚語錄敘
J37nB388_p0502b29║先師遠老人，荷大法擔，而應湖湘緇白之請，來主神
J37nB388_p0502b30║鼎法席，大振臨濟之道。凡天下士志於道者，莫不水
J37nB388_p0502c01║赴雲臻，聞風而至。一時麟角鳳毛，龍驤虎驟，騰踏座
J37nB388_p0502c02║下，不讓妙喜之於雙徑，馬祖之於西江。千百年來，湖
J37nB388_p0502c03║南法席之盛，再見於神鼎，實謂祖印重光矣。我麗宗
J37nB388_p0502c04║法兄禪師，以穎悟之姿，入室最蚤，得其機用，眾所推
J37nB388_p0502c05║許。未幾，弘覺師翁應詔皇都，宣命先師繼席天童，以
J37nB388_p0502c06║師綱維神鼎而攝院事，輒司法柄安眾焉。又數年，以
J37nB388_p0502c07║法乳恩誼未忘，買舟東下，省覲天童，卒為表率，經二
J37nB388_p0502c08║寒暑。迨返湖湘，為巴陵四眾挽住普濟禪院，為四方
J37nB388_p0502c09║學者所歸，遂成法席。其應機說法，鍛煉衲子，純以第
J37nB388_p0502c10║一義諦接人，斬釘截鐵，不涉廉纖，較之諸方院之大
J37nB388_p0502c11║小、眾之多寡，求於實效，則指不多曲矣。會神鼎虛席，
J37nB388_p0502c12║先老人俾命住持，使符將至，師俄從別道長往矣。嗟
J37nB388_p0502c13║嗟！是豈祖庭秋晚，末運澆漓，而師誠不欲住持之縛
J37nB388_p0502c14║乎？蓋師名位不稱其德，不能無慨。晦堂曰：「功名美器，
J37nB388_p0502c15║造物惜之，不與人全，人固欲之，天必奪之。」嗚呼！倘幸
J37nB388_p0502c16║按下雲頭，吼無畏音於祖山，則師門大有起色，未可
J37nB388_p0502c17║料也。予以譾劣無似，來補其處，其得法諸門人，編輯
J37nB388_p0502c18║師示眾、小參、晚參、拈古、頌古、偈語等為上下卷，繡梓
J37nB388_p0502c19║流通，問序於予。予忝同門之誼，不為不深，故撮其要
J37nB388_p0502c20║於卷端，凡閱是錄者，當得魚忘筌可也。如以文質較
J37nB388_p0502c21║量短長，則師於常寂光中不為住持所縛，亦甘心矣
J37nB388_p0502c22║夫。
J37nB388_p0502c23║紺眉和尚語錄序
J37nB388_p0502c24║圓悟佛果老人道大行時，座下法將如大慧杲之傑
J37nB388_p0502c25║出，海內無雙。有問果曰：「隆藏主何其柔易乃爾？」果曰：
J37nB388_p0502c26║「瞌睡虎耳。」及出世，以吳越令行，道聲遐播，直使濟上
J37nB388_p0502c27║宗傳綿延至今，兒孫遍天下，皆睡虎之裔也。佛果之
J37nB388_p0502c28║遠訛，寧有加焉？我同門紺兄，昔年天童入先師之室
J37nB388_p0502c29║受記莂，後陸沉於吳越間，吟詠詩篇，與騷人韻士為
J37nB388_p0502c30║伍，以毛遂之錐未露囊穎，鮮有能識之者。及乎先師
J37nB388_p0503a01║化洽兩浙，而龍牙一席支應不暇，幾為波旬之所湮
J37nB388_p0503a02║沒。戊辰秋，余拉同志力為推挽，逼上曲彔，吼無畏音，
J37nB388_p0503a03║則祖燈再燄，法席重光，正所謂等閒不鳴，鳴則驚人
J37nB388_p0503a04║也。先師若在，寧不為三十年鹽醬之慰哉？或謂神鼎
J37nB388_p0503a05║肘不外曲者，請以斯錄速付剞劂，流行諸方，自有明
J37nB388_p0503a06║眼高鑒。
J37nB388_p0503a07║神鼎誌略序
J37nB388_p0503a08║天下叢林皆有誌乘，班班可考。湘陰神鼎以軒轅氏
J37nB388_p0503a09║得名，可獨無耶？余承乏此山十有餘載，常慨夫殘碑
J37nB388_p0503a10║斷碣、鐘磬版鑄之類，有片言隻字成文者，輒遭毀匿
J37nB388_p0503a11║殆盡，則誌書概可知矣。所幸開山諲祖語錄存諸皇
J37nB388_p0503a12║藏，如日月麗天，而波旬輩莫容得其便者，則誌本有
J37nB388_p0503a13║在焉。是故山誌者，僧史也。昔賢竹院逢僧，尚矜偷閑
J37nB388_p0503a14║半日。唐宣宗，人主也，嘗披緇為寺沙彌。羅念菴，大儒
J37nB388_p0503a15║也，奪高魁而恬為僧隱。況於吾道深有契證者，如白
J37nB388_p0503a16║樂天之於鳥窠，蘇子瞻之於佛印，張無盡相國、楊大
J37nB388_p0503a17║年內翰，率多公卿巨儒，醉心祖道，不可枚舉。嘗曰：「吾
J37nB388_p0503a18║從學佛而後，知儒也益深。」是又不獨為僧史也。或有
J37nB388_p0503a19║進而語予者曰：「吾儕山林寓興，惟知樸速無文而已。
J37nB388_p0503a20║若夫史者，將以為名也。然則僧亦須名乎？且吾聞之，
J37nB388_p0503a21║僧也者，外形骸以理自勝，名利不攖其懷，是非不入
J37nB388_p0503a22║于耳，幾忘人世間事，又烏所用名為？」余曰：「噫！何其迂
J37nB388_p0503a23║也！大象不繇兔徑，又非子之所能悉。當今沉空滯寂
J37nB388_p0503a24║之徒，名為耽著小乘；和光同塵之士，號為圓通聖侶。
J37nB388_p0503a25║凡接物利生處，雖花街酒肆、虎穴魔宮，曾無間然。況
J37nB388_p0503a26║高豎剎竿，主盟斯道，以叢林為己任者歟？茲山宗工，
J37nB388_p0503a27║近則聯芳數代，名播寰區，象龍騰踏其間，又越幾數
J37nB388_p0503a28║十年矣。不誌將見紊亂，久而散失，魚目混珍，後之修
J37nB388_p0503a29║誌者無由考鏡焉。」客曰：「唯唯，敬聞師命。」于是歡忭作
J37nB388_p0503a30║禮而去。余遂書此，以為誌略弁首。
J37nB388_p0503b01║三書合刻序
J37nB388_p0503b02║余住院湖楚南北，經今二十餘載，自慚庸拙，於法門
J37nB388_p0503b03║毫無裨益，一聞鬥諍堅固，傷觸法門者，靡不欲被髮
J37nB388_p0503b04║纓冠而往敕之。何則？法門衰替之時，吾輩捨己從人，
J37nB388_p0503b05║冰競弘忍，尚恐不及，況角力乎？去歲浙中之行，以天
J37nB388_p0503b06║童、平陽、瑞巖祖父塔頭為了瓣香之念，歷徇法道，見
J37nB388_p0503b07║聞與昔殊異，曷勝太息。從平陽出，遇顯聖見一書，出
J37nB388_p0503b08║自惟直智楷禪師。楷，白巖位中符公嗣也，書曰《正名
J37nB388_p0503b09║錄》，隨閱一過。嗟嗟！名固有正，其言不順。何哉？古人云：
J37nB388_p0503b10║「醍醐上味，為世所珍，遇斯等人，翻成毒藥。」其《正名錄》
J37nB388_p0503b11║之謂乎？是書因其師符公嘗以自恃著述為業，集一
J37nB388_p0503b12║書曰《大統》，將皇藏內《傳燈》諸錄刪改迨盡，以生滅心
J37nB388_p0503b13║變亂舊章，削去彼宗祖師五代并我濟宗二代正傳
J37nB388_p0503b14║之祖。細觀符公削意，不值一唾。何也？我濟宗玄祖傳
J37nB388_p0503b15║至吾超輩為三十三代，洞宗价祖傳主符公令師明
J37nB388_p0503b16║輩為三十三代，符公不甘▆居超輩之晚，肆其蠆毒，
J37nB388_p0503b17║千方百計削去五代、二代，自陞為二十九代，與我濟
J37nB388_p0503b18║宗通輩班等。如此忍心悖逆，點自祖宗，妄自陞高，曾
J37nB388_p0503b19║市頑村豎之不若，敢僭著述，名列正士乎？不免南泉
J37nB388_p0503b20║云：「饒汝陞與釋迦齊肩，猶是王老師兒孫在。」諸方出
J37nB388_p0503b21║書，非之、闢之、攻之，無累十餘數家，即彼本宗鼓山為
J37nB388_p0503b22║霖禪師兩辨其謬，符公抵死不放，硬自搪塞。及乎敗
J37nB388_p0503b23║露，銷釋不去，則又東牽西掩，今已謝殼漏矣。為之後
J37nB388_p0503b24║者，亦欲雪父之恥，刻書辨之掩之，殊不知欲隱彌露。
J37nB388_p0503b25║語云：「揚湯止沸，曷若爨下抽薪？」至哉言乎！何堪更逞
J37nB388_p0503b26║臆見？往往傷我濟上血脈。我濟宗一派，正大光明，亙
J37nB388_p0503b27║古亙今，莫誰敢為？妄議之者，生心喪謗，自陷泥犁，是
J37nB388_p0503b28║則把火燒天，徒自疲耳，於吾諸祖何損？渠書之出，己
J37nB388_p0503b29║有諸家闢書行之久矣，諸方自有明眼者鑒。但恐後
J37nB388_p0503b30║之來者，與夫初留心禪道、護法高檀，見其書，受其惑，
J37nB388_p0503c01║從冥入冥，疑誤後學，欲藉管城折其憍慢，恐屬多事，
J37nB388_p0503c02║且經攻擊者眾，所謂罪不重科，然亦不忍坐視其猖
J37nB388_p0503c03║獗。諸家闢書不暇彙刻，但將彼宗〈鼓山辨謬二篇〉、弘
J37nB388_p0503c04║覺師翁《敦本錄》、禪林公討檄為三書合刻，以告夫天
J37nB388_p0503c05║下法門知己，以見楷公師資之妄足矣。有冀楷公息
J37nB388_p0503c06║其狂悖，清楚自宗譜牒源流真贗可也。明教嵩曰：「人
J37nB388_p0503c07║情莫不專己而略人，是此而非彼，非過則諍，專過則
J37nB388_p0503c08║拘。君子通而已矣，何必苟專？君子當而已矣，何必苟
J37nB388_p0503c09║非？」焉得去其專非，從善如流之士，與論法門正大哉？
J37nB388_p0503c10║或曰：「師刻三書，亦揚湯止沸，可乎？」曰：「是又不然。君子
J37nB388_p0503c11║達權識變到此，余欲無言，不可得也。如國家兵器，用
J37nB388_p0503c12║之豈得己哉？彼既傷我濟上源流，是豈免楔以楔出，
J37nB388_p0503c13║毒以毒攻乎？據款結案，良有以也。知我罪我，我曷敢
J37nB388_p0503c14║辭？」
J37nB388_p0503c15║康熙丁丑春王上元神鼎住山昂叟元揆謹撰
J37nB388_p0503c16║三書合刻後跋
J37nB388_p0503c17║三書合刻，便見宗旨明、源流正。向遭妄筆駭異者，群
J37nB388_p0503c18║疑頓釋，正所謂日月出矣，爝火何堪？斯皆白巖師資
J37nB388_p0503c19║之所致也。拋磚引玉，不其然乎？白巖既爾僭操著述
J37nB388_p0503c20║之權，而以一人智識見聞有限，雖屬矯強，有擅改皇
J37nB388_p0503c21║藏舊章之罪也，不徒然全謂無功。已爾是渠明設難
J37nB388_p0503c22║問，半似請益諸家，既出闢書，豈非教授教誡而何？如
J37nB388_p0503c23║弘覺師翁之《寶鐸醒迷論》是也。白巖扭捏處雖無所
J37nB388_p0503c24║逃遁，其實獲益甚多，但未肯屈明輸降款于諸家，獨
J37nB388_p0503c25║向師翁修書下意求懺，傾心拱服者，誠良心雖昧耳。
J37nB388_p0503c26║其削自宗五代祖而成偽書，諒亦既伸難縮，只成顯
J37nB388_p0503c27║聖一家之私書耳。若乃通都大國曠代之典，古有《五
J37nB388_p0503c28║燈會元》、《續傳燈》、《指月》諸錄，昭代有《續略》、《繼燈》、嚴統《纘
J37nB388_p0503c29║續》、南澗之《續燈存稿》、《正宗錄》、建隆《續指月錄》。至若京
J37nB388_p0503c30║都聖感《五燈全書》，乃奉　旨所修，　御製有序，如杲
J37nB388_p0504a01║日麗乎中天，有志之士孰不從其正大，肯信白巖之
J37nB388_p0504a02║偽書誑惑者歟？
J37nB388_p0504a03║康熙丁丑夏初，昂叟揆道者再書於神鼎丈室。
J37nB388_p0504a04║
J37nB388_p0504a05║　　（四眾弟子等各捐刊貲刻此
J37nB388_p0504a06║　本師　揆和尚語錄全部一十二卷，人于
J37nB388_p0504a07║　　大藏流通。伏願法輪常轉，共證無生。
J37nB388_p0504a08║　康熙三十八年己卯菊月望日謹識。）
J37nB388_p0504a09║
J37nB388_p0504a10║一揆禪師語錄卷第十二終