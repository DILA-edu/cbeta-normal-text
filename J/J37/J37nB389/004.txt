J37nB389_p0516b01║俞昭允汾禪師住鄂州大洪山寶通報國禪寺語錄
J37nB389_p0516b02║卷之四
J37nB389_p0516b03║住北京翊教寺嗣法門人上睿等編
J37nB389_p0516b04║康熙十六年丁巳秋，
J37nB389_p0516b05║巡撫部院張公，方伯徐公，遣使持書至雲杜潼泉山，
J37nB389_p0516b06║請師中興洪山；三辭不免，於十七年戊午二月八日
J37nB389_p0516b07║入院。
J37nB389_p0516b08║至山門，云：「施設閒門庭，難道諸方莫越於此？踏開向
J37nB389_p0516b09║上竅，盡較新洪山一級地。」
J37nB389_p0516b10║佛殿。「釋迦老子不說說，說得甚顯；迦葉師兄不聞聞，
J37nB389_p0516b11║聞得最親。山僧信手拈一炷香，佛法到者裏也要人。」
J37nB389_p0516b12║伽藍殿。「正當今日，全藉渠力，有照有用，有權有實。」
J37nB389_p0516b13║公王殿。「至大至剛，惟德是輔。事存函蓋合，理應箭鋒
J37nB389_p0516b14║拄。」
J37nB389_p0516b15║祖堂。「是你者一隊漢，將錯就錯；非你者一隊漢，以訛
J37nB389_p0516b16║傳訛。」
J37nB389_p0516b17║據室。「勘過了打，有理難伸，別時再來，堪作甚麼？諸人
J37nB389_p0516b18║到此，立不得，坐不得。」以手自指云：「若是者漢，別處安
J37nB389_p0516b19║置伊不得。」喝一喝。
J37nB389_p0516b20║當日巡撫張公、方伯徐公、雲南巡撫王公、守憲吳公、
J37nB389_p0516b21║糧憲李公、學憲蔣公，暨府縣文武眾護法，請陞座。拈
J37nB389_p0516b22║香祝
J37nB389_p0516b23║聖畢，上首白槌云：「法筵龍象眾，當觀第一義。」輪菴和
J37nB389_p0516b24║尚出眾，顧左右問云：「聖凡同聚，賓主歷然。當日三峰
J37nB389_p0516b25║恁麼道、靈巖恁麼道，未審和尚今日作麼生道？」師云：
J37nB389_p0516b26║「不惜眉毛許近前。」進云：「祗如黃鵠山還肯點頭也無？」
J37nB389_p0516b27║師云：「知老弟在靈巖也曾脊背汗出。」進云：「若不同床
J37nB389_p0516b28║睡，焉知被底穿？」師云：「作者難瞞菴。」復顧左右云：「大眾！
J37nB389_p0516b29║要識先師賓主句，西河師子吼分明。」便禮拜歸眾。乃
J37nB389_p0516b30║云：「大道離言，如天普蓋；真機密運，似地普擎。眾生日
J37nB389_p0516c01║用不知，諸聖所以問出，德山、臨濟，探頭太過，睦州、雲
J37nB389_p0516c02║門，收身欲速。山僧今日遇緣即住，得令隨行，建法幢、
J37nB389_p0516c03║立宗旨，以佛祖為標準，與佛祖為師；以人天為梯航，
J37nB389_p0516c04║與人天作眼。不解空中著彩，何妨錦上鋪華？歷歷孤
J37nB389_p0516c05║明，當陽顯示。諸人幸是人人慷慨、箇箇英靈，寧迷顧
J37nB389_p0516c06║鑒之端，肯滯識情之內？妙圓超悟，正在此時。」遂喝一
J37nB389_p0516c07║喝云：「誰敢錯誤絲毫？」上首復白槌云：「諦觀法王法，法
J37nB389_p0516c08║王法如是。」
J37nB389_p0516c09║次日，巡撫部院暨司道府縣文武諸大護法請開堂。
J37nB389_p0516c10║拈護法宰官紳衿請疏：「以我為隱乎？是處是慈氏。吾
J37nB389_p0516c11║無隱乎爾，無門無善財。碧天明月下，青嶂白雲來。」拈
J37nB389_p0516c12║山門請疏：「賓主歷然，當場展演。沒量大人，語默裏轉。」
J37nB389_p0516c13║指法座云：「不自鐙王借來，寶通殿裏本有。平地休去，
J37nB389_p0516c14║未免鈍置。諸人更上一層，看有幾多光彩。」遂陞，拈香
J37nB389_p0516c15║祝聖云：「此一瓣香，爇向爐中，端為祝延
J37nB389_p0516c16║今上皇帝聖躬萬歲，伏願金輪永御，寶祚長隆，德冠
J37nB389_p0516c17║羲軒，道齊堯舜。」又拈香云：「此一瓣香，奉為
J37nB389_p0516c18║闔省撫部司道文武，現位護法宰官，伏願膺簡在而
J37nB389_p0516c19║陟巖廊，則位鎮磐石；副具瞻以居方面，乃功濟維城。
J37nB389_p0516c20║處處暢發凡聖宗旨，頭頭擴揚古佛家風。」末上拈香
J37nB389_p0516c21║云：「此一瓣香，必有說焉，惟自肯耳。記丙午佛誕，先師
J37nB389_p0516c22║退翁老和尚日午從東巖籃輿登洪山大雄寶殿，禮
J37nB389_p0516c23║佛周視，感慨係之。值年長老明若，懷香率眾請陞座，
J37nB389_p0516c24║會城內外隨喜者萬人，晚然光明幢，命允汾曰：『此處
J37nB389_p0516c25║在汝中興。』今歲戊午，允汾果來住此。」遂插香云：「爇此
J37nB389_p0516c26║栴檀，用酬遠記。」上首白槌云：「法筵龍象眾，當觀第一
J37nB389_p0516c27║義。」師云：「第一義諦，觀即不無，山僧有願，不撒沙頂門，
J37nB389_p0516c28║具正眼底試出眾相見。」僧問：「今古洪山巨剎，三楚名
J37nB389_p0516c29║藍，和尚中興，將說何法？」師云：「滿眼滿耳。」僧云：「若不問
J37nB389_p0516c30║過，爭知端的？」師便打，僧一喝，師云：「譬如閒。」斂衣就座。
J37nB389_p0517a01║乃云：「形問答，立機境，意句交馳，主賓互換，總是宗乘
J37nB389_p0517a02║末邊事。山僧今日也是知而故犯，由為初機，與諸人
J37nB389_p0517a03║開方便門，示真實相。」舉起拂子召眾云：「見麼？祖師提
J37nB389_p0517a04║不起處提來。」擊案云：「聞麼？諸佛說不到處說出。啟無
J37nB389_p0517a05║為之化，行不言之教，高低普應，前後無差，譬如帝力，
J37nB389_p0517a06║不棄一民，不謂不知而不容，不謂知之而含育。諸人
J37nB389_p0517a07║若也迥絕見知，頓超情量，自然常光現前，壁立千仞，
J37nB389_p0517a08║處生死流，驪珠獨耀於滄海；踞涅槃岸，桂輪孤朗於
J37nB389_p0517a09║碧天。三界拘繫不得，而常居三界利生；萬類攝授無
J37nB389_p0517a10║門，而能為萬類作主。有如是自在，具如是威德，且知
J37nB389_p0517a11║恩報恩一句作麼生道？萬里山河歸有道，一人端拱
J37nB389_p0517a12║賀無私。」復舉：「僧問投子：『如何是一大事因緣？』投子云：
J37nB389_p0517a13║『刀司空與老僧開堂。』」師云：「問不違時，答亦中節。若於
J37nB389_p0517a14║理上會，者僧謾投子不得；於事上看，投子已是話行。
J37nB389_p0517a15║仔細檢點將來，猶涉理事，未為圓通。山僧則不然，設
J37nB389_p0517a16║有人問：『如何是一大事因緣？』但向道：『我不敢輕於汝
J37nB389_p0517a17║等，汝等皆當作佛。』者裏承當得下、擔荷得行，世、出世
J37nB389_p0517a18║恩一時報足。」上首復白槌云：「諦觀法王法，法王法如
J37nB389_p0517a19║是。」下座。
J37nB389_p0517a20║立兩序，上堂。舉一手，云：「獨掌不浪鳴。」拍手，云：「兩掌鳴
J37nB389_p0517a21║摑摑，隨時任卷任舒，覿體何偏何正？高路世表，下視
J37nB389_p0517a22║塵寰，撮大地如陶家輪，移剎海向眉縫裏。如是，則法
J37nB389_p0517a23║社幸乎得人，叢林自然增氣，應緣化物，起舞乘風，於
J37nB389_p0517a24║以興慈運悲、於以解粘去縛、於以入淨入染、於以越
J37nB389_p0517a25║聖超凡、於以廣度眾生、於以承事諸佛，總在諸知識，
J37nB389_p0517a26║各就自己本分，依而行之。」喝一喝，云：「還信得及麼？倒
J37nB389_p0517a27║跨楊岐三腳驢，黧奴白牯無驚異。」
J37nB389_p0517a28║結制開爐，漢口江善人汝達居士，請上堂。問答不錄。
J37nB389_p0517a29║喝一喝，云：「陳爛火種，已見光輝，大冶精金，應無變色，
J37nB389_p0517a30║三世諸佛，於此拈卻炙脂帽子，六代祖師，於此脫卻
J37nB389_p0517b01║鶻臭布衫，古今天下老和尚，百匝千重，聯芳續燄。你
J37nB389_p0517b02║禪和子十箇五雙，江之南、淮以北，齊、魯、燕、趙、吳、越、閩、
J37nB389_p0517b03║廣，總恁麼去，不知踏破多少草鞋。今朝因甚麼風吹
J37nB389_p0517b04║到洪山門裏？不肯自棄自謾，稍有些子氣息，洪山斷
J37nB389_p0517b05║不把汝放薦蓆厚煖處安排，使汝耽延歲月。」驀拈拄
J37nB389_p0517b06║杖，卓一卓，云：「一錘便就，未為性懆，機先得地，豈不慶
J37nB389_p0517b07║快？」卓拄杖，下座。
J37nB389_p0517b08║重新佛殿，眾護法檀越請上堂。「選佛覺場，為選佛所
J37nB389_p0517b09║以重興；大人境界，遇大人始能顯赫。契物契機，如理
J37nB389_p0517b10║如事，洪山古剎，三楚名藍，奇引瀟湘，秀連廬嶽。巍峨
J37nB389_p0517b11║廣殿，多年已被塵封；委宛長廊，盡日惟憑風掃。今者
J37nB389_p0517b12║時節既至，檀護斯臨，土石為之發光，草木亦當稽首，
J37nB389_p0517b13║頓使煙霞烜彩，梵宮高峙層霄；金碧流輝，鴻業永垂
J37nB389_p0517b14║勝壤。山僧安能伸頌萬一？」遂喝一喝，云：「古寺緣逢此
J37nB389_p0517b15║日新，聯翩錦繡露天真，願將補袞調羹手，撥轉如來
J37nB389_p0517b16║正法輪。」復喝一喝，下座。
J37nB389_p0517b17║佛殿，上梁，陞座。「天清氣朗，水闊山高，好日多同，巨梁
J37nB389_p0517b18║陞起，祝
J37nB389_p0517b19║一人無疆之壽，開十方選佛之場，法苑增輝，禪宗不
J37nB389_p0517b20║墜，此皆我大中丞、大方伯與闔省文武宰官護法，不
J37nB389_p0517b21║忘靈山付囑，種智圓明，勝心堅固之所致也。是以，一
J37nB389_p0517b22║佛出世，多佛讚揚；一華敷時，千華圍繞。見聞歷歷，主
J37nB389_p0517b23║伴重重。山僧忝居斯席，不覺乘風起舞，有一句子蓋
J37nB389_p0517b24║地蓋天，曷惜張口吐向人前？」遂震聲一喝，云：「巍巍寶
J37nB389_p0517b25║殿雄三楚，赫赫成功永萬年。」
J37nB389_p0517b26║竟陵死心吳道人、一念胡道人設齋，請上堂。「百千法
J37nB389_p0517b27║門同歸方寸，河沙妙德總在心源。洪山九間佛殿、七
J37nB389_p0517b28║間僧堂，行也任你行，坐也任你坐，東廊上上，西廊下
J37nB389_p0517b29║下，人境虛閒，家風疏淡，二六時中一切事，上無你左
J37nB389_p0517b30║遮右掩處，亦無私衷與你說底禪道佛法。諸仁在此，
J37nB389_p0517c01║高挂缽囊，直須是雪上不怕加霜，放捨從前護惜，取
J37nB389_p0517c02║箇徹頭，忽然風吹石裂，冷灰豆爆，便見缺齒老胡一
J37nB389_p0517c03║場話墮。」
J37nB389_p0517c04║度僧，竟陵女弟子法名廣德，請上堂。師喚，第一位沙
J37nB389_p0517c05║彌近前來，沙彌近前，師云：「汝名甚麼？」云：「某甲。」師云：「過
J37nB389_p0517c06║左邊立。」喚第二位沙彌近前來，沙彌近前，師云：「汝名
J37nB389_p0517c07║甚麼？」云：「某甲。」師云：「過右邊立。」乃召眾沙彌，沙彌齊舉
J37nB389_p0517c08║首，師云：「頭圓像天，足方似地，古貌崚層，丈夫意氣。佳
J37nB389_p0517c09║作仁，士尚志，禮之用，和為貴，識取自己本名，箇箇爭
J37nB389_p0517c10║先及第。洞庭無蓋，缽盂無底，勿以小緣，妨於大事。」遂
J37nB389_p0517c11║喝一喝，云：「山僧苦口更叮嚀，不妨又是從頭起。佛者，
J37nB389_p0517c12║心清淨是；法者，心光明是；道者，處處無礙淨光是。」良
J37nB389_p0517c13║久，云：「可知禮也。」
J37nB389_p0517c14║佛誕日，雲南巡撫王公請上堂。師陞座，拈香畢，就座，
J37nB389_p0517c15║高聲喚：「維那𠰚？」那云：「在。」復喚：「監寺𠰚？」寺云：「在。」師云：「今
J37nB389_p0517c16║日是如來降誕之日，灌沐金軀之時，汝等各各眼親
J37nB389_p0517c17║手辦，東家杓柄長，西家杓柄短，一總謾你們不得，更
J37nB389_p0517c18║要山僧潑郎潑賴作麼？雖然，有大檀越慣於好日生
J37nB389_p0517c19║懽，定然慶時納祐，炊香梵宇，齋惠緇流，釋迦老子已
J37nB389_p0517c20║是滿面增光、洪山野僧亦且隨列得益，你諸人還識
J37nB389_p0517c21║隨隨三昧麼？欲知千古意，豈惜一盆湯？」
J37nB389_p0517c22║巡撫部院張大護法壽誕，司道眾宰官修建延生道
J37nB389_p0517c23║場，請陞座。卓拄杖，云：「古剎雲興，至人岳降，方外乾坤
J37nB389_p0517c24║獨露，域中正體全彰。大野風清，當空日麗，伐鼓聲鐘，
J37nB389_p0517c25║誦經禮懺，一一眼所共見，耳所共聞，天之普覆，地之
J37nB389_p0517c26║普載，日之普照，月之普臨，風之普吹，雨之普潤，森羅
J37nB389_p0517c27║萬象，明暗色空，一切諸法，無不是自己般若智光發
J37nB389_p0517c28║現處；治國齊家，修身誠意，經天下之大經，立天下之
J37nB389_p0517c29║大本，無不是自己金剛妙心圓轉時。行住坐臥，語默
J37nB389_p0517c30║動靜，接物利生，隨根授道，何理不契？何事不成？何德
J37nB389_p0518a01║不周？何恩不報？故經云：『如來者，即諸法如義。』又云：『應
J37nB389_p0518a02║無所住而生其心。』爾諸禪德異口同音誦到者裏，山
J37nB389_p0518a03║僧陞座舉到者裏，木上座從旁忍俊莫禁，也要道一
J37nB389_p0518a04║句子，普應來機。」遂拈拄杖，卓一下，云：「了然一句該全
J37nB389_p0518a05║藏，壽量無邊福聚高。」
J37nB389_p0518a06║端午，上堂。「今朝五月五，佛法同遍普，江漢關龍舟，震
J37nB389_p0518a07║天槌畫鼓，高樓縱笙歌，遶岸盈士女，水上卓紅旗，艾
J37nB389_p0518a08║人騎艾虎，蝦蟆不出頭，將謂眾生苦，主中賓，賓中主，
J37nB389_p0518a09║眼裏塵沙，耳裏土。」喝一喝，云：「爭先奪取錦標回，孟八
J37nB389_p0518a10║郎漢真莽鹵。」
J37nB389_p0518a11║開爐，張成之居士請上堂。「冬令當行，落葉打窗粗裏
J37nB389_p0518a12║細；天寒水肅，冷風吹帽正中偏。齒牙敲磕處，一字元
J37nB389_p0518a13║無；父母未生前，三心莫得。大家在者裏，有甚別商量？
J37nB389_p0518a14║洪山爐冶新開，抑不獲已，要使諸人脊背汗出，箇箇
J37nB389_p0518a15║光揚宗眼。若是躍冶之流，不祥莫甚。眾中有本色赤
J37nB389_p0518a16║純底，快就山僧好手。」卓拄杖，下座。
J37nB389_p0518a17║竟陵吳晞齋老居士七十壽誕，請上堂。「日月星辰繫
J37nB389_p0518a18║於天，而天不高，江河淮濟注於海，而海不溢；草木叢
J37nB389_p0518a19║林發於地，而地不厚；耳目手足見於身，而身不大。眾
J37nB389_p0518a20║生雖迷無二心，諸佛雖悟無二道，明如杲日，霓若太
J37nB389_p0518a21║虛。以之修身，即以之齊家，以之利己，即以之導物；以
J37nB389_p0518a22║之報君親，以之教子弟；以之廣慧命，以之敦福基。言
J37nB389_p0518a23║無展事，玉轉珠回；語不投機，川流岳峙。頭頭非取捨，
J37nB389_p0518a24║處處弗張乖。大眾！洪山與麼播揚，出我口，入你耳，躍
J37nB389_p0518a25║然者多多益善。畢竟躬行君子，誰是其人？」良久，云：「晞
J37nB389_p0518a26║齋壽量方無極，豎點庭前柏子頭。」
J37nB389_p0518a27║度僧。本寺新戒可解、八佛菴新戒純心、小塔寺新戒
J37nB389_p0518a28║蒼湄，請上堂。「身中有生老病死，念上有生住異滅，國
J37nB389_p0518a29║上有成住壞空。此十二種事，亦能迷卻天下人，亦能
J37nB389_p0518a30║悟卻天下人。亦能鈍置古今人，亦能轉移古今人。若
J37nB389_p0518b01║是倚他門戶靠他牆，空拳指上生實解底，決不能獨
J37nB389_p0518b02║脫無依、翛然自得。汝諸佛子，既已割愛辭親，出家學
J37nB389_p0518b03║道，光剃頭淨洗足，終日拈香擇火，不知真箇道場。地
J37nB389_p0518b04║靈步步雪山草，病者仍舊病在膏肓；僧寶人人滄海
J37nB389_p0518b05║珠，貧者依前貧徹骨髓。直須奮決烈之志，啟特達之
J37nB389_p0518b06║懷，向父母未生前眨上眉毛，一眼覷透，此十二種事
J37nB389_p0518b07║只是一法，一法亦無可得。於無可得處，瞥起繁興大
J37nB389_p0518b08║用，則缽盂倒覆乾坤，拄杖橫擔日月，腳腳踏著實地，
J37nB389_p0518b09║口口吞盡虛空。說外那有絲毫行不盡底，行外那有
J37nB389_p0518b10║少許說不盡底。用心若此，則何恩不報？何德不圓？」遂
J37nB389_p0518b11║震聲喝云：「依而行之，所作已辦。」
J37nB389_p0518b12║上堂。「一滴滴水，一滴滴凍，天寒人寒，風動幡動，內不
J37nB389_p0518b13║住受想行識，外不著聲香味觸，入息不居陰界，出息
J37nB389_p0518b14║不涉眾緣，不是心，不是佛，不是物，是甚麼？」喝一喝，云：
J37nB389_p0518b15║「喚起窗全曙，催歸日未西。」
J37nB389_p0518b16║上堂。「蘇州人言在，紹興人說動，武昌人相唾這箇臉，
J37nB389_p0518b17║漢陽人廝罵我怕你。大眾！且道山僧是何處人？開口
J37nB389_p0518b18║便打。鄉談畢竟是甚語話？」喝一喝，云：「平生肝膽向人
J37nB389_p0518b19║傾，相見還如不相識。」
J37nB389_p0518b20║授比丘戒，竟陵死心吳道人、一念胡道人設齋，請上
J37nB389_p0518b21║堂。拈起拄杖，云：「不離真際，建一切剎，南山起雲。」卓一
J37nB389_p0518b22║下，云：「不壞假名而談實相，北山下雨。點翻聖凡窠窟，
J37nB389_p0518b23║拔脫生死根株。日星河嶽，節義文章，不語怪力亂神，
J37nB389_p0518b24║久絕意必固我。孤峰頂上豎卓橫眠，中心樹子無搖；
J37nB389_p0518b25║十字街頭帶水拖泥，掣顛風骨全露。纔與麼便不與
J37nB389_p0518b26║麼，缽盂當圓枕；保解脫更別解脫，袈裟裏草鞋。有事
J37nB389_p0518b27║則上令下從，閒行亦小出大遇。過溪度嶺，撥草只要
J37nB389_p0518b28║蛇驚；拄戶搘門，打地自然賊走。長長在手，往往如斯。
J37nB389_p0518b29║得益人時且益人，非關己事何關己？」遂喝一喝，云：「諸
J37nB389_p0518b30║比丘能持否？爾衲僧休莽鹵，傳法度迷情，吾故來茲
J37nB389_p0518c01║土。」復卓拄杖，下座。
J37nB389_p0518c02║上堂。「日日日東上，日日日西沒，頭上是天，腳下是地，
J37nB389_p0518c03║眼臨綠水，背靠青山，人人道我會也，仔細看來，十里
J37nB389_p0518c04║大王相似。忽若拽取占波共新羅關額，南辰與北斗
J37nB389_p0518c05║交參，掀翻澥嶽求知己，撥亂乾坤見太平，又作麼生
J37nB389_p0518c06║商量？」拈拄杖卓一下，云：「明眼人難瞞。」
J37nB389_p0518c07║上堂。「飯籮邊，漆桶裏，金不博金，水不洗水。諸仁在處
J37nB389_p0518c08║參方，佛祖如生冤家。月裏走金烏，可惜許迅速光陰，
J37nB389_p0518c09║還打得箇翻車筋斗，到梵天去麼？苟或放膽不來，缽
J37nB389_p0518c10║盂鞋袋免勞攤出，箬笠炊巾擲向一邊，也無外遺世
J37nB389_p0518c11║界，也無內脫身心，為無為，益無益，梯航九有，津濟四
J37nB389_p0518c12║生，萬般此道，一信前緣，任運騰騰，惺惺到老。眾中若
J37nB389_p0518c13║有難謾衲子衝前云：『某甲何人？』洪山拄杖子未免惡
J37nB389_p0518c14║發，不信自己，好怪得他。」
J37nB389_p0518c15║弟子曹思贊、法名久依，請上堂。「今朝臘月中，已到大
J37nB389_p0518c16║寒節，江河有凍痕，地皮多折裂。陝府鐵牛，不行心處
J37nB389_p0518c17║路；嘉州大象，靡蹈聖凡轍。物外無為僧，蒙頭一布衲，
J37nB389_p0518c18║忘卻祖師禪，有口真閒煞。旭口照高林，爛爛黃金色，
J37nB389_p0518c19║開門看遠山，忽至一檀越。謂是久皈依，禮拜勤請法，
J37nB389_p0518c20║行者即聲鐘，拄杖忙拖拽。欲將如意珠，換卻止啼葉，
J37nB389_p0518c21║圍遶數百人，知伊徹未徹？頓時沒思量，教我如何說？」
J37nB389_p0518c22║拈拄杖，卓一卓，云：「消息春風近欲來，糝花枯木重新
J37nB389_p0518c23║活。」復卓一卓，下座。
J37nB389_p0518c24║天臺澹大師至，上堂。問：「善來文殊，赤心片片，家貧難
J37nB389_p0518c25║辦素食，和尚將何款待？」師云：「煮茶山下水，燒鼎洞中
J37nB389_p0518c26║樵。」進云：「青芥除黃葉，紅薑帶紫芽，還充得頭供養麼？」
J37nB389_p0518c27║師云：「不妨多處添些。」進云：「分明一樣窗前月，才有梅
J37nB389_p0518c28║花便不同。」師云：「彷彿山家風味在，不煩裝點恰清華。」
J37nB389_p0518c29║乃舉：「金陵寶誌公令人傳語南嶽慧思禪師曰：『何不
J37nB389_p0518c30║下山教化眾生，目視雲漢作麼？』禪師曰：『三世諸佛被
J37nB389_p0519a01║我一口吞盡，更有甚眾生可教化？』」師云：「是何言歟？寶
J37nB389_p0519a02║公眼裏有筋，思大舌頭無骨，一雙腳能上不能下，一
J37nB389_p0519a03║張口能吞不能吐，爭似我植聖大師，獅筋、象骨，鶴貌、
J37nB389_p0519a04║雲心，嗒焉似忘其偶，窅然莫測其涯，上山也是伊，下
J37nB389_p0519a05║山也是伊，吞盡也得伊，吐出也得伊，圓如明月珠，寧
J37nB389_p0519a06║留滯跡？利似金剛劍，難犯全鋒。千峰頂上著足，卻在
J37nB389_p0519a07║十字街頭垂手，十字街頭相見，卻在千峰頂上說話。
J37nB389_p0519a08║今朝光賁洪山，實情，慶幸，嫩草承趺坐，長松響梵音，
J37nB389_p0519a09║昔年遊履處，歷歷總記得。山僧素承愛教，敢忘提攜？
J37nB389_p0519a10║鄭州梨，青州棗，別地果實；雲門餅，趙州茶，從上餿殘。
J37nB389_p0519a11║總總不成供養，只得將缽袋裏所藏一品，聊呈漆器，
J37nB389_p0519a12║非大師知我，鮮有不唾而擲之者。」遂抬手，云：「囉邏招
J37nB389_p0519a13║囉邏，哩囉邏。」搖顧左右，云：「且道是甚物事？成家當日
J37nB389_p0519a14║原無物，知味今朝只有師。」便下座。
J37nB389_p0519a15║為徐太夫人本淨道人對靈小參。拈拄杖，云：「金剛寶
J37nB389_p0519a16║劍，截結使纏縛之憂。」卓一卓，云：「般若智光，破生死昏
J37nB389_p0519a17║迷之暗。修短、夭壽，出沒、縱橫，何去、何來，離名、離相，迥
J37nB389_p0519a18║絕依倚，放之自然。苟能一念不落諸緣，便可多方隨
J37nB389_p0519a19║流認性。鳥啼無關花落，水綠詎礙山青？密密綿綿，惺
J37nB389_p0519a20║惺歷歷，既歸根以得旨，宜就位而轉身。且道：即今孝
J37nB389_p0519a21║子徐尊顯，迎請山僧陞座說法，以資先慈本淨道人
J37nB389_p0519a22║高超三界，獨步大方，覿面相親，可曾見否？」遂喝一喝，
J37nB389_p0519a23║云：「撒手到家人不識，九蓮開合自莊嚴。」
J37nB389_p0519a24║竟陵吳太夫人死心覺道人七十壽誕，請就湖亭陞
J37nB389_p0519a25║座。「靈機密運，妙智無私，一句當陽，萬仞壁立，迥超物
J37nB389_p0519a26║表，透出形聲，高於天而生天，厚於地而育地，即眾生
J37nB389_p0519a27║境界中，作不思議事，向塵勞窠窟裏，放無畏寶光。」曖
J37nB389_p0519a28║顧大眾云：「總是箇娘生面目，三百六十骨節，巍巍卓
J37nB389_p0519a29║立，八萬四千毛竅，孔孔洞彰。一日十二時，一歲十二
J37nB389_p0519a30║月，陰陽寒暑、語默動靜，種種三昧，皆吾心之常分，非
J37nB389_p0519b01║有假於他術也。今朝東湖園庭有齋，乃吳太夫人本
J37nB389_p0519b02║覺道人七十誕辰，飯僧營供，特請山僧陞座說法，利
J37nB389_p0519b03║益一切。洪山口門闊大，已如實說了，現前諸仁復云
J37nB389_p0519b04║何讚歎？苟或讚歎不盡，無量壽王如來從山僧舌本
J37nB389_p0519b05║上湧出全身，重伸其義，汝等諦聽，善思念之。」遂震聲
J37nB389_p0519b06║一喝云：「百年三萬六千日，日日日頭東畔出，六根門
J37nB389_p0519b07║頭常放光，各各具有大威德。」復喝一喝，下座。
J37nB389_p0519b08║中秋，上堂。舉：「馬祖、西堂、百丈、南泉翫月次，祖云：『正恁
J37nB389_p0519b09║麼時如何？』堂云：『正好供養。』丈云：『正好修行。』泉拂袖便
J37nB389_p0519b10║行。祖云：『經入藏，禪歸海，惟有普願獨超物外。』」師云：「此
J37nB389_p0519b11║夜一輪滿，清光何處無？正恁麼時，馬家父子看即有
J37nB389_p0519b12║分，其奈老簸箕不耐閒情，教人捏目，引出者一隊弄
J37nB389_p0519b13║光影漢，說好供養，掉棒打月；說好修行，水中撈月。兩
J37nB389_p0519b14║個既然漏逗，一箇又更懡㦬，拂袖便行，猶存護惜。道
J37nB389_p0519b15║經入藏，禪歸澥，惟有普願獨超物外，大似憐兒不覺
J37nB389_p0519b16║醜。洪山今日中秋，門戶未致寥寂，亦不要好供養，亦
J37nB389_p0519b17║不用好修行，但搭得幾箇雲門餬餅，烹得數碗趙州
J37nB389_p0519b18║濃茶，大底大圓，小底小圓，有功者罰，無功者賞，諸人
J37nB389_p0519b19║拂袖便行，總與本分草料。」
J37nB389_p0519b20║打七，上堂。「大事未明，如喪考妣相罵，饒你接嘴；大事
J37nB389_p0519b21║已明，如喪考妣相唾，饒你潑水。拈卻缽盂、匙箸，喫飯
J37nB389_p0519b22║不得；併卻咽喉、脣吻，出氣不得。諸人也沒量罪過，山
J37nB389_p0519b23║僧也沒量罪過，拄杖子也沒量罪過。」遂拈起拄杖，云：
J37nB389_p0519b24║「罪過深，復何憑？提來勝得豐城劍，報盡人間兩不平。」
J37nB389_p0519b25║下座。
J37nB389_p0519b26║上堂。「好諸和尚子，千山雲靜，遍野風清，掃門葉下舊
J37nB389_p0519b27║林堆，對客泉飛深澗響，箇箇抱荊山之壁，人人懷滄
J37nB389_p0519b28║海之珠，斡旋佛祖樞機，提掇衲僧巴鼻，透頂透底，亙
J37nB389_p0519b29║古亙今，即有為而顯無為，借俗諦而見真諦，不遺一
J37nB389_p0519b30║物，不立一塵，咸承此箇威光，特示大人境界。」乃鼓掌
J37nB389_p0519c01║三下，云：「自從舞得三臺後，拍拍原來總是歌。」
J37nB389_p0519c02║上堂。「供養百千諸佛，不如供養一箇無心道人，者樣
J37nB389_p0519c03║說話，直是好笑。」舉：「世間人眼睛鼻孔最親最近，喜則
J37nB389_p0519c04║滿面生光，怒即雙眉陡豎，開口未全拋，舉意便知有。
J37nB389_p0519c05║好所好，碓嘴生華；惡所惡，佛面百醜。阿那箇是無心
J37nB389_p0519c06║者？」驀指露拄云：「你是腳跟點地底，近前來，解開胸懷
J37nB389_p0519c07║道一句看。」良久，自摑口云：「幾令教壞人家男女。」
J37nB389_p0519c08║比丘湛源薦親，請上堂。「有情之本，依智海以為源；含
J37nB389_p0519c09║識之流，總法身而成體。要識此源麼？」以拂子作流水
J37nB389_p0519c10║勢，云：「不離當處嘗湛然，覓即知君不可見。要識此體
J37nB389_p0519c11║麼？」擊禪床，云：「一擊忘所知，更不假修持，澄澄絕照，凜
J37nB389_p0519c12║凜孤危，本生父母，處處逢渠。現前諸人，莫不是爺娘
J37nB389_p0519c13║養底，未必鐵打心肝，因甚全忘奉重？山僧慈悲之故，
J37nB389_p0519c14║與你直截提撕。」遂拈拄杖，卓一卓，云：「為人子，止於孝。」
J37nB389_p0519c15║諸山師友見訪，請上堂。「與麼來者，風生百谷；不與麼
J37nB389_p0519c16║來者，水肅千江；與麼、不與麼來者，日照寒光澹；不與
J37nB389_p0519c17║麼、與麼來者，山搖翠色新。」拈拄杖，卓一卓，云：「者裏捱
J37nB389_p0519c18║開線路，便見自他一致，賓主互融，以白雲為蓋，以流
J37nB389_p0519c19║泉作琴，松間石上，不妨舉古論今，水際山顛，豈礙拋
J37nB389_p0519c20║沙撒土？會心處，萬象開顏；點頭時，森羅起舞。敢問諸
J37nB389_p0519c21║仁，畢竟其中事作麼生？」良久，云：「謾說人情如太華，人
J37nB389_p0519c22║情難比道情高。」
J37nB389_p0519c23║上堂。拈拄杖，卓一卓，云：「心不是佛，佛與心俱非。」又卓
J37nB389_p0519c24║一卓，云：「智不是道，道與智俱遣。山門外，石幢子，雨洗
J37nB389_p0519c25║風吹青又黃，猝然討他頭鼻不著，祗如缽盂，口向天
J37nB389_p0519c26║露，拄腳踏地，從來不曾轉變。你道又成得甚麼邊事？」
J37nB389_p0519c27║喝一喝。
J37nB389_p0519c28║
J37nB389_p0519c29║
J37nB389_p0519c30║俞昭禪師語錄卷之四（終）