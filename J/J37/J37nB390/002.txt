J37nB390_p0536a01║楚林上睿禪師住郢州潼泉山法興禪寺語錄卷之
J37nB390_p0536a02║二
J37nB390_p0536a03║侍者▆▆等記錄
J37nB390_p0536a04║庚申歲五月廿日師於武昌東嚴受景陵護法吳延
J37nB390_p0536a05║皋居士同胡勉齋徐穆峰二居士暨雲杜紳衿諸山
J37nB390_p0536a06║碩德木寺耆宿請住郢州潼泉山法興禪寺六月望
J37nB390_p0536a07║日入院。
J37nB390_p0536a08║三門入門句子一踏齊開機關活潑驗盡方來。
J37nB390_p0536a09║佛殿靈山一會猶在今古成群作隊玉毫光燭萬八
J37nB390_p0536a10║上金色雲敷三千界。
J37nB390_p0536a11║伽藍一回付囑千載威靈惟嚴惟護乃聖乃神。
J37nB390_p0536a12║祖師九年面壁鈍置兒孫一花五葉天下欣欣。
J37nB390_p0536a13║影堂拈香云有一瓣香不肯妄自燒卻何以冤有頭
J37nB390_p0536a14║債有主便爇。
J37nB390_p0536a15║據室撗掗拄杖云用獅子爪牙的那容翻躑縱象王
J37nB390_p0536a16║威猛的正好鉤錐天下衲僧一一須從者裏按過始
J37nB390_p0536a17║得卓一卓云有意氣時添意氣不風流處也風流。
J37nB390_p0536a18║上堂拈香云盤根錯節聲價難酬爇向爐中供養
J37nB390_p0536a19║始祖釋迦文佛祝延
J37nB390_p0536a20║今上皇帝聖躬萬歲伏願八方歌有道四海樂無為
J37nB390_p0536a21║次拈香云遇賤則價重須彌遇貴則分文不值信手
J37nB390_p0536a22║拈來供養飲光以下乃至開山繼席遞代重興諸祖
J37nB390_p0536a23║悲願洪深咸資恩力此一瓣香千枝競秀奕葉傳芳
J37nB390_p0536a24║爇向爐中奉為當期請主諸大護法各山耆宿諸大
J37nB390_p0536a25║導師常為濟世津梁永作扶宗柱石末後拈香云根
J37nB390_p0536a26║如木石一任東拋西擲葉似雲霞隨處呈祥布彩本
J37nB390_p0536a27║自現成那堪造作爇向爐中供養九座道場十回說
J37nB390_p0536a28║法前住此山上俞下昭先老和尚用酬法乳斂衣就
J37nB390_p0536a29║座則文大師白槌云法筵龍象眾當觀第一義師云
J37nB390_p0536a30║百雜碎了也莫有向未舉槌已前承當者麼請出相
J37nB390_p0536b01║見則文大師問雷音乍聽法雨先霑勗初一機請為
J37nB390_p0536b02║宣示師云祖禰不了殃及兒孫則云先師汙血慶獲
J37nB390_p0536b03║重光師云時危全賴弟兄賢則云恭惟和尚起居萬
J37nB390_p0536b04║福師隨聲喝云爭敢囊藏獨善僧問人天普集乞師
J37nB390_p0536b05║垂示師云兩眼對兩眼進云悟則事同一家不悟則
J37nB390_p0536b06║萬別千差是否師云你立地在甚處進云千江有水
J37nB390_p0536b07║千江月萬里無雲萬里天師云鏡裏看形覓總無水
J37nB390_p0536b08║中捉月怎拈得僧問提臨濟綱宗秉天山正令擊節
J37nB390_p0536b09║當陽請師舉唱師云日輪正卓午乃云潼泉水遠鐵
J37nB390_p0536b10║壁峰高面迎紫氣層層背負青山朵朵法隨法行法
J37nB390_p0536b11║幢隨處建立象王回顧處花落重岩師子返躑時草
J37nB390_p0536b12║迷古路提持向上宗乘展演衲僧巴鼻從前既有榜
J37nB390_p0536b13║樣向後別展規模此山自孤標初建諸祖重興歲月
J37nB390_p0536b14║遷訛門庭冷落然而仲舒橋一隊來一隊去度驢度
J37nB390_p0536b15║馬趙州柏一枝東一枝西打雨打風人法境交加聖
J37nB390_p0536b16║凡情透露主賓玄要理事正偏獨脫無依的自然透
J37nB390_p0536b17║頂透底情存向背的安能絕毫絕釐拈拄杖云若要
J37nB390_p0536b18║此話大行須還者箇上座卓一卓云動地聲光千古
J37nB390_p0536b19║在潑天門戶一時開復結槌云諦觀法王法法王法
J37nB390_p0536b20║如是。
J37nB390_p0536b21║次日武昌洪山潤堂和尚請上堂法興打鼓四大部
J37nB390_p0536b22║州同參洪山設齋潼泉寺裏陞座袈裟蓋覆乾坤缽
J37nB390_p0536b23║盂囊藏日月諸仁各各有灶門樣張口要且無啟處
J37nB390_p0536b24║有板門樣雙腳要且無行處若向者裏開得口行得
J37nB390_p0536b25║步少間隨例餐䭔子若開不得行不得也終少他一
J37nB390_p0536b26║分不得何故不見道是法平等無有高下復喝一喝
J37nB390_p0536b27║乃舉法燈和尚云山僧本欲深棲巖竇隱遁過時只
J37nB390_p0536b28║緣先師有未了公案出來為他了卻睿也愚拙祗合
J37nB390_p0536b29║深棲業緣逼拶將來到處把茅隨分不敢露布胸襟
J37nB390_p0536b30║今承京景鄂渚緇白高賢命住此山展轉湖湘滇蜀
J37nB390_p0536c01║別無他意亦因先師有則未了公案也索為他了卻
J37nB390_p0536c02║且道先師公案作麼生了卓拄杖云斷金義在須同
J37nB390_p0536c03║調齒鏃機存賴後賢下座。
J37nB390_p0536c04║立兩序上堂潼泉深邃地原高四海群賢伴寂寥痛
J37nB390_p0536c05║念祖庭秋晚日剎竿扶起在今朝所以云光揚法會
J37nB390_p0536c06║要是其人建立化門必資作者楊岐兩箇燈盞昭著
J37nB390_p0536c07║千古保壽一片生薑辛辣萬年展兩手云三世諸佛
J37nB390_p0536c08║無不於此用心歷代祖師無不於斯竭力始終不易
J37nB390_p0536c09║可以攪長河為酥酪表裏一如可以變大地作黃金
J37nB390_p0536c10║起身拱手云伏望眾慈咸相贊化。
J37nB390_p0536c11║誕先監寺復一勵行二副寺請上堂即心即佛頭上
J37nB390_p0536c12║安頭非心非佛離波求水不是心不是佛不是物無
J37nB390_p0536c13║繩自縛深慨近世禪流總不識些子好惡守著箇定
J37nB390_p0536c14║相門頭以為極則腳跟下終朝煙雨濛濛直饒當門
J37nB390_p0536c15║按口寶劍與伊斬斷命根一一教伊向父母未生前
J37nB390_p0536c16║相見若總不聽教詔大有地頭安頓此人在惟有雪
J37nB390_p0536c17║珠床上申頭縮項的與賣生薑漢子聚首商量也甚
J37nB390_p0536c18║奇怪解道近日湖南鹽貴米賤到處叢林杓大碗小
J37nB390_p0536c19║拄杖子不在苕帚柄聊與三十何故且放此話大行
J37nB390_p0536c20║竟陵廣德聶善人五旬誕後請上堂一舉四十九先
J37nB390_p0536c21║行不到五十以學易末後太過無量壽王隨處安樂
J37nB390_p0536c22║二六時中莫亂斟酌聞聲不是耳與觀音同一耳聞
J37nB390_p0536c23║見色不是眼與文殊同一眼見分別不關心與普賢
J37nB390_p0536c24║同一心知處處超情越格頭頭接物利生說箇五百
J37nB390_p0536c25║一千大似持螺添海棒土培山只如應時慶讚一句
J37nB390_p0536c26║作麼生道夏未桃方熟秋初日正長。
J37nB390_p0536c27║為懷亮院主除靈小參青山矗矗綠水濯濯郭公郭
J37nB390_p0536c28║公姑惡姑惡天恁高地恁博何處可存元字腳四方
J37nB390_p0536c29║八面絕遮欄誰肯無繩自纏縛只如獨脫一句又作
J37nB390_p0536c30║麼生桑田滄海渾閒事六月山房冷似冰。
J37nB390_p0537a01║晚參師問世尊不說說迦葉不聞聞已前事如何眾
J37nB390_p0537a02║著語不契請代語師曰十八女子不穿裙眾亦不會
J37nB390_p0537a03║遂頌曰十八女子不穿裙深宮靜夜少人行玉容寂
J37nB390_p0537a04║寞欄干倚無限相思話不成。
J37nB390_p0537a05║小參舉臨濟上堂曰赤肉團上有一無位真人語畢
J37nB390_p0537a06║師曰臨濟雖善作竊收放自如檢點將來也是驢前
J37nB390_p0537a07║馬後。
J37nB390_p0537a08║晚參舉臨濟如今更思一頓誰為下手因緣師曰人
J37nB390_p0537a09║人盡道臨濟乃握閫外威權者僧未具透關眼目殊
J37nB390_p0537a10║不知只消者僧道箇某甲下手臨濟便膽戰心驚手
J37nB390_p0537a11║忙腳亂。
J37nB390_p0537a12║小參結冬來半月了半月前不問你半月後道將一
J37nB390_p0537a13║句來一僧云待某甲禮拜和尚師便打一僧曰山門
J37nB390_p0537a14║前佛殿後師云前後一齊收僧便喝師便打乃曰山
J37nB390_p0537a15║門前佛殿後向上向下全提半提正法眼藏涅槃妙
J37nB390_p0537a16║心德山棒臨濟喝是什破草鞋總拈置一壁畢竟如
J37nB390_p0537a17║何歸堂吃茶。
J37nB390_p0537a18║開爐曰星沙南雲毘盧監寺毓秀同兩序率南雲眾
J37nB390_p0537a19║檀護辦齋請上堂拈香祝
J37nB390_p0537a20║聖畢復拈香云此一瓣香慣自寒灰發燄常從暗裏
J37nB390_p0537a21║抽條能與佛祖為儀型能與人天作津梁第三回拈
J37nB390_p0537a22║出爇向爐中供養報國堂上不識冷暖的嘯堂老和
J37nB390_p0537a23║尚用酬法乳維那白槌竟問祖席蕭條慶幸重開生
J37nB390_p0537a24║面選佛場中幾人得力師云大家出隻手進云萬象
J37nB390_p0537a25║森羅明明歷歷如何是沙門眼師云瞎進云好手手
J37nB390_p0537a26║中呈好手師云沒這閒工夫乃云爐韝宏開鉗鎚惡
J37nB390_p0537a27║辣鋾鑄聖凡揀選材器主賓相見須辯端倪驀劄翻
J37nB390_p0537a28║身誠非細事不見道大凡舉唱宗乘一句中具三玄
J37nB390_p0537a29║門一玄中具三要有權有實有照有用時當像季人
J37nB390_p0537a30║多乾慧那能入得這般門戶潼泉這裏祗用一箇筋
J37nB390_p0537b01║暴暴骨稜稜生鐵鑄就的拳頭放開則和泥合水從
J37nB390_p0537b02║汝點頭捏聚則大地無門佛祖乞命不捏不放通袖
J37nB390_p0537b03║過時於此明得正是塗中露布於此不明未具參學
J37nB390_p0537b04║眼在越格高流如何話會卓拄杖一下云臥龍纔奮
J37nB390_p0537b05║迅丹鳳便翱翔。
J37nB390_p0537b06║小參舉黃檗普請鋤地因緣畢師曰維那扶起有主
J37nB390_p0537b07║有賓臨濟道諸方火葬我者裏活埋倚勢欺人黃檗
J37nB390_p0537b08║便掌也是不奈船何打破戽斗。
J37nB390_p0537b09║晚參舉臨濟上堂曰有一人論劫在途中不離家舍
J37nB390_p0537b10║有一人離家舍不在途中阿那箇合受人天供養師
J37nB390_p0537b11║曰途中家舍家舍途中臨濟小廝兒只具一隻眼若
J37nB390_p0537b12║人緇素得出合受人天供養如其不然滴水難消。
J37nB390_p0537b13║晚參舉臨濟上堂赤肉團上有一無位真人語畢乃
J37nB390_p0537b14║曰臨濟大似阿修羅王托動三有大城藏入藕絲孔
J37nB390_p0537b15║中者僧膽大心麤也能衝鋒直入惜乎將成九仞之
J37nB390_p0537b16║山不進一簣之上待臨濟纔恁麼道即便呵呵大笑
J37nB390_p0537b17║臨濟縱有長處也須滿面慚惶。
J37nB390_p0537b18║上堂舉世尊初生一手指天一手指地周行七步目
J37nB390_p0537b19║顧四方云天上天下惟吾獨尊雲門云我當時若見
J37nB390_p0537b20║一棒打殺與狗子吃貴圖天下太平師云有者道知
J37nB390_p0537b21║恩方解報恩有者道只有定亂之謀而無出身之路
J37nB390_p0537b22║者一隊漢正眼看來大似掉棒打月雲門棒雖行還
J37nB390_p0537b23║知自己過麼。
J37nB390_p0537b24║新開鐘板示眾云新鉗鎚舊爐韝火星迸處眼疾手
J37nB390_p0537b25║快於第一槌下荐得渾剛打就於第二搥下荐得生
J37nB390_p0537b26║鐵鑄成於第三槌下荐得迥無背面於中要選一員
J37nB390_p0537b27║為首座若人檢點得出不妨兩手分付。
J37nB390_p0537b28║當晚示眾垂問潼泉一派浪急源深瓔珞撩天珍珠
J37nB390_p0537b29║撒地魚龍莫喻鶯鷂難窺作何方便得與法興相見
J37nB390_p0537b30║久無眾出師云萬古碧潭空界月再三撈摝始應知
J37nB390_p0537c01║起精進七小參拈拄杖卓一卓喝一喝曰德山入門
J37nB390_p0537c02║便棒立地要你搆去臨濟入門便喝鏟地要你會去
J37nB390_p0537c03║見汝諸人不會卻入露柱去也汝更擬議思量帶累
J37nB390_p0537c04║山僧在汝腳底又喝一喝。
J37nB390_p0537c05║上堂問正值嚴寒又逢冬至如何是應時及節的句
J37nB390_p0537c06║師云今日上堂進云昨日雨今日晴明甚麼邊事師
J37nB390_p0537c07║云忙煞闍黎僧便喝師云閒煞闍黎問五葉芬芳即
J37nB390_p0537c08║不問潼泉一派事如何師云不到滄溟勢不休進云
J37nB390_p0537c09║大開爐韝鍛煉聖凡祗如不受煆煉的衲僧如何接
J37nB390_p0537c10║待師云千鈞之弩不為鼷鼠而發進云百匝千重如
J37nB390_p0537c11║何施設師提拄杖云一一在臨時進云恁麼則腳跟
J37nB390_p0537c12║點地去也師便喝問如何是隨波逐浪句師云你問
J37nB390_p0537c13║我答進云如何是函蓋乾坤句師云無你出頭處進
J37nB390_p0537c14║云如何是斬新條令句師云禮拜了退進云早是晴
J37nB390_p0537c15║梅香撲鼻一天春色滿皇都師云大好一聯詩乃云
J37nB390_p0537c16║恁麼恁麼金勒馬嘶芳草地不恁麼不恁麼玉樓人
J37nB390_p0537c17║醉杏花天不恁麼中卻恁麼芳草地嘶金勒馬恁麼
J37nB390_p0537c18║中不恁麼杏花天醉玉樓人於此明得落霞孤鶩齊
J37nB390_p0537c19║飛於此不明秋水長天一色喝一喝云千溪萬派源
J37nB390_p0537c20║頭活不到滄溟勢不休復舉洛浦見夾山不禮拜叉
J37nB390_p0537c21║手而立山云雞栖鳳巢非其同類出去浦云自遠趨
J37nB390_p0537c22║風請師一接山云此間無老僧目前無闍黎浦便喝
J37nB390_p0537c23║山云住住切莫草草忽忽雲月是同溪山各異坐斷
J37nB390_p0537c24║天下人舌頭則不無闍黎怎教無舌人解語浦佇思
J37nB390_p0537c25║山便打師云洛浦只解慎初不能護末他既雲月是
J37nB390_p0537c26║同我便溪山各異愁甚無舌人不解語才見夾山恁
J37nB390_p0537c27║麼道便與掀翻禪床豈不光前裕後潼泉恁麼道你
J37nB390_p0537c28║道還肯諸方麼。
J37nB390_p0537c29║小參滴水冰生三世諸佛無出頭分惟有普賢菩薩
J37nB390_p0537c30║略較些子汝等諸人向什處摸索一僧出云日出後
J37nB390_p0538a01║看師打云一場懡㦬一僧云竹密不妨流水過山高
J37nB390_p0538a02║豈礙白雲飛師云普賢菩薩在甚麼處僧擬對師打
J37nB390_p0538a03║云眼見如盲僧便喝師又打云口說如啞乃云眼見
J37nB390_p0538a04║如盲口說似啞擬問如何劈頭便打白日青天之乎
J37nB390_p0538a05║者也。
J37nB390_p0538a06║上堂舉臨濟道有時一喝如金剛王寶劍有時一喝
J37nB390_p0538a07║如踞地獅子有時一喝如探竿引草有時一喝不作
J37nB390_p0538a08║一喝用師喝一喝云且道者一喝是金剛王寶劍是
J37nB390_p0538a09║踞地獅子是探竿引草是一喝不作一喝用師召眾
J37nB390_p0538a10║云還有道得者麼如無山僧自道去也便喝。
J37nB390_p0538a11║小參𮭗𮭗鳥𮭗𮭗鳥終朝兀兀栖煙島腳下魚行總
J37nB390_p0538a12║不知耽耽只視池塘草守到天昏地黑時空腹高心
J37nB390_p0538a13║飛去了知他何處是歸林前路茫茫添懊惱知是魚
J37nB390_p0538a14║形是蚌形傷哉惜哉如何好好好好爭免山禽舌噭
J37nB390_p0538a15║噭。
J37nB390_p0538a16║早參僧問如何是空如來藏師云道什麼如何是不
J37nB390_p0538a17║空如來藏師云念千念萬如何是空不空如來藏師
J37nB390_p0538a18║豎起竹篦云你喚這箇作甚麼舉祖師云第一句薦
J37nB390_p0538a19║得堪與佛祖為師第二句薦得堪與人天為師第三
J37nB390_p0538a20║句薦得自救不了師云恁般說話皆為慈悲之故有
J37nB390_p0538a21║落草之談山僧且不然第一句薦得好肉剜瘡第二
J37nB390_p0538a22║句薦得捏目生花第三句薦得簸土揚塵舉起也天
J37nB390_p0538a23║回地轉放下也海晏河清不舉不放畢竟如何一眾
J37nB390_p0538a24║默然師曰蝦蟆窟裏打坐。
J37nB390_p0538a25║早參今朝三月一光陰真可惜春山遠若眉春雨濃
J37nB390_p0538a26║如汁春日不曾晴春色從何覓卓拄杖一下云潦倒
J37nB390_p0538a27║靈雲見不全桃花幾陣空狼籍。
J37nB390_p0538a28║因雪上堂千峰捏聚萬派凝流鳥獸戰兢兢飛走迷
J37nB390_p0538a29║路魚龍活潑潑騰躍無門釋迦老子飲氣吞聲文殊
J37nB390_p0538a30║普賢藏身露影觀世音菩薩大慈悲菩薩雖有熱肚
J37nB390_p0538b01║腸嘴也沒處插拈拄杖云惟有這上座略較些子且
J37nB390_p0538b02║道這上座有什長處卓一下云日出後看。
J37nB390_p0538b03║竟陵晞翁吳護法遣使為先和尚送塔金入山上堂
J37nB390_p0538b04║問我手何似佛手師云終日拈香運帚我腳何似驢
J37nB390_p0538b05║腳師云高低步步踏著人人有箇生緣如何是某甲
J37nB390_p0538b06║生緣師云我知你是齊昌人僧禮拜師云三段不同
J37nB390_p0538b07║今當第一乃云江月照松風吹永夜清霄何所為釋
J37nB390_p0538b08║迦示寂露雙趺于擴外到底婆心未歇臨濟垂死滅
J37nB390_p0538b09║正眼于驢邊至今毒氣猶存丈夫氣概合如斯吾師
J37nB390_p0538b10║但唱雪花飛渾身骨肉冷如銕不遇知音不解頤以
J37nB390_p0538b11║兩手呈書顧眾云祗這箇便是知音一切成現不用
J37nB390_p0538b12║周由者也孰效代宗索樣國師胡亂指呈帶累後代
J37nB390_p0538b13║兒孫湘南潭北描畫難成至令琉璃殿上果無知識
J37nB390_p0538b14║汝等要見無縫塔麼良久云佛祖於中藏不得天人
J37nB390_p0538b15║萬古共瞻依。
J37nB390_p0538b16║師在塔頭同野潛居寧運機三大師圍爐行者以手
J37nB390_p0538b17║過茶遂戲之曰箇是一夥不上臺盤的漢因而為題
J37nB390_p0538b18║各各衝口說法師云阿哥不上臺盤諸弟何由見客
J37nB390_p0538b19║大丈夫豈肯畏刀避箭一齊推向堂前播弄一場家
J37nB390_p0538b20║醜舉盞云箇盃茶幾人吞吐得下若非咽喉龍侗舌
J37nB390_p0538b21║覆梵天的漢子鮮能知味遂撲碎盞子。
J37nB390_p0538b22║比丘戒期竟陵圓智一念二道人設齋請上堂問寶
J37nB390_p0538b23║座當軒即且置今朝說戒事如何師云一超直入如
J37nB390_p0538b24║來地進云高沙彌不登壇便云具足憑何道理師云
J37nB390_p0538b25║是伊不借他人力進云必定得何三昧師云東廊上
J37nB390_p0538b26║上西廊下下進云現前新戒與高沙彌還有優劣也
J37nB390_p0538b27║無師云優則總優劣則總劣進云不優不劣又作麼
J37nB390_p0538b28║生師便打云與汝羯磨竟乃云滴水冰生風高月冷
J37nB390_p0538b29║黑漆拄杖未嘗騰踏諸方碧眼胡僧終日圍爐瞌睡
J37nB390_p0538b30║那來佛法二字涴人胸臆今因圓智一念二道人揮
J37nB390_p0538c01║金辦供請陞此座擊拂子云他既家珍托出我當寶
J37nB390_p0538c02║藏洞開名香萬品先抱旃檀大寶千般必求如意得
J37nB390_p0538c03║之者戒不持而自潔行不修而自圓以之報君親則
J37nB390_p0538c04║祚壽彌昌以之廕子孫則福德綿遠為無為益無益
J37nB390_p0538c05║梯航九有津濟四生皆出乎當人固有初非假於他
J37nB390_p0538c06║術也山僧恁麼道已是花鋪錦上拄杖子更要多處
J37nB390_p0538c07║添些隨卓一下云香國持來飯一團馨香百味力充
J37nB390_p0538c08║然大乘即此為前導海口難將福德宣。
J37nB390_p0538c09║葛八菩薩戒期安陸府三閒穎石二闍黎同合郡諸
J37nB390_p0538c10║山並卓居士設齋請上堂師云內不放出的固守珍
J37nB390_p0538c11║奇外不放入的耽著嬉戲從來不隔絲毫特地關山
J37nB390_p0538c12║萬里依他門戶傍他牆不曾踏著逕截路不見釋迦
J37nB390_p0538c13║老子於今日夜睹明星忽然大悟便云奇哉一切眾
J37nB390_p0538c14║生皆有如來智慧德相蓋因妄想執著不能證得汝
J37nB390_p0538c15║等還曾恁麼一回也未如或不曾山僧為汝指出第
J37nB390_p0538c16║一不得情存聖解第二不得語滯凡情第三不得奇
J37nB390_p0538c17║特商量第四莫行半懷常實第五不得總不恁麼第
J37nB390_p0538c18║六不得夾帶將來第七不得錯過目前第八不得認
J37nB390_p0538c19║著自己出得如許閒門破戶自然踏著通天大路便
J37nB390_p0538c20║與三世諸佛歷代祖師把手同行一花一國土一葉
J37nB390_p0538c21║一釋迦主伴重重十方普會遂高聲喝曰更有殊途
J37nB390_p0538c22║異轍者吾弗信也。
J37nB390_p0538c23║立春小參蟄戶未開龍隱深潭護彩韶華初轉鳳回
J37nB390_p0538c24║大地舒光一句了然千途頓徹萬卉芬芳時化母何
J37nB390_p0538c25║嘗用力眾流截斷處環中豈是停機花生峻嶺香散
J37nB390_p0538c26║幽嵒處處和風拂面人人常光現前覿體無私那容
J37nB390_p0538c27║避諱莫守閒田荒草自然應節及時正當今日又作
J37nB390_p0538c28║麼生驀豎拂子云春色滿園關不住一枝紅杏出牆
J37nB390_p0538c29║來。
J37nB390_p0538c30║楚林禪師語錄卷之二（終）