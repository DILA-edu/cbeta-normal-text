J37nB390_p0542a01║楚林上睿禪師住北京慈明寺一門語錄卷之四
J37nB390_p0542a02║小師悟旭等記錄
J37nB390_p0542a03║康熙二上一年壬戌五月十日，師在郢州潼泉山，受
J37nB390_p0542a04║島國公兵部達護法等請。至癸亥四月四日，同鄰城
J37nB390_p0542a05║眾護法檀越、諸山耆宿迎請入院，指
J37nB390_p0542a06║山門云：「廣大慈門，十方洞廓，且喜到來，步步踏著。」
J37nB390_p0542a07║佛殿。「六載槁木死灰，五時奔雷掣電。雖然名貫古今，
J37nB390_p0542a08║怎似一回覿面。」便爇香。
J37nB390_p0542a09║伽藍。「我無汝不立，爾無我不靈，驀地相逢著，撫掌笑
J37nB390_p0542a10║欣欣。」
J37nB390_p0542a11║祖師。「危坐堆堆，分疏不下。家裏人來，何須客話。」
J37nB390_p0542a12║據室。「諸佛出身處，東山水上行。薰風自南來，微涼生
J37nB390_p0542a13║殿角。一人如龍得水，一人似虎靠山。若到慈明這裏，
J37nB390_p0542a14║直教一時按下。何以？不見道：齊之以禮。」
J37nB390_p0542a15║當日，兵部達公護法證中設齋，請上堂。拈香云：「此一
J37nB390_p0542a16║瓣香，不假栽培，天然尊貴，爇向爐中，供養
J37nB390_p0542a17║本師釋迦牟尼文佛、飲光以下諸大祖師，端為祝延
J37nB390_p0542a18║今上皇帝聖躬萬歲！萬萬歲！滿朝文武、闔國官僚，祝
J37nB390_p0542a19║一人同乾坤之高厚，願百辟齊日月之光輝。」次拈香
J37nB390_p0542a20║云：「錯節根盤大地，傲霜枝蔭人天，奉為當期請主諸
J37nB390_p0542a21║大檀護、諸山和尚、耆德高賢，常為濟世津梁，永作法
J37nB390_p0542a22║門柱石。」末上拈香云：「此一瓣香，名無能名，狀何可狀？
J37nB390_p0542a23║有主有賓，絕偏絕黨，箇是第四回拈出，供養黃鵠峰
J37nB390_p0542a24║前寶通堂上獻堂先老和尚。」斂衣敷座。普明和尚臼
J37nB390_p0542a25║槌云：「法筵龍象眾，當觀第一義。」師云：「清滴滴，白寥寥，
J37nB390_p0542a26║筯攪不開，匙挑不土，出格高流，願觀勝作。」問答畢，迺
J37nB390_p0542a27║曰：「道無南北，遇緣即宗；事少安排，隨時合度。坐微塵
J37nB390_p0542a28║而不窄，行沙界以非寬。有時獅子嚬呻，春日照開芳
J37nB390_p0542a29║草綠；有時象王回顧，香風吹盡落花紅。本絕功勳，寧
J37nB390_p0542a30║存軌則？」驀拈拄杖曰：「你道因甚得到恁麼田地？」隨卓
J37nB390_p0542b01║一下，云：「豈不聞我為法王，於法自在？」復舉：「臨濟和尚
J37nB390_p0542b02║初住河北，謂普化、克符二上座曰：『我欲於此建立黃
J37nB390_p0542b03║檗宗旨，汝二人可成禠我。』二人珍重下去。三日後，普
J37nB390_p0542b04║化卻上來問：『和尚三日前說甚麼？』濟便打。三日後，克
J37nB390_p0542b05║符上來問：『和尚三日前打普化作甚麼？』濟亦打。」師云：
J37nB390_p0542b06║「臨濟正令雖行，未免放過一著。若於珍重便行處，更
J37nB390_p0542b07║與劈脊一頓，免致後代兒孫向三日前後躲根。新慈
J37nB390_p0542b08║明亦欲於此建立寶通宗旨，料諸上座向未開口已
J37nB390_p0542b09║前一一領得，決弗以前後成禠、下去上來，更費山僧
J37nB390_p0542b10║氣力。」隨喝一喝，曰：「但願東風齊著力，一時吹入此門
J37nB390_p0542b11║來。」普明和尚結槌云：「諦觀法王法，法王法如是。」下座。
J37nB390_p0542b12║兵部達護法證中誕辰，請上堂。僧問：「昔日南方行正
J37nB390_p0542b13║令，今朝北地又重宣，不居南北底請師舉示。」師云：「一
J37nB390_p0542b14║著高一著。」進云：「憑將日月為天眼，托出須彌作壽山。」
J37nB390_p0542b15║師云：「一步闊一步。」進云：「恁麼則碁逢敵手方云妙，琴
J37nB390_p0542b16║遇知音始見高。」師云：「誰是知音者？」僧作禮，師便打。良
J37nB390_p0542b17║久，大喝一喝，曰：「天不能蓋，地不能載，無量門開，如意
J37nB390_p0542b18║自在。柳眼細而仰窺，煦日青連瑞靄；桃煩嫩而常笑，
J37nB390_p0542b19║春風紅映韶華。龜巢蓮禁以遐齡，鳳集桐花而振羽，
J37nB390_p0542b20║雲飛錦段，泉溢瓊膏，四方仰德趨仁，一出光前裕後。
J37nB390_p0542b21║正當今日，如何分付？」連喝兩喝，曰：「好將整頓乾坤手，
J37nB390_p0542b22║扶起如來正法輪。」
J37nB390_p0542b23║達護法奉
J37nB390_p0542b24║命湖廣敕封祐聖真君并酬佛德，請上堂。「欲行千里，
J37nB390_p0542b25║一步為初。初步若正，千里萬里一總不曾踏在岐路。
J37nB390_p0542b26║無邊剎海，自他不隔毫端；十世古今，始終不離當念。
J37nB390_p0542b27║腳跟卜頓超階級，心地上長放光明。其中有箇漢，不
J37nB390_p0542b28║居家舍，不戀途中，不尚名聞利養，惟期濟拔含靈。一
J37nB390_p0542b29║向信口道，言言中節；一向信步行，步步通途。上與十
J37nB390_p0542b30║方諸佛同一慈力，下與六道眾生同一悲仰。置之廟
J37nB390_p0542c01║堂，則元首明而化日舒長；處之帷幄，則股肱良而仁
J37nB390_p0542c02║風溥遍。君臣道合，萬國咸寧，賓主和融，十方同聚。有
J37nB390_p0542c03║時為如來使，則定慧兼資；有時秉閫外權，則殺活並
J37nB390_p0542c04║運。鶻眼龍睛，莫能窺其作略；星馳電捲，詎堪擬其指
J37nB390_p0542c05║揮？」驀豎拂子，召眾，曰：「還會麼？要識千古英雄，請看現
J37nB390_p0542c06║前標格。」拋拂子，下座。
J37nB390_p0542c07║示眾，拈拄杖曰：「黑漆杖子，不資餘力，孟孟浪浪，穿過
J37nB390_p0542c08║三世諸佛鼻孔。既在山僧手裏，你也沒量罪過，我也
J37nB390_p0542c09║沒量罪過。有向釋迦老子出氣不得處，道得箇轉身
J37nB390_p0542c10║句，此人當日日燒楓香供養伊。」良久曰：「白雲盡處是
J37nB390_p0542c11║青山，行人更在青山外。」
J37nB390_p0542c12║內院顧太夫人對靈小參。良久，召眾，曰：「還會麼？箇是
J37nB390_p0542c13║太夫人葉落歸根、回身安養的時節。於茲會得，蓮邦
J37nB390_p0542c14║佛國驗在目前，不須他覓；其或未然，重添註腳去也。」
J37nB390_p0542c15║驀豎拂子，云：「看，看！曠大劫來，威光赫奕，覿體全真，透
J37nB390_p0542c16║頂透底，絕毫絕釐，在境則安富尊榮，在己則謙恭慎
J37nB390_p0542c17║淑。茲是太夫人之本有，靡假於飾辭，所以臨岐上路，
J37nB390_p0542c18║撒手便行。其來也，如雲出岫；其去也，似水歸溟。處生
J37nB390_p0542c19║死流，驪珠獨耀於滄海；踞涅槃岸，桂輪孤朗於碧天。
J37nB390_p0542c20║在在無情有應，隨隨普現色身。」復召眾，曰：「且道是什
J37nB390_p0542c21║麼人得恁翛然受用？不見道：無依道人是諸佛之母。」
J37nB390_p0542c22║便拋拂，下座。
J37nB390_p0542c23║小參。舉讓祖打牛打車語畢，拈竹篦召眾曰：「畢竟打
J37nB390_p0542c24║牛即是？打車即是？」眾著語不契，請師指示。師良久，問
J37nB390_p0542c25║眾曰：「會麼？」眾曰：「不會。」乃云：「打牛也穿卻鼻孔，打車也
J37nB390_p0542c26║穿卻鼻孔，總不恁麼也穿卻鼻孔。」眾擬議，師以竹篦
J37nB390_p0542c27║一齊打散。
J37nB390_p0542c28║師五旬誕辰，證中護法夫人趙氏、法名德正，率眾檀
J37nB390_p0542c29║護請上堂。拈香祝
J37nB390_p0542c30║聖畢，迺曰：「釋迦牟尼世尊纔生下來，用手指天地，周
J37nB390_p0543a01║行目顧曰：『天上天下，惟我獨尊。』咄！七佛已前一段人
J37nB390_p0543a02║事暴露盡矣。縱有盡力維持者，還蓋覆得麼？雖然，事
J37nB390_p0543a03║無一向。」隨拈起拄杖，云：「凡夫實謂之有，則被有礙；聲
J37nB390_p0543a04║聞析謂之無，則被無障；緣覺謂之幻有，則被幻惑；菩
J37nB390_p0543a05║薩當體即空，則被空瞞。且道衲僧分上喚作甚麼？」隨
J37nB390_p0543a06║卓一下，云：「扶過斷橋水，伴歸明月村。」便下座。
J37nB390_p0543a07║維新洪公護法受職，請上堂。機緣不錄，迺云：「未達境
J37nB390_p0543a08║惟心，起種種分別；達境惟心已，分別即不生。」拈拄杖，
J37nB390_p0543a09║曰：「者箇是境，作麼生分別？分別與心境是一耶？是異
J37nB390_p0543a10║耶？到這裏，正如一團猛燄，觸著則燎卻面門，那容你
J37nB390_p0543a11║說一說異來？果能提起便知、把得便用，則無欠無餘、
J37nB390_p0543a12║全尊全貴，建法幢、立宗旨，父作子述、綱舉目張，可以
J37nB390_p0543a13║展佛祖襟懷、可以挈人天命脈，更有甚麼承當不盡
J37nB390_p0543a14║底要別人贊助？且如何是本分一句？一副肝腸懸魏
J37nB390_p0543a15║闕，十分光彩耀寰區。」
J37nB390_p0543a16║佛像開光，啟建華嚴祝　國祐民道場，兵部達護法
J37nB390_p0543a17║率眾設齋，請上堂。「達磨不來東土，二祖不往西天，人
J37nB390_p0543a18║人常光現前，箇箇壁立萬仞。釋迦老子因甚倩人點
J37nB390_p0543a19║眼？若向這裏道得一轉，許汝眼光爍破四天下，便可
J37nB390_p0543a20║同遊華藏世界、共坐菩提道場。主伴重重，極十方而
J37nB390_p0543a21║齊唱；圓音落落，該塵剎以頓周。有世界以莊嚴而為
J37nB390_p0543a22║佛事、有世界以香飯而為佛事、有世界以音聲而為
J37nB390_p0543a23║佛事、有世界以寂默為佛事、有世界以苦行為佛事、
J37nB390_p0543a24║有世界以平等為佛事，乃至嬉笑怒罵、寂默忘言，無
J37nB390_p0543a25║不皆是海印發光、般若流寓。以此真機、以此妙用，祝
J37nB390_p0543a26║延
J37nB390_p0543a27║聖壽，利益檀那，同沾錫土之恩、共沐垂裳之化，三草
J37nB390_p0543a28║二木咸遂敷榮，九有四恩悉能酬報。此皆一人有慶，
J37nB390_p0543a29║是以兆民賴之。且如何是太平無象底句？」喝一喝，曰：
J37nB390_p0543a30║「四海浪平龍睡穩，九天雲靜鶴飛高。」
J37nB390_p0543b01║上元華嚴道場圓滿，刑部唐護法設齋，請上堂。「今朝
J37nB390_p0543b02║正月十五，在處槌鑼擊鼓，剔起一碗蓮燈，照徹虛空
J37nB390_p0543b03║肺腑，突出鬼面神頭，大地村歌社舞，頭頭華藏莊嚴，
J37nB390_p0543b04║不用行尋墨數。便恁麼去，有耳共聞；卻恁麼來，有目
J37nB390_p0543b05║咸睹。既然聞見分明，那許別資一路？」喝一喝，云：「沿路
J37nB390_p0543b06║惟思我看人，炊飯那知燈是火？」遂呵呵大笑。復舉：「王
J37nB390_p0543b07║常侍一日訪臨濟，同到僧堂內，常侍曰：『這一堂僧還
J37nB390_p0543b08║看經否？』臨濟曰：『不看經。』常侍曰：『學禪否？』濟曰：『不學禪。』
J37nB390_p0543b09║常侍曰：『經又不看，禪又不學，畢竟作甚麼？』臨濟曰：『總
J37nB390_p0543b10║教伊成佛作祖去。』常侍曰：『金屑雖貴，落眼成翳。』臨濟
J37nB390_p0543b11║曰：『我將謂你是箇俗漢。』」師云：「古今盡謂臨濟被常侍
J37nB390_p0543b12║一問，直得瓦解冰消。殊不知臨濟恁麼道，如虎網相
J37nB390_p0543b13║似，縱有爪牙，管取無施展處。若是山僧則又不然，今
J37nB390_p0543b14║日唐護法入寺辦供，如問：『者一堂師僧還坐禪否？』對
J37nB390_p0543b15║曰：『坐禪。』『還看教否？』『對曰：看教。』如云：『禪非坐臥，教豈名
J37nB390_p0543b16║言？坐看何為？』山僧向他道：『吾今為汝保任此事，終不
J37nB390_p0543b17║虛也。』」
J37nB390_p0543b18║
J37nB390_p0543b19║
J37nB390_p0543b20║
J37nB390_p0543b21║楚林上睿禪師住北京翊教寺語錄
J37nB390_p0543b22║小師悟旭等記錄
J37nB390_p0543b23║康熙二十三年五月二十一日，受達護法、祖護法同
J37nB390_p0543b24║眾護法暨舊住不昧，偕諸山耆宿等請入院。
J37nB390_p0543b25║山門。「廣大門風，威德俱備。門外逡巡，安知尊貴？」
J37nB390_p0543b26║佛殿。「巍巍堂堂，三界獨步。不有兒孫，幾成話墮。」
J37nB390_p0543b27║伽藍。「側布黃金，長留白玉，賣富裝貧，各具眼目。」
J37nB390_p0543b28║祖師。「總是你這隊漢，佛法豈到今日？不是你這隊漢，
J37nB390_p0543b29║佛法豈到今日？」
J37nB390_p0543b30║據室。「三世諸佛湧現身雲，歷代祖師頻翻舌浪。吐珠
J37nB390_p0543c01║玉之詞，無人過價；用殺活之劍，誰敢當鋒？新長老今
J37nB390_p0543c02║日到來，那有龍韜豹略？」乃拈拄杖，云：「喜得狼煙息，弓
J37nB390_p0543c03║弰壁上懸。」
J37nB390_p0543c04║當日眾護法設齋，請上堂。拈香祝
J37nB390_p0543c05║聖畢，末上拈香云：「黃鵠峰前得來，翊教堂中爇卻，箇
J37nB390_p0543c06║是第五回拈出，供養洪山大報國寶通堂上嘯堂先
J37nB390_p0543c07║老和尚，非徒報德酬恩，併要諸人知些氣息。」斂衣就
J37nB390_p0543c08║座。藏雲和尚白槌云：「法筵龍象眾，當觀第一義。」師云：
J37nB390_p0543c09║「第一義諦，未出慈明時早已兩手分付，來到者裏早
J37nB390_p0543c10║見落七落八，不可教諸人便恁散去，有不厭煩瑣底
J37nB390_p0543c11║出來道看。」問答畢，乃曰：「法不孤起，仗境方生；道不虛
J37nB390_p0543c12║行，遇緣即應。既無心於彼此，奚有象於去來？頭頭表
J37nB390_p0543c13║裏一如，法法洪纖一致。建法幢，立宗旨，緣無定屬；垂
J37nB390_p0543c14║教化，接方來，豈用安排？惟此翊教古剎，是為京國名
J37nB390_p0543c15║藍，上溜下穿，四通八達，清風朗月聽其往來，土面灰
J37nB390_p0543c16║頭任彼去住。戶外蒼山繞郭，已知壁立風規；庭前翠
J37nB390_p0543c17║柏凌霄，最好從上標格。奈何呈身者眾，著眼者希？今
J37nB390_p0543c18║承諸大檀護敦請山僧主持斯剎，重整規模，且道坐
J37nB390_p0543c19║斷要津，永無滲漏一句作麼生道？」撫掌一下云：「濟川
J37nB390_p0543c20║調鼎人人是，握土成金事事全。」藏雲和尚結槌云：「諦
J37nB390_p0543c21║觀法王法，法王法如是。」
J37nB390_p0543c22║師誕後五日，達翁證中護法設齋，請上堂。「月生一，上
J37nB390_p0543c23║下四維無等匹。月生三，千手大悲難指注。月生三，海
J37nB390_p0543c24║底蝦麻解指南。垂釣新月無香餌，分付魚龍莫放憨。
J37nB390_p0543c25║封后先生忍俊不禁，將六十花甲一時抖擻，曰：『一是
J37nB390_p0543c26║一，二是二，三是三，四是四。數目甚分明，從頭數不及。
J37nB390_p0543c27║數不及，依位次。依位次，有何事？』既是數目分明，又依
J37nB390_p0543c28║位次，因什數不及？」拈拄杖，曰：「萬古常如白練飛，一條
J37nB390_p0543c29║界破青山色。」便下座。
J37nB390_p0543c30║達護法證中率男洪公於七月十日請住西山圓靜
J37nB390_p0544a01║寺，入院請陞座。「放眼泬寥，棲心澄湛，氣吞群象，勝壓
J37nB390_p0544a02║諸方。背懸鐵甕之山，懷抱冰壺之水，龍樓現彩，鳳嶺
J37nB390_p0544a03║飛霞。芙蕖涵映日之花，香聞十里；楊柳蕩隨風之線，
J37nB390_p0544a04║翠列千株。寶帶堤環，魚遊兢裏；仙音鳥唱，樂奏林中。
J37nB390_p0544a05║喬松躋躋鏘鏘，怪石稜稜峭峭，扶笻踏畫裏乾坤，揮
J37nB390_p0544a06║麈談夢中風月。逢迎絕少，知愛方深，歲月優遊，人境
J37nB390_p0544a07║超邁。且道具何三昧，得此靈區？」驀召眾曰：「汝等要知
J37nB390_p0544a08║這漢真是受用麼？」揮拂子曰：「飯罷經行摩瘦腹，禪餘
J37nB390_p0544a09║儔石將疏髯。」擲拂子下座。
J37nB390_p0544a10║護衛胡護法為太夫人禳眼災，請上堂。問答畢，乃拈
J37nB390_p0544a11║拄杖曰：「盡大地是當人隻眼，更有何物與汝為冤為
J37nB390_p0544a12║對？」卓一下云：「三世諸佛以此垂手，歷代祖師以此安
J37nB390_p0544a13║心，十地菩薩以此濟物利生，千古聖賢以此齊家治
J37nB390_p0544a14║國。山僧明見此事，無有錯謬。若更說菩提涅槃、真如
J37nB390_p0544a15║解脫，是將金屑著向眼裏；若起貪慾嗔恚、煩惱惡覺，
J37nB390_p0544a16║是將瓦屑著向眼裏。貴賤雖殊，患害則等。山僧恁麼
J37nB390_p0544a17║道，也好痛與二十。何故？清淨眼中不合分貴分賤、著
J37nB390_p0544a18║瓦著金。有人見到，一塵不立，許你雙眼圓明。」擲拄杖
J37nB390_p0544a19║下座。
J37nB390_p0544a20║為既閒吳老先生設奠小參。旋顧一眾曰：「汝等知之
J37nB390_p0544a21║乎？箇是景陵晞齋吳老先生示末後全提底時節。先
J37nB390_p0544a22║生才高名大、德厚仁寬，乃儒門之領袖，亦法苑之金
J37nB390_p0544a23║湯也。折節靈岩門下，嘯傲楚水江頭，憶自戊申秋杪
J37nB390_p0544a24║始識先生於黃鵠峰，便見至誠無偽、舉止有方，自云：
J37nB390_p0544a25║『會得臨濟無多子底佛法，不向棒頭取證、不於喝下
J37nB390_p0544a26║承當，即就一毫端上流出無礙淨光，言言玉轉珠回、
J37nB390_p0544a27║字字龍蟠鳳翥，四海群賢想望風彩，白雲乍可來青
J37nB390_p0544a28║嶂，明月難教下碧天，一朝能事既畢，旋身安養故鄉。
J37nB390_p0544a29║無生而生，誓取金臺瞻佛日；無滅而滅，惟留玉骨葬
J37nB390_p0544a30║人寰。』山僧聞而感傷，設茲瓜果，聊表廿年道誼，特輸
J37nB390_p0544b01║一點真誠。」復顧兩行曰：「且道先生還來受奠也無？」豎
J37nB390_p0544b02║起拂子云：「三碗茗凍禪榻畔，一爐香爇帝城中。」
J37nB390_p0544b03║參領方護法為男保安請上堂。問答畢，乃曰：「東王布
J37nB390_p0544b04║令，萬卉萌芽，勃發生機，誰敢欄遏？遂撫掌一下，云：若
J37nB390_p0544b05║向這裏一眼覷定，不被五形管攝，那隨四序遷流？三
J37nB390_p0544b06║百六十骨節、八萬四千毛竅、皮病、髓病一時去盡，放
J37nB390_p0544b07║曠於紅塵堆裏、優遊於錦繡叢中，為無所為、益無所
J37nB390_p0544b08║益，梯航九有、津濟四生，捷若轉丸、易如反掌。雖然，此
J37nB390_p0544b09║猶是功勳邊事，若到父子至親，更不資於餘力。」良久，
J37nB390_p0544b10║云：「白雲千古抱青山，為雨為霖終不竭。」
J37nB390_p0544b11║佛誕日，彌勒巴護法德寬、兵部達護法證中度僧，本
J37nB390_p0544b12║街眾檀護率眾善姓請上堂。乃云：「舉一不得舉二，放
J37nB390_p0544b13║過一著落在第二。周昭王二十四年甲寅四月八日，
J37nB390_p0544b14║護明大士於兜率宮中降生淨飯王家，才出母胎，一
J37nB390_p0544b15║手指天、一手指地，周行七步，目顧四方，云：『天上天下，
J37nB390_p0544b16║惟吾獨尊。』正當恁麼時，早是弄一解險，知他落在第
J37nB390_p0544b17║幾？策素馬以騰空，詣青山而斷髮，夜睹明星，廓然大
J37nB390_p0544b18║悟，曰：『一切眾生各各具如來智慧德相，但因妄想執
J37nB390_p0544b19║著而不證得。』捏合將來，又誰知他是放過、是不放過？
J37nB390_p0544b20║及至四十九年，說青道黃，教壞了人家多少男女，身
J37nB390_p0544b21║上出水、身下出火，燒煩惱薪、殺無明賊，又誰知他是
J37nB390_p0544b22║黑業、是白業？二千年後猶有人焉，不忘付囑，舊案翻
J37nB390_p0544b23║新，買子為僧，續佛慧命。若不是多生智種深培、一向
J37nB390_p0544b24║靈根夙植，安能於此世界中幹此不急之務耶？山僧
J37nB390_p0544b25║得得上來證明斯事，一等是箇時節，難免這杓惡水。」
J37nB390_p0544b26║提起拄杖，云：「眾中莫有迴避得及者麼？」卓一卓，曰：「將
J37nB390_p0544b27║此深心奉塵剎，是則名為報佛恩。」
J37nB390_p0544b28║付東旦旭西堂，上堂。師震威一喝，復顧左右曰：「的的
J37nB390_p0544b29║沒量大人方堪荷擔此事，若於一切機境上有系毫
J37nB390_p0544b30║佛法現前，便不無驚異下劣之見，勞他長者脫珍著
J37nB390_p0544c01║弊，何堪！何堪！不見百丈再參馬祖，始到三日耳聾，黃
J37nB390_p0544c02║檗聞而吐舌，臨濟中路起疑，末後喫棒，方解燒卻翁
J37nB390_p0544c03║翁禪板，乃至棒下無生忍，臨機不見師，道出常情，泥
J37nB390_p0544c04║塗設拜。從古至今，一隊老宿等是這箇時節，就中卻
J37nB390_p0544c05║有奇特，各具如斯眼目，方能開鑿人天，光大師門，統
J37nB390_p0544c06║持祖道。所以云：承當恁麼事，還須恁麼人；若是恁麼
J37nB390_p0544c07║人，何愁恁麼事？」乃拈拄杖卓一卓，云：「盡情多漏泄，分
J37nB390_p0544c08║付旭西堂。」
J37nB390_p0544c09║參領色護法、法名照埋，請為令弟阿達哈番噶而薩、
J37nB390_p0544c10║法名德珪對靈小參。「古德道：『虛空有體須親證，淨業
J37nB390_p0544c11║無門莫妄修。』」師咄，云：「且置一壁，莫要礙塞殺人。一拳
J37nB390_p0544c12║拳倒黃鶴樓，一踢踢翻鸚鵡洲，有意氣時添意氣，不
J37nB390_p0544c13║風流處也風流。自然水到渠成、風行草偃，出沒死生、
J37nB390_p0544c14║轉換凡聖，說甚麼虛空體證與不證、淨上門修與不
J37nB390_p0544c15║修？德珪護法自見山僧之後，尋常留神於喜怒哀樂
J37nB390_p0544c16║未發以前，啟手足時翛然自在。損館之後已經四七，
J37nB390_p0544c17║敦請山僧舉揚此事。」隨驀揮拂子，云：「會麼？鐵輪天子
J37nB390_p0544c18║寰中敕，帝釋宮中放赦書。」拋拂子，下座。
J37nB390_p0544c19║達門趙氏夫人、法名德正，五旬初度，請上堂。拈起拄
J37nB390_p0544c20║杖，云：「天高地厚。」卓一下，云：「海闊山遙。苟非具足神通
J37nB390_p0544c21║者，不能於中飛騰自在，見色則被色礙，聞聲則被聲
J37nB390_p0544c22║沉，百匝千重，左兜右搭，直須高提寶杵，擊碎塵籠，緊
J37nB390_p0544c23║握霜鋒，割裂愛網，方能如鳳翥丹霄、鶴沖銀漢，所向
J37nB390_p0544c24║空闊，乃得安閒。山僧今日因達門檀越趙氏夫人五
J37nB390_p0544c25║十誕辰飯僧請法，現前一眾禪悅法喜，既已充滿身
J37nB390_p0544c26║心，翊教山僧鼓舌搖唇，將底酬償檀施。」乃合掌，云：「端
J37nB390_p0544c27║坐受供養，施主常安樂。」
J37nB390_p0544c28║常護法同母趙氏、法名照中，請為夫人對靈小參。「藏
J37nB390_p0544c29║身處沒蹤跡，幾回花落幽窗；沒蹤跡處莫藏身，瞥見
J37nB390_p0544c30║雲橫古路。」卓拄杖曰：「從今點出金剛眼，佛國蓮邦自
J37nB390_p0545a01║在行。」
J37nB390_p0545a02║純一道人請小參。乃曰：「達磨大師在西天時，將謂有
J37nB390_p0545a03║多少奇物，即便胸滿意足，把捉不定，特特三週寒暑，
J37nB390_p0545a04║獨泛重溟，來到這裏。及至梁王殿上，盡力祗拈得出
J37nB390_p0545a05║箇廓然無聖，纔見價直不當，連忙找箇不識，依然還
J37nB390_p0545a06║成滯貨，卻往少林拔本，一味固守行情，不露光芒，但
J37nB390_p0545a07║於通衢路口空掛招牌，賺得神光立雪斷臂喪卻全
J37nB390_p0545a08║心，只望討盡便宜。殊不知得人一牛、償人一馬，所以
J37nB390_p0545a09║臨岐上路，連一雙破皮履尚且不能完全，一隻東、一
J37nB390_p0545a10║隻西，點地只是隻腳，至今進退無由。」驀拈拄杖召眾
J37nB390_p0545a11║曰：「莫有為祖師著力者麼？試出道看。」二僧兢出，師曰：
J37nB390_p0545a12║「與老僧攜取鞋來。」便起身歸方丈。
J37nB390_p0545a13║參領色護法偕弟依思哈馬、法名德誠，請為令先君
J37nB390_p0545a14║正議大夫并令弟等遷塋奠位小參。師云：「虛靈廓爾，
J37nB390_p0545a15║澹泊無為，措意置辭，惟仁善聽。天恁高，地恁闊，無位
J37nB390_p0545a16║真人閒不徹，虎嘯龍吟啟壯圖，馬鬣牛眠示真穴。」拈
J37nB390_p0545a17║拄杖卓一卓，云：「此處從來最吉祥，虛空有口殊難說，
J37nB390_p0545a18║丕振家聲在爾曹，奕蘗雲礽無間歇。」
J37nB390_p0545a19║工部党護法為夫人保安請上堂。問答畢，乃曰：「滴水
J37nB390_p0545a20║冰生徹骨寒，乾坤露布盡掀翻，箇中誰是知音者？直
J37nB390_p0545a21║出虛空背上看。大眾！且道虛空背上畢竟是甚麼人
J37nB390_p0545a22║居住？」卓拄杖，云：「龍生金鳳子，衝破碧琉璃。」
J37nB390_p0545a23║為景陵死心覺道人設供，小參。驀豎拂子，曰：「大死底
J37nB390_p0545a24║人卻活時如何？」擊案一下，曰：「不許夜行，投明須到。此
J37nB390_p0545a25║是道人平居所參心領神會的句子，不煩山僧牽支
J37nB390_p0545a26║引蔓，重添注腳也。蓋欲現前一眾共聞，更與後五百
J37nB390_p0545a27║歲新發意菩薩結般若緣，使佛法慧命攸長，相續不
J37nB390_p0545a28║斷耳。若道人聞法之後，便安居於東湖別業，額其宅
J37nB390_p0545a29║曰圓智樓，抑取諸善財入樓閣之義也。自茲乾乾履
J37nB390_p0545a30║踐，玉潔冰清，游戲於華藏，究心於祖域，忘身為道，切
J37nB390_p0545b01║意尊師。雖處富貴叢中，常行知足之行，乃至供養知
J37nB390_p0545b02║識，持護精藍，事無巨細，惟善是益。一朝智圓行滿，回
J37nB390_p0545b03║身極樂之邦，山僧於三千里外聞之慨然，特設茶筵，
J37nB390_p0545b04║聊呈漆器，用申方外之誠，詎敢云酬萬一？」旋顧大眾，
J37nB390_p0545b05║曰：「只如道人捐館以往，即今居何報地？隨願示生無
J37nB390_p0545b06║位次，獨耀靈光得自由。」擲拂子，下座。
J37nB390_p0545b07║鍾英照琮監寺盡七上堂。拈起拄杖云：「這廝行履，惟
J37nB390_p0545b08║我能知。一片鐵石肝腸，萬煉千磨，俞見精彩；一副冰
J37nB390_p0545b09║霜氣骨，平高就下，轉露風稜。二十年輔弼叢林，惟道
J37nB390_p0545b10║是與；三千里周旋師友，不黨其同。更無一縷縫皮襪，
J37nB390_p0545b11║安得三文買草鞋？是以臨岐上路，撒手便行，要覓汝
J37nB390_p0545b12║箇骨董箱子了不可得。在今日盡大地覓此箇清白
J37nB390_p0545b13║衲子實不易得，滿望汝他日於煙巒深處拄戶撐門，
J37nB390_p0545b14║誰知熟處難忘，即便抽身半路，三喚不回頭，至今無
J37nB390_p0545b15║處所。老僧在你背後打筭，真誠確爾真誠，穩密果然
J37nB390_p0545b16║穩密。琮監寺莫只但恁麼去，須還知有轉身一路，不
J37nB390_p0545b17║可坐定那邊，致使望穿老眼。」隨卓拄杖云：「他日須來
J37nB390_p0545b18║呈舊面，當陽提起話重圓。」卓拄杖下座。
J37nB390_p0545b19║小參。「瞞瞞頇頇問訊，燈籠眼睛在甚麼處？𢤱𢤱恫恫
J37nB390_p0545b20║禮拜，露拄腳跟下錯過。不知空王殿上打得箇背翻
J37nB390_p0545b21║筋斗，百草頭邊許你同坐同行。」
J37nB390_p0545b22║南行，小參。「春山青，春水綠，南北東西路路活，咸謂到
J37nB390_p0545b23║江吳地盡，誰知隔岸越山多？」提起拄杖，曰：「還知者漢
J37nB390_p0545b24║住頭處麼？真龍不藉風雷力，為雨為霖自充足。」拽杖
J37nB390_p0545b25║便行。
J37nB390_p0545b26║（一門者，乃京師兩會之略耳。蓋證中達護，滲為人心，切請法設嚴灘，諸眾檀者，公引導者多，故述茲以嘉
J37nB390_p0545b27║其志，亦取深入一門之義云。）
J37nB390_p0545b28║
J37nB390_p0545b29║
J37nB390_p0545b30║楚林禪師語錄卷之四（終）