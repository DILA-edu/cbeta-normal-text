J37nB390_p0545c01║楚林上睿禪師語錄卷之五
J37nB390_p0545c02║侍者寂勝等記錄
J37nB390_p0545c03║頌古
J37nB390_p0545c04║釋迦牟尼世尊初降生一手指天一手指地周
J37nB390_p0545c05║行七步目顧四方云天上天下唯吾獨尊雲門
J37nB390_p0545c06║云我當時若見一棒打殺與狗子喫貴圖天下
J37nB390_p0545c07║太平。
J37nB390_p0545c08║惡辣纔生便自誇指天指地撒塵沙縱饒行說兼能
J37nB390_p0545c09║到也落閻浮第二家。
J37nB390_p0545c10║世尊未離兜率已降王宮未出母胎度人已畢。
J37nB390_p0545c11║兜率與王宮不動步而到一路坦然平望空休啟告
J37nB390_p0545c12║度盡眾生未出頭摩耶腹裏空廝炒。
J37nB390_p0545c13║世尊因外道問云不問有言不問無言世尊據
J37nB390_p0545c14║坐外道讚曰世尊大慈大悲開我迷雲令我得
J37nB390_p0545c15║入作禮而去後阿難問佛外道有何所證而言
J37nB390_p0545c16║得入世尊曰如世良馬見鞭影而行。
J37nB390_p0545c17║牢關兩處空相向捷出當陽絕點痕柳綠桃紅春水
J37nB390_p0545c18║碧千山雪盡馬蹄輕。
J37nB390_p0545c19║世尊因調達謗佛生身陷地獄佛敕阿難傳問
J37nB390_p0545c20║云汝在地獄中安否云我雖在地獄如三禪天
J37nB390_p0545c21║樂佛又令阿難傳問你還求出不云我待世尊
J37nB390_p0545c22║來便出阿難云佛是三界大師豈有入地獄分
J37nB390_p0545c23║云佛既無入地獄分我豈有出地獄分。
J37nB390_p0545c24║漁翁把釣坐瀟湘樵子操柯陟險崗彼此生涯隨處
J37nB390_p0545c25║足從他人自說行藏。
J37nB390_p0545c26║世尊因波斯匿王問勝義諦中有世俗諦否若
J37nB390_p0545c27║言無智不應一若言有智不應二一二之義云
J37nB390_p0545c28║何世尊曰大王汝於過去龍光佛法中曾問此
J37nB390_p0545c29║義我今無說汝今無聽無說無聽是名一義二
J37nB390_p0545c30║義。
J37nB390_p0546a01║水盡山窮處由來路路通若無人踏到長被白雲封。
J37nB390_p0546a02║文殊師利在靈山會上諸佛集處見一女子近
J37nB390_p0546a03║佛坐入於三昧文殊白佛云何此女得近佛坐
J37nB390_p0546a04║佛云汝但覺此女令從三昧起汝自問之文殊
J37nB390_p0546a05║繞女子三匝鳴指一下乃至托上梵天盡其神
J37nB390_p0546a06║力而不能出佛云假使百千文殊亦出此女定
J37nB390_p0546a07║不得下方過四十二恒沙國土有网明菩薩能
J37nB390_p0546a08║出此女定須臾网明至佛所佛敕出此女定网
J37nB390_p0546a09║明即於女子前鳴指一下女子於是從定而出。
J37nB390_p0546a10║大定無門戶三人漫主張出得出不得切忌錯商量。
J37nB390_p0546a11║殃崛摩羅既出家為沙門因持缽入城至一長
J37nB390_p0546a12║者家值其婦產難子母未分長者云瞿曇弟子
J37nB390_p0546a13║汝為至聖當有何法能免產難殃崛曰我乍入
J37nB390_p0546a14║道未知此法當去問佛卻來相報遽返白佛具
J37nB390_p0546a15║陳上事佛告曰汝速去說我自從賢聖法來未
J37nB390_p0546a16║曾殺生殃崛往告其婦人聞之當時分娩。
J37nB390_p0546a17║賢聖法來不殺生弗遲弗疾恰分身傳言送語成何
J37nB390_p0546a18║事報盡人間兩不平。
J37nB390_p0546a19║那吒太子析肉還母析骨還父然後現本身運
J37nB390_p0546a20║大神力為父母說法。
J37nB390_p0546a21║本身原不號那吒骨肉須還父母家白鷺下田千點
J37nB390_p0546a22║雪黃鸝上樹一枝花。
J37nB390_p0546a23║七賢聖女姊妹同遊屍陀林一姊指屍曰屍在
J37nB390_p0546a24║此人在甚處諸姊諦觀皆悉悟道乃感帝釋雨
J37nB390_p0546a25║花讚曰我是帝釋見諸姊悟道故來供養但諸
J37nB390_p0546a26║姊有何所須我能給施女曰我家四事七珍悉
J37nB390_p0546a27║皆具足唯要三般物一要無根樹一株二要無
J37nB390_p0546a28║陰陽地一片三要叫不應谷一所帝釋曰一切
J37nB390_p0546a29║所須我悉有之若此三物我實無女曰汝若無
J37nB390_p0546a30║此爭解濟人遂同往白佛佛言我諸弟子不解
J37nB390_p0546b01║此義唯有諸大菩薩乃解此義。
J37nB390_p0546b02║寒林發問悟來由惹得天花動地浮更賣風流行活
J37nB390_p0546b03║路三般需索轉添愁空咄咄且休休不如收拾歸家
J37nB390_p0546b04║去莫待天明白了頭。
J37nB390_p0546b05║昔城東老姥與佛同生而不欲見佛每見佛來
J37nB390_p0546b06║即便迴避雖然如此回顧東西總皆是佛遂以
J37nB390_p0546b07║手掩面於十指掌中亦總是佛。
J37nB390_p0546b08║獨尊惟我孰為儔掩面遮藏病未瘳知避稍難還就
J37nB390_p0546b09║錯不風流處卻風流。
J37nB390_p0546b10║傅大士頌云夜夜抱佛眠朝朝還共起起坐鎮
J37nB390_p0546b11║相隨如形影相似欲識佛去處祗者語聲是。
J37nB390_p0546b12║聞鐘忙起身噇齋便掌缽夜夜與朝朝隨方皆合轍
J37nB390_p0546b13║報與龍華樹下人水中不是天邊月。
J37nB390_p0546b14║傅大士一日披衲衣頂冠靸履朝見武帝帝問
J37nB390_p0546b15║是僧邪士指冠帝云是道邪士指靸履帝云是
J37nB390_p0546b16║俗邪士指衲衣。
J37nB390_p0546b17║通身差異事紛紜敢向朝堂誑至尊若使盡情多剝
J37nB390_p0546b18║了作何面孔出都門。
J37nB390_p0546b19║布袋和尚常在通衢或問在此何為師云等箇
J37nB390_p0546b20║人來曰來也曰汝不是這箇人或解布袋百物
J37nB390_p0546b21║俱有撇下曰看看又一一收起問人曰這箇喚
J37nB390_p0546b22║作甚麼或袋內探果子與僧僧擬接師乃縮手
J37nB390_p0546b23║曰汝不是這箇人或見僧行過乃拊背一下僧
J37nB390_p0546b24║回首師曰把一錢子來有時倚袋終日憨睡或
J37nB390_p0546b25║起行市肆間小兒譁逐之或拄杖或數珠與兒
J37nB390_p0546b26║戲有僧問如何是祖師西來意遂放下布袋叉
J37nB390_p0546b27║手而立僧曰祗此更別有在師拈起布袋肩負
J37nB390_p0546b28║而去。
J37nB390_p0546b29║兜率宮中不肯住花街柳巷頻來去倚袋長齁一覺
J37nB390_p0546b30║眠日炙風吹渾不顧衣衫穿手腳露知他有底閑腸
J37nB390_p0546c01║肚喚作當來慈氏尊土塊石頭俱話墮。
J37nB390_p0546c02║跋陀尊者因生法師論眾微聚曰色眾微無自
J37nB390_p0546c03║性曰空者云只明得因中色空未明得果上色
J37nB390_p0546c04║空法師問如何是果上色空者云一微空故眾
J37nB390_p0546c05║微空眾微空故一微空一微空中無眾微眾微
J37nB390_p0546c06║空中無一微。
J37nB390_p0546c07║色空空色兩相纏體妙何妨涉眾緣毒蛇頭上楷得
J37nB390_p0546c08║癢大虫口裏打鞦韆。
J37nB390_p0546c09║維摩居士示疾毗耶離城自念寢疾于床世尊
J37nB390_p0546c10║大慈寧不垂愍佛知其意告文殊師利言汝行
J37nB390_p0546c11║詣維摩詰問疾文殊白言世尊彼上人者難為
J37nB390_p0546c12║酬對深達實相善說法要辯才無滯智慧無礙
J37nB390_p0546c13║一切菩薩法式悉知諸佛秘藏無不得入降伏
J37nB390_p0546c14║眾魔遊戲神通其慧方便皆已得度雖然當承
J37nB390_p0546c15║佛聖旨詣彼問疾。
J37nB390_p0546c16║眾手紛紜射一鵰秋空漸覺影迢遙由基忽發撩天
J37nB390_p0546c17║鏃萬里雲霄失羽毛。
J37nB390_p0546c18║善財歷百十城參五十三位善知識後到毘盧
J37nB390_p0546c19║樓閣前曰是解空無相無作之所住處云云見
J37nB390_p0546c20║樓閣門閉善財暫時斂念曰大慈大悲願樓閣
J37nB390_p0546c21║門開令我得入尋時彌勒領諸眷屬至善財前
J37nB390_p0546c22║彈指一下樓閣門開善財得入入已還閉見百
J37nB390_p0546c23║千萬億樓閣一一樓閣有一彌勒領諸眷屬并
J37nB390_p0546c24║有一善財在前彌勒復彈指云善男子起法性
J37nB390_p0546c25║如是。
J37nB390_p0546c26║樓閣門前竟日閑善財到處被人謾通身泥水通身
J37nB390_p0546c27║漏看你伶俜到甚年。
J37nB390_p0546c28║楞嚴經七處徵心。
J37nB390_p0546c29║七處徵心眼裏抽釘放出金毛獅子普天匝地翻騰。
J37nB390_p0546c30║楞嚴經八還顯見。
J37nB390_p0547a01║八還顯見打成兩畔月到天心風來水面見不見倒
J37nB390_p0547a02║騎牛兮入佛殿。
J37nB390_p0547a03║經題八字。
J37nB390_p0547a04║經題箇字報君知塞壑填溝說向誰苔篆羅紋描不
J37nB390_p0547a05║得逐風隨雨自東西。
J37nB390_p0547a06║不二法門。
J37nB390_p0547a07║岐路紛紜宿霧埋老翁一默語如雷斯門今古非通
J37nB390_p0547a08║塞把手牽人不入來。
J37nB390_p0547a09║金剛經過去心不可得現在心不可得未來心
J37nB390_p0547a10║不可得　德山行腳時到潭州詣胡餅店覓點
J37nB390_p0547a11║心喫店婆出問過現未來心不可得上座點那
J37nB390_p0547a12║一心德山無語。
J37nB390_p0547a13║過去心不可得孤舟獨釣寒江雪現在心不可得珊
J37nB390_p0547a14║瑚枝枝撐著月未來心不可得鸑鷟何曾離丹穴萬
J37nB390_p0547a15║古長空一色沉三段不同原自別原自別惟證乃知
J37nB390_p0547a16║難可說屈屈甕裏無端走卻鱉。
J37nB390_p0547a17║華嚴經我今普見一切眾生具有如來智慧德
J37nB390_p0547a18║相但以妄想執著不能證得。
J37nB390_p0547a19║智慧執著天台南嶽失卻半年休爭一杓借路經過
J37nB390_p0547a20║那論苦樂一踏鴻門兩扇開空裏磨盤生八角。
J37nB390_p0547a21║金剛經若以色見我以音聲求我是人行邪道
J37nB390_p0547a22║不能見如來。
J37nB390_p0547a23║獨坐虛堂體自然平湖水滿月當天一聲黃鳥啼高
J37nB390_p0547a24║樹幾片閒雲落檻前。
J37nB390_p0547a25║世尊不說說迦葉不聞聞。
J37nB390_p0547a26║打麵還他洲土麥唱歌須是帝鄉人水流黃葉來何
J37nB390_p0547a27║處牛帶寒鴉過遠村。
J37nB390_p0547a28║迦葉因阿難問世尊傳金縷外別傳何物迦葉
J37nB390_p0547a29║召阿難難應諾葉曰倒卻門前剎竿著。
J37nB390_p0547a30║倒卻門前剎竿著心肝五臟盡情傾兒孫殃及無休
J37nB390_p0547b01║歇此土西天恨轉深。
J37nB390_p0547b02║九祖伏馱密多尊者問八祖佛馱難提父母非
J37nB390_p0547b03║我親誰是最親者諸佛非我道誰是最道者八
J37nB390_p0547b04║祖以偈答汝言與心親父母非可比汝行與道
J37nB390_p0547b05║合諸佛心即是外求有相佛與汝不相似欲識
J37nB390_p0547b06║汝本心非合亦非離。
J37nB390_p0547b07║父母非親誰是親從來孝子諱爺名逢人但說三分
J37nB390_p0547b08║話未可全拋一片心。
J37nB390_p0547b09║二十七祖般若多羅東印土國王請師齋次王
J37nB390_p0547b10║問諸人盡轉經唯師為甚不轉師云貧道出息
J37nB390_p0547b11║不涉世緣人息不居蘊界常轉如是經百千萬
J37nB390_p0547b12║億卷非但一卷兩卷。
J37nB390_p0547b13║秋清月色沉寒水風轉孤蓬過別灘釣得金鱗仍舊
J37nB390_p0547b14║放不知何日整歸帆。
J37nB390_p0547b15║六祖於法性寺暮夜風颺剎旛聞二僧對論一
J37nB390_p0547b16║云旛動一云風動往復未契祖曰風旛非動動
J37nB390_p0547b17║自心耳於是一眾竦然。
J37nB390_p0547b18║不是風兮不是旛撩天俊鶻透重關分明只在青雲
J37nB390_p0547b19║際剔起眉毛仔細看。
J37nB390_p0547b20║六祖謂門人曰吾欲歸新州汝等速治舟楫門
J37nB390_p0547b21║人曰師從此去早晚卻回祖曰落葉歸根來時
J37nB390_p0547b22║無口。
J37nB390_p0547b23║葉落歸根喪盡平生來時無口出乘露醜從此曹溪
J37nB390_p0547b24║路不通白雲不動青山走。
J37nB390_p0547b25║葉落歸根塞戶填門來時無口免致亂嘔曹溪一派
J37nB390_p0547b26║古今流萬象森羅齊點首。
J37nB390_p0547b27║劉鐵磨見溈山山曰老牸牛汝來耶磨曰明日
J37nB390_p0547b28║臺山大會有齋和尚還去否山作倒勢磨便出
J37nB390_p0547b29║去。
J37nB390_p0547b30║老牛偏解藏頭角卻向臺山會裏游且喜溈山水草
J37nB390_p0547c01║足大家齊唱太平謳。
J37nB390_p0547c02║巖頭值沙汰於鄂渚河邊作渡子遇一婆子抱
J37nB390_p0547c03║一孩兒乃曰呈橈舞棹即不問且問婆手中兒
J37nB390_p0547c04║甚處得來曰婆生七子六箇不遇知音只這箇
J37nB390_p0547c05║也不消得拋向水中。
J37nB390_p0547c06║江邊婆子賣風流卻把花枝帶滿頭剛被傍觀輕借
J37nB390_p0547c07║問一聲款乃過滄洲。
J37nB390_p0547c08║杭州徑山國一道欽禪師因馬祖遣人送書到
J37nB390_p0547c09║書中作一圓相師發緘見遂於圓相中著一點
J37nB390_p0547c10║卻封回忠國師聞得乃曰欽師猶被馬師惑。
J37nB390_p0547c11║一人搖頭一人擺尾惹得傍觀來說道理。
J37nB390_p0547c12║西京光宅寺慧忠國師一日喚侍者者應諾如
J37nB390_p0547c13║是三喚皆應諾師曰將謂吾孤負汝卻是汝孤
J37nB390_p0547c14║負吾。
J37nB390_p0547c15║三呼三應已堪嗟玉本無瑕卻有瑕負汝負吾人不
J37nB390_p0547c16║會至今天下事如麻。
J37nB390_p0547c17║讓祖因馬師聞化江西未聞說法之息遂▆▆
J37nB390_p0547c18║去云待伊上堂但問作麼生伊道底語記將來
J37nB390_p0547c19║僧如師旨回謂師曰馬師云自從胡亂後三十
J37nB390_p0547c20║年不少鹽醬喫師然之。
J37nB390_p0547c21║問道作麼生不曾少鹽醬雖然爾作家敢保未的當。
J37nB390_p0547c22║吉州青源行思禪師參六祖問當何所務即不
J37nB390_p0547c23║落階級祖曰汝曾作什麼師曰聖諦亦不為祖
J37nB390_p0547c24║曰落何階級師曰聖諦尚不為何階級之有。
J37nB390_p0547c25║五色雲攢萬乘君簾垂黃閣絕功勳琉璃殿上無人
J37nB390_p0547c26║到此日方知天子尊。
J37nB390_p0547c27║江西馬祖道一禪師示眾曰汝等諸人各信自
J37nB390_p0547c28║心是佛此心即是佛心達磨南天竺國來至中
J37nB390_p0547c29║華傳上乘一心之法令汝等開悟有僧問云和
J37nB390_p0547c30║尚為什麼說即心即佛祖曰為止小兒啼僧曰
J37nB390_p0548a01║啼止後如何祖曰非心非佛僧曰除此一種人
J37nB390_p0548a02║來如何指示祖曰向伊道不是物曰忽遇其中
J37nB390_p0548a03║人來如何祖曰且教伊體會大道。
J37nB390_p0548a04║即心是佛更何求心佛無差當下休睡起碧天三丈
J37nB390_p0548a05║日詩成青樹一聲鳩。
J37nB390_p0548a06║馬祖不安院主問和尚近日尊候如何祖曰日
J37nB390_p0548a07║面佛月面佛。
J37nB390_p0548a08║日面月面一切成現車不橫推理無曲斷。
J37nB390_p0548a09║百丈每上堂有一老人隨眾聽法眾退唯老人
J37nB390_p0548a10║不退師曰汝何人曰吾非人也於過去迦葉佛
J37nB390_p0548a11║時住此山因學人問大修行人還落因果也無
J37nB390_p0548a12║某對曰不落因果遂墮五百生野狐身今請和
J37nB390_p0548a13║尚代一轉語貴脫狐身師曰汝問乃問大修行
J37nB390_p0548a14║人還落因果也無師曰不昧因果老人於言下
J37nB390_p0548a15║大悟作禮曰某已脫狐身住在山後敢乞依僧
J37nB390_p0548a16║火化師令維那白椎告眾食後送亡僧食後師
J37nB390_p0548a17║領眾至山後以杖挑出一死狐乃依法火葬師
J37nB390_p0548a18║至晚上堂舉前因緣黃檗便問古人錯祗對一
J37nB390_p0548a19║轉語五百生墮野狐身轉轉不錯合作箇什麼
J37nB390_p0548a20║師曰近前來與汝道檗近前與師一掌師拍手
J37nB390_p0548a21║笑曰將謂胡鬚赤更有赤鬚胡。
J37nB390_p0548a22║不落不昧春蘭夏蕙左之右之何嘗避諱報諸人會
J37nB390_p0548a23║不會擬欲分疏野狐成隊。
J37nB390_p0548a24║南泉普願禪師有時曰文殊普賢昨夜三更相
J37nB390_p0548a25║打每人與二十棒趁出院也趙州曰和尚棒教
J37nB390_p0548a26║誰喫曰且道王老師過在什麼處趙州禮拜而
J37nB390_p0548a27║出。
J37nB390_p0548a28║佛法兩相爭還他正令行誰知侵早起更有夜行人。
J37nB390_p0548a29║南泉曰江西馬大師說即心即佛王老師不恁
J37nB390_p0548a30║麼道不是心不是佛不是物恁麼道還有過麼
J37nB390_p0548b01║趙州禮拜而出僧隨問諗上座禮拜意作麼生
J37nB390_p0548b02║曰汝問取和尚僧問師曰適諗上座意作麼生
J37nB390_p0548b03║師曰他卻領得老僧意旨。
J37nB390_p0548b04║好箇去核宣州棗送在口邊誰解咬忽然咬斷廣長
J37nB390_p0548b05║舌三世如來都笑倒。
J37nB390_p0548b06║南泉曰三世諸佛不知有狸奴白牯卻知有。
J37nB390_p0548b07║寰中天子敕塞外將軍令擬議問如何喪卻窮性命。
J37nB390_p0548b08║南泉示眾曰王老師自小養一頭水牯牛擬向
J37nB390_p0548b09║溪東牧不免食他國王水草向溪西牧亦未免
J37nB390_p0548b10║食他國王水草如今不免隨分納些些總不見
J37nB390_p0548b11║得。
J37nB390_p0548b12║通身水草自優游鼻孔撩天任放收幾度歸來明月
J37nB390_p0548b13║下角尖撐破洞庭秋。
J37nB390_p0548b14║杭州鹽官齊安國師一日喚侍者曰將犀牛扇
J37nB390_p0548b15║子來者曰破也師曰扇既破還我犀牛兒來者
J37nB390_p0548b16║無對。
J37nB390_p0548b17║紛紛眾手畫犀牛豈是當初那一頭侍者若能回首
J37nB390_p0548b18║看全牛卻在掌中收。
J37nB390_p0548b19║鹽官一日謂眾曰虛空為鼓須彌為椎甚麼人
J37nB390_p0548b20║打得眾無對。
J37nB390_p0548b21║須彌椎打虛空鼓萬象森羅齊起舞無舌童兒和一
J37nB390_p0548b22║場大虫咬殺南山虎。
J37nB390_p0548b23║盤山示眾曰心月孤圓光吞萬象光非照境境
J37nB390_p0548b24║亦非存光境俱忘復是何物　洞山曰光境未
J37nB390_p0548b25║忘復是何物。
J37nB390_p0548b26║光境俱忘復是痕光非照境境非存楊花不為春風
J37nB390_p0548b27║落吹遍前村與後村。
J37nB390_p0548b28║胡南東寺如會禪師嘗患門徒以即心即佛之
J37nB390_p0548b29║談誦憶不已且謂佛如何住而曰即心心如畫
J37nB390_p0548b30║師而曰即佛遂示眾曰心不是佛智不是道劍
J37nB390_p0548c01║去久矣汝方刻舟。
J37nB390_p0548c02║心不是佛智不是道月白風清落花啼鳥釣盡瀟湘
J37nB390_p0548c03║無處尋可憐只向鉤頭討。
J37nB390_p0548c04║唐州紫玉山道通禪師因于公問如何是黑風
J37nB390_p0548c05║吹其船舫漂墮羅剎鬼國師曰于頔客作漢問
J37nB390_p0548c06║恁麼事作麼于失色師指曰這箇便是黑風吹
J37nB390_p0548c07║其漂墮羅剎鬼國于作禮而謝。
J37nB390_p0548c08║黑風吹到羅剎國就地還家路不多一吸波濤乾徹
J37nB390_p0548c09║底青霄平步響環珂。
J37nB390_p0548c10║五臺山隱峰禪師因南泉把淨瓶與師曰淨瓶
J37nB390_p0548c11║是境你不得動著境與我將水來師將淨瓶傾
J37nB390_p0548c12║水於泉面前泉休去。
J37nB390_p0548c13║指瓶傾水以此易彼佛法商量繩蛇杌鬼。
J37nB390_p0548c14║鎮州金牛和尚每日自作飯供眾至齋時昇飯
J37nB390_p0548c15║桶到僧堂前作舞呵呵笑曰菩薩子喫飯來。
J37nB390_p0548c16║鐘鼓聲聲喚不回金牛作舞口重開禪流若也知端
J37nB390_p0548c17║的拈取缽盂喫飯來。
J37nB390_p0548c18║
J37nB390_p0548c19║
J37nB390_p0548c20║楚林禪師語錄卷之五（終）