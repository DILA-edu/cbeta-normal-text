J37nB390_p0549a01║楚林上睿禪師語錄卷之六
J37nB390_p0549a02║小師照毅等記錄
J37nB390_p0549a03║頌古
J37nB390_p0549a04║龐居士一日曰：「難難，十石油麻樹上攤。」婆應聲
J37nB390_p0549a05║曰：「易易，百草頭邊祖師意。」靈昭曰：「也不難，也不
J37nB390_p0549a06║易，饑來喫飯困來睡。」
J37nB390_p0549a07║終日喃喃口不休，卻將難易互相酬，他家活計難分
J37nB390_p0549a08║辨，不是冤家不聚頭。
J37nB390_p0549a09║鄧州丹霞天然禪師，於慧林寺遇天寒，取木佛
J37nB390_p0549a10║燒火向院。主訶曰：「何得燒我木佛？」師以杖子撥
J37nB390_p0549a11║灰曰：「吾燒取舍利。」曰：「木佛何有舍利？」師曰：「既無
J37nB390_p0549a12║舍利，更取兩尊燒。」主自後眉鬚墮落。
J37nB390_p0549a13║寒天木佛火中燒，禍福無門祗自招，盡道鬚眉累院
J37nB390_p0549a14║主，誰知買鐵得金饒。
J37nB390_p0549a15║潭州長髭曠禪師，初往曹溪禮祖塔，回參石頭。
J37nB390_p0549a16║頭問：「甚處來？」師曰：「嶺南。」曰：「嶺頭一尊功德成就
J37nB390_p0549a17║不？」師曰：「成就久矣。祗欠點眼在。」曰：「莫要點眼麼？」
J37nB390_p0549a18║師曰：「便請。」頭乃翹一足，師便拜。頭曰：「汝見箇甚
J37nB390_p0549a19║麼道理便禮拜？」師曰：「某見如紅爐上一片雪。」
J37nB390_p0549a20║為人點眼，手不如腳。雪點紅爐，何處摸索。休摸索，兔
J37nB390_p0549a21║角杖頭挑，龜毛繩子縛。
J37nB390_p0549a22║洪州黃檗希運禪師云：「汝等盡是噇酒糟漢，還
J37nB390_p0549a23║知大唐國裏無禪師麼？」時有僧問：「諸方聚眾，為
J37nB390_p0549a24║甚麼卻道無禪師？」師曰：「不道無禪，祗是無師。」
J37nB390_p0549a25║東風陣陣從何起，鷓鴣啼在深花裏。可憐無限路行
J37nB390_p0549a26║人，紛紛祗逐流鶯子。
J37nB390_p0549a27║湖南長沙景岑禪師，一日遊山歸，首座問：「和尚
J37nB390_p0549a28║甚處來？」師曰：「遊山來。」座曰：「到甚麼處？」師曰：「始從
J37nB390_p0549a29║芳草去，又逐落花回。」座曰：「大似春意。」師曰：「也勝
J37nB390_p0549a30║秋露滴芙渠。」
J37nB390_p0549b01║春色渾如畫，谿雲聚復開，僧從寺裏出，龍向洞中回。
J37nB390_p0549b02║薄霧籠青嶂，輕煙鎖綠苔，相逢不相識，終日去還來。
J37nB390_p0549b03║長沙因秀才張拙看《千佛名經》，問師曰：「百千諸
J37nB390_p0549b04║佛，但見其名，未審居何國土？還化物也無？」師曰：
J37nB390_p0549b05║「黃鶴樓崔公題後，秀才還曾題也未？」曰：「未。」曰：「得
J37nB390_p0549b06║問題取一篇。」
J37nB390_p0549b07║百千諸佛問來由，水滿長江月滿樓，無事倚欄憑顧
J37nB390_p0549b08║望，鄉關不見使人愁。
J37nB390_p0549b09║終南山雲際禪師初參南泉，問云：「摩尼珠人不
J37nB390_p0549b10║識，如來藏裏親收得。如何是藏？」泉云：「王老師與
J37nB390_p0549b11║汝往來者是藏。」師曰：「直得不往來時如何？」泉云：
J37nB390_p0549b12║「亦是藏。」師又問：「如何是珠？」泉召師，師應諾。泉云：
J37nB390_p0549b13║「你不會我話。」師信人。
J37nB390_p0549b14║牟尼珠，從人覓，雙手奉君君不識。十丈珊瑚血滴鮮，
J37nB390_p0549b15║枝枝撐著天邊月。
J37nB390_p0549b16║法身頌（師▆日因徐機宜居士求法身頌，即書前偈與之。七云：「弟了不會，更請慈悲。」師
J37nB390_p0549b17║遂高聲說後偈，語未卒，士便欣然禪拜，大笑而參。師云：「年看仔細。」）
J37nB390_p0549b18║東君織就迴紋錦，化母裁成玉繡羅，拈作伽黎隨分
J37nB390_p0549b19║搭，半肩常袒奈如何。
J37nB390_p0549b20║蚤虱多因衣被破，不閑兩手常摸索，兵荒馬亂未停
J37nB390_p0549b21║流，苦苦逼人作什麼。
J37nB390_p0549b22║南泉斬貓。
J37nB390_p0549b23║兩堂總似涅槃僧，有口何曾解作聲。若是仙陀能接
J37nB390_p0549b24║拍，趙州那到拾零星。
J37nB390_p0549b25║首山竹篦。
J37nB390_p0549b26║師家舉起竹篦，學者連忙抵對。更作佛法商量，問取
J37nB390_p0549b27║驢鳴犬吠。
J37nB390_p0549b28║香巖上樹。
J37nB390_p0549b29║枝枝葉葉突靈符，嚇得山神計也無，滿把清風撩亂
J37nB390_p0549b30║擲，白蘋紅蓼遍江湖。
J37nB390_p0549c01║趙州因僧遊五臺，問一婆曰：「臺山路向甚麼處
J37nB390_p0549c02║去？」婆曰：「驀直去。」僧便去。婆曰：「好箇師僧，又恁麼
J37nB390_p0549c03║去。」後有僧舉似師，師曰：「待我為汝去勘破。」明日，
J37nB390_p0549c04║師去問：「臺山路向甚麼處去？」婆曰：「驀直去。」師便
J37nB390_p0549c05║行。婆曰：「好箇師僧，又恁麼去。」師歸院，謂僧曰：「臺
J37nB390_p0549c06║山婆子，我為汝勘破了也。」
J37nB390_p0549c07║臺山指路老婆婆，多少禪流不奈何，剛被趙州來勘
J37nB390_p0549c08║破，至今天下有淆訛。
J37nB390_p0549c09║趙州因僧問：「牛頭未見四祖時如何？」師曰：「飽柴
J37nB390_p0549c10║飽水。」曰：「見後如何？」師曰：「飽柴飽水。」
J37nB390_p0549c11║一榻翛然傍翠微，片雲送雨未曾歸，廚中不積來蠅
J37nB390_p0549c12║糝，那有閒門到鳥飛。
J37nB390_p0549c13║趙州因僧問：「如何是祖師西來意？」師曰：「庭前柏
J37nB390_p0549c14║樹子。」曰：「和尚莫將境示人？」師曰：「我不將境示人。」
J37nB390_p0549c15║曰：「如何是祖師西來意？」師曰：「庭前柏樹子。」
J37nB390_p0549c16║趙老庭前柏，重新為指出，多遇刻舟人，罕逢穿耳客。
J37nB390_p0549c17║趙州曰：「我行腳南方，火爐頭有箇無賓主話，直
J37nB390_p0549c18║至如今，無人舉著。」
J37nB390_p0549c19║行腳南方不識羞，人前更舉當風流。寒灰謾道無新
J37nB390_p0549c20║焰，近火先焦自點頭。
J37nB390_p0549c21║趙州因僧問：「狗子還有佛性也無？」師曰：「無。」
J37nB390_p0549c22║出匣吹毛冷，寒光射斗牛。當風如不薦，白骨遍山丘。
J37nB390_p0549c23║臨濟出世後，唯以一喝示徒眾，凡見僧來，入門
J37nB390_p0549c24║便喝。
J37nB390_p0549c25║晴空飛霹靂，黑夜閃金蛇。何處堪迴避，分明已喪家。
J37nB390_p0549c26║臨濟一喝，操刀便割。擬犯鋒鋩，命不全活。
J37nB390_p0549c27║睦州常示眾曰：「忽然，忽然。」　大覺璉禪師拈云：
J37nB390_p0549c28║「不然，不然。」
J37nB390_p0549c29║忽然不然，地厚天寬。潭中捉月，嶺上爭煙。
J37nB390_p0549c30║睦州問僧：「近離甚處？」僧便喝。師曰：「老僧被你一
J37nB390_p0550a01║喝。」僧又喝。師曰：「三喝四喝後作麼生？」僧無語。師
J37nB390_p0550a02║便打曰：「這掠虛漢！」
J37nB390_p0550a03║三喝四喝後，惟應作者知。不是金牙客，如何射尉遲。
J37nB390_p0550a04║福州烏石靈觀禪師，曹山行腳時，問：「如何是毘
J37nB390_p0550a05║盧師法身主？」師曰：「我向你道即別有也。」曹山舉
J37nB390_p0550a06║似洞山，山曰：「好箇話頭，祗欠進語，何不更去問
J37nB390_p0550a07║為甚麼不道？」曹山卻來進前語，師曰：「若言我不
J37nB390_p0550a08║道，即啞卻我口；若言我道，即寒卻我舌。」曹山復
J37nB390_p0550a09║舉似洞山，山深肯之。
J37nB390_p0550a10║毘盧師，法身主，是甚貓兒與狗子？烏石牙關不放開，
J37nB390_p0550a11║遙看日向扶桑起。
J37nB390_p0550a12║德山示眾曰：「今夜不答話，問話者三十棒。」時有
J37nB390_p0550a13║僧出禮拜，師便打。曰：「某甲話也未問，和尚因甚
J37nB390_p0550a14║麼打某甲？」師曰：「汝是甚處人？」曰：「新羅人。」師曰：「未
J37nB390_p0550a15║跨船舷，好與三十棒。」
J37nB390_p0550a16║屠龍手段孰能支，不犯鋒鋩任所施，塞北安南齊跨
J37nB390_p0550a17║下，望風無不豎降旗。
J37nB390_p0550a18║德山一日飯遲，托缽下堂。時雪峰作飯，頭見便
J37nB390_p0550a19║云：「這老漢！鐘未鳴，鼓未響，托缽向甚處去？」師便
J37nB390_p0550a20║歸方丈。峰舉似巖頭，頭曰：「大小德山未會末後
J37nB390_p0550a21║後句。」師聞，令侍者喚來問：「汝不肯老僧那？」頭密
J37nB390_p0550a22║啟其意，師乃休去。至明日陞堂，果與尋常不同。
J37nB390_p0550a23║頭至僧堂前，撫掌大笑曰：「且喜老漢會末後句。
J37nB390_p0550a24║雖然如是，只得三年。」師果三年而沒。
J37nB390_p0550a25║鐘鼓未鳴何處去，低頭未會末後句。三年活話幾人
J37nB390_p0550a26║疑，箇是吾門大火聚。
J37nB390_p0550a27║洞山示眾曰：「秋初夏末，兄弟或東去西去，直須
J37nB390_p0550a28║向萬里無寸草處去。」又云：「只如萬里無寸草處
J37nB390_p0550a29║且作麼生去？」後僧舉似石霜，霜云：「出門便是草。」
J37nB390_p0550a30║僧回舉似師，師曰：「大唐國裏能有幾人？」
J37nB390_p0550b01║萬里無寸草，茫茫宇宙行人少。出門便是草，落花流
J37nB390_p0550b02║水聞啼鳥。皇道無私顯至尊，鼓腹謳歌人已老。
J37nB390_p0550b03║洞山因僧問：「亡僧遷化向甚麼處去？」師曰：「火後
J37nB390_p0550b04║一莖毛。」
J37nB390_p0550b05║善赴來機是洞山，莖毛火後倩誰看？抽條石筍穿苔
J37nB390_p0550b06║破，發燄冰河射日殷（殷字讀作煙）。
J37nB390_p0550b07║洞山有一僧，在延壽堂不安，要見師。師至，僧問：
J37nB390_p0550b08║「和尚何不救取人家男女？」師曰：「是甚麼人家男
J37nB390_p0550b09║女？」曰：「某是大闡提人家男女。」師良久，僧曰：「四山
J37nB390_p0550b10║相逼時如何？」師曰：「老僧亦從人家屋簷下過。」曰：
J37nB390_p0550b11║「回互不回互？」師曰：「不回互。」曰：「教某甲向甚麼處
J37nB390_p0550b12║去？」師曰：「粟畬裏去。」僧噓一聲，曰：「珍重！」便脫去。師
J37nB390_p0550b13║以拄杖扣頭三下，曰：「只解與麼去，不解與麼來。」
J37nB390_p0550b14║只解與麼去，陝府牛兒生銕鑄；不解與麼來，嘉州石
J37nB390_p0550b15║佛笑咍咍。松花若也沾春力，根在幽巖也著開。
J37nB390_p0550b16║潭州神山僧密禪師，與洞山行次，忽見白兔走
J37nB390_p0550b17║過。師曰：「俊哉！」洞曰：「作麼生？」師曰：「大似白衣拜相。」
J37nB390_p0550b18║洞曰：「老老大大，作這箇說話。」師曰：「你作麼生？」洞
J37nB390_p0550b19║曰：「積代簪纓，暫時落魄。」
J37nB390_p0550b20║錦衣落魄涉離微，脫體風光見者稀，洞口桃花留不
J37nB390_p0550b21║住，半隨流水半雲飛。
J37nB390_p0550b22║潭州漸源仲興禪師，一日隨道吾到檀越吊慰，
J37nB390_p0550b23║拊棺曰：「生邪？死邪？」吾曰：「生也不道，死也不道。」師
J37nB390_p0550b24║曰：「為甚麼不道？」吾曰：「不道，不道。」歸至中途，師曰：
J37nB390_p0550b25║「和尚今日不為某甲道，打和尚去也。」吾曰：「打即
J37nB390_p0550b26║任打，道即不道。」及歸，師辭去，隱居三年，聞童子
J37nB390_p0550b27║誦觀音經，至應以比丘身得度者，即現比丘身，
J37nB390_p0550b28║忽然大悟，遂焚香遙禮曰：「信知先師言無虛發，
J37nB390_p0550b29║自是我不會，卻怨先師。」先師既沒，石霜是其嫡
J37nB390_p0550b30║嗣，乃造焉。霜見便問：「前來打先師因緣會麼？」師
J37nB390_p0550c01║進曰：「卻請和尚道一轉語。」霜曰：「不見道：生也不
J37nB390_p0550c02║道，死也不道。」師遂禮謝懺悔。他日持鍬復到石
J37nB390_p0550c03║霜，於法堂上從東過西，從西過東，霜曰：「作麼？」師
J37nB390_p0550c04║曰：「覓先師靈骨。」霜曰：「洪波浩浩，白浪滔天，覓甚
J37nB390_p0550c05║先師靈骨？」師曰：「正好著力。」霜曰：「這裏針劄不入，
J37nB390_p0550c06║著甚麼力？」師持鍬肩上便出。
J37nB390_p0550c07║海底泥牛吼，雲中木馬嘶，死生俱不道，賺殺打爺兒。
J37nB390_p0550c08║澧州夾山善會禪師在溈山作典座，溈問：「今日
J37nB390_p0550c09║大眾吃甚麼菜？」師曰：「二年同一春。」溈曰：「好好修
J37nB390_p0550c10║事著。」師曰：「龍宿鳳巢。」
J37nB390_p0550c11║好好修事，二年一春。堯天舜日，共樂昇平。
J37nB390_p0550c12║杼州投子山大同禪師，趙州問：「大死底人卻活
J37nB390_p0550c13║時如何？」師曰：「不許夜行，投明雖到。」州曰：「我早猴
J37nB390_p0550c14║白，伊更猴黑。」
J37nB390_p0550c15║誰家產得石麒麟，瑞應中天紫氣橫，野老愛他頭角
J37nB390_p0550c16║俊，夜深牽向玉階行。
J37nB390_p0550c17║投子因僧問：「如何是十身調御？」師下禪床立。又
J37nB390_p0550c18║問：「凡聖相去幾何？」師亦下禪立。
J37nB390_p0550c19║投子下禪床，通身無背向。可憐後代人，葫盧畫依樣。
J37nB390_p0550c20║襄州王敬初常侍參睦州，一日師問：「入院何遲？」
J37nB390_p0550c21║公曰：「看馬打毬故遲。」州曰：「人打毬？馬打毬？」公曰：
J37nB390_p0550c22║「人打毬。」州曰：「人困麼？」曰：「困。」州曰：「馬困麼？」曰：「困。」州
J37nB390_p0550c23║曰：「露柱困麼？」公茫然，歸至私第，中夜有省。明日
J37nB390_p0550c24║詣州曰：「某會得昨日事。」州曰：「露柱困麼？」公曰：「困。」
J37nB390_p0550c25║州肯之。
J37nB390_p0550c26║人困馬困露柱困，夜深擊碎軒轅鏡，青山滿目絕塵
J37nB390_p0550c27║埃，此道今人誰肯信。
J37nB390_p0550c28║興化因僧問：「四方八面來時如何？」師曰：「打中間
J37nB390_p0550c29║底。」僧便拜。師曰：「昨日赴箇村齋，中途遇一陣卒
J37nB390_p0550c30║風暴雨，卻向古廟裏躲避得過。」
J37nB390_p0551a01║塞北千人帳，江南萬斛舟，隨宜得受用，官路滑如油。
J37nB390_p0551a02║會真禪師因僧問：「如何是佛？」師曰：「洞庭無蓋。」
J37nB390_p0551a03║洞庭無蓋，打失法身。雲山水月，真可憐生。
J37nB390_p0551a04║臨安徑山大慧宗杲禪師室中，舉竹篦子問學
J37nB390_p0551a05║者：「喚作竹篦則觸，不喚作竹篦則背。不得下語，
J37nB390_p0551a06║不得無語。」從之得法者十三人。
J37nB390_p0551a07║舉起竹篦，石裏汁出，才沾一滴，電捲雲飛。
J37nB390_p0551a08║舉起竹篦，玉轉珠迴。眨得眼來，喪卻全軀。
J37nB390_p0551a09║九峰道虔禪師因石霜遷化，眾請首座住持，師
J37nB390_p0551a10║時為侍者，白眾曰：「先師道：『休去，歇去，冷啾啾去，
J37nB390_p0551a11║一條白練去，古廟香爐去，一念萬年去。』明甚麼
J37nB390_p0551a12║邊事？會得即住持，會不得不可。」首座對曰：「明一
J37nB390_p0551a13║色邊事。」師曰：「與麼則不會先師意在。」座曰：「但裝
J37nB390_p0551a14║香來，香煙斷處，若去得即會先師意，去不得即
J37nB390_p0551a15║不會先師意。」師遂焚香，香將盡，座脫去，師拊座
J37nB390_p0551a16║背曰：「坐脫立亡即不無，先師意旨猶未夢見在。」
J37nB390_p0551a17║枯木巖前行路易，百花叢裏轉身難。先師意旨如何
J37nB390_p0551a18║會，漢國勳臣獨讓韓。
J37nB390_p0551a19║雪峰示眾曰：「大地撮來如粟米粒大，拋向面前，
J37nB390_p0551a20║漆桶不會，打鼓普請看。」長慶問雲門：「雪峰與麼
J37nB390_p0551a21║道，還有出頭不得處麼？」門曰：「有。」曰：「作麼生？」門曰：
J37nB390_p0551a22║「不可作野狐精見解。」又曰：「狼籍不少。」
J37nB390_p0551a23║龍蛇易辨，衲子難瞞。隨邪逐惡，地厚天寬。春至百花
J37nB390_p0551a24║開滿地，江南江北任君看。
J37nB390_p0551a25║曹山因僧問：「學人通身是病，請師醫。」師曰：「不醫。」
J37nB390_p0551a26║曰：「為甚不醫？」師曰：「教伊求生不得生，求死不得
J37nB390_p0551a27║死。」
J37nB390_p0551a28║生死通身不可求，分明藥病一齊瘳，從茲鎖卻空王
J37nB390_p0551a29║殿，顛倒相逢百草頭。
J37nB390_p0551a30║撫州疏山匡仁禪師，聞福州大溈安和尚示眾
J37nB390_p0551b01║曰：「有句無句，如藤倚樹。」師特入嶺到彼，值溈泥
J37nB390_p0551b02║壁，便問：「承聞和尚道：『有句無句，如藤倚樹。』是不？」
J37nB390_p0551b03║曰：「是。」師曰：「忽然樹倒藤枯，句歸何處？」溈放下泥
J37nB390_p0551b04║盤，呵呵大笑，歸方丈（云云）。
J37nB390_p0551b05║樹倒藤枯問老樵，呵呵大笑暗藏刀，披枝切忌和根
J37nB390_p0551b06║伐，留與春風弄影高。
J37nB390_p0551b07║雲門示眾：「十五已前不問汝，十五日已後道將
J37nB390_p0551b08║一句來。」代云：「日日是好日。」
J37nB390_p0551b09║日日是好日，種田博飯喫。社舞村歌，原無固必。白酒
J37nB390_p0551b10║黃雞醉便休，那知春色成狼籍。
J37nB390_p0551b11║雲門因僧問曰：「如何是透法身句？」師曰：「北斗裏
J37nB390_p0551b12║藏身。」
J37nB390_p0551b13║少年公子下楊州，柳巷花街任意遊，詩滿奚囊錢滿
J37nB390_p0551b14║篋，更嫌何處不風流。
J37nB390_p0551b15║雲門因僧問：「如何是正法眼？」師曰：「普。」
J37nB390_p0551b16║雲門道普，頭吳尾楚。皇天無親，惟德是輔。
J37nB390_p0551b17║雲門因僧問：「如何是啐啄之機？」師曰：「響。」
J37nB390_p0551b18║雲門答響，切莫妄想。樹動風生，船高水長。
J37nB390_p0551b19║汝州首山省念禪師，因僧問：「如何是佛？」師曰：「新
J37nB390_p0551b20║婦騎驢阿家牽。」
J37nB390_p0551b21║新婦騎驢阿家牽，銀鐙金鞍碧玉鞭，忘卻尊卑人不
J37nB390_p0551b22║識，好花瞥見自開顏。
J37nB390_p0551b23║昇州清涼院法眼文益禪師，因僧惠超問：「如何
J37nB390_p0551b24║是佛。」師曰：「汝是惠超。」僧即悟入。
J37nB390_p0551b25║岸上蹄踏蹄，水中嘴對嘴，就地自還家，千花生碓嘴。
J37nB390_p0551b26║端州大愚山守芝禪師，因僧問：「如何是佛？」師曰：
J37nB390_p0551b27║「鋸解秤鎚。」
J37nB390_p0551b28║鋸解秤鎚，生鐵鑄就。特與安名，他亦不受。四海禪流
J37nB390_p0551b29║知未知，到老翻成不唧溜。
J37nB390_p0551b30║大愚上堂：「大家相聚喫莖虀，若喚作一莖虀，入
J37nB390_p0551c01║地獄如箭。」
J37nB390_p0551c02║相聚喫莖虀，諸人休奔魯。甜瓜徹底甜，苦瓠連根苦。
J37nB390_p0551c03║舒州法華全舉禪師到瑯琊覺處，琊問：「近離甚
J37nB390_p0551c04║處？」曰：「兩浙。」琊曰：「船來陸來？」師曰：「船來。」曰：「船在甚
J37nB390_p0551c05║處？」師曰：「步下。」曰：「不涉程途一句作麼生道？」師以
J37nB390_p0551c06║坐具摵一摵曰：「杜撰長老，如麻似粟。」拂袖而出。
J37nB390_p0551c07║琊問侍者曰：「此是甚麼人？」曰：「舉上座。」瑯琊遂親
J37nB390_p0551c08║下口過堂問：「莫是舉上座麼？莫怪適來相觸忤。」
J37nB390_p0551c09║舉便喝，復問：「長老何時到？」汾陽曰：「某時到。」舉曰：
J37nB390_p0551c10║「我在浙中早聞你名，元來見解只如此，何得名
J37nB390_p0551c11║播寰宇？」瑯琊遂作禮曰：「慧覺罪過。」
J37nB390_p0551c12║是非海中出沒，荊棘叢裏縱橫。未審便宜誰得，須信
J37nB390_p0551c13║語忌十成。咄咄！牙如劍樹眼如鈴，喪盡從前太古心。
J37nB390_p0551c14║隆興府黃龍慧南禪師室中三關語。
J37nB390_p0551c15║我手何似佛手，終日燒香運帚，忽然觸發死灰，燒著
J37nB390_p0551c16║南辰北斗。
J37nB390_p0551c17║我腳何似驢腳，莫負邯鄲善學，終朝逐電追風，究竟
J37nB390_p0551c18║摸他不著。
J37nB390_p0551c19║人人有箇生緣，絕非東土西天，說得十分端的，也隔
J37nB390_p0551c20║十萬八千。
J37nB390_p0551c21║楊岐問僧：「栗棘蓬你作麼生吞？金剛圈你作麼
J37nB390_p0551c22║生跳？」
J37nB390_p0551c23║金剛圈，栗棘蓬，吞跳須知枉費工。從上家私多破盡，
J37nB390_p0551c24║楊岐別自有家風。
J37nB390_p0551c25║東京天寧道楷禪師，僧問：「夜半正明，天曉不露。
J37nB390_p0551c26║如何是不露底事？」師曰：「滿船空載月，漁父宿蘆
J37nB390_p0551c27║花。」
J37nB390_p0551c28║簾垂帳合月三更，無影枝頭鳥不驚，斗轉星移山骨
J37nB390_p0551c29║露，天明失卻玉麒麟。
J37nB390_p0551c30║楚林禪師語錄卷之六（終）
J37nB390_p0552a01║　　　（大清康熙二十五年，歲次丙寅
J37nB390_p0552a02║　　　中秋月，弟子眾等發心敬梓
J37nB390_p0552a03║　　　本師和尚五會語錄二本，板存
J37nB390_p0552a04║　　　　　嘉興府楞嚴寺，隨藏永遠
J37nB390_p0552a05║　　　流通，惟冀早明般若正因，速證
J37nB390_p0552a06║　　　菩提玅果。復願見聞隨喜，咸悟
J37nB390_p0552a07║　　　真乘；法界有情，同登彼岸。）