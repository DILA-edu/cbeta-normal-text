J37nB391_p0553a01║敘
J37nB391_p0553a02║余乃楚之孝感世宦，攻儒業，生平專以文學為念，貪
J37nB391_p0553a03║浮名幻利為樂，竟不知鼻祖之門庭、單傳之要玅。余
J37nB391_p0553a04║任江南池州府推官，一日私遊九華，探閱藏經，細覽
J37nB391_p0553a05║《景德傳燈》，閱至分燈錄，觀吾儒中從上諸大老、大護
J37nB391_p0553a06║法者，不過於裴公深領黃檗之痛棒。有蘇東坡老先
J37nB391_p0553a07║生者，往往與佛印酬酢，後法嗣東林禪師，雖是海內
J37nB391_p0553a08║名公，爭奈鼻孔被人穿卻。有黃庭堅先生，選館太史，
J37nB391_p0553a09║好作艷詞，嘗謁圓通秀和尚，日有慕道之心，後法嗣
J37nB391_p0553a10║黃龍禪師，雖是聰明之人，難出頭陀之手。有張無盡
J37nB391_p0553a11║先生，乃閣下侍郎，提刑兩浙，嘗以佛道留心，遍參天
J37nB391_p0553a12║下大善知識，機鋒掣電，後法嗣兜率悅禪師，一語雜
J37nB391_p0553a13║著落在法海窟中，一念萬年去也。陸亙大夫法嗣南
J37nB391_p0553a14║泉和尚，嘗向口角邊討鹽覓醬喫，有麼奇特？余雖露
J37nB391_p0553a15║布諸大老之醜，未免今日又被長目禪師錐著痛處，
J37nB391_p0553a16║要請作敘，自露己之醜。長目禪師者，乃同條梓邦寶
J37nB391_p0553a17║郡鄧氏之子也。年少薙髮，傲骨名山，經歷江海，單瓢
J37nB391_p0553a18║隻杖，泛吳楚，過洞庭，涉滇雲，尋訪賢士。至彌陽大隱
J37nB391_p0553a19║寺，撞著冤家路頭恒秀大和尚，奪下腰包，隨侍一載，
J37nB391_p0553a20║授手歸山。至蒙自白雲山中，坐靜三載，又策杖河西
J37nB391_p0553a21║普應山圓明寺坐靜。余奉命改補河西知日，往謁之，
J37nB391_p0553a22║見其師之嚴護，尊其師之威德，非彼國之師乎？乃天
J37nB391_p0553a23║上人間荷賴之津梁矣。余敬誠拜問：「師之何派？」師曰：
J37nB391_p0553a24║「吾西蜀破山之派，幻翁之孫，恒公之子。」余曰：「自古道：
J37nB391_p0553a25║龍生龍子，鳳生鳳兒。」余閱師坐靜，鄉紳護法請上堂、
J37nB391_p0553a26║小參、語錄、詩歌少許，如珠滾盤，出於大方，句句奪大
J37nB391_p0553a27║慧杲之體裁、字字雜圓悟勤之骨髓，料揀截中峰本
J37nB391_p0553a28║之舌頭、棒喝劈洪覺範之正眼，四大家攪成一團，捷
J37nB391_p0553a29║徑為己。倘今之相季，或久參衲子、或初進晚學，若睹
J37nB391_p0553a30║師之語錄，縱有宗眼精明、透徹古今者，適難窺師之
J37nB391_p0553b01║涯岸；縱有胸負五車者，讀師之語錄，未免如水中撈
J37nB391_p0553b02║月、鏡裏簪花，何能下手乎？但師為人孤硬，不與時人
J37nB391_p0553b03║同類，草衣木食，日持大悲聖號千遍；舌湧香泉，獨栖
J37nB391_p0553b04║圓明破寺。做務無暇，掀翻華藏世界；觸著磕著，盡用
J37nB391_p0553b05║本地家風。一縱一奪，挽回萬峰疊翠；一殺一活，競起
J37nB391_p0553b06║海上騰波。余雖住在塵勞堆裏、聲色窩窟，動靜語默
J37nB391_p0553b07║安敢自欺？無時不在無底缽盂裏嚼鐵釘飯、酒肆淫
J37nB391_p0553b08║房內臥無畏床。雖然如是，黃面老子曾分半座，今日
J37nB391_p0553b09║與師同一鼻孔，兩處出氣。
J37nB391_p0553b10║楚孝感張象賁頓首謹撰
J37nB391_p0553b11║長目電禪師語錄目錄
J37nB391_p0553b12║卷上
J37nB391_p0553b13║上堂
J37nB391_p0553b14║卷下
J37nB391_p0553b15║示眾
J37nB391_p0553b16║小參
J37nB391_p0553b17║機緣
J37nB391_p0553b18║頌古
J37nB391_p0553b19║雜偈
J37nB391_p0553b20║佛事
J37nB391_p0553b21║行狀
J37nB391_p0553b22║
J37nB391_p0553b23║
J37nB391_p0553b24║
J37nB391_p0553b25║
J37nB391_p0553b26║
J37nB391_p0553b27║
J37nB391_p0553b28║
J37nB391_p0553b29║
J37nB391_p0553b30║
J37nB391_p0553c01║長目電禪師語錄卷之上
J37nB391_p0553c02║門人悟本編次
J37nB391_p0553c03║住彌陀寺
J37nB391_p0553c04║康熙辛亥春，受蒙自縣個舊眾紳衿同諸耆舊請住
J37nB391_p0553c05║彌陀寺。當日陞座，拈香云：「此瓣香，舉起輕似鴻毛、放
J37nB391_p0553c06║下重如泰山，信手拈來爇向爐中，端為祝延
J37nB391_p0553c07║當今皇帝聖壽萬歲萬歲萬萬歲，伏願
J37nB391_p0553c08║統億兆而歸皇仁政，宇宙維新；御彌劫而信佛旌崇，
J37nB391_p0553c09║乾坤永久。」次拈香云：「此瓣香從袈裟世界得來，拋向
J37nB391_p0553c10║娑婆國土，至誠至禱，爇向爐中，端伸祝為
J37nB391_p0553c11║東宮皇后、太子千秋、滿朝文武諸大護法高增祿位，
J37nB391_p0553c12║伏願　效伊周之佐、忠禹舜之勤。」復拈香云：「此瓣香
J37nB391_p0553c13║共顏子而居陋巷，樂道安貧；契孟軻而弘戰國，輸忠
J37nB391_p0553c14║信實。爇向爐中，供養　三世諸佛、歷代古錐、天下宗
J37nB391_p0553c15║匠，伏願遊戲酒肆婬房裏度生，行權不違正法；變形
J37nB391_p0553c16║鑊湯爐炭中濟物，那辭戴角披毛？再瓣香臭如瘡腿、
J37nB391_p0553c17║香似沉水，欲取取之不得、欲捨捨之未能，幾番躊躇
J37nB391_p0553c18║置得，忍氣吞聲，拈來爇向爐中，供養　現住彌陽大
J37nB391_p0553c19║隱堂上傳臨濟正宗第三十三世本師恒秀老人，用
J37nB391_p0553c20║酬法乳之恩。」斂衣敷座。雪濤和尚拍椎云：「法筵龍象
J37nB391_p0553c21║眾，當觀第一義。」師云：「若論第一義，山僧三十年前過
J37nB391_p0553c22║洞庭，早被西北風吹向蘆華蕊裏去也。眾人莫有透
J37nB391_p0553c23║網錦鱗麼？不妨請出相見。」問：「銕牛過窗櫺，頭蹄俱過
J37nB391_p0553c24║了，置尾巴過不得，意旨如何？」師拈拄杖橫膝云：「會麼？」
J37nB391_p0553c25║僧罔措，師便打，乃云：「五祖演使縵天網，用武略文韜，
J37nB391_p0553c26║任是沖霄鸞鳳，出不得這格子。光上座即不然，盡十
J37nB391_p0553c27║方世界是個窗櫺，盡十方世界是個鐵牛身子，盡十
J37nB391_p0553c28║方世界是個鐵牛尾巴，五臟六腑、肝膽腸胃、三百六
J37nB391_p0553c29║十骨節，節節相通，八萬四千毛竅，竅竅出氣，使這不
J37nB391_p0553c30║唧溜漢抱定個尾巴，似餓狗嚼枯骨，臨死不肯放手。
J37nB391_p0554a01║祇如今日眾護法請山僧住者寺裏，決不釘樁搖櫓，
J37nB391_p0554a02║賓主相安，焚掃不勞他力，又與毗盧古佛像開光圓
J37nB391_p0554a03║滿功德，以了住持之信念，佈施齋僧，增檀那之福果。
J37nB391_p0554a04║若是祖師門下即不然，故永嘉云：『著相布施生天福，
J37nB391_p0554a05║猶如仰箭射虛空。箭力盡，勢還墜，招得來生不如意。』
J37nB391_p0554a06║縱伊福慧莊嚴，一生兩世不墜人身，三生四生作麼
J37nB391_p0554a07║生支持？不如修無漏因，以實相無相、不生不滅、不增
J37nB391_p0554a08║不減為涅槃道，不取不捨、無依無倚、無求無縛為解
J37nB391_p0554a09║脫門。不然，且回三毒為三聚淨戒，坐斷善惡兩頭；回
J37nB391_p0554a10║煩惱作菩提，接物群迷，冤親平等；回六識作六神通，
J37nB391_p0554a11║不辭向劍樹刀山中，那論虎穴魔宮裏？深弘大願，不
J37nB391_p0554a12║惜己身，不顧己命，如鹿王菩薩，似惜鴨禪者、割耳道
J37nB391_p0554a13║士、忍虻耆舊，千百億劫中不求如意，因果逢緣而義
J37nB391_p0554a14║脫。何故？不見道：行直影端，不須疑惑；聲和響順，豈獲
J37nB391_p0554a15║追尋？雖然如是，且道超宗一句作麼生道？雞生鳳子
J37nB391_p0554a16║登九翔，馬產龍駒追千里。」卓拄杖，喝一喝，下座。
J37nB391_p0554a17║上堂。「金鴨香銷錦繡幃，笙歌叢裏醉扶歸，少年一段
J37nB391_p0554a18║風流事，祇許佳人獨自知。這老古錐恁麼偈曰，祇好
J37nB391_p0554a19║瞞得川巴子，要且難哄當鄉人。光上座即不然，金鴨
J37nB391_p0554a20║香銷有甚幃？笙歌叢裏是誰歸？風流不向佳人泄，空
J37nB391_p0554a21║腹熱腸頓九迴。推倒圓悟老人，卻是光上座推倒。諸
J37nB391_p0554a22║人還有扶得起底麼？」一僧云：「某甲得。」師云：「圓悟老人
J37nB391_p0554a23║在那裏？」僧擬議，師便打，下座。
J37nB391_p0554a24║上堂。「智者不講經，仁者不論道，聖人多註解，凡夫被
J37nB391_p0554a25║他覆。三人兩隻靴，兩人共頂帽，石女產麒麟，須瑞而
J37nB391_p0554a26║不玅。自性天真佛，猿啼并虎嘯，好與三十棒，高處要
J37nB391_p0554a27║鏟平，低處要堆厚。」良久，云：「曾到祝融峰，海上紅輪跳。」
J37nB391_p0554a28║上堂。「眼若不睡，諸夢自除；心若不異，萬法一如。祖師
J37nB391_p0554a29║恁麼道，祇知截人後尾，要且不解攤頭。光上座即不
J37nB391_p0554a30║然，眼也要睡，夢也要作，心也要通，法也要說。不見道：
J37nB391_p0554b01║有時鞭木馬向火裏騰輝今古，有時抱石女入海底
J37nB391_p0554b02║渾身絕跡。」良久，云：「心不負人，面無慚色。」
J37nB391_p0554b03║上堂。「寂光三昧遍河沙，凡聖含靈共我家。一念不生
J37nB391_p0554b04║全體現，六根纔動被雲遮。斷除煩惱重增病，趣向真
J37nB391_p0554b05║如亦是邪。隨分世緣無罣礙，涅槃生死等空華。張拙
J37nB391_p0554b06║秀才恁麼道，美則美矣，猶有俗氣在。山僧即不然，寂
J37nB391_p0554b07║光三昧統河沙，凡聖含靈頭路差。一念不生跨玉象，
J37nB391_p0554b08║六根纔動斬龍蛇。斷除煩惱窮算計，趣向真如富者
J37nB391_p0554b09║奢。莫道世緣無罣礙，都城浪子戀脂花。」
J37nB391_p0554b10║上堂。「山花開似錦，澗水湛如藍。一句明報身佛，一句
J37nB391_p0554b11║透法身佛。若人定當得出，許你坐曹溪勝過六祖，許
J37nB391_p0554b12║你歸西去超越達摩。不然，飲水也雖妨噎。」
J37nB391_p0554b13║康熙癸丑歲，通海縣諸山耆舊領眾紳士請住湧金
J37nB391_p0554b14║寺。
J37nB391_p0554b15║上堂。「至道莫測，愈窮愈遠，偶爾忘失，擲在目前。劈之
J37nB391_p0554b16║不碎，捏之不團，高低險危，左右逢源。推之不去，瞻之
J37nB391_p0554b17║在前，深溝野壑，一概塞滿。不與菩提共處，豈礙煩惱
J37nB391_p0554b18║合煎？婬房酒肆，喜怒不遷；屠兒魁膾，義氣相連。道無
J37nB391_p0554b19║名字，孰能強安？道無形狀，描邈難傳。不在三乘十二
J37nB391_p0554b20║分內，豈在五教言詮？攝歸方寸，藏身始無蹤跡；放之
J37nB391_p0554b21║不去，縱橫體遍大千。壁立萬仞，佛祖難窺；撲落丘陵，
J37nB391_p0554b22║樵牧同歡。蜉蝣出穴，承誰恩力？蝴蝶穿花，晝夜相生。
J37nB391_p0554b23║入山呼而則響，退步二三，覓之不見。此玅道兮，無根
J37nB391_p0554b24║無蒂，能養萬物，統森羅為己眷屬，包八卦兮御星象，
J37nB391_p0554b25║驅兩儀兮明知有物。玄玄難極，不可思，不可議，晃晃
J37nB391_p0554b26║然，沒巴鼻，湖南女子害相思，江北郎君雙流涕。」師以
J37nB391_p0554b27║手拍膝云：「相識滿天下，知心能有幾？」
J37nB391_p0554b28║上堂。「不用尋真，無真可尋。不消遣妄，無妄可遣。嶺上
J37nB391_p0554b29║一團雲，坡下一隊牛。三個鷂子相打，內中有個必勝。
J37nB391_p0554b30║二人齊下浴池，內中有個不濕。不見道，孟姜女節氣
J37nB391_p0554c01║哭倒長城，究竟元來不出范郎妻。呵呵！」
J37nB391_p0554c02║上堂。「大通智勝佛，十劫坐道場，佛法不現前，不得成
J37nB391_p0554c03║佛道。」師云：「既坐道場，因甚麼不成佛道？既成佛道，為
J37nB391_p0554c04║甚麼佛法不現前？大通智勝也是靈龜曳尾，徒勞拂
J37nB391_p0554c05║跡。僧問歸宗：『如何是佛？』歸云：『我向汝道，汝還信否？』僧
J37nB391_p0554c06║云：『和尚誠言，安敢不信？』歸云：『汝便是。』僧云：『如何保任？』
J37nB391_p0554c07║歸云：『一翳在目，空花亂墜。』汝等諸人還識歸宗語麼？
J37nB391_p0554c08║識歸宗語，便識大通智勝佛落處。不然，光上座為伊
J37nB391_p0554c09║指出。」揮拂子云：「還見麼？全心即佛，全佛即心，心佛不
J37nB391_p0554c10║二，彼我無差。離心佛相，是名真坐道場；離我我見，是
J37nB391_p0554c11║名真成佛道。已成佛竟，為甚麼又道佛法不現前？皆
J37nB391_p0554c12║為不能轉山河大地歸自己去，不能轉自己歸山河
J37nB391_p0554c13║大地去。所以佛法不現前，不得成佛道。有僧問明覺
J37nB391_p0554c14║云：『如何是諸佛之本源？』覺云：『千峰寒色。』者豈不是轉
J37nB391_p0554c15║山河大地歸自己去？僧云：『向上還有事也無？』覺云：『雨
J37nB391_p0554c16║滴巖花。』者豈不是轉自己歸山河大地去？」驀拈拄杖
J37nB391_p0554c17║云：「這個是拄杖子，將甚麼喚作山河大地？」良久，云：「也
J37nB391_p0554c18║是一場漏逗。」
J37nB391_p0554c19║上堂。「風濤松嶺，四禪之下，洪波運箭墜鋒鋩，劫到想
J37nB391_p0554c20║天還壽命。指月話月，自設撈摝之殊途，但盡凡情，本
J37nB391_p0554c21║虛出沒。」驀舉拂子，召眾，云：「向這裏會得去，始知玉浪
J37nB391_p0554c22║翻波，不假輪王頂髻；紅爐焰裏，顯現百億神威。雲收
J37nB391_p0554c23║霧捲，風過群靈而體玅；隨緣赴感，應無所住是阿誰？
J37nB391_p0554c24║獸鳴兔走，大施門開解脫道；漁父樵歌，不忘付囑暗
J37nB391_p0554c25║傳機。梅寒鬥雪，全彰古佛肝膽；華綻喬林，獨露涅槃
J37nB391_p0554c26║玅心。所以道：見色原非色，聞聲不是聲，若作實義會，
J37nB391_p0554c27║埋沒汝己靈。說法如畫餅，原為止兒啼，目前繫驢杖，
J37nB391_p0554c28║誰悟又誰迷？殺活在臨時，權衡立宗規，若是本色匠，
J37nB391_p0554c29║相逢不展眉。德山有言：『一毛吞海，海性無虧；纖芥投
J37nB391_p0554c30║鋒，鋒利不動。學有學無，惟我知之。』山僧如此舉揚，且
J37nB391_p0555a01║道為人一句作麼生？」良久，云：「鷺鷥飛入碧波中，抖擻
J37nB391_p0555a02║一團銀繡線。」
J37nB391_p0555a03║住河西縣圓明寺，邑侯張公諱象賁請
J37nB391_p0555a04║上堂。卓拄杖，云：「未入圓明，處處攢花簇錦，迦葉道場；
J37nB391_p0555a05║已入圓明，頭頭月白風清，文殊境界。已入、未入，信手
J37nB391_p0555a06║拈來，著一分奉釋迦牟尼佛、著一分奉多寶佛塔，燃
J37nB391_p0555a07║燈佛即不與我授記，可謂張公喫酒李公醉。昨夜寒
J37nB391_p0555a08║山子道：『圓明寺裏二三十年塵生破釜、草絕窮嚴，晝
J37nB391_p0555a09║看牧童燒糞火、夜聽青獐老猿啼，窮廝炒、餓廝煎，如
J37nB391_p0555a10║何得個自由去？』不見道：青蘿寅緣，直上寒松之頂；白
J37nB391_p0555a11║雲淡佇，出沒太虛之中。萬法本閒，為人自鬧。恁麼，你
J37nB391_p0555a12║暫舉心，塵勞先起；如我按指，海印發光。」以拂子擊禪
J37nB391_p0555a13║床，云：「今到這裏，傍通一線，露布賢劫面門。雖然如是，
J37nB391_p0555a14║也要應時及節。爭奈他一口吸盡西江水，且向珊瑚
J37nB391_p0555a15║枝上拈一片無滋味香，就爐供養　見任河西縣令
J37nB391_p0555a16║張公，伏願　御白牛而出化城、施祇園而登寶所，豈
J37nB391_p0555a17║似山僧欲向三家村裏躲雨、右廟廊下藏頭？雖不是
J37nB391_p0555a18║嚴陵遯跡之所，慶幸洗耳掛瓢之場，總為明人不作
J37nB391_p0555a19║暗事，貴圖現前緇白男人同一眼見、同一耳聞，若作
J37nB391_p0555a20║聲色會，黧奴白牯塵沙劫無有出頭時節；倘作佛法
J37nB391_p0555a21║商量，擬將魚目以比明珠。丹霞過慧林，寒逼將木佛
J37nB391_p0555a22║焚燒，院主道：『何得燒我木佛？』霞以杖撥灰云：『燒取舍
J37nB391_p0555a23║利。』主云：『木佛豈有舍利耶？』霞曰：『既無舍利，再取幾尊。』
J37nB391_p0555a24║主眉鬚墜地。」師曰：「丹霞燒木佛，以強凌弱；院主眉鬚
J37nB391_p0555a25║墮地，柔能克剛。今日山僧入此寺，也要燒取幾尊木
J37nB391_p0555a26║佛，諸人向未寒朕兆以前開得一隻眼，便能識得丹
J37nB391_p0555a27║霞燒木佛的事、院主眉鬚墮落的緣因。不然，更聽一
J37nB391_p0555a28║頌：父母未生前，眉鬚早墮地，因風吹動火，暫借他人
J37nB391_p0555a29║力。識心起我見，無端遭霹靂，條條在目兮，爍爍沒巴
J37nB391_p0555a30║鼻。」
J37nB391_p0555b01║上堂。「病除不須服藥，氣滿徒勞食參。究玅窮玄，未勉
J37nB391_p0555b02║向好肉上挖瘡；諷經禮懺，可惜為甚重生遽障。六祖
J37nB391_p0555b03║原不住曹溪，達摩何曾西歸去？」卓拄杖，良久，云：「是何
J37nB391_p0555b04║心行？」
J37nB391_p0555b05║上堂。「濁兮者是天，清氣者是地，陰陽調和，鬼神寂息，
J37nB391_p0555b06║截斷衲僧伎倆，佛祖沒處出氣。」喝一喝，云：「這個聻？」
J37nB391_p0555b07║上堂。「三界不安，猶如火宅。盡大地是個胡餅，何處著
J37nB391_p0555b08║三界？既無三界，火宅從甚得來？」驀拈拄杖云：「識取自
J37nB391_p0555b09║己兒孫，休戀他家眷屬。」
J37nB391_p0555b10║上堂。「有心是業種，無心是道場。雲光曾做牛，涕泣兩
J37nB391_p0555b11║心傷。明白不通理，滯在個名相。持戒不修行，雲上更
J37nB391_p0555b12║加霜。」顧視左右云：「仔細。」
J37nB391_p0555b13║師淨髮，張天德、胡應魁居士請　上堂。「昨日要晴卻
J37nB391_p0555b14║雨，今朝要雨卻晴，好事弄成煩惱，年年淨髮求人，不
J37nB391_p0555b15║如戴冠做個救苦天尊。三牧本屬一源，誰人論彼親
J37nB391_p0555b16║疏？有女須當早嫁，有男決定要婚，莫待光陰錯過，何
J37nB391_p0555b17║緣報國資恩？所以，雲門大師常向山門頭合掌、佛殿
J37nB391_p0555b18║裏燒香，禱祝咒願：『願黃梅石女生兒，母子團圓；少室
J37nB391_p0555b19║無角銕牛，常甘水草。』雲門恁麼說話，不管長安甚鬧，
J37nB391_p0555b20║惟貴我國咸寧。光上座則不然，也要據斯相當。今日
J37nB391_p0555b21║且向毗藍園裏合掌、無憂樹下燒香，禱祝咒願：『願摩
J37nB391_p0555b22║耶夫人謹守閨門，寸步不移，管取天下太平，皇風永
J37nB391_p0555b23║扇。』倘有纖毫滲漏，依舊日午打三更。」
J37nB391_p0555b24║上堂。揮拂子，云：「源流不止問如何，久住令人賤；真照
J37nB391_p0555b25║無邊說似他，勤來親也疏。離相離名人不秉，觸著磕
J37nB391_p0555b26║著吹毛；用了急須磨抱得，不哭孩兒有甚用處？昨夜
J37nB391_p0555b27║楊岐三腳驢子報道：『溈山水牯牛喫盡國王水土，有
J37nB391_p0555b28║犯人家苗稼。』六根纔動，青山起舞；一塵纔起，大地全
J37nB391_p0555b29║收。雪峰毬一擊百碎，破砂盆從新扶起。雲門扇子𨁝
J37nB391_p0555b30║跳上三十三天，築著梵釋鼻孔。須彌主人喝一聲：『如
J37nB391_p0555c01║今南瞻部洲有千七百善知識，浸殺在鼻祖法海裏，
J37nB391_p0555c02║還許相救麼？』娑竭龍王打一棒，血似盆傾。到如今，只
J37nB391_p0555c03║得三根骨、兩條筋，七零八落。且道：眾中還有與雲門
J37nB391_p0555c04║出氣者麼？」卓拄杖，云：「觀世音菩薩來也，請進齋堂吃
J37nB391_p0555c05║茶去。」
J37nB391_p0555c06║說戒，上堂。問：「面前銀山銕壁，背後萬丈懸巖，阿誰出
J37nB391_p0555c07║得頭也無？」師喚，僧諾，師云：「若不入虎穴，爭得金豹子？」
J37nB391_p0555c08║乃云：「一法若有，毗盧墜在凡夫；萬法若無，普賢失其
J37nB391_p0555c09║境界。正當恁麼時，且道非非想天幾人退位？」豎拂子，
J37nB391_p0555c10║召眾，云：「百億須彌爐、百億華藏海，盡在山僧拂子頭
J37nB391_p0555c11║上湧出，諸大菩薩、諸阿羅漢次第出興，轉大法輪，說
J37nB391_p0555c12║般若無邊際；般若既無邊際，十方世界亦無邊際；十
J37nB391_p0555c13║方世界既無邊際，諸人本命元辰亦無邊際；本命元
J37nB391_p0555c14║辰既無邊際，諸解脫門亦無邊際；諸解脫門既無邊
J37nB391_p0555c15║際，此無住心亦無邊際；此無住心既無邊際，山僧以
J37nB391_p0555c16║此無邊際境說此無邊際。昔有僧持戒精嚴，忽因夜
J37nB391_p0555c17║行，踏著一物作聲，謂是一蝦蟆腹子，有子無數，驚悔
J37nB391_p0555c18║不已。正睡，夢數百蝦蟆索命，其僧深懷更怖，至天曉
J37nB391_p0555c19║觀之，乃一老茄耳。其僧當下疑情頓息，方知三界無
J37nB391_p0555c20║法，解履踐修行。這僧只知道三界無法，不知頓破疑
J37nB391_p0555c21║情處，要知有向上一竅在。為頌出：參差松柏籠煙薄，
J37nB391_p0555c22║重疊峰巒月上遲，夜聽寒江漁父笛，順風吹過洞庭
J37nB391_p0555c23║西。」
J37nB391_p0555c24║得戒師誕，上堂。「心月孤圓，恢豁人天正眼；辣棒當軒，
J37nB391_p0555c25║殺活佛祖靈機。」問：「靈機且擲，如何是一印印空？」師云：
J37nB391_p0555c26║「露柱畫眉。」「如何是一印印水？」師云：「泥牛火裏嚼寒冰。」
J37nB391_p0555c27║「如何是一印印泥？」師云：「琉璃瓶子盛穢物。」問：「一口吸
J37nB391_p0555c28║盡西江水即不問，如何是意到句不到？」師云：「矮子不
J37nB391_p0555c29║渡河。」「如何是句到意不到？」師云：「長人不著靴。」「如何是
J37nB391_p0555c30║意句俱到？」師云：「薰風自南來，殿閣生微涼。」「如何是意
J37nB391_p0556a01║句俱不到？」師云：「雪深迷了路，黃昏馬不前。」士問：「古鏡
J37nB391_p0556a02║未磨時若何？」師云：「寒山逢拾得。」「古鏡已磨時若何？」師
J37nB391_p0556a03║云：「國清寺裏少知音。」「已磨未磨又作麼生？」師豎拂子，
J37nB391_p0556a04║云：「會麼？」士拂袖便出，師云：「好一面古鏡，可惜照不著。」
J37nB391_p0556a05║乃云：「長空一月映千江，處處圓通觀自在，白雲深處
J37nB391_p0556a06║不朝天，頭頭遊戲毗盧界。進一步，許嘉州大象一口
J37nB391_p0556a07║吸盡錦江水；退一步，那容陝府銕牛久住長安？不進
J37nB391_p0556a08║不退，使黃花翠竹常現般若之光，青山綠水顯露古
J37nB391_p0556a09║佛心源。破沙盆裏和羅飯，不從香積世界得來；急水
J37nB391_p0556a10║灘上打毬，徒勞猢猻眨眼。」舉：「溈山睡次，仰山問訊，溈
J37nB391_p0556a11║以面向壁，仰曰：『和尚因甚如此？』溈云：『我剛纔做一夢，
J37nB391_p0556a12║子與我圓看。』仰取水一盆與溈洗面次，香嚴到，溈云：
J37nB391_p0556a13║『我剛纔做一夢，寂子與我圓了，子要與我圓看。』香乃
J37nB391_p0556a14║點茶一碗，溈歎云：『二子見解過於鶖子。』」師云：「溈山作
J37nB391_p0556a15║夢因風吹火。二人圓夢用力不多，肘後靈符須是溈
J37nB391_p0556a16║山始得。今日我得戒璩山和尚降生，與溈山作夢是
J37nB391_p0556a17║同？是別？若道是同，截鶴豈能續鳧？若道是別，銀盆裏
J37nB391_p0556a18║長年盛雪。雖然如是，且道為人一句作麼生？」良久，云：
J37nB391_p0556a19║「淨法身本無出沒，大悲願力示現受生。」
J37nB391_p0556a20║佛誕，上堂。問：「世尊未離兜率，已降皇宮；未出母胎，度
J37nB391_p0556a21║人已畢。意旨如何？」師曰：「牛圈裏是牛，馬圈裏是馬。」進
J37nB391_p0556a22║云：「豈不隨類去耶？」師便打，僧一喝，乃云：「靈明假為佛，
J37nB391_p0556a23║愚魯分優劣，虛空不曾壞，修行塗結業，聲色如影響，
J37nB391_p0556a24║覓地不可得。」以拂子驀召眾，云：「昔雲門推倒世尊，山
J37nB391_p0556a25║僧今又扶起。且道扶起後如何？更聽頌出：爛額焦頭
J37nB391_p0556a26║糞裏寶，相逢覿面沒邊表，舒光腦後重現瑞，處處神
J37nB391_p0556a27║通風偃草。」喝一喝，下座。
J37nB391_p0556a28║秉拂，上堂。問：「獅子未出窟時如何？」師云：「風行草偃。」「已
J37nB391_p0556a29║出窟時如何？」師云：「水到渠成。」「已出、未出時如何？」師云：
J37nB391_p0556a30║「逼塞虛空。」「且道成佛後又作麼生？」「有水皆涵月，無山
J37nB391_p0556b01║不帶雲。」乃舉：「文殊、普賢起佛見、法見，貶向二銕圍山，
J37nB391_p0556b02║如今還許他委悉也無？不見道：太平原是將軍定，不
J37nB391_p0556b03║許將軍見太平。今日我圓明寺裏有個伶俐衲僧起
J37nB391_p0556b04║佛見、法見，山僧倒退三千里。何故？國清才子貴，家富
J37nB391_p0556b05║小兒嬌。」
J37nB391_p0556b06║三韓劉定邦、余登科二檀護送法衣，請
J37nB391_p0556b07║上堂。拈衣云：「者個法衣，披起則嚬呻六種，放下則萬
J37nB391_p0556b08║國咸寧，胎卵離慾，濕化滅想，五濁劫盡，三塗脫化。既
J37nB391_p0556b09║然如斯，且道施者、受者後還有優劣也無？」良久，云：「但
J37nB391_p0556b10║行好事，莫問前程。」
J37nB391_p0556b11║住臨安府寶覺禪院，慧月禪人請
J37nB391_p0556b12║上堂。問：「靈雲未見桃花時如何？」師云：「價重娑婆。」「見後
J37nB391_p0556b13║如何？」師云：「半文不直。」「且如玄沙不肯他又作麼生？」師
J37nB391_p0556b14║云：「苦口是良藥。」問：「如何是龍潭境？」師云：「兩峰觀不足，
J37nB391_p0556b15║秋月印潭寒。」「如何是境中人？」師云：「石女熱腸傾不盡，
J37nB391_p0556b16║木人愁聽五更鐘。」「超宗一句作麼生？」師云：「塞破汝口。」
J37nB391_p0556b17║僧一喝，師云：「病入膏肓漢，難言醫者痾。」乃云：「一人在
J37nB391_p0556b18║孤峰頂上，無出身之路，朝打三千，暮打八百；一人在
J37nB391_p0556b19║十字街頭，一無向背，心不負人，面無慚色。不是釋迦
J37nB391_p0556b20║文，本非維摩詰，毗婆尸佛早留心，棄卻珍寶織芥籬。
J37nB391_p0556b21║蝦蟆吞大象，時人笑不徹；鯉魚上竹竿，一日一千里。
J37nB391_p0556b22║蝦跳不出斗，無端遭點額，金烏拍天飛，玉兔坐明月，
J37nB391_p0556b23║彈指圓成八萬門，剎那滅卻僧祇劫。」復舉：「前百丈，僧
J37nB391_p0556b24║問：『大修行人還落因果也無？』丈云：『不落因果。』墮五百
J37nB391_p0556b25║劫野狐身。後百丈問：『大修行人還落因果也無？』丈云：
J37nB391_p0556b26║『不昧因果。』脫卻野狐身。」師云：「一墮一脫，自招其禍，全
J37nB391_p0556b27║體恁麼來，全體如是住，赤條條，光爍爍。山僧即不然，
J37nB391_p0556b28║問：『大修行人還落因果也無？』向他道：『兵隨印轉，將逐
J37nB391_p0556b29║符行。』」喝一喝，下座。
J37nB391_p0556b30║師誕，上堂。「一靈塊，我形骸，天地受生而托質，如水上
J37nB391_p0556c01║泡、似草頭霜，幻生幻滅，有甚了期？山僧在塵得智十
J37nB391_p0556c02║七、八、九，俟後薙髮，著著現前，恰似冤家債主觸境遇
J37nB391_p0556c03║緣，便是這個。大矣哉！巍巍乎！眼光射入兜率宮中，彈
J37nB391_p0556c04║開彌勒樓閣，三十三天光光相接，亦無窮盡。闊矣哉！
J37nB391_p0556c05║蕩蕩乎！世界倘有缺陷處，斯光圓滿成就，亦無邊畔。
J37nB391_p0556c06║有時歌舞，聽鸝聲而起性；有時放曠，睹山色而舒心。
J37nB391_p0556c07║冬季雪滿群山，獼猿披古鏡而投青嶂；秋天月明千
J37nB391_p0556c08║里，丹鳳啣寶珠而趣向紫微。盡從這裏付囑去，不過
J37nB391_p0556c09║借他舌頭而發機。奈何盡大地人不守本分，這條窮
J37nB391_p0556c10║性命落在目前久矣，卻被楊岐三腳驢子轉身退步
J37nB391_p0556c11║踏碎了也。幸慶今生逢緣，捏聚一團，雖是他人之物，
J37nB391_p0556c12║竊得自己受用。畢竟為人一句作麼生？」以拂子打圓
J37nB391_p0556c13║相，云：「義海不同性海。」喝一喝，下座。
J37nB391_p0556c14║
J37nB391_p0556c15║
J37nB391_p0556c16║
J37nB391_p0556c17║
J37nB391_p0556c18║
J37nB391_p0556c19║
J37nB391_p0556c20║長目電禪師語錄卷之上（終）