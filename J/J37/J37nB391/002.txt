J37nB391_p0557a01║長目電禪師語錄卷之下
J37nB391_p0557a02║門人悟本編次
J37nB391_p0557a03║示眾
J37nB391_p0557a04║示眾。「擊水魚頭痛，入林宿鳥驚，木人吹銕笛，石女唱
J37nB391_p0557a05║歌聲。不是門外事，亦非自家珍，觀音菩薩成悲願，驢
J37nB391_p0557a06║鳴犬吠馬嘶恩。山僧如斯剖露，也是腦後安釘，若論
J37nB391_p0557a07║向上竅，猶較萬里程。畢竟如何得個穩當去？」良久，云：
J37nB391_p0557a08║「知安則福，知足則榮。」
J37nB391_p0557a09║端陽，示眾。「今日端陽節，烏龜生個鱉，蝦蟆不出頭，有
J37nB391_p0557a10║口也難說。」拈拄杖，云：「惟有者拄杖，今古無異色。既無
J37nB391_p0557a11║色，因甚黃鶴樓前搖艾旗？鸚鵡洲上香風徹？」良久，云：
J37nB391_p0557a12║「多少伶俐漢，無端遭點額。」
J37nB391_p0557a13║示眾。「淘金雖假木碗，念佛以投亂心。金現不須用碗，
J37nB391_p0557a14║心淨不消念佛。碗佛是藥，沙亂自除。心金晃耀，亙古
J37nB391_p0557a15║亙今。撒在目前，愚人不識。」良久，云：「畢竟祖師門下是
J37nB391_p0557a16║何道理？日月不及須彌頂，大海從來不納屍。」
J37nB391_p0557a17║示眾。卓拄杖，云：「莫隨心意識，修成有漏因。既成有漏
J37nB391_p0557a18║因，無繩自縛身。福慧定莊嚴，與道不相親。南山有白
J37nB391_p0557a19║虎，咬殺東海鯤。」良久，云：「因甚如此？不傷心處也傷心。」
J37nB391_p0557a20║小參。舉：「僧問大慧禪師：『逼塞虛空時如何？』慧一喝，僧
J37nB391_p0557a21║云：『文殊、普賢來也。』慧云：『逼塞虛空，甚處與徑山相見？』
J37nB391_p0557a22║僧一喝，慧云：『文殊、普賢為甚麼在你腳跟下過？』僧擬
J37nB391_p0557a23║議，慧便打。」師云：「這僧雖有擒虎之勢，而無縱豹之能，
J37nB391_p0557a24║當日若遇著個文武兼備底衲僧，待他道：『文殊、普賢
J37nB391_p0557a25║為甚麼在你腳跟下過？』㩆胸把住，云：『大善知識！為甚
J37nB391_p0557a26║不守毗尼？』管教這老漢慚愧三十年。」
J37nB391_p0557a27║對靈，小參。師云：「衝開碧落松千尺，截斷紅塵水一溪，
J37nB391_p0557a28║欲識本來真面目，黃鶯啼處百花飛。正恁麼時，如何
J37nB391_p0557a29║是真風露布底境界？」拈拂子，揮棺，云：「此是極樂國，此
J37nB391_p0557a30║是兜率天，兩處即且置，也要大家知。」遂舉：「七賢女遊
J37nB391_p0557b01║屍陀林，一女云：『屍在這裏，人向甚麼處去』？一女云：『作
J37nB391_p0557b02║麼？』諸妹齊悟無生法忍。」豎拂子，云：「還會麼？倘向這裏
J37nB391_p0557b03║會得七賢女悟去處，便知雷相國小姐去處；既知小
J37nB391_p0557b04║姐去處，卻知山河大地、日月星辰、森羅萬像、過現未
J37nB391_p0557b05║來，本無纖毫生滅動靜之相，依我大般涅槃而住之。
J37nB391_p0557b06║雖然如是，畢竟亡靈還有出頭分也無？關塞極天唯
J37nB391_p0557b07║鳥道，江湖滿地一漁翁。」
J37nB391_p0557b08║對悟乘李居士靈，小參。卓拄杖，云：「三十年握三軍旌
J37nB391_p0557b09║旗之勇，能透千里甲；三十年後如鼠畏貓，竊藏遯跡。
J37nB391_p0557b10║何故？千金之子豈落庸夫之手？羨矣哉！拜法華，勞感
J37nB391_p0557b11║棲天之勝；美矣哉！弘誓願，倦思壽域之虔。嗟夫！昂然
J37nB391_p0557b12║而散手兮，滿腔恩愛無由自嘆；慷慨而還鄉兮，一場
J37nB391_p0557b13║大夢終切寡聞。想人生在世，如莊周之蝶，徒勞空逐；
J37nB391_p0557b14║似槐國之螻，委身寄托。渡愛河兮，洪波千丈；御白牛
J37nB391_p0557b15║兮，頻登寶所。望鄉臺兮，白雲萬里；騎黃鶴兮，捷上揚
J37nB391_p0557b16║州。雖然如是，且道為人一句作麼生？有水皆含月，無
J37nB391_p0557b17║山不帶雲。」
J37nB391_p0557b18║除夕，晚參。喝一喝，云：「晴光吞萬象，古佛峭巍巍，青山
J37nB391_p0557b19║呈舊面，腦後更添錐。不是彌陀院，本非摩詰提，一塵
J37nB391_p0557b20║一國土，一葉一須彌，文殊與普賢，相逢笑罕希。雖然
J37nB391_p0557b21║如是，且道笑個甚麼？」以拂子擊禪床，云：「東村王大老，
J37nB391_p0557b22║酒醉一身泥。」
J37nB391_p0557b23║小參。舉：「黃龍慧禪師云：『千般說，萬般喻，祇要教君早
J37nB391_p0557b24║回去。去何處？』良久，云：『夜來風起滿庭香，吹落桃花三
J37nB391_p0557b25║五樹。』山僧即不然，千般說，萬般喻，祇要教君知個足。
J37nB391_p0557b26║知個足，無去住。」喝一喝，云：「佛祖是人生冤家，鷺鷥腿
J37nB391_p0557b27║上割斤肉。」
J37nB391_p0557b28║茶話。舉杯云：「森羅在盞裏，盞裏在心裏，汝等作麼生
J37nB391_p0557b29║會？」僧問：「森羅在盞裏即不問，如何盞裏在心裏？」師以
J37nB391_p0557b30║手指燈籠云：「好個燈籠，可惜照不著。」進云：「照著時何
J37nB391_p0557c01║如？」師曰：「黑似漆桶。」
J37nB391_p0557c02║茶話。卓拄杖，喝一喝，云：「草鞋飛上三十三天，缽盂跳
J37nB391_p0557c03║下東海，藏身處無蹤跡，巖前花發鳥聲催，好與三十
J37nB391_p0557c04║棒，吩咐雨花臺且置，為甚麼草鞋飛上三十三天？」師
J37nB391_p0557c05║云：「吞卻八卦，包羅乾象。」曰：「兩儀又作麼生？」師云：「同明
J37nB391_p0557c06║不同色，儀轉明不轉。」曰：「大千俱壞，未審這個歸於何
J37nB391_p0557c07║處？」師云：「不歸。」曰：「既不歸，還假壞否？」師云：「壞即不損皮，
J37nB391_p0557c08║歸即不動步。」曰：「蒙師指示。」師云：「識甚好惡？」
J37nB391_p0557c09║
J37nB391_p0557c10║
J37nB391_p0557c11║
J37nB391_p0557c12║
J37nB391_p0557c13║
J37nB391_p0557c14║
J37nB391_p0557c15║
J37nB391_p0557c16║
J37nB391_p0557c17║
J37nB391_p0557c18║
J37nB391_p0557c19║
J37nB391_p0557c20║
J37nB391_p0557c21║機緣
J37nB391_p0557c22║眾鋤豆，師曰：「汝等各人钁鋤上放大光明，钁鋤下為
J37nB391_p0557c23║甚麼黑似漆桶？」眾罔措。一僧曰：「某甲即不然。」師曰：「汝
J37nB391_p0557c24║又作麼生會？」僧曰：「钁鋤下放大光明，钁鋤上黑似漆
J37nB391_p0557c25║桶。」師曰：「不謬汝鋤豆。」
J37nB391_p0557c26║有士過陰，一日禮，師曰：「聞汝常往陰府，是否？」曰：「然。」師
J37nB391_p0557c27║曰：「且道閻羅王近在陰司作甚麼？」士曰：「考人善惡。」師
J37nB391_p0557c28║曰：「山僧落在善簿？惡簿？」士曰：「善惡簿中不見。」師豎拂
J37nB391_p0557c29║子云：「還見這個麼？」士曰：「見。」師曰：「喚作甚麼？」士曰：「拂子。」
J37nB391_p0557c30║師曰：「又說善惡簿中不見，恁麼又道是拂子。」士茫然。
J37nB391_p0558a01║師示偈曰：
J37nB391_p0558a02║「如來轉法輪，五殿即觀音。擬心沉惡趣，般若銕圍城。」
J37nB391_p0558a03║一文學參問：「五經稍通一二，欲要參釋門禪，可得否？」
J37nB391_p0558a04║師曰：「釋門無禪可參。」曰：「和尚乃人天師範，為甚麼吝
J37nB391_p0558a05║教？」師曰：「你豈不聞『佛以心為宗，無門為法門』？若道有
J37nB391_p0558a06║禪可參，即向沉潭裏浸殺公也；若道有門可入，即向
J37nB391_p0558a07║漆桶裏埋殺公也。」曰：「畢竟如何？」師與一摑，士罔措。師
J37nB391_p0558a08║云：「會麼？」曰：「不會。」師曰：「不會處正是公得力處。」僧問：「如
J37nB391_p0558a09║何是和尚家風？」師曰：「鴛鴦戲碧水，白鷺啄荒田。」
J37nB391_p0558a10║僧問：「大通智勝佛，十劫作道場，為甚麼佛法不現前，
J37nB391_p0558a11║不得成佛道？」師指空云：「汝道虛空有幾莖眉毛？」僧擬
J37nB391_p0558a12║議，師曰：「果然佛法不現前。」
J37nB391_p0558a13║僧問：「趙州布衫重七觔，未審和尚布衫重多少？」師曰：
J37nB391_p0558a14║「汝可帶得秤來否？」僧無語。師曰：「定盤星也不識。」
J37nB391_p0558a15║僧問：「如何是祖師西來意？」師曰：「貓兒出簡州。」曰：「學人
J37nB391_p0558a16║不會。」師曰：「不會更好。」
J37nB391_p0558a17║僧問：「如何大圓鏡智？」師曰：「大海不納死屍。」僧問：「無情
J37nB391_p0558a18║還解說般若也無？」師曰：「解說。」「如何是無情說般若？」師
J37nB391_p0558a19║曰：「星宿海裏似雷鳴。」僧問：「如何是邪？」師曰：「放狗咬羊。」
J37nB391_p0558a20║「如何是正？」師云：「狗子歸家。」「不正不邪又作麼生？」師便
J37nB391_p0558a21║打。「曠劫無事，誰教顛倒？」
J37nB391_p0558a22║僧問：「如何是戒？」師曰：「墻壁不礙聲。」「如何是定？」師曰：「玲
J37nB391_p0558a23║瓏風不透。」「如何是慧？」師曰：「三月桃花臘月梅。」
J37nB391_p0558a24║僧問：「如何是道？」師曰：「三歲孩兒抱花鼓。」曰：「學人不會。」
J37nB391_p0558a25║師曰：「會與不會，總在裏許。」
J37nB391_p0558a26║僧問：「如何是大道不分男女？」師曰：「鵓鳩草裏叫，子規
J37nB391_p0558a27║樹上啼。」
J37nB391_p0558a28║
J37nB391_p0558a29║
J37nB391_p0558a30║
J37nB391_p0558b01║頌古
J37nB391_p0558b02║世尊初生
J37nB391_p0558b03║指天指地自稱孤，撞著雲門棒太粗，莫道鬍鬚猶未
J37nB391_p0558b04║赤，誰知更有赤鬚鬍。
J37nB391_p0558b05║睹明星
J37nB391_p0558b06║賣卻乾坤沒處藏，臭名千古最難當，逢人吐盡衷腸
J37nB391_p0558b07║語，只為熱心返受殃。
J37nB391_p0558b08║文殊秉劍
J37nB391_p0558b09║從來車不行空路，遇境逢緣作戲場，沽盡人間三百
J37nB391_p0558b10║酒，夢中喚醒撒稀郎。
J37nB391_p0558b11║乾闥婆王獻樂，迦葉三度作舞
J37nB391_p0558b12║風來綠水逐成波，惹得紅雲觸太窩，檻外杜聲啼子
J37nB391_p0558b13║後，巖花斂面入芳蘿。
J37nB391_p0558b14║女子入定
J37nB391_p0558b15║杳隔瀟湘一畫圖，夢中飛札到秦都，岳陽三醉逢知
J37nB391_p0558b16║己，且把洞庭作酒壺。
J37nB391_p0558b17║達摩西歸
J37nB391_p0558b18║心中無事為誰愁，踢倒須彌價未酬，試間西歸猶不
J37nB391_p0558b19║去，桃紅嫩柳戀枝頭。
J37nB391_p0558b20║文殊三處度夏
J37nB391_p0558b21║士者輸忠豈範圍，盡情隨處任芳菲，滿天星斗同時
J37nB391_p0558b22║現，莫把長庚當紫微。
J37nB391_p0558b23║產難因緣
J37nB391_p0558b24║漁翁把釣投南浦，浪子天明捨蚌歸，冷眼傍觀纔一
J37nB391_p0558b25║笑，驚群湖燕滿天飛。
J37nB391_p0558b26║南泉斬貓
J37nB391_p0558b27║老伯鳴琴曾有意，子期善聽卻無心，孤鴻聲斷秋江
J37nB391_p0558b28║冷，隊對沙鷗盡宿林。
J37nB391_p0558b29║趙州布衫
J37nB391_p0558b30║三月桃花滿樹紅，杜鵑啼語出千松，愁夜春閨眠不
J37nB391_p0558c01║得，束手倚欄兩鬢髼。
J37nB391_p0558c02║德山托缽
J37nB391_p0558c03║普天之下皆王土，率土之濱盡已傾，莫道邊疆分閫
J37nB391_p0558c04║外，八蠻荒服奏歌聲。
J37nB391_p0558c05║東司上不可與汝說佛法
J37nB391_p0558c06║故土燕子尋樑宿，蝴蝶翻墻遍地飛，莫怨春風妒爾
J37nB391_p0558c07║早，來年又向嶺頭歸。
J37nB391_p0558c08║懶融見二祖，百鳥不啣花
J37nB391_p0558c09║餓鬼從來夜半呼，人家有飯豈能驅，掩門只待金雞
J37nB391_p0558c10║唱，泯跡潛蹤一物無。
J37nB391_p0558c11║百丈捲席
J37nB391_p0558c12║夫婦之情難割斷，枕邊恩愛豈能傾？晴雲嬾掛松梢
J37nB391_p0558c13║上，留與黃鶯叫一聲。
J37nB391_p0558c14║婆子燒庵
J37nB391_p0558c15║養犬圖他覓個兔，放鷹貴在起家肥，蒼天不滿人的
J37nB391_p0558c16║願，雨打梅花蛺蝶飛。
J37nB391_p0558c17║倩女離魂
J37nB391_p0558c18║張郎有金不會用，李郎會使又無錢，鴛鴦一對歸滄
J37nB391_p0558c19║海，想是癡驢抱橛眠。
J37nB391_p0558c20║丹霞燒佛
J37nB391_p0558c21║藝高膽大小心過，蛇螫蝦蟆哉苦陀，幾說成龍歸海
J37nB391_p0558c22║去，萬里無雲雨點多。
J37nB391_p0558c23║九峰不肯首座
J37nB391_p0558c24║出身容易轉身難，世味人情無兩般，只說就機投一
J37nB391_p0558c25║語，返遭簡點被他瞞。
J37nB391_p0558c26║雲門打殺世尊
J37nB391_p0558c27║憶郎直意到如今，誰料恩多怨亦深，刻木為雞啼不
J37nB391_p0558c28║得，原來有口也無心。
J37nB391_p0558c29║那吒析骨
J37nB391_p0558c30║小過州還在，鶩飛汀不移，虛空饒白舌，勞費嘴唇皮。
J37nB391_p0559a01║佛身充滿於法界
J37nB391_p0559a02║瀑釀溪聲愁落澗，青山惟喜白雲堆，靜鐘漁火樓頭
J37nB391_p0559a03║笛，怯釣鱗翻堤柳飛。
J37nB391_p0559a04║《法華經》云：「若人散亂心云云。」
J37nB391_p0559a05║洞房夜夜逢知己，遇店何妨處處賒，孤鴈頻聲催蝶
J37nB391_p0559a06║夢，醉解愁腸一曲笳。
J37nB391_p0559a07║知見立知，即無明本
J37nB391_p0559a08║春色滿園母可誇，慢將短笛送晴霞，月明人靜巉巖
J37nB391_p0559a09║冷，嶂裏獼猿嘯落花。
J37nB391_p0559a10║應無所住
J37nB391_p0559a11║沽酒之家不擇嫌，有錢醉得沒錢難，草眠不及幃鸞
J37nB391_p0559a12║寵，春色到頭總一般。
J37nB391_p0559a13║
J37nB391_p0559a14║
J37nB391_p0559a15║
J37nB391_p0559a16║
J37nB391_p0559a17║
J37nB391_p0559a18║
J37nB391_p0559a19║
J37nB391_p0559a20║
J37nB391_p0559a21║雜偈
J37nB391_p0559a22║參禪
J37nB391_p0559a23║參禪死水不藏龍，玅悟臨時貴變通，滯句滯情淘未
J37nB391_p0559a24║盡，依然城困半途中。
J37nB391_p0559a25║參禪舉話孰提撕？惺惺還迷不識渠，動靜施為原不
J37nB391_p0559a26║假，明明契汝舊相知。
J37nB391_p0559a27║參禪陰界墮狂魔，參到驢年夢未他，大道目前光皎
J37nB391_p0559a28║潔，可憐學者用心錯。
J37nB391_p0559a29║參禪休執個團蒲，鴨飛過嶺鼻頭甦，聞聲鼷鼠君還
J37nB391_p0559a30║在，莫向蘊中問有無。
J37nB391_p0559b01║參禪個裏究紛飛，究竟紛飛已莫隨，了得聖心凡自
J37nB391_p0559b02║歇，休疑言教滯筌蹄。
J37nB391_p0559b03║參禪受識識為聰，半信狐疑轉不通，妄計憎情多逐
J37nB391_p0559b04║境，七想三類羽毛中。
J37nB391_p0559b05║參禪明白不通理，智者損仁成庸鄙，不息世緣貪愛
J37nB391_p0559b06║重，信施難消菌生彼。
J37nB391_p0559b07║參禪實際要明心，莫學狂徒執卷經，參到水窮山盡
J37nB391_p0559b08║處，迴腸寡女謾停針。
J37nB391_p0559b09║蒲團穩坐莫心他，一念頑空病更多，謾道無心猶諦
J37nB391_p0559b10║當，無心枯寂落禪魔。
J37nB391_p0559b11║一念纔差萬念興，參禪不實被魔侵，急須返省吹毛
J37nB391_p0559b12║利，免使輪迴痛百刑。
J37nB391_p0559b13║山居
J37nB391_p0559b14║黎杖深溪住，雲閑半社流，推窗驚野鶴，兀坐看沙鷗。
J37nB391_p0559b15║妄動禪中靜，心塵素裏修，鐘聲催萬籟，喚醒夢千秋。
J37nB391_p0559b16║卓錫三山頂，人行兩路同，碧天浮掛月，綠樹影搖風。
J37nB391_p0559b17║猿嘯煙蘿外，鳥啼翠葉中，凝眸悲概遠，萬里一寒空。
J37nB391_p0559b18║山家多興趣，啼鳥報春叢，柳絮愁腸斷，桃花妒冷風。
J37nB391_p0559b19║竹聲傳谷外，松磬到庵中，幾說紅塵好，輪迴永不空。
J37nB391_p0559b20║殘霞鋪晚景，雲勢疊崔嵬，一葉梧桐落，三秋岩菊開。
J37nB391_p0559b21║庵邊留虎跡，潭裏毒龍猜，入定蘆穿膝，安禪兜率回。
J37nB391_p0559b22║歸山圖個靜，漫蓋草團瓢，闢地栽松竹，憑天種野苗。
J37nB391_p0559b23║籬邊成隊兔，麥裏滿園貂，目繫千愁耐，饑腸一夜憔。
J37nB391_p0559b24║松風吹過嶺，蘿月枕邊浮，我事君能識，人情孰肯休？
J37nB391_p0559b25║無明纔著念，煩惱掛心頭，夙業牽連起，山中何所修？
J37nB391_p0559b26║沿溪涉十里，郊外擁南峰，叫樹玄猿老，嘶風銕馬儂。
J37nB391_p0559b27║綠蘿藏古寺，霜夜扣寒鐘，四季粉團玉，常年清壑松。
J37nB391_p0559b28║淨業福田種，紅塵聲色違，梅寒消雪瘦，桃暖障春肥。
J37nB391_p0559b29║烏雀樓頭噪，白雲嶺上晞，人間三萬夢，劫火一時歸。
J37nB391_p0559b30║抱道人似粟，誰能樂趣裁？經秋黃橘熟，度夏綠荷開。
J37nB391_p0559c01║茅屋風吹漏，石床雪滿堆，呼童煨芊熟，被褐詠岩梅。
J37nB391_p0559c02║
J37nB391_p0559c03║
J37nB391_p0559c04║
J37nB391_p0559c05║
J37nB391_p0559c06║
J37nB391_p0559c07║
J37nB391_p0559c08║
J37nB391_p0559c09║
J37nB391_p0559c10║
J37nB391_p0559c11║佛事
J37nB391_p0559c12║顯庵和尚入塔
J37nB391_p0559c13║師揮拂子，云：「長燈不夜，始知皓月照巒群；日面佛兮，
J37nB391_p0559c14║滿目晴空掃煙塵。般若深種，不捨叢林；掉背優游，帝
J37nB391_p0559c15║網重重。智鏡圓明，珠璣燦爛。白雲堆裏相逢，體性難
J37nB391_p0559c16║窺，不離舊時光景。冷湫湫地，天上龍飛鳳舞；法堂斷
J37nB391_p0559c17║舌，山中虎嘯猿啼。雖然，骷髏粉碎，倒身塞破虛空；旅
J37nB391_p0559c18║泊三界為家，不棄法幢。處處饒溪聲韻廣，長舌安住
J37nB391_p0559c19║無縫塔裏，勘笑風行草偃，未免藏頭露尾。其或未然，
J37nB391_p0559c20║且道歸根得旨一句作麼生道？」良久，云：「有水皆含月，
J37nB391_p0559c21║無山不帶雲。」
J37nB391_p0559c22║悼開郡李太守
J37nB391_p0559c23║「秋日聞音歎息涼，綠蘿賢護一金湯，十年宦海三生
J37nB391_p0559c24║幸，廿載榮宗百世昌。節廉為國誰憐苦，治澤黎民孰
J37nB391_p0559c25║感傷，極目閩天惆未盡，清魂竊已到家鄉。」
J37nB391_p0559c26║挽野竹和尚
J37nB391_p0559c27║「嵩山法道賴君培，君逝嵩山佛法哀，鞭起泥牛吞皓
J37nB391_p0559c28║月，喚回石虎吐黃梅。人間劫火傾燒盡，物外常明豈
J37nB391_p0559c29║能灰，莫使吹毛隨帶去，聖賢掣電迅風雷。」
J37nB391_p0559c30║悼法伯知止和尚
J37nB391_p0560a01║「化生利物秉剛持，撒手還鄉任己施，碧臉古梅香梵
J37nB391_p0560a02║閣，金容秋菊放庭儀。溪聲錦浪多饒舌，山色濃粧懶
J37nB391_p0560a03║畫眉，億劫孰能窮此事？斯心獨許老僧知。」
J37nB391_p0560a04║挽劉翰林
J37nB391_p0560a05║「太史清高甘澹奇，不將荊璧換城危，議之懶洗廬山
J37nB391_p0560a06║硯，坡老曾遊赤壁池。五柳屋低陶靖節，三槐庭亞魏
J37nB391_p0560a07║公枝，採薇不食周家飯，抱忿　先皇仕不為。」
J37nB391_p0560a08║挽翀漢林檀越
J37nB391_p0560a09║「夏日相逢喜氣催，思君秋後別塵埃，花園月色無人
J37nB391_p0560a10║賞，廬舍春光有子培。豪傑一生惟是夢，功名半百盡
J37nB391_p0560a11║成灰，靈前酌滔三呼奠，八萬幽城杖擊開。」
J37nB391_p0560a12║行狀
J37nB391_p0560a13║師諱光電，字長目，乃楚之寶慶府新化縣蘇溪司族。
J37nB391_p0560a14║姓鄧，父諱芳，字玄修，母劉氏。生於明崇禎丙子十一
J37nB391_p0560a15║月初三日。十七歲剃落，隨師放蕩江湖。一日，得讀《黃
J37nB391_p0560a16║檗心要》，發明大事，乞戒璩山和尚。後參綠蘿大和尚，
J37nB391_p0560a17║問：「爾從何來？」師曰：「臨安。」尚曰：「幾時離彼？」師曰：「離即便
J37nB391_p0560a18║乖。」尚豎拂子：「還離個麼？」師曰：「若離這個，和尚無卓錐
J37nB391_p0560a19║之地。」尚一喝。師曰：「某數百里省候，為甚將殘羹餿飯
J37nB391_p0560a20║與人喫？」尚曰：「有人喫在，爾且參堂去。」至康熙庚戌四
J37nB391_p0560a21║八，秉拂上堂，授受源流拄杖，開道滇南，忽染癱瘓。壬
J37nB391_p0560a22║戌，還綠蘿菩提塔院養病。乙丑七月二十八，師落堂
J37nB391_p0560a23║趺坐，謂眾曰：「此何時也？」一眾曰：「日正午。」師鼓掌大笑：
J37nB391_p0560a24║「日午以前，前不搆村；日午以後，後不抵店。正當日午，
J37nB391_p0560a25║諸兄作麼生？」一眾曰：「大師道得分明。」一眾曰：「清光獨
J37nB391_p0560a26║露。」師偈曰：「今廿八，日正午，渾忘甲子有何數？明明一
J37nB391_p0560a27║月映湖天，月半原來是十五。」合爪合目而逝。世壽四
J37nB391_p0560a28║十九，僧臘三十二。塔安在綠蘿老人壽塔之左山。
J37nB391_p0560a29║
J37nB391_p0560a30║長目電禪師語錄卷之下（終）
J37nB391_p0560b01║（康熙廿六年孟秋吉日，比丘弟子遣存助貲刊
J37nB391_p0560b02║恩師長目和尚語錄上下二卷。
J37nB391_p0560b03║　嘉興吳知先敬書。　吳遠士清對。
J37nB391_p0560b04║
J37nB391_p0560b05║　　　　　　　　禾郡楞嚴寺般若坊藏板。）