J37nB392_p0561a01║寒松操禪師說法之圖
J37nB392_p0561a02║【圖】
J37nB392_p0561a03║
J37nB392_p0561a04║
J37nB392_p0561a05║
J37nB392_p0561a06║
J37nB392_p0561a07║
J37nB392_p0561a08║
J37nB392_p0561a09║
J37nB392_p0561a10║
J37nB392_p0561a11║贊
J37nB392_p0561a12║鷲嶺一華，嵩山五葉，代轉金輪，遞翻珠㲲。青原南岳，
J37nB392_p0561a13║甘露揚鑣，杖橫兔角，拂豎龜毛。瑞百二翁，模範天降，
J37nB392_p0561a14║乳滴曹谿，為時龍象。首得寒公，作大導師，酬機爍電，
J37nB392_p0561a15║出語成詞。開法青龍，宗風獨唱，泖水波澂，崑峰月朗。
J37nB392_p0561a16║錫飛國岫，大振全提，狼突鴟張，彼何人斯？師顧嗒焉，
J37nB392_p0561a17║浮雲敝屣，讓而不戶，古善卷子。雖隱安樂，守塔志堅，
J37nB392_p0561a18║冒險築室，孝義兩全。蒼弁屢邀，席繼祖苑，塵垢金剛，
J37nB392_p0561a19║秕糠鐵面。喬松千丈，斗南一人，凜矣高秋，盎焉熙春。
J37nB392_p0561a20║荊溪法弟子陳維崧頓首贊
J37nB392_p0561a21║寒松操禪師語錄序
J37nB392_p0561a22║方今教外別傳之書，流為世間，何啻千萬？識者憂其
J37nB392_p0561a23║多而不可程也。余獨以為不然。蓋佳言玅句，並非文
J37nB392_p0561a24║字，無絲毫意識之可尋，故古之今之，金聲玉振，放之
J37nB392_p0561a25║瀰綸宇宙，收之不存涓滴，千燈千照，皆可以存其心、
J37nB392_p0561a26║養其性，寒松大師蓋其人矣。師神充氣浩，眼正心空，
J37nB392_p0561a27║係洞宗正傳第三十世瑞老人之冢孫，百和尚之嫡
J37nB392_p0561a28║嗣也。屢遷名剎，倒卓烏藤，啟天下之聾聵。其垂手年
J37nB392_p0561a29║深，機辨縱橫，雲蒸霞變，四方問道者接踵而至。其一
J37nB392_p0561a30║言半句，如珠在淵、如寶在山，雖欲隱藏沉痼，詎可得
J37nB392_p0561b01║耶？信乎！佳言玅句，照世明燈，開人心目，豈小補哉？
J37nB392_p0561b02║虞山錢謙益沐手拜撰
J37nB392_p0561b03║達磨西來，原無文字，厥後宗師曲垂方便，故有法寶
J37nB392_p0561b04║流傳，正謂道本無言，因言顯道，棒頭有眼，機用全超。
J37nB392_p0561b05║寒松和尚出世多年，宗風大振，高懸寶鏡，照徹十方，
J37nB392_p0561b06║拈一條棒，尚無佛祖；開兩片皮，豈有滲漏？是以橫說
J37nB392_p0561b07║豎說、正說倒說，如世寶翁信手拈來，取之不竭、用之
J37nB392_p0561b08║不窮，俾大地人虛往實歸，無不獲益。雖然，畢竟家珍
J37nB392_p0561b09║在於何處？讀是錄者，請下一語。
J37nB392_p0561b10║山陰祁熊佳拜手敬題
J37nB392_p0561b11║寒松操禪師語錄序
J37nB392_p0561b12║今天下衣伽黎而坐曲彔者，大江以南盈數百家，求
J37nB392_p0561b13║其不墜前人風烈，為當世之所推許者，蓋未可以僕
J37nB392_p0561b14║數，今於寒松和尚屈一雄指焉。憶昔入就老人住百
J37nB392_p0561b15║丈，自余與百兄數人揚歷座下，於時象蹴龍踏，人人
J37nB392_p0561b16║以古道自期，曾幾何時，而諸兄皆作先哲矣。余以衰
J37nB392_p0561b17║邁無似，閉戶窮山，雖祖燈麤成，而邪說未息，思得英
J37nB392_p0561b18║傑十餘輩與之并力撐拄，則亦可以上報先宗、下接
J37nB392_p0561b19║後學慧命，而四顧寥寥，莫為之應，中夜撫膺，百感交
J37nB392_p0561b20║集。幸斯道未喪，爾者寒公與一二同人振拔於吳、越、
J37nB392_p0561b21║江、楚間，於是望玉笥峰頭漸有喜色，而寒公七坐名
J37nB392_p0561b22║藍，爐火轟爍，猶為四方之所奔趨，有投子、大慧風烈，
J37nB392_p0561b23║祖武箕裘，真堪不媿。其語錄具在，讀之者自能辨其
J37nB392_p0561b24║機用也。寒公住善權時，遭法門大故，而一杖飄然，如
J37nB392_p0561b25║棄傳舍，至今義興士大夫多其高風。昔人論文章必
J37nB392_p0561b26║及其人品，余於茲錄亦云。
J37nB392_p0561b27║廬陵偶道人淨符題於錢塘之
J37nB392_p0561b28║白嵒山中
J37nB392_p0561b29║
J37nB392_p0561b30║
J37nB392_p0561c01║寒松操禪師語錄目錄
J37nB392_p0561c02║像贊
J37nB392_p0561c03║序
J37nB392_p0561c04║開堂疏
J37nB392_p0561c05║第一卷
J37nB392_p0561c06║住松江青龍隆福禪寺語錄
J37nB392_p0561c07║第二卷
J37nB392_p0561c08║再住松江青龍隆福寺語錄
J37nB392_p0561c09║第三卷
J37nB392_p0561c10║再住松江青龍隆福寺語錄
J37nB392_p0561c11║第四卷
J37nB392_p0561c12║住常州國山善權禪寺語錄
J37nB392_p0561c13║住安慶白雲山香爐寺語錄
J37nB392_p0561c14║第五卷
J37nB392_p0561c15║住安慶寶嚴山雲際寺語錄
J37nB392_p0561c16║再住常州國山善權寺語錄
J37nB392_p0561c17║第六卷
J37nB392_p0561c18║住常州荊谿安樂禪院語錄
J37nB392_p0561c19║住常州洞山善卷禮菴語錄
J37nB392_p0561c20║第七卷
J37nB392_p0561c21║住湖州弁山龍華禪寺語錄
J37nB392_p0561c22║第八卷
J37nB392_p0561c23║再住安慶白雲香爐寺語錄
J37nB392_p0561c24║第九卷
J37nB392_p0561c25║▆▆▆▆▆▆▆▆▆▆▆
J37nB392_p0561c26║第十卷
J37nB392_p0561c27║座元寮秉拂語錄
J37nB392_p0561c28║機緣問荅
J37nB392_p0561c29║第十一卷
J37nB392_p0561c30║普說
J37nB392_p0562a01║第十二卷
J37nB392_p0562a02║拈頌古
J37nB392_p0562a03║第十三卷
J37nB392_p0562a04║拈頌古
J37nB392_p0562a05║第十四卷
J37nB392_p0562a06║源流宗旨頌
J37nB392_p0562a07║第十五卷
J37nB392_p0562a08║佛事
J37nB392_p0562a09║第十六卷
J37nB392_p0562a10║筆語
J37nB392_p0562a11║第十七卷
J37nB392_p0562a12║題贊
J37nB392_p0562a13║雜著
J37nB392_p0562a14║自序
J37nB392_p0562a15║第十八卷
J37nB392_p0562a16║方外英萼
J37nB392_p0562a17║第十九卷
J37nB392_p0562a18║九峰艸
J37nB392_p0562a19║第二十卷
J37nB392_p0562a20║拈來艸
J37nB392_p0562a21║
J37nB392_p0562a22║
J37nB392_p0562a23║
J37nB392_p0562a24║
J37nB392_p0562a25║
J37nB392_p0562a26║
J37nB392_p0562a27║
J37nB392_p0562a28║
J37nB392_p0562a29║
J37nB392_p0562a30║
J37nB392_p0562b01║青龍開堂疏
J37nB392_p0562b02║伏以五葉花開，嵩岫並敷於鷲嶺；千流派涌，洞源大
J37nB392_p0562b03║演於龍江。後五百年而再逢，實千萬載之希遘。恭惟
J37nB392_p0562b04║寒翁大和尚猊座下，桐谿踵跡、梅塢韜光。道業深淵，
J37nB392_p0562b05║探泗泓之正脈；機投直指，得弁嶽之真宗。足福足慧
J37nB392_p0562b06║足英才，峙泰衡於宇內；全彰全收全妙用，羅星斗於
J37nB392_p0562b07║胸中。敬承奕世箕裘，振起傳家衣缽。惟此青龍古剎，
J37nB392_p0562b08║首稱唐宋名藍。性空師弄月吹雲，鐵笛之餘音猶在；
J37nB392_p0562b09║百和尚敲風打雨，烏藤之正令森嚴。鳳起蛟騰，纔見
J37nB392_p0562b10║禪林美盛；錫飛杯度，又聞主席空虛。若非入室白眉，
J37nB392_p0562b11║莫整高賢之矩；必也超宗異目，能承前哲之風。懸寶
J37nB392_p0562b12║鏡而罔象失威，秉吹毛而野干碎膽。庚等儒門樗櫟，
J37nB392_p0562b13║凡世菲葑。蹭蹬宦途，已醒浮華之夢；優游法海，將求
J37nB392_p0562b14║解脫之方。輸玉帶於無言，何妨機鈍；呼瓶鵝而隨出，
J37nB392_p0562b15║尚荷慈深。惟冀俯念愚蒙，即垂久可。幢幡影動，一天
J37nB392_p0562b16║花雨蔽空來；龍象聲喧，滿逕香塵隨步涌。欣法輪而
J37nB392_p0562b17║大轉，喜佛道以興隆。草木含輝，結彩雲於越嶠；湖山
J37nB392_p0562b18║增色，布紫蓋於吳天。異口同音，引領合掌。謹啟。
J37nB392_p0562b19║順治十七年三月十三日，雲間（包爾庚　諸嗣郢）等疏。
J37nB392_p0562b20║國山開堂疏
J37nB392_p0562b21║伏以洞水湯湯，千古淵源開勝地；國山奕奕，三生功
J37nB392_p0562b22║業刱名藍。欲繼志以光前，必丕承之有後。恭惟
J37nB392_p0562b23║寒翁大和尚，克家麟趾，弘道馬駒。一柱砥中流，挽頹
J37nB392_p0562b24║波於叔季；十年撐法社，纘貽緒於艱危。試之彼而有
J37nB392_p0562b25║然，施於此宜更效。茲善權禪寺，肇自唐朝；列祖風規，
J37nB392_p0562b26║隳於近代。致使野狐山鬼，清晝跳梁；遂令偃柏雷書，
J37nB392_p0562b27║終朝失色。乃明監院初開草昧，驅豺虎而剪荊蓁；迨
J37nB392_p0562b28║百老人大振綱宗，坐狻猊而趨雲水。擅東南一方之
J37nB392_p0562b29║勝，增唐宋三李之光。辣掌獰拳，方破眾生之夢；雙林
J37nB392_p0562b30║隻履，倏歸震旦之靈。雖繼席再易其人，寸木難支大
J37nB392_p0562c01║廈；而闡法久虛上座，兩期已閉香廚。問鼎潛謀，輒垂
J37nB392_p0562c02║涎於旦暮；徹桑良策，期禦侮於高明。敢邀錫杖西飛，
J37nB392_p0562c03║慰父心以承父業；試看鐵輪高運，膺天眷以護天人。
J37nB392_p0562c04║曜等賦性凡愚，皈心虔切。愧乏黃金布地，敢居護法
J37nB392_p0562c05║之倫；幸有赤膽包身，願執降魔之杵。伏願俯從眾志，
J37nB392_p0562c06║式肯遄來。青龍興而善權又興，箕裘迭紹；子孝著而
J37nB392_p0562c07║宗風益著，花葉重芳。殿閣千尋，騰寶光於午夜；松楸
J37nB392_p0562c08║十里，分翠色於諸天。仰冀丙原，可勝寅肅。臨啟無任
J37nB392_p0562c09║悚切翹勤之至。謹疏。
J37nB392_p0562c10║康熙十年四月十三日，荊溪蔣（曜　胤修）等疏。
J37nB392_p0562c11║白雲寶嚴開堂疏
J37nB392_p0562c12║伏以天柱祥麟，趾遍江南而寶珠承足；桐谿威鳳，羽
J37nB392_p0562c13║儀塞北而珥筆生花。本來文苑奇英，洵是法門梁棟。
J37nB392_p0562c14║恭惟寒松大和尚猊座下，子陵遐胤，珊珊丰骨清奇；
J37nB392_p0562c15║弁嶽正傳，曄曄門庭高峻。才優班、馬，曾別硯而還山；
J37nB392_p0562c16║學富陳、劉，乃披衣而得座。絕六塵而超六相，真能承
J37nB392_p0562c17║二桂家風；入三昧而達三明，盡得鬧五宗堂奧。法開
J37nB392_p0562c18║隆福，一人轉億萬剎之規模；席繼善權，尺土衍千百
J37nB392_p0562c19║年之基業。惟此香爐勝境，元非近代名藍；雲際禪林，
J37nB392_p0562c20║盡是唐朝古剎。久矣二山乏主，確乎多載思公。佇瞻
J37nB392_p0562c21║道價為尊，啟承後烈；遙企德音作範，光耀前庥。玄鶴
J37nB392_p0562c22║歸來，識得當年風月；青獅逸出，重開舊日雲山。秉慧
J37nB392_p0562c23║鋒而破昏衢，施智燭而輝長夜。然等欲從竺國，若非
J37nB392_p0562c24║顛老酬機，莫契忙中省要；有志香山，端賴晦公指示，
J37nB392_p0562c25║方知格外真常。冀涉水而攀巖，亦披雲而問渡。伏願
J37nB392_p0562c26║弘揚宗旨，祖燈共佛日長明；大展法輪，象力與獅弦
J37nB392_p0562c27║並演。黃鸝枝上，龍舒三月皆春；白鷺田中，皖水一天
J37nB392_p0562c28║流碧。甘雨時霖于紀極，法雷頻響于寰區。化洽人天，
J37nB392_p0562c29║功超賢聖。臨穎神馳，翹企之至。謹疏。
J37nB392_p0562c30║康熙十一年二月初吉，龍眠（姚文然　程芳朝）等疏。
J37nB392_p0563a01║安樂院開堂疏
J37nB392_p0563a02║隱不擇地，豈買山之可安；佛欲棲雲，縱泛海而非遠。
J37nB392_p0563a03║托可中之缽，不必獅巖；結午夜之跏，何須牛首。恭惟
J37nB392_p0563a04║寒松大和尚，人天法慧，雲海弘慈。入次第之定，五色
J37nB392_p0563a05║皆空；遊解脫之門，一塵不染。處必爭之地，而示以無
J37nB392_p0563a06║爭；舍罔覺之場，而歸於有覺。洵孽海之慈航，乃迷津
J37nB392_p0563a07║之寶筏，啟嶲等情深頂禮，志切皈依。掃竹枝之舍，暫
J37nB392_p0563a08║作旃林；剪罨畫之薇，權充優缽。雖非奈園之勝，亦稱
J37nB392_p0563a09║鹿苑之精。所朢惠然肯顧，不我遐遺。袈裟佈處，頓令
J37nB392_p0563a10║大地作黃金；寶錫飛時，俄使凡鳥瞻白鳳。則花雨遄
J37nB392_p0563a11║飛，法門有慶；祥雲普被，善信知歸。不勝翹企之至。
J37nB392_p0563a12║康熙十二年臘月十一日，荊溪（周啟嶲　儲振）等疏。
J37nB392_p0563a13║禮菴上梁開堂疏
J37nB392_p0563a14║恭惟寒大和尚，洞山獨秀，歲寒知松柏之尊；龍樹同
J37nB392_p0563a15║榮，剝復見優曇之貴。被忍辱鎧，作大道干城；吹大法
J37nB392_p0563a16║螺，為降魔寶杵。當雙林之回首，號泣呼天；矢端木之
J37nB392_p0563a17║堅心，精誠動地。昆季實繁，獨賢勞而建窣堵；折衝丕
J37nB392_p0563a18║振，爰高舉以避波旬。天道好還，人心思舊。辭百堵之
J37nB392_p0563a19║重興，願十年而守塔。誅茅闢土，不煩緇素銖錙；築室
J37nB392_p0563a20║開場，盡變青氈基業。今者虹梁建極，凌虛綵結千重；
J37nB392_p0563a21║惟祈獅吼震林，普施法音億麗。合詞虔請，眾望允歸。
J37nB392_p0563a22║康熙十四年四月二十七日，義興（陳維崧、史惟圓）等疏。
J37nB392_p0563a23║弁山開堂疏
J37nB392_p0563a24║伏以事由律制，似有定而無移；道以時行，每理長而
J37nB392_p0563a25║輒就。居恒遵度，猶須方矩圓規；濟亟衡權，始克聯珠
J37nB392_p0563a26║合璧。恭惟寒松大和尚，客宿華宗，曹谿嫡乳。由桐江
J37nB392_p0563a27║而傅桐邑，韡鷲嶺之一花；自善慶以主善權，振嵩山
J37nB392_p0563a28║之雙桂。瑞翁奕葉，推弁巘之鳳毛；百老蕃根，頌泖峰
J37nB392_p0563a29║之麟趾。龍岡遙接青龍寺，無非道顯龍華；國師謀占
J37nB392_p0563a30║吳國山，其柰棋逢國手。雖爾雷書偃柏，名勝銷亡；依
J37nB392_p0563b01║然山鬼埜狐，譸張奄息。禮菴精舍，以無爭而止爭；安
J37nB392_p0563b02║樂名藍，憫大覺之罔覺。允矣魔難勝佛，信然正可挫
J37nB392_p0563b03║邪。既七坐乎道場，宜一歸夫祖苑。惟是龍華片席，實
J37nB392_p0563b04║為大廈難支。無祿雙林遄返，三年之案未圓；猶欣巨
J37nB392_p0563b05║植久巋，一柱之擎有在。斯等敬遵公議，不敢私圖。人
J37nB392_p0563b06║惟求舊，既山主之心同；條聿維新，亦諸方之志一。雖
J37nB392_p0563b07║復築場念切，欲嗣端木之儒風；其如請法意誠，宜赴
J37nB392_p0563b08║華林之大任。伏願龍安飛錫，庶幾祖業孫承；鷗適渡
J37nB392_p0563b09║杯，咸使肯堂復構。得蒙俞允，實慰翹勤。謹啟。
J37nB392_p0563b10║康熙十七年臘月初吉，吳興（嚴我斯　丁珝）等疏。
J37nB392_p0563b11║
J37nB392_p0563b12║
J37nB392_p0563b13║
J37nB392_p0563b14║
J37nB392_p0563b15║
J37nB392_p0563b16║
J37nB392_p0563b17║
J37nB392_p0563b18║
J37nB392_p0563b19║
J37nB392_p0563b20║
J37nB392_p0563b21║
J37nB392_p0563b22║
J37nB392_p0563b23║
J37nB392_p0563b24║
J37nB392_p0563b25║
J37nB392_p0563b26║
J37nB392_p0563b27║
J37nB392_p0563b28║
J37nB392_p0563b29║
J37nB392_p0563b30║
J37nB392_p0563c01║寒松操禪師語錄卷第一
J37nB392_p0563c02║嗣法門人德昊編錄
J37nB392_p0563c03║住松江青龍隆福禪寺語錄
J37nB392_p0563c04║師於順治庚子春，即座元寮，受請主院事。
J37nB392_p0563c05║佛殿。「黃閣簾垂，正不居正；紫羅帳啟，偏不坐偏。正當
J37nB392_p0563c06║恁麼時，還是正耶偏耶？虛空開口笑，子午不相沖。」
J37nB392_p0563c07║伽藍。「正大光明絕覆藏，護持法席作金湯，昔年弘誓
J37nB392_p0563c08║深如海，今日聊為爇炷香。」
J37nB392_p0563c09║祖堂。「者夥老古錐，何異綠林客？爭怪後代人，捉盡伊
J37nB392_p0563c10║敗缺。未審以何為證？」喝一喝，云：「獅兒一吼祖翁盡。」
J37nB392_p0563c11║方丈。「寶鏡高懸，活捉九苞之威鳳；神鋒倒握，生擒獨
J37nB392_p0563c12║角之祥麟。此是吾老人土苴緒餘，祇如山僧到來又
J37nB392_p0563c13║如何施設？」卓拄杖，云：「看取令行時。」
J37nB392_p0563c14║老和尚命送衲衣法帔至，開堂。拈疏：「一點一畫，錦繡
J37nB392_p0563c15║輝煌；一字一行，珠璣宛轉。展開則魔魅潛消，收藏則
J37nB392_p0563c16║正法久住。若作佛法商量，埋沒自己；不作佛法商量，
J37nB392_p0563c17║辜負現前。畢竟如何度疏？與維那試念念看。」
J37nB392_p0563c18║法座。「須彌燈王從空放下，新來長老特地陞高，不是
J37nB392_p0563c19║神通玅用，亦非法爾如然。」顧左右，云：「高著眼。」遂陞。
J37nB392_p0563c20║拈香。「此一瓣香，在天同天，在人同人，爇向爐中，供養
J37nB392_p0563c21║釋迦文佛、歷代祖師，惟冀法燈無盡，法雨恒飄。此一
J37nB392_p0563c22║瓣香，秉天地之正氣，惟德惟馨，萃日月之精華，乃聖
J37nB392_p0563c23║乃神，端為祝延
J37nB392_p0563c24║皇帝萬歲萬歲萬萬歲，欽願永建皇極於域中，萬邦
J37nB392_p0563c25║效順；覃敷五福於海外，兆姓謳歌。此一瓣香，運絲綸
J37nB392_p0563c26║於掌上，治國兼以治心，斂法界於毫端，選官因而選
J37nB392_p0563c27║佛，奉為滿朝文武、府縣宰官、遐邇紳衿、本山檀護，惟
J37nB392_p0563c28║冀心廣恒來留玉帶，名高長得覆金甌。」復懷中出香
J37nB392_p0563c29║云：「此一瓣香，數千里外撥草瞻風，十餘年來霜侵雪
J37nB392_p0563c30║凍，拶得通身骨露，猶遭暗地拳傷，滿腹無明一朝拈
J37nB392_p0564a01║出，端為疁城古昭慶寺堂上洞宗正傳第二十九世
J37nB392_p0564a02║百愚斯老和尚，用酬法乳之恩。」斂衣就座。紫谷大師
J37nB392_p0564a03║白椎云：「法筵龍象眾，當觀第一義。」師云：「正令全提，十
J37nB392_p0564a04║方坐斷，大座當軒，了無回互，果是真龍象，不妨蹴踏
J37nB392_p0564a05║看。」問：「曹源一滴，洞水分流，向上宗乘如何舉唱？」師云：
J37nB392_p0564a06║「九峰疊翠涌千江。」進云：「出格人來又作麼生？」師云：「痛
J37nB392_p0564a07║與三十棒。」進云：「青龍現瑞金毛吼，佛日高輝萬古傳。」
J37nB392_p0564a08║師云：「莫塗污他好。」乃展衣帔，云：「若論此事，本自現成，
J37nB392_p0564a09║覿面拈來，絲毫不隔。輝增三泖之光，湛湛一壺風月；
J37nB392_p0564a10║彩奪九峰之秀，澂澂滿目雲霞。打成一片時，鍼劄不
J37nB392_p0564a11║入；羅紋結角處，線路難尋。古佛堂中曾無異說，流通
J37nB392_p0564a12║句內卻有多談，百千年來紹續不易，直得異獸珍禽
J37nB392_p0564a13║同現遮那之玅相，機絲文彩共轉根本之法輪，樂助
J37nB392_p0564a14║無為，咸揚至化。大眾會麼？」良久，云：「一氣不言含有象，
J37nB392_p0564a15║萬靈何處謝無私？」起身敘謝，云：「某愧薄福，自揣無能，
J37nB392_p0564a16║忝居眾首，實不知量。叵耐師命及諸檀那時相慫恿，
J37nB392_p0564a17║屈陞此座。伏念樗木庸材，奚堪大任？但因長者有命，
J37nB392_p0564a18║只得歡喜奉行。今則開堂祝聖，一期佛事幸已云周，
J37nB392_p0564a19║所冀堯風浩蕩，舜日長明，在筵諸公世世證無生之
J37nB392_p0564a20║旨，見前知識處處建最勝之幢。有煩久立，伏惟珍重。」
J37nB392_p0564a21║復舉：「世尊初成正覺，於鹿野苑中轉四諦法輪，憍陳
J37nB392_p0564a22║如比丘最初悟道。山僧初會開法，於青龍寺裏祇轉
J37nB392_p0564a23║者箇○法輪。還有最初悟道者麼？設有，也須痛棒趁
J37nB392_p0564a24║出。」復白椎，云：「諦觀法王法，法王法如是。」下座。
J37nB392_p0564a25║當晚，小參。「人人衣線下有片田地，曠大劫來曾未欠
J37nB392_p0564a26║少，只因向聲色門頭逐物迷己，年深月久，不覺不知
J37nB392_p0564a27║失卻祖券了也。不見隆福舊基實乃唐宋古剎，性空
J37nB392_p0564a28║鐵笛韻響於雲間，道者法華蓮生於兜率，元明以來
J37nB392_p0564a29║菽麥不分，變瓊瑤而成頑石、化寶所而作荊榛，賴吾
J37nB392_p0564a30║老人應時傑出，脫珍披敝、激濁揚清，拈起钁頭頓使
J37nB392_p0564b01║钁頭起舞，拋開瓦礫直教瓦礫放光，種種玅用處處
J37nB392_p0564b02║提撕，無非發明者片田地而已。汝等諸人要識者片
J37nB392_p0564b03║田地，正好鏟其聲、削其蹟、折其塹、去其籬，了無爾我
J37nB392_p0564b04║之情、不留彼此之念，忽然踢破指頭，元來只在者裏。
J37nB392_p0564b05║雖然，更須知守成不易始得。何故？雪後始知松柏操，
J37nB392_p0564b06║事難方見丈夫心。」
J37nB392_p0564b07║立兩序，上堂。「孤掌難鳴，眾擎易舉，矮師叔常聽法於
J37nB392_p0564b08║香嚴座下，老三聖曾推僧於寶壽堂前，典型在邇，景
J37nB392_p0564b09║行可觀，若古若今，事同一致，苟非公謹廉能之士難
J37nB392_p0564b10║以承當，必也尊上愛下之心方堪委任，到者裏說甚
J37nB392_p0564b11║高菴出世、七人為輔、今古名聞者哉？」卓拄杖，云：「正恁
J37nB392_p0564b12║麼時，畢竟如何話會？大家齊出手，扶起破砂盆。」
J37nB392_p0564b13║聖節，上堂。「大哉乾元，萬物資始，鈞陶有象，垂拱無為，
J37nB392_p0564b14║是謂天中之天、聖中之聖。且道全身奉重如何舉揚？」
J37nB392_p0564b15║豎拂子，云：「長將日月為天眼，指出須彌作壽山。」
J37nB392_p0564b16║上堂。「祖意分明在目前，何須向外覓言詮。菜鋪一片
J37nB392_p0564b17║黃金地，麥涌千層碧玉天。香飛幽谷蘭初放，絲拂長
J37nB392_p0564b18║堤柳乍眠。六相迥然離向背，三玄裂破沒中邊。須領
J37nB392_p0564b19║略，莫浪傳，月出連山露半邊。」
J37nB392_p0564b20║上堂。問：「荊棘叢生三二五，是誰行履處？」師云：「手執金
J37nB392_p0564b21║鞭問歸客，夜深誰共御街行？」進云：「煙雲罩徑孰能尋？
J37nB392_p0564b22║尋即錯過，不尋轉失，如何免得？」師云：「將謂少林消息
J37nB392_p0564b23║斷，桃花依舊笑春風。」進云：「烏雞冒雨衝陽燄，還是正
J37nB392_p0564b24║耶？偏耶？」師云：「梅落珠簾寂，香銷石鼎寒。」進云：「赤蝀穿
J37nB392_p0564b25║樓和啞音，明今時事那畔事？」師云：「木雞啼子夜，鐵鳳
J37nB392_p0564b26║叫天明。」進云：「廣澤蘆花藏雪密，不是一色邊事，作麼
J37nB392_p0564b27║生會？」師云：「雪覆萬松徑，遊人仔細看。」進云：「收綸釣艇
J37nB392_p0564b28║弄灣深，不犯清波如何拋擲？」師云：「谿邊楊柳影，不礙
J37nB392_p0564b29║釣舟行。」進云：「當軒黯黯無秦鏡，正恁麼時如何辨的？」
J37nB392_p0564b30║師云：「夜深方見把鍼人。」進云：「散髮齊眉下翠岑，古人
J37nB392_p0564c01║到此為何站腳不住？」師云：「坐卻白雲宗不玅。」進云：「謝
J37nB392_p0564c02║師荅話。」師云：「投子道底。」乃云：「荊棘叢生三二五，手執
J37nB392_p0564c03║靈符司正令，煙雲罩徑孰能尋？夜深幾箇知名姓？烏
J37nB392_p0564c04║雞冒雨衝陽燄，龍樓人醉鳳樓春，赤蝀穿樓和啞音，
J37nB392_p0564c05║漢時客佩秦時鏡。廣澤蘆花藏雪密，玉鉤倒掛水晶
J37nB392_p0564c06║簾，收綸釣艇弄灣深，白額轉藏欹石磴。當軒黯黯無
J37nB392_p0564c07║秦鏡，一片雄風仔細看，散髮齊眉下翠岑，異中來也
J37nB392_p0564c08║誰深醒？諸昆仲！古人道底與青龍道底，其間還有優
J37nB392_p0564c09║劣也無？少年一段風流事，祇許佳人獨自知。」
J37nB392_p0564c10║佛誕日，眾沙彌剃度，上堂。「今朝四月八，咄哉小悉達，
J37nB392_p0564c11║腳根立不牢，弄巧反成拙。爭如大地人，箇箇咸超越，
J37nB392_p0564c12║憤志入無為，辭親將愛割。飄然來青龍，懇求落鬚髮，
J37nB392_p0564c13║說甚度雙親，九族苦亦拔。更聽吾一言，慎勿看輕忽，
J37nB392_p0564c14║出家果如初，畢竟成上哲。」喝一喝，云：「放下著。」
J37nB392_p0564c15║上堂。豎拂子，云：「摩尼珠，人不識，如來藏裏親收得。大
J37nB392_p0564c16║小永嘉分別不少，只此一珠，若凡、若聖，若俗、若僧，隱
J37nB392_p0564c17║現青黃，從心所欲，阿誰無分？豈特如來藏而已哉？」復
J37nB392_p0564c18║豎拂，云：「大眾！還識摩尼珠麼？罔象到時光燦爛，離婁
J37nB392_p0564c19║行處浪滔天。」
J37nB392_p0564c20║誕日，上堂。「潦倒行年三十五，法門慚愧毫無補，頻開
J37nB392_p0564c21║太歲頭邊土，氣寰宇，慣把三更打日午，大眾慇懃求
J37nB392_p0564c22║法乳，無端請作主中主，好看放出玄沙虎，吞佛祖，謾
J37nB392_p0564c23║道為人太莽鹵。」喝一喝，下座。
J37nB392_p0564c24║開爐，上堂。「安居樹下，何殊管見之流？面壁巖前，大似
J37nB392_p0564c25║斗筲之輩。爭如我以天地為爐鞴、日月為炭墼，拄杖
J37nB392_p0564c26║化為文殊、普賢，拂子變作觀音、勢至，巡香底巡香、值
J37nB392_p0564c27║日底值日、灑掃底灑掃、搬運底搬運，時刻在諸人眼
J37nB392_p0564c28║裏、耳裏出出入入，你且看他圖箇甚麼？若簡點得出，
J37nB392_p0564c29║許你參學事畢。」復舉：「法昌遇禪師云：『法昌今日開爐，
J37nB392_p0564c30║行腳僧無一箇，惟有十八高人緘口圍爐打坐。』後福
J37nB392_p0565a01║源琪長老云：『福源今日開爐，炭墼也無一箇，五湖四
J37nB392_p0565a02║海禪和衲被蒙頭打坐。』怪哉！二凍儂半斤對八兩。山
J37nB392_p0565a03║僧則不然，青龍今日開爐，親切無如者箇，任從睡臥
J37nB392_p0565a04║經行，何必拘拘打坐？」喝一喝，云：「看腳下。」
J37nB392_p0565a05║至法華菴，請上堂。「湖山高臥枕清流，目視雲霄十有
J37nB392_p0565a06║秋，天霽曉來風力便，一帆練水泛輕舟。雲冉冉，水悠
J37nB392_p0565a07║悠，滿載雲霞任去留，不似明州憨布袋，祇觀風色下
J37nB392_p0565a08║金鉤。還有躍浪錦鱗麼？」揮拂，云：「收。」
J37nB392_p0565a09║上堂。「一心不生，萬法無咎。真空絕蹟，大智非明。至道
J37nB392_p0565a10║無為，靈源獨耀。向上一路，千聖不傳。學者勞形，如猿
J37nB392_p0565a11║捉影。若謂即心即佛，何殊畫餅充饑？更云非佛非心，
J37nB392_p0565a12║不啻望梅止渴。畢竟如何即是？若不打從山下過，怎
J37nB392_p0565a13║知鶴唳與猿啼？」
J37nB392_p0565a14║至日，上堂。「昨夜冷灰裏一粒豆爆，將昇僊臺打失了
J37nB392_p0565a15║半邊，驚得王可交手舞足蹈，鼓腹而歌：『玅矣哉！玅矣
J37nB392_p0565a16║哉！岸容待臘將舒柳，天氣衝寒欲放梅。』忽被陳那尊
J37nB392_p0565a17║者震威一喝，云：『此是甚麼所在，作者般語話？殊不知
J37nB392_p0565a18║我衲僧家頂門上時時一陽來復，腳跟下日日萬彙
J37nB392_p0565a19║發生，似你者等呵寒向熱、逐境生情者，豈可同日而
J37nB392_p0565a20║語哉？』如是，可交僊人直得滿面慚惶而退。是汝諸人
J37nB392_p0565a21║還信得及麼？此言如不信，更請問庖羲。」
J37nB392_p0565a22║朱護法得子，請小參。「好箇仲冬十五，消息現前誰睹？
J37nB392_p0565a23║冉冉谿雲半灘，羃羃松煙一塢，曉風散作七片、八片，
J37nB392_p0565a24║細雨織成三縷、五縷，端是成家鎡基，會得迥超今古。
J37nB392_p0565a25║何須東魯詩書？怡然氣冠寰宇；何必西來旨趣？卓爾
J37nB392_p0565a26║口吞佛祖。誠為跨灶之裔，諒必繩其祖武。且道：具甚
J37nB392_p0565a27║威光便乃感應如許？皇天無私，惟德是輔。」
J37nB392_p0565a28║監寺請陞座。「至道無難，惟嫌揀擇。但莫憎愛，洞然明
J37nB392_p0565a29║白。堯舜帥天下以仁，而民從之；桀紂帥天下以暴，而
J37nB392_p0565a30║民從之。養老歸呂夷，流言誅管蔡。齊女展兩家之袒，
J37nB392_p0565b01║紀妻變一國之俗。里名勝母而不入，邑號朝歌以回
J37nB392_p0565b02║車。備頭陀常取魚於浩渺，則監寺獨求火於丙丁。未
J37nB392_p0565b03║審還是揀擇耶？憎愛耶？試聽一頌：日長閒打坐，夜靜
J37nB392_p0565b04║卻經行。一陣西風起，滿林落葉聲。揀不揀，憎不憎，風
J37nB392_p0565b05║光滿目皆成現，奚待當年問丙丁。」
J37nB392_p0565b06║臘八，上堂。舉：「古德云：『臘八喫雞羹，纔疑禍便生，谿邊
J37nB392_p0565b07║楊柳影，不礙釣舟行。』後傑峰和尚云：『古人與麼道，大
J37nB392_p0565b08║悟不拘小節，未免與賊過梯，引邪入正。與國則不然，
J37nB392_p0565b09║臘八喫紅糟，叢林意氣豪，酣酣沉醉倒，更不惹風騷。』
J37nB392_p0565b10║看來兩箇無孔鐵鎚，何異普州人事青龍？也不喫雞
J37nB392_p0565b11║羹，也不喫紅糟，亦無禍可生，亦無氣可豪，惟有由拳
J37nB392_p0565b12║善信，年年此日設齋表嚫，兼請舉揚，也有少許。臘八
J37nB392_p0565b13║喫香齋，禪和頗快哉，一飽無餘事，不用更安排。」
J37nB392_p0565b14║上堂。問：「祖意西來即不問，洞上宗風事若何？」師云：「寧
J37nB392_p0565b15║可截舌，不犯國諱。」「如何是正中偏？」師云：「畫堂寶鼎起
J37nB392_p0565b16║青煙。」「如何是偏中正？」師云：「玉案香銷金鴨冷。」「如何是
J37nB392_p0565b17║正中來？」師云：「赤腳波斯下釣臺。」「如何是兼中至？」師云：
J37nB392_p0565b18║「龍吟虎嘯看雄勢。」「如何是兼中到？」師云：「佛與眾生一
J37nB392_p0565b19║齊掃。」進云：「曾向龍門浪裏過，今日方知滄海寬。」師云：
J37nB392_p0565b20║「饒知浩渺無涯際，也須入水見長人。」遂豎拂，云：「只者
J37nB392_p0565b21║箇本來無名，天地以之而生，萬物以之而育。」橫按拂，
J37nB392_p0565b22║云：「名可名，非常名，名既非實，體亦寂然。」擊香几，云：「無
J37nB392_p0565b23║中生有，有中生無，名言不滯，纖塵不染。」搭肩上，云：「殺
J37nB392_p0565b24║活同時，照用齊彰，通宗通途，挾帶挾路。」拂一拂，云：「有
J37nB392_p0565b25║無不立，能所雙忘，佛祖莫知其由，凡情罔測其際。」放
J37nB392_p0565b26║下拂，云：「是正耶？偏耶？兼帶耶？寧可截舌，不犯國諱。」
J37nB392_p0565b27║除夕，小參。問：「正恁麼時如何？」師云：「法鼓三通請除夕。」
J37nB392_p0565b28║進云：「除夕後聻？」師云：「畫蛇何必重添足？」乃云：「正當恁
J37nB392_p0565b29║麼時如何？法鼓三通請除夕，猛然特地起春雷，一眾
J37nB392_p0565b30║堂堂赤骨立。既爾大家知此時，畫蛇何必重添足？」
J37nB392_p0565c01║天成披剃，請上堂。「柳窺白日，堤邊翠影婆娑；梅笑清
J37nB392_p0565c02║風，雲外暗香浮動。一溪流水，調鍾子之宮商；數畝幽
J37nB392_p0565c03║篁，奏伶倫之律呂。歷歷真機獨露，堂堂祖意分明。於
J37nB392_p0565c04║此會得，不剃髮而僧相周圓，不登壇而尸羅具足。說
J37nB392_p0565c05║甚出家乃大丈夫事，非將相之所能為。無勞彈指，直
J37nB392_p0565c06║下超凡入聖去也。且道因何所致？博盡世間黃金，難
J37nB392_p0565c07║買主張自肯。」
J37nB392_p0565c08║解冬，上堂。「九旬把住咽喉，今日解開袋頭，放出神晴
J37nB392_p0565c09║鬼面，趁起溈山牯牛。瀟灑峰前溪後，縱橫柳巷花樓，
J37nB392_p0565c10║踏翻百億香海，踢倒四大部洲。忽遇庖丁游刃，如何
J37nB392_p0565c11║免得其憂？若還無計可脫，不如直下且休。休不休？隨
J37nB392_p0565c12║緣水草消閒日，免被花燈換兩眸。」
J37nB392_p0565c13║上堂。「萬頃波澂三泖月，獨照無私；千重翠鎖九峰雲，
J37nB392_p0565c14║流光靡間。由是真風遍界，大用繁興，剎剎全彰，頭頭
J37nB392_p0565c15║顯露。入廛垂手，變大地作黃金；返本還源，攪長河為
J37nB392_p0565c16║酥酪。且道誰是其人？」喝一喝，云：「無限風流慵賣弄，閒
J37nB392_p0565c17║乘一葦泛滄洲。」
J37nB392_p0565c18║晚參。「青龍家法，道出尋常，種田博飯，引水灌蔬，蘆䕠
J37nB392_p0565c19║夾壁，葦幹垂簾，燈有月可待，地有風可掃，瓦有雲可
J37nB392_p0565c20║蓋，蓆有草可眠，湯不嫌無醬，菜不嫌無油，上不慕於
J37nB392_p0565c21║諸聖，下不重於己靈，勝他高梁大廈之家，何殊簞瓢
J37nB392_p0565c22║陋巷之樂？貴客緇衣到此，一般如是安排。若還問若：
J37nB392_p0565c23║西來大意，除卻鋤花種荳，更無別物可酬。未審還有
J37nB392_p0565c24║為人處麼？少頃到齋堂應供，切忌將飯送在鼻孔裏。
J37nB392_p0565c25║珍重。」
J37nB392_p0565c26║上堂。問：「如何是金剛寶劍？」師云：「光含萬象侵人面。」「如
J37nB392_p0565c27║何是踞地獅子？」師云：「聲摧海嶽驚山鬼。」「如何是探竿
J37nB392_p0565c28║影草？」師云：「一點不來命難保。」「如何是一喝不作一喝
J37nB392_p0565c29║用？」師云：「白雲牽得青山動。」進云：「四喝未彰已前，請師
J37nB392_p0565c30║一接。」師打，云：「切忌錯會。」乃云：「佛道閒曠，不涉程途；建
J37nB392_p0566a01║立垂真，俱非本色。先聖事不獲已，乃有四喝之設。上
J37nB392_p0566a02║根利士，一舉便知；中下之機，幸毋錯會。」遂喝一喝。召
J37nB392_p0566a03║眾，云：「聞麼？即此一喝，世尊拈花也在裏許、達磨西來
J37nB392_p0566a04║也在裏許、正偏功勳也在裏許、圓相玄要也在裏許、
J37nB392_p0566a05║三句六義也在裏許、金剛寶劍也在裏許、踞地獅子
J37nB392_p0566a06║也在裏許、探竿影草也在裏許、一喝不作一喝用也
J37nB392_p0566a07║在裏許，以至五車三藏、一切淆訛公案亦無不在裏
J37nB392_p0566a08║許。」復喝一喝，云：「還會麼？即此一喝，是拈花耶？西來意
J37nB392_p0566a09║耶？偏正功勳耶？圓相玄要耶？三句六義耶？金剛寶劍
J37nB392_p0566a10║耶？踞地獅子耶？探竿影草耶？一喝不作一喝用耶？五
J37nB392_p0566a11║車三藏耶？一切淆訛公案耶？」又喝一喝，云：「即此一喝，
J37nB392_p0566a12║拈花也不可得、西來意也不可得、偏正功勳也不可
J37nB392_p0566a13║得、圓相玄要也不可得、三句六義也不可得、金剛寶
J37nB392_p0566a14║劍也不可得、踞地獅子也不可得、探竿影草也不可
J37nB392_p0566a15║得、一喝不作一喝用也不可得、五車三藏也不可得、
J37nB392_p0566a16║一切淆訛公案也不可得，祇者不可得亦不可得。正
J37nB392_p0566a17║恁麼時，諸人作麼生委悉？」喝一喝，云：「切忌錯會。」
J37nB392_p0566a18║金陵王護法誕日，請上堂。豎拂，云：「大眾見麼？河上老
J37nB392_p0566a19║人坐古槎，合丹祇用青蓮花。於此見得，莫道山僧措
J37nB392_p0566a20║大相，在寶華王座上誦他好句；於此不見，而今八十
J37nB392_p0566a21║猶四十，口道滄溟是我家。」
J37nB392_p0566a22║晚參。「我見瞞人漢，如籃提水走，急急走歸家，籃裏何
J37nB392_p0566a23║曾有？」以拂左擊，云：「寒山子！且立者邊著。我見頑鈍人，
J37nB392_p0566a24║燈心柱須彌，蟻子囓大樹，焉知氣力微？」以拂右擊，云：
J37nB392_p0566a25║「拾得子！且立者邊著。將謂你二人別有長處，遇此頑
J37nB392_p0566a26║瞞人境便打不過，討甚好文殊、普賢？青龍即不然，不
J37nB392_p0566a27║受頑瞞不近情，是非榮辱豈相侵？夜深獨把香臺拍，
J37nB392_p0566a28║只有長天識此心。」
J37nB392_p0566a29║大士聖誕，請上堂。「普門大士在楊柳眼中現八萬四
J37nB392_p0566a30║千爍迦羅首，能以無畏施諸眾生，從聞、思、修入三摩
J37nB392_p0566b01║地；復舒八萬四千母陀羅臂，向空中大書今日誕生
J37nB392_p0566b02║四字。大眾！點畫既成，畢竟是何格局？既非邯鄲楷法，
J37nB392_p0566b03║豈是懷素草書？」
J37nB392_p0566b04║洞庭顧護法請上堂。拈拄杖云：「一卓如出水蛟龍，一
J37nB392_p0566b05║卓如踞地獅子，一卓尊貴兩忘，一卓理事兼備。大眾！
J37nB392_p0566b06║何為尊貴兩忘？試道看。」問：「道即不無，如何是出水蛟
J37nB392_p0566b07║龍？」師云：「滿天雲靉靆。」「如何是踞地獅子？」師云：「到處獸
J37nB392_p0566b08║潛藏。」「如何是尊貴兩忘？」師云：「當堂慵正坐。」「如何是理
J37nB392_p0566b09║事兼備？」師云：「覿面卻相逢。」進云：「謝師荅話。」師便打。
J37nB392_p0566b10║上堂。問：「如何是祖師西來意？」師云：「烏藤長七尺。」進云：
J37nB392_p0566b11║「意旨如何？」師便打，乃云：「青龍直指祖師禪，不在文章
J37nB392_p0566b12║錦繡邊，棒下翻身能脫略，長鯨吞月浪滔天。」
J37nB392_p0566b13║晚參。「天欲人人與道謀，肯教佛面每搜求？一瓢道在
J37nB392_p0566b14║高於祿，五斗名傳貴似侯。生死總成花上露，是非誰
J37nB392_p0566b15║識水中漚？尋常莫畜心田草，只恐將來苦未休。」
J37nB392_p0566b16║至集慶寺，眾紳衿請上堂。「舉一明三，目機銖兩，十方
J37nB392_p0566b17║坐斷，大地全收，猶是釘樁搖櫓、抱橋柱洗腳，況復言
J37nB392_p0566b18║中取則、句裏呈機，何異鄭州出曹門，南轅而北轍？殊
J37nB392_p0566b19║不知，當人腳跟下一著子，天地不能包其廣、日月不
J37nB392_p0566b20║能並其明，一言迥脫，獨拔今時，塵中作主、化外來賓，
J37nB392_p0566b21║雖在途中，不離家舍，是處是彌勒，無門無善財。」拈拄
J37nB392_p0566b22║杖，云：「所以者漢，時或撐天拄地、時或帶水拖泥，帶水
J37nB392_p0566b23║拖泥處不妨撐天拄地、撐天拄地時奚礙帶水拖泥？
J37nB392_p0566b24║一動一靜，歷無邊剎；一語一默，現無邊身。是汝諸人
J37nB392_p0566b25║作麼生見伊行履處？」卓一卓，云：「城市不堪留錫久，恐
J37nB392_p0566b26║驚鶯囀畫樓前。」
J37nB392_p0566b27║王思受、李仁甫二居士請，上堂。「金佛不度爐，霜飛炎
J37nB392_p0566b28║日滿皇都；木佛不度火，陸地蓮開千萬朵；泥佛不度
J37nB392_p0566b29║水，一聲鐵笛雙鳧起。惟有真佛屋裏坐。」喝一喝，云：「切
J37nB392_p0566b30║忌逢人更說破。」
J37nB392_p0566c01║結夏，上堂。「欲了生死大事，莫若參禪為最。宜乎發大
J37nB392_p0566c02║信心，必也具大根器。內外迥絕諸緣，精進堅立其志。
J37nB392_p0566c03║晨昏莫顧危亡，行坐須加猛利。不分南北東西，休管
J37nB392_p0566c04║飽饑寤寐。卻將妄想昏沉，並作話頭參覷。忽朝撲落
J37nB392_p0566c05║虛空，佛祖安敢近視？從教婢使雲門，一任奴呼臨濟。
J37nB392_p0566c06║擊竹𡎺指拈花，都是眼中著刺。若也不曾恁麼，切忌
J37nB392_p0566c07║未會稱會。般若雖乃善因，開口莫當容易。八十翁翁
J37nB392_p0566c08║入場，真誠非是兒戲。果然頂門豁開，自到古人地位。
J37nB392_p0566c09║祇如到後又若何？閒眺飛雲自往還，一聲長嘯驚天
J37nB392_p0566c10║地。」下座。
J37nB392_p0566c11║天都胡朝奉為母祝壽，請上堂。豎拂，云：「無量壽佛在
J37nB392_p0566c12║此放眉間白毫相光，遍照恒沙國土，演大般若、顯大
J37nB392_p0566c13║神通、作大佛事，能以方便智慧令諸有情所求皆遂。
J37nB392_p0566c14║若也端的，不須動舌，一句圓該；不必求僊，雙全福壽。
J37nB392_p0566c15║大眾！無量壽佛既有如是威德，青龍如何與他作證？」
J37nB392_p0566c16║揮拂，云：「恒演重重功德聚，都來顯現一毫端。」
J37nB392_p0566c17║上堂。問：「不立功勳機用，如何是曹洞宗？」師云：「金輪詔
J37nB392_p0566c18║下紫泥封。」進云：「掃除玄要權衡，喚甚作臨濟宗？」師云：
J37nB392_p0566c19║「鐵鞭塞外打雷公。」進云：「打開一字關鍵，那箇是雲門
J37nB392_p0566c20║宗？」師云：「碧油幢動起清風。」進云：「拋卻多方施設，將誰
J37nB392_p0566c21║成溈仰宗？」師云：「明星光耀掛蒼穹。」進云：「拈去聲之與
J37nB392_p0566c22║色，以何為法眼宗？」師云：「萬象收歸一鑑中。」僧禮拜，師
J37nB392_p0566c23║云：「還有一宗聻？」僧擬議，師便打，乃云：「山僧未出方丈，
J37nB392_p0566c24║早已派演新豐，踏翻韶陽斗柄；源窮濟水，撲滅大溈
J37nB392_p0566c25║火星。騎聲蓋色，總為諸人漏泄了也。況復陞座設問，
J37nB392_p0566c26║又且茫然，只得再請幾位無情上座為汝諸人發明
J37nB392_p0566c27║本有。大眾！淞濤滾滾，環古寺而報春回；寶殿巍巍，鎮
J37nB392_p0566c28║龍江而分夕照。浮圖秋月，或暗或明，自是清輝不夜；
J37nB392_p0566c29║靜夜聞鐘，似無似有，從教夢破幽人。鞭泥牛，耕平田
J37nB392_p0566c30║之煙雨；驅木偶，乘竹院之晚涼。遠望松林，雪霽而瀑
J37nB392_p0567a01║瀉崖頭；近看橋畔，僧歸而錫飛水面。所以，法法闡明
J37nB392_p0567a02║箇事，頭頭揭示五宗。明，則事同一家；不明，萬別千差。
J37nB392_p0567a03║差別且置。」豎拂，云：「祇如五宗還有者箇麼？參。」
J37nB392_p0567a04║上堂。「即心即佛，九峰煙雨眉公畫；非心非佛，三泖人
J37nB392_p0567a05║家玄宰詩。不是心，不是佛，不是物，人從占波來，卻得
J37nB392_p0567a06║新羅信。青龍與麼告報，也是金剛與泥人揩背。」
J37nB392_p0567a07║小參。「三分光陰二早過，甕裏何曾走卻鱉？靈臺一點
J37nB392_p0567a08║不揩磨，本自圓成磨甚底？貪生逐日區區去，不風流
J37nB392_p0567a09║處也風流，喚不回頭爭奈何？靈利衲僧有幾箇？雪竇
J37nB392_p0567a10║與麼道、青龍恁麼判，者裏擔荷得去，便可轉天關、回
J37nB392_p0567a11║地軸，移南辰、易北斗，黑漆桶望空𨁝跳，黃金圈匝地
J37nB392_p0567a12║騰驤，本自不迷，今復何悟？苦樂逆順、得失是非皆為
J37nB392_p0567a13║現行三昧，山河大地、明暗色空總是自己家珍，頭頭
J37nB392_p0567a14║上明、物物上顯，有甚禪道佛法之相而可分別者哉？
J37nB392_p0567a15║如其未然，更有一偈聊資鞭影：三七工夫一七過，英
J37nB392_p0567a16║靈莫與日消磨，迷時祖意東西隔，悟後佛難奈爾何。」
J37nB392_p0567a17║問：「未打七時，人人鼻孔撩天；既打七後，為何杳無消
J37nB392_p0567a18║息？」師云：「道泰不傳天子令，時清休唱太平歌。」進云：「恁
J37nB392_p0567a19║麼則澂潭無影像，片月自孤圓。」師云：「夜半一輪千嶂
J37nB392_p0567a20║外，韓盧空對影徘徊。」僧擬議，師打出。
J37nB392_p0567a21║端午，上堂。「今日是何時？報道端陽節，文殊忍不禁，善
J37nB392_p0567a22║財忙不徹。舉頭遍界觀，弄巧都成拙，爭似衲僧家，迥
J37nB392_p0567a23║然用各別？鼻不染雄黃，手不捏符訣，筆借須彌盧，墨
J37nB392_p0567a24║研滄海渤，一點落虛空，赤口盡消滅。大眾道：他憑箇
J37nB392_p0567a25║甚麼便有如是奇特？」卓拄杖，云：「急急如律令敕。」
J37nB392_p0567a26║李洛文文學得男，福隆請上堂。舉：「雲門因僧問：『如何
J37nB392_p0567a27║是和尚家風？』門云：『有讀書人來報。』大慧曰：『讀書人既
J37nB392_p0567a28║到者裏，且如何與伊相見？不是冤家不聚頭。』」師云：「雲
J37nB392_p0567a29║門施格外之機，大慧有超宗之辨，可謂二俱敏手。祇
J37nB392_p0567a30║如相見後又作麼生？收拾詩書歸舊隱，鳥啼花笑一
J37nB392_p0567b01║般春。」
J37nB392_p0567b02║上堂。「拂拂秋風遍九垓，晚香浮動遶僊臺，空生無意
J37nB392_p0567b03║巖中坐，引得天花動地來。若是玉老師便道：『修行無
J37nB392_p0567b04║力，卻被神鬼覷破。』須知青龍者裏無修無證、無變無
J37nB392_p0567b05║遷，拄杖靠壁、袈裟半肩，饑則加餐、倦則安眠，開門七
J37nB392_p0567b06║件賴彼人天，不將閒事罣在心田。阿呵呵！但得時無
J37nB392_p0567b07║憎愛，也勝平地登僊。」
J37nB392_p0567b08║自省薦慈德璠雪尢，請上堂。「昨夜青龍塔身涌虛空，
J37nB392_p0567b09║白鶴江口吞滄溟，從教魔宮瓦解、惡道潛消，業海化
J37nB392_p0567b10║為清涼、罪山變作淨域。其間若凡若聖、若冤若親、若
J37nB392_p0567b11║男若女，覓福了不可得、覓罪了不可得，覓生了不可
J37nB392_p0567b12║得、覓死了不可得，覓淨了不可得、覓穢了不可得。只
J37nB392_p0567b13║此了不可得，都盧是箇大圓鏡智，未審陳氏安人又
J37nB392_p0567b14║在甚處行藏？」良久云：「金輪不隱的，遍界絕紅塵。」
J37nB392_p0567b15║上堂。「世尊拈花，淨地撒沙；迦葉微笑，轉眼失照；香嚴
J37nB392_p0567b16║擊竹，妄通消息；靈雲見桃，魚魯刁刀。者夥龍鍾老兒
J37nB392_p0567b17║總是倚草附木，有甚交涉？」拈拄杖，云：「爭似者箇孤迥
J37nB392_p0567b18║迥、峭巍巍？有時恁麼，賢愚並愛，愈老愈親；有時不恁
J37nB392_p0567b19║麼，扣人見血，又道慈悲；有時恁麼中不恁麼，放出南
J37nB392_p0567b20║山鱉鼻，咬殺長沙大蟲；有時不恁麼中卻恁麼，青山
J37nB392_p0567b21║綠水閒終日，明月清風富一生。大眾！正恁麼時如何？」
J37nB392_p0567b22║卓一卓，云：「手指空時天地轉，回頭石馬出紗籠。」
J37nB392_p0567b23║晚參。舉：「同安丕禪師因僧問：『如何是和尚家風？』安云：
J37nB392_p0567b24║『金雞抱子歸霄漢，玉兔懷胎入紫微。』曰：『客來將何祗
J37nB392_p0567b25║待？』安云：『金果朝來猿摘去，玉花晚後鳳銜歸。』」師云：「同
J37nB392_p0567b26║安家風太煞尊貴。有問青龍：『如何是和尚家風？』但云：
J37nB392_p0567b27║『漏笊籬撈無米飯，破砂盆搗爛生薑。』『客來將何祗待？』
J37nB392_p0567b28║曰：『饑餐渴飲渾無事，聽雨聞風倦打眠。』」
J37nB392_p0567b29║解夏，上堂。「荏苒韶光春復秋，伶俜何事屢閒遊？家財
J37nB392_p0567b30║無託誰堪惜？幸有清風為解愁。大眾！祇如愁作麼生
J37nB392_p0567c01║解？高樓曾聽歌聲好，你若無心我便休。」
J37nB392_p0567c02║誕日，上堂。「自出娘生皮袋，一杖翛然物外，悟得未生
J37nB392_p0567c03║已前，觸著虛空粉碎。不知詔笑逢迎，不解看經禮拜，
J37nB392_p0567c04║鬚眉長帶煙霞，袈裟深染沆瀣。有為翻作無為，貴買
J37nB392_p0567c05║何妨賤賣？攤向十字街頭，問有誰來話會？且喜寶塔
J37nB392_p0567c06║僊臺，共證此箇三昧。且如何是此箇三昧？參。」
J37nB392_p0567c07║上堂。「父母所生眼，悉見三千界。且道非非想天，幾人
J37nB392_p0567c08║坐臥？」代曰：「本來無位次，不用更安排。」
J37nB392_p0567c09║彌勒佛，開光，上堂。「今佛放光明，助發實相義。」以拂子
J37nB392_p0567c10║畫○相，云：「拂放光矣。作麼生是實相義？」復畫⊙相，云：
J37nB392_p0567c11║「發實相義矣。如何是放的光明？者裏見得人人頂門
J37nB392_p0567c12║上有尊古佛，三身、四智、五眼、六通、三十二相、八十種
J37nB392_p0567c13║好，無量恒沙功德常在六門，放光動地，照古明今，轉
J37nB392_p0567c14║大法輪，作大佛事，示教利喜，一切天龍八部、人非人
J37nB392_p0567c15║等異口同音而作言曰：彌勒真彌勒，分身千百億，時
J37nB392_p0567c16║時示時人。還有道得末後句者麼？」
J37nB392_p0567c17║　　　（弟子德費，備資敬刻
J37nB392_p0567c18║　方丈和尚語錄第一卷。普願佛日增輝，
J37nB392_p0567c19║　　　法輪常轉，般若智以現前，菩提心
J37nB392_p0567c20║　　　而不退。）
J37nB392_p0567c21║寒松操禪師語錄卷第一