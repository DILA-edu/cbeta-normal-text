J37nB392_p0568a01║寒松操禪師語錄卷第二
J37nB392_p0568a02║嗣法門人德昊編錄
J37nB392_p0568a03║再住松江青龍隆福寺語錄
J37nB392_p0568a04║師於康熙壬寅春受請，至上元後六日，當道紳衿送
J37nB392_p0568a05║入方丈。「舊主人登新丈室，重來新整舊生涯，不向言
J37nB392_p0568a06║中分玉石，肯從棒下驗龍蛇。」顧左右云：「你道畢竟有
J37nB392_p0568a07║甚長處？辨的不須懸白澤，森羅何處避菱華？」
J37nB392_p0568a08║開堂拈疏。「大地研為墨，虛空打作箋，纔寫上大人，遂
J37nB392_p0568a09║成丘乙己。若是化三千，便可知禮也。」
J37nB392_p0568a10║法座。「毘耶借居，干求分外；多寶分座，行履非然，何似
J37nB392_p0568a11║我為法王，於法自在？」遂陞座。
J37nB392_p0568a12║拈香。「此一瓣香，明同日月，德合乾坤，爇向爐中，端為
J37nB392_p0568a13║皇上祝延聖壽。伏願虹瑞兆禎祥之慶，箕翼長明；洛
J37nB392_p0568a14║書錫中外之休，地天交泰。此一瓣香，為雲為蓋，為翰
J37nB392_p0568a15║為屏，奉為蒞省公侯、牧民宰執、本山檀護、闔郡紳衿，
J37nB392_p0568a16║惟冀教家成國，學佛知儒。黃河再清，師聖人於百世；
J37nB392_p0568a17║法幢高豎，標梵剎於諸方。此一瓣香，廓爾圓明，收來
J37nB392_p0568a18║曠大劫遠；靈知靜玅，放去周遍恒沙。今對人天重為
J37nB392_p0568a19║拈出，供養中興隆福堂上傳洞上正宗第二十九世
J37nB392_p0568a20║百愚斯老和尚，不圖報德酬恩，只貴知源識本。」就座，
J37nB392_p0568a21║白椎竟，師云：「祇者第一義，適被鹵同門一椎粉碎了
J37nB392_p0568a22║也，直得普天匝地、滿眼滿耳。還有識得者消息者麼？
J37nB392_p0568a23║出來道看。」問：「昔繼龍江登此座，朝來復就事如何？」師
J37nB392_p0568a24║云：「金鉤再擲江湖闊。」進云：「此是門庭施設，如何是復
J37nB392_p0568a25║就底事？」師云：「玉管仍吹日月長。」進云：「龍得水時添意
J37nB392_p0568a26║氣，虎逢山勢長威獰。」師云：「知音不必頻頻舉，達者須
J37nB392_p0568a27║知暗裏驚。」乃豎拂，云：「一番提起一番新，收放全憑箇
J37nB392_p0568a28║裏人，不是渠儂重出令，祇為消息要分明。所以，黃面
J37nB392_p0568a29║瞿曇於華嚴會上，雙垂兩相，布七處之慈雲；二始同
J37nB392_p0568a30║時，施九會之法雨。復於靈山一曲高唱陽春，金色頭
J37nB392_p0568b01║陀破顏微笑，也祇為者箇消息。竺乾四七、震旦二三，
J37nB392_p0568b02║器器相投、聲聲相和，奏絕聽之希韻、發太古之清音，
J37nB392_p0568b03║也祇為者箇消息。由是青原派大、南嶽風高，二傳至
J37nB392_p0568b04║於洞山，五位權分，語脈渾無滲漏；一音大闡，宮商不
J37nB392_p0568b05║犯纖毫，也祇為者箇消息。更乃調入雲居，引來鳳棲、
J37nB392_p0568b06║鳳嶺；機契同安，端的龍生、龍兒。三世至於鹿門覺祖，
J37nB392_p0568b07║萬壽流芳、寶翁續燄；十四傳於慈舟念公，大啟雲門、
J37nB392_p0568b08║高撐石傘，重賡新豐古調、再扇靈鷲真風，也祇為者
J37nB392_p0568b09║箇消息。自此瑞產桐谿、繩其祖武，橫拈鐵笛而師曠
J37nB392_p0568b10║失聰、倒握吹毛而野干碎膽，九坐道場、十會說法，也
J37nB392_p0568b11║祇為者箇消息。幸出吾師善繼善述，黃鐘大呂遠徹
J37nB392_p0568b12║寰區、衛響鄭音遏絕雲外，屢開法於巨剎、常垂釣於
J37nB392_p0568b13║龍江，也祇為者箇消息。」揮拂，云：「昔繼龍江登此座，朝
J37nB392_p0568b14║來復就怎敷揚？金鉤再擲江湖闊，玉管仍吹日月長。」
J37nB392_p0568b15║復舉：「青原思禪師因僧問：『如何是佛法大意？』原顧僧，
J37nB392_p0568b16║曰：『廬陵米作麼價？』」師云：「青原只解享太平家業，不能
J37nB392_p0568b17║復上古淳風。有問山僧：『如何是佛法大意？』但云：『青龍
J37nB392_p0568b18║載住圓前案。』且道與古人是同？是別？」復白椎，下座。
J37nB392_p0568b19║康熙改元，上堂。「寶位纔登，千山拱秀；綸音時降，萬派
J37nB392_p0568b20║朝宗。正恁麼時，直得黃河清徹，臣退位以朝君；白日
J37nB392_p0568b21║流輝，子轉身而就父。山林泉石，共沐恩光；草木禽魚，
J37nB392_p0568b22║咸沾膏澤。然此猶是聖主御世邊事，若夫就之如日、
J37nB392_p0568b23║望之如雲，盡大地人無啟口處。」
J37nB392_p0568b24║立監院，上堂。「尊上敬下，理無二致；為人為己，事同一
J37nB392_p0568b25║心。能如是也，正好作而無作、為而無為，捏雙空手要
J37nB392_p0568b26║與八大龍王鬥富，令他虛而往、實而歸。山僧落得半
J37nB392_p0568b27║衫半履，或濯足於澱湖，坐看雲流水逝；或彈冠於崑
J37nB392_p0568b28║岫，閒吟月白風清。並不問廬陵米作麼價，亦不說三
J37nB392_p0568b29║十年不少鹽醬。畢竟如何？自有天成監院在。」復舉：「龍
J37nB392_p0568b30║牙云：『天下名山到因腳，辛苦年深與襪著，而今老大
J37nB392_p0568c01║不能行，手裏把柄破木杓。』慚愧！青龍卻不與麼，自下
J37nB392_p0568c02║桐城走赤腳，遍參皆為者一著，而今雖任住持勞，管
J37nB392_p0568c03║甚笊籬與木杓？大眾！且道其中意作麼生？端坐受供
J37nB392_p0568c04║養，施主常安樂。」
J37nB392_p0568c05║韋馱聖誕，吳氏望檀護祈嗣，請上堂。豎拂，云：「韋馱菩
J37nB392_p0568c06║薩來也，拂子頭上誕生，香煙堆裏垂手，童真示現，普
J37nB392_p0568c07║眼遙觀，轉大根本法輪，說甚深修多羅，使未信解者
J37nB392_p0568c08║令得信解、未承紹者令得承紹，一音演唱，隨心所解，
J37nB392_p0568c09║天人群生類皆承此恩力。大眾見麼？縱饒見得，道他
J37nB392_p0568c10║露柱懷胎，是男？是女？」擲拂，云：「大好消息。」
J37nB392_p0568c11║上堂。僧問：「現前佛法即不問，如何是轉位就功？」師云：
J37nB392_p0568c12║「無影枝頭花爛熳。」「如何是轉功就位？」師云：「百花叢裏
J37nB392_p0568c13║絕芬芳。」「如何是功位齊彰？」師云：「鐘聲古殿排班早。」「如
J37nB392_p0568c14║何是功位俱隱？」師云：「月落蒼梧彩鳳翔。」進云：「青龍寶
J37nB392_p0568c15║鏡明如日，照徹威音那畔天。」師云：「莫塗污人好。」乃云：
J37nB392_p0568c16║「無影枝頭花爛熳，百花叢裏絕芬芳，鐘聲古殿排班
J37nB392_p0568c17║早，月落蒼梧彩鳳翔。箇中事，好參詳，威音那畔真消
J37nB392_p0568c18║息，覿面分明絕覆藏。」
J37nB392_p0568c19║小參。「柴米油鹽醬酢茶，般般俱在別人家。不消活計
J37nB392_p0568c20║希求得，且看蓮開數朵花。」
J37nB392_p0568c21║誕日，汪護法保男福慧請上堂。「法筵龍象眾，當觀第
J37nB392_p0568c22║一義，時閒已舉揚，今特重指示。」拈拄杖，云：「祇此頂天
J37nB392_p0568c23║立地，邁古超今，不假功勳，寧容修証？巍巍乎岡陵，無
J37nB392_p0568c24║以同其高；洋洋乎江漢，無以喻其廣。尊貴中之尊貴，
J37nB392_p0568c25║相承佛祖家風；異常中之異常，克紹人天種智。延一
J37nB392_p0568c26║剎那而為無量，迥出機先，不墮諸數。」卓一卓，云：「大眾
J37nB392_p0568c27║會麼？不是渠儂多意氣，他家曾踏上頭關。」問：「時已龍
J37nB392_p0568c28║象蹴踏，今又法雨天華，其間消息是同是別？」師云：「靈
J37nB392_p0568c29║根已結千年瑞，玉樹今開八月花。」進云：「恁麼則兩彩
J37nB392_p0568c30║一賽。」師云：「言前無的旨，句後莫追尋。」
J37nB392_p0569a01║開爐，上堂。問：「弘開爐鞴，煆凡煉聖，漫天布網，打鳳羅
J37nB392_p0569a02║龍。倘遇羅籠不得底，如何相接？」師云：「揭開萬里神光，
J37nB392_p0569a03║提出倚天長劍。」進云：「東西不住、南北不停者怎生款
J37nB392_p0569a04║待？」師云：「維摩掌中安世界，普賢毛孔著程途。」進云：「總
J37nB392_p0569a05║不恁麼來者又如何？」師云：「燄裏好看轟霹靂，華飛片
J37nB392_p0569a06║雪滿乾坤。」乃云：「弘開爐鞴，是鐵亦鎔、非鐵亦鎔，揭開
J37nB392_p0569a07║萬里神光；煆煉聖凡，佛來也掃、魔來也掃，提出倚天
J37nB392_p0569a08║長劍。維摩掌中拓開世界，普賢毛孔寬著程途。東方
J37nB392_p0569a09║來者東方坐，分付顏子去墨埃飯供養伊；西方來者
J37nB392_p0569a10║西方坐，分付易牙烹露葵羹供養伊；南方來者南方
J37nB392_p0569a11║坐，分付純陀炊無米飯供養伊；北方來者北方坐，分
J37nB392_p0569a12║付牧女調不溼羹供養伊。總不恁麼來者又如何？燄
J37nB392_p0569a13║裏好看轟霹靂，花飛片雪滿乾坤。」
J37nB392_p0569a14║冬至，上堂。問：「六陰充塞時姑置，萬彙昭蘇事若何？」師
J37nB392_p0569a15║云：「凍雲開大野。」進云：「前村深雪裏，昨夜一枝開，是何
J37nB392_p0569a16║消息？」師云：「春色露千峰。」進云：「不是一番寒徹骨，爭得
J37nB392_p0569a17║梅花撲鼻香？」師云：「逢人莫錯舉。」乃云：「雲凝大野，明暗
J37nB392_p0569a18║奚分？雪霽千峰，正偏互列。把住則六陰充塞，放行則
J37nB392_p0569a19║萬彙昭蘇，以致東廊前、西廊後，燈籠發問，露柱酬機。
J37nB392_p0569a20║一箇道：一九二九，相逢不出手；一箇道：天寒地寒，鴨
J37nB392_p0569a21║兒凍得觜匾。雙雙各稱己見，彼彼互相熱瞞。不期撞
J37nB392_p0569a22║著無位真人，驀頭一摑，直得焰發冰河、筍抽石寶，露
J37nB392_p0569a23║柱轉身朝禁殿，燈籠沿壁上天台。是汝諸人還識者
J37nB392_p0569a24║時節麼？不是一番寒徹骨，爭得梅花撲鼻香？」
J37nB392_p0569a25║薦亡，請上堂。「慇懃發願往西方，為薦夫君請舉揚，霞
J37nB392_p0569a26║籠碧嶂如纓綴，日照青谿勝錦粧。網列七重為寶蓋，
J37nB392_p0569a27║蓮開九品作慈航，常聞天樂鳴天鼓，靜聽法音繞法
J37nB392_p0569a28║幢。水鳥時時談玅義，山林處處演真常，本來勢至休
J37nB392_p0569a29║他覓，自性彌陀全體彰。直下踏翻生死路，不妨隨處
J37nB392_p0569a30║任行藏。」
J37nB392_p0569b01║小參。「過河須用筏，學道須立志。志不立，難以悟心宗；
J37nB392_p0569b02║筏不用，無由登彼岸。看他釋迦、彌勒初無他術，只是
J37nB392_p0569b03║能篤信立志願底凡夫耳。然此志此願大不容易，雖
J37nB392_p0569b04║不容易亦未為難，實在二六時中行住坐臥、折旋俯
J37nB392_p0569b05║仰之時，一不宜驅昏遣散、二不宜趨靜避喧、三不宜
J37nB392_p0569b06║窮玄索玅、四不宜捨妄求真、五不宜執有著無、六不
J37nB392_p0569b07║宜揀凡擇聖、七不宜認奴作郎、八不宜將心待悟、九
J37nB392_p0569b08║不宜鑽故食涕、十不宜一暴十寒，如是種種難以枚
J37nB392_p0569b09║舉，不過在一志之堅、一願之深，念念不忘、孜孜不捨，
J37nB392_p0569b10║若人失如意之味相似，憤其志、發其願、設其計、運其
J37nB392_p0569b11║籌，銘之肺腑、刻之神思、形之夢寐、貫之見聞，一刻不
J37nB392_p0569b12║獲尋之以時、一時不獲尋之以日、一日不獲尋之以
J37nB392_p0569b13║月、一月不獲尋之以年，愈不見而愈加精進、益不聞
J37nB392_p0569b14║而益加猛利，以至神疲力倦、廢寢忘餐，累年積月，正
J37nB392_p0569b15║於沒下手處無奈何時，驀然撞著元來在者裏，則從
J37nB392_p0569b16║前馳求之心不待歇而自歇、過河之筏不待棄而自
J37nB392_p0569b17║棄，方知大悟不由人、到岸不須舟者，豈欺我哉？雖然，
J37nB392_p0569b18║青龍要問你諸人：既已到岸，因甚卻在平地上喫交？」
J37nB392_p0569b19║拈拄杖，一齊打散。
J37nB392_p0569b20║佛成道，上堂。「琉璃殿上，寶鏡含八表之輝煌；瑪瑙階
J37nB392_p0569b21║前，珠簾捲一天之星斗。時時翠影侵人目，夜夜清光
J37nB392_p0569b22║照客顏。此時此際，若道一齊悟去，未免落他釋迦老
J37nB392_p0569b23║子底圈繢。更云：總不恁麼。拄杖亦未肯放過在。到者
J37nB392_p0569b24║裏，必須苦其心志、勞其筋骨、餓其體膚、空乏其身，直
J37nB392_p0569b25║待一旦豁然，方堪相應。正與麼時，要脫他釋迦老子
J37nB392_p0569b26║圈繢則易，要拄杖放過則難。且道：拄杖有甚長處？」卓
J37nB392_p0569b27║一卓，云：「百姓日用而不知者，此也。」
J37nB392_p0569b28║璧蒼化士歸，請上堂。舉：「黃龍禪師云：『世間有五種不
J37nB392_p0569b29║易：一、化者不易；二、施者不易；三、轉生為熟者不易；四、
J37nB392_p0569b30║端坐受供者不易。更有一種不易是甚麼人？』良久，云：
J37nB392_p0569c01║『聻。』便下座。青龍不似黃龍，虛彰聲勢，氣概全無。世間
J37nB392_p0569c02║亦有五種不難：一、化者不難；二、施者不難；三、轉生為
J37nB392_p0569c03║熟者不難；四、端坐受供者不難。更有一種不難是甚
J37nB392_p0569c04║麼人？一犁翠旭藍田煖，遠散朝煙韞璧蒼。」
J37nB392_p0569c05║除夕，小參。「諸仁者！即今舊末新交，前際屬舊、後際屬
J37nB392_p0569c06║新，值此還是舊、是新？非舊、非新？若道是舊，則前際已
J37nB392_p0569c07║去；若道是新，則後際未來；若道非舊，則後不至新；若
J37nB392_p0569c08║道非新，則前不及舊。斯時鶻眼難窺、龍睛罔睹，果是
J37nB392_p0569c09║機先明的、格外知歸，便可統率三才、樞紐萬化，付古
J37nB392_p0569c10║今於流水、寄生死於浮雲，那管他城上角、窗前燈，舊
J37nB392_p0569c11║也得、新也得，孟春來、仲夏至，寒也好、熱也好？且道憑
J37nB392_p0569c12║甚節目？問取東村王老。」
J37nB392_p0569c13║立春，上堂。拈拂，左擊，云：「打著春牛尾。」右擊，云：「敲動春
J37nB392_p0569c14║牛頭。驚起南山鱉鼻，鑽入東海蜃樓。寒山卻諳此事，
J37nB392_p0569c15║拾得大笑不休。且道他笑箇甚麼？有意氣時添意氣，
J37nB392_p0569c16║不風流處也風流。」
J37nB392_p0569c17║元旦，上堂。「第一義，面相呈，年新月新日又新。看取村
J37nB392_p0569c18║翁歌擊壞，太平何必在麒麟？」
J37nB392_p0569c19║解冬，上堂。「九十日內，雷轟電掣，地折天崩，任是釋迦
J37nB392_p0569c20║彌勒也只得亡鋒結舌；九十日外，雲開月霽，海晏河
J37nB392_p0569c21║清，狸奴白牯一箇箇放光動地；正當九十日，聖制圓
J37nB392_p0569c22║滿。又且如何？龍江揭起漫天網，放出金鱗躍浪飛。」喝
J37nB392_p0569c23║一喝，云：「看腳下。」
J37nB392_p0569c24║吳民望檀護得男福盈，請上堂：「信為道元功德母，長
J37nB392_p0569c25║養一切諸善根。故大禹得帝啟，嗣帝位，信帝道有人；
J37nB392_p0569c26║逢磨得神光，嗣祖位，信祖道有人；鍾離得洞賓，嗣僊
J37nB392_p0569c27║位，信僊道有人。到此果能信得及、見得明，迪世超宗，
J37nB392_p0569c28║作當家之種草；繩先啟後，續列祖之風規。且道誰是
J37nB392_p0569c29║其人？昔日有情來下種，今朝因地果還生。」
J37nB392_p0569c30║雷子開護法誕日祈嗣，請上堂。問：「桂子浮香，松花結
J37nB392_p0570a01║秀，此是向上一著，何為慶祝良辰？」師云：「寶掌算回塵
J37nB392_p0570a02║點劫。」進云：「黃閣簾垂，文華弗露；紫羅帳合，音信誰通？」
J37nB392_p0570a03║師云：「金鍼繡出玉麒麟。」進云：「長庚曉孕青谿上，絲髮
J37nB392_p0570a04║黃添畫閣中。」師云：「莫看格外乾坤大，須信寰中日月
J37nB392_p0570a05║長。」僧一喝，師便打，乃云：「發明向上一著，方稱慧命綿
J37nB392_p0570a06║長；洞徹根本幾微，始得箕裘克紹。」拈拄杖云：「諸昆仲！
J37nB392_p0570a07║見麼？寶掌算回塵點劫，數量寧拘？」卓拄杖云：「聞麼？金
J37nB392_p0570a08║鍼繡出玉麒麟，文華弗露。既而見聞不昧、視聽分明，
J37nB392_p0570a09║則格外乾坤、寰中日月、山河大地、卉木叢林，無不是
J37nB392_p0570a10║自己元辰、當人眷屬，奚待髮澤而黃、庚孕而瑞，然後
J37nB392_p0570a11║為岡為陵、為苗為裔者哉？祇此良辰美景，可謂一舉
J37nB392_p0570a12║兩得，纔見松華朝結秀，又逢桂子暗浮香。」
J37nB392_p0570a13║上堂。豎拂云：「凡夫為之有，二乘為之無，緣覺、聲聞為
J37nB392_p0570a14║之幻有，菩薩當體即空。青龍恁麼也得，不恁麼也得，
J37nB392_p0570a15║恁麼不恁麼總得。因甚如此？」揮拂云：「從來泰岱包群
J37nB392_p0570a16║岫，自古汪洋納細流。」
J37nB392_p0570a17║穆堂大師周忌上堂。【圖】「去年今日，坐斷青山頻點首，
J37nB392_p0570a18║滿腔心事對孤明。」【圖】「今日去年。放出白雲橫谷口，幾
J37nB392_p0570a19║多野鳥盡迷巢。」⊙「穆老來也。霜刃火中全大用，神光
J37nB392_p0570a20║腦後拂天開。」○「還識渠麼。兩架菱華相映處，光重重
J37nB392_p0570a21║又影重重。」●「甚處去也。別有風流彌宇宙，靈樞不易
J37nB392_p0570a22║與君尋。」
J37nB392_p0570a23║圓藏經，上堂。「實際理地不受一塵，今世門中不捨一
J37nB392_p0570a24║法。」卓拄杖，云：「破微塵，出經卷，三千大千一時震動，所
J37nB392_p0570a25║謂動、遍動、等遍動，起、遍起、等遍起，踊、遍踊、等遍踊，震、
J37nB392_p0570a26║遍震、等遍震，吼、遍吼、等遍吼，擊、遍擊、等遍擊，乘時於
J37nB392_p0570a27║其中間出廣長舌、轉大法輪，普令情與無情所求如
J37nB392_p0570a28║願。雖然，祇如功圓行滿又作麼生？千峰秀色憑誰寫？
J37nB392_p0570a29║一帶澂江古鏡開。」
J37nB392_p0570a30║誕日，兩序請上堂。「髮再易，齒再更，毛三伐，髓三洗，此
J37nB392_p0570b01║是維祺之祐，不老之休。禪和子問著，無一人而不洞
J37nB392_p0570b02║徹，祇如夜半戒衣亭涌身起舞，昇僊臺接足歡呼，驚
J37nB392_p0570b03║得靈山老衲、蓬島僊人齊赴青龍，或獻雲香芝草求
J37nB392_p0570b04║佛法者，或獻冰桃雪藕供僧眾者，爾等王瓜茄子還
J37nB392_p0570b05║曾夢見也未？」顧左右云：「切忌錯會。」
J37nB392_p0570b06║開爐，張水部諸豸史供法衣，請上堂。拈衣召眾，云：「羅
J37nB392_p0570b07║紋結角，錦縫聯珠，展則龍象欽從，披則人天擁護。」遂
J37nB392_p0570b08║搭衣，陞座。問：「權司黑帝，令轉新條，出格人來，如何相
J37nB392_p0570b09║接？」師云：「看取斬新氣象，何須格外安排？」進云：「三教臨
J37nB392_p0570b10║筵，誰是得者？」師云：「在天而天，在人而人。」進云：「箇箇豁
J37nB392_p0570b11║開錦繡乾坤，人人迸出斬新氣象。」師云：「學未到明德，
J37nB392_p0570b12║莫言止至善。」進云：「蓬壺浪潑三千丈，泗水波騰遍界
J37nB392_p0570b13║新。」師云：「慈儉未稱玅，爭為天下先？」問：「諸方結制，煆聖
J37nB392_p0570b14║煉凡，青龍今日如何施設？」師云：「呼來壁上高僧，喚出
J37nB392_p0570b15║瓶中鵝子。」進云：「與麼則同一大光明藏。」師打，云：「者箇
J37nB392_p0570b16║聻？」僧喝，師云：「沒交涉。」乃云：「權司黑帝，令轉新條，煖熱
J37nB392_p0570b17║叢林，光揚社火。」拈拄杖，云：「大哉！洋洋乎！峻極於天者
J37nB392_p0570b18║也。是故，孔聖得之，在明明德、在親民、在止於至善；文
J37nB392_p0570b19║佛得之，在天而天、在人而人、在鬼神而鬼神，非天人、
J37nB392_p0570b20║鬼神之所能為；老子得之，見素抱樸、少思寡欲，曰慈、
J37nB392_p0570b21║曰儉、曰不敢為天下先；現前大檀得之，智印潛符，秀
J37nB392_p0570b22║色奪山川之麗，明珠晃耀，文光射斗牛之墟；合堂清
J37nB392_p0570b23║眾得之，克期取證，了悟真常，呼來壁上高僧、喚出瓶
J37nB392_p0570b24║中鵝子。然即總而別，別則天上人間；即異而同，同則
J37nB392_p0570b25║一大光明藏。如是，儒也在裏許、釋也在裏許、道也在
J37nB392_p0570b26║裏許、行也在裏許、坐也在裏許。」卓一卓，云：「者箇因甚
J37nB392_p0570b27║不在裏許？一光直透威音外，三教從來續燄中。」
J37nB392_p0570b28║自省、一真二禪德薦父母師長，請上堂。「是法住法位，
J37nB392_p0570b29║世間相常住，昨日山花紅，今朝庭樹綠，日隨春去鶯
J37nB392_p0570b30║還在，景逐時粧葵又開，是常住相耶？非常住相耶？英
J37nB392_p0570c01║靈衲子一看看破，不昧本來，百年盡付風吹柳；不違
J37nB392_p0570c02║時候，一雨還隨山入樓。無古無今、無凡無聖，朝遊玅
J37nB392_p0570c03║喜、暮覲彌陀，明佛祖覷不破之機、了生死於不干之
J37nB392_p0570c04║地，無恩不報、無德不酬。雖然，更有不落階級，如何舉
J37nB392_p0570c05║似？轉身不踏來時路，撒手虛空外面行。」
J37nB392_p0570c06║冬至，上堂。拈拄杖，云：「德山老人信手拈來，便能壁立
J37nB392_p0570c07║萬仞，函蓋乾坤。」喝一喝，云：「臨濟小廝信口吐出，亦能
J37nB392_p0570c08║橫亙十方，截斷眾流。青龍今日不妨倒行此令去也。」
J37nB392_p0570c09║卓拄杖，云：「穿卻德山鼻孔，從教枯木華芳。」喝一喝，云：
J37nB392_p0570c10║「換卻臨濟眼睛，直使冰河凍解。大眾！要識二老麼？」卓
J37nB392_p0570c11║拄杖，喝一喝，下座。
J37nB392_p0570c12║臘八，因雪，上堂。「今是佛成道日，紛紛好景盈目，烏盆
J37nB392_p0570c13║變作白盆，鐵壁頃成銀壁，夜來不見滿天星，鼻孔眼
J37nB392_p0570c14║睛都打失。」喝一喝，云：「腳下痛棒，好與三十。」
J37nB392_p0570c15║元旦，上堂。「月生一，玉曆已頒新歲日；一生二，春風還
J37nB392_p0570c16║是舊天地；二生三，萬象森羅許同參；三生萬物，上下
J37nB392_p0570c17║四維無等匹。是知天道不言，而品物亨、歲功成也；聖
J37nB392_p0570c18║人不言，而百姓親、萬邦寧也。若作新年佛法，則違真；
J37nB392_p0570c19║不作新年佛法，則逆俗。一向兀然，猶屬儱侗。如何是
J37nB392_p0570c20║即真即俗？恭惟兩序頭首，各各起居多福。」
J37nB392_p0570c21║立春，上堂。「大地陽回翠欲凝，時催春事報工興，寒消
J37nB392_p0570c22║紫塞千尋雪，凍解黃河九曲水。出谷和風聲漸煖，麗
J37nB392_p0570c23║天晴旭影初昇，土牛也有翻身日，豈可為人自不矜？」
J37nB392_p0570c24║罷爐，上堂。「開爐時，眉橫眼上；罷爐日，眼上橫眉。謾云
J37nB392_p0570c25║十地功圓，贏得一肚妄想。知有者，達磨不來東土、二
J37nB392_p0570c26║祖不往西天；不知有者，頭頭覿面錯過，迢迢十萬餘
J37nB392_p0570c27║程。縱向途中薦得，倘遇前關把住，要討公驗，如何解
J37nB392_p0570c28║結？苟措手不及，青龍有箇方便。」拈拄杖一齊打散。
J37nB392_p0570c29║德芳披剃，請上堂。「年年此日佛誕生，年年此日為陞
J37nB392_p0570c30║座，循環三百六十周，箇事分明休錯過。不錯過，無影
J37nB392_p0571a01║林中紅燄飛，不萌枝上清香播，指天指地太郎當，七
J37nB392_p0571a02║步周行成話墮。爭似回頭達本鄉？夢幻空華先看破，
J37nB392_p0571a03║未舉金刀解脫超，未披法服功圓大，不羨當年空道
J37nB392_p0571a04║人，絕勝古來劉鐵磨。今古寥寥宇宙寬，能有幾人知
J37nB392_p0571a05║此箇？且道如何是此箇？僧尼元是女人做。」
J37nB392_p0571a06║誕日，行超披剃，請上堂。「露滴金莖八月涼，髮除玉枕
J37nB392_p0571a07║半生香，都來甲子渾忘管，別是壺中天一方。果到者
J37nB392_p0571a08║般境界，不稱觴而慶祝周隆，不越戶而出家事畢。」喝
J37nB392_p0571a09║一喝，云：「切莫教壞人家男女。」
J37nB392_p0571a10║結制，上堂。「無為至寶，本自圓成。大藏法財，從來具足。
J37nB392_p0571a11║良由心王失照，以至識賊司權。撼惑真如，困勞覺性。
J37nB392_p0571a12║境風浩浩，凋殘功德之林；心火炎炎，燒盡菩提之種。
J37nB392_p0571a13║法財遭劫，智寶遭偷。殆在剎那，危在旦夕。青龍不忍
J37nB392_p0571a14║坐視，只得相助鼓聲。爾等早奉敕於慈悲主，速傳令
J37nB392_p0571a15║於精進軍。向寂滅場內安營，大乘門中訓鍊。誠意除
J37nB392_p0571a16║邪惑之亂，正心立見性之功。斧荷青原，刀持藥嶠。旌
J37nB392_p0571a17║旗排五位，戈弩布三玄。馳雲門之長驅，列溈山之隊
J37nB392_p0571a18║伍。打禾山鼓於三明嶺上，張石鞏弓於八正道中。眼
J37nB392_p0571a19║不聞聲，耳不見色。心心不退，念念向前。伐嗔恚，破三
J37nB392_p0571a20║毒，除傲慢，碎慳貪。魔軍擒到涅槃城，人我推開生死
J37nB392_p0571a21║路。不求治而大地平沉，不求寧而十方安泰。自是惠
J37nB392_p0571a22║風和暢，法雨清涼。堪報不報之恩，共助無為之化。然
J37nB392_p0571a23║此猶是功勳邊事，還有不涉功勳者麼？無勞久立。時
J37nB392_p0571a24║寒，珍重。」
J37nB392_p0571a25║元旦，上堂。「龍章纔布，家家爆竹慶堯年；鳳曆初頒，處
J37nB392_p0571a26║處桃符迎舜日。夜明簾外，臣退位以朝君；古鏡臺前，
J37nB392_p0571a27║子轉身而就父。庭柏司東風之令，壟梅秉青帝之權。
J37nB392_p0571a28║皎潔清冰，對乾坤而寫鑒；飄飄餘雪，入簫管以成音。
J37nB392_p0571a29║罷釣漁人，玅舞清歌於柳陌；市薪樵子，吟風醉月於
J37nB392_p0571a30║花街。正恁麼時，畢竟承誰恩力？」良久，云：「一脈春陽回
J37nB392_p0571b01║造化，萬方民物賴生成。」
J37nB392_p0571b02║入日，上堂。「一二三四五六七，春光爭玩靈辰日？七六
J37nB392_p0571b03║五四三二一，人馬數回雞犬畢。此是風俗氣習，世諦
J37nB392_p0571b04║流布。唯青龍者裏又且不然，一二三四五六七，當堂
J37nB392_p0571b05║不正偏不立；七六五四三二一，時或驅耕時奪食。爾
J37nB392_p0571b06║等參玄人，也須明得失。得又得箇甚麼？失又失於何
J37nB392_p0571b07║物？一年人事看陰晴，萬里春風吹呂律。」
J37nB392_p0571b08║元宵，解制，上堂。「連年饑饉，連日滂沱，無美食以供養，
J37nB392_p0571b09║無好燈以玩賞。」豎拂子，云：「青龍有一燈，不似鰲山走
J37nB392_p0571b10║馬，亦非簇錦穿珠，祇是一燈分為千燈、千燈互作一
J37nB392_p0571b11║燈，燈燈續彩、燄燄聯輝，在天則為日月、在地則為山
J37nB392_p0571b12║川、在國則為憲章、在家則為禮樂，在名山大剎照耀
J37nB392_p0571b13║檀林、光揚祖道，莫不以此燈而為佛事，一明一切明、
J37nB392_p0571b14║一顯一切顯、一結一切結、一解一切解。明中暗、暗中
J37nB392_p0571b15║明，明暗雙彰用不二；光中境、境中光，光境俱忘體更
J37nB392_p0571b16║圓。從來未許安排，祇貴現前受用，任是天之所覆、地
J37nB392_p0571b17║之所載、日月所照、霜露所墜，凡有血氣者瞞他一點
J37nB392_p0571b18║不得。未審者一點從甚處得來？透出威音不假修，釋
J37nB392_p0571b19║迦那受然燈記。」
J37nB392_p0571b20║薦護，請上堂。「默時說，說時默，大施門開無壅塞。」卓拄
J37nB392_p0571b21║杖，云：「大施門開也，左是金銀琉璃，右是珊瑚瑪瑙，前
J37nB392_p0571b22║是七寶蓮池，後是金繩界道，其中諸佛菩薩以及諸
J37nB392_p0571b23║上善人同聲唱曰：『一切法不生，一切法不滅，若能如
J37nB392_p0571b24║是解，諸佛常現前。』大眾！還識現前消息麼？雨過溪添
J37nB392_p0571b25║浪，風回竹有聲。」
J37nB392_p0571b26║結夏，兼為檀護壽誕，請上堂。「釋迦老子道：『以大圓覺
J37nB392_p0571b27║為我伽藍，身心安居，平等性智。』又道：『我實成佛以來
J37nB392_p0571b28║甚大久遠，壽命無量阿僧祗劫，常住不滅。』大小瞿曇
J37nB392_p0571b29║祇知有己，青龍者裏卻不與麼，無勞畫地作藩籬，佛
J37nB392_p0571b30║不希求祖不為，但得胸中無罣礙，拈來瓦礫當金揮。
J37nB392_p0571c01║瓦礫金揮仔細看，就中不用深思算，百年三萬六千
J37nB392_p0571c02║朝，反覆元來是者漢。」
J37nB392_p0571c03║佛誕，自省禪德請上堂。「佛是乾矢橛，祖是老臊胡，文
J37nB392_p0571c04║殊、普賢、等玅、緣覺是擔板漢，菩提、涅槃、真如、佛性是
J37nB392_p0571c05║繫驢樁，更說甚麼天上天下唯我獨尊？須知青龍者
J37nB392_p0571c06║裏道無岐徑、禪無玄玅，祇貴萬機寢息，自然一念相
J37nB392_p0571c07║應。且如何得相應去？」喝一喝，下座。
J37nB392_p0571c08║誕辰，上堂。問：「香煙靄靄熏猊座，四眾遙臨祝壽筵，未
J37nB392_p0571c09║審須彌山王壽量多少？」師云：「問取拄杖子」。進云：「不落
J37nB392_p0571c10║壽量又作麼生？」師云：「拄杖道甚麼？」進云：「壽量已蒙師
J37nB392_p0571c11║指示，正偏五位請敷揚。」師云：「多年曆日，何用重翻？」「如
J37nB392_p0571c12║何是正中偏？」師云：「龍臥碧潭風凜凜，鶴鳴霄漢月娟
J37nB392_p0571c13║娟。」「如何是偏中正？」師云：「紫金蓮捧千輪足，白玉毫輝
J37nB392_p0571c14║萬德身。」「如何是正中來？」師云：「壁離楚岫寒光動，劍出
J37nB392_p0571c15║豐城紫氣橫。」「如何是兼中至？」師云：「啐啄同時渾沒蹟，
J37nB392_p0571c16║箭鋒相拄了無痕。」「如何是兼中到？」師云：「寒山忘卻來
J37nB392_p0571c17║時路，拾得相將攜手歸。」進云：「正偏一決群疑破，向上
J37nB392_p0571c18║宗乘事若何？」師云：「藍水遠從千澗落，玉山高並兩峰
J37nB392_p0571c19║寒。」進云：「不隔一塵通造化，頓超壽量顯宗風。」師云：「軌
J37nB392_p0571c20║持千里鈔，林下道人孤。」問：「杲日當空，光照大千世界；
J37nB392_p0571c21║曇華現瑞，香分百億國中。不問箇中壽量，如何是奪
J37nB392_p0571c22║人不奪境？」師云：「金勒馬嘶芳草地，玉樓人醉杏花天。」
J37nB392_p0571c23║「如何是奪境不奪人？」師云：「華艷轉睛隨覺淡，英雄回
J37nB392_p0571c24║首即成僊。」「如何是人境俱奪？」師云：「吳宮荒草埋幽徑，
J37nB392_p0571c25║晉代衣冠成古丘。」「如何是人境俱不奪？」師云：「雲裏帝
J37nB392_p0571c26║城雙鳳闕，雨中春樹萬人家。」進云：「為祝華封明祖意，
J37nB392_p0571c27║果然法道出常情。」師云：「直饒言下明宗旨，須向機前
J37nB392_p0571c28║再轉身。」進云：「寶鏡當軒，符懸肘後。」師云：「也須照顧。」乃
J37nB392_p0571c29║云：「洪濛未判，箇事全彰；黑白纔分，真常獨露。懸寶鏡，
J37nB392_p0571c30║雖佛祖莫逃其形；握靈符，縱人天罔測其蹟。所以，洞
J37nB392_p0572a01║山立正偏王子以定綱宗，臨濟設料揀主賓而明法
J37nB392_p0572a02║印。總之，指出生前而目發明從上風光，一明一切明，
J37nB392_p0572a03║剎那間轉凡成聖；一證一切證，須臾頃點鐵成金。如
J37nB392_p0572a04║道來與麼問，青龍如是荅，諸人還端的也未？若也端
J37nB392_p0572a05║的，不但與洞山、臨濟把手同行，共鼻出氣，亦可與天
J37nB392_p0572a06║地合其德、日月合其明、四時合其序。設或未然……」撫香
J37nB392_p0572a07║几，云：「且向當陽薦取。」
J37nB392_p0572a08║張護法為母壽誕，請上堂。豎拂子，云：「量同太虛，明如
J37nB392_p0572a09║杲日。者裏會得，千足萬足，金剛無以喻其固、劫石無
J37nB392_p0572a10║以比其堅。處也，賢淑之邦；出也，孝義之宅。有如是根
J37nB392_p0572a11║基，則有如是福德；有如是福德，則有如是壽量莊嚴；
J37nB392_p0572a12║有如是壽量莊嚴，則有如是雍雍肅肅，總不離著者
J37nB392_p0572a13║裏。且道者是甚麼所在？」擊香几，云：「世間甲子管不得，
J37nB392_p0572a14║格外風光日正長。」
J37nB392_p0572a15║解夏，上堂。「花爛熳，景鮮妍，出門別是一般天。百草頭
J37nB392_p0572a16║邊如薦得，西來值甚大光錢？」
J37nB392_p0572a17║　　　（弟子德賢，備資敬刻
J37nB392_p0572a18║　方丈和尚語錄第二卷。所翼四恩總報，
J37nB392_p0572a19║　　　得生淨土蓮池；三有均資，速至人
J37nB392_p0572a20║　　　天覺岸。）
J37nB392_p0572a21║寒松操禪師語錄卷第二