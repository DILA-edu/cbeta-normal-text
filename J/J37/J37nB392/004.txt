J37nB392_p0577a01║寒松操禪師語錄卷第四
J37nB392_p0577a02║嗣法門人德璨編錄
J37nB392_p0577a03║住常州國山善權禪寺語錄
J37nB392_p0577a04║師於康熙辛亥春在青龍隆福寺受請。上堂，拈疏云：
J37nB392_p0577a05║「空生弗解巖中坐，惹得天華動地來。寶鏡不隨春色
J37nB392_p0577a06║轉，緣何又被使符催？」喝一喝，云：「吾無隱乎爾。」
J37nB392_p0577a07║法座。「高不可測，廣莫能量，要上便上，何借燈王？」遂陞。
J37nB392_p0577a08║「坐斷千差，不遺涓滴，終成滯殼迷封；放開一線，暫應
J37nB392_p0577a09║群機，未免觸途狂解。」拈拄杖，云：「惟有者箇獨脫無依，
J37nB392_p0577a10║獲大自在，未有常行而不住、未有常住而不行，欲益
J37nB392_p0577a11║無所益、欲為無所為，十方剎海目前觀，本無心於彼
J37nB392_p0577a12║此；大千同一真如性，豈有相於去來？閒攜青龍缽盂，
J37nB392_p0577a13║時往國山應供，於中不作此見、不作彼見，不作去相、
J37nB392_p0577a14║不作住相，頭頭揭示人天眼目，處處闡揚佛祖真機。
J37nB392_p0577a15║大眾！你道者箇有甚長處？」卓一卓，云：「蝸牛角上三千
J37nB392_p0577a16║界，雲月谿山共一家。」
J37nB392_p0577a17║四月十三進院。三門。「門牆峻且高，朢崖人莫揩，今朝
J37nB392_p0577a18║一踏開，回互不回互？」顧左右云：「者裏入得時，天下任
J37nB392_p0577a19║獨步。」
J37nB392_p0577a20║佛殿。「鷹觜魚腮，黃金妙相，覿面相逢，如何酬唱？」喝一
J37nB392_p0577a21║喝，云：「向。」
J37nB392_p0577a22║伽藍。「你也官身難少我，我也官身難少你。主持佛法
J37nB392_p0577a23║有山僧，幹辦金糧全在你。」
J37nB392_p0577a24║祖師。「終日說黃道黑，鼓簧多少人，棄家底棄家，斷臂
J37nB392_p0577a25║底斷臂，未審者件事兒怎生解交？」插香云：「唵蘇嚕蘇
J37nB392_p0577a26║嚕㗭唎㗭唎。」
J37nB392_p0577a27║方丈。「摩竭掩室，何異洋瀾左蠡？毘耶杜詞，無殊篰籃
J37nB392_p0577a28║盛蟹。若到國山，別請相見。」卓拄杖，云：「是龍是象此中
J37nB392_p0577a29║來，俊哉一齊跳不出。」
J37nB392_p0577a30║開堂，拈疏。「在天成象，在地成形。在國曰憲章，在臣曰
J37nB392_p0577b01║符命。祇如在善權手裏，成箇甚麼？人天聽衛護，魔外
J37nB392_p0577b02║見歸降。」
J37nB392_p0577b03║法座。「看看！須彌燈王倒騎山門入佛殿，走過法堂，穿
J37nB392_p0577b04║卻諸人眼睛，直下發明大事了也。必也視聽分明，則
J37nB392_p0577b05║舉足下足無非道場，左之右之隨緣得玅；設或未然，
J37nB392_p0577b06║莫怪矢上加尖。」遂陞。
J37nB392_p0577b07║拈香。「此一瓣香，至高無上，至厚無垠，爇向爐中，祝延
J37nB392_p0577b08║帝道與佛道齊昌，金輪共法輪同轉。此一瓣香，文章
J37nB392_p0577b09║玅今古，風流不讓子瞻；氣概倚雲霄，逸韻還同摩詰。
J37nB392_p0577b10║奉為乃文乃武、曰士曰紳，世世流芳，咸為斯文之慶；
J37nB392_p0577b11║生生振彩，式占吾道之亨。此一瓣香，長自不萌枝上，
J37nB392_p0577b12║全彰無影峰頭，既然沒處遮藏，次第三回拈出，供養
J37nB392_p0577b13║前住弁山龍華寺即此堂上洞宗正傳第二十九世
J37nB392_p0577b14║百愚斯老和尚，雖明自性宗通，亦顯師承有據。」斂衣
J37nB392_p0577b15║就座。呼巖大師白椎竟，乃云：「弓挽由基，群獸徒疑；鉤
J37nB392_p0577b16║垂任子，困魚枉慮。還有擎頭戴角、攫霧拏雲者，出來
J37nB392_p0577b17║騰躑看。」問：「蒼松夾道，古路重揚，斬新條令，如何施設？」
J37nB392_p0577b18║師云：「山曾封禪傳孫氏。」進云：「此是格外風規，畢竟如
J37nB392_p0577b19║何是忻新條令？」師云：「殿有雷書記謝僊。」進云：「千年古
J37nB392_p0577b20║徑重開闢，龍象憧憧任往還。」師云：「覿面更無私。」問：「人
J37nB392_p0577b21║天普集，選佛場開，祖令當機，如何舉唱？」師云：「有眼皆
J37nB392_p0577b22║見。」進云：「少室峰前，神光得髓，即今座下，誰是知音？」師
J37nB392_p0577b23║云：「有耳皆聞。」進云：「舉古舉今，埋沒先聖，去此二途，如
J37nB392_p0577b24║何即是？」師便打。進云：「坐斷十方差別路，踏破威音那
J37nB392_p0577b25║畔邊？」師云：「看腳下。」乃云：「金幢燦燦，摩霄漢於階前；寶
J37nB392_p0577b26║殿峨峨，聳寰區於足下。繽紛花雨，拋鎮海之明珠；磊
J37nB392_p0577b27║落煙霞，布天孫之文彩。離婁未許窺其彷彿，鶖子那
J37nB392_p0577b28║堪辯其端倪？異常中不覺其異常，尊貴中何驚其尊
J37nB392_p0577b29║貴？功勳不涉，修證寧容？直教翠壓關山，峰峰皈命；浪
J37nB392_p0577b30║平湖海，派派朝宗。大眾！當此際也，如何慶祝？惟憑一
J37nB392_p0577c01║滴曹谿水，遍界為霖報我皇。」敘謝。云：「但某才疏學淺，
J37nB392_p0577c02║涼德菲躬，十年承乏青龍，愧無寸補。今日濫膺國岫，
J37nB392_p0577c03║得不慚惶？多蒙郡邑大檀、同門昆季力為推遜，勉以
J37nB392_p0577c04║流傳，豈云為國開堂，暫赴因緣時節？伏願忠勤媚於
J37nB392_p0577c05║天子，付囑不忘靈山；道德簡在帝心，宗風常演少室。」
J37nB392_p0577c06║復舉：「洞山价禪師因僧問：『和尚出世幾人肯？』山云：『並
J37nB392_p0577c07║無一人肯。』『為何並無一人肯？』山云：『箇箇氣宇如王。』」師
J37nB392_p0577c08║云：「价祖恁麼荅話，只知克己，不知復禮。今有人問：『善
J37nB392_p0577c09║權和尚出世幾人肯？』但曰：『並無一人不肯。』『為何並無
J37nB392_p0577c10║一人不肯？』但曰：『天下歸仁焉。』且道與洞山相去幾何？」
J37nB392_p0577c11║復白椎，下座。
J37nB392_p0577c12║當晚，小參。「山僧久聞湖山之交、陽羨之間，左有善卷
J37nB392_p0577c13║避舜洞、右有吳主封禪碑，其中有一善權古剎，岧嶢
J37nB392_p0577c14║天外，錯落群山，萬木排青，一谿環碧，乃列祖唱道之
J37nB392_p0577c15║地、亦先師說法之基，雖曾省覲暫過，未得窮玄索妙，
J37nB392_p0577c16║莫若今日袈裟褁艸鞋、赤腳過由拳，破浪衝煙、披星
J37nB392_p0577c17║戴月，別崑岫、入吳門，竟不問姑蘇臺在城東、城西；渡
J37nB392_p0577c18║滸墅、經晉陵，亦不管鉛錫山是有耶、無耶；泊河橋、泛
J37nB392_p0577c19║荊谿，總不見南山白額、長橋巨蛟，單單只是勇猛向
J37nB392_p0577c20║前，於不思議時瞥然便到，不待窮玄索妙，祖父田地
J37nB392_p0577c21║溢目昭然。諸仁者！當知此事不可以有心求、不可以
J37nB392_p0577c22║無心得、不可以語言造、不可以寂默通，須是親到親
J37nB392_p0577c23║證，然後方知六朝香火千年寺、十里亭橋一徑松，任
J37nB392_p0577c24║爾說門庭寬廣、殿宇幽深也得，說道路高低、峰巒峻
J37nB392_p0577c25║峭也得，說理、說事、說玄、說玅也得。因甚如此？雖然舊
J37nB392_p0577c26║閣閒田地，一度贏來方始休。」
J37nB392_p0577c27║立兩序，上堂。「諸昆仲！你看先老人遺下一箇折腳鐺
J37nB392_p0577c28║兒，日炙風吹，不覺六七年矣。今朝須是大家出手扶
J37nB392_p0577c29║將起來，使未信者信、未見者見、未證者證，時或搬磚
J37nB392_p0577c30║弄瓦，聽無情而塵塵說法；時或開田種畬，插鍬子而
J37nB392_p0578a01║處處放光。任他風雲有聚散，大家逢緣不變；虛空有
J37nB392_p0578a02║成壞，大家處危即安。便與麼去，不獨為先老人增色，
J37nB392_p0578a03║則諸宗列祖亦賴之以有榮也。正恁麼時如何委悉？
J37nB392_p0578a04║路遙知馬力，事久見人心。」
J37nB392_p0578a05║結夏，示眾。「舉揚岐會禪師云：『楊岐乍住屋壁疏，滿床
J37nB392_p0578a06║盡撒雪珍珠，縮卻項，暗嗟吁，翻憶古人樹下居。』」師云：
J37nB392_p0578a07║「將謂會公見過作家，準有通天伎倆，遇此境況，未免
J37nB392_p0578a08║長吁短歎。山僧今住國山，惟有老屋敗椽，雖則刀耕
J37nB392_p0578a09║火種，不費結夏安居，效顰一偈，聊塞視聽。辭別青龍
J37nB392_p0578a10║住善權，滿堂風月影涓涓，行無礙，坐悠然，別是人間
J37nB392_p0578a11║一洞天。」
J37nB392_p0578a12║至弁山掃祖塔，且老和尚請上堂。「第一義諦，超出諸
J37nB392_p0578a13║宗。至尊至貴，獅子窟中獅子；至純至粹，栴檀林裏栴
J37nB392_p0578a14║檀。是以諸佛得之，不有而有，不空而空，彈指圓成八
J37nB392_p0578a15║萬門，剎那滅卻三祇劫；東西列祖得之，毒以毒攻，楔
J37nB392_p0578a16║以楔出，煩惱海中為雨露，無明山上作雲雷；青原大
J37nB392_p0578a17║師得之，斧子拈來，高騰米價，丹墀月滿千峰色，袞袞
J37nB392_p0578a18║衣冠萬國朝；洞山老祖得之，偏不坐偏，正不居正，橫
J37nB392_p0578a19║抽寶劍翦諸見，玅協弘通截異端；至我弁山瑞師翁
J37nB392_p0578a20║得之，大人具大見，大智得大用，放身佛祖頂𩕳頭，運
J37nB392_p0578a21║足萬機不到處；現今方丈和尚得之，奪食驅耕，鞭雷
J37nB392_p0578a22║叱電，高豎法幢幢遠豎，洗清佛日日恆清。諸昆仲！然
J37nB392_p0578a23║則善權分上又作麼生？」卓拄杖，云：「佛祖未生空劫外，
J37nB392_p0578a24║正偏不落有無機。」
J37nB392_p0578a25║晚參。師垂三問，眾荅不契，書記請代。問：「世間無永不
J37nB392_p0578a26║朝東，因甚善權水向西流？」師云：「不向他人行處行。」進
J37nB392_p0578a27║云：「日高三丈僧未起，緣何天曉便打普梆？」師云：「有意
J37nB392_p0578a28║氣時添意氣。」進云：「天人送供不為喜，何故國山日日
J37nB392_p0578a29║喫粥？」師云：「熨斗煎茶銚不同。」乃云：「不向他人行處行，
J37nB392_p0578a30║無中有路出常情，藕穿平地為荷葉，筍過他家作竹
J37nB392_p0578b01║林。有意氣時添意氣，尋常切忌分難易，薰風入戶自
J37nB392_p0578b02║生涼，湖水騰波非有意。熨斗煎茶銚不同，衲僧別是
J37nB392_p0578b03║一家風，從來不食空王俸，怎肯棲身在泮宮？」
J37nB392_p0578b04║解夏，小參。舉：「洞山价禪師云：『秋初夏末，兄弟東去西
J37nB392_p0578b05║去，直須向萬里無寸草處去。』良久，云：『祇如萬里無寸
J37nB392_p0578b06║艸作麼生去？』石霜曰：『出門便是草。』太陽玄曰：『直饒不
J37nB392_p0578b07║出門，亦是草漫漫地。』」師云：「者夥古錐各見一邊，何似
J37nB392_p0578b08║善權者裏萬峰拱翠、遠水呈藍？一任東去西去，總教
J37nB392_p0578b09║腳跟點地。祇如前頭有人問：『今夏在甚麼處？』莫說親
J37nB392_p0578b10║從善權來。何故？不見道：向上一路，千聖不傳。」
J37nB392_p0578b11║誕日，上堂。「虛度韶光四十六，年來林下多勞碌。業風
J37nB392_p0578b12║吹住古善權，滿塢白雲堪寓目。卻憾時逢大地荒，麩
J37nB392_p0578b13║粥三餐猶不足。帶累諸公同受鐵，一切皆由我薄福。
J37nB392_p0578b14║人人抖擻只空囊，始信衲僧無長物。惟有肚皮大似
J37nB392_p0578b15║天，森羅萬象俱包束。阿呵呵！莫輕忽。翻憶當年老釋
J37nB392_p0578b16║迦，曾餐馬麥居山谷。」
J37nB392_p0578b17║開爐，上堂。「涌金亭樹戰霜酣，就路還家幾箇諳？世界
J37nB392_p0578b18║闊同火爐闊，通身是眼更須參。」
J37nB392_p0578b19║百老和尚入塔，上堂。「辛亥年，己亥月，壬寅日，丙午時，
J37nB392_p0578b20║泉石煙霞屬師久，與交三十六峰知。一爐香，一甌茗，
J37nB392_p0578b21║一抔土，一片石，巍巍獨鎮柱乾坤，八面風光有何極？
J37nB392_p0578b22║恁麼也成，不恁麼也成，恁麼不恁麼總成，知恩誰是
J37nB392_p0578b23║報恩者？亭亭日午舊灘聲。」
J37nB392_p0578b24║至節，上堂。「冬至月頭，賣被買牛。冬至月尾，賣牛買被。
J37nB392_p0578b25║惟有善權，沒巴沒鼻。破衲蒙頭，渾無知識。誰管你麻
J37nB392_p0578b26║三斤，乾矢橛，萬法歸一。咄！」
J37nB392_p0578b27║聖節，上堂。「日昇宇宙現禎祥，統御金輪肅萬方。林下
J37nB392_p0578b28║緇衣何以報？一函貝葉一爐香。」
J37nB392_p0578b29║臘八，說戒，上堂。「聲前一句，千聖莫傳；格外一機，萬靈
J37nB392_p0578b30║罔措。直得頓徹玄關，別資一路，不待滿天星現，有耳
J37nB392_p0578c01║目者同見同聞；何須三聚戒圓，有身心者同修同證。」
J37nB392_p0578c02║擊香几，云：「大眾會麼？但辦肯心，決不相賺。」
J37nB392_p0578c03║元旦，上堂。「諸佛覷不見，祖師說不出，善權特舉揚，直
J37nB392_p0578c04║下須委悉。阿呵呵！識不識？驀然省得大年朝，原是新
J37nB392_p0578c05║正初一日。」
J37nB392_p0578c06║立春，上堂。「離墨山前善權古剎，刱自唐朝大中十年，
J37nB392_p0578c07║玄覺禪師為開山祖，今復修整。康熙元年，百愚先師
J37nB392_p0578c08║為中興祖，時屆新春節令，無影林中、不萌枝上，轉盼
J37nB392_p0578c09║之間花紅葉綠，文殊笑不自禁、普賢忙無休歇，山僧
J37nB392_p0578c10║見之也只得合掌稱揚，道箇不是心、不是佛、不是物。
J37nB392_p0578c11║且道畢竟是箇甚麼？參。」
J37nB392_p0578c12║解冬，常舒、湛菴二職事請上堂。「今朝正月十五，諸方
J37nB392_p0578c13║舊例罷爐，善權不蹈故轍，務宜復妙回途。知有者，必
J37nB392_p0578c14║然自知奉重；不知有者，也須絕後重甦方可。四五百
J37nB392_p0578c15║條花柳巷，不礙調心；二三千處管絃樓，何妨垂手？掇
J37nB392_p0578c16║香積於玅喜世界，不涉功勳；移滄溟於東西二氿，了
J37nB392_p0578c17║無變易。與一切人為舟、為楫、為導、為師，總非分外。雖
J37nB392_p0578c18║然，從來佛法無多子，自是久長難得人。」
J37nB392_p0578c19║佛涅槃，上堂。「四十九年，掘地覓天；二月十五，捶胸告
J37nB392_p0578c20║苦。今日則有，自揚家醜；明日則無，一場懡㦬。你道釋
J37nB392_p0578c21║迦老子即今何在？」喝一喝，下座。
J37nB392_p0578c22║清明，上堂。「春滿園林綠滿扉，聲聲杜宇勸人歸，好生
J37nB392_p0578c23║記取春三月，歲歲清明卻為誰？」
J37nB392_p0578c24║浴佛，上堂。「韶陽一棒，善權一杓，覿面相呈，兩無差錯。
J37nB392_p0578c25║無明果自凋殘，三毒花須零落，不圖偃息干戈，祇要
J37nB392_p0578c26║諸人摸索。未審摸索箇甚麼？」喝一喝，云：「莫將無上醍
J37nB392_p0578c27║醐，究竟翻成毒藥。」
J37nB392_p0578c28║天中節，上堂。「德山入門便棒，欺神瞞鬼；臨濟入門便
J37nB392_p0578c29║喝，造妖捏怪。俱胝只豎一指，桃神賣桃符；雪峰輥出
J37nB392_p0578c30║三毬，艾人騎艾虎。到我善權，總用不著。朝來喚起無
J37nB392_p0579a01║手人，打動禾山鼓；划開無底船，載著瑞巖主；拓來無
J37nB392_p0579a02║底缽，滿釘黃金黍；分付無舌人，滋味憑吞吐。報諸君，
J37nB392_p0579a03║莫莽鹵，玅用縱橫得自由，臨機不見佛與祖。」
J37nB392_p0579a04║上堂。「若人欲識佛境界，笑倒明州憨布袋，當淨其意
J37nB392_p0579a05║如虛空，呢喃燕子語春風。遠離妄想及諸取，洞庭月
J37nB392_p0579a06║在波心裏，令心所向皆無礙，行人更在青山外。大眾！
J37nB392_p0579a07║於此薦得，紅塵堆裏應現觀音，百草頭邊分身彌勒，
J37nB392_p0579a08║可以一為無量、無量為一，大中現小、小中現大，世界
J37nB392_p0579a09║無盡，主伴重重，圓融行布，因果交微，風柯月渚共演
J37nB392_p0579a10║真常，煙島雲林咸提玅旨，塵說、剎說、熾然說無間歇。
J37nB392_p0579a11║當此畢竟，功歸何所？少選，到齋堂，謝護法供養。」
J37nB392_p0579a12║為百老和尚豎塔幢碑銘，上堂。「山僧自辛亥春應請
J37nB392_p0579a13║善權，進院後為先師塔事未妥，尋山覓地，得穴鳩工，
J37nB392_p0579a14║不覺神疲力倦，偶然打箇瞌睡，忽主塔神報云：『南陽
J37nB392_p0579a15║國師、洞賓僊子遠來奉看。』相見人事禮畢，國師云：『煙
J37nB392_p0579a16║漠漠，草蕭蕭，誰同建塔立清標？多情只有白雲好，夜
J37nB392_p0579a17║夜飛來伴寂寥。』僊子云：『老師去，幾經秋，銘勒新碑豎
J37nB392_p0579a18║隴頭，滿洞桃花人不見，一谿綠水為誰流？』正值朱文
J37nB392_p0579a19║公講道學過此，聞得亦高聲和云：『杜鵑啼，杜鵑啼，啼
J37nB392_p0579a20║得山花血滿枝，此境此時誰領略？愈思愈想轉凄其。』
J37nB392_p0579a21║三人唱和不已，善權於中解嘲云：『昔年富，盡來親，今
J37nB392_p0579a22║日無親祇為貪，自是老人行處別，非關弟子不知恩。』
J37nB392_p0579a23║爾時頗得龜毛上座進前一揖，大家而退。是汝諸人
J37nB392_p0579a24║終日在此開基掘土、砌石栽松，東邊上來、西邊下去，
J37nB392_p0579a25║還知者箇消息也未？」擊香几，云：「無縫塔，沒字碑，萬松
J37nB392_p0579a26║嶺畔共維持，欲詢洞口深深意，惟有清風明月知。」
J37nB392_p0579a27║結夏，上堂。舉：「五祖演禪師示眾：『今夏無可管顧，諸人
J37nB392_p0579a28║近作一家讌。』遂抬手，曰：『囉囉招，囉囉搖，囉囉送，莫怪
J37nB392_p0579a29║空疏，伏惟珍重。』」師云：「老東山忙忙碌碌，慣將官物做
J37nB392_p0579a30║人情。善權亦不作家讌，亦不致空疏，但是饑則同餐、
J37nB392_p0579b01║渴則同飲、倦則同眠，一味平常。汝等諸人只是不得
J37nB392_p0579b02║動著，動著三十棒。」
J37nB392_p0579b03║晚參。舉：「睦州示眾：『大事未明，如喪考妣；大事已明，亦
J37nB392_p0579b04║如喪考妣。』」師云：「明與未明且置，將甚麼喚作大事？」拈
J37nB392_p0579b05║拄杖，云：「道道看！」眾擬對，以拄杖一齊趁散。
J37nB392_p0579b06║晚參。舉：「玄沙因鏡清問：『學人乍入叢林，乞師指箇入
J37nB392_p0579b07║路。』沙云：『還聞偃谿水聲麼？』曰：『聞。』沙云：『從者裏入。』清有
J37nB392_p0579b08║省。」師云：「此問一塔玲瓏，萬竿蒼翠，簷牙高啄，鈴鐸和
J37nB392_p0579b09║鳴，且道與偃谿水聲還有差別也無？」喝一喝，云：「饒從
J37nB392_p0579b10║者裏入得，更買草鞋行腳。」
J37nB392_p0579b11║解夏，上堂。問：「如何是善權境？」師云：「前椽後瓦時時落。」
J37nB392_p0579b12║「如何是境中人？」師云：「東倒西歪日日橕。」進云：「人境已
J37nB392_p0579b13║蒙師指示，解夏一句作麼生？」師云：「纔奏南薰秋又至，
J37nB392_p0579b14║不知幾箇契無生？」乃拈拄杖，云：「者裏見得親切，始知
J37nB392_p0579b15║善權人境迥異諸方，前椽後瓦時時落，東倒西歪日
J37nB392_p0579b16║日橕。苟或遲疑，纔奏南薰秋又至，不知幾箇契無生？」
J37nB392_p0579b17║卓拄杖，下座。
J37nB392_p0579b18║穆堂大師十周，上堂。「秋風清，秋月明，山光水色遠相
J37nB392_p0579b19║迎。紛紛紅紫如花綴，一笛金飆萬里情。猛地愀然憶
J37nB392_p0579b20║穆老，十年忘卻來時道。木樨今又綻庭除，滿地香雲
J37nB392_p0579b21║倩誰掃？」喝一喝，下座。
J37nB392_p0579b22║晚參。舉：「保福因僧問：『雪峰平生有何言句得似羚羊
J37nB392_p0579b23║挂角？』福曰：『我不可作雪峰弟子不得。』」師云：「保福祇知
J37nB392_p0579b24║言中有響，不解句裏藏鋒。或問善權：『青龍平生有何
J37nB392_p0579b25║言句得似羚羊挂角？』劈脊棒，云：『不可道者拄杖不是
J37nB392_p0579b26║先師的。』」卓一卓，云：「會麼？雪竇、昭覺一串穿卻。」
J37nB392_p0579b27║因事示眾：「我本雲門四代孫，單傳直指主宗門，若容
J37nB392_p0579b28║僧赴諸經懺，祖道如何啟後昆？」
J37nB392_p0579b29║誕日，上堂。「連日出坡勞倦，又值善權誕辰，意欲說些
J37nB392_p0579b30║佛法以結眾緣，不覺思量半夜，只得一句。今早起來
J37nB392_p0579c01║尚猶記得，及至座上，忽然忘卻了也。」拈拄杖，云：「拄杖
J37nB392_p0579c02║子！你還記得麼？」卓一卓，云：「切忌道著。」
J37nB392_p0579c03║晚參。舉：「巖頭因僧問：『浩浩塵中，如何辨主？』巖曰：『銅砂
J37nB392_p0579c04║鑼裏滿盛油。』」師云：「諦當。天童傑曰：『日輪正當午。』」師云：
J37nB392_p0579c05║「諦當。弘覺忞曰：『白面郎敲金鐙過，紅妝人揭繡簾看。』」
J37nB392_p0579c06║師云：「諦當。看他三人與麼道，諦當諦當又諦當。若是
J37nB392_p0579c07║塵中辯主，善權敢保未徹在。」
J37nB392_p0579c08║都寺監院募修大殿，上堂。「巍巍剩有唐時殿，風雨多
J37nB392_p0579c09║年勢欲傾，不昧前緣同出手，三生功業又重新。是故，
J37nB392_p0579c10║彌勒大師生平垂手，頭頭揭示本來人；懶融道者獨
J37nB392_p0579c11║力行廛，法法全彰玄玅意。緣化威音那畔，虎頭虎尾
J37nB392_p0579c12║齊收；道行鬧市叢中，最後最初一貫。所以，人能弘道、
J37nB392_p0579c13║非道弘人，古之、今之原無二致。事也、理也，豈有兩般？
J37nB392_p0579c14║果然舒卷不落功勳，去來了無變易，紀綱從今不墜，
J37nB392_p0579c15║標格自此恒新。然則原始要終一句又且如何？兩人
J37nB392_p0579c16║同一心，黃土變成金。」
J37nB392_p0579c17║晚參。舉：「勇禪師云：『保寧乍住不曾停，日日街頭巷尾
J37nB392_p0579c18║行，張三李四相逢著，剔起眉毛作麼生？』」師云：「山僧不
J37nB392_p0579c19║似保寧，勞而無功，動人驚訝。善權纔住萬機停，一步
J37nB392_p0579c20║何曾向外行？縱是樵柴推石老，相逢也慶是三生。」
J37nB392_p0579c21║為蔣晦齋護法西邁，上堂。「笏止石霜，不無將錯就錯；
J37nB392_p0579c22║帶留山寺，猶是以訛傳訛。總不如蔣豸史胸藏聖賢
J37nB392_p0579c23║武庫、肘佩佛祖靈符，護法幢渾無洞濟之分、嬰患難
J37nB392_p0579c24║不見自他之相，是以風生八極、名播諸方，六十六載
J37nB392_p0579c25║無生而生，明月臨滄海；九月十三非滅而滅，白雲掩
J37nB392_p0579c26║碧峰。雖然，祇如客歲來啟云：『愧乏黃金布地，敢居護
J37nB392_p0579c27║法之倫；幸有赤膽包身，願執降魔之杵。』試問居士：如
J37nB392_p0579c28║何得不虛前言去？」卓拄杖，云：「倒騎箕尾出閻浮，天下
J37nB392_p0579c29║名藍無不照。」
J37nB392_p0579c30║衍慶竹浪和尚至，引座，上堂。「金鞭手握，寶劍眉懸，獨
J37nB392_p0580a01║步神州，橫行赤縣。此是衍慶和尚尋常作略，到處為
J37nB392_p0580a02║人，今特來山，不宜錯過。要得懸崖撒手，絕後重甦；必
J37nB392_p0580a03║須劍刃翻身，當仁不讓。善權禪眾雖在老成，怕死貪
J37nB392_p0580a04║生諒亦不少，若非向上鉗鎚，總是畏刀避箭。諸禪德！
J37nB392_p0580a05║委悉麼？驚群須是英靈漢，敵勝還他獅子兒。」
J37nB392_p0580a06║開爐，上堂。喝一喝，云：「若向其中會得，渾無一法當情，
J37nB392_p0580a07║說甚如來把臂？直教列祖同行，不必開爐設浴，何須
J37nB392_p0580a08║撥火添薪？寂寂直言寂寂，惺惺直言惺惺，揭示人天
J37nB392_p0580a09║榜樣，坐斷報化頂𩕳。柳煖回而自秀，梅寒徹而遍馨，
J37nB392_p0580a10║盡是自家事務，胡為更問他人？苟或停思佇意，善權
J37nB392_p0580a11║再為指陳。」喝一喝，下座。
J37nB392_p0580a12║為百老和尚上塔頂，慧慈知藏請上堂。問：「長空日上
J37nB392_p0580a13║峰含秀，老樹雲凝塔影閒，正恁麼時，先老和尚還來
J37nB392_p0580a14║應供否？」師云：「煙霞生背面。」進云：「古佛全身隨處現，棲
J37nB392_p0580a15║真底事又如何？」師云：「星月遶簷楹。」進云：「塔前更有真
J37nB392_p0580a16║消息，華放山頭遍界香。」師云：「知音之後更誰知？」拈拄
J37nB392_p0580a17║杖，左卓，云：「煙霞生背面。」右卓，云：「星月遶簷楹。」復中卓，
J37nB392_p0580a18║云：「層落落，影團團，千古萬古與人看。」喝一喝，卓拄杖，
J37nB392_p0580a19║下座。
J37nB392_p0580a20║至衍慶，竹浪和尚請上堂。「少室峰前別無指示，曹谿
J37nB392_p0580a21║路上豈有多傳？在善權於法自在。到衍慶，客聽主裁。」
J37nB392_p0580a22║拈拄杖云：「就中須是頂門眼正，掌上機圓，格外明宗，
J37nB392_p0580a23║言前定旨，方可蹈中興之禪席，睹繼起之芳規。自是
J37nB392_p0580a24║主賓互換，敲唱雙行，韻出青霄，風生滿座，山河大地
J37nB392_p0580a25║盡作琴聲，草木叢林順方低向。」卓一卓云：「正恁麼時，
J37nB392_p0580a26║還是主賓互換耶？敲唱雙行耶？不須此外求玄玅，請
J37nB392_p0580a27║向堂中問主人。」
J37nB392_p0580a28║解冬，上堂。「去年公案，今日判明，草鞋放假，箬笠翻身。」
J37nB392_p0580a29║驀豎拳，云：「祇有者箇無來無去，迥絕疏親，入戶當堂
J37nB392_p0580a30║慵正坐，出門猶懶下階行。」
J37nB392_p0580b01║住安慶白雲山香爐寺語錄
J37nB392_p0580b02║永澂、永徹二禪士同眾護法請上堂。師陞座，拈香祝
J37nB392_p0580b03║聖畢，次拈香云：「此一瓣香產自桐谿，長成弁嶽，十數
J37nB392_p0580b04║年來業已東拋西擲，四回拈出，從教腦裂鼻穿，供養
J37nB392_p0580b05║前住浙江紹興府大能仁寺洞宗正傳第二十九世
J37nB392_p0580b06║百愚斯老和尚，雖然本自玲瓏，也要大家委悉。」白椎
J37nB392_p0580b07║竟，乃云：「白雲本是無心物，自是無心出上方，侵曉橫
J37nB392_p0580b08║趨金殿過，滿前散作御爐香。」拈拄杖云：「蕩蕩乎民無
J37nB392_p0580b09║能名焉，是故臨上蒼則為日月，靈光獨耀，迥脫根塵；
J37nB392_p0580b10║處下界則為山河，心性無染，本自圓成；居三教則為
J37nB392_p0580b11║聖賢，體露真常，不拘文字；成四眾則為自己，但離妄
J37nB392_p0580b12║緣，即如如佛。然在白雲又為甚麼？」卓一卓云：「時若雨
J37nB392_p0580b13║暘明盛世，禽魚草木樂昇平。」復白椎，下座。
J37nB392_p0580b14║中秋，示眾。「客歲中秋玩善權，今宵又坐白雲巔，重重
J37nB392_p0580b15║光彩年年見，兩地清輝一樣天。各各須知真月現，曾
J37nB392_p0580b16║無明暗豈推遷？諸人要識真月麼？莫辭達曙慇懃望，
J37nB392_p0580b17║一墮西巖又隔年。」
J37nB392_p0580b18║誕日，示眾。舉：「那吒太子析肉還母、析骨還父，然後復
J37nB392_p0580b19║現本身，運大神通為父母說法。大眾！骨肉既然都還
J37nB392_p0580b20║父母，畢竟是誰為伊說法？」擊香几，云：「世間無限丹青
J37nB392_p0580b21║手，一段風光畫不成。」
J37nB392_p0580b22║上堂。「庖丁子目無全牛，解心猶在。漆園叟蝶與俱棚，
J37nB392_p0580b23║夢境未忘。衲僧門下獨脫無依，又作麼生？阿剌剌！」
J37nB392_p0580b24║至西來菴，珂月書記請上堂。問：「有▆▆▆▆▆▆相，
J37nB392_p0580b25║能殺能活，遇緣即宗，浮山九帶，請師舉揚。」師云：「逐一
J37nB392_p0580b26║問將來。」進云：「少室峰前不容擬議，威音那畔杳無消
J37nB392_p0580b27║息，作麼生是佛正法眼藏帶？」師云：「木雞啼子夜，石虎
J37nB392_p0580b28║嘯天明。」進云：「世尊三百餘會未曾談著一字，那是佛
J37nB392_p0580b29║法藏帶？」師云：「雲藏無縫襖，花發不萌枝。」進云：「聲色不
J37nB392_p0580b30║到，語話難詮，何為理貫帶？」師云：「春風來大地，明月朗
J37nB392_p0580c01║中天。」進云：「日月照臨不到，天地覆載不及，何為事貫
J37nB392_p0580c02║帶？」師云：「潮來兩岸闊，風正一帆懸。」進云：「截斷眾流，不
J37nB392_p0580c03║通凡聖，如何是理事縱橫帶？」師云：「有水皆含月，無山
J37nB392_p0580c04║不帶雲。」進云：「未離兜率，已降皇宮，未出母胎，度人已
J37nB392_p0580c05║畢，作麼生是玅協兼帶？」師云：「天共白雲曉，水和明月
J37nB392_p0580c06║流。」進云：「雞足入定，嵩山面壁，那是金鍼雙鎖帶？」師云：
J37nB392_p0580c07║「一掌一握血，一棒一條痕。」進云：「直須旨外明宗，莫向
J37nB392_p0580c08║言中取則。作麼生是平懷常實帶？」師云：「雲散家家月，
J37nB392_p0580c09║春來樹樹華。」進云：「更有一帶，請師拈出。」師便打。進云：
J37nB392_p0580c10║「簷前不斷連宵雨，殿後還聞半夜雷。」師云：「知音不必
J37nB392_p0580c11║頻頻舉，達者應須暗裏驚。」乃云：「達磨西來，以一乘法
J37nB392_p0580c12║直指人心，見性成佛。若是箇漢，如春回大地、月朗中
J37nB392_p0580c13║天，一處明，千處萬處一時明；一處透，千處萬處一齊
J37nB392_p0580c14║透。任是洞山五位、臨濟三玄、法眼六相、浮山九帶，信
J37nB392_p0580c15║手拈來，一捏粉碎。雖然如是，且作麼生是西來旨趣？
J37nB392_p0580c16║祖意分明總現前，慇懃不惜為重宣，目迴萬井煙如
J37nB392_p0580c17║織，檻列平疇翠欲聯。乍有乍無催麥雨，半明半晦㫰
J37nB392_p0580c18║花天，時時雖把真機泄，千聖依然玅不傳。」
J37nB392_p0580c19║吳護法得子福全供法帔，就大士誕日請上堂。以拂
J37nB392_p0580c20║子畫○相，云：「大眾會麼？萬派千流同歸性海，百千三
J37nB392_p0580c21║昧總在心源，直須㘞地一聲，點出普天春色。重重寶
J37nB392_p0580c22║印，其間誰辯端倪？朵朵珠瓔，箇裏潛通消息。其舒也，
J37nB392_p0580c23║現宇宙於毫端，處處呈圓通之境界；其卷也，攝大千
J37nB392_p0580c24║於方外，頭頭揭本地之風光。以此祈禱，則福壽雙全；
J37nB392_p0580c25║以此傳家，則兒孫滿目。不假他術，本自圓成，祇如覿
J37nB392_p0580c26║面全彰，畢竟功歸何處？父子有親，君臣有義，夫婦有
J37nB392_p0580c27║別，長幼有序，朋友有信。」喝一喝，云：「三十年後，莫道白
J37nB392_p0580c28║雲今日念四書。參。」
J37nB392_p0580c29║上堂。「遠近谿山畫裏懸，聲聲玉笛破寒煙，慇懃寄語
J37nB392_p0580c30║諸仁者，須信壺中別有天。」以拂左擊，云：「歸元性無二。」
J37nB392_p0581a01║復右擊，云：「方便有多門，拈花微笑、水碗投鍼亦是方
J37nB392_p0581a02║便，風動幡動、船來陸來亦是方便，舞笏擎叉、張弓架
J37nB392_p0581a03║箭亦是方便，談玄談玅、論主論賓亦是方便，以至語
J37nB392_p0581a04║默動靜、三藏五車無往無非方便。大眾！既然都是方
J37nB392_p0581a05║便，如何是歸元的旨？」擊拂子，下座。
J37nB392_p0581a06║上堂。「具足凡夫法，凡夫不知；具足聖人法，聖人不會。
J37nB392_p0581a07║聖人若會，即同凡夫；凡夫若知，即同聖人。」豎拂，云：「還
J37nB392_p0581a08║是凡夫法耶？為復是聖人法耶？者裏薦得，一一天真，
J37nB392_p0581a09║處處自在，紫陌遊人提向上之機，金色頭陀無容身
J37nB392_p0581a10║之地。雖然，且道凡之與聖畢竟相去幾何？」復揮拂，云：
J37nB392_p0581a11║「秋老東籬菊更鮮，幽禽啼破隔谿煙，卻將底事分明
J37nB392_p0581a12║泄，不會從教問碧天。」
J37nB392_p0581a13║啟建楞嚴會，上堂。「見見之時，見非是見；見猶離見，見
J37nB392_p0581a14║不能及。世祖功成三十六，雲臺怎似釣臺高？諸可還
J37nB392_p0581a15║者，自然非汝；不汝還者，非汝而誰？本欲逃名山裏住，
J37nB392_p0581a16║住山名反出人間。」喝一喝，云：「今日為人錯下名言。」
J37nB392_p0581a17║　　　（弟子德璨，備資敬刻
J37nB392_p0581a18║　方丈和尚語錄第四卷。奉為生身父母，
J37nB392_p0581a19║　　　頭頭早證真常，過去宗親，處處速
J37nB392_p0581a20║　　　成勝果。）
J37nB392_p0581a21║寒松操禪師語錄卷第四