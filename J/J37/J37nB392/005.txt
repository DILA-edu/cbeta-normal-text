J37nB392_p0581b01║寒松操禪師語錄卷第五
J37nB392_p0581b02║嗣法門人德現編錄
J37nB392_p0581b03║住安慶寶嚴山雲際寺語錄
J37nB392_p0581b04║闔山請上堂。拈香。「此一瓣香，造化三才，總持萬象，祝
J37nB392_p0581b05║一人之睿算，兆億姓之謳歌。此一瓣香，道秉賢良，德
J37nB392_p0581b06║存忠孝，奉為皇家柱石，永成佛國金湯。此一瓣香，非
J37nB392_p0581b07║正非偏，一度焚來毒似鳩；離名離相，五番爇出烈如
J37nB392_p0581b08║砒。供養越州雲門顯聖堂上洞宗正傳第二十九世
J37nB392_p0581b09║百愚斯老和尚，不惟出處分明，且貴本源有自。」斂衣
J37nB392_p0581b10║就座。白椎竟，師云：「金雞宿水，啼聲聲而石屋嵐橋；石
J37nB392_p0581b11║蚌含珠，光燦燦而考峰峙錫。人天承蔭覆，遠遺宋世
J37nB392_p0581b12║槐陰；凡聖得交參，近現吳中石像。於此廣大門風威
J37nB392_p0581b13║德自在，時時為諸公發向上機、轉第一義，更欲山僧
J37nB392_p0581b14║搖脣鼓舌堪作甚麼？祇緣一向遠遊，到處提攜，今日
J37nB392_p0581b15║歸來了無一字，敢借拂子威光別顯神通去也。」揮拂，
J37nB392_p0581b16║云：「一別寶嚴三十年，孤笻萬里任翛然，祇知去日眉
J37nB392_p0581b17║橫眼，依舊回時耳墜肩。雲散東林猶吐月，石環西澗
J37nB392_p0581b18║尚鳴泉，風光似昔誰相委？祖意從來不變遷。」喝一喝。
J37nB392_p0581b19║復舉：「投子同禪師因僧問：『如何是一大事因緣？』子云：
J37nB392_p0581b20║『尹司空請山僧開堂。』」師云：「投子雖則答處孤危、用處
J37nB392_p0581b21║峻峭，人情佛事兩得周全，簡點將來不無滲漏。有問
J37nB392_p0581b22║新雲際：『如何是一大事因緣？』但云：『龍袖拂開千聖眼，
J37nB392_p0581b23║金毛獅子奮全威。』」復白椎，下座。
J37nB392_p0581b24║聖節，上堂。「前佛後佛，佛心無量。不論頂天履地，祇宜
J37nB392_p0581b25║玉出崑岡。人王法王，王道同彰。任他含齒戴髮，盡是
J37nB392_p0581b26║率賓歸王。一人有慶，萬壽無疆。一佛出現，千佛讚揚。
J37nB392_p0581b27║未審讚揚甚麼？化被草木，賴及萬方。」
J37nB392_p0581b28║回里掃墓，闔族請上堂。「無為至孝異常，未審諸人會
J37nB392_p0581b29║否？欲酬罔極深恩，須識本來父母。灼然識得本來父
J37nB392_p0581b30║母落處，則知自己落處；知得自己落處，則明佛祖落
J37nB392_p0581c01║處；明得佛祖落處，便可橫身宇宙、獨步大方，提出格
J37nB392_p0581c02║之機、行逸群之令，不動微塵坐寶王剎，不舒長舌轉
J37nB392_p0581c03║大法輪，俾人人達本生緣，使箇箇知恩有地。所以道：
J37nB392_p0581c04║流轉三界中，恩愛不能捨，棄恩入無為，真是報恩者。
J37nB392_p0581c05║大眾！祇如山僧別去三十餘載，今日自遠回鄉，作麼
J37nB392_p0581c06║生與本來父母相見？」良久，云：「白雲千里人回首，紅葉
J37nB392_p0581c07║一谿霜滿天。」
J37nB392_p0581c08║父忌日，上堂。「父有出塵心，年深未得遂；兒無出世心，
J37nB392_p0581c09║為覓父歸地。遍尋不見蹤，薙染代其志；今經三十年，
J37nB392_p0581c10║晨夕未常易。處處得逢渠，頭頭得奉侍；春去與秋來，
J37nB392_p0581c11║面目曾無二。昔救方家數十人，千金不受咸稱義；年
J37nB392_p0581c12║年九日菊花新，剩有東籬常作忌。」（甲戌之變，救方玉華等，厚報不受。）
J37nB392_p0581c13║古璞侍者薦親，請上堂。「父母非我親，誰是最親者？諸
J37nB392_p0581c14║佛非我道，誰是最道者？古人與麼說話，未免轉涉多
J37nB392_p0581c15║岐。」拈拄杖，云：「父母非我親，者是最親者；諸佛非我道，
J37nB392_p0581c16║者是最道者。能從者裏洞徹玄微，大海長河一任攪
J37nB392_p0581c17║為酥酪，刀山劍樹直教變作瓊林，無淨上可求、無娑
J37nB392_p0581c18║婆可棄、無涅槃可證、無生死可了。其來也，月映滄海；
J37nB392_p0581c19║其去也，雲過太虛。雖然，若是不去不來又作麼生？」卓
J37nB392_p0581c20║一卓，云：「鸞鳳不棲無影樹，峰巒一帶海雲遮。」
J37nB392_p0581c21║母忌日，上堂。「出家非是惜閒身，矢志空門報二親，不
J37nB392_p0581c22║向天宮為說法，豈從地府示前因？花開九夏萱初放，
J37nB392_p0581c23║香綻三秋桂乍新，我母音容恒不改，何須問佛定蓮
J37nB392_p0581c24║生。」便下座。
J37nB392_p0581c25║示眾。「鯤化而為鵬，魚化而為龍，然而鯤之與鵬、魚之
J37nB392_p0581c26║與龍未始有二也，良由養性情、變氣質故耳。性情不
J37nB392_p0581c27║養，終成凡鳥；氣質不變，卒為困魚。安得有摶風激水、
J37nB392_p0581c28║拏雲攫霧之用哉？爾等既入空門，大不容易，必須削
J37nB392_p0581c29║人我、屏是非、絕名利，五色無以昏其眸、五音無以亂
J37nB392_p0581c30║其聽、千機無以攪其神，出處行藏使人莫測。若是正
J37nB392_p0582a01║眼看來，猶未是向上事。且作麼生是向上事？」喝一喝，
J37nB392_p0582a02║云：「青林有雀安知鵠？碧海非鯤不化鵬。」
J37nB392_p0582a03║祈晴，上堂。「連朝風雨溼天關，浸爛衲僧鼻不乾。」喝一
J37nB392_p0582a04║喝，云：「放教一輪紅日現，乾坤無處不開顏。大眾見麼？」
J37nB392_p0582a05║卓拄杖，下座。
J37nB392_p0582a06║上堂。舉：「瑞巖海禪師造雲居，居問：『甚麼物恁麼來？』巖
J37nB392_p0582a07║於言下大悟。有頌曰：『雲居甚麼物？問若頭恍惚，直下
J37nB392_p0582a08║便承當，猶是生埋沒。』」師云：「喫官酒，臥官街，當處死，當
J37nB392_p0582a09║處埋。」擊香几云：「他時後日，莫受人瞞。」
J37nB392_p0582a10║示眾。「欲壘九層之臺，一簣為始；欲行千里之路，一步
J37nB392_p0582a11║為初。今晚是結制之初，人人正宜磨礱志氣、抖擻精
J37nB392_p0582a12║神，發大疑情、起大勇猛，無論一七二七、一期兩期，辦
J37nB392_p0582a13║取一片鐵石身心、拌取一條赤窮性命，將昔日在諸
J37nB392_p0582a14║方所學所得尖新語句、錦繡文章一放放下，縛作一
J37nB392_p0582a15║團，拋去東洋大海，置之莫顧，單從無義味話頭上立
J37nB392_p0582a16║定腳跟，與之抵捱將去，似鐵壁銀山一般，過不得要
J37nB392_p0582a17║過、打不通要通，直待人境寂、心法空、是非盡、情識忘，
J37nB392_p0582a18║久久純熟，自然解脫。如洞山睹水、雲門折足、臨濟還
J37nB392_p0582a19║拳、溈仰撥火、法眼詞窮，皆是偷心泯絕、知解脫落，能
J37nB392_p0582a20║所俱盡、得失兩忘，似空合空、如水投水，既非勉強，安
J37nB392_p0582a21║用拍盲？到此縱饒識得古人領悟之易，亦當知古人
J37nB392_p0582a22║未領悟時之難。苟知其難，則自至古人之易；苟不知
J37nB392_p0582a23║其難，欲效古人之易，何異螢光擬附太陽，非其類也？
J37nB392_p0582a24║是則是矣，大丈夫漢有衝天志氣，肯被難易所束？且
J37nB392_p0582a25║作麼生得不涉難易？到者方知。」
J37nB392_p0582a26║因事示眾。「法門清淨戒為先，卻病緣何定假煙？若使
J37nB392_p0582a27║膏肓煙可治，盧醫不待古今傳。急改過，莫留連，從此
J37nB392_p0582a28║通身俱放下，僧規還可繼前賢。」
J37nB392_p0582a29║上堂。問：「就語接人，隨機利物。機語且置，如何是君？」師
J37nB392_p0582a30║云：「化日山川麗，仁風雨露新。」「如何是臣？」師云：「舟楫當
J37nB392_p0582b01║時望，鹽梅命世才。」「如何是臣向君？」師云：「咫尺親金殿，
J37nB392_p0582b02║從容下玉堂。」「如何是君視臣？」師云：「鳳展臨花暖，龍爐
J37nB392_p0582b03║到處香。」「如何是君臣道合？」師云：「山河天眼裏，世界法
J37nB392_p0582b04║身中。」進云：「五位已蒙師指示，同歸化育又如何？」師打，
J37nB392_p0582b05║云：「知恩者少。」乃云：「虛玄大道，無著真宗，就語接人，隨
J37nB392_p0582b06║機利物。夜明簾外，父子功齊；寶鏡堂前，君臣道合。一
J37nB392_p0582b07║機一境，宛轉旁參；一唱一酬，協通兼帶。通方上士舉
J37nB392_p0582b08║起，便知中下之機。更聽一頌：駐蹕青霄泛鐵船，絲綸
J37nB392_p0582b09║滿載孰能傳？夜深不泊東西岸，棹轉珊瑚吐碧蓮。」卓
J37nB392_p0582b10║拄杖，下座。
J37nB392_p0582b11║除夕，小參。「晨早起來，大殿、僧堂各各和南聖眾，為他
J37nB392_p0582b12║一年將盡，夜梅似開而不開；中過已後，影堂、祖塔處
J37nB392_p0582b13║處行香作供，為他萬里未歸，人天欲雪而不雪。後巷
J37nB392_p0582b14║前街，蟭螟眼中放夜市；東村西舍，大蟲舌上打鞦韆。
J37nB392_p0582b15║碌碌與忙忙，看看日又夜。大眾！雲際與麼舉揚，還有
J37nB392_p0582b16║祖師意也無？來年更有新條在，惱亂春風卒未休。」
J37nB392_p0582b17║值雪，上堂。「大雪紛紛下，柴米都長價，葡萄架俱燒，嚇
J37nB392_p0582b18║得𥴻籬怕。休要怕，有安排，梁空正欲尋知己，一片白
J37nB392_p0582b19║雲谿上來。」
J37nB392_p0582b20║元宵，小參。畫此○相，云：「盡法界是一真燈，遍塵區是
J37nB392_p0582b21║一雲際，諸佛在此轉大法輪，列祖於中建立宗旨。東
J37nB392_p0582b22║是知事，琉璃滿腹藏明月；西為頭首，菡萏通身放寶
J37nB392_p0582b23║光。後曰方丈，十分桂魄千門曉；前謂水雲，萬斛蓮花
J37nB392_p0582b24║一夜開。若是伶俐衲子，於中一撥便回，始信古今燈
J37nB392_p0582b25║一碗，照天照地幾人知？」
J37nB392_p0582b26║佛涅槃，上堂。「諸行無常，是生滅法。生滅滅已，寂滅為
J37nB392_p0582b27║樂。大眾！三文錢娶箇黑老婆，頭不梳、面不洗，知他是
J37nB392_p0582b28║凡是聖？」喝一喝，下座。
J37nB392_p0582b29║清明，上堂。「冬至寒食一百五，桃紅李白花無數。本來
J37nB392_p0582b30║父母不曾藏，何必墳前閒訴苦？」
J37nB392_p0582c01║晚參。舉：「首山念禪師示眾云：『若喚作竹篦則觸，不喚
J37nB392_p0582c02║作竹篦則背。且道喚作甚麼？速道！速道！』」師云：「觸不得，
J37nB392_p0582c03║背不得，拿三道三，以楔出楔，洞在機先，間不容髮。咄！
J37nB392_p0582c04║莫輕忽，沖霄須是遼天鶻。」
J37nB392_p0582c05║辭眾。「昨宵枕上作得一偈，非圓證古明今，抑且應時
J37nB392_p0582c06║及節，諸公還願聞麼？麻衣靸履皂通身，自號羲皇古
J37nB392_p0582c07║上人，禮樂文風拘不得，倒騎驢子下桐城。」
J37nB392_p0582c08║至竹林菴，自恒禪士請上堂。「即心即佛，松直棘曲；非
J37nB392_p0582c09║心非佛，填溝移嶽。不是心，不是佛，不是物，龜毛拂子
J37nB392_p0582c10║繫清風，兔角杖頭挑白日。非風動，非幡動，北俱盧州
J37nB392_p0582c11║設齋，南贍部洲應供。是船行？是陸行？藕穿平地為荷
J37nB392_p0582c12║葉，筍過高原作竹林。大眾！於此明得，船子扁舟渡洙
J37nB392_p0582c13║水；於此不明，性空鐵笛響雲間。有箇漢出來道：『明又
J37nB392_p0582c14║爭得？不明又爭得？』山僧向他云：『得與不得，只待九峰
J37nB392_p0582c15║點頭，然後卻向汝道。』」
J37nB392_p0582c16║至廣福禪院，珂月參頭請上堂，問：「廣福院中宣正法，
J37nB392_p0582c17║青村谿畔水長流，如何是源遠不竭？」師云：「一派千流
J37nB392_p0582c18║演。」「如何是截斷眾流？」師云：「千流一派收。」進云：「達磨西
J37nB392_p0582c19║來，○還有者箇麼？」師打，云：「者是甚麼？」進云：「也要和尚
J37nB392_p0582c20║證明。」師云：「不勞再驗。」乃云：「山僧向在山中，祇見山中
J37nB392_p0582c21║佛法雲生疊嶂、霧鎖層巒、虎嘯清風、龍吟皓月，石頭
J37nB392_p0582c22║大底大、小底小，法身長者長、短者短，一一天真，非從
J37nB392_p0582c23║人得。今來海畔，祇見海畔佛法一派千流演、千流一
J37nB392_p0582c24║派收，氣結蜃樓、潮飛駿驥，時或源遠不竭、時或截斷
J37nB392_p0582c25║眾流，一一明玅，不必外尋。○且道：者箇是山中佛法
J37nB392_p0582c26║耶？海畔佛法耶？只恐分疏不下。」
J37nB392_p0582c27║至玉山，眾護法請上堂。「談玄談玅，無殊指鹿為馬；行
J37nB392_p0582c28║棒行喝，何異畫餅充饑？打地擎叉，瞞盰佛性；張弓架
J37nB392_p0582c29║箭，儱個真如。」豎拂，云：「爭如者箇獨脫無依，獲大神變，
J37nB392_p0582c30║常在家舍，不離途中；雖在途中，不離家舍。一語一默，
J37nB392_p0583a01║無非直指單傳；一放一收，自是全提大用。未審是甚
J37nB392_p0583a02║麼物得與麼奇特？」擊香几，云：「海神知貴不知價，留與
J37nB392_p0583a03║人間光照夜。」
J37nB392_p0583a04║遠歸上堂。舉：「黃龍南禪師出城歸院，示眾云：『去時一
J37nB392_p0583a05║谿流水送，回來滿谷白雲迎，一身去住非去住，二物
J37nB392_p0583a06║無情似有情。』」師云：「黃龍老漢雖然見有送迎，未免情
J37nB392_p0583a07║存背向。山僧自別陽羨、渡蕪陰、泛潛川、過桐谿，因酬
J37nB392_p0583a08║生身、剃度、得戒三大事，事畢方回，亦有一偈：去日芒
J37nB392_p0583a09║鞋獰似虎，歸時拄杖活如龍，年來三事都酬畢，笑引
J37nB392_p0583a10║風雲入畫中。」
J37nB392_p0583a11║再住常州國山善權寺語錄
J37nB392_p0583a12║師因陳氏彊豎旗竿於法堂右首，乃抴杖出山，郡邑
J37nB392_p0583a13║當道同眾紳衿護法革其斂、整其規，躬送入院，請上
J37nB392_p0583a14║堂。拈香，云：「此一瓣香，至仁至聖、至貴至尊，端為祝延
J37nB392_p0583a15║聖躬萬安。此一瓣香，奉為朝野公卿以為己之心為
J37nB392_p0583a16║人，人人自在；現前檀護以出世之心經事，事事圓融。
J37nB392_p0583a17║此一瓣香，遇險則堅、逢彊則銳，曾已五回爇出，何妨
J37nB392_p0583a18║六次拈來？供養皋亭山佛日寺洞宗正傳二十九世
J37nB392_p0583a19║百愚斯老和尚，舒卷固然在己，縱橫原不由入。」斂衣
J37nB392_p0583a20║就座。衍慶和尚白椎竟，師云：「飄然一杖出雲端，為占
J37nB392_p0583a21║官基豎幟竿，今日仍歸常住地，山林不改舊時觀。還
J37nB392_p0583a22║有共相證明者麼？」問：「雪逞風威，白占山林能幾日？」師
J37nB392_p0583a23║云：「眾眼難瞞。」進云：「雲乘雨勢，黑漫天地有多時。」師云：
J37nB392_p0583a24║「殷鑒不遠。」進云：「與麼則劍為不平離寶匣，藥因救病
J37nB392_p0583a25║出金瓶。」師云：「點石化為金玉易，勸人除卻是非難。」拈
J37nB392_p0583a26║拄杖，云：「者裏看得透、識得破，任他雪逞風威、雲乘雨
J37nB392_p0583a27║勢，千年聖蹟頃作凡祠，咸云頭上無天，要顯真中有
J37nB392_p0583a28║俗。幸得晴空日出，遍界光輝，郡邑檀那復歸古剎，非
J37nB392_p0583a29║謂大洋詎細？為明獅窟絕狸，雖則情理難容，何妨殺
J37nB392_p0583a30║人可恕？要知道本無言，須識因言顯道。所以，世尊將
J37nB392_p0583b01║佛法付囑國王、大臣，豈意二千年後善權堂上一會
J37nB392_p0583b02║靈山儼然未散？大眾！正與麼時如何委悉？」復卓一卓，
J37nB392_p0583b03║云：「八千子弟今何在？一統江山屬帝乾。」白椎，下座。
J37nB392_p0583b04║結制，上堂。「金剛圈，栗棘蓬，羅籠跛鱉盲龜。木札羹，鐵
J37nB392_p0583b05║餕餡，打發閒神野鬼。若是煆煉五湖衲子，鉗錘四海
J37nB392_p0583b06║英靈，善權又且不然。」喝一喝，云：「多虛不如少實。」
J37nB392_p0583b07║句容黃護法為母華誕，請上堂。「法無定相，遇緣即宗；
J37nB392_p0583b08║道在尋常，由人施設。」豎拂，云：「者位尊慈頊，向瑤池王
J37nB392_p0583b09║母一時遊遍四天下，然後復還本處。矢口而吟，曰：『布
J37nB392_p0583b10║雲霞之澹蕩兮，煥乎其有文章；鳴風月之肅清兮，飄
J37nB392_p0583b11║隴梅之馨香。茲時也，有人焉，履冰雪而凌霜，出類兮，
J37nB392_p0583b12║似川之媚；拔萃兮，如山之琅。登從心之地兮，出素筵
J37nB392_p0583b13║以稱觴；節松柏之操兮，獨標傑而流芳。奏法樂兮，非
J37nB392_p0583b14║笙而忽簧，孰知其壽域以造乎無疆？』是汝諸人還知
J37nB392_p0583b15║善權者段因緣麼？今朝護法設齋，直須各各飽餐。」
J37nB392_p0583b16║佛成道，上堂。「六載勞形，贏得骨露皮穿；一夕星燦，便
J37nB392_p0583b17║乃造妖捏怪。誇大口，多衒賣，累他僧僧俗俗，受利受
J37nB392_p0583b18║害。不肖雖忝為遠代兒孫，要且無喜無憂，無嗔無愛。
J37nB392_p0583b19║端的緣何至如斯？行人更在青山外。」
J37nB392_p0583b20║元旦，靈一禪德領眾請上堂。「簾捲東風拂曉天，幽鳥
J37nB392_p0583b21║語谿邊，聲聲鼓角遠相連，咸歌大有年。說甚道？論甚
J37nB392_p0583b22║禪？風光滿目前，撫掌同來笑碧巔，無事小神僊。」復舉
J37nB392_p0583b23║甘贄行者入南泉設齋時，黃檗為首座因緣，師云：「首
J37nB392_p0583b24║座釘樁搖櫓，見處偏枯；行者通身賣富，情存背向。爭
J37nB392_p0583b25║似雲間蔡居士設齋行嚫？毋固毋必，飽食諸人，年年
J37nB392_p0583b26║相見，歲歲相逢。」
J37nB392_p0583b27║剖塵悅眾為師祖周忌請上堂。「白雲澹蕩梅花瘦，碧
J37nB392_p0583b28║澗深澂夜月明，此乃是你生平受用從來本有性靈。
J37nB392_p0583b29║杖藜不住雲間寺，轉步南辰北斗看，此亦是汝去世
J37nB392_p0583b30║三周放下全身消息。澗月禪德！你還會麼？」喝一喝，云：
J37nB392_p0583c01║「僊彩筆端描不就，數聲黃鳥更幽然。」
J37nB392_p0583c02║上元，解制，上堂。「揭天錦繡，壓地樓臺，風醉笙歌，香飄
J37nB392_p0583c03║羅綺。進一步覷著時，祇恐不是玉；退一步踏著時，是
J37nB392_p0583c04║玉也大奇。直饒七縱八橫，東涌西沒，草鞋似虎，拄杖
J37nB392_p0583c05║如龍，離墨峰頭未肯放過。且道利害在甚麼處？芳草
J37nB392_p0583c06║寸心須努力，休教辜負好春光。」
J37nB392_p0583c07║上堂。「固窮守寂，衲子家風；附熱趨喧，常人活計。卻笑
J37nB392_p0583c08║適千里者，三月褁糧；適百里者，宿春糧。爭似此間日
J37nB392_p0583c09║日絕糧，也不見有箇慍色；食前方丈，亦不見有些動
J37nB392_p0583c10║容。正是：隨流認得性，無喜亦無憂。大眾！除卻喜憂，那
J37nB392_p0583c11║箇是性？咄！劍去久矣。」
J37nB392_p0583c12║祈雪，上堂。「一年時事今將畢，為問蒼天何不雪？好覆
J37nB392_p0583c13║千山與萬山，片片飛來應時節。應時節，向誰說？金剛
J37nB392_p0583c14║腦後三斤鐵。」
J37nB392_p0583c15║普請老和尚塔上栽松，示眾。「朝來二月旦，不用深思
J37nB392_p0583c16║算，祖意甚分明，吾道只一貫。塔上請栽松，钁邊仔細
J37nB392_p0583c17║看，看破事如何？木雞啼夜半。」
J37nB392_p0583c18║佛涅槃，上堂。「涅槃、生死等是空花，佛及眾生皆為剩
J37nB392_p0583c19║語。」喝一喝，云：「涅槃耶？生死耶？佛耶？眾生耶？大眾！設有
J37nB392_p0583c20║一法過於此者，皆為剩法。」復喝一喝，下座。
J37nB392_p0583c21║南岡獨立和尚至，引座，上堂。「為師壘塔累終朝，幸有
J37nB392_p0583c22║同門遠慰勞，驀地相逢惟一笑，人情爭似道情高？大
J37nB392_p0583c23║眾！還識者一笑麼？任是奔流度刃，罕搆其機；霹靂翻
J37nB392_p0583c24║身，難逃點額。當知三世諸佛橫說豎說，不曾道著一
J37nB392_p0583c25║字；歷代祖師全提半提，不曾接得一人。雖不接得一
J37nB392_p0583c26║人，各各眉橫鼻直；雖不道著一字，言言玉轉珠迴。玉
J37nB392_p0583c27║轉珠迴，縱隔多程而舌同一音；眉橫鼻直，縱離多載
J37nB392_p0583c28║而心同一志。未審有何奇特，便能威德如然？慇懃請
J37nB392_p0583c29║說其中意，打鼓報君君自看。」
J37nB392_p0583c30║浴佛，上堂。「天宮不住降王宮，平地無端鼓黑風；祇為
J37nB392_p0584a01║當初多捏怪，年年惡水灌無窮。」
J37nB392_p0584a02║結夏，小參。「綠暗紅稀日漸炎，無邊好景逐時遷，慇懃
J37nB392_p0584a03║莫與輕虛擲，一去風光不再還。須急薦，謾遲延，善權
J37nB392_p0584a04║覿面為君宣，山家四月閒人少，纔了桑麻又插田。」
J37nB392_p0584a05║天中節，上堂。「一抽三，二添四，黃牛角向天，八腳垂過
J37nB392_p0584a06║鼻。」師云：「五祖固然逞盡神通，仔細看來，太竭力生。善
J37nB392_p0584a07║權不比諸方，水綠山青道泰，千殃百忌無拘，放教人
J37nB392_p0584a08║人瀟灑。何故？家無白澤之圖，必無如是妖怪。」
J37nB392_p0584a09║弁山且拙和尚訃至，上堂。「道被湘江，化行吳越，門庭
J37nB392_p0584a10║高峻，機用超群。幾微而振，五家直指之宗；自隱而彰，
J37nB392_p0584a11║三藏欲湮之旨。貝成珠網，不時彩鳳集山城；玉作金
J37nB392_p0584a12║圈，無限錦鱗來澤國。千差一照，萬化皆如，去住翛然，
J37nB392_p0584a13║縱橫無礙。然則法雨既停於此土，慈雲又布於他方，
J37nB392_p0584a14║現前諸公諒己不言而喻矣。祇如末後道：『弁峰撒手
J37nB392_p0584a15║歸，赤蝀穿牛斗。』又如何論量？一把柳絲收不得，和煙
J37nB392_p0584a16║搭在玉闌干。」
J37nB392_p0584a17║祈雨，上堂。「天時久不雨，憂動士民心，拄杖化龍眾，油
J37nB392_p0584a18║然起作霖。且道雨從何來？」卓一卓，云：「切莫打溼老僧
J37nB392_p0584a19║袈裟角。」
J37nB392_p0584a20║上堂。問：「水汎蓮華，風飄蘋葉，不問箇中消息，何為誕
J37nB392_p0584a21║生王子？」師云：「天然真智處皇宮。」「如何是朝生王子？」師
J37nB392_p0584a22║云：「出語驚群協古風。」「如何是末生王子？」師云：「十載柴
J37nB392_p0584a23║門深履踐。」「如何是化生王子？」師云：「一鞭霜雪定寰中。」
J37nB392_p0584a24║「如何是內生王子？」師云：「九重深密孰知名？」進云：「江上
J37nB392_p0584a25║一聲吹玉笛，調高流水唱新豐。」師云：「不勞讚歎。」乃云：
J37nB392_p0584a26║「天然真智處皇宮，出語驚群協古風，十載柴門深履
J37nB392_p0584a27║踐，一鞭霜雪定寰中，更有內生人不識，沉沉古殿莓
J37nB392_p0584a28║苔封。」喝一喝，云：「他時後日切忌錯舉。」
J37nB392_p0584a29║謝雨，上堂。「昨朝乾爆爆，今日黑漫漫，還是神通妙用？
J37nB392_p0584a30║為復法爾如然？」良久，云：「蚯蚓抹過東海，蝦蟆跳上梵
J37nB392_p0584b01║天。」
J37nB392_p0584b02║小參。「參禪無別訣，只要生死切。穿衣喫飯是生死，迎
J37nB392_p0584b03║賓待客是生死，思善思惡是生死，修慧修福是生死，
J37nB392_p0584b04║行住坐臥、一動一靜，無事而非生死。」喝一喝，云：「是生
J37nB392_p0584b05║死耶？非生死耶？於此親切一番，自然旋嵐偃嶽而常
J37nB392_p0584b06║靜，江河競注而不流，埜馬飄鼓而不動，日月歷天而
J37nB392_p0584b07║不周，無修無證、無悟無迷，一切智智清淨，無二無二
J37nB392_p0584b08║分、無別無斷故。欲覓生死解脫之相了不可得。畢竟
J37nB392_p0584b09║如何？」喝一喝，云：「井底蝦蟆吞卻月。」
J37nB392_p0584b10║自省禪德薦親，請上堂。「非法不說法，法說無非法，一
J37nB392_p0584b11║法印森羅，寧有法不法？如是，則煙渚雲林時吐廣長
J37nB392_p0584b12║舌相，霞峰霧沚常談少室心宗，提挈四生直至菩提
J37nB392_p0584b13║之岸，津梁萬有為架六度之橋，今古恆如，孤明獨運，
J37nB392_p0584b14║來去既然絕跡，死生何處安排？」良久，云：「萬綠叢中藏
J37nB392_p0584b15║不得，清風影裏露全身。」
J37nB392_p0584b16║解夏，上堂。「知是者般事便休，更嫌何處不風流？文殊
J37nB392_p0584b17║三處過長夏，迦葉拈椎不自由。苟不超然物外，頓明
J37nB392_p0584b18║本地風光，任爾蒲團竹几通宵坐，掃地焚香白晝眠，
J37nB392_p0584b19║亦是繫駒伏鼠。直饒心將流水自清淨，身與浮雲無
J37nB392_p0584b20║是非，未許通宗趣極。祇因你被十二時辰使，不能使
J37nB392_p0584b21║得十二時。且十二時如何使得？」乃屈指，云：「子丑寅卯，
J37nB392_p0584b22║辰巳午未，為何末後不道？參。」
J37nB392_p0584b23║吳護法誕日，請上堂。「金風乍起，玉露垂珠，斗轉銀河，
J37nB392_p0584b24║星臨南極，古今大意歷歷圓融，佛祖真機明明顯現，
J37nB392_p0584b25║天以之高、地以之厚、山以之青、水以之秀、智以之樂、
J37nB392_p0584b26║仁以之壽，於此明得莊嚴無量、智慧無量、壽命無量、
J37nB392_p0584b27║眷屬無量。」驀豎拂，云：「大眾！你道者箇還有壽量也無？
J37nB392_p0584b28║萬年松在祝融峰。」
J37nB392_p0584b29║誕日，上堂。「未離兜率，已降皇宮，及其離也，出身猶可
J37nB392_p0584b30║易；未出母胎，度人已畢，及其出也，脫體道應難。引得
J37nB392_p0584c01║後人不曰是非海裏橫身入，則云狼虎群中自在行。
J37nB392_p0584c02║莫若善權四十八年前天上無雙月，四十八年後人
J37nB392_p0584c03║間只一僧，恰值今日又且如何？」卓拄杖，云：「閒攜一杖
J37nB392_p0584c04║山前立，終日嘻嘻等箇人。」
J37nB392_p0584c05║徐太夫人請上堂。問：「千里遠來呈舊面，全提法要示
J37nB392_p0584c06║新機，向上宗乘即不問，設齋請法事如何？」師云：「秋老
J37nB392_p0584c07║月將華。」進云：「祇如財、法二施，阿誰分中消得？」師云：「風
J37nB392_p0584c08║高日又出。」進云：「恁麼則端坐受供養，施主常安樂。」師
J37nB392_p0584c09║云：「也須吞得下、吐得出始得。」問：「寂寂惺惺時且置，如
J37nB392_p0584c10║何是父母未生前一句？」師云：「不得鴈來賓，焉知九月
J37nB392_p0584c11║一？」進云：「不是心、不是佛、不是物，是箇甚麼？」師云：「葉飄
J37nB392_p0584c12║嶺上楓，花綻籬邊菊。」進云：「恁麼則當陽突出真面目。」
J37nB392_p0584c13║師云：「耳聽終難會。」乃云：「秋老月將華，風高日又出，葉
J37nB392_p0584c14║飄嶺上楓，花綻籬邊菊。既知不是心，盡道亦非佛，識
J37nB392_p0584c15║得此根源，萬般事已畢。諸人要識根源麼？不是鴈來
J37nB392_p0584c16║賓，焉知九月一？」
J37nB392_p0584c17║都寺誕日，請上堂。「明明百草頭，明明祖師意，虎嘯乃
J37nB392_p0584c18║風生，龍吟便霧起。於此有人焉，股肱堅其志，風霜十
J37nB392_p0584c19║五秋，素懷終不易。於今知命年，慶祝乏人事，想諸供
J37nB392_p0584c20║養中，惟法供養最。供養即不無，如何是法味？」良久，云：
J37nB392_p0584c21║「相逢自有知音知，何必清風動天地？」
J37nB392_p0584c22║蔣太史誕日，請上堂。問：「慶誕偶遇深秋，畢竟有甚佛
J37nB392_p0584c23║法？」師云：「野楓映日而紅。」進云：「相呈覿體，不隔毫端，父
J37nB392_p0584c24║母未生，是何面目？」師云：「雙瀑噴空而下。」進云：「恁麼則
J37nB392_p0584c25║正眼豁開，全身獨露。」師云：「好與一分饅頭。」乃云：「誕遇
J37nB392_p0584c26║深秋，有甚佛法？野楓映日而紅，疏竹和煙而緣。父母
J37nB392_p0584c27║未生，是何面目？雙瀑噴空而下，千峰拔地而高。正眼
J37nB392_p0584c28║豁開者，移花兼蝶至，好與一分饅頭；機思遲鈍者，買
J37nB392_p0584c29║石得雲鐃，亦好與他一分饅頭。因甚如此？佛法原來
J37nB392_p0584c30║無兩樣。」
J37nB392_p0585a01║重九，上堂。「國山雲淨看晴期，洞口聲寒橘綠時，香醉
J37nB392_p0585a02║赤萸浮北海，英飛黃菊笑東籬。深林犬吠人行早，邃
J37nB392_p0585a03║谷煙流鶴到遲，摘得一枝霜下傑，等閒莫使曉風吹。
J37nB392_p0585a04║大眾，會麼？會則兩兩不成雙，不會則三三自成九，會
J37nB392_p0585a05║與不會且過一邊。」拍案，云：「相逢若是淵明士，把手高
J37nB392_p0585a06║歌歸去來。」
J37nB392_p0585a07║師因有僧倚勢枉求當道，吞謀常住，上堂。「惟道惟微，
J37nB392_p0585a08║帝推帝位於天下；惟心惟危，僧占僧居於世間。上古
J37nB392_p0585a09║未聞，於今罕見。不是貪嗔出世，安能遍界縱橫？所以
J37nB392_p0585a10║從周錄云：既得浙西之隴矣，又望荊谿之蜀焉。真如
J37nB392_p0585a11║秦人之蠶食六國地，不盡不休也。今日看來，果然其
J37nB392_p0585a12║事。任他誑求當道，約束有司，說是說非，分門分戶，身
J37nB392_p0585a13║佩三玄甲冑，口銜七事干戈。明合暗合，休言人不測；
J37nB392_p0585a14║逆行順行，自是己難瞞。直饒弄到帝王家，總是一場
J37nB392_p0585a15║乾打鬨。須識衲僧行處，如火銷冰；獅子遊行，不求伴
J37nB392_p0585a16║侶。何必假豪貴之威權，壞法門之綱紀？大眾！善權若
J37nB392_p0585a17║與之，縱彼貪心逾熾；不與之，增他嗔念益多。畢竟如
J37nB392_p0585a18║何？但將冷眼觀螃蟹，看彼橫行到幾時？」（癸丑九月十九日）
J37nB392_p0585a19║退院，上堂。「善權繼席已三年，輔弼叢林謝眾賢，堪笑
J37nB392_p0585a20║者僧丁倒甚，好因緣是惡因緣。所以世尊捨頭目腦
J37nB392_p0585a21║髓，化彼貪恚眾生；菩薩捨國城妻子，化彼愛欲眾生；
J37nB392_p0585a22║圓覺聲聞捨貢高我慢，化彼人我眾生。善權今捨名
J37nB392_p0585a23║山大剎，還是化貪恚愛欲耶？為復化人我謀占耶？者
J37nB392_p0585a24║裏定當得出，動若行雲，止猶谷神，去是住時因，住是
J37nB392_p0585a25║去時果。設或未然……」卓拄杖，云：「且看去路，一身輕似葉；
J37nB392_p0585a26║不為高名，千古重如山。」抴杖便行。（癸丑十一月十三日）
J37nB392_p0585a27║　　　（弟子德　備資敬刻
J37nB392_p0585a28║　方丈和尚語錄第五卷。伏願匡襄祖道，
J37nB392_p0585a29║　　　同明般若正因；扶樹宗風，共植金
J37nB392_p0585a30║　　　剛種智。）
J37nB392_p0585a31║寒松操禪師語錄卷第五