J37nB392_p0590c01║寒松操禪師語錄卷第七
J37nB392_p0590c02║嗣法門人德麟編錄
J37nB392_p0590c03║住湖州弁山龍華禪寺語錄
J37nB392_p0590c04║師於康熙戊午年在洞山禮菴受請，上堂。拈疏云：「此
J37nB392_p0590c05║是浙江護法向毛錐子頭上轉大法輪了也。然雖文
J37nB392_p0590c06║彩已彰，莫若當陽拈示。」
J37nB392_p0590c07║法座。「一著高一著，一步闊一步，分明在目前，今古無
J37nB392_p0590c08║回互。」遂陞。「適來鐘未鳴、鼓未響，還是禮菴主人；而今
J37nB392_p0590c09║衣纔搭、座纔登，便謂龍華長老。大道無背向，何妨兩
J37nB392_p0590c10║剎一人？真機有卷舒，從教一身兩號。既然迴避不及，
J37nB392_p0590c11║只可信受奉行。居方則方一處通，千處萬處一時通；
J37nB392_p0590c12║遇圓則圓一機透，千機萬機一時透。他山不離此處，
J37nB392_p0590c13║攝大千於毫端；此處不離他山，容芥塵於剎海。銜花
J37nB392_p0590c14║鳥過，抱子猿歸，在彼在此，理無間然。於此因緣，是誰
J37nB392_p0590c15║端的？華林枝上千花秀，一度芬芳一度春。」
J37nB392_p0590c16║三門。「天下名山，寰中梵剎，萬古乾坤，同時風月。」顧左
J37nB392_p0590c17║右云：「到此方知。」
J37nB392_p0590c18║佛殿。「喝退麻三斤，打開乾矢橛。釋迦自釋迦，彌勒自
J37nB392_p0590c19║彌勒。因我得禮你，覿面休分別。」
J37nB392_p0590c20║伽藍。「客來迎，賊來送，常住大小事，般般要借重。」（侵損常住
J37nB392_p0590c21║者，當日敗露而去。）
J37nB392_p0590c22║祖師。「四七相承，石女腰邊截兔角；二三密記，鐵牛背
J37nB392_p0590c23║上拔龜毛。大小祖師，當門無齒。」
J37nB392_p0590c24║方丈。「者是從上尊宿據虎頭、收虎尾之處所，山僧自
J37nB392_p0590c25║遠而來，如何施設？」卓拄杖，云：「既入虎穴，必得虎子。」
J37nB392_p0590c26║開堂，拈護法疏。「不是秦書漢篆，亦非鳥跡龍文。直饒
J37nB392_p0590c27║舉起，便知千聞不如一見。」
J37nB392_p0590c28║山主疏。「一賓一主，全始全終。瞿曇給孤，地藏閔公。」
J37nB392_p0590c29║同門疏。「本是家裏人，須說家裏話。千里卻同風，聯輝
J37nB392_p0590c30║不借借。」
J37nB392_p0591a01║法座。「向上一路，千聖不傳，弁山見得，只是尋常。」遂陞。
J37nB392_p0591a02║拈香。「此一瓣香，如雲如蓋，包羅群象，長養萬靈，恭為
J37nB392_p0591a03║北閩之至尊，上祝南山之聖壽。此一瓣香，光明合浦，
J37nB392_p0591a04║潤出崑岡，奉為闔國公卿、本山檀護展絲綸之才，凌
J37nB392_p0591a05║風雲而麗宇宙，成剛大之器，配道義以護林泉。此一
J37nB392_p0591a06║瓣香，根連桐岫，派續雲門，端為開山瑞祖重懸慧日
J37nB392_p0591a07║於中天，前住伯叔昆季再駕慈航於巨浸。」懷中出香。
J37nB392_p0591a08║「此一瓣香，昔在龍華堂裏一棒銷鎔，今從弁岳山中
J37nB392_p0591a09║九回拈出，供養維揚善慶，即此堂上洞宗二十九世
J37nB392_p0591a10║百愚斯老和尚，杲日破重昏，高明恒獨運。」斂衣就座。
J37nB392_p0591a11║白椎竟，師云：「金鎚影動，遍界全彰，歷歷圓音，聲光不
J37nB392_p0591a12║昧。還有知音善和者麼？」問：「祖父門庭即不問，重整家
J37nB392_p0591a13║風事若何？」師云：「尊貴自來有種。」進云：「大用現前，不存
J37nB392_p0591a14║軌則，更借一問又如何？」師云：「規模原不同途。」進云：「千
J37nB392_p0591a15║秋模範從今立，萬疊青山展笑顏。」師云：「切忌隨他轉。」
J37nB392_p0591a16║乃云：「從上來事，迥絕名模；列祖出興，卒難啟口。迫不
J37nB392_p0591a17║得已，傍通一線。前日禮菴塔上砌石栽培，大地繞青
J37nB392_p0591a18║霞，尊貴自來有種；今日龍華寺中開堂說法，長空盈
J37nB392_p0591a19║瑞雪，規模原不同途。直得獅巖哮吼，艸長吳山；象嶺
J37nB392_p0591a20║回觀，花飛苕水。正中亭外，虎咬大蟲；華石澗邊，蛇吞
J37nB392_p0591a21║鱉鼻。但得橫身萬類，於事無心；盤翠千峰，於心無事。
J37nB392_p0591a22║便見天清地寧，民康物阜。全身擔荷，續無盡之燈；闊
J37nB392_p0591a23║步大方，放不欺之燄。法隨法行，法幢隨處建立。正與
J37nB392_p0591a24║麼時，如何委悉？浙東山，浙西水，四海五湖王化裏。」復
J37nB392_p0591a25║白椎，下座。
J37nB392_p0591a26║當晚，小參。「佛法遍在一切處，更向一切處覓一絲毫
J37nB392_p0591a27║隔礙底道理了不可得。山僧近離禮菴，曉泛太湖，衝
J37nB392_p0591a28║風載雨，激電敲空，香象金鵬，吞龍截浪，如是境界可
J37nB392_p0591a29║以明自本心、見自本性，當處安家立業，恢張祖父田
J37nB392_p0591a30║園，其餘立墻立塹、分界分疆有甚共語處？不見開山
J37nB392_p0591b01║師翁因僧問：『若人識得心，大地無寸土。現前山河大
J37nB392_p0591b02║地是有是無？』翁曰：『鏡裏莫攀花。』開山可謂掃除朕跡，
J37nB392_p0591b03║迥絕功勳，奈何土曠人稀，相逢者少？弁山固無長處，
J37nB392_p0591b04║務要知源識本，使現前一眾與我老祖兩得相見。秦
J37nB392_p0591b05║明初拂曉玲瓏，萬里山河一鑑中，寄語遊人急回首，
J37nB392_p0591b06║春光不在畫橋東。」
J37nB392_p0591b07║立兩序，本照禪士請上堂。「夢入天宮說法，演出龍函
J37nB392_p0591b08║海藏。展大機，施大用，東邊底東邊立；成大智，奮大義，
J37nB392_p0591b09║西邊底西邊立。入泥入水，尋常手眼通身；辨主辨賓，
J37nB392_p0591b10║動靜機輪合轍。說甚金剛圈，栗棘蓬，總是閒家貝。」驀
J37nB392_p0591b11║喚侍者云：「分明記取，三十年後，此話大行。」
J37nB392_p0591b12║聖節，上堂。以拂子左拂，云：「雲從龍。」右拂，云：「風從虎。」豎
J37nB392_p0591b13║拂，云：「聖人作而萬物睹。無孔笛，一音吹出，萬籟消聲；
J37nB392_p0591b14║太平歌，一人高唱，多人應和。輝聯玉葉，克壯金枝，萬
J37nB392_p0591b15║國晏安，群生穆穆，九洲賓服，黎庶熙熙。仰看呆日恒
J37nB392_p0591b16║垂照，常見黃河徹底清。」
J37nB392_p0591b17║郡邑眾護法請上堂，問：「三玄的旨時姑置，八棒真機
J37nB392_p0591b18║作麼生？」師云：「靈龜無朕兆，空殼不勞鑽。」進云：「但形文
J37nB392_p0591b19║彩即屬染污，何須觸令支玄棒？」師云：「劈破鴻濛全在
J37nB392_p0591b20║我。」進云：「兩頭坐斷，八面風生，安用接機從正棒？」師云：
J37nB392_p0591b21║「縱橫妙用要臨時。」進云：「舉一明三，目機銖兩，因甚辨
J37nB392_p0591b22║機提正棒？」師云：「高揮大抹俱超絕。」進云：「是法平等，無
J37nB392_p0591b23║有高下，為何靠玄傷正棒？」師云：「照用齊施盡按過。」進
J37nB392_p0591b24║云：「運斤成風，雕文喪德，怎生印順宗旨棒？」師云：「電光
J37nB392_p0591b25║影裏分緇素。」進云：「在聖不增，在凡不減，誰又盲枷瞎
J37nB392_p0591b26║煉棒？」師云：「石火聲中辯佛魔。」進云：「既然考驗虛實，那
J37nB392_p0591b27║更苦責愚癡？」師云：「當下直教開醉眼。」進云：「至道無難，
J37nB392_p0591b28║惟嫌揀擇，作麼掃除凡聖棒？」師云：「吹毛用了急須磨。」
J37nB392_p0591b29║進云：「棒頭點出無私旨，言下鍠然亙古今。」師云：「棒下
J37nB392_p0591b30║翻身能幾箇？許多人向外邊尋。」乃拈拄杖，云：「至道無
J37nB392_p0591c01║難，惟嫌揀擇，但形文彩，即屬染污。須是俊傑鴻儒、英
J37nB392_p0591c02║靈衲子舉一明三，目機銖兩，兩頭坐斷，八面風生，有
J37nB392_p0591c03║如是作略、如是威光，方可運斤成風，端不雕文喪德。
J37nB392_p0591c04║倘以言鋒展演、智識摶量，劈破鴻濛未為究竟，縱橫
J37nB392_p0591c05║妙用亦是馳驅，當下不開醉眼，吹毛返成鈍置。眾中
J37nB392_p0591c06║還有獨脫無依者麼？」卓拄杖，云：「高揮大抹俱超絕，照
J37nB392_p0591c07║用齊施盡按過。」
J37nB392_p0591c08║開山瑞祖同繼席龍華諸位和尚木主入祖堂，陞座。
J37nB392_p0591c09║「蒼弁山前闢蓁莽，道重王臣百神仰，水赴雲歸納萬
J37nB392_p0591c10║方，泉卓六和惟一杖。祖孫父子始三傳，掀翻處處開
J37nB392_p0591c11║穹壤，伯叔昆季十數人，蹴踏千千億龍象。寶鏡高懸
J37nB392_p0591c12║五十年，靈鍔光騰幾萬丈，眼空佛祖不近情，埽蕩魔
J37nB392_p0591c13║氛窮伎倆。十方世界現全身，覿面維彰大人相。」
J37nB392_p0591c14║攖寧和尚木主入祖堂，止姪請上堂。「萬聖靈源，合仁
J37nB392_p0591c15║義道德為一致；列祖正派，聚公孫父子為一堂。展千
J37nB392_p0591c16║燈互照之機，啟諸佛不傳之秘，精微履踐，廣大包容。
J37nB392_p0591c17║應物如春，倒跨山頭石虎；轉功就位，喚回雪裏金烏。
J37nB392_p0591c18║一生於此足矣，萬事於我何哉？且向甚處與伊相見？
J37nB392_p0591c19║夜明簾外家聲遠，禁殿惟聞柏子香。」下座。至祖堂，云：
J37nB392_p0591c20║「行不出戶，坐不當堂，東山不立，北斗不藏，團圞共坐
J37nB392_p0591c21║忘尊貴，遞代相傳無盡燈。」
J37nB392_p0591c22║建大悲期，請上堂。問：「子啐母啄，子覺母殼，猶是隔靴
J37nB392_p0591c23║搔痒，何為啐啄同時句？」師云：「千手大悲摸不著。」進云：
J37nB392_p0591c24║「相逢不啐啄，啐啄同時失又如何？」師云：「八臂那吒擎
J37nB392_p0591c25║不起。」進云：「正當父子投機，不居偏正，憑誰立岸？」師云：
J37nB392_p0591c26║「虛空開口笑。」進云：「功勳不落人間調，放去收來亦自
J37nB392_p0591c27║如。」師云：「逢人莫錯舉。」乃畫⊙云：「若恁麼，子啐母啄，千
J37nB392_p0591c28║手大悲摸不著；㊀，不恁麼，子覺母殼，八臂那吒擎不
J37nB392_p0591c29║起。【圖】，恁麼不恁麼，啐啄同時，普令法界情與無情，
J37nB392_p0591c30║同入旋陀羅尼大三昧門。[○@∴]，適來善財童子道：『觀世
J37nB392_p0592a01║音菩薩將錢買胡餅，放下手云：「原來卻是饅首。」』又作
J37nB392_p0592a02║麼生？自攜餅汲清涼水，卻著衫來作主人。」
J37nB392_p0592a03║月旦寒食，上堂。「青山青，綠水綠，春風影裏歌一曲。翻
J37nB392_p0592a04║憶當年陸大夫，只解笑兮不解哭。你道笑箇什麼？冬
J37nB392_p0592a05║至寒食一百五，晨朝又是三月一。」
J37nB392_p0592a06║自迦葉至雲門，湛祖六十四世木主入宗堂，陞座。「盡
J37nB392_p0592a07║大地是箇宗堂，從上佛祖莫不由此。法流東震，續無
J37nB392_p0592a08║盡之燈，遍界高輝遠燄；道合西乾，弘別傳之旨，滿前
J37nB392_p0592a09║異目超宗。昔日靈山，佛佛授受；今朝弁岳，祖祖相承。
J37nB392_p0592a10║直得太湖、渚湖交口讚歎，峴山、雉山鞠躬稽首。問：『自
J37nB392_p0592a11║威音那畔、空劫已前，未有佛祖之時，誰安名號？』但云：
J37nB392_p0592a12║『六十四燈齊剔起，嘉聲赫赫振閻浮。』」
J37nB392_p0592a13║淨智二輩木主入宗堂，陞座。「宗堂一設，綱紀分明，自
J37nB392_p0592a14║迦葉至湛祖六十四世居中，以未住弁山淨智列為
J37nB392_p0592a15║昭穆。由是風生大野，日麗中天，龍岡起舞，獅巖𨁝跳。
J37nB392_p0592a16║三十三天撲帝鐘，森羅萬象咸歡悅，威音王佛莫安
J37nB392_p0592a17║排，留與叢林作軌則。」
J37nB392_p0592a18║密聞和尚同宜姪木主入宗堂，岳、章二法孫等請上
J37nB392_p0592a19║堂。「宗鏡堂前，風規凜冽；祖燈室內，家法森嚴。照用則
J37nB392_p0592a20║正眼洞明，放行則真機卓邁，須是師強資勝，方能入
J37nB392_p0592a21║室昇堂，輝聯從上宏猷，大小團圞一處。雖然，更有一
J37nB392_p0592a22║人在千人萬人中，不背一人、不向一人，且道此人具
J37nB392_p0592a23║何面目？下座與你相見。」至宗堂，云：「玲瓏八面，坦蕩十
J37nB392_p0592a24║分，金鋪階道，玉砌乾坤，歸家盡是兒孫事，祖父從來
J37nB392_p0592a25║不出門。」
J37nB392_p0592a26║周護法薦母，請對靈小參。「最初機，龍吟玉樹天將曉；
J37nB392_p0592a27║末後句，鳳舞丹霄夜轉深。沈氏安人於此徹頭徹尾，
J37nB392_p0592a28║了生死去來之如幻，視涅槃寂滅之現前。轉步燕京，
J37nB392_p0592a29║青山未老；笑歸苕水，白首言旋。高簡素之風，行坦平
J37nB392_p0592a30║之路。既來此處，畢竟如何？蓮邦極樂頭頭現，仙島蓬
J37nB392_p0592b01║萊處處安。」
J37nB392_p0592b02║白于和尚木主入宗堂，遠、光、圓三法姪請上堂。「弁岳
J37nB392_p0592b03║峰高，凌虛插漢；太湖水闊，源遠流長。境上有無盡之
J37nB392_p0592b04║心，心上有無盡之境，此處著得隻眼，悉知白于和尚
J37nB392_p0592b05║出生諸緣不借其力、建立萬法不宰其功，獨步大方，
J37nB392_p0592b06║克家有子，高超物表，轉位有人。大眾見麼？要合古輒，
J37nB392_p0592b07║請觀前古。」下座。至宗堂，云：「風和雲白眼花天，踏翠歸
J37nB392_p0592b08║來月正圓，共坐一軒山欲曉，香焚寶鼎話忘年。」
J37nB392_p0592b09║月望，上堂。「朔日纔方過，月望又來著，流水自滔滔，白
J37nB392_p0592b10║雲閒漠漠，好鳥鳴芳枝，好花開籬落，覿面露真機，如
J37nB392_p0592b11║何人不覺？返照莫他求，回光向己索，飛塵絕點埃，大
J37nB392_p0592b12║道甚寥廓，屢喚不歸來，枉費稱行腳。莫莫莫，莫知逆
J37nB392_p0592b13║耳忠言，孤負苦口良藥。」
J37nB392_p0592b14║道林睿凡和尚請上堂。問：「琴弦具韻，必須指點分明；
J37nB392_p0592b15║今古罕聞，全賴良師決斷。十智同真，敢祈垂示。」師云：
J37nB392_p0592b16║「剩飯殘羹，不須拈出。」進云：「一同一質。」師云：「烏藤橫兔
J37nB392_p0592b17║角。」「二同大事。」師云：「白拂豎龜毛。」「三總同參。」師云：「我不
J37nB392_p0592b18║輕汝等。」「四同真智。」師云：「切忌又錯會。」「五同遍普。」師云：
J37nB392_p0592b19║「三更打日午。」「六同具足。」師云：「從來不欠少。」「七同得失。」
J37nB392_p0592b20║師云：「不值半文錢。」「八同生殺。」師云：「一棒一條痕。」「九同
J37nB392_p0592b21║音吼。」師云：「一喝分賓主。」「十同得入。」師云：「照用一齊行。」
J37nB392_p0592b22║「與什麼人同得入？」師云：「龍驤鳳翥承誰力？」「阿誰同音
J37nB392_p0592b23║吼？」師云：「八角磨盤空裏走。」「作麼同生殺？」師云：「啐啄相
J37nB392_p0592b24║逢無縫罅。」「何物同得失？」師云：「一言勘破維摩詰。」「那箇
J37nB392_p0592b25║同具足？」師云：「甕裏何曾走卻鱉？」「什麼同遍普？」師云：「敕
J37nB392_p0592b26║下傳聞六國清。」「何人同真智？」師云：「見得分明又不是。」
J37nB392_p0592b27║「孰與總同參？」師云：「寒山拾得語喃喃。」「那箇同大事？」師
J37nB392_p0592b28║云：「披毛戴角恣遊戲。」「何物同一質？」師云：「江北成枳江
J37nB392_p0592b29║南橘。」進云：「十智已蒙師指示，其中一智是根源。如何
J37nB392_p0592b30║是根源一智？」師云：「見之不取，思之千里。」進云：「若不上
J37nB392_p0592c01║來伸此問，人人盡作等閒看。」師云：「勸君莫只空搔首，
J37nB392_p0592c02║細問知音便得知。」乃云：「適來一問一荅，總是自家屋
J37nB392_p0592c03║裏事，弁山尋常要你如鳥飛空、如箭射的，其奈諸人
J37nB392_p0592c04║翼折故空不能飛、弦斷故射不中的，究到羅紋結角
J37nB392_p0592c05║處，正是同生不同殺、同得不同失，幸有知識自遠來
J37nB392_p0592c06║山，行敲唱於機先、明主賓於量外，同音同吼不資餘
J37nB392_p0592c07║力、同普同遍匪藉他能，利益人天、光騰祖苑，然則只
J37nB392_p0592c08║聞遠播家聲，未見同真面目。」顧左右云：「勸君莫只空
J37nB392_p0592c09║搔首，細問知音便得知。」
J37nB392_p0592c10║小參。「弁山連日為眾打七，疲憊極矣，忽憶誌公陞座，
J37nB392_p0592c11║寒山出問：『南閻浮提是病可療，因甚禪和子瞌睡最
J37nB392_p0592c12║難醫治？』誌公云：『非但仁者，就使四天王、八金剛盡其
J37nB392_p0592c13║神力驅亦不去。』拾得云：『古有良方，只將一歸何處？是
J37nB392_p0592c14║箇什麼為藥，通身放下、不緩不急為法製，一口吸盡
J37nB392_p0592c15║西江水，翻轉身來，腳頭腳底踢出石頭瓦礫，也解放
J37nB392_p0592c16║光動地，說甚佛病、祖病、瞌睡毛病？覓一星兒了不可
J37nB392_p0592c17║得。』拄杖喝云：『菩薩子！惺惺著，你看選佛場中箇箇如
J37nB392_p0592c18║龍如虎，一念萬年、萬年一念，坐斷主人不落第二見。』
J37nB392_p0592c19║時，彼三人各還本位。」豎拂子，云：「主人公！見不見？鷺鷥
J37nB392_p0592c20║飛入碧波心，抖擻一團銀繡線。」拋拂，云：「薦。」
J37nB392_p0592c21║挂祖堂、宗堂二扁額，陞座。「纔三春，又十一，壯大觀，勝
J37nB392_p0592c22║舊日。展碧漢，染雲箋，拈須彌，不擇筆。昭回玉篆金章，
J37nB392_p0592c23║競秀蜂腰鶴膝。兩彩一賽，法法圓融；向上一機，心心
J37nB392_p0592c24║虛寂。弁山尊貴本天然，不用題名并立石。高高挂向
J37nB392_p0592c25║兩堂前，四面清風生八極。」喝一喝，下座。
J37nB392_p0592c26║結夏，上堂。「諸方禁足，弁山者裏夜短睡不足；諸方羨
J37nB392_p0592c27║餘，弁山者裏日長饑有餘。▆須點出五病，何必商量
J37nB392_p0592c28║兩錯？九十日內如何消遣？但將飯向無心碗，自有人
J37nB392_p0592c29║提折腳鐺。」
J37nB392_p0592c30║天中節，上堂。「文殊令善財採藥，高山頭起浪；善財拈
J37nB392_p0593a01║一莖草度與文殊，陸地上划船；文殊接得，示眾云：『此
J37nB392_p0593a02║藥亦能殺人，亦能活人。』正是隨邪逐惡。弁山一眾，靈
J37nB392_p0593a03║鋒凜凜，寶鏡沉沉，直下見聞不埽自除，那邊消息不
J37nB392_p0593a04║照自徹，移來北鬱單越與南閻浮提鬥額，高標奪得
J37nB392_p0593a05║靈山錦，方信男兒當自強。」
J37nB392_p0593a06║曬藏經，上堂。「當空杲日啟琅函，蝌蚪靈文不易諳，未
J37nB392_p0593a07║展卷時先領略，黃金字字綻優曇。大小頓漸，半滿偏
J37nB392_p0593a08║圓，一時顯現了也。只如以字不成，八字不是，未審是
J37nB392_p0593a09║什麼字？唐言梵語難翻譯，題目分明正好看。」
J37nB392_p0593a10║郡邑祈雨，請就六和泉示眾。「苗爍驕陽半欲枯，噓雲
J37nB392_p0593a11║應早起清渠，飛騰直捲滄溟水，一雨人間萬物蘇。」
J37nB392_p0593a12║郡邑謝雨，請就六和泉示眾。「昨驅旱魃休為祟，今降
J37nB392_p0593a13║甘霖誠應瑞，欲報秋收雨露恩，萬年香爇神龍第。」
J37nB392_p0593a14║解夏兼建盂蘭盆會，上堂。「地官赦罪日，手鑠黃河乾；
J37nB392_p0593a15║弁岳自恣時，腳踢須彌倒。露柱稱神通，氣吞雲夢澤；
J37nB392_p0593a16║燈籠呈妙用，光射斗牛墟。一箇道盡底掀翻，風高韻
J37nB392_p0593a17║遠；一箇道同時放出，鼻直眼橫。拄杖聞得，一齊喚來
J37nB392_p0593a18║與他據款結案。大眾會麼？」卓拄杖，下座。
J37nB392_p0593a19║中秋，上堂。「十五月，最明白。十八潮，更清切。一月普現
J37nB392_p0593a20║一切水，一切水月一月攝。十二樓開八面窗，萬千人
J37nB392_p0593a21║看中秋月。好供養，描不成。好修行，畫不徹。五十四年
J37nB392_p0593a22║來，清光常皎潔。蟾宮第一枝，畢竟誰攀得。」
J37nB392_p0593a23║上堂。「三年一閏，九日重陽，通方上士，舉起便知。且如
J37nB392_p0593a24║何是應時及節一句？」代云：「重陽無雨一冬晴。」
J37nB392_p0593a25║嚴太史請上堂。「今朝十月一，有箇好消息，嶺上浮雲
J37nB392_p0593a26║乍捲乍舒，谿邊落葉半黃半赤，方便門、解脫門、毘盧
J37nB392_p0593a27║寶閣門八字打開，有照有用、有權有實，於斯一踏穿，
J37nB392_p0593a28║萬事已周畢，更擬問如何，扶桑日又出。」
J37nB392_p0593a29║佛開光，請上堂。舉：「世尊在忉利天為母說法，優填王
J37nB392_p0593a30║思佛，命匠雕栴檀像，及至世尊下來，像亦出迎。」師云：
J37nB392_p0593b01║「優填王弄假成真，黃面老相逢不識，正眼看來，並須
J37nB392_p0593b02║喫棒。弁山與麼批判又且如何？雲在嶺頭閒不徹，水
J37nB392_p0593b03║流澗底太忙生。」
J37nB392_p0593b04║超凡剃度，請上堂。「三界無安，猶如火宅，眾苦充滿，甚
J37nB392_p0593b05║可怖畏。大小瞿曇二見不除，那知弁峰峻異、靈木迢
J37nB392_p0593b06║然？未出家時，即心即佛，數聲清磬是非外；既出家已，
J37nB392_p0593b07║非心非佛，一箇閒人天地間。未審憑何節目便能迥
J37nB392_p0593b08║出尋常？欲露孃生舊頂門，須知毫髮不容存，堂前鏟
J37nB392_p0593b09║卻無明草，便是超凡越聖人。」
J37nB392_p0593b10║結制，小參。「諸方今日盡道弘開爐鞴，烹調倔強，禪和
J37nB392_p0593b11║密運，鉗鎚煆煉，影響知識，總是九虛不敵一實。偶逢
J37nB392_p0593b12║歲儉，是處閉廚，龍華雖則事事俱無，不必諸公罣念，
J37nB392_p0593b13║務將平日所得所學尖新語句、錦繡文章束作一團，
J37nB392_p0593b14║拋去東洋大海，更莫回顧，單從無意味話頭上逼拶
J37nB392_p0593b15║將去，忽然桶底脫落，始知成佛其來舊矣，到此正好
J37nB392_p0593b16║喫山僧手中痛棒。何故？重賞之下必有勇夫。」
J37nB392_p0593b17║開爐，顏護法請上堂。問：「我宗無語句，亦無一法與人，
J37nB392_p0593b18║今日弘開爐鞴，未知何法垂慈？」師云：「粉壁畫鍾馗。」進
J37nB392_p0593b19║云：「無法可求，無心可得，又作麼生？」師云：「水中抱鶖子。」
J37nB392_p0593b20║進云：「心法皆空，人境俱泯，如何趨向？」師云：「月裏弄嬋
J37nB392_p0593b21║娟。」進云：「虛空挺立無涯際，始是超宗越格流。」師云：「莫
J37nB392_p0593b22║作者般去就。」乃舉：「趙州道：『老僧三十年前在南方火
J37nB392_p0593b23║爐頭有箇無賓主話，直至而今無人舉著。山僧三十
J37nB392_p0593b24║年前在茲山選佛場，直得虛空粉碎、大地平沉，至今
J37nB392_p0593b25║亦無一法與人。』你道無人舉著與亦無一法與人相
J37nB392_p0593b26║去多少？縱饒無法可求、無心可得，心法皆空、人境俱
J37nB392_p0593b27║泯，要見趙州則易，見弁山則難。未審弁山有何長處？
J37nB392_p0593b28║爛研巴豆三千顆，瀉卻諸方五味禪。」
J37nB392_p0593b29║冬至，沈太史請上堂。問：「昔日獻珠成正覺，今朝請法
J37nB392_p0593b30║得何功？」師云：花開鐵樹含朝露。進云：請法獻珠相去
J37nB392_p0593c01║多少？師云：「果結瓊林帶曉風。」進云：「向上一著又作麼
J37nB392_p0593c02║生？」師云：「看取腳下。」進云：「千差踏斷聖凡路，格外真機
J37nB392_p0593c03║獨自知。」師云：「切忌隨他轉。」乃云：「智鑑洞明，十虛無間；
J37nB392_p0593c04║靈機廓徹，萬法無私。格外真機，羊頭車子推明月；劫
J37nB392_p0593c05║前消息，沒底船兒載曉風。正令纔行，又見花開鐵樹；
J37nB392_p0593c06║化工密運，俄驚果結瓊林。天不言轉，凶星為吉曜；地
J37nB392_p0593c07║不言變，頃刻作長年。直得一陽來復，萬類沾恩，晷運
J37nB392_p0593c08║推移，日南長至。且道：佛法長多少？」卓拄杖，下座。
J37nB392_p0593c09║臘八，上堂。「適來無舌童子與無目仙人玄論，一曰：『九
J37nB392_p0593c10║烏盡而一翳存，誰甘受屈？』一曰：『七竅鑿而混沌死，轉
J37nB392_p0593c11║處能幽。』三回九轉，返復不已，卻被無手大士驀面一
J37nB392_p0593c12║揮，打落了兩箇半邊鼻孔。幸逢弁山拄杖從中約住，
J37nB392_p0593c13║各與一頓，為結案曰：『本是逍遙物外人，陶然一枕樂
J37nB392_p0593c14║天真。自從仗劍風塵後，卻被儒冠誤此身。』」
J37nB392_p0593c15║除夕，示眾。「歲云暮矣，豎牧交欣；盡夜歡然，賢愚共慶。
J37nB392_p0593c16║衲僧家不隨境變、不逐時遷，因甚也要過年？」
J37nB392_p0593c17║元旦，雪大師木主入宗堂，旭姪請上堂。「峰巒峻秀，顯
J37nB392_p0593c18║示特尊；松竹陰森，恢揚至貴。曉來無位真人以太虛
J37nB392_p0593c19║為紙、蒼弁為筆、太湖為墨，要山僧於庚申元旦大書
J37nB392_p0593c20║雪葦禪師數字配入宗堂。纔運腕時，清風兩袖，紫氣
J37nB392_p0593c21║騰霄，迎新不負來機，就位已成大事。是汝諸公還知
J37nB392_p0593c22║者段因緣麼？」喝一喝，云：「他時遇人，莫道龍華以官物
J37nB392_p0593c23║作人情。」下座。至宗堂，云：「本無位次，豈用安排？一念回
J37nB392_p0593c24║機，全身奉重，混然無內外，和融上下平。」
J37nB392_p0593c25║立春，上堂。「三界無法，可處求心，日暖風和，鴈回鶯囀。
J37nB392_p0593c26║泥牛𨁝跳，撞倒崑崙，驚起虛空，入藕絲孔。全機全用，
J37nB392_p0593c27║雙放雙收。作麼作麼？眉橫眼上；不借不借，舌在口中。
J37nB392_p0593c28║透此兩關，花開碓觜。」
J37nB392_p0593c29║元宵，上堂。「管弦坐月沸更深，處處燈懸古佛心，爛熳
J37nB392_p0593c30║晴空猶不識，無端卻向外邊尋。」
J37nB392_p0594a01║解制，小參。問：「如何是第一玄？」師云：「猢猻上樹尾連顛。」
J37nB392_p0594a02║「如何是第二玄？」師云：「兩頭白牯手拿煙。」「如何是第三
J37nB392_p0594a03║玄？」師云：「月印長江水印天。」「如何是第一要？」師云：「烏藤
J37nB392_p0594a04║七尺通身竅。」「如何是第二要？」師云：「雷電機先施奧妙。」
J37nB392_p0594a05║「如何是第三要？」師云：「格外真機無作造。」進云：「恁麼則
J37nB392_p0594a06║明月蘆花收拾去。」師云：「切忌迷頭認影。」問：「掀翻大地
J37nB392_p0594a07║方始徹，只如大地作麼生徹？」師云：「臘月火燒山。」進云：
J37nB392_p0594a08║「既是古佛，因甚受人差排？」師云：「過在阿誰？」進云：「謝師
J37nB392_p0594a09║指示。」師云：「看腳下。」乃云：「參學高人貴乎志氣猛烈，志
J37nB392_p0594a10║氣若烈則生死心切，生死一切則擇法眼明，擇法果
J37nB392_p0594a11║明，出一叢林、入一保社，必遇良師大導，時刻提攜，一
J37nB392_p0594a12║經爐鞴，自然透頂、透底、徹骨、徹髓，成就百千三昧，建
J37nB392_p0594a13║立無量法門。露一機，有轉凡成聖底芳聲；示一境，有
J37nB392_p0594a14║立懦起頑底美蹟。若是門外周游、艸菴止宿，認著昭
J37nB392_p0594a15║昭靈靈以為行家奇貨，到處問玄問要，措合機鋒、鉤
J37nB392_p0594a16║聯語句，與本分事有甚交涉？此亦無他，只為志氣不
J37nB392_p0594a17║烈、生死不切、擇法不明，最初行腳苦不遇人，者裏經
J37nB392_p0594a18║冬教你明大法、識小法，那邊過夏教你論古今、呈巧
J37nB392_p0594a19║妙，總是鹽中著醬，虛浮生死無有了期，弁山今日直
J37nB392_p0594a20║截分付。」撫香几，云：「搏扶搖而上者，九萬里大鵬也。」
J37nB392_p0594a21║解制，上堂。問：「聖制圓滿，龍象奔騰。如何是無慧方便
J37nB392_p0594a22║縛？」師云：「獅子巖前苔褁石。」「如何是有慧方便解？」師云：
J37nB392_p0594a23║「象王峰畔水鋪雲。」進云：「已識從前無實法，桃花歲歲
J37nB392_p0594a24║笑春風。」師打，云：「又恁麼去也。」乃云：「無慧方便縛，獅子
J37nB392_p0594a25║巖前苔褁石；有慧方便解，象王峰畔水鋪雲；無方便
J37nB392_p0594a26║慧縛，金鎖千尋鳳羽縈；有方便慧解，烏藤七尺龍睛
J37nB392_p0594a27║轉。弁山今日開方便門、示真實相，普令見者、聞者一
J37nB392_p0594a28║齊悟入去也。」拈拄杖，旋風打散。
J37nB392_p0594a29║寓三大師木主入宗堂，顧、陸二士請上堂。「白蓮寺與
J37nB392_p0594a30║青草塢鬥額，顧景怡赤腳過罨畫溪，陸修靜踏翻了
J37nB392_p0594b01║祐聖宮，引得蒼雲嶺、玉磬山撫掌呵呵，稱揚莫及。弁
J37nB392_p0594b02║山聞得，問：『汝等激揚此事，不無因齋慶讚，畢竟將多
J37nB392_p0594b03║寶寺如來安置何所？』此去宗堂不遠。」遂安位，云：「倒捋
J37nB392_p0594b04║虎鬚，生裁龍角，衲僧家尋常活計。然而衣錦還鄉又
J37nB392_p0594b05║作麼生？起居萬福。」
J37nB392_p0594b06║存焉和尚木主入宗堂，偉持監院請上堂。「白社今猶
J37nB392_p0594b07║在，高風古未磨，東君行正令，春色滿煙蘿。存兄和尚
J37nB392_p0594b08║名標鶖子之前、道占鹽官之右，羅漢琛種田博飯，僅
J37nB392_p0594b09║可拜其下風；法昌遇圍爐說法，何能冀其萬一？直得
J37nB392_p0594b10║燈燈相續，龍華寺裏散天華；祖祖相承，宗鏡堂前懸
J37nB392_p0594b11║寶鏡。正恁麼時如何委悉？萬派終歸海，千山必仰宗。」
J37nB392_p0594b12║下座，安位，云：「虛空不作安樂場，大地頻開解脫門，香
J37nB392_p0594b13║風遶座天光迥，花雨飄簷梱奧深。」
J37nB392_p0594b14║清明穆堂大師木主入宗堂，常舒、自省、聖宗供法衣，
J37nB392_p0594b15║請上堂。「東風不住送流年，春事忙忙泣杜鵑，去客淚
J37nB392_p0594b16║成紅杏雨，故山夢斷碧桃天。林下衲僧無個事，都緣
J37nB392_p0594b17║看徹未生前，是以弁岳山中時節，莫該衣珠自至。頃
J37nB392_p0594b18║接遠來知識，再世新州百姓，前身爛柯山樵，不詢迦
J37nB392_p0594b19║葉金襴衣，獨得機先一著，不趁盧公消瘦服，單傳向
J37nB392_p0594b20║上一宗。今就藏煙節屆，安坐四七二三之左右，瞬目
J37nB392_p0594b21║與揚眉，盡是無生話，雖未說一字，人天咸瞻仰。大眾！
J37nB392_p0594b22║既未說一字，又瞻仰個甚麼？寶殿苔生尊貴重，三更
J37nB392_p0594b23║紅日黑漫漫。」遂安位，云：「入宗門，陞宗堂，象王回顧，彩
J37nB392_p0594b24║鳳翱翔，一龕燈火明千古，風月依稀任主張。」
J37nB392_p0594b25║端午，因事示眾。「我從南方來，路逢一池水，水內一尊
J37nB392_p0594b26║龍，九頭十八尾，不喫凡間食，耑喫是非鬼。汝等要見
J37nB392_p0594b27║龍麼？」驀拈拄杖一齊打散。
J37nB392_p0594b28║誕日，小參。「弁山是月十八生，大潮是月十八生，未審
J37nB392_p0594b29║拄杖幾時生？千歲老兒顏似玉。弁山年來五十五，大
J37nB392_p0594b30║潮年來五十五，未審拄杖年多少？萬年童子鬢如絲。」
J37nB392_p0594c01║卓拄杖，下座。
J37nB392_p0594c02║晚參。舉：「吉州寶禪師因僧問：『賊來須打，客來須看，客
J37nB392_p0594c03║賊俱來時如何？』州曰：『屋裏有緉破艸鞋。』曰：『只如破草
J37nB392_p0594c04║鞋還堪受用也無？』州曰：『汝若將去，前凶後不吉。』」師云：
J37nB392_p0594c05║「雙雙豪客遠相過，倒著芒鞋踏綠莎，莫謂家貧無厚
J37nB392_p0594c06║贈，風流元不在衣多。」
J37nB392_p0594c07║結制，上堂。「本來面目，賣刀買犢。是個甚麼？丙丁求火。
J37nB392_p0594c08║一歸何處？點鬼帳簿。畢竟是誰？騎驢覓驢。者些殘羹
J37nB392_p0594c09║剩飯，逗到開罏時節總用不著。」卓拄杖，云：「單單一握
J37nB392_p0594c10║龍泉，付與諸公親試，時時抖擻精神，刻刻磨礱志氣，
J37nB392_p0594c11║縱橫不露鋒鋩，予奪了無變易，任他六臂三頭，一擊
J37nB392_p0594c12║從教粉碎，果能直下知歸，管取心空及第。」
J37nB392_p0594c13║上堂。問：「七日已前，緊即是緩；七日已後，緩即是緊。正
J37nB392_p0594c14║當七日又如何？」師云：「塞除佛祖窟。」進云：「威音那畔還
J37nB392_p0594c15║有箇消息也無？」師云：「打破玄妙門。」進云：「向上一路，請
J37nB392_p0594c16║師指示。」師便打。進云：「碁逢敵手難藏拙，琴遇知音正
J37nB392_p0594c17║好彈。」師云：「若不慇懃重努力，依前孤負好時光。」乃云：
J37nB392_p0594c18║「參禪無奇特，所貴在當人。七日已前事，直下命根斷，
J37nB392_p0594c19║當處脫疑情；七日已後事，冰稜邊側立，劍刃上橫行。
J37nB392_p0594c20║正當在七日，塞除佛祖窟，打破玄妙門，莫依清淨界，
J37nB392_p0594c21║跳出斷常坑。了不涉迷悟，自鏡本常明，無是無不是，
J37nB392_p0594c22║無非無不非。得亦無所得，失亦無所失，徹底攪不渾，
J37nB392_p0594c23║通身浸不溼。莫負好時光，慇懃重努力。」
J37nB392_p0594c24║上堂。「面皮放下莫回互，一句話頭牢把住。地覆天翻
J37nB392_p0594c25║做一場，此時不悟何時悟？」
J37nB392_p0594c26║解制，上堂。「少室門風自來廣大，弁山路徑一向寬舒，
J37nB392_p0594c27║參學高人放下即穩，英靈上士撮得便回。假如憎愛
J37nB392_p0594c28║不忘、情封未啟，觸途成滯、舉意乖違，縱得神機莫測，
J37nB392_p0594c29║靜似羚羊挂樹，與他一頓烏藤；變化無窮，動如妙翅
J37nB392_p0594c30║搏風，也與一頓烏藤。忽逢龜毛上座云：『和尚恁麼為
J37nB392_p0595a01║人，點頭者只得一半，搖手者亦有一半。』山僧向他道：
J37nB392_p0595a02║『莫嫌此處菜根淡，未必他山客意濃。』」
J37nB392_p0595a03║退院兼謝兩序，上堂。左卓拄杖，云：「進則雷轟電激。」右
J37nB392_p0595a04║卓拄杖，云：「退則月霽風清。」橫按拄杖，云：「進也由我，退
J37nB392_p0595a05║也由我，我為法王，於法自在，功成不處，復妙回途。大
J37nB392_p0595a06║眾須知：佛法禪林，惟遵延選；人天祖位，豈許營求？呂、
J37nB392_p0595a07║莽機謀，徒施巧妙；訥、璉行止，儘可追攀。珍重！諸公別
J37nB392_p0595a08║酬一偈：遴嗣蒼弁倚蒼穹，多賴高人贊助功，今得翛
J37nB392_p0595a09║然無罣礙，杖頭八面起清風。」下座，抴杖便行。
J37nB392_p0595a10║寒松操禪師語錄卷第七