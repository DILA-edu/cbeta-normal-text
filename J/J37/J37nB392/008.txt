J37nB392_p0595b01║寒松操禪師語錄卷第八
J37nB392_p0595b02║嗣法門人德麟編錄
J37nB392_p0595b03║再住安慶白雲香爐寺語錄
J37nB392_p0595b04║出隊歸，值中秋，本山眾護法請上堂。遂陞座，拈香祝
J37nB392_p0595b05║聖畢，復懷中出香云：「此一瓣香，臭同乾矢橛，貴等死
J37nB392_p0595b06║貓頭，為他酬價無人，累我十回拈出，供養八處九會
J37nB392_p0595b07║洞宗正傳二十九世百愚斯老和尚，不圖熱鬧門庭，
J37nB392_p0595b08║要了現前公案。」白椎竟，乃云：「師塔期成古善權，一身
J37nB392_p0595b09║培植十餘年，爾來將得全卑願，又被白雲召我還。大
J37nB392_p0595b10║眾！流光迅速，不與人期，佛法無多，久長難得。山僧昔
J37nB392_p0595b11║未久住茲山，只因塔上松楸無主，別去則苔生古殿、
J37nB392_p0595b12║露冷巖頭，今來各各須是心如秋月，皎潔無塵，獨露
J37nB392_p0595b13║乾坤，光吞萬象，朗清輝於大地，高豎法幢，揭普照於
J37nB392_p0595b14║中天，弘揚祖道，如斯標格，足可觀光。正與麼時，怎生
J37nB392_p0595b15║委悉？再理舊詞連韻唱，村歌社舞又重新。」
J37nB392_p0595b16║上堂。「白雲老漢無端變作一條萬歲藤，微塵諸佛總
J37nB392_p0595b17║在裏許。」卓一卓，云：「放過即不可。」
J37nB392_p0595b18║上堂。「過玉帶溪，見出水蓮。轉遶佛徑，到白雲山。一生
J37nB392_p0595b19║參學事畢，虛費草鞋，堪作什麼？不是知音徒側耳。」
J37nB392_p0595b20║種竹，示眾。「有志參禪，惟動惟慎；無心合道，載節載貞。
J37nB392_p0595b21║個裏端倪，如同種竹。欲得陰繁色翠，應須土厚根深。
J37nB392_p0595b22║冷淡扶疏，莫使焦芽敗種；精神勁直，方堪傲雪凌霜。
J37nB392_p0595b23║戛玉篩金，清風有待；化龍棲鳳，明月相尋。歷盡歲寒，
J37nB392_p0595b24║了無變易。何由高節人相重？只在虛心自不欺。」
J37nB392_p0595b25║栽松，示眾。「為惜童山植翠妍，钁頭猶帶壟頭煙，人生
J37nB392_p0595b26║欲奮凌雲志，遮莫從他歲月遷。須早辦，莫遲延，但假
J37nB392_p0595b27║深根常得地，何憂直幹不扶天？」
J37nB392_p0595b28║白巖位和尚訃聞，上堂。「話別錢塘數載違，祖庭各住
J37nB392_p0595b29║謝同時，朝來聞得江頭信，竟作人天墮淚碑。唯白巖
J37nB392_p0595b30║老和尚素風遼廓，景行彌高，鑄古烹今，翻轉近時銕
J37nB392_p0595c01║案；調龍洗象，蕩除空劫家私。摘法海難摘之珠，見未
J37nB392_p0595c02║曾見；彙宗門莫彙之集，聞所未聞。挽墜辯訛傳，驚殺
J37nB392_p0595c03║草中狐兔；捄焚成大統，立枯紙上蠹魚。誠為末世光
J37nB392_p0595c04║幢，且忽厭乎世矣！致使法城震恐，魔壘揚威，後進初
J37nB392_p0595c05║登，何棲何泊？白雲特為燒香舉似大眾，或來、不來，有
J37nB392_p0595c06║伴、無伴，三冬枯木秀，九夏雪花飛。」
J37nB392_p0595c07║啟窯，示眾。「暫借龍山土一丘，窯成六合白雲收，不萌
J37nB392_p0595c08║枝發深窯燄，火浴泥龍笑點頭。」
J37nB392_p0595c09║因事告神。「窯蓬曉構借鄰斧，為學陶濱成梵宇；斧竊
J37nB392_p0595c10║何人杳不回，伽藍弗察胡為主？」（竊者，是夜投斧殿側。）
J37nB392_p0595c11║中秋，上堂。問：「不訊平分秋色，如何是上大人？」師云：「頭
J37nB392_p0595c12║不梳，面不洗。」「如何是丘乙己？」師云：「用則行，舍則藏。」「如
J37nB392_p0595c13║何是化三千？」師云：「雲從龍，風從虎。」「如何是七十士？」師
J37nB392_p0595c14║云：「出其類，拔其萃。」「如何是尒小生？」師云：「居處恭，執事
J37nB392_p0595c15║敬。」「如何是八九子？」師云：「唯不諾，走不趨。」「如何是佳作
J37nB392_p0595c16║仁？」師云：「學之則，聖之模。」「如何是可知禮也？」師云：「入太
J37nB392_p0595c17║廟，每事問。」進云：「不因秋月朗，爭見碧天高？」師云：「謾云
J37nB392_p0595c18║侵早起，更有夜行人。」乃云：「山僧上在大人膝下學得
J37nB392_p0595c19║乙偈，卷而懷之已有年矣，任是三千客問、七十子求，
J37nB392_p0595c20║未常吐一元字腳。今遇平分秋色，欲拈供尒小生，天
J37nB392_p0595c21║瑞侍者先露八九，只貴發揮佳作，不問可知禮也。是
J37nB392_p0595c22║汝諸公還委悉麼？謾云侵早起，更有夜行人。」
J37nB392_p0595c23║挂木魚。「不向禹門躍浪深，惟從香積吼清音。金牛公
J37nB392_p0595c24║案分明舉，能有幾人識此心。那是此心？」擊梆四下。
J37nB392_p0595c25║龍門浪平和尚訃至，上堂。「茗水溪邊，踏翻皓月；道林
J37nB392_p0595c26║山上，別展家風。不墮功勳，雙彰明暗。惟其古道猶存，
J37nB392_p0595c27║得以閹拈弁岳；任彼隤型易調，嗒然亦似浮雲。於素
J37nB392_p0595c28║於緇，共聞共見。何期大法海頃下慈帆，羅漢峰俄顰
J37nB392_p0595c29║翠黛？龍吟曉霧成愁韻，瀑瀉懸巖總淚痕。莫謂相逢
J37nB392_p0595c30║不相識，清流一掬表同門。」
J37nB392_p0596a01║上堂。「山川繞檻，宛如水墨屏風；塔石凌霄，麗若神仙
J37nB392_p0596a02║洞府。霞生谷口，樵子斫雲邊；月滿谿頭，牧童歌隴外。
J37nB392_p0596a03║謂是佛法，眼中著屑；謂是世諦，滴水難消。阿呵呵！罷
J37nB392_p0596a04║罷罷！饒他吳道子、顧虎頭，有筆也難描畫。」
J37nB392_p0596a05║上堂。「三世諸佛，無中說有，青山常運步；六代祖師，有
J37nB392_p0596a06║裏尋無，白日不移輪。淨名杜口，早涉繁詞；摩竭掩關，
J37nB392_p0596a07║己揚家醜。象骨禾山，玩弄神變，腳跟下好與三十棒。
J37nB392_p0596a08║如斯告報，普請承當。擬議之間，白雲萬里。」
J37nB392_p0596a09║應供，示眾。「一段真機不覆藏，通身有口謾宣揚，擎來
J37nB392_p0596a10║滿缽雲千片，香積何須羨上方？」
J37nB392_p0596a11║大殿僧堂落成，陞座。「一、拽石山門騎佛殿；二、搬土露
J37nB392_p0596a12║柱拽僧堂。長短方圓本自然，發機不用千鈞弩。所以
J37nB392_p0596a13║白雲殿堂，迥別人間天上。諸佛處此殿，是故此殿最
J37nB392_p0596a14║吉祥；諸佛入此堂，是故此堂最嚴淨。當知此殿此堂，
J37nB392_p0596a15║不屬陰陽攝受，不拘年月推移，盡從諸公玅明性中
J37nB392_p0596a16║流出，直得十方諸佛異口同音宣說。偈曰：兩彩功成
J37nB392_p0596a17║喜有期，玲瓏八面鎮坤維。白雲吞卻太虛了，正是心
J37nB392_p0596a18║空及第時。」
J37nB392_p0596a19║穿井，示眾。「靈泉深隱白雲隈，海眼沙封久不開，卓錫
J37nB392_p0596a20║弗辭甘醴出，梵玟有待故人來。」