J37nB392_p0596b01║寒松操禪師語錄卷第十
J37nB392_p0596b02║嗣法門人德聖編錄
J37nB392_p0596b03║座元寮秉拂語錄
J37nB392_p0596b04║受法衣，秉拂。拈衣示眾云：「箇事由來徹底窮，尋常嬾
J37nB392_p0596b05║得向人通，今朝授受親承旨，千聖從教立下風。下風
J37nB392_p0596b06║且置，箇中事作麼生？寶印當空玅，重重錦縫開。」披衣
J37nB392_p0596b07║就座，拈拄杖云：「欲識佛性義，當觀時節因緣，時節若
J37nB392_p0596b08║至，其理自彰。」復按拄杖云：「時節至矣。」卓一卓云：「理已
J37nB392_p0596b09║彰矣，向此轉得身、吐得氣，如龍得水、似虎靠山，孤迥
J37nB392_p0596b10║迥橫亙十方，峭巍巍摩蕩今古，示一機而千峰落色，
J37nB392_p0596b11║發一境而萬派朝宗，說甚高揖釋迦、不拜彌勒？便乃
J37nB392_p0596b12║披師衣、就師座，懸寶鏡於夜明簾外，秉師拂、行師令，
J37nB392_p0596b13║撒珍珠於紫羅帳中，當面拈出，纖毫不涉，覿體相呈，
J37nB392_p0596b14║玅協兼帶。正恁麼時如何委悉？」良久云：「但能不觸當
J37nB392_p0596b15║今諱，也勝前朝斷舌才。」問：「熊耳峰前事，千古無人見，
J37nB392_p0596b16║幸師登法筵，禮請通一線。」師振威一喝。進云：「慈雲普
J37nB392_p0596b17║覆三千界，情與無情俱沾恩。」師云：「月照樓頭人夢杳，
J37nB392_p0596b18║雲橫谷口鳥迷巢。」進云：「群狐膽喪從今日，大闡宗風
J37nB392_p0596b19║在此時。」師云：「逢人但恁麼舉。」進云：「謝師荅話。」師云：「須
J37nB392_p0596b20║識鉤頭意，莫認定盤星。」
J37nB392_p0596b21║結夏，秉拂。問：「朱明已屆，聖制當遵，天目四關，願垂指
J37nB392_p0596b22║示。」師云：「一人傳虛，萬人傳實。」「如何是大海無魚？」師云：
J37nB392_p0596b23║「春到禹門無宿客。」「如何是大地無草？」師云：「年來邊塞
J37nB392_p0596b24║少鶯花。」「如何是大富無糧？」師云：「美食難中飽人餐。」「如
J37nB392_p0596b25║何是大悟無道？」師云：「位居九五不知尊。」進云：「等閒拋
J37nB392_p0596b26║出金剛圈，到底難吞栗棘蓬。」師云：「怪得阿誰？」乃云：「朱
J37nB392_p0596b27║明已屆，聖制當遵，以大圓覺為我伽藍，身心安居平
J37nB392_p0596b28║等性智，飽以金牛飯、飲以趙老茶，栗棘蓬朝朝與汝
J37nB392_p0596b29║唼噉、金剛圈時時與汝提撕，直下薦得，任他雲門關、
J37nB392_p0596b30║天目關、趙州關、黃龍關，重重關鎖一踏全開，始信大
J37nB392_p0596c01║海無魚、大悟無道。若更猶豫，必須朝參、暮參、行參、坐
J37nB392_p0596c02║參，絕後重甦，方識禹門無宿客、九五不知尊，然猶未
J37nB392_p0596c03║是極則事。且如何是極則事？缽囊高挂禪床角，待到
J37nB392_p0596c04║秋來再問津。」
J37nB392_p0596c05║秉拂。豎拂子，云：「諸昆仲！會麼？只者箇耀古騰今，了無
J37nB392_p0596c06║朕兆，毘嵐未撼之初而不增、劫火洞然之後而不燥，
J37nB392_p0596c07║日月不能奪其光、聖賢無以窮其奧，展開則萬谷傳
J37nB392_p0596c08║芳、收藏則纖毫俱掃，二聽莫聞其聲、五目安睹其貌？
J37nB392_p0596c09║阿呵呵！離玄要，毘婆尸佛早留心，直至而今不得玅。」
J37nB392_p0596c10║問：「現前消息即不問，洞山五位請敷揚。」師云：「洞山無
J37nB392_p0596c11║此語，莫謗洞山好。」「如何是正中偏？」師云：「三更月色到
J37nB392_p0596c12║窗前。」「如何是偏中正？」師云：「桃李芬芳笑古鏡。」「如何是
J37nB392_p0596c13║正中來？」師云：「六月梅花帶雪開。」「如何是兼中至？」師云：
J37nB392_p0596c14║「萍水相逢多意氣。」「如何是兼中到？」師云：「泥牛入海無
J37nB392_p0596c15║消耗。」進云：「新豐一曲千年普，洞上宗風萬古輝。」師云：
J37nB392_p0596c16║「轉功就位人皆見，句裏藏鋒幾箇知？」
J37nB392_p0596c17║秉拂。「有句無句，荷葉團團團似鏡；如藤倚樹，菱角尖
J37nB392_p0596c18║尖尖似錐。樹倒藤枯，風吹柳絮毛毬走；句歸何處？雨
J37nB392_p0596c19║打梨花蛺蝶飛。到此果是楊修見幼婦而知玅者，任
J37nB392_p0596c20║他棒如雨點、喝似雷轟，握劍輥毬、張弓架箭，佛祖言
J37nB392_p0596c21║教、諸子百家不用如何若何，信手拈來一捏粉碎，有
J37nB392_p0596c22║甚禪可參、七可打？便做箇灑灑落落無事閒道人也。
J37nB392_p0596c23║假若惜破甑於回頭、驚蜂蠆於掉臂，直饒舉手攀南
J37nB392_p0596c24║斗、轉身倚北辰，鸚鵡洲和岸趯翻、黃鶴樓驀頭拳倒，
J37nB392_p0596c25║正眼看來，猶隔玄關在。就中莫有透得的麼？」一僧纔
J37nB392_p0596c26║出，師云：「莫學假雞啼。」
J37nB392_p0596c27║秉拂。「西來祖意莫參詳，覿面分明絕覆藏，霧影環山
J37nB392_p0596c28║分夕照，松濤隔岸墮幽香。溪邊露冷浮雲淡，嶺上風
J37nB392_p0596c29║高逝水長，幾樹桃花紅灼灼，數竿修竹碧蒼蒼。知有
J37nB392_p0596c30║者，庭前柏枯生果；不知有者，廬陵米爛成秧。知與不
J37nB392_p0597a01║知，拈向一邊著。何故聻？有事出眾相見，無事各自歸
J37nB392_p0597a02║堂。」問：「西來祖意即不問，欲將賓主請師分。」師打，云：「且
J37nB392_p0597a03║道是賓？是主？」「如何是賓？」師云：「終日走白雲。」「如何是主？」
J37nB392_p0597a04║師云：「當堂不正坐。」「如何是賓中賓？」師云：「眼底無筋一
J37nB392_p0597a05║世貧。」「如何是賓中主？」師云：「歷盡青山沒伴侶。」進云：「謝
J37nB392_p0597a06║師指示。」師云：「且禮拜著。」僧作禮，師便打。
J37nB392_p0597a07║解夏，秉拂。「盡大地是箇青龍寺，其間煙雲出沒、鳥道
J37nB392_p0597a08║紆迴，同行共止，了無遮障。因甚問著境況遐邇、樓閣
J37nB392_p0597a09║高低？十箇五雙，茫然不知。今朝不惜眉毛，八字打開。」
J37nB392_p0597a10║豎拂，云：「看看！九峰崒嵂，疊翠成陰；三泖瀠迴，交光瀲
J37nB392_p0597a11║灩。月臨古渡，疏影微分；煙鎖重樓，寒光獨耀。櫓聲款
J37nB392_p0597a12║乃，穿石樣之梭；山色微茫，布天孫之錦。於此會得，途
J37nB392_p0597a13║中受用；於此不會，世諦流布。途中世諦且置，祇如不
J37nB392_p0597a14║涉程途又作麼生？」揮拂，云：「腳下無私塵不隔，胸中有
J37nB392_p0597a15║字路偏遙。」
J37nB392_p0597a16║秉拂。「者著子，最難測，智莫能知，識不可識。道其明，黑
J37nB392_p0597a17║如漆；道其暗，昭如日。卷則包含萬有，了無滲漏；放▆
J37nB392_p0597a18║該括十虛，迥絕纖塵。大闡一音，廣弘萬品。若是箇眼
J37nB392_p0597a19║底有筋、皮下有血的漢子，一聞此舉，承當得去，不妨
J37nB392_p0597a20║渴飲饑餐，倦眠閒步，嘯傲林泉，坐消歲月。設或尚留
J37nB392_p0597a21║觀聽，更須清耳虛襟，晨昏匪懈，似雞抱卵，晝夜不離；
J37nB392_p0597a22║如貓捕鼠，首尾一貫。直得天翻地覆，海沸波騰，東西
J37nB392_p0597a23║莫辯，南北不分，忽然㘞地一聲，方知成佛其來舊矣。
J37nB392_p0597a24║雖然，若到祖師門下，正好朝打三千，暮打八百。因甚
J37nB392_p0597a25║如此？」拍案，云：「不到最高處，安知滄海深？」
J37nB392_p0597a26║秉拂。「六七年來訪道參禪，問法皆言無說，問道皆云
J37nB392_p0597a27║無傳。且喜無說，踏穿草履沒絲隔；幸也無傳，撲落虛
J37nB392_p0597a28║空絕正偏。自此不羨佛與祖，披襟常嘯碧雲邊，誰知
J37nB392_p0597a29║遇著無情漢，逼我垂鉤釣曉煙？飄然舞起巖頭棹，莞
J37nB392_p0597a30║爾放開船子舟，片帆直入驚人浪，裂破波心兩道流，
J37nB392_p0597b01║悠悠頻把絲綸展，試看華鯨逆浪遊。」將拂子作拋鉤
J37nB392_p0597b02║勢，云：「有麼？有麼？」良久，云：「罷罷罷，休休休，水澂不見魚
J37nB392_p0597b03║兒現，搖出蘆灣別下鉤。」以拂子搭肩上，云：「收。」
J37nB392_p0597b04║冬至，秉拂。「書雲節至，老梅壟上破香腮；添線日長，古
J37nB392_p0597b05║柏庭前呈翠色。酒瓶山上雲北起，曉來仍際會龍菴；
J37nB392_p0597b06║昇僊臺畔水東流，夜深卻繞戒衣亭。頭頭法法，直指
J37nB392_p0597b07║徽猷；佛性玅義，宛爾全彰。若乃更涉思惟，自是落七
J37nB392_p0597b08║落八。諸兄到此，如何合折？」卓拄杖，下座。
J37nB392_p0597b09║除夕，秉拂。「去年人度今年節，今年人送去年年，去年
J37nB392_p0597b10║光景還依舊，今年人事不同前。既是光景依舊，因甚
J37nB392_p0597b11║人事不同？乾坤老我一身拙，日月催人兩鬢斑。」復舉：
J37nB392_p0597b12║「僧問古德：『年窮歲盡事如何？』德云：『孟春猶寒。』」師云：「古
J37nB392_p0597b13║德雖則句裏藏鋒、言中有響，未免使人坐在冷冰冰
J37nB392_p0597b14║地。有問我：『年窮歲盡事如何？』但云：『石女夜深煨榾柮，
J37nB392_p0597b15║木童天曉舞春風。』者裏搆得去，說甚曲唱新豐、酒顛
J37nB392_p0597b16║曹山、牛烹露地、獅弄雲巖，一任輪天轉地、換古移今，
J37nB392_p0597b17║細切清風、薄㓟明月，食前方丈共度殘年，非為分外。
J37nB392_p0597b18║苟或機迷，始終且去巡寮喫茶。」
J37nB392_p0597b19║歲旦，秉拂。問：「滿目風光頻漏泄，新年一句請師宣。」師
J37nB392_p0597b20║云：「張公喫酒李公醉。」進云：「祇如僧問鏡清：『新年頭還
J37nB392_p0597b21║有佛法也無？』清云：『有。』怎生是有？」師云：「橫拈白棒打顛
J37nB392_p0597b22║狗。」「明教云：『無。』如何是無？」師云：「踢翻東壁笑胡盧。」進云：
J37nB392_p0597b23║「未審二老還有為人處麼？」師云：「有。」進云：「那是他為人
J37nB392_p0597b24║處？」師云：「梅雪爭春展笑顏。」乃云：「新年頭佛法有，橫拈
J37nB392_p0597b25║白棒打顛狗；新年頭佛法無，踢翻東壁笑胡盧。有無
J37nB392_p0597b26║迥出兩重關，梅雪爭春展笑顏。好大哥，仔細看，旭日
J37nB392_p0597b27║初昇光朗耀，鴻鈞纔轉景多般。」
J37nB392_p0597b28║秉拂。「大道虛靈，曾無方隅。本來成現，不用安排。言下
J37nB392_p0597b29║知歸，階前客作。棒頭領荷，抱樹寒蟬。饒似天由杲日，
J37nB392_p0597b30║江上清風。衝漢無形，過流絕影。正是生死交關，不無
J37nB392_p0597c01║大患。須知英靈漢子，慷慨丈夫，撒手威音，不留階級。
J37nB392_p0597c02║遇茶喫茶，遇飯喫飯，閒對風前幾片雲，倦來高枕無
J37nB392_p0597c03║拘束。且道此人得何三昧，乃有如是受用？」喝一喝云：
J37nB392_p0597c04║「不是知音不與談。」
J37nB392_p0597c05║結夏，秉拂。「參玄人，莫輕忽，尋師訪道非容易，涉水登
J37nB392_p0597c06║山苦萬千，餓其體膚勞筋骨，既到寶山休浪回，必須
J37nB392_p0597c07║討得箇端的。箇端的，無他術，不學西天驗蠟人，話頭
J37nB392_p0597c08║貴在時綿密，放下面皮剔起眉，鑄就一條生鐵脊，牢
J37nB392_p0597c09║把繩頭緊著鞭，拶得通身白汗出，咬定牙關捏緊拳，
J37nB392_p0597c10║是魔是佛一齊擲，橫排豎遣著精神，看他畢竟是何
J37nB392_p0597c11║物，看到水窮山盡時，那時自有好消息。咄！」
J37nB392_p0597c12║祈雨，秉拂。拈拄杖，云：「拄杖化作娑竭龍王，一時遊遍
J37nB392_p0597c13║大千世界，曹谿路上波浪滔天，少室山前煙雲匝地，
J37nB392_p0597c14║大野橫身風颯颯，油然遍界冷颼颼，去來不出一毫
J37nB392_p0597c15║端，含吐十虛無背向。既有如是神通，且看如是玅用。」
J37nB392_p0597c16║卓一卓，云：「東海鯉魚打一棒，茫茫宇宙便為霖。」
J37nB392_p0597c17║秉拂。「道念若同情念，成佛有餘；為眾一似為己，彼此
J37nB392_p0597c18║事辦。諸昆仲！邇來坐禪還同平日之情念、尋常之為
J37nB392_p0597c19║己也未？情知你被麻三斤、乾矢橛，三不是，一何歸？父
J37nB392_p0597c20║母未生前，庭前柏樹子，礙在胸中，要生生不得、要死
J37nB392_p0597c21║死不得，觸著、磕著，好賺殺人。我有箇方便，直下若能
J37nB392_p0597c22║搆去，豈不慶快平生？」以拂左拂，云：「麻三斤、乾矢橛，父
J37nB392_p0597c23║母未生前盡在者裏。」右拂，云：「三不是，一何歸？庭前柏
J37nB392_p0597c24║樹子盡在者裏。」畫○相，云：「莫若打成一片、鎔作一團，
J37nB392_p0597c25║方是到家消息。」復擊香案，云：「一時百雜碎了也，更說
J37nB392_p0597c26║甚道念、情念、為眾、為己？欲覓箇生死之相了不可得。
J37nB392_p0597c27║是則是，更有一言：智有所不知、神有所不明，到今不
J37nB392_p0597c28║得不說。」搖手，云：「且謾說，且謾說，三七完來猶未遲，甕
J37nB392_p0597c29║裏那怕走卻鱉？」
J37nB392_p0597c30║解夏，秉拂。「鉏一片畬，種一籮栗，佛法猶海，愈入愈深。
J37nB392_p0598a01║日中一食，夜後一寢，道業如山，漸登漸高。果是住同
J37nB392_p0598a02║野鶴，去則孤雲，縱橫在我，收放自由，逢佛殺佛、逢祖
J37nB392_p0598a03║殺祖，便可建大功，立大業，挾宇宙，乘雲氣，御飛龍，選
J37nB392_p0598a04║佛場中可謂第一狀元也。假若利名在念，山水牽連……」
J37nB392_p0598a05║遂扣齒作噀水書符勢，云：「萬靈千聖，千聖萬靈，金錢
J37nB392_p0598a06║寶馬，火速登程。急急如律令敕。」
J37nB392_p0598a07║冬至，秉拂。「敲唱雙行，龜毛倒縛清風影；照用齊施，兔
J37nB392_p0598a08║角橫穿佛祖腮。樹靈鼉之鼓，攻魔族於千山；仗太阿
J37nB392_p0598a09║之劍，掃狐蹤於萬里。或乘獅子現全身，或騎象王現
J37nB392_p0598a10║半形，或拈一字關鍵作多種圓相，或指三界惟心、萬
J37nB392_p0598a11║法惟識，使瘖復語、瞽重明、病得瘥、瞶者聽，此是諸佛
J37nB392_p0598a12║諸祖塵點劫來應時施設土苴緒餘耳。祇如秉拂上
J37nB392_p0598a13║座又如何話會？」卓拄杖，云：「孤根自有天然秀，不假陽
J37nB392_p0598a14║和分外奇。」
J37nB392_p0598a15║眾檀送抱拙大師靈骨入山，請秉拂。「遠客歸故鄉，相
J37nB392_p0598a16║逢話更長，恐人聽不見，特舉向當陽。」以拂子畫○相，
J37nB392_p0598a17║云：「諸昆仲見麼？適來抱大師向大圓鏡中入無量無
J37nB392_p0598a18║邊不可思議禪定，一一定中發無量無邊不可思議
J37nB392_p0598a19║智慧，一一慧中放無量無邊不可思議光明，一一光
J37nB392_p0598a20║中現無量無邊不可思議國土，一一國中興無量無
J37nB392_p0598a21║邊不可思議蓮舟，一一舟中載無量無邊不可思議
J37nB392_p0598a22║諸佛，一一諸佛演無量無邊不可思議玅法，復領無
J37nB392_p0598a23║量無邊不可思議微塵數世界，若聖若凡、若冤若親，
J37nB392_p0598a24║乃至一切山川草木、瓦礫荊棘、水陸空行、情與無情，
J37nB392_p0598a25║異口同音演第一義，乘此寶筏共到彼岸，成等正覺。」
J37nB392_p0598a26║拂一拂，云：「是伊又向甚處去也？樹高低，山突兀，柳半
J37nB392_p0598a27║伸腰梅半發，洗清天地一林霜，印破虛空千嶂月。此
J37nB392_p0598a28║時識得者根源，何俟當來問彌勒？」
J37nB392_p0598a29║除夕，秉拂。「雲歸壑，水朝宗，二十四氣昨日盡，三十六
J37nB392_p0598a30║旬此際窮。窮則變，變則通，尋常一樣窗前月，纔有梅
J37nB392_p0598b01║花便不同。試問湖山參學士，箇中誰是主人公？即如
J37nB392_p0598b02║攜囊盛種遺鄉里，羯鼓催花賽上工，此是春意，尚未
J37nB392_p0598b03║是主人公；若謂粉成角食彎弓射，木造龍舟淡抹紅，
J37nB392_p0598b04║此是夏意，猶未是主人公；更道烏鵲填橋會織女，涼
J37nB392_p0598b05║風落帽笑嘉翁，此是秋意，又未是主人公；乃至訪友
J37nB392_p0598b06║乘槎來玉岸，尋梅策蹇上瑤峰，此是冬意，亦未是主
J37nB392_p0598b07║人公。諸兄弟！現今三十到來，畢竟如何是主人公？」喝
J37nB392_p0598b08║一喝，云：「爆竹騰空飛臘雪，江村野燒放新紅。」
J37nB392_p0598b09║元旦，秉拂。「今年年是去年年，年去年來是好年；昨日
J37nB392_p0598b10║日是今日日，日移日換是好日。柏葉泛三春之醑，梅
J37nB392_p0598b11║花開兩歲之瓊，酒瓶山前別露一壺春色，醉眠亭畔
J37nB392_p0598b12║依然無限風光。牧童見以謳歌，野老聞而舞袖，說甚
J37nB392_p0598b13║葛天氏之民歟？無懷氏之民歟？直得天和、地和、人和，
J37nB392_p0598b14║情與無情一樣和；年新、月新、日新，大地山河一色新。」
J37nB392_p0598b15║豎拂，云：「者箇還有新舊也無？乍卷乍舒煙聚散，無高
J37nB392_p0598b16║無下日光輝，風流一段難收拾，迥別人間絕是非。」
J37nB392_p0598b17║祈晴，秉拂。以拂子畫一畫，云：「雲開碧落。」復豎拂，云：「日
J37nB392_p0598b18║麗中天。煙消遙見山形瘦，花枝上突出無位真人；日
J37nB392_p0598b19║煖頻收谷口寒，石洞邊迸開本來面目。隱向此間隱，
J37nB392_p0598b20║現向此間現，隱現既無私，急須高著眼。」畫○相，云：「看
J37nB392_p0598b21║看！漆桶都來齊打破，頂門迸出一輪紅。」
J37nB392_p0598b22║老和尚誕日，眾請秉拂。「迦陵僊音，遍周沙界；爍迦羅
J37nB392_p0598b23║眼，洞徹十虛。揭示格外樞機，夜半正明；提持向上玄
J37nB392_p0598b24║關，天曉不露。此是我老人塵點劫來，乘大願力，普運
J37nB392_p0598b25║慈心。降蹟中州，北地照來南地月；垂餌會稽，吳山飛
J37nB392_p0598b26║去越山雲。當此際也，節屆蕤賓，年方知命。丹葩燿日，
J37nB392_p0598b27║幽禽調叔夜之琴；天籟雜歌，芳草入謝公之句。叵耐
J37nB392_p0598b28║現前昆仲卻向虛空結彩，盡謂師長之年不可不知；
J37nB392_p0598b29║既已知矣，不可不祝。眾中或以寶掌千二百歲而為
J37nB392_p0598b30║祝者、或以莊老八千樁而為祝者、或以智勝塵點劫
J37nB392_p0598c01║數而為祝者、或以彌陀無量壽而為祝者，上來祝壽
J37nB392_p0598c02║即不無。」豎拂子，云：「祇如者箇不落數量作麼生祝？無
J37nB392_p0598c03║見頂露雲攢急，劫外靈枝不帶春。」
J37nB392_p0598c04║結制，秉拂。「牢關把住不通津，驗辯龍蛇心膽驚，未具
J37nB392_p0598c05║超方雲漢眼，碧油幢令那虛行。捨生棄死誅巢穴，步
J37nB392_p0598c06║月巡風守禁城，二六時中加力練，刻刻還將魁首擒。
J37nB392_p0598c07║刀鎗須得龜毛就，弓矢還從兔角成，清平世界休留
J37nB392_p0598c08║戀，白刃峰頭好轉身。轉得身來直下看，看渠畢竟是
J37nB392_p0598c09║何人？忽然看破自家底，風光溢目露天真，不必梯山
J37nB392_p0598c10║并航海，西來祖意甚分明。」遂喝一喝，下座。
J37nB392_p0598c11║除夕，秉拂。「寒暑迭運，烏兔遷流，逗到今宵，如何合折？
J37nB392_p0598c12║若是性燥漢子，向新舊未交之際、歲次未至之初，洞
J37nB392_p0598c13║開隻眼，一覷覷破，任他日征月邁、歲改時遷，寒辭臘
J37nB392_p0598c14║雪、煖入春風，自然不被明暗晦朔之所轉變，從教毆
J37nB392_p0598c15║儺戲舞，無非箇裏神通；桃符換彩，盡是當人玅用。不
J37nB392_p0598c16║然，謾謂寸陰無可惜，等閒拋卻實難追。」
J37nB392_p0598c17║秉拂，畫○相，云：「寶鏡當軒翠影珊，龜毛指出好生觀，
J37nB392_p0598c18║縱饒當處知端的。」復畫[○@卍]相，云：「擬議依然隔此關。」
J37nB392_p0598c19║元旦，秉拂。問：「打七起三即不問，應時一句事如何？」師
J37nB392_p0598c20║云：「翠飛嫩柳堤邊影。」進云：「恁麼則第二句了也。」師云：
J37nB392_p0598c21║「且向第一句薦取。」乃云：「我有一句子，從來未舉似，了
J37nB392_p0598c22║無古與今，迥絕向和背，捷徑又尋常，現成更容易，不
J37nB392_p0598c23║用問人尋，胡為向己會？頭頂一樣天，腳踏無二地，梅
J37nB392_p0598c24║開雪裏香，柳拂堤邊翠。野色曉來青，嵐光晴更媚，霜
J37nB392_p0598c25║濃谷口寒，風澹谿聲碎。柏酒飲椒觴，銀花燦火樹，笛
J37nB392_p0598c26║韻起孤城，鐘聲沉野寺。頭頭與法法，空劫已前事，直
J37nB392_p0598c27║下解承當，應時無不利。」一僧出禮，云：「將謂新正有幾
J37nB392_p0598c28║許佛法？若然，阿誰不會？」師喝云：「非公境界。」
J37nB392_p0598c29║解制，秉拂。「籟發千山，天外濤聲淅淅；金篩百畝，雲中
J37nB392_p0598c30║翠影珊珊。一段真機覿面，何須別覓心安？笑他百城
J37nB392_p0599a01║煙水，千里布單，四藤條稱天下佛，三頓棒往大愚灘，
J37nB392_p0599a02║拋卻自家寶藏，希圖大樹皮寬，縱饒拾得半箇鼻孔，
J37nB392_p0599a03║不是儱侗，便是瞞盰。惟我青龍濟濟多士，不狂、不獧、
J37nB392_p0599a04║不懦、不頑，發憤要明此事，直透鐵壁銀山，拶得赤肉
J37nB392_p0599a05║團上走出無位真人，揚聲大叫云：『諸兄弟！九旬制滿，
J37nB392_p0599a06║足峭芒鞋，猛思去路，倘遇洪波浩渺、白浪滔天，如何
J37nB392_p0599a07║過得？若也出身有路，一任天南塞北，去住自由；其或
J37nB392_p0599a08║未然，他時後日鐵面閻君索取飯錢，莫言不道。』」
J37nB392_p0599a09║秉拂。「時間隱几，夢騎須彌盧、泛香水海，入蟭螟眼中，
J37nB392_p0599a10║透迆而行，不覺走到蝸牛角上，見兩箇石幢子，口裏
J37nB392_p0599a11║喃喃，談天論地，舉古明今，梅萼三冬發，菊花九月開，
J37nB392_p0599a12║犬子解咬人，驢兒便拽磨。方作此夢，忽然一驚，元是
J37nB392_p0599a13║眾請秉拂，而今撾動法鼓，上了法座，說些甚麼即得？
J37nB392_p0599a14║莫是談玄談玅、說心說性得麼？莫是判古批今、拈宗
J37nB392_p0599a15║引教得麼？莫是警策工夫、標月垂示得麼？殊不知，談
J37nB392_p0599a16║玄談玅、說心說性也是作夢，判古批今、拈宗引教也
J37nB392_p0599a17║是作夢，警策工夫、標月垂示也是作夢，乃至世間貴
J37nB392_p0599a18║賤榮辱、是非人我、無明妄想、成佛做祖也只是作夢。
J37nB392_p0599a19║所以道：真如佛性等是空花，涅槃生死猶如作夢。諸
J37nB392_p0599a20║兄弟！既然都是作夢，可中有識得夢破的麼？」喝一喝，
J37nB392_p0599a21║云：「癡人面前不得說夢。」
J37nB392_p0599a22║中秋，秉拂。「天上月圓，人間月半，一有多種，二無兩般。
J37nB392_p0599a23║桂燦冰壺，兔飛銀漢，人月雙融，水天一貫。識得其中，
J37nB392_p0599a24║了無思算。如何是無思算的道理？○分付堂前人，打
J37nB392_p0599a25║鼓普請看。」
J37nB392_p0599a26║篩金菴巨大師開關，請秉拂。「晴湖一鑑浪花鮮，為訪
J37nB392_p0599a27║同人泛練川，只道此來觀法戰，那知金鎖啟關前？」拈
J37nB392_p0599a28║拄杖，云：「向此端的一回，始知自己腳下一段光明輝
J37nB392_p0599a29║天鑑地、盪古摩今，納大海於毫端而毫端非細，置須
J37nB392_p0599a30║彌於芥子而芥子有餘，亦知我巨兄三年前捏聚虛
J37nB392_p0599b01║空為斗室，搓圓大地作蒲團，到今日鐵船獨駕泛青
J37nB392_p0599b02║霄，橫身直入驚人浪。所以，時或在無縫室中髼頭垢
J37nB392_p0599b03║面而玄機隱密，時或在芳花叢裏嘯月吟風而古韻
J37nB392_p0599b04║鏗鏘，正恁麼時，還在無縫室中？還在芳花叢裏？」卓拄
J37nB392_p0599b05║杖，云：「浩渺龍昇光吐碧，離披月出影篩金。」
J37nB392_p0599b06║除夕，秉拂。「廿九日已前，梅寒透而香飄，道窮則變；廿
J37nB392_p0599b07║九日已後，柳煖回而色勝，理至自彰。正當廿九日，舊
J37nB392_p0599b08║歲欲去、未去，新歲欲來、未來，舊不以舊為舊，新不以
J37nB392_p0599b09║新為新，天不以天為天，地不以地為地，山不以山為
J37nB392_p0599b10║山，水不以水為水，三百六十甲子一時打散了也。沒
J37nB392_p0599b11║計較處，髮從今日白；無奈何時，花是去年紅。拶到梢
J37nB392_p0599b12║頭，放一線道：寒隨一夜盡，春逐五更回。舊依舊是舊，
J37nB392_p0599b13║新依舊是新，天依舊是天，地依舊是地，山依舊是山，
J37nB392_p0599b14║水依舊是水，是法住法位，世間相常住。雖然，如老人
J37nB392_p0599b15║適來道：『臘盡春回，萬物發生。』因甚衲僧鼻孔依舊垂
J37nB392_p0599b16║下？」喝一喝，云：「大抵還他肌骨好，不搽紅粉也風流。」
J37nB392_p0599b17║薦嚴，請秉拂。「假借四大以為身，春煖桃花雨後新，心
J37nB392_p0599b18║本無生因境有，風吹柳絮毛毬走。前境若無心亦無，
J37nB392_p0599b19║一片冰心在玉壺，罪福如幻起亦滅，子規枝上向人
J37nB392_p0599b20║說。大眾！者裏薦得，處人間世，驪珠獨耀於滄海；居涅
J37nB392_p0599b21║槃岸，桂輪孤朗於碧天。如此，則淨裸裸遍大地是真
J37nB392_p0599b22║實人體，清寥寥總剎海為大解脫場，可以往復無間、
J37nB392_p0599b23║可以動靜一如，以至一子出塵、冤親超拔，不是神通
J37nB392_p0599b24║玅用、本來法爾如然。正恁麼時，如何委悉？西方國土
J37nB392_p0599b25║毫端現，極目全彰清淨身。」
J37nB392_p0599b26║秉拂。舉：「天童淨禪師屢遷名剎，後奉敕陞天童，捧敕
J37nB392_p0599b27║黃示眾曰：『雲開九天呈起，曰看彩鳳銜出。且道如何
J37nB392_p0599b28║委悉？急急如律令敕。』」師云：「身入天湖，光抉驪龍珠，太
J37nB392_p0599b29║白峰前來逞俊，一霎時日現雲敷，聲價殊震皇都，無
J37nB392_p0599b30║奈雲端飛彩鳳，通身畫出老君符。」
J37nB392_p0599c01║機緣問答
J37nB392_p0599c02║老和尚命送竹篦至座元寮為眾考工，師即拈竹篦
J37nB392_p0599c03║落堂，問眾云：「喚作竹篦則觸，不喚作竹篦則背，畢竟
J37nB392_p0599c04║喚作甚麼？道得也拗折，道不得也拗折。」眾無對，師便
J37nB392_p0599c05║拗折，歸寮。
J37nB392_p0599c06║師一日落堂考工畢，上方丈問訊。老和尚曰：「今日堂
J37nB392_p0599c07║中有幾人悟道？」師云：「若不是智操，幾錯祗對和尚。」尚
J37nB392_p0599c08║曰：「座元大似不曾落堂。」師云：「將謂無人證明。」尚曰：「既
J37nB392_p0599c09║然落堂，因甚容他聖僧瞌睡？」師云：「且喜今日放參。」
J37nB392_p0599c10║僧問：「如何是無為國？」師云：「千秋歌舜日，萬里樂堯天。」
J37nB392_p0599c11║「如何是無星秤？」師云：「權衡渾不落，輕重自分明。」「如何
J37nB392_p0599c12║是無根樹？」師云：「常開花五色，不逐四時凋。」「如何是無
J37nB392_p0599c13║底缽？」師云：「擎出吞天地，展開制毒龍。」「如何是無弦琴？」
J37nB392_p0599c14║師云：「子期如不遇，辜負伯牙心。」「如何是無底船？」師云：
J37nB392_p0599c15║「不犯東西岸，篙人用意良。」「如何是無生曲？」師云：「曲終
J37nB392_p0599c16║人不會，江上數峰青。」「如何是無孔笛？」師云：「拈來高閣
J37nB392_p0599c17║上，吹出鳳凰遊。」「如何是無鬚鎖？」師云：「放行風不露，把
J37nB392_p0599c18║住手難開。」「如何是無底籃？」師云：「死蛇莫打殺，好好盛
J37nB392_p0599c19║將歸。」進云：「為唄玄關明祖意，果然法道異尋常。」師打，
J37nB392_p0599c20║云：「識甚好惡？」
J37nB392_p0599c21║問：「既是蛇師，因甚被蛇吞卻？」師云：「盡力推爺向裏頭。」
J37nB392_p0599c22║又云：「疑殺天下人。」
J37nB392_p0599c23║問：「萬瓦鱗鱗，勢衝霄漢，為何喚作無梁殿？」師云：「別是
J37nB392_p0599c24║一乾坤。」
J37nB392_p0599c25║問：「佛祖塔廟因甚卻被雷霹？」師云：「通上徹下。」
J37nB392_p0599c26║問：「時人有病醫王醫，醫王有病何人醫？」師云：「山僧解
J37nB392_p0599c27║忌口。」又有如前問，師云：「人參、附子下將來。」
J37nB392_p0599c28║問：「有一室女，未曾嫁娉，生得一子，姓個什麼？」師云：「不
J37nB392_p0599c29║得姓。」又云：「三玄收不得，四句豈能該？」
J37nB392_p0599c30║問：「泉眼不通被沙礙，道眼不通被甚麼礙？」師云：「切忌
J37nB392_p0600a01║捏目生花。」復有如前問，師云：「禍不入慎家之門。」
J37nB392_p0600a02║問：「如何是殺人刀？」師云：「長空不匣鋒鋩色。」「如何是活
J37nB392_p0600a03║人劍？」師云：「四海唯清日月明。」「如何是凡？」師云：「華頂峰
J37nB392_p0600a04║頭客。」「如何是聖？」師云：「平田莊裏人。」曰：「凡之與聖，相去
J37nB392_p0600a05║幾何？」師云：「古松連翠竹，秋水對紅蓮。」
J37nB392_p0600a06║問：「佛不化本國，和尚因甚旋里說法？」師云：「盡大地是
J37nB392_p0600a07║山僧，你向何處見他？」曰：「是處是彌勒，無門無善財。」師
J37nB392_p0600a08║云：「說甚麼法？」僧擬議，師便打。
J37nB392_p0600a09║師遊投子，僧問：「父不投，為何投子？」師云：「同時不識祖。」
J37nB392_p0600a10║曰：「寺以伽藍護法，正毀葬時，胡不顯應？」師云：「見怪不
J37nB392_p0600a11║怪，其怪自壞。」曰：「法雨因時離寂住，慈雲何日再還山？」
J37nB392_p0600a12║師云：「劫火洞然毫末盡，青山依舊白雲中。」
J37nB392_p0600a13║問：「知有底人因甚道不得？」師云：「子諱爺名。」「不知有底
J37nB392_p0600a14║人因甚道得？」師云：「汝卻靈利。」曰：「自後如何行履？」師云：
J37nB392_p0600a15║「奈河橋畔嘶聲切，劍樹林中去復還。」
J37nB392_p0600a16║問：「如何是祖師西來意？」師云：「石從空裏立，水向火邊
J37nB392_p0600a17║焚。」曰：「不會。」師云：「有工惟種竹，無暇不栽松。」
J37nB392_p0600a18║問：「既為佛弟子，何得又還俗？」師云：「易割千莖髮，難空
J37nB392_p0600a19║一片心。」曰：「反反復復，有甚了期？」師云：「金剛倒地一堆
J37nB392_p0600a20║泥。」
J37nB392_p0600a21║師據新室，問眾云：「知識晏居，名曰方丈。白雲坐處，因
J37nB392_p0600a22║甚僅成八尺？」天瑞曰：「他人住處師不住。」師云：「更道。」僧
J37nB392_p0600a23║理前問，師云：「橫身三界外，獨脫萬機前。」
J37nB392_p0600a24║問：「一切眾生皆盡孝道，因甚土梟食母？」師云：「獅兒一
J37nB392_p0600a25║吼，祖父俱盡。」復有如前問，師云：「換骨洗腸重整頓，通
J37nB392_p0600a26║身是眼更須參。」
J37nB392_p0600a27║問：「魚以水為命，為何死在水中？」師云：「道曠無涯，逢人
J37nB392_p0600a28║不盡。」復有如前問，師云：「專為流通。」
J37nB392_p0600a29║問：「猛虎以肉為食，為何不食其子？」師曰：「無下口處。」又
J37nB392_p0600a30║云：「從門入者，不是家珍。」
J37nB392_p0600b01║僧參，師問：「那裏來？」曰：「少林來。」師云：「還見達磨祖師麼？」
J37nB392_p0600b02║曰：「見。」師云：「是何面目？」曰：「同和尚一般。」師云：「莫眼花。」僧
J37nB392_p0600b03║擬對，師喝出。
J37nB392_p0600b04║僧問：「無夢無想主人公在甚麼處？」師云：「踏斷草鞋四
J37nB392_p0600b05║條筋。」僧禮拜，師云：「會麼？」曰：「不會。」師打云：「莫妄想。」
J37nB392_p0600b06║問：「大地焦枯，作麼生救？」師云：「自有源頭活水來。」
J37nB392_p0600b07║僧問：「盡大地是沙門一張口，諸人向甚麼處屙？」師云：
J37nB392_p0600b08║「把將鍬子來。」「許多時雨水，為何青龍江不滿？」師云：「渠
J37nB392_p0600b09║無增減。」「百花鬥艷，萬卉爭奇，且道明甚麼邊事？」師云：
J37nB392_p0600b10║「千古意分明。」
J37nB392_p0600b11║問：「既是獅子兒，為何卻被犬咬？」師云：「許者畜生具眼。」
J37nB392_p0600b12║僧問：「萬法歸一，一歸何處？」師云：「此去青浦二十五里。」
J37nB392_p0600b13║曰：「意旨如何？」師云：「看腳下。」
J37nB392_p0600b14║居士問：「如何是弟子本來面目？」師指庭前牡丹云：「會
J37nB392_p0600b15║麼？」曰：「不會。」師云：「一年一度開。」
J37nB392_p0600b16║僧問：「如何是先照後用？」師云：「筠袁贛吉，頭上插筆。」「如
J37nB392_p0600b17║何是先用後照？」師云：「石城乾化，說話廝罵。」「如何是照
J37nB392_p0600b18║用同時？」師云：「漳泉福建，頭匾如扇。」「如何是照用不同
J37nB392_p0600b19║時？」師云：「嘉眉果▆，懷裏有狀。」
J37nB392_p0600b20║問：「如何是佛？」師云：「烏雞雪裏啼。」僧作禮，師便打。
J37nB392_p0600b21║僧問：「如何是一印印空？」師云：「三更紅日上高峰。」「如何
J37nB392_p0600b22║是一印印水？」師云：「天曉銀蟾浮浪裏。」「如何是一印印
J37nB392_p0600b23║泥？」師云：「釋迦布髮然燈記。」
J37nB392_p0600b24║問：「如何是青龍境？」師云：「闢徑通三泖，開門對九峰。」「如
J37nB392_p0600b25║何是境中人？」師云：「相逢卻不識，不識卻相逢。」
J37nB392_p0600b26║僧參，師云：「發足何方？」曰：「楚中。」師云：「船來？陸來？」曰：「遇船
J37nB392_p0600b27║則船，遇陸則陸。」師云：「如何是二俱不涉？」僧一喝，師云：
J37nB392_p0600b28║「用喝作麼？」僧擬議，師打出。
J37nB392_p0600b29║僧問：「祖意、教意是同是別？」師云：「一條拄杖萬年藤。」「洞
J37nB392_p0600b30║山、臨濟是一是二？」師云：「半臂袈裟千佛衣。」曰：「與麼則
J37nB392_p0600c01║一月普現一切水。」師云：「莫向者裏躲跟。」僧喝，師便打。
J37nB392_p0600c02║僧問：「如何是佛？」師云：「莫妄想。」「如何是法？」師云：「莫眼花。」
J37nB392_p0600c03║「如何是僧？」師云：「莫寐語。」曰：「謝師指示。」師打云：「又恁麼
J37nB392_p0600c04║去也。」
J37nB392_p0600c05║僧問：「如何是道？」師云：「江山留勝蹟。」曰：「不問者箇道。」師
J37nB392_p0600c06║云：「你問那箇道？」曰：「大道。」師云：「我輩得登臨。」
J37nB392_p0600c07║問：「不求棒喝交馳，請示鏡清六刮。」師云：「目前無異路，
J37nB392_p0600c08║何必泣多岐？」「如何是就毛刮塵？」師云：「三頓不異蒿枝
J37nB392_p0600c09║拂。」「如何是就皮刮毛？」師云：「兩吹正是蟲禦木。」「如何是
J37nB392_p0600c10║就肉刮皮？」師云：「心頭片石且休安。」「如何是就骨刮肉？」
J37nB392_p0600c11║師云：「項上鐵枷須脫卻。」「如何是就髓刮骨？」師云：「擯出
J37nB392_p0600c12║侍者忠國師。」「祇如髓又如何刮？」師云：「問殺首座价尊
J37nB392_p0600c13║宿。」進云：「六刮已蒙師指示，向上宗乘事若何？」師打，云：
J37nB392_p0600c14║「手執夜明符，幾箇知天曉？」
J37nB392_p0600c15║僧參，師豎拂子，僧擬議，師便打。
J37nB392_p0600c16║僧問：「如何是有拄杖子與拄杖子？」師云：「富嫌千口少。」
J37nB392_p0600c17║「如何是無拄杖子奪卻拄杖子？」師云：「貧恨一身多。」
J37nB392_p0600c18║僧參，師拈拄杖，僧一喝，師便打。
J37nB392_p0600c19║官人參，師云：「汝是官人，怎解參禪？」進云：「莫以相貌取
J37nB392_p0600c20║人。」師云：「山僧造次。」
J37nB392_p0600c21║眾秀才參，師云：「十目所視，十手所指，且道指視箇甚
J37nB392_p0600c22║麼？」咸云：「不會。」師云：「賴遇措大不會。」
J37nB392_p0600c23║僧問：「有拄杖子，為何又與拄杖子？」師云：「甜瓜徹蒂甜。」
J37nB392_p0600c24║「無拄杖子，因甚奪卻拄杖子？」師云：「苦瓠連根苦。」
J37nB392_p0600c25║僧問：「未見青龍時如何？」師云：「夫子不識字。」曰：「見後如
J37nB392_p0600c26║何？」師云：「達磨不會禪。」曰：「見與不見作麼生？」師云：「金雞
J37nB392_p0600c27║生彩鳳，玉兔產麒麟。」
J37nB392_p0600c28║僧問：「鳥道不逢時如何？」師云：「泥牛吼水面。」曰：「逢後又
J37nB392_p0600c29║如何？」師云：「木馬逐風嘶。」
J37nB392_p0600c30║僧問：「如何是和尚家風？」師云：「每日三餐食，常年一衲
J37nB392_p0601a01║衣。」進云：「忽遇客來，將何祗待？」師云：「鵲來頭上語，雲向
J37nB392_p0601a02║眼前飛。」
J37nB392_p0601a03║僧問：「如何是塔院家風？」師云：「一塢白雲，三間茆屋。」進
J37nB392_p0601a04║云：「忽遇客來，將何祗待？」師云：「寧可清貧快樂，不求濁
J37nB392_p0601a05║富多憂。」
J37nB392_p0601a06║僧問：「師唱誰家曲？宗風嗣阿誰？」師云：「弁嶽峰頭月，龍
J37nB392_p0601a07║江波底明。」
J37nB392_p0601a08║問：「如何是祖師西來意？」師云：「木馬走如煙，石人趁不
J37nB392_p0601a09║及。」進云：「不與萬法為侶是甚麼人？」師云：「城中青史樓，
J37nB392_p0601a10║雲外高僧塔。」
J37nB392_p0601a11║問：「如何是安樂境？」師云：「山外龍吟瀑布水，澗邊雲起
J37nB392_p0601a12║翠微峰。」「如何是境中人？」師云：「送客不離三步內，邀賓
J37nB392_p0601a13║只在一庭中。」
J37nB392_p0601a14║一僧字山夫，師云：「山夫即不問，如何是山妻？」一葦云：
J37nB392_p0601a15║「綠楊芳草地，何處不風流？」師云：「未在。」進云：「山夫即不
J37nB392_p0601a16║問，如何是山妻？」師云：「自古上賢猶不識，造次凡流豈
J37nB392_p0601a17║可明？」
J37nB392_p0601a18║　　　（弟子　▆德潤備資敬刻
J37nB392_p0601a19║　方丈和尚語錄第十卷。惟冀覺了自心，
J37nB392_p0601a20║　　　超步毘盧寶頂；義成一切，頓圓調
J37nB392_p0601a21║　　　御十身。）
J37nB392_p0601a22║寒松操禪師語錄卷第十