J37nB392_p0601b01║寒松操禪師語錄卷第十一
J37nB392_p0601b02║嗣法門人德▆編錄
J37nB392_p0601b03║普說
J37nB392_p0601b04║立僧，秉拂普說。「佛法非法，貴在悟達；禪道非道，胡為
J37nB392_p0601b05║體玅？擊石火、閃電光，終成鹵莽；驅耕牛、奪饑食，不名
J37nB392_p0601b06║向上。縱似趙常山向百萬軍中取勝、淮陰侯背水陣
J37nB392_p0601b07║上建功，自是虛彰聲勢，由來枉費神機，更乃運籌於
J37nB392_p0601b08║帷幄之中、決勝於千里之外，正眼看來，堪作甚麼？一
J37nB392_p0601b09║切奇言玅句，擲地作金聲，掉頭勿顧，自然知解坑阱
J37nB392_p0601b10║一時擺脫，迥超威音那畔，頓越象帝之先，返南為北、
J37nB392_p0601b11║易東作西，細中移步，鶴出銀籠；位裏轉身，月鋪金地。
J37nB392_p0601b12║是恁麼人，隨分拈來，可以塞斷咽喉。不見釋迦老子
J37nB392_p0601b13║道：『我於三七日，思惟如是事。』結制已來三七日矣，且
J37nB392_p0601b14║道他思惟箇甚麼事？其間果能透得他意、看得他破，
J37nB392_p0601b15║則釋迦不前、當人不後，昔年之三七何異今日之三
J37nB392_p0601b16║七耶？假若眼裏無筋、皮下無血，則釋迦自釋迦、當人
J37nB392_p0601b17║自當人，昔年自昔年、今日自今日。所以道：選佛若無
J37nB392_p0601b18║如是眼，縱饒千載亦奚為？聽取一頌：三七思惟因底
J37nB392_p0601b19║事，於中切忌妄追尋。須領略，謾沉吟，滿腹相思一曲
J37nB392_p0601b20║琴。一曲兩曲無人會，雨過夜塘秋水深。會得者箇便
J37nB392_p0601b21║知，洞山與神山路次，見白兔走過，神曰：『俊哉！』洞曰：『作
J37nB392_p0601b22║麼生？』神曰：『大似白衣拜相。』洞曰：『老老大大，作者箇說
J37nB392_p0601b23║話。』神曰：『你作麼生？』洞曰：『積代簪纓，暫時落魄。』你看古
J37nB392_p0601b24║人二六時中，折旋俯仰，切切以此事為念，始知佛法
J37nB392_p0601b25║在行住坐臥處、穿衣喫飯處，更向行住坐臥、穿衣喫
J37nB392_p0601b26║飯處動著些兒，便不是了也。正謂毫釐有差，天地懸
J37nB392_p0601b27║隔，瞥爾情生，萬劫羈鎖。復聽一頌：恁麼來時會也麼？
J37nB392_p0601b28║霜眉雪鬢出煙蘿。二非兩，一有多，尊貴何妨混緣蓑？
J37nB392_p0601b29║換步轉身人不見，疲深惟有月明過。會得者箇便知，
J37nB392_p0601b30║僧問谷隱聰禪師：『如何是夜半正明，天曉不露？』隱云：
J37nB392_p0601c01║『牡丹花下睡貓兒。』看他從上先聖開口動舌，初不著
J37nB392_p0601c02║意。發一機，直使乾坤失色；示一境，從教江漢朝宗。盡
J37nB392_p0601c03║卻你平生咬嚼他不破，知有底人一舉便知落處。若
J37nB392_p0601c04║乃宗眼不明、菽麥不分，豈可同日而語哉？故曰：恁麼
J37nB392_p0601c05║相續也大難。亦聽一頌：禁殿沉沉夜色鮮，金雞啼唱
J37nB392_p0601c06║五更天。離玄要，沒正偏，露柱懷胎面目全。是男是女
J37nB392_p0601c07║難分別，月出連山露半邊。會得者箇便知，南泉因兩
J37nB392_p0601c08║堂爭貓，泉提起云：『道得即不斬，道不得即斬卻去也。』
J37nB392_p0601c09║眾無對，泉便斬卻。趙州從外歸，泉舉示之，州脫草鞋
J37nB392_p0601c10║於頭上而出，泉云：『子在，卻救得貓兒。』祇如者段公案
J37nB392_p0601c11║淆訛在甚麼處？眾中商量：『者兩堂是蘇秦、張儀，只麼
J37nB392_p0601c12║投秦入趙，豈知天然王道。趙州善辯來機，向驪龍頷
J37nB392_p0601c13║下取珠、阿修羅手中奪印。』苦哉！屈哉！與麼稱禪客，閻
J37nB392_p0601c14║羅大王未放汝在，正是韓盧逐塊者無異也。再聽一
J37nB392_p0601c15║頌：凜凜霜顏手裏藏，兩堂珍重好兒郎。提起也，絕商
J37nB392_p0601c16║量，一陣腥風滿大唐。謾云戴履貓能救，戴履何曾異
J37nB392_p0601c17║兩堂？會得者箇便知，昔有婆子供養一僧，常令二八
J37nB392_p0601c18║女子給侍。一日，令女抱住，云：『正當恁麼時如何？』僧云：
J37nB392_p0601c19║『枯木倚寒巖，三冬無煖氣。』女回，舉似婆，婆云：『我二十
J37nB392_p0601c20║年只供養箇俗漢。』便燒菴趁出。若論此事，無分僧俗
J37nB392_p0601c21║貴賤，惟有真參實悟底掉得些子，滴水可以興波，空
J37nB392_p0601c22║手便能行拳。你看者二人一拶一挨，畢竟意在於何？
J37nB392_p0601c23║更聽一頌：運籌早已不心良，覿面何堪著意忙？休賣
J37nB392_p0601c24║弄，少郎當，爛麻怎作繫驢韁？流鶯帶曉催春急，一樹
J37nB392_p0601c25║花開滿徑香。諸昆仲！適來所舉一二公案，如湛盧、似
J37nB392_p0601c26║火聚，不許差落顧佇，那容踏步向前？任是普慧雲興
J37nB392_p0601c27║百問、普賢缾瀉千酬，將三藏十二部從頭註過，總是
J37nB392_p0601c28║門外打之遶。果能卒地折、爆地斷，直下知歸而塵塵
J37nB392_p0601c29║解脫，當處明了而法法圓融，入水求人，善行天下無
J37nB392_p0601c30║車蹟，燒山覓虎，高臥江天不露蹤，然後可以指揮八
J37nB392_p0602a01║極、陵爍古今、陶鑄聖凡、融化愚智，更與三世諸佛、歷
J37nB392_p0602a02║代古錐同一眼觀、同一耳聽、同一意觸、同一舌嘗，把
J37nB392_p0602a03║臂同行，共鼻出氣，非為分外。是事且置，而今眾中還
J37nB392_p0602a04║有共鼻出氣者麼？」打噴嚏，云：「氣急殺人。」
J37nB392_p0602a05║退院，普說。「今宵還是山中主，明日翛然化外賓。」豎拂，
J37nB392_p0602a06║云：「百年三萬六千朝，反復元來是此人。所以釋迦老
J37nB392_p0602a07║子識得此人，便云：『天上天下，惟我獨尊。』達磨大師識
J37nB392_p0602a08║得此人，亦曰：『吾本來茲土，傳法度迷津。』竺乾諸祖建
J37nB392_p0602a09║宗立旨，莫不皆由識得此人，然後發言吐氣，自是行
J37nB392_p0602a10║解相應。至於山僧兩住青龍，於中冒雨披星，出作入
J37nB392_p0602a11║息，左提右挈，正打傍敲，莫不咸願諸公識得此人而
J37nB392_p0602a12║後已。又承諸公股肱之勞、贊助之力，始終條理，內外
J37nB392_p0602a13║肅然。故我纔居丈室，欲效古人體例，不下山、不赴齋、
J37nB392_p0602a14║不攀豪貴檀越名，隨緣動用號知足，只將本寺莊課
J37nB392_p0602a15║諒人多寡，以作粥飯。雖舉此念、雖行此事，未敢輕於
J37nB392_p0602a16║言、出於口。何也？靡不有初，鮮克有終，不期數百里之
J37nB392_p0602a17║外已被老人慧眼遙見、慧耳遙聞。與檀越書云：『竊惟
J37nB392_p0602a18║邇來佛法澆薄之極，每見拖笻曳裾、苞苴投刺、交結
J37nB392_p0602a19║權勢，靡所不至，唯圖門庭熱鬧，不顧取笑傍觀。方今
J37nB392_p0602a20║之時，滔滔皆是，欲匡時援溺、易風移俗，求其一二，又
J37nB392_p0602a21║鳥可得哉？』興念及此，未常不疾首蹙額者也。有人從
J37nB392_p0602a22║青龍來，謂新方丈杜門不出，一味高尚，弗憂門庭冷
J37nB392_p0602a23║落、法堂草深，較之諸方新出世者，可謂劣矣。山野謂：
J37nB392_p0602a24║『果如是乎？若果如是，則古風稍挽，涇渭可分，何患叢
J37nB392_p0602a25║林之不興、祖道之不振？古云：「作家自有通人愛」是耳。』
J37nB392_p0602a26║雖新方丈不諳時務，抑且尚在老成，比前拖笻曳裾
J37nB392_p0602a27║者，又不可概而目之也。大眾！一念纔興，便有知識；一
J37nB392_p0602a28║事將行，便有遠鑑。汝等只愁不識此人，莫慮外無知
J37nB392_p0602a29║者，祇恐行之不速，莫求言之太遲。言行乃君子之樞
J37nB392_p0602a30║機、治身之大本，動天地、感鬼神，得不敬乎？然先聖教
J37nB392_p0602b01║人，但盡今時，更有何事？能盡今時，自然行到言到。要
J37nB392_p0602b02║識此人別無奇特，務宜信得及、看得破、把得住、下得
J37nB392_p0602b03║手，自是工夫成片、妄想消除，對世間一切愛欲境界，
J37nB392_p0602b04║心如木石、形類死灰，晝不足繼之以夜，夜不足繼之
J37nB392_p0602b05║以日，日不足繼之以月，月不足繼之以年，翻來覆去、
J37nB392_p0602b06║提去提來，不覺不知忽然拶透，如貧得寶、如暗得燈、
J37nB392_p0602b07║如雲開見日、如水底火發，盡十方世界是箇大圓鏡、
J37nB392_p0602b08║盡十方世界是箇自己，謂之心空及第，見徹父母未
J37nB392_p0602b09║生前本來面目，不妨安居於水邊林下，保養聖胎名
J37nB392_p0602b10║利，不于大忘人世，直待龍天推出、四眾欽從，吐一機
J37nB392_p0602b11║則千機萬機齊剖、道一句則千句萬句合轍，步步行
J37nB392_p0602b12║有、言言談實，自然不被業力所牽，更不教人撥無因
J37nB392_p0602b13║果。今日不是不向現前吐露，因住青龍今已十載，未
J37nB392_p0602b14║常一日與前念間隔一期。諸公尋常行事，須是言顧
J37nB392_p0602b15║行、行顧言，發言必慮其所終、立行必務其所蔽，二顯
J37nB392_p0602b16║知幾知微，將啟百世之蒙，不傷先鑑之明；三冀他時
J37nB392_p0602b17║後日豎法幢、建法社，看從上藥山之牛欄、風穴之白
J37nB392_p0602b18║丁，供辦投子家風、禪坐石霜枯木、溈山食橡栗、大梅
J37nB392_p0602b19║衣荷葉，凡為住持，三請而赴、一辭便行，有緣則住、無
J37nB392_p0602b20║緣則往。從上諸聖如是標格，莫學今時裨販之徒，將
J37nB392_p0602b21║常住物私做人情資用，俗家假貸而暗獻、將新而先
J37nB392_p0602b22║供，永固祖席，如蚖戀窟，現前戴角披毛償所負者多
J37nB392_p0602b23║此等流，先佛明言可不懼哉？故曰：應觀法界性，一切
J37nB392_p0602b24║惟心造。」又云：「今時人雖從緣得一念頓悟自理，猶有
J37nB392_p0602b25║無始習氣未能頓盡，須教渠頓除現業流識，即是修
J37nB392_p0602b26║也，不是別有行門令渠趣向。故山僧或出或處，未常
J37nB392_p0602b27║不以此介意，猶恐有所未至，因退院述偈以互相警
J37nB392_p0602b28║策：學道容易行道難，休將知解自瞞盰，開言饒與諸
J37nB392_p0602b29║賢契，行履須將古聖觀。一寸光陰忙若電，十方信施
J37nB392_p0602b30║重如山，失多只為貪他少，莫把人身當等閒。」
J37nB392_p0602c01║指迷普說。問：「衲僧行履斷絕攀緣，因甚王林長老倚
J37nB392_p0602c02║勢并吞？」師云：「水母原無眼，求食須賴蝦。」進云：「尊莫尊
J37nB392_p0602c03║乎道，美莫美乎德。占人叢席，還具道德也未？」師云：「甜
J37nB392_p0602c04║瓜徹蒂甜，苦瓠連根苦。」進云：「與麼則長言大義何曾
J37nB392_p0602c05║義？自謂孤忠卻不忠。」師云：「盜名豈是為人盜？欺世從
J37nB392_p0602c06║來只自欺。」進云：「究竟一文偷不得，至今空作不良人。」
J37nB392_p0602c07║師云：「不到烏江畔，知伊未肯休。」乃云：「適纔與麼酬醋，
J37nB392_p0602c08║諸公無不委知。若是箇漢，向山僧未出方丈已前道
J37nB392_p0602c09║得一句，作箇灑灑落落無事人去，豈不快哉？倘或玉
J37nB392_p0602c10║石不分，魔佛不辨，未免向第二義門為諸人通一線
J37nB392_p0602c11║去。不見黃面瞿曇十九始悟修行，三十足成佛祖，演
J37nB392_p0602c12║藏經五千餘卷，住塵世七十九年，其間坐無量寶剎，
J37nB392_p0602c13║度無量眾生，難行能行、難忍能忍，三千大千世界無
J37nB392_p0602c14║有芥子許而不是捨身命處，故得三十二相、八十種
J37nB392_p0602c15║好，萬德莊嚴，十號具足，神龍為之擁護，四眾為之皈
J37nB392_p0602c16║依，天上天下稱為獨尊。曾聞有假借威權，屢屢以并
J37nB392_p0602c17║吞為事而得成佛耶？非惟我佛如然，即西天二十八
J37nB392_p0602c18║祖遞代相傳，各化一方，或主人以自刱園林堅請而
J37nB392_p0602c19║不就者，或檀越以世襲家業力施而不受者，或不吝
J37nB392_p0602c20║衣食而濟度世人者，或不惜身命而廣化眾生者，種
J37nB392_p0602c21║種解脫、種種慈悲、種種方便、種種因緣，不勝枚舉。曾
J37nB392_p0602c22║聞有假借威權，屢屢以并吞為事，而得作祖耶？非惟
J37nB392_p0602c23║西天諸祖如然，即我東土貞觀嚮道，欲瞻風彩，上表
J37nB392_p0602c24║遜謝，往返三四，引頸就刃，神色自若，使以狀聞，帝逾
J37nB392_p0602c25║欽慕，吾是以敬道信大師也。茅茨石室，累煩聖主，且
J37nB392_p0602c26║請前行，我從別道，澡身淨髮，結跏趺逝，吾是以尊無
J37nB392_p0602c27║業禪師也。休心息念，斷絕攀緣，賜紫及號，力陳昔誓，
J37nB392_p0602c28║收付有司，恬然受刑，及抵淄州，道俗用湊，吾是以重
J37nB392_p0602c29║芙蓉楷祖也。皇祐初年，遣使持書，稱疾不起，表薦懷
J37nB392_p0602c30║璉，幸安林下，飯蔬飲水，佛祖不為，況其他耶？吾是以
J37nB392_p0603a01║仰圓通訥翁也。赴京未久，屢乞還山，缽賜龍腦，即付
J37nB392_p0603a02║丙丁，大小菴院，敕隨意住，得旨深密，後出敝笥，吾是
J37nB392_p0603a03║以慕大覺璉公也。乃至隱山至死不肯見人，趙州至
J37nB392_p0603a04║死不肯告人，匾擔拾橡栗為食，大梅以荷葉為衣，紙
J37nB392_p0603a05║衣道者只披紙，玄泰上座只著布，石霜置枯木堂與
J37nB392_p0603a06║人坐臥，祇要死了你心，投子使人辦米同煮共餐，要
J37nB392_p0603a07║得省取你事，古之今之，或出或處，立一事，行一法，無
J37nB392_p0603a08║不與人抽釘拔楔，解黏去縛，時常以損己利人為念。
J37nB392_p0603a09║曾聞有假借威權，屢屢以并吞為事，而得稱為人天
J37nB392_p0603a10║師範耶？非惟出世諸祖如然，即在世高人，如許由聞
J37nB392_p0603a11║堯將讓天下於己，以為污耳之言，從清流而洗之。巢
J37nB392_p0603a12║父飲牛其下，以為此水足活牛口，復踞上流而飲之。
J37nB392_p0603a13║子陵微時，友於光武，及帝登位，屢請不屈，釣煙波於
J37nB392_p0603a14║桐江之上。東坡將已置之宅，夜聞老嫗出不忍棄之
J37nB392_p0603a15║聲，即取其券而焚之。是皆塵勞中人，尚能輕利重義。
J37nB392_p0603a16║曾聞有假借威權，屢屢以并吞為事，而得稱為高人
J37nB392_p0603a17║逸士耶？非惟高人逸士如然，即善權一剎，刱於南齊
J37nB392_p0603a18║之建元，毀於大唐之會昌。咸通八年，節度使李蠙奏
J37nB392_p0603a19║復之，請玄覺禪師為開山祖，已而徹公始得蹈其後
J37nB392_p0603a20║蹟。建炎初，李忠定公綱重嚴像設，請主嗣宗禪師上
J37nB392_p0603a21║堂曰：『澗底泥牛金貼面，山頭石女著真紅。繫驢橛上
J37nB392_p0603a22║生芝草，不是雲靄香爐峰。』此四句中，內有一句能殺
J37nB392_p0603a23║能活，能縱能奪。若人簡點得出，不惟一生參學事畢，
J37nB392_p0603a24║亦明得法智禪師繼席上堂云：『明月高懸未照前，雪
J37nB392_p0603a25║眉人倚玉闌干。夜深雨過風雷息，客散雲樓酒碗乾。』
J37nB392_p0603a26║其中有一句是正偏蒹帶，一句是賓主互換，一句是
J37nB392_p0603a27║六義深藏，一句是照用齊施。且道那一句是賓主互
J37nB392_p0603a28║換？於此分析得出，方見得慧泰禪師所曰：『微雲淡河
J37nB392_p0603a29║漢，疏雨滴梧桐』之意旨也。見得者箇意旨，始識咸淳
J37nB392_p0603a30║二年大學士李曾伯加宏拓焉，遂延福巖禪師德珍、
J37nB392_p0603b01║首座悟空濟、無學文、善權通，暨西印、玉山、宗愷等，是
J37nB392_p0603b02║皆唐、宋、元、明以來洞濟、法雲諸大知識赴堅請而惠
J37nB392_p0603b03║然肯來者。曾聞有假借威權，屢屢以并吞為事，而得
J37nB392_p0603b04║稱為先輩大善知識耶？非惟先輩知識如然，即鼎革
J37nB392_p0603b05║以來，寺廢僧逃十有餘載，眾延浮石和尚，居不堪憂，
J37nB392_p0603b06║經旬辭去。郡邑士紳不忘付囑，於康熙壬寅春恭請
J37nB392_p0603b07║先師百愚老人闢草開荒，中興此寺。乙巳秋，老人逝
J37nB392_p0603b08║後，繼以存焉和尚，又繼以貫慈和尚，前後五載，重重
J37nB392_p0603b09║脩理，漸漸圓成。至辛亥春，眾至青龍，延山僧以繼其
J37nB392_p0603b10║席，得建老人塔於萬松嶺北。今經三載，尚未告竣，海
J37nB392_p0603b11║內緇素無不聞知，曾未有假借威權，以并吞為事，而
J37nB392_p0603b12║得主法此山也。非惟諸佛諸祖如然，即汝諸人辭別
J37nB392_p0603b13║父母，拜離師長，餐霞宿露，訪道尋師，莫不欲改惡從
J37nB392_p0603b14║善，了明自心本性，以報父母生身之德、師長提攜之
J37nB392_p0603b15║恩。故大覺璉曰：『玉不琢，不成器；人不學，不知道。』今之
J37nB392_p0603b16║所以知古，後之所以知先，善者可以為法，惡者可以
J37nB392_p0603b17║為戒。歷觀前輩立身揚名於當世者，鮮不學問而成
J37nB392_p0603b18║之矣。曾聞有假借威權，以并吞為事，得模範於人天
J37nB392_p0603b19║耶？又曰：『見賢思齊焉，見不賢而內自省也。』如此切磋
J37nB392_p0603b20║琢磨，久久用心，動轉施為，縱得一知半解，須學古人
J37nB392_p0603b21║樂聞己過，喜於為善，長於包荒，厚於隱德，謙以交友，
J37nB392_p0603b22║勤以濟眾，不以得器二其心，所以光明碩大，照映今
J37nB392_p0603b23║昔者也。莫習狐假虎威之輩、欺世盜名之流，苞苴投
J37nB392_p0603b24║刺，廣結豪貴，貪美食以適其口，占大廈以快其居，奪
J37nB392_p0603b25║人之寺曰我祖寺也，奪人之居曰我祖居也，我宜繼
J37nB392_p0603b26║之尸之，凌之爍之。殊不思自齊迄今，朝凡幾易？代凡
J37nB392_p0603b27║幾更？祖則祖於何人之祖？繼則繼於何人之後？況此
J37nB392_p0603b28║并吞為事，世之人亦未見之，安忍同為圓頂方袍，盡
J37nB392_p0603b29║行驅占？一時僧道告訴無門，叩閽無計，相與轉溝壑
J37nB392_p0603b30║而死道路者，不知幾何焉？更可笑者，假借脩樂菴塔
J37nB392_p0603c01║以為入門之計，豈非謬之大謬者乎？然樂菴，明季人
J37nB392_p0603c02║也，生居顯親，去世顯親，非善權之僧也明矣。其友吉
J37nB392_p0603c03║菴而讓塔得入，善權之由也又明矣。何得欺心欺世，
J37nB392_p0603c04║無所不至？謀占天目，而天目緇素有揭；盜葬虞山，而
J37nB392_p0603c05║虞山遠近有檄；彊僭龍池，而龍池護法出書以責之，
J37nB392_p0603c06║平陽和尚刻從周錄以罪之。今又并吞善權，山僧上
J37nB392_p0603c07║堂鳴鼓而攻之，普說以指其迷而救之，道房出王林
J37nB392_p0603c08║吞謀善權說以誅之，是不約而同者也。至於十載不
J37nB392_p0603c09║拈香，貳心待帝主，不認剃度之敏然，勒行九拜之朝
J37nB392_p0603c10║儀，此數事者，更有公論，不必細述。看來此等正是戒
J37nB392_p0603c11║律不必持、定慧不必習、道德不必修、嗜慾不必去，豈
J37nB392_p0603c12║特起叢林之害，真法門萬世之害也歟。諸公將來若
J37nB392_p0603c13║得把茅蓋頭，當以此為終身之警戒。看他只為無始
J37nB392_p0603c14║劫來妄想濃厚，只在諸塵境界中作活計，元不曾踏
J37nB392_p0603c15║著本地風光，明見本來面目。終朝業識，忙忙向外馳
J37nB392_p0603c16║求，孳孳為利。那知各各懷中有一箇無價大寶，人人
J37nB392_p0603c17║腳下有一片祖翁田地。不須他覓，本自現成。陰陽未
J37nB392_p0603c18║判之先，不能增他一毫。寒暑既分之後，不能減他一
J37nB392_p0603c19║絲。不與八風移其志，不隨榮辱二其心。可以證古明
J37nB392_p0603c20║今，可以了生脫死，可以隨處作主，可以遇緣即宗。何
J37nB392_p0603c21║必假有窮之氣勢，污無盡之心田。更不知何者為行，
J37nB392_p0603c22║何者為解，何者為相應。看他異日狼藉，噬臍莫及。此
J37nB392_p0603c23║則非魔，即魔所使。蓋假我衣裳，陰以破壞我法者，非
J37nB392_p0603c24║但為名教之罪人，亦法門之罪人矣。一旦生死到來，
J37nB392_p0603c25║將何抵敵。捨此報身，難逃淪墜。古人謂牢獄未是苦，
J37nB392_p0603c26║袈娑下失卻人身，是為苦也。藥石之言，可不銘佩。諸
J37nB392_p0603c27║兄弟還委悉麼。倘或遲疑，更聽一偈：王林卻繼綠林
J37nB392_p0603c28║風，慣占叢林伐己功，天目虞山為別業，善權地藏作
J37nB392_p0603c29║行宮。長言大義何曾義，自謂孤忠卻不忠，冒寵欺君
J37nB392_p0603c30║人不識，法門也有此奸雄。」（癸丑十一月十二日）
J37nB392_p0604a01║中夏，告香普說。「達磨西來，直指人心，見性成佛。且道
J37nB392_p0604a02║性作麼生見？」擊香几，召眾，云：「會麼？果能直下知歸，聖
J37nB392_p0604a03║凡情盡，能所障空，覿體無依，當機絕待，則知四十五
J37nB392_p0604a04║日前曲不藏直，四十五日後真不掩偽，三際平等，一
J37nB392_p0604a05║道虛閒，過去未來覓一絲毫隔礙底道理了不可得。
J37nB392_p0604a06║若是乘虛接響，聲前領旨，猶迷顧鑑之端；句後精通，
J37nB392_p0604a07║尚昧識情之表。諸公最初行腳要為生死大事，不是
J37nB392_p0604a08║說了便休，務須立定腳跟，不顧危亡，決定志氣，不顧
J37nB392_p0604a09║得失，提個所參話頭，拍盲舉起，拍盲打捱，盡卻今生
J37nB392_p0604a10║不徹不休、不明不歇、寒不知、熱不知、饑不知、飽不知，
J37nB392_p0604a11║任他說是說非、論長論短，只將從前人我無明、昏沉
J37nB392_p0604a12║散亂、菩提涅槃、真如解脫併作一團，放教身心蕩蕩
J37nB392_p0604a13║地、閒閒地，胸中不留一個元字腳，久久不變，忽朝洗
J37nB392_p0604a14║面，摸著鼻孔，未可知也。假若疑而不信、信而不真，人
J37nB392_p0604a15║我山高，是非鋒起，為五慾八風之所動搖，求到大安
J37nB392_p0604a16║樂、大休歇之地，不亦難乎？所以釋迦老子在靈山會
J37nB392_p0604a17║上拈一枝花，爾時百萬人天咸具大智大慧，尚且目
J37nB392_p0604a18║瞪口啞，縱彼飲光破顏微笑，也是眼中著屑。自後碧
J37nB392_p0604a19║眼胡僧得得西來，九年面壁，神光立雪，斷臂安心，亦
J37nB392_p0604a20║是好肉剜瘡。其餘德山、洞山、雲門、臨濟、溈仰、法眼，古
J37nB392_p0604a21║今宗匠，千變萬化，用盡自己心，笑破他人口，都來好
J37nB392_p0604a22║與一頓痛棒，免得弄巧成拙。不見雲居道：『得者不輕
J37nB392_p0604a23║微，明者不賤用，識者不咨嗟，解者無厭惡。從天降下
J37nB392_p0604a24║則貧窮，從地涌出則富貴。門裏出身易，身裏出門難。
J37nB392_p0604a25║動則埋身千丈，不動則當處生苗。一言迥脫，獨拔當
J37nB392_p0604a26║時。』雲居可謂照用齊施，敲唱雙舉。奈他腦後見腮，面
J37nB392_p0604a27║前無齒。叵耐畫地為牢，無繩自縛。既是門裏出身易，
J37nB392_p0604a28║為何身裏出門難？昨夜南山來石虎，天明生個玉麒
J37nB392_p0604a29║麟。向此看得徹，方看得道吾問僧：『甚處來？』曰：『僧堂裏
J37nB392_p0604a30║來。』吾曰：『聖僧道甚麼？』僧近前不審。吾曰：『東家作驢，西
J37nB392_p0604b01║家作馬。』曰：『過在何處？』吾曰：『萬里崖州。』道吾拈得個猢
J37nB392_p0604b02║猻圈圚，東扯西拽，到底勞而無功。者驢漢極欲擺脫
J37nB392_p0604b03║韁繩，幾曾出他羅網？呵呵！向此見得透，方見得僧問
J37nB392_p0604b04║巴陵：『如何是提婆宗？』陵曰：『銀碗裏盛雪。』巴陵一向水
J37nB392_p0604b05║泄不通，偶被者僧一拶，將七珍八寶狼藉殆盡，賺他
J37nB392_p0604b06║倚草附木者不少。有能別開一線雲門，兒孫許他猶
J37nB392_p0604b07║在。向此轉得身，方知僧問汾陽：『真正修道人，不見世
J37nB392_p0604b08║間過，未審不見個甚麼過？』陽曰：『雪埋夜月深三尺，陸
J37nB392_p0604b09║地行舟萬里程。』曰：『和尚是何心行？』陽曰：『是你心行。』汾
J37nB392_p0604b10║陽者漢，超情離見則不無，抽釘拔楔未夢見在。待問：
J37nB392_p0604b11║『真正修道人，不見世間過。未審不見個什麼過？』『高祖
J37nB392_p0604b12║殿前樊噲怒，須知萬里絕煙塵。』『和尚是何心行？』『留得
J37nB392_p0604b13║五湖明月在，不愁無處下金鉤。』不見百丈云：『併卻咽
J37nB392_p0604b14║喉脣吻，速道將來。』溈山曰：『卻請和尚道。』丈曰：『不辭向
J37nB392_p0604b15║汝道，恐已後喪我兒孫。』百丈、溈山一般弄巧成拙，不
J37nB392_p0604b16║覺家聲喪盡。時有僧問：『併卻咽喉脣吻，請道將來。』但
J37nB392_p0604b17║云：『寧可截舌，不向汝道。』又不見德山密云：『但參活句，
J37nB392_p0604b18║莫參死句。活句下薦得，永劫無滯。一塵一佛國，一葉
J37nB392_p0604b19║一釋迦，是死句；揚眉瞬目，舉指豎拂，是死句；山河大
J37nB392_p0604b20║地，更無淆訛，是死句。』問：『如何是活句？』山曰：『波斯仰面
J37nB392_p0604b21║看。』大小德山費盡娘生氣力，說到三生六十劫，正是
J37nB392_p0604b22║鬼窟活計，直饒道個波斯仰面看，大似赤土塗牛奶。
J37nB392_p0604b23║且作麼生是活句？燈籠𨁝跳上青天，露柱魂驚頭腦
J37nB392_p0604b24║裂。只如諸公每日聞板聲則赴齋堂，聞報鐘則赴功
J37nB392_p0604b25║課，聞普梆則搬柴運米、蒔青刈綠，你道是活句？是死
J37nB392_p0604b26║句？是不死不活句？者裏倜儻分明，方許道羅籠不肯
J37nB392_p0604b27║住，呼喚不回頭。你看古來尊宿擔荷此事大不容易，
J37nB392_p0604b28║三登投子，九上洞山，長慶坐破七個蒲團，趙州二十
J37nB392_p0604b29║年不雜用心，不知費盡多少艱難，方得了明心地。即
J37nB392_p0604b30║如山僧二九脫白，知有此事，獨住孤峰，力參四載，出
J37nB392_p0604c01║山圓具，打七三日，纔得省發。遍叩知識二十餘員，盡
J37nB392_p0604c02║皆印可，具大眼目，不過一二。後參百老人於此弁山，
J37nB392_p0604c03║被他痛棒，連燈墮地，釋然大徹。隨呈偈云：『探遍諸方
J37nB392_p0604c04║最上機，何如直下絕離微？若非一擊連燈落，那得心
J37nB392_p0604c05║空及第歸？』輔弼老人一十三載，然後繼席青龍，至今
J37nB392_p0604c06║二十年來，七坐名藍，回思從前，如同一日。果是真正
J37nB392_p0604c07║道流，要明生死，棄著十年甘載，忘人忘我，全身放下，
J37nB392_p0604c08║靠著本色宗師，與之決擇。如磨古鏡，晝三夜三，盡其
J37nB392_p0604c09║神力，去其塵垢，光明發現，自是照天照地。如秉寶劍，
J37nB392_p0604c10║以寡敵眾，心無退怯，孰敢攖鋒？佛來也掃，魔來也掃，
J37nB392_p0604c11║掃得乾乾淨淨，自然灑灑落落。而此鏡此劍，乃吾人
J37nB392_p0604c12║本有之體，非假外求，外求而得，終非得也。大凡參學，
J37nB392_p0604c13║要得徹頭徹尾，直須喪盡目前機，去卻胸中物，末後
J37nB392_p0604c14║一著，始到牢關，絕後再蘇，欺君不得。到此境界，則全
J37nB392_p0604c15║心是佛，全佛是心，一人發真歸元，十方虛空悉皆銷
J37nB392_p0604c16║殞。諸公既不遠千里相尋而來，聚會龍華，皆是諸方
J37nB392_p0604c17║抱道之士。二六時中，切切窮究，佛法如海，愈入愈深，
J37nB392_p0604c18║只要實證實悟。於實證實悟處，靠定一著子，自然百
J37nB392_p0604c19║了千當，透頂透底，則成佛作祖，如壯士展臂，豈假他
J37nB392_p0604c20║力？否則，且待七月十五，卻來露個消息。」
J37nB392_p0604c21║原書闕。