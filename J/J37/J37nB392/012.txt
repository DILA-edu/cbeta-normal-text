J37nB392_p0605a01║寒松操禪師語錄卷第十二
J37nB392_p0605a02║嗣法門人德泰編錄
J37nB392_p0605a03║拈頌古（七十九則）
J37nB392_p0605a04║世尊初生，一手指天，一手指地，周行七步，目顧四
J37nB392_p0605a05║方云：「天上天下，惟我獨尊。」雲門曰：「我當時若見，一
J37nB392_p0605a06║棒打殺，餧狗子喫，貴圖天下太平。」
J37nB392_p0605a07║彊中稱勝，招焚六合之尤；陣後興兵，徒奮一椎之勇。
J37nB392_p0605a08║若據青龍看來，彼此不無其咎。何故？天下有道，則禮
J37nB392_p0605a09║樂征伐自天子出。
J37nB392_p0605a10║自言自語自徘徊，自動芳心自作媒。不是自家親骨
J37nB392_p0605a11║肉，誰將炭送雪中來。
J37nB392_p0605a12║開天闢，揭地戶，毘嵐園內煙塵鼓。雲從龍，風從虎，赤
J37nB392_p0605a13║電光中霹靂舞。韶陽吞吐幾人知，風送清香播寰宇。
J37nB392_p0605a14║世尊於臘八夜睹明星，忽然大悟，歎曰：「奇哉！一切
J37nB392_p0605a15║眾生具如來智慧德相，但以妄想執著而不證得。」
J37nB392_p0605a16║大小世尊，開眼寐語。
J37nB392_p0605a17║無端六載葛藤牽，跳出通身是蓋纏。眼病空華休賣
J37nB392_p0605a18║弄，誰人頂上沒青天。
J37nB392_p0605a19║世尊一日陞座，大眾集定，文殊白椎曰：「諦觀法王
J37nB392_p0605a20║法，法王法如是。」世尊便下座。
J37nB392_p0605a21║文殊一椎，不妨驚眾，簡點將來，也是泥裏洗土塊。若
J37nB392_p0605a22║是青龍，但只撫掌呵呵大笑，看者世尊如何合煞？
J37nB392_p0605a23║幽谷瓊枝帶露開，春含紅紫錦成堆。誰知遇陣催花
J37nB392_p0605a24║雨，褪落飛英滿翠苔。
J37nB392_p0605a25║世尊坐次，見二人舁豬過，問：「者箇是甚麼？」曰：「世尊
J37nB392_p0605a26║具一切智，豬子也不識。」世尊曰：「也須問過。」
J37nB392_p0605a27║珠穿九曲，大覺可謂神功；玉解連環，青龍更資一路。
J37nB392_p0605a28║倘遇二人打箇噴嚏，舁豬便行，又作麼生？
J37nB392_p0605a29║一微塵內開門戶，自引賊來反破家。井底懸帆風勢
J37nB392_p0605a30║惡，夜乘明月出蘆花。
J37nB392_p0605b01║世尊因文殊至諸佛集處女子出定因緣。
J37nB392_p0605b02║今時盡謂文殊是大智，所以無出無入；罔明乃初地，
J37nB392_p0605b03║故得有出有入。如斯話會，孤他先聖。青龍見處，也要
J37nB392_p0605b04║諸人共知。出得也與三十棒，出不得也與三十棒。為
J37nB392_p0605b05║什麼聻？自來一統乾坤，那許分疆立界？
J37nB392_p0605b06║一棚傀儡，紅線抽牽。燈殘人醉，月上闌干。清音撥轉
J37nB392_p0605b07║西廊去，露滴花梢夜正寒。
J37nB392_p0605b08║華山一睡，岳陽三醉。眠者而得酣，酩者而反寐。堪笑
J37nB392_p0605b09║堪悲，誰同誰異。名園一夜雨春風，洗出青山如潑翠。
J37nB392_p0605b10║世尊在靈山會上，拈花示眾云。
J37nB392_p0605b11║世尊拈花，一盲引眾盲；迦葉微笑，相牽入火坑。還有
J37nB392_p0605b12║免得此過者麼？喝一喝，云：「眼裏無筋一世貧。」
J37nB392_p0605b13║賣狗懸羊已不仁，那堪眼裏又添塵。斯時若掩蒼顏
J37nB392_p0605b14║出，免累兒孫誑後人。
J37nB392_p0605b15║世尊因七賢女遊屍陀林。
J37nB392_p0605b16║可笑七賢女，逴得些子，即便旋烝熱賣。幸逢帝釋，不
J37nB392_p0605b17║諳時宜，懡㦬放過。若向青龍索此三般，但云：「情知你
J37nB392_p0605b18║在鬼窟裏作活計。」
J37nB392_p0605b19║三物從來離向背，明明借問轉周遮。不周遮，憍尸迦，
J37nB392_p0605b20║何不當初再獻花。
J37nB392_p0605b21║殃崛尊者因持缽到一長者家。
J37nB392_p0605b22║長者已是錯問，世尊已是錯荅，殃崛已是錯傳，產婦
J37nB392_p0605b23║已是錯聞，善權今日將錯就錯，諸人不得錯會。
J37nB392_p0605b24║一點春山一點愁，一絲春雨一聲鳩。聲聲暗寫春情
J37nB392_p0605b25║甚，誰識春情寄壟頭。
J37nB392_p0605b26║賓頭盧尊者，因阿育王內宮齋三萬大阿羅漢。
J37nB392_p0605b27║二尊者！若不是育王，並須出國。
J37nB392_p0605b28║相逢便問家山路，笑指家山路不遙。回首暮雲歸未
J37nB392_p0605b29║合，抬眸新月上林梢。
J37nB392_p0605b30║善慧大士，一日披衲頂冠靸履，朝見梁武帝帝國。
J37nB392_p0605c01║要識三教聖人體麼，恁麼也不得，不恁麼也不得，恁
J37nB392_p0605c02║麼不恁麼總不得。要識三教聖人用麼，恁麼也得，不
J37nB392_p0605c03║恁麼也得，恁麼不恁麼總得。直饒會得體用，拄杖猶
J37nB392_p0605c04║未放過。
J37nB392_p0605c05║非禪非道亦非儒，三不完全總是孤。只道聚沙終作
J37nB392_p0605c06║塔，那知捏土不成珠。
J37nB392_p0605c07║寶誌公垂語曰：「終日拈香擇火，不知身是道場。」
J37nB392_p0605c08║善權者裏終日拈香擇火，不得喚作拈香擇火。
J37nB392_p0605c09║野老家風迥異常，太平勳業總相忘。皇風一片知何
J37nB392_p0605c10║處，燕舞鶯啼日正長。
J37nB392_p0605c11║三祖《信心銘》曰：「至道無難，惟嫌揀擇。」
J37nB392_p0605c12║大小祖師，祇會抱不哭孩兒，打淨潔地上毬子。既是
J37nB392_p0605c13║至道無難，亦不礙揀擇。
J37nB392_p0605c14║春暖山自青，谿晴水自綠。菜花一片金，麥浪千層碧。
J37nB392_p0605c15║明不明，擇不擇，二水中分白鷺洲，風光兩岸生涯別。
J37nB392_p0605c16║南陽忠國師一日喚侍者，者應諾，如是三喚三應，
J37nB392_p0605c17║師云：「將謂吾孤負汝，誰知汝孤負吾。」
J37nB392_p0605c18║三喚三應，缽盂安柄。兩箇郎當，一場氣悶。是則是，不
J37nB392_p0605c19║圖打草，只要驚蛇。
J37nB392_p0605c20║子規枝上語聲聲，暗把愁腸訴與人。啼得血流無用
J37nB392_p0605c21║處，不如滅口過殘春。
J37nB392_p0605c22║有婆子供養一菴主二十年，常令二八女子給侍。
J37nB392_p0605c23║婆子者，僧彼此不無長處。若是佛法，三生六十劫。
J37nB392_p0605c24║梅雪爭春未肯降，騷人閣筆費評章。梅須遜雪三分
J37nB392_p0605c25║白，雪卻輸梅一段香。
J37nB392_p0605c26║青原思禪師參六祖，問：「當何所務，不落階級？」
J37nB392_p0605c27║洗耳谿邊，飲牛流上，未是老成高蹈。掃除朕蹟，撥轉
J37nB392_p0605c28║機輪，試看俊俏生涯。當時纔見祖云：「落何階級？」便與
J37nB392_p0605c29║掀倒禪床，豈不俊哉？
J37nB392_p0605c30║背手掀翻寶座平，任從金殿五雲生。巍巍頂相難攀
J37nB392_p0606a01║仰，千嶂惟餘一月明。
J37nB392_p0606a02║馬祖一禪師因僧問：「為甚麼說即心即佛？」祖曰。
J37nB392_p0606a03║喚鐘作甕，指鹿為馬，大師固已不能逃其責。若夫體
J37nB392_p0606a04║會大道，直饒千佛出來，亦無啟口處。
J37nB392_p0606a05║人間四月芳菲盡，山寺桃花始盛開。莫謂春歸無覓
J37nB392_p0606a06║處，依然轉入此中來。
J37nB392_p0606a07║藥山儼禪師因僧問：「如何是道中至寶？」山云：「莫諂
J37nB392_p0606a08║曲。」僧云：「不諂曲時如何？」山云：「傾國不換。」
J37nB392_p0606a09║貧而無諂，富而無驕，藥山老人聊亦可矣。若是道中
J37nB392_p0606a10║至寶，猶未得在，何故？未若貧而樂，富而好禮者也。
J37nB392_p0606a11║門外百千竿綠竹，庭前三兩樹梅花。客來莫道貧無
J37nB392_p0606a12║待，清淡門牆有幾家。
J37nB392_p0606a13║藥山久不陞座，院主白云：「大眾久思法誨。」
J37nB392_p0606a14║藥山不惜一詞，足可觀光。及被院主拶著，未免話作
J37nB392_p0606a15║兩橛。
J37nB392_p0606a16║琉璃殿上金纔布，瑪瑙階前玉又施。明露秋光猶不
J37nB392_p0606a17║委，暗藏春色幾人知。
J37nB392_p0606a18║藥山因化主到甘贄行者家，甘問：「甚處來？」
J37nB392_p0606a19║未成老幹之才，先典從容之職，化主其然也。可惜藥
J37nB392_p0606a20║山不用，疾燄過風，負他來意不少。待納金時，好與連
J37nB392_p0606a21║棒打出，且教愧殺者俗漢。
J37nB392_p0606a22║病源不識假儒醫，賣藥人遭買藥迷，不是山中重點
J37nB392_p0606a23║破，幾從箇裏別端倪。
J37nB392_p0606a24║丹霞然禪師訪忠國師，值睡次，乃問侍者。
J37nB392_p0606a25║南陽正令全提，未免傷鋒犯手。侍者咬牙喫棒，依然
J37nB392_p0606a26║禍出私門。若是撞著英靈衲子，管取直下棒折。
J37nB392_p0606a27║龍生龍，鳳生鳳，暗箭傷人心膽痛。殺活直饒一時行，
J37nB392_p0606a28║家聲難討千鈞重。
J37nB392_p0606a29║丹霞訪龐公門，逢女子靈照洗菜次。
J37nB392_p0606a30║大小丹霞，向女子手中失卻一隻眼。龐老也是屋裏
J37nB392_p0606b01║販揚州青龍，看來總是一隊賣私鹽漢。拄杖子不在，
J37nB392_p0606b02║且各與二十笤帚柄。
J37nB392_p0606b03║夜影透窗天上月，蘆花飛起渡頭風。漁歌一曲纔堪
J37nB392_p0606b04║聽，又被風吹別調中。
J37nB392_p0606b05║大顛通禪師因韓文公過訪，問：「和尚春秋多少？」
J37nB392_p0606b06║首座扶頭，大顛把尾。雖然頭尾相稱，早被文公勘破。
J37nB392_p0606b07║時有僧問：「一般扣齒，為何擯出？」「有意氣時添意氣。」曰：
J37nB392_p0606b08║「首座分上又作麼生？」「不風流處也風流。」
J37nB392_p0606b09║一般機用顯家風，疑殺昌黎箇老儂。不是臨巖重返
J37nB392_p0606b10║擲，爭教天下絕狐蹤。
J37nB392_p0606b11║百丈海禪師每上堂時，有一老人隨眾聽法。
J37nB392_p0606b12║不落不昧，獅入狐隊。不昧不落，狐入獅窟。五百年前，
J37nB392_p0606b13║終日長安道。五百年後，春風醉未歸。前後俱坐斷，一
J37nB392_p0606b14║聲鐵笛冷，兩兩玉鸞飛。
J37nB392_p0606b15║由來祖位莫能留，獨自酣酣臥古丘。若把花枝半掩
J37nB392_p0606b16║面，不令人見轉風流。
J37nB392_p0606b17║野老祭江神，乞兒翻筋斗。莫作兩般看，等是揚家醜。
J37nB392_p0606b18║百丈因僧問：「如何是奇特事？」丈曰：「獨坐大雄峰。」僧
J37nB392_p0606b19║禮拜，丈便打。
J37nB392_p0606b20║明鏡蒸食，未為得所；干將補履，尤可堪嗟。
J37nB392_p0606b21║萬仞峰頭作者機，縱橫殺活在臨時，區區若解翻身
J37nB392_p0606b22║轉，不負孃生兩道眉。
J37nB392_p0606b23║南泉願禪師因趙州問：「如何是道？」泉曰：「平常心。」
J37nB392_p0606b24║南泉雖是嚼飯餧嬰孩，諸人切忌作道理會。
J37nB392_p0606b25║崎嶇不涉玅無求，春去秋來意更幽，啼鳥一聲千籟
J37nB392_p0606b26║寂，清風明月兩悠悠。
J37nB392_p0606b27║歸宗常禪師因李刺使問：「如何是祖師西來意？」宗
J37nB392_p0606b28║豎拳云：「會麼？」曰：「不會。」宗云：「措大！拳頭也不會。」
J37nB392_p0606b29║歸宗好箇拳頭，無端傷筋露骨，卻成鈍置，待他道不
J37nB392_p0606b30║會便好。驀頭一拳，果是真措大，必然別有生涯。
J37nB392_p0606c01║宗師誰謂無玄旨，慣是為人窮到底。細把瑤琴反復
J37nB392_p0606c02║彈，奈何不入聾人耳。
J37nB392_p0606c03║章敬惲禪師因百丈遣僧來探候，敬上堂次，展坐
J37nB392_p0606c04║具禮拜起，將敬一隻靸鞋以袖拂卻塵了，倒覆向
J37nB392_p0606c05║下。敬曰：「老僧罪過。」
J37nB392_p0606c06║運籌帷幄，費盡百丈機謀，決勝千里。不消章敬權巧
J37nB392_p0606c07║較量，將來總被者僧勘破。
J37nB392_p0606c08║千里施謀意更深，重圍掉臂機偏巧。囑使覆鞋兮狼
J37nB392_p0606c09║心不少，老僧罪過兮暗箭誰曉。百丈師章，敬老看來，
J37nB392_p0606c10║卻似大蟲戴紙帽。
J37nB392_p0606c11║杉山堅禪師與歸宗、南泉行路次，逢一虎各從傍
J37nB392_p0606c12║過了，泉問宗：「適來見虎似箇甚麼？」宗云：「似箇貓兒。」
J37nB392_p0606c13║宗問山，山云：「似箇狗子。」宗又問泉，泉云：「似箇大蟲。」
J37nB392_p0606c14║字經三寫，烏焉成馬。
J37nB392_p0606c15║杉山普願與歸宗，道眼元來總不通，一箇山君分幾
J37nB392_p0606c16║種，至今描畫不成功。
J37nB392_p0606c17║雲巖晟禪師問僧：「汝爺在否？」曰：「在。」巖云：「年多少？」曰：
J37nB392_p0606c18║「八十。」巖云：「汝有爺不年八十，還知否？」曰：「莫是恁麼
J37nB392_p0606c19║來者？」巖云：「猶是兒孫。」
J37nB392_p0606c20║恁麼不恁麼，總是兒孫邊事。要識爺麼？當堂不正坐，
J37nB392_p0606c21║那赴兩頭機。
J37nB392_p0606c22║岳陽樓子洞庭槎，皓魄懸輝照影斜。簾外轉身全不
J37nB392_p0606c23║顧，從來祖父不離家。
J37nB392_p0606c24║雲巖因僧問：「二十年在百丈，為甚心燈不續？」巖云：
J37nB392_p0606c25║「頭上寶花冠。」曰：「意旨如何？」巖云：「大唐天子及冥王。」
J37nB392_p0606c26║者僧與麼問，是知有不是知有？雲巖與麼荅，是續心
J37nB392_p0606c27║燈不是續心燈？具眼者辯看。
J37nB392_p0606c28║從來香爇御爐煙，不易綸音向外傳。堪笑遊人誇意
J37nB392_p0606c29║氣，那知尊貴本天然。
J37nB392_p0606c30║龍潭信禪師未出家時，居寺側天皇巷，賣餅為業。
J37nB392_p0607a01║潦倒龍潭，一釣便上。
J37nB392_p0607a02║煙飛石室去猶還，謾道山中別有山，回首即通僊子
J37nB392_p0607a03║逕，拈來一粒便成丹。
J37nB392_p0607a04║三平忠禪師因到石鞏，鞏曰：「看箭。」平撥開胸。
J37nB392_p0607a05║石鞏雖有穿楊之作，依然習氣難忘；三平縱得隱身
J37nB392_p0607a06║之術，未免弄巧成拙。
J37nB392_p0607a07║高高一箭中紅心，弦動春風笑展襟。未識穿楊機用
J37nB392_p0607a08║別，到來誰不費沉吟。
J37nB392_p0607a09║溈山祐禪師偕仰山摘茶次，溈曰：「終日摘茶。」
J37nB392_p0607a10║盡道節拍相應，不知互揚家醜。
J37nB392_p0607a11║一莖兩莖斜，三莖四莖曲。盡愛舞煙霞，那知翠筠溼。
J37nB392_p0607a12║黃檗運禪師捧缽至南泉位坐，泉見，問：「長老甚年
J37nB392_p0607a13║行道？」曰：「威音已前。」泉云：「猶是王老師兒孫。」檗歸位。
J37nB392_p0607a14║焦磚打著連底凍，赤眼撞著火柴頭。
J37nB392_p0607a15║本無位次可安排，說甚何年行道來？賓不賓兮主不
J37nB392_p0607a16║主，好將活捉一坑埋。
J37nB392_p0607a17║百丈正禪師示眾：「汝等為我開田，我為汝等說大
J37nB392_p0607a18║義。」開田了，眾請丈說大義，丈展兩手示之。
J37nB392_p0607a19║展開兩手，聊以塞白。若作大義以酬眾，何異空拳誑
J37nB392_p0607a20║小兒？青龍亦開田了，有人請說大義，拈起钁頭便打。
J37nB392_p0607a21║因甚如此？重賞之下，必有勇夫。
J37nB392_p0607a22║大義明明甚坦夷，何須展手涉多岐。白雲深處家山
J37nB392_p0607a23║好，一曲清歌信步歸。
J37nB392_p0607a24║趙州諗禪師，因臺山路上有一婆子。
J37nB392_p0607a25║趙州勘破婆子，將謂，將謂。婆子勘破趙州，元來，元來。
J37nB392_p0607a26║雖然，盡被者僧勘破。
J37nB392_p0607a27║驀直去，勘破了，鱉鼻被蛇吞，大蟲遭虎咬。真懊惱，腥
J37nB392_p0607a28║風毒氣遠侵人，平地喫交猶不少。
J37nB392_p0607a29║趙州因僧問：「承聞和尚親見南泉，是否？」州云：「鎮州
J37nB392_p0607a30║出大蘿蔔頭。」
J37nB392_p0607b01║好箇大蘿蔔頭，塞者僧口則得，塞天下人口則難。
J37nB392_p0607b02║懵懂無知，總不記得。一鏃撩空，萬機寢息。別別，衲僧
J37nB392_p0607b03║幾箇知端的？
J37nB392_p0607b04║趙州因僧問：「學人乍入叢林，乞師指示。」州云：「喫粥
J37nB392_p0607b05║了也未？」曰：「喫粥了也。」州云：「洗缽去。」僧有省。
J37nB392_p0607b06║者僧悟則不無，爭奈未曾咬著一粒米。為甚麼聻？從
J37nB392_p0607b07║門入者，不是家珍。
J37nB392_p0607b08║夜深涼月篩寒水，漁子紛紛來問津。三汲浪高春夢
J37nB392_p0607b09║破，江天一色露沉沉。
J37nB392_p0607b10║趙州問婆子：「那裏去？」曰：「偷趙州筍去。」州云：「遇著趙
J37nB392_p0607b11║州又作麼生？」婆便掌，州休去。
J37nB392_p0607b12║偷天者情雖不善，換日者心猶太狠。只知彼彼無端，
J37nB392_p0607b13║不顧傍觀者哂。
J37nB392_p0607b14║劍戟相逢詎偶然，明來暗去各通權。誰知就裏機猶
J37nB392_p0607b15║別，退步從來卻占先。
J37nB392_p0607b16║趙州因僧問：「狗子還有佛性也無？」州云：「無。」
J37nB392_p0607b17║一點水墨，兩處成龍。
J37nB392_p0607b18║佛性有狗，走抖擻口；佛性無猴，愁摟搜頭。無無無，有
J37nB392_p0607b19║有有，堪憐錯亂滿寰區，誰解移星並換斗？
J37nB392_p0607b20║趙州到一菴主處，問：「有麼？有麼？」主豎拳，州云。
J37nB392_p0607b21║直饒收放隨宜，縱奪可觀，簡點將來，猶未盡善。因甚
J37nB392_p0607b22║如此？貪觀天上月，失卻手中橈。
J37nB392_p0607b23║撈蝦摝蟹放蝦生，單把蟛蜞較重輕，換卻幾多人眼
J37nB392_p0607b24║目，到頭偏愛看橫行。
J37nB392_p0607b25║一竿拋兩岸，收放任悠悠。誰識龍門客，從來不上鉤。
J37nB392_p0607b26║趙州因僧問：「萬法歸一，一歸何處？」州云：「我在青州
J37nB392_p0607b27║做領布衫，重七斤。」
J37nB392_p0607b28║者箇話頭，累我數年。而今思量，只是冷笑。且道笑箇
J37nB392_p0607b29║甚麼？茫茫宇宙人無數，那箇男兒不丈夫。
J37nB392_p0607b30║等閒拈出上頭關，無限行人著意攀。祇道春從南苑
J37nB392_p0607c01║發，那知梅在雪中蟠。
J37nB392_p0607c02║趙州因僧問：「如何是祖師西來意？」曰：「庭前柏樹子。」
J37nB392_p0607c03║趙州雖則與麼為人，不免被者僧勘破。
J37nB392_p0607c04║一語昂然不變常，水中擇乳須鵝王。堪憐野鳥無機
J37nB392_p0607c05║見，空逐黃鸝過短牆。
J37nB392_p0607c06║唱盡黃金縷，重吹紫玉簫。曲終人不會，風過綠波搖。
J37nB392_p0607c07║子湖蹤禪師一夜於僧堂前曰：「有賊！有賊！」眾皆驚
J37nB392_p0607c08║動。一僧被湖把住，云：「維那！捉得也！捉得也！」曰：「不是
J37nB392_p0607c09║某甲。」湖云：「是即是，只是汝不肯承當。」
J37nB392_p0607c10║理契則神，貧子獲衣中之寶；性封則物，壯士失額上
J37nB392_p0607c11║之珠。子湖雖有機變，其奈不逢蕭翼，致成龍頭蛇尾。
J37nB392_p0607c12║八十婆婆心不歇，更深欲解愁腸結。其如底事少知
J37nB392_p0607c13║音，徒把心情託明月。
J37nB392_p0607c14║賠盡老精神，筵前一令新。那知村店酒，難勸玉樓人。
J37nB392_p0607c15║普化見馬步使出，喝道，化亦喝道，作相撲勢，步使
J37nB392_p0607c16║令人打五棒，化云：「似即似，是則未是。」
J37nB392_p0607c17║賣寶遇著瞎波斯。
J37nB392_p0607c18║山頭波，海底月，就身題目天然別。孔仲尼，溫伯雪，傾
J37nB392_p0607c19║蓋相逢甚奇絕。話到山空海月殘，各將衣袖掩容還。
J37nB392_p0607c20║洞山价禪師與泰首座冬節喫果子次，乃問。
J37nB392_p0607c21║洞山奪璧還趙首座。玉本無瑕，若作得失理會，盡被
J37nB392_p0607c22║果子塞卻。且道節目落在何處？夜半烏雞帶雪飛，泥
J37nB392_p0607c23║牛入海須彌倒。
J37nB392_p0607c24║一段真機見也不？拈來掇去價難酬。片雲歸嶺青山
J37nB392_p0607c25║露，水面風生送遠舟。
J37nB392_p0607c26║日用頭頭收不得。機酬劄下難合轍。掇轉盤兒都漏
J37nB392_p0607c27║泄。向誰說。幾度秋光與明月。
J37nB392_p0607c28║僧問洞山：「如何是衲僧孔竅？」曰：「十八女兒不繫裙。」
J37nB392_p0607c29║大凡出言吐氣，須識那畔。今時如湛盧，似火聚，近之
J37nB392_p0607c30║則然眉，觸之則失命。祇如洞山此語，還是今時事，那
J37nB392_p0608a01║畔事？莫將支遁鶴，當作右軍鵝。
J37nB392_p0608a02║巧畫蛾眉出繡帷，臺前古鏡吐雲飛。無言童子呵呵
J37nB392_p0608a03║笑，贏得春光滿面歸。
J37nB392_p0608a04║一枝梅放壟頭春，無限風光可玉人。不識花開深夜
J37nB392_p0608a05║雪，又隨春霧泛谿濱。
J37nB392_p0608a06║洞山上堂：「有一人在千人萬人中，不背一人，不向
J37nB392_p0608a07║一人，且道此人具何面目？」雲居出曰：「某甲參堂去。」
J37nB392_p0608a08║洞山要換卻天下人眼睛，若非雲居，也大難承當。雖
J37nB392_p0608a09║然，畢竟此人具何面目瞎？
J37nB392_p0608a10║朝來一撫沒弦琴，不落宮商調更深。除卻風前鍾子
J37nB392_p0608a11║耳，高山流水幾知音。
J37nB392_p0608a12║洞山夜參不點燈，有僧問話了卻退，山合侍者點
J37nB392_p0608a13║燈，乃召適來問話僧出來，僧近前，山云：「取三兩粉
J37nB392_p0608a14║與者上座。」僧拂袖而退，後有省。
J37nB392_p0608a15║暗然燈，明與粉，不無格外鉗鎚，未免污他男女。呼則
J37nB392_p0608a16║進，省則退，固知身入帝鄉，空惹一場懊惱。
J37nB392_p0608a17║碧岫峰頭借問人，指山窮處未安身。直饒過後知端
J37nB392_p0608a18║的，怎似靈苗不犯春。
J37nB392_p0608a19║洞山因僧問：「蛇咬蝦蟆，救即是？不救即是？」山云：「救
J37nB392_p0608a20║即雙目不睹，不救即形影不彰。」
J37nB392_p0608a21║此則公案，諸方批判者甚多，錯會者不少。或曰：「者僧
J37nB392_p0608a22║問處有賓有主，洞山荅處有正有偏，與麼商量，總是
J37nB392_p0608a23║蝦蟆浸死水。」畢竟如何？蛟龍爭肯宿澂潭。
J37nB392_p0608a24║畫堂寶鼎起青煙，皓月沉沉古鏡圓。夜靜木童歌白
J37nB392_p0608a25║雪，聲聲唱出洞中天。
J37nB392_p0608a26║投子同禪師因僧問：「月未圓時如何？」子云：「吞卻三
J37nB392_p0608a27║箇四箇。」「圓後如何？」子云：「吐卻七箇八箇。」
J37nB392_p0608a28║者般荅話，不無俊俏，終是未得玲瓏。有別善權，「月未
J37nB392_p0608a29║圓時如何？」「一點瞞他不得。」「圓後如何？」「瞞他一點不得？」
J37nB392_p0608a30║沉沉禁殿漏聲遲，煙鎖瑤臺影不移。何處好風簾外
J37nB392_p0608b01║起，三更紅日上梅枝。
J37nB392_p0608b02║夾山會禪師初住京口，因僧問：「如何是法眼」因緣。
J37nB392_p0608b03║一人傍敲正打，一人顧後瞻前，可謂有始有終，徹頭
J37nB392_p0608b04║徹尾。雖然一等是與麼問荅，因甚肯後不肯前？雪後
J37nB392_p0608b05║始知松柏操，事難方見丈夫心。
J37nB392_p0608b06║對竹曉驚禪影瘦，倚松暮覺老身閒。風清雲白乾坤
J37nB392_p0608b07║闊，剩有梅花照雪寒。
J37nB392_p0608b08║德山鑑禪師，因飯遲，拓缽至法堂前。
J37nB392_p0608b09║酌然者段淆訛，有道一拶，有道低頭，有道密啟，要且
J37nB392_p0608b10║摸索不著。直得其迅如電，其聲如雷，其暗如箭，自古
J37nB392_p0608b11║及今，即便是透關底，也須急著眼始得。不然，莫謂德
J37nB392_p0608b12║山只得三年活，盡大地人亦只得三年活。
J37nB392_p0608b13║共把瑤琴月下彈，渾家心事露多端。更闌曲罷人歸
J37nB392_p0608b14║後，靜夜江聲帶月寒。
J37nB392_p0608b15║仰山寂禪師問僧：「何處來？」曰：「幽州。」山云：「幽州米作
J37nB392_p0608b16║麼價？」曰：「某甲無端從他市上過，踏折橋梁。」
J37nB392_p0608b17║者僧祇知踏折橋梁，要且不識米價。若是善權，即便
J37nB392_p0608b18║和聲打出，終不使伊耽滯半途。
J37nB392_p0608b19║舉一明三，拈頭知尾，伶俐衲僧能有幾？咦！饒君踏得
J37nB392_p0608b20║草鞋穿，未免通身是泥水。
J37nB392_p0608b21║法華舉禪師到福昌，昌問：「回互？不回互？」師云：「總不
J37nB392_p0608b22║與麼。」曰：「為甚已喫福昌棒？」師云：「一家有事百家忙。」
J37nB392_p0608b23║曰：「脫空謾語漢。」師云：「調琴澄太古，琢句體全真。」
J37nB392_p0608b24║堪笑馬扁三，遇著可知道。彼此脫空謾語，帶累無位
J37nB392_p0608b25║真人。撫掌大笑：者裏還有回互也無？鶴有九皋難翥
J37nB392_p0608b26║翼，馬無千里謾追風。
J37nB392_p0608b27║兩山高出白雲中，各展春光占上風。回首晚來江外
J37nB392_p0608b28║望，殘霞片片映波紅。
J37nB392_p0608b29║黃龍南禪師問隆慶：「子得座披衣，向後如何施設？」
J37nB392_p0608b30║曰：「遇方即方，遇圓即圓。」師云：「與麼說話，猶帶唇齒
J37nB392_p0608c01║在。」曰：「隆慶即與麼，和尚作麼生？」師云：「近前來，為汝
J37nB392_p0608c02║說。」隆拊掌曰：「三十年用底，今日捉敗。」
J37nB392_p0608c03║黃龍用盡婆心，不顧眉毛拖地；隆慶雖稱種艸，奈何
J37nB392_p0608c04║家醜外揚？都來喫棒有分，何故？利刀割肉瘡猶合。
J37nB392_p0608c05║獅子教兒迷子訣，翻身一擲虛空裂。他家父子好機
J37nB392_p0608c06║關，臨濟未是白拈賊。
J37nB392_p0608c07║寶峰文禪師參黃龍不契，往見香林順。順曰：「甚處
J37nB392_p0608c08║來？」師云：「黃龍。」曰：「黃龍近日有何言句？」師云：「近日州
J37nB392_p0608c09║府委請黃檗長老。龍垂語曰：『鐘樓上念讚，床腳下
J37nB392_p0608c10║種菜。有人下得語契，便往住持。』勝上座曰：『猛虎當
J37nB392_p0608c11║路坐。』龍遂令去住黃檗。順不覺曰：『勝首座只下得
J37nB392_p0608c12║一語，便得黃檗住，佛法未夢見在。』師於言下大悟。」
J37nB392_p0608c13║單刀疋馬，直入重圍。偷天換日，別展機關。一語喚回
J37nB392_p0608c14║鸚鵡夢，九天奪得彩旂歸。
J37nB392_p0608c15║將金來博鋀，證龜而成鱉。啞子喫黃連，有口難分雪。
J37nB392_p0608c16║結結結，轉身無地著羞慚，露柱汪汪淚成血。
J37nB392_p0608c17║同安丕禪師問僧：「甚處來？」曰：「湖南。」師云：「還知同安
J37nB392_p0608c18║者裏風雲體道、花檻璇璣麼？」曰：「知。」師云：「非公境界。」
J37nB392_p0608c19║僧便喝，師云：「短販樵人，徒誇書劍。」僧擬進語，師云：
J37nB392_p0608c20║「劍甲未施，賊身已露。」
J37nB392_p0608c21║同安終日大開門戶，誇驕賣富，撞個負販徒，也與他
J37nB392_p0608c22║交易一上。只可待僧曰知，便好和聲棒出，不惟令彼
J37nB392_p0608c23║當下勦絕，亦令諸方知我風雲體道。
J37nB392_p0608c24║春山春暖鷓鴣啼，啼遍春山客路迷。回首落花風埽
J37nB392_p0608c25║盡，空隨流水過前溪。
J37nB392_p0608c26║疏山造塔因緣。
J37nB392_p0608c27║兩個老古錐，同坑無異土，被龜毛繩子縛作一團，向
J37nB392_p0608c28║無陰陽地上埋殺了也。有相救者麼？也是臘月蓮花。
J37nB392_p0608c29║二八嬌娥刺繡簾，一條紅線兩人牽。堪憐無限春心
J37nB392_p0608c30║事，分付空山泣杜鵑。
J37nB392_p0609a01║睦州陳尊宿問武陵長老：「了即毛端吞巨海，始知
J37nB392_p0609a02║大地一微塵。長老作麼生？」陵云：「問阿誰？」州云：「問長
J37nB392_p0609a03║老。」陵云：「何不領話？」州云：「你不領話，我不領話？」
J37nB392_p0609a04║一卷一舒，一擒一縱，可謂照用兩全。較量將來，也是
J37nB392_p0609a05║普州人事。
J37nB392_p0609a06║閒駕扁舟浪裏遊，江風江水共悠悠。疏煙細柳斜陽
J37nB392_p0609a07║外，一曲滄浪天地秋。
J37nB392_p0609a08║臨濟玄禪師問黃檗：「如何是佛法的的大意？」
J37nB392_p0609a09║三人證龜成鱉，賺他後人依模畫樣，致使佛法大意
J37nB392_p0609a10║掃土盡矣。
J37nB392_p0609a11║翻身纔得探龍珠，轉步猶來捋虎鬚。不是從前多意
J37nB392_p0609a12║氣，只因肘後佩靈符。
J37nB392_p0609a13║臨濟上堂：「我二十年在黃檗處，三度問佛法。」
J37nB392_p0609a14║與麼說話，似乎未曾瞥地。
J37nB392_p0609a15║蕩盡家私貧徹骨，熱腸百結剖無由。一回觸著傷心
J37nB392_p0609a16║處，不是愁人也著愁。
J37nB392_p0609a17║臨濟兩堂首座相見，同時下喝。
J37nB392_p0609a18║大小臨濟，卻被兩堂一狀領過。
J37nB392_p0609a19║雲霧深深閃電藏，東西一爍露寒光。自來處處無蹤
J37nB392_p0609a20║蹟，何必人前較短長。
J37nB392_p0609a21║靈雲勤禪師因見桃花有省乃述偈。
J37nB392_p0609a22║謾道玄沙不肯靈雲，更有一人不肯玄沙在。
J37nB392_p0609a23║花發山前春意深，故人到此愈精神。不因夜雨谿頭
J37nB392_p0609a24║過，怎得東山一帶新。
J37nB392_p0609a25║一番雨過一番晴，夜遞東風柳眼青。春色滿園關不
J37nB392_p0609a26║住，黃鶯連叫兩三聲。
J37nB392_p0609a27║香嚴閒禪師。上堂：「若論此事，如人上樹。」
J37nB392_p0609a28║香嚴布縵，天網不是。遇箇無齒大蟲，幾乎勞而無功。
J37nB392_p0609a29║霜風凜凜不容攀，一見佳人便解顏。不是酒腸寬似
J37nB392_p0609a30║海，怎知詩膽大如山。
J37nB392_p0609b01║光孝覺禪師到法眼，舉柏樹子話：「承聞趙州有此
J37nB392_p0609b02║話，是否？」覺曰：「先師無此語，莫謗先師好。」
J37nB392_p0609b03║一箇善問，一箇善荅，雖然問荅分明，要且總未會得
J37nB392_p0609b04║柏樹子在。
J37nB392_p0609b05║好兒不食分家飯，好女不穿嫁時衣。返擲一身離舊
J37nB392_p0609b06║穴，清風滿目見還稀。
J37nB392_p0609b07║雲居膺禪師命僧送褲與住菴道者，者曰：「自有孃
J37nB392_p0609b08║生褲。」不受。居命傳語：「孃未生時穿箇甚麼？」者無語。
J37nB392_p0609b09║無故人之致，難以受綈袍之贈；有徐孺之賢，方堪下
J37nB392_p0609b10║陳蕃之榻。欲得慎始慎終，只消道箇不勞罣念。
J37nB392_p0609b11║秋滿東籬菊正芳，何須五斗日忙忙。黃花白髮巾中
J37nB392_p0609b12║滿，誰識先生晚節香。
J37nB392_p0609b13║雲居一日擲癢和子問眾云：「會麼？」眾曰：「不會。」居云：
J37nB392_p0609b14║「趁雀兒也不會。」
J37nB392_p0609b15║布網拋筌，要且終日不獲一禽。正眼看來，卻較些子。
J37nB392_p0609b16║黃土搓成金彈子，天邊直打鳳凰兒。控弦幾弄驚寰
J37nB392_p0609b17║宇，野雀林間總不知。
J37nB392_p0609b18║曹山寂禪師辭洞山，山云：「子向甚麼處去？」曰：「不變
J37nB392_p0609b19║易處去。」山云：「不變易豈有去耶？」曰：「去亦不變易。」
J37nB392_p0609b20║甚處去，路遙知馬力；不變易，事久見人心。是則是，𡬡
J37nB392_p0609b21║耐二大老猶欠一著在。
J37nB392_p0609b22║月明簾外影千竿，鏡照臺前玉一團。若謂清光無轉
J37nB392_p0609b23║就，何如北斗面南看。
J37nB392_p0609b24║曹山因僧問：「如何是獅子？」山云：「眾獸近不得。」
J37nB392_p0609b25║齊眉共躅，未許承當；異目超宗，堪為種艸。非曹山不
J37nB392_p0609b26║能發洞山之旨，非此僧不能顯曹山之用，直得亙古
J37nB392_p0609b27║今、窮天地而不移，空芥城、消劫石而不易。未審如何
J37nB392_p0609b28║辯的？喝一喝：師子咬人，韓盧逐塊。
J37nB392_p0609b29║自是超群拔萃，由來返擲非常。玄關踏碎絕囊藏。回
J37nB392_p0609b30║首全身瞻仰。莫守寒巖孤滯，千山臘盡回陽。處處春
J37nB392_p0609c01║風遞遠香。誰識花飛枝上。
J37nB392_p0609c02║曹山因僧問：「世閒何物最貴？」山云：「死貓頭最貴。」曰：
J37nB392_p0609c03║「因甚死貓頭卻貴？」山云：「無人著價。」
J37nB392_p0609c04║曹山雖有撩天之價，且無濟世之功。有問：「世閒何物
J37nB392_p0609c05║最貴？」「拄杖子最貴。」「因甚拄杖子卻貴？」「一棒一條痕。」
J37nB392_p0609c06║鐵山當面勢崔嵬，觸著從教滿面灰。莫笑長年人不
J37nB392_p0609c07║問，家無滯貨富何來。
J37nB392_p0609c08║曹山因僧問：「清銳孤貧，乞師拯濟。」山云：「銳闍黎。」銳
J37nB392_p0609c09║應諾。山云：「清原白家酒三盞，猶道未沾脣。」
J37nB392_p0609c10║者僧迷衣中之寶，向外馳求；曹山添醉後之杯，反成
J37nB392_p0609c11║虛設。若是遇著淵明，必然別有風致。
J37nB392_p0609c12║大施寶藏接嘉賓，滿座風光一片春。不是侯門尊貴
J37nB392_p0609c13║客，頻頻空興滿杯斟。
J37nB392_p0609c14║九峰虔禪師在石霜典侍司，會霜遷化因緣。
J37nB392_p0609c15║首座祇見錐頭利，侍者祇見鑿頭方，二人喫棒有分。
J37nB392_p0609c16║至若石霜意，俱未會在。
J37nB392_p0609c17║南帆破浪來爪渚，北棹衝濤渡甕城。各逞風流歸去
J37nB392_p0609c18║後，從教鷗鳥自疑情。
J37nB392_p0609c19║雪峰存禪師因僧禮拜，乃打五棒，僧云：「過在甚麼
J37nB392_p0609c20║處？」峰又打五棒，喝出。
J37nB392_p0609c21║前是雪裏送炭，後是錦上添花。未審其中意作麼生？
J37nB392_p0609c22║為憐三歲子，不惜兩莖眉。
J37nB392_p0609c23║象骨不諳事，牽驢飲澗水。驢死不回頭，又去按驢觜。
J37nB392_p0609c24║雪峰上堂：「要會此事，猶如古鏡當臺，胡來胡現，漢
J37nB392_p0609c25║來漢現。」玄沙曰：「忽遇明鏡來時如何？」峰云：「胡漢俱
J37nB392_p0609c26║隱。」沙曰：「老漢腳根猶未點地在。」
J37nB392_p0609c27║玄沙見甚麼便與麼道？那是雪峰腳跟未點地處。
J37nB392_p0609c28║秋風清，秋月曉，兩兩相逢眼倍皎。掉橫古渡調聲高，
J37nB392_p0609c29║唱出蘆花音韻藐。音韻藐，甚堪誇，鑿山透海遵神禹，
J37nB392_p0609c30║鍊石補天羨女媧。
J37nB392_p0610a01║雪峰問德山：「從上宗乘，學人還有分也無？」山棒曰：
J37nB392_p0610a02║「道甚麼？」峰云：「不會。」明日復請益。
J37nB392_p0610a03║德山道無，固是憐兒不覺醜。丹霞道有，也只具得一
J37nB392_p0610a04║隻眼。善權又不然，我宗離背觸，不立有無機。直下超
J37nB392_p0610a05║凡聖，烏雞雪上啼。
J37nB392_p0610a06║翠擁青山夾晝新，一般蓬戶兩般春。相知不在梨花
J37nB392_p0610a07║白，縱是清茶也醉人。
J37nB392_p0610a08║雪峰示眾：「世界闊一丈，古鏡闊一丈。」玄沙指火爐
J37nB392_p0610a09║曰：「闊多少？」峰云：「如古鏡闊。」曰：「老漢腳跟未點地在。」
J37nB392_p0610a10║玄沙者漢，慣得其便，大似家富兒嬌。正眼看來，古佛
J37nB392_p0610a11║家風，又豈止掃地而已。
J37nB392_p0610a12║將謂猴白，更有猴黑。展演跨灶，神出鬼沒。鏡闊火爐，
J37nB392_p0610a13║大機圓應。腳未點地，大用直截。好看新月上江皋，莫
J37nB392_p0610a14║認波濤翻夜雪。
J37nB392_p0610a15║雪峰問僧：「甚處來？」曰：「浙中來。」至焚香禮拜。
J37nB392_p0610a16║船來陸來，事絕安排，不涉不隔，語繫驢橛。兩度棒出，
J37nB392_p0610a17║知恩有日，焚香悲鳴，未必好心。咄！是何言歟？
J37nB392_p0610a18║關鎖重重客路岐，徒將雙足刖天涯。爭如獨巫空山
J37nB392_p0610a19║裏，花落花開自有時。
J37nB392_p0610a20║雪峰問僧：「闍黎名甚麼？」曰：「玄機。」峰云：「日織多少？」曰：
J37nB392_p0610a21║「寸絲不挂。」峰云：「參堂去。」僧去三五步，峰云：「袈裟落
J37nB392_p0610a22║地也。」僧回首，峰便打。
J37nB392_p0610a23║文彩縱橫，機梭不挂。道無橫徑，理當即行。敢道雪峰
J37nB392_p0610a24║鼻孔，落在玄機手裏。若甄別得出，許你天下橫行。
J37nB392_p0610a25║水洗水，金博金。離罣礙，別疏親。寶鏡當軒驗正邪，玉
J37nB392_p0610a26║梭轉側看橫身。斷機杼之錦兮誰能比，列巨石之精
J37nB392_p0610a27║兮知幾人。
J37nB392_p0610a28║　　　（弟子寂定、寂盧備資敬刻
J37nB392_p0610a29║　方丈和尚語錄第十二卷。普願凡為皆
J37nB392_p0610a30║　　　回向菩提，有作則必獲如意，等攜
J37nB392_p0610a31║　　　物類，共悟無生。）
J37nB392_p0610a32║寒松操禪師語錄卷第十二