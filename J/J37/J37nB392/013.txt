J37nB392_p0610b01║寒松操禪師語錄卷第十三
J37nB392_p0610b02║嗣法門人德泰編錄
J37nB392_p0610b03║拈頌古（七十一則）
J37nB392_p0610b04║龍牙遁禪師參洞山問如何是祖師西來意山云
J37nB392_p0610b05║待洞水逆流即向汝道牙始悟。
J37nB392_p0610b06║龍牙雖然撈得一箇鼻孔不知打溼兩莖眉毛。
J37nB392_p0610b07║機先一句截群流迥出機先句莫收移步踏翻波底
J37nB392_p0610b08║月依前流水遶山頭。
J37nB392_p0610b09║龍牙參翠微臨濟至後僧問因緣。
J37nB392_p0610b10║穩密田地忌墮功勳照用宗乘會須轉位三通放過
J37nB392_p0610b11║有令不行就窠打劫只得一半若是祖師西來意遠
J37nB392_p0610b12║之又遠矣。
J37nB392_p0610b13║泰山高滄溟闊風動波生鳥飛毛落其奪也海竭天
J37nB392_p0610b14║昏其縱也傾湫倒嶽老龍牙太孤卓坐斷春風不放
J37nB392_p0610b15║行令人千古亂描摸。
J37nB392_p0610b16║巖頭奯禪師擺渡次因婆抱一兒來問。
J37nB392_p0610b17║入虎穴者不畏傷登危竿者不怕險彼也暗藏春色
J37nB392_p0610b18║此兮明露秋光彼此互揚家醜以致公案不圓見他
J37nB392_p0610b19║拋兒再與一橈豈不光前絕後。
J37nB392_p0610b20║星河夜靜會牽牛細剖幽情各有由話到月斜回首
J37nB392_p0610b21║處一扶雲輦一登舟。
J37nB392_p0610b22║疏山仁禪師因知事僧為造壽塔因緣。
J37nB392_p0610b23║一人以空撮空一人看樓打樓雖善列二分三不覺
J37nB392_p0610b24║墮坑落塹善權若見即便喝退匠作掀倒塔幢不使
J37nB392_p0610b25║二公掘地覓天亦免後人鑽龜打瓦。
J37nB392_p0610b26║一文錢無目僊人入市廛二文錢水滿平湖月滿川
J37nB392_p0610b27║三文錢折角泥牛雪裏眠離向背絕要玄堪笑幾多
J37nB392_p0610b28║來往者奔南走北錯流傳。
J37nB392_p0610b29║疏山訪香嚴值上堂僧問不慕諸聖不重己靈。
J37nB392_p0610b30║秉殺活劍獨步寰中透生死關高超物表二公雖則
J37nB392_p0610c01║同生同死祇如三十年倒痾莫是從他授記為復別
J37nB392_p0610c02║有道理路遠夜長休把火大家吹滅暗中行。
J37nB392_p0610c03║弦筈相對珠網相連踢還一踢拳復一拳象龍遊戲
J37nB392_p0610c04║非驢所堪好是回頭言外薦休從鏡裏覓媸妍。
J37nB392_p0610c05║北院通禪師參夾山問目前無法意在目前不是
J37nB392_p0610c06║目前法非耳目之所到豈不是和尚語山云是院
J37nB392_p0610c07║乃掀倒禪床叉手而立山起打一棒院便下去。
J37nB392_p0610c08║一人皮下有血一人棒頭有眼放過則彼此作家簡
J37nB392_p0610c09║點則二俱失利具眼者辯看。
J37nB392_p0610c10║問機機對就機酬泉日轟雷倒嶽湫回首風清雲盡
J37nB392_p0610c11║淨一聲漁笛下滄洲。
J37nB392_p0610c12║三聖然禪師上堂我逢人則出出則不為人便下
J37nB392_p0610c13║座興化云我逢人則不出出則便為人。
J37nB392_p0610c14║二老與麼說話還有優劣也無善權今日因行掉臂
J37nB392_p0610c15║不妨道破逢人端則出一身呈卞璧逢人端不出兩
J37nB392_p0610c16║袖寶燕石出不出兮調別詞逆風吹又順風吹。
J37nB392_p0610c17║一湖春水兩鴛鴦各占風光別有長啼去啼來描不
J37nB392_p0610c18║就到頭依舊宿雲鄉。
J37nB392_p0610c19║興化獎禪師謂克賓維那曰汝不久為唱導之師。
J37nB392_p0610c20║為人為徹殺人見血祇如既喫棒了為何又趁出院
J37nB392_p0610c21║從前汗馬無人識只要重論蓋代功。
J37nB392_p0610c22║法令嚴行振祖風翻雲覆雨看飛龍若非閃爍雷相
J37nB392_p0610c23║送那得乘雲遇海東。
J37nB392_p0610c24║雲居簡禪師因僧問孤峰獨宿時如何山云閒著
J37nB392_p0610c25║七間僧堂不宿阿誰教你孤峰獨宿。
J37nB392_p0610c26║雲居何得將常住物私作人情若是善權和聲棒出
J37nB392_p0610c27║一任者僧舉似諸方。
J37nB392_p0610c28║人自歌兮花自笑出門便是長安道慇懃寄語守株
J37nB392_p0610c29║人坐卻白雲宗不玅。
J37nB392_p0610c30║含珠審哲禪師因檀越請首座開堂主事白珠云
J37nB392_p0611a01║是則是欠悟在座得聞束裝他往珠隨後打出。
J37nB392_p0611a02║車不橫行首座之謂歟理無曲斷哲公其然也似則
J37nB392_p0611a03║似不得春風花不開花開又被風吹落。
J37nB392_p0611a04║推舟上水因風便一撥誰思反逐流斷纔已知收不
J37nB392_p0611a05║得更添風送下滄洲。
J37nB392_p0611a06║含珠因僧問如何是佛法大意珠云貧兒抱子渡
J37nB392_p0611a07║恩愛競波流。
J37nB392_p0611a08║通方之士舉起便知逐浪之流撥亦不轉且如何體
J37nB392_p0611a09║悉手執夜明符幾箇知天曉。
J37nB392_p0611a10║畫閣香銷月滿軒一聲寒鴈度江村曾經巴峽猿啼
J37nB392_p0611a11║處不是愁人莫與論。
J37nB392_p0611a12║同安丕禪師因僧問佛未出世時如何安云藕絲
J37nB392_p0611a13║繫大象曰出世後如何安云鐵鎖鎖石牛。
J37nB392_p0611a14║同安雖則不負來機未免釘樁搖櫓善權恁麼道也
J37nB392_p0611a15║是山深日色冷水闊石頭寒。
J37nB392_p0611a16║雲飛洞口勢崔嵬何事仙郎去不回回首山前皆豎
J37nB392_p0611a17║牧更無人見碧桃開。
J37nB392_p0611a18║雲門偃禪師因僧問如何是佛門云乾矢橛。
J37nB392_p0611a19║只此矢橛疑殺天下人不少果是噉龍金翅自有騰
J37nB392_p0611a20║空之快遂彈蜣螂無由離地之思。
J37nB392_p0611a21║夜靜風清杜宇歌聲聲只在舊煙蘿可中無限傷心
J37nB392_p0611a22║事不遇知音恨轉多。
J37nB392_p0611a23║雲門上堂聞聲悟道見色明心遂舉手云觀音菩
J37nB392_p0611a24║薩將錢買胡餅放下手云元來卻是饅頭。
J37nB392_p0611a25║善權不似雲門畫餅充饑望梅止渴有時南贍部洲
J37nB392_p0611a26║打鼓北俱盧洲上堂有時東勝神洲持缽西牛賀洲
J37nB392_p0611a27║應供且道與雲門相去幾何。
J37nB392_p0611a28║雲簫品出已多情不落宮商幾解聽更把胡笳吹一
J37nB392_p0611a29║拍莫將清韻作猿聲。
J37nB392_p0611a30║雲門示眾世界與麼廣闊為甚向鐘聲披七條眾
J37nB392_p0611b01║無對門云七里灘頭多蛤子。
J37nB392_p0611b02║墮也墮也破也破也何故是真難掩是偽不昌。
J37nB392_p0611b03║春滿園林綠滿疇黃鸝聲弄百花洲十分春意濃如
J37nB392_p0611b04║許幾箇知音得自由。
J37nB392_p0611b05║玄沙備禪師問鏡清教中道不見一法是為大患
J37nB392_p0611b06║且道不見甚麼法清指露柱曰莫是不見者箇法
J37nB392_p0611b07║麼沙云浙中清水白米從汝喫佛法未夢見在。
J37nB392_p0611b08║夾路相逢彼此熱瞞若論佛法俱未夢見在。
J37nB392_p0611b09║物外人從物外遊西河獅子嶺南毬風流難盡衷腸
J37nB392_p0611b10║曲攜手重將下玉樓。
J37nB392_p0611b11║長慶稜禪師上堂眾集慶拽出一僧云大眾禮拜
J37nB392_p0611b12║者僧復云者僧有甚長處便教大眾禮拜眾無對。
J37nB392_p0611b13║慈舟不棹清波上劍峽徒勞放木鵝。
J37nB392_p0611b14║長慶老沒分曉自起由來還自倒當時即便與生擒
J37nB392_p0611b15║免使後人入荒草。
J37nB392_p0611b16║鵝湖孚禪師一日不赴堂侍者請赴堂因緣。
J37nB392_p0611b17║鵝湖庄主共把龜毛搓條索子擬穿天下人鼻孔不
J37nB392_p0611b18║知自己鼻孔早被天下人穿卻。
J37nB392_p0611b19║籬內竹抽籬外筍澗東花發澗西紅馨香遍界難收
J37nB392_p0611b20║拾一任春光醉曉風。
J37nB392_p0611b21║南院顒禪師上堂赤肉團上壁立千仞僧問赤肉
J37nB392_p0611b22║屬上壁立千仞豈不是和尚道院云是僧便掀倒
J37nB392_p0611b23║禪床院云者瞎驢亂做僧擬議院便打。
J37nB392_p0611b24║者僧敢捋虎鬚可謂敏手惜乎有前無後待道瞎驢
J37nB392_p0611b25║亂做曰我識得你縱是壁立千仞也須下榻安排。
J37nB392_p0611b26║水何深山何突偶爾相逢東涌西沒差之毫忽失千
J37nB392_p0611b27║程失了安南收塞北兩兩衝鋒暗稱奇爭如報捷歸
J37nB392_p0611b28║金勒。
J37nB392_p0611b29║寶壽　禪師上堂三聖推出一僧壽便打聖曰漝
J37nB392_p0611b30║麼為人非但瞎卻者僧眼瞎卻鎮州一城人眼在
J37nB392_p0611c01║齊擲拄杖歸方丈。
J37nB392_p0611c02║青天霹靂不名向上全提陸地興波難助威光一半
J37nB392_p0611c03║若是據令而行三聖亦須喫棒。
J37nB392_p0611c04║絲綸降號令行寰中天子塞外將軍平地雷驚出蟄
J37nB392_p0611c05║半空閃爍騰雲當軒一擊兮青山翠聳別轉釣綸兮
J37nB392_p0611c06║匝地風生。
J37nB392_p0611c07║資福寶禪師因僧問如何是古人歌福畫○對之。
J37nB392_p0611c08║覿面拈來還他資福若論古人歌正未夢見在且如
J37nB392_p0611c09║何是古人歌不是知音徒側耳。
J37nB392_p0611c10║玄音解唱非干舌白雪能賡豈是聲萬頃秋光天水
J37nB392_p0611c11║碧無生一曲韻偏新。
J37nB392_p0611c12║巴陵鑑禪師因僧問如何是道陵云明眼人落井。
J37nB392_p0611c13║向上一路千聖不傳無端巴陵惹人易生情識轉見
J37nB392_p0611c14║穿鑿與麼會便不是了也如何是道明眼人落井與
J37nB392_p0611c15║麼會方始得。
J37nB392_p0611c16║煙霞滿笠曉風寒遠踏清歌別翠巒一路梨花春欽
J37nB392_p0611c17║馬夜乘明月到長安。
J37nB392_p0611c18║洞山初禪師因僧問如何是佛山云麻三斤。
J37nB392_p0611c19║此老生平孤卓偶經一拶不覺葛藤遍地有問青龍
J37nB392_p0611c20║如何是佛劈脊便棒若作棒會入地獄如箭。
J37nB392_p0611c21║一聲秋雁滿長安嘹喨霜前帶月寒欲問聲從何處
J37nB392_p0611c22║發翩翩已過萬重山。
J37nB392_p0611c23║奉先深禪師同明和尚到淮見人牽網有魚透過
J37nB392_p0611c24║深云明兄俊哉似箇衲僧明曰爭如當時不入網
J37nB392_p0611c25║好深云明兄欠悟在明至中夜方省。
J37nB392_p0611c26║明公省雖省要且未脫網在何故跳不出。
J37nB392_p0611c27║雲開水國移蘭棹浪擊龍津魚躍釣霹靂追隨和閃
J37nB392_p0611c28║跳春風兩岸迎人笑清音纔得鼓靈竅又被風吹成
J37nB392_p0611c29║別調回首千差都一照靈光奪得殊孤峭。
J37nB392_p0611c30║羅漢琛禪師因玄沙問三界唯心汝作麼生會。
J37nB392_p0612a01║羅漢師資費盡腕頭氣力一箇三界惟心依然提掇
J37nB392_p0612a02║不出善權今日覿面拈來看看山門騎佛殿廚庫拽
J37nB392_p0612a03║僧堂走入聖僧鼻孔裏去也咄切忌錯會。
J37nB392_p0612a04║閒載東風漾小舟落花流水兩悠悠誰知十二橋頭
J37nB392_p0612a05║月徹夜留人興更幽。
J37nB392_p0612a06║法眼益禪師因僧來參眼以手指簾尋有二僧齊
J37nB392_p0612a07║去捲簾眼云一得一失。
J37nB392_p0612a08║智鑑當軒韓盧逐塊此事如何分明一貫。
J37nB392_p0612a09║孤峰頂上援弓繳一箭雙鵰隨手落得失是非謾較
J37nB392_p0612a10║量好看涼月篩金閣。
J37nB392_p0612a11║微風吹動綠波搖船子雙雙逐海潮只見江鷗翻白
J37nB392_p0612a12║浪那知明月在青霄。
J37nB392_p0612a13║法眼行腳次值天雨忽作谿流瀑漲因緣。
J37nB392_p0612a14║法眼老人悟即悟只是不知行腳事。
J37nB392_p0612a15║碧水浮空江樹低輕帆一片出西谿借來風送關山
J37nB392_p0612a16║遠腸斷惟愁猿夜啼。
J37nB392_p0612a17║僧問法眼如何是曹源一滴水曰是曹源一滴水。
J37nB392_p0612a18║騎賊馬趁賊奪賊刃殺賊法眼固稱老將若曹源一
J37nB392_p0612a19║滴水畢竟不知下落。
J37nB392_p0612a20║翻手雲兮覆手雨當機覿面為君舉相逢如不是鵝
J37nB392_p0612a21║王水裏何由能擇乳。
J37nB392_p0612a22║智門祚禪師因僧問如何是佛門云踏破艸鞋赤
J37nB392_p0612a23║腳走如何是佛向上事門云拄杖頭邊挑日月。
J37nB392_p0612a24║踏破草鞋挑殘日月須是智門老漢若以此明佛與
J37nB392_p0612a25║向上事只是未在。
J37nB392_p0612a26║歲暮風煙數客程東溝西去亂山迎忽逢千騎停江
J37nB392_p0612a27║口馬上搖鞭說姓名。
J37nB392_p0612a28║首山念禪師因僧問如何是佛法大意山云楚王
J37nB392_p0612a29║城畔汝水東流。
J37nB392_p0612a30║首山曾無一法與人被者僧拶著未免指東話西。
J37nB392_p0612b01║楚王城畔水東流秤在星兮不在鉤堪惜無人知此
J37nB392_p0612b02║意黃昏月挂柳梢頭。
J37nB392_p0612b03║雪竇顯禪師因僧問如何是諸佛本源竇云千峰
J37nB392_p0612b04║寒色未審向上更有事也無竇云雨滴巖花。
J37nB392_p0612b05║不是問津來渡口安能遊遍武陵春。
J37nB392_p0612b06║錦繡山川處處新韶光留得一間身年年洞口桃千
J37nB392_p0612b07║樹惟有漁郎是故人。
J37nB392_p0612b08║天平漪禪師到西院常自曰莫道會佛法人。
J37nB392_p0612b09║善行天下無轍蹟善言天下無口過要見天平麼錯
J37nB392_p0612b10║要見西院麼錯善權錯何似二老錯錯錯。
J37nB392_p0612b11║呼蛇易遣蛇難覿面機鋒仔細看絲毫透不盡咫尺
J37nB392_p0612b12║隔千山錯錯難難無限漁翁失釣竿。
J37nB392_p0612b13║法燈禪師因僧問如何是西來密密意燈云苦。
J37nB392_p0612b14║一字入公門九牛拔不出。
J37nB392_p0612b15║歷亂飛花鳥語時幽情啼在綠楊枝堪憐一片春心
J37nB392_p0612b16║事無奈遊人自不知。
J37nB392_p0612b17║葉縣省禪師問僧日暮投林朝離何處曰新戒不
J37nB392_p0612b18║曾學得禪縣云生身入地獄。
J37nB392_p0612b19║者僧只解慎初不能護末何不向他道和尚先行新
J37nB392_p0612b20║戒隨後直教葉縣正好疑著。
J37nB392_p0612b21║為釣鯨鯢沉巨浸無端跛鱉輾泥沙相逢果是龍門
J37nB392_p0612b22║客不涉途程自到家。
J37nB392_p0612b23║任駕銀山覿面來到頭不用巧安排此時若用樊公
J37nB392_p0612b24║腳一踏鴻門兩扇開。
J37nB392_p0612b25║天衣懷禪師因僧問如何是頂門上眼懷云衣穿
J37nB392_p0612b26║瘦骨露屋破看星眠。
J37nB392_p0612b27║富嫌千口少貧恨一身多。
J37nB392_p0612b28║蕩盡衣衫徹骨貧年來無物可相親誰知光落床頭
J37nB392_p0612b29║月別有家雞唱曉星。
J37nB392_p0612b30║雲居齊禪師因清涼曰有人問我西來意荅他不
J37nB392_p0612c01║東不西藏主作麼生會居云不東不西因緣。
J37nB392_p0612c02║清涼一縱一擒雖成養子之緣終是憐兒不覺醜雲
J37nB392_p0612c03║居將錯就錯直饒慶快通身未免隨人起倒若到善
J37nB392_p0612c04║權棒折也未放過何故老老大大東西也不識。
J37nB392_p0612c05║借婆衫子拜婆年無奈婆婆意更玄話到香銷人靜
J37nB392_p0612c06║後箇中端的許誰傳。
J37nB392_p0612c07║慈明圓禪師室中常插劍一口旁置水一盆艸鞋
J37nB392_p0612c08║一緉凡見僧參遽曰看劍稍涉擬議便喝出。
J37nB392_p0612c09║青龍若見與麼羅列祇消望空咄咄待他擬議拔劍
J37nB392_p0612c10║一揮他縱有通身伎倆只得冰消瓦解。
J37nB392_p0612c11║尋常說法嬾開口祇使家童左右走不是藍田射虎
J37nB392_p0612c12║客相逢誰不遭毒手。
J37nB392_p0612c13║法華舉禪師到瑯琊琊問近離甚處。
J37nB392_p0612c14║無孟嘗君之量難容朱履登瀰天釋之戶須是其人
J37nB392_p0612c15║看來大似兩箇駝子相逢笑世上原來無直人。
J37nB392_p0612c16║張三猴白李四猴黑硬似綿團軟如生鐵驀路相逢
J37nB392_p0612c17║兩會家臨濟未是白拈賊。
J37nB392_p0612c18║芙蓉楷禪師因僧問如何是和尚家風蓉曰眾人
J37nB392_p0612c19║皆見未審見箇甚麼蓉曰東壁打西壁。
J37nB392_p0612c20║孤峻深淵芙蓉獨占若論家風又豈止如是而已。
J37nB392_p0612c21║古殿苔生氣色鮮低垂斗柄未央前盧明遠嶂渾如
J37nB392_p0612c22║晝月映清池上下天。
J37nB392_p0612c23║圓照本禪師因僧問千燈互照絲竹交音正恁麼
J37nB392_p0612c24║時佛法在何處照云謝布施曰莫便是和尚為人
J37nB392_p0612c25║處麼照云大似不齋來。
J37nB392_p0612c26║本公荅話恰似貪觀天上雁失御淩頭船有恁麼問
J37nB392_p0612c27║善權者但云心不負人面無慚色待▆下語亦云收
J37nB392_p0612c28║得安南何憂塞北。
J37nB392_p0612c29║絲竹交加絕世音燈前彈出最清深可憐不入聾人
J37nB392_p0612c30║耳空使西山月又沉。
J37nB392_p0613a01║楊岐會禪師因石霜上堂岐問幽鳥語喃喃。
J37nB392_p0613a02║拳來腳去用盡機謀刃去刀來逞盡伎倆千載之下
J37nB392_p0613a03║未免遭人簡點者裏甄別得出許你擔荷此事不然
J37nB392_p0613a04║總是隔雲千里望長安。
J37nB392_p0613a05║珠盤宛轉玅無休把手高歌上玉樓肝膽一時傾盡
J37nB392_p0613a06║處清風明月兩悠悠。
J37nB392_p0613a07║長蘆信禪師因僧問佛未出世時如何蘆云晴天
J37nB392_p0613a08║著靴行出世後如何蘆云雨落赤腳走。
J37nB392_p0613a09║大小長蘆未免話作兩橛時有僧問善權佛未出世
J37nB392_p0613a10║時如何向云如是出世後如何亦云如是。
J37nB392_p0613a11║森森鐵榦立雲隈新蕊偏能冒凍開一夜西風寒徹
J37nB392_p0613a12║骨清香端自雪中來。
J37nB392_p0613a13║翠巖元禪師因僧問如何是祖師西來意巖云見
J37nB392_p0613a14║錢買賣不曾賒向上更有事也無曰好不信人直。
J37nB392_p0613a15║盡道翠巖言中有響句裏藏鋒殊不知正是爭錢糴
J37nB392_p0613a16║米留人喫飯須知遠煙浪別有好商量。
J37nB392_p0613a17║襲襲香風繞碧叢十分春色透簾櫳一聲玉笛青霄
J37nB392_p0613a18║外回首雲煙隔萬重。
J37nB392_p0613a19║青州辯禪師示眾聲前薦得落在今時句後承當
J37nB392_p0613a20║迷頭認影作麼生是空劫以前自己。
J37nB392_p0613a21║直饒不向聲前句後猶是奴兒婢子畢竟如何是空
J37nB392_p0613a22║劫已前自己。
J37nB392_p0613a23║一段風光見也麼分明覿體絕淆訛擬向玄中尋解
J37nB392_p0613a24║路求魚緣木枉蹉跎不蹉跎事如何幾縷斷霞橫雪
J37nB392_p0613a25║岸一鉤新月挂煙蘿。
J37nB392_p0613a26║慧林懷禪師因僧問知有道不得時如何林云啞
J37nB392_p0613a27║子喫蜜道得不知有時如何林云鸚鵡喚人僧禮
J37nB392_p0613a28║拜林叱云者傳語漢。
J37nB392_p0613a29║一問一荅理固然也因甚叱為傳語漢試辯看。
J37nB392_p0613a30║木童舞袖離金闕石女謳歌下玉樓欲吐襟懷言不
J37nB392_p0613b01║盡人閒那識此風流。
J37nB392_p0613b02║智者銓禪師上堂要扣玄關須是有節操極慷慨
J37nB392_p0613b03║斬得釘截得鐵硬剝剝地漢始得若是畏刀避箭
J37nB392_p0613b04║碌碌之徒看即有分以拂子擊禪床下座。
J37nB392_p0613b05║銓公自己口裏水漉漉地要人勦截恐難在。
J37nB392_p0613b06║年老心孤不奈閒教人韜略破玄關區區無限貪程
J37nB392_p0613b07║客誰識藏鋒得勝還。
J37nB392_p0613b08║天童玨禪師僧問如何是道曰十字街頭休斫額。
J37nB392_p0613b09║當陽指出本分宗師直下知歸罕逢作者還委悉麼
J37nB392_p0613b10║多少人來詢帝鄉不知身在含元殿。
J37nB392_p0613b11║風蒲獵獵弄輕柔欲立蜻蛉不自由五月臨平山下
J37nB392_p0613b12║路藕花無限滿汀洲。
J37nB392_p0613b13║法閦上座在東林度席下見其得平實旨一日拈
J37nB392_p0613b14║花繞度禪床一匝背手插香爐中曰且道意作麼
J37nB392_p0613b15║生度屢下語不契踰兩月合閦說之閦曰某只將
J37nB392_p0613b16║花插香爐中和尚自疑有甚麼事。
J37nB392_p0613b17║寒蟬雖脫殼未免抱枯枝。
J37nB392_p0613b18║橫拈春色大鋪舒莫怪儂家不慎初指點瑕疵還奪
J37nB392_p0613b19║璧秦王那識藺相如。
J37nB392_p0613b20║擔水河頭賣攜花叢裏行無端法上座漏泄十分春。
J37nB392_p0613b21║青龍性空玅普禪師因僧問和尚為何不禮佛龍
J37nB392_p0613b22║便掌云會麼曰不會龍云家無二主。
J37nB392_p0613b23║接大機施大用性空老漢美則美矣然雖無佛處稱
J37nB392_p0613b24║尊也是趙婆沽酒。
J37nB392_p0613b25║爍爍青龍眼最皎臨時予奪機偏巧何不禮佛兮棄
J37nB392_p0613b26║珠求寶攔腮一掌兮全身靠倒更憐末後太無端直
J37nB392_p0613b27║至而今空懊惱。
J37nB392_p0613b28║王山體禪師示眾既有尊貴之位須明尊貴底人
J37nB392_p0613b29║須知尊貴底人不處尊貴之位方明尊貴。
J37nB392_p0613b30║不離玉戶安知明月之光不泛仙槎安睹銀河之勢
J37nB392_p0613c01║諸禪德還識王山老漢立地處麼清風高節難為比
J37nB392_p0613c02║漢水泰山兩不羈。
J37nB392_p0613c03║珠冠擊碎夜光分寶座掀翻海貝沉自古太平無影
J37nB392_p0613c04║象相逢切忌話玄音。
J37nB392_p0613c05║已菴深禪師上堂一九二九相逢不出手三九二
J37nB392_p0613c06║十七籬頭吹感築翻憶小釋迦雙手抱屈膝知不
J37nB392_p0613c07║知實不實摩訶般若波羅密。
J37nB392_p0613c08║冰稜上走馬劍刃邊翻身須讓已菴始得善權卻不
J37nB392_p0613c09║與麼夜夢不祥題破在壁君子讀之化為大吉。
J37nB392_p0613c10║相思盡吐在西廊撥動琵琶恨轉長無限好情人不
J37nB392_p0613c11║委倚闌徒自寫衷腸。
J37nB392_p0613c12║報恩秀禪師問僧洞山道龍吟枯木異響難聞如
J37nB392_p0613c13║何是異響曰不會恩云善解龍吟。
J37nB392_p0613c14║前箭猶自可後箭射人深。
J37nB392_p0613c15║橫拈鐵笛泛流沙一曲雲邊散落霞不遇知音空費
J37nB392_p0613c16║力夜乘明月出蘆華。
J37nB392_p0613c17║雪庭裕禪師因僧問如何是祖師西來意庭云待
J37nB392_p0613c18║乳峰點頭即向汝道。
J37nB392_p0613c19║道即太煞道著只是乳峰未肯點頭在。
J37nB392_p0613c20║為尋春到百花洲尋到花洲春更幽啼鳥一聲山水
J37nB392_p0613c21║外風光不在柳梢頭。
J37nB392_p0613c22║高峰玅禪師因仰山問日閒浩浩時作得主麼。
J37nB392_p0613c23║高峰與麼悟去猶是杓卜聽虛聲何也縱能栽種得
J37nB392_p0613c24║不是棟梁材。
J37nB392_p0613c25║祇道虛澂月霽時那知雲又掩柴扉五年心事誰相
J37nB392_p0613c26║委一枕清風送夢回。
J37nB392_p0613c27║幻休潤禪師因僧問如何是洞上宗休云月下三
J37nB392_p0613c28║花樹峰前雙桂枝曰還別有否休云唯此一事實
J37nB392_p0613c29║無二亦無三其僧大悟。
J37nB392_p0613c30║荅也荅了疏也疏了只是與他洞上宗乘遠之遠矣
J37nB392_p0614a01║者僧與麼悟去敢保未徹在。
J37nB392_p0614a02║規成圓矩就方發機無礙運斤不傷龍承雷而換骨
J37nB392_p0614a03║珠拂塵而放光白雲澹碧岫蒼千年鶴立雲松老夜
J37nB392_p0614a04║半金雞啼曉霜。
J37nB392_p0614a05║雲門澄禪師在雲棲值送茶毘歸棲問亡僧遷化
J37nB392_p0614a06║後向甚麼處去門出曰多謝師太罣念。
J37nB392_p0614a07║雲門道多謝師太罣念還恰他意不恰他意愚菴曰
J37nB392_p0614a08║雲門須替者僧入涅槃堂是肯語是不肯語。
J37nB392_p0614a09║就裏拈來就裏酬有無迥出類難收一聲啼鳥千山
J37nB392_p0614a10║外霜翦蘆花兩岸秋。
J37nB392_p0614a11║雲門因僧問古鏡未磨時如何門正色厲聲數其
J37nB392_p0614a12║往事僧作瞋告辭門曰且磨者一點著僧禮拜。
J37nB392_p0614a13║雖則本分鉗鎚未免落二落三還有辯得出者麼。
J37nB392_p0614a14║翠微深處暗香飄紅吐山花朵朵嬌一片白雲橫谷
J37nB392_p0614a15║口笑他歸鳥自迷巢。
J37nB392_p0614a16║雲門因僧問如何是學人自己門云你無自己曰
J37nB392_p0614a17║為甚麼學人無自己門云你有自己則不從我覓。
J37nB392_p0614a18║解黏去縛就窠打劫是則是矣要且未得勦絕莫若
J37nB392_p0614a19║和聲棒出使他終不向無自己處著腳。
J37nB392_p0614a20║行盡谿山路更長谿山深處是僊鄉堪憐回首谿雲
J37nB392_p0614a21║杳只有山花笑客忙。
J37nB392_p0614a22║雲門因大覺問止風塗向青山近越王城畔滄海
J37nB392_p0614a23║遙時如何門曰月穿潭底破波斯不展眉。
J37nB392_p0614a24║伯牙與子期不是閒相識。
J37nB392_p0614a25║作家相見豈尋常暗把珠璣撒錦囊一往一來潭不
J37nB392_p0614a26║露更深涼月轉西廊。
J37nB392_p0614a27║博山來禪師因僧問如何是道山曰紅綃曰紅綃
J37nB392_p0614a28║莫是道否山曰不是道曰既不是道因甚荅以紅
J37nB392_p0614a29║綃山曰因你問道荅你紅綃。
J37nB392_p0614a30║與麼荅話固頭正尾正爭奈鼻孔落在者僧手裏。
J37nB392_p0614b01║江南春動雪初銷澹蕩風光夜色饒遊子貪觀天上
J37nB392_p0614b02║月那知春色在梅梢。
J37nB392_p0614b03║博山因登廁睹上樹人大悟走見壽昌經經口近
J37nB392_p0614b04║日如何山曰有箇活路只是不許人知經曰。
J37nB392_p0614b05║若論者條活路非但他師資拈弄不出直饒達磨到
J37nB392_p0614b06║來也做手腳不及。
J37nB392_p0614b07║獨步空階曙色微風高卉木露全機轉身不踏來時
J37nB392_p0614b08║路贏得清風滿袖歸。
J37nB392_p0614b09║鼓山賢禪師問壽昌如何是清淨光明身昌挺身
J37nB392_p0614b10║而立曰只此更別有昌起行山當下豁然通所得
J37nB392_p0614b11║昌棒曰向後不得草草因過劍津聞經聲大悟。
J37nB392_p0614b12║壽昌挺身而立鴛鴦繡出從君看鼓山當下釋然不
J37nB392_p0614b13║把金鍼度與人既然一了百當為何又要棒下翻身
J37nB392_p0614b14║若不共同橋上過爭信橋流水不流。
J37nB392_p0614b15║挺身早已破重圍棒下何勞顯大機謦欬一聲天地
J37nB392_p0614b16║窄延津江上看龍飛。
J37nB392_p0614b17║百丈雪禪師在雲門時門一日舉斬貓話丈於言
J37nB392_p0614b18║下知有將蒲團拋出門曰一語下徐州。
J37nB392_p0614b19║雲門撥轉天關百丈掀翻地軸正是千鈞之弩不為
J37nB392_p0614b20║鼷鼠而發機設有人道少賣弄又且如何。
J37nB392_p0614b21║鐵山推倒壓銀山盤走珠兮珠走盤密密鴛鴦頻繡
J37nB392_p0614b22║出金鍼終不與人看。
J37nB392_p0614b23║寶壽方禪師因雲門問趙州道無意作麼生壽云
J37nB392_p0614b24║師喜著棋某亦麤知他道有又作麼生遂成頌。
J37nB392_p0614b25║一著高一著一步闊一步雖謂應機無差兩彩一賽
J37nB392_p0614b26║看來也是泗州見大聖。
J37nB392_p0614b27║煙波一棹釣春風笑徹枝頭半點紅數著殘棋江月
J37nB392_p0614b28║曉青山依舊白雲中。
J37nB392_p0614b29║愚菴盂禪師因雲門問懷州牛喫禾為甚益州馬
J37nB392_p0614b30║腹脹菴云問取露柱門曰樹倒藤枯句歸何處菴
J37nB392_p0614c01║云長江翻白浪。
J37nB392_p0614c02║絲來線去不露鋒鋩自非見處精明何以能此雖然
J37nB392_p0614c03║若作佛法商量帶累露柱不少。
J37nB392_p0614c04║風回石傘月沉沉就路還家春正深一曲調含千古
J37nB392_p0614c05║韻高山流水幾知音。
J37nB392_p0614c06║東山澓禪師因舟中聞鑼聲有省後值雲門上堂
J37nB392_p0614c07║曰放下著山忽全身脫落。
J37nB392_p0614c08║曾被雪霜苦楊花落也驚。
J37nB392_p0614c09║聲聲鑼擊曉風殘暗襲衣珠徹骨寒放下三江江上
J37nB392_p0614c10║闡溯洄一派繞東山。
J37nB392_p0614c11║笑巖寶禪師上堂拈拄杖曰有麼有麼時有僧出
J37nB392_p0614c12║作禮巖打曰多口作麼曰某未一言何為多口巖
J37nB392_p0614c13║復打曰再犯不容。
J37nB392_p0614c14║笑巖為眾竭力未免手忙腳亂。
J37nB392_p0614c15║萬仞峰頭險峻關絲毫不盡隔千山行人若解開門
J37nB392_p0614c16║計滿目風光別世間。
J37nB392_p0614c17║無幻沖禪師因編無趣錄歸趣云子一向做甚麼
J37nB392_p0614c18║曰買一段田收得原本契書呈和尚簽押趣云者
J37nB392_p0614c19║是我底你底聻曰莫攙行奪市趣擲下錄幻便出。
J37nB392_p0614c20║善權不似無幻父子弄巧成拙近來亦收得原本契
J37nB392_p0614c21║書我也不請先師簽押先師亦不分你底我底但只
J37nB392_p0614c22║壽梓入藏流通使未見者見未證者證且道本文說
J37nB392_p0614c23║些甚麼但見皇風成一片不知何處是封疆。
J37nB392_p0614c24║光分月魄雲中影香綻寒梅雪裏枝各展精神爭意
J37nB392_p0614c25║氣風光占盡有誰知。
J37nB392_p0614c26║弁山音禪師因僧問如何是般若體山云平地高
J37nB392_p0614c27║如山如何是般若用山云谿水闊如海。
J37nB392_p0614c28║截鶴續鳧移嶽盈壑不無弁山至若本源天地懸隔
J37nB392_p0614c29║善權見處也要大家委悉般若體蟭螟眼裏放夜市
J37nB392_p0614c30║般若用大蟲舌上打鞦韆。
J37nB392_p0615a01║月白風清別樣天滿庭風冷月娟娟仙家不會論冬
J37nB392_p0615a02║夏石爛松枯又一年。
J37nB392_p0615a03║弁山斯禪師示眾德山入門便棒臨濟入門便喝
J37nB392_p0615a04║山僧總不與麼且道還有為人處也無。
J37nB392_p0615a05║泣露千般艸吟風一樣松既是體之則一因甚用處
J37nB392_p0615a06║不同者裏得之於心伊蘭作栴檀之樹失之於旨甘
J37nB392_p0615a07║露乃蒺藜之園。
J37nB392_p0615a08║棒下寒光射斗牛煙潑山頭浪潑山頭機先一喝暗
J37nB392_p0615a09║垂鉤風又颼颼雨又颼颼總不與麼會也不功亦無
J37nB392_p0615a10║求勳亦無求無為端坐一齊收釣盡滄洲釣罷滄洲。
J37nB392_p0615a11║義山訥禪師參百丈值掃塔歸丈問見祖師麼山
J37nB392_p0615a12║云見曰是何面目山云瘦骨一條石輕衣滿苑林
J37nB392_p0615a13║曰有何指示山云和風撲面涼。
J37nB392_p0615a14║驚群敵勝須是英靈畢竟祖師是何面目咄。
J37nB392_p0615a15║踏斷千差一路竿頭猶自翻身懸巖撒手谷風清佛
J37nB392_p0615a16║祖何須更問獅子窟中遊戲栴檀林裏經行楚山華
J37nB392_p0615a17║放一枝新占斷春光更甚。
J37nB392_p0615a18║　　　（弟子照禪照源照證王氏福海刻
J37nB392_p0615a19║　方丈和尚語錄第十三卷惟真梯航三
J37nB392_p0615a20║　　　有人人慧業昌隆津濟四生各各
J37nB392_p0615a21║　　　智光圓滿）
J37nB392_p0615a22║寒松操禪師語錄卷第十三