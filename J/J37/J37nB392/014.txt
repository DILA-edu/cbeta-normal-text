J37nB392_p0615b01║寒松操禪師語錄卷第十四
J37nB392_p0615b02║嗣法門人德潤編錄
J37nB392_p0615b03║源流宗旨頌
J37nB392_p0615b04║第一祖菩提達磨大師至金陵武帝問曰如何是聖
J37nB392_p0615b05║諦第一義師曰廓然無聖曰對朕者誰師曰不識帝
J37nB392_p0615b06║不契遂渡江至少林一口命諸門人曰汝等各言所
J37nB392_p0615b07║得最後慧可禮三拜依位而立師曰汝得我髓。
J37nB392_p0615b08║廓然無聖逕庭機覿面拈來示禁幃穩密龍圖磐
J37nB392_p0615b09║石固枉勞獅駕遇人稀風乘一葦傳猶錯雪坐五
J37nB392_p0615b10║峰較更非若使梁王舒毒手那餘皮髓付兒歸。
J37nB392_p0615b11║第二祖慧可大祖大師問初祖諸佛法印可得聞乎
J37nB392_p0615b12║曰諸佛法印非從人得師曰我心未寧乞師與安曰
J37nB392_p0615b13║將心來與汝安師曰覓心了不可得曰與汝安心竟。
J37nB392_p0615b14║何事空階立雪寒至今白受老胡瞞休云心覓得
J37nB392_p0615b15║猶難仔細看月上青山玉一團。
J37nB392_p0615b16║第三祖僧璨鑑智大師問二祖曰弟子身纏風恙請
J37nB392_p0615b17║和尚懺罪曰將罪來與汝懺師良久曰覓罪了不可
J37nB392_p0615b18║得曰與汝懺罪竟宜依佛法僧師曰今見和尚已知
J37nB392_p0615b19║是僧何名佛法曰是心是佛是心是法法佛無二僧
J37nB392_p0615b20║寶亦然師曰今日始知罪性不在內外中閒如其心
J37nB392_p0615b21║然佛法無二祖深器之。
J37nB392_p0615b22║金生麗水玉出崑岡琢之愈美煉之愈光春到寒
J37nB392_p0615b23║巖而冰河發燄空沉罪性而病藥相忘解用不須
J37nB392_p0615b24║霜刃劍活人何必返魂香。
J37nB392_p0615b25║第四祖道信大醫大師參三祖問願和尚慈悲乞與
J37nB392_p0615b26║解脫法門曰誰縛汝師曰無人縛曰何更求解脫乎
J37nB392_p0615b27║師大悟。
J37nB392_p0615b28║本無拘束有誰縛月中丹桂連根斫突出長天飛
J37nB392_p0615b29║一鶚氣凌霄漢志寥廓絕雲霓翻閃爍何更重重
J37nB392_p0615b30║求解脫。
J37nB392_p0615c01║第五祖弘忍大滿大師兒時造四祖祖曰汝何姓師
J37nB392_p0615c02║曰姓即有非常姓曰是何姓師曰是佛性曰汝無姓
J37nB392_p0615c03║耶師曰性空故無祖識是法器。
J37nB392_p0615c04║金毛出窟誠非偶三歲便能解哮吼虎穴龍宮呈
J37nB392_p0615c05║玅手會也不虛空背上翻筋斗。
J37nB392_p0615c06║第六祖慧能大鑑大師參五祖問汝自何來師曰嶺
J37nB392_p0615c07║南曰欲須何事師曰唯求作佛曰嶺南人無佛性若
J37nB392_p0615c08║為得佛師曰人即有南北佛性豈然祖異之乃曰著
J37nB392_p0615c09║槽廠去師遂服勞於杵臼閒因祖索偈欲付衣法師
J37nB392_p0615c10║和偈曰菩提本無樹明鏡亦非臺本來無一物何處
J37nB392_p0615c11║惹塵埃祖呼入室密示心宗衣缽令渡江。
J37nB392_p0615c12║賣盡幾多風月樵殘一帶煙巒天曉花生碓觜夏
J37nB392_p0615c13║深鏡照霜顏驀地謾云無物長江依舊波瀾直饒
J37nB392_p0615c14║夜半潛身去衣缽何曾負得還。
J37nB392_p0615c15║第七世青原行思禪師參六祖問當何所務不落階
J37nB392_p0615c16║級曰汝曾作甚麼來師曰聖諦亦不為曰落何階級
J37nB392_p0615c17║師曰聖諦尚不為何階級之有祖深器之即令首眾。
J37nB392_p0615c18║慵居九五下重圍廓落無依絕是非寶鏡不隨春
J37nB392_p0615c19║色轉澂潭豈逐月輪飛閒嗤巢許同臨水猶恥夷
J37nB392_p0615c20║齊共採薇高舉步渾忘歸揚眉不墮悄然機。
J37nB392_p0615c21║第八世南嶽石頭希遷禪師參青原原問曰子何方
J37nB392_p0615c22║來師曰曹谿曰將得甚麼來師曰未到曹谿亦不失
J37nB392_p0615c23║曰若恁麼用去曹谿作甚麼師曰若不到曹谿爭知
J37nB392_p0615c24║不失師又曰曹谿大師還識和尚否曰汝今識我否
J37nB392_p0615c25║師曰識又爭能識得曰眾角雖多一麟足矣。
J37nB392_p0615c26║滴水興雲浪禹門獨轉身愁消三月雨夢破劫前
J37nB392_p0615c27║春一聲霹靂青山外占斷風光作主人。
J37nB392_p0615c28║第九世藥山惟儼禪師參石頭問直指人心見性成
J37nB392_p0615c29║佛實未明了曰恁麼也不得不恁麼也不得恁麼不
J37nB392_p0615c30║恁麼總不得子作麼生師罔措復至馬祖仍伸前問
J37nB392_p0616a01║於揚眉瞬目處契悟便禮拜曰你見箇甚麼道理便
J37nB392_p0616a02║禮拜師曰某甲在石頭處如蚊子上鐵牛曰汝既如
J37nB392_p0616a03║是善自護持後返石頭頭曰言語動用沒交涉師曰
J37nB392_p0616a04║非言語動用亦沒交涉曰我者裏鍼劄不入師曰我
J37nB392_p0616a05║者裏石上栽花頭然之。
J37nB392_p0616a06║石頭滑難停重復撞入馬廄簷前雨驟來眉毛根
J37nB392_p0616a07║根溼透鞭起鐵牛耕曉煙清光盈兩袖看他萬卉
J37nB392_p0616a08║敷榮十洲贏得那春風富。
J37nB392_p0616a09║第十世雲巖曇晟禪師參藥山山問甚處來師曰百
J37nB392_p0616a10║丈曰百丈有何言句師舉百味具足話曰鹹則鹹味
J37nB392_p0616a11║淡則淡味不鹹不淡是常味作麼生是百味具足師
J37nB392_p0616a12║無對又問更說甚麼法師曰有時道三句外省去六
J37nB392_p0616a13║句內會取曰三千里外且喜沒交涉又問更說甚麼
J37nB392_p0616a14║法師云有時上堂大眾立定以拄杖一時趁散復召
J37nB392_p0616a15║曰大眾眾回首丈曰是甚麼曰何不早恁麼道今日
J37nB392_p0616a16║因子得見海兄師於言下頓省。
J37nB392_p0616a17║桓依琴三弄摧花鼓一通六律韻來巧五音調不
J37nB392_p0616a18║同雲漠漠水溶溶暗藏春色碧虛中莫道簾前風
J37nB392_p0616a19║景別一枝開遍萬芳叢。
J37nB392_p0616a20║第十一世洞山良价禪師參雲巖問無情說法有省
J37nB392_p0616a21║乃曰也大奇也大奇無情說法不思議若將耳聽終
J37nB392_p0616a22║難會眼裏聞聲始得知後因過水睹影大悟有切忌
J37nB392_p0616a23║從他覓迢迢與我疏之偈。
J37nB392_p0616a24║風淡兮月白雨霏兮花殘青山歷盡程千里滄海
J37nB392_p0616a25║踏翻月一團錯落清光雲片片高低珠幔玉珊珊
J37nB392_p0616a26║苔生禁殿尊嚴甚寂寞無人夜未闌。
J37nB392_p0616a27║第十二世雲居道膺禪師參洞山山問甚處來師曰
J37nB392_p0616a28║翠微曰翠微有何言句師曰微供羅漢某問供養羅
J37nB392_p0616a29║漢還來否曰每日你噇箇甚麼曰實有此語否師曰
J37nB392_p0616a30║有曰不虛參見作家來山又曰吾聞思大和尚生倭
J37nB392_p0616b01║國作王是否師曰若是思大和尚佛亦不作山然之。
J37nB392_p0616b02║獨把雲和對月操來音韻鏗鏘就中那復辯宮商
J37nB392_p0616b03║古調逢人絕況說甚慵為諸佛早曾占斷群芳金
J37nB392_p0616b04║風處處暗飄香露冷芙蓉江上。
J37nB392_p0616b05║第十三世鳳棲同安丕禪師僧問如何是和尚家風
J37nB392_p0616b06║師云金雞抱子歸霄漢玉兔懷胎入紫微忽遇客來
J37nB392_p0616b07║將何祗待師曰金果朝來猿摘去玉花晚後鳳銜歸。
J37nB392_p0616b08║黃閣簾垂氣象殊紫羅帳合家風足析栴檀片片
J37nB392_p0616b09║皆香碎珪璋塵塵是玉暗穿玉線錦重重密度金
J37nB392_p0616b10║鍼花簇簇繡出鴛鴦到處飛金雞啄破琉璃窟。
J37nB392_p0616b11║第十四世鳳棲同安志禪師參先同安將示寂上堂
J37nB392_p0616b12║曰多子塔前宗子秀五老峰前事若何如是三舉眾
J37nB392_p0616b13║無對師曰夜明簾外排班立萬里歌謠道太平安曰
J37nB392_p0616b14║須是者驢漢始得。
J37nB392_p0616b15║把住要津不計功臨行彊欲與人通雲寂寞月簾
J37nB392_p0616b16║櫳奪得靈光占上風獨步青霄外高歌碧漢中真
J37nB392_p0616b17║奇特甚從容天香直透廣寒宮鳳棲峰頂光何別
J37nB392_p0616b18║廓落圓明照太空。
J37nB392_p0616b19║第十五世梁山緣觀禪師上堂曰垂絲千尺意在深
J37nB392_p0616b20║潭一句橫空白雲自異孤舟獨棹不犯清波海上橫
J37nB392_p0616b21║行罕逢明鑑僧問師唱誰家曲宗風嗣阿誰師曰龍
J37nB392_p0616b22║生龍子鳳生鳳兒。
J37nB392_p0616b23║楊花裁鶴氅梅蕊補羊裘為雪常登閣因鰲每放
J37nB392_p0616b24║舟夢聯今夜月波冷昔年鉤一曲和雲杳悲風動
J37nB392_p0616b25║客愁。
J37nB392_p0616b26║第十六世太陽警玄禪師參梁山問如何是無相道
J37nB392_p0616b27║場山指觀音像曰者是吳處士畫底師擬進語山急
J37nB392_p0616b28║索曰者是有相底如何是無相底師遂有省便禮拜
J37nB392_p0616b29║曰何不道取一句師曰道即不辭恐上紙筆曰此語
J37nB392_p0616b30║上碑去在師獻偈曰我昔初機學道迷萬水千山覓
J37nB392_p0616c01║見知明今辯古終難會直說無心轉更疑蒙師點出
J37nB392_p0616c02║泰時鏡照見父母未生時如今覺了何所得夜放烏
J37nB392_p0616c03║雞帶雪飛山謂洞上之宗可倚一時聲價籍甚。
J37nB392_p0616c04║觀音指出意無窮有也銷鎔無也銷鎔一言早已
J37nB392_p0616c05║上碑中義不朦朧字不朦朧點開泰鏡透簾櫳照
J37nB392_p0616c06║出晴空照破晴空烏雞帶雪舞春風問是何宗道
J37nB392_p0616c07║是何宗。
J37nB392_p0616c08║第十七世投子義青禪師僧問師唱誰家曲宗風嗣
J37nB392_p0616c09║阿誰師曰威音前一箭射透兩重山曰如何是相傳
J37nB392_p0616c10║底事師曰全因淮地月得照郢陽春曰恁麼則入水
J37nB392_p0616c11║見長人也師曰祇知荊玉異那辯楚王心僧禮拜師
J37nB392_p0616c12║以拂子擊香几一下。
J37nB392_p0616c13║萬仞重關一箭俱透鳥道齊超玄途獨步其丹鳳
J37nB392_p0616c14║也羽襲襲而蹁躚其靈苗也葉聯聯而分布淮地
J37nB392_p0616c15║月留郢地春曹谿花放桐谿樹。
J37nB392_p0616c16║第十八世芙蓉道楷禪師謁投子問佛祖言教如家
J37nB392_p0616c17║常茶飯離此之外別有為人處麼曰汝道寰中天子
J37nB392_p0616c18║敕還假堯舜禹湯也無師欲進語子以拂摵師口曰
J37nB392_p0616c19║汝發意來早有三一棒也師大悟再拜便行曰且來
J37nB392_p0616c20║闍黎師不顧曰汝到不疑之地耶師掩耳而出。
J37nB392_p0616c21║離此為人有也無卻來當面受塗糊寰中天子不
J37nB392_p0616c22║假敕腦後無端劈箭疾發意早有三十棒滿地霜
J37nB392_p0616c23║花加雪上到此何為掩耳酬轉得身來換卻眸謾
J37nB392_p0616c24║云汝到不疑地父子相將艸裏睡。
J37nB392_p0616c25║第十九世鹿門自覺禪師參芙蓉問胡家曲子不墮
J37nB392_p0616c26║五音韻出青霄請師吹唱曰木雞啼夜半鐵鳳叫天
J37nB392_p0616c27║明師曰恁麼則一句曲含千古韻滿堂雲水盡知音
J37nB392_p0616c28║曰無舌童兒能解和師曰作家宗師人天眼目曰禁
J37nB392_p0616c29║取兩片皮師從此契悟遂承印記。
J37nB392_p0616c30║動弦別調落葉知秋山高月冷谿闊水流要知玄
J37nB392_p0617a01║玅深深旨金殿風微夜色幽。
J37nB392_p0617a02║第二十世青州希辯禪師參鹿門得言外旨出住中
J37nB392_p0617a03║都萬壽嘗設百問曰聲前薦得落在今時句後承當
J37nB392_p0617a04║迷頭認影作麼生是空劫已前自己又曰有口讚不
J37nB392_p0617a05║盡無言心自明是則裂破虛空不是則鬼家活計上
J37nB392_p0617a06║人端的處道將一句來。
J37nB392_p0617a07║刀在握劍揮空薄批明月細切清風獰龍狂象誠
J37nB392_p0617a08║難犯丕振寰中蓋代功。
J37nB392_p0617a09║第二十一世大明寶禪師參青州問離四句絕百非
J37nB392_p0617a10║請師直指西來意曰昨日有人問打出去也師曰今
J37nB392_p0617a11║日又如何曰你恁麼不識痛癢師禮拜曰可惜許棒
J37nB392_p0617a12║折也師直得汗下後上堂輪王寶藏如赤窮底人酒
J37nB392_p0617a13║店腰帶如大富底事掉轉身來撞著沒面目漢要拳
J37nB392_p0617a14║便拳要踢便踢誰知我洞上家風別有擒虎頭收虎
J37nB392_p0617a15║尾底宗旨會麼玉犬徹夜行不知天已曉。
J37nB392_p0617a16║空中鑿髓格外安排離四句絕百非一鎚粉碎擒
J37nB392_p0617a17║虎頭收虎尾九曲珠回玄酒不吝下陳蕃之榻大
J37nB392_p0617a18║羹齊設展孟嘗之才座中若有淵明士把手高歌
J37nB392_p0617a19║歸去來。
J37nB392_p0617a20║第二十二世王山體禪師侍大明於生臺見雀拾食
J37nB392_p0617a21║乃拍手雀飛去明撫篩背師驚顧曰若是雀子我孤
J37nB392_p0617a22║負你不是雀子你孤負我師罔措曰幸是可憐生互
J37nB392_p0617a23║相孤負去師豁然後上堂還有衝流度刃者麼僧從
J37nB392_p0617a24║東過西從西過東師曰未得一場榮先刖兩脛足曰
J37nB392_p0617a25║也知和尚慣用此機師曰罪不重科僧擬議師便打。
J37nB392_p0617a26║臺中雀拾食背上人驚顧依舊可憐生動著便飛
J37nB392_p0617a27║去一孤負二孤負過後向人成露布拈出鐵蛇古
J37nB392_p0617a28║路橫黃頭碧眼須回互。
J37nB392_p0617a29║第二十三世雪巖滿禪師初參普照照曰兄弟年俊
J37nB392_p0617a30║正宜參叩我當年念念以佛法為事師避席進曰和
J37nB392_p0617b01║尚而今如何曰如生冤家相似師曰若不得此語幾
J37nB392_p0617b02║乎枉行千里照下禪床握師手曰作家那後造王山
J37nB392_p0617b03║閱頌至折合終歸炭裏坐大悟曰今日方知病即藥
J37nB392_p0617b04║也呈山山曰料揀沒交涉師曰和尚此回瞞我不得。
J37nB392_p0617b05║綠林客遇白拈流機變深藏滑似油十里青山行
J37nB392_p0617b06║欲盡平原遭陷沒來由罷罷罷休休休六國平來
J37nB392_p0617b07║霜兩鬢笑他擲筆博封侯。
J37nB392_p0617b08║第二十四世萬松行秀禪師參勝默有省復看玄沙
J37nB392_p0617b09║未徹語請益雪巖巖曰待你頭生角腳手生爪牙然
J37nB392_p0617b10║後討棒喫師偶見雞飛鳴大悟曰今日不惟捉敗沙
J37nB392_p0617b11║老虎亦乃捉敗岑大蟲也曰不怕我笑你那。
J37nB392_p0617b12║拈卻腦後鍼錐難逃面前弓弩頭角未曾生大蟲
J37nB392_p0617b13║咬殺玄沙虎更言大悟雞鳴堪笑亦何莽鹵縱有
J37nB392_p0617b14║戴角威未免遭他塗毒鼓。
J37nB392_p0617b15║第二十五世雪庭福裕禪師參萬松松問何處得箇
J37nB392_p0617b16║消息來師曰老老大大向學人納敗閩曰老僧過在
J37nB392_p0617b17║何處師曰學人且禮拜暫為和尚蓋覆卻松大喜遂
J37nB392_p0617b18║印可後問僧面壁石有人看見達磨影者麼曰今日
J37nB392_p0617b19║幸遇和尚師曰拄杖子今日幸遇上座乞供養他一
J37nB392_p0617b20║頓遂打三棒曰恩大難酬師擲下杖曰脹殺懷州牛。
J37nB392_p0617b21║萬松機關半條軟索風裏羅龍雲閒放鶴其翱翔
J37nB392_p0617b22║兮縱橫而莫拘其宛轉兮瀟灑而無縛飛過等閒
J37nB392_p0617b23║唳一聲花容柳眼都驚落噁懷州脹死一頭牛嘉
J37nB392_p0617b24║州大象成三瘧。
J37nB392_p0617b25║第二十六世靈隱文泰禪師參雪庭庭曰當機一句
J37nB392_p0617b26║試拈出看師擬開口曰家產被人籍沒了也還在者
J37nB392_p0617b27║裏叫屈師撫掌曰誰奈我何曰者風顛漢後上堂塵
J37nB392_p0617b28║劫來事只在於今河沙玅德總在心源試教伊覿面
J37nB392_p0617b29║相呈便不解當風拈出且道過在何處卓拄杖曰只
J37nB392_p0617b30║為分明極翻令所得遲。
J37nB392_p0617c01║雲靄靄月沉沉有客離家產孤懷託素琴一撥洞
J37nB392_p0617c02║天欲得高山發韻相呈月窟那知流水無音風顛
J37nB392_p0617c03║都賣盡塞下起閒吟莫閒吟尋常謾說三分話那
J37nB392_p0617c04║肯全拋一片心。
J37nB392_p0617c05║第二十七世還源福遇禪師參靈隱聞舉切忌從他
J37nB392_p0617c06║覓迢迢與我疏語即領悟曰今日捉敗老賊也隱喝
J37nB392_p0617c07║出後僧問如何是祖師西來意師曰風送泉聲來枕
J37nB392_p0617c08║畔月移花影到窗前。
J37nB392_p0617c09║酥酪好將河漢攪黃金自是出泥沙教得兒會罵
J37nB392_p0617c10║爺一聲驚落暮天霞聽來風韻名泉韻捉敗楊花
J37nB392_p0617c11║當月華片片飛來人不識無端贏得眼迷麻。
J37nB392_p0617c12║第二十八世香嚴文才禪師讀證道歌至幻化空身
J37nB392_p0617c13║契悟乃謁源求證源曰祇如道君不見是指阿誰師
J37nB392_p0617c14║曰覿面親呈更無回互曰墮坑落塹漢作恁麼語師
J37nB392_p0617c15║曰和尚作麼生曰汝口聻師曰勘破了也源休去。
J37nB392_p0617c16║水穿石竇雲鎖山隈無病空花安翳眼有疑弓影
J37nB392_p0617c17║便沉盃勘破了歸去來曾經三峽猿啼後不是愁
J37nB392_p0617c18║人也自哀。
J37nB392_p0617c19║第二十九世萬安子巖禪師初參息菴有省復參香
J37nB392_p0617c20║嚴呈解嚴曰子不聞蠱毒之家水莫嘗否師曰也須
J37nB392_p0617c21║吞得下吐得出始是肚皮曰蒼天中更添冤苦師曰
J37nB392_p0617c22║謝和尚印可曰未在復閱寶鏡三昧大豁疑礙後上
J37nB392_p0617c23║堂我不學諸方說禪浩浩地魔魅人家男女僧問達
J37nB392_p0617c24║磨面壁時如何師曰正是浩浩禍胎曰如何得勦絕
J37nB392_p0617c25║去師曰倒搓芒繩縛鬼子須是其人。
J37nB392_p0617c26║封喉之箭蠱毒之湯觸亦何礙嘗亦何妨撲破秦
J37nB392_p0617c27║時照妖鏡拏雲攫霧豈尋常玉鞭一舉金街靜水
J37nB392_p0617c28║魅山魈沒處藏。
J37nB392_p0617c29║第三十世凝然了改禪師參萬安安曰路逢死蛇莫
J37nB392_p0617c30║打殺無底笠子盛將歸此是洞上宗旨若是莽鹵禪
J37nB392_p0618a01║和如何透得師曰莫是背觸不得底麼曰笑破山僧
J37nB392_p0618a02║口師罔措曰你在鬼窟裏討甚麼碗師愈不安一日
J37nB392_p0618a03║嚴上堂曰一言迥脫獨拔當時師當下釋然。
J37nB392_p0618a04║龜殼何曾支榻死蛇那用籃盛還丹只須一粒嘯
J37nB392_p0618a05║月不在高聲但得雪消水國自然春到山城好生
J37nB392_p0618a06║分付遊客路滑切忌橫行。
J37nB392_p0618a07║第三十一世俱空契斌禪師參凝然然曰達磨未來
J37nB392_p0618a08║你作麼生參師疑之偶睹秦封槐有省回侍次身甚
J37nB392_p0618a09║戰慄然曰契斌參得禪也何驚疑之有師豁然省曰
J37nB392_p0618a10║某今日到此如在紅爐中拾得一片冰相似然頷之。
J37nB392_p0618a11║行盡深山谿復谿秦槐高出白雲低輕輕觸著眼
J37nB392_p0618a12║猶迷移步不堪回首望襟懷欲吐轉清淒誤將鶴
J37nB392_p0618a13║唳當鶯啼。
J37nB392_p0618a14║第三十二世定國可從禪師參俱空空曰曾參何人
J37nB392_p0618a15║來師曰少室山前風悄然曰因甚一華開五葉師曰
J37nB392_p0618a16║無孔鐵鎚百雜碎曰掠虛作麼師曰天下人只解掠
J37nB392_p0618a17║實無一人掠虛曰不打自招師曰慣用底不妨勘破。
J37nB392_p0618a18║雷震山前起臥龍翻雲覆雨勢重重入廛不畏洪
J37nB392_p0618a19║波險一擊從教正眼通牙利劍舌藏鋒吞天之氣
J37nB392_p0618a20║貫蒼穹英靈烜赫乾坤振萬卉香敷一夜風。
J37nB392_p0618a21║第三十三世月舟文載禪師掩關閱萬松機緣有省
J37nB392_p0618a22║嘆曰洞上宗風大播天下有織錦回文之功非鍼線
J37nB392_p0618a23║細密盤旋回互不觸當頭者不能與伊作主也既而
J37nB392_p0618a24║翻然出關參無方從公發明己見方撫而印之。
J37nB392_p0618a25║行盡案頭鳥道掀翻屋裏窠巢求劍刻舟固不是
J37nB392_p0618a26║守株待兔枉徒勞圖書出而畫卦奇偶生而成爻
J37nB392_p0618a27║布天孫之錦文彩巧度穿石樣之梭鍼線雙敲綿
J37nB392_p0618a28║綿密密家風別無奈東君把舌饒。
J37nB392_p0618a29║第三十四世宗鏡宗書禪師聞月舟法席之盛入室
J37nB392_p0618a30║請益密踐八載蒙付囑後少室請師師慨曰先師化
J37nB392_p0618b01║後三十餘年洞上宗風迨乎埋沒遂主之臨終索筆
J37nB392_p0618b02║書偈曰宗鏡宗鏡心法成行即日圓覺鏡破宗正。
J37nB392_p0618b03║鈍置已曾譏一宿胡為八載堪承續畫成有足即
J37nB392_p0618b04║非蛇剖出無瑕方是玉宗風一線將傾覆獨拍闌
J37nB392_p0618b05║干深訴曲蘭橈撥轉海天秋棹破菱花山影促。
J37nB392_p0618b06║第三十五世西京幻休嘗潤禪師參宗鏡問鏡中現
J37nB392_p0618b07║像時如何曰何不打破師曰其奈鏡像何曰鏡像安
J37nB392_p0618b08║在師有省一日鏡舉我今不是渠詰之曰既不是渠
J37nB392_p0618b09║畢竟是何人師大悟呈偈若要識此人有箇真消息
J37nB392_p0618b10║無相滿虛空有形沒蹤蹟曾為佛祖師永作乾坤則
J37nB392_p0618b11║龜毛拂子清風生兔角杖頭明月出鏡復徵之師曰
J37nB392_p0618b12║彩鳳翻飛身自在鐵牛奔吼意常閒鏡曰善哉。
J37nB392_p0618b13║雷門布鼓赤壁鏖兵打開寶藏擊碎晶瑩帝網交
J37nB392_p0618b14║羅而重重相映珠光互照而灼灼圓明兔角杖挑
J37nB392_p0618b15║彩鳳舞龜毛繩繫鐵牛鳴縱橫不辯往來事到此
J37nB392_p0618b16║難留父子情只要功勳常顯世不知展轉喪家聲。
J37nB392_p0618b17║第三十六世大覺方念禪師參幻休休問甚處來師
J37nB392_p0618b18║曰北方曰北方法道與此方何如師曰水分千派流
J37nB392_p0618b19║出一源一日遊初祖面壁處契悟乃曰五乳峰前好
J37nB392_p0618b20║箇消息大小石頭塊塊著地詣室呈休休囑曰無上
J37nB392_p0618b21║涅槃心佛祖相傳付吾今授受時雲淨峰頭露。
J37nB392_p0618b22║透過鐵壁銀山踏翻佛祖關軸法道南北而乃翠
J37nB392_p0618b23║乃森石頭大小而成笑成哭水出萬派流露滴千
J37nB392_p0618b24║竿竹森羅遍界總空花更向何處開兩目咄六六
J37nB392_p0618b25║元來三十六。
J37nB392_p0618b26║第三十七世雲門圓澄禪師掩關看乾峰舉一不得
J37nB392_p0618b27║舉二話大悟後參大覺覺曰止風塗向青山近越王
J37nB392_p0618b28║城畔滄海遙時如何師曰月穿潭底破波斯不展眉
J37nB392_p0618b29║呈偈覺曰向後開兩片皮截斷天下人舌頭有分在。
J37nB392_p0618b30║塵中觸翻寶閣就空架起金梁夜盡重遊霄漢天
J37nB392_p0618c01║明踏碎蟾光裂荊石兮得美玉以呈獻剖蚌腹兮
J37nB392_p0618c02║獲明珠而囊藏煙漠漠水滄滄鐵笛橫吹千古調
J37nB392_p0618c03║銀河斗轉碧天長。
J37nB392_p0618c04║第三十八世百丈明雪禪師參雲門門舉斬貓話師
J37nB392_p0618c05║於言下知有將蒲團拋出門曰一語下徐州會從橋
J37nB392_p0618c06║上過門曰谿水潺潺汝試道看師曰敲空有響擊木
J37nB392_p0618c07║無聲門笑而頷之越六日聞鐘聲乃大徹。
J37nB392_p0618c08║斫開荊棘掃盡浮雲龍聞雷而換骨豹披霧以變
J37nB392_p0618c09║文擊木無聲兮靈禽錯落敲空有響兮夜雪繽紛
J37nB392_p0618c10║月上雄峰天未曉洞簾高捲絕功勳。
J37nB392_p0618c11║第三十九世青龍淨斯禪師百丈住崆峒時師往參
J37nB392_p0618c12║問如何是父母未生前面目丈便棒師曰除卻棒又
J37nB392_p0618c13║作麼生曰日落西山近師禮謝一日入室未開口丈
J37nB392_p0618c14║便棒行數步丈喚米頭師回首丈曰是甚麼師有省
J37nB392_p0618c15║後聞報鐘聲大悟。
J37nB392_p0618c16║夢破鐘聲展笑眉好看脫穎露囊錐毒龍角上頻
J37nB392_p0618c17║搔癢猛虎腮邊慣捋鬚揭地軸開天池苔封古殿
J37nB392_p0618c18║下丹墀常行不舉人間步摘得花梢月滿枝。
J37nB392_p0618c19║君臣五位
J37nB392_p0618c20║至尊殊號奠寰中掌握乾符御六龍不羨當年神禹
J37nB392_p0618c21║力堂堂別露一家風（君）
J37nB392_p0618c22║功隆帝業寵恩頒烽火無聞入漢關時頌六鰲擎海
J37nB392_p0618c23║國長歌三箭定天山（臣）
J37nB392_p0618c24║不居寶位竟忘尊常駕鸞輿幸蓽門咫尺光分天地
J37nB392_p0618c25║曉山河無處不沾恩（君視臣）
J37nB392_p0618c26║竭誠經緯力匡持赤膽冰心誓不欺月曉五更朝鳳
J37nB392_p0618c27║闕風清萬里叩龍墀（臣向君）
J37nB392_p0618c28║喜起明良盛昔年明良相得共怡然雲籠玉殿珠簾
J37nB392_p0618c29║翠露滴瑤池寶月圓（君臣道合）
J37nB392_p0618c30║正偏五位
J37nB392_p0619a01║碧漢龍吟紫霧新青山虎嘯曉風頻一聲驚醒千家
J37nB392_p0619a02║夢鐵樹華開劫外春（正中偏）
J37nB392_p0619a03║澹澹煙籠古畫圖波分赤水吐玄珠數重影裏開天
J37nB392_p0619a04║德一簇光中壯帝居（偏中正）
J37nB392_p0619a05║堂前露柱夜懷胎生下兒童頗俊哉未解語言先作
J37nB392_p0619a06║賦天然端是狀元才（正中來）
J37nB392_p0619a07║啐啄同時迥絕倫箭鋒相拄了無痕大鈞歷歷全機
J37nB392_p0619a08║用一段英風扇八坤（兼中至）
J37nB392_p0619a09║拾得相攜舜若多金剛拍手笑呵呵尚無心緒詢凡
J37nB392_p0619a10║聖那有工夫辯佛魔（兼中到）
J37nB392_p0619a11║王子五位
J37nB392_p0619a12║天然睿智類難齊高處東宮澤四夷雖是生成身至
J37nB392_p0619a13║貴也須待漏叩丹墀（誕生）
J37nB392_p0619a14║現成公案不須標滿腹珠璣貫六韜燮理陰陽酬聖
J37nB392_p0619a15║德御門顯達志清高（朝生）
J37nB392_p0619a16║十載飄零履踐深清奇骨格越常倫不因獻策金門
J37nB392_p0619a17║早爭見當年投筆人（末生）
J37nB392_p0619a18║狼煙掃盡顯英豪今古休誇筆似刀閫外密傳天子
J37nB392_p0619a19║令卻教四海盡來朝（化生）
J37nB392_p0619a20║久居鶴禁不開顏那有綸音落世間欲識行藏端的
J37nB392_p0619a21║別更深簾挂水晶盤（內生）
J37nB392_p0619a22║功勳五位
J37nB392_p0619a23║日暖園林景物肥鳥嚶深處百花飛佳人難禁春閨
J37nB392_p0619a24║興猶向芳叢舞蝶衣（向）
J37nB392_p0619a25║念念無欺志不忘時時奉重若冰霜夜明簾外天方
J37nB392_p0619a26║曉寶鏡臺前雲正黃（奉）
J37nB392_p0619a27║午夜梧桐金鳳啼聲聲終不類山雞花開鐵樹飛春
J37nB392_p0619a28║色月隱千峰木馬嘶（功）
J37nB392_p0619a29║東街柳色拖煙翠西巷桃花相對紅兩岸遙看收不
J37nB392_p0619a30║得一齊分付與東風（共功）
J37nB392_p0619b01║鳴金各自下雕鞍莫向重圍覓寶冠那畔今時齊掃
J37nB392_p0619b02║卻採荷人醉滿長安（功功）
J37nB392_p0619b03║三滲漏
J37nB392_p0619b04║雲月是同隨處戲谿山各異任遨遊篙人別有江湖
J37nB392_p0619b05║志爭肯潛棲古渡頭（見）
J37nB392_p0619b06║昔年尚有卓錐地今日貧來錐也無每每頻思難啟
J37nB392_p0619b07║齒見人猶自觜盧都（情）
J37nB392_p0619b08║玉驥追風忘去路神龍入海絕言詮回途復玅真常
J37nB392_p0619b09║露那有功勳落那邊（語）
J37nB392_p0619b10║四轉位
J37nB392_p0619b11║片笠斜披霜露扁舟不犯波瀾金鱗得遇罷綸竿回
J37nB392_p0619b12║首煙消月淡自是攜歸玉戶一聲坐嘯晴灘驚回星
J37nB392_p0619b13║斗落江寒大地芳叢不艷（轉功就位）
J37nB392_p0619b14║覓得靈符在手誰甘晏坐華堂生涯端是玅難量休
J37nB392_p0619b15║怪當仁不讓雙履不停丘壑孑身獨露龍岡斯時贏
J37nB392_p0619b16║得興偏長打月天邊掉棒（轉位就功）
J37nB392_p0619b17║倒瀉山頭白浪橫揚海底紅塵飛霞滿目絕疏親莫
J37nB392_p0619b18║把風光錯認和月移星易斗連山鏟棘除蓁拈來照
J37nB392_p0619b19║用一時新蓋代功勳丕振（功位齊彰）
J37nB392_p0619b20║海靜龍潛影蹟山深虎遯煙蘿簾垂玉女嬾謳歌那
J37nB392_p0619b21║擊玄關金鎖謾謂相逢不識夜深少客來過不圖作
J37nB392_p0619b22║佛豈云魔說甚難追電火（功位俱隱）
J37nB392_p0619b23║四賓主
J37nB392_p0619b24║故園拋卻走關山碌碌風塵去復還極目不知燈在
J37nB392_p0619b25║手徒勞薪火覓人間（賓中賓）
J37nB392_p0619b26║楖栗橫擔宇宙寬得盤桓處且盤桓若非射虎藍田
J37nB392_p0619b27║客未免遭人冷箭攢（賓中主）
J37nB392_p0619b28║一葉風流此獨存慣將折箸攪龍門收來放去前無
J37nB392_p0619b29║礙瞬目揚眉海嶽昏（主中賓）
J37nB392_p0619b30║高居金闕曉風清聲振寰中孰敢攖非但天魔聞膽
J37nB392_p0619c01║落直饒佛祖也心驚（主中主）
J37nB392_p0619c02║三墮（類　隨　尊貴）
J37nB392_p0619c03║種月先成隊耕雲已入群更言頭角異頭角有何分
J37nB392_p0619c04║離聲亦是迷擯色元非悟聲色若掀翻金仙奚足數
J37nB392_p0619c05║只因生玉闕那見有金門不坐至尊位何須言至尊
J37nB392_p0619c06║四料揀
J37nB392_p0619c07║酒憨公子枕高樓夢冷青山睡正悠一片瓊花開滿
J37nB392_p0619c08║逕誰為騎鶴上揚州（奪人）
J37nB392_p0619c09║芳叢四月落風殘客欽三更帶露寒好看碑文轟薦
J37nB392_p0619c10║福瑤琴抱得月明還（奪境）
J37nB392_p0619c11║將軍塞外掃蠻荊一握吹毛萬國傾人境蕩然無覓
J37nB392_p0619c12║處因知佛祖總虛名（俱奪）
J37nB392_p0619c13║鼓樂笙歌樂帝侯霞妝翠抹盡風流滿堂花笑三千
J37nB392_p0619c14║客一徑香飛十六洲（俱不奪）
J37nB392_p0619c15║四照用
J37nB392_p0619c16║密布乾坤慘暮容相隨霹靂閃飛龍饒君解展姜維
J37nB392_p0619c17║計未免通身早犯鋒（先照後用）
J37nB392_p0619c18║勤王萬里走長驅輪劍橫行背水圖壁占伊先標漢
J37nB392_p0619c19║幟歸來端坐定皇都（先用後照）
J37nB392_p0619c20║威勢雄雄手眼親臨機誰敢犯關津長江不必連環
J37nB392_p0619c21║巧人化清風馬化塵（照用同時）
J37nB392_p0619c22║雲飛塞北雨江東一霎風光迥不同春老梅花和月
J37nB392_p0619c23║白秋酣楓葉帶霜紅（照用不同時）
J37nB392_p0619c24║四喝
J37nB392_p0619c25║匣開寶鍔吐秋霜機佇臨風喪北邙寒焰自來吞宇
J37nB392_p0619c26║宙陣雲那得犯封疆（金剛寶劍）
J37nB392_p0619c27║牙瓜纔張氣勢宏風威微展膽魂驚虎狼無計潛舒
J37nB392_p0619c28║目狸𤜣何由暗吠聲（踞地獅子）
J37nB392_p0619c29║矢橛拋來定瞭矇當機覿面自玲瓏謾將魚目同珠
J37nB392_p0619c30║賽須識明珠價不同（探竿影艸）
J37nB392_p0620a01║花開黃菊賞三春馬上人騎陸步行況是驊騮晨孕
J37nB392_p0620a02║犢便從香象夜生麟（不作喝用）
J37nB392_p0620a03║第一玄法法絕言詮縱有通身口只堪壁上懸
J37nB392_p0620a04║第二玄雷電閃機先擬欲抬眸望崖州萬里天
J37nB392_p0620a05║第三玄高下總方圓一鑑涵空碧千流赴百川
J37nB392_p0620a06║第一要同聲不同調日月久無光乾坤都失照
J37nB392_p0620a07║第二要雙輪並一照須彌渾似燒赤骨人多叫
J37nB392_p0620a08║第三要雲眼通風竅音律本天然幾曾施巧玅
J37nB392_p0620a09║三關
J37nB392_p0620a10║我手何似佛手只要當人知有拈來七尺烏藤敲落
J37nB392_p0620a11║南辰北斗
J37nB392_p0620a12║我腳何似驢腳簪纓不礙落魄踢翻帝釋天冠撞碎
J37nB392_p0620a13║龍王額角
J37nB392_p0620a14║人人有箇生緣不勞向外鑽研玅普常吹鐵笛玄沙
J37nB392_p0620a15║慣釣魚船
J37nB392_p0620a16║函蓋乾坤
J37nB392_p0620a17║月隱遠山煙雲藏細雨天風光都占盡不費半文錢
J37nB392_p0620a18║截斷眾流
J37nB392_p0620a19║及盡聖凡情誰通佛祖名三江齊下閘萬里絕流聲
J37nB392_p0620a20║隨波逐浪
J37nB392_p0620a21║少婦操孤舟歌聲逐水流夜來風力便隨月下揚州
J37nB392_p0620a22║三種生
J37nB392_p0620a23║隱隱未萌謾道誠未萌早已客塵生塵生不用揮鞭
J37nB392_p0620a24║影勒馬歸來見太平（想生）
J37nB392_p0620a25║於心無事已勞心於事無心未可任回首渾忘心與
J37nB392_p0620a26║事一聲寒鴈出高林（相生）
J37nB392_p0620a27║起滅相乘水上漚漚生漚滅卒無休和光踏斷漚中
J37nB392_p0620a28║影鶴出銀籠天外遊（流注生）
J37nB392_p0620a29║華嚴六相
J37nB392_p0620a30║覿面露真機總中還有別能言不是聲玅唱非千舌
J37nB392_p0620b01║一月攝千江千江分一月清光何處無休更論圓缺
J37nB392_p0620b02║三界唯心
J37nB392_p0620b03║一段風流事當陽會也無素弦彈碧嶂玉調寫晴湖
J37nB392_p0620b04║天外鐘聲冷蟾中塔影孤分明只者是何必問長途
J37nB392_p0620b05║萬法惟識
J37nB392_p0620b06║不借陽和力山山卉木芳梅晴園㫰雪柳綠岸飛霜
J37nB392_p0620b07║店遠雞聲近日斜人影長盡知天氣爽那識晚風涼
J37nB392_p0620b08║曹洞
J37nB392_p0620b09║無為端拱鎮蒼穹名姓於今孰敢通鑑冷冰壺飛彩
J37nB392_p0620b10║鳳風和月殿隱青龍百司分職慵居職諸子全功不
J37nB392_p0620b11║宰功自適那知身至貴江山萬里擁宸宮
J37nB392_p0620b12║臨濟
J37nB392_p0620b13║掃蕩晴空勢獨昂吹毛三尺吐寒光長江影落鯨鰲
J37nB392_p0620b14║懼邊塞聲飛狐兔藏變化魚龍施電火縱橫照用展
J37nB392_p0620b15║鋒芒瞎驢滅卻瞎驢眼白日雷轟白日霜
J37nB392_p0620b16║溈仰
J37nB392_p0620b17║閒攜鏊餅上長安底事分明在指端月朗性天光燦
J37nB392_p0620b18║燦星懸義海影團團交拳物應方圓器作拜機酬隱
J37nB392_p0620b19║顯盤明暗相投融境致乾坤撥轉幾人看
J37nB392_p0620b20║雲門
J37nB392_p0620b21║閃爍紅旗紫殿頒風前高豎許誰攀金梯馬上珊瑚
J37nB392_p0620b22║轡碧海鱗飛琥珀斑子結香林藏北斗花開靈樹醉
J37nB392_p0620b23║東山夜來好趁揚州月滿載笙歌處處閒
J37nB392_p0620b24║法眼
J37nB392_p0620b25║華藏重重聲色兼擬尋聲色病重添珍珠瀑瀉和雲
J37nB392_p0620b26║聽瓊雪花飛帶露瞻春老葉疏三徑竹秋深光涌一
J37nB392_p0620b27║輪蟾梅花笛落誰知意調出青霄律更嚴
J37nB392_p0620b28║　　　（弟子成睿發心備資敬刻
J37nB392_p0620b29║　方丈和尚語錄第十四卷奉為多生父
J37nB392_p0620b30║　　　母神遊淨域悟真常歷代師承記
J37nB392_p0620b31║　　　授一生圓十地）
J37nB392_p0620b32║寒松操禪師語錄卷第十四