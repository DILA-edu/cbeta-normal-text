J37nB392_p0625b01║寒松操禪師語錄卷第十六
J37nB392_p0625b02║嗣法門人德玉編錄
J37nB392_p0625b03║筆語
J37nB392_p0625b04║上百老和尚
J37nB392_p0625b05║稽首拜上國山老人，昨夏南樞星降，北極虹飛，本應
J37nB392_p0625b06║隨眾歡呼，接足瞻禮，緣遵昔命，故不敢復徇世諦，知
J37nB392_p0625b07║在慈育之餘，必不罪某慢法耳。今雖學眾四來、宰官
J37nB392_p0625b08║垂護，奈人繁用嗇，事事維艱，勉竭黔駑之才，徒效上
J37nB392_p0625b09║驤之步，以致牽縈坐是，舉動靡能，久失玄音，羹牆更
J37nB392_p0625b10║切，敢馳微楮，代訊興居。花稻收成，略勝去歲，國稅納
J37nB392_p0625b11║已過半，雖感彼蒼之呵護，實賴和尚之蔭庇也。聊脩
J37nB392_p0625b12║輶敬，用表蟻誠，刻錄呈刪，悚惶不既。
J37nB392_p0625b13║來書附（青龍石刻）
J37nB392_p0625b14║初七，接來書云：收成略勝去歲，國稅納已過半。復
J37nB392_p0625b15║閱新刻語錄，山僧不禁蹈舞，居然一佛出世矣。兼
J37nB392_p0625b16║之青龍一片荒地，曩承遠近檀護及前執事人一
J37nB392_p0625b17║腔血汗所成，幸爾大眾有依、叢林有託，山僧縱老
J37nB392_p0625b18║死丘壑，復何憾焉？吾子既踞座披衣為一方知識，
J37nB392_p0625b19║必也匡時挽敝，體從上佛祖之淳風，以眾心為心、
J37nB392_p0625b20║以眾耳為耳、以眾目為目。夫以眾心為心者，其量
J37nB392_p0625b21║普而無物不容；眾耳為耳者，其聽聰而好惡之聲
J37nB392_p0625b22║無不辨；眾目為目者，其明遠而秋毫之末可察。是
J37nB392_p0625b23║以，大海不擇細流、泰山不讓土壤，世、出世間其理
J37nB392_p0625b24║一也。凡接待衲子，唯以本分鉗鎚使彼透脫生死，
J37nB392_p0625b25║機無大小，施之以平等法門，叢林之興可卜、佛祖
J37nB392_p0625b26║慧命可繼，為知識者能事畢矣。
J37nB392_p0625b27║二上
J37nB392_p0625b28║教言兩接，慈誨彌深，捧讀之餘，感媿交集。況承諭云：
J37nB392_p0625b29║復閱新刻語錄，和尚不禁蹈舞，居然一佛出世矣。又
J37nB392_p0625b30║曰：佛祖出世，蓋謂得人為急，欲覓一箇半箇，使正法
J37nB392_p0625c01║眼藏勿令斷絕。某觀今知識說法雲興，不啻萬卉爭
J37nB392_p0625c02║奇，群英鬥麗。某以疏才涼德，忝錄師門，雖有上堂等
J37nB392_p0625c03║語，非敢顰效今時，不過應酬請者而已。奈侍僧不諳，
J37nB392_p0625c04║竊錄成帙，不謂用心未密，更被好事者妄災梨棗，正
J37nB392_p0625c05║是不善游刃，反蒙庖丁之稱，益增汗顏耳。又觀今之
J37nB392_p0625c06║學者，乍入叢林，棄本逐末，競習雅騷，欲冀行解相應，
J37nB392_p0625c07║何異龜毛兔角，懸絲慧命，不幾岌岌哉？青龍禪眾邇
J37nB392_p0625c08║已屏盡浮華，日惟種田博飯，雖不能追上古之風規，
J37nB392_p0625c09║皆沐和尚之餘光而然也。時間滿擬月貯龍江，雲擔
J37nB392_p0625c10║鶴渚，趨呈座右，以暢積懷。齎儀預申，伏希原宥。
J37nB392_p0625c11║三上
J37nB392_p0625c12║春來福履，與日俱新；歲首倥傯，未遑趨謁。曩因台命，
J37nB392_p0625c13║兩遵尸素。數載遭饑、遭饉，飲水、飲湯，幾於安眾無策；
J37nB392_p0625c14║道左之人，未免交口而椰榆之。今也，歲有豐色、眾有
J37nB392_p0625c15║和聲，國稅叢林亦有內託外護之者；愧且喜也！然主
J37nB392_p0625c16║持之道，進退以節、代謝以時。當此之時，委任之限已
J37nB392_p0625c17║周、休沐之假可請，或在座遴賢、或遐邇延選，伯仲輪
J37nB392_p0625c18║肩，逸勞宜共；同為入室之侶，須分法社之憂。安忍我
J37nB392_p0625c19║獨賢勞，而眾咸袖手！讀北山之詩，不能不掩卷太息！
J37nB392_p0625c20║且師有言：施之以平等法門；某亦願師施平等心，毋
J37nB392_p0625c21║令我一人獨瘁也！敬呈偈曰：兩度無違領憲言，不辭
J37nB392_p0625c22║赤手主空門；人情有進當須退，與世還他古道有。
J37nB392_p0625c23║來書附（青龍石刻）
J37nB392_p0625c24║自維揚返荊谿，半年以來，身如破車，腳似飛蓬，曾
J37nB392_p0625c25║無片晷之暇，奈何！奈何！昨見來書云：歲有豐色，眾
J37nB392_p0625c26║有和聲，國稅叢林亦有內託外護。山僧不勝慶慰，
J37nB392_p0625c27║乃子福德所致，亦叢林厚幸，復何他慮？至於進退
J37nB392_p0625c28║之節、分憂之勞，此太早計生。然青龍一坐具地，已
J37nB392_p0625c29║曾兩度鳴鼓上堂，人天眾前分付與子，並無年月
J37nB392_p0625c30║期限之說，亦非衙署傳舍之所，何乃妄生許多葛
J37nB392_p0626a01║藤？山僧獨慮普同塔及重興隆福碑，賴子協力為
J37nB392_p0626a02║我圖成，待山僧死後，不用作供，亦不必下語，以此
J37nB392_p0626a03║二事酬恩足矣。外和偈曰：聞說昔人曾有言，養兒
J37nB392_p0626a04║多為起家門，須知不奉原非輔，古道無如慧命存。
J37nB392_p0626a05║四上
J37nB392_p0626a06║前六月廿八日拜誦回札，若親提命，不勝汗惶。內云：
J37nB392_p0626a07║半年以來，無片晷之暇，不幾為蒼生太勞乎？老年神
J37nB392_p0626a08║思不宜過繁，所朢寒暑自愛，是則不肖惓惓之心也。
J37nB392_p0626a09║某自受託以來，夙夜競競恪守，常恐隕越，以貽前人
J37nB392_p0626a10║羞。幸芘餘光，勉支三載，拮据竭蹶，安敢辭勞？第苦稟
J37nB392_p0626a11║質素孱，加之籌慮太過，百疾洊侵，心欲肩而力不逮，
J37nB392_p0626a12║為之廩廩。師資之情，寧不閔念？昨同公議，某某代主
J37nB392_p0626a13║法席，修楮報聞，候嚴命下頒，即齎儀延請。一見祖庭
J37nB392_p0626a14║重任，授受匪輕；二俾伊人信行，樂從莫諉；三使某得
J37nB392_p0626a15║少息肩，再圖報稱。一舉而三善備焉。此皆發露肝膈，
J37nB392_p0626a16║瀝膽陳情，仰朢北風，以慰饑渴。臨毫懇禱，無任懸懸。
J37nB392_p0626a17║來書附（青龍石刻）
J37nB392_p0626a18║前六月與子書中甚是明白，毫無隱匿。何故？徒勞
J37nB392_p0626a19║跋涉，枉廢人力。子既擔當佛祖重任，陞座說法，開
J37nB392_p0626a20║示後來，可謂人天師範矣。夫為人天師範者，人莫
J37nB392_p0626a21║行而行之，人莫忍而忍之，人難能而能之，唯慧命
J37nB392_p0626a22║為念，弘道是懷，以至功流百世，名垂不朽。雪後始
J37nB392_p0626a23║知松柏操，此之謂歟？今青龍雖不大備，僅避風雨，
J37nB392_p0626a24║遠近檀護皆知向佛，亦可化度，地僻景幽，儘可行
J37nB392_p0626a25║道。欲舍此而他往，我不知子是何意也？不及盡言，
J37nB392_p0626a26║惟子勉之。
J37nB392_p0626a27║五上
J37nB392_p0626a28║某以譾劣，辱諭諄諄。夫佛祖重任，豈易擔當？人天師
J37nB392_p0626a29║範，寧容濫竊？《易》曰：「非所據而據之，身必辱。」又曰：「德薄
J37nB392_p0626a30║而位尊，力小而任大，鮮不僨乃事者。」與其隕越於後，
J37nB392_p0626b01║孰若規避於今？再四籌維，心神俱耗，而夙莫靡寧者，
J37nB392_p0626b02║此也。來諭云：行人所莫行，忍人所莫忍。勗勵不肖，至
J37nB392_p0626b03║矣厚矣。然返而內訟，福慧兩無，如觸籓之羝，進退維
J37nB392_p0626b04║谷。欲逡巡謝事，難逭方命之愆；勉力重承，又獲辱命
J37nB392_p0626b05║之戾。兩者之間，無所逃罪。時權其重輕，則方命罪小，
J37nB392_p0626b06║辱命罪大，寧處小而避大？所恃慧照，矜其兩難，開其
J37nB392_p0626b07║一面，庶幾天高地厚之中，稍可容足。儻仍不允所請，
J37nB392_p0626b08║惟賦歸去之辭，縱臨嚴命，不遑顧恤，極知狂瀆，必犯
J37nB392_p0626b09║雷霆。願霽威曲原，憐而可之，則某幸甚！法門幸甚！
J37nB392_p0626b10║來書附（青龍石刻）
J37nB392_p0626b11║青龍一剎，悉屬檀護脂膏所為，與山僧何預焉？況
J37nB392_p0626b12║山僧於人天眾前，兩次委付與你，無不知者。故爾
J37nB392_p0626b13║放浪煙霞，息影巖壑，以待殘喘而已。且維揚、荊谿
J37nB392_p0626b14║二處，葛藤尚未剖斷，何暇復顧慮於青龍者哉？今
J37nB392_p0626b15║而後，更以瑣末事煩亂山僧者，作不孝論。至囑（至囑）。
J37nB392_p0626b16║與坦菴方學士
J37nB392_p0626b17║鼎台嚴重，朢風度者物色無由，幸方外人數獲抵掌，
J37nB392_p0626b18║迭蒙供賜，良繇桑梓情深，故爾垂青破格。山野無他
J37nB392_p0626b19║于請，惟先師塔銘是用表章，雖名卿鉅公與師交游
J37nB392_p0626b20║者往往不乏，咸欲吐班香、發宋艷，為先師潤色。然山
J37nB392_p0626b21║野之意，但祈徵實，毋取增華，計唯檀護交師最密、知
J37nB392_p0626b22║師最深，華袞之筆當代史遷、法社、董狐，一經品題便
J37nB392_p0626b23║成實錄，俾千百世而下信大檀即信先德，信先德始
J37nB392_p0626b24║信參叩，即參叩而悟本來，令先師一片婆心人人透
J37nB392_p0626b25║徹，其為表章非止筆華墨燄供人豔賞已也。昔張公
J37nB392_p0626b26║為湛堂作銘，流譽至今，檀護又等而上之矣。區區之
J37nB392_p0626b27║私，向己面陳，隨蒙俯允。今登玟在即，遣僧走領，以光
J37nB392_p0626b28║不朽。謹愧腆儀，統希莞存。
J37nB392_p0626b29║來書附
J37nB392_p0626b30║交游方外三十餘年，前蒙開導，捧誦法檀，悔晤遲
J37nB392_p0626c01║矣。復諭為令師作塔上之銘，況百老人中外知識，
J37nB392_p0626c02║朝野欽崇，疏拙之才，奚堪取重？勉承慈命，權為撰
J37nB392_p0626c03║訖。書訖，外命選佳集已竟，復僭弁數言，敬付來者，
J37nB392_p0626c04║幸並察入。隆惠遠頒，卻恐不恭，拜登容謝。
J37nB392_p0626c05║答檀越借牛
J37nB392_p0626c06║踰月，不聞音信。正此馳思，伏領華翰，就覓一牛，大為
J37nB392_p0626c07║疑矣。不知公之所覓者，露地白牛耶？放生耕牛耶？若
J37nB392_p0626c08║是露地白牛，人人本有，只因無始以來，貪嗔癡妄，反
J37nB392_p0626c09║為昧卻。君但己覓，安用他求？若是放生耕牛，誠私用
J37nB392_p0626c10║常住，一涉私則為盜，豈盜用常住而稱善知識者？未
J37nB392_p0626c11║之有也。山僧自出方外，與世漠如，雖主法席，室無長
J37nB392_p0626c12║物，不履豪門，叢林巨細，盡付執事，出納支藉，無復相
J37nB392_p0626c13║聞，惟普柳粥飯隨眾而已，任緣住持，不作常日想。然
J37nB392_p0626c14║此露地牛、放生牛，名別體同，非一非二，總在爾我一
J37nB392_p0626c15║心之變化耳。嗚呼！今之不見先佛模範，專事諛媚，取
J37nB392_p0626c16║招提之物，或己用，或人情，識者憫笑，恬然不知。斯語
J37nB392_p0626c17║若不向公吐露，則殆無開口處。願公採聽原宥。不宣。
J37nB392_p0626c18║復善權西堂時一大師（附丁未冬來書）
J37nB392_p0626c19║存兄稟質素贏弱，且又年來多病，不意竟歸寂於
J37nB392_p0626c20║善權，此皆定分，似不可強者。弟觀善權，奇峰秀水，
J37nB392_p0626c21║古柏喬松，實為江南名剎。且佛殿自唐迄今，朝凡
J37nB392_p0626c22║幾易，而嵬然無恙，豈非鬼神呵護所致耶？況又列
J37nB392_p0626c23║剎相望，龍象奔趨之所，非如青龍僻奧，禪衲難於
J37nB392_p0626c24║往來也。故老人遺命建塔，善權以為可行道安眾
J37nB392_p0626c25║耳。然有其地，須待其人，弟揣非兄主持，不足以振
J37nB392_p0626c26║起先人之道。何也？兄知見精確，足以服衲子；股肱
J37nB392_p0626c27║得人，可以禦外侮；才識淵贍，足以慕士紳。所慮者，
J37nB392_p0626c28║惟錢穀耳。但使座下常有抱道衲子，錢穀何足慮
J37nB392_p0626c29║哉？惟冀俯從眾願，不虛來請，法門幸甚！老人幸甚！
J37nB392_p0626c30║老人去後，未經三載，不幸彼蒼繼喪哲人，痛也如何！
J37nB392_p0627a01║某本道德荒蕪，學識疏淺，無論仰愧先賢，即當世導
J37nB392_p0627a02║師，機語峻峭，博辯縱橫，敬嚴法道，禮樂文章，皆遠遜
J37nB392_p0627a03║諸昆仲，而愧弗若者也。負愧之多於此，而來教獨承
J37nB392_p0627a04║謬愛者，豈信有異乎人之心，聽有異乎人之耳哉？然
J37nB392_p0627a05║雖過譽良多，實亦難逃方命之罪，況青龍屢辭，先人
J37nB392_p0627a06║不克是願，今尚未得解脫，將見銅駝薶荒艸有日矣！
J37nB392_p0627a07║祗候方丈有主，當容荊請，臨風拜謝，不盡欲言。
J37nB392_p0627a08║與諸山同門
J37nB392_p0627a09║天下有可定不可定之事，亦有可定不可定之數。今
J37nB392_p0627a10║以先師塔基徵之，果然。不肖未出青龍，造塔之念萌
J37nB392_p0627a11║之久矣；既赴善權，造塔之心無刻有間。第所難者，一
J37nB392_p0627a12║坐具地耳。四處訪求，只澗東茶園稍可小就塔基，遂
J37nB392_p0627a13║請弁山且和尚起龕荼毘，獲大小舍利不可勝數，鎖
J37nB392_p0627a14║子靈骨五色斕斑，齒牙目睛全如故。不意上蒼顯靈，
J37nB392_p0627a15║先人默佑，忽於冬初有徽商尋得萬松嶺後一穴，願
J37nB392_p0627a16║酬重直，即被舊住契賣。不肖於中竭力挽回，將茶園
J37nB392_p0627a17║嶺後二地卜之於蓍龜，鬮之於韋駝，咸歸嶺後，此非
J37nB392_p0627a18║定數也耶？然是處乃一片童山，人多忽略，豈天留以
J37nB392_p0627a19║副先師遺命乎？地近從銅棺山起伏來，寺結太陽金
J37nB392_p0627a20║星，復左抽辛龍一脈，聯絡五六水泡，翻身逆勢，有回
J37nB392_p0627a21║龍顧祖之意。入首太陰金星，開窩吐脣龍虎，四五重
J37nB392_p0627a22║峰巒，三十六逆案，重重密羅，以拱抱寅艮水源，轉巽
J37nB392_p0627a23║巳午，曲屈到堂，歸戌庫，入洞口，而杳不知去處。灼龜
J37nB392_p0627a24║者云：「局勢弘偉，氣脈壯麗。」信不誤矣。今觀此地，不現
J37nB392_p0627a25║於前，不現於後，而獨現於造塔之期，微天之定數，曷
J37nB392_p0627a26║以至此？且今山向甚利，又得十月廿四良辰，故頇為
J37nB392_p0627a27║入壙之舉，而建塔之需非三百餘金不可。時下十未
J37nB392_p0627a28║及一，不知將來何所措手？特遣楮生代為報聞。儻貴
J37nB392_p0627a29║冗稍間，或能移玉塔前一觀，始信山靈有待耳。
J37nB392_p0627a30║致諸山同門（癸丑九月十九日）
J37nB392_p0627b01║逕啟善權，為先老人拮据之地。自西歸以來，九載於
J37nB392_p0627b02║茲，奉安靈塔，工程未竟。操不揆庸劣，自竭愚誠，黽勉
J37nB392_p0627b03║卒事，庶以存先人之遺意於無窮也。詎意王林竟仗
J37nB392_p0627b04║凶威，恣行貪噬，將圖鳩踞鵲巢，何異指鹿為馬。借官
J37nB392_p0627b05║府之氣勢，一日而封門者踵來；倚吏胥為爪牙，持籤
J37nB392_p0627b06║而驅逐者雲集。山門霹占，嗟堂構之俱傾；香火潛移，
J37nB392_p0627b07║悵神靈之何託。自有蘭若栴檀以來，未有弱肉強食，
J37nB392_p0627b08║入室操戈，至於如此之甚者也。操以不才，謬膺郡邑
J37nB392_p0627b09║檀護之請，繼席善權，三年於茲矣。靜守清規，勉敦苦
J37nB392_p0627b10║行，幸無愆失，眾所灼知。今日避此凶鋒，畏其虐燄，跳
J37nB392_p0627b11║身而去，徒手而行，將老人苦心基業一旦都拋，智不
J37nB392_p0627b12║及謀，勇不及奮。嗟乎已矣，又何言哉。惟是山場可棄，
J37nB392_p0627b13║塔院難捐。欲去則松楸無主，忍聽啼鴃山頭；欲留則
J37nB392_p0627b14║榱棟不存，難伴孤鴻月下。誠進退之維谷，並啼笑而
J37nB392_p0627b15║俱難。所朢於我同門諸友，道存傳拂，誼切同衣，應念
J37nB392_p0627b16║在原之急難，無忘將伯之助予。恩先人墾闢之勤，憤
J37nB392_p0627b17║彊徒侵凌之慘。一瓢一笠，冀隨野鶴飛來；千水千山，
J37nB392_p0627b18║豈被閒雲留住。諒有同心，無煩贅說。行將陳情瀝血，
J37nB392_p0627b19║鳴徹九閽；亦且罄竹揚波，播傳六宇。何忍懸燈之遽
J37nB392_p0627b20║滅，豈甘花雨之終湮。鯨吞既盡，即法座亦屬於他人；
J37nB392_p0627b21║蠶食何窮，恐扃泉莫保其抔土。興言及此，殊足寒心。
J37nB392_p0627b22║凡曰有懷，能無奮袂。所朢惠然來臨，萬勿漠爾慗置。
J37nB392_p0627b23║復雲間眾護法（癸丑十月十五日）
J37nB392_p0627b24║一別三載，坐臥神馳；帶水盈盈，遙峰歷歷。輒隔知己
J37nB392_p0627b25║之話言，徒勤野人之寤想。時詢福履，用慰鄙衷。茲承
J37nB392_p0627b26║芳訊遠頒，敢不舉山中異事，敬陳左右。誠所謂禍出
J37nB392_p0627b27║非常，魔高千丈者也。王林憑恃凶威，鑽營捷徑，必欲
J37nB392_p0627b28║盡踞天下之名山，不遺人間之片土。嚮年垂涎龍池
J37nB392_p0627b29║而不得，孰意其處心積慮，耽耽於善權而不已也。誑
J37nB392_p0627b30║求當道，賄結吏胥，逼奪山門，驅逐僧眾，慘同破巢而
J37nB392_p0627c01║取卵，惡等禦人於國門。痛念先師一生艱苦，經營善
J37nB392_p0627c02║權，心力殫盡。墾荒田者百有餘畝，賠空糧者一十五
J37nB392_p0627c03║年。向之傾頹破碎者，為之塗且蔇矣；向之蕪沒荊榛
J37nB392_p0627c04║者，為之耕且普矣；向之逃亡逋負、纍纍官牒如山者，
J37nB392_p0627c05║為之剜肉醫瘡、東支西補，追呼無警，官民兩安矣。誰
J37nB392_p0627c06║為為之？皆先師一生艱苦，殫盡心力為之也。而今且
J37nB392_p0627c07║鵲巢鳩踞，張耕李餐矣。然此皆為世俗言之也。出家
J37nB392_p0627c08║衲子，本無所有，山河可捨，頭踵可捐，一切皆空，何貪
J37nB392_p0627c09║何戀？浮塵渺渺，何非駐錫之場？大地茫茫，豈無容缽
J37nB392_p0627c10║之處？身與閒雲而共住，心隨野鶴而俱飛，視彼血戰
J37nB392_p0627c11║千場，何啻空花一笑？所可恨者，先師自維揚西歸，九
J37nB392_p0627c12║載於茲，奉命建塔善權，蓋生平未盡之願力，欲待補
J37nB392_p0627c13║滿於將來也。故操雖退院讓山，明勢力之不敵，而修
J37nB392_p0627c14║塋守塔，則生死以之。假令狼心復逞，鴆毒彌深，侵及
J37nB392_p0627c15║幽宮，讎加枯骨，操雖至弱至孱，無才無力，亦必張空
J37nB392_p0627c16║拳而冒白刃，奮螳臂以當巨輪。堂堂官宰，赫赫上臺，
J37nB392_p0627c17║豈容白日青天之下，有此窮凶極惡之人？或遇廉明
J37nB392_p0627c18║執法，獲申冤慘覆盆，未可知也。聊抒積悃，以答來鴻。
J37nB392_p0627c19║容俟飄搖稍定，彊暴稍寧，更圖良晤，再罄餘言。
J37nB392_p0627c20║致諸山同門（甲寅九月十九日）
J37nB392_p0627c21║逕啟善權之事，灰飛瓦裂，一至於此。恐法座在遠，往
J37nB392_p0627c22║來傳聞之語，未得其實，故敢披陳左右，以為一笑。善
J37nB392_p0627c23║權之有陳祠，由宋朝撫幹公捐貲入寺，買田常住，歿
J37nB392_p0627c24║後立檀越木主於寺側，每年忌日一祭，雖覺於叢林
J37nB392_p0627c25║之體有礙，而相沿至今，多歷年所，其勢固難以猝革。
J37nB392_p0627c26║故老人在日，只禁其葷酒雜沓，酣酗流連，自是僧俗
J37nB392_p0627c27║俱安，十有餘年矣。不意玉林攘奪之計已行，貪婪之
J37nB392_p0627c28║心無厭，鵲巢彊踞，既操同室之戈矛，臥榻安眠，豈容
J37nB392_p0627c29║他人之鼾睡？遂以吞占僧堂道院之故智，復施之於
J37nB392_p0627c30║陳祠，百計多方，令其折毀，以詐誘之而不得，以勢壓
J37nB392_p0628a01║之而不從。乃於九月十八日者，乘其忌日公祭，通族
J37nB392_p0628a02║之耆長，咸萃於祠，揖拜未終，拳棍猝發，陳氏之眾，披
J37nB392_p0628a03║靡而遁，遂乃焚其主，撤其宇，棟牖垣牆，頃刻而盡。於
J37nB392_p0628a04║是陳氏之眾，人懷義憤之心，家有報仇之志，不呼而
J37nB392_p0628a05║集，不約而同，霜戈齊奮，烈燄遄飛，既僧俗而兩傷，復
J37nB392_p0628a06║殿宇之俱燬。吁！可哀矣！尚何言哉？善權之大殿重建
J37nB392_p0628a07║於唐之大中，陳氏之木主始立於宋之嘉定，歷寒暑
J37nB392_p0628a08║而無遷，閱滄桑而不改，至此而俱付一炬，同為瓦礫，
J37nB392_p0628a09║悠悠蒼天，此何人哉？迴思去年攫奪之時，勢燄熏天，
J37nB392_p0628a10║英雄蓋世，大地河山盡歸其掌握，百千萬億莫遺於
J37nB392_p0628a11║錙銖，法堂鐘鼓變成戰鬥之聲，獅象山門視為篋囊
J37nB392_p0628a12║之物，今安在哉？亦可媿矣！雖然，彊徒之自作自受既
J37nB392_p0628a13║惹孽火以燒身，吾輩之旁觀猛省亦如冷水之澆背，
J37nB392_p0628a14║試看昔日之峨宮大剎、今日之敗壁頹牆也，昔日之
J37nB392_p0628a15║瞋目張拳、今日之焦頭爛額也，昔日之鯨吞虎噬、滔
J37nB392_p0628a16║天燎原、今日之斷煙荒艸、幻影空花也，言念及此，惟
J37nB392_p0628a17║有戢足深山、藏形窮谷，豈可復與彊梁之輩角逐於
J37nB392_p0628a18║血肉之場、貪癡之人較計於沙塵之末？此不肖之所
J37nB392_p0628a19║以棄道場而不顧、委塔院而弗爭，未必非止亂禦暴
J37nB392_p0628a20║之良術也。時因便郵，率此陳佈，仰祈高座勿吝惠音。
J37nB392_p0628a21║辭荊谿眾護法（乙卯正月初十日）
J37nB392_p0628a22║貧衲自前年九月受彊暴之侵凌，遭兇魔之迫脅，漫
J37nB392_p0628a23║云操戈於同室，實類禦人於國門。彼以爭鬥而來，我
J37nB392_p0628a24║以退讓而去，山門法座竟屬他人，方丈蒲團忽焉易
J37nB392_p0628a25║主，此乃塵劫之稀聞，抑亦叢林之刱見者也。所可幸
J37nB392_p0628a26║者，先師數年之拮据，尚留有待於將來；貧衲三載之
J37nB392_p0628a27║修持，可告無罪於大眾。攜瓢獨往，心隨秋水同清；振
J37nB392_p0628a28║錫重來，跡共白雲俱遠。江湖空闊，容鷗鷺之飛翔；林
J37nB392_p0628a29║壑幽深，任鷦鷯之棲息。跳出是非之海，移來安樂之
J37nB392_p0628a30║窩，聊寄北郭一枝，即仝西方淨土。谿聲山色，觸目如
J37nB392_p0628b01║新；鳥語花香，依然似舊。笑彼癡愚攫奪，自云萬祀千
J37nB392_p0628b02║秋，誰知轉盼之間，已有灰燼之事。金戈鐵馬，不聞法
J37nB392_p0628b03║堂鐘鼓之聲；冷火寒煙，豈睹蘭若樓臺之影？黑燄熏
J37nB392_p0628b04║天，昔日之貪嗔何在？枯骸蔽地，今朝之寂滅誰憐？始
J37nB392_p0628b05║於爭奪者，終於焚殺；始於攘臂者，終於挺刃；始於一
J37nB392_p0628b06║念之燄者，終於燎原之火。非獨人事之必然，抑亦天
J37nB392_p0628b07║道之無爽，何意斯人乃昧茲理？彼雖身致其殃，吾實
J37nB392_p0628b08║代為之媿。痛念幡幢片席，戈矛遽至於斯；靜思衣缽
J37nB392_p0628b09║同源，狐兔悲何能已？所以遙瞻遺剎，每惆恨而不前；
J37nB392_p0628b10║回朢故山，輒踟躕而卻步者也。茲承各位大檀越、地
J37nB392_p0628b11║方諸善信，憫千年之香火無依，喜一日之煙塵乍息，
J37nB392_p0628b12║還推貧衲復住善權，此皆護法之虔誠，亦是空王之
J37nB392_p0628b13║默佑。但在某千遍圖維，萬難如命者，孤飛野鶴，安能
J37nB392_p0628b14║再入攫食之場？出岫閒雲，豈可重游湯鑊之內？況乃
J37nB392_p0628b15║頹垣碎瓦，殊難佈地而成金；敗壟荒畦，豈易鋤雲而
J37nB392_p0628b16║種木？龕燈夜火，何堪遍照宵燐？山舍空廚，豈足散施
J37nB392_p0628b17║饑雀？在昔日補殘葺敝，尚未臻厥成；至今日舍舊圖
J37nB392_p0628b18║新，應更難為力。伏冀大檀越克成善果，廣求善知識
J37nB392_p0628b19║弘啟道場，將見山頭柏影依舊凌霄，洞口泉流仍前
J37nB392_p0628b20║戛玉，香臺嚴麗，琳宇輝煌，庶幾法輪不墜，人天交慶
J37nB392_p0628b21║於無疆；蓮座常明，道俗群歸於有象。在貧衲私心克
J37nB392_p0628b22║慰，彌切瞻依；即先師願力終成，何勝忻荷云云。
J37nB392_p0628b23║請靈機大師（乙卯三月十五日）
J37nB392_p0628b24║善權一席，自老人駐錫以來，十有餘年矣。拮据維艱，
J37nB392_p0628b25║補葺稍就，其未完之願力，實有待於繼續者也。乃存
J37nB392_p0628b26║公嗣登法座，遽爾西歸；貫兄再繼禪林，翩然遐棄。由
J37nB392_p0628b27║是眾檀共推，不肖黽勉從事，庶無隕越以遺羞；競業
J37nB392_p0628b28║自持，敢謂恢弘於前烈？奈何道未高也，魔已隨之；鵲
J37nB392_p0628b29║有巢乎，鳩將踞之。彼王林者，騁狼心於一往，營兔窟
J37nB392_p0628b30║於多方，謬云清淨，實行攫奪之謀；罔曰尊卑，竟恣彊
J37nB392_p0628c01║僭之術。獅王象祖，幻成鐵馬金戈；貝葉蓮華，翻作刀
J37nB392_p0628c02║峰劍嶺。不肖自愧疏庸，殊慚蹇劣，固應避此兇鋒，豈
J37nB392_p0628c03║可攖其毒燄？抴笻而去，鷦鷯自寄於一枝；掉臂而行，
J37nB392_p0628c04║鴻鵠已翔於千仞。曾幾何時，天暴其跡，正云孽自己
J37nB392_p0628c05║作，妖由人興，嗟何及矣，謂之何哉！所可惜者，千年之
J37nB392_p0628c06║棟宇倏爾無存，百代之祖庭渺焉何託？茲者，風波梢
J37nB392_p0628c07║息，灰燼方除，郡邑紳耆朢幡幢而遐跂，往來知識瞻
J37nB392_p0628c08║檜柏而長嗟，謂頹垣碎瓦之餘猶可重興蘭若，思冷
J37nB392_p0628c09║火寒煙之後何難復睹香臺？瑤函累牘，寶札連篇，挽
J37nB392_p0628c10║出岫之孤雲，返故山而再住，雖眾信之虔誠，實萬難
J37nB392_p0628c11║如命者。然念先人之餘願未終，禮菴之工程甫訖，聽
J37nB392_p0628c12║山頭之啼鴃，豈甘華雨久湮？顧洞口之流泉，何忍法
J37nB392_p0628c13║輪常墜？必有高賢克成弘願，自非碩德曷濟艱屯？恭
J37nB392_p0628c14║惟某老大師修持有本，法力無涯，誼均同缽，能無水
J37nB392_p0628c15║源木本之思？朢重諸山，可堪起獘扶衰之任？仰冀大
J37nB392_p0628c16║慈，俯從群請，惠然肯來，快睹人天之有主，不我遐棄，
J37nB392_p0628c17║忻逢道俗之攸歸。三華四樹常瞻高座於人寰，萬嶂
J37nB392_p0628c18║千巒豈阻孤笻於天末？將見翠樓紺殿法鼓重新，白
J37nB392_p0628c19║石流泉松風似舊，此誠無量之善緣，莫負群情之切
J37nB392_p0628c20║朢，不獨慰遺構之有成，亦且慶傳燈之弗墜。
J37nB392_p0628c21║與明因眾大師
J37nB392_p0628c22║顯聖為曹洞滴宗、祖庭為規矩所自出，非如草菴木
J37nB392_p0628c23║主易僧更派、換主遷宗者比也。若乃祖堂牌位為左
J37nB392_p0628c24║右昭穆、住持先後所自定，百世不祧、千傳無改，孝子
J37nB392_p0628c25║順孫莫敢擅便，爰是住持有住持位、外剎有外剎位，
J37nB392_p0628c26║何乃顯聖竟將一不住持之牌位混入於住持位中？
J37nB392_p0628c27║此古所未有而今刱見者也。據云：明因牌位係西遯
J37nB392_p0628c28║居士為令師謀住，顯聖有礙，不得已而以牌位插入
J37nB392_p0628c29║於中，為一時之掩飾。其說妄也。且明因牌位，愚菴老
J37nB392_p0628c30║人主法時送入，上無住持二字，愚菴亦不送入住持
J37nB392_p0629a01║位中，何待愚菴示寂後煩西遯送入住持位中？非惟
J37nB392_p0629a02║不能與明因增光，適足以取辱明因耳，萬萬無是理
J37nB392_p0629a03║也。厥後住持四易，未聞有異議。至俍和尚鼎新祖堂，
J37nB392_p0629a04║勒有貞玟，不住持者只許供傍楹，碑文俱在，其可忽
J37nB392_p0629a05║諸？是明因牌位斷無混入住持之理也明矣。承諸位
J37nB392_p0629a06║力，移於旁楹以息眾議，明因一枝殊堪慶幸，俾死者
J37nB392_p0629a07║得妥於九泉、生者得沾恩於一面，窮於法者俾通於
J37nB392_p0629a08║法。法門護法公其人也，恐我回弁山後，或輕信誘言，
J37nB392_p0629a09║復搖牌位，混亂紀綱，諸山共舉問罪之籌，齊集祖庭
J37nB392_p0629a10║之內，有累令師，難幬眾位。幸熟思之，慎毋輕動。
J37nB392_p0629a11║與善權主人
J37nB392_p0629a12║昨有禪者忽來告假，某詢其故，則云：有要移老師靈
J37nB392_p0629a13║骨過嶺建塔，又要拆庵赴彼，故預為之計。某以茲事
J37nB392_p0629a14║非可懸論，建塔之舉固將計日而成功，出菴之圖何
J37nB392_p0629a15║事朢風而退避？用敢披陳本末，仰瀆左右者。某自辛
J37nB392_p0629a16║亥應請善權，即為老師擇地買山，開基建塔，此雖弟
J37nB392_p0629a17║子之恆職，抑亦老師之遺命也。老師臨終諄諭，每在
J37nB392_p0629a18║善權一片石，但使窀穸無虞，松楸在朢，則繼嗣者之
J37nB392_p0629a19║心可以無憾，而老師之志亦可以少慰矣。然風水之
J37nB392_p0629a20║吉凶，蓍龜之從違，眾論之僉同與否，固未暇深計也。
J37nB392_p0629a21║其時屢呼將伯，未聞慷慨而助予，▆念同門，疇能黽
J37nB392_p0629a22║勉以從事？同衣之來者不過九人，捐貲相助者四十
J37nB392_p0629a23║餘兩，餘皆親知告貸，那東補西？尺籍具存，片言無誑，
J37nB392_p0629a24║況乃凶魔突起，致使善權一席委於荊榛瓦礫之中，
J37nB392_p0629a25║而靈塔巋然無恙，非獨老師陰持默佑，抑亦善神有
J37nB392_p0629a26║以保護於無窮也。至於禮菴之建，一椽半甓，粒米銖
J37nB392_p0629a27║金，從未有樂助之眾。在家之祖業，變賣湊用者有之；
J37nB392_p0629a28║數載之拮据，木頭竹屑者有之。今欲別營塔石，遷移
J37nB392_p0629a29║靈骨者，不可謂非純孝心腸，菩薩願力。嗟乎！人之欲
J37nB392_p0629a30║善，誰不如我？我以福薄才疏，營建未能竣事，奉祀未
J37nB392_p0629b01║能盡誠，方在夙夜疚心之際，他人有能代終厥事者，
J37nB392_p0629b02║在某亦可以少逭其辜也。但前此之勞，吾實勞之；前
J37nB392_p0629b03║此之費，吾實費之。今既廢而不用，舍而他圖，某當措
J37nB392_p0629b04║處來金，奉還原助，則塔菴之一石一木，皆我之所自
J37nB392_p0629b05║為之，他人無預也。俾得二三知己，悠游率歲於其間，
J37nB392_p0629b06║而禪者何必去，我亦何必留哉？統祈上裁，佇聽垂示。
J37nB392_p0629b07║請北溟大師
J37nB392_p0629b08║伏以靈鍔藏鋒，待贈於善器之傑；慧燈吐燄，必耀於
J37nB392_p0629b09║熙世之時。緇素咸欽，天人共仰。恭惟某大師座下，智
J37nB392_p0629b10║廣道高，聲尊德邁。胸羅星斗而宗律雙融，舌捲風濤
J37nB392_p0629b11║而韜略兼備。芳標明於大鑑，清範重乎連城。誠末運
J37nB392_p0629b12║之良規，實狂瀾之巨筏也。某蓬蒿短翮，譾質庸材。承
J37nB392_p0629b13║乏當山，深慚影於塤箎之列；復膺國岫，願安師於塔
J37nB392_p0629b14║石之間。謹當遜位推賢，用是齎書迎駕。恢宏道力，勿
J37nB392_p0629b15║吝仁慈。白鶴翔南，盼錦帆而速屆；青龍佇北，企金錫
J37nB392_p0629b16║以遙臨。震法雷而寒巖競秀，施甘雨而枯荄爭榮。不
J37nB392_p0629b17║勝翹勤顒朢之至。
J37nB392_p0629b18║復同門
J37nB392_p0629b19║伏以節屆中秋，丹桂香來雲外；律當南呂，黃花信報
J37nB392_p0629b20║人間。物類含輝，天時協吉。恭惟某座下，崑岡良玉，合
J37nB392_p0629b21║浦明珠。金錘匿彩，囊括九峰之秀；寶鏡弢光，胸藏三
J37nB392_p0629b22║泖之清。新豐賴以流芳，靈隱借之垂蔭。實古今弘範，
J37nB392_p0629b23║緇素良規也。某白社散人，皖城末學。忝居祖席，代庖
J37nB392_p0629b24║已越多年；虛度韶華，幻夢叨生五秩。赤珪競守，自知
J37nB392_p0629b25║荷負門牆；紺宇少加，敢謂肯承堂構。金飆曉發，玉趾
J37nB392_p0629b26║遙臨。冒雨衝江，誠若掉舟訪戴；披風越境，心希懸榻
J37nB392_p0629b27║下陳。奈信宿不留，繾綣之餘情猶耿；筐筐遠疊，慇懃
J37nB392_p0629b28║之厚誼何申。臨楮神馳，肅謝不盡。
J37nB392_p0629b29║賀同門
J37nB392_p0629b30║伏以菊綻三秋，百卉毓芝蘭之秀；星臨九月，千峰騰
J37nB392_p0629c01║珠玉之輝。天和既萃於長嬴，人類咸蒙乎康阜。恭惟
J37nB392_p0629c02║某座下，胸羅寰宇，氣冠諸方。明暗隨機，露秋光而藏
J37nB392_p0629c03║春色；主賓全用，看北斗而面南辰。德揚國岫之聲，今
J37nB392_p0629c04║猶載道；法雨天華之頌，早已曾聞。振回末世紀綱，復
J37nB392_p0629c05║古見時禮樂。某株守海涯，徒懷山仰，欲瞻風度，莫罄
J37nB392_p0629c06║雲從。九頓荊谿，遙致華封之祝；三熏寶鼎，載賡魯頌
J37nB392_p0629c07║之章。謹獻蕪言，少申微悃，專祈慈納，不盡神馳。
J37nB392_p0629c08║　　　（弟子德　備資敬刻
J37nB392_p0629c09║　方丈和尚語錄第十六卷。惟冀現前緇
J37nB392_p0629c10║　　　素，生生悟自性圓明；法界含靈，各
J37nB392_p0629c11║　　　各獲常光瑩徹。）
J37nB392_p0629c12║寒松操禪師語錄卷第十六