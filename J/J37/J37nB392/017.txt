J37nB392_p0630a01║寒松操禪師語錄卷第十七
J37nB392_p0630a02║嗣法門人德玉編錄
J37nB392_p0630a03║像贊
J37nB392_p0630a04║經寫彌陀
J37nB392_p0630a05║有聲其默有儼其容瞻之仰之以翼以通無煩海口
J37nB392_p0630a06║雷音而梵唄嘹喨不借龍劑兔穎而字意玲瓏東西
J37nB392_p0630a07║接引兮指諸掌風月貫穿兮意莫窮珍重仁人高著
J37nB392_p0630a08║眼一池香散白蓮中
J37nB392_p0630a09║圓通大士
J37nB392_p0630a10║目貯千山翠旭容開萬井晴嵐善財南去少人談獨
J37nB392_p0630a11║對風清月澹謾謂相逢無語梵音滿耳誰諳金鱗日
J37nB392_p0630a12║日躍花籃六月何曾怕爛
J37nB392_p0630a13║江風吹動海雲飛默默無言接上機踏遍煙波閒似
J37nB392_p0630a14║我翛然獨立對斜暉
J37nB392_p0630a15║初祖
J37nB392_p0630a16║逕庭之機人不曉一葦翩翩過別島踏碎波心月半
J37nB392_p0630a17║鉤清光滿目漾寒藻
J37nB392_p0630a18║十八羅漢
J37nB392_p0630a19║落落千峰之客悠悠四海為家鬚眉姿致飽煙霞各
J37nB392_p0630a20║適風流瀟灑或笑或吟任我人嗔人喜由他宥詢近
J37nB392_p0630a21║日甚生涯向道知音者寡
J37nB392_p0630a22║雲門湛老和尚
J37nB392_p0630a23║卓耳受南宗之喝甘心屈慈舟之膝未明舉一舉二
J37nB392_p0630a24║便要驅耕奪食提向上以當生平除放下別無消息
J37nB392_p0630a25║不知觜好傷人盡道腸如弦直斷人性命不假刀見
J37nB392_p0630a26║人家財盡沒匿不可規模如何取式自有禪道以至
J37nB392_p0630a27║於今幾曾見有箇樣不近人情的知識
J37nB392_p0630a28║弁山瑞老和尚
J37nB392_p0630a29║忘其尊德重不言而化忘其貴道高不怒而威不重
J37nB392_p0630a30║翁九坐道場十會說法先分衣缽預定歸期重只重
J37nB392_p0630b01║走天下之雲水未許揚州彷彿策天下之龍象那容
J37nB392_p0630b02║越國依稀啼不是舉頭天外客爭瞻明月上花枝
J37nB392_p0630b03║青龍百老和尚（青龍石刻）
J37nB392_p0630b04║抽雲門之顧鼓荷玉之浪奴兒臨濟婢子溈仰夫如
J37nB392_p0630b05║是乃人天之災彗本佛祖之禍殃胡為乎名喧異域
J37nB392_p0630b06║聲震遐方故知魚之能躍鳥之能翔如師之道神龍
J37nB392_p0630b07║不足以諭之一芒畢竟如何春風來大地萬卉盡傳
J37nB392_p0630b08║芳
J37nB392_p0630b09║春霜面貌秋月丰神徵今有道鑄古無情參臨濟禪
J37nB392_p0630b10║而口吞臨濟悟雲門旨而氣傲雲門肘後佩靈符妖
J37nB392_p0630b11║魔咸遯跡眉間懸寶劍狐兔早潛聲為法為人一片
J37nB392_p0630b12║襟懷深暢徹樂山樂水滿腔肺腑已頻傾真風難禁
J37nB392_p0630b13║流芳遠挂向雲堂啟後英
J37nB392_p0630b14║霜顏凜冽雪鬢交加燈傳百丈席繼龍華陷虎之機
J37nB392_p0630b15║毒超黃檗劈佛之手辣逾丹霞弘開祖道風迴遠截
J37nB392_p0630b16║斷江流日又斜一曲新豐酬滿座鳳麟濟濟遍天涯
J37nB392_p0630b17║自題
J37nB392_p0630b18║從無伎倆振家風白棒頻拈掃太空更若懷中疑不
J37nB392_p0630b19║了何妨問取賣油翁
J37nB392_p0630b20║髮染嚴霜形同椎魯七處開叢席至勞無功數年住
J37nB392_p0630b21║弁山於事無補捻雙空手只期後哲為型惟一赤身
J37nB392_p0630b22║欲與前賢繼武德有所慚言無可矩動靜既不能以
J37nB392_p0630b23║周身春秋怎配享於祖父（龍華常住請）
J37nB392_p0630b24║鼻孔昂藏齒牙疏缺少喜多嗔將南作北棒驗龍蛇
J37nB392_p0630b25║枉費神言分玉石徒饒舌值茲末世澆漓半是倚彊
J37nB392_p0630b26║行劫自罪引他毀堯譽桀莫若釣皖水之白雲躍赤
J37nB392_p0630b27║尾兮化風雷而嘯月（白雲常住請）
J37nB392_p0630b28║頭鬅鬙眼卓朔遍剎塵無定著兩浙三吳鳳翥龍驤
J37nB392_p0630b29║七處十會雷轟電爍呵臨濟未是白拈罵德山漫稱
J37nB392_p0630b30║老賊有時掘地覓天瑞現優曇有時指迷鋤逆聲鳴
J37nB392_p0630c01║寶鐸嗔譏直與爾無干好惡從教人貶剝莫莫莫祥
J37nB392_p0630c02║麟只有一隻角（天瑞麟請）
J37nB392_p0630c03║磊磊落落瀟瀟灑灑有耳似聾有口似啞適其性日
J37nB392_p0630c04║霽風清逆其情雷轟雨打乍嗔乍喜秀抹深山之容
J37nB392_p0630c05║忽後忽前輝聯明月之雅得人一牛還人一馬不比
J37nB392_p0630c06║尋常之乎者也（秀也實請）
J37nB392_p0630c07║氣少神情骨非聖彥怡聞其名怕見其面吹布毛為
J37nB392_p0630c08║法施琢璞玉為瓊弁忘恩背義者穆以春風抱道守
J37nB392_p0630c09║貞者激以雷電若還格外英靈決不隨他轉變欲詢
J37nB392_p0630c10║者漢真偽古道從來一貫（古璞玉請）
J37nB392_p0630c11║貌不驚人語亦無味聽教弗明參禪不會念子曰而
J37nB392_p0630c12║古板苔生演摩訶而胸襟茅塞呵佛罵祖時絕無德
J37nB392_p0630c13║嶠英豪千人萬指處偏合寒山火隊空中花摘殘水
J37nB392_p0630c14║底月撈碎弁峰麟鳳滿乾坤不信愚蒙惟此最（子了英請）
J37nB392_p0630c15║尊之弗為榮毀之非謂辱只探如來藏不入如來室
J37nB392_p0630c16║須彌剖微塵明珠作魚目有問西來大意向道何必
J37nB392_p0630c17║不必丹桂風搖萬樹金青山月皎一團玉（剖塵靜主請）
J37nB392_p0630c18║秋雲一衲春水一鋤爭之不足讓之有餘一片野情
J37nB392_p0630c19║無處著高山來釣放生魚
J37nB392_p0630c20║臞瘦骨稜稜通身無見解探遍諸方禪未常輕納敗
J37nB392_p0630c21║只悔入弁山屈膝禮三拜一笑滅卻正法眼再笑貶
J37nB392_p0630c22║卻毘尼戒青龍兩住笑徒然衲子相逢笑索債佛祖
J37nB392_p0630c23║頻來共結冬仍言陷虎機猶在萬事付之一笑中一
J37nB392_p0630c24║任諸方爭笑怪（青龍常住請）
J37nB392_p0630c25║坦坦蕩蕩癡癡兀兀笑倚一笻今經半百若謂是青
J37nB392_p0630c26║龍奚啻太虛添彩色若謂是善權還如遠水探明月
J37nB392_p0630c27║是非拈卻兩重關佛祖到來難辯別等閒問取子西
J37nB392_p0630c28║堂端的分明對一說（子青昊西堂請）
J37nB392_p0630c29║碧落曉藏身滄溟時沐面髮侵雪幾莖衲挂雲千片
J37nB392_p0630c30║奪食饑猶虛驅耕苗自遍知伊不知伊咸云臘月扇
J37nB392_p0631a01║莫若分付與珂公當陽直指人親薦薦不薦道他洞
J37nB392_p0631a02║上第三十世孫仔細看來我亦不曾見（珂月璨參頭請）
J37nB392_p0631a03║火裏敲冰石中取玉彈沒弦琴唱無腔曲一千七百
J37nB392_p0631a04║則味不黏脣三藏十二部字不經目鞭泥牛耕空劫
J37nB392_p0631a05║之田遣木偶淨滄溟之浴家私狼藉十分柴炭不存
J37nB392_p0631a06║一束現子繪之何所圖笑看山青與水綠（慧慈現知載請）
J37nB392_p0631a07║遠聽感慈近親嫌暴滿容斯瘦非因田地遇時荒兩
J37nB392_p0631a08║鬢將皤豈謂師塔無人埽挽頹風反貽笑於頹風行
J37nB392_p0631a09║古道復深慚於古道譽之而不逐念紛飛毀之而不
J37nB392_p0631a10║隨緣顛倒欲知爾有甚長請把鑑光一照
J37nB392_p0631a11║一杖敲殘明月半瓢貯盡蒼煙相逢道是地行仙雨
J37nB392_p0631a12║打桃花拂面常有客來問道惟舒石子談禪巖高樹
J37nB392_p0631a13║老不知年風送清香滿院
J37nB392_p0631a14║渠正是我風吹淺碧柳絲輕我不是渠雨洗澹紅桃
J37nB392_p0631a15║萼瘦非渠非我孤明月湛水中天即我即渠長嘯人
J37nB392_p0631a16║聽庵畔路此段真機惟自知豈是丹青描得就
J37nB392_p0631a17║生緣桐岫弗知皖國鄉談主法善權不諳荊谿風土
J37nB392_p0631a18║閒少而忙多才疏而智魯嬾求於仙慵作乎祖放蕩
J37nB392_p0631a19║不屠出水蛟風流惟跨巡山虎者樣人如何做青龍
J37nB392_p0631a20║之嫡嗣繩蒼弁之祖武玉侍者好收取他時若展開
J37nB392_p0631a21║一任驚寰宇爾我不孤負五五二十五（古璞玉侍者請　騎虎）
J37nB392_p0631a22║性澹情疏心直口快最無分曉逼石女生兒惟有化
J37nB392_p0631a23║機斷瞎驢逐隊力成師塔人美而不知延住祖庭魔
J37nB392_p0631a24║侵而不怪讓善權化貪者之痴說指迷啟盲人之瞶
J37nB392_p0631a25║雖無致怨如砒恐不免譏猶蠆阿呵呵憎者憎愛者
J37nB392_p0631a26║愛順兮逆兮兩俱忘燕語鶯啼青嶂外（善權常住請）
J37nB392_p0631a27║胸襟雖冷志氣益堅慕師之道感師之賢仰而戴天
J37nB392_p0631a28║座中輔弼十三載俛而履地塔上栽培二八年難於
J37nB392_p0631a29║時語隨於前緣憔悴不因茶飯少奔波多為法門憐
J37nB392_p0631a30║白駒無力揮戈挽且坐茅堂聽杜鵑（存善卷禮菴）
J37nB392_p0631b01║雜著
J37nB392_p0631b02║寶劍連環頌
J37nB392_p0631b03║懷藏造化不知年出礦難將金鐵傳爪髮胡為投大
J37nB392_p0631b04║冶超然迥出湛盧先（鑄）
J37nB392_p0631b05║超然迥出湛盧先更復磨礱始得全試看良工呈玅
J37nB392_p0631b06║手陽紋暗與白虹聯（煉）
J37nB392_p0631b07║陽紋暗與白虹聯巧上何妨再著研露出等閒鋒似
J37nB392_p0631b08║雪從教神鬼也驚顛（淬）
J37nB392_p0631b09║從教神鬼也驚顛好拭塵埃弗涉纖三尺霜含天地
J37nB392_p0631b10║老縱橫原不犯中邊（拭）
J37nB392_p0631b11║縱橫原不犯中邊佩帶翩翩氣浩然匣出鋒鋩渾不
J37nB392_p0631b12║露全提塞外息狼煙（佩）
J37nB392_p0631b13║全提塞外息狼煙光射清虛透碧天照徹無私全大
J37nB392_p0631b14║用些些觸著髑髏穿（光）
J37nB392_p0631b15║些些觸著髑髏穿紫氣更深吼月圓驚得須彌顛倒
J37nB392_p0631b16║走無端嚇殺老金仙（鳴）
J37nB392_p0631b17║無端嚇殺老金仙雪夜騰輝出市廛忽躍延津成變
J37nB392_p0631b18║化張華何計握龍泉（躍）
J37nB392_p0631b19║張華何計握龍泉信手拈來絕要玄空擲不傷鋒不
J37nB392_p0631b20║損方堪許話祖師禪（擲）
J37nB392_p0631b21║方堪許話祖師禪出匣何如入匣先放去收來常在
J37nB392_p0631b22║握懷藏造化不知年（藏）
J37nB392_p0631b23║蜜蜂頌（和宋天封佛慈禪師韻）
J37nB392_p0631b24║蕊綻芳叢刺有時帶晴歸是帶香歸門開漆桶通玄
J37nB392_p0631b25║路活潑機從林外飛
J37nB392_p0631b26║異類分身天一涯春光收拾晚排衙堂中閫奧無人
J37nB392_p0631b27║識體態風流出當家
J37nB392_p0631b28║翠潑山花日煖時在途曾未把家離驀然桶底全翻
J37nB392_p0631b29║卻玉蕊空成蜜滿脾
J37nB392_p0631b30║穿雲吸露美晴光底事紛紛為孰忙刺著不能知痛
J37nB392_p0631c01║癢等閒切忌錯承當
J37nB392_p0631c02║平生家業寄枯桐一竅通時百竅通撲面相逢輕一
J37nB392_p0631c03║劄幾人皮下血流紅
J37nB392_p0631c04║牧牛頌
J37nB392_p0631c05║𤚱角詢窮雲外濤聲踏碎谿邊撩風口笑艸鞋穿不
J37nB392_p0631c06║憚關山路遠月曉每同月問霜寒常帶霜旋何時得
J37nB392_p0631c07║遇老南泉共把家私判斷（尋牛）
J37nB392_p0631c08║未睹峰前來影卻憐道左原貧破錢苔上露痕新反
J37nB392_p0631c09║覆於中細認乍有乍無欲現半明半暗猶湮想伊只
J37nB392_p0631c10║在此嶙峋端的無勞更訊（見跡）
J37nB392_p0631c11║殘跡多遺石面吼聲忽聽山腰春深毛色雜柔條箇
J37nB392_p0631c12║樣靈機誰肖明月四蹄莫畫清風兩角難描謾言知
J37nB392_p0631c13║有是今朝著意收歸始玅（見牛）
J37nB392_p0631c14║雨霽谿眉散步煙消谷口逢渠依他狂性就他除入
J37nB392_p0631c15║手何須遠慮全不顧時卻在些兒動著還無林泉謾
J37nB392_p0631c16║縱意生疏緊著金鞭莫恕（得牛）
J37nB392_p0631c17║帶露閒行北澗和雲散放東坡細披白雨一青蓑踏
J37nB392_p0631c18║遍山河朵朵不用風搓繩繫肯將地畫欄羅如今趁
J37nB392_p0631c19║亦不之他豈似從前累我（牧牛）
J37nB392_p0631c20║浪拍蘆招返含風搖竹指回家半鞭倒影走飛霞者
J37nB392_p0631c21║段風流瀟灑短笛橫吹韻杳夕陽一曲雲斜紛紛天
J37nB392_p0631c22║際落梅花溢目韶光俊雅（騎牛歸家）
J37nB392_p0631c23║棕履常留石闕玉蹄不到松關一生活計付潺湲且
J37nB392_p0631c24║了現成公案放足橫眠白晝連拳高枕青山休云萬
J37nB392_p0631c25║事轉頭間未轉頭皆夢幻（忘牛存人）
J37nB392_p0631c26║蕩蕩人牛盡蕩空空明暗俱空空無空處未為通依
J37nB392_p0631c27║舊冰河燄凍況是深居巖壑不教移步巃嵷爭來寶
J37nB392_p0631c28║殿話吾宗莫向人前打哄（人牛雙忘）
J37nB392_p0631c29║彩散雙眸復睹笙吹兩耳遙聞天然呂律諱言勳太
J37nB392_p0631c30║古音回雅韻素羽重歌白雪絳桃更潑紅雲水天一
J37nB392_p0632a01║色卻平分倒浸長空月暈（返本還源）
J37nB392_p0632a02║夜靜無停月窟天明獨步雲堆荷衣拂去帶青來柳
J37nB392_p0632a03║巷花樓不礙兔角橫穿佛祖龜毛倒繫風雷乾坤撥
J37nB392_p0632a04║轉笑顏開功大慵加蓋代（入廛垂手）
J37nB392_p0632a05║十二時歌
J37nB392_p0632a06║平旦寅灶冷虛齋滿隙塵不見松花炊破釜徒將煙
J37nB392_p0632a07║火朢西鄰啼猿寂落葉額樹轉流光到眼新黃鳥弗
J37nB392_p0632a08║嫌人面瘦白雲知我舊來貧
J37nB392_p0632a09║日出卯一室多年嬾為埽舉步常拖碧蘚香開門放
J37nB392_p0632a10║入紅輪曉圓陀陀光皎皎此箇明珠誰欠少端的還
J37nB392_p0632a11║從衣內尋叮嚀莫向外邊討
J37nB392_p0632a12║食時辰菜煮黃虀不厭貧瓦缽揭開吞日影香糜分
J37nB392_p0632a13║出曉堂春忘五觀棄三輪腹飽休云味轉真自是洗
J37nB392_p0632a14║盂人去後何曾粒未得黏脣
J37nB392_p0632a15║禺中已生涯此際成何事花開壟上澹鋤雲葉落谿
J37nB392_p0632a16║邊頻拾翠散昏沉消瞌睡循環復把琅玕計歸來展
J37nB392_p0632a17║手尚無心那有閒情說大義
J37nB392_p0632a18║日南午脫栗休將時刻數香遞遠風澹蓽蘿聲消幽
J37nB392_p0632a19║磬沉茅戶木雞啼金牛舞滿腹陽春一時吐更把瑤
J37nB392_p0632a20║琴反復彈未聞幾箇知心腑
J37nB392_p0632a21║日昳未活火鐺中蟹眼沸煙篆紛紛漲水聲香消陣
J37nB392_p0632a22║陣傳風味足清神多爽氣到口方知無忌諱運用尋
J37nB392_p0632a23║常每自為翛然那復有尊貴
J37nB392_p0632a24║晡時申閒策孤笻到海濱錯落清機同水鳥婆娑短
J37nB392_p0632a25║髮學山民無高下絕疏親萍水相逢便問津等閒不
J37nB392_p0632a26║解空回首莫怪煙花冷笑人
J37nB392_p0632a27║日入西牛履牛衫半禿首幾欲談玄沒箇人間消逸
J37nB392_p0632a28║興憑吾有趙州茶曹山酒擬飲還須同出手不是大
J37nB392_p0632a29║瓢七碗流到來未許輕開口
J37nB392_p0632a30║黃昏戌獨坐寥寥安一室壁架青燈隱復明瓦翻蒼
J37nB392_p0632b01║鼠藏還出細叨叨啾唧唧讀盡華嚴知幾帙舉似煙
J37nB392_p0632b02║霞莫外求此中猶勝波羅密
J37nB392_p0632b03║人定亥風送泉聲來嶺外夜靜寒燈照六窗更深無
J37nB392_p0632b04║夢真三昧佛不求祖奚愛一枕青山憨布袋帳破休
J37nB392_p0632b05║嫌明月窺屋穿自有白雲蓋
J37nB392_p0632b06║夜半子庭虛萬里清如洗一片金篩竹葉青幾家漏
J37nB392_p0632b07║斷蓮花蕊紙帳前艸龕裏肱曲蘧蘧忘脫履隨地遊
J37nB392_p0632b08║仙忽作聲虛空驚得笑歪觜
J37nB392_p0632b09║雞鳴丑夢醒慵呼祖逖友屋破床頭好笑天被穿身
J37nB392_p0632b10║外惟搔首衣斜披腳赤走尿缾踢得翻筋斗箇事應
J37nB392_p0632b11║須說向人奈何不是同流叟
J37nB392_p0632b12║贈天成監院
J37nB392_p0632b13║慇懃問道已多年鶴髮婆娑志益堅謾謂古稀今便
J37nB392_p0632b14║幸春秋猶過趙州前
J37nB392_p0632b15║訓童行
J37nB392_p0632b16║既為生死出家立志務須向上舉目看他上流律身
J37nB392_p0632b17║戒為榜樣參禪要盡法源閱教須知比量見人切切
J37nB392_p0632b18║溫和處己時時謙讓行不隨境飄流住當為人仰朢
J37nB392_p0632b19║細思我是我非任從人得人喪聖賢解脫稱高緇素
J37nB392_p0632b20║慳貪成障識破人面獸心由他前稱後謗果然心不
J37nB392_p0632b21║負人自是面無慚狀戒將孝作根基道以德成厚養
J37nB392_p0632b22║生難際遇法緣不易得為僧相若能依此行持佛階
J37nB392_p0632b23║定可趨向。
J37nB392_p0632b24║示禪人
J37nB392_p0632b25║筆底滔滔本自由何勞紙上更追求如能墨海都翻
J37nB392_p0632b26║卻尤勝當年南匾頭
J37nB392_p0632b27║話頭牢把莫遲疑著意追尋看是誰看到水窮山盡
J37nB392_p0632b28║處一輪明月上梅枝
J37nB392_p0632b29║示張淨菴醫士
J37nB392_p0632b30║學道親如診脈親分明指下莫因循等閒看破誰遲
J37nB392_p0632c01║速把手風前笑越人
J37nB392_p0632c02║示李道人
J37nB392_p0632c03║齋僧不必擇叢林何處叢林不是僧株守一方無變
J37nB392_p0632c04║易還如風鼓欲盈罾
J37nB392_p0632c05║壽檀越
J37nB392_p0632c06║謾說人間甲子周閒來正好跨青牛高歌一曲煙霞
J37nB392_p0632c07║外不羨當年老趙州
J37nB392_p0632c08║示化士
J37nB392_p0632c09║修行本在道心堅心若堅時石也穿果正因明成大
J37nB392_p0632c10║願何須向外覓單傳
J37nB392_p0632c11║絕糧
J37nB392_p0632c12║饑餐綠葉採新楸渴飲清泉接上流數遍琅玕無一
J37nB392_p0632c13║事和衣高枕臥山丘
J37nB392_p0632c14║化大殿
J37nB392_p0632c15║賢于插處艸叢叢為號空王殿已空好向青龍舒臂
J37nB392_p0632c16║力大家扶起梵王宮
J37nB392_p0632c17║巍峨一殿聳雲霄像半淋漓瓦半飄一念隨心成願
J37nB392_p0632c18║力何須山埜舌重饒
J37nB392_p0632c19║化磚
J37nB392_p0632c20║古祗園今重架闢艸鋤雲開大廈給孤意旨甚分明
J37nB392_p0632c21║就中幾箇能酬價忽酬價功高不在金磚下
J37nB392_p0632c22║化米
J37nB392_p0632c23║選佛從來第一功弘開爐鞴顯宗風廬陵米價逢人
J37nB392_p0632c24║問到者方知價不同
J37nB392_p0632c25║化知浴
J37nB392_p0632c26║曾聞開士觸宣明體罄塵空總現成看得現成公案
J37nB392_p0632c27║徹心花獨綻少林春
J37nB392_p0632c28║化油燭
J37nB392_p0632c29║投子當年錯指名一缾滿貯下桐城於今不了重拈
J37nB392_p0632c30║出剔起光明處處新
J37nB392_p0633a01║化齋僧田
J37nB392_p0633a02║欲成佛祖在心田要植心田仗福田百福田中勤布
J37nB392_p0633a03║種勝前幾倍植心田
J37nB392_p0633a04║化柴
J37nB392_p0633a05║煙無香積乏薪然欲縛青山著半肩塵冷灶中添把
J37nB392_p0633a06║火好來共話獦獠禪
J37nB392_p0633a07║化梓法寶
J37nB392_p0633a08║正法流通自古今承當正法在仁人不因繡棗來相
J37nB392_p0633a09║報那得人人轉法輪
J37nB392_p0633a10║化知浴疏
J37nB392_p0633a11║選佛開爐際聖凡於格外安禪結制會龍象於場中
J37nB392_p0633a12║雖云道在人弘必曰功由檀助於是某上座矢志堅
J37nB392_p0633a13║心為眾行化拈起古靈公案而遍叩知音展開無垢
J37nB392_p0633a14║家風而盡詢識者洞山果趙州茶要須信手拈來寶
J37nB392_p0633a15║壽薑雲門餅務在當陽拓出味不黏味汗流則慶快
J37nB392_p0633a16║通身塵不染塵水洗則宣明徹體大行此話速道一
J37nB392_p0633a17║言。
J37nB392_p0633a18║王孝子序
J37nB392_p0633a19║古者國王大臣鄉舉里選其意云何蓋天經地義之
J37nB392_p0633a20║大以孝作忠無異理也而簡冊所傳曾閔而下事多
J37nB392_p0633a21║緣飾其為篤行隱君子百不得一焉予方外人於忠
J37nB392_p0633a22║孝缺有閒矣顧常樂聞忠孝逸事客秋歲祲彷迦文
J37nB392_p0633a23║乞食例不惜芒鞋走青谿道邑之文學九一王君揖
J37nB392_p0633a24║余而言曰師知由拳有天性純孝二三君子乎將臚
J37nB392_p0633a25║而為之傳予聞之喜可知也既而詢其姓字採其幽
J37nB392_p0633a26║芳若泰卿王公其首著云以九一所稱其生事死葬
J37nB392_p0633a27║與祭語焉極詳亦不數數見者與跡其壯而棄舉子
J37nB392_p0633a28║業隱漆園獲升斗以色養至兩尊人疾劇瀝血格神
J37nB392_p0633a29║願以身代迨夫墓木拱矣春霜秋露之思如見厥考
J37nB392_p0633a30║焉以迄不匱之誠錫類之孝皆出諸性成非今人所
J37nB392_p0633b01║可勉焉者我思古人又曷忝焉越一日王公迎而授
J37nB392_p0633b02║之粲予益喜可知也乃請其實錄整襟讀之何其與
J37nB392_p0633b03║九一所稱如璧合也噫求忠臣必於孝子之門若王
J37nB392_p0633b04║公者雖戢影市門不求聞達而不發於身必發於後
J37nB392_p0633b05║其長君玉脩亦復至行有學將不終為諸生其年又
J37nB392_p0633b06║英英負奇與孫枝並秀行見子若孫經明行脩以孝
J37nB392_p0633b07║作忠翊聖明廣風厲者舍公家其誰與歸今賢邑長
J37nB392_p0633b08║既有薦矣賢郡公已有報矣各臺憲俱有獎異矣他
J37nB392_p0633b09║日史氏羅而致之勒為國書上掩曾閔不啻天宮龍
J37nB392_p0633b10║藏同垂不朽哉山林埜衲亦將引手加額為聖代得
J37nB392_p0633b11║人慶歲在辛亥春上元日方外人某謹序。
J37nB392_p0633b12║祭祖文
J37nB392_p0633b13║時康熙玄默困敦歲南呂月上浣日住荊谿善權禪
J37nB392_p0633b14║寺比丘不孝孫男某遠遊歸來追慕不已百拜具奠
J37nB392_p0633b15║嚴氏堂中遐邇神主失祭多年為文告曰嗚呼祖先
J37nB392_p0633b16║餘慶積善忠孝兩存儒釋是羨我生不辰庭幃屢變
J37nB392_p0633b17║大父母昇尚猶及見嗟我家君陣雲遭搤更傷母兮
J37nB392_p0633b18║汪瀾預溺痛割肝腸淚揮成赤意欲殉難誰嗣誰惜
J37nB392_p0633b19║托跡空門冒險遍尋枉勞跋涉怙恃無音首丘有念
J37nB392_p0633b20║江山報傾傷哉君父兩冤莫申矢志殊形利名敝屣
J37nB392_p0633b21║訪出塵師悟西來意愛別離苦等於大寐生住異滅
J37nB392_p0633b22║視同一致不惟自勉且為人勉三十年來水逝風捲
J37nB392_p0633b23║鳥寂山悲春秋誰薦瀝血矢詞莫寫哀泫有大圓鏡
J37nB392_p0633b24║塞乎蒼穹同吾君父偕吾祖宗息乎其內游乎其中
J37nB392_p0633b25║一生一死間不髮容少申子道少盡後事大家團圞
J37nB392_p0633b26║庶幾在是俎豆江漣簠簋峰翠配享森羅稽首來儀。
J37nB392_p0633b27║建青龍隆福寺普同塔記（青龍石刻）
J37nB392_p0633b28║世之記普同塔者類言本之月令先王掩骼埋胔而
J37nB392_p0633b29║不失乎仁人君子之用心止矣若然乃郡國之漏澤
J37nB392_p0633b30║園非禪林普同塔也塔之為義至高至堅至潔亦至
J37nB392_p0633c01║嚴不以窣堵坡與多寶塔作大小觀也塔所利者四
J37nB392_p0633c02║眾人等經云天人空中過往遇塔則瞻禮如佛世之
J37nB392_p0633c03║人不茹素不奉戒者不得而入焉或祭埽或入塔必
J37nB392_p0633c04║虔必敬且收錄有主守護有神其珍重如此先老人
J37nB392_p0633c05║鋤艸芟荊歷有歲月而惓惓于塔之一事囑託再三
J37nB392_p0633c06║書復每及操也承師遺命運費鳩工卜地諏日甃以
J37nB392_p0633c07║崇臺別以三穴環以高壟扃以邃門寺基之內乾兌
J37nB392_p0633c08║之方青龍浮屠適當其陽巽流來旺生水到堂己亥
J37nB392_p0633c09║分金壘塔深藏松竹環而梅遶別是山中天一方遂
J37nB392_p0633c10║喚穎君記之願後之入塔者幸毋昧于斯言。
J37nB392_p0633c11║送牌位入祖庭定約
J37nB392_p0633c12║朝廷有太廟大夫有家廟釋氏有祖堂親親昭穆序
J37nB392_p0633c13║次秩然不敢以私不假以勢惟德惟賢乃可服人今
J37nB392_p0633c14║龍華祖席左設宗堂從西乾東震本山傳法宗派供
J37nB392_p0633c15║立牌位右設祖堂奉祀開山老人及繼席諸師凡住
J37nB392_p0633c16║持寂後有嗣成禮請送入無嗣常住供立或開法外
J37nB392_p0633c17║剎名垂當世非繼席者不得混入祖堂此一定論無
J37nB392_p0633c18║有異議惜乎近代師承授受訛亂非惟道眼不明亦
J37nB392_p0633c19║且人品大壞朝為弟子暮竊同儔覓利貪謀法門叛
J37nB392_p0633c20║逆生既不齒死亦何存嗣後欲送木主入宗堂者必
J37nB392_p0633c21║先徵其悟由訪其操守取其拈頌語錄等稿並不犯
J37nB392_p0633c22║前失必須齋嚫禮儀成款請當代主人送入不可苟
J37nB392_p0633c23║就猥褻因循私意強入宗位者也或遁跡林泉三二
J37nB392_p0633c24║十載若龍山等又當別論凡我住持同盟斯志務須
J37nB392_p0633c25║敬慎毋輕允諾不致貽笑諸方山門幸甚法道幸甚。
J37nB392_p0633c26║
J37nB392_p0633c27║
J37nB392_p0633c28║
J37nB392_p0633c29║
J37nB392_p0633c30║
J37nB392_p0634a01║自序
J37nB392_p0634a02║余名智操字寒松別號隱翁桐城嚴姓父百亨母王
J37nB392_p0634a03║氏夢僧借寓產時聞香當天啟丙寅八月十八日也
J37nB392_p0634a04║六歲授書至道也者不可須臾離也余云元來道在
J37nB392_p0634a05║平常眾異之舞象時遭寇亂家君被執母溺殉節予
J37nB392_p0634a06║潛桑免誓願為僧因占別硯地藏閣脫白是年二九
J37nB392_p0634a07║癸未四月十八日也號天遍覓怙恃無音入山焚修
J37nB392_p0634a08║將酬罔極廿里打供虎隊往來偶閱壇經至不思善
J37nB392_p0634a09║不思惡前緣盡釋有禪者來山指授一歸何處初攝
J37nB392_p0634a10║心時如按浮瓜起滅相乘忙無所措舉話似易開口
J37nB392_p0634a11║覺難晨汲暮樵通身話頭如秉吹毛遇虎狼而不怖
J37nB392_p0634a12║無一法可當情如是者四年功成純一廿二圓具實
J37nB392_p0634a13║際▆戒經云心佛眾生三本無異始契物我一如打
J37nB392_p0634a14║七三日如大圓鏡不見有身心世界因僧荅話有省
J37nB392_p0634a15║遍參知識二十餘員咸皆印可毅然不顧廿四參青
J37nB392_p0634a16║龍百和尚於弁山尚拈棒一畫予即喝尚便打予又
J37nB392_p0634a17║喝尚復打觸燈墮地釋然大徹呈偈日探遍諸方最
J37nB392_p0634a18║上機何如直下絕離微若非一擊連燈落那得心空
J37nB392_p0634a19║及第歸順治己丑臘月十八日也尚問南泉斬貓時
J37nB392_p0634a20║如何余云明月照人冷清霜透骨寒曰趙州頂草鞋
J37nB392_p0634a21║又作麼生予云雲歸山入畫風動水生紋曰如何救
J37nB392_p0634a22║得貓兒予以手作鵓鳩勢云谷呱呱尚深器之自此
J37nB392_p0634a23║徵詰古今勢如破竹俾掌堂司整肅清規廿七壬辰。
J37nB392_p0634a24║佛誕日付以衣拂拄杖並偈曰鷲嶺一枝弁峰現瑞
J37nB392_p0634a25║四七相承二三密記蒂固根深花聯葉綴我今付爾
J37nB392_p0634a26║芬芳大地予三卻之何敢當此尚曰賴子與我出一
J37nB392_p0634a27║臂力隨赴越州大能仁每見呵問話者不諳時節語
J37nB392_p0634a28║胍適逢上堂舉黃龍曰老僧今夏向黃龍潭裏下三
J37nB392_p0634a29║百六十個鉤能仁今夏向八百里鑑湖上拋個漫天
J37nB392_p0634a30║網子予問黃龍擲釣於澄潭水底能仁張網於鑑湖
J37nB392_p0634b01║波上忽遇透網金鱗如何相待曰三更紅日朗予云
J37nB392_p0634b02║多載垂鉤知老手因齋慶讚事如何曰照破漆燈籠
J37nB392_p0634b03║予云日篩竹影山添翠風過嵒花香滿林曰蟬聲不
J37nB392_p0634b04║在綠楊裏分付行人仔細聽予云一句迥超千聖外
J37nB392_p0634b05║松蘿不與月輪齊曰也是葛藤裏翻筋斗予一喝便
J37nB392_p0634b06║出尚語眾曰問話須看此樣廿八返青龍上堂立僧
J37nB392_p0634b07║分座接納因舉雪竇顯請宗禪師陞座因緣予聞即
J37nB392_p0634b08║得隨機說法三昧一日落堂考工畢上方丈問訊尚
J37nB392_p0634b09║曰今日堂中幾人悟道予云若不是某幾錯祗對和
J37nB392_p0634b10║尚曰座元大似不曾落堂予云將謂無人證明曰既
J37nB392_p0634b11║然落堂因甚容他聖僧瞌睡予云且喜今日放參三
J37nB392_p0634b12║十一尚補雲門屢交青龍余堅不任代攝結制與眾
J37nB392_p0634b13║同單務則先之勞之三十五尚赴佛曰書通護法兼
J37nB392_p0634b14║兩序曰寒座元為人真率梗直見識超卓可作二代
J37nB392_p0634b15║主人代山僧說法也云云予辭至浙確請尚回尚曰
J37nB392_p0634b16║青龍一日無主我一日不回遂親擇日送以法帔衲
J37nB392_p0634b17║衣勉進方丈雖居正位仍稱舊職將過數月因事迎
J37nB392_p0634b18║歸予仍輔弼三十六尚遷善權命再繼席辭不獲已
J37nB392_p0634b19║書偈而去追隨杖笠十三年業已焚香對眾宣贏得
J37nB392_p0634b20║一身輕似鶴那堪霜雪更留連異日緇素尋至刻意
J37nB392_p0634b21║挽歸將三載數上書堅辭不允回扎內曰並無年月
J37nB392_p0634b22║期限之說亦非衙署傳舍之所山僧獨慮普同塔及
J37nB392_p0634b23║重興隆福碑賴子為我圖成待山僧死後不用作供
J37nB392_p0634b24║亦不必下語以此二事酬恩足矣四十進山告假特
J37nB392_p0634b25║為上堂命回忽中秋陞座末曰當著僧接青龍堂頭
J37nB392_p0634b26║來老僧不過廿七八勿遲復謂眾曰他日建藏塔梓
J37nB392_p0634b27║全錄須就青龍商確塔成誰守三年屢問無對者廿
J37nB392_p0634b28║九予至尚已廿八黎明書偈坐脫眾理前話予云何
J37nB392_p0634b29║不道不須罣念十載未難眾曰始終原不易予云事
J37nB392_p0634b30║久見人心眾勉予修行狀請塔銘於坦庵方學士因
J37nB392_p0634c01║遵遺命龕歸善權予轉青龍已力完所托舉同門繼
J37nB392_p0634c02║其席四十六赴請善權卜地建先人塔於萬松嶺畔
J37nB392_p0634c03║明年回里掃塔墓應香爐雲際二寺請以酬生身脫
J37nB392_p0634c04║白得戒三大事畢再住善權培植塔石工程未竟霹
J37nB392_p0634c05║占重興操戈而至心隨勢燄同燎抴杖而行跡共白
J37nB392_p0634c06║雲俱遠四十八遷安樂院五十建禮菴力行躬役兩
J37nB392_p0634c07║月告成宜有者悉新備之守護始無風雨之虞荊溪
J37nB392_p0634c08║眾檀請予復住善權力辭不容舉同門攝其院自辛
J37nB392_p0634c09║亥建塔以來峻拒外請雖遭攫奪而修塋守塔則生
J37nB392_p0634c10║死以之無何弁山龍華屢招五十三方王祖席風規
J37nB392_p0634c11║稍弛情詭日撓夙興夜寐似為整肅而問鼎潛謀人
J37nB392_p0634c12║境變幻得賢為難所荷猶有憾也每慚德薄塔事難
J37nB392_p0634c13║終經營十有六載自信不食前言從昔己丑始親近
J37nB392_p0634c14║先人至今丙寅計三十八年造次弗離生死一致受
J37nB392_p0634c15║苦口日常佩服經逆耳時為銘心六十一編梓先老
J37nB392_p0634c16║人全錄入楞嚴大藏流通命僧守塔退隱白雲成壽
J37nB392_p0634c17║塔於寺左流金▆偈曰自題自塔自生涯自看青山
J37nB392_p0634c18║只自賒非是自身▆拔宅何山風月不為家。
J37nB392_p0634c19║
J37nB392_p0634c20║
J37nB392_p0634c21║吁昔托胎處世時不能生事死葬殊切痛心既披編
J37nB392_p0634c22║南詢以生死為念是非人我故不顧及至老大又不
J37nB392_p0634c23║能潛棲嵒壑養拙過時仍復吳山浙水種月鋤雲亦
J37nB392_p0634c24║宿緣之所致也承先人付囑之重叨法社蔭庇之深
J37nB392_p0634c25║德行學業時愧前賢唯依依祖道佩從上之遺訓直
J37nB392_p0634c26║心待物與世無爭雖鶴質龍鍾實不敢以須臾恣怠
J37nB392_p0634c27║惜其世異時移真風掃地不以節義為懷怡然勢利
J37nB392_p0634c28║是趨情知捄弊無能而恒以謙卑退讓豈復辯其是
J37nB392_p0634c29║與不是耶故余處世一味平常不登謁總隨緣寧使
J37nB392_p0634c30║艸長法堂為時人所棄唯撫正挽古風事無矯強形
J37nB392_p0635a01║可使辱志不可陵追想前境知音少遇末後一機自
J37nB392_p0635a02║道去也。