J37nB392_p0635b01║方外英華（原版存吳江今收入全錄卷第十八）
J37nB392_p0635b02║
J37nB392_p0635b03║吳江　顧有孝茂倫　王載咸平　選定
J37nB392_p0635b04║新城王士祿西樵　平湖陸世楷孝山　候官許　珌天玉　武進薛信辰國符　參
J37nB392_p0635b05║
J37nB392_p0635b06║桐城智　操寒松（號隱翁，百愚老人法嗣，住青龍、善權、白雲、寶嚴、安樂、禮菴、弁山。）
J37nB392_p0635b07║別硯
J37nB392_p0635b08║客有四方志，去去尚沉吟。客離還可晤，硯離莫可尋。
J37nB392_p0635b09║硯問余何適，遠在薝蔔林。知足空天地，乘閒閱古今。
J37nB392_p0635b10║我元不逃質，停雲飄素襟。半瓢乘野色，一杖荷松陰。
J37nB392_p0635b11║念子生平志，潤得古人心。留助知己者，銷磨歲月深。
J37nB392_p0635b12║招隱
J37nB392_p0635b13║人生有所事，隱顯莫全超。達則善天下，致君繼唐堯。
J37nB392_p0635b14║不然見機早，縱意樂陶陶。第一休為上，第二隱為高。
J37nB392_p0635b15║嚴陵非無友，友莫易爾操。陶潛非無祿，祿莫折爾腰。
J37nB392_p0635b16║閒來七松下，枕石臥雲濤。閒來五柳前，抱月歌青宵。
J37nB392_p0635b17║此情誰可訴，所以為君招。
J37nB392_p0635b18║細林同友人雪夜讀莊子
J37nB392_p0635b19║一鼓二鼓天，三峰四峰雪。窗破不關風，紙報寒聲冽。
J37nB392_p0635b20║遣夢讀南華，似與鬚眉結。凍宿垂天雲，快睹禽中傑。
J37nB392_p0635b21║江海一逍遙，逍遙惟自竊。偶感逍遙情，是情有幾徹。
J37nB392_p0635b22║將此情與寒，只對梅花說。
J37nB392_p0635b23║訪陳其年、史雲臣賦得白雲深處
J37nB392_p0635b24║地僻絕無塵，風光高且曠。濤聲萬壑連，漁樵尋莫向。
J37nB392_p0635b25║中有飲翠人，翛然忘得喪。素懷羅百川，白眼空千嶂。
J37nB392_p0635b26║門掩青霄雲，夢翻滄溟浪。我來訪舊棲，無心到月上。
J37nB392_p0635b27║回首問家童，笑指煙霞宕。
J37nB392_p0635b28║春宵遣懷次百老人韻
J37nB392_p0635b29║夢破一聲鐘，遠峰月漸起。搔首不成眠，門開深竹裏。
J37nB392_p0635b30║長嘯發清風，紅墮山茶蕊。回看松際雲，澹罩清江水。
J37nB392_p0635c01║夜寂幽籟沉，萬里清如洗。此意誠難言，未識誰相委。
J37nB392_p0635c02║閒步問蒼梅，梅默笑而已。
J37nB392_p0635c03║中秋次韻贈東澗公
J37nB392_p0635c04║霽碧光可依，煙柔晚色靜。遠水化雲英，樓開玲瓏景。
J37nB392_p0635c05║玉兔散天香，疏鐘響空嶺。幽興入清澂，雲流石夢冷。
J37nB392_p0635c06║袒裼坐臨風，倚月聽歌郢。白雪老秋容，談笑娛清影。
J37nB392_p0635c07║濤聲侵竹枝，桐陰落金井。涼從今夜來，誰能發深省。
J37nB392_p0635c08║和東坡戒殺詩
J37nB392_p0635c09║水有蓮可肉，山有筍可汁。但將筍與蓮，日可飽脣溼。
J37nB392_p0635c10║物我同性靈，稚耄戒在得。護生悟尚遲，恣意何太急。
J37nB392_p0635c11║惜珠因惜鵝，惜語因惜鴨。相殺在虛鄰，相訴在幽冪。
J37nB392_p0635c12║血畫刃邊痕，濺來天亦赤。骨亂澗邊堆，橫來地亦白。
J37nB392_p0635c13║今雖異影形，昔也曾冠幘。人能為物憐，物亦代人泣。
J37nB392_p0635c14║人物兩相憐，惻隱心不缺。蔬可供高人，茗可飲嘉客。
J37nB392_p0635c15║苟不昧素心，心可與神集。
J37nB392_p0635c16║寒晚同徐竹逸儲雪持限韻
J37nB392_p0635c17║霜花泣亂叢，水煙縈石髮。桐滴露無聲，雲將推出月。
J37nB392_p0635c18║螢掠點疏簷，獨樹落寒樾。鴈塔蕩冰壺，餘光流莫閼。
J37nB392_p0635c19║閒愛楓葉丹，一棹清歌發。好景不多停，聚散成倏忽。
J37nB392_p0635c20║南安太守艸書歌
J37nB392_p0635c21║東海先生豪且放，翰墨淋漓世不讓，管城斫盡老湘
J37nB392_p0635c22║筠，客卿磨盡幾滄浪？或在琅玕或薜蘿，半無衫履半
J37nB392_p0635c23║頭科，灑灑直疑神鬼助，瀟瀟但見雲煙過。一埽龍遊
J37nB392_p0635c24║千幅絹，似越攻吳遺鏃箭，恍兮又是驥奔泉，得法不
J37nB392_p0635c25║因人舞劍。縱橫醉裏更無憑，點點行行山石崩，澹似
J37nB392_p0635c26║飛雲流曉月，禿如老樹挂枯藤。說甚艸章與急就？說
J37nB392_p0635c27║甚鳥跡與蝌蚪？是蔡是李不堪論，曰顛曰素何足數？
J37nB392_p0635c28║天將奇伎與先生，不同他，悔學衛夫人徒費手。
J37nB392_p0635c29║寄懷王玠右名世兩兄弟
J37nB392_p0635c30║美人兩兩江之芷，江煙一帶隔秋水，停雲正在大江
J37nB392_p0636a01║頭，目斷東皋劍氣紫。陡有瑤章天外來，高歌雅坐春
J37nB392_p0636a02║風堆，波浪溯洄三泖竭，繁華一洗六朝灰。仙臺多見
J37nB392_p0636a03║暮雲起，十載神交惟一紙，山川老我興扁舟，風月知
J37nB392_p0636a04║君心萬里。青谿谿上沙艸深，黃浦浦邊魚鴈沉，野客
J37nB392_p0636a05║秋晚誰相對？再期山水共談心。
J37nB392_p0636a06║秋日寄懷獨立和尚
J37nB392_p0636a07║憶得梅花一笑別，蒹葭又是驚飛雪。老我青山藏我
J37nB392_p0636a08║拙，孤懷耿耿亦癡絕。何時江上將蘆折，漾藻飄煙渡
J37nB392_p0636a09║兩浙。浙水相邀探禹穴，談詩說劍光生冽。
J37nB392_p0636a10║金山寺
J37nB392_p0636a11║金碧江心柱，寒光照影閒。鉤簾吳月上，捲浪楚雲還。
J37nB392_p0636a12║鐘落巖前水，僧歸鏡裏山。一拳古佛地，曾不借人間。
J37nB392_p0636a13║隆福寺（即青龍十二景）
J37nB392_p0636a14║樹老前朝寺，臨春起臥龍。門連湖水闊，地接海山重。
J37nB392_p0636a15║殿古風鳴磬，樓高月扣鐘。一塵飛不到，時有白雲封。
J37nB392_p0636a16║青龍塔
J37nB392_p0636a17║誰插空中柱，高標碧漢齊。湖山來遠近，日月遶東西。
J37nB392_p0636a18║下視疑無地，通霄信有梯。憑欄時一嘯，天小白雲低。
J37nB392_p0636a19║昇仙臺（昔王可交成仙處）
J37nB392_p0636a20║羽化仙何在，流泉咽洞簫。棋殘雲局冷，臺老雨花飄。
J37nB392_p0636a21║跨鶴尋丁令，吹笙憶子喬。多情壇上月，夜夜照丹遙。
J37nB392_p0636a22║酒缾山（昔韓世忠勞軍處）
J37nB392_p0636a23║疊疊山如簇，餘酣澹夕陽，缾遺空貯月，劍古暗飛霜。
J37nB392_p0636a24║青艸留人恨，秋動客傷，至今誰得醒？嚷鳥下沙場。
J37nB392_p0636a25║白鶴江
J37nB392_p0636a26║澂瀾迴白羽，煙澹冷危巢。丹頂浮朝月，霜魂掠夜濤。
J37nB392_p0636a27║潮隨清淚落，鐘帶片雲敲。憶昔乘仙去，還疑化蟄蛟。
J37nB392_p0636a28║通波塘
J37nB392_p0636a29║雲根穿白水，柳線曳清灣。出海分諸國，回瀾遶萬山。
J37nB392_p0636a30║櫓聲煙外冷，鷗夢鏡中間。何日乘槎便，星河滿載還。
J37nB392_p0636b01║杏花村
J37nB392_p0636b02║醉鄉迷曲徑，映日埽霞空。香滴凝朝露，帘斜颺晚風。
J37nB392_p0636b03║尋來攀翠客，半是典裘翁。江釀宜春滿，波流一片紅。
J37nB392_p0636b04║會龍菴
J37nB392_p0636b05║徑僻幽居勝，浮橋水面橫。經殘雲夢曉，鐘落夜潮平。
J37nB392_p0636b06║試看蛟龍聚，謾言風雨驚。應知開白社，恐起蹙眉聲。
J37nB392_p0636b07║獅子橋
J37nB392_p0636b08║怪石連波架，猙獰跨渡頭，毛添春艸綠，吼逐雨谿流。
J37nB392_p0636b09║枕水驚狐泣，橫空動鬼愁，誰為題柱客？千載壯滄洲。
J37nB392_p0636b10║醉眠亭
J37nB392_p0636b11║一亭春色古，面面醉風狂。石枕青山迥，泉流白墮香。
J37nB392_p0636b12║杯中傾兔魄，夢裏到仙鄉。笑問簷前鳥，聲聲為底忙。
J37nB392_p0636b13║綠野橋
J37nB392_p0636b14║長虹吞野色，垂蔭襯霜蹄。樹老蒼欄合，藤深翠磴齊。
J37nB392_p0636b15║水隨潮聚散，煙共柳高低。不見賞心客，春留滿一谿。
J37nB392_p0636b16║戒衣亭
J37nB392_p0636b17║亭古誰為額，留衣老歲華。條清分活水，色絳染流霞。
J37nB392_p0636b18║影落孤雲靜，鉤垂片月斜。更憐新雨後，零落綴簷牙。
J37nB392_p0636b19║古寺春回（即隆福人詠）
J37nB392_p0636b20║上方春乍暖，鐘韻落江湄。陋室留雲補，疏簷引月窺。
J37nB392_p0636b21║堤黃金入柳，砌白玉浮枝。天惜名藍古，花開不忍遲。
J37nB392_p0636b22║浮圖秋月
J37nB392_p0636b23║仰聞天上語，平看夜光浮。素彩摩金頂，雕欄挂玉鉤。
J37nB392_p0636b24║香清澂桂露，影倒亂江流。一柱燈千古，幾人到上頭。
J37nB392_p0636b25║竹院晚涼
J37nB392_p0636b26║滿圃鳴寒玉，千竿晚漏光。韻邀人飲翠，雲抱節分香。
J37nB392_p0636b27║和露滴雲溼，招風納戶涼。北窗留一枕，良可晤羲皇。
J37nB392_p0636b28║平田煙雨
J37nB392_p0636b29║谿眠雲不起，百畝宿溟濛，鷺立煙籠雪，濤回竹吼風。
J37nB392_p0636b30║嵐沉山色冷，瞑壓水聲空，艸色平欺眼，人疑澹墨中。
J37nB392_p0636c01║橋畔僧歸
J37nB392_p0636c02║潮涸分沙觜，小橋僧晚旋。錫飛吳嶺月，衣染楚江煙。
J37nB392_p0636c03║帶影尋金剎，和聲問玉川。忽聞清磬引，轉入碧雲邊。
J37nB392_p0636c04║松林雪霽
J37nB392_p0636c05║玉糝山山老，人家畫裏新，寒消松影瘦，凍解竹腰伸。
J37nB392_p0636c06║嵒瀉千條練，林餘一片春，袁安何處是？笑指路西鄰。
J37nB392_p0636c07║靜夜聞鐘
J37nB392_p0636c08║湛湛天橫水，疏鐘映遠洲。聲來和鴈落，響去共雲浮。
J37nB392_p0636c09║帶月侵孤枕，依風度小樓。寂寥時送斷，萬里醒人愁。
J37nB392_p0636c10║龍江夕照
J37nB392_p0636c11║風急催歸棹，濤驚走白沙。留光銜岫影，隨浪泛藤花。
J37nB392_p0636c12║遠岸波中仄，孤城畫裏斜。鏡空無可洗，唯浴暮天霞。
J37nB392_p0636c13║聽琴
J37nB392_p0636c14║非關聲出遠，多是覓高賢。澗水疑流指，松風想入弦。
J37nB392_p0636c15║似遺清淺外，宛在月明前。此撥休容易，春山曉洞天。
J37nB392_p0636c16║東岡文讌
J37nB392_p0636c17║漠漠蒼煙外，平岡倚畫樓。同來人興致，不減晉風流。
J37nB392_p0636c18║松落琴聲細，杯斟竹葉浮。德星相聚處，雲擁大江頭。
J37nB392_p0636c19║晚涼
J37nB392_p0636c20║日夕煙光紫，山濤出翠微。好風將月上，野色逐禽飛。
J37nB392_p0636c21║石竹涼生遠，谿雲薄暮歸。吟深誰作伴，歌唱起漁磯。
J37nB392_p0636c22║送介丘錢大游九華
J37nB392_p0636c23║出郭因風便，蘭橈過急湍。謫仙為致意，采石好盤桓。
J37nB392_p0636c24║山擬前程遠，江如去路寬。高巖尋翠晚，與我寄來看。
J37nB392_p0636c25║秋燕
J37nB392_p0636c26║畫棟時頻入，涼風復見侵。語疑辭舊主，飛似戀知音。
J37nB392_p0636c27║香謝銜泥潤，衣輕掠水深。明年春社到，還向玉堂尋。
J37nB392_p0636c28║江天聞鴈
J37nB392_p0636c29║隱約雲排陣，依微散水鄉，一聲秋滿塞，幾處艸含霜。
J37nB392_p0636c30║睡客驚猶遠，歸人聽最傷，情關無限意，況復月光芒。
J37nB392_p0637a01║遊大山菴次老人韻
J37nB392_p0637a02║苔封蒼徑滑，極頂小江山。樹老眠松閣，煙寒依石關。
J37nB392_p0637a03║千峰從地涌，孤鶴自天還。欲訪逃禪處，問雲借半間。
J37nB392_p0637a04║祝友
J37nB392_p0637a05║裔出龍文傑，英華啟後賢，臘高峰頂樹，心湛水中天。
J37nB392_p0637a06║閒詠欺工部，狂書壓老顛，風流人莫測，盡道是頑仙。
J37nB392_p0637a07║自適
J37nB392_p0637a08║日間何所事，鼓腹嘯長空。湖海三生客，乾坤一隱翁。
J37nB392_p0637a09║興來詩自勝，悟後語誰同。獨羨青霄月，論心皎潔中。
J37nB392_p0637a10║詠竹
J37nB392_p0637a11║一林鳴碎玉，滿榻照寒光。處世能忘熱，親人不在香。
J37nB392_p0637a12║風生彈律呂，月上寫文章。愛伴禪心靜，和雲埽夕陽。
J37nB392_p0637a13║寓吳江，包朗威、張九臨、陳長發、吳小脩、聞瑋、
J37nB392_p0637a14║趙砥之、山子、叔子、顧樵水、喻非指過訪
J37nB392_p0637a15║秋老蒼煙外，林幽雨露新。雪灘逢釣叟，蕭寺作詩人。
J37nB392_p0637a16║靜極聊堪隱，閒多剩得貧。他時攜一策，乘月問遺民。
J37nB392_p0637a17║雲門漫興
J37nB392_p0637a18║步輕憐艸嫩，不必更支笻，吟詠一谿水，盤桓數朵峰。
J37nB392_p0637a19║雪殘林翠溼，春曉曙光濃，笑指蒼茫外，聲來何處鐘？
J37nB392_p0637a20║懷北溟大師
J37nB392_p0637a21║兩兩關山闊，誰憐丘壑情。看梅雙眼瘦，放鶴一身輕。
J37nB392_p0637a22║歸夢聯江冷，餘懷託月明。何時重把袂，共眺白雲生。
J37nB392_p0637a23║訪何山幽禪寺有感
J37nB392_p0637a24║為訪幽禪寺，千山策一笻，藤花迷斷碣，谿水咽殘鐘。
J37nB392_p0637a25║砌老雲根活，萊深屐齒封，如何天上月，不照此杉松？
J37nB392_p0637a26║遊僊
J37nB392_p0637a27║擬入神僊境，臨風且挂冠。壺中間日月，雲外數峰巒。
J37nB392_p0637a28║不作長年客，難成一粒丹。殘碁猶未已，碧海幾經乾。
J37nB392_p0637a29║送陳確菴孝廉歸婁東
J37nB392_p0637a30║庭花何爛熳，多為餞行開。送客詩千卷，留人茗一杯。
J37nB392_p0637b01║帆從江上去，書寄海邊來。莫惜遊山屐，乘雲返翠苔。
J37nB392_p0637b02║早行
J37nB392_p0637b03║是誰同曉發，只約一枝笻。出谷驚棲鳳，登舟起臥龍。
J37nB392_p0637b04║鐘聲煙外遠，樹影月邊重。十里亭何處，蒼茫有數峰。
J37nB392_p0637b05║贈王思受
J37nB392_p0637b06║卜宅臨淞水，先調物外心。半軒明月澹，一徑白雲深。
J37nB392_p0637b07║欲惜身如玉，須憐刻似金。君參投子意，便向此中尋。
J37nB392_p0637b08║訪千華和尚
J37nB392_p0637b09║不識千華路，迢迢信杖藜。環山尋竹隱，問石見雲棲。
J37nB392_p0637b10║瀑響傳深谷，荷香拂大堤。他時風月下，再話劍樓西。
J37nB392_p0637b11║同聖集九一令詒坐于田秋雯之和鶴堂
J37nB392_p0637b12║暑退晴光澹，涼風報早秋。因乘黃鶴去，時為白雲留。
J37nB392_p0637b13║談笑多高士，生涯一釣舟。欲知明日興，傳語問清流。
J37nB392_p0637b14║遊浮山
J37nB392_p0637b15║深林尋古寺，曲徑繞危樓。鐘磬家聲舊，松篁野色幽。
J37nB392_p0637b16║因瞻雙塔秀，得聽一谿流。雨過收春去，惟餘月半鉤。
J37nB392_p0637b17║重遊浮山
J37nB392_p0637b18║金剎知何處，鐘聲杳靄間。常因尋碧澗，幾度問青山。
J37nB392_p0637b19║屐齒留新跡，苔痕識舊斑。白雲猶曉事，時伴老僧還。
J37nB392_p0637b20║贈秬園侯記原，次宋荔裳觀察韻十二首
J37nB392_p0637b21║負郭山如簇，清風滿竹軒。乾坤容我嬾，禽鳥識人言。
J37nB392_p0637b22║把茗消殘夢，焚香弔遠魂。蒼茫煙樹外，沙淺露苔痕。
J37nB392_p0637b23║自是紅塵遠，窗開翠靄間。朝看鴻影度，暮聽鶴聲還。
J37nB392_p0637b24║沼曲煙流徑，簷深月扣關。同人無限意，知我只谿山。
J37nB392_p0637b25║方池拳石穩，野鳥立無妨。竹響侵書幔，花飛點筆床。
J37nB392_p0637b26║好風閒不奈，送雨納微涼。坐久忘塵思，誰云日更長。
J37nB392_p0637b27║樹古名園好，幽居分外清。詩成新水漲，琴對遠山橫。
J37nB392_p0637b28║石抱雲來宿，梅將雪共爭。閒閒春日上，倚杖聽催耕。
J37nB392_p0637b29║煙荒三徑窄，豐艸日重鑱。舊業追王謝，高風比籍咸。
J37nB392_p0637b30║橋危人競渡，花落鳥爭銜。五世丹書在，相看啟玉函。
J37nB392_p0637c01║上谷今如故，高林報曉鳥。笛聲風裏細，亭影月中孤。
J37nB392_p0637c02║采隱人非遠，問奇字更殊。不辭時下榻，俛仰歎蓁蕪。
J37nB392_p0637c03║十畝幽棲處，歸休得四宜。鮮烹籬曲筍，香摘路傍葵。
J37nB392_p0637c04║交重方來遠，談深臥去遲。他年風雨夕，猶憶論交時。
J37nB392_p0637c05║君有詩千首，逍遙共客吟。鳴山聽野鹿，掠水看飛禽。
J37nB392_p0637c06║不有先投轄，如何得解簪。因憐丘壑趣，一棹足幽尋。
J37nB392_p0637c07║雅集傳經宅，風流隱士家。閒情隨柳葉，早信託梅花。
J37nB392_p0637c08║棋局驚人靜，歌聲雜客譁。一堂明月冷，清影為誰賒。
J37nB392_p0637c09║文章懷雅道，復見謫仙人。尹綠憑南斗，樵青仰北辰。
J37nB392_p0637c10║煙霞期共未，鷗鷺可同寅。剩有光芒在，千秋桂一輪。
J37nB392_p0637c11║一鏡涵天地，晴波語鷫鷞。彈絲琴劍古，逸韻嘯歌良。
J37nB392_p0637c12║燭剪流金蕊，盤餐剖玉漿。慇懃遊子意，春色滿仙航。
J37nB392_p0637c13║名公留勝境，字字壓江淹。飄逸風前得，清新雨後添。
J37nB392_p0637c14║惜花非是俗，愛月詎傷廉。太史遙觀處，賢星兆隱占。
J37nB392_p0637c15║秬園雜詠，次侯記原韻十二首
J37nB392_p0637c16║為復前人業，閒情故里偏。山頹非舊日，鳥語似初年。
J37nB392_p0637c17║曲徑關心細，深巖進步邅。悠悠几席外，品節是家傳。
J37nB392_p0637c18║偶從林下過，蒼翠繞藍輿。適興千株柳，消閒一帙書。
J37nB392_p0637c19║清暉移竹密，晴影入簾疏。尤喜白雲好，時來問起居。
J37nB392_p0637c20║人中誰俊傑，江左識君賢。弦絕傳經帳，花留夢筆年。
J37nB392_p0637c21║醉心惟古道，樂志亦逃禪。幽意撩人甚，清同一鏡圓。
J37nB392_p0637c22║一丘堪伴侶，獨棹載雲煙。綠水成全幅，青山作半聯。
J37nB392_p0637c23║風情真邈矣，忠孝尚如然。滿壁舒懷抱，驚人句可傳。
J37nB392_p0637c24║招隱芳流古，幽懷獨遠超。鳥聲春滿閣，月色水平橋。
J37nB392_p0637c25║補竹留先澤，磨碑話勝朝。寄言花外徑，未許玉驄驕。
J37nB392_p0637c26║荷浦回流淨，層軒對此濱。波行千片月，花漏幾多春。
J37nB392_p0637c27║瘦以梅為友，閒將石作鄰。長年門不出，令我想伊人。
J37nB392_p0637c28║重岡閒散步，嵐氣半晴陰。竹戛篩金影，泉流漱玉音。
J37nB392_p0637c29║魚荒閒水獺，飯罷落山禽。時有好風至，科頭柳外吟。
J37nB392_p0637c30║故物還新宇，人留翰墨香。春秋遵上古，陵谷信穹蒼。
J37nB392_p0638a01║澗芷行堪采，書田豈自荒。微聞牆壁裏，絲竹奏先王。
J37nB392_p0638a02║小圃餘香雪，長林把釣竿，迎春芸閣暖，送雨艸亭寒。
J37nB392_p0638a03║橘樹三千指，荷香十二闡，交情期舊好，何必結雞壇？
J37nB392_p0638a04║野客棲遲處，苔痕溼桂陰。煙霞知我意，林樾見君心。
J37nB392_p0638a05║高臥匡床穩，閒行古洞深。松風時有約，一撫不弦琴。
J37nB392_p0638a06║芝蘭纔結秀，空谷早傳芳。洛下才名重，吳中姓字香。
J37nB392_p0638a07║東巖雙壁燦，南浦五雲祥。遙看讀書處，花陰覆堵牆。
J37nB392_p0638a08║流水清谿轉，孤山土自為。卉翹資秀發，樹老閱傾欹。
J37nB392_p0638a09║客去仍明月，人間盡好時。合歡堤上露，常帶柳絲垂。
J37nB392_p0638a10║時一大師過訪聯句
J37nB392_p0638a11║握別青谿後（寒），重逢將十年（時）。秋高峰頂月，香老桂
J37nB392_p0638a12║花天（寒）。把茗時懷古，論心夜入禪（時）。此情誰共曉（寒），
J37nB392_p0638a13║霜鴈下平川（時）。
J37nB392_p0638a14║十僧詠（有引）
J37nB392_p0638a15║予自別硯脫塵，觀摩擇侶，假深山而寄跡，拓法
J37nB392_p0638a16║社以棲禪，歌入袖之清風，談點頭之白石。隻身
J37nB392_p0638a17║磨歲月，真閒似得病中；滿缽貯煙霞，異趣渾忘
J37nB392_p0638a18║老至。自是乾坤歷遍，誰當問慵於人？以此質之
J37nB392_p0638a19║同心，同心不無一哂。
J37nB392_p0638a20║山僧
J37nB392_p0638a21║翠微棲老一枝安，樹欲成龍鶴化丹。香結深林花晚
J37nB392_p0638a22║發，光搖峭壁日先看。閒中活計雲千片，靜裏生涯竹
J37nB392_p0638a23║數竿。洗菜不流黃葉去，遊人那得到危巒。
J37nB392_p0638a24║禪僧
J37nB392_p0638a25║透徹玄關第一機，長空霧淨見星稀。一聲竹擊青山
J37nB392_p0638a26║曉，數朵桃開碧澗肥。法海深澂波瀲豔，禪心獨照月
J37nB392_p0638a27║流輝。蒲團裏面真消息，片片晴雲澹不飛。
J37nB392_p0638a28║講僧
J37nB392_p0638a29║繩床高坐獨披襟，一塵清風論素心，學冠斗山靈脈
J37nB392_p0638a30║遠，胸羅江海玅源深。香生簾外花初雨，龍起虛中墨
J37nB392_p0638b01║作霖，講罷爐煙誰得旨？點頭巖石是知音。
J37nB392_p0638b02║詩僧
J37nB392_p0638b03║瀟灑狂歌別一天，無中有味澹中妍。空林雨過詩成
J37nB392_p0638b04║畫，古塔雲收畫入禪。閒借推敲消歲月，清憑嘯傲老
J37nB392_p0638b05║山川。從來懷抱多題石，不到驚人不浪傳。
J37nB392_p0638b06║老僧
J37nB392_p0638b07║經殘月下影蒼蒼，百結鵓衣染戒香，臞若松梢棲埜
J37nB392_p0638b08║鶴，皓如鏡裏墮秋霜。攜笻笑問乾坤老，擁毳閒看歲
J37nB392_p0638b09║月長，寄語人間休更算，由來甲子總相忘。
J37nB392_p0638b10║病僧
J37nB392_p0638b11║淨埽維摩丈室幽，閒觀榻外物無留，棲身幻示三分
J37nB392_p0638b12║病，對客常將一默酬。藥煮清泉香乍爇，柴添活火燄
J37nB392_p0638b13║初收，安心自得安閒法，何必耆婆向世求。
J37nB392_p0638b14║孤僧
J37nB392_p0638b15║雲瓢獨抱枕江濱，流水年年寄此身。壁立雲根鷗作
J37nB392_p0638b16║友，梅開雪砌石為鄰。數聲幽磬消閒日，一衲清風憶
J37nB392_p0638b17║古人。幾欲逃形天地外，回頭尚有影相親。
J37nB392_p0638b18║遊僧
J37nB392_p0638b19║放浪乾坤埜鶴同，乾坤滿貯一囊中。穿林面帶松煙
J37nB392_p0638b20║色，買渡衣黏杏雨紅。盂洗清流來楚澤，錫飛明月過
J37nB392_p0638b21║秦宮。閒雲也道山居好，遊罷歸來問曉風。
J37nB392_p0638b22║貧僧
J37nB392_p0638b23║湖山夢破立無錐，缽底塵生虛鳥窺。食摘松花餐綠
J37nB392_p0638b24║樹，衣聯荷葉翦清池。半窗月色千年畫，四壁濤聲一
J37nB392_p0638b25║卷詩。清澹門風幾家有，翛然唯許白雲知。
J37nB392_p0638b26║嬾僧
J37nB392_p0638b27║世事悠悠謾遠圖，心同流水是非無。涕垂不管寒侵
J37nB392_p0638b28║面，詔逼寧知使有符。佛頂漏殘憑翠積，僧房雨仄待
J37nB392_p0638b29║風扶。彼蒼容我疏慵甚，枕石蘧蘧蝶夢孤。
J37nB392_p0638b30║逃禪
J37nB392_p0638c01║長揖雞窗別硯耕，半瓢煙水謝虛名。青山髮斷千莖
J37nB392_p0638c02║緒，白社心空一片情。衲洗松風鳴曉籟，杖挑江月照
J37nB392_p0638c03║郵程。佛書剩得閒身讀，肯被儒冠誤此生。
J37nB392_p0638c04║過崑山訪乾一諸豸史
J37nB392_p0638c05║昔年幾度夢登臨，今獨尋流入上林。鶴立松梢翻素
J37nB392_p0638c06║羽，鴻來天外墮清音。筍抽石竇和煙煮，茶熟蘭泉帶
J37nB392_p0638c07║月斟。話盡殘燈蓮漏永，寒光獨照故人心。
J37nB392_p0638c08║詠影
J37nB392_p0638c09║相親相近已忘年，盡日慇懃不變遷。秉燭看花隨客
J37nB392_p0638c10║後，臨流把釣占人前。詩尋雪夜同扶杖，月載煙波共
J37nB392_p0638c11║泛船。幾度欲離離未得，倦來仍與抱雲眠。
J37nB392_p0638c12║寄東岡諸子
J37nB392_p0638c13║光飛劍色燦星辰，隱隱扶桑擬問津。詩法遙傳天寶
J37nB392_p0638c14║句，丰標猶勝永和人。無虛鶴渚風前約，來看龍江雨
J37nB392_p0638c15║後新。野墅梅花開欲遍，扁舟早放莫逡巡。
J37nB392_p0638c16║祝張揆原工部
J37nB392_p0638c17║春入華林玉滿枝，相逢盡道豔陽時。茸城山水由拳
J37nB392_p0638c18║月，才子文章工部詩。美釀花間留客飲，閒消石上共
J37nB392_p0638c19║仙棋。年年喜看霞觴進，一曲清歌天地知。
J37nB392_p0638c20║善權寺
J37nB392_p0638c21║華林簇簇翠微巔，捧出荊谿古善權，繞殿雷書唐日
J37nB392_p0638c22║月，垂庭柏偃晉風煙。山環玉帶千嵒擁，霜扣金鐘萬
J37nB392_p0638c23║里傳，大演洞源流正脈，派分諸剎續龍淵。
J37nB392_p0638c24║遊善權洞
J37nB392_p0638c25║梯旋石窟覓丹砂，幻景幽深巧莫加，窈窕暗通仙子
J37nB392_p0638c26║徑，空明別就埜人家。竇懸紅日千光燦，乳溼清風一
J37nB392_p0638c27║滴斜，問是誰來為鎖鑰？谿眠曲水起煙霞。
J37nB392_p0638c28║春江
J37nB392_p0638c29║一聲旅鴈度江村，客舍香銷睡正溫。舟放夜潮來古
J37nB392_p0638c30║渡，霧連寒月亂黃昏。落花浪逐魚驚夢，垂柳煙迷鳥
J37nB392_p0639a01║斷魂。何處醉人泥路滑，隔林引犬吠柴門。
J37nB392_p0639a02║初夏偶成
J37nB392_p0639a03║古木森森一徑通，看雲盡日倚青桐。虛堂夢破湘簾
J37nB392_p0639a04║雨，小榻涼生水殿風。霧鎖鶯聲迷葉底，煙飛竹翠積
J37nB392_p0639a05║庭中。桃花謾逐春歸去，正有孤笻趁落紅。
J37nB392_p0639a06║喜青龍前殿落成
J37nB392_p0639a07║長年砌老點苔花，喜遘雲聯壯海涯；掩映門牆仙子
J37nB392_p0639a08║第，交輝金碧梵王家。丹臺無復埋荒艸，紺宇能令散
J37nB392_p0639a09║彩霞；更得泖峰來正面，簷牙遠挹翠痕斜。
J37nB392_p0639a10║喜青龍大殿落成
J37nB392_p0639a11║鶴渚東回抱隱淪，殿臺直壓大江濱，成來▆棟將千
J37nB392_p0639a12║尺，老去飛霜逾十春。天地重教山色秀，煙霞共道畫
J37nB392_p0639a13║圖新，層層梅竹環蒼翠，時引清風入戶頻。
J37nB392_p0639a14║喜梅源普同塔落成
J37nB392_p0639a15║十畝林泉鑑影清，交加窣堵頌新成。雪餘三面銷間
J37nB392_p0639a16║夢，月到雙扉慰老情。白石繞來香皎潔，青山捧出勢
J37nB392_p0639a17║崢嶸。悠悠靜覺乾坤小，何必風前覓化城。
J37nB392_p0639a18║九峰環翠（鳳庫▆神薛機，橫天馬崑，是謂九峰）
J37nB392_p0639a19║峰峰秀出勢玲瓏，涌地排嵐插遠空。翠潑千重吳樹
J37nB392_p0639a20║接，煙分九點越山通。東西城郭圍雲表，遠近人家入
J37nB392_p0639a21║畫中。尚記靈巖新雨過，江天掩映沐春風。
J37nB392_p0639a22║三泖回瀾（三泖者，大泖、園泖、長泖也，一名谷水）
J37nB392_p0639a23║風拂流雲動泬漻，空澂倒影浴青霄。危湍頻瀉銀濤
J37nB392_p0639a24║涌，峭石驚翻玉壘搖。回練遠收江口浪，怒聲直接海
J37nB392_p0639a25║門潮。陰晴不礙漁家樂，一釣中天野色饒。
J37nB392_p0639a26║湖山日出（澱山在澱湖之上）
J37nB392_p0639a27║煙樹參差繞澱湖，濛籠霽色隱金烏。清波未出同高
J37nB392_p0639a28║下，碧嶂纔離似有無。天上風雲隨影現，人間樓閣偕
J37nB392_p0639a29║光敷。閒來隔水聞漁唱，一片飛帆狎野鳧。
J37nB392_p0639a30║海門晴眺（海門，橋名。諸海門公獨建，因名）
J37nB392_p0639b01║海翁曾惜往來繁，獨駕長虹跨海門。風景賞心隨再
J37nB392_p0639b02║覽，晴光得意可重論。數來五嶽盤閒栗，看去三江石
J37nB392_p0639b03║上痕。因憶授書人不見，行藏自許付乾坤。
J37nB392_p0639b04║學潭泛月（潭在泮宮中，有小洲，今為放生池）
J37nB392_p0639b05║清流一派曲池來，遠漾冰輪印碧苔。天散光華隨夜
J37nB392_p0639b06║朗，人將宮闕向晴開。遙生水面鋪金地，照出城頭涌
J37nB392_p0639b07║玉臺。泮底虯鱗興有待，乘閒也解共徘回。
J37nB392_p0639b08║孔宅尋春（聖裔孔禎，隋時宦于吳，葬玉環衣冠，地饒梅竹）
J37nB392_p0639b09║扶杖幽村晝覺寒，墓門深處鎖迴瀾。千年埋玉前朝
J37nB392_p0639b10║事，半匣藏冠後代看。樹色侵衣堪嘯傲，禽聲到耳好
J37nB392_p0639b11║盤桓。彌空雪浪層層接，會有人歌聖澤寬。
J37nB392_p0639b12║江浦潮生（邑有三江五浦）
J37nB392_p0639b13║錯落沙汀寄鳥蹤，忽驚斷岸雪溶溶。漲成澤國浮天
J37nB392_p0639b14║地，梳動珠宮起蟄龍。萬折瀠紆齊合脈，百川匯注盡
J37nB392_p0639b15║朝宗。乘槎如辯淵源處，不向星河泛九重。
J37nB392_p0639b16║昇仙舊臺（王可交飛昇處）
J37nB392_p0639b17║偶自飛昇偶戰場，遊人幾欲問滄桑。鶴隨方外煙霞
J37nB392_p0639b18║冷，栗授舟中日月長。鄉國轉睛羅夢杳，英雄回首謫
J37nB392_p0639b19║仙狂。滔滔不盡龍江水，只別丹臺泛渺茫。
J37nB392_p0639b20║夾橋雙剎（橋在北關內，傍有寶月、願豐兩寺）
J37nB392_p0639b21║金鰲翠柳並婆娑，夾構浮幢蘸玉波。梁勢高低連石
J37nB392_p0639b22║駕，鐘聲南北共雲和。侵霄細雨迷宮殿，拂水輕舟壓
J37nB392_p0639b23║芰荷。靜聽兩堂歌貝葉，往來人帶梵音過。
J37nB392_p0639b24║隆福聞鐘（隆福寺在青龍鎮，整麗甲於一邑）
J37nB392_p0639b25║寶網羅珠散遠芬，華鐘隱隱燦靈文。空林敲動山風
J37nB392_p0639b26║起，野曠鳴驚海雉分。夢破紅塵天乍曉，聽殘紫塞日
J37nB392_p0639b27║初曛。堪憐道走名場客，誰解棲心叩白雲。
J37nB392_p0639b28║清明值雨
J37nB392_p0639b29║春深雨裏落英紅，半染飛煙半趁風。柳葉聲寒春事
J37nB392_p0639b30║老，梨花夢斷客愁空。片帆人立清江外，隔岸鳩呼綠
J37nB392_p0639c01║樹中。溢目韶華誰共惜，年年惟見水流東。
J37nB392_p0639c02║訪吳司成梅村
J37nB392_p0639c03║款乃聲中夏日長，薰風影裏挂危檣。孤雲出岫三年
J37nB392_p0639c04║別，一水環村六月涼。路入疏籬分古徑，香流遠浦識
J37nB392_p0639c05║芳塘。談深相共忘天暮，夕照絲絲柳數行。
J37nB392_p0639c06║和貫齋殳山人過訪
J37nB392_p0639c07║一客天涯久未還，誰移畫舫渡潺湲。談深壟上三花
J37nB392_p0639c08║樹，知隱雲間九點山。韻戛清風蟾煥彩，文投紫霧豹
J37nB392_p0639c09║成斑。應思梅竹期常晤，莫惜芒鞋到石關。
J37nB392_p0639c10║為百老人求坦菴方學士塔銘，次韻留別
J37nB392_p0639c11║銘求千里步遲遲，纔遇知音又別離。一櫂寒光牽野
J37nB392_p0639c12║興，半江晴影賦歸期。送行人去風盈袖，留別詩成月
J37nB392_p0639c13║滿枝。攜得文章歸故國，白雲也愛共相隨。
J37nB392_p0639c14║寄懷顧茂倫
J37nB392_p0639c15║江天空闊曉風清，遙朢松陵紫氣橫，廿載英華招逸
J37nB392_p0639c16║士，半窗滴露引書聲。青山有約音遲寄，綠水無期夢
J37nB392_p0639c17║欲生，浪跡煙霞惟我輩，何時相對數閒情？（英華，茂倫巢名。）
J37nB392_p0639c18║過九峰艸堂，同陸兵憲、張水部、諸豸史、徐蘇
J37nB392_p0639c19║野、張漢度，分得風字
J37nB392_p0639c20║片帆無恙挂薰風，廿里輕煙一櫂通，山引客來流水
J37nB392_p0639c21║外，翠邀人坐畫圖中。知音喜有乾坤在，話舊惟餘我
J37nB392_p0639c22║輩同，影對夜深忘溽暑，艸堂月上細林東。
J37nB392_p0639c23║細林晚眺，分得青字
J37nB392_p0639c24║薰風攜我出閒庭，宿雨初收艸木醒，湖面蒼茫千頃
J37nB392_p0639c25║白，山眉濃澹數痕青。纔同野色分殘照，又伴晴光遠
J37nB392_p0639c26║遠馨，眺罷不知天早晚，一聲漁笛隔谿聽。
J37nB392_p0639c27║鏡湖艸堂，分得啼字
J37nB392_p0639c28║青山面面接沙堤，咫尺仙居路不迷，雲起湖邊光聚
J37nB392_p0639c29║散，帆開簾外影高低。吹萍細浪看魚戲，拂樹清風聽
J37nB392_p0639c30║鳥啼（乾一同人放生於此）。多少人傳新栗里，時來問字一留題。
J37nB392_p0640a01║同乾一登二十三峰閣分得龍字
J37nB392_p0640a02║乘暇登高訪舊蹤，喜同知己話從容。星懸古瓦光堪
J37nB392_p0640a03║摘，雲繞虛窗影欲重。紅藕香中千尺壁，綠楊蔭裏廿
J37nB392_p0640a04║三峰。憑欄時喚沙鷗問，道是何人起臥龍。
J37nB392_p0640a05║喜徐松之過訪
J37nB392_p0640a06║竹徑參差久不刪，偶逢蠟屐破苔斑。煙霞老我多年
J37nB392_p0640a07║思，湖海留君半日閒。興到松閒歌白雪，倦來枕上對
J37nB392_p0640a08║青山。牽人更有情深處，鐘送黃昏月一灣。
J37nB392_p0640a09║遊投子寺有感
J37nB392_p0640a10║凌風一嘯白雲隈，轉入空林艸木哀，斷碣不堪頻拂
J37nB392_p0640a11║拭，野猿何事獨徘徊？月臨谿畔詢幽徑，花落巖前覆
J37nB392_p0640a12║劫灰，回首山靈相借問，幾時得聽曉鐘來？
J37nB392_p0640a13║顧茂倫、王咸平選先師百老人同予詩入方
J37nB392_p0640a14║外英華集，梓竣，承送閱拈謝
J37nB392_p0640a15║徑僻幽深歲月忘，誰分桂櫂載文章？清標客已傳摩
J37nB392_p0640a16║詰，逸韻人猶頌野王。林接好山來翠遠，池開曲水引
J37nB392_p0640a17║流長；展看欣有知音在，欲報還期問艸堂。
J37nB392_p0640a18║看忙
J37nB392_p0640a19║人多笑我拙，我笑人多巧。所以我常閒，看人忙不了。
J37nB392_p0640a20║固窮
J37nB392_p0640a21║離家三十載，去國一閒身。不是慵為計，從來嬾訴人。
J37nB392_p0640a22║渡嶺
J37nB392_p0640a23║山水知人性，山雲見客心。愛看山與水，一日一登臨。
J37nB392_p0640a24║汎舟
J37nB392_p0640a25║潮生江面闊，擊水皺天容。一日遊三泖，片帆挂九峰。
J37nB392_p0640a26║鉏荳
J37nB392_p0640a27║一鉏復一鉏，鉏盡鉏邊艸。只見白雲深，不知春色老。
J37nB392_p0640a28║答友
J37nB392_p0640a29║偶然更一字，莫以我為師。我到霜侵鬢，纔能讀古詩。
J37nB392_p0640a30║送客
J37nB392_p0640b01║客路經秋老，江聲帶月寒。但成天下士，莫只到長安。
J37nB392_p0640b02║看月
J37nB392_p0640b03║月破千山寂，清輝眼界寬，不知何所似，立立又看看。
J37nB392_p0640b04║乞菊
J37nB392_p0640b05║秋老連山醉，秋英覓近鄰。若教無此興，誰可伴閒人。
J37nB392_p0640b06║禱雨
J37nB392_p0640b07║荒畬積老火，大地為之焚。有咎咸歸我，無殃天下人。
J37nB392_p0640b08║試耕
J37nB392_p0640b09║曉起驅黃犢，披風試白田。一犁春色老，耕破隴頭煙。
J37nB392_p0640b10║巡夜
J37nB392_p0640b11║鐸聲敲落月，犬吠傍籬聽。不覺舒長嘯，驚飛葉一庭。
J37nB392_p0640b12║春雨
J37nB392_p0640b13║寺冷三春雨，鶯啼盡日風。吹殘花十里，濃染曉煙紅。
J37nB392_p0640b14║回里吟十首
J37nB392_p0640b15║裔出嚴陵第一枝，逍遙雲外古如斯。那知去後書臺
J37nB392_p0640b16║老，客至難尋別硯詩。
J37nB392_p0640b17║故山風景近如何，古蹟蕭條少客過。聞說前朝英傑
J37nB392_p0640b18║盛，人家指點在煙蘿。
J37nB392_p0640b19║去日童顏皓首回，半肩風露獨徘徊。蒹葭秋水年年
J37nB392_p0640b20║在，不信伊人去不來。
J37nB392_p0640b21║欣逢父老歎離居，好月窺人影更舒。品坐簷牙相對
J37nB392_p0640b22║久，風和夜色入簾疏。
J37nB392_p0640b23║一別園林三十年，滿庭芳艸共誰憐？不辭遠路多風
J37nB392_p0640b24║雨，忍聽啼鳥泣墓田？
J37nB392_p0640b25║華表當年翠靄閒，誰為收拾只空山。多情猶是中天
J37nB392_p0640b26║月，時惜荒原去復還。
J37nB392_p0640b27║幽棲欲埽幾追尋，流水活埋一徑深。明月清風聊作
J37nB392_p0640b28║供，定知鑑我遠來心。
J37nB392_p0640b29║年深故舊半凋殘，遠策孤笻對影寒；鳥語林泉應識
J37nB392_p0640b30║我，且同石上暫盤桓。
J37nB392_p0640c01║蕭蕭艸木盡荒墳，陌上誰同細論文？山水不須頻發
J37nB392_p0640c02║笑，朝來應接有煙雲。
J37nB392_p0640c03║錐無立地忽西東，爾汝還應惜我窮。莫笑一歌焚塚
J37nB392_p0640c04║上，不將杯酒奠幽宮。
J37nB392_p0640c05║善權百老人萬松嶺塔上種樹詩十首
J37nB392_p0640c06║一嶺傳來列萬松，年深無復翠雲封。童山片片誰堪
J37nB392_p0640c07║惜，惟有春光著意濃。
J37nB392_p0640c08║白雲西去幾經春，人老空階窣堵新。遠自他山分得
J37nB392_p0640c09║種，和煙遍植石嶙峋。
J37nB392_p0640c10║凌虛一塔洞門隈，滿岫雲濤手自栽，休笑艸荒人不
J37nB392_p0640c11║見，總期天外鶴飛來。
J37nB392_p0640c12║價高不惜買山翁，撫就森森氣已雄。肯比人間桃李
J37nB392_p0640c13║質，素枝徒染一時紅。
J37nB392_p0640c14║星散同人天一方，誰扶煙霧上高岡。移時不見清陰
J37nB392_p0640c15║淺，他日陰深塔又藏。
J37nB392_p0640c16║野色交加喜作鄰，扶疏檻外倍精神。青山莫放樵夫
J37nB392_p0640c17║入，應惜朝來種樹人。
J37nB392_p0640c18║夾道平添露遠山，青青點破石頭頑。好看秀色飛猶
J37nB392_p0640c19║聚，不禁幽禽去復還。
J37nB392_p0640c20║籬圍壟上抱清臞，繞塔松杉幾萬株。漫遣濤聲侵客
J37nB392_p0640c21║夢，累他水墨寫榮枯。
J37nB392_p0640c22║亭亭四顧欲垂陰，徑曲幽閒護塔深。攜杖時來枝畔
J37nB392_p0640c23║立，是誰共話歲寒心。
J37nB392_p0640c24║培成歲月欲婆娑，石老文章煥碧蘿。分付樹神常愛
J37nB392_p0640c25║護，莫教人採棟梁過。
J37nB392_p0640c26║山居
J37nB392_p0640c27║閒攜片笠到山家，瀑響松風自煮茶。啜罷歸來天欲
J37nB392_p0640c28║暮，半肩明月半肩花。
J37nB392_p0640c29║道人只合住谿山，山愛幽深谿愛閒，箇箇谿山如舊
J37nB392_p0640c30║識，谿山指點結禪關。
J37nB392_p0641a01║松風賣盡價無酬，且把松風枕石頭。一葉落時知暑
J37nB392_p0641a02║退，那從甲子問春秋。
J37nB392_p0641a03║深入白雲知幾重，數間茅屋結雙松。花飛林外將成
J37nB392_p0641a04║雨，樹老巖前欲化龍。
J37nB392_p0641a05║翠竹一竿千箇字，青山萬朵半聯詩。閒來倚杖谿邊
J37nB392_p0641a06║立，鷗鷺無端笑我癡。
J37nB392_p0641a07║姑蘇夜泊
J37nB392_p0641a08║舟留勝地說當年，歌管聲連不夜天。今夕只餘城上
J37nB392_p0641a09║月，夜來還照玉人眠。
J37nB392_p0641a10║澱山遠眺
J37nB392_p0641a11║竹樹森森翠欲流，半凝曙色半凝秋，移笻絕頂諸山
J37nB392_p0641a12║小，萬頃煙波一聖收。
J37nB392_p0641a13║元放故居和王介遠韻
J37nB392_p0641a14║潛水雲屯略彴孤，江山仍在昔人無。夜深唯剩簾前
J37nB392_p0641a15║月，曾照先生一釣鱸。
J37nB392_p0641a16║送曹道士之茅山
J37nB392_p0641a17║君去茅山八月天，木樨撩亂曉風前。征帆明日吳江
J37nB392_p0641a18║水，回首雲間一帶煙。
J37nB392_p0641a19║過佛日寺
J37nB392_p0641a20║雨霽江天艸木森，櫂隨流水訪知音。疏疏磬引雲歸
J37nB392_p0641a21║壑，落落鐘催月上林。
J37nB392_p0641a22║漁父
J37nB392_p0641a23║閒消歲月汎扁舟，客裏生涯問碧流。細柳疏風天欲
J37nB392_p0641a24║暮，一聲漁笛下滄洲。
J37nB392_p0641a25║歸樵
J37nB392_p0641a26║閱遍江天事已非，一回歲月一更衣。年來贏得霜侵
J37nB392_p0641a27║鬢，十里空山負翠歸。
J37nB392_p0641a28║送山夫道人住點易臺（并序）
J37nB392_p0641a29║辰山點易臺在九峰中，景最幽勝。予常登眺，占
J37nB392_p0641a30║句云：「昔人點易坐高臺，點罷臺空人不來。今對
J37nB392_p0641b01║易臺留夜月，莫隨朱露點蒼苔。」吟罷而返。昨山
J37nB392_p0641b02║夫來，我謂乾一請居其上，予喜臺之得主人矣。
J37nB392_p0641b03║復贈送一絕。
J37nB392_p0641b04║昨來剡櫂君看我，今主僊臺我看君。坐到夜深山月
J37nB392_p0641b05║上，研朱聲在碧霄聞。
J37nB392_p0641b06║漁火
J37nB392_p0641b07║空江一抹轉斜暉，燈散漁舟傍晚歸。點點燒殘明月
J37nB392_p0641b08║夜，沙鷗驚起故飛飛。
J37nB392_p0641b09║九日
J37nB392_p0641b10║霜酣楓葉半蕭騷，菊老秋英起素濤。不信故園離日
J37nB392_p0641b11║遠，十年九處獨登高。
J37nB392_p0641b12║寒松大師，余同里隱翁也。別硯超然，得大總持印
J37nB392_p0641b13║心於百老人，作獅子吼法語，以為海內所尊仰。至
J37nB392_p0641b14║拈題得句，清深圓秀，讀之如遊珠網瓊林、金沙玉
J37nB392_p0641b15║沼之間，豈漢魏以下人所易得耶？松陵顧、王二子
J37nB392_p0641b16║輯其詩，繼百老人以行，誠欲使海內重其禪者，並
J37nB392_p0641b17║重其詩也。雖然，詩之禪、禪之詩有異，余敢以詩測
J37nB392_p0641b18║禪師，蓋禪而詩赴焉。我願海內重其詩者，當益重
J37nB392_p0641b19║其禪爾。龍眠山居士方拱乾敬跋
J37nB392_p0641b20║方外英華（終▆）