J37nB392_p0641c01║寒松操禪師九峰艸（原版藏吳江今收入全錄卷第十九）
J37nB392_p0641c02║吳江　顧有孝茂倫　王載咸平　評定
J37nB392_p0641c03║同學諸子參閱
J37nB392_p0641c04║鳳凰十詠（已下俱和韻）
J37nB392_p0641c05║三星閣
J37nB392_p0641c06║臨流傑閣自天題，半展丹青與日齊，不向家園供嘯
J37nB392_p0641c07║傲，惟同雲月老山谿。（顧茂倫曰：「三星閣出自御學，不向家園供嘯傲，深得徐文
J37nB392_p0641c08║貞晚年心事▆。」）
J37nB392_p0641c09║鐵漢亭
J37nB392_p0641c10║客去留亭想鐵公，竹窗似立畫圖中，年來筆下無窮
J37nB392_p0641c11║思，盡付山前一笛風。（徐介白曰：「東海風流如見。」）
J37nB392_p0641c12║且止園
J37nB392_p0641c13║簇簇雲留洞口春，殘碁半局且陶真，山花野鳥情無
J37nB392_p0641c14║盡，何必桃源去問津。（趙▆之曰：「興致悠然。」）
J37nB392_p0641c15║錦谿橋
J37nB392_p0641c16║虹枕蒼波勢欲飛，水聲西下浣苔衣，花開兩岸搖紅
J37nB392_p0641c17║影，鎖住春光不放歸。（王咸平曰：「自是道人本色語，莫錯會。」）
J37nB392_p0641c18║山月軒
J37nB392_p0641c19║軒前山色滿闌干，軒裏清光照影寒，相識只餘山與
J37nB392_p0641c20║▆，▆來同客細盤桓。（顧茂倫曰：「山月俞先生為方正學門人，保方氏孤。初冒險
J37nB392_p0641c21║姓，後更為余萬脣。時橋延筠督學南幾，疏請復方姓，山月其讀書齋也。弔古之什，玅在不實寫其事。」）
J37nB392_p0641c22║芙蓉莊
J37nB392_p0641c23║露染紅英出短牆，迎秋又欲占秋光，窗開十二煙霞
J37nB392_p0641c24║徑，別是人間天一方。（王雙白曰：「大為拒霜花生色。」）
J37nB392_p0641c25║南村宅
J37nB392_p0641c26║半山半水半村居，野色空濛霧捲舒，閉戶不聞塵世
J37nB392_p0641c27║事，消閒且閱古人書。（殳山夫曰：「即埋甕樹下，摘樹葉書之，滿甕更見他甕，所謂
J37nB392_p0641c28║輟耕錄處。詩有遠神，使人尋味不到。」）
J37nB392_p0641c29║來儀堂
J37nB392_p0641c30║窗懸一榻早安排，茅屋交遊柱石才，道是鳳凰棲隱
J37nB392_p0642a01║處，好教明月入山來。（包明成曰：「詠鳳凰而獨舉明月，匪夷所思。」）
J37nB392_p0642a02║梅花樓
J37nB392_p0642a03║方伯欣栽冷澹神，繞樓花放淨無塵，不勞寒策孤山
J37nB392_p0642a04║蹇，自有香飄滿室春。（王咸平曰：「方伯，謂莫公中江也。人品書法，俱能一筆寫出。」）
J37nB392_p0642a05║摩霄壁
J37nB392_p0642a06║青山江干第一峰，劈開半壁勢重重，雲來拜石橫難
J37nB392_p0642a07║度，倒臥長松欲化龍。（姚文初曰：「壁下有拜石堂，堂去面壁存，讀起一句，想見振
J37nB392_p0642a08║衣千仞之▆▆。」）
J37nB392_p0642a09║厙公八詠
J37nB392_p0642a10║採藥徑
J37nB392_p0642a11║林幽複道亂雲飛，石子高低繞翠微，採藥厙公隨月
J37nB392_p0642a12║轉，清歌一曲踏香歸。（倪天章曰：「單公如在，呼之欲出。」）
J37nB392_p0642a13║藏書函
J37nB392_p0642a14║書藏年遠待誰還，雨老蒼苔點石斑，分付山靈深寶
J37nB392_p0642a15║惜，莫將一字落人間。（葛瑞五曰：「只恐寶惜不住，奈何？」）
J37nB392_p0642a16║覽德坡
J37nB392_p0642a17║山前客到想高流，剩得清輝月一鉤，為問當年誰覽
J37nB392_p0642a18║德，知心只有鳳來遊。（顧樵水曰：「只舉明月鳳自來遊，此意甚深旨。」）
J37nB392_p0642a19║鼓琴石
J37nB392_p0642a20║一爐沉水一張琴，留跡空山歲月深，滿塢松風鳴舊
J37nB392_p0642a21║曲，卻無鍾子孰知音。（王咸平曰：「感慨。」）
J37nB392_p0642a22║釣漁磯
J37nB392_p0642a23║一片巉巖臥碧谿，水痕濃澹浪高低，苔深不見林鴻
J37nB392_p0642a24║跡，時有沙鷗月下棲。（金孝章曰：「苦拈漁釣，未免失卻磯字。此為得之。」）
J37nB392_p0642a25║洗鶴灘
J37nB392_p0642a26║谿老幽情古渡邊，誰將素練浴胎仙，潮來兩岸雲千
J37nB392_p0642a27║片，猶報風流勝昔年。（殳山夫曰：「鶴為仙人之騏驥，方發得洗鶴意。透士衡河橋
J37nB392_p0642a28║之歎，正未夢見在。」）
J37nB392_p0642a29║鄭公莊
J37nB392_p0642a30║曲徑深存五柳風，小橋斜架石玲瓏，不應輕放閒名
J37nB392_p0642b01║出，盡把棲心覓鄭公。（顧茂倫曰：「道著多少名人病處、悔恨處，真是度世慈雲。」）
J37nB392_p0642b02║陸寶村
J37nB392_p0642b03║高風陸子露華清，藏寶誰留去後名，過客欲詢棲隱
J37nB392_p0642b04║事，枝頭啼鳥一聲聲。（周安節曰：「吳時陸氏藏寶處，曰陸寶山。後人爭發其寶，山
J37nB392_p0642b05║遂夷為平壤。藏寶誰留去後名一語，冷極。」）
J37nB392_p0642b06║佘峰十詠
J37nB392_p0642b07║徵君故廬
J37nB392_p0642b08║山水多年皆舊識，文章六代起東南，徵車不與辭庭
J37nB392_p0642b09║外，門掩春風共笑談。（程石門曰：「老杜哀壑無光留戶庭，不及此起句之深遠。」）
J37nB392_p0642b10║道人舊址
J37nB392_p0642b11║多年玉麈寂雲屏，尚有人來訪二青，踏遍殘霞何處
J37nB392_p0642b12║問，關關啼鳥悟空靈。（顧茂倫曰：「大青、小青，聰道人所留二虎名。客來不訪道人，
J37nB392_p0642b13║面訪二青，卻似當頭一棒。」）
J37nB392_p0642b14║講寺竹林
J37nB392_p0642b15║上方瀟灑報平安，一徑扶疏列萬竿，山靜竹風涼似
J37nB392_p0642b16║水，老僧六月尚餘寒。（安大己曰：「此之者，道人六月賣松風句，更勝一籌。」）
J37nB392_p0642b17║香谿石徑
J37nB392_p0642b18║藤花壓水滯輕舠，剩有谿眠一徑高，人在畫圖行欲
J37nB392_p0642b19║盡，不知身已醉谿桃。（徐嚮芝曰：「別有悟入處。」）
J37nB392_p0642b20║沐堂曉日
J37nB392_p0642b21║日出先蒸谷口霞，光搖殿角半窗斜，客來獨把琅玕
J37nB392_p0642b22║拍，一簇金流滿地沙。（丘嶼雪曰：「昔有人上抱犢山，見日出，散髮大叫，宿疑頓盡。
J37nB392_p0642b23║亦是此意。」）
J37nB392_p0642b24║塔院午鐘
J37nB392_p0642b25║庵居谿畔似山農，愛打棲頭日午鐘，不問人間天早
J37nB392_p0642b26║晚，聲聲帶翠落危峰。（王咸平曰：「晚鐘，晚鐘詩多，午鐘詩少，此作居然獨步。」）
J37nB392_p0642b27║層霞高閣
J37nB392_p0642b28║一閣高懸碧漢閒，霞光滿貯醉人顏，重重門掩重重
J37nB392_p0642b29║水，面面窗開面面山。（陳長發曰：「如身立赤城之巔，與五百應真相往來，無一字
J37nB392_p0642b30║經人道過。」）
J37nB392_p0642c01║白雲曲沼
J37nB392_p0642c02║雲水鄉沾彭澤居，臨流洗墨繞遊魚，橋邊活計三株
J37nB392_p0642c03║柳，石上生涯一卷書。（張九臨曰：「唐子百山靜似太古，日長如小年，不知誰為第。」）
J37nB392_p0642c04║
J37nB392_p0642c05║梅花書屋
J37nB392_p0642c06║深入長廊曲徑幽，交加冷豔壓羅浮，書邊一枕春風
J37nB392_p0642c07║老，疑是和身臥雪舟。（領樵水曰：「曾同山夫、雨七醉臥其處，讀此詩情境俱真，何
J37nB392_p0642c08║必向羅浮遊也。」）
J37nB392_p0642c09║東山艸堂
J37nB392_p0642c10║一室深幽抱石蹊，道人多半借雲棲，有時直向東山
J37nB392_p0642c11║去，那許尋芳信杖藜。（徐禎起曰：「有空山無人，水流花留之致。」）
J37nB392_p0642c12║細林十詠
J37nB392_p0642c13║崇真曉鐘
J37nB392_p0642c14║巖高金闕白雲封，別是蓬萊訪舊蹤，為惜下方清夜
J37nB392_p0642c15║永，一聲夢破五更鐘。（周其凝曰：「他處曉鐘移易不得。」）
J37nB392_p0642c16║金沙夕照
J37nB392_p0642c17║霞迴斷靄影初沉，風響仙巖雜梵吟，不必滿山舖碎
J37nB392_p0642c18║錦，直教遍地是黃金。（湯兩七曰：「與前作風格相同。」）
J37nB392_p0642c19║丹井靈源
J37nB392_p0642c20║玲瓏三尺老山根，傳是雷開冷石垣，不信丹成仙去
J37nB392_p0642c21║後，誰遺海眼貯乾坤。（濮澹軒曰：「眼界大放淡，令香嚴海性，不止為仙家點綴。」）
J37nB392_p0642c22║西潭夜月
J37nB392_p0642c23║澂潭另是一江河，每對澂潭發浩歌，人月雙融寒不
J37nB392_p0642c24║溼，水天一色淨無波。（錢礎日曰：「千偈漏觸，不如一句道破。」）
J37nB392_p0642c25║素翁仙塚
J37nB392_p0642c26║鶴去峰前曲徑幽，仙蹤多為白雲留，白雲也道仙蹤
J37nB392_p0642c27║好，一枕青山萬壑秋。（殳山夫曰：「彭素雲，元時人。洪武初，遣中使召之，忽化去。其
J37nB392_p0642c28║仙跡甚多，于嘗有山中人導觀仙塚長句，頗為同人嗟賞。讀此，自覺形穢矣。」）
J37nB392_p0642c29║義士古碑
J37nB392_p0642c30║誰識深山表義碑，芳流千古賑時饑，斯文寄與煙霞
J37nB392_p0643a01║道，日日飛來護莫遺。（殳山夫曰：「此元夏義士樁也。碑臥荒艸中，山中陸俟菴欲
J37nB392_p0643a02║策亭覆之，當鐫此詩子亭中，亦一勝事。」）
J37nB392_p0643a03║洞口春雲
J37nB392_p0643a04║空明一寶巧成紋，綠樹參差散遠芬，徑外似聞雞犬
J37nB392_p0643a05║吠，仙人知有臥深雲。（俞無殊曰：「宵然仙境。」）
J37nB392_p0643a06║晚香遺址
J37nB392_p0643a07║山川夢老錦千堆，風月猶餘土一抔，艸色似知憐故
J37nB392_p0643a08║舊，年年帶雨上高臺。（趙砥之日：「滴紙寒香。」）
J37nB392_p0643a09║甘白澂泉
J37nB392_p0643a10║石罅流來色愈鮮，甘澂不讓漢宮泉，誰將靈液移於
J37nB392_p0643a11║此，放出東山一線天。（華漁石曰：「色聲香味俱足。」）
J37nB392_p0643a12║五爻奇石
J37nB392_p0643a13║攜杖搜奇入翠巒，雲根早得附金蘭，乘閒共坐谿邊
J37nB392_p0643a14║月，彷彿論交話歲寒。（包朗威日：「米顛呼石為丈，後人繪圖傳之，此詩亦可畫也。」）
J37nB392_p0643a15║玉屏八詠
J37nB392_p0643a16║紫芝巖
J37nB392_p0643a17║天開瑞靄繞層阿，三秀光含紫氣多，春到巖前花滿
J37nB392_p0643a18║地，猶驚人唱採芝歌。（王咸平曰：「偏寫得不寂寞。」）
J37nB392_p0643a19║玉蓮池
J37nB392_p0643a20║水鏡深沉照玉顏，花光一色繞池閒，含情似欲人同
J37nB392_p0643a21║語，擬是瓊仙月下還。（黃敘九曰：「水光花色是一是二，會心處正不在遠。」）
J37nB392_p0643a22║仙人床
J37nB392_p0643a23║閬苑仙人笑語溫，白雲一榻臥黃昏，年來想是飛昇
J37nB392_p0643a24║去，枕簟猶餘石上痕。（徐介白曰：「字字飲飛。」）
J37nB392_p0643a25║學士亭
J37nB392_p0643a26║窗開曲岸抱清谿，雲作珠簾捲戶西，視艸不須人秉
J37nB392_p0643a27║燭，一亭明月代青藜。（顧茂倫曰：「亭為諸乾一所染。二沈學士翰墨風流，千載如
J37nB392_p0643a28║新。詩中有圖，分明一幅學士亭圖。」）
J37nB392_p0643a29║興雲嶺
J37nB392_p0643a30║高疊空濛映遠岑，天將時雨便成陰，悠悠不欲從龍
J37nB392_p0643b01║去，道是無心似有心。（安大己曰：「便有最陵高臥之思。」）
J37nB392_p0643b02║苦節碑
J37nB392_p0643b03║風摩斷碣倚雲隈，自分冰心老不灰，素節若非堅白
J37nB392_p0643b04║玉，清名誰肯勒蒼苔。（戴耘野曰：「苦節先生，二沈學士之父也。碑為風雨剝蝕，得
J37nB392_p0643b05║此詩如珠光劍氣，不復可▆。」）
J37nB392_p0643b06║宜晚堂
J37nB392_p0643b07║興老林泉白髮新，滿堂秋色一閒人，賓朋揖別香山
J37nB392_p0643b08║後，尚有黃花作四鄰。（陳長發曰：「林下何曾見一人，曹時中自堪不朽，詩足配之。」）
J37nB392_p0643b09║景華橋
J37nB392_p0643b10║玉屏山隔水西疇，勢展蒼龍枕碧流，無那題橋人去
J37nB392_p0643b11║後，至今華月鎖谿頭。（徐禎起曰：「唐人風調。」）
J37nB392_p0643b12║大陸八詠
J37nB392_p0643b13║丹霞嶺
J37nB392_p0643b14║丹巖一帶淨如春，目斷雲霞憶古人，誰解登高生隱
J37nB392_p0643b15║思，不隨青夢走紅塵。（周安節曰：「喚醒多少？」）
J37nB392_p0643b16║赤鹿坡
J37nB392_p0643b17║艸眠赤鹿幾榮枯？鳴入斜陽半有無，想是尋芝回嶺
J37nB392_p0643b18║去，石邊遺跡月同孤。（王咸平曰：「只落落寫大意自好，實發赤鹿便俗。」）
J37nB392_p0643b19║平原村
J37nB392_p0643b20║一灣流水小橋過，煙柳人家枕綠坡，啼鳥聲聲渾似
J37nB392_p0643b21║昨，聽來疑有客吟哦。（歸元功曰：「士衡十年閉戶讀書，即此地也。俯仰之間，便成
J37nB392_p0643b22║今古詩，能引人著勝也。」）
J37nB392_p0643b23║寶樹菴
J37nB392_p0643b24║煙堆怪石翠森森，蘭若初開玉樹深，青磬敲殘幽夢
J37nB392_p0643b25║冷，梵音原是舊書音。（陸孝山曰：「以音聲作佛事。」）
J37nB392_p0643b26║真珠浦
J37nB392_p0643b27║潮回浦口浪初移，白鷺隨風展釣絲，每欲尋珠來水
J37nB392_p0643b28║面，輕帆一片逐雲馳。（金孝章曰：「從白鷺入想，幽極異極，通首輕雋，回風舞雪，不
J37nB392_p0643b29║足喻其萬一。」）
J37nB392_p0643b30║大陸亭
J37nB392_p0643c01║玄圃光華冠世雄，亭留石上正思公，知心端是雲間
J37nB392_p0643c02║鶴，又自巡簷唳曉風。（程石門曰：「弔古興哀，覽宋沈遼詩尚淺。」）
J37nB392_p0643c03║醉眠石
J37nB392_p0643c04║不羨功名不羨仙，杯斟竹葉飲青天，笑看醉裏山河
J37nB392_p0643c05║小，一枕清風抱月眠。
J37nB392_p0643c06║白雪灘
J37nB392_p0643c07║寒深玉骨暗飄香，疏影平鋪傲眾芳，寄語青山嘗作
J37nB392_p0643c08║主，莫教空老白雲鄉。
J37nB392_p0643c09║橫雲十詠
J37nB392_p0643c10║連雲峰
J37nB392_p0643c11║縹緲層巒嬾不飛，散成波浪奪天機，風來陣陣吹難
J37nB392_p0643c12║斷，似待蛟龍雨未歸。（戴耘野曰：「山石固奇，詩亦筆飛墨舞。」）
J37nB392_p0643c13║麗秋壁
J37nB392_p0643c14║秋入山城影欲然，驚人滿眼醉風煙，不知霜老樹中
J37nB392_p0643c15║樹，惟見雲酣天外天。（周安節曰：「橫雲山多奇石，見于山夫贈山石序，又復見之
J37nB392_p0643c16║寒和尚詩。諸篇奇玅，獨此更稱奇絕。」）
J37nB392_p0643c17║碧崇巖
J37nB392_p0643c18║空臨一嶂碧雲涵，似有苔錢障瘦巖，我欲乘閒來拾
J37nB392_p0643c19║翠，侵人寒色手慵芟。（王咸平曰：「正復不慵。」）
J37nB392_p0643c20║雙泠澗
J37nB392_p0643c21║山分素練小亭西，燕尾雙承石浪低，玉漱雲根寒枕
J37nB392_p0643c22║枕，誰遺琴瑟一清谿。（倪天章曰：「溫潤中饒有異光熊熊。」）
J37nB392_p0643c23║太原碑
J37nB392_p0643c24║為憐斷碣半山斜，石蘚年年點落花，有客頻來敲不
J37nB392_p0643c25║去，只留名字老煙霞。
J37nB392_p0643c26║來谷潭
J37nB392_p0643c27║練入深雲洗嶽嵐，擬將新月釣寒潭，源流欲問來何
J37nB392_p0643c28║處，自有漁人為指南。（吳海序曰：「一往破的。」）
J37nB392_p0643c29║清風院
J37nB392_p0643c30║樹樹花開不自刪，瓊林幻出老禪關，一聲鐘落山光
J37nB392_p0644a01║曉，贏得清風滿袖還。（徐介白曰：「列子御風行後，重見此詩。」）
J37nB392_p0644a02║忠孝祠
J37nB392_p0644a03║深開畫棟列英豪，名節雙懸日月高，血灑不妨山亦
J37nB392_p0644a04║醉，猶存松柏見貞操。（沈偶僧曰：「謾謾如松下風。」）
J37nB392_p0644a05║謫仙菴
J37nB392_p0644a06║竹裏仙居翠欲分，風敲石戶掩山雲，當年獨唱清平
J37nB392_p0644a07║調，漫散天香處處聞。（李膚公曰：「似謫仙人句。」）
J37nB392_p0644a08║白龍洞
J37nB392_p0644a09║傳說飛騰風雨遊，雙谿深鎖石門幽，山靈昨報重歸
J37nB392_p0644a10║壑，滿洞閒雲澹不收。（顧茂倫曰：「每于無可著想處，得最異之想，大奇大奇！」）
J37nB392_p0644a11║天馬十詠
J37nB392_p0644a12║二俊堂
J37nB392_p0644a13║英譽曾魁翰墨場，滿軒詞賦頌聯芳，名高山斗千秋
J37nB392_p0644a14║重，茅屋還存俎豆香。（孫無言曰：「弔二陸者，多貶刺之辭，此作不失忠厚和平之
J37nB392_p0644a15║遺。平原兄弟有靈，當復空山夜哭。」）
J37nB392_p0644a16║三高塚
J37nB392_p0644a17║壟上花開連理枝，四圍春色護穹碑，高人去後憑誰
J37nB392_p0644a18║弔，日落空山鳥語悲。（顧茂倫曰：「楊廉夫、錢思復為寓公，陸宅之乃郡人，太守林
J37nB392_p0644a19║公慶同葬之于山。人奇事奇，三百年後又得此詩。嘻，何多奇也！」）
J37nB392_p0644a20║雙松臺
J37nB392_p0644a21║森森臺畔立雙松，待鶴心堅不受封，幾度春秋無異
J37nB392_p0644a22║色，影搖千尺看飛龍。（畢西臨曰：「詩思堅挺，如勁艸之受疾風。」）
J37nB392_p0644a23║一柱石
J37nB392_p0644a24║臨虛峭似筍抽條，風雨揩磨渾不凋，只道近天剛尺
J37nB392_p0644a25║五，那知身已在雲霄。（金亦陶曰：「氣格高渾。」）
J37nB392_p0644a26║濯月泉
J37nB392_p0644a27║石出靈源照眼明，悠悠浮玉映山城，落花不與春流
J37nB392_p0644a28║去，深浸寒光轉二更。（顧樵水曰，「指月拈花，無處無玅悟。」）
J37nB392_p0644a29║看劍亭
J37nB392_p0644a30║干將亭下隱孤巒，付與春風帶露看，冷焰不隨天地
J37nB392_p0644b01║老，清光直射斗牛寒。（王雙白曰：「是說劍不是說劍，憑人築著築不著，莫負此老
J37nB392_p0644b02║婆心。」）
J37nB392_p0644b03║八仙坡
J37nB392_p0644b04║石坐群仙列紫苔，想從渡海入山來，松醪共飲三更
J37nB392_p0644b05║月，一曲清歌跨鶴回。（李膚公曰：「峰頭笙鶴，儼然未散。」）
J37nB392_p0644b06║半珠菴
J37nB392_p0644b07║誰剖珠函挂碧層，煙光欲露翠猶凝，曉來池上分清
J37nB392_p0644b08║影，半屬驪龍半屬僧。（葛瑞五曰：「千錘萬煉，絕不露半分斧鑿痕。」）
J37nB392_p0644b09║留雲壁
J37nB392_p0644b10║高崖花落蘚紛紛，峻峭何妨宿斷雲，顧影不嫌山寂
J37nB392_p0644b11║寞，疏鐘猶帶扣斜曛。
J37nB392_p0644b12║揖秀軒
J37nB392_p0644b13║春入朱欄夢眼醒，笑談面面海山青，簾前一樹山梧
J37nB392_p0644b14║好，時有清聲到耳聽。（王咸平曰：「詩以秀出，以秀入。」）
J37nB392_p0644b15║崑崗十詠
J37nB392_p0644b16║婉孌堂
J37nB392_p0644b17║貞風如昨想青袍，處士文章價並高，月照華堂憐影
J37nB392_p0644b18║瘦，偏宜擊缽助詩豪。（殳山夫曰：「婉孌堂為陳徵君初隱之地，後移居東佘白石。
J37nB392_p0644b19║起二句正指其實事，更得虛步。」）
J37nB392_p0644b20║神虎穴
J37nB392_p0644b21║曾聞聚石講山頭，伏虎還應似狎鷗，何日好風生穴
J37nB392_p0644b22║外，一聲長嘯滿林秋。（徐電發曰：「後二句用事化，用意沉。」）
J37nB392_p0644b23║紅菱渡
J37nB392_p0644b24║菱葉菱花傍水開，倒牽山色浸樓臺；一聲款乃微風
J37nB392_p0644b25║起，滿櫂清歌兩岸來。（陳長發曰：「竹枝詞無此清麗，采蓮歌無此靜遠。」）
J37nB392_p0644b26║楊柳橋
J37nB392_p0644b27║楊柳橋邊楊柳風，楊花點破碧玲瓏，不辭帆落谿風
J37nB392_p0644b28║裏，只看人梯水鏡中。（顧庶其曰：「絕句推青蓮、龍標第一，此作彷彿似之。」）
J37nB392_p0644b29║乞花場
J37nB392_p0644b30║閒情老作百花場，山水隨緣乞卉忙，信手攜來培一
J37nB392_p0644c01║徑，春風猶在四鄰香。（丘興雪曰：「徵君自詠，乃有此神境。」）
J37nB392_p0644c02║白駒泉
J37nB392_p0644c03║生芻空谷惜幽閒，時對清流見素顏，皎皎情懷君莫
J37nB392_p0644c04║問，遐心一片付潺湲。
J37nB392_p0644c05║涌月臺
J37nB392_p0644c06║夜光如水涌無聲，最喜登臺照影清，乍見只疑山雪
J37nB392_p0644c07║曉，細看又道海潮生。（顧茂倫曰：「陶煉洗剝，如仙人之三反毛，五伐髓，疑有龍伯
J37nB392_p0644c08║泛濤吹鐵笛至也。」）
J37nB392_p0644c09║紫藤徑
J37nB392_p0644c10║紫藤百尺走龍蛇，影動還驚艸字斜，兩岸人家如畫
J37nB392_p0644c11║裏，蒙茸一徑倒懸花。（俞無殊曰：「清老中娟姿躍出。」）
J37nB392_p0644c12║玉光亭
J37nB392_p0644c13║湖繞欄干野色侵，幽虛滿貯水雲深，偶來獨坐消閒
J37nB392_p0644c14║日，只有沙鷗識此心。（趙砥之曰：「玅在無意中說出。」）
J37nB392_p0644c15║攬翠閣
J37nB392_p0644c16║山家樓閣繞煙蘿，遠接嵐光挹翠多，昨日東風吹雨
J37nB392_p0644c17║後，窗前又見碧雲過。
J37nB392_p0644c18║九峰九詠
J37nB392_p0644c19║一峰梧館
J37nB392_p0644c20║曲曲清流繞萬松，山重重又水重重，鳳凰何處棲梧
J37nB392_p0644c21║館，只在雲間第一峰。（俞非指曰：「鳳凰山為九峰之冠，此詩亦可以冠九詠。」）
J37nB392_p0644c22║二峰嘯亭
J37nB392_p0644c23║攬德坡邊積翠濃，厙公採藥破苔封，一聲遠嘯閒亭
J37nB392_p0644c24║外，滿徑晴雲鎖二峰。（顧賓臣曰：「幽興。」）
J37nB392_p0644c25║三峰靜軒
J37nB392_p0644c26║蹊分雙嶺水淙淙，月隱東西破曉鐘，好向靜軒軒裏
J37nB392_p0644c27║問，佘山誰為號三峰？（周長康曰：「為子瞻只緣身在此山中句作一喝，宛然如遊
J37nB392_p0644c28║廬岳矣。」）
J37nB392_p0644c29║四峰隱廬
J37nB392_p0644c30║羽化丹丘樹化龍，雲生洞口艸生茸，遊人是處尋廬
J37nB392_p0645a01║隱，那識茅廬隱四峰？（徐行之曰：「絕去拖泥帶水。」）
J37nB392_p0645a02║五峰吟閣
J37nB392_p0645a03║薛子情留谷口逢，千林歸隱一枝笻，夜來吟罷離高
J37nB392_p0645a04║閣，猶自梯雲上五峰。（吳聞瑋曰：「玉屏在九峰中為最高峰，近來種梅萬株，▆▆
J37nB392_p0645a05║吟與詩尤清遠。」）
J37nB392_p0645a06║六峰琴齋
J37nB392_p0645a07║山老平原舊日容，鶴聲不返去何從？朱弦彈冷琴齋
J37nB392_p0645a08║月，尚有餘音響六峰。（顧英白曰：「如聞琴韻，在古松流水之間。」）
J37nB392_p0645a09║七峰雪堂
J37nB392_p0645a10║二俊風流錦繡胸，春光一片澹溶溶，誰將白雪堂前
J37nB392_p0645a11║和，留得高人在七峰。（陳集生曰：「高人題詠，勝于麗秋時，應有此嘆。」）
J37nB392_p0645a12║八峰竹樓
J37nB392_p0645a13║石壁雲開挹翠慵，當窗晴景抱遺蹤，金篩竹影樓頭
J37nB392_p0645a14║日，返照澂湖浸八峰。（顧始菴曰：「瀟灑家風。」）
J37nB392_p0645a15║九峰奕圃
J37nB392_p0645a16║一著先爭巧合縱，青山列局自天鎔，閒敲奕圃燈花
J37nB392_p0645a17║落，餘響悠悠散九峰。（趙山子曰：「九峰倡和詩，盈星充棟，推凌山英先生九絕為
J37nB392_p0645a18║壓卷。今得寒大師九詠，數百年後，重為山靈增色。」）
J37nB392_p0645a19║鳳凰山（陶九成隱地，有陳仲醇來儀堂。）
J37nB392_p0645a20║九山山以鳳為先，覽德雲閒不計年，山得鳳鳴君子
J37nB392_p0645a21║董，鳳因山顯昔人賢。非關靈彩殊群族，端是文華壓
J37nB392_p0645a22║眾巔，燕雀不須頻侍候，等閒相伴有林泉。（沈二聞曰：「作是
J37nB392_p0645a23║題者多矣，高言落落，所謂支通一義，四座莫不厭心者。」）
J37nB392_p0645a24║厙公山（厙公，秦時人。有《亢桑子》三卷，埋于山下。）
J37nB392_p0645a25║深谷人傳姓字芳，煙霞採遍信行藏，不聞荒艸埋丹
J37nB392_p0645a26║灶，惟見寒雲鎖亢桑。洞口樵歸風凜冽，巖頭仙去月
J37nB392_p0645a27║微芒，近來黃石無消息，剩有蒼松對夕陽。（俞犀月曰：「拔新
J37nB392_p0645a28║領異，胸懷所及，正自佳。」）
J37nB392_p0645a29║佘山（陳徵君眉公隱處，丐為東漢佘將軍封地。）
J37nB392_p0645a30║樹色空濛入漢侵，樵歌聲裏雜漁音，兩山煙雨徵君
J37nB392_p0645b01║畫，一徑松楸戰士心。芳艸巖生啼鳥過，秋風門掩落
J37nB392_p0645b02║花深，東西多有貞觀寺，莫向祗園覓上林。（馬橋菴曰：「兩山
J37nB392_p0645b03║煙雨一聯，足為隱君壯士千古生色。」）
J37nB392_p0645b04║神山（彭仙翁素雲棲此，有丹井蒲龕，一名細林。）
J37nB392_p0645b05║苔封畫棟半陰晴，對檻風篁巧奏笙，青鳥來時千嶂
J37nB392_p0645b06║曉，紫泥去後五雲生。屏開繡壁飛花柳，鏡展明湖語
J37nB392_p0645b07║燕鶯，盡道桃源多勝賞，爭如僊壑爽幽情。（趙又呂曰：「近讀
J37nB392_p0645b08║玉峰歸子遊細林諸詩，羨其才筆高奇。三復吾師之作，寫情使事，工麗而閒適，留連不能已。」）
J37nB392_p0645b09║薛山（一名玉屏山，薛道約煉丹處。）
J37nB392_p0645b10║不見真君禮斗壇，惟餘梅竹冷香攢，蓮池月出疑垂
J37nB392_p0645b11║釣，芝嶺星懸似煉丹。春老玉屏青不斷，秋深金剎夜
J37nB392_p0645b12║猶寒，空山火棗年常有，問是何人得解餐。（許竹隱曰：「春老、
J37nB392_p0645b13║玉屏二語鍊而淨，直是唐人警句。」）
J37nB392_p0645b14║機山（一名大陸山，陸士衡生此。有平原村。）
J37nB392_p0645b15║杉徑依稀舊日村，煙消轉覺鳥聲喧，攜來鐵甲衣邊
J37nB392_p0645b16║血，寫出丹霞嶺上魂。夜雨已憐猿鶴唳，青山未老姓
J37nB392_p0645b17║名存，平原不是無知識，那得清風守故園。
J37nB392_p0645b18║橫雲山（舊名雲山，陸士龍居些。有黃子久宅。）
J37nB392_p0645b19║高賢一去思依依，滿塢濤聲展化機，路僻從教頑石
J37nB392_p0645b20║變，巖深不道故人稀。謾憐客夢餘京洛，別有鄉心見
J37nB392_p0645b21║翠微，簇簇雲林知幾換，風流今已屬元暉。（陳白筆曰：「英氣
J37nB392_p0645b22║逸情，筆端鼓舞而出。二陸風流，庶幾不墜。」）
J37nB392_p0645b23║天馬山（千將鑄劍處，一名千山）
J37nB392_p0645b24║房星曾說產洼湄，降作無情骨更奇，剩得一身和露
J37nB392_p0645b25║宿，胡為千里帶雲馳？蹄邊艸色消閒日，勒下山光浴
J37nB392_p0645b26║半池，更有干將金氣在，夜深猶共吼坤維。（沈聲遠曰：「一結
J37nB392_p0645b27║闊合有情致。」）
J37nB392_p0645b28║崑山（二陸讀書處，世稱崑岡雙璧。）
J37nB392_p0645b29║松門石室靄煙中，徑入松門窈窕通，不有才華推二
J37nB392_p0645b30║俊，安留劍氣倚長空。文章老去連朝雨，俎豆新來拓
J37nB392_p0645c01║晚風，欲問玉光亭畔月，讀書今得幾人同。（王吉士曰：「清言
J37nB392_p0645c02║瀟灑，所謂溈水著地，正復縱橫流漫，使讀者自有名通之目。」）
J37nB392_p0645c03║石鼓山（附　著名赤壁，錢公鶴▆題為第十峰。）
J37nB392_p0645c04║誰將巨石結巖阿，閒叩聲聲靜裏過，磊落無心驚翡
J37nB392_p0645c05║翠，虛明有勢抱煙蘿。身環流水知音少，路接空山答
J37nB392_p0645c06║響多，不必桐魚頻搏拊，天然仙鼓協笙歌。（沈五玉曰：「山光
J37nB392_p0645c07║木色，靜氣逸情，披雜詠之，互有映發。」）
J37nB392_p0645c08║再登二十四峰關（前見赤壁題廿三峰，開今增▆山，改曰廿四峰。）
J37nB392_p0645c09║嵯峨徑入茂林繁，石上猶餘屐齒痕，曾帶朝霞來傑
J37nB392_p0645c10║閣，得看赤壁繞清源。山如識我情還切，鳥似留人語
J37nB392_p0645c11║更溫，既曰廿三何廿四，雲閒又道辨峰存。（周芝士曰：「清詞
J37nB392_p0645c12║麗句，競秀爭奇，使人飄飄有登勝之想。」）
J37nB392_p0645c13║九峰主人歌
J37nB392_p0645c14║山藤踏遍巒江沚，第一奇觀稱松水，峰峰屏列泖如
J37nB392_p0645c15║環，造物峻深雅無比。予每遨遊蒼翠中，呼仙呼釋問
J37nB392_p0645c16║主翁，盡道不知何者是，歸來滿袖貯清風。今晤九峰
J37nB392_p0645c17║欣有主，瀟灑嬾與塵作伍，慕道多年輕利名，機耶雲
J37nB392_p0645c18║耶非其數。時或同歌何有鄉，左佘右厙相和長，時或
J37nB392_p0645c19║同歌廣莫野，高踏鳳凰跨天馬。詞場墨陣排無讓，唯
J37nB392_p0645c20║善鐵崖呼欲上，九峰煙接眾峰煙，泖湖浪接澱湖浪。
J37nB392_p0645c21║天生奇境何磷磷，一日十登不厭頻，我愛青山藏我
J37nB392_p0645c22║拙，青山愛主得其人。寄語探幽俠劍客，風光莫並韶
J37nB392_p0645c23║光擲，好生擊碎利名關，來到九峰賡白雪。（程坦如曰：「通章
J37nB392_p0645c24║奇絕異絕，人境俱奪，玅在一結。」）
J37nB392_p0645c25║江南山水閒遠神秀，使人易就而難去者，無如吳
J37nB392_p0645c26║郡之城西、雲間之城北，群峰離立于平田▆水中，
J37nB392_p0645c27║無登涉之勞而有棲憩之適，覺山陰道上猶為遼
J37nB392_p0645c28║絕。余家青芝塢中有鄧尉山居十二詠，蓋志其近
J37nB392_p0645c29║者，杖笠所及多缺焉。寒松大師貽余《九峰艸》，雲間
J37nB392_p0645c30║諸山吟眺俱遍。師剎席在古青龍，非若余之朝夕
J37nB392_p0646a01║處乎山中，而詩乃數倍于余。昔帛道猷陵峰採藥，
J37nB392_p0646a02║觸興為詩；廬山諸道人遊石門，退而尋之崖谷之
J37nB392_p0646a03║間。會物無主，應不以情，而開興引人致深若此。今
J37nB392_p0646a04║于師之詩中往往遇之，余益爽然自失，因寄語于
J37nB392_p0646a05║師：九峰主人春秋有佳會以待客，歲為故事，點易
J37nB392_p0646a06║臺上道人作盧敖遊，可復返乎？余將與師扁舟赴
J37nB392_p0646a07║之鹿床。俞南史無殊拜手敬題
J37nB392_p0646a08║
J37nB392_p0646a09║
J37nB392_p0646a10║寒松操禪師九峰艸（終）