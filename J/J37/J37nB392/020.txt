J37nB392_p0646b01║寒松操禪師拈來艸（原版藏禮菴今收入全錄卷第二十）
J37nB392_p0646b02║龍眠方拱乾坦菴　婁東吳偉業梅村　選
J37nB392_p0646b03║荊谿　史惟圓雲臣　陳維崧其年　參
J37nB392_p0646b04║秋夜懷諸乾一、董德仲、倪思曼
J37nB392_p0646b05║秋聲來何處，老我湖上山，湖山堪寄跡，故人久未還。
J37nB392_p0646b06║沉吟扶杖起，問月出松關，明月殊不妄，照我鬢毛斑。
J37nB392_p0646b07║一步一俛首，徘徊興欲攀，仰天舒長嘯，餘響荅人寰。
J37nB392_p0646b08║寒泉流碎玉，落落瀉蘆灣，懷人千里夢，猿叫數峰間。
J37nB392_p0646b09║祝齊司馬
J37nB392_p0646b10║俯松山之東，蒼翠碧雲同，梅花綻庾嶺，竹韻和崆峒。
J37nB392_p0646b11║御屏日杲杲，靈樹月朧朧，支公年八十，渥赭顏如童。
J37nB392_p0646b12║不採商山芝，清閒樂春風，不馭蓬島鶴，瀟灑鳴秋空。
J37nB392_p0646b13║山深雲自在，倘佯於其中，可以永今古，吞吐氣成虹。
J37nB392_p0646b14║祝張太史
J37nB392_p0646b15║長生無異訣，恬澹貴天然。我聞廣成子，玄知大道先。
J37nB392_p0646b16║爾形不常役，素養碧嵒前。爾神常清淨，默契白雲邊。
J37nB392_p0646b17║瑤葩香雪几，坐看芝草鮮。況師人天者，裔出大金僊。
J37nB392_p0646b18║青山凝紫氣，綠竹護蒼煙。玉顏映春色，春色日生妍。
J37nB392_p0646b19║應與乾坤老，不隨景物遷。
J37nB392_p0646b20║秋日送北溟和尚遊雲門
J37nB392_p0646b21║吳江之水出青龍，微茫宛轉醉秋楓。秋楓一葉隨雲
J37nB392_p0646b22║駛，滿載新詩泛海東。海東雲門有六寺，此去先遊最
J37nB392_p0646b23║上峰。落霞過眼成殘夢，夕照連山點畫中。慚愧青溪
J37nB392_p0646b24║守株客，寂寥獨抱老焦桐。吳嶺風霜今更別，見人須
J37nB392_p0646b25║為剖虛衷。
J37nB392_p0646b26║祝戴文學
J37nB392_p0646b27║日麗南山山之陽，桐葉叢叢靈鳳翔。至人雲外空今
J37nB392_p0646b28║古，造物何心來禎祥。竹戛玉兮柏舒翠，薰風拂拂吐
J37nB392_p0646b29║清香。千齡應瑞結芝宇，古稀為晉碧霞觴。壽量期與
J37nB392_p0646b30║寶掌齊，長生何必羨雲房。心知和樂悅未央，山川稽
J37nB392_p0646c01║首祝無疆。永且逸兮順而康，御屏擁翠松風長。
J37nB392_p0646c02║行（居徑山特作）
J37nB392_p0646c03║翠踏浮雲碎，尋幽遶碧叢，千林雙徑出，萬壑一笻通。
J37nB392_p0646c04║步散長天外，身間夕照中，嘯聲來絕頂，引起四山風。
J37nB392_p0646c05║住
J37nB392_p0646c06║徑闢人來少，山深我得先，清池留好月，茅屋老蒼煙。
J37nB392_p0646c07║居竹連身瘦，棲霞帶影然，谿聲常在戶，春去不知年。
J37nB392_p0646c08║坐
J37nB392_p0646c09║日霽松梢淨，閒趺滿地金，禪餘青嶂迥，定徹白雲深。
J37nB392_p0646c10║艸健芽穿膝，苔幽翠溼襟，無人堪共語，萬籟坐成陰。
J37nB392_p0646c11║臥
J37nB392_p0646c12║不必胡床問，煙霞到處家，半簾垂紙帳，滿榻浸梅花。
J37nB392_p0646c13║門掩青山靜，雲眠白日斜，深嵒人事少，無復記年華。
J37nB392_p0646c14║賦得緣雲擬住最高峰
J37nB392_p0646c15║為愛青霄好，餘情總莫聞，卻招松頂鶴，同住嶺頭雲。
J37nB392_p0646c16║春色高低共，秋光爾汝分，是誰知此意，一徑下斜曛。
J37nB392_p0646c17║收春亭為徐平谷賦
J37nB392_p0646c18║愛此閒亭靜，開簾捲蓽蘿，林幽逢夏少，地暖得春多。
J37nB392_p0646c19║踏翠攜笻入，尋芳載酒過，止因徐孺在，倚檻發長歌。
J37nB392_p0646c20║阻雨泖上
J37nB392_p0646c21║飛閣驚風雨，凄凄動客吟，朝雲迷棟牖，空翠溼衣襟。
J37nB392_p0646c22║鴈陣投寒渚，濤聲隔遠林，旅懷空佇望，流水話知音。
J37nB392_p0646c23║石萬蒲
J37nB392_p0646c24║何來一寸碧，得占四時芳，老節非無萼，盤根別有香。
J37nB392_p0646c25║盆穿龍骨瘦，石露虎鬚長，莫與仙人採，春留入畫堂。
J37nB392_p0646c26║和胡旋九過訪弁山原韻
J37nB392_p0646c27║山靜人來少，文星照遠峰，臨流時踏翠，帶露幾扶笻。
J37nB392_p0646c28║嘯冷重嵒竹，吟深曲澗松，因思風度久，月夜喜相逢。
J37nB392_p0646c29║又
J37nB392_p0646c30║未識旋公面，冰霜我素欽，千山留客屐，一語見君心。
J37nB392_p0647a01║石老蒼苔瘦，嵒高古木森，不辭三徑杳，風裏再披襟。
J37nB392_p0647a02║過天童訪友
J37nB392_p0647a03║因探名藍勝，迢迢踏翠來，三唐留一寺，兩宋結層臺。
J37nB392_p0647a04║水自蓮橋出，雲從楓徑回，談深青嶂迥，身世等蓬萊。
J37nB392_p0647a05║冬日偶成
J37nB392_p0647a06║衲破無人補，簾疏待日遲，千峰清玉案，兩鬢老霜枝。
J37nB392_p0647a07║何處非佳致，相逢發雋思，滿庭楓葉落，清艷欲催詩。
J37nB392_p0647a08║又
J37nB392_p0647a09║曉起霜花瘦，風寒啟戶遲，篆煙凝素壁，梅蕊逗新枝。
J37nB392_p0647a10║游子留深意，歸人寄遠思，聽鴻來跡杳，清唳一行詩。
J37nB392_p0647a11║秋夜
J37nB392_p0647a12║星河斜未轉，漸漸火西流，月色憐清夜，砧聲報素秋。
J37nB392_p0647a13║人從霜下老，家在夢中遊，卻憶當年事，江湖一釣舟。
J37nB392_p0647a14║舟泊垂虹亭，贈客過訪
J37nB392_p0647a15║洞庭秋色好，一櫂泛東南，偶泊垂虹處，多逢逸士談。
J37nB392_p0647a16║晴湖開遠鏡，曉嶂潑孤嵐，共坐江雲冷，霜楓落葉酣。
J37nB392_p0647a17║熊司馬、蔣太史同遊張公洞
J37nB392_p0647a18║久熟張公洞，乘閒適勝遊，古藤欹怪石，飛乳結重樓。
J37nB392_p0647a19║雲竇通幽靜，霞光帶溼流，如何荒壞處，亦自有丹丘。
J37nB392_p0647a20║寄介大師
J37nB392_p0647a21║雲深環曲徑，萬竹隱玲瓏，光摘耶谿月，家傳弁岳風。
J37nB392_p0647a22║龍蛇遊筆底，花雨散庭中，他日予相訪，江天一櫂通。
J37nB392_p0647a23║訪徑山主人
J37nB392_p0647a24║兩載人三晤，唯窺豹一斑，禪心澄碧水，法眼老青山。
J37nB392_p0647a25║香散曇花靜，經翻貝葉閒，好同雲外客，日日笑松關。
J37nB392_p0647a26║和徐太史秋日見寄
J37nB392_p0647a27║風來吹我袖，桂溼夜光浮，石冷依雲坐，山深帶月遊。
J37nB392_p0647a28║情酣楓一徑，夢老菊三秋，幾得耶谿櫂，波乘客思悠。
J37nB392_p0647a29║懷湘翁和尚
J37nB392_p0647a30║夜靜蓮花漏，幽懷淡不勝，翻書惟自適，看竹共誰憑。
J37nB392_p0647b01║夢冷三江月，愁消一夕燈，迢迢山水杳，縮地愧無能。
J37nB392_p0647b02║曉泛太湖
J37nB392_p0647b03║虛白天初曉，山城動早炊，片帆收宿雨，滿櫂載寒漪。
J37nB392_p0647b04║濃淡雲中髻，東西水上眉，蒼茫渺無際，何處問鴟夷。
J37nB392_p0647b05║不流泉
J37nB392_p0647b06║源關知何代？澂澂異眾泉，名清慵逐浪，色皎可藏天。
J37nB392_p0647b07║曉掬爐峰翠，秋涵耶水煙，至今人不識，萬古伴逃禪。
J37nB392_p0647b08║程純士、楊昂霄、聚五、程敬三、謙益同移竹種
J37nB392_p0647b09║暮雨蓬門溼，根移宿土深，攝生唯有節，虛己欲無心。
J37nB392_p0647b10║己自林收暑，況逢山更陰，他時燈影下，宛若聽鳴琴。
J37nB392_p0647b11║楊箕六羽公、南一代工飲弁山岕片，次戴月
J37nB392_p0647b12║樓韻
J37nB392_p0647b13║品實龍團俊，吳興浪得名，引泉烹月白，和蕊瀉天清。
J37nB392_p0647b14║香帶三春秀，風隨兩腋生，坐深醒客醉，寧復釀群英。
J37nB392_p0647b15║十七夜雨後看月和韻
J37nB392_p0647b16║離畢纔霑潤，餘輝更覺圓，橫山流皎潔，跨海涌嬋娟。
J37nB392_p0647b17║眉挂千尋緣，心空萬里天，睢睢忘夜永，不復枕書眠。
J37nB392_p0647b18║次韻留別戴月樓
J37nB392_p0647b19║百雲無定跡，數載托門墻，未到稱觴日，先期祝畫堂。
J37nB392_p0647b20║一帆懸極浦，千里隔清光，惟有山前月，依依客路長。
J37nB392_p0647b21║蘆菴八詠
J37nB392_p0647b22║己亥春，涵公來余谿上，詢其居，曰蘆菴，以其環菴
J37nB392_p0647b23║皆蘆也。詢其境，曰雪浦，以其秋容橫徑，春色遶籬。
J37nB392_p0647b24║籬之右有谿，谿名返照，谿之東有閣，閣名迴瀾，前
J37nB392_p0647b25║汀宿鷺，後沼敷蓮，蓮沼之上，築室如斗，有霞可貯，
J37nB392_p0647b26║有月可乘，乃瓢月窩也。如是心竊嚮之，得假秋孟，
J37nB392_p0647b27║縱扁舟，凌積雪，悉如公所言成詠，以記即目，俾後
J37nB392_p0647b28║賞者知予境志。
J37nB392_p0647b29║蘆室
J37nB392_p0647b30║數椽雲裏縛危墻，風捲層層接浪長；秋岸柳殘猶積
J37nB392_p0647c01║絮，曉簷月落尚餘光。夢清似臥深嵒雪，坐冷疑談滿
J37nB392_p0647c02║室霜；何復空無塵一點？好將湖海盡含藏。
J37nB392_p0647c03║菊徑
J37nB392_p0647c04║稜稜石夢抱苔生，砌冷西風節操清，曲列繁葩開曙
J37nB392_p0647c05║色，斜分幽艷傲霜晴。送人欲語含香立，揖客無言帶
J37nB392_p0647c06║笑迎，步滑秋光侵履溼，偏迷歸路錦中行。
J37nB392_p0647c07║遶屋梅
J37nB392_p0647c08║冰肌照水萼初鮮，鐵骨橫聰影乍眠，暗有清香環竹
J37nB392_p0647c09║戶，瘦無寒葉泛流泉。四簷日煖開三徑，八面春消浸
J37nB392_p0647c10║一天，久羨主人多舊識，夜深風動月娟娟。
J37nB392_p0647c11║返照谿
J37nB392_p0647c12║薄暮西山蘸水涯，半竿返景釣平沙，龍鱗疊疊篩金
J37nB392_p0647c13║碎，燕尾離離剪玉斜。影倒堤邊分素練，光迴鏡裏織
J37nB392_p0647c14║流霞，乘閒小立桑榆外，上下隨波一望賒。
J37nB392_p0647c15║迴瀾閣
J37nB392_p0647c16║縈紆一片溯危樓，面面遊人倚碧流，簾入浮光清可
J37nB392_p0647c17║掬，檻凝浩色冷難收。遶簷淡浸雲天曉，倒影深驚海
J37nB392_p0647c18║國秋，半笛涼風閒縱目，山川消盡古今愁。
J37nB392_p0647c19║宿鷺汀
J37nB392_p0647c20║鳥落腥風染巨河，飄颻絲頂玉揩摩，煙棲恍似潮侵
J37nB392_p0647c21║岸，沙宿猶驚月映波。夜色踏殘寒不少，湖光點破碧
J37nB392_p0647c22║無多，週迴十里迷漁艇，曉散空餘綠漾莎。
J37nB392_p0647c23║菡萏池
J37nB392_p0647c24║盈盈數畝浸漁磯，露滴新荷色更肥，對月無人常欲
J37nB392_p0647c25║語，惜香有夢淡慵飛。光搖綠幹流斜影，彩織晴波浴
J37nB392_p0647c26║素輝，岸葦環舟人不見，清歌知有採蓮歸。
J37nB392_p0647c27║瓢月窩
J37nB392_p0647c28║斗大乾坤奪化工，虛心淡與玉蟾同，簷分眉黛浮清
J37nB392_p0647c29║影，輪抱詩瓢貯晚風。一室光留霄漢外，半間雲借廣
J37nB392_p0647c30║寒中，人家猶隔山前路，那有雞聲到澗東。
J37nB392_p0648a01║五旬初度
J37nB392_p0648a02║晴虛萬里鴈傳聲，天入冰壺影更清，丹灶與人既無
J37nB392_p0648a03║分，青山自是老閒情。不須露冷三更夢，空有秋高八
J37nB392_p0648a04║月明，嵒峻住來忘晝永，知非誰又學長生？
J37nB392_p0648a05║春日偶成
J37nB392_p0648a06║荼蘼香褪筍抽芽，門對蕭蕭竹幾家，鶯語垂楊聲漸
J37nB392_p0648a07║滑，人行芳艸興偏奢。煙霞錯落東西岸，桃李參差上
J37nB392_p0648a08║下花，回首渡頭風色淡，支笻閒數燕飛斜。
J37nB392_p0648a09║嚴太史、丁豸史同遊怪石塢，分韻得斑字
J37nB392_p0648a10║東風攜我一朝閒，礙徑蒼枝取次刪，樹老薜蘿生就
J37nB392_p0648a11║古，苔封石磴養成斑。乍看盡道雲歸壑，小立猶驚霧
J37nB392_p0648a12║宿山，笑指巉嵒猿莫度，倚松時見鶴飛還。
J37nB392_p0648a13║考盤謾興
J37nB392_p0648a14║谿風滿徑暗飛聲，竹裏人家帶翠耕，寧與乾坤藏古
J37nB392_p0648a15║拙，肯將歲月博虛名。煙深春色梅初放，香老秋容菊
J37nB392_p0648a16║又生，一片野情閒不徹，枝頭好鳥語分明。
J37nB392_p0648a17║過雲際寺
J37nB392_p0648a18║探幽獨得入重巔，一杖斜擔萬壑煙，水滿石潭龍乍
J37nB392_p0648a19║起，雲飛松徑鶴初眠。巡簾清磬敲明月，抱嶺疏鐘扣
J37nB392_p0648a20║碧天，何處僧歸谿上影？好來燈下共談禪。
J37nB392_p0648a21║細林懷古
J37nB392_p0648a22║高登仙徑欲尋蹤，丹灶煙消冷似冬，鹿去峰頭蒼蘚
J37nB392_p0648a23║積，鶴飛洞口白雲封。曉看柏葉疑清影，暮對梅花想
J37nB392_p0648a24║素容，只有細林山上月，還來夜夜照孤峰。
J37nB392_p0648a25║蘆灣釣艇
J37nB392_p0648a26║兩岸秋深色半殘，生涯分付一漁竿，花飛亂雪谿顏
J37nB392_p0648a27║老，日落清灣水面寒。碧藻戲魚翻錦浪，綠楊曳櫂下
J37nB392_p0648a28║晴灘，絲綸收拾渾無事，笑狎波鷗鏡裏看。
J37nB392_p0648a29║潮迴古岸
J37nB392_p0648a30║蓼汀秋老悵無涯，浙浙寒濤嚙淺沙，澗激千尋光涌
J37nB392_p0648b01║月，溯迴萬里氣蒸霞。疏楊帶雨隨風亂，小艇依鷗出
J37nB392_p0648b02║浦斜，遙望煙村迷埜渡，蘆灣隱隱幾漁家。
J37nB392_p0648b03║舟中值雪
J37nB392_p0648b04║遠近平鋪一色天，新詩滿載子猷船，紛投湖面尋無
J37nB392_p0648b05║跡，點綴梅腮看更鮮。歸鶴淡迷雲外樹，披蓑慵釣水
J37nB392_p0648b06║中煙，而今好劇剡谿興，謾枕寒流抱月眠。
J37nB392_p0648b07║鴈字二首
J37nB392_p0648b08║絕海排空筆勢寬，遠塗霞練飽風翰，篆成鳥跡煤還
J37nB392_p0648b09║溼，隸出龍文字欲乾。曉起仍將雲拂斷，夜深常把月
J37nB392_p0648b10║批殘，似知爻未分河洛，先展飛章壯大觀。
J37nB392_p0648b11║高揮瓔珞起霜風，點綴才情奪化工，雨過形鐫青玉
J37nB392_p0648b12║案，日斜影勒紫霞宮。乍看疑帶煙微抹，細認還連霧
J37nB392_p0648b13║薄籠，堪惜時文都掃地，故將古篆寄蒼穹。
J37nB392_p0648b14║江夏張千戶全家殉節和韻
J37nB392_p0648b15║煙捲黃沙鼓角時，一聲吹動滿城危；魂銷馬革荊山
J37nB392_p0648b16║冷，血濺蛾眉漢水知。細雨催花添客淚，空林啼鳥代
J37nB392_p0648b17║人悲；全家雖載千秋史，金碧還留佛火垂。（剩一子出家）
J37nB392_p0648b18║和拙菴大師崆峒山寄懷
J37nB392_p0648b19║頻年蹤跡傍雲寒，雲水空濛鼓櫂難，不有▆風回邃
J37nB392_p0648b20║谷，何來好月下晴灘？懷君襟度三江闊，笑我鬚眉半
J37nB392_p0648b21║雪漫，峰泖只今情更好，片帆莫惜剡谿歡。
J37nB392_p0648b22║和霞胤大師春日過訪韻
J37nB392_p0648b23║多年瓢笠嬾為裝，喜遇交知舊話長，暖入谿頭春雪
J37nB392_p0648b24║霽，晴回谷口早梅香。愛君瀟灑常牽思，愧我疏慵老
J37nB392_p0648b25║更狂，把手山前時一笑，童心未改任風霜。
J37nB392_p0648b26║和汪周士季青過訪韻
J37nB392_p0648b27║常年竹屋老山家，慵向侯門轉法華，分野忽來雙德
J37nB392_p0648b28║宿，煙雲影動半窗斜。時遊碧嶂同尋藥，閒品清泉共
J37nB392_p0648b29║煮茶，天亦有情留客意，故將風雨阻嚚譁。
J37nB392_p0648b30║影息空林嬾渡杯，足音高蹈遠纖埃，談深石上連雲
J37nB392_p0648c01║坐，嘯徹松間跨鶴回。茶熟清泉翻蟹眼，香銷活火宿
J37nB392_p0648c02║螺灰，淵明莫訝山齋冷，他日乘閒須再來。
J37nB392_p0648c03║春日閒居和韻二首
J37nB392_p0648c04║霜翎無復憶蘇眈，翠旭猶思訪劍南，風綻好花偏訝
J37nB392_p0648c05║妒，雲依怪石乍疑貪。輕煙小浦梳晴鷺，細雨空階浴
J37nB392_p0648c06║曉蠶，自是山家多逸趣，棋分仙子共攜籃。
J37nB392_p0648c07║欲卜幽棲老益耽，幽棲原不在終南，影垂柳葉因絲
J37nB392_p0648c08║細，香結桃花為子貪。三箬風清啼越鳥，五峰日暖簇
J37nB392_p0648c09║吳蠶，春深是處園林好，摘得青青蕨滿籃。
J37nB392_p0648c10║輓默符大師
J37nB392_p0648c11║寂歷青山鳥不鳴，池塘芳草夢初驚，影分隻鴈雲千
J37nB392_p0648c12║里，魂散孤鴒月五更。春樹依依添黯色，秋江浩浩瀉
J37nB392_p0648c13║愁聲，忍看白社今寥落，風雨黃昏滿室生。
J37nB392_p0648c14║南洲和尚白雲夜話
J37nB392_p0648c15║鐘沉古寺漏聲殘，喜對幽人興未闌，蕉葉驚心來暮
J37nB392_p0648c16║雨，蘭香有意薦春盤。敲窗竹影隨風弄，墮席燈花帶
J37nB392_p0648c17║笑看，自是話深眠不得，一聲旅鴈破雲寒。
J37nB392_p0648c18║偕諸禪者雙石庵移貓竹
J37nB392_p0648c19║分得淇園襲暗香，飄飄林外碎琳琅，半生活計餘三
J37nB392_p0648c20║徑，千個閒情可一方。鸞鳳棲殘因節勁，魚龍釣盡為
J37nB392_p0648c21║竿長，此君不作趨炎態，常伴山家六月涼。
J37nB392_p0648c22║社日新晴同諸子集戴文學草堂，次韻二首
J37nB392_p0648c23║陰雲散盡起和風，誰露晴光野色融，雨霽子林山欲
J37nB392_p0648c24║翠，天開萬境日初紅。奇花約我招陳子，芳草催人訪
J37nB392_p0648c25║戴公，曉出橋邊聞鳥語，青霄不與昨時同。
J37nB392_p0648c26║暗度陽和擘柳風，晴攜藜杖帶泥融，山含宿潤微拖
J37nB392_p0648c27║碧，花擁晴嵐淡抹紅。明月滿懷歸劍叟，白雲幾樹挂
J37nB392_p0648c28║壺公，侍中也道田家樂，笑指春光處處同。
J37nB392_p0648c29║宗學博過訪和韻
J37nB392_p0648c30║深入煙霞何有鄉，誰來車馬曉飛揚，傳經幾度開文
J37nB392_p0649a01║苑，曳履頻遊選佛場。皖水風高聲遞遠，君山月朗影
J37nB392_p0649a02║流長，白雲意欲連宵話，他日還期到上方。
J37nB392_p0649a03║圓通大殿上梁兼贈笑翁和尚
J37nB392_p0649a04║弘濤峻秀壓群山，大啟圓通紫翠間；彩結珠林瞻佛
J37nB392_p0649a05║地，霞流金碧擁禪關。千尋殿聳天花墜，百丈嵒開海
J37nB392_p0649a06║鶴還；遙望庭前香篆細，滿爐雲靄鷓鴣斑。
J37nB392_p0649a07║和戴恂九春日過訪韻
J37nB392_p0649a08║香老梅花識素心，無干寵辱古猶今，文章不易連城
J37nB392_p0649a09║璧，聲價先馳翰墨林。明月一壺青嶂曉，高風滿徑碧
J37nB392_p0649a10║雲深，朝來展讀臨軒外，錯落珠璣助客吟。
J37nB392_p0649a11║讀衍慶堂詩
J37nB392_p0649a12║門環翠靄萃英賢，滿座清風別一天，引鶴徐行流水
J37nB392_p0649a13║外，攜梅同醉畫堂前。裁成雲錦人爭羨，瀉出珠胎世
J37nB392_p0649a14║並傳，不獨洛陽增紙價，會須忙殺市書船。
J37nB392_p0649a15║宗堂種桂
J37nB392_p0649a16║朝移雙桂植庭中，老翠連雲抱曉風，香散黃金來佛
J37nB392_p0649a17║國，影分碧玉自仙宮。參差皓月陰猶霽，點綴輕煙淡
J37nB392_p0649a18║欲籠，笑倚闌干清夜永，時聞蟾窟覓芳叢。
J37nB392_p0649a19║竹筆筒銘
J37nB392_p0649a20║三笑圖，三松筆，我銘之，成三絕。
J37nB392_p0649a21║端硯銘二首
J37nB392_p0649a22║端谿產英，水玉函聲。曷表爾德，曰恒堅貞。
J37nB392_p0649a23║金全其聲，玉全其質。德潤煙霞，眼明鴝鵒。不雨長陰，
J37nB392_p0649a24║無霜自肅。堅而不頑，靜而克淑。吾是以知端方之品，
J37nB392_p0649a25║皆可以入聖賢之室。
J37nB392_p0649a26║竹秘閣銘
J37nB392_p0649a27║日新月新，乃規乃式。清在爾躬，玉咨爾德。處己虛心，
J37nB392_p0649a28║同人有節。雪後君子，為天下則。
J37nB392_p0649a29║題畫
J37nB392_p0649a30║嵒峻虛含碧，霞明谿欲曉，秋來柳不疏，山色青無了。
J37nB392_p0649b01║春日遊鐵壁居（三絕）
J37nB392_p0649b02║露深花不語，風淡竹生濤，遊遍日將暖，呼童解縕袍。
J37nB392_p0649b03║梅老籬邊雨，石廚香且甜，住僧留我宿，款待不須鹽。
J37nB392_p0649b04║嵒畔煙如滴，有人高負暄，問君何所取，山鳥識人言。
J37nB392_p0649b05║竹杖
J37nB392_p0649b06║不必輕投棄，時陪出遠山，摩娑青骨瘦，常帶白雲還。
J37nB392_p0649b07║蒲團
J37nB392_p0649b08║片雲鋪地穩，山靜不知年，坐冷初晴夜，從他欲雪天。
J37nB392_p0649b09║癭瓢
J37nB392_p0649b10║閒貯雲千頃，高懸月半鉤，翛然天地外，樂飲孰同流。
J37nB392_p0649b11║先師窣堵自辛亥至甲子告成，匠人索塔石
J37nB392_p0649b12║之直昕夕促迫，鬻衣缽償之不足，則變青羶
J37nB392_p0649b13║基業猶未給也，感成八首
J37nB392_p0649b14║偈書八月別維揚，一櫂仙龕載墅航，歸砌善權經七
J37nB392_p0649b15║載，是誰卜地問真藏。
J37nB392_p0649b16║簾穿紫燕舞雙雙，殿老無人撫石幢，偃柏不聞山雀
J37nB392_p0649b17║噪，巉嵒惟剩籜龍降。
J37nB392_p0649b18║鴈序推予穴可尋，眠牛早購誼捐金，山來話到全無
J37nB392_p0649b19║主，空有冰霜一片心。
J37nB392_p0649b20║聯芳六七水雲親，履未西歸各隱淪，已道豐碑摩歲
J37nB392_p0649b21║月，不聞遠櫂訪嶙峋。
J37nB392_p0649b22║同出師門志各堅，清標嵩岳起家傳，非關道阻雙魚
J37nB392_p0649b23║杳，只為多參解脫禪。
J37nB392_p0649b24║二七功成九月中，青羶變盡缽囊空，欲賒玉露酬鐫
J37nB392_p0649b25║客，先鬻金飆償石工。
J37nB392_p0649b26║門開一室貯煙霞，老去空山兩鬢華，世事渾成原上
J37nB392_p0649b27║露，人情總付水中花。
J37nB392_p0649b28║鐺煮乾坤帶晚炊，光生窣堵月臨池，那知無限山川
J37nB392_p0649b29║意，總在源流不盡時。
J37nB392_p0649b30║龍華十詠
J37nB392_p0649c01║彌勒峰
J37nB392_p0649c02║坦腹何年降翠微，青山不老笑忘歸，非關雲月頻來
J37nB392_p0649c03║去，自是襟懷朗素輝。
J37nB392_p0649c04║青龍岡
J37nB392_p0649c05║幾曲稜層幾曲斜，蜿蜒蒼翠轉天涯，不須潭上僧擎
J37nB392_p0649c06║缽，遠自東來作護沙。
J37nB392_p0649c07║獅子嵒
J37nB392_p0649c08║白澤峨峨語碧蒼，嶙峋山色遠昂藏，天教生在千嵒
J37nB392_p0649c09║上，不待聲傳百卉芳。
J37nB392_p0649c10║象王峰
J37nB392_p0649c11║六牙高獻鬱崔嵬，隱隱無驚石上雷，謾道春深花不
J37nB392_p0649c12║入，長流噴鼻繞溪回。
J37nB392_p0649c13║花石澗
J37nB392_p0649c14║誰來石上種芳叢，不逐清流繞澗東，料得春歸無著
J37nB392_p0649c15║處，群英轉闕水晶宮。
J37nB392_p0649c16║寶珠池
J37nB392_p0649c17║松杉倒水綠雲垂，半畝環塘合浦移，只為夜光常在
J37nB392_p0649c18║沼，卻教龍鳳到山池。
J37nB392_p0649c19║六和泉
J37nB392_p0649c20║誰引曹源滴滴清，天光和月繞山城，不因六寶供千
J37nB392_p0649c21║指，爭得長空作雨聲。
J37nB392_p0649c22║天井嶺
J37nB392_p0649c23║甃碧嵒嵒貯石坡，玲瓏孤聳響山阿，人來谷口探奇
J37nB392_p0649c24║勝，不是雲過即鳥過。
J37nB392_p0649c25║嘯月臺
J37nB392_p0649c26║層臺四出倚雲林，似與清光好更深，夜靜時來留客
J37nB392_p0649c27║坐，一聲長嘯碧千尋。
J37nB392_p0649c28║怪石塢
J37nB392_p0649c29║層層石浪涌谿山，曲徑高低翠靄間，雲捲渾如秋水
J37nB392_p0649c30║骨，雨晴錯認落星灣。
J37nB392_p0650a01║皖桐八詠
J37nB392_p0650a02║桐梓晴嵐
J37nB392_p0650a03║丹嶂橫開水墨屏，樵歌谷口畫中聽，遠分山市千尋
J37nB392_p0650a04║碧，淡抹仙嵒一帶青。
J37nB392_p0650a05║練潭秋月
J37nB392_p0650a06║雲根淨洗貯深淵，蕩漾晴空一鏡懸，別是冰壺清有
J37nB392_p0650a07║露，波光占斷十分圓。
J37nB392_p0650a08║投子曉鐘
J37nB392_p0650a09║夢破城頭韻更清，猶疑絕頂扣新晴，非關古寺聲沉
J37nB392_p0650a10║遠，盡入松風徹五更。
J37nB392_p0650a11║孔城暮雪
J37nB392_p0650a12║寒光壓屋寂無聲，歲晚林巒玉疊成，欲訪前人偃臥
J37nB392_p0650a13║處，梅花冷笑自知情。
J37nB392_p0650a14║浮山夕照
J37nB392_p0650a15║霞流淡影泛岧嶢，樹轉餘輝翠欲漂，直繫長繩牽返
J37nB392_p0650a16║照，莫教倒景入波搖。
J37nB392_p0650a17║樅川夜雨
J37nB392_p0650a18║林深黛色掩寒扉，帆捲漁燈帶濕歸，滴碎山川侵客
J37nB392_p0650a19║夢，洗清天地悟禪機。
J37nB392_p0650a20║竹湖落鴈
J37nB392_p0650a21║翠繞雲山水遶空，字排沙磧印歸鴻，不知紫塞春風
J37nB392_p0650a22║裏，何似清波閬苑中。
J37nB392_p0650a23║荻埠歸帆
J37nB392_p0650a24║野岸蕭蕭浸碧流，扶疏黃葉捲歸舟，晚來一幅霜天
J37nB392_p0650a25║景，和影和帆帶月收。
J37nB392_p0650a26║禮菴八詠（菴為師所築，退居守百老人塔）
J37nB392_p0650a27║離墨峰
J37nB392_p0650a28║天開仙嶂出雲端，丹灶縣嵒挹露寒，翠壓芙蓉平地
J37nB392_p0650a29║起，嵐分陽羨半山看。
J37nB392_p0650a30║善卷洞
J37nB392_p0650b01║林深空谷倚山隈，漁櫂無從載月來，澗底水墨龍起
J37nB392_p0650b02║處，年年常見碧桃開。
J37nB392_p0650b03║九斗壇（梁武帝祈雨處）
J37nB392_p0650b04║錯落瑤臺石徑分，空山老樹帶斜曛，六龍去後秋風
J37nB392_p0650b05║冷，鶴化壇前一片雲。
J37nB392_p0650b06║萬松嶺
J37nB392_p0650b07║林立森森展翠屏，影搖十里老龍形，不消圖畫鵝谿
J37nB392_p0650b08║絹，秀拔江南萬仞青。
J37nB392_p0650b09║洞山泉
J37nB392_p0650b10║一泓卓出碧雲涼，清瀉時翻玉線長，曉起坡前和露
J37nB392_p0650b11║汲，深林靜泛落花香。
J37nB392_p0650b12║明月池
J37nB392_p0650b13║風生細浪鏡中圓，一片寒濤浸遠天，誰把冰壺移在
J37nB392_p0650b14║此，清光放出影娟娟。
J37nB392_p0650b15║藏真塔（即百老人窣堵坡）
J37nB392_p0650b16║老去雲霞一塔新，風摩金碧淨無塵，夜來石上聞天
J37nB392_p0650b17║語，何處青山不待人。
J37nB392_p0650b18║待仙橋
J37nB392_p0650b19║飛虹百尺鎖柔條，素練難將翠影飄，竹杖曉來因俟
J37nB392_p0650b20║客，閒行不覺過仙橋。
J37nB392_p0650b21║寶嚴八詠（寶嚴出名，即雲際寺）
J37nB392_p0650b22║吳中石像
J37nB392_p0650b23║吳中浮出露金容，一片晶光燦影重，不為乾坤開寶
J37nB392_p0650b24║筏，那知山水毓靈蹤。
J37nB392_p0650b25║宋世槐陰
J37nB392_p0650b26║翠積千條雨露新，前朝金碧蔭無塵，黃花溪畔年年
J37nB392_p0650b27║發，惟有山僧是故人。
J37nB392_p0650b28║石屋嵐橋
J37nB392_p0650b29║嵯峨石室鎖莓苔，簾外嵐生戶半開，宛轉蒼龍晴臥
J37nB392_p0650b30║影，路通宵漢待仙來。
J37nB392_p0650c01║考峰峙錫
J37nB392_p0650c02║為解山前兩虎爭，一峰高峙碧雲擎，林間雨過天風
J37nB392_p0650c03║起，多少人傳振錫聲。
J37nB392_p0650c04║東林吐月
J37nB392_p0650c05║亭亭翠聳樹邊多，夜涌冰壺漾碧蘿，山白盡驚天乍
J37nB392_p0650c06║曉，溪明又道水生波。
J37nB392_p0650c07║西澗鳴泉
J37nB392_p0650c08║源出石谿響翠微，涓涓右繞瀉珠璣，等閒不放漁舟
J37nB392_p0650c09║入，雨化空聲夾岸飛。
J37nB392_p0650c10║石蚌含珠
J37nB392_p0650c11║石涵瑞彩露猶藏，百嶂仙嵒吐夜光，瑩徹胎間搖藻
J37nB392_p0650c12║麗，影分潭底照流長。
J37nB392_p0650c13║金雞宿水
J37nB392_p0650c14║芥羽星睛鑑碧漣，慵裝錦翼鬥花前，朝陽不唱山邊
J37nB392_p0650c15║日，踏水惟眠鏡裏天。
J37nB392_p0650c16║白雲八詠
J37nB392_p0650c17║香爐寺
J37nB392_p0650c18║霧靄樓臺日上遲，沉檀煙煖噴金獅，欲尋芳馥來山
J37nB392_p0650c19║谷，只在氤氳未篆時。
J37nB392_p0650c20║白雲山
J37nB392_p0650c21║玉屏高倚列奇峰，曉接嵐光簇影重，有意伴僧閒抱
J37nB392_p0650c22║石，無心不復遠從龍。
J37nB392_p0650c23║遶佛徑
J37nB392_p0650c24║霽碧星河永夜清，盤空燈火遶山城，風隨徑轉更三
J37nB392_p0650c25║漏，月引人歸磬一聲。
J37nB392_p0650c26║出水蓮（山形如蓮，前臨溪水）
J37nB392_p0650c27║香清雲錦綻煙波，石瓣層層挹翠多，開有年深常欲
J37nB392_p0650c28║語，更無人向虎谿過。
J37nB392_p0650c29║流金▆（▆即蓮心，師塔建此）
J37nB392_p0650c30║疊嶂遙開一鑑圓，白雲捧出碧嵒前，煙流仙沼堪成
J37nB392_p0651a01║畫，風靜蓮臺足隱禪。
J37nB392_p0651a02║步月臺
J37nB392_p0651a03║雲銷石磴月華侵，碎踏寒輝涌碧岑，皎潔不嫌山寂
J37nB392_p0651a04║莫，留連似與客情深。
J37nB392_p0651a05║帶玉谿
J37nB392_p0651a06║堤分燕尾漾清灣，十里銀濤束半山，有問晴飛何處
J37nB392_p0651a07║雪，谿聲遙指白雲間。
J37nB392_p0651a08║迴龍岡
J37nB392_p0651a09║遠出天門躍翠虯，飛騰千仞浪中浮，隨蜒隨蜿橫雲
J37nB392_p0651a10║外，知是崢嶸幾度秋。
J37nB392_p0651a11║龍門八詠
J37nB392_p0651a12║龍門
J37nB392_p0651a13║高登禹浪轉星河，隱隱重關翠靄多，曉起噓雲天外
J37nB392_p0651a14║去，惟餘石戶掩松蘿。
J37nB392_p0651a15║瀑布
J37nB392_p0651a16║一派空飛萬斛珠，風吹不斷接雲衢，金波莫與山收
J37nB392_p0651a17║拾，留取鉤簾挂石臞。
J37nB392_p0651a18║羅漢峰
J37nB392_p0651a19║西來不愛白雲乘，擁翠跏趺最上層，明月也知青嶂
J37nB392_p0651a20║好，晴空先照坐禪僧。
J37nB392_p0651a21║天方池
J37nB392_p0651a22║半畝天開石上流，波光湛湛冷煙浮，凌晨花落千峰
J37nB392_p0651a23║影，薄暮風生一片秋。
J37nB392_p0651a24║白龍潭
J37nB392_p0651a25║光分素練半晴陰，滿沼腥風襲遠岑，想是曉登三汲
J37nB392_p0651a26║浪，嵒邊猶剩一池深。
J37nB392_p0651a27║雨珠崖
J37nB392_p0651a28║石老空林雨蚌胎，人疑合浦夜光回，寒輝點點山藏
J37nB392_p0651a29║媚，莫使驪龍盡日猜。
J37nB392_p0651a30║古藤洞
J37nB392_p0651b01║門開萬壑鎖煙霞，草長仙蹤一徑斜，滿壁龍蛇搖翡
J37nB392_p0651b02║翠，和風送出碧桃花。
J37nB392_p0651b03║獅子峰
J37nB392_p0651b04║峭拔孤峰搏象形，玲瓏萬仞眼懸星，風生大壑渾疑
J37nB392_p0651b05║吼，會有人從月下聽。
J37nB392_p0651b06║山居
J37nB392_p0651b07║九峰翠色連三泖，四海晴光共一天，盡是我曹囊裏
J37nB392_p0651b08║句，尋詩何必到梅邊。
J37nB392_p0651b09║靜裏清飆自掩門，山中別是一乾坤，七松五柳高風
J37nB392_p0651b10║在，雙桂三花古道存。
J37nB392_p0651b11║經脫白處（崇禎癸未，薙髮桐城地藏關，七日即遍參。康熙癸亥，過此感賦。）
J37nB392_p0651b12║撥草桐陽翠滿樓，繞城山水轉長流，翻思髮落軒前
J37nB392_p0651b13║日，一杖翛然四十秋。
J37nB392_p0651b14║煙霞盟久未登樓，櫂轉煙霞接上流，忽聽山城相耳
J37nB392_p0651b15║語，聲聲道我鬢垂秋。
J37nB392_p0651b16║六十自敘
J37nB392_p0651b17║夢託高僧兩鬢霜，聲啼戶外報更長；當年愧與潮同
J37nB392_p0651b18║日，此夕空傳滿室香。（母氏夢僧借寓，產時聞香。）
J37nB392_p0651b19║時逢犬吠起塵沙，教秉方規義更嘉，祇為酬金全不
J37nB392_p0651b20║顧，始知清白可傳家。（甲戌民變，家君救方氏數十人，報千金不受，咸以義士稱之。）
J37nB392_p0651b21║深入鋒波覓二親，號天弗應淚痕新，不因別硯投空
J37nB392_p0651b22║谷，爭得椿萱脫苦辛。（明季寇亂，父傷母溺，遍覓無音，代酬夙志。）
J37nB392_p0651b23║遍詢煙水浩無邊，暗度韶光廿七年，坐破蒲團知幾
J37nB392_p0651b24║幾？得來玅處不須傳。（晉謁廿餘知識，末後脫穎弁山記莂，時年已廿七矣。）
J37nB392_p0651b25║青龍十載善權三，轉入爐峰（即香爐寺）草木酣，石丈詢窮
J37nB392_p0651b26║雲際（寺名）路，浮圖仍遶國山嵐。（尋師塔址，數卜名山，吉壞難求，仍遵遺命。）
J37nB392_p0651b27║巋巋窣堵未成功，問鼎人來劫火空，築室暫期安樂
J37nB392_p0651b28║院，弁山權肅舊家風。（寺占塔荒，不遑居處，暫赴兩山為權守之計。）
J37nB392_p0651b29║一塔培成十六春，禮菴（廬名）猶待再來人，緣茲重謝靈
J37nB392_p0651b30║山召，日埽蒼苔補石垠。（時憶再來之識，築室獨居，頻辭外請。）
J37nB392_p0651c01║晴光攜我繞仙岑，摩撫碑幢護上林，六十一翁何處
J37nB392_p0651c02║問？瘦笻只在白雲深。（塔事告竣，命僧代守，歸憩白雲。）
J37nB392_p0651c03║讀木崖集
J37nB392_p0651c04║風雅爭傳紀有年，忽遺珠玉滿庭前，情知陶謝應無
J37nB392_p0651c05║敵，寫入香山第一篇。
J37nB392_p0651c06║乾坤老我不知年，姓字時聞客在前，一帶雲霞裁古
J37nB392_p0651c07║句，兩京風月展長篇。
J37nB392_p0651c08║訪投子青祖塔（《傳燈》載：祖塔三峰巷後，明人依葬，片石僅存，瞻禮感賦。）
J37nB392_p0651c09║前朝金碧叩西鄰，斷碣相傳欲隱淪，不是龍眠山上
J37nB392_p0651c10║月，常年誰照塔中人。
J37nB392_p0651c11║再上層巒翠密遮，林荒塔老夕陽斜，殘雲滿徑誰收
J37nB392_p0651c12║拾，閒殺三峰幾樹花。
J37nB392_p0651c13║寓靈泉，陳越樓、姚羹湖、丹楓潘木崖、戴叔冶、
J37nB392_p0651c14║方世五東來過訪
J37nB392_p0651c15║別後鴻奇半有無，高軒遠過草亭孤，徑荒無假凌晨
J37nB392_p0651c16║掃，天遣簷華洗石衢。
J37nB392_p0651c17║深林寂寂鎖蒼苔，惟有白雲去復來，靈鵲不曾傳信
J37nB392_p0651c18║至，燈花昨為故人開。
J37nB392_p0651c19║柳外旌旂拂曉塵，英耆驚喜白頭新，那知一會靈山
J37nB392_p0651c20║客，來訪三生石上人。
J37nB392_p0651c21║編百老和尚全錄有感
J37nB392_p0651c22║遵選遺編刻不停，渾忘寒暑逼微形，裁成一字分今
J37nB392_p0651c23║古，寫就千章冠丙丁。
J37nB392_p0651c24║深懷剞劂遇人稀，誰是同知慧命微，欲向鋒前陳錦
J37nB392_p0651c25║繡，先從紙上燦珠璣。
J37nB392_p0651c26║法檀滿載訪知音，古道無人冷淡深，款乃一聲山月
J37nB392_p0651c27║上，娟娟照我廿年心。
J37nB392_p0651c28║懷淨土（得南無十二字）
J37nB392_p0651c29║稽首西方孰指南，一程十萬鏡中函，蓮壺聲滴花間
J37nB392_p0651c30║漏，點點催歸客未諳。
J37nB392_p0652a01║荷生王沼露香無，遠散雲光列畫圖，因憶天台華兩
J37nB392_p0652a02║勝，樂邦端不越長途。
J37nB392_p0652a03║果結禪林隱淨阿，花開淨社繞禪河，永明禪學猶崇
J37nB392_p0652a04║淨，禪淨誰分水上波。
J37nB392_p0652a05║瑤階寶樹色堅彌，樓閣參差蘸碧池，歇祖相逢時一
J37nB392_p0652a06║笑，故鄉謂我到何遲。
J37nB392_p0652a07║朝朝斫額望彌陀，一別慈顏幾夏過，叩到中峰天欲
J37nB392_p0652a08║曉，雙雙白鶴舞雲和。
J37nB392_p0652a09║一朵蓮開生一佛，池澂七寶風微拂，優曇現不在西
J37nB392_p0652a10║東，掩映交光香馥鬱。
J37nB392_p0652a11║迦陵疇昔曾同願，大事多逢知識勸，一日護生十二
J37nB392_p0652a12║時，半函課唄聲千萬。
J37nB392_p0652a13║花綻蓮池託化生，香風遠引繞金城，輪珠百八誰為
J37nB392_p0652a14║念，念到無聲莫問程。
J37nB392_p0652a15║風送梵音過嶺西，梵音不輟轉前谿，但蒙大士舒光
J37nB392_p0652a16║照，早得彌陀引手攜。
J37nB392_p0652a17║晴湖萬頃𣵪無方，載出新荷滿櫂香，佛繞長隄聲遠
J37nB392_p0652a18║近，月高古塔影微茫。
J37nB392_p0652a19║霽碧關河千嶂淨，鳥鳴時雜人歌詠，休從象外覓西
J37nB392_p0652a20║方，端在目前嘗揜映。
J37nB392_p0652a21║金臺何日臨東土，接引人歸千佛數，非颱非幡任捲
J37nB392_p0652a22║舒，花開花謝無今古。
J37nB392_p0652a23║舟發楊子江，訪青龍北和尚，議刻先師遺稿
J37nB392_p0652a24║櫓聲搖拽水聲清，千里尋幽一櫂輕，獨抱琴書梯白
J37nB392_p0652a25║浪，不知身在畫圖行。
J37nB392_p0652a26║凍解陽和霽水濱，江頭浪暖早逢春，不辭一葉浮千
J37nB392_p0652a27║頃，猶把珠璣覓故人。
J37nB392_p0652a28║再發楊子江，會青龍方丈，丐梓百老人法檀
J37nB392_p0652a29║斜披細雨涉江干，又是春光一度看，但得遺篇開夢
J37nB392_p0652a30║眼，何妨白髮走波瀾。
J37nB392_p0652b01║刊梨曾約叩朱扉，蹋遍空江帶雪歸，驚起風前雙白
J37nB392_p0652b02║鷺，似知識我故飛飛。
J37nB392_p0652b03║三發楊子江，抵青龍，圓成先老和尚全錄
J37nB392_p0652b04║空濛煙水暗晴窗，挾艇飛來白鳥雙，為竟瑤章消歲
J37nB392_p0652b05║月，朢中三復過龍江。
J37nB392_p0652b06║曉泛晴川訊隱淪，到門喜見舊來人，書成笑對前年
J37nB392_p0652b07║樹，遙映由拳雨後新。
J37nB392_p0652b08║同青龍北和尚送老師全集入楞嚴大藏
J37nB392_p0652b09║兩兩冰心水一灣，知心猶在海邊山，遺風載上鴛湖
J37nB392_p0652b10║月，深貯樓臺翠靄間。
J37nB392_p0652b11║繡棗期圓託上方，慧光滿載問行藏，滄江與我情何
J37nB392_p0652b12║好，來往波中已四霜。
J37nB392_p0652b13║囑託楞嚴經主事
J37nB392_p0652b14║鐫書不問歲時遙，一字功成一淚消，雨後風前收拾
J37nB392_p0652b15║好，莫教零落委塵囂。
J37nB392_p0652b16║留別青龍北和尚
J37nB392_p0652b17║數載深談喜有期，此情惟許白雲知，霜顏客別霜顏
J37nB392_p0652b18║客，後會遙知是幾時。
J37nB392_p0652b19║雲開沙渚送歸鴻，早發吳歌浩渺中，回首龍江波浪
J37nB392_p0652b20║闊，片帆千里飽春風。
J37nB392_p0652b21║秋夜吟
J37nB392_p0652b22║漏寂山城獨掩門，幾家砧杵亂黃昏，風前落葉吟訴
J37nB392_p0652b23║句，隔岸鐘聲欲斷魂。
J37nB392_p0652b24║送耿玉齊歸楚
J37nB392_p0652b25║白雲江上櫓聲柔，劃破波心兩道流，今日送君離古
J37nB392_p0652b26║渡，他時應夢洞庭秋。
J37nB392_p0652b27║遊虎丘
J37nB392_p0652b28║天外披雲入寺中，點頭石老憶生公，澗邊鶴去人何
J37nB392_p0652b29║在，萬古霜摩一劍風。
J37nB392_p0652b30║夕照
J37nB392_p0652c01║斜穿石竇山光紫，倒射籬根草色黃，任是魯戈揮不
J37nB392_p0652c02║住，餘暉一徑下牛羊。
J37nB392_p0652c03║題點易臺
J37nB392_p0652c04║昔人點易坐高臺，點罷臺空人不來；今對易臺留夜
J37nB392_p0652c05║月，莫隨朱露點蒼苔。
J37nB392_p0652c06║蘆花
J37nB392_p0652c07║皎似梅花淡不香，平鋪數里欲飛揚，看來月下寒無
J37nB392_p0652c08║影，細剪秋風兩岸霜。
J37nB392_p0652c09║贈送袁重其
J37nB392_p0652c10║吳水悠悠不計年，吳山渺渺隱高賢，鬚眉尚未知袁
J37nB392_p0652c11║子，耳畔惟聞霜哺篇。
J37nB392_p0652c12║再遊西湖
J37nB392_p0652c13║春風再到武林遊，花半含悲柳半愁，剩有湖光山色
J37nB392_p0652c14║在，六橋不見舊蘭舟。
J37nB392_p0652c15║西湖老我每偷閒，廿載重遊鏡裏山，花柳盡銷峰骨
J37nB392_p0652c16║露，空餘橋畔水潺潺。
J37nB392_p0652c17║登太平寺萬壽閣
J37nB392_p0652c18║大江西下九龍蟠，高閣凌霄入畫看，拍遍闌干天欲
J37nB392_p0652c19║暮，濤聲猶帶雨聲寒。
J37nB392_p0652c20║即景回文次韻
J37nB392_p0652c21║雲堆巧石山塗墨，畫入詩情風捲煙，群艸鬥香花細
J37nB392_p0652c22║細，老松篩影月娟娟。
J37nB392_p0652c23║詩從無字處生，還從有字處覓，執一失一，不墮枯
J37nB392_p0652c24║葉邊，即逐亂流中去矣。寒松和尚禪宗峻峭，音節
J37nB392_p0652c25║高超，有字無字，兩際俱斷，信手拈來，溯洄波浪，吞
J37nB392_p0652c26║吐風雲，知師之詣於此道者深也。有客持師集過
J37nB392_p0652c27║梅村，問：「詩從何處生？」曰：「千林雙徑出，萬壑一笻通。」
J37nB392_p0652c28║又問：「詩從何處覓？」曰：「卻招松頂鶴，同住嶺頭雲。」是
J37nB392_p0652c29║為序。婁東吳偉業盥手謹題
J37nB392_p0652c30║寒松操禪師拈來艸（終）