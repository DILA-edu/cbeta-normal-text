J37nB393_p0658b01║華巖還初佛禪師語錄卷下
J37nB393_p0658b02║門人寂遐等編
J37nB393_p0658b03║機緣
J37nB393_p0658b04║師乃蜀省富順縣人，父姓高，母楊氏，第四子。于二十
J37nB393_p0658b05║五依師翁聖可和尚雉落。師初參靈峰大師，問：「如何
J37nB393_p0658b06║是觀自在？」峰坐定，云：「自在觀音。」師云：「在甚麼處？」峰云：
J37nB393_p0658b07║「當面不識。」師便喝，峰云：「臨濟四喝，你者是那喝？」師又
J37nB393_p0658b08║喝，峰云：「我三十年參方，今日始見半個禪。」師又同眾
J37nB393_p0658b09║喫茶，峰云：「山僧有一隻聖箭，東邊要射西邊大將軍。」
J37nB393_p0658b10║師云：「折卻了也。」峰云：「你甚處見得？」師桌上一掌，峰云：
J37nB393_p0658b11║「未在。」師云：「百拶碎。」傍有一僧云：「好隻聖箭射不著。」師
J37nB393_p0658b12║劈面便掌。
J37nB393_p0658b13║師參雲峰體宗和尚，師問：「四大幻身將甚麼作主？」峰
J37nB393_p0658b14║卓拄杖一下，師云：「謝和尚指示。」峰呵呵大笑，師禮拜。
J37nB393_p0658b15║旬日，又問：「頭頭是法，何一法著力？」峰便打，師云：「學人
J37nB393_p0658b16║不用者一法。」峰云：「你道來看。」師便喝，峰又打，師禮拜。
J37nB393_p0658b17║三十日，普茶，又問：「三十日到來，將甚麼作把柄？」峰云：
J37nB393_p0658b18║「一碟黃䭔兩碗茶。」師云：「恰好下口。」峰云：「恐脹壞汝肚
J37nB393_p0658b19║皮。」師云：「飽休。」
J37nB393_p0658b20║師參昭覺丈和尚，結制落堂，師問：「盡大地是箇鐵饅
J37nB393_p0658b21║頭，被者漢一拳打破。」覺云：「百拶碎始得。」師拂袖歸眾。
J37nB393_p0658b22║師參華巖師翁和尚，一日入方丈，問：「有佛處不可住，
J37nB393_p0658b23║無佛處急走過。如何是有佛處？」和尚便喝，師禮拜，尚
J37nB393_p0658b24║云：「你是會得拜？會不得拜？」師云：「傍觀者親。」尚云：「你喚
J37nB393_p0658b25║甚麼作傍觀者？」師又拜，尚云：「卻成兩個。」師拂袖便出。
J37nB393_p0658b26║一日，疑德山公案，聞住火板畢，和尚纔出方丈，師迎
J37nB393_p0658b27║住云：「鐘未響，鼓未鳴，向甚麼處去？」尚劈面便掌，師云：
J37nB393_p0658b28║「且喜和尚會末後句。」尚云：「不勞重拈出。」
J37nB393_p0658b29║師翁和尚一日落堂，問：「文殊是七佛之師，因甚出女
J37nB393_p0658b30║子定不得？」師云：「話頭忘卻了。」又問：「罔明初地菩薩因
J37nB393_p0658c01║甚出女子定得？」師云：「猶有話頭在。」又問：「女子具甚麼
J37nB393_p0658c02║手眼得近佛座？」師遂作女人拜。尚云：「我與你作揖又
J37nB393_p0658c03║作麼生？」師又作女人拜，和尚便打。從此機緣時時相
J37nB393_p0658c04║契，以偈印云：「言下知端的，宗通說亦通。不懷人我見，
J37nB393_p0658c05║定絕五家宗。」
J37nB393_p0658c06║本師和尚舉：「世尊不說說，迦葉不聞聞。」常示人參究。
J37nB393_p0658c07║師入廚問僧云：「你作麼生參究？」僧展兩手云：「叫我參
J37nB393_p0658c08║個甚麼？」師云：「被我勘破。」傍有一僧豎拳云：「還勘得破
J37nB393_p0658c09║者個麼？」師云：「腳忙手亂作麼？」
J37nB393_p0658c10║師入堂，一僧云：「作麼生？」師云：「數珠。」僧云：「不必數。」師云：
J37nB393_p0658c11║「在我手裏。」僧云：「既在手裏，數他作麼？」師云：「切莫空過。」
J37nB393_p0658c12║師見一雞與人相鬥，其人打之。師入堂，問僧云：「參禪
J37nB393_p0658c13║人何不相救？」僧云：「豈不聞庵內人不知庵外事？」師云：
J37nB393_p0658c14║「一等死漢。」僧云：「只今是死？是活？」師云：「你自定當看。」僧
J37nB393_p0658c15║云：「生死事盡在我手裏。」師云：「你將甚麼作生死？」僧擬
J37nB393_p0658c16║議，師便打。
J37nB393_p0658c17║解制後，僧問：「今年有多少人坐禪？」師云：「二十餘人。」進
J37nB393_p0658c18║云：「有幾人打破漆桶？」師云：「箇箇打破。」進云：「既是打破，
J37nB393_p0658c19║見甚麼道理？」師拈紙示之。進云：「有紙拈紙，無紙拈箇
J37nB393_p0658c20║甚麼？」師云：「待你打破漆桶來向汝道。」
J37nB393_p0658c21║一僧辭去，師云：「鐵釘飯，木楂羹，是難吞吐，故汝辭去。」
J37nB393_p0658c22║有二僧在傍皆擬議，師云：「果然。」一僧云：「師也承當不
J37nB393_p0658c23║下。」師云：「賊過張弓。」
J37nB393_p0658c24║梁居士問：「行則同行，坐則同坐，臥則同眠，阿那個是
J37nB393_p0658c25║父母未生前本來面目？」師云：「你即今在甚麼處？」士云：
J37nB393_p0658c26║「在者裏。」師云：「者裏是甚麼？」士擬議，師便打，士一喝，師
J37nB393_p0658c27║打云：「你再喝一喝看。」士便拜，師又打，士云：「清風與明
J37nB393_p0658c28║月。」師云：「不是。」遂徵云：「靈龜豫曉，因甚不知其死？」士擬
J37nB393_p0658c29║議，師便開示，士禮退。
J37nB393_p0658c30║師入堂，僧問：「金剛經上有四眼，是那四眼？」師云：「一一
J37nB393_p0659a01║問將來。」進云：「如何是天眼？」師豎起拳。進云：「如何是佛
J37nB393_p0659a02║眼？」師放下拳。進云：「如何是法眼？」師便喝。進云：「如何是
J37nB393_p0659a03║慧眼？」師云：「你向者一喝會得，許你具一隻眼。」
J37nB393_p0659a04║師入堂考工，問一僧：「你讀儒書耶？」進云：「是。」師云：「吾無
J37nB393_p0659a05║隱乎爾，你作麼生會？」僧拂袖歸眾，師便打。
J37nB393_p0659a06║問一僧：「父母未生前，如何是本來面目？」僧便喝。師云：
J37nB393_p0659a07║「除了者一喝又作麼生？」僧擬議，師便打。
J37nB393_p0659a08║又問一僧：「父母未生前，如何是本來面目？」僧云：「頭頭
J37nB393_p0659a09║撞著。」師云：「父母未生前，那裏是你開口處？」僧擬議，師
J37nB393_p0659a10║便打。
J37nB393_p0659a11║入室
J37nB393_p0659a12║僧入，師云：「你每日經樓上看經，將那一句了你生死？」
J37nB393_p0659a13║僧彈指一下，師云：「者箇是過去諸佛的，那個是你的？」
J37nB393_p0659a14║僧云：「一刀兩斷。」師云：「將甚麼作刀？」僧豎起拳，師云：「猶
J37nB393_p0659a15║做手腳在。」
J37nB393_p0659a16║僧入，師云：「生從何來？死從何去？」僧云：「無來無去。」師云：
J37nB393_p0659a17║「我早上考工，你在甚麼處？」僧默然，師云：「你無言，我無
J37nB393_p0659a18║語。」
J37nB393_p0659a19║僧入，師云：「你一向住山，你將住山道一句來。」僧便喝，
J37nB393_p0659a20║師云：「嚇殺老僧。」
J37nB393_p0659a21║僧入，師云：「不思善，不思惡，那個是省上座本來面目？」
J37nB393_p0659a22║僧便喝，師云：「一喝如金剛王寶劍，一喝如踞地獅子，
J37nB393_p0659a23║一喝如探竿影草，一喝不作一喝用。你是那一喝？」僧
J37nB393_p0659a24║默然，師云：「參去。」
J37nB393_p0659a25║僧入，師云：「我前日問汝西宗，汝不會，今日道看。」僧云：
J37nB393_p0659a26║「本來面目。」師云：「你將甚麼作本來面目？」僧云：「一嘴黑
J37nB393_p0659a27║鬍子。」師云：「燒了時如何？」僧無語。
J37nB393_p0659a28║僧入，師云：「未開口時我便棒，是賞？是罰？」僧云：「是賞。」師
J37nB393_p0659a29║云：「老僧未拈棒時作麼生？」僧豎起拳，師云：「燒了時又
J37nB393_p0659a30║作麼生？」僧以腳畫地作圓相，師云：「腳忙手亂。」
J37nB393_p0659b01║僧入，師以拄杖卓一卓，云：「會麼？」僧云：「不會。」師打，云：「會
J37nB393_p0659b02║麼？」僧云：「不會。」師又打。
J37nB393_p0659b03║僧入，師云：「今早打汝三棒，你道是賞是罰？」僧云：「是賞。」
J37nB393_p0659b04║師云：「賞在甚處？」僧云：「在和尚。」師又打，云：「再喫一頓。」
J37nB393_p0659b05║僧入，師云：「萬法歸一，一歸何處？」僧云：「遊山翫水。」師云：
J37nB393_p0659b06║「虛費草鞋錢。」
J37nB393_p0659b07║僧入，師云：「你在老和尚處為侍者，和尚向你說甚麼？」
J37nB393_p0659b08║僧云：「無法可說。」師云：「你即今說的聻？」僧擬議，師云：「莫
J37nB393_p0659b09║道無法好。」
J37nB393_p0659b10║僧入，師云：「你遊遍諸方，真實道一句看。」僧云：「無實處。」
J37nB393_p0659b11║師云：「空過一生。」僧拂袖便行，師云：「果然空過。」
J37nB393_p0659b12║僧入，師云：「三界惟心，萬法惟識，因甚今日不知明日
J37nB393_p0659b13║事？」僧云：「不向和尚道。」師云：「不妨道看。」僧云：「若向和尚
J37nB393_p0659b14║道，矢上加尖。」師云：「果然。」
J37nB393_p0659b15║一沙彌入，師云：「如何是孝順之子？」沙彌無語。師代云：
J37nB393_p0659b16║「吾常于此切。」
J37nB393_p0659b17║僧入，師拈布毛吹一吹，云：「會麼？」僧無語。師云：「老僧吹
J37nB393_p0659b18║布毛是微處，如何是你映微？」僧又無語。師云：「參去。」
J37nB393_p0659b19║僧入，師云：「有句無句，如藤倚樹，樹倒藤枯，句歸何處？」
J37nB393_p0659b20║僧云：「收放在此。」師云：「甚麼所在，說收說放？」僧禮退。
J37nB393_p0659b21║僧入，師云：「念佛的是誰？」僧云：「打三入室。」師云：「打三入
J37nB393_p0659b22║室與你甚麼相干？」僧便喝，師云：「你者一喝是念佛底，
J37nB393_p0659b23║是不念佛底？」僧云：「不會。」師云：「參去。」
J37nB393_p0659b24║一僧入方丈作禮云：「做工夫不上路，請和尚開示。」師
J37nB393_p0659b25║召云：「近前來。」僧便近前。師云：「你參的是甚麼話頭？」僧
J37nB393_p0659b26║云：「父母未生前。」師云：「你問我，向你道。」僧便退身問云：
J37nB393_p0659b27║「父母未生前，如何是本來面目？」師招手云：「近前來。」僧
J37nB393_p0659b28║又近前。師云：「誰敢駭汝？」僧云：「不會。」師云：「誰道汝不上
J37nB393_p0659b29║路？」
J37nB393_p0659b30║師問居士：「你者一月在甚麼處住？」士云：「城中。」師云：「是
J37nB393_p0659c01║甚麼境界？」士豎起拳，師云：「把火來燒卻。」士又豎起拳，
J37nB393_p0659c02║云：「還燒得者箇麼？」師云：「送者亡。」士出去。
J37nB393_p0659c03║一僧號自圓，師呼近前，僧便作禮，師以竹篦向地打
J37nB393_p0659c04║圓相云：「會麼？」僧云：「不會。」師云：「何不道自圓？」
J37nB393_p0659c05║一僧辭去，師云：「開春本堂和尚歸院，你還來否？」僧云：
J37nB393_p0659c06║「來。」師云：「你有常住所繫放不下。」僧云：「大限臨頭，有甚
J37nB393_p0659c07║所繫？」師云：「既然如是，且住莫去。」僧云：「暫時未了。」師云：
J37nB393_p0659c08║「果然放不下。」
J37nB393_p0659c09║拈古
J37nB393_p0659c10║昔有一老宿，一夏不為師僧說話，有一僧云：「一夏來
J37nB393_p0659c11║只恁空過，不敢望和尚說佛法，得聞正因兩字也得。」
J37nB393_p0659c12║老宿聞云：「闍黎莫誓速，若論正因，一字也無。」道了叩
J37nB393_p0659c13║齒云：「適來無端不合與麼道。」鄰房有老宿聞云：「好一
J37nB393_p0659c14║釜羹，被一顆鼠糞污卻。」雪竇云：「誰家釜裏沒一兩顆？」
J37nB393_p0659c15║拈云：「二老宿瞞天說價，就地還錢，者僧雖爾憨癡，也
J37nB393_p0659c16║解捋虎鬚。何也？不入虎穴，焉得虎子？」
J37nB393_p0659c17║神仙僧密禪師與洞山同行次，見白兔走過，仙云：「俊
J37nB393_p0659c18║哉！」洞曰：「作麼生？」仙曰：「大似白衣拜相。」洞曰：「老老大大，
J37nB393_p0659c19║作與麼說話。」仙曰：「你又作麼生？」洞曰：「積代簪纓，暫時
J37nB393_p0659c20║落魄。」拈云：「神仙亦非欠少，大似拋磚引玉；洞山也不
J37nB393_p0659c21║較多，與人拔楔抽釘。雖然如是，殊不知遭人檢點，檢
J37nB393_p0659c22║點個甚麼？貪觀天上月，失卻手中橈。」
J37nB393_p0659c23║舉古
J37nB393_p0659c24║舉：「須菩提說法，帝釋雨花。尊者問云：『此花從天得耶？』
J37nB393_p0659c25║帝釋云：『弗也。』『從地得耶？』帝釋云：『弗也。』『從人得耶？』帝釋
J37nB393_p0659c26║云：『弗也。』『從何得耶？』帝釋舉手。尊者云：『如是，如是。』」師云：
J37nB393_p0659c27║「尊者是肯他雨花耶？是肯他舉手耶？諸人點檢得出，
J37nB393_p0659c28║許你諸人具眼；其或未然，猶隔津在。」
J37nB393_p0659c29║頌古
J37nB393_p0659c30║睹星悟道。
J37nB393_p0660a01║六年冷坐雪山中，寒艷雰雰逐滿空，忽睹明星開正
J37nB393_p0660a02║眼，無端玅用一腔紅。
J37nB393_p0660a03║女子出定。
J37nB393_p0660a04║兩兩三三，父父子子，看來好事不如無耳。愚而能智，
J37nB393_p0660a05║智而能愚，一條拄杖兩人舁。
J37nB393_p0660a06║昔有一老宿，不為師僧說話因緣。
J37nB393_p0660a07║尊宿也不說，者僧也不疑，任麼傍不肯，俱是丈夫兒。
J37nB393_p0660a08║黃龍三關。
J37nB393_p0660a09║生緣佛手與驢腳，把住玄關別一天，若契其機掉背
J37nB393_p0660a10║去，不如脅下便還拳。
J37nB393_p0660a11║靈雲見桃花悟道。
J37nB393_p0660a12║觸目明明是眼華，其中不肯有玄沙，眼無筋也舌無
J37nB393_p0660a13║骨，總到而今不作家。
J37nB393_p0660a14║婆子燒菴。
J37nB393_p0660a15║正恁麼時生鐵鑄，何妨逆境共相依。老婆非是顯乖
J37nB393_p0660a16║俏，把火燒菴圖地肥。
J37nB393_p0660a17║萬法歸一，一歸何處？
J37nB393_p0660a18║大人機變，猶如急箭，直透九重，不掛一線。
J37nB393_p0660a19║僧問石門：「年窮歲盡時如何？」門云：「東村王老夜
J37nB393_p0660a20║燒錢。」
J37nB393_p0660a21║問甚分明答甚奇，何嘗節外更生枝，一生伎倆渾然
J37nB393_p0660a22║盡，到處逢人痛著錐。
J37nB393_p0660a23║僧問洞山：「如何是衲僧孔竅？」山云：「十八女子不
J37nB393_p0660a24║繫裙。」
J37nB393_p0660a25║明明一句通方語，堪與時人共舉揚，隨類現形俱漏
J37nB393_p0660a26║泄，呼奴作主太郎當。
J37nB393_p0660a27║僧問溈山：「如何是百丈真？」山下禪床叉手而立。
J37nB393_p0660a28║又問：「如何是和尚真？」山便坐。
J37nB393_p0660a29║二真不假丹青畫，起倒分明說似伊。的是從源親見
J37nB393_p0660a30║得，神頭鬼面露家私。
J37nB393_p0660b01║神仙僧密禪師與洞山同行次，見白兔走過因
J37nB393_p0660b02║緣。
J37nB393_p0660b03║玉兔能狡猾，突出令人看。猶被他換卻，刺腦入膠盆。
J37nB393_p0660b04║疏山手中握木蛇，僧問：「和尚手中是甚麼？」山提
J37nB393_p0660b05║起云：「曹家女。」
J37nB393_p0660b06║平常捏怪沒遮攔，見者聞者毛骨寒。佛口蛇心咸莫
J37nB393_p0660b07║測，活人抬在死人棺。
J37nB393_p0660b08║青原令石頭持書與南嶽讓和尚，問不慕諸聖
J37nB393_p0660b09║因緣。
J37nB393_p0660b10║去去來來為甚忙？草鞋足下路頭長。雖然不動纖毫
J37nB393_p0660b11║也，依舊遭他一斧傷。
J37nB393_p0660b12║又
J37nB393_p0660b13║險處險兮平處平，莫將知解妄疏親。從來不借他人
J37nB393_p0660b14║力，無輻高車任縱橫。
J37nB393_p0660b15║紫玉山道通禪師，因于頔問：「如何是黑風吹其
J37nB393_p0660b16║船舫，漂墮羅剎鬼國？」通云：「客作漢，問與麼事作
J37nB393_p0660b17║什麼？」于失色。通云：「即此便是黑風吹其船舫，漂
J37nB393_p0660b18║墮羅剎鬼國。」于便作禮。
J37nB393_p0660b19║瞞天說價，就地還錢。等閒一喚，萬法周圓。兩眼瞠開
J37nB393_p0660b20║誰少欠，惡因緣是好因緣。
J37nB393_p0660b21║布袋和尚。
J37nB393_p0660b22║布袋布袋，是何三昧？惑亂于人，有甚自在？不如放下
J37nB393_p0660b23║空手行，一任優游無罣礙。
J37nB393_p0660b24║黃龍誨機問巖頭：「如何是祖師西來意？」頭云：「你
J37nB393_p0660b25║解救餈麼？」機云：「解。」頭云：「救餈去。」機又問玄泉，泉
J37nB393_p0660b26║拈起皂角云：「會麼？」機云：「不會。」泉放下皂角作洗
J37nB393_p0660b27║勢，機便作禮云：「原來佛法無別。」泉云：「你見甚麼
J37nB393_p0660b28║道理？」機云：「某甲問巖頭，頭云：『你解救餈麼？』豈不
J37nB393_p0660b29║是解黏？今日和尚拈皂角亦是解黏，所以道無
J37nB393_p0660b30║別。」泉呵呵大笑，機乃有省。
J37nB393_p0660c01║救餈皂角攪肚腸，呵呵含笑絕商量。東家中毒西家
J37nB393_p0660c02║發，始信婆婆是小娘。
J37nB393_p0660c03║僧問趙州：「如何是佛？」州云：「庭前柏樹子。」
J37nB393_p0660c04║果甚希奇老趙州，隨機應變最難酬，通身手眼通身
J37nB393_p0660c05║用，馬子驢兒喚作牛。
J37nB393_p0660c06║我在葉縣備曾試之，十首。
J37nB393_p0660c07║莫將此事當尋常，惡罵捶打忍耐強。幾番曲折成良
J37nB393_p0660c08║器，始得春光化日長。
J37nB393_p0660c09║千磨百折最為良，不是浮山誰敢當？如水投水盈一
J37nB393_p0660c10║器，方堪法社作金湯。
J37nB393_p0660c11║縱有許多不稱意，翻然改換是良方。大乘根器非容
J37nB393_p0660c12║易，葉縣浮山一脈長。
J37nB393_p0660c13║巧梓方能裁曲直，何嘗枉費一莖材。只因繩墨有差
J37nB393_p0660c14║舛，縱是靈樁也受災。
J37nB393_p0660c15║不憚春秋並暑寒，秖圖打破者泥團，一毫頭上翻觔
J37nB393_p0660c16║斗，天自高兮地自寬。
J37nB393_p0660c17║死生二字日隄防，叩彼明師益我長。何必安排再巧
J37nB393_p0660c18║妙，實心達本自承當。
J37nB393_p0660c19║纔乍相逢怒氣昂，任憑惡水反安庠。撼搖不動一株
J37nB393_p0660c20║樹，堪與行人作蔭涼。
J37nB393_p0660c21║婆心不厭加鞭策，直指男兒入眾流。上古焉能如此
J37nB393_p0660c22║切，千軍易得將難求。
J37nB393_p0660c23║專心慕道謾徘徊，大山火輪赴善財。樓閣門開見彌
J37nB393_p0660c24║勒，一聲含笑嘆奇哉。
J37nB393_p0660c25║曹洞宗風賴阿誰？遠公隻手可能為？故教異苗翻茂
J37nB393_p0660c26║盛，密固靈根總不遺。
J37nB393_p0660c27║白雲問：「公輔牛淳乎？」
J37nB393_p0660c28║照用同時以叱之，牛淳不懼逆風吹，輕蹄踏破煙花
J37nB393_p0660c29║後，直入眾群也大奇。
J37nB393_p0660c30║退思日用與理矛盾者極多。
J37nB393_p0661a01║工夫如似剝芭蕉，芭蕉剝盡理自消，到此不須求玄
J37nB393_p0661a02║玅，頭頭法法具該超。
J37nB393_p0661a03║扣彼所長，礪我所短。
J37nB393_p0661a04║立行丈夫志，為法渾忘卑。扣彼所長處，輔我不足而。
J37nB393_p0661a05║今古之模範，天人之道師。
J37nB393_p0661a06║古人一日不作，一日不食之戒。
J37nB393_p0661a07║前輩力行後作標，不惟日長道根苗。時人若效前賢
J37nB393_p0661a08║志，千兩黃金也易消。
J37nB393_p0661a09║豫備則無患。
J37nB393_p0661a10║樞機于未發，時刻謹隄防。一朝伎倆盡，漆桶忽放光。
J37nB393_p0661a11║城東老母，不欲見佛。
J37nB393_p0661a12║與佛同生不認真，隱跡藏蹤太不仁，如斯苦解就陰
J37nB393_p0661a13║止，倒轉鎗旗劈面陳。
J37nB393_p0661a14║摩訶祖師。
J37nB393_p0661a15║苦骨勞形怎放過，摩訶二字口中歌，歌來歌去無歌
J37nB393_p0661a16║也，煮石烹砂滋味多。
J37nB393_p0661a17║金剛圈。
J37nB393_p0661a18║尋常道箇金剛圈，方則方兮圓則圓，要與揚岐同出
J37nB393_p0661a19║氣，還當鼻孔自遼天。
J37nB393_p0661a20║栗棘蓬。
J37nB393_p0661a21║栗蓬無味使君參，擬議思量便不安，臨濟兒孫非捏
J37nB393_p0661a22║怪，尋常茶飯幾人餐。
J37nB393_p0661a23║無位真人。
J37nB393_p0661a24║兩眼瞠開無少欠，朝朝起倒共相隨，聞聲見色誰能
J37nB393_p0661a25║會，只許佳人獨自知。
J37nB393_p0661a26║臨濟四喝。
J37nB393_p0661a27║全提正令已施行，不動干戈見太平，四海聞名天下
J37nB393_p0661a28║治，宗風大振鬼神欽。
J37nB393_p0661a29║惡聲震動大雄峰，裂破魔宮透九重。百獸聞之皆腦
J37nB393_p0661a30║裂，千妖百怪盡藏蹤。
J37nB393_p0661b01║入門慣弄探頭竿，亦任與麼徹骨寒，若是玲瓏師子
J37nB393_p0661b02║子，當機覿面不相瞞。
J37nB393_p0661b03║我王庫裏原無物，狹路相逢豈放過。一手抬兮一手
J37nB393_p0661b04║搦，大家齊唱太平歌。
J37nB393_p0661b05║兩堂首座齊下喝。
J37nB393_p0661b06║老漢恁麼道短長，兩堂首座錯承當。雖然賓主明如
J37nB393_p0661b07║日，莫認細姑作小娘。
J37nB393_p0661b08║二禪客。
J37nB393_p0661b09║問師佛法從何入？喝下分明意路灰，任麼也是蝦𨁝
J37nB393_p0661b10║跳，何曾出得斗中來？
J37nB393_p0661b11║大顛擯首座。
J37nB393_p0661b12║顆顆明珠一百八，機前不薦似乎瞎，三三兩兩透重
J37nB393_p0661b13║關，不怕石頭行路滑。
J37nB393_p0661b14║獅兒返擲復同行，痛為深加不順情，只教銀牆與鐵
J37nB393_p0661b15║壁，私通車馬恁施乘。
J37nB393_p0661b16║雪覆千山，因甚孤峰不白。
J37nB393_p0661b17║銀玉覆千山，孤峰不點雪。瞞頇天下人，長處誰知得。
J37nB393_p0661b18║虎以肉為食，因甚不食其子？
J37nB393_p0661b19║鼻孔遼天怒氣昂，橫身獨露令人忙。雖然以肉為佳
J37nB393_p0661b20║饌，由愛兒孫個個長。
J37nB393_p0661b21║金翅噉龍，因甚食佛不得？
J37nB393_p0661b22║飛騰鼓翅似雷轟，吸盡龍孫毒氣沖。因甚恁麼難食
J37nB393_p0661b23║佛，慈心無盡意皈雄。
J37nB393_p0661b24║密啟其意。
J37nB393_p0661b25║父子相酬倡，銀山鐵壁籬。知他端的旨，笑破口唇皮。
J37nB393_p0661b26║悟後亦如喪考妣。
J37nB393_p0661b27║綿綿與密密，密密與綿綿。如人常在室，何愁家不全。
J37nB393_p0661b28║二郎關、帕子岩作麼生轉？
J37nB393_p0661b29║要會與麼事，須是恁麼人。信手拈瓦礫，可以當佳珍。
J37nB393_p0661b30║人人眼蓋乾坤，因甚一塵便翳。
J37nB393_p0661c01║蓋覆乾坤日，何妨塵入間。誰知正法眼，滅卻瞎驢邊。
J37nB393_p0661c02║馬祖令人送書與徑山道欽禪師，書中作一圓
J37nB393_p0661c03║相，欽師發緘，於圓相中著一點，卻封回忠國師
J37nB393_p0661c04║云：「欽師猶被馬師惑。」雪竇云：「徑山被惑且置，若
J37nB393_p0661c05║將呈似國師，別作個甚麼伎倆，免被惑去？」有老
J37nB393_p0661c06║宿云：「當時坐卻便休。亦有道：但與劃破。」
J37nB393_p0661c07║點畫分明文彩彰，其中不肯有南陽。顯師見處有何
J37nB393_p0661c08║別，短任短兮長任長。
J37nB393_p0661c09║月裏嬋娥織錦緯，週行運用繞須彌。忘疲不別東西
J37nB393_p0661c10║面，夜夜工成不下機。
J37nB393_p0661c11║只把磨磚當作鏡，而今依樣畫葫蘆。自家早被讓師
J37nB393_p0661c12║惑，多少人曾免得無。
J37nB393_p0661c13║曹溪源流頌
J37nB393_p0661c14║南嶽讓禪師
J37nB393_p0661c15║勞形苦骨不辭，直入金毛窟裏，久久識破迷蹤，咬人
J37nB393_p0661c16║不露牙齒。
J37nB393_p0661c17║馬祖一禪師
J37nB393_p0661c18║人在家中坐，禍從天上來，雖非自家事，不獨自家災。
J37nB393_p0661c19║百丈海禪師
J37nB393_p0661c20║觸目何曾見甚過，渾然平地起風波，從斯百丈遭其
J37nB393_p0661c21║踏，代代兒孫墮網羅。
J37nB393_p0661c22║黃蘗運禪師
J37nB393_p0661c23║見色聞聲不是聲，本無一物絕疏親，雖然志過於師
J37nB393_p0661c24║也，誘壞時人立主賓。
J37nB393_p0661c25║臨濟玄禪師
J37nB393_p0661c26║群師隊裏賣風顛，諸老遭他一串穿，千古惡名心行
J37nB393_p0661c27║致，而今滅卻瞎驢邊。
J37nB393_p0661c28║興化獎禪師
J37nB393_p0661c29║學得口頭處處誇，吾兄折倒沒些些，縱然棒下分明
J37nB393_p0661c30║也，美玉無瑕卻有瑕。
J37nB393_p0662a01║南院顒禪師
J37nB393_p0662a02║如斯境界向誰誇，驚起龍蛇露爪牙。此老若無殺活
J37nB393_p0662a03║語，定成勾賊破吾家。
J37nB393_p0662a04║風穴沼禪師
J37nB393_p0662a05║問師佛法怎商量？拄杖頻頻為舉揚，兩眼瞠開天地
J37nB393_p0662a06║闊，明然遍界不曾藏。
J37nB393_p0662a07║首山念禪師
J37nB393_p0662a08║寥寥此道誰擔荷，撒手歸家心子大，不是銅頭鐵額
J37nB393_p0662a09║兒，年代深遠識那箇。
J37nB393_p0662a10║汾陽昭禪師
J37nB393_p0662a11║走過諸方未審詳，師師有道我無長。冤家撞著于狹
J37nB393_p0662a12║路，詣實供通呈賊贓。
J37nB393_p0662a13║石霜圓禪師
J37nB393_p0662a14║迅雷疾電敢輕酬，拶著通身血汗流，掩口大聲從此
J37nB393_p0662a15║露，尋常見解不他求。
J37nB393_p0662a16║揚岐會禪師
J37nB393_p0662a17║只知搊住他邊覓，不解反身自己求。缽裏投針契會
J37nB393_p0662a18║處，驢兒馬子白知羞。
J37nB393_p0662a19║白雲端禪師
J37nB393_p0662a20║問師受業舉前由，掃盡煙塵事已休，笑裏藏刀猛會
J37nB393_p0662a21║得，腳跟不動上層樓。
J37nB393_p0662a22║五祖演禪師
J37nB393_p0662a23║大道堂堂非玅玄，等閒一拶自忘筌，而今要得皮毛
J37nB393_p0662a24║異，拽轉繩頭痛與鞭。
J37nB393_p0662a25║圓悟勤禪師
J37nB393_p0662a26║侍師左右不辭勞，贏得庭前柏樹高，堪與人天標景
J37nB393_p0662a27║緻，蹈其轍者悉英豪。
J37nB393_p0662a28║虎丘隆禪師
J37nB393_p0662a29║眼中寬闊任添沙，錯認拳頭也不差，若是見他不的
J37nB393_p0662a30║當，俾人事事亂如麻。
J37nB393_p0662b01║應菴華禪師
J37nB393_p0662b02║半載依依明上來，一朝結下驢年胎，拈香幾度高聲
J37nB393_p0662b03║罵，海底冤深何日灰。
J37nB393_p0662b04║密菴傑禪師
J37nB393_p0662b05║密菴莫道扣師尋，日用耳邊沒好言，拶著通身俱是
J37nB393_p0662b06║眼，承當解道破砂盆。
J37nB393_p0662b07║破菴先禪師
J37nB393_p0662b08║覿體分明為點破，何嘗會得箇中來？翛然句裏鋒鋩
J37nB393_p0662b09║露，刺殺傍觀眼豁開。
J37nB393_p0662b10║無準範禪師
J37nB393_p0662b11║收威斂爪藏不住，逢場作戲任徘徊，奮身放出從前
J37nB393_p0662b12║醜，百怪千妖正眼開。
J37nB393_p0662b13║雪巖欽禪師
J37nB393_p0662b14║古人見處不欺心，飽道如貧淺至深，久久冰消瓦解
J37nB393_p0662b15║也，放開捏聚芥投針。
J37nB393_p0662b16║高峰玅禪師
J37nB393_p0662b17║己事不明志不移，三遭被打更生疑，力行窮到無窮
J37nB393_p0662b18║處，枕墜床頭始自知。
J37nB393_p0662b19║中峰本禪師
J37nB393_p0662b20║平地生風設問奇，婆心相為痛針錐，半邊鼻孔饒親
J37nB393_p0662b21║見，得便宜處失便宜。
J37nB393_p0662b22║千巖長禪師
J37nB393_p0662b23║三載話頭未破疑，朝朝剔起兩行眉，聞聲倏裂娘生
J37nB393_p0662b24║面，鼻孔依然向下垂。
J37nB393_p0662b25║萬峰蔚禪師
J37nB393_p0662b26║豎起拳頭相見師，平生伎倆盡陳施，不因漁父相攜
J37nB393_p0662b27║引，怎見波濤稱所思。
J37nB393_p0662b28║寶藏持禪師
J37nB393_p0662b29║禍事相隨轉見多，三玄三要起干戈。如斯若以安邦
J37nB393_p0662b30║國，大地無人享太和。
J37nB393_p0662c01║東明旵禪師
J37nB393_p0662c02║得力在不肯，方知是與非。覓火和煙得，擔泉帶月歸。
J37nB393_p0662c03║海舟慈禪師
J37nB393_p0662c04║剛纔相見，徹困為伊，響言密答，獅子奮威。鋒刀解體
J37nB393_p0662c05║全無畏，證得無生默契歸。
J37nB393_p0662c06║寶峰瑄禪師
J37nB393_p0662c07║故問負薪一束柴，因風吹火礙胸懷，尋頭照境均皆
J37nB393_p0662c08║錯，故被呵呵一笑埋。
J37nB393_p0662c09║天奇瑞禪師
J37nB393_p0662c10║官不容針，私通車馬。出廣長舌，如水瓶瀉。賓主分明
J37nB393_p0662c11║古到今，濟山棒喝遍東夏。
J37nB393_p0662c12║胡聞聰禪師
J37nB393_p0662c13║絕學明明力未充，幾回話墮致牢籠，當時若是玲瓏
J37nB393_p0662c14║客，不落他人圈圚中。
J37nB393_p0662c15║笑巖寶禪師
J37nB393_p0662c16║格外提持話柄長，匡扶祖道似銀墻，雖然針劄不能
J37nB393_p0662c17║入，十字縱橫全體彰。
J37nB393_p0662c18║幻有傳禪師
J37nB393_p0662c19║是非未盡，謾逞精神。縱然親切，難過關津。不因踏斷
J37nB393_p0662c20║草鞋索，怎到傾家徹底貧。
J37nB393_p0662c21║密雲悟禪師
J37nB393_p0662c22║一二三四五，面皮厚已久。拂袖固知歸，出盡世間醜。
J37nB393_p0662c23║相逢莫道無賞罰，徹骨為人打械杻。
J37nB393_p0662c24║破山明禪師
J37nB393_p0662c25║破頭山中跌起，兩眼見神見鬼。風顛走遍天涯，撞著
J37nB393_p0662c26║無情焦尾。畢世吞吐狐涎，行徑令人疑誹。
J37nB393_p0662c27║雜偈
J37nB393_p0662c28║與雲石寂遐禪人
J37nB393_p0662c29║匡扶祖道勿疏荒，繼爾一人分外長。時節到來始放
J37nB393_p0662c30║出，全提正令驗諸方。
J37nB393_p0663a01║山居
J37nB393_p0663a02║老年厭世不求榮，折腳鐺煨野菜根，荷葉團團蓬一
J37nB393_p0663a03║閣，如斯謾效古人行。
J37nB393_p0663a04║獨處幽岩捨世榮，惟餐無味木楂羹，嚼來嚼去無思
J37nB393_p0663a05║算，一飽百饑沒個行。
J37nB393_p0663a06║山間林下且身棲，但得心空事事宜，渴飲饑餐隨度
J37nB393_p0663a07║日，齁鼾之外別無為。
J37nB393_p0663a08║尋牛
J37nB393_p0663a09║帕子巖前古徑迷，二即關下步從追，不知蹤跡何方
J37nB393_p0663a10║去，仔細還尋到轉溪。
J37nB393_p0663a11║見跡
J37nB393_p0663a12║踏遍溪山路未窮，無分南北與西東，還來次第尋將
J37nB393_p0663a13║去，觸目溪邊忽見蹤。
J37nB393_p0663a14║見牛
J37nB393_p0663a15║滿目青山綠水悠，勞勞緊峭草鞋頭，尾角堂堂全體
J37nB393_p0663a16║露，原是家山個牯牛。
J37nB393_p0663a17║貫鼻
J37nB393_p0663a18║烈性威獰不可鞭，時時密護飽隨眠，索頭順便攜存
J37nB393_p0663a19║手，覿面相逢驀鼻穿。
J37nB393_p0663a20║調馴
J37nB393_p0663a21║清水塘邊與眾群，渾忘歲月絕功勳，輕蹄不踐人苗
J37nB393_p0663a22║稼，隨分耕犁不憚勤。
J37nB393_p0663a23║歸家
J37nB393_p0663a24║橫吹竹笛落梅花，得意童兒喜氣奢，索自纏頭不用
J37nB393_p0663a25║撥，斜跨牛背直歸家。
J37nB393_p0663a26║存人
J37nB393_p0663a27║梧桐葉落盡皆秋，露白草枯不飲牛，繩索犁耙通解
J37nB393_p0663a28║釋，空留狼籍在閻浮。
J37nB393_p0663a29║雙忘
J37nB393_p0663a30║雙放雙收兩俱忘，空拳赤手了無長，簷前月露虛空
J37nB393_p0663b01║面，照一竹爐柏子香。
J37nB393_p0663b02║還原
J37nB393_p0663b03║堪笑從前捕跡忙，尋枝摘葉總皆狂，婆婆原是小姑
J37nB393_p0663b04║做，虛費草鞋覓短長。
J37nB393_p0663b05║垂手
J37nB393_p0663b06║冤家相對莫輕言，七尺烏藤劈面還，只教冰消瓦解
J37nB393_p0663b07║也，自無一物在人間。
J37nB393_p0663b08║四威儀
J37nB393_p0663b09║山中行，舉步上崢嶸，揚眉方四顧，山河一掌平。
J37nB393_p0663b10║山中住，微把家私露，提起一柄鋤，鏟開往來路。
J37nB393_p0663b11║山中坐，光陰休虛過，只教蒲團穿，疑情都決破。
J37nB393_p0663b12║山中臥，石枕頭一個，睡到日頭紅，起來枕子墮。
J37nB393_p0663b13║十無
J37nB393_p0663b14║無孔笛兒，日詠玄歌。萬象點首，石人呵呵。
J37nB393_p0663b15║無絃一琴，鬼神也欽。調無生曲，使悟玄音。
J37nB393_p0663b16║無底缽盂，全然不漏。貯乾屎橛，不香不臭。
J37nB393_p0663b17║無底個船，日臥清淵，眾生滿載，直達岸邊。
J37nB393_p0663b18║無底藍兒，破之不堪。山川俱載，世界總函。
J37nB393_p0663b19║無孔鐵錘，也甚奇怪。經過幾番，通紅爐鞴。
J37nB393_p0663b20║無星秤子，沒權沒衡。更沒毫索，正合天平。
J37nB393_p0663b21║無鬚鎖鑰，忌兩頭搖。中間莫泄，直向頂超。
J37nB393_p0663b22║無縫塔中，全不通風。下既無底，上亦無窮。
J37nB393_p0663b23║無根樹子，忽露些些。枯枝老幹，普覆天涯。
J37nB393_p0663b24║總偈十無
J37nB393_p0663b25║方不方兮圓不圓，無形示現也週全，銀山鐵壁人難
J37nB393_p0663b26║近，萬別千差總是權。
J37nB393_p0663b27║達磨讚
J37nB393_p0663b28║者箇黑漢，逞甚能幹。不住西乾，逍遙震旦。罕遇知音，
J37nB393_p0663b29║假蘆渡岸。如斯拖泥帶水，也是一場扯淡。
J37nB393_p0663b30║觀音讚
J37nB393_p0663c01║坐寶蓮花，無不示現。百種千般，浮於水面。普濟貧窮，
J37nB393_p0663c02║令人愛戀。見者聞者，滅惡遷善。梵音潮音，古今不變。
J37nB393_p0663c03║雙桂師翁忌辰
J37nB393_p0663c04║師詣幀前，拈香云：「堆堆疊疊何時復？祖道寥寥去甚
J37nB393_p0663c05║遙。雙桂忌辰無別供，黃檀柏子一爐燒。」轉身便拜。
J37nB393_p0663c06║師詣真前云：「道及師翁忌辰，誰知葉落歸根？空留虛
J37nB393_p0663c07║名狼籍，惑亂世人眼睛。一年一度拈香祝，惱怒阿家
J37nB393_p0663c08║恨轉深。」顧左右云：「且道是甚麼意？祖禰未了，殃及兒
J37nB393_p0663c09║孫。」
J37nB393_p0663c10║次韻和尚石
J37nB393_p0663c11║今古長存羅漢僧，口唇未動了殘經，雷轟電掃全無
J37nB393_p0663c12║畏，雨打風吹總不瞋。確守寒巖消歲月，堅披雲霧作
J37nB393_p0663c13║衣衾，奇哉怪石天生就，一任稱呼是甚人。
J37nB393_p0663c14║次韻初生筍
J37nB393_p0663c15║養就衝天志，時來處處通，虎衣隨體著，金甲褁中空。
J37nB393_p0663c16║鳳尾連霄漢，風影活蛇龍，奇哉初生筍，相似塔千重。
J37nB393_p0663c17║與樞機實省禪人
J37nB393_p0663c18║勘得二郎關子破，天王何處去安身？棒頭一擊無思
J37nB393_p0663c19║算，舉似諸方立主賓。
J37nB393_p0663c20║與西臨通量禪人
J37nB393_p0663c21║因緣大事雖無說，拄杖點頭怎放過？珍重闍黎勿放
J37nB393_p0663c22║逸，力行斯道驗禪和。
J37nB393_p0663c23║與心傳正印禪人
J37nB393_p0663c24║觀汝能操向上志，將來有益法門焉。吾今苦口重相
J37nB393_p0663c25║囑，鐵橛子兮勿變遷。
J37nB393_p0663c26║與實慧明定禪人
J37nB393_p0663c27║參師學道莫辭勞，囑汝江南尚志操，蹋破艸鞋休歇
J37nB393_p0663c28║處，方知酬價步登高。
J37nB393_p0663c29║示可立正心禪人
J37nB393_p0663c30║佛法南方浩浩地，惟吾此處總皆無。親拈一柄龜毛
J37nB393_p0664a01║原書闕。
J37nB393_p0664a02║
J37nB393_p0664a03║
J37nB393_p0664a04║
J37nB393_p0664a05║
J37nB393_p0664a06║
J37nB393_p0664a07║
J37nB393_p0664a08║
J37nB393_p0664a09║
J37nB393_p0664a10║
J37nB393_p0664a11║
J37nB393_p0664a12║
J37nB393_p0664a13║
J37nB393_p0664a14║
J37nB393_p0664a15║
J37nB393_p0664a16║
J37nB393_p0664a17║
J37nB393_p0664a18║
J37nB393_p0664a19║
J37nB393_p0664a20║
J37nB393_p0664a21║攛下火炬。
J37nB393_p0664a22║陶美請師為亡母坤鏡起龕。「四大相聚，動作施為，四
J37nB393_p0664a23║大分散，不見其形。且道亡僧坤鏡甚處去也？」顧左右
J37nB393_p0664a24║云：「拂物之時全體現，歸家葉落響空聲。」　舉火：「正好
J37nB393_p0664a25║念佛修行，誰知太速貪程？而今山窮水盡，火裏點鐵
J37nB393_p0664a26║成金。」
J37nB393_p0664a27║智明請為亡師上生起龕。「生從何來？死從何去？」以竹
J37nB393_p0664a28║篦子擊亡僧，云：「若向者裏薦得，亦任去來，不消更為
J37nB393_p0664a29║饒舌；其或未然，且到火場中再與重說。」　舉火：「諸佛
J37nB393_p0664a30║歡喜日，眾僧自恣時，恰是好時節，逍遙極樂基，無來
J37nB393_p0664b01║亦無去，蓮花九品堆。雖然如是，直須是向火裏翻身
J37nB393_p0664b02║過始得。」喝一喝，攛下火炬。
J37nB393_p0664b03║為光明起龕。「光明光明，暗裏知音，相依拄杖，捨杖便
J37nB393_p0664b04║行。且道即今是行？是住？」師以竹篦敲亡僧，云：「到那裏
J37nB393_p0664b05║與你通信？」　舉火，以火炬打圓相，云：「者個皮袋終歸
J37nB393_p0664b06║敗壞。且道還有不壞者麼？」喝一喝，云：「吾今助汝丙丁，
J37nB393_p0664b07║速證無生三昧。」
J37nB393_p0664b08║臘八，送眾骨入塔。至塔，云：「窣堵波，打團圞，多寶佛塔
J37nB393_p0664b09║湧其前，莫道多寶無縫罅，年年此日開品蓮。一切聖
J37nB393_p0664b10║賢如電急，青山綠水不變遷，眾靈箇箇從今入，是誰
J37nB393_p0664b11║在後是誰先？」乃以竹篦召傍僧，將靈骨一齊入塔。
J37nB393_p0664b12║佛誕日，送眾靈骨入塔。師詣塔云：「諸佛護生日，眾僧
J37nB393_p0664b13║白足時，果然恰好時節，證入無生相宜。無生既是相
J37nB393_p0664b14║宜，且道向甚麼處證入？」以竹篦打圓相，云：「千葉蓮花
J37nB393_p0664b15║上，千子一胞胎。」便入。
J37nB393_p0664b16║為自明起龕。「行則同行，坐則同坐，昨日𧂭殃，今朝行
J37nB393_p0664b17║腳，東去西來，不離者個。」以竹篦打圓相，云：「既有者箇，
J37nB393_p0664b18║還須說破。」擊亡僧三下，便行。　舉火：「連日陰雨，此時
J37nB393_p0664b19║爽晴，自明撒手，果甚精靈？不是今生辦就，莫非屢劫
J37nB393_p0664b20║修因？」喝一喝，云：「從斯脫下娘生褲，須向紅爐解轉身。」
J37nB393_p0664b21║咽江請為師大興起龕。師云：「生從何來？死從何去？眼
J37nB393_p0664b22║裏放光，鼻頭出氣，一息不來，靈歸何地？」拈竹篦向亡
J37nB393_p0664b23║僧面門畫一畫，引龕便行。　舉火：「者箇皮袋，兩彩一
J37nB393_p0664b24║賽，住隨動轉，運奔自在，山僧助汝一把火，免教欠下
J37nB393_p0664b25║娘生債。」
J37nB393_p0664b26║為非見起龕。「非見非見，磨苦久戀，今朝頓盡，略較一
J37nB393_p0664b27║線。要得端的，火場裏面。」　舉火：「奇哉怪哉，奇怪何來？
J37nB393_p0664b28║三日兩人，令我心哀。默默無言語，相餞一堆柴。」
J37nB393_p0664b29║為廣耀起龕。「正好過歲瀟洒，誰知撒手行忙。塵勞一
J37nB393_p0664b30║時頓盡，必定直往西方。臭布衫子拋下，送汝再煉火
J37nB393_p0664c01║場。」　舉火：「生來在東土，去則往西方。知他端的處，火
J37nB393_p0664c02║內得清涼。咄！」便火。
J37nB393_p0664c03║送靈骨入塔。「無縫塔子影團圞，不消借樣也周全，大
J37nB393_p0664c04║興自明從此入，平分涌出一枝蓮。」將竹篦召傍僧投
J37nB393_p0664c05║靈骨入。
J37nB393_p0664c06║光祥等請為亡師起龕。師云：「大哉祗慧！精靈不昧，撒
J37nB393_p0664c07║手懸岩，如履平地，亦任攸遊，去來欠少。末後之句且
J37nB393_p0664c08║作麼生？」以拄杖擊一擊，便行。　舉火：「頂門具眼，通天
J37nB393_p0664c09║有路，四大本空，了無一物。火來逼身，作麼回護？莫問
J37nB393_p0664c10║院主墮眉鬚，看取丹霞燒木佛。」
J37nB393_p0664c11║示眾。「大道從來不遠方，長連床上看心腔，一朝打破
J37nB393_p0664c12║泥團子，瓦塊石頭盡放光。」
J37nB393_p0664c13║無我雲慧請小參。師云：「禪道佛法在老僧拄杖頭上
J37nB393_p0664c14║默示神通。」遂卓一卓，云：「見麼？東方入定南方起，南方
J37nB393_p0664c15║入定西方起，西方入定北方起，北方入定中央起，眼
J37nB393_p0664c16║根入定耳根起，耳根入定鼻根起，鼻根入定舌根起，
J37nB393_p0664c17║舌根入定身根起，身根入定意根起，如斯八萬四千
J37nB393_p0664c18║毫毛孔竅俱是神通。只如四大本空，五蘊非有，拄杖
J37nB393_p0664c19║子神通在甚麼處？」復卓一卓，喝一喝，云：「毘婆尸佛早
J37nB393_p0664c20║留心，直至而今不得玅。」
J37nB393_p0664c21║一僧舉世尊因緣問師：「雲門打煞，丹霞火化，意旨如
J37nB393_p0664c22║何？」師云：「不是一番寒徹骨，怎得梅花撲鼻香？」進思母
J37nB393_p0664c23║難請小參。師云：「陞無畏床，說無為法，且道無為法作
J37nB393_p0664c24║麼生說？」良久，顧左右，云：「還聞麼？若聞者，只教他倒退
J37nB393_p0664c25║三千里。何故？寒風細雨煨爐火，土面灰頭說向誰？」
J37nB393_p0664c26║僧問：「世尊不說，說說個甚麼？」師云：「仰之彌高。」僧云：「迦
J37nB393_p0664c27║葉不聞，聞聞箇甚麼？」師云：「鑽之彌堅。」僧云：「謝師答話。」
J37nB393_p0664c28║師云：「須力行始得。」
J37nB393_p0664c29║元旦示眾。師云：「新年新歲新陽迴，拂面春風殿閣來，
J37nB393_p0664c30║萬物方甦萌未突，梅花依舊占先開。」
J37nB393_p0665a01║僧問師：「受楊遇春齋，將甚麼酬謝？」師喝云：「八識田中
J37nB393_p0665a02║定有收。」進云：「只如終日喫飯，不曾咬著一粒米，是恁
J37nB393_p0665a03║麼人？」師云：「自問自看。」
J37nB393_p0665a04║光禎、光祥、光鑑請為亡師小參。師詣靈前，以竹篦打
J37nB393_p0665a05║圓相，云：「世界恁麼寬，眼裏與麼闊，若是衲僧家，不向
J37nB393_p0665a06║漆桶坐，放開一線滿乾坤，收來只如粟米大。且道：收
J37nB393_p0665a07║的是？放的是？若向者裡薦得，祗慧亡者在老僧竹篦
J37nB393_p0665a08║頭上速證無生法忍，了無滯礙，亦任去來。」復以竹篦
J37nB393_p0665a09║劃一劃，云：「金錢著火，孝眷應哀。」
J37nB393_p0665a10║與大冶性闊維那
J37nB393_p0665a11║大機能大用，輥芥投針時，打開布袋口，放出師子兒。
J37nB393_p0665a12║茶話，師云：「早間說禪、說道，橫說、豎說、顛倒說，即今還
J37nB393_p0665a13║在諸人眼裏、耳裏麼？若在，不消重說偈言；設若不在，
J37nB393_p0665a14║甚處去也？」良久，喝一喝。
J37nB393_p0665a15║與省諦實參維那
J37nB393_p0665a16║屢訪明師成大器，三登九上莫辭勞。吾今機下親叮
J37nB393_p0665a17║囑，棒喝交馳定不饒。
J37nB393_p0665a18║與桂芳湛月悅眾
J37nB393_p0665a19║侍奉師尊左右傍，朝參暮請有何妨。工夫久久打成
J37nB393_p0665a20║片，自有美名播遠方。
J37nB393_p0665a21║師見僧出，乃作○此云：「會麼？」僧以腳抹卻。師云：「門外
J37nB393_p0665a22║漢。」僧云：「也不得壓良為賤。」師云：「有甚麼過？」
J37nB393_p0665a23║師喚一僧，僧近前，師展兩手云：「是甚麼？」僧云：「好個世
J37nB393_p0665a24║界。」師云：「你喚甚麼作世界？」僧無語，師便打。
J37nB393_p0665a25║與咄省印悟書記
J37nB393_p0665a26║觀汝尋常不說說，知音盡在不言中，真參實悟此心
J37nB393_p0665a27║也，確守毘尼久自通。
J37nB393_p0665a28║頌：「鴉子見人，為甚麼飛去？」
J37nB393_p0665a29║前箭猶輕後箭深，网然失卻自家珍。如斯只到不疑
J37nB393_p0665a30║地，軟舌何曾出口唇。
J37nB393_p0665b01║自贊與明夙念殊侍者
J37nB393_p0665b02║老僧半邊鼻孔，珍之遠離憎愛，不枉四歲半時，要吾
J37nB393_p0665b03║帽子頂戴。
J37nB393_p0665b04║為明已舉火。「大限到來，無本可據，一息不還，靈光何
J37nB393_p0665b05║去？山僧不吝唇吻，與汝通個消息。」拈火炬吹一吹，云：
J37nB393_p0665b06║「還會麼？四肢百骸亂飛灰，烈火光中隨遊戲。」
J37nB393_p0665b07║為壁隨起龕。師拈竹篦擊亡僧龕，云：「生生死死，死死
J37nB393_p0665b08║生生，與你說破，直證無生。」復擊一下。
J37nB393_p0665b09║舉火。「撒手全不顧，誰更有去來。大眾齊相送，助汝一
J37nB393_p0665b10║堆柴。」
J37nB393_p0665b11║為祗慧入塔。師至塔前云：「赤灑灑，光爍爍，眾等與汝
J37nB393_p0665b12║造直裰，不問衫子幾斤多，千古時人覷不破。既覷不
J37nB393_p0665b13║破，且道作麼生著？」師以竹篦指塔戶令入，云：「自在常
J37nB393_p0665b14║安樂。」
J37nB393_p0665b15║為光修入塔。師塔前以手捧靈骨云：「老僧連日病起，
J37nB393_p0665b16║也無薦拔法語，此時寶塔門開，請入其數可矣。雖然
J37nB393_p0665b17║如是說話，要吾吩咐與你。」遂高聲云：「入。」
J37nB393_p0665b18║
J37nB393_p0665b19║
J37nB393_p0665b20║華巖還初佛禪師語錄卷之下（終）
J37nB393_p0665b21║
J37nB393_p0665b22║（康熙戊辰仲夏吉旦，　嘉郡楞嚴寺般若坊藏板。
J37nB393_p0665b23║　　秀水夏竹鄰書。
J37nB393_p0665b24║　　　陳馥、林子美璋，仝梓。）