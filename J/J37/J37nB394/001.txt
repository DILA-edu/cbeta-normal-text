J37nB394_p0667a01║翼菴禪師語錄卷之一
J37nB394_p0667a02║小師序燈等記
J37nB394_p0667a03║住天台國清禪寺語
J37nB394_p0667a04║據室。「諸佛心量廣一尺，此方地面廣一尺。諸佛心量
J37nB394_p0667a05║廣一丈，此方地面廣一丈。諸佛法身長一尺，箇條拄
J37nB394_p0667a06║杖長一尺。諸佛法身長一丈，箇條拄杖長一丈。踏著
J37nB394_p0667a07║此方地面，坐得這箇座子，提起箇條拄杖，開得此箇
J37nB394_p0667a08║法門。鐘鐘鳴，鼓鼓響，文殊絕羅籠，普賢脫知解。舉措
J37nB394_p0667a09║盡光明，咳唾皆元象。」卓拄杖曰：「出手釘得虛空橛，許
J37nB394_p0667a10║汝叢林作榜樣。」
J37nB394_p0667a11║上堂。指法座云：「有一句子，廣越虛空，高踰華泰，從未
J37nB394_p0667a12║有人說著。我既無心直上，分明舉似何妨？」遂陞座云：
J37nB394_p0667a13║「是非心思意擬之所及。」拈香曰：「此一瓣香，凌岱岳而
J37nB394_p0667a14║流輝，歷璇璣而運炤，莊嚴百世界、千世界、無量萬億
J37nB394_p0667a15║世界，以為佛事。總山河大地、草木叢林，盡為衲僧異
J37nB394_p0667a16║口同音，莫能讚此少分殊勛。爇向寶爐，耑申供養
J37nB394_p0667a17║始祖釋迦文佛大和尚。恭願
J37nB394_p0667a18║金輪統御，睿澤滂流，民康物阜，鼓腹以謳歌；海晏河
J37nB394_p0667a19║清，梯山而入貢。」次拈香曰：「此一瓣香，不從別處得來，
J37nB394_p0667a20║本自胸襟流出，至大至剛，浩然充塞。以蔭物也，為雲
J37nB394_p0667a21║為蓋；以展化也，為瑞為祥。十百世、千百世，光明赫奕，
J37nB394_p0667a22║無盡無窮。爇向爐中，供養飲光尊者，直下六十九世
J37nB394_p0667a23║先祖大和尚，暨及當山歷代開法諸大知識。伏願
J37nB394_p0667a24║憲臺柱石，闔郡宰官，增榮祿位，霖雨蒼生，齊展經綸
J37nB394_p0667a25║之手，以助無為之治。」末上拈香曰：「此一瓣香，根源豎
J37nB394_p0667a26║窮南岳，枝葉橫亙天台。雲霞莫能絢其璀璨，江河難
J37nB394_p0667a27║以澤其光華。炳然透過三法，提盡古人之未到。奇變
J37nB394_p0667a28║恢張，百方顯發。爇向爐中供養，開萬世宗眼，集千古
J37nB394_p0667a29║大成，即此景德堂上，前住靈巖，後住南岳先師退翁
J37nB394_p0667a30║老和尚，用酬法乳之恩。」斂衣就座。維那白椎云：「法筵
J37nB394_p0667b01║龍象眾，當觀第一義。」師云：「第一義諦，不必他求。若是
J37nB394_p0667b02║摩霄俊鶻，便合乘時。止濼困魚，徒勞激浪。」僧問：「恢弘
J37nB394_p0667b03║妙道，端在乘時。超越之作，不勝顒望。」師曰：「曠大劫來，
J37nB394_p0667b04║有此一轉。」僧曰：「與麼則把住乾坤無跡，放行祖席輝
J37nB394_p0667b05║煌也。」師曰：「不圖驗在今日。」僧曰：「活握玄機後，高提新
J37nB394_p0667b06║令威。」師曰：「且要取足觀光。」僧禮拜，師曰：「更須向上轉
J37nB394_p0667b07║去。」僧問：「國清祖席，諸聖法場，或隱或現，佛眼難窺。如
J37nB394_p0667b08║何是和尚開鑿人天之用？」師曰：「一舉不載說。」僧曰：「遠
J37nB394_p0667b09║別吳山，來赴赤城。如何是不涉程途句？」師曰：「致使我
J37nB394_p0667b10║如此，著甚來繇。」僧曰：「昔年招手意，趺坐待師歸。」師曰：
J37nB394_p0667b11║「你也沒量罪過，我也沒量罪過。」僧一喝，師便打。僧問：
J37nB394_p0667b12║「杖頭日月，挑入天台。未到松門，請通消息。」師曰：「夜雨
J37nB394_p0667b13║山草滋。」僧曰：「與麼則隨身旋轉任逍遙。」師曰：「你還知
J37nB394_p0667b14║爽籟生古木麼？」僧禮拜，師曰：「道人優曇花，迢迢遠峰
J37nB394_p0667b15║綠。」僧問：「寒拾呵呵笑，優曇此日開。如何是不落古今
J37nB394_p0667b16║同別句？」師曰：「千峰蒸寒碧，生我一片秋。」僧曰：「則山色
J37nB394_p0667b17║無高下也。」師曰：「隨風落空谷，心與松俱休。」僧曰：「境耶？
J37nB394_p0667b18║人耶？」師曰：「平生得失心，付之空悠悠。」僧問：「千峰齊拱
J37nB394_p0667b19║立，如何是笑隱遠來句？」師拈拄杖，曰：「祗此一笻霜翠。」
J37nB394_p0667b20║僧曰：「數里入雲峰，如何是途路得力句？」師曰：「別無方
J37nB394_p0667b21║物堪將。」僧曰：「滿目盡光輝，如何是國清利生句？」師曰：
J37nB394_p0667b22║「放出鞋袋裏一捻煙雲，不妨與汝鬥彩。」乃云：「清風兩
J37nB394_p0667b23║▆，潑向松門，早見赤城山霞標萬丈，金地嶺翠聳千
J37nB394_p0667b24║尋。何須徘徊雙澗之濱，始信清音匝地；直上五峰之
J37nB394_p0667b25║頂，方知碧影摩天。心外無法，包含鏡裏森羅；法外無
J37nB394_p0667b26║心，函蓋空中萬象。所以，未達境唯心，起種種分別；達
J37nB394_p0667b27║境唯心已，分別即不生。」隨以拂子向上一劃，曰：「諸仁
J37nB394_p0667b28║隨山僧手看，無量諸佛國土一時現前，禮儀三百、威
J37nB394_p0667b29║儀三千，著清淨衣底教伊燒火掃地、著光明衣底教
J37nB394_p0667b30║伊運水搬柴，但以上無攀仰、下絕己躬，自然常光現
J37nB394_p0667c01║前，箇箇壁立千仞。若祗契膽提心，圖長兔頭一角白，
J37nB394_p0667c02║是諸仁之過，卻怪新國清不得。」下座。
J37nB394_p0667c03║晚參。「驀地草鞋底脫，不管鼻孔[山*藍]巉脫，向深山角落
J37nB394_p0667c04║裡橫橫豎豎、豎豎橫橫，無不放光動地。腳尖頭踢出
J37nB394_p0667c05║來底是什麼乾矢橛？」
J37nB394_p0667c06║先老和尚忌辰，小參。「大光明幢照耀一四天下，縱具
J37nB394_p0667c07║千手神用，莫能障其少分。壬子秋九月二十七夜，一
J37nB394_p0667c08║時平空傾倒腳下，孝子慈孫盡力扶樹不起，刻志于
J37nB394_p0667c09║萬世師法者，非有四目八臂、十十與五五，肝腸空自
J37nB394_p0667c10║苦，活計拙勞生，慚愧毫無補。」拈拄杖，曰：「幸有此個俵
J37nB394_p0667c11║手，惟冀諸仁互相成褫。」
J37nB394_p0667c12║小參。「千聖下口不得，不是栗棘蓬，亦非鐵糝餡。性燥
J37nB394_p0667c13║平生底，一嚼百雜碎。不愁伊不提掇，空明吞吐自在。
J37nB394_p0667c14║其如齒牙生澀，未免一場特地。」
J37nB394_p0667c15║石梁回，小參。僧問：「風動幡動，仁者心動，和尚作麼生？」
J37nB394_p0667c16║師靠拄杖，曰：「待我尋思記得無？」僧曰：「學人則不然。」師
J37nB394_p0667c17║曰：「你作麼生？」僧展兩手，師曰：「原來只在者裡。」乃云：「溪
J37nB394_p0667c18║山無隔礙，光明處處透，五百應真倒跨長鯨，向諸仁
J37nB394_p0667c19║眼裏進、耳裏出，耳裏進、眼裏出，廣作遊戲神通三昧，
J37nB394_p0667c20║見汝不惺惺，縮入國清柱杖子裡去也。」驀拈柱杖，曰：
J37nB394_p0667c21║「而今提到者裏，且作麼生安置？從教立在古屏畔，待
J37nB394_p0667c22║使丹青入畫圖。」
J37nB394_p0667c23║掛鐘板小參。以椎指鐘板曰：「法象方圖用不偏，對揚
J37nB394_p0667c24║飛辨洞人天，真宗無礙全提得，迸出虛空句句玄。」隨
J37nB394_p0667c25║各擊一下。
J37nB394_p0667c26║開鑪日，邑侯王護法設齋，兩序耆舊請上堂。僧問：「寒
J37nB394_p0667c27║拾來也，請高著眼。」師便喝。進云：「龍耶？象耶？」師云：「乘風
J37nB394_p0667c28║奮迅，正在此時。」進云：「甚麼處著得伊？」師云：「何得自甘
J37nB394_p0667c29║泥伏？」進云：「謝師指示。」師云：「一眾笑你。」問：「達磨西來一
J37nB394_p0667c30║字無，全憑心地用工夫，因甚又道過去心不可得？」師：
J37nB394_p0668a01║「空劫已前徒指注。」進云：「現在心漸？」師云：「今時展轉錯
J37nB394_p0668a02║商量。」進云：「未來心又作麼生？」師云：「笑倒燈籠入露柱。」
J37nB394_p0668a03║乃云：「不歷地位階級，貴於得入剎那際三昧。」隨喝一
J37nB394_p0668a04║喝，云：「是迅雷貫頂之時、等破一切之時、虛空消殞之
J37nB394_p0668a05║時、雲山各變之時、昇騰自在之時、廓徹無礙之時、馳
J37nB394_p0668a06║驟天衢之時、發揚幽閟之時，時之義大矣哉！說法不
J37nB394_p0668a07║以時，總是非時說；決了不以時，錯過好時節。乘風奮
J37nB394_p0668a08║迅，正在此時。」復喝一喝，云：「泥伏自甘，更待何時？」
J37nB394_p0668a09║至日，上堂。僧問：「一陽初復，六管飛灰，的的本生，是何
J37nB394_p0668a10║面目？」師云：「動也。」進云：「入門一棒，賞伊？罰伊？」師云：「爆出
J37nB394_p0668a11║來底，可是當家種草？」進云：「仰觀從上風規，喜見于今
J37nB394_p0668a12║不墜。」師云：「西天論勺論升，東土論石論擔。」問：「擊鼓鳴
J37nB394_p0668a13║鐘，預通消息，白拂烏藤，和盤托出。現前一眾盡知音，
J37nB394_p0668a14║何必豐干更饒舌？」師云：「為汝不知無住之本。」僧一喝，
J37nB394_p0668a15║師云：「平地頓高三尺。」進云：「則拂開全體也。」師云：「不須
J37nB394_p0668a16║雷奮青霄。」進云：「平添意氣，轉見風流。」師云：「何待雲垂
J37nB394_p0668a17║大地？」問：「群陰剝盡也，如何是陽春消息？」師云：「一枝破
J37nB394_p0668a18║臘，遍界流芳。」進云：「不涉榮枯句又作麼生？」師云：「碩果
J37nB394_p0668a19║垂垂得也無？」進云：「四句百非外，黑白自分明。」師云：「盛
J37nB394_p0668a20║以瑚璉簋簋，登之清廟明堂。」問：「出身一句，敢請師宣。」
J37nB394_p0668a21║師云：「提得石鼓也未？」進云：「第一義諦又且如何？」師劈
J37nB394_p0668a22║頭打下，云：「莫待虛空震動。」乃云：「盡乾坤大地是當人
J37nB394_p0668a23║本體，向劈劃不開處透出一線生機。」驀豎拂子，云：「無
J37nB394_p0668a24║住之本，平地頓高三尺。枝枝簇錦，不須雷奮九霄；葉
J37nB394_p0668a25║葉生風，何待雲垂四野？目前遮不住，動用莫能收。」擊
J37nB394_p0668a26║拂子，云：「於此得其事，則轉運在我；不得，則運轉由他。
J37nB394_p0668a27║轉運在我，廓尒懸殊，而雲霞千變；運轉由他，渾焉周
J37nB394_p0668a28║匝，而冰輪獨耀。」擲拂子，云：「唯善決擇，庶乎其不差矣。」
J37nB394_p0668a29║小參。師云：「突出難辨，罕逢快便，直下來也，劈箭劈箭。」
J37nB394_p0668a30║遂旋風打散。
J37nB394_p0668b01║小參。「切忌道著，道著則頭角生。」以手彈竹篦，云：「山僧
J37nB394_p0668b02║道了也，頭角作麼生？」代曰：「三十年後看。」乃云：「只恐蒼
J37nB394_p0668b03║天叫不靈，白雲徒自布勞生，彌天罪犯無容雪，索向
J37nB394_p0668b04║深深深處行。」
J37nB394_p0668b05║示眾。舉：「無文和尚至日小參：『攬之不盈把，撲散復成
J37nB394_p0668b06║團，滴水冰生。』」師云：「斗增岳瀆精神，未可歇去，趕到羅
J37nB394_p0668b07║紋結角，崖崩石裂，已見虛空粉碎，正好進程。」師云：「還
J37nB394_p0668b08║教大地平沉。直饒會得一線長，已經指注，莫漫商量；
J37nB394_p0668b09║要且未會長一線，本無頭尾，討甚背面？直饒會得長
J37nB394_p0668b10║一線，倒用橫拈，色色成現；要且未會一線長，已得隨
J37nB394_p0668b11║時裁製，何妨在處更張？所以，鄉談相似，一音演唱，何
J37nB394_p0668b12║彼何此？州縣不同，自南自北，自西自東。開先即不然，
J37nB394_p0668b13║會得，年年歲歲；不會，歲歲年年。擾擾匆匆，遇緣即宗，
J37nB394_p0668b14║晨雞暮鐘，匹是話東風。喚冬作夏，真人面前不說假；
J37nB394_p0668b15║喚夏作冬，從教打脫空一線。短長誰管得？無文印子
J37nB394_p0668b16║未到糢糊，因甚機先撲碎？雪霜盡處是春風，挨到紅
J37nB394_p0668b17║稀綠暗侯，鷓鴣啼醒玉芙蓉。」
J37nB394_p0668b18║示眾。舉：「無文和尚至日小參：『花擘將來，堪作甚麼？滴
J37nB394_p0668b19║水冰生。』」師云：「猶是轉句，未可歇去。」師云：「或者得到半
J37nB394_p0668b20║提，崔崩石裂。」師云：「未是向上全提。正好進程。」師云：「衝
J37nB394_p0668b21║開碧落層霄，一任橫提豎掇。直饒會得一線長。」師云：
J37nB394_p0668b22║「雙收亦須雙放。要且未會長一線。」師云：「雙放還著雙
J37nB394_p0668b23║收。直饒會得長一線。」師云：「抽爻何復撫象？要且未會
J37nB394_p0668b24║一線長。」師云：「換象仍復抽爻。所以鄉談相似。」師云：「六
J37nB394_p0668b25║般神用空不空。州縣不同。」師云：「一顆圓光色非色。開
J37nB394_p0668b26║先郎不然。」師云：「另是一番境界。擾擾匆匆。」師云：「抹煞
J37nB394_p0668b27║頂眼。晨雞暮鐘。」師云：「蕩盡玲瓏。喚冬作夏。」師云：「顛倒
J37nB394_p0668b28║是非，出而似之。一似本色，喚夏作冬。」師云：「推倒露柱，
J37nB394_p0668b29║笑煞燈籠。一線短長誰管得？」師云：「撲碎陶唐太乙盤。
J37nB394_p0668b30║雪霜盡處是春風。」師云：「太陽不在箕三度。」
J37nB394_p0668c01║臘八日，上堂。僧問：「世尊成道也，未審說何等法？」師云：
J37nB394_p0668c02║「或三或五，自西自東。」進云：「學人打退鼓，還有分也無？」
J37nB394_p0668c03║師云：「一回落在眼裏，昧卻萬古晴空。」僧一喝，師云：「你
J37nB394_p0668c04║不著便猶可，作麼生救取天下老宿？」僧禮拜，師便打，
J37nB394_p0668c05║云：「抹煞頂門隻眼，從教地徹天通。」問：「明星刺破眼睛，
J37nB394_p0668c06║敢請為伊折合。」師云：「東西十萬，南北八千。」進云：「則度
J37nB394_p0668c07║人已畢也。」師云：「會得攬真成立，何妨色相宛然？」進云：
J37nB394_p0668c08║「罕聞如是舉揚。」師云：「可知逗到天明，依舊揭過一邊。」
J37nB394_p0668c09║僧云：「金風吹玉管，那個是知音？」師哂之，乃云：「必待炫
J37nB394_p0668c10║耀己靈而後稱提向上，恐禁不住當來下生者漢笑
J37nB394_p0668c11║脫下頷，歷歷雲衢經緯，離離天闕文章，你諸人自己
J37nB394_p0668c12║父母所生清淨寶目可著得這些子零星，卻物固為
J37nB394_p0668c13║上，逐物亦不為下，拈燈籠向佛殿裡，將山門來燈籠
J37nB394_p0668c14║上，神則神矣，若為體而明之？」驀豎拂子，云：「釋迦老子
J37nB394_p0668c15║來也，在這拂子頭上放百寶光，光中涌出千葉蓮座，
J37nB394_p0668c16║有化如來而坐其上，一一光明皆遍示現十恒河沙，
J37nB394_p0668c17║且道是智慧耶？德相耶？」擲下拂子，云：「一翳如在眼，空
J37nB394_p0668c18║花繚亂飛。」
J37nB394_p0668c19║晚參。以手候火，拈瓣香插向爐中，隨曖視左右一匝，
J37nB394_p0668c20║曰：「如是大陀羅尼神玅章句，舉集虛空之中，卍字千
J37nB394_p0668c21║輪迴旋奮迅，而今在我襟袖以極萬類，蓋緣秪是未
J37nB394_p0668c22║曾觀，何得自輕而棄絕？」乃朗吟曰：「體明無盡尋常事，
J37nB394_p0668c23║奇特商量滿眼泥。」
J37nB394_p0668c24║小參。「今朝臘月二十五，白雪陽春同遍普，阿哆補萬
J37nB394_p0668c25║象森羅齊起舞，雲門大師在𨍏鑠鑽裏努出頭來道：
J37nB394_p0668c26║『我當年一曲無過此也。』」遂左右顧視，曰：「你道當年是
J37nB394_p0668c27║甚麼曲？菩薩巒腔音韻別，聽得分明和不齊。」
J37nB394_p0668c28║除夕，小參。舉：「僧問三峰師翁：『如何是臘月三十日到
J37nB394_p0668c29║來底事？』師翁曰：『寒林無宿客。』進云：『來日又何如？』師翁
J37nB394_p0668c30║曰：『四海聽龍吟。』先師南岳退翁和尚曰：『小子于諸昆
J37nB394_p0669a01║中受恩至深，與眾獨異，故敢于老師分上往往大膽
J37nB394_p0669a02║放肆。老漢處叢林無恙之時，專慣說太平禪，而今設
J37nB394_p0669a03║有問南岳：「如何是臘月三十日到來底事？」南岳向道：
J37nB394_p0669a04║「勵志扶宗，報佛恩德。」更問：「來日事如何？」向道：「正是時。」』
J37nB394_p0669a05║良久，歎息曰：『二三百年之間卒未有以大慰禪子之
J37nB394_p0669a06║望，秪為自完不暇，何能有所成立建明？果能時時有
J37nB394_p0669a07║相持之憂，皇皇不安于寢食，何患楊岐正脈不大光
J37nB394_p0669a08║耀于後五百世哉？』復嗟歎久之，下座。」師曰：「知時者是
J37nB394_p0669a09║大沙門，此何時也？小子敢不以老師之言為玉律金
J37nB394_p0669a10║科？」遂迴視一眾，曰：「伏望諸兄弟同心而供濟。」
J37nB394_p0669a11║己未元旦，兩序請上堂。維那白槌云：「法筵龍象眾，當
J37nB394_p0669a12║觀第一義。」師曰：「第一義諦，卯正三刻十二分，早已考
J37nB394_p0669a13║鐘伐鼓，雲集寶王殿上，盡情花擘了也。而今何用更
J37nB394_p0669a14║為宣說？」良久曰：「一眾都不躍然而退，我知之矣。纔落
J37nB394_p0669a15║意地，便與此事懸隔，則不能迥脫有無、超越情量。苟
J37nB394_p0669a16║向形名未兆之前著得隻眼，自爾不為數運推遷、時
J37nB394_p0669a17║序轉換。且新新無住，元始一句又作麼生？」隨以拂子
J37nB394_p0669a18║畫○此相曰：「威音自此開生面，不為群機有覆藏。」
J37nB394_p0669a19║因雪，小參。問：「如何是的的本生面目？」代曰：「一向經歷
J37nB394_p0669a20║慣，何須更照磨？」一曰：「今日看來，灼然另是一番。」一曰：
J37nB394_p0669a21║「夜半正明，天曉不露。」一曰：「表見叢林，愈增清絕。」一曰：
J37nB394_p0669a22║「雖則紛紜，甚是洒落。」一曰：「非唯和光，抑且同塵。」一曰：
J37nB394_p0669a23║「未即填溝塞壑，分明舉似何妨？」一曰：「且喜不落在別
J37nB394_p0669a24║處。」一曰：「淨光無礙也。」一曰：「住在這裏，終成一色。」一曰：
J37nB394_p0669a25║「大地無寸土，住在甚麼處？」一曰：「不開心意路，踏著便
J37nB394_p0669a26║成蹊。」一曰：「不躡前蹤，更下一轉。」一曰：「比擬將來，便不
J37nB394_p0669a27║相似。」一曰：「不可更道澄潭絕影，夜月流輝。」一曰：「而今
J37nB394_p0669a28║諱不得也。」一曰：「迥然難掩，遍地陽春。」乃曰：「的的本生
J37nB394_p0669a29║面目，固是一向經歷，不著照磨。今日看來，灼然另是
J37nB394_p0669a30║一番。歷歷表見叢林，自爾愈增清絕。更須知他十二
J37nB394_p0669b01║時中，雖則紛紜，甚是洒落。非惟和光，抑且同塵。若道
J37nB394_p0669b02║外是則非，處處淨光無礙。坐住這裏，終成一色。直饒
J37nB394_p0669b03║光境俱亡，寸土不立。到底不開心意路，一經踏著便
J37nB394_p0669b04║成蹊。且畢竟如何即得？比擬將來，便不相似。」
J37nB394_p0669b05║因雪，小參。「的的得到虛空粉碎，眼光爍破四天下，有
J37nB394_p0669b06║甚目前自己、自己目前，而不一透一切透、一轉一切
J37nB394_p0669b07║轉，轉種種色為一色、轉種種相為一相、轉差別為平
J37nB394_p0669b08║等、轉晦昧為光明、轉艷麗為明淡、轉熱惱為清涼、轉
J37nB394_p0669b09║枮為榮、轉黑為白、轉垢為淨、轉粗為精、轉雜染根塵
J37nB394_p0669b10║為靈光獨耀、轉無邊剎境為淨妙一真、轉森羅萬象
J37nB394_p0669b11║為月窟冰壺、轉草木叢林為瓊樓玉殿。道是玲瓏峻
J37nB394_p0669b12║峭，卻又荒寒平遠；道是荒寒平遠，卻又峻峭玲瓏。如
J37nB394_p0669b13║上境界，一一轉得、透得，美則美矣，未盡善也。何故？不
J37nB394_p0669b14║見雲門道：『盡大地無纖毫過患猶是轉句，不見一色
J37nB394_p0669b15║始是半提。須知更有向上全提時節。』諸仁！要知向上
J37nB394_p0669b16║全提時節麼？」良久，云：「紅爐一點曾收得，散作乾坤浩
J37nB394_p0669b17║蕩春。」
J37nB394_p0669b18║解制，上堂。「著甚來由？攢攢簇簇，致使我將一把沙東
J37nB394_p0669b19║拋西撒，全不顧你眼裡本來清淨光明。此段過患實
J37nB394_p0669b20║是難為，而今索性聽你到處露布。你且作麼生露布
J37nB394_p0669b21║來？從解脫門來，未曾有一法障得你去；從解脫門去，
J37nB394_p0669b22║未曾有一法繫得你。若道無端又添一把，你也沒量
J37nB394_p0669b23║罪過，我也沒量罪過。真個著甚來由？」
J37nB394_p0669b24║四月八日，早參。豎起拂子，曰：「此萬德之身，本自纖塵
J37nB394_p0669b25║不立，何消向九龍口邊使蠻手腳，潑浪潑賴，以致紛
J37nB394_p0669b26║紛藉藉，這箇那箇。這箇不是那箇，蘇盧蘇盧；那箇不
J37nB394_p0669b27║是這箇，㗭唎㗭唎；這箇即是那箇、那箇便是這箇，蘇
J37nB394_p0669b28║盧㗭唎娑訶。於此委得，一切智智清淨，無二無二分，
J37nB394_p0669b29║無別無斷。如其不然，莫怪國清向汝諸人頂門上各
J37nB394_p0669b30║與一杓。」隨聲便喝而起。
J37nB394_p0669c01║小參。舉：「雪竇曰：『乾坤之內，宇宙之間，中有一寶，掛在
J37nB394_p0669c02║壁上。達磨九年不敢正眼覷著，如今衲僧要見，劈脊
J37nB394_p0669c03║便打。』」師曰：「寶非寶，日杲杲。上上機，無處討。雪竇眼裏
J37nB394_p0669c04║無筋，認著個葫蘆以常平生，累他鈌齒老胡樁樁地
J37nB394_p0669c05║拶破冷壁。國清看來，乾坤之內，宇宙之間，中有一寶，
J37nB394_p0669c06║開眼也著，合眼也著，達磨老子教他坐地搆去。若是
J37nB394_p0669c07║雪竇，打破壁來與汝相見。」
J37nB394_p0669c08║小參。舉：「雲門曰：『三乘十二分教，達磨西來放過也休。
J37nB394_p0669c09║若不放過，不消一喝。』雪竇舉了便喝，復曰：『大眾！好喝
J37nB394_p0669c10║落在甚麼處？若要鼻孔撩天，辨取者一喝。』」師曰：「三乘
J37nB394_p0669c11║十二分教是拭瘡疣故紙，棄之十萬里外，肯屑把眼
J37nB394_p0669c12║相著，有甚放他不過？氣宇如王底阿師，心粗膽大，一
J37nB394_p0669c13║時裂破舌頭，到底不能損益。雪竇費盡老力，依然莫
J37nB394_p0669c14║可如何。若要端的，還你落處。」隨喝一喝曰：「直得五峰
J37nB394_p0669c15║七塔向太虛空裡一齊點首道，三十年後吾道大行，
J37nB394_p0669c16║何妨借汝諸人鼻孔出氣。」復喝一喝曰：「不可于此剎
J37nB394_p0669c17║那流入意地。」
J37nB394_p0669c18║結夏日，開秧，小參。「昨有僧問：『如何得一夏不空過？』山
J37nB394_p0669c19║僧向道：『隨墮類墮。』隨墮類墮，一夏不空過，步行騎水
J37nB394_p0669c20║牛。入泥、入水、入淨、入歲、入彌勒樓閣、入三眼國土、入
J37nB394_p0669c21║大圓覺海、入玅莊嚴路，阿必律帝普天上去挑土，齊
J37nB394_p0669c22║一變至于魯，魯一變至于道。」驀顧左右，曰：「是甚麼道？
J37nB394_p0669c23║早底八十日，遲底九十五。」隨喝一喝，曰：「此又是一氣
J37nB394_p0669c24║呼成底，勿以異常而群心大疑，彼此自不相孤負。」
J37nB394_p0669c25║中夏，小參。「國清事事不足，富有五月松風，擬將賣與
J37nB394_p0669c26║人間，秪恐難為喝價，以其滯閣不行，莫若及時俵散。」
J37nB394_p0669c27║隨連揮拂子，曰：「寬袍大袖底與他平裝，單襟狹量底
J37nB394_p0669c28║與他蒲裝，赤體無依底作麼生裝？」復連揮拂子，曰：「好
J37nB394_p0669c29║怪山僧不盡情。」
J37nB394_p0669c30║天中節，小參。以拂子作此相○曰：「正與麼時，赫赫地
J37nB394_p0670a01║爍破四天，何消艾旂蔽日、蒲劍揮空？蘭湯沐芳華以
J37nB394_p0670a02║登上藥，而後諸邪匿影、雜毒消形，那更容他著布皮
J37nB394_p0670a03║棍、捉吉撩棒，向山門前肆小伎倆？此段光明，人人之
J37nB394_p0670a04║所固有，如或看時不見暗昏昏，山僧信手書道符子
J37nB394_p0670a05║以為助發。」復作此相○曰：「將去用得靈妙，自然天道
J37nB394_p0670a06║永昌。」
J37nB394_p0670a07║示眾。「入夏十日也，寒山子作麼生？」代曰：「隨地摘楊花。」
J37nB394_p0670a08║又曰：「有順不撒沙。」又曰：「眉毛三尺二。」又曰：「經歷懸殊。」
J37nB394_p0670a09║又曰：「難為描邈。」又曰：「有甚提掇不起？」又曰：「事事問他
J37nB394_p0670a10║推不知。」又曰：「眼眨眨地看話隨。」又曰：「挈挈波波混是
J37nB394_p0670a11║非。」又曰：「門戶苦支當。」隨成頌十首：「眼光透空劫，隨地
J37nB394_p0670a12║摘楊花，不管生攢簇，千差與萬差。有願不撒沙，灰土
J37nB394_p0670a13║滿頭面，是處賣風流，但不令人見。眉毛三尺二，合有
J37nB394_p0670a14║驚人句，信口道出來，依然無本處。經歷懸殊，喚冬作
J37nB394_p0670a15║夏，可知禮也，不當一笑。難為描邈，將錯就錯，不礙痴
J37nB394_p0670a16║憨，何妨落拓？朝朝執帚松門，有甚提掇不起？問著劈
J37nB394_p0670a17║面三拳，至竟是何道理？事事問他推不知，頹然尊貴
J37nB394_p0670a18║合如斯，台山十萬八千丈，聊協囊中一句詩。無佛之
J37nB394_p0670a19║處急走過，眼眨眨地看話墮，拾得相將攜手歸，伸出
J37nB394_p0670a20║拳頭一樣大。挈挈波波混是非，失便宜是得便宜，劃
J37nB394_p0670a21║時拍手呵呵笑，拈得分明說與誰？門戶苦支當，隨流
J37nB394_p0670a22║能得妙，放去又收來，燈籠齊𨁝跳。」
J37nB394_p0670a23║示眾。「入夏十日也，水牯牛作麼生？」代曰：「早晚防出入。」
J37nB394_p0670a24║又曰：「未必皮下無血。」又曰：「風風雨雨好知音。」又曰：「逢
J37nB394_p0670a25║人便舉。」又曰：「全不欠少。」又曰：「臥看荊棘自參天。」又曰：
J37nB394_p0670a26║「空裏漫尋蹤。」又曰：「步步通途絕嶮巇。」又曰：「賺他岐路
J37nB394_p0670a27║久徘徊。」又曰：「西水流急。」隨成頌十首。「雙角無欄棬，早
J37nB394_p0670a28║晚防出入，笑他鬥雞人，這箇也不識。未必皮下無血，
J37nB394_p0670a29║一錐答著便知，安得臨濟瞎驢，盡情破滅家私。及節
J37nB394_p0670a30║應時一句子，風風雨雨好知音，劫初田地齊翻轉，萬
J37nB394_p0670b01║壑千岩自在身。誰謂無知，逢人便舉，道得分明，未便
J37nB394_p0670b02║相許。本色草料，全不欠少，林下水邊，東壘西倒。心境
J37nB394_p0670b03║如如老放閒，臥看荊棘自參天，風流越樣堪圖畫，鼻
J37nB394_p0670b04║孔纍垂不著穿。無心印泥水，空裏漫尋蹤，直下超隨
J37nB394_p0670b05║類，還來芳草中。步步通途絕嶮巇，溪東歷盡又溪西，
J37nB394_p0670b06║須知雲外無雲處，別有風光一段奇。逐隊隨群同得
J37nB394_p0670b07║入，賺他岐路久徘徊，莫貪是處風華好，度畢應須及
J37nB394_p0670b08║早回。西水流急，也須好看，逗到而今，齒疏眼暗。」
J37nB394_p0670b09║小參。舉：「何如是十智同真？拈針箇作鼻孔使用。一同
J37nB394_p0670b10║一質，不妨捏聚；二同大事，試放開看；三總同參，直得
J37nB394_p0670b11║乾坤震動；四同真智，演出波羅密，卻似天邊月；五同
J37nB394_p0670b12║遍普，盡十方世界一時周匝；六同具足，目前旨略，不
J37nB394_p0670b13║怕取則；七同得失，更有一格，莫作等閑；八同生殺，咬
J37nB394_p0670b14║人火急；九同音吼，許汝商量；十同得入，恐覓箇出頭
J37nB394_p0670b15║處不得。與甚麼人同得入？拙郎君與誰同音吼？七箇、
J37nB394_p0670b16║八箇作麼生同生殺？手也不惜，口也不惜，何物同得
J37nB394_p0670b17║失？一任貶剝，那箇同具足？敗闕尤甚，何物同遍普？且
J37nB394_p0670b18║看支離，何人同真智？流布諸方，難為收拾，孰能摠同
J37nB394_p0670b19║參？秪宜柱杖子，那箇同大事？舉似天下人，何物同一
J37nB394_p0670b20║質？更要我飯飽弄著那？」頌曰：「要狀狀不成，欲名名不
J37nB394_p0670b21║得，解一以貫之，何妨打幾橛？作息日紛然，眉毛恣狼
J37nB394_p0670b22║藉，所以拙郎君，巧妙無人識。」
J37nB394_p0670b23║小參。舉：「僧問洞山：『如何是佛？』山曰：『麻三斤。』」師曰：「覓他
J37nB394_p0670b24║纖毫過患了不可得，有甚麼說？但不應于無分劑中
J37nB394_p0670b25║強立分劑，致使堂堂古佛被數量管帶，一切時中迥
J37nB394_p0670b26║絕情見滲漏，其可得乎？而今設有問：『如何是佛？』向道：
J37nB394_p0670b27║『拶著便骨出。』且國清為人在什麼處？少問恐不免也。」
J37nB394_p0670b28║（是日普請做麻。）
J37nB394_p0670b29║伽藍殿上樑，邑侯王護法、進士潘護法到寺，陞座。僧
J37nB394_p0670b30║問：「瓊臺夜月，光分萬八峰巒；玉闕清簫，聲遍三千洞
J37nB394_p0670c01║壑。是報身邊量？是化身邊量？」師云：「蕩蕩乎民無能名。」
J37nB394_p0670c02║僧云：「誰其能則之？」師云：「別有一人為汝顯說。」僧云：「若
J37nB394_p0670c03║然者，則丹鳳迥翔于此日，聯翩五彩耀人寰也。」師云：
J37nB394_p0670c04║「一任瞻之仰之。」僧問：「西來的意即不問，現前一句事
J37nB394_p0670c05║如何？」師云：「金風吹玉管。」僧云：「不易有此。」師云：「舉世少
J37nB394_p0670c06║知音。」僧問：「萬古一時事，輝煌在目前，敢請和尚重為
J37nB394_p0670c07║舉楊。」師云：「今日一會，盡是作家宰官。」僧云：「直得人天
J37nB394_p0670c08║讚仰，佛祖　忻歡。」師云：「何用豐干更饒舌？」僧云：「一眾
J37nB394_p0670c09║得沾恩否？」師云：「禮拜了退。」僧問：「上仙來也，請以大乘
J37nB394_p0670c10║而安立之。」師云：「且待須臾，自當證知。」僧云：「更須高著
J37nB394_p0670c11║眼。」師云：「是誠天然獨尊之概。」乃云：「佛國上仙，本自隨
J37nB394_p0670c12║機應現，匪得聖朝柱石發揚表彰，爭能耀古輝今？圓
J37nB394_p0670c13║覺伽藍，從昔莊嚴無相，一經當代偉人鼎新奠麗，爭
J37nB394_p0670c14║看煥日摩雲？中樞奉重，神明肅穆以難思；功位雙彰，
J37nB394_p0670c15║賓主雍容而契合。以轉正法輪之手，向上全提于第
J37nB394_p0670c16║一義而不動；以天然獨尊之概，是處照臨于毫端量
J37nB394_p0670c17║而偏普。殊勳不宰，示無外之威嚴；至化無為，運洪機
J37nB394_p0670c18║于閟密。于以屏翰名藍，昭垂萬祀；于以金湯法苑，崇
J37nB394_p0670c19║煥千秋。人天讚仰，佛祖忻歡。山以高而曠遠，水以蓄
J37nB394_p0670c20║而泓深。」隨迴視左右云：「且道以何因緣而乃有此？氣
J37nB394_p0670c21║吐煙霞當灝渤，松門涼月好吹簫。」
J37nB394_p0670c22║謝雨，上堂。「萬里無雲，向青天背上痛與三十棒，直得
J37nB394_p0670c23║虛空神陡時翻轉面孔，在汝諸人頂門上震大法雷、
J37nB394_p0670c24║顯大法眼、說大法要、雨大法雨，柱杖子踴躍慶快，連
J37nB394_p0670c25║忙暗裡抽枝，枝上結一個大葫蘆，一生二、二生三、三
J37nB394_p0670c26║生無量無數。且道無量無數底甚麼？」良久，云：「信知吾
J37nB394_p0670c27║道遍乾坤。」
J37nB394_p0670c28║小參。「汝刺腳與麼來，法華塘為汝說大事因緣，木魚
J37nB394_p0670c29║山為汝說無聲三昧，解脫門為汝說智智清淨，七寶
J37nB394_p0670c30║幢為汝說淨光無礙，更來者裡討什麼碗？」擲拂子便
J37nB394_p0671a01║起。
J37nB394_p0671a02║至日，小參。「可憐生！這個時節，惺惺底固是惺惺，夢夢
J37nB394_p0671a03║底依然夢夢，若不為汝提回便，則不侔合于從上。」驀
J37nB394_p0671a04║豎拂子，云：「于此剎那際入得轉字法門，轉到盡頭極
J37nB394_p0671a05║底處透出一線，頓使山河大地、草木叢林，生機活潑、
J37nB394_p0671a06║錦簇花攢。且結底什麼果？」擲下拂子，云：「看郎有分。」
J37nB394_p0671a07║臘八日，圓菩薩戒，邑侯王護法、儒學鄒護法設齋，請
J37nB394_p0671a08║上堂。僧問：「拈出千華，佛土亦如其數；榮敷一葉，法身
J37nB394_p0671a09║光遍虛空否？」師云：「過去如是如是，未來如是如是，現
J37nB394_p0671a10║在如是如是。」僧云：「恁麼則毛頭心地通攝河沙也。」師
J37nB394_p0671a11║云：「當當常有因故。」僧迴視左右一匝，云：「誰不忍者說？」
J37nB394_p0671a12║師云：「僧忍默然故，是事如是持。」僧問：「望月瞻星，如何
J37nB394_p0671a13║是性？」師云：「目前了了不爭多。」僧云：「作麼生脫？」師云：「秪
J37nB394_p0671a14║在目前千萬里。」僧云：「則洒洒落落，隨處安身立命也。」
J37nB394_p0671a15║師打一棒，云：「不得向者裏耽著。」僧云：「動容揚古路，不
J37nB394_p0671a16║墮悄然機。」師又打，云：「贈爾珊瑚一百鞭。」乃震聲一喝，
J37nB394_p0671a17║云：「如天下狀，如雷遍震，如雲騰蓋，如雨懸澍。攬之不
J37nB394_p0671a18║盈掬，圓滿無餘；撲散復成團，混茫絕跡。謂是體性虛
J37nB394_p0671a19║空華光三昧，一切智智清淨；謂是如來智慧德相，無
J37nB394_p0671a20║二、無二分，無別、無斷故。如是受持，一心而行，是為孝
J37nB394_p0671a21║順至道之法。千華上佛、千百億禪迦，於赫赫師子座
J37nB394_p0671a22║趁放不可思議光，光中舒千輻輪手，三摩諸新學菩
J37nB394_p0671a23║薩頂。當當常有因故，當當常住法身。」驀拈柱杖，云：「丈
J37nB394_p0671a24║六紫磨金，也不屈著你。」
J37nB394_p0671a25║持缽回，小參。舉：「雪峰上堂：『盡大地撮來如粟米大，拋
J37nB394_p0671a26║向面前，漆桶不會，打鼓普請看。』」師云：「雪峰古佛小當
J37nB394_p0671a27║人家，國清甚是不甘，世界大底千粒萬粒拈向缽盂
J37nB394_p0671a28║裏，不假纖力平空托住，如是神用各具有之，有甚不
J37nB394_p0671a29║會？何消打鼓看？他這裏道得一轉，也見國清有人。」一
J37nB394_p0671a30║眾屏息，隨起身曰：「漆桶，漆桶。」
J37nB394_p0671b01║小參。「紅爐燄裡拈來片雪，散作普天春色，直得森羅
J37nB394_p0671b02║萬象、草木叢林一時簇綻，於以壯煙雲之色、子以添
J37nB394_p0671b03║渤澥之瀾。西來大意，不須煖室商量；少室真宗，何用
J37nB394_p0671b04║望空啟告？曩謨佛陀、曩謨達磨、曩謨僧伽，總然將得
J37nB394_p0671b05║虛空來。」驀擊竹篦，云：「還教博取虛空去。」
J37nB394_p0671b06║除夕，小參。「逗到這個時節，處處水盡山窮。」驀喝一喝，
J37nB394_p0671b07║云：「于此通得氣、轉得身，元自天高地厚，日月煌煌，水
J37nB394_p0671b08║遠山長，風光冉冉。衍無住之真機，韶華溢目；固常存
J37nB394_p0671b09║之正脈，景物依然。如其忽略拖延，動經累劫，國清也
J37nB394_p0671b10║只莫可如何。」復喝一喝：「急須發越，莫漫躊躇。」
J37nB394_p0671b11║庚申元旦，兩序請土堂。僧問：「是日擬頭起，願開無住
J37nB394_p0671b12║機。」師云：「甚麼處不光明燦爛？」僧云：「與麼則一提同遍
J37nB394_p0671b13║普也。」師云：「不了目前，萬緣差別。」僧一喝，云：「其干礙也
J37nB394_p0671b14║何有？」師云：「伏惟一眾慶幸。」僧問：「天上下稱獨尊底，如
J37nB394_p0671b15║何分布諸舍利而起無量塔？」師云：「一由二有，一亦莫
J37nB394_p0671b16║守。」僧云：「則全身獨露也。」師云：「除此之外，更須別轉。」僧
J37nB394_p0671b17║一喝，師云：「仍是舊伽陀。」僧問：「新歲已臨，舊歲何往？」師
J37nB394_p0671b18║云：「天高地厚，日月煌煌。」僧云：「不涉新舊，更請宣揚。」師
J37nB394_p0671b19║默然，僧云：「人人無不覆。」師云：「且過者邊來。」乃起身拈
J37nB394_p0671b20║香，云：「秪此一瓣，瀰綸萬有，化育群機，伏願聖作物睹，
J37nB394_p0671b21║雲起龍驤，天下太平，法輪常轉。」隨就座，豎起柱杖，云：
J37nB394_p0671b22║「看，看！釋迦老子在國清柱杖頭上放無量萬億種種
J37nB394_p0671b23║光明，于此光中化無量億諸佛，一時同聲轉元始一
J37nB394_p0671b24║字法輪，所謂天得之以清、地得之以寧、人得之以貞、
J37nB394_p0671b25║物得之以榮、日月得之以炤臨、山水得之以高深。且
J37nB394_p0671b26║道柱杖子得之又作麼生？」隨卓一卓，云：「不知多少妙，
J37nB394_p0671b27║盡在一枝藤。」
J37nB394_p0671b28║元霄，晚參。喝一喝，云：「此是般若鋒，亦名金剛燄。終日
J37nB394_p0671b29║揮天截地，被山僧一吹，化成一道清光，逼塞廣寒宮
J37nB394_p0671b30║殿，直得山河大地、草木叢林如寶絲網重重映徹，百
J37nB394_p0671c01║萬億燈明如來一時乘境舉集虛空之中，涌現無礙
J37nB394_p0671c02║真智寶光，如珠貫下、如雲擁聚，處處聯輝鬥彩。何以
J37nB394_p0671c03║都盧攝在這裏？」隨揮拂子，云：「何以瞻仰少分之一？」
J37nB394_p0671c04║佛誕日，赤城招隱居朗月禪宿設齋，上堂。僧問：「釋迦
J37nB394_p0671c05║未降皇宮，遼天鼻孔在甚麼處？」師云：「實是難為遮掩。」
J37nB394_p0671c06║進云：「則天上下，唯我獨尊也。」師云：「特地驚張，遭人怪
J37nB394_p0671c07║笑。」僧一喝，師云：「何不慎當初？」僧問：「和尚今日為世尊
J37nB394_p0671c08║降生陞座，是否？」師云：「總之，播弄目前。」進云：「雲門打殺
J37nB394_p0671c09║伊，未審有何過？」師云：「不解炤管自己。」進云：「忽有箇透
J37nB394_p0671c10║得，荊棘林底如何相接？」師打，云：「好怪我不近人情。」進
J37nB394_p0671c11║云：「果爾當陽獨露。」師又打，乃云：「曠大劫來，希圖一日
J37nB394_p0671c12║應清淨境、應清淨玅境、應無垢光明上智境、應最勝
J37nB394_p0671c13║光明智智境，境上施為，錯卻自己屋裏真佛。若秪孤
J37nB394_p0671c14║峰獨拔、古澗寒澄，檢點將來有甚氣息？稍具一分衲
J37nB394_p0671c15║僧手腳，口上出來口上打、眼上出來眼上打、明頭出
J37nB394_p0671c16║來明頭打、暗頭出來暗頭打，庶不致彼肆驕于內而
J37nB394_p0671c17║烜赫于外，增益韶陽意氣、無忝臨濟門牆，方好喫我
J37nB394_p0671c18║國清漏沙鍋裡飯。」
J37nB394_p0671c19║普請種稻，小參。「山前一片閒田，自從曠劫以至于今，
J37nB394_p0671c20║出生無上上、無等等、不可稱、不可量、至圓至淨之審，
J37nB394_p0671c21║盡大地人日日奉持，須臾不可離者，道也。今日種底
J37nB394_p0671c22║稻豈是這個道？今日種底稻不是這個道，是甚麼道？」
J37nB394_p0671c23║隨呵呵大笑，云：「一生分別取捨，則非所謂道也。」
J37nB394_p0671c24║六月望日，保稻，小參。「道不遠人，人不遠道，道之于人，
J37nB394_p0671c25║如展握然。人如展手，道以握拳，但于展握之際有絲
J37nB394_p0671c26║毫道理情見往來，則去道遠矣。今者油然如雲，生生
J37nB394_p0671c27║正未有已，將來圓實如珠，處處鋪天撒地。若更有所
J37nB394_p0671c28║說，是增益，非道也；如無所說，是減損，非道也。且畢竟
J37nB394_p0671c29║如何即是？」隨擲拂子，曰：「應如是知、如是見、如是信解，
J37nB394_p0671c30║不生法相，我說是人，宗門上將。」
J37nB394_p0672a01║中秋小參。舉：「寒山子偈曰：『吾心似秋月，碧潭清皎潔。
J37nB394_p0672a02║無物堪比倫，教我如何說。』」師曰：「吾之常住真心，本自
J37nB394_p0672a03║虛靈絕跡，而強擬之曰秋月碧潭。如斯比倫，抑亦極
J37nB394_p0672a04║矣，如何卻言無物大小。寒山不自知言之悖而謬也。
J37nB394_p0672a05║國清不是抑人揚己，貴圖如實而說。吾心不是月，無
J37nB394_p0672a06║圓亦無缺。雖無缺與圓，卻解知時節。」隨擲拂子曰：「覿
J37nB394_p0672a07║面甚分明，何須更饒舌。」
J37nB394_p0672a08║　　　（弟子王萬載，法名序勝，同男生員
J37nB394_p0672a09║　　　之瑩、之惺、之璣，捐資刻此國清語
J37nB394_p0672a10║　　　錄首卷。所祈福基永固，慧命綿長，
J37nB394_p0672a11║　　　世為皇家拄石，法苑金湯云。）