J37nB394_p0672b01║翼菴禪師國清語錄卷二
J37nB394_p0672b02║侍者力端等錄
J37nB394_p0672b03║大殿成，謝憲臺盧大護法，上堂。僧問：「力之所不可涯
J37nB394_p0672b04║量、願之所不可窮極者，是何人斯？」師云：「已有樣子。」進
J37nB394_p0672b05║云：「庶幾不虛此日。」師云：「安排則未易，成現卻相當。」僧
J37nB394_p0672b06║左右顧視，云：「仰冀觀瞻，同資欣慰。」師云：「古今一致，誰
J37nB394_p0672b07║其不然？」僧問：「萬法當前即不問，重光古剎事如何？」師
J37nB394_p0672b08║云：「如來宮殿無有邊。」進云：「五峰環翠人皆見，雙澗迴
J37nB394_p0672b09║瀾誰共看？」師云：「自然覺者處其中。」進云：「人中境，境中
J37nB394_p0672b10║人。」師云：「你即今在甚麼處？」僧問：「向上玄關即且置，鐘
J37nB394_p0672b11║鳴鼓響請師宣。」師云：「你得入門也未？」進云：「一擊亡所
J37nB394_p0672b12║知底，還肯相為否？」師云：「禮拜頭須著地。」進云：「恁麼則
J37nB394_p0672b13║得聞於未聞。」師云：「今日一會不是偶然。」乃拈柱杖，卓
J37nB394_p0672b14║一卓，云：「此一毛端量處涌現大寶王剎，廣博崇麗，清
J37nB394_p0672b15║淨光明，無量諸佛安住其中，現成正覺，轉妙法輪。此
J37nB394_p0672b16║一毛端量處遍法界、虛空界，一一毛端量處悉亦如
J37nB394_p0672b17║是。其一一毛端量處所現大寶王剎，以等法界無量
J37nB394_p0672b18║無邊清淨妙寶莊嚴之具而為嚴飾，所謂寶峰莊嚴、
J37nB394_p0672b19║寶壑莊嚴、寶樹莊嚴、寶華莊嚴、寶雲莊嚴、寶座莊嚴、
J37nB394_p0672b20║寶帳莊嚴、寶蓋莊嚴、寶幢莊嚴、寶幡莊嚴、寶燈莊嚴、
J37nB394_p0672b21║寶香莊嚴、寶牆垣莊嚴、寶階陛莊嚴、寶門闥莊嚴、寶
J37nB394_p0672b22║欄楯莊嚴、寶窗牖莊嚴、寶琉璃莊嚴、寶鈴鐸莊嚴、寶
J37nB394_p0672b23║繒綵莊嚴、寶敷具莊嚴，如是不可思議清淨妙寶莊
J37nB394_p0672b24║嚴，盡從第一威德成就眾事大功德天一念善根所
J37nB394_p0672b25║起，具足無量寶藏莊嚴。如是莊嚴，不著莊嚴，是真莊
J37nB394_p0672b26║嚴。不著則無相，無相則解脫，無著、無相、解脫，則能轉
J37nB394_p0672b27║此無量莊嚴，回施一切廣大清淨，同歸真際無上菩
J37nB394_p0672b28║提。」復拈柱杖云：「秪此不著纖力，能轉無量莊嚴。」隨卓
J37nB394_p0672b29║一卓云：「轉寶峰為功德山，巍巍無過其上；轉寶壑為
J37nB394_p0672b30║甚深義，淵淵莫盡其底；轉寶樹為莊嚴林，頭頭戛玉
J37nB394_p0672c01║鏘金；轉寶華為微玅果，在在流香發燄；轉寶雲為摩
J37nB394_p0672c02║尼聚，普雨無量珍奇；轉寶座為須彌峰，超越一切智
J37nB394_p0672c03║頂；轉寶帳為月明簾，就裏頹然尊貴；轉寶蓋為光明
J37nB394_p0672c04║雲，示現無邊佛剎；轉寶幢為玅色身，顯拔無礙真智；
J37nB394_p0672c05║轉寶幡為法藏帶，通貫一切義句；轉寶燈為淨光幢，
J37nB394_p0672c06║爍破一四天下；轉寶香為戒、定、慧，莊嚴五分法身；轉
J37nB394_p0672c07║寶牆垣為法城塹，衛持佛正法藏；轉寶階陛為無等
J37nB394_p0672c08║級，高蹈毘盧頂𩕳；轉寶門闥為法閫域，聚集無量義
J37nB394_p0672c09║趣；轉欄楯為玲瓏性，是處淨光無礙；轉寶窗牖為法
J37nB394_p0672c10║光門，出生無量真智；轉寶琉璃為真金像，一任瞻仰
J37nB394_p0672c11║取足；轉寶瓔珞為妙莊嚴，布垂萬德身雲；轉寶鈴鐸
J37nB394_p0672c12║為妙圓通，洞徹十方虛空；轉寶繒綵為妙光網，重重
J37nB394_p0672c13║交互爭輝；轉寶敷具為千輻輪，淨妙不可思議。」復卓
J37nB394_p0672c14║柱杖云：「柱杖子轉如是無量莊嚴已，涌身虛空，高七
J37nB394_p0672c15║多羅樹，稽首讚歎而說偈曰：『一毛度空可得邊，眾剎
J37nB394_p0672c16║為塵可知數，如是莊嚴無上士，所住行願無能量。』」
J37nB394_p0672c17║師誕日，兩序請上堂。問：「百草頭上打失鼻孔，直得天
J37nB394_p0672c18║雨四花，大統綱宗中事不敢造次相及，秪有一句高
J37nB394_p0672c19║廣莫逾，雖不足以當大望，幸勿竟孤來意。」師云：「收名
J37nB394_p0672c20║定價已非一日。」進云：「曠劫以前不易如是。」師云：「稽之
J37nB394_p0672c21║弗謬，質之無擬。」進云：「果爾不屈，則遭逢有據。」師云：「汝
J37nB394_p0672c22║既知時，我不再三。」進云：「悅於耳目者從之。」師云：「其然
J37nB394_p0672c23║豈然？」僧隨作禮，云：「雞足山高萬里青。」師云：「何見之遠
J37nB394_p0672c24║也？」問：「秪是這個與五峰並聳、雙澗同長，將作微分供
J37nB394_p0672c25║養，和尚其肯慈納否？」師云：「惟其所得而自貴珍。」進云：
J37nB394_p0672c26║「己見躍然，出中更異，布於四表。」師云：「古道在日用，交
J37nB394_p0672c27║手相付。」進云：「永領其極致，無過於是也。」師云：「見不及
J37nB394_p0672c28║此，則轉入杳渺。」進云：「但不遺乎從上，自然無負于方
J37nB394_p0672c29║來。」師隨卓柱杖，云：「安得不勤勤慼慼而歷落申明？」問：
J37nB394_p0672c30║「山門踢倒琉璃，佛殿扶起燈籠，是甚境界？」師云：「我愛
J37nB394_p0673a01║韶陽新定機。」進云：「銀蟬初出海，何處不分明？」師云：「識
J37nB394_p0673a02║得自己也未？」進云：「其奈目前何？」師便打。進云：「耳聽終
J37nB394_p0673a03║難會。」師又打，云：「但不負於己，自不孤於人。」迺迴視一
J37nB394_p0673a04║眾，云：「恒作思惟，共營此事，如日月之麗天，則曷勝慶
J37nB394_p0673a05║幸？」隨拈起拄杖，云：「是汝一出頭來，非不嘗于此切，而
J37nB394_p0673a06║猶然無點氣息，得不負于生成？苟能別製一轉，省徑
J37nB394_p0673a07║省心，就地下個橛子，皆足以超越聖凡生滅之表，不
J37nB394_p0673a08║假視聽思行而聰明得主。」隨卓一卓，云：「天命本源無
J37nB394_p0673a09║住著，一花五葉自年年。」
J37nB394_p0673a10║笑隱彬西堂同邵聖遇居士設齋，請上堂。問：「胸字杳
J37nB394_p0673a11║分無量義，不勉而中；頂珠嘗照百旬，不思而得。今也
J37nB394_p0673a12║覿露乘時，敢請憑空著彩。」師云：「有甚麼處蓋覆伊？」進
J37nB394_p0673a13║云：「老胡既隔絕，納子多違背，其奈之何？」師云：「吾將揭
J37nB394_p0673a14║露以告。」進云：「則諸暗相汞不能昏也。」師云：「已過關者
J37nB394_p0673a15║尚須料揀。」僧一喝，云：「今日轉處果與尋常不同。」師隨
J37nB394_p0673a16║聲打趁。問：「登山涉水不假他力，因甚主人公推三托
J37nB394_p0673a17║四？」師云：「吾嘗於此切。」進云：「千里尋知己，因甚一言不
J37nB394_p0673a18║相挈？」師云：「往往如斯。」進云：「威音王已前成佛久矣，即
J37nB394_p0673a19║今更為何事？」師便打，云：「所以爾也。」進云：「白雲盡處是
J37nB394_p0673a20║青山，行人更在青山外。」師哂之，乃云：「多諸高流以法
J37nB394_p0673a21║而住，簇簇逼將來，何以厭飽而各信取？」隨卓拄杖，云：
J37nB394_p0673a22║「此是入道之初章，於今三十年也，都無名字執著，何
J37nB394_p0673a23║從摹擬而彷彿之，於方便中而為之辭？闍黎有分、山
J37nB394_p0673a24║僧有分，設問用此奚為？二時禪悅焉。續彼彼出家行
J37nB394_p0673a25║腳，於坐立地搆得去三斤麻、一疋布，何用別人簡較？
J37nB394_p0673a26║我不似沒罅子截斷他舌頭。」復卓柱杖，云：「盡古今天
J37nB394_p0673a27║下無道理者，直取其切要、通其變而已。」
J37nB394_p0673a28║華嚴道場開啟，儒學徐護法設齋，請上堂。僧問：「轉如
J37nB394_p0673a29║是汪洋沖融、廣大悉備之根本法輪，十方雲集，普現
J37nB394_p0673a30║于前。若為發辭，以相讚頌？」師曰：「表示將來，便不相似。」
J37nB394_p0673b01║僧曰：「今日一會，盡是作家宰官。」師曰：「親受宣聞，端在
J37nB394_p0673b02║于此。」進曰：「信位已彰，果則未也。」師曰：「證入法界，不離
J37nB394_p0673b03║一剎那際。」僧曰：「則樓閣門前，參請已畢。」師曰：「善財即
J37nB394_p0673b04║今在甚麼處？」僧一喝，師曰：「得也。」乃豎起拂子曰：「看！看！
J37nB394_p0673b05║光相現也。盡十方華藏莊嚴世界微塵數諸佛菩薩、
J37nB394_p0673b06║五十三人善知識，種種無量甚深廣大三昧海法門，
J37nB394_p0673b07║都盧攝入此一光中。光中涌出一四天下微塵數不
J37nB394_p0673b08║可說不可說雲臺寶網，瞻仰少分之一者，應時獲得
J37nB394_p0673b09║清淨光明陀羅尼、無著無縛陀羅尼、躍然出中陀羅
J37nB394_p0673b10║尼、明照一切陀羅尼、廣博崇隆陀羅尼、辭辨注射陀
J37nB394_p0673b11║羅尼、雅思淵才陀羅尼、文身句身陀羅尼、波騰雲涌
J37nB394_p0673b12║陀羅尼、珠聯花貫陀羅尼、超越無上陀羅尼、吉祥如
J37nB394_p0673b13║意陀羅尼。如是陀羅尼，于理理圓，于事事備，于國國
J37nB394_p0673b14║治，于家家齊，于身身修，于心心正，于意意誠，于知知
J37nB394_p0673b15║致，于物物格。」隨擊拂子曰：「得非近而有徵，遠而可按
J37nB394_p0673b16║者乎？」
J37nB394_p0673b17║進士玉京潘護法祈嗣、華嚴道場圓滿，設齋請上堂。
J37nB394_p0673b18║僧問：「拄杖子穿過般若波羅密門，不用敲開金鎖；腳
J37nB394_p0673b19║尖頭踏翻華藏毘盧性海，寧須提變玉符？」師曰：「是渠
J37nB394_p0673b20║面門，眾齒之間作麼生？」僧曰：「非心思意擬之所能料。」
J37nB394_p0673b21║師曰：「安知其交光相羅如寶絲網？」僧曰：「善財之福慧
J37nB394_p0673b22║本無能過者。」師曰：「你道是誰家之子？」僧曰：「現在可驗。」
J37nB394_p0673b23║師曰：「一眾許汝有個見處。」僧曰：「即今已後不敢更饒
J37nB394_p0673b24║舌也。」師曰：「知即得。」僧問：「靈光獨耀，覿面相呈，照用無
J37nB394_p0673b25║私，如何超向？」師拈拄杖曰：「雖是易見，而且難識。」僧曰：
J37nB394_p0673b26║「無量法門，善財從何門而入？」師卓柱杖曰：「直須向這
J37nB394_p0673b27║裏得路。」僧曰：「則千古意分明也。」師曰：「秪恐知之者寡。」
J37nB394_p0673b28║僧問：「七處九會，一句全收，未審是那一句？」師曰：「偏界
J37nB394_p0673b29║森羅難遁質。」僧曰：「則明明無蓋覆，歷歷絕囊藏也。」師
J37nB394_p0673b30║日：「十五日來，你向甚處留心？」僧曰：「千器同圓，孤輝特
J37nB394_p0673c01║耀。」師曰：「不信道。」僧曰：「和尚有個瞥地，某甲亦不敢諱。」
J37nB394_p0673c02║師曰：「向後逢人不得錯舉。」僧問：「甚深般若獲最殊勝，
J37nB394_p0673c03║既已積集堅固，若為安住圓滿？」師曰：「以玉尺取之不
J37nB394_p0673c04║得。僧曰：君臣道合，五位齊彰時如何？師曰：以連環解
J37nB394_p0673c05║之無窮。」乃曰：「小善財挈挈波波，歷盡百城煙水，路途
J37nB394_p0673c06║長短、山海高深，一點瞞你不得，其奈曠日拋家，不解
J37nB394_p0673c07║轉身就父。而今既到大樓閣前，彈指門開即便得入，
J37nB394_p0673c08║一切寶藏珍奇是汝之所固有。」隨喝一喝曰：「要用直
J37nB394_p0673c09║須用，眼目莫定動。」
J37nB394_p0673c10║戒子明華設齋，請上堂。僧問：「百千三昧，無量法門。一
J37nB394_p0673c11║一交光，願通線道。」師指香曰：「此是戒香，定香，慧香，解
J37nB394_p0673c12║脫香，解脫知見香。」僧曰：「既然人人本具，因甚被諸塵
J37nB394_p0673c13║所蔽？」師曰：「嗅著些子，自不尋常。」僧曰：「則清淨比丘不
J37nB394_p0673c14║入涅槃也。」師曰：「鼻孔遼天，豈是國清之過。」乃卓拄杖
J37nB394_p0673c15║曰：「如是知一切法即心自性，成就慧身。若由他悟，則
J37nB394_p0673c16║國清得大過患。而今浩浩然、歷歷然，于身無所取、于
J37nB394_p0673c17║修無所著、于法無所住，當下智入三世，而悉平等。有
J37nB394_p0673c18║何八萬四千甚深般若波羅密門，而不排身直入，領
J37nB394_p0673c19║攬其全？」隨喝一喝曰：「不磨智勇超前烈，恐負空明自
J37nB394_p0673c20║在提。」
J37nB394_p0673c21║佛成道日，圓戒弟子完素設齋，請上堂。僧問：「戒香芬
J37nB394_p0673c22║馥，遍界悉聞。寶網光舒，洞徹心地。如何是心地法？」師
J37nB394_p0673c23║曰：「舉似分明，即屬限量。」僧曰：「則體備一切含靈也。」師
J37nB394_p0673c24║曰：「剎那流入，圓布交加。」僧曰：「瑪瑙階前同一色，是何
J37nB394_p0673c25║境界？」師曰：「此眾盡是簇新菩薩。」僧問：「五峰山內，弘演
J37nB394_p0673c26║毘尼。梵網交羅，願通一線。」師曰：「直饒上下漫漫，終是
J37nB394_p0673c27║昧他不得。」僧曰：「若然識得心，大地無寸土。」師曰：「證入
J37nB394_p0673c28║一真境界，直須翻轉虛空。」僧曰：「一眾領取。」師曰：「但能
J37nB394_p0673c29║覿露無私，定然爍破一切。」僧問：「雷音響振，直提向上
J37nB394_p0673c30║全機。法雨均霑，普潤大千沙界。向上宗乘即不問，弘
J37nB394_p0674a01║開寶戒事如何？」師曰：「好生擺動精神。」僧曰：「因戒生定，
J37nB394_p0674a02║因定發慧。秪如未登壇時一句，又且如何指示？」師曰：
J37nB394_p0674a03║「到處洪機歷掌。」僧曰：「法筵平等，四眾歸宗。未審阿誰
J37nB394_p0674a04║沾恩？」師曰：「佛子住此地，即是佛受用。」僧曰：「然則若天
J37nB394_p0674a05║若人，皆承此恩力也。」師曰：「于我何有哉？」僧禮拜曰：「五
J37nB394_p0674a06║峰蒼翠驚時眼，雙澗泉聲足可聽也。」師曰：「直須親到
J37nB394_p0674a07║者裏始得。」僧問：「如何是代佛宣揚一句？」師曰：「別人道
J37nB394_p0674a08║不得。」僧曰：「如何接物利生句？」師曰：「你即今居何品位？」
J37nB394_p0674a09║僧曰：「如何是傳佛心印句？」師曰：「重重綿縫開。」僧曰：「三
J37nB394_p0674a10║句蒙師指，末後事如何？」師曰：「再問復何為？」乃曰：「生佛
J37nB394_p0674a11║未形已前段事，本自條然絜素。擬於無相光中，起纖
J37nB394_p0674a12║毫修學之心。希望備美完具，以序其原則。不思議清
J37nB394_p0674a13║淨本身，欲其處處透脫，自在無礙，安可得哉？畢竟如
J37nB394_p0674a14║何？發揚蹈厲，以拓其真智。」隨豎起拂子曰：「入此門來
J37nB394_p0674a15║無住著，何妨隨地便彰名。名既已彰，而紀綱宗要一
J37nB394_p0674a16║著，至竟莫能決擇。事非小小，今將振鐸而開啟之。先
J37nB394_p0674a17║激發其志氣，後乃交手相付，以變其節數。如見不及
J37nB394_p0674a18║此，轉入杳渺，得不勤勤慼慼，而歷落申明。」隨連擊拂
J37nB394_p0674a19║子曰：「直饒不作道理會，而亦不能盡道個惟其所用。
J37nB394_p0674a20║應物隨時，是誠夢夢。何以告其通變，更新更提，內轉
J37nB394_p0674a21║外轉，宜乎茫然其不知畔岸。如斯輸誠苦口，抑亦極
J37nB394_p0674a22║矣。奮然發赫赫之略，以續照昭之統。國清不惜手腳，
J37nB394_p0674a23║與伊抹煞頂眼，以洞燭其從上之閫奧。」揮拂子大喝，
J37nB394_p0674a24║下座。
J37nB394_p0674a25║臘月十四日，晚參。「比來天氣寒冽，無位真人面門鼻
J37nB394_p0674a26║孔凍缺半邊，幸賴通天手腳撥轉陽和，居以莊嚴報
J37nB394_p0674a27║土。琪樹風前瞳瞳紅日，玉壺影裡靄靄蒼煙，囌嚕㗭
J37nB394_p0674a28║唎㗭唎囌嚕，隱顯全該，自是不關章句。密怛悝孤、密
J37nB394_p0674a29║怛悝智，精秘互嚴，試請君為甄別。若也知得今日說
J37nB394_p0674a30║底即是明朝消息、明朝消息即是今日說底，則一切
J37nB394_p0674b01║智智清淨，無二無分、無別無斷；其或未然，剛是諸仁
J37nB394_p0674b02║諱卻。」
J37nB394_p0674b03║立春日，小參。「寒梅幾點，昨夜先開，諸仁者還知也無？
J37nB394_p0674b04║知，則天上人間渾焉周匝；不知，則人間天上廓爾全
J37nB394_p0674b05║該。佛種、道種、菩提種，人華、覺華、悲願華，等行發動，漸
J37nB394_p0674b06║次生萌，山以之而崇高、水以之而深遠、人以之而精
J37nB394_p0674b07║彩、物以之而生生，神而明之、觸類而長之，吾固知其
J37nB394_p0674b08║莫之為而為、莫之至而至。秪如不涉生緣，壁立萬仞，
J37nB394_p0674b09║個條衲僧柱杖又且如何任運？卓立乾坤無異色，光
J37nB394_p0674b10║華觸處自披靡。」
J37nB394_p0674b11║小參。「昨有人問：『如何是肉眼？』向他道：『普。』『如何是天眼？』
J37nB394_p0674b12║『曉。』『如何是慧眼？』『得。』『如何是法眼？』『鑑。』『如何是佛眼？』『深。』」迺
J37nB394_p0674b13║曰：「渾圇拋出，未免知希；花擘將來，無妨口過。一一為
J37nB394_p0674b14║汝頌出：普，普，普，昭示無方所，透過威音更那邊，拾得
J37nB394_p0674b15║寒山齊起舞。曉，曉，曉，萬里冰霜皎，過患纖毫不可尋，
J37nB394_p0674b16║十方洞達無邊表。得，得，得，頓達本鄉國，恢廓無涯勝
J37nB394_p0674b17║妙門，全機要領渠能扼。鑑，鑑，鑑，瞻聽如雷電，曾經滅
J37nB394_p0674b18║向瞎驢邊，故得煥然而等現。深，深，深，枯木聽龍吟，五
J37nB394_p0674b19║中且喜銷鎔盡，真際平提亙古今。」
J37nB394_p0674b20║晚參。舉：「《金剛經》曰：『一切聖賢皆以無為而有差別。』」拈
J37nB394_p0674b21║起柱杖曰：「這個是無為法，差別在甚麼處？」卓一卓曰：
J37nB394_p0674b22║「一種是聲無限意，那堪聽與不堪聽。」
J37nB394_p0674b23║佛誕日，彌勒大士開光，奕是西堂鍵關，眾信設齋，請
J37nB394_p0674b24║上堂。僧問：「于一時中成就五百億天子，證無生法忍，
J37nB394_p0674b25║是相好光明也？是梵音清雅也？」師曰：「雲蔚霞蒸，與昔
J37nB394_p0674b26║日無異。」僧曰：「則時時普示于人也。」師曰：「渠無面目，何
J37nB394_p0674b27║處逢渠？」僧點胸曰：「我有肝腸，方知是我。」師曰：「拽脫手
J37nB394_p0674b28║中叉袋口，始知無物不包羅。」僧曰：「即今拽脫又如何？」
J37nB394_p0674b29║師曰：「打鼓普請看。」僧問：「如何是賓中主？」師曰：「寒拾豐
J37nB394_p0674b30║干咠耳語。」「如何是主中賓？」師曰：「抽牽全藉裏頭人。」「如
J37nB394_p0674c01║何是賓中賓？」師曰：「謂言洒落卻紛紜。」「如何是主中主？」
J37nB394_p0674c02║師曰：「天上人間無等與。」僧不禮而退，師哂然。僧問：「未
J37nB394_p0674c03║出母胎，度人已畢。未審度底是甚麼人？」師曰：「入得國
J37nB394_p0674c04║清門，好喫國清棒。」僧曰：「已出母胎，因甚杳無蹤跡？」師
J37nB394_p0674c05║曰：「你即今在那裡？」僧擬議，師便喝。僧曰：「五眼之中，開
J37nB394_p0674c06║點底是那一隻眼？」師劈頭打下，乃曰：「爛爛然於漏盡
J37nB394_p0674c07║時，一回落在眼裏，昧卻萬古晴空。不以一重去一重，
J37nB394_p0674c08║而以一重添一重。無怪乎笑口扯開十丈，指天上下
J37nB394_p0674c09║金盆。沐浴小兒，從此過二百四十日，亦罹是患。不可
J37nB394_p0674c10║將為小小。國清忝承七鬯，自來膽大心粗。敢道本有
J37nB394_p0674c11║光中，不妨更著一點。何也？攬真成立，色相宛然。山河
J37nB394_p0674c12║大地，日月星辰，皆妙明真性之所顯現。何過患之有？」
J37nB394_p0674c13║隨拈拄杖曰：「木上座聞與麼說，欣慶無量。湧身虛空，
J37nB394_p0674c14║高七多羅樹，而作是言：『此固不錯，彼亦不惡。了了根
J37nB394_p0674c15║源，見之如昨。一時參畢了無言，彈指門開寶樓閣。有
J37nB394_p0674c16║一人焉，於此彈指，應念得入，入已還閉。經行坐臥，常
J37nB394_p0674c17║在其中，堂奧宏深，渾無向背。或時高唱摩訶衍，迥出
J37nB394_p0674c18║于百非之表。安之以第二位，阿誰敢說不是。』」（彌勒于四月八
J37nB394_p0674c19║日睹明星悟道，出《彌勒成佛經》。）
J37nB394_p0674c20║辛酉元旦，兩序請上堂。拈香云：「此一瓣香，攬之於毫
J37nB394_p0674c21║釐，充之於山岳，供養盡浮幢王剎諸正遍知、甚深妙
J37nB394_p0674c22║典、弘法聖師，懇禱之誠在漏盡五更初，仰承維那早
J37nB394_p0674c23║已顯發盡情，而今踏上個層臺面，不妨更宣一過。一
J37nB394_p0674c24║願
J37nB394_p0674c25║金輪統御，聖壽難量；二願海甸清寧，歲時豐稔；三願
J37nB394_p0674c26║人人悟涅槃心，個個開正法眼。」迺攬衣就座，云：「有一
J37nB394_p0674c27║人焉在此元會，將舉吾道之大以告。」隨震威一喝，云：
J37nB394_p0674c28║「向所覆藏秘密，一時揭露無遺，十方洞達，捷化風行，
J37nB394_p0674c29║何剎不披拂韶華？何物不仰承發肓？隨處作主，立處
J37nB394_p0674c30║皆真，主賓肅穆而照用同時，功位雙彰而君臣道合。
J37nB394_p0675a01║一之日如是，二之日亦然，三之日以至無量百千萬
J37nB394_p0675a02║億日，無日不與眉間白毫交相映徹。」復喝一喝，云：「神
J37nB394_p0675a03║之靈，聖之化，試請測其涯涘。」
J37nB394_p0675a04║小參。「入得猛字法門，近之如火聚；入得利字法門，觸
J37nB394_p0675a05║之如太阿；入得迅字法門，聞之如雷霆；入得疾字法
J37nB394_p0675a06║門，飲之如蠱毒。此人若到者裏，未有喫棒分在。何也？
J37nB394_p0675a07║洗骨換腸徒自爾，通身手眼謾為參。」
J37nB394_p0675a08║為蛀空彌勒闍維。「此寶炬三昧，其得之者如須彌山
J37nB394_p0675a09║流出金光，遍滿法界化成琉璃，於琉璃中放百寶光，
J37nB394_p0675a10║一一光明示現成住壞空，望之如日、瞻之如雲，盡道
J37nB394_p0675a11║已歸兜率，影跡不留，詎知別展風規，分身無量？秪如
J37nB394_p0675a12║虛空背面，作麼生定離位之新機？」良久，云：「邈然獨立，
J37nB394_p0675a13║慨然我懷，本無位次，寧用安排？」遂燒卻。
J37nB394_p0675a14║立首座、西堂，陞座。「大統綱宗中，先須識句。國清有三
J37nB394_p0675a15║句：電光影裡扯得住紅旌一角，是不墮平實句；霹靂
J37nB394_p0675a16║聲中捉敗白拈老賊，是不滯孤危句；銷鎔三尺霜華、
J37nB394_p0675a17║坐致太平寰宇，是超越雙關句。有不依住此三句，亦
J37nB394_p0675a18║無不依住知解，則能挈千聖之符、振群綱之領。」隨喝
J37nB394_p0675a19║一喝，曰：「豈不綽綽然有餘裕哉？」
J37nB394_p0675a20║小參。「若見諸相非相，即見如來。」豎起拂子曰：「此是非
J37nB394_p0675a21║相，作麼生見如來？」迺放下曰：「及盡今時看處誠，如如
J37nB394_p0675a22║向上絕安排，天然一種真尊貴，豈在華臺與寶臺。」
J37nB394_p0675a23║祈晴，小參。「拄杖子欲習初乾，未與如來法流水接。」卓
J37nB394_p0675a24║一卓，云：「即以此心中中流入圓妙開敷，從真玅圓重
J37nB394_p0675a25║發真玅盡得盡，浮幢王剎洋溢汪注而無際無涯，其
J37nB394_p0675a26║奈明眼衲僧處處逐浪隨波，不解眾流截斷，冀其體
J37nB394_p0675a27║淨用明、函蓋無遺，如麗天之杲日不可得也。山僧不
J37nB394_p0675a28║惜神用，一時翻轉虛空。」隨震聲一喝，云：「不愁個個頂
J37nB394_p0675a29║門上不燁燁生光。」
J37nB394_p0675a30║師誕日，弟子力端、力進、力蘊、力本設齋，請上堂。問：「迦
J37nB394_p0675b01║文放眉間白毫，照東方萬八千土，此是有限量底，如
J37nB394_p0675b02║何是無限量底？」師云：「非識情之所能測。」進云：「南北東
J37nB394_p0675b03║西又何足道？」師云：「汝之所知無越于此。」進云：「豈終不
J37nB394_p0675b04║得其際耶？」師云：「殆智眼之未開耳。」問：「元始初開即不
J37nB394_p0675b05║問，山河並永事如何？」師云：「秪在目前。」進云：「因甚自相
J37nB394_p0675b06║懸隔？」師云：「要且難睹。」進云：「說同道別則不得也。」師云：
J37nB394_p0675b07║「固合如是。」進云：「謝師答話。」師云：「月明簾外轉身難。」問：
J37nB394_p0675b08║「金風初振，玉露翻涼，于此時中請師一語。」師云：「若將
J37nB394_p0675b09║耳聽終難會。」進云：「恁麼則五峰聳出雲端外，雙澗波
J37nB394_p0675b10║含塔影深。」師云：「眼處聞聲始得知。」進云：「果見揭開新
J37nB394_p0675b11║日月，眼前別是一乾坤。」師云：「門戶潑天從爾入，上頭
J37nB394_p0675b12║關捩更須通。」僧便歸位，師云：「更待何時？」問：「無俟于言
J37nB394_p0675b13║而心悅者，其進東池之桃乎？其吹緱嶺之笙乎？」師云：
J37nB394_p0675b14║「我有知乎哉？」進云：「若然者，則天機不張而五官悉備。」
J37nB394_p0675b15║師云：「無知也。」進云：「動乾坤、該萬象底又是甚麼？」師云：
J37nB394_p0675b16║「有鄙夫問於我，空空如也。」進云：「不知其然，何以及此？」
J37nB394_p0675b17║師云：「我叩其兩端而竭焉。」乃云：「過去正法明如來入
J37nB394_p0675b18║無生如幻三昧，張咸池古樂于五峰之間，始作翕如
J37nB394_p0675b19║也，縱之純如也、皦如也、繹如也，洋洋乎彩動光流，居
J37nB394_p0675b20║谷滿谷、在坑滿坑，三世諸佛不覺手之舞之、足之蹈
J37nB394_p0675b21║之，于剎那際聞所聞、盡盡聞，不住空、覺極圓，空所空、
J37nB394_p0675b22║滅寂滅，現前國清拄杖子雖則領攬無心，而得止之
J37nB394_p0675b23║于有窮、流之于無止，威音以前其始無首，婁至以後
J37nB394_p0675b24║其卒無尾，汝等各具雙雙捲葉，一似清風瞥屆，視之
J37nB394_p0675b25║而無跡、聽之而無聲、慮之而不知、趁之而不及，既竭
J37nB394_p0675b26║其才，則如有所立卓爾，更欲進而究其端倪、測其底
J37nB394_p0675b27║蘊、極其本聞，昏昏默默不知其然，苟至於愚，可載而
J37nB394_p0675b28║與俱。」良久，以手向空撲，云：「一曲兩曲，山高水深，年年
J37nB394_p0675b29║此日，誰是知音？」
J37nB394_p0675b30║佛成道日，邑侯胡護法、防守張護法、儒學楊護法、徐
J37nB394_p0675c01║護法、進士潘護法、鄉紳范護法，同闔邑文學居士等
J37nB394_p0675c02║請上堂。僧問：「歷歷雲衢經緯，離離天闕文章。印空則
J37nB394_p0675c03║寒芒玉壘，印水則霞彩珠聯。人在境中，己見轉歸自
J37nB394_p0675c04║己；境在人中，如何融會目前？」師曰：「不礙攬真，無妨成
J37nB394_p0675c05║立。」僧曰：「而今蓋覆伊不得也。」師曰：「秘密藏中善為汝
J37nB394_p0675c06║置。」僧曰：「仁者見之謂之仁，智者見之謂之智。」師曰：「百
J37nB394_p0675c07║姓日用而不知，故君子之道鮮矣。」僧曰：「一會靈山與
J37nB394_p0675c08║昔日無異。」師曰：「汝小子識之。」乃云：「白雲不繫青山頂，
J37nB394_p0675c09║剛有去來；明月長懸古澗心，幸無偏照。苟光境以俱
J37nB394_p0675c10║亡，的的一真不肆驕于內，則廓爾虛涵；如寂滅以現
J37nB394_p0675c11║前，森森列象不烜赫于外，則冷然獨耀。冷然獨耀，故
J37nB394_p0675c12║能廓爾虛涵；廓爾虛涵，自得冷然獨耀。」隨以拂子作
J37nB394_p0675c13║此○相，曰：「禮之用，和為貴，先王之道斯為美。老天、釋
J37nB394_p0675c14║迦如何妄認些少零星以為一切眾生之智慧德相？」
J37nB394_p0675c15║便下座。
J37nB394_p0675c16║除夕，晚參。「因汝顛倒知見，方有往來，往者已到極處，
J37nB394_p0675c17║來者看他轉頭。眾中見與麼說，以為實情苦屈，只知
J37nB394_p0675c18║的的歷歷是本地風光，安知變變奇奇是日旋三昧？
J37nB394_p0675c19║[言*曩]謨佛陀、[言*曩]謨達磨、[言*曩]謨僧伽，話到歲寒心已見，青
J37nB394_p0675c20║青松柏雪中看。」
J37nB394_p0675c21║辛酉小春，大國賓庭熙王太翁法名序勝六十壽，同
J37nB394_p0675c22║令嗣貢生汝琇、郡司馬汝瑜、文學汝珣等啟建大悲
J37nB394_p0675c23║懺道場，四七日圓滿，設齋請上堂。「天地與我同根，萬
J37nB394_p0675c24║物與我一體，此言廣大無盡、悠久無疆之壽命也。同
J37nB394_p0675c25║根則悠久，一體則廣大，且作麼生說個同根一體底
J37nB394_p0675c26║道理？」隨豎起拂子云：「從無住本，立一切法，三際縱周，
J37nB394_p0675c27║通達無礙。天以無住為本而普蓋，地以無住為本而
J37nB394_p0675c28║普載，四時以無住為本而普行，萬物以無住為本而
J37nB394_p0675c29║普生。生生無住則廣大，廣大則無盡，無盡則悠久，悠
J37nB394_p0675c30║久則無疆。廣大無盡、悠久無疆之壽命，總之不出吾
J37nB394_p0676a01║人之心。吾人之心，圓褁太虛，無欠無餘，彌綸萬有，無
J37nB394_p0676a02║倚無偏，亙古今而不變，歷浩劫以常新。所以觀自在
J37nB394_p0676a03║菩薩行深般若波羅密多時，照見五蘊皆空，五蘊既
J37nB394_p0676a04║空，心地明徹。心同日，萬象不能逃影質；心同月，空界
J37nB394_p0676a05║碧潭清皎潔；心同星，象緯雲衢歷歷呈；心同風，錦繡
J37nB394_p0676a06║山川披拂中；心同雨，普滋物物真堪取；心同雷，潑天
J37nB394_p0676a07║生意一時回；心同雲，妙德清涼蓋覆人；心同花，無限
J37nB394_p0676a08║風光度歲華；心同香，繚繞氤氳為舉揚。心之所稟，發
J37nB394_p0676a09║而為用，如是光明，如是清淨，如是廣大，如是圓滿，如
J37nB394_p0676a10║是無礙，如是無盡；轉而為慈悲，為柔和，為忍辱，為謙
J37nB394_p0676a11║恭，為偏攝，為出生，為摧折，為安慰，為永離，為遊歷，為
J37nB394_p0676a12║照燭，為度越，為發揮，為擁護，為救療，為利濟，為不壞，
J37nB394_p0676a13║為常住。菩薩與天地同根，萬物一體，體一而用別，根
J37nB394_p0676a14║同而機異，顯著于事業，昭宣乎文章，人人可得而見，
J37nB394_p0676a15║誰謂菩薩之言性與天道不可得而聞？弟子序勝，從
J37nB394_p0676a16║廣大、圓滿、無礙、大悲心流出種種佛事，一切殊勝，所
J37nB394_p0676a17║謂道場莊嚴殊勝、香花殊勝、餚饌殊勝、因緣殊勝、果
J37nB394_p0676a18║報殊勝、福慧殊勝、功德殊勝。以此殊勝，仰報親恩，無
J37nB394_p0676a19║恩不報；普利群生，無生不利。紫閤丹臺，註綿長之壽
J37nB394_p0676a20║算；鳳毛麟趾，起奕葉之家聲。總之，願力殊勝隨心所。」
J37nB394_p0676a21║僧出，師云：「滴水冰生，未可放過。」僧一喝，師云：「崖崩石
J37nB394_p0676a22║裂，正好進程。」僧禮拜，師打一棒，云：「三十年後，此話大
J37nB394_p0676a23║行也。」
J37nB394_p0676a24║僧出，師問：「如何祖師西來意？」僧云：「踏著秤鎚硬似鐵。」
J37nB394_p0676a25║師云：「甚處得來者消息？」僧云：「和尚處得。」師云：「莫謗山
J37nB394_p0676a26║僧好。」
J37nB394_p0676a27║師落堂，見禪眾無人處，不覺為之大哭。有僧出，師問：
J37nB394_p0676a28║「不是心，不是物，不是佛，是甚麼？」僧云：「路逢死蛇莫打
J37nB394_p0676a29║殺。」師云：「無底籃子盛將歸時如何？」僧云：「疑殺天下人。」
J37nB394_p0676a30║師休去。少選，師問：「死蛇打殺也，還活也無？」僧一喝，師
J37nB394_p0676b01║云：「未見崢嶸頭角。」僧擬進，師打云：「直須向者裏化去。」
J37nB394_p0676b02║僧便禮拜，師呵呵大笑。僧問：「適來哭，而今因甚卻笑？」
J37nB394_p0676b03║師云：「你道哭底是？笑底是？」僧云：「不是，不是。」師云：「畢竟
J37nB394_p0676b04║作麼生？」僧云：「又被風吹別調中。」師呵呵大笑。
J37nB394_p0676b05║僧出佇立，師問：「闍黎不是不將來，山僧不是不祗對。」
J37nB394_p0676b06║僧展兩手，師云：「你道有如是道理，無如是道理？」僧無
J37nB394_p0676b07║語，師云：「你不問我，我不答你。」
J37nB394_p0676b08║僧問：「如何諸佛出身處？」師云：「清波無透路。」僧云：「意旨
J37nB394_p0676b09║如何？」師云：「再問復何來？」
J37nB394_p0676b10║師喚有斐，斐禮拜，拂袖歸位。師云：「是甚麼道理？」斐云：
J37nB394_p0676b11║「不向和尚道。」師云：「為甚不道？」僧云：「知音不必頻頻舉。」
J37nB394_p0676b12║師休去。
J37nB394_p0676b13║僧問：「萬法歸一，一歸何處？」師云：「寒山灶門一片石，有
J37nB394_p0676b14║力者夜半負之而去。」
J37nB394_p0676b15║問：「不觸不背是如何？」師云：「恰。」僧再問，師云：「增一毫不
J37nB394_p0676b16║得，減一毫不得。」
J37nB394_p0676b17║問：「如何諸佛出身處？」師云：「松風埋古殿。」僧擬議，師云：
J37nB394_p0676b18║「覓之不可見。」
J37nB394_p0676b19║僧出，師問：「不用如何若何，便請單刀直入。」僧便喝，師
J37nB394_p0676b20║亦喝，僧又喝，師云：「敗也。」
J37nB394_p0676b21║僧問：「不與萬法為侶者是什麼人？」師云：「巍巍獨坐大
J37nB394_p0676b22║雄峰。」
J37nB394_p0676b23║僧問：「喚作竹篦則觸，不喚作竹篦則背，不觸不背，喚
J37nB394_p0676b24║作甚麼？」師云：「一字兩頭垂。」僧禮拜，師云：「本之不著畫。」
J37nB394_p0676b25║僧問：「如何祖師西來意？」師云：「進一步迷其理，退一步
J37nB394_p0676b26║失其事。」僧云：「謝師指示。」師云：「逢人切莫錯舉。」
J37nB394_p0676b27║師豎竹篦云：「直釣釣金鱗，曲釣釣跛鱉，山僧擲釣也，
J37nB394_p0676b28║還有衝浪金鱗麼？」僧便喝，師云：「將謂鯨鯢澄巨浸，卻
J37nB394_p0676b29║嗟蛙步輾泥沙。」僧禮拜起，師云：「釣竿斫盡重栽竹，不
J37nB394_p0676b30║計功程得便休。」
J37nB394_p0676c01║僧問：「喚竹篦則觸，不喚竹篦則背，不觸不背，畢竟喚
J37nB394_p0676c02║作甚麼？」師云：「三玄收不得，四句豈能該？」維那云：「則截
J37nB394_p0676c03║斷兩頭，光烯烯地去也。」師云：「老老大大，作這般見解。」
J37nB394_p0676c04║那問師，師云：「倚天長劍逼人寒。」
J37nB394_p0676c05║師問：「不是心，不是佛，是什麼？」僧云：「露。」又云：「突出難辨。」
J37nB394_p0676c06║師云：「觀世音菩薩將錢買胡餅，放下手來卻是饅頭。」
J37nB394_p0676c07║僧出，禮拜起，師劈頭一棒，曰：「不用低頭，思量難得。」僧
J37nB394_p0676c08║曰：「不思量時如何？」師曰：「踏著秤鎚硬似鐵。」
J37nB394_p0676c09║問僧：「不是心，不是物，不是佛，是什麼？」僧曰：「築著磕著。」
J37nB394_p0676c10║師云：「築著磕著個什麼？」曰：「一狀領過。」師曰：「領過後時
J37nB394_p0676c11║如何？」曰：「家裡人說家裡話。」師曰：「甚處學這虛頭來？」僧
J37nB394_p0676c12║無語。師曰：「可知禮也。」
J37nB394_p0676c13║問：「如何是真佛？」師曰：「只應元亮是仙才。」「如何是真法？」
J37nB394_p0676c14║師曰：「水窮山盡石門開。」「如何是真道？」師曰：「親入桃源
J37nB394_p0676c15║又轉來。」
J37nB394_p0676c16║問：「如何是第一句？」師曰：「金毛獅子何處討？」曰：「如何是
J37nB394_p0676c17║第二句？」師曰：「七珍八寶連塵掃。」曰：「如何是第三句？」師
J37nB394_p0676c18║曰：「扶起不妨又推倒。」
J37nB394_p0676c19║又僧問：「如何是真佛？」師曰：「乘境何常不出來。」曰：「如何
J37nB394_p0676c20║是真法？」師曰：「豈肯隈刀避箭。」曰：「如何是真道？」師曰：「庶
J37nB394_p0676c21║幾不相孤負。」
J37nB394_p0676c22║問：「如何是第一玄？」師曰：「遼空鏃發貴機先。」曰：「如何是
J37nB394_p0676c23║第二玄？」師曰：「箭落群空血濺天。」曰：「如何是第三玄？」師
J37nB394_p0676c24║曰：「萬象森羅一串穿。」
J37nB394_p0676c25║問：「如何是第一句？」曰：「本之不兆。」「如何是第二句？」曰：「傳
J37nB394_p0676c26║之奚取。」「如何是第三句？」曰：「寥寥雄機，落落虛宇。」
J37nB394_p0676c27║問：「如何是第一句？」曰：「不辭向道，只恐鈍置。」「如何是第
J37nB394_p0676c28║二句？」曰：「還怪得鈍置麼？」曰：「如何是第三句？」曰：「罪過！罪
J37nB394_p0676c29║過！」
J37nB394_p0676c30║問：「如何是第一句？」曰：「悔不慎當初。」「如何是第二句？」曰：
J37nB394_p0677a01║「他後作麼生？」「如何是第三句？」曰：「好事不如無。」
J37nB394_p0677a02║師一日垂問：「菩提本無樹，山門前底從甚處得來？」一
J37nB394_p0677a03║曰：「某甲從來疑著。」一曰：「他秪管拄地撐天。」一曰：「特出
J37nB394_p0677a04║難辨。」一曰：「國清門下。」一曰：「萬古當空立，何勞更舉揚？」
J37nB394_p0677a05║一曰：「露。」一曰：「總教大地承蔭去。」僧請師代，師代曰：「和
J37nB394_p0677a06║尚有個瞥地，某甲即道。」又曰：「打鼓普請看。」
J37nB394_p0677a07║「就雨風、放蕩自在，趁雲霞、舒卷隨心。從今撒手縱橫
J37nB394_p0677a08║去，莫問通玄奇特情。」
J37nB394_p0677a09║通玄末後偈（作偈後，端坐而化。）