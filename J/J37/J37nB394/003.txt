J37nB394_p0677b01║翼菴禪師真如語錄卷一
J37nB394_p0677b02║小師序璋等記
J37nB394_p0677b03║己酉春中，朱郡侯葵石同闔郡縉紳、孝廉、文學、居士，
J37nB394_p0677b04║暨令弟子葆、子蓉，令嗣範臣、迪臣，令孫辰始、子上等
J37nB394_p0677b05║請住真如禪寺。上堂，指法座，云：「是甚所在？爭受容易，
J37nB394_p0677b06║道不得齊肩句子。幸自可憐生，應須高著眼。」便陞，拈
J37nB394_p0677b07║香，云：「此一瓣香，推出虛空，光騰萬象，端為供養
J37nB394_p0677b08║始祖釋迦文佛大和尚。恭願
J37nB394_p0677b09║一人高拱，四海晏清。此一瓣香，超越事理，函蓋正偏，
J37nB394_p0677b10║具有十方通貫之量，該攝一切差別之門，普同供養
J37nB394_p0677b11║飲光尊者直下六十八世先祖大和尚。伏願闔郡尊
J37nB394_p0677b12║官、紳衿、護法，憑將補袞調羹用，助顯馳雷掣電機。此
J37nB394_p0677b13║一瓣香，廣大分曉，雲廓天布，不爭尺寸於形名之間，
J37nB394_p0677b14║唯收實效於言意之表。奉為開山遠祖黃檗運禪師、
J37nB394_p0677b15║中興師翁三峰藏和尚，伏願鶴洲郡伯續佛壽於靡
J37nB394_p0677b16║涯，長水耆英播道聲於無盡。更冀孫枝赫奕，振今古
J37nB394_p0677b17║之洪謨；正令軒騰，闢人天之深域。」丈上，拈香，云：「此一
J37nB394_p0677b18║瓣香，大智必然點首，小根未免驚疑。處處無礙淨光，
J37nB394_p0677b19║是甚麼爛木橛？單為供養心雄手辣，直摶取三千大
J37nB394_p0677b20║千之人，不拘限量，登時超然於祖佛之上，薄祖佛而
J37nB394_p0677b21║不為本師。南嶽退翁老和尚，聊以表示淵源，敢云酬
J37nB394_p0677b22║恩報德。」寶林和尚白椎云：「法筵龍象眾，當觀第一義。」
J37nB394_p0677b23║師云：「驀地一椎，玄路杳絕。有向鳥道上展手底，出來
J37nB394_p0677b24║放樣。」問：「握新符，入祖室，已見風規上古；摩九霄，撫四
J37nB394_p0677b25║海，願觀樞要今時。」師云：「那轉不曾爛卻？」進云：「逸格之
J37nB394_p0677b26║資，自不惜其唇吻。」師云：「幸留而今秪對。」進云：「直是罕
J37nB394_p0677b27║遇。」師云：「實無一字相欺。」問：「擔佛著肩上行底，出語固
J37nB394_p0677b28║無碑記；祖佛為師者，提到宗乘的旨，爭好一字不對？」
J37nB394_p0677b29║師云：「事難忉怛。」進云：「面赤何如語直？」師云：「著甚來由？」
J37nB394_p0677b30║進云：「豈止人天為師？」師云：「莫怪撒沙。」進云：「恐拂諸方
J37nB394_p0677c01║所欲。」師豎拂子云：「這箇喚作甚麼？」僧顧第二位云：「為
J37nB394_p0677c02║汝得徹困。」師云：「匪遇上根，宜慎辭哉。」問：「法布真如，紀
J37nB394_p0677c03║代者三矣。同時不識祖，已自全彰。父父子子箇段話，
J37nB394_p0677c04║願為拈出。」師云：「何用繁辭」？進云：「今日莫是獨彰子道
J37nB394_p0677c05║麼？」師云：「廓達門戶，一覽洞然。」進云：「此事知非勉強。」師
J37nB394_p0677c06║云：「故作崤函，真如罪過。」問：「從上法要如何闡揚？」師云：
J37nB394_p0677c07║「真如從不曾呵口氣到你面上。」進云：「特地上來便好
J37nB394_p0677c08║徒然。」師云：「又肯將捻土塞你眼裏。」乃曰：「清淨心光中
J37nB394_p0677c09║流出三句，深遠莫倫、悠長無際，是不從前一地至最
J37nB394_p0677c10║後地得入，實是超越一切法地、得見屋裏佛真法身，
J37nB394_p0677c11║故於一切處而無所礙、一切處而無所拘，弗取裁於
J37nB394_p0677c12║匠手，照用齊彰；弗稽度於哲人，理事兼到。匪同一格，
J37nB394_p0677c13║鼓激臍輪氣海、敲磕牙關，排疊勝玅，成其義句。設問：
J37nB394_p0677c14║如何是第一句？有扣弗應，遺斯機候。如何是第二句？
J37nB394_p0677c15║赫定厥初，萬口相慶。如何是第三句？迴環言外旨，奕
J37nB394_p0677c16║葉劫前香。於三句外更請一句。直饒量取河沙，算他
J37nB394_p0677c17║過去、未來、現在亦無有窮盡。」乃舉：「三峰藏師翁上堂，
J37nB394_p0677c18║曰：『第一句薦得，大地江湖盡放光；第二句薦得，逢著
J37nB394_p0677c19║觀音問彌勒；第三句薦得，舌拄上齶。』」師曰：「盡乾坤人
J37nB394_p0677c20║口到這裏百雜碎，何消腳下孫子更用敲骨取髓、痛
J37nB394_p0677c21║下針錐底手腳，穿過髑髏、拶破鼻孔？既爾忝居祖室，
J37nB394_p0677c22║敢不稱述憲章？第一句薦得，等是借路經過，就中卻
J37nB394_p0677c23║甚奇特；第二句薦得，但有來者，不虧欠伊，總識伊來
J37nB394_p0677c24║處；第三句薦得，如何有出人底路？」喝一喝，云：「你且識
J37nB394_p0677c25║取者箇。」隨拽拄杖，下座。
J37nB394_p0677c26║當晚小參。僧問：「如何是第一句？」師隨聲喝曰：「臨濟來
J37nB394_p0677c27║也。」「如何是第二句？」師曰：「訛言亂眾。」「如何是第三句？」師
J37nB394_p0677c28║曰：「整理不得也。」隨左右顧視曰：「直下不受整理，掇轉
J37nB394_p0677c29║過量境界。一元和，二佛陀，三達磨，到處輥輥地，管他
J37nB394_p0677c30║甚名身句身。」喝一喝曰：「者裏一時透去，便見天地懸
J37nB394_p0678a01║殊；這裏透不去，不好不說他周匝有餘。如何是第一
J37nB394_p0678a02║句？周匝有餘。如何是第二句？鴛鴦繡了，不度金鍼。如
J37nB394_p0678a03║何是第三句？萬古悠悠，有誰著眼？」
J37nB394_p0678a04║上堂。「有一兩句，上大人口不能言，拄杖子謹代與語。」
J37nB394_p0678a05║乃拈拄杖，東向一點曰：「是諸人生長句。」西向一點曰：
J37nB394_p0678a06║「是諸人安立句。」向上一點曰：「是諸人升入一切智乘
J37nB394_p0678a07║句，是流出一切法奧句。通身是一句，遍身是一句，山
J37nB394_p0678a08║河大地是一句，草木叢林是一句，四七二三祖是一
J37nB394_p0678a09║句，天下老和尚是一句，心到手到是一句，布之文字
J37nB394_p0678a10║是一句。更有一句甚麼處去？」隨卓拄杖曰：「沒底籃兒
J37nB394_p0678a11║滿著裝，黃金索子鎖不住。去去！果爾不屈，則遭逢有
J37nB394_p0678a12║據。」時有僧躍出曰：「某甲是句不是句？」師劈頭打下曰：
J37nB394_p0678a13║「我屈著你甚麼處？」
J37nB394_p0678a14║晚參。「鐵蛇橫古路，全不照管自己底目前；彩鳳舞丹
J37nB394_p0678a15║霄，秪是播弄目前底自己。目前自己不立纖毫，自己
J37nB394_p0678a16║目前了無過患，開眼直看腳下，徹見宗師，血脈灼然，
J37nB394_p0678a17║誰是其人？」隨拈拄杖，云：「吹毛不動，遍地刀鎗。」卓一卓，
J37nB394_p0678a18║曰：「作麼生荊棘林中太平得路？」
J37nB394_p0678a19║小參。「有句無句，如藤倚樹，任你攀枝摘葉。一朝樹倒
J37nB394_p0678a20║藤枯，看你無所措手足。」拈起拄杖曰：「向虛空裏釘得
J37nB394_p0678a21║這橛，便可以為天下之大經，立天下之大本。其或未
J37nB394_p0678a22║然，百姓日用而不知，君子之道鮮矣。」
J37nB394_p0678a23║姚江孫太夫人請上堂。「生佛未具以前段事，秪在當
J37nB394_p0678a24║人腳跟下，有甚些須難會底道理？上來也，步步登高；
J37nB394_p0678a25║下去也，通身無礙。主賓玄要，左右逢源，意句事理，心
J37nB394_p0678a26║手相應，何待拳倒浮幢王、躩翻香水海，然後凡聖心
J37nB394_p0678a27║平等，高低路坦夷，腳腳但秪與麼去，迢迢空劫即今
J37nB394_p0678a28║時。其如情存向背，意度玄微，四相宛然，諸塵立對，則
J37nB394_p0678a29║目前一切差殊形色音聲，尚不能於自分境不相踰
J37nB394_p0678a30║越，如何得不起滅盡定而現諸威儀，不捨凡夫法而
J37nB394_p0678b01║行諸勝行？而今要得速疾相應，與你放出面門箇無
J37nB394_p0678b02║位人看。」喝一喝，曰：「果爾三頭六臂，努目一嗔，劈破華
J37nB394_p0678b03║山分兩路，萬年流水不知春，拽取占波與新羅鬥額。」
J37nB394_p0678b04║復喝一喝。
J37nB394_p0678b05║請職事，上堂。維那纔白椎，師喝住，曰：「不待第二椎，便
J37nB394_p0678b06║性燥平生，光揚宗眼，馳驅龍象，雲起霞蒸，叱吒群靈，
J37nB394_p0678b07║烏飛兔走，罔弗聲和氣順，那敢失候違時？何必森羅
J37nB394_p0678b08║敲磕，才知動盪無私；萬象鏗鏘，始見對揚有準。踏著
J37nB394_p0678b09║聖凡命脈，抉開祖佛心髓底，出來證驗。」隨拈拄杖，卓
J37nB394_p0678b10║一卓，曰：「者裏著眼，令不虛行。」
J37nB394_p0678b11║中夏小參。「至道無難，唯嫌揀擇。前是山門，後是佛殿，
J37nB394_p0678b12║不須息見。鐘作鐘鳴，鼓作鼓響，何用求心。坐時但坐，
J37nB394_p0678b13║行時但行。日上月下，水寒山深。是法住法位，世間相
J37nB394_p0678b14║常住。於中及節應時，了無向背。」拈拄杖卓一卓曰：「天
J37nB394_p0678b15║地與我同根，萬物與我一體。今年蠶麥熟，羅睺羅兒
J37nB394_p0678b16║與一文。」復卓一卓曰：「狼藉不少。」
J37nB394_p0678b17║小參。「今日看定諸兄弟了也。諸兄弟！千里萬里，盤山
J37nB394_p0678b18║涉嶺，來到這裏，挨他赤日冷月，不無所圖。我這裏清
J37nB394_p0678b19║寥寥、乾嚗嚗，沒星子元字腳到。諸兄弟苦苦來我這
J37nB394_p0678b20║裏圖箇甚麼？諸兄弟！死不肯放過真如，真如又肯便
J37nB394_p0678b21║恁放過諸兄弟，真如與諸兄弟同一處住、同一見聞、
J37nB394_p0678b22║同一起倒、同一出入，明明地開提、明明地展拓，不肯
J37nB394_p0678b23║欺諸兄弟、又肯昧諸兄弟，自是諸兄弟於一切時、一
J37nB394_p0678b24║切處和合佛、和合祖、和合一切法句，以是之故，塞自
J37nB394_p0678b25║悟門。不見古人道：不假記隻字，亦不用一功，亦不用
J37nB394_p0678b26║眨眼，亦不用呵氣，大坐著紹卻西天段事，猶是望上
J37nB394_p0678b27║心不息，直須嫌佛不作、嫌法不說，於此門中始有少
J37nB394_p0678b28║分相應。雖然，秪如未到玄源，如何究理？」乃拈起拄杖，
J37nB394_p0678b29║曰：「借者上座作箇指南。」隨卓一卓，曰：「入得門來事事
J37nB394_p0678b30║奇，見聞聲色不思議，山青水綠元無事，盡是諸人力
J37nB394_p0678c01║使之。」
J37nB394_p0678c02║錢學憲珥信請為高太夫人對靈陞座。驀拈拄杖曰：
J37nB394_p0678c03║「放出無礙淨光。」卓一卓曰：「迸開心地靈源。滔滔灝灝，
J37nB394_p0678c04║鬱鬱隆隆。河圖不能象，章亥不能步。固是錢母之本
J37nB394_p0678c05║事，何藉真如為舉揚。雖然，苟非格外垂慈，爭得俯開
J37nB394_p0678c06║後葉。」復拈拄杖卓一卓曰：「山河大地本無依，成化含
J37nB394_p0678c07║生功用奇。識得無依真佛母，天風木葉總全提。」
J37nB394_p0678c08║知事化菜柴，小參。「也奇！莖草之上現不可稱、不可說、
J37nB394_p0678c09║無數無量玉殿瓊樓，有不可稱、不可說、無數無量恒
J37nB394_p0678c10║沙化身諸佛、諸大菩薩于中安住，出大音聲而唱是
J37nB394_p0678c11║言：諸法從本來，還從本地入，得是三昧者能使入於
J37nB394_p0678c12║掌輪，彼亦不礙、此亦不覺，可以縱、可以橫，可以離、可
J37nB394_p0678c13║以合，可以貴、可以賤，可以近、可以遠，山僧坐地觀光
J37nB394_p0678c14║好，不起而稱頌。」隨卓拄杖，曰：「驀地出隻手，一舉四十
J37nB394_p0678c15║九，不消彈指頃，箇箇盡知有。」
J37nB394_p0678c16║普請搬柴，小參。「一舉四十九，便該盡竺乾震旦問、十
J37nB394_p0678c17║方塵剎問、過現未來問、山河大地問，應知箇段義，慶
J37nB394_p0678c18║喜結集不到、童壽翻譯不來，智莫能知之而識豈能
J37nB394_p0678c19║識？苦苦勞他，森羅萬象、日月星辰、風雨晦明、雷霆霹
J37nB394_p0678c20║靂盡令提綱，全生全不主、全用全不用，更問東堆西
J37nB394_p0678c21║堆、法身長短，三轉內、三轉外，人搬柴、柴搬人，雲門道
J37nB394_p0678c22║底。」
J37nB394_p0678c23║小參。「法身不解喫飯，欠一粒也不得、剩一粒也不得。
J37nB394_p0678c24║漆桶不會，打鼓普請看。總是與麼野狐精見解，咸通
J37nB394_p0678c25║年已前、咸通年後，作不得箇影響。更向枯樁非枯樁
J37nB394_p0678c26║上明他，盡把格則，何由出竅？饒是淨裸裸、赤灑灑，沒
J37nB394_p0678c27║可把，古佛與露柱相交，道將一句來。蘇嚕㗭哩莎訶。」
J37nB394_p0678c28║師四十誕辰，葵石居士暨闔寺耆宿設齋，請上堂。問：
J37nB394_p0678c29║「無上法王有大羅尼門，流出一切智智清淨，是大神
J37nB394_p0678c30║咒耶？是大明咒耶？」師曰：「從朝至暮，念千念萬，不是念
J37nB394_p0679a01║不到。」進曰：「實謂罕聞。」師曰：「得共林泉相與嚙嚼，此事
J37nB394_p0679a02║也須慶幸。」進曰：「若然，則謹當奉行。」師曰：「可一掌置而
J37nB394_p0679a03║熟視。」進曰：「自非善巧師，無能決此理。」師曰：「展事投機
J37nB394_p0679a04║今日驗。」乃曰：「若欲全舉，除非直與。」隨震聲喝一喝，曰：
J37nB394_p0679a05║「遍乾坤、動天地底，是什麼驢漢？與麼承領得下，不假
J37nB394_p0679a06║莊嚴，天然尊貴。超超然於等妙二覺之表，決定不流
J37nB394_p0679a07║至第二念，過去如是如是、未來如是如是、現在如是
J37nB394_p0679a08║如是。如是之法，妙絕言詮，明明了了，無悶不宣。放於
J37nB394_p0679a09║六合而無外，卷於一密而無內。但得一切無心，自能
J37nB394_p0679a10║在處周匝。」復喝一喝，曰：「設有一法過於是者，我此一
J37nB394_p0679a11║喝不作一喝用。」
J37nB394_p0679a12║小參。舉：「僧問智門：『如何是般若體？』門曰：『蚌含明月。』『如
J37nB394_p0679a13║何般若用？』門曰：『兔子懷胎。』雪竇曰：『非唯把定世界，亦
J37nB394_p0679a14║乃安貼家邦。若善參詳，便請丹霄獨步。』靈巖儲和尚
J37nB394_p0679a15║曰：『言前定奪，鐵壁無門；格外稱提，劍鋒有路。』不是破
J37nB394_p0679a16║盡和合識相、滅盡相續心相，不能凌憑北斗、截斷眾
J37nB394_p0679a17║流，蹴踏東山、隨波逐浪，而況頭頭事存函蓋、著著理
J37nB394_p0679a18║應箭鋒？珠鎖九曲，智門不費神功；玉解連環，雪竇大
J37nB394_p0679a19║傷心力。秪如著燈籠向佛殿裏，將山門來安燈籠上，
J37nB394_p0679a20║是般若體？是般若用？」良久，曰：「不得于親，不可以為人；
J37nB394_p0679a21║不順乎親，不可以為子。其明覺之謂歟？」師拈竹篦畫
J37nB394_p0679a22║一畫，曰：「般若體用一時畫破了也，茫茫匝地普天，甚
J37nB394_p0679a23║處討他光境？饒你如今不被一切有無諸法閡，亦不
J37nB394_p0679a24║依住無閡、亦無不依住知解，要見智門、雪竇，豈止如
J37nB394_p0679a25║隔須彌？若是我靈巖老師……」隨喝一喝，曰：「待你這箇舌
J37nB394_p0679a26║頭得到口裏，或者摸著邊皮也不定。」
J37nB394_p0679a27║小參。拈起拄杖，曰：「生掘路土，造佛何嘗？內意先立，文
J37nB394_p0679a28║彩繞後。秪是臨時捏合，應手從心，奇奇離離、高高低
J37nB394_p0679a29║低，無不是他成就慧身底時節。如待古殿重開、華赫
J37nB394_p0679a30║莊整，才始想見威靈不同冥杳。」隨放下，卓一卓，曰：「將
J37nB394_p0679b01║知你秪是漆桶。」
J37nB394_p0679b02║法華經期，為辰始居士保福求名，上堂。喝一喝，曰：「雅
J37nB394_p0679b03║思淵才文中王，乘是寶乘，直至道場，將次說法，饒益
J37nB394_p0679b04║無盡，正是昇騰之時、正是顯發之時、正是得自在之
J37nB394_p0679b05║時、正是施無畏之時，金聲玉振，匝地風光，虎驟龍驤，
J37nB394_p0679b06║平添意氣，不獨鵬程搏萬里，更看良驥快先聲，所謂
J37nB394_p0679b07║名花萬種，唯采優曇，大寶千般，先求如意，自然到處
J37nB394_p0679b08║稱尊，隨方受用，此正屬外轉事。且內轉一句畢竟作
J37nB394_p0679b09║麼生道？門庭盡是兒孫事，祖父閒閒不自知。」
J37nB394_p0679b10║雲間弟子香忍六十誕辰，請上堂。喝一喝曰：「達得一
J37nB394_p0679b11║切名身句身，說事固不妨，說理亦不礙。目前歷歷孤
J37nB394_p0679b12║明，似地擎山，不知山之孤峻。處處不滯，通貫十方，如
J37nB394_p0679b13║石含玉，不知玉之無瑕。所謂的的本生面目，原具萬
J37nB394_p0679b14║德千輪，不用黃金裹貼，自能吞日月光。看他元和、佛
J37nB394_p0679b15║陀、達磨是甚麼乾矢橛。箇段意旨，真如從威音王已
J37nB394_p0679b16║前第一會說法時，秘之金櫃，曾未顯露。今日有樁緊
J37nB394_p0679b17║要人事，不辭盡情揭示當陽。」隨聲喝一喝曰：「豈不靈
J37nB394_p0679b18║音落落，殊應章章。」又喝一喝曰：「縱橫無不是，何用更
J37nB394_p0679b19║商量。」
J37nB394_p0679b20║侍者湘曉為圓修順二七請小參。舉：「雲門示眾曰：『天
J37nB394_p0679b21║堂地獄，鑊湯鑪炭，蓋卻你頭，三世諸佛在你腳跟下，
J37nB394_p0679b22║三十年後鼻孔撩天。』」師曰：「埋沒人家男女，說甚三十
J37nB394_p0679b23║年後？若輕易放他三世諸佛出頭，則不能於鑊湯鑪
J37nB394_p0679b24║炭裏成等正覺，刀山劍樹上遊戲神通，以慈心三昧
J37nB394_p0679b25║安住忍地。尋常得此便固不在言，還知鼻孔在我手
J37nB394_p0679b26║裏麼？」隨以拂子擊禪床，曰：「快生脫取去。」
J37nB394_p0679b27║鶴洲太守葵石居士營壽域，上堂。「金剛般若波羅蜜，
J37nB394_p0679b28║受命仁人群善集，守正持源古道存，心事光明曜千
J37nB394_p0679b29║佛。祖燈繼燭法路開，者也之乎展巴鼻，攝受方來不
J37nB394_p0679b30║等閑，情深一往何洋溢？惟篤所信而貴珍，百世之上
J37nB394_p0679c01║成特立，百世之下符契同，所以單言壽金石。金石浩
J37nB394_p0679c02║劫永不磨，幽隱何能掩其蹪？精瑩直射古皇前，從茲
J37nB394_p0679c03║及盡未來際，炳炳琅琅不可誣，紫芝朱草結靈氣。以
J37nB394_p0679c04║之為己則心安，以之為人則用備，以之昭垂則無窮，
J37nB394_p0679c05║以之立向則永利。」隨拈拂子畫○相，復書封字曰：「以
J37nB394_p0679c06║此正眼密弘之，垂休光照千百祀。」
J37nB394_p0679c07║文節法師三週忌設供，上堂。豎起拂子，曰：「知向裏許
J37nB394_p0679c08║承當，不見有承當者。莫坐住一色麼？不是蕩盡來時，
J37nB394_p0679c09║風高月冷，他亦不居底，爭得透過十方？以空劫轉自
J37nB394_p0679c10║己，受想悉寂滅；以自己轉空劫，心量亦無有。到者裏，
J37nB394_p0679c11║便能撒手毘盧頂上，轉身威音那邊。不住無相，剎剎
J37nB394_p0679c12║分身；不住有相，塵塵絕跡。秪者是淨光無礙之真過，
J37nB394_p0679c13║外是無縱橫展拓之本事。無二無分，蘇嚕㗭唎；無斷
J37nB394_p0679c14║無別，㗭唎蘇嚕。過去諸佛、現在諸佛、未來諸佛，無不
J37nB394_p0679c15║從之流出，一切智智清淨。今日即將此箇法門莊嚴
J37nB394_p0679c16║文師報土，究竟空無所得，惟願一肩領荷。既是空無
J37nB394_p0679c17║所得，且道又領荷箇甚麼？」隨以拂子向上點，曰：「頂門
J37nB394_p0679c18║一道光明透，始信山僧見不差。」
J37nB394_p0679c19║赤肩沈邑宰請為尊翁襲予奉政大夫對靈小參。攬
J37nB394_p0679c20║衣就座，隨旋視左右一匝，曰：「今此諸大眾如本未曾
J37nB394_p0679c21║有，還知古往過去劫中正法明如來所說神咒名曰
J37nB394_p0679c22║總持一字真言，明明密密，密密明明，卷舒無際，隱顯
J37nB394_p0679c23║同源麼？真如於彼如來會中親聞是咒，秘之金櫃，曾
J37nB394_p0679c24║未顯示，今日特為襲翁大夫分明朗誦一遍。」隨以拂
J37nB394_p0679c25║向空劃，曰：「還聞麼？切恐襲翁視之不靜，其聽未遠，不
J37nB394_p0679c26║妨更舉一遍。」復以拂子向空劃，曰：「還聞麼？若也聞得，
J37nB394_p0679c27║便是徑直往西方底隨身公驗，是以我此法門若非
J37nB394_p0679c28║證入，難曉宗猷。赤肩邑宰以尊翁所得所證將欲饒
J37nB394_p0679c29║益無盡，特請真如重為闡揚，前來既以再三，而今不
J37nB394_p0679c30║可更有所說，勉意勿獲而已，秪得奉為解釋，務使盡
J37nB394_p0680a01║大地一切眾生知得箇道總持一字真言，彼彼不雜，
J37nB394_p0680a02║重重無礙，如寶絲網交光相羅，能以一字攝百千萬
J37nB394_p0680a03║億，以百千萬億該通一字。若論總，綱舉目張原不動。
J37nB394_p0680a04║若論持，此事何曾待所思。若論一，橫亙十方無等匹。
J37nB394_p0680a05║若論字，河洛交呈不相似。若論真，聖聖相傳古到今。
J37nB394_p0680a06║若論言，聲輪無礙透三千。若論明，無不從之稟曜靈。
J37nB394_p0680a07║若論密，佛眼從教覷不及。若論卷，國土山河隨我轉。
J37nB394_p0680a08║若論舒，時中體用自如如。若論無，虛空背看未生圖。
J37nB394_p0680a09║若論際，是中境界難思議。若論隱，六門廓達常虛靜。
J37nB394_p0680a10║若論顯，麗天日映琉璃眼。若論同，如布陽春大地中。
J37nB394_p0680a11║若論源，願普悲長塞大千。所以道：是他能與一切法
J37nB394_p0680a12║安名，一切法與他安名不得。其受持之者，持到無所
J37nB394_p0680a13║得時，并這無所得亦不可得。忽然信口念著，則無始
J37nB394_p0680a14║塵垢一時銷落，金剛體上發大智光，方知蘇嚕㗭唎
J37nB394_p0680a15║㗭唎蘇嚕，盡從當人大悲心中流出。說到這裏，眾中
J37nB394_p0680a16║有箇曉事禪客出來，扼腕向前曰：『從上諸說本，但以
J37nB394_p0680a17║假言說。是際無所有，不得名字相。和尚與麼刻劃，得
J37nB394_p0680a18║不乖於佛意乎？』山僧隨以拂子劈口撼曰：『這話墮阿
J37nB394_p0680a19║師。』」便下座。
J37nB394_p0680a20║報薦，請小參。以拂子擊案一下，曰：「如是我聞，十方國
J37nB394_p0680a21║土，廓周沙界。此三句中，一句如天普蓋、一句如地普
J37nB394_p0680a22║擎、一句如日普照。第一句中涌出八千寶樹，瓊枝玉
J37nB394_p0680a23║葉芳馥分布，一一樹下設黃金座，眾寶為足，▆飾無
J37nB394_p0680a24║量，高四丈九尺。大眾！你道坐此座當說什麼法？他道
J37nB394_p0680a25║向下文長，且看第二句作麼生？第二句便是經題上
J37nB394_p0680a26║底▆字，以字不成、八字不就，不可教我更下註腳也。
J37nB394_p0680a27║與麼，則秪有第三句在。若說第三句，沈母陳夫人有
J37nB394_p0680a28║靈，便應作禮而去。雖然三段不同，且畢竟如何是收
J37nB394_p0680a29║歸上科一句？」隨擲下拂子，曰：「釐奴光放三千丈，白牯
J37nB394_p0680a30║欣欣笑不休。」
J37nB394_p0680b01║啟建法華長期，葵石居士設齋，上堂。拈拄杖卓一卓，
J37nB394_p0680b02║曰：「如上之所說，巍巍乎眼見，蕩蕩乎耳聞，以知過去
J37nB394_p0680b03║法，知現在亦然，不分別未來，無有三種相，何有於所
J37nB394_p0680b04║知？以無所知故，赴群機而不竭，燭萬象以無私。」復卓
J37nB394_p0680b05║一卓，曰：「六萬餘言七軸章，盡情卷疊在當場，其有不
J37nB394_p0680b06║蒙斯利者，真如誓不成正覺。」復連卓兩卓，曰：「佛佛相
J37nB394_p0680b07║宣稱善吉，敷陳妙旨絕囊藏。」
J37nB394_p0680b08║小參。「然於一一法，依根葉分布。」拈起拄杖曰：「者箇是
J37nB394_p0680b09║根，何處得一一法？」隨卓兩卓曰：「者箇是一一法，那裏
J37nB394_p0680b10║得根來？」乃放下。問僧曰：「會麼？」曰：「不會。」師曰：「不會最親
J37nB394_p0680b11║切。」復示頌曰：「親言消一句，妙語不須多。趙州東壁上，
J37nB394_p0680b12║歷落挂葫蘆。」
J37nB394_p0680b13║小參。「雨歇農方作，天空蟬盡鳴，始見望朝又已念日，
J37nB394_p0680b14║真如堂中坐臥固亦不惡，或若當此一問，將如之何？
J37nB394_p0680b15║直下信得臨濟、德山不足標榜，弗作奇特商量，一任
J37nB394_p0680b16║寒暑裏經冬過夏。」
J37nB394_p0680b17║祈晴，小參。「大用現前，不存規則，拄杖子智通無礙，東
J37nB394_p0680b18║海鯉魚打一棒，鴛鴦湖裏浪滔天。正恁麼時，長耳古
J37nB394_p0680b19║佛遙從金地放一道寶光，照耀諸人頂門，復於光中
J37nB394_p0680b20║唱言：『是大神咒，是大明咒，是無上咒，是無等等咒，能
J37nB394_p0680b21║除一切苦，真實不虛。』大眾！因甚說到者裏？不見道：一
J37nB394_p0680b22║二三四五，大地無寸土，復其見天心，日輪正當午。」
J37nB394_p0680b23║上堂。拈起拄杖曰：「千仞壁立所在，而者上座一踏到
J37nB394_p0680b24║頂，不見高峻難上者。」卓一卓曰：「蓋為他迥絕扳攬，了
J37nB394_p0680b25║無依倚。」又卓一卓曰：「都道便恁住了，卻也進進無已，
J37nB394_p0680b26║涅槃門，解脫門，般若門，八萬四千深法門，處處排身
J37nB394_p0680b27║直入，頭頭領攬其全，而於我此法門望之尚遠。其如
J37nB394_p0680b28║智勇不磨，視超前烈，真如與汝放通線道。」復卓一卓
J37nB394_p0680b29║曰：「一擊響玲瓏，轟喧宇宙通。知音纔側耳，項羽過江
J37nB394_p0680b30║東。」
J37nB394_p0680c01║小參。「今朝日麗風和，藹然佳氣，山僧與拄杖子結伴
J37nB394_p0680c02║遊於無量甚深行處，明明無際、了了無邊，瞥爾打箇
J37nB394_p0680c03║眼花，見長水坡前、彩雲堆上涌出七寶蓮花，白銀為
J37nB394_p0680c04║莖、黃金為葉，甄叔迦寶以為其臺，真珠羅網次第莊
J37nB394_p0680c05║嚴。有化如來坐寶華中，從其面門放五色光，即於光
J37nB394_p0680c06║中現五趣身，一一趣身有萬八千種形類、一一形類
J37nB394_p0680c07║現百千種身、一一身中復有無量恒河沙等身、於四
J37nB394_p0680c08║恒河沙等一一身中復現四天下大地微塵等身、於
J37nB394_p0680c09║一微塵身中現三千大千世界微塵等身、於一塵身
J37nB394_p0680c10║中復現於十方、一一方面各百千億諸佛世界微塵
J37nB394_p0680c11║等數身乃至虛空法界不思議眾生等身，一一身光
J37nB394_p0680c12║喻如大龍蟠蘭椿輪、蒨練粲爛。山僧睹斯光相如是
J37nB394_p0680c13║淨妙、如是殊勝，心生戀慕，目不暫捨。爾時，如來即攝
J37nB394_p0680c14║光明繞身七匝，還從頂入。」驀拈拄杖，問曰：「是你正當
J37nB394_p0680c15║與麼時，回互不回互？回而更相涉，不爾依位住。」擲下，
J37nB394_p0680c16║曰：「參同不二心，歸堂喫茶去。」
J37nB394_p0680c17║小參。驀指堂前露柱，曰：「者漢於荊棘林中出身可易，
J37nB394_p0680c18║月明簾外脫體應難，泯然聞見不到，秪緣定等虛空，
J37nB394_p0680c19║兀爾緣慮俱忘，自是心同槁木。實頭句子，刀斧斫難
J37nB394_p0680c20║開；真佛法身，黃金裏不就。迥出六塵之境，堂堂無蓋
J37nB394_p0680c21║覆；直造一相之門，了了沒遮欄。目前無纖毫過患，一
J37nB394_p0680c22║任挨拶將來，自己不見有一色，轉難放他過去，當體
J37nB394_p0680c23║擊碎般若解脫，便能到處成立道場，猶未稱全提時
J37nB394_p0680c24║節。好笑雲門大師道：『你作麼生不說禪？致使埋沒人
J37nB394_p0680c25║家男女，箇箇擔枷過狀。』雖然，渠能與古佛相交，且畢
J37nB394_p0680c26║竟是第幾機？明明理極忘情謂，箇裏如何喻得齊？」
J37nB394_p0680c27║小參。「棒喝向爾不能施，語言向爾使不著，硬剝剝鍼
J37nB394_p0680c28║不劄，露裸裸風不入，是這般底有什用處？秪合向人
J37nB394_p0680c29║家簷下，今日明日、前秋後秋，樁樁地立到驢年。咄！山
J37nB394_p0680c30║僧與汝著方便，不與一法作對，便是無諍三昧，爾當
J37nB394_p0681a01║成佛在威音王已前。」
J37nB394_p0681a02║小參。舉：「《金剛經》云：『若見諸相非相，即見如來。』法眼云：
J37nB394_p0681a03║『若見諸相非相，即不見如來。』德山原和尚曰：『若見諸
J37nB394_p0681a04║相非相，劈脊打下。』良久，曰：『何故？如斯之事，如來明見，
J37nB394_p0681a05║無有錯謬。』」師曰：「前頭卻實，後底打不著。若見諸相非
J37nB394_p0681a06║相……」驀卓拄杖，曰：「山河大地有什麼過？」
J37nB394_p0681a07║晚參。舉：「雪竇顯和尚示眾曰：『大施門開無壅塞，忽有
J37nB394_p0681a08║箇衲僧出來，雪竇倒退八百里，何以臨危不悚人？』」師
J37nB394_p0681a09║曰：「真如不像雪竇，憑空捏合，欺誑平人。大施門開無
J37nB394_p0681a10║壅塞，東邊來底與他三斤麻，西邊來底與他一疋布，
J37nB394_p0681a11║忽有箇打中間來底，又與他箇甚麼？便拈棒劈頭打，
J37nB394_p0681a12║云：『我欠少你箇甚麼？』何故？但不孤於己，自不負於人。」
J37nB394_p0681a13║小參。「超毘盧之談，越釋迦之句。」喝一喝曰，「迥然不在
J37nB394_p0681a14║者裏，直是十萬八千。果爾大用現前，那復更存軌則。」
J37nB394_p0681a15║又喝一喝曰：「看看，千歲寶掌變作燈籠，走入露柱裏
J37nB394_p0681a16║去，口口道：『光非照境，境亦非存。光境俱忘，復是何物。』
J37nB394_p0681a17║直饒與麼，猶在半途，未是透脫一路。」復喝一喝。
J37nB394_p0681a18║中秋，小參。「盡十方世界是自己光明，未曾有一人用
J37nB394_p0681a19║著。真如於無數量中略露目前些子。」隨拈竹篦，曰：「看，
J37nB394_p0681a20║看！彩雲堆上彩雲飛，長水坡前長水遶。有眼目兄弟，
J37nB394_p0681a21║熟不知天上月圓、人間月半，天上、人間流光不斷，箇
J37nB394_p0681a22║段意旨了了明明，誰家疊得在摺袋裏？直下真際平
J37nB394_p0681a23║提、神通各露，不妨與你箇助顯法門。」遂起身，曰：「歸堂
J37nB394_p0681a24║喫茶。」
J37nB394_p0681a25║小參。「空手把鋤頭，揭諦揭諦；步行騎水牛，波羅揭諦；
J37nB394_p0681a26║人從橋上過，波羅僧揭諦；橋流水不流，菩提薩婆訶。」
J37nB394_p0681a27║驀起身炷香曰：「其不與現前諸兄弟同證是三昧者
J37nB394_p0681a28║有如此。善酇謹白。」
J37nB394_p0681a29║洪州法昌石葉和尚訃至，上堂。「天下莫不嚮風，朗然
J37nB394_p0681a30║知所宗式，足徵我石兄和尚令不虛行也。夫宗師血
J37nB394_p0681b01║脈，或聖或凡，森羅萬象，日月星辰，他方此土，有情無
J37nB394_p0681b02║情，俱入此宗。」喝一喝，曰：「九天之雲下垂。」復喝一喝，曰：
J37nB394_p0681b03║「四海之水皆立，儼然勝概不尋常，令人千古空相憶。」
J37nB394_p0681b04║投遠語上座三七，越明日，設供，上堂。「真如可煞健忘，
J37nB394_p0681b05║不省三七廿一。剛才洗腳上床，無端記起時日。一夜
J37nB394_p0681b06║轉側躊躇，尋段話作頭供養，直是覓起處不得。忽聞
J37nB394_p0681b07║風撼塔鈴，則知盡大地是一轉語。隨拍繩床角，曰：『這
J37nB394_p0681b08║裏拶去，東家作驢。』復右拍，曰：『那邊轉得，西家作馬。』七
J37nB394_p0681b09║出八沒，風流儒雅。」驀喝一喝，曰：「調高何患知音寡？」
J37nB394_p0681b10║小參。舉：「三峰藏和尚摣周不取一物，微笑而已。靈巖
J37nB394_p0681b11║儲曰：『自為即得。』又曰：『他後將何為人？』堯封潛曰：『何不
J37nB394_p0681b12║與拄杖子？』隨聲便喝。」師曰：「三代禮樂止于是哉！取此
J37nB394_p0681b13║為祖門令嗣，豈不賺殺人？」
J37nB394_p0681b14║臘八日，小參。「雪竇明覺和尚曰：『見一則瞎卻眼，知一
J37nB394_p0681b15║則翳卻眼。翳生則天上人間，瞎卻則三頭六臂。迦文
J37nB394_p0681b16║老子秪為這點星光落向父母所生清淨寶目中，一
J37nB394_p0681b17║生坐定在者裏，道是一切法不遷，攬真成立，色相宛
J37nB394_p0681b18║然，不知帶累殺天下莽蕩禪和，不解照管自己，一味
J37nB394_p0681b19║播弄目前。』」隨拈拄杖卓一卓，曰：「真如事不獲已，向灸
J37nB394_p0681b20║瘡瘢上更著一爝。汝等諸仁作麼生與箇老子雪屈？」
J37nB394_p0681b21║良久，曰：「人無遠慮，必有近憂。」
J37nB394_p0681b22║因雪，上堂。「世界一真，依何成立？大觀平等，作麼建明？
J37nB394_p0681b23║遍乾坤沒罅子空缺，體明無盡；盡大地作一句商量，
J37nB394_p0681b24║神用自通。更說甚十方虛空一時粉碎，森羅萬象杳
J37nB394_p0681b25║絕蹤由？爭禁得無位真人寒毛卓豎，空中大象意氣
J37nB394_p0681b26║平添？又何必玉階鎖斷始契劫前，銀碗盛來方明一
J37nB394_p0681b27║色？到者裏，十方佛是眼中花，十方花是眼中佛，畢竟
J37nB394_p0681b28║是甚麼人境界？」驀擲拂子，曰：「面目現在。」
J37nB394_p0681b29║小參。「晝見日，夜見星，三家村裏納稅漢，請過一邊。南
J37nB394_p0681b30║作北，東作西，蝎尾蛇頭一試之底，與他饅頭蒸餅喫。」
J37nB394_p0681c01║隨出拳，云：「也不屈著你。」
J37nB394_p0681c02║除夕，小參。左右顧視，曰：「也須自著忖量。漿水錢固是
J37nB394_p0681c03║討頭腦不著，粥飯錢將甚麼抵償？可憐生樁樁地坐
J37nB394_p0681c04║看北斗、立覷黃河，有三言兩語難為出口，無情面漢
J37nB394_p0681c05║子可是放得你過？」驀卓拄杖，曰：「果爾一下下交到所
J37nB394_p0681c06║在，登時端由確乎不拔，便是得大無畏之時、得大自
J37nB394_p0681c07║在之時，動揚古路，何用商量？或若未然……」又卓一卓，曰：
J37nB394_p0681c08║「你但領下，明朝看消息。」
J37nB394_p0681c09║　　（嘉興秀水信童朱上麟頂資，刻此真
J37nB394_p0681c10║　　如語錄首卷，所祈功名▆達，重光
J37nB394_p0681c11║　祖父門庭；麟躍繁昌，永佑
J37nB394_p0681c12║　皇家柱石。）