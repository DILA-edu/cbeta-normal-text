J37nB394_p0692c01║翼菴禪師通玄語錄卷之一
J37nB394_p0692c02║侍者力端等錄
J37nB394_p0692c03║上堂。拈香，云：「此一瓣香，從正法眼藏中流出，成清淨
J37nB394_p0692c04║輪，供養始祖釋迦牟尼文佛。伏願龍圖丞奠，鳳▆常
J37nB394_p0692c05║新。此一瓣香，從涅槃妙心中流出，成光明輪，供養歷
J37nB394_p0692c06║代開法宗師暨本寺開山第一代韶國師及
J37nB394_p0692c07║皇明中興天童悟祖老和尚，惟冀孫枝繁衍，正法昌
J37nB394_p0692c08║明。此一瓣香，從實相無相微妙法門中流出，成處處
J37nB394_p0692c09║無礙淨光明輪，供養中興國清後住靈巖慈受閣上
J37nB394_p0692c10║本師退翁和尚，用酬法乳之恩。」上首白椎竟，僧問：「鳥
J37nB394_p0692c11║啼花笑，滿目青山，莫便是沒量大人住處麼？」師曰：「一
J37nB394_p0692c12║段因緣天上來。」僧云：「其中事作麼生？」師云：「不屈宗乘，
J37nB394_p0692c13║遭逢有據。」僧禮拜，師云：「也須親到者裏一轉始得。」乃
J37nB394_p0692c14║云：「一著憑空起古今，硬剝剝為佛祖師，活卓卓開人
J37nB394_p0692c15║天眼。」驀拈拄杖，云：「看！看！通玄拄杖化為龍，吞卻乾坤
J37nB394_p0692c16║世界。雲門大師忍俊不禁，道：『學我者拙，似我者死。』被
J37nB394_p0692c17║山僧劈頭一棒，直得飲氣吞聲。何也？行到定然能說
J37nB394_p0692c18║到，得親自爾用來親。」舉：「韶祖偈云：『通玄峰頂，不是人
J37nB394_p0692c19║間，心外無法，滿目青山。』悟祖曰：『通玄峰頂，別是人間，
J37nB394_p0692c20║秪緣不薦，錯認青山。』」師曰：「若也蕩盡目前，自得眼空
J37nB394_p0692c21║宇宙，依然靠著自己，寧免局於方隅？新通玄不圖炫
J37nB394_p0692c22║耀己靈，秪貴稱提從上。」迺云：「通玄峰頂，高出人間，腳
J37nB394_p0692c23║頭到處，占斷青山。」靠拄杖，下座。
J37nB394_p0692c24║上堂。「通玄峰頂，風雲不次，不是人間日月。有恒心，外
J37nB394_p0692c25║無法，從他逼塞虛空。滿目青山，覓甚纖毫過患？」
J37nB394_p0692c26║上堂。「香爐峰，氣融融，千秋月，萬古風。」驀拈柱杖曰：「劃
J37nB394_p0692c27║破重重錦縫，好看寶印當空。」
J37nB394_p0692c28║上堂。「青山無異路，步步絕回互。直上通玄峰，茫茫空
J37nB394_p0692c29║四顧。」
J37nB394_p0692c30║上堂。舉：「溈山普請次，此外更有何法？靜板鳴，幾曾鎖
J37nB394_p0693a01║斷奔馳？一僧撫掌呵呵大笑歸去，不屬漸次，如何通
J37nB394_p0693a02║信？溈曰：『此是觀音入理之門。』卻為虛空鑽耳穴。至晚
J37nB394_p0693a03║間，問其僧，又將泥水滯春風。『你見甚麼道理？』實誠不
J37nB394_p0693a04║敢相欺。僧曰：『朝來未喫飯，聞板聲歡喜。』直得天下歸
J37nB394_p0693a05║仁。溈曰：『賺殺人。』纔有纖毫，萬劫不如。此溈山之所以
J37nB394_p0693a06║爾也。」頌曰：「萬里眼開泥水路，飛騰直上無回互，樸落
J37nB394_p0693a07║非他仍是渠，佛墮祖墮菩薩墮。」
J37nB394_p0693a08║天童悟祖忌日，上堂。「一著憑空，風行雷厲；千機頓赴，
J37nB394_p0693a09║岳撼波騰。只者是從上先宗立命之神符、據要之關
J37nB394_p0693a10║節，若欲克繩祖武、遠紹門風，不是將一轉來博一下
J37nB394_p0693a11║去，直須向和聲送出時兜底掀翻、渾身放倒處連贓
J37nB394_p0693a12║捉敗。縱具恁麼手腳，做他烜赫兒孫正未可在。」隨拈
J37nB394_p0693a13║起柱杖，云：「看，看！悟祖一生用不盡底，得到通玄手中
J37nB394_p0693a14║轉換落落地，定點窄之淆訛、控馳縱之去住。你獨角
J37nB394_p0693a15║擎天來，我當頭拽脫你；你四稜蹋地來，我首尾收據
J37nB394_p0693a16║你；你涌現瓊樓王殿來，我盡情折卸你；你擁駕銀山
J37nB394_p0693a17║鐵壁來，我立地推倒你；你四方八面來，我旋風打散
J37nB394_p0693a18║你；你開旗展陣來，我乘間擒住你。總不恁麼來，撾動
J37nB394_p0693a19║塗毒鼓，八萬四千毛竅，竅竅如金剛鑽，擂來擂去；三
J37nB394_p0693a20║百六十骨節，節節如奪命丹，攻上攻下。然而不立死
J37nB394_p0693a21║者，未之有也。眾中有箇是他腳下滴血孫子出來道：
J37nB394_p0693a22║『通玄將一棒恁樣搬弄。是則是，但秪下手不緊。何也？
J37nB394_p0693a23║如載一車寶劍，將一柄出來用了，又將一柄出，爭如
J37nB394_p0693a24║我秪消寸鐵，卻能殺人？』通玄便隨聲問他：『你底寸鐵
J37nB394_p0693a25║聻？』他若擬議，便與劈頭一棒，云：『我者箇一向縮在指
J37nB394_p0693a26║甲縫裏，你說的確長幾許？』悟祖見與麼登答，笑口扯
J37nB394_p0693a27║開十丈，曰：『諸供養中，法供養最。是真精進，是名真法
J37nB394_p0693a28║供養。』不待三十年後，敢保此話大行。」
J37nB394_p0693a29║禪堂，上樑，小參。拈拄杖，卓一卓，云：「踏在這個區處，直
J37nB394_p0693a30║須具有逼死蛇化神龍之手腳；若不具有逼死蛇化
J37nB394_p0693b01║神龍之手腳，土石磚瓦安能使之放光動地？跨入個
J37nB394_p0693b02║條門限，直須具有點頑鐵成精金之本事；若不具有
J37nB394_p0693b03║點頑鐵成精金之本事，竹頭木屑如何教他作用通
J37nB394_p0693b04║天？所以云：『法無定相，遇緣即宗；道不虛行，因人而顯。』
J37nB394_p0693b05║山僧忝紹悟祖之門風……」拈起拄杖，云：「合行悟祖之法，
J37nB394_p0693b06║令死蛇來也與三十、神龍來也與三十、放光動地底
J37nB394_p0693b07║來也與三十、頑鐵來也與三十、精金來也與三十、作
J37nB394_p0693b08║用通天底來也與三十，直得山河大地、草木叢林，是
J37nB394_p0693b09║佛、是祖，若聖、若凡，都盧打成一片，并這一片亦教纖
J37nB394_p0693b10║塵不立，然後從處處無礙淨光中突出，向上全提一
J37nB394_p0693b11║句，如杲日之麗長空、若冰輪之臨廣。莫是汝諸人還
J37nB394_p0693b12║彀得著也無？若彀得著，則見我天童老祖涌身通玄
J37nB394_p0693b13║峰頂，高十萬八千丈；其或未能，且看生面開今日，別
J37nB394_p0693b14║有聲光在後時。」
J37nB394_p0693b15║上堂：「是法住法位。」拈拄杖，卓一卓，云：「此通玄峰頂，是
J37nB394_p0693b16║諸人所依住之法位也。若耽住此玄，縱得虛明自照，
J37nB394_p0693b17║不是通玄峰頂。直饒不依住此玄，亦無不依住知解，
J37nB394_p0693b18║亦未是通玄峰頂。且如何是通玄峰頂？登之不假白
J37nB394_p0693b19║雲梯，自在全提向上機。」
J37nB394_p0693b20║上堂。「諸人總道得到我之通玄峰頂，還見通玄峰頂
J37nB394_p0693b21║也未？若真個得見我之通玄峰頂，且問你：如何是通？
J37nB394_p0693b22║如何是玄？如何是峰？如何是頂？有者道：『處處淨光無
J37nB394_p0693b23║礙之謂通，頭頭妙葉無方之謂玄，玲瓏峻拔無極之
J37nB394_p0693b24║謂峰，空明廖廓無上之謂頂。』此是人間之通玄峰頂，
J37nB394_p0693b25║非不是人問之通玄峰頂。不是人間之通玄峰頂，畢
J37nB394_p0693b26║竟是何人得到？擬心早已落平地。」卓拄杖，云：「迥絕扳
J37nB394_p0693b27║躋秪是他。」
J37nB394_p0693b28║上堂。問：「通玄峰頂是何面目？」師云：「若有面目，則非通
J37nB394_p0693b29║玄。」曰：「何以廬山有真面目乎？」師曰：「汝身在此山中耶？」
J37nB394_p0693b30║乃云：「若有一人發真歸元，十方虛空悉皆銷殞，不是
J37nB394_p0693c01║通玄面目；見見之時，見非是見，見猶離見，見不能及，
J37nB394_p0693c02║亦不是通玄面目；一切智智清淨，無二無分，無別無
J37nB394_p0693c03║斷，亦不是通玄面目；扇子𨁝跳上三十三天，築著帝
J37nB394_p0693c04║釋鼻孔，東海鯉魚打一棒，雨似盆傾，亦不是通玄面
J37nB394_p0693c05║目；觀世音菩薩將錢買胡餅，放下手來卻是饅頭，亦
J37nB394_p0693c06║不是通玄面目。若然者，則通玄之面目畢竟不可得
J37nB394_p0693c07║而見也。秪者畢竟不可得見底，莫便是否？」隨呵呵大
J37nB394_p0693c08║笑，曰：「通玄非面目，面目非通玄，淵淵其淵，浩浩其天，
J37nB394_p0693c09║者個決不是通玄。」
J37nB394_p0693c10║上堂。「到頭無路是通玄，峰頂猶然在半天。到了通玄
J37nB394_p0693c11║重到頂，方知無路是通玄。」
J37nB394_p0693c12║上堂。舉：「五祖演和尚示眾：『人之性命事，第一須是○』，
J37nB394_p0693c13║我有知乎哉？『欲得成此○』，無知也。『先須防於○』，有鄙
J37nB394_p0693c14║夫問于我。『若是真○』，空空如也。『人○○』，叩其兩端而
J37nB394_p0693c15║竭焉。」頌曰：「頭固不欠，尾亦不剩。竭盡兩端，透出性命。」
J37nB394_p0693c16║上堂。舉：「五祖演和尚示眾：『人之性命事，第一須是○』，
J37nB394_p0693c17║待渠轉過身來。『欲得成此○』，另自與伊方便。『先須防
J37nB394_p0693c18║于○』，正坐不當堂，因我得禮你。『若是真○』，從這裡倒，
J37nB394_p0693c19║從這裏起。『人○○』，明暗雙雙，是何道理？」頌曰：「從這裡
J37nB394_p0693c20║倒，從這裏起。明暗雙雙，是何道理？」
J37nB394_p0693c21║上堂。舉：「五祖演和尚示眾：『人之性命事，第一須是○』，
J37nB394_p0693c22║渾焉周匝。『欲得成此○』，廓爾懸殊。『先須防于○』，情不
J37nB394_p0693c23║附物。『若是真○』，一切智智清淨。『人○○』，無二無分，無
J37nB394_p0693c24║別無斷。」頌曰：「天上月圓，人間月半。無二無分，無別無
J37nB394_p0693c25║斷。」
J37nB394_p0693c26║上堂。舉：「五祖演和尚示眾：『人之性命事，第一須是○』，
J37nB394_p0693c27║靈光獨耀。『欲得成此○』，迥脫根塵。『先須防于○』。不拘
J37nB394_p0693c28║文字。『若是真○』。本自圓成。『人○○』，即如如佛。」頌曰：「本
J37nB394_p0693c29║自圓成，誰是得者？喚作如如，早變了也。」
J37nB394_p0693c30║大悲聖像起工，上堂。「盡森羅萬象，是大悲光明幢，是
J37nB394_p0694a01║大悲千手眼，是大悲無礙心，是大悲陀羅尼。」喝一喝，
J37nB394_p0694a02║曰：「從這裏一時成就慧身，自爾不由他悟。不由他悟，
J37nB394_p0694a03║則現儀皆法。法莫大於得其本，本立則道生。道生一，
J37nB394_p0694a04║一生二，二二生三，三生萬物。」喝一喝，云：「雷奮青霄，枝
J37nB394_p0694a05║枝撐玉。」復喝一喝，曰：「雲垂大地，葉葉鏘金。」又喝一喝，
J37nB394_p0694a06║曰：「如意寶珠從信得，放開仙掌快擎來。」
J37nB394_p0694a07║老和尚十周忌，上堂。「三千六百日以前，盡大地是一
J37nB394_p0694a08║口太阿劍，攖之者命根立斷；三千六百日以後，太阿
J37nB394_p0694a09║劍是一箇盡大地，磕著底毛骨不留。正當三千六百
J37nB394_p0694a10║日，半勺清泉一炷香，平易處煞有淆訛，確實處不無
J37nB394_p0694a11║商量。何也？南岳門中事，貴奇正以相生，在淨光而變
J37nB394_p0694a12║奪。於此奉重，死者生儼然，灼見分身之舍宅在於隱
J37nB394_p0694a13║身；於此背馳，生者死無數，爭知立命之先驅在於奪
J37nB394_p0694a14║命？」驀拈拄杖，云：「老和尚來也，將盡大地是一口太阿
J37nB394_p0694a15║劍按在手上，以太阿劍是一箇盡大地陷在腳心，爾
J37nB394_p0694a16║諸人向甚麼處出頭？作麼生相見？」卓一卓，云：「不得通
J37nB394_p0694a17║玄開線道，是誰敢踏頂門行？」
J37nB394_p0694a18║上堂。舉：「寒山因趙州遊天台路次相逢，山見牛跡，問
J37nB394_p0694a19║曰：『還識牛麼？』州云：『不識。』山指牛跡，曰：『此是五百羅漢
J37nB394_p0694a20║遊山。』州云：『既是羅漢，為甚麼卻作牛去？』山曰：『蒼天！蒼
J37nB394_p0694a21║天！』州呵呵大笑。山曰：『作甚麼？』『蒼天！蒼天！』山曰：『這廝兒
J37nB394_p0694a22║宛有大人之作。』」師曰：「大小寒山與這夥廢忘不通利
J37nB394_p0694a23║底在牛跡裏頭出頭沒，自謂遊戲神通、成就眾生、淨
J37nB394_p0694a24║佛國土，帶累十八上破家散宅底老兒苦苦叫斷蒼
J37nB394_p0694a25║天，而蒼天不為之應，卻又飾辭褒贊，以為宛有大人
J37nB394_p0694a26║之作。」乃拈起拄杖，云：「通玄今日將這夥撩天鼻孔一
J37nB394_p0694a27║時穿卻，收也不離我者裏、放也不離我者裏，且道者
J37nB394_p0694a28║裏是甚所在？」卓一卓，曰：「須知雲外無雲處，別有通玄
J37nB394_p0694a29║一段奇。」
J37nB394_p0694a30║上堂。舉：「拾得一日掃地次，寺主問：『汝名拾得，因豐干
J37nB394_p0694b01║拾得汝歸。汝畢竟名箇甚麼？姓箇甚麼？』拾得放下苕
J37nB394_p0694b02║帚，叉手而立。寺再問，拾得拈帚掃地竟去。寺主罔測，
J37nB394_p0694b03║寒山搥胸云：『蒼天！蒼天！』拾得問：『汝作甚麼？』山曰：『不見
J37nB394_p0694b04║東家人死，西家助哀？』二人作舞，哭笑而去。」師曰：「拾得
J37nB394_p0694b05║本生名氏雖則陳露昭昭，其奈天不可得而象、地不
J37nB394_p0694b06║可得而形，一念普觀無量劫底亦不可得而知，無怪
J37nB394_p0694b07║乎寺主之茫然也。寒山枉著哭笑一上，至竟註疏不
J37nB394_p0694b08║出。」隨迴視一眾云：「且道拾得畢竟是何名氏？」良久，云：
J37nB394_p0694b09║「待虛空落地時即向汝道。」
J37nB394_p0694b10║上堂。舉：「寒山因眾僧灸茄次，將茄串向僧背上打一
J37nB394_p0694b11║下，僧回首，山呈起茄串云：『是甚麼？』僧云：『這風顛漢。』山
J37nB394_p0694b12║向旁僧云：『這漢不知費卻我多少鹽醬。』」師云：「寒山落
J37nB394_p0694b13║得費盡鹽醬，這漢到底不知滋味，旁僧徒自嚥津，橫
J37nB394_p0694b14║豎嚼他不著，可惜這許多茄子堆爛在常住地面，此
J37nB394_p0694b15║段罪過不同小小。諸人還識這風顛漢麼？」驀拈起拄
J37nB394_p0694b16║杖云：「是甚麼？」
J37nB394_p0694b17║上堂。舉：「溈山靈祐禪師至國清受戒，纔到松門，寒山
J37nB394_p0694b18║與拾得從路旁透出，作大虫吼三聲，祐屼然無對。寒
J37nB394_p0694b19║山云：『自從靈山一別直至而今，還相記麼？』祐亦無對。
J37nB394_p0694b20║拾得拈起拄杖云：『老兄喚者個作甚麼？』祐又無對。山
J37nB394_p0694b21║云：『休！休！別後伊三生為國王，總忘卻也。』」師曰：「寒、拾在
J37nB394_p0694b22║三世國王面前竭盡本事、露盡丹衷，冀其敦故舊之
J37nB394_p0694b23║誼、續夙昔之歡，安知彼自以尊嚴無上而不為之睬
J37nB394_p0694b24║聽，一片心機白白送在水裏？雖然，我要問他：這兩箇
J37nB394_p0694b25║咆哮大虫畢竟作麼生攝伏？個條殺活拄杖畢竟作
J37nB394_p0694b26║麼生拈弄？不見道：聲色之於化民，末也。兵者，聖人不
J37nB394_p0694b27║得已而用之。是知端拱無為、垂衣裳而治天下者，其
J37nB394_p0694b28║唯堯、舜也歟？」
J37nB394_p0694b29║癸亥元旦，上堂。僧問：「爆竹一聲催臘去，人人盡道是
J37nB394_p0694b30║新年。新之與舊，是同？是別？」師拈起拄杖，云：「莫認這個
J37nB394_p0694c01║作實法。」僧云：「則於法自在而無黨無偏也。」師云：「擊碎
J37nB394_p0694c02║目前無剩跡，歸元逞物任施為。」僧云：「榮發一切，端在
J37nB394_p0694c03║斯時。」師曰：「背面總提如不見，青青黯黯那邊看。」僧一
J37nB394_p0694c04║喝，師曰：「鼓角動也。」乃云：「盡天下人總道今朝是第一
J37nB394_p0694c05║個日子，既知是第一個日子，則知有第一時分，第一
J37nB394_p0694c06║時分中有第一義諦，第一義諦中有第一三昧，第一
J37nB394_p0694c07║三昧中有第一句子。」隨震威一喝，云：「此一句子雖從
J37nB394_p0694c08║第一三昧中而生，而不為第一三昧之所攝、不為第
J37nB394_p0694c09║一義諦之所詮、不為第一時分之所收、不為第一日
J37nB394_p0694c10║子之所該，而能該第一日子、收第一時分、詮第一義
J37nB394_p0694c11║諦、攝第一三昧，有如是第一威德、有如是第一自在、
J37nB394_p0694c12║有如是第一奇勝、有如是第一神變，故得如獅子之
J37nB394_p0694c13║高步眾會、如慧日之炤燭中天、如雷霆之榮發萬物、
J37nB394_p0694c14║如春波之捷赴大川，千聖挹其光華、群生被其至化，
J37nB394_p0694c15║尊之為萬象主而不自專於萬象、推之為第一人而
J37nB394_p0694c16║不自居于第一，煥乎其有文章、巍乎其有成功，蕩蕩
J37nB394_p0694c17║乎吾無得而名焉。」
J37nB394_p0694c18║大士開光，玉京潘進士請上堂。「菩薩本有心光，亙古
J37nB394_p0694c19║亙今、通天徹地，何籍重新開點而後顯諸神用耶？東
J37nB394_p0694c20║震旦天台支提山通玄沙門不敢增益毫末，于春風
J37nB394_p0694c21║浩蕩時，謹即以廣大圓滿無礙大悲心流出一切智
J37nB394_p0694c22║智清淨之光，還復納之頂門正眼以及通身、遍身八
J37nB394_p0694c23║萬四千爍迦羅眼。」隨以拂子向空點云：「看！看！其光晃
J37nB394_p0694c24║耀如紫金山，千日並炤所不能及。光之色相種種不
J37nB394_p0694c25║同，別異無量：或如如意珠，燄輪掌上舒；或如垂罥索，
J37nB394_p0694c26║已解諸有縛；或如應量器，積貯無上味；或如按莫邪，
J37nB394_p0694c27║炤雪倚天遮；或如跋折羅，摧伏諸邪魔；或如金剛杵，
J37nB394_p0694c28║怨敵無能拒；或如施無畏，顯發其正氣；或如日摩尼，
J37nB394_p0694c29║幽闇生光輝；或如水月晶，熱惱得冰清；或如架弓箭，
J37nB394_p0694c30║神機速於電；或如楊柳枝，甘露洒隨宜；或如白玉麈，
J37nB394_p0695a01║縷縷隨風舞；或如琉璃瓶，注水聲冷冷；或如執旁牌，
J37nB394_p0695a02║禍祟自推排；或如擎斧鉞，威嚴不可說；或如碧玉環，
J37nB394_p0695a03║溫潤且斕斑；或如寶蓮華，皎潔無纖瑕；或如寶瓔珞，
J37nB394_p0695a04║千光互交錯；或如大圓鏡，智智同清淨；或如合笥篋，
J37nB394_p0695a05║全璞好藏挾；或如五色雲，鸞鳳舞紛紜；或如提軍持，
J37nB394_p0695a06║高步梵天時；或如吹法螺，法令聽摩訶；或如擊法鼓，
J37nB394_p0695a07║歷亂心花舞；或如張傘蓋，覆護于在在；或如持數珠，
J37nB394_p0695a08║圓明意自如；或如秉寶鐸，拔苦與之樂；或如紫玉璽，
J37nB394_p0695a09║提持能徹底；或如火燄輪，爍彼諸群昏；或如扶几杖，
J37nB394_p0695a10║至頂高無上；或如胸合掌，翹勤無異想；或如頂化佛，
J37nB394_p0695a11║端嚴甚殊特；或如展經卷，親對黃金面；或如化宮殿，
J37nB394_p0695a12║不隨胎藏轉；或如不退輪，堅固菩提身；或如與髻珠，
J37nB394_p0695a13║摩頂在須臾；或如葡萄朵，繁盛其果蓏；或如灑甘露，
J37nB394_p0695a14║無處不遍布。而今總攝持，斯文實在茲。如是種種光，
J37nB394_p0695a15║具含千手眼，一一手眼中，長放無量光。無量攝一光，
J37nB394_p0695a16║一光復無量，交羅其光光，猶如寶絲網。是知垂慈願
J37nB394_p0695a17║普，絕無不了之因緣；仰籲情深，安有虛應之果報？因
J37nB394_p0695a18║緣會遇，果報斯彰，因而無量光，由之以開顯。」以拂子
J37nB394_p0695a19║點一點，云：「不離此一光。垂慈願普，無虛仰籲之深情；
J37nB394_p0695a20║仰籲情深，自得垂慈之普願。因而無量光，由之以交
J37nB394_p0695a21║感。」又以拂子點一點，云：「不離此一光。華雲涌處，瞻禮
J37nB394_p0695a22║翹勤；光相垂時，蒙恩果遂。其開顯也，原無剩跡；其交
J37nB394_p0695a23║感也，安可思議？此之大悲境界，以廣大圓滿無礙為
J37nB394_p0695a24║歸向，從畢竟同，成畢竟異；從畢竟異，歸究竟同。如靈
J37nB394_p0695a25║源濬脈，散萬派而還共朝宗；似精魄流光，影百川而
J37nB394_p0695a26║原非二月。」隨以拂子點一點，云：「也不離此一光。」放下
J37nB394_p0695a27║拂子，云：「而今收此一光，還歸拂子，從教一切智智清
J37nB394_p0695a28║淨之光，如雲如蓋，覆汝諸仁頂門，盤旋而不散。」
J37nB394_p0695a29║莊嚴玉翁護法，上堂。喝一喝，云：「此是頂王三昧，其得
J37nB394_p0695a30║之者無不兼容并包，謂其廣大也，廣大出主其中；謂
J37nB394_p0695b01║其圓滿也，圓滿不越于外；謂其無礙也，無礙通于中
J37nB394_p0695b02║外，而中外之中外無得而擬也。其無礙也為何如？其
J37nB394_p0695b03║圓滿也為何如？其廣大也為何如？到者裏，扯個心包
J37nB394_p0695b04║太虛、量周沙界來配合，直滄溟之一粟耳。若然者，則
J37nB394_p0695b05║廣大也我廣大之、圓滿也我圓滿之、無礙也我無礙
J37nB394_p0695b06║之，與過去正法明如來何預焉？若與過去正法明如
J37nB394_p0695b07║來有預，而玉翁所生之國土殊勝、品位隆崇，則非過
J37nB394_p0695b08║去正法明如來之所致。以其與過去正法明如來無
J37nB394_p0695b09║預，故玉翁所生之國土殊勝、品位隆崇，莫之為而為、
J37nB394_p0695b10║莫之至而至也。且畢竟功歸何所？」復喝一喝，云：「不可
J37nB394_p0695b11║不謂之至也。」
J37nB394_p0695b12║上堂。舉：「韶國師初參法眼，因僧問法眼：『如何是曹源
J37nB394_p0695b13║一滴水？』法眼云：『是曹源一滴水。』韶聞，豁然開悟。」師云：
J37nB394_p0695b14║「曹源一滴水，瞪目不見底，一葉落當風，波浪滔天起。
J37nB394_p0695b15║諸仁！還知韶國師麼？揭開心外原無法，快見壺中別
J37nB394_p0695b16║有天。」
J37nB394_p0695b17║上堂。「香爐峰瑞靄騰騰，擂鼓洞圓音歷歷，有眼如盲、
J37nB394_p0695b18║有耳如聾底到來，作麼生與伊個方便？」乃拈拄杖，卓
J37nB394_p0695b19║一卓，云：「千年桃核裏，幸有舊時仁。」
J37nB394_p0695b20║上堂。「聲前活路，大海不宿死屍。劫外靈機，噴啑輥出
J37nB394_p0695b21║師子。呵呵呵，囉囉哩，天上人間知幾幾？」
J37nB394_p0695b22║上堂。拈起拄杖，云：「歷劫不知名。」卓一卓，云：「古今收不
J37nB394_p0695b23║得。」橫按，云：「千聖立下風。」以手彈三下，云：「誰敢當頭？」
J37nB394_p0695b24║上堂。「炎炎赫日，爍石流金。虛空藏菩薩，善得安身法
J37nB394_p0695b25║門。上高山，下平地，撞著道伴交肩過。喚轉頭來，與伊
J37nB394_p0695b26║個護身符子。止止不須說，我法妙難思。」
J37nB394_p0695b27║上堂。「過去諸如來，斯門已成就，清涼幢子高多少？現
J37nB394_p0695b28║在諸菩薩，今各入圓明，琉璃殿上行，撲倒也須粉碎。
J37nB394_p0695b29║未來修學人，當依如是法。」拈拄杖，卓一卓，云：「無量義
J37nB394_p0695b30║中時一說，渾家遂上渡頭船。」
J37nB394_p0695c01║上堂。「一徑直，二周遮，衲僧會得，撒土拋沙。捏出祖師
J37nB394_p0695c02║心髓，五色披離似鳳；努開菩薩面孔，千般綽約如花。
J37nB394_p0695c03║不解慎初空護末，放教長笛出煙霞。」
J37nB394_p0695c04║上堂。舉：「應菴華禪師示眾云：『盡力道不得底句，不在
J37nB394_p0695c05║天台，定在南岳。』」師云：「玄關瞥轉，佛祖難窺；正紐傍提，
J37nB394_p0695c06║人天罔測。通玄有箇道處：南岳、天台句非句，走盤珠
J37nB394_p0695c07║向空中住。」
J37nB394_p0695c08║上堂。「有佛處不得住，枉向這條路上打箇回合。無佛
J37nB394_p0695c09║處急走過，空教草鞋底脫三千里外。逢人不得錯舉，
J37nB394_p0695c10║無妨無妨。恁麼則不去也，從來姿韻愛風流。摘揚華，
J37nB394_p0695c11║摘楊華，生涯簇綻憑君意，須是成家解破家。」
J37nB394_p0695c12║弟子姚文煥、萬偉請為尊慈三七對靈陞座。「追本報
J37nB394_p0695c13║所生，無越於啟悟。十地頓然超，寧復淪諸趣？請我為
J37nB394_p0695c14║敷揚，諦聽我示諭。」以拂子擊案一下，云：「具是大勇識，
J37nB394_p0695c15║等破一切句。一切了無依，自復其本素。火熱風動搖，
J37nB394_p0695c16║水濕地堅固。然於一一法，根莖枝葉喻。雲礽不可量，
J37nB394_p0695c17║一花一佛土。赫奕起真宗，是處大光裕。偉業煥文明，
J37nB394_p0695c18║法燈亦分布。灌溉心地開，香乳乘空注。佛佛而母之，
J37nB394_p0695c19║何取人天路？忉利花雨飛，繽紛無旦暮。泳遊性海中，
J37nB394_p0695c20║緣感隨相赴。機致正繁興，眾流齊截住。珍御已全拋，
J37nB394_p0695c21║瑣屑無心顧。靈光獨迥然，四山頂高步。智用絕羅籠，
J37nB394_p0695c22║度盡復誰度？室內自閑閑，兒孫將底付。」以拂子作○
J37nB394_p0695c23║相，云：「觸處生光輝，團圞無迴互。」
J37nB394_p0695c24║弟子方振宗母潘氏五十壽，上堂。「一切智智清淨是
J37nB394_p0695c25║母，無二無分、無別無斷是子。子啐母啄，莫之為而為，
J37nB394_p0695c26║非默化於荒忽之中；子覺母殼，莫之至而至，豈伺候
J37nB394_p0695c27║於毫髮之間？母不自知為母，於業則含生、於體則載
J37nB394_p0695c28║物，是為真母；子不自知為子，於業則雲礽、於體則隨
J37nB394_p0695c29║順，是為真子。子之於母，渾然相忘而遊於法性之海，
J37nB394_p0695c30║故日用應緣而錯；母之於子，廓爾盧▆而住於淨智
J37nB394_p0696a01║之地，何時中機感之不赴？所以，未到者個田地，進一
J37nB394_p0696a02║步，理上三生六十劫；退一步，事上三生六十劫。若到
J37nB394_p0696a03║者個田地，進一步，總持機變，一劈華山分兩路；退一
J37nB394_p0696a04║步，別有商量，萬年流水不知春。親親之道，猶星日之
J37nB394_p0696a05║聯輝；佛佛之壽，如山河之帶礪。更討甚竺土大仙東
J37nB394_p0696a06║西密付？好教他台岳豐干更為饒舌。」
J37nB394_p0696a07║孝華仁侍者二七，小參。「剡溪風雨愁相對，寂爾抽身
J37nB394_p0696a08║太不情，本事獨能人莫及，深深海底解橫行。力仁，力
J37nB394_p0696a09║仁，果能腳腳到底，則滄溟之淺深瞞汝一毫不得。要
J37nB394_p0696a10║知宇宙之寬廣，還須隨我上通玄。猛回首，漫沉吟。」驀
J37nB394_p0696a11║卓拄杖，云：「得到頂頭雙眼碧，不消指點自分明。」
J37nB394_p0696a12║松隱居法姪冰華和尚大悲懺期圓滿，同監院三賢
J37nB394_p0696a13║請就本菴上堂。僧問：「通玄雲靉靆，法雨潤冰翁，如何
J37nB394_p0696a14║是靈巖的的大意？」師豎起拂子，云：「此是收頂句。」進云：
J37nB394_p0696a15║「通結其在斯乎？」師云：「著眼聽得分明，猶未是觀音入
J37nB394_p0696a16║理之門。」進云：「更不消說長生話也。」師云：「果解旁通線
J37nB394_p0696a17║道，不妨與汝商量。」三賢問：「設供修齋即不問，松隱堂
J37nB394_p0696a18║中懺期已圓，功歸何所？」師云：「琉璃瓶貯得此花。」進云：
J37nB394_p0696a19║「昨夜出山露片雲，今日和尚到來，是何消息？」師云：「瑪
J37nB394_p0696a20║瑙缽盛得此果。」賢便禮拜，師云：「福慧足矣。」問：「層岩形
J37nB394_p0696a21║虎踞，空瀑勢龍飛，是目前句？非目前句？」師云：「其辨之
J37nB394_p0696a22║者，草木為之稽首。」進云：「更有一句作麼生？」師云：「土石
J37nB394_p0696a23║為之放光。」進云：「則諸佛雲集於無垢界中也。」師云：「誰
J37nB394_p0696a24║道不是大悲神力之所致？」乃震威一喝，云：「於此收頂
J37nB394_p0696a25║句中，著眼聽得分明，草木為之稽首，土石為之放光，
J37nB394_p0696a26║誰道不是大悲神力之所致？其廣大也，豎窮三際，橫
J37nB394_p0696a27║遍十方；其圓滿也，包含森象，函蓋乾坤；其無礙也，在
J37nB394_p0696a28║谷滿谷，在坑滿坑；其功德也，斗充佛座，量莫能窮；其
J37nB394_p0696a29║果證也，高超等妙，福慧隆崇；其度脫也，盡虛空界法
J37nB394_p0696a30║性身同如是廣大、如是圓滿、如是無礙、如是功德、如
J37nB394_p0696b01║是果證、如是度脫，誰得而廣大之？誰得而圓滿之？誰
J37nB394_p0696b02║得而無礙之？誰得而功德之？誰得而果證之？誰得而
J37nB394_p0696b03║度脫之？我法姪冰華和尚以一念大悲心而總持之
J37nB394_p0696b04║也，所以云：心同虛空界，量等虛空法，證得虛空時，無
J37nB394_p0696b05║是無非法。通玄到者裏更有所說，是增益，非道也；若
J37nB394_p0696b06║無所說，是減損，非道也。道在我冰華法姪、三賢監院。」
J37nB394_p0696b07║師至萬年祝壽，堂頭法叔老和尚暨兩序大師請上
J37nB394_p0696b08║堂。問：「當年臨濟訪平田，今日通玄登法座，是同？是別？」
J37nB394_p0696b09║師云：「昨向淺草中信手打著一個。」進云：「正是臥龍纔
J37nB394_p0696b10║奮迅，丹鳳便翱翔也。」師云：「爭看麒麟頭角，煥然虎豹
J37nB394_p0696b11║文章。」進云：「一堂風冷淡，千古意分明。」師云：「不待三十
J37nB394_p0696b12║年後，敢保此話大行。」問：「萬年春色差勝蓬壺，壽量品
J37nB394_p0696b13║中願為收取。」師云：「問得恰好，答亦不難。」進云：「未兆形
J37nB394_p0696b14║名是何消息？」師云：「當初記得分明甚，待到今朝一字
J37nB394_p0696b15║無。」進云：「是為某甲說？為答某甲話？」師云：「伶俐衲子目
J37nB394_p0696b16║不徒然。」僧禮拜，云：「伏惟，伏惟。」師云：「一句迥超千聖外，
J37nB394_p0696b17║松蘿不與月輪齊。」問：「古剎重光即不問，玄峰獨踞是
J37nB394_p0696b18║如何？」師云：「秪有天在上，更無山與齊。」進云：「和尚今日
J37nB394_p0696b19║到來，利生接物一句又作麼生？」師云：「舉頭紅日近，回
J37nB394_p0696b20║首白雲低。」進云：「可謂天高群象正，海闊百川潮也。」師
J37nB394_p0696b21║云：「秪要十分成現，將來用得恰好。」乃云：「天台南岳不
J37nB394_p0696b22║隔毫端，萬年松在祝融峰，元是平田常住物。誰知平
J37nB394_p0696b23║田常住物，元來長在祝融峰？既絕遠近之殊，亦無彼
J37nB394_p0696b24║此之異，一切智智清淨，無二、無分、無別、無斷，於無二、
J37nB394_p0696b25║無分、無別、無斷中演出一道無量壽真言。」隨豎起拂
J37nB394_p0696b26║子，云：「重重碧影摩天蜜怛哩孤。」擊一下，云：「落落圓音
J37nB394_p0696b27║匝地蜜怛哩智。」復以拂子作[○@收]此相，云：「千歲寶掌，當
J37nB394_p0696b28║年遊歷浙東西，看盡佳山水。若會得這個意，豈止千
J37nB394_p0696b29║歲而已？」隨曖視左右一匝，云：「自古及今體會這個意
J37nB394_p0696b30║底，豈竟寂爾無聞？」迺起身，靠拄杖，呵呵大笑，云：「分明
J37nB394_p0696c01║說向你，秪有我萬年法叔老和尚。」
J37nB394_p0696c02║佛誕日，舉西堂、後堂陞座。問：「熾然說法，大地得聞，和
J37nB394_p0696c03║尚陞堂，是誰秪領？」師云：「剩得一身剛帶影，見人無力
J37nB394_p0696c04║舉藤條。」進云：「如何是真實為人句？」師靠卻拄杖，僧拜
J37nB394_p0696c05║而起，師云：「十分抑逼將來，秪得倩一轉打發。」乃喝一
J37nB394_p0696c06║喝，云：「此無礙辨門，應手拓得開，自爾領得無盡法財，
J37nB394_p0696c07║衲僧巴鼻、師子爪牙，殺活拄杖是我故有，何慮不聽
J37nB394_p0696c08║我使喚？輕輕將山河大地一擊百雜碎，舌覆三千底，
J37nB394_p0696c09║蕩然無所倚，而後颺一微塵，普攝十方，歌躍青山闍
J37nB394_p0696c10║黎即雲水，調翻白雪雲水即闍黎，非措置之所能，豈
J37nB394_p0696c11║安排之可得？苟能當體穿來一下，收在缽袋裏，最初
J37nB394_p0696c12║威音、末後婁至，有口沒處開、有手沒處插，天然勝概
J37nB394_p0696c13║迥爾獨尊，無佛處說佛、無法處說法、無僧處說僧，是
J37nB394_p0696c14║為轉大法輪，朝得之則夕被於天下，夕得之則不越
J37nB394_p0696c15║宿而被天下。」復喝一喝，云：「其孰能踰於此？」
J37nB394_p0696c16║乙丑四月二十四日，舉彬遠璋子繼住通玄，上堂。師
J37nB394_p0696c17║曰：「臨末垂梢日，歸根得旨時。喜將收頂句，分付克家
J37nB394_p0696c18║兒。」便下座。