J37nB394_p0702c01║國清翼菴和尚和寒山詩卷之下
J37nB394_p0702c02║原韻
J37nB394_p0702c03║不須攻人惡，不須伐己善，行之則可行，卷之則可卷。
J37nB394_p0702c04║祿厚憂責大，言深慮交淺，聞茲若念茲，小兒當自見。
J37nB394_p0702c05║和韻
J37nB394_p0702c06║物類之相應，深微而玅善，草莽或而舒，魚▆忽而
J37nB394_p0702c07║卷。秋月揚明輝，秋江蓄清淺，固是莫之為，起滅將
J37nB394_p0702c08║誰見？
J37nB394_p0702c09║富兒會高堂，華燈何煒煌，此時無燭者，心願處其傍。
J37nB394_p0702c10║不意遭排遣，還歸暗處藏，益人明詎損，頻訝惜餘光。
J37nB394_p0702c11║慧日炫我目，注射何煌煌，四天得其正，三天得其
J37nB394_p0702c12║傍。掩之莫能掩，藏之不可藏，所怪冥盲者，無從見
J37nB394_p0702c13║爾光。
J37nB394_p0702c14║世有聰明士，救苦探幽文，三端自孤立，六藝越諸君。
J37nB394_p0702c15║神氣卓然異，精彩超眾群，不識箇中意，逐境亂紛紛。
J37nB394_p0702c16║至寶不自寶，至文不自文，如爾之炫耀，胡為獨見
J37nB394_p0702c17║君。剷彩埋深壑，和光入眾群，居常能獨葆，塵境絕
J37nB394_p0702c18║紛紛。
J37nB394_p0702c19║層層山水秀，煙霞鎖翠微，嵐拂紗巾濕，露霑▆草衣。
J37nB394_p0702c20║足躡▆方履，手執古藤枝，更觀塵世外，夢境復何為？
J37nB394_p0702c21║平居能炤管，流注見其微，了了空諸有，閑閑老衲
J37nB394_p0702c22║衣。卓然固爾本，無害披乎枝，待到無為日，無為無
J37nB394_p0702c23║不為。
J37nB394_p0702c24║滿卷才子詩，溢壺聖人酒，行愛觀牛犢，坐不離左右。
J37nB394_p0702c25║霜露入茅簷，月華明甕牖，此時吸兩甌，吟詩三兩首。
J37nB394_p0702c26║靈堂孝未滿，曹山愛顛酒，越樣逞風流，無能出其
J37nB394_p0702c27║右。未曾廣所見，寧免窺於牖，若是特達人，定然忙
J37nB394_p0702c28║點首。
J37nB394_p0702c29║止宿鴛鴦鳥，一雄兼一雌，銜花相共食，刷羽每相隨。
J37nB394_p0702c30║戲入煙霄裏，宿歸沙岸湄，自憐生處樂，不奪鳳凰池。
J37nB394_p0703a01║是黑不渝白，知雄漫守雌，聲氣各以類，奇偶鎮相
J37nB394_p0703a02║隨。奇鳴山之麓，偶應水之湄，森然住法位，鱗貫羽
J37nB394_p0703a03║差池。
J37nB394_p0703a04║貧驢欠一尺，富狗剩三寸，若分貧不平，中半▆與困。
J37nB394_p0703a05║始取驢飽足，卻令狗饑類，為汝熟思量，令我也愁悶。
J37nB394_p0703a06║不取十丈木，拘拘持尺寸，為其力不能，所以長受
J37nB394_p0703a07║困。尺寸得所安，十丈亦可頓，小大使由之，何必多
J37nB394_p0703a08║愁悶。
J37nB394_p0703a09║田家避暑月，斗酒共誰歡，雜雜排山果，疏疏圍酒樽。
J37nB394_p0703a10║蘆蕭將代蓆，蕉葉且克盤，醉後搘頤坐，須彌小彈丸。
J37nB394_p0703a11║恬神聽鼓樂，得之情愈歡，歡情何以見，陶然在一
J37nB394_p0703a12║樽。一樽酣未盡，佐之以蔬盤，大醉眇天地，笑看掌
J37nB394_p0703a13║上丸。
J37nB394_p0703a14║新穀尚未熟，舊穀今已無，就貸一斗許，門外立踟躕。
J37nB394_p0703a15║夫出教間婦，婦出遣問夫，慳惜不救乏，財多為累▆。
J37nB394_p0703a16║有而未嘗有，無而未嘗無，及盡無與有，搔首空踟
J37nB394_p0703a17║躕。踟躕復歎息，不了則非夫，決絕從今日，毋甘為
J37nB394_p0703a18║世愚。
J37nB394_p0703a19║畫棟非吾宅，青林是我家，一生俄爾過，萬事莫言賒。
J37nB394_p0703a20║濟渡不造筏，漂淪為採花，善根今未種，何日見生芽。
J37nB394_p0703a21║天台好山水，處處是吾家，風月初非借，煙霜不用
J37nB394_p0703a22║賒。千岩飛雪瀑，萬壑簇冰花，清籟此俱寂，冷然發
J37nB394_p0703a23║道芽。
J37nB394_p0703a24║出生三十年，常遊千萬里，行江青草合，入塞紅塵起。
J37nB394_p0703a25║鍊藥空求僊，讀書兼詠史，今日歸寒山，枕流兼洗耳。
J37nB394_p0703a26║白雪無從聽，朝朝聞下里，下里得於心，亦可以興
J37nB394_p0703a27║起。因知三百篇，不是廿一史，此言淡而遠，聊以寫
J37nB394_p0703a28║意耳。
J37nB394_p0703a29║世有多事人，廣學諸知見，不識本真性，與道轉懸遠。
J37nB394_p0703a30║若能明實相，豈用陳虛願，一念了自心，開佛之知見。
J37nB394_p0703b01║明明在目前，有眼不曾見，見之日以親，不見日以
J37nB394_p0703b02║遠。今之學道人，總是了心願，萬劫與千生，不得真
J37nB394_p0703b03║知見。
J37nB394_p0703b04║鳥弄情不堪，其時臥草庵，櫻桃尚杳杳，楊柳正毿毿。
J37nB394_p0703b05║旭日銜青嶂，晴雲洗綠潭，誰知出塵俗，馭上寒山南。
J37nB394_p0703b06║明破即不堪，重來問翼菴，竹篦光爍爍，麈尾毛毿
J37nB394_p0703b07║毿。獅子已出窟，蒼龍不在潭，抹過北山北，卻在南
J37nB394_p0703b08║山南。
J37nB394_p0703b09║昨日何悠悠，場中可憐許，上為桃李徑，下作蘭蓀渚。
J37nB394_p0703b10║復有綺羅人，舍中翠毛羽，相逢欲相喚，脈脈不能語。
J37nB394_p0703b11║沙界一浮漚，名色有如許，此是河之洲，彼云河之
J37nB394_p0703b12║渚。潛者以為鱗，翔者以為羽，物類不可齊，千言而
J37nB394_p0703b13║萬語。
J37nB394_p0703b14║子之何遑遑，卜居須自審，南方瘴癘多，北地風霜甚。
J37nB394_p0703b15║荒陬不可居，毒川難可飲，魂兮歸去來，食我家園葚。
J37nB394_p0703b16║退後說不會，近前道不審，事理鬲迷失，瞞盰何太
J37nB394_p0703b17║甚。瞬目而飲恭，光相如可飲，燁燁古靈芝，莫作灰
J37nB394_p0703b18║堆葚。
J37nB394_p0703b19║昨夜夢▆鄉，見婦機中織，駐梭若有思，擎梭似無力。
J37nB394_p0703b20║呼之回而視，況復不相識，應是別多年，鬢毛非舊色。
J37nB394_p0703b21║巧玅石女兒，攛梭不解織，雲鬢嬾教梳，也道春無
J37nB394_p0703b22║力。紛紛陌路人，遮莫閑相識，真個得如之，立地起
J37nB394_p0703b23║諸色。
J37nB394_p0703b24║人生不滿百，常懷千載憂，自身病始可，又為子孫愁。
J37nB394_p0703b25║下視禾根下，上看桑樹頭，秤槌落東海，到底始知休。
J37nB394_p0703b26║道之不行矣，浮海寄深憂，古聖且猶爾，吾生寧勿
J37nB394_p0703b27║愁。昔看花滿面，今見白盈頭，甘與勞生侶，悲心無
J37nB394_p0703b28║日休。
J37nB394_p0703b29║世有一等流，悠悠似木頭，出語無知解，云我百不憂。
J37nB394_p0703b30║問道道不會，問佛佛不求，仔細推尋著，茫然一場愁。
J37nB394_p0703c01║百歲平分半，看看已到頭，祖燈將次滅，無日不▆
J37nB394_p0703c02║憂。碧海驚空闊，金鱗何處求？蒼蒼如眷念，應得慰
J37nB394_p0703c03║余愁。
J37nB394_p0703c04║董郎年少時，出入帝京裡，衫作嫩鵝黃，容儀畫相似。
J37nB394_p0703c05║常騎白雪馬，拂拂紅塵起，觀者滿路傍，箇是誰家子。
J37nB394_p0703c06║見解得在霄，無能洞其裡，縱教摩撮來，到底不相
J37nB394_p0703c07║似。我今有一言，劃地平空起，無裏亦無▆，盡情說
J37nB394_p0703c08║向子。
J37nB394_p0703c09║浪造凌霄閣，虛登百尺樓，養生仍夭命，誦讀詎封侯？
J37nB394_p0703c10║不用從黃口，何須厭白頭？未能端似箭，且莫曲如▆。
J37nB394_p0703c11║巍巍登玉殿，赫赫住瓊樓，隨意圖千子，無心羨五
J37nB394_p0703c12║侯。寶蓮時襯足，珠幔日垂頭，設立千般計，眾生盡
J37nB394_p0703c13║數鉤。
J37nB394_p0703c14║人以身為本，本以心為柄，本在心莫邪，心邪喪本命。
J37nB394_p0703c15║未能免此殃，何言懶照鏡，不念金剛經，卻令菩薩病。
J37nB394_p0703c16║夜起仰空視，中天垂斗柄，忽憶未生前，何處安身
J37nB394_p0703c17║命。身命已了了，撲破歸元鏡，透得兩重光，更有三
J37nB394_p0703c18║種病。
J37nB394_p0703c19║下愚讀我詩，不解卻嗤誚，中庸讀我詩，思量云甚要。
J37nB394_p0703c20║上賢讀我詩，把著滿面笑，楊修見幼婦，一覽便知玅。
J37nB394_p0703c21║研味寒山詩，句句似譏誚，誰知譏誚中，無限佛心
J37nB394_p0703c22║要？多半口頭言，讀之令人笑，笑罷轉思量，淺近而
J37nB394_p0703c23║深玅。
J37nB394_p0703c24║自有慳惜人，我非慳惜輩，衣單為舞穿，酒盡緣歌醉。
J37nB394_p0703c25║常取一腹飽，莫令兩腳儽，蓬蒿鑽髑髏，此日君應悔。
J37nB394_p0703c26║氣岸何雄雄，隨行三百輩，名場輥不休，利藪心如
J37nB394_p0703c27║醉。逗到末梢頭，一身空儽儽，跌倒爛泥中，徒然生
J37nB394_p0703c28║懊悔。
J37nB394_p0703c29║夕陽下西山，草木光曄曄，復有朦朧處，松蘿相連接。
J37nB394_p0703c30║北中多伏虎，見我奮迅鬣，手中無寸刃，爭不懼懾懾。
J37nB394_p0704a01║渺渺蓮花洋，其光甚輝曄，紅將珠雨飛，碧與長天
J37nB394_p0704a02║接。華鯨駕山來，鼓浪揚髮鬣，黑風吹舡舫，驚懾不
J37nB394_p0704a03║驚懾。
J37nB394_p0704a04║出身既擾擾，世事非一狀，未能捨流俗，所以相追訪。
J37nB394_p0704a05║昨弔徐五死，今送劉三葬，日日不得閑，為此心悽愴。
J37nB394_p0704a06║百事不干懷，頭頭皆善狀，幽人天際來，特地遙相
J37nB394_p0704a07║訪。松煙適乍開，毛穎幸未葬，研吮寫新詩，何處生
J37nB394_p0704a08║悲愴。
J37nB394_p0704a09║有樂且須樂，時哉不可失，雖云一百年，豈滿三萬日。
J37nB394_p0704a10║寄世是須臾，論錢莫啾唧，孝經末後篇，委曲陳情畢。
J37nB394_p0704a11║造化相循還，有得便有失，須知歡樂時，即是悲愁
J37nB394_p0704a12║日。歡至情怩怩，愁來語唧唧，悲歡兩不關，是為真
J37nB394_p0704a13║了畢。
J37nB394_p0704a14║獨坐常忽忽，情懷何悠悠，山腰雲漫漫，谷口風颼颼。
J37nB394_p0704a15║猿來樹嫋嫋，鳥入林啾啾，時催鬢颯颯，歲盡老惆惆。
J37nB394_p0704a16║忘言空咄咄，得意自悠悠，歌殘音杳渺，彈罷韻蕭
J37nB394_p0704a17║颼。香雲騰娜嫋，松籟發𠺕啾，滿目天然趣，何來心
J37nB394_p0704a18║事惆。
J37nB394_p0704a19║一人好頭肚，六藝盡皆通，南見趁向北，西見趁向東。
J37nB394_p0704a20║長漂如汎萍，不息似飛蓬，問是何等色，姓貧名曰空。
J37nB394_p0704a21║谷響隨聲應，虛靈處處通，無從尋去住，不定在西
J37nB394_p0704a22║東。迅速同飛電，飄揚若斷蓬，問伊何所出，真性自
J37nB394_p0704a23║來空。
J37nB394_p0704a24║有樹先林生，計年逾一倍，根遭陵谷變，葉被風霜改。
J37nB394_p0704a25║咸笑外凋零，不憐內文彩，皮膚脫落盡，唯有真實在。
J37nB394_p0704a26║玉闕連瓊臺，勝與諸境倍，瑤草常紛披，靈芝無變
J37nB394_p0704a27║改。曠劫到於今，日日生光彩，試問塵世中，何物得
J37nB394_p0704a28║長在。
J37nB394_p0704a29║可貴天然物，獨立無伴侶，覓他不可見，出入無門戶。
J37nB394_p0704a30║促之在方寸，延之一切處，你若不信受，相逢不相遇。
J37nB394_p0704b01║法以佛為親，佛以法為侶，互為增上緣，開拓其門
J37nB394_p0704b02║戶。法是佛心光，佛是法居處，二見兩俱忘，會有真
J37nB394_p0704b03║符遇。
J37nB394_p0704b04║秉志不可卷，須知我匪席，浪造山林中，獨臥磐陀石。
J37nB394_p0704b05║辯士來勸余，速令愛金璧，鑿牆植蓬蒿，若此非有益。
J37nB394_p0704b06║長天以為幕，大地以為席，頭枕須彌山，腳伸到積
J37nB394_p0704b07║石。夢至仙山中，授我雙白璧，此情雖不真，說著生
J37nB394_p0704b08║歡益。
J37nB394_p0704b09║以我棲遲處，幽深難可論，無風蘿自動，不霧竹長昏。
J37nB394_p0704b10║澗水緣誰咽？山雲忽自屯，午時庵內坐，始覺日頭▆。
J37nB394_p0704b11║倚昵成薄俗，苟且擅持論，夫子為邪偽，夷齊指昧
J37nB394_p0704b12║昏。神龍潛窟宅，野魅似雲屯，忍使成長夜，終當見
J37nB394_p0704b13║曉暾。
J37nB394_p0704b14║憶昔過逢處，人間逐勝遊，樂山登萬仞，愛水汎千舟。
J37nB394_p0704b15║送客琵琶谷，攜琴鸚鵡洲，焉知松樹下，抱膝冷颼颼。
J37nB394_p0704b16║乍可常拘謹，母為汗漫遊，群輕能折軸，積羽亦沉
J37nB394_p0704b17║舟。險絕蠶叢道，平長白鷺洲，爭如茅屋下，風致儘
J37nB394_p0704b18║蕭颼。
J37nB394_p0704b19║報汝修道者，進求虛勞神，人有精靈物，無字復無文。
J37nB394_p0704b20║呼時歷歷應，隱處不居存，叮嚀善保護，勿令有點痕。
J37nB394_p0704b21║內湛而外搖，無能淆其神，如風之吹水，蕩漾成波
J37nB394_p0704b22║文。水性初非動，波文不久存，澄潭中夜月，何處覓
J37nB394_p0704b23║他痕。
J37nB394_p0704b24║精神殊爽爽，形貌極堂堂，能射穿七札，讀書覽五行。
J37nB394_p0704b25║經眠虎頭枕，昔坐象牙床，若無阿堵物，不啻冷如霜。
J37nB394_p0704b26║三日一小參，五日一上堂，為汝得徹困，直示以周
J37nB394_p0704b27║行。拗折拄杖子，掀翻曲彔床，萬千無一個，此念冷
J37nB394_p0704b28║於霜。
J37nB394_p0704b29║客歎寒山子，君詩無道理，吾觀乎古人，貧賤不為恥。
J37nB394_p0704b30║應之笑此言，談何疏闊矣，願君似今日，錢是急事爾。
J37nB394_p0704c01║君子生非異，善假於物理，物理苟不知，誠足以為
J37nB394_p0704c02║恥。懵懂到於今，顛毛已白矣，從茲汲汲然，異得達
J37nB394_p0704c03║心爾。
J37nB394_p0704c04║從生不往來，至死無仁義，言既有枝葉，心懷便譣詖。
J37nB394_p0704c05║若其開小道，緣此生大偽，詐說造雲梯，削之成棘刺。
J37nB394_p0704c06║欲得天下安，其必去仁義，言之甚不稽，是以心多
J37nB394_p0704c07║詖。將何以返之，併力攻諸偽，純乎抱一真，眼裡無
J37nB394_p0704c08║荊刺。
J37nB394_p0704c09║一瓶鑄金成，一瓶埏泥出，二瓶任君看，那箇瓶牢實。
J37nB394_p0704c10║欲知瓶有二，須知業非一，將此驗生因，修行在今日。
J37nB394_p0704c11║去古已遠矣，誰將振而出，如欲大其名，必也基其
J37nB394_p0704c12║實。名實果久當，聲聞非一一，敢期以自效，磨礪從
J37nB394_p0704c13║今日。
J37nB394_p0704c14║余家有一窟，窟中無一物，淨潔空堂堂，光華明日日。
J37nB394_p0704c15║蔬食養微軀，布裘遮幻質，任你千聖現，我有天真佛。
J37nB394_p0704c16║捷化如風行，發達乎萬物，從茲及未來，日日是好
J37nB394_p0704c17║日。人競採其華，我獨取其質，呈似智者看，卻言不
J37nB394_p0704c18║是佛。
J37nB394_p0704c19║我見謾人漢，如籃盛水走，一氣將歸家，籃裡何曾有。
J37nB394_p0704c20║我見被人謾，一似園中韭，日日被人傷，天生還自有。
J37nB394_p0704c21║冰稜肆腳行，劍刃放步走，一似履虛空，冰劍我何
J37nB394_p0704c22║有。無生無不生，端然不是韭，權借以取譬，是誰得
J37nB394_p0704c23║知有。
J37nB394_p0704c24║不見朝垂露，日爍自消除，人身亦如此，閻浮是寄居。
J37nB394_p0704c25║傎莫因循過，且令三毒袪，菩提即煩腦，盡令無有餘。
J37nB394_p0704c26║筭得極清楚，未免費承除，一筆勾下也，其意將何
J37nB394_p0704c27║居。我自有造化，寧為造化袪，知足而安命，綽然有
J37nB394_p0704c28║裕餘。
J37nB394_p0704c29║水清澄澄瑩，徹底自然見，心中無一事，萬境不能轉。
J37nB394_p0704c30║心既不妄起，永劫無改變，若能如是知，是知無背面。
J37nB394_p0705a01║縱目之所觀，總名曰法見，及盡有與無，是處隨他
J37nB394_p0705a02║轉。虛空本迢然，物象不遷變，撲破古菱花，將何作
J37nB394_p0705a03║背面？
J37nB394_p0705a04║說食終不飽，說衣不免寒，飽喫須是飯，著衣方免寒。
J37nB394_p0705a05║不解審思量，只道求佛難，回心即是佛，莫向外頭看。
J37nB394_p0705a06║夏月是夏熱，冬月是冬寒，當寒時有熱，當熱時有
J37nB394_p0705a07║寒。此理甚皎皎，何必生疑難，高超物外眼，應作如
J37nB394_p0705a08║是看。
J37nB394_p0705a09║可畏輪迴苦，往復似翻塵，蟻巡環未息，六道亂紛紛。
J37nB394_p0705a10║改頭換面孔，不離舊時人，速了黑暗獄，無令心性昏。
J37nB394_p0705a11║身披三事衲，長揖謝風塵，何為重刺腦，涉獵日紛
J37nB394_p0705a12║紛。寂莫林泉下，從無有一人，嗟哉復嗟哉，伶俐智
J37nB394_p0705a13║常昏。
J37nB394_p0705a14║可畏三界輪，念念未曾息，纔始似出頭，又卻遭沉溺。
J37nB394_p0705a15║假使非非想，蓋緣多福力，爭似識真源，一得即永得。
J37nB394_p0705a16║陰界與眾緣，平消出入息，常轉如是經，定然不淪
J37nB394_p0705a17║溺。般若具真知，解脫有巨力，究竟到其中，無智亦
J37nB394_p0705a18║無得。
J37nB394_p0705a19║昨日遊峰頂，下窺千尺崖，臨危一株樹，風擺兩枝開。
J37nB394_p0705a20║雨飄即零落，日曬作塵埃，嗟見此茂秀，今為一聚灰。
J37nB394_p0705a21║挨到極頭處，如臨萬仞崖，一撲直見底，疑團劃地
J37nB394_p0705a22║開。秪因難捨命，依舊蒙塵埃，再過幾春夏，通身是
J37nB394_p0705a23║冷灰。
J37nB394_p0705a24║自古多少聖，叮嚀教自信，人根性不等，高下有利鈍。
J37nB394_p0705a25║真佛不肯認，置力枉受困，不知清淨心，便是法王印。
J37nB394_p0705a26║卒問驗其知，急期觀其信，淬磨見其利，力鎚因其
J37nB394_p0705a27║鈍。利者快而便，鈍者頓而困，知者了而明，信者可
J37nB394_p0705a28║而印。
J37nB394_p0705a29║我聞天台山，山中有琪樹，永言欲攀上，莫繞石橋路。
J37nB394_p0705a30║緣此生悲歎，幸居將己慕，今日觀鏡中，颯颯鬢垂素。
J37nB394_p0705b01║國清山門前，行列菩提樹，子老無人收，年長落▆
J37nB394_p0705b02║路。是物誠難得，子何不思慕？菩提本無樹，吾將抱
J37nB394_p0705b03║其素。
J37nB394_p0705b04║養子不經師，不及都亭鼠，何曾見好人，豈聞長者語。
J37nB394_p0705b05║為染在薰蕕，應須擇朋侶，五月販鮮魚，莫教人笑汝。
J37nB394_p0705b06║嗤嗤無禮儀，皮體具於鼠，蝦蟆教讀書，似解聖賢
J37nB394_p0705b07║語。居上尊其師，兩行排學侶，人而不如之，反使他
J37nB394_p0705b08║笑汝。
J37nB394_p0705b09║徒閉蓬門坐，頻經歲月遷，唯聞人作鬼，不見鶴成僊。
J37nB394_p0705b10║念此那堪說，隨緣須自憐，回瞻郊郭外，古墓犁為田。
J37nB394_p0705b11║居止無常定，頻年屢播遷，功名不成就，輒欲求神
J37nB394_p0705b12║僊。神僊求不得，忙忙更可憐，勸君早休去，耕種祖
J37nB394_p0705b13║翁田。
J37nB394_p0705b14║時人見寒山，各謂是風顛，貌不起人目，身唯布裘纏。
J37nB394_p0705b15║我語他不會，他語我不言，為報往來者，可來向寒山。
J37nB394_p0705b16║人說濟顛顛，濟顛不是顛，語語離窠臼，頭頭出蓋
J37nB394_p0705b17║纏。未能識其人，安得知其言？相知復相識，秪有古
J37nB394_p0705b18║寒山。
J37nB394_p0705b19║自在白雲閑，從來非買山，下危須策杖，上險捉藤攀。
J37nB394_p0705b20║澗畔松常翠，谿邊石自斑，友朋雖阻絕，春至鳥關關。
J37nB394_p0705b21║出生仙佛府，秪此天台山，華頂獨峻拔，巍巍不可
J37nB394_p0705b22║攀。長看雲起滅，多見石斕斑，雪頂龐眉叟，終身不
J37nB394_p0705b23║出關。
J37nB394_p0705b24║自樂平生道，煙蘿石洞間，野情多放曠，長伴白雲閑。
J37nB394_p0705b25║有路不通世，無心孰可攀，石床孤夜坐，圓月寒上山。
J37nB394_p0705b26║山中不肯住，何事來人間，轆轤隨上下，無日得安
J37nB394_p0705b27║閑。勢豪才拜望，權貴又追攀，到頭乾打哄，作速好
J37nB394_p0705b28║還山。
J37nB394_p0705b29║大海水無邊，魚龍萬萬千，遞互相食噉，冗冗癡肉團。
J37nB394_p0705b30║為心不了絕，妄想起如煙，性月澄澄朗，廓爾照無邊。
J37nB394_p0705c01║如斯之等類，其數有萬千，正經不去做，隨處弄泥
J37nB394_p0705c02║團。通身是壒𡒁，滿眼迷塵煙，到底不知止，南邊復
J37nB394_p0705c03║北邊。
J37nB394_p0705c04║自見天台頂，孤高出眾群，風搖松竹韻，月現海潮頻。
J37nB394_p0705c05║下望山青際，談玄有白雲，野情便山水，本志慕道倫。
J37nB394_p0705c06║世已無伯樂，誰空驥北群？驊騮與騄耳，運磨使▆
J37nB394_p0705c07║頻。有士如新篁，意氣徒干雲，雖則徒干雲，軒然邁
J37nB394_p0705c08║等倫。
J37nB394_p0705c09║死生元有命，富貴本由天，此是古人語，吾今非謬傳。
J37nB394_p0705c10║聰明好短命，癡騃卻長年，鈍物豐財寶，惺惺漢無錢。
J37nB394_p0705c11║九聖之所作，兩曜懸中天，歷世以為寶，千秋其永
J37nB394_p0705c12║傳。讀之如面命，死後猶生年，佳言與懿行，是我真
J37nB394_p0705c13║財錢。
J37nB394_p0705c14║三五癡後生，作事不真實，未讀十卷書，強把雌黃筆。
J37nB394_p0705c15║將他儒行篇，喚作盜賊律，脫體似蟬蟲，咬破他書帙。
J37nB394_p0705c16║得既其外文，未既其內實，內實根於心，外文由於
J37nB394_p0705c17║筆。筆到心隨之，自爾成聲律，聲律鏘鏘然，不覺盈
J37nB394_p0705c18║書帙。
J37nB394_p0705c19║人生在塵蒙，恰似盆中蟲，終日行遶遶，不離此盆中。
J37nB394_p0705c20║神僊不可比，煩惱計無窮，歲月如流水，須臾作老翁。
J37nB394_p0705c21║冬冰堅且厚，難以語夏蟲，以彼之所篤，止於一時
J37nB394_p0705c22║中。達士教以道，即物而推窮，皤皤百歲老，的是白
J37nB394_p0705c23║頭翁。
J37nB394_p0705c24║有鳥五色文，棲桐食竹實，徐動合和儀，鳴中施禮律。
J37nB394_p0705c25║昨來何以至，為君蹔時出，儻聞絃歌聲，作舞欣今日。
J37nB394_p0705c26║去名者無憂，守名者累實，無憂則超然，累實則物
J37nB394_p0705c27║律。拘律不放縱，超然而獨出，守名者如星，去名者
J37nB394_p0705c28║如日。
J37nB394_p0705c29║寒巖深更好，無人行此道，白雲高岫閑，青嶂孤猿嘯。
J37nB394_p0705c30║我更何所親，暢志自宜老，形容寒暑遷，心珠甚可保。
J37nB394_p0706a01║草衣縷綠好，執帚松門道，對石發浩歌，披雲起▆
J37nB394_p0706a02║嘯。論心話明月，秪有豐干老，拍板與竹筒，至今得
J37nB394_p0706a03║完保。
J37nB394_p0706a04║千雲萬水間，中有一閑士，白日遊青山，夜歸巖下睡。
J37nB394_p0706a05║倏爾過春秋，寂然無塵累，快哉何所依，靜若秋江水。
J37nB394_p0706a06║世傳寒山子，是文殊大士，應化來國清，灶前閑打
J37nB394_p0706a07║睡。一身光烯烯，瀟灑無所累，出處不可尋，如月印
J37nB394_p0706a08║秋水。
J37nB394_p0706a09║勸你休去來，莫惱他閻老，失腳入三塗，粉骨遭千擣。
J37nB394_p0706a10║長為地獄人，永隔今生道，勉你信余言，識取衣中寶。
J37nB394_p0706a11║山中常踏碓，墜石思盧老，圓明燦若珠，篩過重新
J37nB394_p0706a12║擣。功用亦如之，傳得黃梅道，日日長奉持，米麥豆
J37nB394_p0706a13║三寶。
J37nB394_p0706a14║高高峰頂上，四顧極無邊，獨坐無入知，孤月照寒泉。
J37nB394_p0706a15║泉中且無月，月自在青天，吟此一曲歌，歌終不是禪。
J37nB394_p0706a16║中道亦不立，何有於兩邊，眾流俱截斷，澄湛一泓
J37nB394_p0706a17║泉。倒影樹歷歷，徹底真見天，此是清虛理，如何喚
J37nB394_p0706a18║作禪。
J37nB394_p0706a19║鹿生深林中，飲水而食草，伸腳樹下眠，可憐無煩惱。
J37nB394_p0706a20║繁之在華堂，餚膳極肥好，終日不肯嘗，形容轉枯槁。
J37nB394_p0706a21║把柄破苕帚，閑看▆百草，▆贏生歡喜，▆輸便煩
J37nB394_p0706a22║惱。煩惱亂紛披，歡喜重齊好，因此小兒嬉，得以悟
J37nB394_p0706a23║榮槁。
J37nB394_p0706a24║花上黃鶯子，關關聲可憐，美人顏似玉，對此弄鳴絃。
J37nB394_p0706a25║翫之能不足，眷戀在韶年，花飛鳥亦散，灑淚春風前。
J37nB394_p0706a26║生來窮徹骨，從不受人憐，肝膽赤如火，心腸直似
J37nB394_p0706a27║絃。長悲今日口，不是昔年年，搖尾骯髒者，唯圖鬧
J37nB394_p0706a28║眼前。
J37nB394_p0706a29║我見利智人，觀著便知意，不假尋文字，直入如來地。
J37nB394_p0706a30║心不逐諸緣，意根不忘起，心意不生時，內外無餘事。
J37nB394_p0706b01║苦覓西來意，西來本無意，春花開滿山，秋果落滿
J37nB394_p0706b02║地。從地而墜落，還從地生起，別更有奇特，不是現
J37nB394_p0706b03║成事。
J37nB394_p0706b04║君看葉裡花，能得幾時好，今日畏人攀，明朝待誰掃。
J37nB394_p0706b05║可憐嬌艷情，年多轉成老，將世比於花，紅顏豈長保。
J37nB394_p0706b06║寒寢勿模樣，猶言𡓍塌好，衣服常▆褷，心地肯▆
J37nB394_p0706b07║掃。掃得有工夫，不知歲月老，歲其不我與，是物能
J37nB394_p0706b08║恒保。
J37nB394_p0706b09║有人笑我詩，我詩合典雅，不煩鄭氏箋，豈用毛公解。
J37nB394_p0706b10║不恨會人稀，只為知音寡，若遣趁宮商，余病莫能罷。
J37nB394_p0706b11║忽遇明眼人，即自流天下。
J37nB394_p0706b12║我讀寒山詩，意不在風雅，所貴警惕人，使之各悟
J37nB394_p0706b13║解。如以聲律求，未免和者寡，善誘諄諄然，欲罷不
J37nB394_p0706b14║能罷。言既無口過，何妨滿天下。
J37nB394_p0706b15║寒山無漏巖，其岩甚濟要，八風吹不動，萬古人傳妙。
J37nB394_p0706b16║寂寂好安居，空空離譏誚。孤月夜長明，圓日常來照。
J37nB394_p0706b17║虎丘兼虎谿，不用相呼召。世間有王傳，莫把同周邵。
J37nB394_p0706b18║我自遯寒巖，快活長歌笑。
J37nB394_p0706b19║吾輩之居處，世人所不要，問或知幽清，不能領真
J37nB394_p0706b20║玅，玅雖領未能，其必不我誚。松風徹夜吹，山月淡
J37nB394_p0706b21║相照，縱是紫泥封，亦不應他召。閑來讀詩經，雅頌
J37nB394_p0706b22║及周邵，忽然會我心，拍手呵呵笑。
J37nB394_p0706b23║有箇王秀才，笑我詩多失，云不識蜂腰，仍不會鶴膝。
J37nB394_p0706b24║平側不解壓，凡言取次出，我笑你作詩，如盲徒詠日。
J37nB394_p0706b25║世求榮顯人，患得復患失，既肯折其腰，得不屈其
J37nB394_p0706b26║膝。猶如劇戲然，一出又一出，我自安林泉，陶陶樂
J37nB394_p0706b27║長日。
J37nB394_p0706b28║
J37nB394_p0706b29║
J37nB394_p0706b30║
J37nB394_p0706c01║豐干禪師詩（附）
J37nB394_p0706c02║余自來天台，凡經幾萬回，一身如雲水，悠悠任去來。
J37nB394_p0706c03║逍遙絕無鬧，忘機隆佛道，世間岐路心，眾生多煩惱。
J37nB394_p0706c04║兀兀沉浪海，漂漂輪三界，可惜一靈物，無始被境埋。
J37nB394_p0706c05║電光瞥然起，生死紛塵埃，寒山特相訪，拾得常往來。
J37nB394_p0706c06║論心話明月，太虛廓無礙，法界即無邊，一法普遍該。
J37nB394_p0706c07║和
J37nB394_p0706c08║廿載離天台，欲回不得回，挨排到今日，始得重歸
J37nB394_p0706c09║來。山深絕喧鬧，寂寂松門道，更有未歸人，替他生
J37nB394_p0706c10║懊惱。峰頭看雲海，了然上下界，上界日頭出，下界
J37nB394_p0706c11║被雲埋。忽然消散去，城市出塵埃，戴笠何處客，遙
J37nB394_p0706c12║從山下來。自言情見忘，已得到無礙，無礙則淨光，
J37nB394_p0706c13║法法盡通該。
J37nB394_p0706c14║本來無一物，亦無塵可拂，若能了達此，不用坐兀兀。
J37nB394_p0706c15║已絕眼中物，何有於電拂，時常灑灑然，不自守枯
J37nB394_p0706c16║兀。
J37nB394_p0706c17║
J37nB394_p0706c18║
J37nB394_p0706c19║
J37nB394_p0706c20║
J37nB394_p0706c21║和拾得大士詩（附）
J37nB394_p0706c22║出家要清閒，清閒即為貴，如何塵外人，卻入塵埃裏。
J37nB394_p0706c23║一向迷本心，終朝役名利，名利得到身，形容已顀悴。
J37nB394_p0706c24║況復不遂者，盧用平生志，可憐無事人，未能笑得汝。
J37nB394_p0706c25║和
J37nB394_p0706c26║同見不為奇，獨見斯為貴，如玉之未形，指其在石
J37nB394_p0706c27║裏。初意非求榮，亦不干其利，獨出我之見，勿使心
J37nB394_p0706c28║枯悴。彼之見未明，是以拂我志，我志終不渝，再三
J37nB394_p0706c29║以語汝。
J37nB394_p0706c30║佛捨尊榮樂，為愍諸癡子，早願悟無生，辦集無上事。
J37nB394_p0707a01║後來出家者，多緣無業次，不能得衣食，頭鑽入於寺。
J37nB394_p0707a02║日月易遷流，我獨念之子，之子戀塵寰，不知極則
J37nB394_p0707a03║事。極則事如何，得之無漸次，如子肯來歸，共老青
J37nB394_p0707a04║山寺。
J37nB394_p0707a05║若論長快活，唯有隱居人，林花長似錦，四季色常新。
J37nB394_p0707a06║或向巖間坐，旋瞻丹桂輪，雖然身暢逸，卻念世間人。
J37nB394_p0707a07║久在山中住，不識山外人，偶向山下去，耳目陡然
J37nB394_p0707a08║新。紛紛南北客，簇簇雜蹄輪，羽扇半遮面，冷笑山
J37nB394_p0707a09║中人。
J37nB394_p0707a10║迢迢山徑峻，萬仞險隘危，石橋莓苔綠，時見片雲飛。
J37nB394_p0707a11║瀑布懸如練，月影落潭輝，更登華頂上，猶待孤鶴期。
J37nB394_p0707a12║息影重巖久，不知世路危，時聞山鳥鳴，日見溪雲
J37nB394_p0707a13║飛。秋水生白月，異樣發光輝，至人已孤往，我心將
J37nB394_p0707a14║誰期。
J37nB394_p0707a15║我見頑鈍人，燈心拄須彌，蟻子齧大樹，焉知氣力微。
J37nB394_p0707a16║學咬兩莖菜，言與祖師齊，火急求懺悔，從今輒莫迷。
J37nB394_p0707a17║八桂峰頭望，白雲何彌彌，平舖山半腰，山頭靄翠
J37nB394_p0707a18║微。此峰獨顯拔，不與眾峰齊，其中失路者，我將指
J37nB394_p0707a19║其迷。
J37nB394_p0707a20║君見月光明，照燭四天下，圓明挂太虛，瑩淨能瀟灑。
J37nB394_p0707a21║人道有虧盈，我見無衰謝，狀似摩尼珠，光明無晝夜。
J37nB394_p0707a22║語彼居上人，其心當愈下，心下多謙光，謙光則瀟
J37nB394_p0707a23║灑。瀟灑均蒙恩，沒齒生感謝，余固所不能，黽勉於
J37nB394_p0707a24║夙夜。
J37nB394_p0707a25║余住無方所，盤礡無為理，時陟涅槃山，或翫香林寺。
J37nB394_p0707a26║尋常只是閑，言不干名利，東海變桑田，我心誰管你？
J37nB394_p0707a27║地運之興衰，灼有固然理，昔是瓦礫場，俄成金碧
J37nB394_p0707a28║寺。施者日填門，盡云求福利，福利在汝邊，我無可
J37nB394_p0707a29║與你。
J37nB394_p0707a30║右手握驪珠，右手執慧劍，先破無明賊，神珠吐光燄。
J37nB394_p0707b01║傷嗟愚癡人，貪愛那生厭？一墮三塗間，始覺前程險。
J37nB394_p0707b02║我欲斬癡頑，長操三尺劍，稜稜般若鋒，咄咄金剛
J37nB394_p0707b03║燄。寰宇已太平，時中無可厭，閑處更隄防，無從肆
J37nB394_p0707b04║其險。
J37nB394_p0707b05║我詩也是詩，有人喚作偈，詩偈總一般，讀時須仔細。
J37nB394_p0707b06║緩緩細披尋，不得生容易，依此學修行，大有可笑事。
J37nB394_p0707b07║入風雅是詩，涉道理是偈，道理入風雅，平易而精
J37nB394_p0707b08║細。風雅涉道理，精細而平易，若更分異同，卻又多
J37nB394_p0707b09║其事。
J37nB394_p0707b10║從來是拾得，不是偶然稱，別無親眷屬，寒山是我兄。
J37nB394_p0707b11║兩人心相似，誰能狗俗情，若問年多少，黃河幾度清。
J37nB394_p0707b12║天台有寒拾，無處不名稱，拾小自為弟，寒大居然
J37nB394_p0707b13║兄。非唯同意智，而且同性情，問他住那裡，長年在
J37nB394_p0707b14║國清。
J37nB394_p0707b15║各有天真佛，號之為寶王，珠光日夜照，玄玅卒難量。
J37nB394_p0707b16║盲人常兀兀，那肯怕災殃，唯貪婬佚業，此輩實堪傷。
J37nB394_p0707b17║天然無盡藏，取用任張王，明月連車載，清風平斗
J37nB394_p0707b18║量。一貪阿堵物，爭免壓油殃，舉世茫茫是，我心寧
J37nB394_p0707b19║不傷。
J37nB394_p0707b20║閑入天台洞，訪人人不知，寒山為伴侶，松下▆▆。