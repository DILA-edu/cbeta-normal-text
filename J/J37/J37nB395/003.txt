J37nB395_p0718a01║護國啟真誠和尚語錄卷之三
J37nB395_p0718a02║書記振聞編錄
J37nB395_p0718a03║佛祖真讚
J37nB395_p0718a04║悉達太子讚
J37nB395_p0718a05║指天指地獨稱尊，不動干戈也太平，任是雲門手段
J37nB395_p0718a06║辣，知他雪屈是酬恩。
J37nB395_p0718a07║觀音
J37nB395_p0718a08║古佛宮裝垂妙像，聞思修入證圓通，應心水月隨類
J37nB395_p0718a09║現，百億分身處處同。
J37nB395_p0718a10║彌勒
J37nB395_p0718a11║終朝兀坐，歡笑自若。冷觀世人，來往如梭。拮据經營，
J37nB395_p0718a12║自苦奔波。噫！幾時得脫者凡籠，怡怡快快也相我。
J37nB395_p0718a13║達磨
J37nB395_p0718a14║涉水登山泛渺茫，擬將佛法付梁王，孰知不識安心
J37nB395_p0718a15║術，一葦凄凄暗渡航。
J37nB395_p0718a16║拈頌
J37nB395_p0718a17║世尊初生
J37nB395_p0718a18║由來原自可憐生，豐儉隨家樂太平，遍野田荒耘未
J37nB395_p0718a19║得，倏然耕動有人爭。
J37nB395_p0718a20║世尊在靈山會上
J37nB395_p0718a21║目視青蓮顯露機，破顏微笑在須臾，尋常繡出鴛鴦
J37nB395_p0718a22║看，今日和鍼度與渠。
J37nB395_p0718a23║世尊因五通仙人問
J37nB395_p0718a24║掬水月在手，弄花香滿衣。蜂蝶紛紛過牆去，眨眼明
J37nB395_p0718a25║人莫自欺。
J37nB395_p0718a26║迦葉尊者因阿難問，世尊傳金襴袈裟外
J37nB395_p0718a27║密密春雷起臥龍，東君從不浪施功，尋常一樣窗前
J37nB395_p0718a28║月，纔有梅花便不同。
J37nB395_p0718a29║女子出定
J37nB395_p0718a30║事緩則圓著甚急，如何若何總不必，桃花無計避春
J37nB395_p0718b01║風，水到渠成路自直。
J37nB395_p0718b02║岟崛持缽
J37nB395_p0718b03║野馬陽燄不暫停，莊嚴色色淨殊因，漁翁慣入驚人
J37nB395_p0718b04║浪，入水那沾涓滴痕？
J37nB395_p0718b05║僧問馬祖如何是佛
J37nB395_p0718b06║顯大機來明大用，曲談名相無繁重，從教地裂與天
J37nB395_p0718b07║崩，堅若磐石穩若峰。
J37nB395_p0718b08║僧問馬祖離四句
J37nB395_p0718b09║曲彌高，和彌寡，字經三寫烏焉馬。有耳如聾，有口如
J37nB395_p0718b10║啞，等閑一鏃破三關，不知誰是其人者？
J37nB395_p0718b11║僧問雲門如何是諸佛出身處
J37nB395_p0718b12║當機劈面似雷奔，拶得東山水上行，行到水窮山盡
J37nB395_p0718b13║處，別闡一路出雲門。
J37nB395_p0718b14║雪峰禪師因玄沙馳書至，乃陞堂開拆，見白紙
J37nB395_p0718b15║愛重忘姑息，文章教爾曹，國清才子貴，家富小兒嬌。
J37nB395_p0718b16║與琳書記
J37nB395_p0718b17║個事人人本具，貴在直下承當，不須思量擬議，覿體
J37nB395_p0718b18║現前靈光。
J37nB395_p0718b19║示新庫司
J37nB395_p0718b20║居常休莽鹵，臨事莫匆匆，平懷家和計，照顧眉睫中。
J37nB395_p0718b21║示先副寺
J37nB395_p0718b22║遜謙真道本，逆順境和頻，悟透浮名事，受用無價珍。
J37nB395_p0718b23║示齡大德
J37nB395_p0718b24║悟得浮生面，先觀自己空，妨身兼律物，應用在其中。
J37nB395_p0718b25║示善悅眾
J37nB395_p0718b26║和眾不隨流，任他呼馬牛，不被色聲轉，自有出人頭。
J37nB395_p0718b27║示孫印素
J37nB395_p0718b28║正法續滹沱，西江一口吞，門庭光赫奕，分付與兒孫。
J37nB395_p0718b29║示元監院
J37nB395_p0718b30║箇事覿相呈，拈來一度新，耳聾三日後，消息許誰親？
J37nB395_p0718c01║恩母傳
J37nB395_p0718c02║某幼實愚頑，不省所怙，厄值兵燹，顛沛流離，無所不
J37nB395_p0718c03║至。不幸父值早歿，家室瓦鮮，母子相依，擇木無方，六
J37nB395_p0718c04║親無盻顧之休戚，族勢乏憐恤之垂照。世籍荊門，里
J37nB395_p0718c05║閈許氏之子，父諱本璉，母李氏，零丁難支，是以奔南，
J37nB395_p0718c06║走比母氏，旋繼相亡。愧恩罔極之莫報，深追恃怙以
J37nB395_p0718c07║曷酬？惟憶大雄氏之洪慈，遂披緇以報二親，正謂菽
J37nB395_p0718c08║水未進，涓滴想像，莫報萬一者也。適閱天童潤禪師
J37nB395_p0718c09║語錄，內載恩母傳文，且有勸請同志，有莫報二親者，
J37nB395_p0718c10║勉作報恩之文，以曉將來緇素，庶我瞿曇之種姓，慎
J37nB395_p0718c11║勿以楊墨同日而語也。某不解作文，止敘從前險釁
J37nB395_p0718c12║顛末，以告諸同類耳。倘或有能思報二親者，概然踵
J37nB395_p0718c13║效，成文貽世，俾某得思慕二親之鬱衷誠格，稍報生
J37nB395_p0718c14║身之纖毫也。且吾教典云：「一子出家，九族生天。」噫！諸
J37nB395_p0718c15║佛之明言，自不爽于錙銖也。乃值母誕之辰，偈曰：吾
J37nB395_p0718c16║母誕辰日，為兒報答時，禮拜求佛恩，生天在須臾。述
J37nB395_p0718c17║古尊宿值母誕偈曰：今朝乃吾娘生日，揚起佛前長
J37nB395_p0718c18║命燈，自作自炊還自喫，替娘齋了一員僧。
J37nB395_p0718c19║
J37nB395_p0718c20║護國啟真誠和尚語錄卷之三（終）