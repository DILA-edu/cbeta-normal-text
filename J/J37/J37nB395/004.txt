J37nB395_p0719a01║護國啟真誠和尚語錄卷之四
J37nB395_p0719a02║書記洪信編錄
J37nB395_p0719a03║贊
J37nB395_p0719a04║董居士真
J37nB395_p0719a05║皤然一叟，鳩杖隨身。彷彿似習池蘊公，語續傳燈；原
J37nB395_p0719a06║來是復寰居士，諸方見聞。有女遣嫁，無男當婚，相聚
J37nB395_p0719a07║口團圞，大家話無生。
J37nB395_p0719a08║董二居士唪金剛不輟
J37nB395_p0719a09║這女善人，具丈夫相。不去戴笠參俱胝，終朝鳴魚唪
J37nB395_p0719a10║金剛。果修淨居善因，庶免臨時周彰。咦！若要勘破來
J37nB395_p0719a11║往師僧，問取趙州和尚。
J37nB395_p0719a12║自贊
J37nB395_p0719a13║者個阿師，頂圩頭顱。人前倔疆，肘後懸符。與世恬然，
J37nB395_p0719a14║受靈山怤。三主護國重新寺圖。接續東山成滯貨，授
J37nB395_p0719a15║售自由任所孚。殃及叢林數十秋，至今光被滿甸都。
J37nB395_p0719a16║偈
J37nB395_p0719a17║募鐘
J37nB395_p0719a18║果海祗因累劫專，佈金檀度任隨緣，一椎驚惺利名
J37nB395_p0719a19║客，好向精藍造勝前。
J37nB395_p0719a20║造佛
J37nB395_p0719a21║福筵勝會廣無邊，佛面光輝已面圓，金像嚴裝無漏
J37nB395_p0719a22║果，螽斯祿筭水綿綿。
J37nB395_p0719a23║燈
J37nB395_p0719a24║點塔何妨燈一然，光明朗朗照三千，佛光遠被清光
J37nB395_p0719a25║徹，濟世心香萬古傳。
J37nB395_p0719a26║米
J37nB395_p0719a27║未轉法輪食轉先，金牛飯桶至今然，千家一缽鐵丸
J37nB395_p0719a28║子，古佛肚中萬萬年。
J37nB395_p0719a29║齋
J37nB395_p0719a30║靈山自古選佛場，五百高僧日日忙，為報信檀傾積
J37nB395_p0719b01║廩，大家出手扶宗綱。
J37nB395_p0719b02║茶
J37nB395_p0719b03║盧仝七碗非奇特，趙老三盃豈是狂，會得無多佛法
J37nB395_p0719b04║子，客來無語令人忙。
J37nB395_p0719b05║柴
J37nB395_p0719b06║運水搬柴皆妙用，迎賓送客乃家祥，拔山舉鼎雖▆
J37nB395_p0719b07║意，水足柴方菜更香。
J37nB395_p0719b08║衣
J37nB395_p0719b09║然燈播種於當年，心印惟憑一縷傳，大庾嶺頭千萬
J37nB395_p0719b10║重，始終一念戒珠圓。
J37nB395_p0719b11║佛事
J37nB395_p0719b12║本寺耆宿聞一老師火
J37nB395_p0719b13║「鳳凰臺畔起暮煙，鵝池一滴水連天，天王祖庭巋然
J37nB395_p0719b14║屹，西來大意又重宣。四大原假合，五蘊若浮漚，世緣
J37nB395_p0719b15║滄海變，去來鹿夢囮。惟我護國聞翁來自鼎山，氣宇
J37nB395_p0719b16║如王，有擔鈔之風，恨未遇婆子點化，迄到護國親見
J37nB395_p0719b17║忍祖，雖無疏鈔可焚，末後句子已當面分付了也，即
J37nB395_p0719b18║未撩起便行，且喜未到臘月三十日，可謂唧溜漢子
J37nB395_p0719b19║具衲僧手眼，舉枕公案不被侍僧勘破，即今功圓果
J37nB395_p0719b20║滿、絕後光先一句又作麼生？」喝一喝，云：「皮膚脫落盡，
J37nB395_p0719b21║惟有一真實。噫！一任浮雲變今古，牟尼徑寸滿空春。」
J37nB395_p0719b22║瑞白禪人舉火
J37nB395_p0719b23║師云：「幾回生，幾回死，生死悠悠無定止，證入無餘大
J37nB395_p0719b24║涅槃，常寂光中無異此。今日撥轉舊家風，翩翩隻履
J37nB395_p0719b25║西歸逝，五十六年成底事，者回方脫娘生褲。且道：娘
J37nB395_p0719b26║未生時著個甚麼？」顧左右，云：「汝等諸人道道看。若無，
J37nB395_p0719b27║山僧未免借手行拳去也。所以道：亡僧面前觸目菩
J37nB395_p0719b28║提，活人路上死人無數。上人會麼？」喝一喝，執火炬，云：
J37nB395_p0719b29║「大千沙界現全身，獅子獨行無伴侶。」
J37nB395_p0719b30║舉火
J37nB395_p0719c01║「金不博金，生死海中無向背；楔能出楔，眾生諸佛正
J37nB395_p0719c02║相當。所以道：『無明實性即佛性，幻化空身即法身。』如
J37nB395_p0719c03║是則山河大地同轉根本法輪，鱗甲羽毛共證真常
J37nB395_p0719c04║實際，法爾如然，不假穿鑿。今日山僧為汝覿面舉揚，
J37nB395_p0719c05║上人還承當麼？若能如是，便可超佛越祖，出死入生；
J37nB395_p0719c06║其或未然，為汝更指一路。」以火炬打圓相，云：「有水皆
J37nB395_p0719c07║含月，無山不帶雲。」
J37nB395_p0719c08║舉火
J37nB395_p0719c09║「歷劫不曾迷，云何方始覺？生死及涅槃，個中無處著。
J37nB395_p0719c10║所以，全體恁麼來，則來無所從；全體恁麼去，則去無
J37nB395_p0719c11║所至。來無所從，則生本不曾生；去無所至，則死本不
J37nB395_p0719c12║曾死。既無生死，則當處湛然，覿體現前，不真何待？」以
J37nB395_p0719c13║火炬，云：「上人珍重去！無明山上起雲雷，生死海中為
J37nB395_p0719c14║雨露。」
J37nB395_p0719c15║入塔
J37nB395_p0719c16║「生亦非成，死亦非壞。直下會得，頓超十界。不勞彈指
J37nB395_p0719c17║塔門開，達者同遊涅槃海。」
J37nB395_p0719c18║弔不礙大師
J37nB395_p0719c19║「昔日同參，今朝覿面，兩個五百，原是一貫。不須拍手
J37nB395_p0719c20║哭蒼天，拈出秦時𨍏轢鑽。」展坐具，云：「且道阿誰證盟？
J37nB395_p0719c21║一任諸方剖判。」
J37nB395_p0719c22║天童老人諱。「千花叢裡現優曇，水出高源青出藍，誤
J37nB395_p0719c23║賺不知多少眾，前三三與後三三。茲屆十一月十六
J37nB395_p0719c24║日，乃我天童老人初度之辰，若乃仁義道中世諦流
J37nB395_p0719c25║布則且置，只如不涉程途，還假相見也無？乍收宿雨
J37nB395_p0719c26║孤雲斷，明月一天方夜寒。」
J37nB395_p0719c27║磬山老人忌。「砧杵千家夜，星河一雁秋，突出殊難辯，
J37nB395_p0719c28║明珠暗裡投。是以大人具大見，大智得大用，展鶤鵬
J37nB395_p0719c29║之翼，奮獅子之威，蓋色其身，超今越古，拈起栗棘蓬，
J37nB395_p0719c30║放出金剛圈，整齊佛祖，號令人天，掃出三玄三要，滅
J37nB395_p0720a01║卻正法眼藏。殺人刀、活人劍，斬釘截鐵；騎虎頭、據虎
J37nB395_p0720a02║尾，絕後光前。直得三賢十聖膽顫魂驚，盡大地人亡
J37nB395_p0720a03║鋒結舌，使德山、臨濟再生也討頭惱不著。此是我老
J37nB395_p0720a04║人一生受用不盡底閒家具，今日因齋慶贊，不妨為
J37nB395_p0720a05║眾拈出。雖然如是，以此見他老人譬如掉棒打月，何
J37nB395_p0720a06║啻萬里崖州，亦大遠在。」乃召眾云：「還見老人麼？一堂
J37nB395_p0720a07║風冷淡，千古意分明。」
J37nB395_p0720a08║挂鐘板
J37nB395_p0720a09║「馬祖建叢林，百丈立規矩，原為雲水趨，投老病無依。
J37nB395_p0720a10║不是自居自食，東邊蕩來西邊嬉。今日重整舊家風，
J37nB395_p0720a11║祖佛龍天生歡喜。噫！板鳴要齊集，舉止須威儀。」
J37nB395_p0720a12║挂火牌
J37nB395_p0720a13║「趙老茶三甌，金牛漆桶快，要開者個鋪，成人不自在。
J37nB395_p0720a14║飯熟任開柳，僧集須鳴牌，供養無心人，千佛從茲來。」
J37nB395_p0720a15║監齋
J37nB395_p0720a16║「監齋大士，菩薩化現，文殊文喜打成一片，香積調和
J37nB395_p0720a17║一味，任他凡聖交參，國清護國無兩樣，休言饒舌老
J37nB395_p0720a18║豐干。」
J37nB395_p0720a19║伽藍
J37nB395_p0720a20║「信施祗園，財廣金佈，續智者燈，均為慈護。佛法當茲
J37nB395_p0720a21║秋晚，全仗金湯密固，勿使寒拾檢點，方為伽藍淨土。」
J37nB395_p0720a22║齋榜
J37nB395_p0720a23║「先炊無米飯僧多，須問金牛造若何？選佛場開憑妙
J37nB395_p0720a24║手，傾囊出廩在檀那。」
J37nB395_p0720a25║
J37nB395_p0720a26║
J37nB395_p0720a27║
J37nB395_p0720a28║
J37nB395_p0720a29║
J37nB395_p0720a30║
J37nB395_p0720b01║詩
J37nB395_p0720b02║禮開山師祖遍老和尚
J37nB395_p0720b03║掬水從來香有源，卓飛燈續是師恩，遙思面壁傳心
J37nB395_p0720b04║淨，始得開筵法侶尊。寶地不隨風物改，慈雲常共雨
J37nB395_p0720b05║花存，宗乘竊恐輸門外，聊為搬柴衍後昆。
J37nB395_p0720b06║九日龍山奉陪諸公作
J37nB395_p0720b07║散步高原外，人煙入杪秋，烏檣過虎渡，鴈字帶龍洲。
J37nB395_p0720b08║秀色三峰出，嵐光八嶺幽，參軍落帽地，風韻有名流。
J37nB395_p0720b09║章臺
J37nB395_p0720b10║春日城隅迥，無邊野色來，楚宮何處是，梅影自徘徊。
J37nB395_p0720b11║堤遠人煙曲，碑殘字跡灰，昭王猶有祭，歎息此章臺。
J37nB395_p0720b12║天皇山有感
J37nB395_p0720b13║天皇傳法地，勝跡自依稀，世遠銘鐘古，時移堂柏非。
J37nB395_p0720b14║僧繇不可見，開子亦難幾（開子，明時詩僧也），惟有青青艸，春
J37nB395_p0720b15║來是處歸。
J37nB395_p0720b16║黃鶴樓
J37nB395_p0720b17║危檻層巒壓萬家，漢陽江夏對芳華，漁舟遠浦歸人
J37nB395_p0720b18║晚，小院殘詩落照斜。一枕黃粱真大夢，數聲仙笛在
J37nB395_p0720b19║梅花，縱觀千古東流外，倍覺浮生是井蛙。
J37nB395_p0720b20║小姑山
J37nB395_p0720b21║崔嵬屹立似天關，推卻篷窗見一班，洗缽方逢江日
J37nB395_p0720b22║霽，掛帆正逐海潮還。人天誰辨空中相，流峙常存大
J37nB395_p0720b23║界間，自念非因經卷往，堪將蹤跡負名山。
J37nB395_p0720b24║午泊采石
J37nB395_p0720b25║古柏蒼松裡，危橋水逕通，苔青全覆石，蘿綠似嵌空。
J37nB395_p0720b26║江海風帆上，乾坤午夢中，琴聰非我事，自笑入詩筒。
J37nB395_p0720b27║金陵
J37nB395_p0720b28║日夜江聲過石頭，金陵王氣自千秋，人間多少欷歔
J37nB395_p0720b29║事，莫只空空厭比丘。
J37nB395_p0720b30║舟次金山
J37nB395_p0720c01║矗翠超人境，乘流到上方，江聲疑地盡，海氣與雲翔。
J37nB395_p0720c02║坱圠蛟龍護，洪紛鴒雀藏，笠瓶何處著，開士正陞堂。
J37nB395_p0720c03║虎丘
J37nB395_p0720c04║寰宇傳名勝，今來見虎丘，生公能說法，風俗尚同遊。
J37nB395_p0720c05║山色籠香積，鐘聲帶棹流，偨虎諸幻影，安用敝衲愁。
J37nB395_p0720c06║嘉禾煙雨樓（相傳買臣墓在此）
J37nB395_p0720c07║憑欄一望海潮東，萬樹千村煙雨中，雅趣詩間尋杜
J37nB395_p0720c08║老，輞川畫裏見王公。塔邊古墓歸憑弔，世上浮名互
J37nB395_p0720c09║色空，為報仕途留滯客，牛衣何必泣時窮。
J37nB395_p0720c10║靈隱寺
J37nB395_p0720c11║鷲峰何代自飛來？古剎巋然冷石臺，滄海東阬日月
J37nB395_p0720c12║杳，直從高望一徘徊。
J37nB395_p0720c13║五百羅漢堂
J37nB395_p0720c14║西天東土竟何如，海藏龍宮任所居，深淺由來憑象
J37nB395_p0720c15║兔，三乘誰與破空虛。
J37nB395_p0720c16║西湖
J37nB395_p0720c17║湖光蕩漾錦攢天，亭榭花間照客船，惟有緇衣隨白
J37nB395_p0720c18║鷺，浮沉不計到誰邊。
J37nB395_p0720c19║禮天竺大士
J37nB395_p0720c20║無邊無象也無塵，合掌虔登又一新，十二觀中千處
J37nB395_p0720c21║現，不須一喝始驚人。
J37nB395_p0720c22║送月師入京
J37nB395_p0720c23║三載琳宮一日成，從茲報國又垂名，王家功德真悠
J37nB395_p0720c24║久，鄭重吾師持缽行。
J37nB395_p0720c25║奉和胡念蒿先生夜坐韻（時修志寺中）
J37nB395_p0720c26║著述到禪林，掩關自苦吟，黃花經雨暮，紅樹綻秋深。
J37nB395_p0720c27║文獻山川色，圓通聖佛心，紫茸趺坐下，鐘罄一沉沉。
J37nB395_p0720c28║元夕
J37nB395_p0720c29║豐登最喜宜春晴，萬彙千葩入眼生，花月光輝人共
J37nB395_p0720c30║賞，火燈交處是雙城。
J37nB395_p0721a01║新年
J37nB395_p0721a02║一樣梅花又改年，起看風雨卜蠶天，竹爐瓦灶無新
J37nB395_p0721a03║火，榾柮猶然昨夜煙。
J37nB395_p0721a04║明和尚歸萬壽菴
J37nB395_p0721a05║數載祗園法席開，匡徒領眾意徘徊，眉山俊秀荊芳
J37nB395_p0721a06║遍，雙桂枝條任剪裁。
J37nB395_p0721a07║哭徒惟中
J37nB395_p0721a08║息慈早歲便相隨，坐穩蒲團垢欲離，逝水於今悲弟
J37nB395_p0721a09║子，孤雲自昔愧人師。榮枯朔晦誠難問，往返東南亦
J37nB395_p0721a10║可思，最是歸家先瘞母，空門不負背倫疑。
J37nB395_p0721a11║挽揮印禪師
J37nB395_p0721a12║虛空雖世界，不謂遂無生，雅志尚高遠，參鋒喜縱橫。
J37nB395_p0721a13║相知成一夢，客邸化浮名，嗟彼荊門路，能忘太上情。
J37nB395_p0721a14║與爻人話別
J37nB395_p0721a15║問訊何暌隔，全然鴻踏泥，靈山同記別，濟水共分溪。
J37nB395_p0721a16║千里真如夢，萬機不可齊，相逢參飯罷，一任又東西。
J37nB395_p0721a17║淨土
J37nB395_p0721a18║曾無藥石偏生病，雖有蒲團不坐禪，水月願王松樹
J37nB395_p0721a19║案，數枝香透瓦瓶遵。
J37nB395_p0721a20║其二
J37nB395_p0721a21║祈假逞生淨土身，落紅偏苦妒余春，燈前燒卻長生
J37nB395_p0721a22║術，剩買黃金鑄二親。
J37nB395_p0721a23║閱玉泉志
J37nB395_p0721a24║響往名山已數秋，幾番策杖欲經遊，會心若晤堆藍
J37nB395_p0721a25║狀，入耳方知四絕留。鐵塔鑏金光影燦，珠泉跳玉掌
J37nB395_p0721a26║趺求，南燈永續曹溪派，北秀誰宗一線頭。
J37nB395_p0721a27║閱藏
J37nB395_p0721a28║萬古鴻濛外，三生智慧中，妄真空相迴，仙佛聖賢通。
J37nB395_p0721a29║寶鼎占雲氣，珠龕映日瞳，僧寮繙貝葉，盛代祝年豐。
J37nB395_p0721a30║奉和彝鎮嚴護法貪佛閣詩
J37nB395_p0721b01║佛日中天無盡蘊，大千累億見恒沙，四門已辨人天
J37nB395_p0721b02║界，五衍何岐南北家？寶閣麟章開願力，祗園龍樹有
J37nB395_p0721b03║光華，從今鈴鐸聲聲裡，喚醒塵衣與亂紗。
J37nB395_p0721b04║呈修志諸先生
J37nB395_p0721b05║天地有大文，靈秀有奧宅。不朽在立言，古今傳載籍。
J37nB395_p0721b06║所藉為國華，文獻增舄奕。吾荊劫灰後，什一鮮千百。
J37nB395_p0721b07║聖朝今光被，右文無遺策。先生奉徵聘，乃作十笏客。
J37nB395_p0721b08║直筆發潛德，軒軒振風格。玉韞山自暉，幽蘭揚芳澤。
J37nB395_p0721b09║與其有諛美，不如有己責。即茲荒陋寺，亦得備前蹟。
J37nB395_p0721b10║昭昭人耳目，原非私所適。竊窺兩月中，討論窮晨夕。
J37nB395_p0721b11║如此著書心，信足垂金石。
J37nB395_p0721b12║夢先師若老和尚
J37nB395_p0721b13║不知大夢是何人，夢醒猶疑見是真，應為迷途煩指
J37nB395_p0721b14║點，香焚一瓣到清晨。
J37nB395_p0721b15║夏晚同陸吉、芳淑二監院納涼
J37nB395_p0721b16║共坐古柏下，涼在風生裏，時方苦炎熱，眾心各懽喜。
J37nB395_p0721b17║有似當渴飲，不必廉泉水，相彼風中旛，搖搖孰為此。
J37nB395_p0721b18║以此觀一切，無定者何已，蝙蝠穴層閣，旦夕反相視。
J37nB395_p0721b19║至人寢不夢，夢覺有妙理，坐起散步行，誰行亦誰止。
J37nB395_p0721b20║蘭
J37nB395_p0721b21║綺石黃甕便是家，幽香原不逐繁華，瓶邊澆水籬邊
J37nB395_p0721b22║蓋，相看年年自作花。
J37nB395_p0721b23║牧牛頌引
J37nB395_p0721b24║牧牛之譬，其年久矣。自南泉拈掇，頭角轉露，普明
J37nB395_p0721b25║添足，繫之以頌，宗教能詩之士雜然賡之。然自有
J37nB395_p0721b26║者片田地，便有者個畜生，為甚麼有等一時討鼻
J37nB395_p0721b27║孔不著，動著犯人苗稼？且利害在甚麼處？請向葛
J37nB395_p0721b28║藤窠裡摸索。
J37nB395_p0721b29║未牧
J37nB395_p0721b30║意氣昂昂頭角高，牧童鞭執趁途遙，深山曠野艸漫
J37nB395_p0721c01║地，信嘴滿腮觸異苗。
J37nB395_p0721c02║初調
J37nB395_p0721c03║牢拴鼻孔乘時穿，緊把繩頭漫著鞭，畜養多年愚拙
J37nB395_p0721c04║性，始知今日費心牽。
J37nB395_p0721c05║受制
J37nB395_p0721c06║出門或可自相隨，放去收回暫少馳，旦暮小心頭腳
J37nB395_p0721c07║穩，水邊林下莫教疲。
J37nB395_p0721c08║迴首
J37nB395_p0721c09║綠楊堪繫始回頭，僵屈援收漸漸柔，休怪山童性未
J37nB395_p0721c10║怠，頃然失卻漫相留。
J37nB395_p0721c11║馴伏
J37nB395_p0721c12║山南山北水溪邊，穩伏傾誠犁祖田，不帶繩頭飲水
J37nB395_p0721c13║艸，晚歸搖尾不須牽。
J37nB395_p0721c14║無礙
J37nB395_p0721c15║牛人兩兩俱如如，聲色相忘各不拘，松石安閒穩坐
J37nB395_p0721c16║睡，笛腔無韻樂餘餘。
J37nB395_p0721c17║任運
J37nB395_p0721c18║紅紫三春野色中，溪南溪北艸茸茸，本分水艸隨分
J37nB395_p0721c19║納，快活山童午睡濃。
J37nB395_p0721c20║相忘
J37nB395_p0721c21║束手相忘還未中，此心期與岫雲同，雪牛既到白▆
J37nB395_p0721c22║裡，獨朗桂輪照碧空。
J37nB395_p0721c23║獨照
J37nB395_p0721c24║威音那畔本相安，叵耐有生始戀纏，今日方知娘鐵
J37nB395_p0721c25║面，者回參透祖師關。
J37nB395_p0721c26║雙泯
J37nB395_p0721c27║人牛屏跡事難明，者裡斷然向孰陳？鐵餒咬來當面
J37nB395_p0721c28║剝，祖師無處去藏身。
J37nB395_p0721c29║
J37nB395_p0721c30║
J37nB395_p0722a01║啟
J37nB395_p0722a02║上提學胡先生啟
J37nB395_p0722a03║恭惟　老先生護法，才雄八座，彩映三湘。志同范文
J37nB395_p0722a04║正，輕肥溫飽俱忘；學似陸宣公，曠達浮華盡脫。一登
J37nB395_p0722a05║其門，則聲價垂珠。前　諸當事以董修郡乘，請
J37nB395_p0722a06║駕臨山寺，毫乏供陳，慚愧殊甚。深荷垂青，詩箑普及，
J37nB395_p0722a07║儼若天風下頒，擲地金聲，謹供常住。真乃學士王帶，
J37nB395_p0722a08║以誌銘德。面謝不宣。
J37nB395_p0722a09║上江南徽州郡伯亢護法啟
J37nB395_p0722a10║睽違三月，倏焉如昨。恭惟　大護法關西名家，隴右
J37nB395_p0722a11║一人。朝野欣瞻，廟廊生色。前此按至，不遑應迓。叨承
J37nB395_p0722a12║香供，至今銘切，恨不獲時親左右為悵。特簡候安，佇
J37nB395_p0722a13║擬高擢司馬，勿忘記莂靈山。政事之暇，休言饒舌豐
J37nB395_p0722a14║干。聚晤譚心，自有期在。臨穎曷勝企仰。
J37nB395_p0722a15║復陰護法請藏啟
J37nB395_p0722a16║轉眼簇新，日月雖爾。恭惟　護法荊南佛，護法海金
J37nB395_p0722a17║湯。寇借晉西，汾黎戴化育之恩膏。謁　天飛鳥，楚國
J37nB395_p0722a18║飄香風于梓里。四野歡騰，萬彙增麗。寺叨護法奇緣，
J37nB395_p0722a19║喜出望外。法寶功德，名垂千古。途遙未遑致賀。正慕
J37nB395_p0722a20║間，忽從事公馳翰至。開函宛見芝眉，恨無縮地可親。
J37nB395_p0722a21║猶垂盼殷殷，曷敢當耶。詢其福禧駢臻，德政浩渺，不
J37nB395_p0722a22║勝欣忭。且言待以國士，主賓會合不偶，實三生幸也。
J37nB395_p0722a23║耑啟候安，延冀駟馬題橋，策杖侯門，以話無生錫帶
J37nB395_p0722a24║之施，永奠祇園也。肅此荒函，不勝主臣。
J37nB395_p0722a25║
J37nB395_p0722a26║
J37nB395_p0722a27║
J37nB395_p0722a28║
J37nB395_p0722a29║　　　　　　　　　　　　（嘉興楞嚴經坊，夏繼寧▆。）
J37nB395_p0722a30║護國啟真誠和尚語錄卷之四（終）