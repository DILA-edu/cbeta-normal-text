J37nB400_p0766c01║滇楚九臺山知空蘊禪師語錄卷下
J37nB400_p0766c02║法孫宗燈記錄
J37nB400_p0766c03║法語
J37nB400_p0766c04║示驀直正禪人
J37nB400_p0766c05║古云：若無天地量，爭得聖胚胎？所以學道人先要大
J37nB400_p0766c06║其心量、闊其胸襟，居常孤迥迥、峭巍巍，一切聖凡因
J37nB400_p0766c07║果拘繫不得、一切得失是非動移不得、一切佛祖冤
J37nB400_p0766c08║親近傍不得，然後縱其機用指迷導物，如龍得水、似
J37nB400_p0766c09║虎靠山，方謂之當家種艸、嫡骨兒孫，可以紹隆聖種、
J37nB400_p0766c10║開鑿人天。不然，則得失憂患交戰於中、聖凡情量傾
J37nB400_p0766c11║奪於外，無參究之實、無師友之益，歲久月深習成自
J37nB400_p0766c12║便，不覺不知便為流俗阿師，於理何益？一夏來禪人
J37nB400_p0766c13║參隨老僧不去左右，似見老僧行徑，今日來別老僧，
J37nB400_p0766c14║思無以贈，只有一語切在記取。還知麼？驀直去。
J37nB400_p0766c15║示佛國味禪人
J37nB400_p0766c16║若要家國泰，應須下苦工，囓破鐵酸餡，依然日出東。
J37nB400_p0766c17║不見道：「欲知恁麼事，須是恁麼人，不是恁麼人，爭得
J37nB400_p0766c18║恁麼事？」須知此事迥別，不與常情合，恁麼也不得，不
J37nB400_p0766c19║恁麼也不得，恁麼不恁麼總不得，須解恁麼中不恁
J37nB400_p0766c20║麼，不恁麼中卻恁麼，如水上葫蘆，捺著便轉，方能少
J37nB400_p0766c21║契恁麼事。所以學道人要決定志，辦久遠心，曉夕忘
J37nB400_p0766c22║疲，不分晝夜，鐵酸餡不破不休，金剛圈不透不歇，一
J37nB400_p0766c23║朝㘞的一聲，入手受用，方知此說不誑不惑。還知麼？
J37nB400_p0766c24║別。
J37nB400_p0766c25║示遠山炤禪人
J37nB400_p0766c26║開眼也著，動步也著，開口也著，舉意也著。一年三百
J37nB400_p0766c27║日，一日十二時，無時不築著磕著。分分明明，無欠無
J37nB400_p0766c28║多，便恁麼會，無繩自縛。何況莽莽蕩蕩，寥寥廓廓。伶
J37nB400_p0766c29║俐人，休待說，更問如何與若何，一摑打教牙齒落。
J37nB400_p0766c30║示古梅甲禪人
J37nB400_p0767a01║達磨大師曰：「學道者多，證道者少；說理者多，悟理者
J37nB400_p0767a02║少。」且道過在甚麼處？莫是不肯真參實悟，獨向義學
J37nB400_p0767a03║以資談柄麼？咦！莫錯會好。若只任麼祖師西來，只成
J37nB400_p0767a04║世諦流布。既不如是，畢竟如何是全提正令處，隨類
J37nB400_p0767a05║現身？時不見僧問五祖演和尚：「達磨面壁，意旨如何？」
J37nB400_p0767a06║祖曰：「計較未成。」還會麼？多少伶俐漢，杜撰亂差排。
J37nB400_p0767a07║示杲菴覺禪人
J37nB400_p0767a08║上古之人不自滿，於學無怠，行說相符，所以果熟香
J37nB400_p0767a09║飄，古今欽羨。而今世人豈是不及往古，因甚十箇五
J37nB400_p0767a10║雙退縮將去？雖然如是，罕逢穿耳客，多見刻舟人。
J37nB400_p0767a11║示緣起序禪人
J37nB400_p0767a12║嘗讀古人行腳，未有一人不從捨身拚命而得此箇
J37nB400_p0767a13║三昧受用者，所以云：「不是一番寒徹骨，爭得梅花撲
J37nB400_p0767a14║鼻香。」雖然如是，也是臨崖看滸眼。
J37nB400_p0767a15║示悉菴檀禪人
J37nB400_p0767a16║衲子家風，不留朕蹟。擲劍揮空，星流電疾。老僧不惜
J37nB400_p0767a17║眉毛處，通檀禪人瞥不瞥。馬祖一喝大雄峰，百丈兩
J37nB400_p0767a18║耳聾三日。急急如律令。
J37nB400_p0767a19║示知渠達禪人
J37nB400_p0767a20║參隨吾住，處分知時，吾有四物，倩爾支持。兔角杖子，
J37nB400_p0767a21║步步隨之，登山涉水，全提賴伊。破砂盆子，零零離離，
J37nB400_p0767a22║立地放下，巨靈莫移。龜毛榻子，左之右之，四稜踏地，
J37nB400_p0767a23║萬象拱儀。沒量枕子，不高不低，有時推出，孰不驚疑。
J37nB400_p0767a24║示源禪人閉關
J37nB400_p0767a25║歇得諸緣下，無心道自成，高峰三十載，鐵面絕人情。
J37nB400_p0767a26║今日入關今日死，此時出定此時生，重翻舊案爾應
J37nB400_p0767a27║別，獨創新條孰不驚？放去收來都不礙，撒開捻住任
J37nB400_p0767a28║縱橫，見聞直下成休復，聲色頭邊法眼明。
J37nB400_p0767a29║示宗鏡昭昭
J37nB400_p0767a30║此事迥別，尊貴綿密，不落言詮，秪許沒量漢直下承
J37nB400_p0767b01║當，撩起便行，遇佛殺佛、遇祖殺祖，不顧危亡，纔是吾
J37nB400_p0767b02║家種艸禪人。勉旃！
J37nB400_p0767b03║示宗眼天機
J37nB400_p0767b04║欲烈無明網，先須透祖關。祖機如掣電，眨眼蚤是遲。
J37nB400_p0767b05║汝但回光返照看，聞聞果勝奇。聞到無聞地，直下忘
J37nB400_p0767b06║所知。動容揚古路，方契祖師機。
J37nB400_p0767b07║示宗念澄澄
J37nB400_p0767b08║八識體圓明，號曰如來藏。了此別無多，即是真如性。
J37nB400_p0767b09║量等於虛空，廓然大圓鏡。六七全生滅，五根無分別。
J37nB400_p0767b10║不信但返聞，聞中離分別。生滅既元離，廓爾唯寂滅。
J37nB400_p0767b11║寂滅六七休，脫體澄瑩徹。瑩徹即無我，大千同禪悅。
J37nB400_p0767b12║一二三四五六七，七六五四三二一。識智智識常寂
J37nB400_p0767b13║光，大圓鏡子黑似漆。
J37nB400_p0767b14║示宗孔應唯
J37nB400_p0767b15║道本無路，嫡悟方親。語言影響，名相非真。廓然廣大，
J37nB400_p0767b16║不離此身。會即當下，豈用他尋。佛祖直指，唯是一心。
J37nB400_p0767b17║虛靈寂妙，亙古亙今。元自解脫，不受一塵。悟亦無得，
J37nB400_p0767b18║迷即漂淪。仔細參詳，不是別人。孔禪知不，日午三更。
J37nB400_p0767b19║示宗穎守朴
J37nB400_p0767b20║所謂佛法者，不離日用現前，若離日用現前，何處更
J37nB400_p0767b21║有何法來？如今你們把穿衣、喫飯、拈香、擇火丟了，要
J37nB400_p0767b22║去誦經禮佛，蒲團上靜坐，紙冊上記言記語，謂之參
J37nB400_p0767b23║學，任麼到驢年有何交涉？善知識出世，只指現前日
J37nB400_p0767b24║用這點子，別更無他。不見昔鳥窠禪師侍者，要辭去
J37nB400_p0767b25║諸方學佛法去，窠云：「若是要佛法，我者裏亦有些子。」
J37nB400_p0767b26║者云：「便請。」窠拈起衣上布毛一吹，者便領旨，更不去
J37nB400_p0767b27║也。汝試看這吹布毛是何意旨？著力參參，倘一期撞
J37nB400_p0767b28║倒，方知一切現成，始不負老僧之教誨也。
J37nB400_p0767b29║示宗參惺惺
J37nB400_p0767b30║佛說一切法，為度一切心。若無一切心，何用一切法。
J37nB400_p0767c01║無一切心時，便是三賢十聖底行履處。《華嚴經》中，亦
J37nB400_p0767c02║只敷演無一切心底三昧境界。心既無，相亦空，便是
J37nB400_p0767c03║光明遍照底佛體。汝書此經，能於拂紙磨墨之時，措
J37nB400_p0767c04║手築著毘盧頂相，便是參學事畢時。
J37nB400_p0767c05║示宗芳華嚴
J37nB400_p0767c06║是法平等，無有高下。聽著即聾，覷著即瞎。鎮海明珠，
J37nB400_p0767c07║誰敢酬價。撞著老僧，不打即罵。
J37nB400_p0767c08║示宗燈永傳
J37nB400_p0767c09║凡聰敏者學道，不患慧不充，患定不足。有慧無定謂
J37nB400_p0767c10║之狂，有定無慧謂之癡。如定慧均等了，須是明大法，
J37nB400_p0767c11║具正眼，將從上諸祖垂示底死貓頭爛骨董，一一蹋
J37nB400_p0767c12║教粉碎始得。
J37nB400_p0767c13║機緣
J37nB400_p0767c14║僧問：「古人道：『一切現成，只是人不肯承當。』如何是承
J37nB400_p0767c15║當底事？」師曰：「喚你作貓兒狗子，你還肯麼？」
J37nB400_p0767c16║問：「如何是透法身句？」師曰：「牛踐馬蹋。」
J37nB400_p0767c17║問：「性理之譚，請為指示。」師曰：「上大人丘乙己。」曰：「畢竟
J37nB400_p0767c18║如何？」師曰：「可知禮也。」
J37nB400_p0767c19║問：「四大五蘊，誰將主之？」師曰：「無主。」曰：「恁麼則散滅去
J37nB400_p0767c20║也。」師曰：「你喚甚麼作四大五蘊？」
J37nB400_p0767c21║問：「如何是禪？」師曰：「莫俗氣。」
J37nB400_p0767c22║問：「如何是出格之句？」師曰：「一棒打教血流。」
J37nB400_p0767c23║問：「觸不得，背不得，意旨如何？」師曰：「逢人但恁麼舉。」
J37nB400_p0767c24║問：「古人道：『你有拄杖子，與你拄杖子。』意旨如何？」師曰：
J37nB400_p0767c25║「披髮仗劍祭東風。」又問：「你無拄杖子，奪你拄杖子聻？」
J37nB400_p0767c26║師曰：「百萬軍中斬顏良。」
J37nB400_p0767c27║問：「如何是無位真人？」師起身曰：「你問甚麼？」
J37nB400_p0767c28║問：「如何是三玄？」師曰：「墨潑烏雞當夜半。」「如何是三要？」
J37nB400_p0767c29║師曰：「莫問人。」曰：「如何得明？」師曰：「日出也。」
J37nB400_p0767c30║問：「如何是賓主句？」師揖曰：「請坐喫茶。」曰：「如何是句？」師
J37nB400_p0768a01║曰：「你聽我安排了也。」
J37nB400_p0768a02║問：「十二時中如何用心？」師述偈示之曰：「雞鳴丑，床前
J37nB400_p0768a03║鼠子驚跳走，翻身摸著枕頭兒，始信大悲有千手。豎
J37nB400_p0768a04║脊梁，鉗臭口，生平事業定可不？這回捉敗無明魁，八
J37nB400_p0768a05║萬魔軍齊授首。」
J37nB400_p0768a06║「平旦寅，燒香掃地是當人，一上神通非小小，斯時冷
J37nB400_p0768a07║暖向誰論。瓶有米，灶有薪，家私檢點未全貧。漫啟柴
J37nB400_p0768a08║門無別箇，黎明化外有來賓。」
J37nB400_p0768a09║「日出卯，稱時打貼自家好，人是人非休要論，他日免
J37nB400_p0768a10║始閻羅惱。辦修行，須及蚤，生死事大莫草艸，若然錯
J37nB400_p0768a11║過此光陰，無位真人何處討？」
J37nB400_p0768a12║「食時辰，糲飯黃虀足養身，珍饈百味非余羨，澹薄門
J37nB400_p0768a13║庭別樣新。省出事，惜衣珍，隨緣弘道豈曾貧。勿將口
J37nB400_p0768a14║體來博我，君向瀟湘我向泰。」
J37nB400_p0768a15║「禺中巳，有甚閑工營雜事，將此深心報佛恩，了無餘
J37nB400_p0768a16║意從人肆。開兩眼，昂著鼻，光陰寸寸莫虛棄。堂堂大
J37nB400_p0768a17║道絕遮攔，點時不到徒取次。」
J37nB400_p0768a18║「日南午，浩浩塵中誰作主？人廛托缽沿家乞，酬施道
J37nB400_p0768a19║箇雲門普。須仔細，莫莽鹵，倔僵風流自合古。此時若
J37nB400_p0768a20║謂打三更，百艸頭邊曬佛祖。」
J37nB400_p0768a21║「日昳未，一日衣糧已自廢，片心回向老空王，始覺為
J37nB400_p0768a22║僧真箇貴。師子吼，元無畏，炙背臺邊香百卉。告報諸
J37nB400_p0768a23║人歸去來，勸君莫觸當今諱。」
J37nB400_p0768a24║「晡時申，投林疾疾鳥飛頻，人不收心忙白首，辜負靈
J37nB400_p0768a25║臺一點真。分彼我，妄疏親，演若迷頭枉受辛。肯來隨
J37nB400_p0768a26║我忘計較，湖上看花別有春。」
J37nB400_p0768a27║「日入酉，冷澹風光常自守，了無元字腳賺人，鐵鑄面
J37nB400_p0768a28║皮▆生口。秘魔叉，子胡狗，幾曾看破者般醜？於今擲
J37nB400_p0768a29║向糞堆頭，一喝須彌顛倒走。」
J37nB400_p0768a30║「黃昏戊，斂足跏趺無可述，熒煌燈火佛前輝，四壁啾
J37nB400_p0768b01║啾鳴蟋蟀。元無二，豈有一，山河大地黑如漆，正恁麼
J37nB400_p0768b02║時權一問，情知你道箇不必。」
J37nB400_p0768b03║「人定亥，清風明月付誰載，譙樓坎坎兩三聲，打破寂
J37nB400_p0768b04║寥絕對待。落空花，釋妄宰，鱉山成道何堪采。胸襟流
J37nB400_p0768b05║出蓋乾坤，剎剎塵塵觀自在。」
J37nB400_p0768b06║「夜半子，萬法生緣無底止，未明一念未生前，三界茫
J37nB400_p0768b07║茫從此起。形誰興，名誰擬，看破分明無彼此。夢想顛
J37nB400_p0768b08║倒皆遠離，認著依前還不是。」
J37nB400_p0768b09║贈偈
J37nB400_p0768b10║退菴陳居士（宗人府經歷）
J37nB400_p0768b11║世問獨有這些奇，絕頂之人方始宜，公幸不忘鷲嶺
J37nB400_p0768b12║記，殷勤穩步莫遺時。
J37nB400_p0768b13║少伯李居士（鹿郡別駕）
J37nB400_p0768b14║此事非從人處得，擬尋言被自心惑，滔滔義句不相
J37nB400_p0768b15║關，親切應須退步直。
J37nB400_p0768b16║健菴張居士
J37nB400_p0768b17║一貫澄明爍太虛，山河大地盡如如，登壇敏契仲尼
J37nB400_p0768b18║旨，卻向維摩丈室居。
J37nB400_p0768b19║護法靖宇馬公（湖廣提督）
J37nB400_p0768b20║雅量中和妙略彰，奇動到處展心光，慈威盡是無生
J37nB400_p0768b21║旨，不異維摩大道場。
J37nB400_p0768b22║護法明宇王公（總鎮）
J37nB400_p0768b23║威武家風逆順機，滿腔慈濟若珠璣，示身說法輔王
J37nB400_p0768b24║化，一道圓光處處輝。
J37nB400_p0768b25║襄于段居士
J37nB400_p0768b26║無縫石邊曾有約，禪門關鍵亦無多，但將無字頻頻
J37nB400_p0768b27║舉，有朝勘破病維摩。
J37nB400_p0768b28║水谷大師
J37nB400_p0768b29║昆明波翻鱗透網，浮山樹老鶴來巢，古庭一段風流
J37nB400_p0768b30║事，幸得水公已伐庖。
J37nB400_p0768c01║送知恒大師還雞足
J37nB400_p0768c02║送君歸去入雞山，一路梅花盡逞顏，華首峰高天竺
J37nB400_p0768c03║近，曹溪源潔地頭閒。揮弘梵剎人多仰，克闊祖庭孰
J37nB400_p0768c04║不扳？倘晤飲光煩至意，馬龍河上水潺潺。
J37nB400_p0768c05║示監院寰禪人（二首）
J37nB400_p0768c06║吾家有句難瞞汝，空劫已前不涉言，今日分明頻寫
J37nB400_p0768c07║贈，任公會去有何玄。
J37nB400_p0768c08║院事勞公已有年，吾家種草要承前，栽松古道為標
J37nB400_p0768c09║榜，景致如斯不論禪。
J37nB400_p0768c10║示位育通本禪人結制
J37nB400_p0768c11║雲水交參五十天，生緣敵悟在機先，焚香掃地無餘
J37nB400_p0768c12║事，洗缽添瓶豈滯玄。惜別橋頭鵑自苦，思歸嶺畔鶴
J37nB400_p0768c13║翩躚，隨時受用無多子，志氣須教鐵石堅。
J37nB400_p0768c14║送悉菴禪人江南請藏
J37nB400_p0768c15║吾家遠住在天邊，此去江南路萬千，三藏靈文山嶽
J37nB400_p0768c16║大，五燈慧命一絲懸。洞庭渺渺天連水，黔國悠悠地
J37nB400_p0768c17║接滇，將此身心奉塵剎，教興無礙祖師禪。
J37nB400_p0768c18║送宗燈禪人江南請藏
J37nB400_p0768c19║古人為法不辭勞，未世修行喜枕高，剖背藏經開正
J37nB400_p0768c20║眼，捨身求偈裂吹毛。奘師西涉情忘趾，羅什東遊德
J37nB400_p0768c21║可褒，遺訓遐宣真法藥，持還萬里倩伊曹。只須念念
J37nB400_p0768c22║無移志，管取時時意氣滔，將此深心奉塵剎，自無邪
J37nB400_p0768c23║僻賺英豪。松枝轉首吾垂望，曇萼飛香遍九皋，雞足
J37nB400_p0768c24║慶雲從此現，吾門幢子接天高。
J37nB400_p0768c25║示本堂大眾
J37nB400_p0768c26║蝦蟆拽磨上天台，夜半泥牛渡海來，六月火中三尺
J37nB400_p0768c27║雪，石人搖扇點頭回。
J37nB400_p0768c28║令即穿衣熱打扇，渴時飲水饑餐飯，眉分八字鼻頭
J37nB400_p0768c29║垂，朝朝日出大東畔。
J37nB400_p0768c30║一處玲瓏八面虛，遍身無相亦無依，箇中嫡透無巴
J37nB400_p0769a01║鼻，戴角披毛大闡提。
J37nB400_p0769a02║忤逆聞雷不喫驚，從前喪卻滿腔心，晴空掣電尋常
J37nB400_p0769a03║事，赤手殺人不露聲。
J37nB400_p0769a04║臨濟髑髏生鐵鑄，橫身喫棒蒿枝拂，更思一頓有人
J37nB400_p0769a05║否？掣電之機誰敢出？
J37nB400_p0769a06║上代古人出格機，如今人當等閒顧，添香洗缽過瓶
J37nB400_p0769a07║來，驀直指歸真實處。
J37nB400_p0769a08║禮佛看經業識忙，從頭放下有何傷？應知眉在眼睛
J37nB400_p0769a09║上，識得通身是道場。
J37nB400_p0769a10║三關總頌
J37nB400_p0769a11║上座生緣，佛手驢腳。灼破四天，磨盤八角。這箇古錐，
J37nB400_p0769a12║笑中殺活。
J37nB400_p0769a13║頌九帶二首
J37nB400_p0769a14║婆心浸演九帶禪，佛祖髑髏一串穿，伶俐衲僧羅不
J37nB400_p0769a15║住，風流禪客步爭先。靈山四十九年事，少室二三六
J37nB400_p0769a16║代傳，空劫以前絕朕兆，一回提起一回鮮。
J37nB400_p0769a17║九帶縱橫理事全，協通綿密合方圓，分明權實隨機
J37nB400_p0769a18║變，互換主賓驗正偏。日月重開正法眼，乾坤老大孰
J37nB400_p0769a19║齊肩，頭頭日用元非礙，信手拈來任倒顛。
J37nB400_p0769a20║擬顏子喟然章
J37nB400_p0769a21║仰之彌高，裂破青霄，一物也無，神用昭昭。
J37nB400_p0769a22║鑽之彌堅，鐵壁銀山，欲識一貫，北斗南看。
J37nB400_p0769a23║瞻之在前，日出東邊，夫子無隱，木樨香妍。
J37nB400_p0769a24║忽焉在後，直下便透，泥牛度海，雷轟宇宙。
J37nB400_p0769a25║十無頌
J37nB400_p0769a26║無為國
J37nB400_p0769a27║只這無為國，方圓沒等則，六門晝夜開，一路非通塞。
J37nB400_p0769a28║不涉春與秋，齊張聲與色，若非本分人，欲入驢年得。
J37nB400_p0769a29║無星秤
J37nB400_p0769a30║只這無星秤，權來無少剩，重輕定不差，纖洪持較盡。
J37nB400_p0769b01║格外展經綸，掌中舒妙勝，一擲兩頭平，凡聖從茲罄。
J37nB400_p0769b02║無根樹
J37nB400_p0769b03║只這無根樹，扶疏難比喻，常時自芬芳，多劫披霜露。
J37nB400_p0769b04║堪作大陰涼，切忌識情妒，沒量信施為，何須用回互。
J37nB400_p0769b05║無底缽
J37nB400_p0769b06║只這無底缽，應用儘周闊，托出最風流，尋常空豁豁。
J37nB400_p0769b07║家私誰不美？滯貨應須脫，擲向大街頭，有誰能解奪？
J37nB400_p0769b08║無底船
J37nB400_p0769b09║只這無底船，悠悠濟百川，煙波隨興轉，風月載清眠。
J37nB400_p0769b10║秋水滿天碧，蘆花舞棹玄，中流通無住，兩岸久俱捐。
J37nB400_p0769b11║無絃琴
J37nB400_p0769b12║只這無絃琴，善彈不露音，調高人罕識，韻古致微深。
J37nB400_p0769b13║點拂明非指，操持豈有心，不存玄妙解，始作罷琴吟。
J37nB400_p0769b14║無鬚鎖
J37nB400_p0769b15║只這無鬚鎖，目前總包褁，聖凡心鎖斷，語默盡皆可。
J37nB400_p0769b16║一竅透根源，渠今正是我，動容揚古路，山花開朵朵。
J37nB400_p0769b17║無孔笛
J37nB400_p0769b18║只這無孔笛，切忌隨聲覓，曲淡神情古，風高律呂密。
J37nB400_p0769b19║陽回天地春，瞥轉千年曆，脫體獲真聞，耳中元寂歷。
J37nB400_p0769b20║無孔鎚
J37nB400_p0769b21║只這無孔鎚，收放正相隨，殺活憑渠力，縱橫信爾為。
J37nB400_p0769b22║細看無稜縫，擬思涉險危，命根如未斷，徒自乞憐悲。
J37nB400_p0769b23║無縫塔
J37nB400_p0769b24║只這無縫塔，日月環周匝，雖然沒量寬，恰與身相合。
J37nB400_p0769b25║對面雲浮浮，繞簷風颯颯，逢入來借樣，闌胸與一蹋。
J37nB400_p0769b26║無底籃
J37nB400_p0769b27║只這無底籃，提出倩誰擔，斃鼻盛將活，頑皮不用探。
J37nB400_p0769b28║大開方便濟，休作等閑談，掛在蛟龍閣，行人作指南。
J37nB400_p0769b29║像讚
J37nB400_p0769b30║為慧上人題佛祖像讚
J37nB400_p0769c01║枝繁本茂，源遠流長，此圖儼然，百世傳芳。曰佛曰祖，
J37nB400_p0769c02║覿面堂堂，正法眼藏，爐炭鑊湯。妙峰水目，大小廝當，
J37nB400_p0769c03║遺斯影像，卓豎空幢。天台菴主，赤手方將，插草以供，
J37nB400_p0769c04║報德你昌。咄咄！滅眼瞎驢，隊隊高強，欲讚成罵，唾又
J37nB400_p0769c05║何妨？慧雲大德，好自收藏。
J37nB400_p0769c06║僧奉觀音大士像乞讚，師援筆書曰
J37nB400_p0769c07║大士真慈，覿面無諱，東村雞啼，西鄰犬吠。處處解脫，
J37nB400_p0769c08║頭頭無畏，悲滿十虛，迥然絕對。唯此普門，真常不昧，
J37nB400_p0769c09║露柱醒醒，燈籠瞌睡。一擊忘所知，桃紅柳還翠，二十
J37nB400_p0769c10║五圓通，我師為上最。咦！禪不可須臾離，瞻之仰之常
J37nB400_p0769c11║頂戴。
J37nB400_p0769c12║野愚禪師真讚
J37nB400_p0769c13║唯吾師祖，王者氣相，佛祖門中，出將入相。臨濟德山，
J37nB400_p0769c14║逢之不讓，不涉門庭，用超宗匠。自覺肖孫，寫真供養，
J37nB400_p0769c15║蘊欲讚之，出言成謗。
J37nB400_p0769c16║開峰本師密老和尚
J37nB400_p0769c17║此老無狀，走在紙上，漏逗不少，好與痛棒。吐舌低聲
J37nB400_p0769c18║曰：吁！者是開峰密和尚的模樣，獅象叢中出一頭，龍
J37nB400_p0769c19║蛇陣上誰敢撞？佛祖見而含羞，天魔聞之膽喪，穿人
J37nB400_p0769c20║鼻孔不用純，倒嶽傾湫一條棒。今日遇著滅眼之逆
J37nB400_p0769c21║兒，明月清風為供養。
J37nB400_p0769c22║丈雪和尚
J37nB400_p0769c23║以手指像曰：「這員老禿，西川古佛，昭覺重開，圓悟再
J37nB400_p0769c24║出。腦後見腮，頂門無骨，口似血盆，牙如劍樹。惡辣汪
J37nB400_p0769c25║洋，臭煙蓬勃，正好活埋，姑存此幅。」
J37nB400_p0769c26║自贊
J37nB400_p0769c27║這箇粗漢，描他作麼？名喚學蘊，一無所蘊；道號知空，
J37nB400_p0769c28║一無所空。每每誑惑同流，狂言不少。說大海水，深不
J37nB400_p0769c29║過膝；道太虛空，高不過頂。不解機用，指東說西。惱人
J37nB400_p0769c30║念佛參禪，笑人建德立功。這般行逕，輒顛輒風。修長
J37nB400_p0770a01║老承你畫他來，只好擲在火爐中。
J37nB400_p0770a02║又（凌雲寺請）
J37nB400_p0770a03║咄！這箇臭阿師，無慚亦無愧。板齒上生毛，耳聃裏絕
J37nB400_p0770a04║對。到處濫膺恭敬，佛法全然不會。無卓鎚之福，有湧
J37nB400_p0770a05║泉之費。終日袖手嘴都盧，常時開眼打瞌睡。人天隊
J37nB400_p0770a06║裏難容他，勞諸大師錯相為。拈椎豎拂的樣兒，正是
J37nB400_p0770a07║今日登壇箇箇會。看今朝，何祥瑞？中秋月更明，重九
J37nB400_p0770a08║菊花媚。
J37nB400_p0770a09║又（昭昭禪人請）
J37nB400_p0770a10║這箇村僧，鬚髮不除，煩惱不斷，住九台山，全無識見，
J37nB400_p0770a11║說顛倒話，放不妨箭。為甚如此？只因冷地嚙寒冰，忽
J37nB400_p0770a12║然撞破娘生面，從此惡發不近情，招他怪罵不知厭。
J37nB400_p0770a13║鼻竅露雙孔，眉稜威一片，任麼的行藏，要做臨濟之
J37nB400_p0770a14║兒孫，驢年鴨歲未夢見。喝一喝，云：「探竿引草，金剛王
J37nB400_p0770a15║劍。」
J37nB400_p0770a16║又
J37nB400_p0770a17║這箇老禿，不解修福。懸著羊頭，卻賣狗肉。口面慈悲，
J37nB400_p0770a18║心裏甚毒。自不知羞，猶嫌古佛。顛三倒四，無拘無束。
J37nB400_p0770a19║老不歇心，城市出入。惑人供養，瞎人眼目。鬚髮不除，
J37nB400_p0770a20║何異於俗。身雖未死，先墮地獄。咄！六六三十六，笑者
J37nB400_p0770a21║笑兮哭者哭。
J37nB400_p0770a22║又（題行樂圖）
J37nB400_p0770a23║几几騰騰坐九台，恰如死了未曾埋。山河大地咸知
J37nB400_p0770a24║己，那事何曾夢見來。
J37nB400_p0770a25║又
J37nB400_p0770a26║水邊林下漫逍遙，廓落癡憨若野樵。為愛青山開兩
J37nB400_p0770a27║眼，松風颯颯耳邊饒。畫來紙上成何狀，海天空廓月
J37nB400_p0770a28║喬喬。
J37nB400_p0770a29║忌晨拈香
J37nB400_p0770a30║臘月初九日，開峰密老和尚忌晨，懸真設供。師以左
J37nB400_p0770b01║手拈香曰：「雲騰至雨。」以右手拈香曰：「露結為霜。」左右
J37nB400_p0770b02║兩手相叉曰：「吽！吽！」豎拂子顧視云：「鞭起泥牛吼太虛，
J37nB400_p0770b03║誰知甘露毒於砒？一回舉著一回苦，橫身北斗臥須
J37nB400_p0770b04║彌。咦！者老和尚當時承兩番惡札逼我太煞，只今遺
J37nB400_p0770b05║恨難雪，且道今日焚香把盞是報恩耶？是雪恨耶？爾
J37nB400_p0770b06║等諸人知麼？」眾嘿，師良久云：「到此恩讎難辯別，兩行
J37nB400_p0770b07║珠淚濕衣裙。」
J37nB400_p0770b08║又
J37nB400_p0770b09║「僉云：昨日臘月八日是釋迦世尊悟道之晨，今日腊
J37nB400_p0770b10║月初九是本師上密下行大和尚涅盤之日。不肖兒
J37nB400_p0770b11║無以陳獻，唯有一缽粗米飯、一盞白水羹、一片枯柴
J37nB400_p0770b12║香為恭為敬，聊表仁義之道，惟師慈鑑可乎？師生平
J37nB400_p0770b13║只以一條斷貫繩釣撼海鯤鯨，用一枝折柱杖擒靠
J37nB400_p0770b14║山猛虎，文殊引前、普賢據後，推三世如來於大光明
J37nB400_p0770b15║藏中、扶歷代祖師於十字街頭，今日卻在不肖之拂
J37nB400_p0770b16║子頭上放大光明，照天照地，不肖兒向紅爐烈焰中
J37nB400_p0770b17║著塊生煤，汪洋海裏駕葉偏舟去也。且道如何是大
J37nB400_p0770b18║洋海裏的事？」良久，以拂子作搖擄勢，云：「移舟諳水脈，
J37nB400_p0770b19║舉掉別波瀾。如何是烈焰中生煤聻？」喝一喝，云：「伏惟
J37nB400_p0770b20║尚享。」轉身，云：「適來觸犯尊顏，伏惟珍重。」
J37nB400_p0770b21║寄開峰影堂
J37nB400_p0770b22║九臺遙望鴈回峰，千里南雲咫尺中，屈情未雪成遺
J37nB400_p0770b23║恨，淚把香薪炬鼎中。
J37nB400_p0770b24║回鴈峰高人盡仰，南雲道脈遍中州，惟兒不肖栖巖
J37nB400_p0770b25║寶，計較未成已白頭。
J37nB400_p0770b26║庚戌春，於水目掃塔。師舉坐具云：「塞處非障礙，通處
J37nB400_p0770b27║沒虛空，儼然舊面目，明月與清風。一回相見一回感，
J37nB400_p0770b28║進前退後總不中。恭惟
J37nB400_p0770b29║得戒恩師上無下住大和尚窣堵之前，不肖徒蘊，聊
J37nB400_p0770b30║此一瓣，爇向碧落大空，亦任香雲舞鳳騰龍，觸著鼻
J37nB400_p0770c01║孔，萬象森羅齊立，下風撾動堂前鼓，誰識者鼕鼕。」
J37nB400_p0770c02║為雞足悉檀方丈法潤禪師起棺。師卓拄杖一下，大
J37nB400_p0770c03║喝一喝，以拄杖指棺曰：「華首峰前浩浩春，今朝電急
J37nB400_p0770c04║落星辰，請公直踏無生路，驀直逍遙莫顧人。」以拄杖
J37nB400_p0770c05║擊棺一下，云：「起。」
J37nB400_p0770c06║雜著
J37nB400_p0770c07║擬寒山詩六首
J37nB400_p0770c08║如來有明誨，智者敢毫昧，若違毘奈耶，管取人魔隊。
J37nB400_p0770c09║外資清白談，內留諸欲愛，刻糞作栴檀，圖將心力廢。
J37nB400_p0770c10║達空執撥無，弗覺目之睞，殃禍暗裏臻，細行亦何在。
J37nB400_p0770c11║世風多偃蹇，僉言都不礙，常憶永嘉師，不食钁頭菜。
J37nB400_p0770c12║二
J37nB400_p0770c13║一宅六弟兄，所司各不同，門戶雖有別，就裏卻相通。
J37nB400_p0770c14║唯有最小弟，媸媸而俠兇，時時愛淫殺，帶累阿家翁。
J37nB400_p0770c15║我今識得汝，慎勿妄忪忪，若順我調伏，即便以相容。
J37nB400_p0770c16║去就不無理，率爾合真空，五八歸圓照，不落有為功。
J37nB400_p0770c17║三
J37nB400_p0770c18║博學謂之聞，絕學謂之鄰，若要切實會，學解總非真。
J37nB400_p0770c19║愚者滯言語，聰者墮見聞，破此一具關，處處得相親。
J37nB400_p0770c20║不見香嚴老，智辯已過人，溈山輕把住，窘窘莫能伸。
J37nB400_p0770c21║奮極都屏卻，擊竹始通津，自從破產後，家私日日新。
J37nB400_p0770c22║四
J37nB400_p0770c23║常思往哲言，一一膏肓藥，至道本非難，卻因揀擇縛。
J37nB400_p0770c24║進退擬思量，動之便成瘧，轉急復轉遲，縱之而綽約。
J37nB400_p0770c25║若要得相應，一切都放卻，離心意識參，出凡聖路學。
J37nB400_p0770c26║擘面揮一掌，休道我發惡，不見西國人，穿耳復袒膊。
J37nB400_p0770c27║五
J37nB400_p0770c28║胸中無冰炭，箇是了事漢，天地與同根，虛空沒兩段。
J37nB400_p0770c29║去住豁隨緣，逍遙乎一貫，息機歸寂然，見聞二俱泮。
J37nB400_p0770c30║處世若無世，於物不生慢，背後絕譏毀，對面沒稱讚。
J37nB400_p0771a01║跏趺坐石頭，一則閒公案，是時持缽回，等閒不炊爨。
J37nB400_p0771a02║六
J37nB400_p0771a03║三教端明正，古今尊至聖，治國與治心，一一任游泳。
J37nB400_p0771a04║異域道相通，諸夏匪不敬，慈仁燮大綱，靜極而證性。
J37nB400_p0771a05║去俗入芳筵，尸祝天地命，衣缽嗣真傳，顏曾與思孟。
J37nB400_p0771a06║德山臨濟儔，冷澹骨俱硬，開士古家風，全提秉正令。
J37nB400_p0771a07║六言
J37nB400_p0771a08║我為少室兒孫，心印曹溪嫡旨，來向人間混跡，何勞
J37nB400_p0771a09║覓他終始。
J37nB400_p0771a10║客寓不拘期限，有緣隨處為家，看他浮世茫昧，何如
J37nB400_p0771a11║冷淡生涯。
J37nB400_p0771a12║百歲如駒過隙，何須定計求長，適今那管明日，一飽
J37nB400_p0771a13║橫眠草堂。
J37nB400_p0771a14║天地自有真氣，何勞妄想思惟，梅花若非傲骨，翠竹
J37nB400_p0771a15║蚤被霜摧。
J37nB400_p0771a16║活潑之機日用，莫能取捨將來，形山藏其至寶，阿誰
J37nB400_p0771a17║頓釋疑猜。
J37nB400_p0771a18║面前無人等待，此間幸有泉幽，蒲團放之餘地，一日
J37nB400_p0771a19║可當千秋。
J37nB400_p0771a20║先天之理無形，率性返觀自神，瞬日揚眉示眾，惱人
J37nB400_p0771a21║不顧家珍。
J37nB400_p0771a22║我遊佛祖門逕，豈從人世安排，飯罷梯雲步石，莓苔
J37nB400_p0771a23║踏破歸來。
J37nB400_p0771a24║百草頭邊祖意，太虛空裏無禪，振威一喝聾耳，吐舌
J37nB400_p0771a25║方驚廓然。
J37nB400_p0771a26║題壁
J37nB400_p0771a27║來往此山裏，已今三十年，不知城市事，只愛高枕眠。
J37nB400_p0771a28║論道道非識，云禪禪不參，虛空原無縫，昨夜乞予拳。
J37nB400_p0771a29║臺山吟十首
J37nB400_p0771a30║馬龍河上路迢迢，山也瀟瀟，水也瀟瀟。剎竿迥迥插
J37nB400_p0771b01║雲霄，風旛飄飄，那有塵囂。松杉萬箇繞僧寮，梵響如
J37nB400_p0771b02║潮，鐘鼓嘹嘹。靈機觸目日昭昭，不用指標，卻露指標。
J37nB400_p0771b03║二
J37nB400_p0771b04║就水鄰郊闢小岑，漁也相尋，牧也相尋。剎竿纔豎號
J37nB400_p0771b05║禪林，竹木森森，花草深深。明明竺土大僊心，覓箇知
J37nB400_p0771b06║音，孰是知音？隔江招手莫沉吟，放任於今，收在於今。
J37nB400_p0771b07║三
J37nB400_p0771b08║東風昨夜破梅腮，頓釋疑猜，也甚奇哉。端坐偶然遇
J37nB400_p0771b09║善財，大笑幾回，痛哭幾回。歷劫茫茫今泰來，寶藏豁
J37nB400_p0771b10║開，目在懷開。天南地北任徘徊，岡道無鎚，已露囊鎚。
J37nB400_p0771b11║四
J37nB400_p0771b12║道人無事罣心頭，太虛絕儔，萬象同遊。天地寥寥一
J37nB400_p0771b13║葉舟，今亦悠悠，古亦悠悠。狂歌放達在林丘，衣破無
J37nB400_p0771b14║羞，絕粒無愁。終日灑灑漫隨流，不忮不求，真箇自由。
J37nB400_p0771b15║五
J37nB400_p0771b16║臺山深處藏藏拙，緣箇時節，正是時節。山山水水皆
J37nB400_p0771b17║俊傑，花也漏泄，鳥也漏泄。無端伸出廣長舌，松風切
J37nB400_p0771b18║切，松濤決決。菴裏老僧潛自悅，不因固拙，爭成此拙。
J37nB400_p0771b19║六
J37nB400_p0771b20║已生還如未生前，大塊綿綿，宇宙涓涓。可惜放過許
J37nB400_p0771b21║多年，說玅談玄，管內窺天。何如吟醉放高眠，聲色冷
J37nB400_p0771b22║然，不落言詮。風流灑灑似神仙，不住那邊，豈在這邊。
J37nB400_p0771b23║七
J37nB400_p0771b24║全聲全色入圓通，一道真空，萬聖皆同。觀音大士舊
J37nB400_p0771b25║家風，暮鼓韸韸，只這鼕鼕。本自圓成不涉功，處處無
J37nB400_p0771b26║蹤，妙辯難窮。若還擬議隔千峰，者裏失宗，何處覓蹤？
J37nB400_p0771b27║八
J37nB400_p0771b28║五蘊裂破絕封疆，體用雙彰，石女猖狂。山門騎殿入
J37nB400_p0771b29║僧堂，正好承當，莫不承當。掉頭驀直絕商量，籬菊黃
J37nB400_p0771b30║黃，嶺樹蒼蒼。文殊普賢大道場，橫也貞祥，豎也貞祥。
J37nB400_p0771c01║九
J37nB400_p0771c02║淨裸裸底沒可把，脫體瀟灑，才是瀟灑。下無鎚地上
J37nB400_p0771c03║無瓦，佛來也打，魔來也打。道者相逢口似啞，知之尚
J37nB400_p0771c04║寡，達之更寡。金毛獅子吼大野，風也權且，雨也權且。
J37nB400_p0771c05║十
J37nB400_p0771c06║離名離相露堂堂，明也昭彰，暗也昭彰。萬象森羅日
J37nB400_p0771c07║舉揚，煙水茫茫，日月重光。波斯上樹笑郎當，寒宿列
J37nB400_p0771c08║張，露結為霜。廓寥寥宇宙洪荒，不是道場，孰是道場？
J37nB400_p0771c09║臺山隱居歌
J37nB400_p0771c10║萬山深處山突兀，簇簇峰如盤中粟，九臺矗上青雲
J37nB400_p0771c11║端，滿月臺開光昱昱。門前水抱馬龍河，峰頂雲朝獅
J37nB400_p0771c12║子窟，往來踏破一蹊苔，丁丁伐殘半林木。長廊古殿
J37nB400_p0771c13║老頭陀，晨鐘暮鼓傳空谷，拈香擇火自分明，種田博
J37nB400_p0771c14║飯家常穆。渡河香象截流機，露地白牛忘去住，池塘
J37nB400_p0771c15║春草日芬芳，谿嶺風光隨時育。不待病僧頻啟口，滿
J37nB400_p0771c16║耳滿眼先分付，夏日林間暑氣微，不用湯泉數數沐。
J37nB400_p0771c17║得意熏風自南來，暢我門前松與竹，梨棗熟時正當
J37nB400_p0771c18║秋，霜侵砌畔幾叢菊。草色茫茫一片黃，野鶴日來峰
J37nB400_p0771c19║頂宿，嚴冬落葉好煨爐，畏冷衣麻復依槲。推倒庭際
J37nB400_p0771c20║雪獅兒，誰和曹溪那一曲？不須舞袖與登壇，直捷機
J37nB400_p0771c21║關豈曾辱？少林古致尚儼然，庭前柏子猶馥郁，擎叉
J37nB400_p0771c22║打地懶施為，密用縱橫只一拂。我也無道與人譚，我
J37nB400_p0771c23║也無書倩人讀，唯知日食夜安眠，四序隨他自往復。
J37nB400_p0771c24║　　　門人通檀等仝捐資敬刻
J37nB400_p0771c25║本師和尚語錄二卷，附藏流通。已結般若之緣，早悟
J37nB400_p0771c26║　無生之旨。祈老身康健，福壽雲臻，見聞展閱，同登
J37nB400_p0771c27║　彼岸吉祥如意者。　時
J37nB400_p0771c28║康熙二十九年菊月　　日之吉，台山宗燈謹識。
J37nB400_p0771c29║
J37nB400_p0771c30║知空禪師語錄卷下　板存嘉興府楞嚴寺流通