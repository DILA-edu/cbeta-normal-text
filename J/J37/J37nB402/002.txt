J37nB402_p0791a01║法柱棟禪師語錄卷下
J37nB402_p0791a02║嗣法門人（慧昇集　慧渠編　慧岱錄）
J37nB402_p0791a03║機緣
J37nB402_p0791a04║僧問：「如何是浦峰境？」師云：「千竿修竹參差綠，掃月披
J37nB402_p0791a05║風透碧天。」曰：「如何是境中人？」師云：「娥眉潭底秦時月，
J37nB402_p0791a06║突出山僧拄杖頭。」僧擬議，師拈拂子便打。
J37nB402_p0791a07║僧問：「如何是佛？」師云：「我若向汝說，汝還信得及麼？」曰：
J37nB402_p0791a08║「學人不信，爭肯禮拜和尚？」師云：「浦峰拄杖今日不開
J37nB402_p0791a09║封。」曰：「乞和尚慈悲。」師云：「情知汝不信。」僧擬開口，師云：
J37nB402_p0791a10║「可知道。」
J37nB402_p0791a11║僧問：「西來的的大意，乞師指示。」師云：「喫飯也未？」曰：「喫
J37nB402_p0791a12║也。」師云：「江頭擔柴去。」
J37nB402_p0791a13║貝子王參，問：「如何是明心句？」師云：「胡來胡現，漢來漢
J37nB402_p0791a14║現。」王曰：「本命元辰又在甚麼處？」師顧侍者云：「捧茶來
J37nB402_p0791a15║與大王喫。」
J37nB402_p0791a16║張居士問：「弟子特來，未審和尚將什麼管待？」師云：「滿
J37nB402_p0791a17║盤栗棘蓬。」士擬開口，師云：「吞吐不下麼？」士無語，師云：
J37nB402_p0791a18║「莫道山僧無管待。」
J37nB402_p0791a19║法語
J37nB402_p0791a20║示斷疑智禪人
J37nB402_p0791a21║「十二時中不依倚一物，由是教乘家活計，未為衲僧
J37nB402_p0791a22║極則。若是個沒量漢，直須透頂透底始得。智闍黎於
J37nB402_p0791a23║此依先師有年，勤劬弗怠，山僧繼席亦不憚勞。蓋因
J37nB402_p0791a24║操履真實，識見不群，行業純熟，腳跟穩貼，縱橫自在，
J37nB402_p0791a25║收放自由，誠不負出家操道之苦志也。珍重。」
J37nB402_p0791a26║示佛旨最禪人
J37nB402_p0791a27║「學佛祖大道，只貴腳跟穩當，如靠一座須彌山相似，
J37nB402_p0791a28║內不見有根塵，外不見有凡聖，觀三世平等，一道清
J37nB402_p0791a29║虛。如此日益日新，久久操煉，時節到來，心花發現，如
J37nB402_p0791a30║推門落曰，始知者個消息，弗從人得，本自現成。吾其
J37nB402_p0791b01║勉之。」
J37nB402_p0791b02║示偈
J37nB402_p0791b03║示淨參純禪人
J37nB402_p0791b04║參禪貴要自心堅，勿逐痴狂入鬧闌，十二時中如會
J37nB402_p0791b05║得，高高心月照無邊。
J37nB402_p0791b06║示鑑遐昱禪人
J37nB402_p0791b07║此事拈來沒甚奇，直教用力發真疑，一朝黑漆桶底
J37nB402_p0791b08║脫，須信珠藏內裏衣。
J37nB402_p0791b09║示大寂定禪人
J37nB402_p0791b10║大寂定中非有言，太虛無物自如然，若知者個真消
J37nB402_p0791b11║息，任爾施為遍大千。
J37nB402_p0791b12║示僧遊方
J37nB402_p0791b13║大道無分西與東，布毛舉起事難通，臨行囑汝無多
J37nB402_p0791b14║句，緊俏草鞋莫放鬆。
J37nB402_p0791b15║示哲彬禪人看楞嚴經
J37nB402_p0791b16║饑則餐兮倦則眠，只因早已悟楞嚴，八還見處非真
J37nB402_p0791b17║見，七處心通意了然。
J37nB402_p0791b18║示崇鑑晟禪人三上明山
J37nB402_p0791b19║三上明山不覆藏，一朝瞥地始承當，橫吹鐵笛千峰
J37nB402_p0791b20║外，乾屎橛拈遍界香。
J37nB402_p0791b21║示德融忍禪人
J37nB402_p0791b22║阜上清風入竹林，谿間明月照幽深，輕舟漁父將垂
J37nB402_p0791b23║釣，驚起獰龍出海門。
J37nB402_p0791b24║示巨耀烜禪人
J37nB402_p0791b25║塵網脫開便是禪，鋤頭只把掘心田，忽然水到池成
J37nB402_p0791b26║處，徹底從前一貫穿。
J37nB402_p0791b27║示古徹清禪人
J37nB402_p0791b28║大道寥寥達者稀，高人踏著便知機，杖頭指出金剛
J37nB402_p0791b29║眼，萬古晴空絕點翳。
J37nB402_p0791b30║示中山岱禪人
J37nB402_p0791c01║九歲辭親志出家，慇懃學道植靈芽，根深蒂固枝榮
J37nB402_p0791c02║茂，覆蔭人天五葉花。
J37nB402_p0791c03║示大智愚禪人
J37nB402_p0791c04║韶光暗度鬢霜班，松老雲深鶴自閒，悟徹曹谿流水
J37nB402_p0791c05║韻，本來何處異真顏。
J37nB402_p0791c06║示志潔瑛禪人
J37nB402_p0791c07║青山花綻洩真機，匝地週天一段奇，珍重常人腳底
J37nB402_p0791c08║事，鐵鞋踏破了無疑。
J37nB402_p0791c09║示也菴構禪人
J37nB402_p0791c10║祖父門庭不易持，兒孫相繼正斯時，破沙盆子扶將
J37nB402_p0791c11║起，道化寰區當爾為。
J37nB402_p0791c12║示破空麗孫
J37nB402_p0791c13║雲門餅子趙州茶，喫著通身現爪牙，哮吼一聲驚宇
J37nB402_p0791c14║宙，寰中獨踞驗龍蛇。
J37nB402_p0791c15║示碧輝明禪人
J37nB402_p0791c16║搬柴運水總神通，奮力提持莫放鬆，一日打穿漆桶
J37nB402_p0791c17║底，徹頭徹尾露真空。
J37nB402_p0791c18║示宗鏡覺禪人
J37nB402_p0791c19║去去來來心未休，擔囊負缽翫山頭，有時行到水窮
J37nB402_p0791c20║處，始覺騎牛更覓牛。
J37nB402_p0791c21║示涵輝清孫
J37nB402_p0791c22║碧天日朗淨涵輝，性地涵輝塵不依，鑑地輝天施大
J37nB402_p0791c23║用，拏龍捉虎顯全機。
J37nB402_p0791c24║示學智禪人持法華經
J37nB402_p0791c25║念念無私轉法華，須知火宅駕三車，一門超出無岐
J37nB402_p0791c26║路，寶所分明是我家。
J37nB402_p0791c27║示李居士持法華經
J37nB402_p0791c28║法華轉得自心堅，日用尋常無間然，念去念來無念
J37nB402_p0791c29║念，明珠衣裏綻金蓮。
J37nB402_p0791c30║示不退勇禪人
J37nB402_p0792a01║勇向前行不退時，吹毛寶劍奮提持，任是佛魔難住
J37nB402_p0792a02║足，機用超群始是奇。
J37nB402_p0792a03║示佛觀禪德
J37nB402_p0792a04║蒲團坐破乾坤小，拄杖懸來日月明，汝問神通併妙
J37nB402_p0792a05║用，又是將眉眼上橫。
J37nB402_p0792a06║示破雲▆法孫
J37nB402_p0792a07║大庾嶺頭提不起，今日闍黎已獲披，會得趙州洗缽
J37nB402_p0792a08║意，衣珠燦爛古今輝。
J37nB402_p0792a09║示恒杲霖禪德
J37nB402_p0792a10║即心即佛盤珠走，非佛非心珠走盤，若是兩頭俱坐
J37nB402_p0792a11║斷，紅爐片片雪花鮮。
J37nB402_p0792a12║示恒高輝禪德
J37nB402_p0792a13║心忘情絕迥無依，觸著方知底事奇，金毛出窟群狐
J37nB402_p0792a14║遁，縱橫妙用復何疑。
J37nB402_p0792a15║示靈璧文禪人
J37nB402_p0792a16║實處是虛虛處實，逆來順去明端的，直須除卻句中
J37nB402_p0792a17║玄，管教出人一頭地。
J37nB402_p0792a18║示智潭池沙彌
J37nB402_p0792a19║小小沙彌志氣昂，依師學道越尋常，一朝徹見娘生
J37nB402_p0792a20║面，紹祖傳芳祝我香。
J37nB402_p0792a21║示大賢尼
J37nB402_p0792a22║念頭把定莫他遊，十二時中惺惺求，徹見娘生真面
J37nB402_p0792a23║目，拈來法法悉能週。
J37nB402_p0792a24║示碩菴俊孫
J37nB402_p0792a25║割愛辭親到浦峰，隨師受業繼師宗，從頭徹尾成一
J37nB402_p0792a26║貫，所向龍從虎亦從。
J37nB402_p0792a27║示碧峰舁孫
J37nB402_p0792a28║萬花開放暮春天，鳥語松風唱道玄，珍重汝歸休放
J37nB402_p0792a29║過，勤劬努力種心田。
J37nB402_p0792a30║示慶生芳孫
J37nB402_p0792b01║山自幽兮水自清，鳥鳴泉響弄琴音，聲聲自合無生
J37nB402_p0792b02║旨，揭露真機等現成。
J37nB402_p0792b03║示美菴彥孫
J37nB402_p0792b04║爾問西來意若何，老僧口謇怕言多，青山綠水無施
J37nB402_p0792b05║說，歷歷明明會也麼。
J37nB402_p0792b06║示旭菴暉孫
J37nB402_p0792b07║父子同來入此山，一翻猛力闢荒田，清風明月堪為
J37nB402_p0792b08║伴，雲去雲來得自然。
J37nB402_p0792b09║示印文策典座
J37nB402_p0792b10║三千公案止啼葉，八萬行門心外訣，但住自家無相
J37nB402_p0792b11║位，能超一切諸功德。
J37nB402_p0792b12║示佛果王居士
J37nB402_p0792b13║忙閒動靜未曾迷，貴在當人㘞地奇，一句無私重道
J37nB402_p0792b14║破，如如不動應來機。
J37nB402_p0792b15║示堪輿朱居士
J37nB402_p0792b16║高觀曠覽審來蹤，掌握陰陽造化功，試問陰陽不屬
J37nB402_p0792b17║地，從何下手覓真龍？華▆。
J37nB402_p0792b18║示裁縫張朝銓
J37nB402_p0792b19║幾片青黃赤白雲，無情鐵剪巧裁陳，就中任爾分長
J37nB402_p0792b20║短，爭識穿鍼引線人。
J37nB402_p0792b21║壽良臣姚居士
J37nB402_p0792b22║水自清兮山自秀，滿庭黃菊增榮茂，拈來慶祝老維
J37nB402_p0792b23║摩，永證金剛無量壽。
J37nB402_p0792b24║壽賓實姚居士
J37nB402_p0792b25║林巒紫氣靄春風，鳥噪玄音花笑容，聞見古今元不
J37nB402_p0792b26║異，長生消息在其中。
J37nB402_p0792b27║壽佛演法大德
J37nB402_p0792b28║桂樹森森妙體彰，金風拂拂吐清香，當陽指出上人
J37nB402_p0792b29║事，壽同天地永昌昌。
J37nB402_p0792b30║贈天祥禎長老
J37nB402_p0792c01║出窟金獅露爪牙，全威高步踏雲霞，千妖百怪潛蹤
J37nB402_p0792c02║跡，鳳子龍兒任捉挐。
J37nB402_p0792c03║贈碧巖渠長老
J37nB402_p0792c04║浦峰一脈屬兒曹，祖令全提正眼高，任是獰龍歸足
J37nB402_p0792c05║底，燈傳奕世啟英豪。
J37nB402_p0792c06║送秩臣姚學彥赴試
J37nB402_p0792c07║桃開浪煖仲春時，花雨飛飛點翠枝，最喜風雲剛際
J37nB402_p0792c08║會，錦鱗得意躍龍墀。
J37nB402_p0792c09║秋日登大朝山訪淨光老宿
J37nB402_p0792c10║層巒筆削亙長空，嶮巇斜封曲徑通，策杖登臨方日
J37nB402_p0792c11║午，青雲捧出白頭翁。
J37nB402_p0792c12║偕人龍唐文學坐敘次韻
J37nB402_p0792c13║霧斂風清天霽䨑，尋幽仙子過橋西，山間鳥語分明
J37nB402_p0792c14║道，勿逐聲香帶水泥。
J37nB402_p0792c15║送尚玉姚文學
J37nB402_p0792c16║儒稱君子獨公賢，道脈淵源一貫傳，試問當人腳底
J37nB402_p0792c17║事，行行穩步御階前。
J37nB402_p0792c18║祈雨拈香口占
J37nB402_p0792c19║爐熱栴檀香一橛，騰騰瑞氣沖天闕，龍王驚起怒風
J37nB402_p0792c20║雷，直得滂沱降不歇。
J37nB402_p0792c21║師瘧疾口占
J37nB402_p0792c22║寒熱兩重相鬥侵，是何神鬼是何精？杖頭擊碎渾無
J37nB402_p0792c23║物，暑往寒來任變更。
J37nB402_p0792c24║黔陽邑大綸向文學再晤次韻（公諱于經）
J37nB402_p0792c25║本來無物洗何塵，結個茅廬遠世名，惟喜青雲佳客
J37nB402_p0792c26║至，擎杯且敘舊時情。
J37nB402_p0792c27║春日野朢
J37nB402_p0792c28║遠眺谿山翠欲流，俄驚春色上林丘，紅紅白白爭時
J37nB402_p0792c29║艷，誰識乾坤造化由。
J37nB402_p0792c30║夜坐閱指月錄
J37nB402_p0793a01║明燈靜夜坐窗前，展卷頻頻見昔賢，看到德山不語
J37nB402_p0793a02║處，者回親證祖師禪。
J37nB402_p0793a03║山堂閒坐三首
J37nB402_p0793a04║贏得餘閒寄艸堂，藤蘿鋪徑鹿為床，柴門盡日未常
J37nB402_p0793a05║掩，風自來兮花自香。
J37nB402_p0793a06║柴門無鎖有雲封，古徑蒼苔少客蹤，日出黃蜂穿菊
J37nB402_p0793a07║裏，夜來明月到窗中。
J37nB402_p0793a08║古澗層巒碧樹林，潺潺流水演玄音，晚風相送鴉歸
J37nB402_p0793a09║去，物外閒僧臥白雲。
J37nB402_p0793a10║葵花
J37nB402_p0793a11║瑤臺花放澹煙輕，品冠群芳一段清，傲骨不隨風力
J37nB402_p0793a12║轉，丹心惟向日中傾。
J37nB402_p0793a13║懷友
J37nB402_p0793a14║寥寥飄泊兩心同，悵朢雲山砌幾重，此夜幽窗成獨
J37nB402_p0793a15║坐，舉頭唯見月華濃。
J37nB402_p0793a16║詠竹四首
J37nB402_p0793a17║龍班鳳尾節交疏，正氣森森入畫圓，一段風高標雅
J37nB402_p0793a18║致，肯隨蒲柳遍皇都。
J37nB402_p0793a19║幾經霜雪幾經春，弄月吟風數玉莖，不是一翻高直
J37nB402_p0793a20║節，那能消受歲寒情。
J37nB402_p0793a21║▆田卓出綠莖莖，幾易春秋未變心，節操至今唯爾
J37nB402_p0793a22║重，清高千古蔭叢林。
J37nB402_p0793a23║秀發根頭意氣長，從來不畏雪風霜，雖無桃李爭妍
J37nB402_p0793a24║色，幸有清標壓海棠。
J37nB402_p0793a25║雨後野眺
J37nB402_p0793a26║雲開石澗廋，風定竹林幽，目斷清江遠，漁舟泊岸頭。
J37nB402_p0793a27║雨中朢鴈塔寺
J37nB402_p0793a28║四際空濛雨，煙霄接地叢，應知山有寺，只在白雲中。
J37nB402_p0793a29║宿香山寺
J37nB402_p0793a30║香山留寺古，翠竹倚欄柵，夜靜無燈火，持經對月看。
J37nB402_p0793b01║贈如初上座
J37nB402_p0793b02║浦峰放一箭，直射九重殿，龍象都收伏，逢人穿鼻而。
J37nB402_p0793b03║雜偈
J37nB402_p0793b04║山居十三首
J37nB402_p0793b05║年來懶與世奔躔，縛個茅廬傍岳巔，離相不拘佛聖
J37nB402_p0793b06║戒，無心慵論祖師禪。林間修竹雲鋪衲，澗底擔泉月
J37nB402_p0793b07║滿肩，除卻現成公案外，難將別調寄名賢。
J37nB402_p0793b08║高枕松窗午夢微，覺來山靜客來稀，風生竹畔流清
J37nB402_p0793b09║韻，鳥語枝頭達上機。怪石藤蟠龍挂錦，奇峰霧靄豹
J37nB402_p0793b10║垂衣，分明一段天然趣，心眼開時幾個知。
J37nB402_p0793b11║山中無曆渾忘年，幾見明窗缺月圓，風透體寒嫌衲
J37nB402_p0793b12║薄，雪殘眼闊愛松堅。野雲出岫迷樵徑，幽鳥啣花入
J37nB402_p0793b13║洞天，曲路柴門人罕到，拈香擇火自消閒。
J37nB402_p0793b14║極目林巒春色彰，風吹花氣入簾香，脫胎竹筍參天
J37nB402_p0793b15║杖，倚壁藤蘿錦石床。報客杜鶻啼蜀魄，迷魂仙子夢
J37nB402_p0793b16║黃粱，勞勞世事如飛電，逐影迷頭空感傷。
J37nB402_p0793b17║萬慮潛消百不知，韜光泉石樂無為，刪藤刈草培清
J37nB402_p0793b18║舍，钁霧鋤雲種紫芝。火熟芋香思懶贊，山晴薇長想
J37nB402_p0793b19║夷齊，休將世念存毫髮，對境忘緣絕是非。
J37nB402_p0793b20║偶因客問山居意，我話幽棲不計年，嶺後栽松將合
J37nB402_p0793b21║抱，檻前插柳可垂肩。芒鞋腳底獰龍活，拄杖頭邊玉
J37nB402_p0793b22║兔懸，大道原來無指示，莫將往事污心田。
J37nB402_p0793b23║四壁崚𡾓綠樹彰，雨餘春色入虛堂，新荷水面連雲
J37nB402_p0793b24║翠，梅子枝頭帶露黃。座上懶將諸佛供，胸中直把萬
J37nB402_p0793b25║機忘，而今覷破勞生夢，水際泉聲風韻長。
J37nB402_p0793b26║萬壑煙雲一柄鋤，隨緣日作且安居，種松倚翠根宜
J37nB402_p0793b27║固，愛竹垂陰筍不除。性內有天須自覺，胸中無字向
J37nB402_p0793b28║人書，也知近代淳風易，世事何堪問古初。
J37nB402_p0793b29║懶把浮生花甲輪，惟於道樂守天真，半鐺石煮三更
J37nB402_p0793b30║月，一钁松裁四季春。佛法荒涼因世濫，人情寂寞為
J37nB402_p0793c01║廚貧，幾回笑傲孤峰頂，及第心空自主賓。
J37nB402_p0793c02║山居夜靜轉幽然，萬境空閒自在禪，黃葉供爐無宿
J37nB402_p0793c03║火，青香煨鼎有殘煙。一簾月色浮天外，半嶺松濤落
J37nB402_p0793c04║枕邊，滿耳盈眸非別物，幾多英俊被遮瞞。
J37nB402_p0793c05║攜將缽杖挂嵩巔，不學諸家五味禪，引水澆花清舍
J37nB402_p0793c06║外，開田種粟埜雲邊。名賢有意開三徑，野老無緣受
J37nB402_p0793c07║一廛，翻憶古今誰是侶？寒山拾得可同傳。
J37nB402_p0793c08║千峰影裏結蓬茅，一念無生萬慮消，性地廓然無草
J37nB402_p0793c09║穢，心田坦蕩絕塵囂。月臨霄漢磨天鏡，雲走長空識
J37nB402_p0793c10║錦袍，自是此身閒不徹，青山綠水任逍遙。
J37nB402_p0793c11║草閣玲瓏得自便，謾將石鼎煮寒泉，乾坤盡在杖頭
J37nB402_p0793c12║上，日月收歸缽底邊。花燦碧峰裝翠面，日穿疏壁照
J37nB402_p0793c13║寒肩，坦然萬籟咸俱寂，贏得風高物外閒。
J37nB402_p0793c14║登明山寶頂
J37nB402_p0793c15║峰高路古砌苔華，四顧春輝景物佳，雲澹天空明日
J37nB402_p0793c16║月，風馳草偃走龍蛇。林松點翠棲幽鳥，澗水流香帶
J37nB402_p0793c17║落花，採罷紫芝依石坐，逸情豈羨泛仙槎。
J37nB402_p0793c18║明山與友人夜坐惜別
J37nB402_p0793c19║爐香斷續晚鐘暹，冷露無聲溼翠微，素壁燈光浮琥
J37nB402_p0793c20║珀，疏簾月影映玻璃。花開別苑金風爽，鶴唳霜天雲
J37nB402_p0793c21║夢稀，話共知心唯此夕，江南江北兩依依。
J37nB402_p0793c22║除夕
J37nB402_p0793c23║自從浪跡走天涯，甲乙渾忘屈指推，乍見梅開春又
J37nB402_p0793c24║到，忽聞竹爆歲除來。老臨白髮添何易，時去黃金換
J37nB402_p0793c25║不回，珍重兩堂雲水客，一年好景付茶杯。
J37nB402_p0793c26║元旦發筆
J37nB402_p0793c27║東來曉日照山堂，兀坐齋頭世渾忘，爐內添香和案
J37nB402_p0793c28║煖，池中洗筆帶花香。簷前好鳥鳴生滅，檻外寒松較
J37nB402_p0793c29║短長，對境吟哦清興遠，少林公案豈囊藏。
J37nB402_p0793c30║春日尋芳
J37nB402_p0794a01║雲澹山空積翠深，杖藜緩步出幽林，雨餘青嶂煙嵐
J37nB402_p0794a02║重，水落寒潭日影沉。魚躍錦江波砌玉，風翻嫩柳葉
J37nB402_p0794a03║篩金，悠然一笑晴光好，無處山河不帶春。
J37nB402_p0794a04║題浦峰寺
J37nB402_p0794a05║蘭若巍峨宋帝封，明山秀水護重重，三更鳥宿凌雲
J37nB402_p0794a06║樹，五夜僧敲醒世鐘。幻夢須從空裏覺，道源宜向靜
J37nB402_p0794a07║中逢，大開爐韝鎔凡聖，祖印單傳正脈通。
J37nB402_p0794a08║參禪偈
J37nB402_p0794a09║參禪本要自心明，莫向他人行處尋，念起一絲眼著
J37nB402_p0794a10║楔，腹藏萬卷鏡蒙塵。家家戶透長安路，處處山含太
J37nB402_p0794a11║古春，撞遇虛空連架打，髑髏乾盡見天真。
J37nB402_p0794a12║麻陽邑侯陳公過訪次韻（公諱五典）
J37nB402_p0794a13║樹鎖蒼煙澗隔塵，蘿龕共坐雨花新，成仙作佛無多
J37nB402_p0794a14║體，治國齊家總一真。翰院文明傳道統，楚國善政布
J37nB402_p0794a15║慈因，佇聆丹詔登台輔，勿負靈山記莂誠。
J37nB402_p0794a16║贈宗慶昇上座
J37nB402_p0794a17║寥寥祖道繼今時，正眼弘通屬爾為，吹毛殺活勤摩
J37nB402_p0794a18║用，鉤釣拋垂莫浪施。摟碎兔𥥶狐穸種，奪來虎穴鳳
J37nB402_p0794a19║巢兒，聖恩聖德從斯報，此是吾家向上機。
J37nB402_p0794a20║午日二首
J37nB402_p0794a21║朱明日正照林端，徙倚樓臺對碧瀾，龜鼓頻催江上
J37nB402_p0794a22║酒，龍舟兢畫水中天。長吟玉偈逸情遠，滿泛霞觴客
J37nB402_p0794a23║興寬，彩繫五絲垂續命，風流不盡萬人歡。
J37nB402_p0794a24║佳節中天日正長，聲聲畫鼓落平江，朱樓酒重留人
J37nB402_p0794a25║醉，碧水舟輕鬥浪狂。吐火柘榴紅映彩，出波菡萏綠
J37nB402_p0794a26║生香，從來一味禪風別，香積頻頻發上方。
J37nB402_p0794a27║芭蕉
J37nB402_p0794a28║素質參天碧玉莖，橫拖青劍倚龍門，光浮古幹留雲
J37nB402_p0794a29║住，影覆苔寒絕鳥痕。晚抱麒麟和月臥，朝看蝴蝶弄
J37nB402_p0794a30║春晴，靈根鬱密超群品，未許時人取次論。
J37nB402_p0794b01║代友人一律
J37nB402_p0794b02║自歸酉水遠雲林，幾度逢春柳綻金，門外青山看是
J37nB402_p0794b03║舊，鏡中白髮鑑來新。半生書債餘閒少，百代興亡醉
J37nB402_p0794b04║夢深，遙憶故人湘浦隔，濡毫走墨一傳心。
J37nB402_p0794b05║中秋
J37nB402_p0794b06║誰將玉鏡挂蒼窮，一片清輝處處同，印破水天分上
J37nB402_p0794b07║下，移將花影轉西東。光臨狻兔成胎息，影射潛龍起
J37nB402_p0794b08║銳雄，萬里山河渾白晝，良宵誰不仰高風。
J37nB402_p0794b09║暮秋有感
J37nB402_p0794b10║兀坐江頭對落暉，風恬浪靜水聲微，深秋紅葉和霜
J37nB402_p0794b11║醉，薄暮黃花帶露肥。白髮誰驚催世夢，朱顏那省樂
J37nB402_p0794b12║閒機，乾坤否泰何堪論，我與青山絕是非。
J37nB402_p0794b13║代僧答文友
J37nB402_p0794b14║聖學貴心空，心空至理融，山川皆道用，草木盡文風。
J37nB402_p0794b15║室朗晴霞照，窗虛夜月通，毫端生瑞彩，直射斗牛宮。
J37nB402_p0794b16║贈隱者
J37nB402_p0794b17║結草雲林下，無腔曲自吟，彈琴音動指，作賦韻勞心。
J37nB402_p0794b18║竹逕苔痕溼，松庭積翠陰，山泉饒獨飲，誰與漫清纓。
J37nB402_p0794b19║象山值雪
J37nB402_p0794b20║誰把珠璣撒，谿山一色妍，蒼松成玉樹，古壁挂銀箋。
J37nB402_p0794b21║白象增雄峙，虯龍帶暮煙，圓明舒一鑑，處處兩花天。
J37nB402_p0794b22║舟中有感
J37nB402_p0794b23║飄泊寒江際，輕舟慢艣游，春晴開柳眼，雲懶臥山頭。
J37nB402_p0794b24║蝶夢花間醒，波光天外浮，問予何所似，坦蕩一沙鷗。
J37nB402_p0794b25║宿玄武宮
J37nB402_p0794b26║幾村青嶂外，一寺白雲中，貝葉翻明月，松風度晚鐘。
J37nB402_p0794b27║茶香忘客倦，枕墮得心空，夢斷煙霞裏，醒來日正東。
J37nB402_p0794b28║重經青蓮菴
J37nB402_p0794b29║此地我居先，溪通隱者泉，開窗迎白月，鑿沼種青蓮。
J37nB402_p0794b30║逕竹節無改，庭松老更堅，知君深院裏，別有洞中天。
J37nB402_p0794c01║中秋
J37nB402_p0794c02║一輪今夜滿，何處不圓明，影逐蟬光冷，香浮桂魄輕。
J37nB402_p0794c03║露珠連柏翠，潦水共天清，此景家家賞，誰人識暮晴。
J37nB402_p0794c04║菊花
J37nB402_p0794c05║群芳春兢艷，貴種別尋常，不逐炎涼變，還經歲月長。
J37nB402_p0794c06║清機凝玉露，翠色傲銀霜，自識陶潛後，逸名遍界香。
J37nB402_p0794c07║贈隱者
J37nB402_p0794c08║結廬人境外，盡日少塵鳴，澗杳猿聲度，林深鳥語穿。
J37nB402_p0794c09║樹搖青徑柳，花發玉池蓮，坐待熏風煖，支鐺煮瀑泉。
J37nB402_p0794c10║春日送別友人
J37nB402_p0794c11║谿山冰雪瘦，送客度平川，逕草鋪羅襦，藤花插翠鈿。
J37nB402_p0794c12║舟行殘照裏，帆挂夕陽邊，此會知何日，千江一月圓。
J37nB402_p0794c13║春日雨霽
J37nB402_p0794c14║雨歇泉聲朗，風微竹韻清，隴頭蛙喚子，陌上鳥鳴春。
J37nB402_p0794c15║蔓草馴蛇性，名花恰蝶情，乾坤無覆蔽，造化坦然平。
J37nB402_p0794c16║春夜坐
J37nB402_p0794c17║清夜涼如洗，輕寒入毳衣，雲移驚石瘦，露重覺花肥。
J37nB402_p0794c18║鶴唳聞天語，猿啼見月輝，其間端的旨，欲辨已忘機。
J37nB402_p0794c19║客中阻雨
J37nB402_p0794c20║風憂松篁韻，雲封野甸迷，氣寒花態弱，露重柳頭垂。
J37nB402_p0794c21║世念同冰冷，禪心共水棲，旅懷何所寄，灑墨暫留題。
J37nB402_p0794c22║春日喜晴
J37nB402_p0794c23║四嶂雲開曉，寒光逐澗流，石林煙氣盡，樓閣曙光浮。
J37nB402_p0794c24║盜果猿搖樹，尋香鹿趁丘，靜觀時澤潤，物物自抽頭。
J37nB402_p0794c25║獨坐有懷寄黃居士
J37nB402_p0794c26║曲逕苔生綠，蓬門永日關，悠然居世外，迥矣別人寰。
J37nB402_p0794c27║舊識山川阻，心知夢往還，天台何日晤，攜手白雲間。
J37nB402_p0794c28║夏日寓天龍山
J37nB402_p0794c29║林幽山寺古，修竹護危墻，花雨空中散，沉檀室內香。
J37nB402_p0794c30║野情隨放逸，世態任奔忙，寂靜無人語，鐘聲到上方。
J37nB402_p0795a01║讚自雕布袋羅漢像讚
J37nB402_p0795a02║乾坤法界不可說，納向其中無一物，十字街頭大打
J37nB402_p0795a03║開，𦍕頭狗肉誰能別。咄咄，休怪捏，憨布袋裏有彌勒。
J37nB402_p0795a04║雙桂破山明祖像讚
J37nB402_p0795a05║者老漢，殺人處極救眾生，酒肉裏吞吐佛祖，腳跟下
J37nB402_p0795a06║鸞翔鳳翥，棒頭邊虎驟龍驤。鐵稜稜面孔，耿落落心
J37nB402_p0795a07║腸，遍地兒孫覓伊起處不得。（咄）！西蜀梁山雙桂堂上。
J37nB402_p0795a08║自讚
J37nB402_p0795a09║咄哉者村漢，名不得，狀不得，畢竟如何施設？娥眉潭
J37nB402_p0795a10║上已多年，貫逐獰龍吞夜月。
J37nB402_p0795a11║者老漢，古怪樣，任他讚，任他謗，不著凡見，不住聖相，
J37nB402_p0795a12║橫打直敲，一條白棒，逢場作戲，當仁不讓。呵呵！卻被
J37nB402_p0795a13║個沒眼波斯東摸西塗，喚他做法柱和尚。
J37nB402_p0795a14║書問
J37nB402_p0795a15║謝瀘谿邑侯吳公啟（公諱嵩）
J37nB402_p0795a16║聖道巍峨，惟賴英才而治化；佛天光耀，全希仁善以
J37nB402_p0795a17║洪揚。起唐虞泰運於斯際，家家樂業頌風高；鎮華夏
J37nB402_p0795a18║安平於此日，處處歌揚稱至德。不惟紫極注心，實乃
J37nB402_p0795a19║蒼生拭目。恭惟台臺，道融三教，學富五車。列赤幟於
J37nB402_p0795a20║詞壇，播清名於海甸。驅邪遠佞，易俗移風。拯▆▆之
J37nB402_p0795a21║水火，郊鴻甫巢；擁緇流之屏翰，龍象奔騰。誠哉一路
J37nB402_p0795a22║福星，久矣萬家生佛。棟也山林樗櫟，泉石慵愚，形尚
J37nB402_p0795a23║不中於規繩，志豈堪儔於鴻鵠。道薄德微，學疏才淺，
J37nB402_p0795a24║飽餐香積，至今齒頰生涼；寵錫佳章，終古名藍絢彩。
J37nB402_p0795a25║欣觀雲漢之篇，已識道隆先哲；快誦珠璣之句，更聆
J37nB402_p0795a26║德配一君。佩感無涯，衷酬莫罄。臨楮瞻依，併復併謝。
J37nB402_p0795a27║復僧書
J37nB402_p0795a28║承來翰云：「業緣所繫。」山僧三復而三歎，然上無攀仰、
J37nB402_p0795a29║下絕己躬，淨裸裸、赤灑灑，有何繫哉？山僧乃棲心於
J37nB402_p0795a30║孤峰頂上，志泯心灰，炊木樝羹、煮鐵釘飯以消日也。
J37nB402_p0795b01║上座忽爾問心，乃問：「是何人？心是何物？」若言是一，不
J37nB402_p0795b02║應又有問心者；若言是二，乃元無二古。且將甚麼喚
J37nB402_p0795b03║作心？所以古德云：「似地擎山，不知山之孤峻；如石含
J37nB402_p0795b04║玉，不知玉之無瑕。」今上座既有向上之志，須用智慧
J37nB402_p0795b05║之刀斬斷一切，獨立於萬仞之上，無論是佛、是魔，一
J37nB402_p0795b06║齊勦絕。絕後再甦，提持祖印，利物維新，堪報佛恩，始
J37nB402_p0795b07║不負出家之志耳。依依是復。
J37nB402_p0795b08║重修浦峰寺序
J37nB402_p0795b09║立莖草而建梵剎，正眼弘開；移片石而得雲饒，敏手
J37nB402_p0795b10║親切。所謂鍛琢金玉，須憑良匠之工；擁護法幢，必假
J37nB402_p0795b11║恩檀之力。古稱裴公奪笏于石霜，蘇子解帶▆▆▆，
J37nB402_p0795b12║所以道不虛行，乘時而合也。爰有辰郡勝境浦峰▆
J37nB402_p0795b13║寺，曲水拖藍，群峰聳翠，鍾如是之靈秀，產如是之英
J37nB402_p0795b14║賢。高也！明也！松風鳥語，演不盡之玄音；奇哉！俊哉！蘿
J37nB402_p0795b15║月煙雲，協無窮之妙旨。宛然鷲嶺西開，儼若普陀南
J37nB402_p0795b16║現。嗟吁！滄桑之後，一片坵墟，殿閣樓臺，蒼苔疊鎖，墻
J37nB402_p0795b17║坦戶牖，荊棘叢封。畫棟傾而鼠雀成巢，丹壁頹而狐
J37nB402_p0795b18║犴作穴，風輪雨矢，無日催殘，金容敗露，人意何安？茲
J37nB402_p0795b19║略竭以寸忱，冀重新而鼎革，諒一木之難支，思眾擎
J37nB402_p0795b20║之易舉。仰祈尊官長者、達士仁人，發難捨能捨之心，
J37nB402_p0795b21║施極愛所愛之物，共勷盛事，快睹落成，庶使佛日重
J37nB402_p0795b22║輝，法輪再轉。功高德厚，注北海以無涯；善因樂果，積
J37nB402_p0795b23║南山而有慶。現手眼於當時，勒芳名於不朽。謹序。
J37nB402_p0795b24║募修普同塔緣引
J37nB402_p0795b25║歷古叢林知識，建立法幢，激揚宗旨，墈龍驗象，豎拂
J37nB402_p0795b26║拈槌，是謂禪宗之極則也。然而收骨殮骸，普存合塔，
J37nB402_p0795b27║亦先佛之定製。茲以山僧劣志，固不敢效古人之大
J37nB402_p0795b28║作，別展一線風規。化道有緣，緇素同發盛心。多寡施
J37nB402_p0795b29║助，共成一塔，功勒千秋。是疏。
J37nB402_p0795b30║佛事
J37nB402_p0795c01║為鐵腳禪德起龕舉火
J37nB402_p0795c02║以拄杖擊龕，云：「生也者重關，死也者重關，打破者重
J37nB402_p0795c03║關，出頭天外看。」喝一喝，云：「照顧腳下。」以杖引行。
J37nB402_p0795c04║舉起火炬，云：「鐵腳鐵腳，踏翻海底，掀倒山嶽，龍來一
J37nB402_p0795c05║拳，象來一腳，任爾大顯神通，不出末後一著。」攛下火，
J37nB402_p0795c06║云：「烈焰光中，請君自顧。」
J37nB402_p0795c07║為送拂塵老宿入塔
J37nB402_p0795c08║云：「法法俱圓，事事已畢，來亦無來，去亦無去，正體凝
J37nB402_p0795c09║然，一塵不立。山僧如是舉揚，猶是者邊底事，且道拂
J37nB402_p0795c10║塵老宿畢竟向什麼處安身立命？」以拄杖指塔云：「團
J37nB402_p0795c11║團無縫罅，千古立高標。」
J37nB402_p0795c12║為拙之大德起龕下火
J37nB402_p0795c13║喝一喝，云：「菩提大道無去來相，生死通明了沒遮障。
J37nB402_p0795c14║咄！泥牛舉步超三界，木馬追風越十洲。」
J37nB402_p0795c15║以火炬指面，云：「拙之老，拙之老，一氣不來，東歪西倒。
J37nB402_p0795c16║者個赤肉團作麼生銷繳？」攛下火，云：「足下紅蓮開燦
J37nB402_p0795c17║爛，無相光中獨露身。」
J37nB402_p0795c18║法派
J37nB402_p0795c19║海慧明常淨，通真達本源。道弘證佛果，紹繼祖燈▆。
J37nB402_p0795c20║行狀
J37nB402_p0795c21║師諱海棟，號法柱，姓陳氏。先大人名三桂，母趙姓，澧
J37nB402_p0795c22║洲石門人也。廿齡，父母雙逝，悉廢儒業。至二十五歲，
J37nB402_p0795c23║因思親恩難報，乃棄俗出家，往慈利七星山禮長明
J37nB402_p0795c24║炅和尚披剃，參三不是，親炙三載，到龍山穎秀師翁
J37nB402_p0795c25║座下圓具，又隨炅至沅州明山巾瓶七載。一日，炅問：
J37nB402_p0795c26║「從苗辨地，因語識人。秪如苗未發生之際，語未開口
J37nB402_p0795c27║之先，作麼生辨得？」師云：「不會。」炅曰：「汝實不會麼？」師云：
J37nB402_p0795c28║「一輪明月千峰上，古往今來一串穿。」炅曰：「又道不會。」
J37nB402_p0795c29║師作禮。復隨炅至辰州浦峰寺，一日坐次，炅曰：「達磨
J37nB402_p0795c30║西來傳個什麼？」師云：「路逢毒蛇長千尺，腳下翻騰勢
J37nB402_p0796a01║轉高。」炅曰：「也須喫棒。」師拂袖便出。後一夕，聞風動樹，
J37nB402_p0796a02║鳥作喧，洞明此事，偶成一偈：「娘生鼻孔本來長，八字
J37nB402_p0796a03║打開不覆藏。風韻鳥鳴元不異，靈靈緊俏絕商量。」炅
J37nB402_p0796a04║曰：「塞卻鼻孔，坐斷舌頭，作麼生出氣？」師云：「頂門上七
J37nB402_p0796a05║縱八橫。」炅曰：「放汝三十棒。」師震威一喝，炅亦喝，師過
J37nB402_p0796a06║前便作掌勢。炅謂座元曰：「此是浦峰第二代主人。」親
J37nB402_p0796a07║炙十有餘載，后受記莂，往住邵州金峰青蓮菴。適因
J37nB402_p0796a08║老人示寂，歸浦峰，收葬事完，受請繼席，帥眾廿載，朝
J37nB402_p0796a09║夕不怠，精勤垂訓，遐邇緇素披瀝欽崇，提持正令，大
J37nB402_p0796a10║啟宗猷，祥麔威鳳，振振繩繩，殿閣寮舍俱成大觀，▆
J37nB402_p0796a11║裝聖像百有餘尊，一切常住諸事具備。時年五大▆
J37nB402_p0796a12║六，棲心泉石，暫截葛藤，將院務交付嗣法門人輪▆
J37nB402_p0796a13║住理，自此袍道情閒，以樂餘年耳。
J37nB402_p0796a14║
J37nB402_p0796a15║康熙辛未歲蒲月　夏至前五日刊。
J37nB402_p0796a16║
J37nB402_p0796a17║
J37nB402_p0796a18║
J37nB402_p0796a19║
J37nB402_p0796a20║法柱棟禪師語錄卷下　　（板存嘉興府楞嚴寺流通正藏）