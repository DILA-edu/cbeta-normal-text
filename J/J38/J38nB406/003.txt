J38nB406_p0138c01║天然是禪師語錄卷第三
J38nB406_p0138c02║嗣法門人今辯重編
J38nB406_p0138c03║小參
J38nB406_p0138c04║臘八，小參。豎竹篦子，云：「不道大眾不睹，祇是時節有
J38nB406_p0138c05║待。一旦頂門豁開，到作家前為什麼還未？」良久，云：「老
J38nB406_p0138c06║聃不是姓李。」
J38nB406_p0138c07║小參。「最明白，最簡易，為什麼祇管難將去？都為向明
J38nB406_p0138c08║白裏、簡易裏，何異東行西馬首？盡大地皆以無心得
J38nB406_p0138c09║之，祇是不曾點眼；盡大地皆以有心失之，祇是不曾
J38nB406_p0138c10║錯腳，所以費人許多診候。用補用瀉，大須識藥忌始
J38nB406_p0138c11║得。」
J38nB406_p0138c12║元旦，小參。「大新年頭，不可不與諸人說佛法，祇是不
J38nB406_p0138c13║得錯舉似人。」
J38nB406_p0138c14║小參。「元宵燈節，鼓樂交參，士女駢闐，分明下下打著，
J38nB406_p0138c15║步步踏著，為什麼祇作世諦？既不作世諦，豈更作佛
J38nB406_p0138c16║法？畢竟現前事作麼生？楚雞不是丹山鳳，劍峽徒勞
J38nB406_p0138c17║放水鵝。」
J38nB406_p0138c18║小參。豎竹篦子，云：「汝諸人終日推是度非、欣真厭妄，
J38nB406_p0138c19║還出得者箇麼？何不向者裏一切永息？雖然如是，截
J38nB406_p0138c20║斷天下人舌頭則不無，爭教無舌人解語？」以竹篦敲
J38nB406_p0138c21║案，云：「無舌人解語也，汝諸人還聞麼？」
J38nB406_p0138c22║小參。「者箇猶不是，況復張三李？真空與非空，將來不
J38nB406_p0138c23║相似，了了如目前，不容毫髮擬。」豎拂子，云：「可惜許。」
J38nB406_p0138c24║小參。「大眾！此事無有形段，亦無指示。汝但不於一切
J38nB406_p0138c25║境上起分別心，一切時中不為諸虛妄覺想流轉，應
J38nB406_p0138c26║事接物不庸安置，亦無自見之地。到者裏，祇要你自
J38nB406_p0138c27║甘自休。此自甘自休，一切人天二乘所不能窺，諸佛
J38nB406_p0138c28║諸祖亦奈何不得。是你自受用三昧，還肯麼？」歸堂。
J38nB406_p0138c29║除夕，小參。「臘月三十日來也，諸人作麼生？」卓拄杖，云：
J38nB406_p0138c30║「歲月已窮，人事暫息，見聞不到，思慮未萌，到者裏將
J38nB406_p0139a01║謂別有安排處，豈知清明、端午、中秋、重陽錯過了多
J38nB406_p0139a02║少？如尚不悟，且待明朝從頭看去。」
J38nB406_p0139a03║元旦，小參。「梅柳喜迎初歲景，幢鈴長繞去年人，光天
J38nB406_p0139a04║寶炬隨潮遠，匝地祥雲捧日新。大眾，是什麼？」卓拄杖
J38nB406_p0139a05║一下。
J38nB406_p0139a06║小參。知客出問：「昨日是？今日不是？向上一機，請師垂
J38nB406_p0139a07║示。」師云：「昨日曾有人與麼問來。」進云：「和尚幸自尊重，
J38nB406_p0139a08║切莫帶累別人。」師云：「老僧亦與麼舉。」進云：「客司某甲
J38nB406_p0139a09║自為，不敢干冒和尚。」師云：「再舉也何辭？」知客一喝，師
J38nB406_p0139a10║便打。進云：「長老峰、舵盤巖、龍尾石、海螺墩，總與麼分
J38nB406_p0139a11║付去也。」遂禮拜，師云：「瞎卻。」僧出禮拜，師云：「大眾看第
J38nB406_p0139a12║二員戰將。」進云：「大日當空即不問，人牛不見是何物？」
J38nB406_p0139a13║師打云：「將頭不利，帶累三軍。」問：「照見五蘊皆空，度一
J38nB406_p0139a14║切苦厄，便恁麼去時如何？」師云：「緊峭草鞋。」進云：「若空
J38nB406_p0139a15║是見，既已成見，何者是空？」師云：「寬大箬笠。」進云：「若物
J38nB406_p0139a16║是見，既已成見，何者是物？」師云：「一般都有，只是用不
J38nB406_p0139a17║著。」進云：「舉手所之，縱目所觀，無上法王是真實語。」師
J38nB406_p0139a18║云：「雖然用不著，卻也烜赫見聞。」僧禮拜，師乃云：「大眾
J38nB406_p0139a19║只管將問來問，腳跟下一片地浮逼逼地，古人纔開
J38nB406_p0139a20║口便知落處，豈一棒兩棒總不回頭，有什麼交涉？饒
J38nB406_p0139a21║你置得千百問，不消老僧一條拄杖子打發了也。還
J38nB406_p0139a22║會麼？」卓一下云：「若向者裏開得一雙眼，堪與人天為。」
J38nB406_p0139a23║師復卓一下云：「若向者裏瞎得一雙眼，堪與佛祖為。」
J38nB406_p0139a24║師擲下拄杖云：「且道堪作什麼？若無舉鼎拔山力，千
J38nB406_p0139a25║里烏騅不易騎。」知客復出拾拄杖云：「大有人不肯和
J38nB406_p0139a26║尚與麼道。」舉拄杖云：「且看拄杖子在某甲手裏，和尚
J38nB406_p0139a27║當奈何？」師一喝，知客擲拄杖歸眾，師云：「子細著。」
J38nB406_p0139a28║臘八，小參。「我佛世尊昔年於此夜睹明星悟道，悟則
J38nB406_p0139a29║不無，爭落第二頭？如何是第一頭？」以拄杖一時趕散
J38nB406_p0139a30║大眾，復云：「悔！悔！」便歸方丈。
J38nB406_p0139b01║除夕，小參。「古人烹露地白牛與大眾度歲，丹霞老漢
J38nB406_p0139b02║久矣沒有者箇，且道將什麼供養？」驀豎拄杖，云：「飽一
J38nB406_p0139b03║任飽，只是不許得味。」一卓。
J38nB406_p0139b04║中秋，小參。「今夕是中秋，桂影婆娑，清光萬里，盡大地
J38nB406_p0139b05║人俯之、仰之、左之、右之，要難躲避，殊不知總是水裏
J38nB406_p0139b06║底。且道還有不是水裏底麼？」卓拄杖一下，云：「天上無
J38nB406_p0139b07║明月，天下無明月。」
J38nB406_p0139b08║解夏，小參。豎拄杖，云：「今日夏便解了，且道拄杖子解
J38nB406_p0139b09║即是？不解即是？眨上眉毛，好痛與三十。」卓拄杖一下，
J38nB406_p0139b10║云：「白雲萬里無人見，祇見門前草漫青。」
J38nB406_p0139b11║中秋，小參。「今夕中秋，雨濛濛，雲黯黯，且道月在何處？」
J38nB406_p0139b12║以拄杖作圓相，云：「明如漆，黑如日，尖相既隱，圓相亦
J38nB406_p0139b13║無。汝若覷著，即瞎汝眼。然折旋俯仰，要且躲避不得。」
J38nB406_p0139b14║卓拄杖，云：「咱合錯過。」
J38nB406_p0139b15║小參。「老僧適在方丈，纔聞鼓聲，蚤有一人出眾問道：
J38nB406_p0139b16║『今日臘八，適值上堂，還許弟子伸問否？』老僧道：『四眾
J38nB406_p0139b17║俱有問話分，安得不許他？』迺問云：『弟子是殿前樹神，
J38nB406_p0139b18║前日承西堂大師見示，要弟子遷居，業已從命。祇是
J38nB406_p0139b19║有一疑：「盡大地是箇道場，如何偏要拆毀弟子房舍？」』
J38nB406_p0139b20║老僧應聲荅云：『你既知盡大地是箇道場，何處不可
J38nB406_p0139b21║居？為什麼又執著？』他卻笑云：『偏是你禪師家會講話。
J38nB406_p0139b22║我纔說箇：「盡大地是箇道場，為甚要拆毀弟子房舍？」
J38nB406_p0139b23║老和尚就說：「你既知盡大地是箇道場，何處不可居？
J38nB406_p0139b24║為什麼又執著？」』老僧見他說得俊快，喚他進前，老實
J38nB406_p0139b25║說與他云：『樹神！你底房屋老僧亦有分，我底殿宇你
J38nB406_p0139b26║亦有分，只管分彼分此作什麼？』樹神聞言，噤口懡㦬
J38nB406_p0139b27║而退。大眾！你道者樹神是什麼人？他也解問話，祇是
J38nB406_p0139b28║不會討便宜。若是老僧，待殿宇告成，一直搬進去住
J38nB406_p0139b29║了，是箇韋馱菩薩殿，如何樹神亦得住？還知麼？不是
J38nB406_p0139b30║同床睡，焉知被底穿？諸人若不會，且請到殿裏問取
J38nB406_p0139c01║者睹明星悟道底老狐看。」卓拄杖一下。
J38nB406_p0139c02║結夏，小參。「得底人原無體格，祇為不將人家屋裏事
J38nB406_p0139c03║當自己事，所以腳跟下活鱍鱍地。佛祖所有他亦有，
J38nB406_p0139c04║有之不以為重；佛祖所無他亦無，無之不以為長。何
J38nB406_p0139c05║以如此？他腳跟下有力，不隨人轉，然要轉便轉，覓其
J38nB406_p0139c06║蹤跡了不可得。到得祇麼田地，尚不是好消息，豈況
J38nB406_p0139c07║還未然？亦非論年論月，祇要你是者箇人具決定志，
J38nB406_p0139c08║保你九十日內構去；若不是者箇人不具決定志，縱
J38nB406_p0139c09║使一百箇九十日亦沒交涉。大眾，海日漸長，幸然無
J38nB406_p0139c10║事，大須努力。珍重。」
J38nB406_p0139c11║小參。「明明者一椿事，為什麼特地難將去？你諸人每
J38nB406_p0139c12║日噇了兩頓，上來下去有什麼蓋覆處？忽被人問著，
J38nB406_p0139c13║便擬開口祇對，早已白雲萬里。我宗師門下祇為慈
J38nB406_p0139c14║悲之故，乃有語句。若一向天三地四，你向什麼處撈
J38nB406_p0139c15║摸？」歸堂。
J38nB406_p0139c16║小參。「眼識等所行非色境界，色等所現非眼識等境
J38nB406_p0139c17║界。」良久，豎竹篦子，云：「見麼？」復以竹篦子擊案，云：「聞麼？
J38nB406_p0139c18║打鼓弄琵琶，相逢一會家，有亦不管，無亦不拘。觀世
J38nB406_p0139c19║音菩薩將錢買胡餅，放下原來是箇饅頭。」擲下竹篦
J38nB406_p0139c20║子，云：「一隊總是無孔鐵椎。」
J38nB406_p0139c21║小參。「此事如五夜燈火、如神鐘社鼓、如士女酒筵茶
J38nB406_p0139c22║席，於此若會，一任出沒生死，非佛眼所窺。然須知三
J38nB406_p0139c23║家村裏猶有一人不肯到得，此人喫棒有分。」
J38nB406_p0139c24║臘八，小參。「數千年陳腐公案，一回提起，慚惶殺人。你
J38nB406_p0139c25║諸人各有眼睛，俯仰照燭，為什麼往往被人喚作瞎
J38nB406_p0139c26║漢？祇如盲龜跛鱉，還有佛法分也無？無則法界不周，
J38nB406_p0139c27║有則宗乘混濫，到者裏須還芥菴老漢始得。」
J38nB406_p0139c28║除夕，小參。「過此一夕，又是一歲。你諸人作麼生？放開
J38nB406_p0139c29║則日月推遷，捏聚則乾坤頓易。便與麼去，有甚了期？
J38nB406_p0139c30║萬象無體玄之意，聖人有會物之心。笑倒孟八郎，信
J38nB406_p0140a01║步張三李。至道無難，情窮乃現。」卓拄杖一下。
J38nB406_p0140a02║元旦，小參。卓拄杖，云：「年年祇與麼，月月祇與麼，日日
J38nB406_p0140a03║祇與麼，為什麼又要老僧從頭舉似？大眾！有一人受
J38nB406_p0140a04║舉似，舉似不中用；有一人甚得舉似之理，卻不受舉
J38nB406_p0140a05║似。且道：那箇是親？那箇是疏？分疏得下，新年頭無虛
J38nB406_p0140a06║棄底佛法。以此啟佑當時，不為世諦。」卓拄杖一下。
J38nB406_p0140a07║小參。「王老師云：『不是心，不是佛，不是物。』可謂驅耕夫
J38nB406_p0140a08║之牛，奪饑人之食。然雖如是，者邊千句百句不如那
J38nB406_p0140a09║邊道取一句。且作麼生是那邊一句？桃華開處春風
J38nB406_p0140a10║暖，黃鳥歌時柳絮飛，切忌道猶是者邊話，情知汝在
J38nB406_p0140a11║者邊模索，要向那邊著到。」
J38nB406_p0140a12║小參。舉：「僧問雲門：『如何是正法眼？』門云：『普。』又僧門風
J38nB406_p0140a13║穴：『如何是正法眼？』穴云：『瞎。』妙喜云：『二尊宿荅一轉語，
J38nB406_p0140a14║還有優劣也無？若道有優劣，真箇瞎；若道無優劣，真
J38nB406_p0140a15║箇普。』若是歸宗即不然，若道有優劣，瞎裏錯過；若道
J38nB406_p0140a16║無優劣，普裏錯過。畢竟如何？三餐稀粥扣門拙，二百
J38nB406_p0140a17║殘僧計日禪。」
J38nB406_p0140a18║小參。舉：「趙州云：『有佛處不得住，無佛處急走過，三千
J38nB406_p0140a19║里外逢人不得錯舉。』」師云：「作麼生是有佛處？祇如不
J38nB406_p0140a20║得住，住箇什麼？」卓拄杖一下，喝一喝。「作麼生是無佛
J38nB406_p0140a21║處？祇如急走過，走向那裏？」亦卓拄杖一下，喝一喝。復
J38nB406_p0140a22║云：「大眾，說便說了，也須悟始得。你若悟，師姑不是女
J38nB406_p0140a23║人做。」
J38nB406_p0140a24║小參。「鐘中無鼓響，鼓中無鐘聲，鐘鼓不交參，句句無
J38nB406_p0140a25║前後。古人只此四句已無剩義。老僧有箇譬喻，喻如
J38nB406_p0140a26║流水，前滴不到後滴，後滴不從前滴，滴滴圓滿，不相
J38nB406_p0140a27║假借，而相引相排，江河流注，似生相續。又如火與火，
J38nB406_p0140a28║前燄不是後燄，後燄不是前燄，燄燄相推，至於燎原，
J38nB406_p0140a29║祇是者一星子，者一星子亦無自性。於此會得，許你
J38nB406_p0140a30║做得箇座主。大眾！前說已無剩義，為甚麼又說會得
J38nB406_p0140b01║止做得箇座主？蓋為汝解會、不解不會。」
J38nB406_p0140b02║小參。「不著世間如蓮華，常善入於空寂行，達諸法相
J38nB406_p0140b03║無罣礙，稽首如空無所依。大眾！作麼生說箇空寂行？
J38nB406_p0140b04║空寂行又如何入？聽取一偈：此心此法本如然，遇直
J38nB406_p0140b05║逢灣絕後先，與汝相知解相信，雙雙攜手醉花前。」以
J38nB406_p0140b06║竹篦擊禪床，云：「會麼？」
J38nB406_p0140b07║小參。「此事如擎滿缽在獨木橋上過，稍錯足即喪身
J38nB406_p0140b08║失命。過此以往，康衢大道土曠人稀，到者裏切忌瞌
J38nB406_p0140b09║睡，卻似不曾有恁麼事。」
J38nB406_p0140b10║小參。「錦上添花易，雪中送炭難。錦上添花卻似不曾
J38nB406_p0140b11║多些子，則易中亦有難；雪中送炭忽然撞著箇性燥
J38nB406_p0140b12║漢挈過冷地上，則難中亦有易。寒煖無方，難易失準，
J38nB406_p0140b13║是汝諸人作麼生去就？」良久，云：「滴水滴凍。」
J38nB406_p0140b14║臘八，小參。「所睹非境，能睹非心，箭鋒相拄，啐啄同時。
J38nB406_p0140b15║正恁麼時，還有出身之路也無？金雞啼午夜，寒月落
J38nB406_p0140b16║前山。雖然如是，若作睹明星悟道，入地獄如箭射。」
J38nB406_p0140b17║小參。「開罏以來，風晨雪夕，與諸人所談何事？若在言
J38nB406_p0140b18║說上薦，豈不動涉根塵？若在無言說上薦，豈不靜沈
J38nB406_p0140b19║死水？若在言說上得無言說之機，豈不事屬向背？若
J38nB406_p0140b20║在無言說上收言說之用，豈不理存本末？若總不與
J38nB406_p0140b21║麼，則百姓日用得失兩衡。畢竟合作麼生？梅花初綻
J38nB406_p0140b22║萼，榆柳未舒芽。」
J38nB406_p0140b23║小參。以竹篦擊禪床，又望空一揮，云：「敲空作響，擊木
J38nB406_p0140b24║無聲，不是神通妙用，亦非法爾如然。事理俱捐，全身
J38nB406_p0140b25║迸現，豈待臨機作略，方露布於吹毛？正使樓閣門開，
J38nB406_p0140b26║開而復閉，猶存終始之端。所以，曠大劫來至於今日，
J38nB406_p0140b27║當念瞥然，都無前後，何消老僧深言淺語、直指旁敲？
J38nB406_p0140b28║直饒句下明宗、聲前得旨，前廊後架錯過多時。」復豎
J38nB406_p0140b29║竹篦，云：「會麼？會則全盤翻卻，黑白兩忘，佇機停思，白
J38nB406_p0140b30║雲萬里。」
J38nB406_p0140c01║解制，小參。「諸方解制，有底向長連單上指出箇解作
J38nB406_p0140c02║活計、有底向長連單上指出箇破家蕩產，惟有歸宗
J38nB406_p0140c03║拄杖子一時按過，總教他眉橫鼻直、齒白唇紅，他日
J38nB406_p0140c04║向孤峰頂上味雪餐風、十字街頭呼張喝李，十字街
J38nB406_p0140c05║頭底孤峰頂上放行、孤峰頂上底十字街頭把住，祇
J38nB406_p0140c06║是不許撞著老漢。為什麼？千般武藝皆傳盡，一拳留
J38nB406_p0140c07║得打兒孫。」
J38nB406_p0140c08║小參。「說事，說理，說根本，說差別，說者邊，說那邊，曲為
J38nB406_p0140c09║今時，都無實義。若是箇人，自知好惡。汝若會，露柱燈
J38nB406_p0140c10║籠是你兒孫；汝若不會，廚庫三門是你宗祖，且不關
J38nB406_p0140c11║老僧事。」
J38nB406_p0140c12║小參。豎竹篦子，云：「多少人在者裏開眼行不得，多少
J38nB406_p0140c13║人行得卻不開眼，總要喫歸宗痛棒。咦！亦是奴見婢
J38nB406_p0140c14║殷勤。」
J38nB406_p0140c15║小參。「現成公案教老僧作麼生說？便與麼會，朝打三
J38nB406_p0140c16║千，暮打八百，何況昧略？然雖如是，相似昧略，智者不
J38nB406_p0140c17║言，本際法中無存泯故。」
J38nB406_p0140c18║浴佛日，小參。「生生不可說，不生生不可說，生不生不
J38nB406_p0140c19║可說，不生不生不可說，到者裏還拆合得麼？拆合且
J38nB406_p0140c20║置，祇如歸宗今日劈頭一杓惡水，是為悉達扶弱？是
J38nB406_p0140c21║為韶陽助強？」良久，云：「欲得不招無間業，莫謗如來正
J38nB406_p0140c22║法輪。」
J38nB406_p0140c23║小參。「十方諸佛在眾生生死裏涅槃，而眾生不覺不
J38nB406_p0140c24║知；六道眾生在諸佛涅槃裏生死，而諸佛共見共聞。
J38nB406_p0140c25║故知生死是涅槃家生死，涅槃是生死家涅槃，而生
J38nB406_p0140c26║死自生死、涅槃自涅槃，不隔毫釐，遠若霄壞。祇如老
J38nB406_p0140c27║僧與諸人即今是生死、是涅槃？易分雪裏粉，難辨黑
J38nB406_p0140c28║中煤，踢翻湖裏落星石，吞卻庭前下馬臺。會麼？」
J38nB406_p0140c29║小參。「於本無有處立一切法，法法誰名？於本無無處
J38nB406_p0140c30║說諸法空，空空何狀？蹋翻關捩轉向上頭，爍迦▆▆
J38nB406_p0141a01║所不能窺，檢點將來猶在塗路，何如歸宗寺裏石女
J38nB406_p0141a02║生兒，驚起四大天王，目瞪口呆，投奔無路？是汝諸人
J38nB406_p0141a03║作麼生躲避？」
J38nB406_p0141a04║小參。「境因心境，心因境心。心不知境，境不知心，何曾
J38nB406_p0141a05║動著，日用森羅。寤寐安然，不行鳥道。證寂滅於繁興
J38nB406_p0141a06║之內，了名相於一實之中。安住無明，將錯就錯。真鑰
J38nB406_p0141a07║不換，笊籬木杓。」
J38nB406_p0141a08║小參。「去年結冬，冬行春令；今年結冬，冬行秋令。從春
J38nB406_p0141a09║令薦，活了死猶難；從秋令薦，死了活較易。難易且置，
J38nB406_p0141a10║如何是活？」右邊卓拄杖一下。「如何是死？」左邊卓拄杖
J38nB406_p0141a11║一下。復云：「若識死活句，許汝參得歸宗禪。然雖如是，
J38nB406_p0141a12║死活不到又作麼生？月上長安公子鬧，雲封谷口老
J38nB406_p0141a13║僧閒。」
J38nB406_p0141a14║小參。「佛法在行住坐臥處、飲茶食飯處、阿屎送尿處、
J38nB406_p0141a15║迎賓待客處，所作所為、起心動念又卻不是也。古人
J38nB406_p0141a16║與麼道，要你直下會。汝若直下會，所作所為、起心動
J38nB406_p0141a17║念又是箇甚麼？更有甚麼是與不是？既無是與不是，
J38nB406_p0141a18║到者裏作麼生安排？瞥爾錯過，又是從頭，汝諸人大
J38nB406_p0141a19║須著眼。」良久，云：「險。」
J38nB406_p0141a20║小參。「盡大地是眼，誰為所睹？盡大地是明星，誰為能
J38nB406_p0141a21║睹？黃面老子卸珍御服、著垢敝衣，只顧面前，不防腦
J38nB406_p0141a22║後，數千年前敗闕被歸宗今日拈出。且道：歸宗敗闕
J38nB406_p0141a23║又是何人拈出？」以竹篦指燈籠，云：「切忌撞著者箇。」喝
J38nB406_p0141a24║一喝。
J38nB406_p0141a25║元旦，小參。「新年頭佛法，谷風扇南陌，文殊詐明頭，普
J38nB406_p0141a26║賢呈巧拙。一箇頭枕東，一箇腳蹋北，爆竹天轟，法身
J38nB406_p0141a27║腦裂。三門頭天王，佛殿後菩薩，三三兩兩聚頭，左搠
J38nB406_p0141a28║右搠不迭，祇圖打斷是非關，殷勤款待拜年客。」遂高
J38nB406_p0141a29║聲云：「是甚麼？兩口無一舌。」
J38nB406_p0141a30║解制，小參。「九十日裏薦得底，好與三十棒；九十日裏
J38nB406_p0141b01║薦不得底，也好與三十棒。薦得底，三十棒共汝商量；
J38nB406_p0141b02║薦不得底，三十棒倩誰承當？咦！白雲萬里知何處？撥
J38nB406_p0141b03║轉機輪歸去來。」
J38nB406_p0141b04║小參。「此事不是汝諸人念想思量得底。世間最奇幻
J38nB406_p0141b05║莫如海市蜃樓、深壑大澤、神龍獰虎、奇禽怪獸、鬼魅
J38nB406_p0141b06║出沒，人所不經，書籍上一目纔念想即可現前。即如
J38nB406_p0141b07║法界海諸佛菩薩眾會、一切天梵六道諸聖凡所作
J38nB406_p0141b08║供養香雲、花雲、寶衣雲，讚歎歌吹乃至教化眾生，聲
J38nB406_p0141b09║響遍徹逼塞虛空，不可說不可說劫毋有休息，種種
J38nB406_p0141b10║神變亦人所不經，經論上一目纔念想亦可現前。唯
J38nB406_p0141b11║有此事，念想所及便不是者箇道理。歷代知識說箇
J38nB406_p0141b12║麻三觔鋸解秤錘，可謂剿絕理解剿絕情，謂一提起
J38nB406_p0141b13║便有者箇意思，此豈不是念想？既落念想，何曾夢見？
J38nB406_p0141b14║雖非念想所得，又不是龜毛兔角，到者裏嘴都盧，直
J38nB406_p0141b15║是叵耐。汝諸人一夏裏試定當看。」
J38nB406_p0141b16║小參。「秋半月圓，雲開魄朗，盡大地山川、陵谷、草木、叢
J38nB406_p0141b17║林、宮殿、城郭、人民、禽畜、男女、飲食，景物紛紜，人事▆
J38nB406_p0141b18║悉，無不共在清光之中。雖異同成壞各各懸殊，而清
J38nB406_p0141b19║光圓滿，互相容納，無有角立，如水中樹影，如鏡裏▆
J38nB406_p0141b20║像。祇今汝諸人心光亦復如是，但不到秋半月圓，雲
J38nB406_p0141b21║開魄朗，便自翳於目前，分寸之外無所涓▆，▆▆無
J38nB406_p0141b22║一隙之光隨處露現。汝但微細觀察，始於一端，終於
J38nB406_p0141b23║究竟，始知今夕之景內外融徹，非境界之所擬議。」
J38nB406_p0141b24║小參。舉：「石頭云：『恁麼也不得，不恁麼也不得，恁麼不
J38nB406_p0141b25║恁麼總不得。』」乃以竹篦子望空一畫，云：「頗有人於此
J38nB406_p0141b26║一下了，卻還得麼？」放下竹篦，云：「不得，不得。」良久，復示
J38nB406_p0141b27║偈云：「西子臨軒世莫儔，紅羅遮面隱雙眸，分明欲訴
J38nB406_p0141b28║心中事，啟口難言只是羞。」
J38nB406_p0141b29║小參。「此事如人行長路，行到盡頭，絕處逢生，必無餘
J38nB406_p0141b30║心，正眼始豁。將謂學道究竟有者箇時節，殊不知三
J38nB406_p0141c01║家村賣柴漢瞎著兩目，終日數柴，把看砰椎輕重已，
J38nB406_p0141c02║刻刻蹋毘盧頂𩕳。所以道：夫婦知能，聖人不及。」
J38nB406_p0141c03║元旦，小參。「夜來繩床上纔靠著，便見棗柏通玄長者、
J38nB406_p0141c04║清涼澄觀國師二人論列雜華宗旨，一箇說道：『此經
J38nB406_p0141c05║圓融，直授大心。凡夫十信滿心，入初住即與佛齊，一
J38nB406_p0141c06║位具一切位，無有古今、歲月、時劫。凡夫一念相應即
J38nB406_p0141c07║一念佛，若無大心凡夫，佛種應斷。』一箇說道：『雜華雖
J38nB406_p0141c08║以圓融為宗，不礙行布一位，實有一位中消習證真
J38nB406_p0141c09║之驗。眾生根欲不齊，恃此乾慧，終成邪見。〈問明品〉所
J38nB406_p0141c10║謂：何故受持正法而貪、嗔、癡、諂、慢、疑種種具足？將知
J38nB406_p0141c11║此事非但多聞而能究竟。』二人爭論不已，老僧從旁
J38nB406_p0141c12║窺破，各與拄杖一齊喝出。正在鬧時，直夜侍者大叫、
J38nB406_p0141c13║小叫，說道：『今日元旦，請老和尚早起禮佛。』張開眼，始
J38nB406_p0141c14║知適來行棒、行喝總是夢事。」驀豎竹篦子，呵呵大笑，
J38nB406_p0141c15║云：「諸人諦觀，老僧即今還醒也未？」復示偈：「太虛無欠
J38nB406_p0141c16║亦無餘，萬象森羅自卷舒，箇裏成忻復成厭，一回瞥
J38nB406_p0141c17║地亦躊躇。」
J38nB406_p0141c18║小參。「此事大須一了一切了。一了，則無聖不了；一切
J38nB406_p0141c19║了，則無凡不了。無聖不了，則無法界不入；無凡不了，
J38nB406_p0141c20║則無世間不離。現在世間而全身法界，便不為世間
J38nB406_p0141c21║生滅流轉；全身法界而仍處世間，便不為法界情量
J38nB406_p0141c22║所限。到得與麼，法界、世間總在當人掌中放過捏聚，
J38nB406_p0141c23║隨意自在，始知獅子峰、玉淵潭春秋冬夏不妨與諸
J38nB406_p0141c24║人俯仰坐臥，任運過時。祇是峰高潭深，你諸人不免
J38nB406_p0141c25║出頭露腳，卻似有與麼事。」
J38nB406_p0141c26║小參。舉竹篦子云：「從上不曾有一人向者裏道得一
J38nB406_p0141c27║句子著便，設有人道得一句子，三世諸佛、歷代祖師
J38nB406_p0141c28║口挂壁上，放出無數波旬魔梵、水陸神祇，光曜燭天。
J38nB406_p0141c29║老僧恁麼道，亦是樹上攤油麻、亦是平地推車子，汝
J38nB406_p0141c30║諸人作麼生皂白？」
J38nB406_p0142a01║小參。「祇是箇烜赫虛空，何處安眼耳鼻舌身意。只管
J38nB406_p0142a02║根塵相對、妄起分別，更隨習氣留滯現行，幾時是汝
J38nB406_p0142a03║休歇？何不八識一刀、方便安住大總持門。接應事物。
J38nB406_p0142a04║如鏡裏像，像不借鏡而空，鏡亦不因像更加圓淨。又
J38nB406_p0142a05║如五色摩尼，摩尼體上何曾有五色，五色亦何能汙
J38nB406_p0142a06║染摩尼，亦何待除卻五色別顯摩尼。此是文殊普賢
J38nB406_p0142a07║境界，唯證方知。理上十二分透徹，事上尚未有一分
J38nB406_p0142a08║著到。古今大人數十年初中後夜始得箇相似，後學
J38nB406_p0142a09║初機可不怛惕。」
J38nB406_p0142a10║小參。「從無住本，無端起一切聖凡諸法互相傾奪，如
J38nB406_p0142a11║夢似幻，都無實事。無始時來，所有斷證無非掃空中
J38nB406_p0142a12║鳥跡、栽鏡裏空花，終日向五蘊山頭、夷丘塞壑費盡
J38nB406_p0142a13║心神、虛消歲月，沒量大人在者裏埋沒多少韶陽正
J38nB406_p0142a14║令。雖則婆心，亦只以楔出楔、楔出楔生，豈有了日？誰
J38nB406_p0142a15║是咬豬狗底手腳？汝曹大須快捷明決，趁俊取辦，真
J38nB406_p0142a16║法難遇，轉盼錯過，又是一生言之酸楚。」
J38nB406_p0142a17║小參。「去即印住，住即印破，不去不住，印即是？不印即
J38nB406_p0142a18║是？古人從自己經歷途路難易，為後人拈出箇坦易
J38nB406_p0142a19║平蕩去處，不似今人於坦平地上堆坵挖塹，以見高
J38nB406_p0142a20║深，方寸裏湊泊不少。不論湊泊不成，即使湊泊得去，
J38nB406_p0142a21║總在古人背後立，落他格量，無自由分。諸人須識好
J38nB406_p0142a22║惡，莫錯用心。從上來有甚麼事？祇為汝不直下構取。
J38nB406_p0142a23║若直下構取，盡在當人，豈憑他力？於今晝作夜息，一
J38nB406_p0142a24║切現成，何曾有毫端許善惡形段到諸人分上？莫自
J38nB406_p0142a25║生障塞好。還肯麼？」
J38nB406_p0142a26║小參。「兩箇拳頭，十隻手指，便與麼去，要且未是。是不
J38nB406_p0142a27║是？秋風吹不起。卻憶當時老趙州，解道庭前柏樹子，
J38nB406_p0142a28║引得兒孫不丈夫，人人盡向句中死。堪嗟嘆，難辨理，
J38nB406_p0142a29║點來都是鼻頭紅。阿那箇？一口吸盡西江水。」
J38nB406_p0142a30║師誕日，小參。「盡道老僧今年今日生，殊不知即是去
J38nB406_p0142b01║年今日、又即前年今日、又即大前年以至無量年今
J38nB406_p0142b02║日，又即明年今日、又即後年今日、又即大後年以至
J38nB406_p0142b03║無量年今日，總過去、未來一切年今日即是今年今
J38nB406_p0142b04║日，融通三際、圓滿十方。諸人且什麼處見老僧？祇是
J38nB406_p0142b05║眉橫鼻直、眼深口闊，順之則喜、逆之則惡，喜不喜、惡
J38nB406_p0142b06║不惡，入海麒麟三隻角，天風夜夜撼琅玕，月落寒潭
J38nB406_p0142b07║無處撈摸，信手拈來七花八萼。會麼？」
J38nB406_p0142b08║小參。舉竹篦子云：「阿那箇不見？阿那箇不聞？與麼會
J38nB406_p0142b09║去，祇是箇解空尊者。且道宗眼在甚麼處？」
J38nB406_p0142b10║解制，小參。「今日解制，解亦一任住，結亦一任去，去去
J38nB406_p0142b11║住住總是當人，且不干棲賢事。老僧隨例顛倒與汝
J38nB406_p0142b12║諸人證明，彌天花雨祇在目前，擲地金聲且歸腦後，
J38nB406_p0142b13║須知更三十年亦有人為老僧證明。」
J38nB406_p0142b14║小參。「祇與麼，不可總作與麼商量。從上先德殫乃機
J38nB406_p0142b15║致，要詮註者箇道理不出，不知佛殿僧堂早已道了
J38nB406_p0142b16║也，更教老漢鼓兩片皮，豈不取笑識者？然雖如是，爭
J38nB406_p0142b17║奈今時？」
J38nB406_p0142b18║小參。舉：「真淨偈云：『石門路險鐵關牢，舉目重重萬仞
J38nB406_p0142b19║高，無角鐵牛衝得過，毘盧海內鼓波濤。』阿那箇是無
J38nB406_p0142b20║角鐵牛？毘盧海在甚麼處？夢裏何人歌白雪？覺來元
J38nB406_p0142b21║是偃溪聲。」
J38nB406_p0142b22║小參。「譬如明夕是中秋，向今夕說是想底，即向明夕
J38nB406_p0142b23║說亦是想。又如鏡裏像，說像不是鏡，常在光中；說光
J38nB406_p0142b24║是鏡，且非像外。然象不礙光、光不到像，彼此不相知、
J38nB406_p0142b25║內外無前後，既非功分，豈關本有？即今老僧與諸人，
J38nB406_p0142b26║老僧說、諸人聽，香爐蠟炬、露柱虛空，把斷咽喉、拈卻
J38nB406_p0142b27║心目，試道一句看。」
J38nB406_p0142b28║小參。「浩劫之與剎那，毫端之與沙界，得其總持，且不
J38nB406_p0142b29║入甚深三昧，而當時當處總有文殊、普賢境界。昔雜
J38nB406_p0142b30║華會上普賢菩薩住如來前去寶華王座，不▆百萬
J38nB406_p0142c01║人天，欲求一見了不可得，此豈神通妙用？祇是當人
J38nB406_p0142c02║自住自地，識相不生，舉起則匝地匝天，放下則非心
J38nB406_p0142c03║非物。彼既丈夫，汝諸人何不己躬下一回、著到一回？
J38nB406_p0142c04║決定只管挨門傍戶，有甚麼了日？」
J38nB406_p0142c05║小參。「道人行處，祇是自知自了。蓋動靜一多，因心所
J38nB406_p0142c06║置。心源深穩，力不憑他。體盡妙明，自委傷觸。逢緣不
J38nB406_p0142c07║借，任運屈伸。汝若生心取證，則沒溺自宗。更或放曠
J38nB406_p0142c08║無拘，不免翻身魔外。但能血脈不斷，動靜之境無虧。
J38nB406_p0142c09║無願無求，一多之情頓絕。良由根本見徹，不入方便
J38nB406_p0142c10║之門。差別行圓，豈踰一真之界。步步不躡前後，心心
J38nB406_p0142c11║豈滯暗明。真智無見，不妨物象交加。真理恆如，何用
J38nB406_p0142c12║虛靈湛寂。如月印川，水光不透。如石投海，燥濕懸殊。
J38nB406_p0142c13║以之自為，功位齊彰。以之為人，主賓回互。東西溪之
J38nB406_p0142c14║水草隨分，五臺山之勘破有由。大法無遮，當人諦審。」
J38nB406_p0142c15║小參。舉竹篦云：「向者裏道一句，有甚麼難？不向者裏
J38nB406_p0142c16║道一句，始不為易。難易因人，過得荊棘林是好手。」
J38nB406_p0142c17║師誕日，小參。「老僧今日在長生路上與諸人相見了
J38nB406_p0142c18║也，諸人還識長生路上事麼？流泉是生，湛寂是事，望
J38nB406_p0142c19║如恬靜不是事，流急不覺不是生。若能徹底掀翻，不
J38nB406_p0142c20║妨千波競發即一亙晴空，一亙晴空即千波競發，用
J38nB406_p0142c21║挾體以全彰，體含用而俱寂，以此作供是真供養，以
J38nB406_p0142c22║此受供是真福田，三輪體空，一真法遍，因齊慶讚，福
J38nB406_p0142c23║慧兩嚴。雖然如是，大火聚裏一莖眉毛倩誰拈出？」以
J38nB406_p0142c24║竹篦擊案一下。
J38nB406_p0142c25║小參。「甚深理境，無路追尋。大智現前，回頭即是。一切
J38nB406_p0142c26║三昧，枉自週遭。動轉施為，本無能所。能所既絕，取捨
J38nB406_p0142c27║何從？一種平常，言思莫及。上揆千聖，下合群萌。曠大
J38nB406_p0142c28║劫來，猶如今日。」
J38nB406_p0142c29║小參。「生死本際，涅槃本際，一二之理難分，迷悟之情
J38nB406_p0142c30║各別。深達法源，行於事物而不見其異；安住心海，處
J38nB406_p0143a01║於夢覺而不知其同。祇為理封千聖之域，不羨白牯
J38nB406_p0143a02║黧奴；情絕三界之因，何矜寶几珍御？蕩蕩乎，冥冥乎，
J38nB406_p0143a03║法界豈有知見？水草寧問東西？知馬影之非他，洵牛
J38nB406_p0143a04║鼻之在手。」
J38nB406_p0143a05║元旦，小參。「日月如環，旋轉無朕。就中取一月一日曰
J38nB406_p0143a06║春王元旦，朝廷草野競起謳歌，上祝聖壽，下慶民生，
J38nB406_p0143a07║人間鼓文章禮樂之風猷，我法闡一乘三乘之秘典，
J38nB406_p0143a08║莊嚴法界，點綴太平，豈不猗歟盛哉！人事既畢，依舊
J38nB406_p0143a09║日月如環，旋轉無朕，求其起伏真俗二諦了不可得。
J38nB406_p0143a10║有人於此指出宗由，契佛心於言外，開凡品於劫先，
J38nB406_p0143a11║可謂因時赴節，獨妙全提，老僧且款款向伊道惡情
J38nB406_p0143a12║悰。」
J38nB406_p0143a13║小參。「去冬結，結箇甚麼？今日解，解箇甚麼？摩尼不墮
J38nB406_p0143a14║五色，明鏡豈有去來？結收從來昏散之心，入爐中陶
J38nB406_p0143a15║冶；解去今時知見之習，向劫外屈伸。大小皆宜，深淺
J38nB406_p0143a16║獲益。老僧權作社長，聊滿一期。諸人無忘師資，勉圖
J38nB406_p0143a17║後勁。」
J38nB406_p0143a18║小參。「承當箇事，大須徹底掀翻，莫存知見，語默動靜，
J38nB406_p0143a19║柔和其心。若猶聖境凡情，人非我是，即使悟得，了無
J38nB406_p0143a20║過患，亦非古人行處，既不相應，終難成立。不見道：微
J38nB406_p0143a21║言滯於心首，皆為緣慮之場；實際居於目前，翻作名
J38nB406_p0143a22║相之境。何況更麤聲前響後？待汝回頭轉腦，已是失
J38nB406_p0143a23║候移時，箭既離絃，誰論及之不及？」
J38nB406_p0143a24║結夏，小參。「九十日以前，三十棒少一棒不得；九十日
J38nB406_p0143a25║以後，三十棒少一棒不得。正當九十日內，且道還有
J38nB406_p0143a26║喫棒分也無？老僧年邁，忘前失後，亦須痛喫一頓始
J38nB406_p0143a27║得。若是諸人，自領出去。」
J38nB406_p0143a28║小參。「近代禪病流為聲名。師家圖門庭熱鬧，不管學
J38nB406_p0143a29║人了得了不得，祇要他口手快便，施設得來。學人亦
J38nB406_p0143a30║不求自己性命著落，祇要師家印可。聲名藉重成褫
J38nB406_p0143b01║他，一副虛張才氣以取世資。似者等心行，亦說擔荷
J38nB406_p0143b02║如來。還得麼？今時人所謂法身邊事，祇是箇見聞覺
J38nB406_p0143b03║知、食底穿底、迎賓送客底、折旋俯仰底，將為是和會
J38nB406_p0143b04║著。『在眼曰見、在耳曰聞、在口知味、在鼻嗅香、在手執
J38nB406_p0143b05║持、在足運奔，知者喚作佛性，不知者喚作精魂。』者是
J38nB406_p0143b06║古人語，大有來由。教你在那裏皂白，不是教你作死
J38nB406_p0143b07║馬醫。山僧說：不知者喚作佛性，知者卻喚作精魂。何
J38nB406_p0143b08║以故？好好地只要會他，何曾蹋著那箇消息。既不許
J38nB406_p0143b09║會，是你拍盲得麼？又如今時人所謂法身向上事，也
J38nB406_p0143b10║祇是箇見聞覺知。只是不許他認著，喚作掃蹤滅跡，
J38nB406_p0143b11║玄虛大度，無著真宗。大眾！去去來來，是箇見聞覺知，
J38nB406_p0143b12║不過換過一條題目。者等窠臼，正是千年貼體汗衫。
J38nB406_p0143b13║大眾！汝既沒真正悟門，日用自然闖到差別境上。是
J38nB406_p0143b14║汝不知慚愧，還說箇一切處不是別、一切法不可得。
J38nB406_p0143b15║大眾！既是一切不可得，蹋他機境作甚麼？者是可得？
J38nB406_p0143b16║不可得？《楞伽》云：『受貪嗔癡性已，然後妄想計著。貪瞋
J38nB406_p0143b17║癡性非性，若不取有性者，性相寂靜故。』大眾！一切法
J38nB406_p0143b18║皆由心生，你心不曾到無生田地，而謂一切法不可
J38nB406_p0143b19║得，一切法如幻，無有是處。大眾！是則是一切法如幻，
J38nB406_p0143b20║亦只是你見得處。你若迷情不了，全身在幻化裏，不
J38nB406_p0143b21║覺不知流將去，猶更牽引道理，回至偷心，▆▆▆▆
J38nB406_p0143b22║流轉，大可畏懼。大眾！就是你得箇真正悟入，也要踐
J38nB406_p0143b23║履明白，他後方有成立。若只虛知虛解，生死海裏無
J38nB406_p0143b24║你躲避處。不見文殊菩薩問法首菩薩云：『如佛所說，
J38nB406_p0143b25║若有眾生受持正法，悉能斷除一切煩惱。何故復有
J38nB406_p0143b26║受持正法而不能斷者？隨貪瞋癡，隨慢隨覆，隨忿隨
J38nB406_p0143b27║恨，隨嫉隨慳，隨諂隨誑，勢力所轉，無有離心。何故受
J38nB406_p0143b28║持正法，而復於心行之內起諸煩惱？』法首菩薩荅以
J38nB406_p0143b29║頌云：『佛子善諦聽，所問如實義。非但以多聞，能入如
J38nB406_p0143b30║來法。如人被水漂，懼溺而渴死。於法不修行，多聞亦
J38nB406_p0143c01║如是。如人善方藥，自疾不能救。於法不修行，多聞亦
J38nB406_p0143c02║如是。』大眾！莫道者是教乘，即我達磨大師亦說：『行解
J38nB406_p0143c03║相應，名之曰祖。』後有僧問：『古德云：「如何是頭？」荅曰：「大
J38nB406_p0143c04║須知有。」「如何是尾？」曰：「盡卻今時。」「有頭無尾時如何？」曰：
J38nB406_p0143c05║「終是不貴。」「有尾無頭時如何？」曰：「雖飽無力。」』溈山大師
J38nB406_p0143c06║亦云：『大須識乾。識若不乾，敢保輪迴去在，敢保啼哭
J38nB406_p0143c07║有日在。』佛祖痛切提誨，祇要你行得去，方到無事。道
J38nB406_p0143c08║法是一，是你們各人根器不同，是你們習氣深淺不
J38nB406_p0143c09║同，所以頓中亦有漸，漸中亦有頓。只如你們於者一
J38nB406_p0143c10║著子上有箇入處，見得現成。殊不知多生習氣，各人
J38nB406_p0143c11║都是有底，因緣相湊，一時拋向面前，只靠著些子知
J38nB406_p0143c12║見，一回按過了又一回，有甚麼了期？須是有決定方
J38nB406_p0143c13║便始得者，豈不是頓中亦有漸？大眾！修行一著亦有
J38nB406_p0143c14║差別，我宗門下卻不如二乘始教，費許多無間解脫，
J38nB406_p0143c15║由一地至一地。你若是箇人，一剎那頓伏煩惱，祇要
J38nB406_p0143c16║善用方便，一切時劫限量不得，此豈不是漸中亦有
J38nB406_p0143c17║頓？所以道：用少方便力，疾證菩提道。又云：他得底人，
J38nB406_p0143c18║他自知時。修與不修是兩頭話，你若沒者一椿習氣，
J38nB406_p0143c19║只管作意加行，尚不可說知時，何況習氣深重，謬意
J38nB406_p0143c20║為不可得，而俱生種子時時發起現行，難道自己蒙
J38nB406_p0143c21║昧得？只是麤心硬差排過，他時後日大作禍在。大眾！
J38nB406_p0143c22║今日同住一處，都是擔荷如來大事，切須從自己做
J38nB406_p0143c23║出一箇後昆榜樣。如今禪道佛法敗壞至此，非口舌
J38nB406_p0143c24║能爭，須是我輩深山窮谷在自己腳根下立得穩，不
J38nB406_p0143c25║為時氣所動，令天下後世謂末法時代尚有者一種
J38nB406_p0143c26║倔僵人，所裨法門多矣。久立。」
J38nB406_p0143c27║解夏，小參。「一夏來不曾與諸人講話，其聲如雷，諸人
J38nB406_p0143c28║還聞麼？聞則諸人不如老僧，不聞則老僧不如諸人，
J38nB406_p0143c29║老僧與諸人亦能成褫天下人、亦能誤賺天下人，萬
J38nB406_p0143c30║丈峰頭切忌錯足。」
J38nB406_p0144a01║小參。「上是天，下是地，東西南北，峰巒盤結，林水蔥鬱，
J38nB406_p0144a02║溪聲徹晝，雲影彌空，谷中之景，老僧所見如是，諸人
J38nB406_p0144a03║所見亦如是，須知有一人所見不如是。此一人是在
J38nB406_p0144a04║眾中？不在眾中？在眾中，舉目不見；不在眾中，豈不聞
J38nB406_p0144a05║有一人所見不如是？」
J38nB406_p0144a06║小參。「一切眾生流轉生死，一切聖賢留滯方便，皆由
J38nB406_p0144a07║所知之心。今時只管向思議不及處、言說不到處以
J38nB406_p0144a08║為過於精明圓湛，明眼人覷破，喚作自欺欺世。饒汝
J38nB406_p0144a09║遍坐道場說法，如雲如雨，彌勒下生未許有話會在，
J38nB406_p0144a10║而況下焉者乎？汝等諸人須識好惡。」
J38nB406_p0144a11║小參。「舉一不得舉二，放過一著，落在第二。」驀豎竹篦，
J38nB406_p0144a12║云：「早已落第二了也，作麼生說箇舉一道理？」遂擲下
J38nB406_p0144a13║竹篦。
J38nB406_p0144a14║除夕，小參。「今日獵盡，一年事業向此夕終；終必有始，
J38nB406_p0144a15║一年事業向明日始。始即始其終底，終即終其始底，
J38nB406_p0144a16║如環無端，如幻無實。諸人到者裏作麼生了？梅花香
J38nB406_p0144a17║似麝，野火勢如龍，切忌作麻三觔會，打汝頭破，莫言
J38nB406_p0144a18║不道。」
J38nB406_p0144a19║元旦，小參。「今日春王正月元日，與麼承當即堪紹隆
J38nB406_p0144a20║佛慧、普度含識，唯有竹篦子不在裏許。既可紹隆佛
J38nB406_p0144a21║慧，何故竹篦子不在裏許？竹篦子不在裏許，還該得
J38nB406_p0144a22║佛慧麼？該得即不是竹篦子不在裏許，不該得竹篦
J38nB406_p0144a23║子是箇甚麼？該得不該得、不該得該得，又是外道矯
J38nB406_p0144a24║亂論議。畢竟合作麼生？不妨更疑三十年。」
J38nB406_p0144a25║小參。「信位不道全無，人位只是罕見，所以黧奴白牯
J38nB406_p0144a26║獨露全機，十聖三賢難辭藥忌。古人三登九上喫盡
J38nB406_p0144a27║生受，只為者一著子，不似時流穿州縣、入保社，築得
J38nB406_p0144a28║滿肚皮禪，將來日用如冰似炭，長生路上有甚麼交
J38nB406_p0144a29║涉？何不初終後夜勤勇念知，一回喫攧，始信從前虛
J38nB406_p0144a30║過？只今大唐國裏能有幾人？所見盡是噇酒糟漢，將
J38nB406_p0144b01║知此事當不容易。」