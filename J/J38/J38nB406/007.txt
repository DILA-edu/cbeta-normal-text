J38nB406_p0162b01║天然是禪師語錄卷第七
J38nB406_p0162b02║嗣法門人今辯重編
J38nB406_p0162b03║舉古
J38nB406_p0162b04║舉：「世尊初生，一手指天，一手指地，周行七步，目顧四
J38nB406_p0162b05║方曰：『天上天下，唯吾獨尊。』雲門云：『我當時若見，一棒
J38nB406_p0162b06║打殺與狗子食，貴圖天下太平。』」師曰：「世尊扶頭，雲門
J38nB406_p0162b07║把尾，看來兩尊宿都為他人著忙，殊不知總不曾動
J38nB406_p0162b08║著毫髮，要且古往今來受瞞不少。噫！祇今還有不受
J38nB406_p0162b09║人瞞者麼？」
J38nB406_p0162b10║舉：「二祖問達磨：『諸佛法印可得聞乎？』磨曰：『諸佛法印
J38nB406_p0162b11║不從人得。』祖曰：『我心未寧，乞師安心。』磨曰：『將心來，與
J38nB406_p0162b12║汝安。』祖曰：『覓心了不可得。』磨曰：『與汝安心竟。』」師曰：「既
J38nB406_p0162b13║云諸佛法印不從人得，又云將心來與汝安。達磨大
J38nB406_p0162b14║師恰如將一千斤擔子放二祖肩上，御來刖去雙足，
J38nB406_p0162b15║教他疾行相似。雖然用盡伎倆，且道有甚麼交涉？」
J38nB406_p0162b16║舉：「鳥窠和尚因侍者會通一日欲辭，乃問：『汝今日何
J38nB406_p0162b17║往？』者曰：『某甲為法出家，和尚不垂慈誨，今往諸方參
J38nB406_p0162b18║佛法去。』窠曰：『若是佛法，吾此間亦有少許。』者云：『如何
J38nB406_p0162b19║是和尚此間佛法？』鳥窠於身上拈起布毛吹之，侍者
J38nB406_p0162b20║因此大悟。」師曰：「此在鳥窠分上即得，若是侍者恁麼
J38nB406_p0162b21║悟去，三十年未夢見在。」
J38nB406_p0162b22║舉：「忠國師三喚侍者，侍者三應，國師云：『將謂吾辜負
J38nB406_p0162b23║汝，誰知汝辜負吾？』」師曰：「國師辜負侍者，駟不及舌；侍
J38nB406_p0162b24║者辜負國師，罔極難酬。大眾要會，但莫向喚侍者處、
J38nB406_p0162b25║侍者應諾處作商量，許爾具衲僧少分。」
J38nB406_p0162b26║舉：「歸宗鏟草次，有僧來參，忽有一蛇過，宗以鉏斷之，
J38nB406_p0162b27║僧云：『久響歸宗，原來是箇麤行沙門。』宗曰：『爾麤？我麤？』
J38nB406_p0162b28║僧曰：『如何是麤？』宗豎起鉏頭。僧曰：『如何是細？』宗作斬
J38nB406_p0162b29║蛇勢。僧曰：『與麼則依而行之。』宗曰：『爾甚麼處見我斬
J38nB406_p0162b30║蛇？』僧無對。」師曰：「歸宗斬蛇疑殺天下人，祇今還識老
J38nB406_p0162c01║漢面目麼？」驀舉拂子，云：「歸宗鼻孔一時穿卻了也。若
J38nB406_p0162c02║也會得，不曾增得諸人分毫，只是坐斷山僧舌頭去；
J38nB406_p0162c03║縱饒不會，亦不曾減得諸人分毫，只是一向任山僧
J38nB406_p0162c04║口說手擎，無人捉敗。」放下拂子，喝一喝。
J38nB406_p0162c05║舉：「魯祖尋常見僧來，便面壁。南泉聞，云：『我尋常向師
J38nB406_p0162c06║僧道：「佛未出世時會取，尚不得一箇半箇。」他恁麼驢
J38nB406_p0162c07║年去。』」師曰：「魯祖面壁，已是葛藤。南泉播揚他人長短，
J38nB406_p0162c08║是何心行？明眼人總好一場笑具。」
J38nB406_p0162c09║舉：「鄧州丹霞天然禪師過慧林，遇天大寒，取木佛燒
J38nB406_p0162c10║火，向院主呵曰：『何得燒我木佛？』霞以拄杖撥灰曰：『吾
J38nB406_p0162c11║燒取舍利。』主曰：『木佛何有舍利？』霞曰：『既無舍利，更取
J38nB406_p0162c12║兩尊燒。』主自後眉鬚墮落。」師曰：「人見燒木佛，便以為
J38nB406_p0162c13║過量；見鬚眉墮落，便以為猶有者箇，所以如此。若恁
J38nB406_p0162c14║麼，要見丹霞、院主面目，驢年去。大眾！且待者些子見
J38nB406_p0162c15║解盡時，爾自瞥地在。」
J38nB406_p0162c16║舉：「趙州示眾云：『泥佛不度水，木佛不度火，金佛不度
J38nB406_p0162c17║爐，真佛內裏坐。』」師曰：「泥佛不度水，木佛不度火，金佛
J38nB406_p0162c18║不度爐，作麼生是真佛內裏坐？還會麼？不會，山僧今
J38nB406_p0162c19║日再與說過。」
J38nB406_p0162c20║舉：「僧遊五臺，問一婆子曰：『臺山路向甚麼處去？』婆曰：
J38nB406_p0162c21║『驀直去。』僧便去。婆曰：『好箇阿師，又恁麼去。』後有僧舉
J38nB406_p0162c22║似趙州，州曰：『待我勘過來。』明日，州便去問：『臺山向甚
J38nB406_p0162c23║麼處去？』婆曰：『驀直去。』州便行。婆曰：『好箇阿師，又恁麼
J38nB406_p0162c24║去。』州歸院謂僧曰：『臺山婆子，為汝勘破了也。』」師曰：「試
J38nB406_p0162c25║道婆子畢竟有過沒過，且作麼生是趙州勘破處？雖
J38nB406_p0162c26║然如此，我又早知爾了也。」
J38nB406_p0162c27║舉：「趙州一日在東司上，見遠侍者過，驀召文遠，遠應
J38nB406_p0162c28║諾。州曰：『東司上不可與汝說佛法。』」師曰：「既召文遠，為
J38nB406_p0162c29║甚又道東司上不可與汝說佛法？且道畢竟有說沒
J38nB406_p0162c30║說？」
J38nB406_p0163a01║舉：「大愚辭歸宗，宗問：『甚處去？』愚云：『諸方學五味禪去。』
J38nB406_p0163a02║宗云：『諸方有五味禪，我者裏祇有一味。』愚云：『如何是
J38nB406_p0163a03║和尚一味禪？』宗驀口便打，忽然大悟，云：『嗄！我會也。』宗
J38nB406_p0163a04║云：『道！道！』愚擬開口，宗又打趁出。」師曰：「兩度喫棒，若作
J38nB406_p0163a05║一味禪會，又向歸宗虀甕裏淹殺，不干歸宗事。」
J38nB406_p0163a06║舉：「僧問大隨：『劫火洞然，大千俱壞，未審者箇壞不壞？』
J38nB406_p0163a07║隨曰：『壞。』僧云：『恁麼則隨他去也。』隨云：『隨他去。』」師曰：「者
J38nB406_p0163a08║僧若是伶俐漢，一聞言下，便合拗折拄杖，放下腰包，
J38nB406_p0163a09║向者裏住山去，猶較些子。雖然如是，蚤遲八刻。」
J38nB406_p0163a10║舉：「靈雲和尚因長生問：『混沌未分時如何？』雲曰：『露柱
J38nB406_p0163a11║懷胎。』生云：『分後如何？』雲曰：『如片雲點太清。』生云：『未審
J38nB406_p0163a12║太清還受點也無？』雲不對。生云：『恁麼則含生不來也。』
J38nB406_p0163a13║雲亦不對。生云：『直得純清絕點時如何？』雲曰：『猶是真
J38nB406_p0163a14║常流注。』生云：『如何是真常流注？』雲曰：『似鏡常明。』生云：
J38nB406_p0163a15║『未審向上還有事也無？』曰：『有。』生云：『如何是向上事？』雲
J38nB406_p0163a16║曰：『打破鏡來，與汝相見。』」師曰：「靈雲兩不對。試問大眾：
J38nB406_p0163a17║即今還構得也無？縱饒構得，且喜沒交涉。又如打破
J38nB406_p0163a18║鏡來與相見，且道打破鏡是甚麼時節？大眾！即今相
J38nB406_p0163a19║見，還是打破鏡不打破鏡？假使有人出云：『早與汝相
J38nB406_p0163a20║見了也。』且喜沒交涉。會麼？」
J38nB406_p0163a21║舉：「嚴陽尊者初參趙州，問：『一物不將來時如何？』州曰：
J38nB406_p0163a22║『放下著。』陽曰：『既是一物不將來，放下箇甚麼？』州曰：『放
J38nB406_p0163a23║不下，擔取去。』嚴陽於言下大悟。」師曰：「嚴陽大似誤用
J38nB406_p0163a24║假銀，被人攔腮一摑，尚不知非，更嘵嘵辨成色高下。
J38nB406_p0163a25║趙州雖則提持正令，也只作死馬醫，殊令旁觀者哂。
J38nB406_p0163a26║咦！啼得血流無用處，不如緘口過殘春。」
J38nB406_p0163a27║舉：「仰山問僧：『近離甚處？』僧云：『向南。』仰拈起拄杖云：『彼
J38nB406_p0163a28║中還說者箇麼？』僧云：『不說。』仰云：『不說者箇，還說那箇
J38nB406_p0163a29║麼？』僧云：『不說。』仰召：『大德！參堂去。』僧便去。仰復召：『大德！』
J38nB406_p0163a30║僧應諾。仰云：『近前來。』僧近前，仰便打。」師曰：「仰山首尾
J38nB406_p0163b01║俱全，祇是不遇知音。山僧若是者僧，待伊云：『近前來。』
J38nB406_p0163b02║便近前與一掌，云：『者瞎漢猶作恁麼去就。』不惟自己
J38nB406_p0163b03║有出身之路，亦乃省得他人氣力。仰山得此，如飲甘
J38nB406_p0163b04║露。」
J38nB406_p0163b05║舉：「王常侍敬初見睦州，一日州問曰：『今日何故入院
J38nB406_p0163b06║遲？』初曰：『看打毬來。』州曰：『人打毬？馬打毬？』初曰：『人打毬。』
J38nB406_p0163b07║州曰：『人困麼？』初曰：『困。』州曰：『馬困麼？』初曰：『困。』州曰：『露柱
J38nB406_p0163b08║困麼？』初惘然，歸至私第，中夜忽然有省。明日見州曰：
J38nB406_p0163b09║『某甲會得昨日事也。』州曰：『露柱困麼？』初曰：『困。』州遂許
J38nB406_p0163b10║之。」師曰：「眼觀東南，意在西北。睦州老婆心切，若無王
J38nB406_p0163b11║常侍道箇困字，不幾弄巧成拙乎？且什麼處是王常
J38nB406_p0163b12║侍道困處？大眾！慎勿向開口處會、平常處會、絕消息
J38nB406_p0163b13║處會，亦勿向無會處會。此皆風力所轉，終成敗壞。」
J38nB406_p0163b14║舉：「臨濟大師應機多用喝，會下參徒亦學喝。濟曰：『汝
J38nB406_p0163b15║等總學我喝，我今問汝：有一人從東堂出，一人從西
J38nB406_p0163b16║堂出，兩人齊喝一聲，者裏分得賓主也無？爾若分不
J38nB406_p0163b17║得，已後不得學老僧喝。』」師曰：「且道兩人齊喝，汝從什
J38nB406_p0163b18║麼處分賓主？汝若分得，龜毛長三尺；汝若分不得，亦
J38nB406_p0163b19║龜毛長三尺；汝若總不與麼，又是平地上喫跌作麼
J38nB406_p0163b20║生？」喝一喝，云：「賓主歷然。」
J38nB406_p0163b21║舉：「大覺參臨濟大師，濟舉起拂子，覺敷坐具；濟擲下
J38nB406_p0163b22║拂子，覺收坐具，參堂去。僧眾曰：『此僧莫是和尚親故，
J38nB406_p0163b23║不禮拜又不喫棒？』師聞，令喚覺。覺至，濟曰：『大眾道汝
J38nB406_p0163b24║不禮拜又不喫棒，莫是長老親故？』覺珍重下去。」師曰：
J38nB406_p0163b25║「臨濟、大覺畢竟相見在甚麼處？及聞僧眾話，卻喚覺
J38nB406_p0163b26║來舉似一遭，且道還有意旨也無？假如當時僧眾無
J38nB406_p0163b27║者話，臨濟還合更有話也無？具眼者試辨看。」
J38nB406_p0163b28║舉：「興化存獎和尚，僧問：『四方八面來時如何？』化云：『打
J38nB406_p0163b29║中間底。』僧作禮，興化曰：『我昨日赴箇村齋，中途遇一
J38nB406_p0163b30║陣卒風暴雨，卻向古廟裏避得過。』」師曰：「打中間話，大
J38nB406_p0163c01║似春水漲溪，忽然怒決，奔注如駛。祇是興化不合更
J38nB406_p0163c02║道後段，惹得後人依樣畫葫蘆，恰如自把髻投衙一
J38nB406_p0163c03║般。更有種杜譔底云：『正是打中間底樣子。』或云：『爾還
J38nB406_p0163c04║認得興化麼？』且喜沒交涉。雖然如是，畢竟如何？」良久，
J38nB406_p0163c05║云：「山僧從來不解妄語，到此只合鈍置。」
J38nB406_p0163c06║舉：「興化和尚見同參來，纔上法堂，化便喝，僧亦喝；化
J38nB406_p0163c07║又喝，僧亦喝；化近前拈棒，僧又喝；化曰：『爾看者瞎漢
J38nB406_p0163c08║猶作主在。』僧擬議，化直打下法堂。侍者請問：『適來那
J38nB406_p0163c09║僧有甚觸忤和尚？』化曰：『他適來也有權、也有實、也有
J38nB406_p0163c10║炤、也有用，及乎我將手向伊面前橫兩橫，到者裏卻
J38nB406_p0163c11║去不得。似者般瞎漢，不打便待何時？』者禮拜。」師曰：「者
J38nB406_p0163c12║僧既有權有實、有炤有用，為甚興化將手向伊面前
J38nB406_p0163c13║橫兩橫便去不得？大眾！須知此事大有差別，不得草
J38nB406_p0163c14║草。于今要會，但看那裏是興化橫兩橫處？汝若在者
J38nB406_p0163c15║裏識得破，已後不受天下人瞞。雖然如是，還識興化
J38nB406_p0163c16║納敗闕麼？」
J38nB406_p0163c17║舉：「洛浦元安禪師遊歷罷，直往夾山，按山頂上卓菴
J38nB406_p0163c18║經年。夾山知，乃修書令僧馳往，浦接得便坐，卻再展
J38nB406_p0163c19║手索，僧無對，浦便打云：『歸去舉似和尚。』僧回，舉似夾
J38nB406_p0163c20║山，山云：『者僧看書，三日內必來；若不看書，斯人救不
J38nB406_p0163c21║得。』夾山卻令人伺其出菴，便與燒其居，果三日後出
J38nB406_p0163c22║菴來。人謂菴中火起，浦亦不顧，直到夾山，見夾山不
J38nB406_p0163c23║禮拜，乃當面叉手而立，山云：『雞栖鳳窠，非其同類。出
J38nB406_p0163c24║去！』浦曰：『自遠趨風，請師一接。』山云：『目前無闍黎，此間
J38nB406_p0163c25║無老僧。』浦便喝，山云：『住！住！且莫草草匆匆，雲月是同，
J38nB406_p0163c26║溪山各別，截斷天下人舌頭即不無，爭教無舌人解
J38nB406_p0163c27║語？』浦佇思，山便打。」師曰：「洛浦一喝，有甚麼過處？卻來
J38nB406_p0163c28║被夾山幾句胡言漢語，即便納敗。且道利害在那裏？
J38nB406_p0163c29║所以山僧常道，不是師家瞞汝，祇要汝灼然不受師
J38nB406_p0163c30║家瞞去，方纔了得。不然，莫道無事好。」
J38nB406_p0164a01║舉：「雪峰常謂玄沙曰：『有箇濟南長老，問無有荅不得
J38nB406_p0164a02║者。』一日到雪峰，峰令訪玄沙，沙問曰：『古人道：「此事唯
J38nB406_p0164a03║我能知。」長老作麼生？』際曰：『須知有不求知者。』沙曰：『山
J38nB406_p0164a04║頭老漢喫許多辛苦作麼？』」師曰：「恁麼看將起來，蚤是
J38nB406_p0164a05║玄沙喫許多辛苦。若山僧當時待際南到來，但與相
J38nB406_p0164a06║見，縱然無語，肺肝如燭。且道在甚麼處具眼？」
J38nB406_p0164a07║舉：「蜆子和尚居無定所，自印心於洞山，混俗閩川。常
J38nB406_p0164a08║日沿江岸採蝦蜆充腹，暮即臥東山白馬廟紙錢中，
J38nB406_p0164a09║居民目為蜆子和尚。華嚴靜和尚聞之，欲決真偽，先
J38nB406_p0164a10║潛入紙錢中。深夜蜆子歸，靜扭住問曰：『如何是祖師
J38nB406_p0164a11║西來意？』遽荅曰：『神前酒臺盤。』」師曰：「蜆子和尚似則似
J38nB406_p0164a12║矣，終是做賊人心虛。當時若被扭住，即與拓開云：『作
J38nB406_p0164a13║麼？作麼？』已後更無一人能奈蜆子何。華嚴便與麼放
J38nB406_p0164a14║過，也打失一隻眼在。」
J38nB406_p0164a15║舉：「僧問乾峰：『十方薄伽梵，一路涅槃門，未審路頭在
J38nB406_p0164a16║甚麼處？』峰以拄杖畫一畫，云：『在者裏。』僧請益雲門，門
J38nB406_p0164a17║拈起扇子，云：『扇子𨁝跳上三十三天，築著帝釋鼻孔，
J38nB406_p0164a18║東海鯉魚打一棒，雨似盤傾。會麼？會麼？』」師曰：「乾峰有
J38nB406_p0164a19║口道不出，雲門道得卻無口。須是兩箇縛作一束，拋
J38nB406_p0164a20║向東洋大海，卻來山僧與爾說箇譬喻。且道譬喻箇
J38nB406_p0164a21║甚麼？參！」
J38nB406_p0164a22║舉：「南院問風穴：『南方一棒作麼生商量？』穴云：『作奇特
J38nB406_p0164a23║商量。』穴卻問南院：『此間作麼生商量？』院拈拄杖橫按
J38nB406_p0164a24║云：『棒下無生忍，臨機不見師。』」師曰：「恁麼相為，可為徹
J38nB406_p0164a25║頭徹腦，披肝瀝膽。所以風穴一生氣宇如王，到此處
J38nB406_p0164a26║真如春雨雪消，解衣適體。南院古佛粉身碎骨，未足
J38nB406_p0164a27║為報。」
J38nB406_p0164a28║舉：「和山示眾云：『習學謂之聞，絕學謂之鄰。過此二者，
J38nB406_p0164a29║是謂真過。』僧問：『如何是真過？』山曰：『解打鼓。』『如何是真
J38nB406_p0164a30║諦？』山曰：『解打鼓。』『即心是佛即不問，如何是非心非佛？』
J38nB406_p0164b01║山曰：『解打鼓。』『向上人來如何接？』山曰：『解打鼓。』」師曰：「和
J38nB406_p0164b02║山到者田地，絕不容易。雖然，須知恩大難酬。何以故？
J38nB406_p0164b03║若不恁麼，和山爭奈？若也恁麼，爭奈和山？咦！過得栗
J38nB406_p0164b04║棘蓬是好手。」
J38nB406_p0164b05║舉：「石霜慈明和尚冬日傍僧堂作此【圖】
J38nB406_p0164b06║【圖】，其下注云：『若人識得，不離四威儀中。』」師曰：「大眾會
J38nB406_p0164b07║麼？汝若會去，猶較山僧一線道在；汝若不會，橫亙法
J38nB406_p0164b08║界，逼塞虛空。諸人且向什麼處蹲坐？」良久，云：「可惜許。」
J38nB406_p0164b09║舉：「楊岐會和尚示眾云：『雪，雪，處處光輝明皎潔，黃河
J38nB406_p0164b10║凍鎖絕纖流，赫日光中須迸裂。那吒頂上喫蒺藜，金
J38nB406_p0164b11║剛腳下流鮮血。』又示眾云：『蹋著秤鎚硬似鐵，啞子得
J38nB406_p0164b12║夢向誰說？須彌頂上浪滔天，大洋海底遭火熱。』」師曰：
J38nB406_p0164b13║「大眾！饒爾與麼會得，也是楊岐底，不干諸人事。又如
J38nB406_p0164b14║即今山僧與麼舉似，也是山僧底，不干諸人事。何不
J38nB406_p0164b15║向諸人本分上道將一句來看？速道，速道！」良久，云：「縱
J38nB406_p0164b16║饒道得，也祇得一半。」
J38nB406_p0164b17║舉：「鹽官榜云：『一切眾生皆有佛性。』又溈山榜云：『一切
J38nB406_p0164b18║眾生皆無佛性。』」師云：「在鹽官太狼藉，在溈山▆▆▆
J38nB406_p0164b19║老婆。禪即不無，若論提唱宗門，三生六十劫未夢見
J38nB406_p0164b20║在。」
J38nB406_p0164b21║舉：「僧問洞山：『如何是佛？』山荅云：『麻三觔。』」師云：「不許向
J38nB406_p0164b22║舉起處承當，不許作不思議會，不許作隨處皆是會。」
J38nB406_p0164b23║令大眾下語畢，代云：「洎合忘卻。」又云：「多少時來也？」又
J38nB406_p0164b24║云：「瞎。」
J38nB406_p0164b25║舉：「六祖大師初到法性寺，見兩僧諍論風旛，一曰風
J38nB406_p0164b26║動，一曰旛動，往復不已。祖云：『不是風動，不是旛動，仁
J38nB406_p0164b27║者心動。』」師云：「風旛且置，什麼處是心動處？」令眾下語
J38nB406_p0164b28║畢，師代云：「幾乎愧殺兩僧。」又云：「六祖大師聻？」又云：「十
J38nB406_p0164b29║萬八千。」又云：「缽盂安柄。」
J38nB406_p0164b30║舉：「陳提刑參五祖演，演云：『提刑曾讀小艷詩，有云：「頻
J38nB406_p0164c01║呼小玉元無事，祇要檀郎認得聲。」』提刑諾諾，遂出。時
J38nB406_p0164c02║圓悟為侍者，卻問云：『提刑會得和尚意麼？』演云：『他祇
J38nB406_p0164c03║認得聲耳。』悟云：『只要檀郎認得聲。既認得，為什麼未
J38nB406_p0164c04║在？』演云：『庭前柏樹子聻？』悟懡㦬後出，見雞飛上欄杆，
J38nB406_p0164c05║鼓翼而啼，乃自喜曰：『此豈不是聲入？』通所悟，演遂肯
J38nB406_p0164c06║之。」師云：「且道諾諾與庭前柏樹子是有差別？是無差
J38nB406_p0164c07║別？若無差別，為甚麼卻悟？若有差別，差別在什麼處？」
J38nB406_p0164c08║令眾下語畢，師代云：「不是一回射石虎，幾乎誤殺李
J38nB406_p0164c09║將軍。」又云：「伸手原在縮手裏。」又云：「將謂鬍鬚赤，更有
J38nB406_p0164c10║赤鬚鬍。」
J38nB406_p0164c11║問荅頌
J38nB406_p0164c12║二十問荅并頌（有序）
J38nB406_p0164c13║威音以前，虛空烜赫；威音以後，皂白分明。無門之
J38nB406_p0164c14║門，建立誠非得已；以楔出楔，掃除卻有來由。原佛
J38nB406_p0164c15║祖之心，祇為一事；詳表遮之法，屏絕岐途。奪食驅
J38nB406_p0164c16║耕，情窮乃見；懸崖撒手，絕後方甦。金剛圈，栗棘縫，
J38nB406_p0164c17║過得始稱好手；如來禪，祖師意，悟來總是瞞人。若
J38nB406_p0164c18║果一回汗出，不妨瓊樓玉殿現於一莖，尚需有日
J38nB406_p0164c19║活來；未信影草探竿，遂為剩語。殘羹餿飯，不中飽
J38nB406_p0164c20║人；陷虎拏龍，尤欺智者。
J38nB406_p0164c21║問：「一切眾生從甚麼處迷起？」荅云：「從悟處迷起。」
J38nB406_p0164c22║頌曰：
J38nB406_p0164c23║一切眾生本來悟，及知其悟又相違，殺婬盜妄文殊
J38nB406_p0164c24║智，啼笑悲歡白牯機。緣起見聞非一二，情窮生死絕
J38nB406_p0164c25║離微，箇中若也無迴顧，撒手懸崖今古輝。
J38nB406_p0164c26║問：「諸佛為什麼出世？」荅云：「老婆心切。」頌曰：
J38nB406_p0164c27║傅粉塗脂出畫堂，為郎珍重卻羞郎，落花有意徒勞
J38nB406_p0164c28║爾，流水無情祇自傷。打草驚蛇張醜拙，懸羊賣狗倍
J38nB406_p0164c29║郎當，何如閉口深藏舌，免使明明落鑊湯。
J38nB406_p0164c30║問：「世尊四十九年說法利生，一切恆沙菩薩、聲
J38nB406_p0165a01║聞、羅漢，畢竟證得什麼邊事？」荅云：「將此身心奉
J38nB406_p0165a02║塵剎，是則名為報佛恩。」頌曰：
J38nB406_p0165a03║帝網重重複道森，循環無盡絕追尋，主賓互換現前
J38nB406_p0165a04║用，權實兼隆將護心。親子不妨同客作，當人何用覓
J38nB406_p0165a05║威音？山僧不敢輕於汝，直捷行持無古今。
J38nB406_p0165a06║問：「三乘十二分既是權說，為什麼不打頭便拈
J38nB406_p0165a07║花直示，費許多絡索作麼？」荅云：「祇為汝不肯承
J38nB406_p0165a08║當。」頌曰：
J38nB406_p0165a09║拈花蚤已傷苗稼，豈況區區又說權？匪謂就機披垢
J38nB406_p0165a10║弊，懸知大事信因緣。止兒黃葉先慚我，遮面紅羅祇
J38nB406_p0165a11║為僊，百萬人天深解此，聊將金色作流傳。
J38nB406_p0165a12║問：「既有能度之人，所度之眾，則生佛判然，凡聖
J38nB406_p0165a13║自爾。且道分別在什麼處？」荅云：「即在汝分別處。」
J38nB406_p0165a14║頌曰：
J38nB406_p0165a15║分別纔生事宛然，是非同異阿誰懸？棚頭傀儡從君
J38nB406_p0165a16║弄，帳裏高低任我牽。佛道垂成迂十劫，泥犁建立等
J38nB406_p0165a17║三禪，相逢各辦緣何事？祇為同眠覺被穿。
J38nB406_p0165a18║問：「設無凡聖，為什麼神通窒礙，宛爾不同，此樂
J38nB406_p0165a19║彼苦，兩不相代？」荅云：「又是從頭起。」頌曰：
J38nB406_p0165a20║神通窒礙孰安名，最苦難忘凡聖情，一念瞥興諸法
J38nB406_p0165a21║具，萬機休罷此身輕。莫緣相想隨生滅，但任浮漚泥
J38nB406_p0165a22║濁清，自是同床人各夢，等閒容易獲心寧。
J38nB406_p0165a23║問：「凡聖若無，因果應絕。為什麼地獄天堂，絲絲
J38nB406_p0165a24║不爽？」荅云：「既無凡聖，喚甚麼作天堂地獄來？」頌
J38nB406_p0165a25║曰：
J38nB406_p0165a26║若是有因須有果，苟無凡聖亦奚妨，虛空不與他釘
J38nB406_p0165a27║橛，大地還同何有鄉。好鳥啼殘春夢足，百花開盡夏
J38nB406_p0165a28║天長，牛頭馬面無人識，穩跨銀鞍氣獨揚。
J38nB406_p0165a29║問：古人云：「『為善善無形，為惡惡無相。』若能直下
J38nB406_p0165a30║識透，便會諸法無生，迺因緣聚會，業果宛然，道
J38nB406_p0165b01║理解脫無靈，身心分別有實。正恁麼時，作何排
J38nB406_p0165b02║遣？」荅：「云何不向身心分別處排遣？」頌曰：
J38nB406_p0165b03║是誰泊泊浮漚裏？何物芸芸萬象森？切忌壞他諸法
J38nB406_p0165b04║相，寧須重覓涅槃心？為貪解脫難憑理，識得因緣豈
J38nB406_p0165b05║諱今？茅舍竹床安穩臥，暫時岐路莫沈吟。
J38nB406_p0165b06║問：「巖頭云：『欲得易會，但於聲色前不被萬境惑
J38nB406_p0165b07║亂，自然露裸裸，自然無事。然則聲色前不被惑
J38nB406_p0165b08║亂之時，是有主宰？是沒主宰？若有主宰，便成兩
J38nB406_p0165b09║箇；若無主宰，又憑什麼不被惑亂聻？』雖古人亦
J38nB406_p0165b10║有云：『生死中無佛，則無生死。』今四民浩浩，業識
J38nB406_p0165b11║茫茫，可謂生死中無佛矣，而生死宛然。若但云
J38nB406_p0165b12║四民浩浩，亦有什麼諱處便銷繳了？殊不知生
J38nB406_p0165b13║死到來，腳跟線斷，終未免乘將去。此時還措得
J38nB406_p0165b14║手腳麼？」荅云：「與我將聲色來看。」頌曰：
J38nB406_p0165b15║剎剎塵塵是什麼，何勞於此更磋磨，目前非境但由
J38nB406_p0165b16║我，當處無人祇任佗。生死之中最妙道，去來有法卻
J38nB406_p0165b17║成魔，菩提煩惱皆名義，爭管人非與鬼呵。
J38nB406_p0165b18║問：「真淨云：『事事無礙，如意自在，手把豬頭，口誦
J38nB406_p0165b19║淨戒，趁出婬坊，未還酒債，此過量人事，大非凡
J38nB406_p0165b20║境。』然不審過量人當此，亦還知是豬頭，還知有
J38nB406_p0165b21║淨戒否？不知，則必先枯心稿智，令如木石相似，
J38nB406_p0165b22║始有少分相應，然又與我宗直捷之旨相戾。如
J38nB406_p0165b23║知，則明明淨穢兩塗，拍盲不可，與所謂硬作主
J38nB406_p0165b24║宰，因果撥無者，有何差別耶？」荅云：「知也祇是者
J38nB406_p0165b25║箇道理，不知也祇是者箇道理。且道是什麼道
J38nB406_p0165b26║理？速道！速道！」頌曰：
J38nB406_p0165b27║不是詩人莫獻詩，更無劫外與今時，張帆把纜非能
J38nB406_p0165b28║手，掩耳偷鈴謊阿誰。大道必妨於小智，反常方得號
J38nB406_p0165b29║神奇，一真凡聖猶存見，好解灰囊示稚兒。
J38nB406_p0165b30║問：「學道祇為了生死，悟性之人一期壽終，畢竟
J38nB406_p0165c01║向甚麼處去？若謂向沒生滅處去，既沒生滅，又
J38nB406_p0165c02║有甚麼處去？若有處去，便有趨向取舍；若無趨
J38nB406_p0165c03║向取捨，則四生六道也少不得。纔出頭來，果能
J38nB406_p0165c04║一線穿過，便沒甚麼事；如或未然，畢竟依前迷
J38nB406_p0165c05║悶。如歷代諸祖也有先生曾為善知識，猶且一
J38nB406_p0165c06║二十年行腳方纔省得，安知無因緣不湊、一生
J38nB406_p0165c07║兩生空過者？所謂直下了得，又了箇什麼？不猶
J38nB406_p0165c08║然話餅不可充饑歟？」荅云：「且要了爾者一問來。」
J38nB406_p0165c09║頌曰：
J38nB406_p0165c10║自是世間多忌諱，波興平地浪滔滔，四生六道迷中
J38nB406_p0165c11║盡，萬別千差悟後勞。智者不如愚者得，遣愁爭似莫
J38nB406_p0165c12║愁高，從來惟有安心法，立雪齊腰千古豪。
J38nB406_p0165c13║問：「玄沙云：『真如凡聖、地獄天堂，只是療狂子之
J38nB406_p0165c14║方。虛空尚無改變，大道豈有昇沈？悟則縱橫不
J38nB406_p0165c15║離本際。所以透關底人，都不用分別他若好若
J38nB406_p0165c16║惡、若是若非、隨事隨理，總歸第一義諦矣。』然溈
J38nB406_p0165c17║山云：『實際理地不受一塵，佛事門中不捨一法。』
J38nB406_p0165c18║佛事門中不捨一法則且置，既縱橫不離本際，
J38nB406_p0165c19║不知喚什麼作塵？即受亦有什麼過處？若云見
J38nB406_p0165c20║有塵則不受，夫既見塵，又何曾悟來？若悟而仍
J38nB406_p0165c21║有塵須不受者，則猶待修持趨向正用得方著，
J38nB406_p0165c22║不知何以非狂子也？」荅云：「龍蛇易辨，衲子難瞞。」
J38nB406_p0165c23║頌曰：
J38nB406_p0165c24║玄沙平實猶存古，溈老周遮曲為今；寂滅真如狂子
J38nB406_p0165c25║意，空花陽燄至人心。祇因見立法難遣，都為情忘智
J38nB406_p0165c26║自深；若欲縱橫無罣礙，無絃琴裏有知音。
J38nB406_p0165c27║問：「禪道泛濫，自古皆然，于今為甚。詳其病多從
J38nB406_p0165c28║日用起滅處，忽然認著箇明歷歷、沒形段底，將
J38nB406_p0165c29║為是遞相傳授，有同兒戲。不知明歷歷底，乃生
J38nB406_p0165c30║滅門中收攝，《楞嚴》謂：『則汝今日與諸眾生用攀
J38nB406_p0166a01║緣心為自性者。』又阿難言：『如來現今徵心所在，
J38nB406_p0166a02║而我以心推窮尋逐，即能推者，我將為心。』此世
J38nB406_p0166a03║尊所以叱為前塵虛妄相想也。以此為心，則必
J38nB406_p0166a04║惑為色身之內，將身及山河、虛空、大地皆為生
J38nB406_p0166a05║滅，惟認一浮漚體以當常住，此即同外道半生
J38nB406_p0166a06║滅、半不生滅之見。所以世尊後來於萬物象前，
J38nB406_p0166a07║分明指示箇無是見、無非見一條端的大路，此
J38nB406_p0166a08║乃金針雙鎖，透出頂門。若能悟得，更何祖教之
J38nB406_p0166a09║異？學者將此章文義微細披剝，久久自然模著
J38nB406_p0166a10║者箇關捩。若摸得著者箇關捩，卻好平白商量，
J38nB406_p0166a11║所謂全不生滅者。何以？目前人物之身及山河、
J38nB406_p0166a12║大地祇見遷變，惟有觀河之見始無童髦，則何
J38nB406_p0166a13║得不同於外道歟？」荅：驀豎起拂子，云：「者箇是生
J38nB406_p0166a14║滅底，阿那箇是不生滅底？者箇是不生滅底，阿
J38nB406_p0166a15║那箇是生滅底？」放下拂子，云：「吽！吽！」頌曰：
J38nB406_p0166a16║拂子說法還聞否，是非喪盡莫追尋，人知大地多遷
J38nB406_p0166a17║變，爭較浮漚日淺深。反覆推窮虛相想，隨緣自在法
J38nB406_p0166a18║王心，一椎便就無餘事，物我昇沈自古今。
J38nB406_p0166a19║問：「大慧在圓悟處。悟一日上堂，舉僧問雲門：『如
J38nB406_p0166a20║何是諸佛出身處？』門云：『東山水上行。』若是天寧
J38nB406_p0166a21║即不然，如何是諸佛出身處？薰風自南來，殿閣
J38nB406_p0166a22║生微涼。慧於此領悟云：『據某甲悟處，已快活受
J38nB406_p0166a23║用矣。』而圓悟猶以為坐在淨裸裸處，何也？夫以
J38nB406_p0166a24║大慧之養，諸方推重，其不肯承當者，隱微處放
J38nB406_p0166a25║不過耳。到此已能自信自肯，非圓悟誰能按之？
J38nB406_p0166a26║又薰風話，可謂絕頂提唱，知解測度，不必具論。
J38nB406_p0166a27║祇如大慧，既能蹋著者箇關捩，便當更無差別，
J38nB406_p0166a28║何以止得淨裸裸處？然則同一句話，悟有淺深
J38nB406_p0166a29║耶？後來令參有句無句，始於『相隨來也』得大徹
J38nB406_p0166a30║去。則先所謂快活者，到此別是一境界。當時不
J38nB406_p0166b01║得圓悟按住，決定苟安於此，不知亦可了事否？
J38nB406_p0166b02║若不可了事，大慧爭肯自言快活？若可了事，又
J38nB406_p0166b03║何必待後來一段，始愜悟心耶？且兩段悟處，差
J38nB406_p0166b04║別在那裏？」荅云：「有快活不要，被人回換作麼？」頌
J38nB406_p0166b05║曰：
J38nB406_p0166b06║一句當門正眼開，情知孟八與麼來，可憐步步隨佗
J38nB406_p0166b07║轉，何不明明獨自裁。萬物象前須放去，夜明簾外卻
J38nB406_p0166b08║將回，屈伸壯士元無借，始覺從前滿面灰。
J38nB406_p0166b09║問：「無業國師云：『一毫聖凡情念未盡，未免墮驢
J38nB406_p0166b10║胎馬腹去。』白雲端云：『假使一毫聖凡情念淨盡，
J38nB406_p0166b11║亦未免墮驢胎馬腹去。』無業且置，白雲意作麼
J38nB406_p0166b12║生？」荅：「以兩手拓地作驢鳴。」頌曰：
J38nB406_p0166b13║聖凡情盡復何存，腳下無私自坦然，坐卻虛玄猶有
J38nB406_p0166b14║位，掀翻黑白但隨緣。別行一路迷荒草，轉入千峰鎖
J38nB406_p0166b15║暮煙，喚作如如蚤已變，披毛戴角紹真傳。
J38nB406_p0166b16║問：「洞山因僧問：『如何是佛？』山云：『麻三觔。』僧問趙
J38nB406_p0166b17║州：『如何是祖師西來意？』州云：『庭前柏樹子。』此等
J38nB406_p0166b18║語句，可謂徹上巴鼻，直下悟得。參學事畢，乃有
J38nB406_p0166b19║知解相似者，以為本分呈似之句，以為絕法界
J38nB406_p0166b20║際量之句，大似吳道子畫人物逼真，非真人物。
J38nB406_p0166b21║所以解悟之分，毫釐有差，天地懸隔也。然亦頗
J38nB406_p0166b22║有一切知解脫略，灼然於者一句子親切悟來，
J38nB406_p0166b23║久久悟境銷停，止存所見，身心不副，一時驚覺，
J38nB406_p0166b24║然後以佛之知見旋復破除。若不破除，放過不
J38nB406_p0166b25║可。正謂閨閣中物捨不盡，皆為滲漏。且道病在
J38nB406_p0166b26║什麼處？」荅云：「㘞！錯！錯！」頌曰：
J38nB406_p0166b27║庭前柏樹無多子，殺活同時愧老僧，有地知非親證
J38nB406_p0166b28║悟，無功更莫較相應。雖能用藥尤防忌，尚欲忘懷似
J38nB406_p0166b29║未曾，曳尾靈龜千古恨，可憐開眼日騰騰。
J38nB406_p0166b30║問：「法眼一日指簾，兩僧齊去捲簾，眼云：『一得一
J38nB406_p0166c01║失。』且道那箇是得？那箇是失？」荅云：「疑殺天下人。」
J38nB406_p0166c02║「得失且置，畢竟法眼意作麼生？」荅云：「賊。」頌曰：
J38nB406_p0166c03║明明白白絕商量，碧眼難窺秘密藏，劈破晴空看入
J38nB406_p0166c04║路，驚回醉夢任從長。愛他得底憐他失，贏得閒來博
J38nB406_p0166c05║得忙，石火電光留不住，一回親到始相當。
J38nB406_p0166c06║問：「南院云：『諸方祇具啐啄同時眼，不具啐啄同
J38nB406_p0166c07║時用。』時有僧出問：『如何是啐啄同時用？』院云：『作
J38nB406_p0166c08║家不啐啄，啐啄同時失。』僧云：『猶未是某甲問處。』
J38nB406_p0166c09║院云：『汝問處作麼生？』僧云：『失。』院便打，其僧不肯。
J38nB406_p0166c10║後行腳至雲門，聞眾中舉此話，有云：『當時南院
J38nB406_p0166c11║棒折那？』其僧始悟，趨回省覲。院已去世，見風穴，
J38nB406_p0166c12║穴問云：『莫是當時問先師啐啄同時話底麼？』僧
J38nB406_p0166c13║云：『是。』穴云：『汝當作麼生會？』僧云：『我當時如在燈
J38nB406_p0166c14║影裏行相似。』穴云：『汝會也。』且道南院意作麼生？
J38nB406_p0166c15║莫是當時那僧錯荅麼？那僧云：『我當時如在燈
J38nB406_p0166c16║影行相似。』為甚穴便云：『汝會也。』且什麼處是那
J38nB406_p0166c17║僧會處？」荅云：「那僧若會，他後更解行棒在。」頌曰：
J38nB406_p0166c18║啐啄同時會也麼？將軍布令急如梭，疾雷不及知迥
J38nB406_p0166c19║避，眨眼元來已錯過。影裏有人耽歲月，棒中無句莫
J38nB406_p0166c20║懡㦬，行行忽憶當年事，擊碎歸來兩鬢皤。
J38nB406_p0166c21║問：「興化上堂，僧纔出，化便喝；僧亦喝，化又喝；僧
J38nB406_p0166c22║亦喝，化拈拄杖；僧又喝，化云：『爾看瞎漢猶作主
J38nB406_p0166c23║在。』僧擬議便打。下堂去，侍者後問云：『適來者僧
J38nB406_p0166c24║有甚觸忤和尚？』化云：『適來他也有權、也有實、也
J38nB406_p0166c25║有炤、也有用，及乎我將手向伊面前橫兩橫，他
J38nB406_p0166c26║便去不得。似者等瞎漢，不打更待何時？』者僧敗
J38nB406_p0166c27║缺則置，畢竟興化意作麼生？」荅云：「惟佛與佛乃
J38nB406_p0166c28║能知之。」頌曰：
J38nB406_p0166c29║果然佛老卻成魔，靈鷲峰前嶝岋多，在處起煙知有
J38nB406_p0166c30║火，從來大海決興波。金剛圈裏無繩縛，荊棘林中把
J38nB406_p0167a01║手過，蚤是龜毛長丈二，臨危也不奈伊何！
J38nB406_p0167a02║問：「馬祖大師云：『即心即佛。』又云：『非心非佛。』又云：
J38nB406_p0167a03║『不是心，不是佛，不是物。』若悟底人，三句即是一
J38nB406_p0167a04║句，一句即是三句，正是無差別處有差別，有差
J38nB406_p0167a05║別處無差別，此不必論矣。祇如馬大師畢竟於
J38nB406_p0167a06║囫圇中分別提唱，還有意旨也無？」荅云：「旛竿頭
J38nB406_p0167a07║上耀紅旗。」頌曰：
J38nB406_p0167a08║崔巍萬丈石嶙峋，併絕咽喉喪主賓，混沌甫開黃赤
J38nB406_p0167a09║道，虛空鑴出印文新。不圖行處狐蹤絕，祇要儂家血
J38nB406_p0167a10║脈真，莫向枝頭獨惆悵，滿園桃李可憐春。