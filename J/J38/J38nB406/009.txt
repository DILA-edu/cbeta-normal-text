J38nB406_p0172c01║天然是禪師語錄卷第九
J38nB406_p0172c02║嗣法門人今辯重編
J38nB406_p0172c03║讚
J38nB406_p0172c04║釋迦文佛
J38nB406_p0172c05║佛身充滿於法界，普現一切群生前。即今拈香插花
J38nB406_p0172c06║者是群生，低頭作禮者是群生，還見佛身麼？咦！夜行
J38nB406_p0172c07║人只貪明月，不覺和衣渡水寒。
J38nB406_p0172c08║月影橫空遍十方，隨波蕩漾浴寒光，臨流不覺全身
J38nB406_p0172c09║在，卻令他人為著忙。咦！是甚麼？
J38nB406_p0172c10║古佛不在劫先，今佛不在目前。白毫光吐秋月圓，無
J38nB406_p0172c11║雲萬里潭中妍。隨筆而畫，縱口而讚，又安知夫當處
J38nB406_p0172c12║常湛然。
J38nB406_p0172c13║四十九年，一場熱鬧。唇不蓋齒，手長于袖。末後拈花，
J38nB406_p0172c14║掩面而走。帶累兒孫，將無作有。只管向前，全不顧後。
J38nB406_p0172c15║渾身裏許，合掌稽首。無以為讚，臘寒梅瘦。
J38nB406_p0172c16║無相中生畫不真，分明覿面現全身，毫光舉目成瞻
J38nB406_p0172c17║仰，腳下渾忘千輻輪。
J38nB406_p0172c18║誰為諸佛師，而乃開知見？日用本寂然，電光徒自閃。
J38nB406_p0172c19║韶陽擅全機，一棒全身現。全身現，霜葉染空山，西風
J38nB406_p0172c20║濯寒練。咦！
J38nB406_p0172c21║雪山像
J38nB406_p0172c22║寥寥劫外絕知音，流水高山韻獨深，半面嬌嬈君自
J38nB406_p0172c23║委，多情不欲盡披襟。
J38nB406_p0172c24║栴檀像
J38nB406_p0172c25║忉利摹來第一尊，靈山曾記付兒孫，老僧不是韶陽
J38nB406_p0172c26║子，一任千峰聽月猿。
J38nB406_p0172c27║阿彌陀佛
J38nB406_p0172c28║明月隨波注大江，波波相接影橫長，臨流坐愛清光
J38nB406_p0172c29║滿，不覺和身入醉鄉。
J38nB406_p0172c30║除卻四十八願，收起母陀羅臂。兒孫口向誰開，西方
J38nB406_p0173a01║何處卓地。一任梅花雪裏寒，香盡春殘空有鼻。
J38nB406_p0173a02║觀世音大士
J38nB406_p0173a03║悲心一片玉壺寒，影落溪流遠近看，覿體分明沁毛
J38nB406_p0173a04║骨，碧霄深夜撼闌干。
J38nB406_p0173a05║大士之心如流水，遇曲逢直無迴止。只今溪雲海月
J38nB406_p0173a06║間，時時示人人不委。隨其所重靡不週，去其所畏如
J38nB406_p0173a07║措地。我亦曾承大士恩，口不能言心如醉。願與拈香
J38nB406_p0173a08║擇火人，盡未來身同頂禮。
J38nB406_p0173a09║大士無相，如鏡中像；大士無聲，如空谷響。物遯聲銷，
J38nB406_p0173a10║大道指掌。無眼而見，色不能倣；無耳而聞，非聲外賞。
J38nB406_p0173a11║處聲色中，絕聲色想；舉念不為是，超情理而往。逸樂
J38nB406_p0173a12║與憂患，折旋兼俯仰；冥冥漠漠間，夜半日輪朗。大士
J38nB406_p0173a13║不捨我，我自成欺枉；普告敬禮者，斷然入儔儻。
J38nB406_p0173a14║眼聲耳色，言思路絕，大士於中，布廣長舌。善聽如聾，
J38nB406_p0173a15║善說如啞，打失布袋，呼牛作馬。我唯心知，讚不可盡，
J38nB406_p0173a16║一味頂禮，堅固深信。書與不退，合掌瞻視，視所視者，
J38nB406_p0173a17║宛然無二。無二分別，攀仰弗及，面門突出，大地歷歷。
J38nB406_p0173a18║咦！臘月梅花燄，寒夜光如雪。
J38nB406_p0173a19║千手千眼，從何處起。一時俱到，在水鏡裏。或慈或威，
J38nB406_p0173a20║亦悲亦喜。如日中影，無有終始。覓之弗得，非聲色比。
J38nB406_p0173a21║言思斷處，似則絕似。遂以為然，是則未是。惟古與今，
J38nB406_p0173a22║人莫能擬。然而凡聖愚哲，均樂利焉，以為可恃。
J38nB406_p0173a23║智絕真空，體應群物。物豈他物，有感斯通。空非頑空，
J38nB406_p0173a24║無遠弗屆。來無所從，去無所至。苦樂如夢，覺迷一致。
J38nB406_p0173a25║祇此深慈，弗休弗憩。是故稽首，觀音大士。
J38nB406_p0173a26║眾生悲極感自現，不踰眾生悲感中。自悲自感還自
J38nB406_p0173a27║現，大士無心水月同。月印千江江影透，大悲三昧所
J38nB406_p0173a28║成就。
J38nB406_p0173a29║大士如鏡，照一切心。大士如月，清光普臨。萬象歷歷，
J38nB406_p0173a30║隨感而寂。慈能攝慢，悲以化執。機器靡定，同歸靜正。
J38nB406_p0173b01║但辦肯心，何疑於聖。我昔早年，將悟未悟。稽首皈誠，
J38nB406_p0173b02║曾獲冥護。夢裏投機，如箭鋒拄。賓主出入，有語無語。
J38nB406_p0173b03║越三十年，宛爾昨日。凡一念至，鐵與磁石。願汝小子，
J38nB406_p0173b04║但堅信此。
J38nB406_p0173b05║通身是佛，不似一物。隨物現形，作不請客。示彼群生，
J38nB406_p0173b06║應念而得。在形色中，非聲非色。超聲色外，不離動寂。
J38nB406_p0173b07║千手目兮，赴眾感之無端。返聞聞兮，會萬機以冥一。
J38nB406_p0173b08║合掌低頭應自知，莫待當來問彌勒。
J38nB406_p0173b09║落筆已遭人貶剝，何如文彩未彰時？婆心不覺全身
J38nB406_p0173b10║露，笑殺深山老古錐。
J38nB406_p0173b11║佛之一字，永不喜聞，矧百千億，盎粹氤氳。麗大慈日，
J38nB406_p0173b12║布正覺雲，寂感一致，悲智攸分。循聲而應，普視人群，
J38nB406_p0173b13║瞻彼瑞容，稽首慇懃。願汝英哲，發自心忻，合掌讚嘆，
J38nB406_p0173b14║無第二人。
J38nB406_p0173b15║道以無心得，相以有心現。無心割截平，有心莊嚴展。
J38nB406_p0173b16║無心無罪福，福罪有心見。割截與莊嚴，有無心轉變。
J38nB406_p0173b17║一人成兩心，兩人圓一念。積精遂密藏，至誠忻佛面。
J38nB406_p0173b18║大士無緣慈，照臨同時遍。各以佛子根，真實通方便。
J38nB406_p0173b19║大士像為葉俗士所施，比丘今球疑別紙截去上
J38nB406_p0173b20║幅，懼而裱之，藏笥中。比丘今帾請供乞讚，焚香作
J38nB406_p0173b21║其上。
J38nB406_p0173b22║萬卉千叢待化工，微雲細霧澹和風，是誰不在空濛
J38nB406_p0173b23║裏，祇有枝頭春獨濃。
J38nB406_p0173b24║一泓水樹橫秋色，半枕松風歸鶴聲，箇裏未能忘宿
J38nB406_p0173b25║習，因人幻出百千情。
J38nB406_p0173b26║仰吾師之深慈兮，置十二類生於懷中。隨所求而各
J38nB406_p0173b27║給兮，知根欲之無窮。天與人之不可頓易兮，聊止啼
J38nB406_p0173b28║以黃葉。妄無體而必終兮，爾乃需之情竭。望東方之
J38nB406_p0173b29║既白兮，猶濛濛其復晦。同乎迷若相濡兮，誰獨當機
J38nB406_p0173b30║感之會。入大冶而不自知兮，感天澤之一勺。時忽遘
J38nB406_p0173c01║而頓醒兮，悔從前之昧略。顧吾身之獨遭兮，幾旦暮
J38nB406_p0173c02║而失之。覺而後知其將告兮，歎虛白之靡移。匪覃恩
J38nB406_p0173c03║之浪浪兮，孰執手而同歸。底乾慧以極果兮，誓始終
J38nB406_p0173c04║而相師。釋及門之洗心兮，禮頂踵而陳詞。
J38nB406_p0173c05║一念能觀萬類心，耳中雲樹眼中音，靈光在處堪瞻
J38nB406_p0173c06║仰，五體爐前非古今。
J38nB406_p0173c07║容光豈問山高下，遺影誰論水淺深，不識塞鴻秋月
J38nB406_p0173c08║意，且隨光影散煩襟。
J38nB406_p0173c09║大士靈通，多在忍土。以無緣慈，哀五濁苦。感應道交，
J38nB406_p0173c10║如子得母。水中月影，非去非到。空谷響聲，前後之步。
J38nB406_p0173c11║我以心眼，觀大士處。幾喪目前，而啞然住。能非所觀，
J38nB406_p0173c12║所非能覷。絕待而歔，有語無語。以示禪者，如箭鋒拄。
J38nB406_p0173c13║俯仰折旋，無容顧佇。信口而呼，縱目所注。神光儼然，
J38nB406_p0173c14║不可思慮。大悲觀音，為物作矩。共此未來，皈命頂禮。
J38nB406_p0173c15║普賢大士
J38nB406_p0173c16║心本無生示現生，示現之中無有我。無我我所虛心
J38nB406_p0173c17║境，誑惑世間與同事。一切世間悉如幻，識取如幻真
J38nB406_p0173c18║實現。差別無非根本智，根本差別無有二。文殊為唱
J38nB406_p0173c19║普賢和，二妙圓成如來住。何人以此微妙筆，繪出普
J38nB406_p0173c20║賢無相身。騎象直向華屋中，一毛頭上帝珠重。
J38nB406_p0173c21║布袋和尚
J38nB406_p0173c22║大地一布袋，誰當司其橐。展口收不得，舉足徒躑躅。
J38nB406_p0173c23║雙眼笑不休，滿腹安不著。寒潭無底，春風有腳。青霄
J38nB406_p0173c24║絕點雲，觸斷驪龍角。莫莫！
J38nB406_p0173c25║未離兜率，已在人間。祇為尋人，不肯住山。閱盡天下，
J38nB406_p0173c26║惟有一笑。寬著肚皮，一文亦要。逢人便道，是真彌勒。
J38nB406_p0173c27║而我以為，不似一物。奉勸孟八郎，李四張三難覆藏。
J38nB406_p0173c28║十八羅漢
J38nB406_p0173c29║偶讀蘇子瞻文，至十八羅漢讚，失笑曰：「大智人面
J38nB406_p0173c30║前有三尺暗，洵非虛語。」取而別之。
J38nB406_p0174a01║第一尊者結跏正坐，蠻奴側立。有鬼使者稽顙
J38nB406_p0174a02║於前，侍者取其書而獻之。
J38nB406_p0174a03║咨爾四人，拜跪坐立。知與不知，各有其失。千載之下，
J38nB406_p0174a04║令我笑殺。棒之不能，請代以筆。
J38nB406_p0174a05║第二尊者合掌趺坐。蠻奴捧櫝於前，老人發之，
J38nB406_p0174a06║中有琉璃器，貯舍利十數。
J38nB406_p0174a07║伊何以見，合掌而嘿。蠻奴捧之，老人發之。宛如琉璃，
J38nB406_p0174a08║中有一物。若曰舍利，莫販賣佛。
J38nB406_p0174a09║第三尊者扶烏木養和正坐，下有白沐猴獻果，
J38nB406_p0174a10║侍者執盤受之。
J38nB406_p0174a11║彼扶木者，未嘗不是。嗟爾白猴，亦能爾爾。執盤而受，
J38nB406_p0174a12║意不在果。所得已多，顛倒則箇。
J38nB406_p0174a13║第四尊者側坐，屈三指，荅胡人之問。下有蠻奴
J38nB406_p0174a14║捧函，童子戲捕龜者。
J38nB406_p0174a15║尊者以手，胡人以口。蠻奴捧函，童子戲捕。萬世如見，
J38nB406_p0174a16║貧兒驟富。獨我野人，不覺笑倒。
J38nB406_p0174a17║第五尊者臨淵濤，抱膝而坐。神女出水中，蠻奴
J38nB406_p0174a18║受其書。
J38nB406_p0174a19║臨彼深淵，不可錯足。抱膝何為，如虫禦木。神女躍出，
J38nB406_p0174a20║蠻奴受書。非此則彼，如之何如。
J38nB406_p0174a21║第六尊者右手支頤，左手撫稚獅子，顧視侍者，
J38nB406_p0174a22║摘瓜而剖之。
J38nB406_p0174a23║右手支頤，左手撫獅。顧視侍者，其色怡怡。但令人見，
J38nB406_p0174a24║不許人知。罪歸家主，何以謝之。
J38nB406_p0174a25║第七尊者臨水側坐，有龍出焉，吐珠其手中。胡
J38nB406_p0174a26║人持短錫杖，蠻奴捧缽而立。
J38nB406_p0174a27║奪頷下珠，不無尊者。何似驪龍，有而能捨。笑殺旁觀
J38nB406_p0174a28║胡漢兒，一杖挑翻須彌山，一缽啗乾滄溟水。咦，我也
J38nB406_p0174a29║放不得爾。
J38nB406_p0174a30║第八尊者並坐而立，加肘其上。侍者汲水過前，
J38nB406_p0174b01║有神人涌出於地，捧盤獻寶。
J38nB406_p0174b02║尊者善說，侍者善聽。惟有神人，倒行正令。何以復之，
J38nB406_p0174b03║如驢覷井。
J38nB406_p0174b04║第九尊者食已，拓缽持數珠，誦咒而坐。下有童
J38nB406_p0174b05║子搆火具茶，又有埋筒注水蓮池中者。
J38nB406_p0174b06║食已拓缽，宴然坐地。口誦手持，誰堪聽視。唯二童子，
J38nB406_p0174b07║擇火注水。不可道著，拈鼻失嘴。
J38nB406_p0174b08║第十尊者執經正坐，有仙人侍女焚香於前。
J38nB406_p0174b09║正坐者誰？匪示匪默。告汝仙人，焚香即得。大地山河，
J38nB406_p0174b10║叢林草木，無有少法，與爾為物。是故尊者，執經而一。
J38nB406_p0174b11║第十一尊者趺坐焚香，侍者拱手，胡人捧函而
J38nB406_p0174b12║立。
J38nB406_p0174b13║趺不是坐，焚不是香。侍者胡人，眼短鼻長。六十二見
J38nB406_p0174b14║應難避，秋雨松風聲瑯瑯。
J38nB406_p0174b15║第十二尊者正坐入定枯木中，其神騰出于上，
J38nB406_p0174b16║有大蟒出其下。
J38nB406_p0174b17║尊者正坐，如木亦爾。神出其上，蟒出其下。畢竟何似？
J38nB406_p0174b18║似不似，秋風起。吹折門前一株松，夜半背手摸枕子。
J38nB406_p0174b19║第十三尊者倚杖垂足側坐，侍者捧函而立。有
J38nB406_p0174b20║虎過前，有童子怖慝而竊窺之。
J38nB406_p0174b21║倚杖垂足，不可方比。俊哉大虫，卻會斯旨。童子何為，
J38nB406_p0174b22║故曰是汝。
J38nB406_p0174b23║第十四尊者持鈴杵，正坐誦咒。侍者整衣于右，
J38nB406_p0174b24║胡人橫短錫跪坐於左。有虯一角，若仰訴者。
J38nB406_p0174b25║持鈴誦咒，鳥飛兔走。侍者整衣，胡人跪坐。若人不會，
J38nB406_p0174b26║有虯一角。所仰而訴，言之鑿鑿。
J38nB406_p0174b27║第十五尊者鬚眉皆白，袖手趺坐。胡人拜伏于
J38nB406_p0174b28║前，蠻奴手持拄杖，侍者合掌而立。
J38nB406_p0174b29║頭白齒黃，老不知止。引得胡蠻，如狂欲死。彼田舍翁，
J38nB406_p0174b30║逢人笑底。東村孟八曾有言：恭敬不如無禮。
J38nB406_p0174c01║第十六尊者橫如意趺坐，下有童子發香篆，侍
J38nB406_p0174c02║者注水花盤中。
J38nB406_p0174c03║如意不如，香篆不香。鏡花水月，能令人狂。深夜鳥歌，
J38nB406_p0174c04║獨坐欄杆。依稀似曲，別調宮商。
J38nB406_p0174c05║第十七尊者臨水側坐，仰觀飛鶴。其一下集，侍
J38nB406_p0174c06║者以手拊之。有童子提竹籃，取果實投水中。
J38nB406_p0174c07║飛鳥在天，下集其一。侍者拊之，探手而得。童子提籃，
J38nB406_p0174c08║戲投果實。為之奈何？是物非物。試問尊者，不可語塞。
J38nB406_p0174c09║第十八尊者植拂支頤，瞪目而坐。下有二童子，
J38nB406_p0174c10║破石榴以獻。
J38nB406_p0174c11║植拂支頤，瞪目而坐。俯視二童，幾失其我。匪馬而牛，
J38nB406_p0174c12║可以知過。所以智者，鼾然而臥。
J38nB406_p0174c13║南院顒和尚
J38nB406_p0174c14║一條楖栗活如龍，水盡山窮特地通，法乳千年流不
J38nB406_p0174c15║竭，無師真智古今同。
J38nB406_p0174c16║本師空隱和尚
J38nB406_p0174c17║黃巖見底，即今見底，無以為真，孰云其似？達磨何曾
J38nB406_p0174c18║離西天，六祖不往黃梅寺，想起舊時非冤家，總由你
J38nB406_p0174c19║面前一片香，貴圖你愧死。且道是知恩兒？且道是忘
J38nB406_p0174c20║恩子？正要與天下人擬議。
J38nB406_p0174c21║明鏡當臺兮，曜神光乎夜堂。西飆栗冽兮，蘸秋水之
J38nB406_p0174c22║杲陽。望儼慈氏兮，近之而不可狎。蕩蕩乎博嶠之遺
J38nB406_p0174c23║風兮，當其機而知石頭路滑。悲晚近之羊質兮，尚虎
J38nB406_p0174c24║皮之燦燦。侈炎日之峻步兮，寧深雲之泛泛。念石住
J38nB406_p0174c25║之微言兮，余小子猶虔虔坐以待旦。
J38nB406_p0174c26║自讚
J38nB406_p0174c27║像得者箇，還像得那箇麼？且道者箇與那箇相去多
J38nB406_p0174c28║少？咦！畢竟眼居眉下，依然鼻搭上唇。
J38nB406_p0174c29║汝形短小，汝量急狹。汝眼深闊，汝情疏達。汝志孤而
J38nB406_p0174c30║遠，汝心不可測。有時雷轟電忽，有時青天白日。問汝
J38nB406_p0175a01║汝不知，人亦無能物。唯有齊雲頑石頭，終日與渠相
J38nB406_p0175a02║對默。呵呵呵，破衲蒙頭一道翁，推移與世無拘執。繪
J38nB406_p0175a03║亦得，不繪亦得，天下萬世誰人識。
J38nB406_p0175a04║畫得似，恐不是。畫不似，現成底。叨叨兩月暇圍中，大
J38nB406_p0175a05║類春禽啼早起。切忌明眼人，祇怕認得你。無處可遮
J38nB406_p0175a06║攔，百花生碓嘴。
J38nB406_p0175a07║千山剩人可和尚
J38nB406_p0175a08║一滴曹源向北湍，順流容易逆流難，神龍破浪無尋
J38nB406_p0175a09║處，留得威獰紙上寒。
J38nB406_p0175a10║偈
J38nB406_p0175a11║示獨露禪人
J38nB406_p0175a12║一聲塗毒鼓，遠近聞皆死，誰知死人堆，活人出身處。
J38nB406_p0175a13║木馬嘶如雷，泥牛耕海底，若問麻三斤，為道祇者是。
J38nB406_p0175a14║示喜維那病中
J38nB406_p0175a15║撒手臥長空，渠東汝亦東，霜天明月落，無語度秋風。
J38nB406_p0175a16║題繡芙蓉石榴
J38nB406_p0175a17║芙蓉如面石榴裙，錦帨金針特地真，若作目前境物
J38nB406_p0175a18║會，拈花辜負昔時人。
J38nB406_p0175a19║中秋玩月寄熊魚山內閣齊雲山中
J38nB406_p0175a20║遍界圓明纔一半，那邊消息許誰親？大家舉起雲門
J38nB406_p0175a21║餅，須憶齊雲山裏人。
J38nB406_p0175a22║別熊魚山呈偈
J38nB406_p0175a23║擘破微塵出箇人，虛空逼塞莫為鄰，分明內外渾無
J38nB406_p0175a24║物，萬兩黃金難買貧。
J38nB406_p0175a25║刻訶林語錄謝諸檀越
J38nB406_p0175a26║文彩纔彰音信通，多君端的辨來風，須知熊耳山頭
J38nB406_p0175a27║事，不在楞伽四卷中。
J38nB406_p0175a28║四十九年一字無，如何野老卻叨叨，垂鉤千尺深潭
J38nB406_p0175a29║意，極目清波憶巨鰲。
J38nB406_p0175a30║示巖侍者
J38nB406_p0175b01║生佛俱無無亦無，無中有路絕糊塗，欲教那畔相應
J38nB406_p0175b02║去，夜半日輪光較殊。
J38nB406_p0175b03║示翁子鄭居士
J38nB406_p0175b04║會得日用事無別，何妨嫁女又婚男，請看直下團圜
J38nB406_p0175b05║處，莫被無生兩字瞞。
J38nB406_p0175b06║治生產業不相違，湖海江山直捷時，盡道長安風物
J38nB406_p0175b07║盛，不知身已在皇畿。
J38nB406_p0175b08║示無二禪人
J38nB406_p0175b09║將心炤心心成境，特地知非離是非，首既斷故無斷
J38nB406_p0175b10║者，出頭疲鱉似烏雞。
J38nB406_p0175b11║示守德禪人
J38nB406_p0175b12║大德從何來，回頭須一顧，灼然是箇人，無勞更遮互。
J38nB406_p0175b13║秋至暑自消，山深寒先到，遷流任歲時，一老一不老。
J38nB406_p0175b14║示明雪禪人參高峰落枕子因緣
J38nB406_p0175b15║垂絲千尺深潭意，三寸離鉤道罕傳，不達拈花權上
J38nB406_p0175b16║事，枉隨死句識中懸。情矜真鑑迷將去，悟入玄機喪
J38nB406_p0175b17║目前，大法自來非瑣瑣，分明有語不能詮。
J38nB406_p0175b18║示巖侍者
J38nB406_p0175b19║有齒焚身千古誡，自來賊不打貧兒，從教大地春光
J38nB406_p0175b20║滿，竹屋老僧猶未知。
J38nB406_p0175b21║示程雪池居士
J38nB406_p0175b22║六月雪花飛滿池，蘸人肌骨透羅帷，金鱗未遇江湖
J38nB406_p0175b23║闊，好趁秋風理釣絲。
J38nB406_p0175b24║示梁同菴居士
J38nB406_p0175b25║天地萬物本同根，銀波雪浪月無痕，頂門放出摩醯
J38nB406_p0175b26║眼，一顆明珠落玉盤。
J38nB406_p0175b27║別復禮法師真妄偈
J38nB406_p0175b28║覺妄示有真，有真妄即起。了得真本無，妄亦一時止。
J38nB406_p0175b29║全體是妄情，全體是真理。大道絕悟迷，迷悟有終始。
J38nB406_p0175b30║智者識好惡，動念入生死。
J38nB406_p0175c01║示臺設禪人
J38nB406_p0175c02║一箇鐵崑崙，要入全無路，忽然身是鐵，有口難分訴。
J38nB406_p0175c03║咦！直教哮吼動林泉，始信從來瞌睡虎。
J38nB406_p0175c04║示非巖禪人
J38nB406_p0175c05║不用一文錢，買得箇𨍏轢，用則隨地鑽，不用放離腳，
J38nB406_p0175c06║雖非世罕奇，有時用得著。咦！一日擲向人天前，始知
J38nB406_p0175c07║秦時曾撲落。
J38nB406_p0175c08║示萬賴禪人
J38nB406_p0175c09║此道從來不可傳，何勞向我覓言詮，漚和有句如無
J38nB406_p0175c10║句，截斷波流機自玄。
J38nB406_p0175c11║示哲喬禪人病中
J38nB406_p0175c12║一靈真性竟奚之？撒手長空自在時，祇者來兮須記
J38nB406_p0175c13║取，與麼去也莫遲疑。波翻陽燄伊誰力？影落空花獨
J38nB406_p0175c14║我知，古佛有言不借借，相應珍重兩莖眉。
J38nB406_p0175c15║示體盡禪人
J38nB406_p0175c16║妙明體盡是何時，不許儂渠獨自知，但看枝頭黃葉
J38nB406_p0175c17║脫，海天春色到羅帷。
J38nB406_p0175c18║警夜
J38nB406_p0175c19║萬緣既去，慎莫追尋，此心不休，輪迴何已？大德！咬釘
J38nB406_p0175c20║截鐵，安忍其中？久久點頭，方知冷煖。（初夜）
J38nB406_p0175c21║繫念觀空，等諸散亂，況甘懈怠，錯過好時。大德！十方
J38nB406_p0175c22║坐斷，一念萬年，瞥爾知非，全身裏許。（中夜）
J38nB406_p0175c23║坐候鐘聲，孤迥迥地，後念不續，當處圓明。大德！從生
J38nB406_p0175c24║至死，舍此別無，更勿異緣，外生枝節。（後夜）
J38nB406_p0175c25║示月千上座
J38nB406_p0175c26║昨日今朝事不同，莫將花柳寫春容，分明撲倒倩扶
J38nB406_p0175c27║起，一棒當前消息通。
J38nB406_p0175c28║示臺設禪人
J38nB406_p0175c29║晨起荷鋤出，摳衣帶月歸，一間茅蓋屋，半傍石巖棲。
J38nB406_p0175c30║紫竹連成壁，梅花蹋作泥，鳥聲終日噪，山色入簾窺。
J38nB406_p0176a01║復云：會麼？若問南泉路，趙州東院西。
J38nB406_p0176a02║示通復禪人
J38nB406_p0176a03║一處通來處處通，森羅萬象有無中，更須直進竿頭
J38nB406_p0176a04║步，北斗南看望不窮。
J38nB406_p0176a05║題鏡示諸禪
J38nB406_p0176a06║面目分明不是他，光輝常滿隱朝霞，當臺影落無人
J38nB406_p0176a07║處，夜半流鶯到碧紗。
J38nB406_p0176a08║見頭狂走實堪憐，盡日東西影裏旋，珍重顏容須自
J38nB406_p0176a09║惜，莫教零落在人前。
J38nB406_p0176a10║示旋菴監寺
J38nB406_p0176a11║分明覿面本來人，不用澄凝湛寂身，安住且觀時節
J38nB406_p0176a12║到，一翻提起一翻新。
J38nB406_p0176a13║示鐵花禪人
J38nB406_p0176a14║耀耀光明纔一半，那邊消息許誰知？莫教蹋步向前
J38nB406_p0176a15║去，鐵樹花開應有時。
J38nB406_p0176a16║示光半禪人
J38nB406_p0176a17║寂炤光明剛一半，烏啼月落夜如何？碧潭深夜無人
J38nB406_p0176a18║處，努力翻身宜捷過。
J38nB406_p0176a19║示幻生李居士
J38nB406_p0176a20║與世推移寄此身，隨流認得幻中人，不妨擊楫同波
J38nB406_p0176a21║浪，一曲蘆江別調春。
J38nB406_p0176a22║警眾
J38nB406_p0176a23║但有一毫頭，便是一毫頭，若欲了生死，于今須自由。
J38nB406_p0176a24║饒汝拔山力，難將意自收，情與理所羈，如麵中著油。
J38nB406_p0176a25║明明知不可，猶尚費持籌，豈況迷頭去，逝逝無迴流？
J38nB406_p0176a26║汝意不可信，汝心不可偷，曠劫如長夜，誰能代汝憂？
J38nB406_p0176a27║汝但劃然斷，應時而展眸，無有當情者，生死安能留？
J38nB406_p0176a28║智者勿需待，幻妄多夷猶，自瞞匪他瞞，展轉何日休？
J38nB406_p0176a29║此予熟計之，特為諸人謀，切用惺惺著，努力莫悠悠。
J38nB406_p0176a30║示平物何居士
J38nB406_p0176b01║須知物物本來平，輕重由渠但有名，名義未形當著
J38nB406_p0176b02║眼，森羅萬象箇中呈。
J38nB406_p0176b03║示見一侍者
J38nB406_p0176b04║一見桃花更不疑，數枝紅綻自相宜，招攜直入千峰
J38nB406_p0176b05║裏，溪月山雲似舊時。
J38nB406_p0176b06║示足兩書記
J38nB406_p0176b07║足子乞我四句偈，特地為將一句酬，誰信江南三月
J38nB406_p0176b08║裏，鷓鴣啼暮萬峰頭。
J38nB406_p0176b09║示塵外禪人
J38nB406_p0176b10║塵外識得，萬事皆畢。無畢不畢，著靴水立。山頂撐船，
J38nB406_p0176b11║海底火發。㘞地一聲，始知天下古今善知識之舌。
J38nB406_p0176b12║乞米偈
J38nB406_p0176b13║忍饑修道世間稀，但願知音莫掩扉，或者忽逢甘贄
J38nB406_p0176b14║老，滿船帶得月明歸。
J38nB406_p0176b15║示無方監寺
J38nB406_p0176b16║欲知萬法皆如夢，須悟能生萬法人，根塵不到非光
J38nB406_p0176b17║影，鐵樹花開朵朵新。
J38nB406_p0176b18║妙靜主呈船子頌卻示
J38nB406_p0176b19║滄茫巨浸浪滔滔，只怕無風又著篙，多少弄潮人在
J38nB406_p0176b20║岸，等閒餘韻落波濤。
J38nB406_p0176b21║示止言知客
J38nB406_p0176b22║○不是者箇道理。●不是者箇道理。⊙不是者箇道
J38nB406_p0176b23║理。偈云：瞥爾情非昔，無心路更賒。暗明冥合處，特地
J38nB406_p0176b24║見周遮。海底泥牛吼，山頭石女嗟。不因秋漸暮，方睹
J38nB406_p0176b25║東籬花。若能圓會得，與汝共龍華。
J38nB406_p0176b26║示高煦發居士
J38nB406_p0176b27║西風初起白雲少，東院新涼黃葉多，影裏仙人君自
J38nB406_p0176b28║委，莫成孤負妙伽陀。
J38nB406_p0176b29║示撲非薪道者
J38nB406_p0176b30║古者撲落薪，便知非他物，而今日用中，何故黑如漆？
J38nB406_p0176c01║黑如漆，萬古徽猷是今日。咦！是什麼？
J38nB406_p0176c02║示何見性居士
J38nB406_p0176c03║有為有漏天真事，無悟無迷盡性功，記得廬山三峽
J38nB406_p0176c04║石，一杯招隱醉春風。咦，多少人作境話會。
J38nB406_p0176c05║題宗譜
J38nB406_p0176c06║一部五燈會元，何曾說著宗門。無端留下姓名，忙煞
J38nB406_p0176c07║今日兒孫。還有不忙底麼，仞禪試道看。
J38nB406_p0176c08║乞米
J38nB406_p0176c09║食飯須知來處，布施須看受處，一施一受分明，成佛
J38nB406_p0176c10║作祖公據。
J38nB406_p0176c11║贈陸太守孝山
J38nB406_p0176c12║鐫佛還他陸大夫，南泉真箇赤鬚鬍，含冰滿口不言
J38nB406_p0176c13║水，蕩漾寒潮知有無。
J38nB406_p0176c14║寄示海幢監院解虎
J38nB406_p0176c15║一心內外絕纖塵，更欲從人問主賓，千里寄聲無別
J38nB406_p0176c16║語，秋風江上浪如銀。
J38nB406_p0176c17║寄壽劉持平撫軍
J38nB406_p0176c18║中丞福祿總難量，法眼光垂越大方，更祝高提心地
J38nB406_p0176c19║印，靈山付囑與天長。
J38nB406_p0176c20║示住力地居士
J38nB406_p0176c21║得地而住甚深忍，象王行處力堪誇，為君指註其中
J38nB406_p0176c22║意，雲淨天空見月華。
J38nB406_p0176c23║示法遠禪人
J38nB406_p0176c24║舉起竹篦子，眨眼成千里，馬足不曾停，攔街瞌睡底。
J38nB406_p0176c25║讀華嚴
J38nB406_p0176c26║三賢十聖空中跡，行布圓融鏡裏痕，動念總歸魔界
J38nB406_p0176c27║攝，觀心聊與異生論。涅槃本際隨生死，般若行深失
J38nB406_p0176c28║寂喧，法海只今同夢幻，休將相似入玄門。
J38nB406_p0176c29║信滿已窮生滅事，十方諸佛現全身，離波覓海深何
J38nB406_p0176c30║極，即色觀空際絕倫。世間出世乘須歷，功到無功覺
J38nB406_p0177a01║豈真，心相無初情盡見，重重華藏目前人。
J38nB406_p0177a02║祇是一區無影地，種蘭栽艾總隨人，敷華結實非他
J38nB406_p0177a03║力，蟠蔭盤株豈有因。已達法源心似海，未窮真際惑
J38nB406_p0177a04║如塵，樓閣見聞都不就，百城煙水自疏親。
J38nB406_p0177a05║佛法偈
J38nB406_p0177a06║佛法從來沒短長，極難靜裏不商量，明明說破依前
J38nB406_p0177a07║是，到底還他石敢當。
J38nB406_p0177a08║心法雖空習未乾，難言習氣不相干，一回過了一回
J38nB406_p0177a09║在，夢裏泥犁骨亦寒。
J38nB406_p0177a10║此事難欺老作家，可憐龍質盡成蛇，多年諦審俱生
J38nB406_p0177a11║事，一剎那中萬劫賒。
J38nB406_p0177a12║示諸子助參
J38nB406_p0177a13║萬里長空不是空，更無南北與西東，頂門有眼黑如
J38nB406_p0177a14║日，煮鐵山成失鄧通。
J38nB406_p0177a15║五湖四海絕疏親，一統山河萬國春，口是禍門須縝
J38nB406_p0177a16║密，莫教錯認捉刀人。
J38nB406_p0177a17║別七佛偈
J38nB406_p0177a18║毗婆尸佛留心早，直至于今未悄然，祇為當時曾有
J38nB406_p0177a19║偈，皆空何似受生前。
J38nB406_p0177a20║身心幻出已無性，善惡誰為起造人？捉敗佛陀生陷
J38nB406_p0177a21║獄，將知升墜有來因。
J38nB406_p0177a22║心無不應因境有，境有何言心本無，身心起滅誰家
J38nB406_p0177a23║事，堪笑慈尊不丈夫。
J38nB406_p0177a24║見即是身了即心，無勞更向佛邊尋，性空何用言如
J38nB406_p0177a25║幻，鞭起泥牛入海深。
J38nB406_p0177a26║佛不見身即是佛，有知轉見佛成魔，從來大智無忻
J38nB406_p0177a27║怖，省事高眠不較多。
J38nB406_p0177a28║性淨即是身心淨，幻化寧當淨性生，祇為婆心銷夢
J38nB406_p0177a29║事，同行終日不知名。
J38nB406_p0177a30║本言法法不曾法，無法原因法立名，法既本無無豈
J38nB406_p0177b01║有，葛藤從此斷還生。
J38nB406_p0177b02║讀首山念室中示僧偈
J38nB406_p0177b03║手持足蹋寧虧汝，五十三參更有誰？只是心頭猶未
J38nB406_p0177b04║瞥，樓前彈指不移時。
J38nB406_p0177b05║直下何勞更問人，貪他言句喪其真，目前根境多生
J38nB406_p0177b06║累，撥轉頭來莫厭貧。
J38nB406_p0177b07║讀曹山寂旨訣偶作
J38nB406_p0177b08║先聖轉他歸背後，面前有路不須行，正中妙葉天真
J38nB406_p0177b09║事，莫向儂渠判濁清。
J38nB406_p0177b10║休誇尊貴誕功成，血脈全歸異類行，龍袖拂開天路
J38nB406_p0177b11║闊，象王回顧出常情。
J38nB406_p0177b12║無身無事落頑空，有事無身較異同，隔縠音容情未
J38nB406_p0177b13║瞥，十年形影夢還通。
J38nB406_p0177b14║夢軒書壁四首
J38nB406_p0177b15║勤修焉可更蹉跎，百歲光陰七十過，盡道阿僧祇劫
J38nB406_p0177b16║遠，剎那安住竟如何。
J38nB406_p0177b17║勇如大敵已當前，白刃交馳馬不旋，一箭定知穿石
J38nB406_p0177b18║虎，莫教回首哭蒼天。
J38nB406_p0177b19║念念不移日正中，日輪孤照九霄空，莫嫌覿面無回
J38nB406_p0177b20║互，相續當誰辨異同。
J38nB406_p0177b21║知生應盡直教盡，理事圓融識未乾，般若無私虛偽
J38nB406_p0177b22║滅，倚天長劍薄雲寒。
J38nB406_p0177b23║銘
J38nB406_p0177b24║棲賢舍利塔銘
J38nB406_p0177b25║佛性甚光明，能破一切暗。佛性甚堅利，能斷一切物。
J38nB406_p0177b26║流被于百骸，結成五色珠。表此堅光體，法化無有二。
J38nB406_p0177b27║念我遺教者，睹珠如佛在。一粒細如粟，供養福無異。
J38nB406_p0177b28║況聚千萬珠，瞻仰發夙慧。極果攝微因，感應通心臂。
J38nB406_p0177b29║佛是已成佛，我是未成佛。果即在因中，當念無終始。
J38nB406_p0177b30║我以此一心，供養諸如來。獲睹佛真身，朝暮常頂禮。
J38nB406_p0177c01║金輪觸神光，三十年于此。今復聞棲賢，古塔示瑰異。
J38nB406_p0177c02║將建窣堵坡，作銘寄千里。佛身不可讚，我讚非言句。
J38nB406_p0177c03║願佛鑑我心，與佛身無極。遂我今日願，心光澤營衛。
J38nB406_p0177c04║有理必有事，本舉末自至。廣及諸未來，學佛到佛地。
J38nB406_p0177c05║海幢舍利塔銘
J38nB406_p0177c06║佛在眾生中，如日處霾翳；霾翳非可久，日光徹空際。
J38nB406_p0177c07║佛身如虛空，佛心如光霽；光極與空入，空光交相蔽。
J38nB406_p0177c08║結成幻摩尼，五色非堅脆；我識如來心，隨順示真諦。
J38nB406_p0177c09║假名為舍利，金石不能甈；現在與當來，百福之所逮。
J38nB406_p0177c10║群動匪無心，遇境生幽滯；寂感總隨緣，形神不相儷。
J38nB406_p0177c11║佛以主攝賓，金剛見精慧；我汝但迴光，彈指消陰瞪。
J38nB406_p0177c12║如日之在天，百物無疵癘；此以論性功，豈為形骸勵？
J38nB406_p0177c13║我昔在金輪，蒙光滌夙瞖；棲賢發神異，今復流法系。
J38nB406_p0177c14║慧日照嶺南，丹霞若先契；次第及海幢，貽爾大厥裔。
J38nB406_p0177c15║隆隆薄青霄，百道金光麗；萬世福人天，皇風永勿替。
J38nB406_p0177c16║丹霞舍利塔銘
J38nB406_p0177c17║心光徹內外，如珠入五色。珠與色無性，非離亦非即。
J38nB406_p0177c18║非即超形骸，非離浹營衛。月在千波中，波波搖清霽。
J38nB406_p0177c19║凡聖唯一心，湛昏成二諦。示生死涅槃，而實無堅脆。
J38nB406_p0177c20║脆以別生死，堅光表性義。本從心生色，迷色迺有二。
J38nB406_p0177c21║蚌含明月珠，體合百骸粹。領納鏡中像，想即妙觀智。
J38nB406_p0177c22║流注皆真常，分別非明記。如是五蘊身，與法身何異。
J38nB406_p0177c23║祇因一念迷，情生分穢淨。淨穢悟由心，當念絕邪正。
J38nB406_p0177c24║佛以此智證，法化無同別。示現別中同，同中別自晰。
J38nB406_p0177c25║光耀百千年，福被我遺教。神光觸金輪，仰瞻如夢覺。
J38nB406_p0177c26║棲賢發瑰異，感激當其運。移光照嶺南，慈曜無遠近。
J38nB406_p0177c27║佛子學聚沙，燔土紫金斕。崔巍海螺巔，晶晶逼霄漢。
J38nB406_p0177c28║舉目道與會，布髮形俱泮。見聞起遐情，究此未來際。
J38nB406_p0177c29║念念盡圓明，身與心毋戾。
J38nB406_p0177c30║鳴尺銘
J38nB406_p0178a01║一聲霹靂，攀仰弗及，打破髑髏，驚起彌勒。
J38nB406_p0178a02║禪板銘
J38nB406_p0178a03║有則定有，祇是不覺，一棒打翻，秦時𨍏轢。
J38nB406_p0178a04║室左壁銘
J38nB406_p0178a05║可以終隱，哀我後人。可以終默，誰迪先民。毋尚孤潔，
J38nB406_p0178a06║任他愛嗔。四眾之式，不淄不磷。深心堅忍，盡未來身。
J38nB406_p0178a07║右壁銘
J38nB406_p0178a08║內無繫念，外無長物。一瓶一缽，一杖一笠。要行便行，
J38nB406_p0178a09║要住便住。無愧古人，無欺後嗣。慎乃典型，永垂來祀。
J38nB406_p0178a10║為妙峰禪人銘衣
J38nB406_p0178a11║七十老翁之衲，寒時寒殺，熱時熱殺，今屬妙峰，且作
J38nB406_p0178a12║麼生打發？咦！石頭路滑。
J38nB406_p0178a13║竹篦銘
J38nB406_p0178a14║雷峰舉起竹篦，有緣當下知歸，背觸盡情說與，不打
J38nB406_p0178a15║自招何疑？咦！是什麼？
J38nB406_p0178a16║水雲團研銘
J38nB406_p0178a17║爾本無名，託乎雲水。雲盡水窮，惟一堅粹。夫嘗遇之，
J38nB406_p0178a18║顧鑑之外。
J38nB406_p0178a19║解空閣新製研銘
J38nB406_p0178a20║混沌以前無黑白，未剖人文先誕石，海嶽成形天梵
J38nB406_p0178a21║來，聖愚凡哲多奇蹟。陸亙一片坐臥常，鐫得不得非
J38nB406_p0178a22║所擇，深山大小空嶙峋，千年路滑猶荒僻。解空老人
J38nB406_p0178a23║補南天，攫取端巖不盈尺，欲蘸毫端染太虛，一畫大
J38nB406_p0178a24║千青碧碧。鍾王懷褚戰龍蛇，如蟲禦木何狼藉，珍重
J38nB406_p0178a25║雲中似虎形，香水磨礱生羽翮。
J38nB406_p0178a26║研銘
J38nB406_p0178a27║惟一密堅，德之清玄，隱文彩於既彰而無傳。
J38nB406_p0178a28║禪床銘
J38nB406_p0178a29║聖人無己，誰當寶凡。萬象體玄，圓鑑自爾。緣感普周，
J38nB406_p0178a30║而恆處此。慎汝後昆，勿立規矩。
J38nB406_p0178b01║笠銘
J38nB406_p0178b02║林下不須愁烈日，巖隈豈畏雨淋漓，分明頭面從遮
J38nB406_p0178b03║蓋，蹋磴穿雲那箇知。
J38nB406_p0178b04║拄杖銘
J38nB406_p0178b05║年既邁而弗衰兮，壯力由伊予。亦因高下以相諧兮，
J38nB406_p0178b06║豈旦暮之能離。著地兮荊披，撐空兮雲隨。直趨兮不
J38nB406_p0178b07║顧，運足兮自知。追前烈兮啟後武兮，將舍是焉其誰。
J38nB406_p0178b08║我憑汝力，汝得我立。汝我兮同心，不可轉兮匪石。絕
J38nB406_p0178b09║夷險以進止兮，遵先賢之遺軼。行終古而勿替兮，挈
J38nB406_p0178b10║斯人以躋乎峻極。
J38nB406_p0178b11║禪床銘
J38nB406_p0178b12║無夢無想亦無主，羞見鐵花生碓嘴。老牯牛，無名字，
J38nB406_p0178b13║一口嚼爛金剛圈。倒在泥塗裏，夜半被虱咬背。手摹
J38nB406_p0178b14║著枕子，切忌從頭起。
J38nB406_p0178b15║禪几銘
J38nB406_p0178b16║千聖覓不得，如是而穩坐。我亦從中證，萬靈同一墮。