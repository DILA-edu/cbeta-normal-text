J38nB406_p0191c01║天然是禪師語錄卷第十二
J38nB406_p0191c02║嗣法門人今辯重編
J38nB406_p0191c03║雜著
J38nB406_p0191c04║放生文
J38nB406_p0191c05║五戒首戒殺者，何謂也？天地同根，萬物一體，初不欲
J38nB406_p0191c06║自相戕賊也。好生惡死，情之所同。棄命捐軀，恨何窮
J38nB406_p0191c07║已。以是終不敢為不解之怨也。故上古之世，禮樂揖
J38nB406_p0191c08║讓，絕不言兵。中古不得已用兵，而深抱慚德。惟後世
J38nB406_p0191c09║口實時懼，至於國有常刑，將以勷道德之所不及，而
J38nB406_p0191c10║猶曰：「功疑從重，罪疑從輕。」歷代帝王，常切切然毋或
J38nB406_p0191c11║過者，生與殺之大柄也。乃孔子曰：「善人為邦百年，亦
J38nB406_p0191c12║可以勝殘去殺矣。」孟子亦曰：「親親而仁民，仁民而愛
J38nB406_p0191c13║物。」而卒不言其故者，有待於大聖人而後詳之也。不
J38nB406_p0191c14║知其故，而不為害人之事者，天下一人而已。知其故，
J38nB406_p0191c15║而猶為害人之事者，天下亦一人而已。夫殘忍之積，
J38nB406_p0191c16║上干君父。仁慈之極，下及禽魚。當其迷也，而不能求
J38nB406_p0191c17║其毫髮之悟。當其悟也，而不能求其毫髮之迷。知其
J38nB406_p0191c18║故，與不知其故耳。知之，則漸漬為仁人。不知，則將流
J38nB406_p0191c19║于忍人。天下皆然也。所以我佛出，而為三世之論，詳
J38nB406_p0191c20║因果之理。使天下昭然，識死生終始，禍淫福善，不於
J38nB406_p0191c21║其鬼神，而於其人心。人心不可得而昧也。覺範禪師
J38nB406_p0191c22║曰：「舉手炷香，而供養佛。其心自知，應念獲福。舉手操
J38nB406_p0191c23║刀，恣行殺戮。其心自知，死入地獄。」或殺或供，一手之
J38nB406_p0191c24║功，而召業報，罪福不同，因果從人心而生也。心之慈
J38nB406_p0191c25║與忍輕而緩，則罪福之報亦輕而緩；心之慈與忍重
J38nB406_p0191c26║而疾，則罪福之報亦重而疾。世有終身為善、終身為
J38nB406_p0191c27║惡，而或感報現世，或不即現世，通三世而論，準純雜
J38nB406_p0191c28║而觀，而後知確確不爽者，心之分齊必不可得而昧
J38nB406_p0191c29║也。是故大聖人取其不昧之心，而不使暫與忍習，懼
J38nB406_p0191c30║其漬而終於君父也；而要使漸與慈接，引其端而始
J38nB406_p0192a01║於禽魚也。所為補帝王刑政之窮，通儒者死生之說，
J38nB406_p0192a02║以出世之道而收治世之功，柳子厚曰「陰翊王度」是
J38nB406_p0192a03║也。天然道人，日以其道自為，又不但以其道自為也。
J38nB406_p0192a04║凡肯與道人親者，道人不得避，則始必言戒殺，既不
J38nB406_p0192a05║使其漸與忍習，繼言放生，復欲其漸與慈接。果如是
J38nB406_p0192a06║也，從日至月，從月至歲，事也而理求之，端也而類竟
J38nB406_p0192a07║之，將見去忍如湯之沃冰，養慈如益薪於火。人欲淨
J38nB406_p0192a08║盡，天理純存，鳥飛雲布，水流花開，其為物相遇乎？其
J38nB406_p0192a09║為同於物乎？過此以往，未之或知也。若曰守戒寧如
J38nB406_p0192a10║定慧，則將應之曰：「但盡凡心，別無聖解。」若曰放生何
J38nB406_p0192a11║似無生，則將應之曰：「如來即慈，慈即如來。」予與諸公
J38nB406_p0192a12║但如是發心，如是精進，如是久遠而不中廢，則荒山
J38nB406_p0192a13║破院之間，若僧若俗，啞然相對，生意滿腔，不必更有
J38nB406_p0192a14║奇特事矣。《法華》云：「終不以二乘引導於眾生。」道人今
J38nB406_p0192a15║日其尚無過歟？否耶？
J38nB406_p0192a16║元旦合寺禮千佛疏
J38nB406_p0192a17║竊惟背覺合塵之後，染法相應；棄俗趣真以來，緣心
J38nB406_p0192a18║未歇。揆之道，尚在乍合乍離；涉乎情，未免時忻時厭。
J38nB406_p0192a19║一念相續，遂成生死之河；百慮縈迴，難破蓋纏之網。
J38nB406_p0192a20║尚有事在，未可隨緣；大須識乾，方堪保任。自能見過，
J38nB406_p0192a21║庶免左于他非；事以漸除，乃終同於理頓。適當首歲，
J38nB406_p0192a22║慶厥好時，仰千佛之大慈，作眾生之弘護。洪名舉處，
J38nB406_p0192a23║等十方三世於異口同音；如幻滅時，識境無心無于
J38nB406_p0192a24║低頭舉手。此香此燭，共作證明；乃目乃心，同歸解脫。
J38nB406_p0192a25║伏願眾等廓佛心于知見，入性海以益深；銷習念于
J38nB406_p0192a26║色聲，當出生而滅盡。無罪而懺罪，謙和慣自回光；安
J38nB406_p0192a27║心于無心，萬物何妨共遶。以此功德，普及群生；凡諸
J38nB406_p0192a28║有情，畢證此道。初發究竟，不捨薩埵之心；果徹因源，
J38nB406_p0192a29║終滿菩提之願。
J38nB406_p0192a30║華首空和尚新語錄序
J38nB406_p0192b01║崇禎壬午之冬，刻華首語錄成，承和尚特遣人命某
J38nB406_p0192b02║為序，某謹再拜稽首而言曰：某烏足稱道和尚哉！雖
J38nB406_p0192b03║然，聞之知弟子者莫如師，某六七年親承訓迪，所費
J38nB406_p0192b04║和尚熏淘涵育，若或於揚眉瞬目，若或非揚眉瞬目，
J38nB406_p0192b05║其為之也既奢，則意其遇之也必浚，將俾某之躬遭
J38nB406_p0192b06║目接，以示天下後世之為某者，此則某之弗敢辭也。
J38nB406_p0192b07║憶某甲戌知有此事，來循覽天下，彼時胸中惟黃巖、
J38nB406_p0192b08║天童兩老而已。及一到黃巖，便絕志行腳，非謂天下
J38nB406_p0192b09║無人也。一山坳老漢日堆堆地，無長技奇識，而迺窮
J38nB406_p0192b10║歲月而不得竟其所至，是用焉往邪？目今門下士唯
J38nB406_p0192b11║某不慧，餘皆瑰琦俊偉，出可為人天師，隱亦堪作山
J38nB406_p0192b12║林典則，而且逐逐焉、營營焉，如有所戀而弗去，非愚
J38nB406_p0192b13║且狂，夫孰為是？是則天下後世亦大概見矣。至於提
J38nB406_p0192b14║持向上，則古之百丈、黃檗足以當之，語錄具在，知音
J38nB406_p0192b15║者可辨也。若迺讀其書而思見其人，則祇今華首山
J38nB406_p0192b16║坳依然日堆堆地，無長技奇識耳，親之而一無所與，
J38nB406_p0192b17║遠之而若有所棄，遊其宇者如人飲水，冷煖自知，幸
J38nB406_p0192b18║毋當吾世而坐失也。此某所以告天下後世也，然終
J38nB406_p0192b19║不足稱道和尚也。
J38nB406_p0192b20║吳中三子詩序
J38nB406_p0192b21║道也者，情之至而歸焉者也；情也者，道之反而寄焉
J38nB406_p0192b22║者也；詩也者，始乎情而終乎道者也。是故情不極則
J38nB406_p0192b23║不能言，迨言窮情盡，啞然自喪，始知樹聲禽韻，風動
J38nB406_p0192b24║雲起，相遇如故知，相合若水乳。高人韻士，往往與道
J38nB406_p0192b25║冥合，而不自知其或至也。吳中曹公匡石、許公深野、
J38nB406_p0192b26║龔公在田，遊覽至粵，多所吟詠。一日，袖詩過予索序，
J38nB406_p0192b27║予乃得而誦之。夫曹之清古，許之艷異，龔之壯麗，以
J38nB406_p0192b28║詩而論，各擅其長，而細而味，皆不能無慷慨淋漓之
J38nB406_p0192b29║致。予世外人，終不知其所感何事，所傷何心。然大抵
J38nB406_p0192b30║文人慧業，未免有情，情積乎中，言發乎外，其忽動也
J38nB406_p0192c01║如雷，其[雨/浸]霪也如雨。雷轟雨霪，無所從來；雷收雨歇，
J38nB406_p0192c02║去無所至。以問三公，初不知其何以至此，乃言盡情
J38nB406_p0192c03║竭，日星朗然，面面相覷，如在鏡中，將為故知遇乎？將
J38nB406_p0192c04║為水乳合乎？竟亦不知其何以止此也。故曰：詩也者，
J38nB406_p0192c05║始乎情而終乎道者也。三公日在道而不自知其或
J38nB406_p0192c06║至也，啞然自喪，得所未曾，三公寧無意乎？是為序。
J38nB406_p0192c07║侯若孩詩序
J38nB406_p0192c08║夫詩得之天者十一，得之人者十九，然天定勝人。山
J38nB406_p0192c09║僧嘗謂李太白於詩中聖，蓋自字句法脈之外，別成
J38nB406_p0192c10║字句、別成法脈，使人知其妙而不知其所以妙，即太
J38nB406_p0192c11║白亦不自知其所以妙，全乎天而不▆用天也。能用
J38nB406_p0192c12║天者，如王摩詰云：「興來每獨往，勝事空自知。」只此二
J38nB406_p0192c13║句可以起悟，然亦但能言此、但可言此，甚則行到水
J38nB406_p0192c14║窮處，坐看雲起時，如是止矣。故又曰：「偶然值林叟，談
J38nB406_p0192c15║笑無還期。」謂當作何語耶？大抵太白不知其所以然，
J38nB406_p0192c16║摩詰知之而亦不能明言其所以然，說者謂不知較
J38nB406_p0192c17║勝，亦最後語耳。當令太白讓摩詰一步地，方能坐勝
J38nB406_p0192c18║摩詰也。侯子若孩，志務當世，而慷慨激烈，情過乎辭，
J38nB406_p0192c19║故其為詩高邁風逸，殊有言外之旨。山僧以摩詰遇
J38nB406_p0192c20║之，而侯子乃以太白應，始知讀者與作者各自為▆，
J38nB406_p0192c21║而皆相得於天，知與不知不妨忘乎至極。侯子今還
J38nB406_p0192c22║中州行，將公此於天下，他日匡廬頂上更有好相見，
J38nB406_p0192c23║勿遂以為最後語，使人謂山僧當面放過，不止於詩，
J38nB406_p0192c24║則又山僧忍負侯子，不可不說破也。
J38nB406_p0192c25║心經直說跋
J38nB406_p0192c26║《圓覺》云：「智慧愚癡，通為般若。」又云：「諸戒定慧，及淫怒
J38nB406_p0192c27║癡，俱是梵行。」修多羅奧要微義，指人於一切凡聖法
J38nB406_p0192c28║中，得決定正位，此可與證者道，不足為麤識言也。詎
J38nB406_p0192c29║意狂禪撥無者，反藉為口實，宗門流弊，今日為甚。究
J38nB406_p0192c30║其始，皆由浮慕之士，不從生死發心，以大道為名聞
J38nB406_p0193a01║之資，以名聞為利養之實，持此心行，未有不錯會古
J38nB406_p0193a02║人向上之語，謬謂無凡無聖，無古無今，明撤藩籬，暗
J38nB406_p0193a03║滋情習。不知凡聖既遣，今古混同，此一著絕大總持，
J38nB406_p0193a04║誰為承當？誰為轉變？決了慧用，甚深難辨，正謂以少
J38nB406_p0193a05║方便，疾證菩提，從聲聞緣覺，以迄菩薩佛地，皆不能
J38nB406_p0193a06║忘般若之功也。大慧云：「擊石火，閃電光，引得無限人，
J38nB406_p0193a07║悟將去，傳將去，有什麼了日？」圓悟為之吐舌曰：「祇要
J38nB406_p0193a08║契證，若不契證，終不放過。」以此觀之，則圓悟所謂契
J38nB406_p0193a09║證者，證何等事耶？永嘉曰：「無明實性即佛性，幻化空
J38nB406_p0193a10║身即法身。」會者曰：「眾生根本無明，即是諸佛不動智。」
J38nB406_p0193a11║且詰之曰：「何為不動智？」曰：「淫怒癡。」「何為根本無明？」曰：
J38nB406_p0193a12║「不知淫怒癡。」審爾，則能知淫怒癡者，不可謂非般若
J38nB406_p0193a13║也。迺有境緣相逼，若或與不知者同一流轉。即不然，
J38nB406_p0193a14║安之與勉，順之與逆，亦人各自知。始知理不能該事，
J38nB406_p0193a15║悟不可當證，合斷德以成其智，舉一般若而三德具
J38nB406_p0193a16║備，豈乾慧之足言哉？是歸自棲賢，趨侍吾師，得捧讀
J38nB406_p0193a17║《心經直說》，可謂深救禪病。因乞流通，以示來學。復承
J38nB406_p0193a18║命跋，謹述見聞所欲言，願與吾人同具擇法，固不自
J38nB406_p0193a19║知其淺昧也。
J38nB406_p0193a20║刻牟子辯惑敘
J38nB406_p0193a21║予少從事魯誥，囿於見聞，曾不知世外復有大聖人
J38nB406_p0193a22║能過孔孟。間從浮屠家多聞因果事，輒指為虛誕，以
J38nB406_p0193a23║是數年可否，不肯作決定信。一日，過友人案頭，得《首
J38nB406_p0193a24║楞嚴》讀三四卷，雖不甚解為何等語，然理趣深玄，業
J38nB406_p0193a25║面熱心折，遂攜還，終十卷。所見十習因、六交報，一一
J38nB406_p0193a26║皆從心生，不由外鑠，乃不敢以虛誕及淺近事誣謗
J38nB406_p0193a27║因果。自此由教乘入宗趣，歷八九稔，始識向上一路。
J38nB406_p0193a28║因回憶初年，多是不遇其人、不讀其書，疑信相奪，徒
J38nB406_p0193a29║賺歲時。後入匡山，掩關歸宗，閱藏本至《牟子》三十七
J38nB406_p0193a30║篇，益以童年不早得此為恨，約出關必圖鐫出，以告
J38nB406_p0193b01║同人。比隨華首老人入羅浮，明年開法訶林，未幾徙
J38nB406_p0193b02║居小持船，又未幾移入雷峰，自雷峰復度嶺歸匡埠，
J38nB406_p0193b03║受棲賢。今年春，從粵人之請，又自棲賢抵雷峰，因小
J38nB406_p0193b04║病掩室，復閱藏至此，乃記二十餘年宿約，命侍僧發
J38nB406_p0193b05║梓。大都吾輩初入學塾時，依父兄師說深入功利，纔
J38nB406_p0193b06║稍長，得自有聞見，每為宋儒理學所誤，遇苾芻輩未
J38nB406_p0193b07║必皆入理之士，甚有傳述大顛、韓愈事，加以誇誕，反
J38nB406_p0193b08║為伶俐少年笑怪。寶藏秘函又深渺浩瀚，學者懶習
J38nB406_p0193b09║深中，兼之先入之言橫梗胸臆，輒一目棄去。昔予從
J38nB406_p0193b10║此中來，同病相憐，興懷忽忽，惟牟子辯惑辭簡理辨，
J38nB406_p0193b11║可破群疑，是不能無望於天下英哲也。
J38nB406_p0193b12║放生文
J38nB406_p0193b13║放生，何謂也？生不可斷，斷之而生滋甚。生滋甚，則殺
J38nB406_p0193b14║亦滋甚。生殺相滋，則世間無窮期。世間無窮，則出世
J38nB406_p0193b15║間窮。然出世間之道，不可窮而窮之，何謂也？謂夫世
J38nB406_p0193b16║間之相無窮，世間之想無窮，世間之心無窮。彼無窮，
J38nB406_p0193b17║則此窮何窮？隱而不能顯之謂也。出世間之道，即在
J38nB406_p0193b18║世間，而為相所覆，想所覆，心所覆。覆則隱，隱不可終，
J38nB406_p0193b19║待時節而後顯也。何謂世間之相？生相也。何謂世間
J38nB406_p0193b20║之想？生想也。何謂世間之心？生心也。天地萬物無有
J38nB406_p0193b21║生也，依相而生。不知相之為幻也，而實之以為實，而
J38nB406_p0193b22║不能已於情也，則想生。想成乎念，明了憶持此六道
J38nB406_p0193b23║四生，執為我心我體，出入生死而無有盡者也。因相
J38nB406_p0193b24║緣想，因想緣心，心復緣想，想復緣相，生之所以茁茁
J38nB406_p0193b25║也。然則斷生何害也？曰：生不可斷也，斷之滋甚，謂不
J38nB406_p0193b26║得夫生之集性。不得夫生之集性而斷之，斷之即生
J38nB406_p0193b27║也。自為斷而且不可，而況斷他乎？由夫斷他之心依
J38nB406_p0193b28║生而有，依自他心而生憎愛，愛己憎他而殺之機兆，
J38nB406_p0193b29║兆而不能自斷，則殺之因成，因成則果成，終不能免
J38nB406_p0193b30║乎苦繫也。然他亦不可斷也，所可斷者，五蘊中色陰
J38nB406_p0193c01║多分之一也。其不可斷者，愛己猶是，憎他猶是，依彼
J38nB406_p0193c02║因而成此因，因成則果亦成。是以眾生同游於並生
J38nB406_p0193c03║並育，忽而有不可知之殺機相向，苦繫不能逃也。然
J38nB406_p0193c04║則放之說何謂也？放之者，順之也。順其生而不相害，
J38nB406_p0193c05║則殺因斷而生因亦斷。何謂生因亦斷也？生無有生
J38nB406_p0193c06║之性也，迷似有也。似有而非實有，迷故以為實也。似
J38nB406_p0193c07║相而以為實相，非實有相生之性也。不能了此則想
J38nB406_p0193c08║生，非實有想生之性也。想生則心成，非實有心生之
J38nB406_p0193c09║性也。知其無有相性，則想不能生，想不生則心不成，
J38nB406_p0193c10║心不成則漸漸乎可以言道耳。雷峰，道者也。欲與雷
J38nB406_p0193c11║峰前後左右之信雷峰者，若緇若素，將日進乎道也。
J38nB406_p0193c12║特以放生始，謂究其生之集性而顯無生之理也，時
J38nB406_p0193c13║節為之也，非但息殺運而以生之說進也。
J38nB406_p0193c14║壽文玉何公七十一初度敘
J38nB406_p0193c15║天下之人以年壽，賢者以德壽，大聖人以道壽。道壽
J38nB406_p0193c16║者，絕思慮之所至，超聞見，通神明，而不得其數量者
J38nB406_p0193c17║也。道降而德，賢者得自以操其柄，而不受衡於造化，
J38nB406_p0193c18║尊聖人之明教，澄一神慮，流潤營衛，無所希於久視
J38nB406_p0193c19║之效，而理足以貞。故哲人達士，亦樂稱道之，而不區
J38nB406_p0193c20║區於延促之間也。今人不慕久大之業，輒侈言生理，
J38nB406_p0193c21║此其以年壽者耳。高者守中，卑者引導，最下煉金石、
J38nB406_p0193c22║服草木，以幾一日之成。此千百十而不得一人，一人
J38nB406_p0193c23║而亦未必遂千百歲。苟其遂數千百歲也，吾以為猶
J38nB406_p0193c24║蟪蛄朝菌耳。此習成於秦皇、漢武，而弊流於今。薦紳
J38nB406_p0193c25║先生所為延一日之富貴，而不知其適足以喪德敗
J38nB406_p0193c26║度耳。今人所貴乎永久於世也，其道足以自贍，而推
J38nB406_p0193c27║之足以贍天下。及後世不然，存心良易，制行純白，處
J38nB406_p0193c28║一鄉一鄉蒙其澤，居一國一國嚮其風，一日而有百
J38nB406_p0193c29║年之利矣。江門文玉何公，生長公族，身為薦紳，廉約
J38nB406_p0193c30║自處，仁恕被物。中年醉心竺墳，今過七十，厥志不衰。
J38nB406_p0194a01║其胤嗣宗黨，尤能廣其所好，多從雷峰游。雷峰道者，
J38nB406_p0194a02║以是得聞之。其素履也，所謂以德壽者也。於其初度
J38nB406_p0194a03║也，謹為之序。
J38nB406_p0194a04║千山剩人和尚塔銘
J38nB406_p0194a05║噫！真發心出世，為前聖後昆荷擔斯道，當國家全盛，
J38nB406_p0194a06║出豪貴才華中，岸然獨行，無所盼睞，始見千山剩人
J38nB406_p0194a07║和尚其人也。余與剩人，明崇禎間先後出師門，如左
J38nB406_p0194a08║右手。聞訃，趨芥菴，與老人相向啞然。其徒之在廣州
J38nB406_p0194a09║者，露頂跣足，再拜稽首而言曰：「非師莫銘吾師也。」余
J38nB406_p0194a10║曰：「諾，弗敢辭。」老人復顧余曰：「然，非公莫銘若弟也。」余
J38nB406_p0194a11║起立曰：「諾，弗敢辭。」翼日，返雷峰，其徒復至，長跪曰：「某
J38nB406_p0194a12║將以是秋奉銘出關門矣。吾師光明，全藉師筆端照
J38nB406_p0194a13║耀塞外。塞外人千萬祀，知有宗門，自吾師始。某為吾
J38nB406_p0194a14║師請，抑為塞外現在、將來諸昆弟請。」言畢泣下，稽首
J38nB406_p0194a15║不能起。余感而諾曰：「弗敢辭。」於是載筆為辭曰：師名
J38nB406_p0194a16║函可，字祖心，別號剩人，惠州博羅人，本姓韓。父若海
J38nB406_p0194a17║公，諱日纘，中明萬曆進士，官至禮部尚書，諡文恪。母
J38nB406_p0194a18║同郡車氏，誥封夫人。師生聰穎，少補諸生，有聲。性好
J38nB406_p0194a19║義，豪快疏闊。有貧士冤獄，自分死，師密白得免。士方
J38nB406_p0194a20║德有司廉斷，久而知韓公子所為。嘗獨出里門，為市
J38nB406_p0194a21║兒所窘，識者報家人追至，將赴理，師遽止曰：「彼惟弗
J38nB406_p0194a22║知，故敢爾。豈有吾輩不能忘人誤犯？」其豁達愛人類
J38nB406_p0194a23║如此。文恪公捐館舍京師，師奔喪，往返萬餘里，哀毀
J38nB406_p0194a24║未嘗一日間。迨歸，閉戶絕交游，悒悒無生人趣。聞梁
J38nB406_p0194a25║孝廉未央好道，力致為諸弟受業，以此得深知。▆▆
J38nB406_p0194a26║余歸自匡山，師亟入廣州，一見輒曰：「長齋數月矣，耑
J38nB406_p0194a27║以待公。某先文恪生兄弟四人。某長未嗣。若了此願。
J38nB406_p0194a28║梵行終吾身。」余笑曰：「此白社諸優婆塞事，寧區區屬
J38nB406_p0194a29║望耶？」師面赤辭去。明日復來曰：「某妾已孕，幸而育得。
J38nB406_p0194a30║上報先人，抑無所憾。即不幸亦不復願為俗人矣。」余
J38nB406_p0194b01║曰：「此吾儕緒餘。若為艱言之，更有向上在。」師自此始
J38nB406_p0194b02║一意。且拉余住止園，凡兩月。值老人至東官，乃相見。
J38nB406_p0194b03║東官因僧問諸識義，老人曰：「我者裏無五識六七八
J38nB406_p0194b04║識。」僧曰：「祇麼則枯木寒灰去也。」老人曰：「枯木寒灰，爭
J38nB406_p0194b05║解問話？」師從旁不覺擊節。老人顧余曰：「此子根器大
J38nB406_p0194b06║利。」指示參趙州無字。有頌曰：「道有道無老作精，黃金
J38nB406_p0194b07║如玉酒如澠，門前便是長安道。勿向西湖覓水程。」從
J38nB406_p0194b08║此微細披剝，無虛旦夕。兩踰歲，復聞舉勘破婆子話，
J38nB406_p0194b09║更豁然識古人長處。老人曰：「子今得不疑也。」即隨入
J38nB406_p0194b10║匡山，剃落登具，命掌記室。還住華首，又命充都寺。甲
J38nB406_p0194b11║申之變，悲慟形辭色。傳江南復立新主，頃以請藏附
J38nB406_p0194b12║官人舟入金陵。會清兵渡江，聞某遇難。某自裁，皆有
J38nB406_p0194b13║挽過情傷。時人多危之，師為之自若。卒以歸日行李
J38nB406_p0194b14║過城閫，為守者擒送軍門。當事疑有徒黨，拷掠至數
J38nB406_p0194b15║百，但曰：「某一人自為。」夾木再折，無二語。乃發營候鞫。
J38nB406_p0194b16║項鐵至三繞，兩足重傷，走二十里如平時。江寧緇白
J38nB406_p0194b17║環睹，咸知師道者，悉含涕不敢發一語。後械送京邸，
J38nB406_p0194b18║途次幾欲脫去，感大士甘露灌口，乃安忍如常。逮至，
J38nB406_p0194b19║下刑部獄。越月，釋發瀋陽。師自起禍難至發瀋陽，兩
J38nB406_p0194b20║年於此，與縶維同參法緯迄諸徒共五人，外無一坵
J38nB406_p0194b21║傍然，內外安置極細，如獄中一飲啗、一衣屨，隨意而
J38nB406_p0194b22║至，如天中人。師當時所能自為者，順緣耳。庸詎知己
J38nB406_p0194b23║有人屬某緇、屬某素，甲事若此、乙事若彼，開士密行
J38nB406_p0194b24║不令人知，何擇時地？然師所以獲是報者，豈非平生
J38nB406_p0194b25║好義暗中銖縷不爽？諸如道在人天，且當作別論也。
J38nB406_p0194b26║師初至瀋陽觀知根，欲因達藏主閱藏普濟，先為諸
J38nB406_p0194b27║苾芻疏通義學。時講席漸散，多集座下，講師▆▆，師
J38nB406_p0194b28║乃領大眾趨教如學人，講師意始解。自是瀋內外護
J38nB406_p0194b29║咸仰師寬大，益篤信宗門。開法之日，元旦，喇嘛率諸
J38nB406_p0194b30║遼海王臣、道俗稱佛出世清法，譴僧屬掌教，亦極力
J38nB406_p0194c01║推轂。自普濟歷廣慈、大寧、永安、慈航、接引、向陽，凡七
J38nB406_p0194c02║坐大剎，會下常五七百眾。江南同謫諸大老，若大來
J38nB406_p0194c03║左公、吉津李公、昭華魏公、龍袞李公、雪海郝公、天中
J38nB406_p0194c04║季公、心簡陳公，始以節義文章相慕重，後皆引為法
J38nB406_p0194c05║交。師自處孤潔，與人慷慨多意氣，匪深於師，平日鮮
J38nB406_p0194c06║不以才氣相掩，以故法海深闊，向非凡器所能搆。嘗
J38nB406_p0194c07║有書抵余曰：「門下龍象如雲，若得耑一人來，使某得
J38nB406_p0194c08║盡其夾輔之力，則曹源一滴長潤塞下。」噫！余於此知
J38nB406_p0194c09║師為法求人之切，豈無所見？顧再易裘葛耳。忽一日，
J38nB406_p0194c10║曰：「我後十日必去。」集大眾告誡，皆宗門勉勵語。搜丈
J38nB406_p0194c11║室無長物，平日所畜衣拂如意杖笠，悉分付侍僧。孑
J38nB406_p0194c12║然一身，從金塔趨駐驆，囑行後全軀付渾河。示偈曰：
J38nB406_p0194c13║「發來一箇剩人，死去一具臭骨。不費常住柴薪，又省
J38nB406_p0194c14║行人挖窟。移向渾河波裏赤骨律，祇待水流石出。」眾
J38nB406_p0194c15║環跪乞留肉身，哀懇再三，乃默然，遂端坐而逝。瀋之
J38nB406_p0194c16║人迎龕入千山建塔，蓋順治十六年己亥十一月二
J38nB406_p0194c17║十七日也。師世壽四十有九，坐夏二十。得度弟子今
J38nB406_p0194c18║育、今匝、今曰、今廬、今又、今南，皆江南人。師住瀋，不輕
J38nB406_p0194c19║為人雉髮。有乞戒，悉命禮天顯律主。師未開法時，嘗
J38nB406_p0194c20║為顯作闍黎。及說法，顯請入室，師亦命第一座。更為
J38nB406_p0194c21║傍通華嚴梵行，凡戒壇仍使主之，惟宗門提唱無少
J38nB406_p0194c22║假。然皆一目同人衲子，能具精誠，隨機大小，各有所
J38nB406_p0194c23║被。故十年相依，如正遇恥若，磬光湧光作麼若，而人
J38nB406_p0194c24║咸受益焉。是宜銘。銘曰：山川奇秀，蔚為異人。意氣雲
J38nB406_p0194c25║蒸，公族振振。儒門澹薄，歸復能仁。溯洞水源，沛流潺
J38nB406_p0194c26║湲。出華首嗣，為博山孫。如溈之嚴，吾師有言。慧寂者
J38nB406_p0194c27║誰？實難為昆。嗟大樹叢，宜蔭南宗。天龍等視，匪法運
J38nB406_p0194c28║窮。愍彼遐方，啟拓關東。彼土惇直，惟經與律。拄杖撥
J38nB406_p0194c29║開，別傳甫及。七住道場，萬指林立。天資雄邁，波瀾澎
J38nB406_p0194c30║湃。上下左右，不知其在。巍巍堂堂，曷云誰至？泉日方
J38nB406_p0195a01║中，忽然西逝。道俗涕潺，湧塔千山。為存為歿，松鳴珊
J38nB406_p0195a02║珊。朔方少室，今古斯一。
J38nB406_p0195a03║般若心經論
J38nB406_p0195a04║梵語般若，此云智慧，以智慧解諸法空而至于彼岸
J38nB406_p0195a05║是矣。又曰：「心經何謂也？」華首曰：「心是體，智是用，體則
J38nB406_p0195a06║通凡聖而皆遍，用則分迷悟以各成。天下無無用之
J38nB406_p0195a07║體，體即遍而用安得不遍歟？曰遍而迷悟異致，故曰
J38nB406_p0195a08║各成，各成則不可均言智慧矣。此所謂本覺，則聖凡
J38nB406_p0195a09║無二，迷本為妄，悟本為始，妄與始無二體而有二用
J38nB406_p0195a10║也。當其迷也，見色而不見空，迺至見受、想、行、識而不
J38nB406_p0195a11║見空，行于日用，欲求其毫釐解脫而不可得矣。及其
J38nB406_p0195a12║悟也，即色是空，更無別空，即空是色，更無別色，迺至
J38nB406_p0195a13║即受、想、行、識是空，更無別空，即空是受、想、行、識，更無
J38nB406_p0195a14║別受、想、行、識，行於日用，欲求其毫釐凝滯而亦不可
J38nB406_p0195a15║得矣。是迷悟之用各異，而皆原于本覺之心，固無有
J38nB406_p0195a16║異也。通凡聖而無有異，故曰體也。自無始來，無佛名，
J38nB406_p0195a17║無菩薩名，無二乘凡夫名，唯渾然藏識而已。藏無自
J38nB406_p0195a18║性，不覺成識。識成而根身器界名相臚然，而藏性不
J38nB406_p0195a19║失；識滅而三明六通智證詣極，而藏性不加。所謂無
J38nB406_p0195a20║生滅之謂心，無垢淨之謂心，無增減之謂心。此心空
J38nB406_p0195a21║相，本自如然，而非深于般若，則未有能徹見而返本
J38nB406_p0195a22║歸源者，此三世如來所讚歎尊重無異旨也。般若生
J38nB406_p0195a23║于本覺，而要迷情淨盡然後現；妄覺亦生于本覺，而
J38nB406_p0195a24║要當體知歸然後泯。故知翻其妄而自照之為智，智
J38nB406_p0195a25║生即無妄，妄成智也；智解諸法空，還其本覺之無動
J38nB406_p0195a26║搖之為心，心返則無智，智盡心也。涅槃三德，非縱非
J38nB406_p0195a27║橫，而悉始于明見佛性，融根本差別而一至于是，所
J38nB406_p0195a28║謂佛性為因而涅槃為果也，由是而造焉之謂經也。」
J38nB406_p0195a29║雷峰山海雲寺放生碑文
J38nB406_p0195a30║萬靈一體，苦樂同情，惑業為因，生死異致。以其因也，
J38nB406_p0195b01║群倫成有漏之趣；以其體也，聖人起無緣之慈。故慈
J38nB406_p0195b02║者，人心之所共也。孺子入井，惻隱無疏戚之殊；尊俎
J38nB406_p0195b03║在前，匕箸失禽魚之痛。此匪心之稟受弗同也，形骸
J38nB406_p0195b04║各睽，情窾自分，業感攸招。在彼有難逃之苦繫，在此
J38nB406_p0195b05║有俱生之愛纏，欲從中來，習由俗近。仁人之士，既不
J38nB406_p0195b06║能動殊類之悲，名教之林，始益深人禽之視。源流漸
J38nB406_p0195b07║遠，疾苦難通，雖湯王有解網之仁，孔聖懸射宿之訓，
J38nB406_p0195b08║而所以大人主浩蕩之風，著聖賢及物之素，澤被豈
J38nB406_p0195b09║不甚弘，而不知其所同也；哀愴豈不極剴，而不知其
J38nB406_p0195b10║所異也。不知其異，則恩及禽獸，祇益深慈，而物之所
J38nB406_p0195b11║以待救者，未必引為前車之戒。迺有於物之情欲奢，
J38nB406_p0195b12║而于人之情愈嗇，此天下所為易於見恩，而難于懲
J38nB406_p0195b13║忍也。而不知夫忍者，正物之所由異矣。不去其所由
J38nB406_p0195b14║異，則百慈而不能易一忍，慈與忍亦交相奪耳。是以
J38nB406_p0195b15║仁人君子，能為順情之恩，而不能為逆情之恕，皆不
J38nB406_p0195b16║知其異，而推之以為同者也。同一知樂，故樂欲其俱
J38nB406_p0195b17║受；同一知苦，故苦欲其俱蠲。人與物皆然也。若夫有
J38nB406_p0195b18║不可滅而為無，彼不能化而為我，雖質謝神散，往若
J38nB406_p0195b19║淼然，而謝必有乘，散仍復聚。昔所為受人樂，即今所
J38nB406_p0195b20║為能予人樂者也；昔所為能予人苦，即今所為待人
J38nB406_p0195b21║蠲苦者也。萬物之變化有常，即一物之升沈無定，觀
J38nB406_p0195b22║變化而識因地之岐，悟升沈而得體性之合。所以大
J38nB406_p0195b23║聖設教，止有一心，隨品類之弗齊，應機亦恒多轍。靈
J38nB406_p0195b24║靈匪昧，苦樂何殊？念念弗移，貞淫自究。痛泥犁于▆
J38nB406_p0195b25║逮，憫鱗羽之現前，形本暫寓，神固受傷，玅覺隨生，無
J38nB406_p0195b26║明共滅，惑綱不與報盡而俱冥，則貪愛未▆▆彩▆
J38nB406_p0195b27║割。此聖人所以護萬物之情，而言慈心于旦夕，▆▆
J38nB406_p0195b28║其後報，人息其現流，一事而有止情達性之道也。茲
J38nB406_p0195b29║丹霞以無生導上哲之歸源，而以護生發初機之▆
J38nB406_p0195b30║物，見物非物，何所不容？當生而不生，即方便以明▆。
J38nB406_p0195c01║余也身坐萬峰之上，心入人群之中，真機寥廓，偕萬
J38nB406_p0195c02║里于無言，有物有恒，等平觀于庶類，在處蘭若，用扇
J38nB406_p0195c03║惇風，三十餘齡，殆無虛日。顧茲白社，志慕上乘，集我
J38nB406_p0195c04║同人，深維厥旨，念過化之所存，紹成規而再振，豈人
J38nB406_p0195c05║天之盛事？實大覺之帡幪。道齊物外，心切并包，神而
J38nB406_p0195c06║明之，已見其人，撤器而觀，誰安形下？欲垂永久，廣募
J38nB406_p0195c07║生田，敬丐長辭，猥以人重，機感一揆，海嶽同風，遠貽
J38nB406_p0195c08║斯文，昭爾後裔。
J38nB406_p0195c09║遍行堂集敘
J38nB406_p0195c10║吾徒澹歸釋子于其將梓《遍行堂集》，編而上之老人。
J38nB406_p0195c11║老人讀而擊案曰：「人之有言，如其有心也。」夫心之不
J38nB406_p0195c12║能遯于其言，亦猶言之不能遯于其心也。不能遯于
J38nB406_p0195c13║其言，故天下之言為可貴；不能遯于其心，故天下之
J38nB406_p0195c14║心為可貴也。蓋自言可貴，而天下相爭出于文章機
J38nB406_p0195c15║穎之塗亦夥矣。忠臣之文憂以遠，孝子之文柔以慕，
J38nB406_p0195c16║仁人之文恬而切，義士之文方以捨。得志者其詞壯，
J38nB406_p0195c17║失運者其詞悲，入理深者盡曲款而弗誣，獲真悟者
J38nB406_p0195c18║極淺易而絕人以無行地。此言之可貴，貴以其心，而
J38nB406_p0195c19║與天下後世發揚于易地同時，快古人之先獲我，畏
J38nB406_p0195c20║古人不及見我，其為樂未易一二數也。然亦有貌似
J38nB406_p0195c21║憂而念起于近名，勉為慕而情生于循理，恬以文刻，
J38nB406_p0195c22║捨以任氣，壯而流為淫，悲而傷于怨，曲以極微而弗
J38nB406_p0195c23║覺其板滯，以為絕人行地而不知腳板已弗底于四
J38nB406_p0195c24║楞。此又言之可貴，而反成于甚不可貴。于是天下真
J38nB406_p0195c25║聖賢、真才智，遂有置文章機穎而求人于淵嘿自存
J38nB406_p0195c26║之地，言與心迺判然分為二致，而不知實有不能相
J38nB406_p0195c27║遯者。豈但悄然于為言者之心，亦自釐然于觀言者
J38nB406_p0195c28║之心，抑已久矣。夫人于無念而忽有念，獨知豈不甚
J38nB406_p0195c29║明？其為念善而以善言出之，不可遯也；其為念不善
J38nB406_p0195c30║而以善言出之，其為念善而以不善言疑之，或始善
J38nB406_p0196a01║而終不善，或始不善而終于善，其心皆不能自昧，此
J38nB406_p0196a02║所謂言之不能遯于其心者也。苟其昧于善與惡而
J38nB406_p0196a03║不能自覺，則亦無所掩著于為言之日矣。若果不能
J38nB406_p0196a04║自昧，人之視己如見肺肝，此正心不能遯于其言，又
J38nB406_p0196a05║可與不能遯于其心者互相發揚，以見天下之言為
J38nB406_p0196a06║可貴，天下之心為可貴也。澹歸固貴天下之心者，而
J38nB406_p0196a07║與天下共相見于其言，老人亦亟欲與天下共觀于
J38nB406_p0196a08║其所言也。雖然，人之有言，如其有心也，是言固心也。
J38nB406_p0196a09║言而唯，心唯也；言而阿，心阿也。引而準之，言而善，豈
J38nB406_p0196a10║心善歟？言而惡，豈心惡歟？言而幽，心固匪幽；言面顯，
J38nB406_p0196a11║心固匪顯；言而正，心固匪正；言而旁，心固匪旁。心匪
J38nB406_p0196a12║旁，言豈得旁？心匪正，言豈得正？心匪顯，言豈得顯？心
J38nB406_p0196a13║匪幽，言豈得幽？又曠而推之，鳥獸亦有心，啼號何云？
J38nB406_p0196a14║天地亦有心，日月星辰何說？山川陵谷何說？熾然于
J38nB406_p0196a15║晝與夜而略無間歇者，寘澹歸此集于其中，孰多孰
J38nB406_p0196a16║少？為有為無？此自澹歸事，老人與天下後世且得瞠
J38nB406_p0196a17║然觀勝，拙矣。
J38nB406_p0196a18║書自書法華經後
J38nB406_p0196a19║嗣祖沙門丹霞比丘釋函是。謹竭誠頂禮佛前，書寫
J38nB406_p0196a20║《玅法蓮華經》盡七卷已，而作念言：我函是二十七歲
J38nB406_p0196a21║始受持是經，至今三十五年，領眾以來已二十八年。
J38nB406_p0196a22║竊謂如來大事因緣、微妙章句難信難解，蒙師開示，
J38nB406_p0196a23║幸獲悟入，以此自信自修，即思與眾共信共修，一奉
J38nB406_p0196a24║如來明訓，為人宣說。詎謂懈怠之性僻處窮谷，敢忘
J38nB406_p0196a25║謙下忍辱之心？而多病之軀精力易疲，殊失誨人不
J38nB406_p0196a26║倦之意。所訓之眾成就者少，▆退者多，或聞而弗信、
J38nB406_p0196a27║信而弗篤，或利根而忽于究竟，或力弱而怯于擔荷，
J38nB406_p0196a28║或少有所得而惑于岐塗，或可望有成而限于壽命，
J38nB406_p0196a29║或樂于自為，或弛于多嗜，浩大久遠之程未易克終，
J38nB406_p0196a30║而信師慕道之懷終難勿變。睹四眾而大哀，反一己
J38nB406_p0196b01║而益切，年運雖邁，始願未衰，勉力自書，猥以見志。願
J38nB406_p0196b02║從函是以訖十方一切解義說法之人，性智明決，色
J38nB406_p0196b03║身堅固，各于菩薩行處、菩薩親近處，盡法行持，無所
J38nB406_p0196b04║媿悔，以普賢行廣興流布，庶幾仰追先轍，免蹈時習。
J38nB406_p0196b05║凡在聽眾，聞說歡喜，夙夜思惟，始必有終，大而勿小，
J38nB406_p0196b06║尤伏懇佛菩薩大慈普及，衣以覆體，光以照心，不致
J38nB406_p0196b07║辛苦生疲，逐物成惰。少智之士蒙光聰敏，底于大成；
J38nB406_p0196b08║薄福之徒承願增益，毋為中匱。更願所書經卷直待
J38nB406_p0196b09║慈氏法華會上忽爾現前，我願如是諸佛證明，信此
J38nB406_p0196b10║一心，必無虛棄。
J38nB406_p0196b11║倫宣明使君釋騷序
J38nB406_p0196b12║天下有至性然後有至情，有至情然後有至文。文所
J38nB406_p0196b13║以達其情者也，情所以極乎性者也。天下未有人而
J38nB406_p0196b14║無性者也，亦未有性而無情者也。依性達情而文生
J38nB406_p0196b15║焉，故文所以自見其性情者也。人生當世，終身而不
J38nB406_p0196b16║得一見其性情之事，夫豈獨無性情哉？性不至則情
J38nB406_p0196b17║亦不至也，情不至則文亦不至。然所謂至者，有天道
J38nB406_p0196b18║焉，有人道焉。天者，言乎其本具也。本具本不具，本具
J38nB406_p0196b19║而不能自徹，是必有徹之之理。理徹而體現，體現而
J38nB406_p0196b20║用廓，放乎四海，收之方寸，知剛知柔，知進知退，感乎
J38nB406_p0196b21║物而得其至當，所謂人道也。古之聖賢，皆以人道而
J38nB406_p0196b22║合乎天之至當，備諸一身，行乎當世，使君臣、父子、兄
J38nB406_p0196b23║弟、朋友皆惇然有至性行乎其間，故能善用其情，發
J38nB406_p0196b24║為文章，冠履天地，爭光日月，此孔仲尼所為萬世師
J38nB406_p0196b25║表者也。仲尼事魯，魯之君臣不能用其道，退而作《春
J38nB406_p0196b26║秋》，傳《周易》，正〈雅〉、〈頌〉，此善用其情而不流乎激烈，以自
J38nB406_p0196b27║例於孤忠奇節之所為，所謂反其情以合道者也。後
J38nB406_p0196b28║之君子，師其周流列國，不遑寧處，出而筮仕，一不見
J38nB406_p0196b29║用，則悲涼凄惋，無以自容，卒至於死。嗟乎！楚之三閭
J38nB406_p0196b30║大夫是矣。三閭事懷王，被讒去國，至襄王復遷江南，
J38nB406_p0196c01║終不見用，憂憤自絕。古之奇忠，無過三閭者。此率其
J38nB406_p0196c02║本具之性，以為情用。情窮則中亂，中亂則無以自托
J38nB406_p0196c03║于世。宜乎其為辭悲傷憂憤，俯仰古今，號泣鬼神。為
J38nB406_p0196c04║人臣子，事類情同，必出於此。千載而下，讀者傷之，傷
J38nB406_p0196c05║乎情之無所抒也。志士感其遇之不可逃，聖賢惜其
J38nB406_p0196c06║情之不能返。故賈誼之吊長沙也，以一己之所遇，仰
J38nB406_p0196c07║附昔人，其辭悲。劉長卿之過賈宅也，睹昔人之遺蹤，
J38nB406_p0196c08║顧傷新轍，其韻苦。是皆感物興情，情極則傷，傷而不
J38nB406_p0196c09║能自已則死，死何愛乎？惟是人之至性，稟乎天，成乎
J38nB406_p0196c10║人，而乃以粹純精一之體，遭逢不揆，遂終為孤臣孽
J38nB406_p0196c11║子之行，而於反情合道之理無聞焉。此賢人君子所
J38nB406_p0196c12║為太息也。南康使君宣明倫公，遭康殘破，適丁艱報。
J38nB406_p0196c13║上官以其才能戡亂，疏於朝廷，奪禮治事。寇退民逃，
J38nB406_p0196c14║四五年招𢯦修備，百廢具舉。一旦遭讒被檄，無以自
J38nB406_p0196c15║白，閉戶讀騷，咄咄發言，有類乎古之孤憤者。書成示
J38nB406_p0196c16║予，且請為序。予感其情而愛其文，拱而復曰：公之情
J38nB406_p0196c17║與文，無遜古人。然屈平、賈誼而上，尚有師表萬世之
J38nB406_p0196c18║康衢廣轍。所謂退而自為，善用其情，而不流於激烈，
J38nB406_p0196c19║以附於反情合道之大聖人。則繹騷一帙，聊當一時
J38nB406_p0196c20║壘塊。韓昌黎謂物不平則鳴，亦吾儕通習。吾宣明夫
J38nB406_p0196c21║固有以自命也夫。
J38nB406_p0196c22║許九環集序
J38nB406_p0196c23║星子令許公逸林，宰官中具法界眼，而不為法界之
J38nB406_p0196c24║量所限者也。蒞任星子，適余避地入廣南，從廬嶽僧
J38nB406_p0196c25║已識其大概。去夏還山，初晤郡齋，益信其所傳不謬。
J38nB406_p0196c26║數往來山中，恂恂如久在保社。妙喜之子韶、東林之
J38nB406_p0196c27║無盡，談吐旋折，數百年人物曠然目前。張燈夜話，輒
J38nB406_p0196c28║以礙膺之物為憾。余訝而叩其所從來，則而翁九環
J38nB406_p0196c29║公之卓有淵源也。九環公少讀書能文，數折去，遂慨
J38nB406_p0196c30║然有陶隱居之志。夫名澹而後慮清，慮清而後知所
J38nB406_p0197a01║以返。始游戲風塵，泡幻軒冕，濡首而弗染，轉足而高
J38nB406_p0197a02║步，天下一人而已，幾見於早？澹而知歸，十猶一二面，
J38nB406_p0197a03║未若九環公之決。至乃薄於世味，而啟發如故人；淺
J38nB406_p0197a04║於道味，而資深若夙遘。有大音為之引端，有天隱為
J38nB406_p0197a05║之究竟，良友相扶，在法海漩澓，如盲龜值木，而實操
J38nB406_p0197a06║券於當人，暗中摸索，絲絲不爽。是安知九環公之確
J38nB406_p0197a07║然行於其前，不更有逸林之悠然武於其後？見幾於
J38nB406_p0197a08║早，澹而知歸，何如游戲風塵，泡幻軒冕？所謂青出於
J38nB406_p0197a09║藍，吾故於十之一二而佇觀夫天下之一人也。此集
J38nB406_p0197a10║之鐫也，逸林不忍其先人之生平無所聞於世，而乞
J38nB406_p0197a11║敘於老朽；老朽猶不忍其後人無所光大，故為之敘
J38nB406_p0197a12║而歸之。庶幾逸林因余言而勉力，以慰而翁，則子韶、
J38nB406_p0197a13║無盡不專美於昔，而余之物色，殆弗虛乎郡齋一見
J38nB406_p0197a14║矣。文章高妙，作者共見，而超然於世，而外無所干；湛
J38nB406_p0197a15║然於道，而中不他隸。求之今之曲彔床上，恐猶恧然
J38nB406_p0197a16║汗下，則九環公之可傳，又豈在乎多也歟？是為敘。
J38nB406_p0197a17║青原嫡唱序
J38nB406_p0197a18║頌古聯珠，歷代知識借他人酒杯洗自己壘塊，同一
J38nB406_p0197a19║醉態，而婆婆和和各為吞吐，雖語不成文，傍觀者亦
J38nB406_p0197a20║自可以意得。故詩與偈不同者，詩見情乎辭中，偈發
J38nB406_p0197a21║悟於言外，辭不妙則情難見，言弗巧則悟不真。予▆
J38nB406_p0197a22║歎今時說法多以辭障，頌尤甚焉。巢鳴上座且法兄
J38nB406_p0197a23║真子有血性，以沈摯痛快之資為吾宗擔荷，念洞上
J38nB406_p0197a24║機緣散失，與其同門安公遠奉師命為採捃之役，復
J38nB406_p0197a25║以餘力遍搜頌古於殘山剩水，別成是集，因過予乞
J38nB406_p0197a26║序。予曰：頌可以見人乎？不可見人，則古當無頌；遂可
J38nB406_p0197a27║見人，則今非無頌。非謂古可見而今不可見也，古與
J38nB406_p0197a28║今皆在可見、不可見之間，殆於頌焉得之？則何妨同
J38nB406_p0197a29║此醉中，而有語、無語總以供醒眼一場盧胡？是又各
J38nB406_p0197a30║人壘塊各不自知，予與巢鳴且作旁觀，豈暇顧更有
J38nB406_p0197b01║旁觀？將以予為醉中語耶？可以見、不可以見，請持是
J38nB406_p0197b02║序歸白，而師當有以復我也。
J38nB406_p0197b03║佛事
J38nB406_p0197b04║護伽藍安座。「石樓高出鎮山門，把斷群巒勢獨尊，護
J38nB406_p0197b05║法檀那全賴汝，還家一路待兒孫。兒孫且從，父祖一
J38nB406_p0197b06║句作麼生？」卓拄杖，云：「侍者扶老僧歸方丈。」
J38nB406_p0197b07║奉華首空老和尚入龕。「法幢倒矣，法梁墜矣，佛祖誰
J38nB406_p0197b08║託？人天誰依？」哀慟，良久，云：「大眾！老和尚平日絮叨叨
J38nB406_p0197b09║地，為什麼到者裏無言指示？還知老和尚始終相為
J38nB406_p0197b10║麼？如或未諳，且看不孝子為大眾報恩去也。」拈封，云：
J38nB406_p0197b11║「覿面提持還不玅，免令人見更風流。」
J38nB406_p0197b12║祭剩人和尚。至靈座前燒香畢，拈起祭文云：「生也不
J38nB406_p0197b13║道，死也不道。為什麼不道？生滅門中不曾有者箇消
J38nB406_p0197b14║息。然既如是，即今又作麼生與師弟相見？」以祭文打
J38nB406_p0197b15║圓相付侍僧云：「且代宣讀一過。」讀畢，復云：「師弟靈几
J38nB406_p0197b16║前神光萬里，者一著子今日正借全提，愚兄特為人
J38nB406_p0197b17║天作禮。」遂拜下。
J38nB406_p0197b18║大日菴荼毘。「老師太！八十年來秖是一句阿彌陀佛。
J38nB406_p0197b19║老師太！非但八十年，盡十方三界亦秖是一句阿彌
J38nB406_p0197b20║陀佛。老師太！山僧與汝情關天性，所藉報汝生身之
J38nB406_p0197b21║恩，秖是一句阿彌陀佛。老師太！汝鑒我人子之心，始
J38nB406_p0197b22║終諦信，亦秖是一句阿彌陀佛。老師太！汝平日在一
J38nB406_p0197b23║句阿彌陀佛裏折旋俯仰、語默動靜，今日亦秖就一
J38nB406_p0197b24║句阿彌陀佛裏辭娑婆、生極樂，見佛聞法，證無生法
J38nB406_p0197b25║忍。老師太！汝自示疾，夢寐之中嘗睹慈容、投蓮胎，以
J38nB406_p0197b26║此百念俱清、一心不亂，臨欲命終，顏貌光澤、身體柔
J38nB406_p0197b27║和，念佛之聲絕口而化，半日已過，頂相猶煖，山僧用
J38nB406_p0197b28║是少慰，諸四眾人亦咸感發。老師太！西方此土實無
J38nB406_p0197b29║岐路，惺惺底惺惺、懵懂底懵懂，總教向者裏一爐煬
J38nB406_p0197b30║盡，不妨各起化儀。老師太！還委悉麼？」以火炬打圓相，
J38nB406_p0197c01║云：「南無阿彌陀佛。」遂爇。
J38nB406_p0197c02║華首老和尚諱日。師禮拜起，顧左右云：「且道六年前
J38nB406_p0197c03║是今日底時節，還是今日是六年前底時節？」拈香云：
J38nB406_p0197c04║「香煙繚繞浮雲外，秋葉紆迴古檻前。」
J38nB406_p0197c05║金輪舍利塔設供。「獨耀靈光，非法非色，表如來之堅
J38nB406_p0197c06║密，作眾生之福田。比丘函是忝主此山，敬禮塔前，用
J38nB406_p0197c07║舒誠悃，願以餘歲盡法行持，與十方知識共維古道，
J38nB406_p0197c08║與天下後昆一洗時習，少有名聞利養之心，不為天
J38nB406_p0197c09║龍八部之所呵護。然雖如是，諸供養中法供養最，即
J38nB406_p0197c10║今蔬品陳列，阿那箇是法供？」遂舉香，云：「虛空有骨，萬
J38nB406_p0197c11║像無形，現在聞見不是目前，併絕色聲而非劫外，到
J38nB406_p0197c12║者裏作麼生折合？」顧左右，喝一喝。
J38nB406_p0197c13║為即覺闍黎舉火。「事我廿年惟一行，再參千里始知
J38nB406_p0197c14║休，兒孫正理還鄉調，蹋倒機關向上頭。」復云：「即覺！全
J38nB406_p0197c15║身向上無人會，會者還他碗躂丘。」舉火炬，云：「看！看！」
J38nB406_p0197c16║為知即離直歲舉火。「多年勤苦吾知汝，曠劫因緣汝
J38nB406_p0197c17║賴吾，一點靈光休自昧，他生相待在香爐。知即！且道
J38nB406_p0197c18║與麼時以何為驗？」以火炬打圓相，云：「唃唃呱。」
J38nB406_p0197c19║
J38nB406_p0197c20║天然是禪師語錄卷第十二（終）
J38nB406_p0197c21║
J38nB406_p0197c22║
J38nB406_p0197c23║
J38nB406_p0197c24║
J38nB406_p0197c25║
J38nB406_p0197c26║
J38nB406_p0197c27║
J38nB406_p0197c28║
J38nB406_p0197c29║
J38nB406_p0197c30║
J38nB406_p0198a01║本師天然是和尚行狀
J38nB406_p0198a02║嗣法門人今辯述
J38nB406_p0198a03║師諱函是，字麗中，別號天然，嗣長慶空隱獨和尚法，
J38nB406_p0198a04║博山無異和尚長孫也。俗姓曾，名起莘，字宅師，番禺
J38nB406_p0198a05║望族。父字本淨，母林，字智母，俱出世。年八旬，以念佛
J38nB406_p0198a06║終。師初生墮地，破紫衣胞而出。六歲，出就外傅。一日，
J38nB406_p0198a07║覺身若隕虛，來無所從，大哭還家，熟睡乃已，如是者
J38nB406_p0198a08║兩度。年十三，擬註《周易》，質太極之說于塾師，塾師依
J38nB406_p0198a09║文解釋。師曰：「此名言耳，畢竟太極為何物？且兩儀未
J38nB406_p0198a10║生，太極從何來？兩儀既生，太極還存否？」塾師不能荅。
J38nB406_p0198a11║其精研至理，發自齠齡。性好施，有僧欺之再四，遂不
J38nB406_p0198a12║喜見僧。十七，補博士弟子員，即以斯民為己任。偶與
J38nB406_p0198a13║同學薦亡友入寺，見一老宿，語及持咒能致功名，師
J38nB406_p0198a14║漫應之。出語，陳全人曰：「吾輩功名，豈假咒力耶？」曰：「隨
J38nB406_p0198a15║人志願耳。求功名，得功名；求慧性，得慧性。」師然之。晨
J38nB406_p0198a16║夕持誦，苦念慮不靜，於心性中始生疑異，久不自安。
J38nB406_p0198a17║一夕靜坐，忽覺向所擾者，當下冰釋。讀《圓覺經》，與己
J38nB406_p0198a18║見合。就十二菩薩法門，各作一頌，示諸同學，無不推
J38nB406_p0198a19║服。及閱《傳燈錄》，不解其旨，并失卻從前所得，疑情大
J38nB406_p0198a20║發。懇親學出世法，親曰：「汝欲出世，待名成，償所學未
J38nB406_p0198a21║晚。」師遂研精世典，克成通儒。年二十六，登崇禎癸酉
J38nB406_p0198a22║賢書。明年，公車還至吉州，臥病金牛寺，醫不下藥。師
J38nB406_p0198a23║起坐，禱十方佛曰：「倘得不死，即一心學道，自為為人，
J38nB406_p0198a24║於諸聲利無所圖也。」是夜感異夢，汗透重襟，而病頓
J38nB406_p0198a25║愈。還家後，斷欲長齋，參究彌切，衣不解帶者兩月，大
J38nB406_p0198a26║悟玄旨，向所謂傳燈語不解者，如數黑白。時粵中談
J38nB406_p0198a27║性宗，惟東官張孝廉二果相得甚歡。丙子冬北上，同
J38nB406_p0198a28║見空和尚於匡山之黃巖，往返叩擊，針芥相投，示以
J38nB406_p0198a29║偈曰：「風旛一頌解投機，千里同風事亦奇，三至黃巖
J38nB406_p0198a30║問端的，實知野老不相欺。」還粵，熊制府心開延請問
J38nB406_p0198b01║道，待以師禮。時值發南漢王塚，株連甚眾，有厚饋求
J38nB406_p0198b02║轉懇免罪者，師婉辭不納，聞者服其清高。己卯，有
J38nB406_p0198b03║　詔行保舉之法，師為大司馬方伯特薦，當授郡守，師
J38nB406_p0198b04║掉頭不顧，蓋所貴不在此，世無知者。是年冬，辭親北
J38nB406_p0198b05║上，祝曰：「此行當官帽榮歸。」師曰：「帽子到有一頂，只恐
J38nB406_p0198b06║不是烏紗。」比舟泊南康，詣空和尚求剃落于歸宗，有
J38nB406_p0198b07║三十年影不出山之願。辛巳，隨空和尚住羅浮之華
J38nB406_p0198b08║首，首眾立僧，耆宿為之敬憚。壬午，省親穗城，陳宗伯
J38nB406_p0198b09║秋濤率諸紳士請開法訶林，空和尚授以傳法偈，有
J38nB406_p0198b10║「訶林重豎風旛論，卻幸吾宗代有人」之句，道聲遠播，
J38nB406_p0198b11║緇素參尋，戶履常滿。師苦於送迎，諸紳士曰：「吾輩交
J38nB406_p0198b12║方外所少，非送迎者。」由是雖住城中，足跡不出戶外。
J38nB406_p0198b13║甲申國變，意切遠遁。以二親在，無可代養，就城東結
J38nB406_p0198b14║宇，顏曰小持船，以便往省。迨亂日棘，徙白雲、西樵及
J38nB406_p0198b15║雷峰間。丙戌，　清兵入粵，明諸王孫多見疑被戮，尸
J38nB406_p0198b16║橫于野。師遍拾骸骨，別建塚以瘞之，不封不樹。後有
J38nB406_p0198b17║議聞行在者，師止之曰：「吾盡吾心耳，復何圖哉！」戊子，
J38nB406_p0198b18║再住訶林，古蹟多所興復。庚寅，還雷峰，闢小院而成
J38nB406_p0198b19║名剎。平南尚王折柬相招，屢以病辭，不允。勉出，以賓
J38nB406_p0198b20║主見，禮意殷隆。次日，不辭而返。師之倔僵，大率如此。
J38nB406_p0198b21║癸巳，重入匡山，愛棲賢山水幽勝，居頹垣敗瓦之下，
J38nB406_p0198b22║窮苦異常，晏如也。戊戌，因粵人戀慕，請歸雷峰。歷坐
J38nB406_p0198b23║華首、海幢、芥菴、丹霞諸大剎，備極莊嚴，竟不易匡山
J38nB406_p0198b24║初願。辛亥，受歸宗請，諸剎弟子稔知高遁情深，不敢
J38nB406_p0198b25║堅留。未幾，移隱紫霄峰之淨成。緣郡守以世法繩諸
J38nB406_p0198b26║山，飄焉入嶺，養痾雷峰，有「床頭休問菊花期」之示。及
J38nB406_p0198b27║秋，終於丈室，親書偈別眾曰：「生也如是，死也如是。是
J38nB406_p0198b28║如是，不是亦如是，是不是亦如是。星宿經天，霜風匝
J38nB406_p0198b29║地。汝諸人到者裏，大須仔細。七十八年老道翁，翻轉
J38nB406_p0198b30║面來，不知是我是你？信手拈來，猶較些子。」師生于明
J38nB406_p0198c01║萬曆戊申歲十月十四日亥時，示寂於清康熙乙丑
J38nB406_p0198c02║歲八月二十七日酉時，世壽七十有八，僧臘四十有
J38nB406_p0198c03║七。明年丙寅夏四月六日，塔全身于丹霞對岸佛日
J38nB406_p0198c04║山。師之著述，有各剎語錄，《楞伽》、《楞嚴》、《金剛》三疏，《禪醉》、
J38nB406_p0198c05║《焚筆》、《似詩》諸書行於世。得度弟子，多不勝紀。英靈鐵
J38nB406_p0198c06║漢，死心相依，一時稱盛。承記莂者，海幢阿字無、棲賢
J38nB406_p0198c07║石鑑覞、丹霞澹歸釋、雷峰西堂仞千壁，皆先師而逝，
J38nB406_p0198c08║餘則或隱或顯。今高隱鶴鳴峰訶衍摩，即師之羅睺
J38nB406_p0198c09║羅也。師生平古道自持，壁立千仞，提唱綱宗，眼空今
J38nB406_p0198c10║古，婆心為物，至老不衰。於門庭設施，悉任外緣，意合
J38nB406_p0198c11║則住，不合則行，未嘗一字一語仰于豪貴。吾粵向來
J38nB406_p0198c12║罕信宗乘，自師提持向上，縉紳縫掖執弟子禮問道，
J38nB406_p0198c13║不下數千人。尤喜與諸英邁暢談，窮其隱曲，以發其
J38nB406_p0198c14║正智。於生死去就，多有受其法施之益。即一闡提與
J38nB406_p0198c15║自負奇才而不可一世者，見之無不心折。且師闔家
J38nB406_p0198c16║出世在盛，平時生我，同生所生，以至妻媳，捨世緣如
J38nB406_p0198c17║棄敝屣，不讓古龐公。故父子兄弟相率剃染，粵中為
J38nB406_p0198c18║多云。師暮年為法求人，心焉益切。每談及先宗，淚即
J38nB406_p0198c19║沾襟，期諸後起，如地藏之遇清涼，圓悟之得妙喜，庶
J38nB406_p0198c20║幾無憾。故法道隆替，雖繫乎時，逆撐洞流，志無少屈，
J38nB406_p0198c21║足見護念佛祖慧命，亙萬古而不磨也。今辯才短筆
J38nB406_p0198c22║拙，僅能述其大概。若道眼圓明，行德高古，詳諸錄中，
J38nB406_p0198c23║世所共知，無俟煩言爾。
J38nB406_p0198c24║
J38nB406_p0198c25║
J38nB406_p0198c26║
J38nB406_p0198c27║
J38nB406_p0198c28║
J38nB406_p0198c29║
J38nB406_p0198c30║
J38nB406_p0199a01║
J38nB406_p0199a02║
J38nB406_p0199a03║
J38nB406_p0199a04║
J38nB406_p0199a05║
J38nB406_p0199a06║
J38nB406_p0199a07║
J38nB406_p0199a08║
J38nB406_p0199a09║
J38nB406_p0199a10║
J38nB406_p0199a11║天然是和尚塔誌銘
J38nB406_p0199a12║司馬總憲南豐湯來賀撰
J38nB406_p0199a13║禪師名函是，字麗中，別字天然，華首獨和尚法嗣也。
J38nB406_p0199a14║初，六祖滅後，派衍五宗，其一曹洞，凡三十二傳至博
J38nB406_p0199a15║山無異，異傳華首道獨，獨傳師及函可。可以罹難，化
J38nB406_p0199a16║導瀋陽。師既得法，歷住江右、粵東諸名山大剎，說法
J38nB406_p0199a17║度生，踰四十載。康熙乙丑八月二十七日，示寂雷峰。
J38nB406_p0199a18║明年四月，諸大弟子奉龕建塔於丹霞佛日山麓。又
J38nB406_p0199a19║明年丁卯，法嗣今辯以書狀來請銘。予與師道雖不
J38nB406_p0199a20║同，然曩宦粵時，已心儀師。後復遊粵，訪師于東莞芥
J38nB406_p0199a21║菴，為予言儒佛異同之旨。比入匡廬，又訪師於淨成。
J38nB406_p0199a22║予於師固淵明之與慧遠也，其敢辭銘？師本姓曾，世
J38nB406_p0199a23║為番禺望族。初名起莘，字宅。師生而胎胞紫衣，墮地
J38nB406_p0199a24║始出。六歲出就外傳，自覺身若隕虛，大哭而返，如是
J38nB406_p0199a25║者再。十三思註《周易》，問太極相生於塾師，為依文解
J38nB406_p0199a26║說。師曰：「此名言耳，太極究為何物？且兩儀未生，極從
J38nB406_p0199a27║何住？兩儀既判，極從何去？」塾師不能荅。十七補諸生，
J38nB406_p0199a28║輒以康濟為己任。或教之持咒，可長智慧。自苦心念
J38nB406_p0199a29║不靜，遂起疑情。如是有年，嚮所擾者，頓如冰釋。及閱
J38nB406_p0199a30║《傳燈錄》，不會厥旨，併喪所得，乃大疑懼，遽求出世。父
J38nB406_p0199b01║母曰：「汝欲出世，當俟名成。」師體志懋勉，蔚為名儒。年
J38nB406_p0199b02║二十六，舉崇禎癸酉鄉試。榜發日，方歌鹿鳴，坐念功
J38nB406_p0199b03║名富貴，與己無預。上甲戌春官，歸塗病劇，感異夢而
J38nB406_p0199b04║愈。自是斷欲絕葷，參究益力，衣不解帶者彌月，大悟
J38nB406_p0199b05║玄宗。丙子冬，謁獨和尚於黃巖，往返叩擊，針芥相投。
J38nB406_p0199b06║獨示以偈曰：「風旛一頌解投機，千里同風事亦奇，三
J38nB406_p0199b07║上黃巖問端的，實知野老不相欺。」己卯，公車復上，舟
J38nB406_p0199b08║次南康，值獨和尚移錫歸宗，詣求祝髮。先是　詔行
J38nB406_p0199b09║保舉，師以大臣交薦，當得美官。乃謂選官不如選佛，
J38nB406_p0199b10║棄猶敝屣。壬午，省親廣州，宗伯陳公子壯，率諸人士，
J38nB406_p0199b11║請開法訶林。師以文人慧業，深入真際，直見本源，斷
J38nB406_p0199b12║諸委曲，全提正令，大闡綱宗，行無等慈，目空千古。緇
J38nB406_p0199b13║素禮足，凡數千人，率皆有叩則鳴，無挹不注。甲申後，
J38nB406_p0199b14║避地雷峰，旋徙棲賢，更歷華首、芥菴、海幢、丹霞諸剎，
J38nB406_p0199b15║所立規矩整肅森嚴，一切外緣視若塵垢。當平藩鏡
J38nB406_p0199b16║粵敦請再三，至不獲已，以賓禮見，次日不辭而返。師
J38nB406_p0199b17║雖處方外，仍以忠孝廉節垂示及門，以故學士大夫
J38nB406_p0199b18║從之遊者，每于生死去就多受其益，甚深締信，抑且
J38nB406_p0199b19║為法忘軀，競相落䰂，紹隆聖種，弘贊宗猷，師師濟濟，
J38nB406_p0199b20║一時獨盛。緣師穎脫塵勞，正當韶年得志，父母妻妹
J38nB406_p0199b21║子媳先後俱著條衣，實有以作觀感也。晚年退居▆
J38nB406_p0199b22║霄峰之淨成，猶孜孜汲汲為法求人，每一言及先宗，
J38nB406_p0199b23║輒為隕涕。時佛法濫觴，惟師門風孤峻，與諸方異。▆
J38nB406_p0199b24║有宰官欲以世法繩諸剎，乃返雷峰。既而示疾，預▆
J38nB406_p0199b25║去期，臨行手偈示眾，端坐而逝。距其生萬曆戊申十
J38nB406_p0199b26║月十四日亥時，壽七十有八，僧臘四十有七。所著有
J38nB406_p0199b27║各剎語錄、《楞伽》、《楞嚴》、《金剛》三疏、《禪醉》、《焚筆》、《似詩》諸書。
J38nB406_p0199b28║嗣法弟子海幢阿字無、棲賢石鑑覞、丹霞澹歸釋、雷
J38nB406_p0199b29║峰西堂仞千壁，皆先師入滅，餘各分化一方。其高隱
J38nB406_p0199b30║鶴鳴訶衍摩，則師之羅睺羅也。銘曰：三教同源等無
J38nB406_p0199c01║異，惟茲杓人乃二視，儒門澹泊世交喪，誓向空王豎
J38nB406_p0199c02║赤幟。諸見既滅覺照空，得無所得住圓位，一毛頭上
J38nB406_p0199c03║現全身，大千拋擲同游戲。從上窠窟盡掀翻，瓦礫生
J38nB406_p0199c04║光無剩義，目空今古道風孤，世出世間扶正氣。八坐
J38nB406_p0199c05║道場四十秋，龍象蹴踏誰能企？南天佛國賴重興，洞
J38nB406_p0199c06║上綱宗終不墜。我無生滅隨因緣，道樹忽枯涅槃至，
J38nB406_p0199c07║恆沙劫壞塔巍峨，如是如是亦如是。
J38nB406_p0199c08║
J38nB406_p0199c09║
J38nB406_p0199c10║
J38nB406_p0199c11║
J38nB406_p0199c12║
J38nB406_p0199c13║
J38nB406_p0199c14║
J38nB406_p0199c15║
J38nB406_p0199c16║
J38nB406_p0199c17║
J38nB406_p0199c18║
J38nB406_p0199c19║
J38nB406_p0199c20║
J38nB406_p0199c21║
J38nB406_p0199c22║
J38nB406_p0199c23║
J38nB406_p0199c24║
J38nB406_p0199c25║
J38nB406_p0199c26║
J38nB406_p0199c27║
J38nB406_p0199c28║
J38nB406_p0199c29║
J38nB406_p0199c30║
J38nB406_p0200a01║詠梅詩序言
J38nB406_p0200a02║天然老人以名孝廉早謝舉子業，入選佛之場，其事
J38nB406_p0200a03║在鼎革前，非他，有托而然者倫也。老人為博山之孫，
J38nB406_p0200a04║乃建立其宗旨于廣南，一時道望之高，從遊堵益眾。
J38nB406_p0200a05║會下澹歸師，予同年友也。羊城平定之後，安集為難，
J38nB406_p0200a06║予鞅掌為俗吏，曾再通澹歸信，不及訪，因不及一謁
J38nB406_p0200a07║老人。老人曾從平藩請，一入城，予適有他務，羈不得
J38nB406_p0200a08║見。茲去粵有日矣，念此常為歉然。有客以老人梅花
J38nB406_p0200a09║詩示者，云澹歸致言索予序。嗟乎！予不見老人，今得
J38nB406_p0200a10║附名于其詩，使老人見我，乃予之幸也。夫詩之一道，
J38nB406_p0200a11║本非禪家所貴，然而古德多為之，其詠梅未嘗沾沾
J38nB406_p0200a12║于梅也。原風人之意，如河鳩淇竹，非為比，即為興，大
J38nB406_p0200a13║都偶感于物以寄其懷云耳。若必詠物之體求之，將
J38nB406_p0200a14║曲肖其形質，微寫其性情，博徵其事實，非切而能工，
J38nB406_p0200a15║不以名執。此評諸詠梅者，林逋暗香、疏影二語而外，
J38nB406_p0200a16║可稱者寧有幾哉？然而昔人詠梅，往往多百篇，今老
J38nB406_p0200a17║人之作，亦百有二十篇。嗟乎！吾知老人之托意深矣。
J38nB406_p0200a18║夫佛之妙法取之蓮，老人之微旨取之梅，以例之柏
J38nB406_p0200a19║子、草頭，老人之詠梅，未嘗非說禪，豈可以詩觀之耶？
J38nB406_p0200a20║然即以詩觀之，此老人諸作，其格高矣，其趣合矣，其
J38nB406_p0200a21║詞為雅馴，又豈他百篇者所可及哉？同時有名孝廉
J38nB406_p0200a22║美周黎公，與老人俱以大法自任。美周前在揚州，有
J38nB406_p0200a23║詠黃牡丹詩十首，盛行于時。夫牡丹之黃者，特表異
J38nB406_p0200a24║于繁豔，而梅寂守其清寒，各有所取之。他日美周以
J38nB406_p0200a25║節烈終從世間法，老人常逍遙于方外遊。嗟乎！予于
J38nB406_p0200a26║茲詠梅詩得之矣。
J38nB406_p0200a27║賜進士出身通奉大夫山西布政司王庭拜撰
J38nB406_p0200a28║
J38nB406_p0200a29║
J38nB406_p0200a30║
J38nB406_p0200b01║天然是禪師梅花詩
J38nB406_p0200b02║門人今辯重編
J38nB406_p0200b03║五言律
J38nB406_p0200b04║一東
J38nB406_p0200b05║白花輕一放，萬壑盡春風，蜀客相逢處，何郎寡和中。
J38nB406_p0200b06║煙荒村路斷，人去水流空，卻憶霜零後，雲山望欲窮。
J38nB406_p0200b07║二冬
J38nB406_p0200b08║荒榛迷遠道，絕岸一相逢，漂落非殘雪，橫斜傲古松。
J38nB406_p0200b09║目空煙暝色，跡混獵樵蹤，自顧同寥廓，隨雲隱亂峰。
J38nB406_p0200b10║三江
J38nB406_p0200b11║寒溪疏影瘦，夜靜水淙淙，雪重從衣薄，煙深帶月降。
J38nB406_p0200b12║不因驚碎玉，何處覓枯椿，四望江山暗，泠泠獨倚窗。
J38nB406_p0200b13║四支
J38nB406_p0200b14║獨秀一林悄，寒山薄暮思，風煙愁見晚，桃李恨生遲。
J38nB406_p0200b15║觀世疑空劫，論交與古期，莫云春漸暖，應記未開時。
J38nB406_p0200b16║五微
J38nB406_p0200b17║倚空寒夜月，林靜鳥聲稀，一自逢人少，方知與世違。
J38nB406_p0200b18║雲煙籠不住，泉石好相依，香入初風醉，臨崖悲採薇。
J38nB406_p0200b19║六魚
J38nB406_p0200b20║春愁看不極，空谷此情疏，地僻先明月，天涯遲素書。
J38nB406_p0200b21║立殘三尺雪，坐老一園蔬，豈待東風至，雲中香有餘。
J38nB406_p0200b22║七虞
J38nB406_p0200b23║催人頭已白，朝夕共躇躕，踏雪香非遠，尋香雪又無。
J38nB406_p0200b24║歲寒傷一折，春入老千株，村路溪橋迥，垂垂清影殊。
J38nB406_p0200b25║八齊
J38nB406_p0200b26║晚雪風初細，花開山鳥啼，易寒迎日近，難見故枝低。
J38nB406_p0200b27║獨樹紆樵逕，叢芳狎釣溪，名園多蔓棘，聊傍石橋西。
J38nB406_p0200b28║九佳
J38nB406_p0200b29║故園黃葉盡，風雪舊生涯，孤壑春先醉，同人月在懷。
J38nB406_p0200b30║抱香矜獨處，殘夢怯寒蛙，道路雲煙渺，尋芳到古崖。
J38nB406_p0200c01║十灰
J38nB406_p0200c02║去年為春落，今日為春開，萬里誰相識，白衣人又來。
J38nB406_p0200c03║望窮雲鶴影，愁斷杏花杯，一自幽香動，群芳夢欲回。
J38nB406_p0200c04║十一真
J38nB406_p0200c05║不到空山裏，孤標恐未真，嚴枯今日景，初蕊百年春。
J38nB406_p0200c06║江店煙中樹，荒臺月下身，平生信幽節，寒夜自無人。
J38nB406_p0200c07║十二文
J38nB406_p0200c08║荒原人影寂，孤鴈不堪聞，惟有一枝秀，乘風寄白雲。
J38nB406_p0200c09║王塵初夜靜，素色曉霜芬，珍重冰稜意，前山日未昕。
J38nB406_p0200c10║十三元
J38nB406_p0200c11║幽根不可拔，歲歲老蓬門，絕俗臨危石，依人傍遠村。
J38nB406_p0200c12║有花應有雪，堪對不堪論，愛爾疏斜影，寒山知獨存。
J38nB406_p0200c13║十四寒
J38nB406_p0200c14║一從秋色老，寂寞倚欄干，花發春何限，春來花欲殘。
J38nB406_p0200c15║不因傷歲暮，能得幾人看，為語禁寒者，楊州興莫聞。
J38nB406_p0200c16║十五刪
J38nB406_p0200c17║別有凌霜意，枯榮從去還，不堪橫卻月，以此到廬山。
J38nB406_p0200c18║艸色催人老，幽葩空自閒，春風能解凍，零落豈須攀？
J38nB406_p0200c19║一先
J38nB406_p0200c20║灞橋春色早，迢遞到窮年，韻落江城杳，香流古澗前。
J38nB406_p0200c21║一峰新雪月，千里舊山川，翹首人間世，寥寥共遠天。
J38nB406_p0200c22║二蕭
J38nB406_p0200c23║寒盡花初發，相逢慰寂寥，遙知日照處，不與雪俱消。
J38nB406_p0200c24║閉戶來春色，隨鞭過楚橋，古今情未已，江國正蕭蕭。
J38nB406_p0200c25║三肴
J38nB406_p0200c26║孤山空自放，豈問歲寒交，但得香在石，何妨露滿梢。
J38nB406_p0200c27║葉凋深見月，鳥過不棲巢，最是幽人意，誰當共結茅。
J38nB406_p0200c28║四豪
J38nB406_p0200c29║萬卉休窮臘，孤芳此獨勞；枯藤發寒燄，春色動林▆。
J38nB406_p0200c30║雪暗光逾滿，雲低影自高；蕭條生理別，方嘯北風號。
J38nB406_p0201a01║五歌
J38nB406_p0201a02║不入芳菲逕，棲心當若何？獨辭春日短，因共白雲多。
J38nB406_p0201a03║素色和煙老，疏懷逐鴈過，秪應同靜者，零落在▆▆。
J38nB406_p0201a04║六麻
J38nB406_p0201a05║漸覺朔風急，疏林日影斜，悲時同落葉，積素獨呈花。
J38nB406_p0201a06║寒坐三冬促，春光一夕賒，少陵忘卻恨，應負此心遐。
J38nB406_p0201a07║七陽
J38nB406_p0201a08║非關衰世意，皎皎一凌霜，愛我不嫌白，憐人秪自芳。
J38nB406_p0201a09║幽懷如有寄，孤放若為狂，但到春深處，悠然思共長。
J38nB406_p0201a10║八庚
J38nB406_p0201a11║涸落知誰世，危危獨向榮，為憐衰草色，不盡倚寒情。
J38nB406_p0201a12║泉石何曾暮，煙霞餘此生，疏斜如可似，真悔一時名。
J38nB406_p0201a13║九青
J38nB406_p0201a14║欲折不堪寄，晴窗香一缾，寂寥須此鑒，消息可誰聽？
J38nB406_p0201a15║愛雪驚同色，和煙混獨醒，更饒窮臘韻，孤鴈下寒汀。
J38nB406_p0201a16║十蒸
J38nB406_p0201a17║籬落難為色，山寒情不勝，素襟堪對石，幽韻卻疑僧。
J38nB406_p0201a18║凍臘他年恨，春光昔日曾，霜中誰可念，令我獨憑陵。
J38nB406_p0201a19║十一尤
J38nB406_p0201a20║獨出群芳後，凋零感暮秋，吳宮花艸盡，漢苑晚香留。
J38nB406_p0201a21║白髮宜松老，閒情共竹修，月明風露滿，無事到春愁。
J38nB406_p0201a22║十二侵
J38nB406_p0201a23║舉世渾如夜，何人問素襟，空山曾有夢，秀色自成林。
J38nB406_p0201a24║已辦窮年計，寧愁曉露深，夕陽流水處，古韻日沈沈。
J38nB406_p0201a25║十三覃
J38nB406_p0201a26║立雪終何極，深寒亦自堪，誰當尋素侶，知不到茅庵。
J38nB406_p0201a27║此日雲中趣，千秋石上談，大庾花信捷，春色滿江南。
J38nB406_p0201a28║十四鹽
J38nB406_p0201a29║離離孤影絕，因月到疏簾，尚有餘香在，殊增老衲嫌。
J38nB406_p0201a30║暮雲旋欲合，朝霧不曾霑，獨倚寒巖醉，無人韻更添。
J38nB406_p0201b01║十五咸
J38nB406_p0201b02║濯濯寒逾潔，惟當老碧巖，幽心矢霜雪，疏影托松杉。
J38nB406_p0201b03║山靜雲千樹，僧歸月一帆，無人知此意，長詠付琅函。
J38nB406_p0201b04║七言律
J38nB406_p0201b05║一東
J38nB406_p0201b06║乾坤渾灝鬱巃嵷，物化承陽氣候通，萬彙初回先素
J38nB406_p0201b07║色，群芳未綻暗香叢。風飄雪蕊隨煙散，月凍溪明一
J38nB406_p0201b08║樹空，慚愧梁園覓不見，獨留孤韻古今同。
J38nB406_p0201b09║二冬
J38nB406_p0201b10║笑抱閒情自一峰，東亭何處見春容？相期深谷惟明
J38nB406_p0201b11║月，不畏巖寒共老松。帶暝坐醒初夜夢，倚空愁破五
J38nB406_p0201b12║更鐘，生來傲骨慚煙火，半落溪橋濺短笻。
J38nB406_p0201b13║三江
J38nB406_p0201b14║聊將春信渡寒江，映雪清姿色未降，零落風煙同白
J38nB406_p0201b15║鷺，蕭條形影對銀缸。夢回香遠人何極，望入雲端眼
J38nB406_p0201b16║一雙，萬紫千紅看若此，解衣誰與臥虛窗。
J38nB406_p0201b17║四支
J38nB406_p0201b18║孤芳無地足棲遲，木落溪寒又一時，瘦骨且隨巖壑
J38nB406_p0201b19║老，素香不使水雲知。濛濛太古幾忘歲，寂寂空林欲
J38nB406_p0201b20║待誰，倚石自憐霜雪意，百年春色正相期。
J38nB406_p0201b21║五微
J38nB406_p0201b22║一圍寒玉影離微，獨坐山頭夜不歸，曉露未乾窺石
J38nB406_p0201b23║室，夕陽初下映柴扉。似憐高士埋空谷，猶聽孤猿欲
J38nB406_p0201b24║攬衣，夢斷羅浮春尚早，北風吹雪雨霏霏。
J38nB406_p0201b25║六魚
J38nB406_p0201b26║寂歷空山清夢餘，一枝斜映六窗虛，幽人抱鏡臨秋
J38nB406_p0201b27║水，老衲憑松讀梵書。坐石不知寒夜永，聞香方覺朔
J38nB406_p0201b28║風初，春深正恐無尋處，珍重衡門影自疏。
J38nB406_p0201b29║七虞
J38nB406_p0201b30║曾和積雪暗前途，雪裏聞香風味殊，萬里煙銷春信
J38nB406_p0201c01║達，閒亭玉立客心孤。影沈寒水空無鴈，光浸長天月
J38nB406_p0201c02║在湖，終古離披君不見，臘窮人散獨躊躕。
J38nB406_p0201c03║八齊
J38nB406_p0201c04║山寒石瘦暮雲低，一道晴光混不齊，萬古鴻濛自今
J38nB406_p0201c05║日，何年開落到西溪。孤松鶴立煙霞老，野渡舟橫樵
J38nB406_p0201c06║舍迷，我亦危危人影外，凌風臺上笑相攜。
J38nB406_p0201c07║九佳
J38nB406_p0201c08║一翻寒徹影參差，撲鼻餘香韻自佳，晝共白雲連絕
J38nB406_p0201c09║巘，夜同明月醉空階。為慚芳艸遲春陌，獨許梨花到
J38nB406_p0201c10║石崖，是處江城吹欲落，泠泠古調可誰諧？
J38nB406_p0201c11║十灰
J38nB406_p0201c12║含章花事已成灰，為愛寒溪帶雪來，一望白山人穩
J38nB406_p0201c13║坐，數聲清淚夢初回。多情且共三生石，好月相尋綠
J38nB406_p0201c14║橘杯，歲歲凌霜君自惜，莫教憔悴北風催。
J38nB406_p0201c15║十一真
J38nB406_p0201c16║開遍江南未是春，春光辜負隴頭新，幽姿濯濯清霜
J38nB406_p0201c17║月，道韻森森白髮人。松柏無香須憶我，溪山依舊可
J38nB406_p0201c18║誰倫，豈因舉世慚珠玉，顧影寥寥亦自親。
J38nB406_p0201c19║十二文
J38nB406_p0201c20║荊南似雪恨空聞，地老天荒始見君，霽色同人能悟
J38nB406_p0201c21║物，正襟危坐若無群。離離疏影先春動，皎皎寒光後
J38nB406_p0201c22║夜分，一擔枯藤探不盡，朝煙暮月為誰醺。
J38nB406_p0201c23║十三元
J38nB406_p0201c24║斜壓疏籬秪自存，香風冉冉入黃昏，獨翹天際渾無
J38nB406_p0201c25║色，漂落空潭不是痕。雪映高低疑近遠，冰懸日夜自
J38nB406_p0201c26║乾坤，朝滋夙露何勞問，多少衝寒到石門。
J38nB406_p0201c27║十四寒
J38nB406_p0201c28║高放嶒崚天地寬，幾枝清瘦自輕寒，只教雜雪披靈
J38nB406_p0201c29║苑，不共含桃薦玉盤。落葉滿山光璨璨，亂雲深處影
J38nB406_p0201c30║團團，羽衣皓首空相對，錯比華嵩石上看。
J38nB406_p0202a01║十五刪
J38nB406_p0202a02║聊傍雲峰共掩關，霜清月白一僧閒，秋風不折凌霄
J38nB406_p0202a03║骨，臘雪逾深老鶴顏。寒涕垂膺憐懶衲，龐眉坐石傲
J38nB406_p0202a04║西山，匡廬頂上湖千頃，慚殺當年漢苑還。
J38nB406_p0202a05║一先
J38nB406_p0202a06║佳氣隆隆萬象妍，靈根曾植古皇前，謾隨晨霧舒寒
J38nB406_p0202a07║燄，識得春光是舊年。湛湛清姿和瞑醉，稜稜丰骨帶
J38nB406_p0202a08║雲眠，無勞支老買山隱，儘有疏斜庾嶺邊。
J38nB406_p0202a09║二蕭
J38nB406_p0202a10║隨風遠度自迢遙，到處生涯香一瓢，紫陌無緣花欲
J38nB406_p0202a11║老，雲山有恨雪中銷。看殘蘭菊甘籬落，聊共松杉冷
J38nB406_p0202a12║灞橋，皎潔自驚寒色異，春深依舊綠條條。
J38nB406_p0202a13║三肴
J38nB406_p0202a14║永夜空濛月一梢，泠泠疏蕊破荒郊，只愁終古無春
J38nB406_p0202a15║色，獨抱寒香共石巢。逸士踏餘三逕雪，老僧長傍半
J38nB406_p0202a16║間茅，孤榮卻為群英早，但到芳菲笑落匏。
J38nB406_p0202a17║四豪
J38nB406_p0202a18║姓名終不入離騷，留與雲煙援彩毫，巖壑何曾有霜
J38nB406_p0202a19║雪，春風吹落盡蓬蒿。幽葩吐處陽和動，素蕊殘時青
J38nB406_p0202a20║草高，自是韶華乘代謝，遐心無耐聽松濤。
J38nB406_p0202a21║五歌
J38nB406_p0202a22║飛空帶雪影婆娑，落落幽巖亦自多，千樹凍雲銷不
J38nB406_p0202a23║盡，一溪寒月又如何？光凌北斗疑長劍，鴈叫清霜當
J38nB406_p0202a24║浩歌，古寺森森鐘磬外，有人含睇在山阿。
J38nB406_p0202a25║六麻
J38nB406_p0202a26║煙暝繽紛落日斜，五衢寒盡一枝花，我憐素色禁殘
J38nB406_p0202a27║雪，誰愛餘香坐晚霞。但道影疏南浦月，豈知春在野
J38nB406_p0202a28║人家，幽光處處都相似，況是荒岑韻更賒。
J38nB406_p0202a29║七陽
J38nB406_p0202a30║獨厭容長異眾芳，出來素質欲凌霜；坐銷▆色發林
J38nB406_p0202b01║秀，引得春風滿草堂。愛此清芬先墮葉，卻憐憔悴暗
J38nB406_p0202b02║生香；不妨共對連宵迥，千古幽懷在石床。
J38nB406_p0202b03║八庚
J38nB406_p0202b04║玉質冰操共此情，歲寒惟見一林清，雪霜滿地誰堪
J38nB406_p0202b05║白，桃李開時但有名。飄落且隨流水去，孤榮又傍碧
J38nB406_p0202b06║巖生，臨風欲和還應笑，何處關山無笛聲。
J38nB406_p0202b07║九青
J38nB406_p0202b08║萬象沈沈醉不醒，微雲澹月倚山亭，若憐凍臘為先
J38nB406_p0202b09║放，更喜春寒尚未零。容易珠離千顆白，曾同柳色幾
J38nB406_p0202b10║枝青，幽姿我亦慚相失，夜夜溪頭戶半扃。
J38nB406_p0202b11║十蒸
J38nB406_p0202b12║山逕橫斜好共僧，孤雲野鶴碧崚嶒，相看石上寒如
J38nB406_p0202b13║此，坐到花殘春未曾。澹影情疏應似我，曉風人外若
J38nB406_p0202b14║為朋，紙窗竹屋凄清處，一片禪心不可勝。
J38nB406_p0202b15║十一尤
J38nB406_p0202b16║黃花落盡獨憐秋，便放寒山倚石樓，佇望白雲歸洞
J38nB406_p0202b17║壑，坐看孤雁下滄洲。影同雪色惟堪賞，嘯入春風不
J38nB406_p0202b18║可留，一自參軍吟欲絕，疏鐘微月夜光浮。
J38nB406_p0202b19║十二侵
J38nB406_p0202b20║雪裏窺人雪不侵，澹香孤影百年心，一梢煙月看同
J38nB406_p0202b21║昔，去日春光又到林。吹落為摧羅袖色，高低空笑白
J38nB406_p0202b22║頭吟，菟園上苑多憔悴，別有幽根在石岑。
J38nB406_p0202b23║十三覃
J38nB406_p0202b24║輕寒殘雪暗江南，曙色幽香尚帶嵐，潔白不傷行路
J38nB406_p0202b25║意，疏斜終欲老雲庵。似催萬里還家信，猶伴浮生半
J38nB406_p0202b26║日談，卻笑武陵溪未穩，年年春夢付癡憨。
J38nB406_p0202b27║十四鹽
J38nB406_p0202b28║雪中香色水中鹽，夜夜看花味欲兼。不是我來寒徹
J38nB406_p0202b29║骨，枉教人醉月明簾。孤山影碎千叢玉，萬里傳持一
J38nB406_p0202b30║素縑。幾度因風聊寄贈，恐驚頭白易生嫌。
J38nB406_p0202c01║十五咸
J38nB406_p0202c02║滿林秀色映松杉，西竺先生經一函，雪嶺開殘迂凍
J38nB406_p0202c03║臘，早春疏影到千巖。山中有客堪餐石，月下何人曳
J38nB406_p0202c04║素衫，且抱閒情恣幽賞，香臺雲外共諵諵。
J38nB406_p0202c05║五言絕
J38nB406_p0202c06║一東
J38nB406_p0202c07║葉盡花自發，正當寒山中，山寒人見少，花發年年同。
J38nB406_p0202c08║二冬
J38nB406_p0202c09║花在寒雲裏，看來隔一重，路傍猶落落，況復到高峰。
J38nB406_p0202c10║三江
J38nB406_p0202c11║枯樹望空白，回頭香在窗，一時聞見靜，使我夢魂降。
J38nB406_p0202c12║四支
J38nB406_p0202c13║寒色擁千樹，尋香只一枝，何因重攀折，欲識樹上時。
J38nB406_p0202c14║五微
J38nB406_p0202c15║心知花在樹，望月影微微，不到寒香入，終然此意違。
J38nB406_p0202c16║六魚
J38nB406_p0202c17║高樹花開盡，低枝蕊尚疏，近人情熱處，留取暗香餘。
J38nB406_p0202c18║七虞
J38nB406_p0202c19║望裏花疑雪，近看一語無，全身在香國，頓使野情孤。
J38nB406_p0202c20║八齊
J38nB406_p0202c21║多少寒山子，相看在小溪，不知香冷處，終日對花迷。
J38nB406_p0202c22║九佳
J38nB406_p0202c23║有時寒雨過，生怕素香差，細看枝頭濕，方知濯更佳。
J38nB406_p0202c24║十灰
J38nB406_p0202c25║遊人欲多折，要傍小缾開，不知香在手，更覓一枝來。
J38nB406_p0202c26║十一真
J38nB406_p0202c27║花香花不覺，都付賞花人，人散香同歲，泠然太古春。
J38nB406_p0202c28║十二文
J38nB406_p0202c29║獨立荒煙白，不驚寒鴈群，秖因春夢斷，夜夜但空聞。
J38nB406_p0202c30║十三元
J38nB406_p0203a01║香暗隨風度，飆飆不欲存，聞香意何限，花自到黃昏。
J38nB406_p0203a02║十四寒
J38nB406_p0203a03║幽豔曾無歲，尋香人自寒，一般清冷致，終不悔衣單。
J38nB406_p0203a04║十五刪
J38nB406_p0203a05║獨舒寒壑日，紅紫一時刪，暗香酬客意，誰會到花間。
J38nB406_p0203a06║一先
J38nB406_p0203a07║春色有無處，但觀寒臘前，迥臨村路上，來往白雲邊。
J38nB406_p0203a08║二蕭
J38nB406_p0203a09║覓花花不見，雨雪空蕭蕭，認得枝頭穩，何須待雪消。
J38nB406_p0203a10║三肴
J38nB406_p0203a11║秪為花開處，偏令雪上梢，春風吹落盡，不見雪空巢。
J38nB406_p0203a12║四豪
J38nB406_p0203a13║走馬春郊早，探花問凍醪，花醒人欲醉，笑殺五陵豪。
J38nB406_p0203a14║五歌
J38nB406_p0203a15║一枝三五朵，疏處月明多，舉頭見寒月，不覺暗香過。
J38nB406_p0203a16║六麻
J38nB406_p0203a17║日出雪消盡，泠泠一樹花，焉知寒日落，香色未曾差。
J38nB406_p0203a18║七陽
J38nB406_p0203a19║月下花容隱，雲中花影長，坐到無花處，時聞一陣香。
J38nB406_p0203a20║八庚
J38nB406_p0203a21║縱白何如雪，疏寧似竹清，若無香撲鼻，猶逐倚寒名。
J38nB406_p0203a22║九青
J38nB406_p0203a23║晨起到花處，不知花已醒，但憐寒歲見，莫惜露零零。
J38nB406_p0203a24║十蒸
J38nB406_p0203a25║莫道寒偏妒，多因花欲凌，一自同於雪，方知雪不勝。
J38nB406_p0203a26║十一尤
J38nB406_p0203a27║薄暝易相識，月明何處愁，分明枯樹裏，望絕白雲頭。
J38nB406_p0203a28║十二侵
J38nB406_p0203a29║寒夜無藏處，花枝共月深，清光纔一半，休向月中尋。
J38nB406_p0203a30║十三覃
J38nB406_p0203b01║好處非關月，重煙不著嵐，疏斜泉石裏，看盡古今談。
J38nB406_p0203b02║十四鹽
J38nB406_p0203b03║欲寄成何字，天涯滯尺縑，相思與相見，語默一時兼。
J38nB406_p0203b04║十五咸
J38nB406_p0203b05║風雪猶未已，花開自碧巖，欲知寒蕊意，遙指隔林杉。
J38nB406_p0203b06║七言絕
J38nB406_p0203b07║一東
J38nB406_p0203b08║色共梨花香不同，千山煙月有無中，立殘孤影君須
J38nB406_p0203b09║認，看去春林溪欲紅。
J38nB406_p0203b10║二冬
J38nB406_p0203b11║長橋低岸好相逢，多折偏憐落客蹤，遙望白雲溪路
J38nB406_p0203b12║滑，幾枝殘雪老孤峰。
J38nB406_p0203b13║三江
J38nB406_p0203b14║翹首南天意未降，毿毿白拂豎寒窗，曾從黃姓同蘄
J38nB406_p0203b15║路，一棹蕭蕭夜度江。
J38nB406_p0203b16║四支
J38nB406_p0203b17║洗盡鉛華欲付誰，風煙凄斷月明遲，莫愁春到先搖
J38nB406_p0203b18║落，更有深春搖落時。
J38nB406_p0203b19║五微
J38nB406_p0203b20║白玉條條映落暉，雪中春色正依違，天涯苦恨知何
J38nB406_p0203b21║限，獨立空山待客歸。
J38nB406_p0203b22║六魚
J38nB406_p0203b23║荊榛荒沒露零餘，天北天南影共疏，花發寒空愁更
J38nB406_p0203b24║落，冰田長欲帶雲鋤。
J38nB406_p0203b25║七虞
J38nB406_p0203b26║昔日玄都花滿衢，看花曾數暗香無，菟葵燕麥凋零
J38nB406_p0203b27║盡，回首寒山樹一株。
J38nB406_p0203b28║八齊
J38nB406_p0203b29║標實無期望欲迷，可憐道路獨栖栖，誰同素影千巖
J38nB406_p0203b30║秀，潑盡寒灰落紫泥。
J38nB406_p0203c01║九佳
J38nB406_p0203c02║影同寒月印空階，錯愛清光掩素懷，夜夜枝頭看似
J38nB406_p0203c03║夢，踏窮殘雪惜芒鞋。
J38nB406_p0203c04║十灰
J38nB406_p0203c05║木落煙深孤鴈哀，南枝憔悴北枝催，從來春色應無
J38nB406_p0203c06║住，空自撩人花繞臺。
J38nB406_p0203c07║十一真
J38nB406_p0203c08║大漢將軍六代人，披星臥雪舊風塵，相看灞上終何
J38nB406_p0203c09║姓，憶得雲中老鶴身。
J38nB406_p0203c10║十二文
J38nB406_p0203c11║成都高臥影紛紛，誰謂晴光獨映文，放出餘香應十
J38nB406_p0203c12║丈，為憐人共木犀聞。
J38nB406_p0203c13║十三元
J38nB406_p0203c14║臘窮人不到柴門，花落花開總莫論，雪色自嚴香自
J38nB406_p0203c15║遠，更無形影待王孫。
J38nB406_p0203c16║十四寒
J38nB406_p0203c17║高寄空山天地寬，素香初蕊足盤桓，莫將白髮輕寒
J38nB406_p0203c18║意，都作春愁對月看。
J38nB406_p0203c19║十五刪
J38nB406_p0203c20║丁丁伐木響雲間，纔入春風鬢已斑，認取幽香付他
J38nB406_p0203c21║日，臘殘寒盡待花還。
J38nB406_p0203c22║一先
J38nB406_p0203c23║為誰帶雪到春前，幾度相期雲水邊，過眼不堪人意
J38nB406_p0203c24║盡，一枝零亂又殘年。
J38nB406_p0203c25║二蕭
J38nB406_p0203c26║春光林下共迢迢，百納雲衣覆石橋，道是聖僧猶不
J38nB406_p0203c27║似，何當香逐美人飄。
J38nB406_p0203c28║三肴
J38nB406_p0203c29║片片新花發故梢，隴頭流水一間茅，壽陽宮裏如相
J38nB406_p0203c30║覓，為道于今共石巢。
J38nB406_p0204a01║四豪
J38nB406_p0204a02║難知休訝一枝高，出手何辭待雪勞，花落更應期子
J38nB406_p0204a03║熟，莫教人羨武陵桃。
J38nB406_p0204a04║五歌
J38nB406_p0204a05║暖處難逢寒處多，幾生魂夢付藤蘿，花光長老曾摹
J38nB406_p0204a06║此，何似親從庾嶺過。
J38nB406_p0204a07║六麻
J38nB406_p0204a08║一本分攜度嶺斜，只今方見歲寒花，山中獨秀無人
J38nB406_p0204a09║問，狂殺清江舊酒家。
J38nB406_p0204a10║七陽
J38nB406_p0204a11║謾道生來欲傲霜，相投應亦惜名香，多情索共巡簷
J38nB406_p0204a12║笑，爭較高眠怪石旁。
J38nB406_p0204a13║八庚
J38nB406_p0204a14║雪滿江邊花氣清，垂垂一樹古今情，悲歡閱盡宣城
J38nB406_p0204a15║眼，聊托詩人天下名。
J38nB406_p0204a16║九青
J38nB406_p0204a17║蜀郡名園畫掩扃，佳人笑語尚亭亭，風前玉立何生
J38nB406_p0204a18║夢，猶自題詩醉未醒。
J38nB406_p0204a19║十蒸
J38nB406_p0204a20║高處憑空折未能，連雲帶月影崚嶒，誰當錯比仙人
J38nB406_p0204a21║萼，李白親傳自老僧。
J38nB406_p0204a22║十一尤
J38nB406_p0204a23║寒倚欄干映日浮，高樓胡笛滿天愁，北風衰艸蓬蓬
J38nB406_p0204a24║盡，任是初年亦白頭。
J38nB406_p0204a25║十二侵
J38nB406_p0204a26║四望江山共一林，百年春色雪中深，勸君莫向枝頭
J38nB406_p0204a27║覓，風起隋堤何處尋。
J38nB406_p0204a28║十三覃
J38nB406_p0204a29║錯落雲煙傍草庵，繁枝應許赤松參，春風暖處如相
J38nB406_p0204a30║憶，數盡霜中一月談。
J38nB406_p0204b01║十四鹽
J38nB406_p0204b02║萬彙凋傷花意嚴，煙漫漫又月纖纖，傳聞勝似吳門
J38nB406_p0204b03║兒，名姓終慚薄世嫌。
J38nB406_p0204b04║十五咸
J38nB406_p0204b05║顆顆離珠月欲函，洛陽歸去寄松杉，幽花不作凌霜
J38nB406_p0204b06║色，萬古香風自一巖。
J38nB406_p0204b07║
J38nB406_p0204b08║
J38nB406_p0204b09║
J38nB406_p0204b10║
J38nB406_p0204b11║
J38nB406_p0204b12║
J38nB406_p0204b13║
J38nB406_p0204b14║
J38nB406_p0204b15║
J38nB406_p0204b16║
J38nB406_p0204b17║
J38nB406_p0204b18║
J38nB406_p0204b19║
J38nB406_p0204b20║
J38nB406_p0204b21║
J38nB406_p0204b22║
J38nB406_p0204b23║
J38nB406_p0204b24║
J38nB406_p0204b25║
J38nB406_p0204b26║
J38nB406_p0204b27║
J38nB406_p0204b28║
J38nB406_p0204b29║
J38nB406_p0204b30║
J38nB406_p0204c01║雪詩敘
J38nB406_p0204c02║古來詠雪者多矣，撒鹽舞絮其失也纖，縞帶銀盃其
J38nB406_p0204c03║失也豔，剪水飛花其失也幻，教粉堆麵其失也膚，以
J38nB406_p0204c04║及鹽虎玉龍之句、鶴毛蝶翼之章，擬議雖工，愈失本
J38nB406_p0204c05║來面目矣。余謂天壤間最高潔者惟梅與雪，蓋其性
J38nB406_p0204c06║厭塵凡、境耽孤寂，與深山老衲似有夙因，故其形之
J38nB406_p0204c07║詠嘆不啻現身而說法也。天然和尚舊著梅花詩百
J38nB406_p0204c08║二十首，清曠絕倫，讀者已超然天際矣。茲所作雪詩
J38nB406_p0204c09║亦如其數，不事鏤冰刻玉而觸想成言，真有萬壑空
J38nB406_p0204c10║明、千山皓白之致，此固胸中▆▆自然流溢，非▆▆
J38nB406_p0204c11║風雪、驢背推敲者所能效其咳唾也。顧嶺南之雪未
J38nB406_p0204c12║易多見，乃師甫入丹霞，而瓊林瑤樹忽與筆花墨瀋
J38nB406_p0204c13║翕然相遇于几杖之前，殆猶豐山之鐘別有感應，而
J38nB406_p0204c14║豈地氣所能囿哉？抑聞師是集不三宿而脫稿，想其
J38nB406_p0204c15║揮毫落紙如天花之旋舞于空中，而不知其聚散所
J38nB406_p0204c16║自，擊缽詩成，起視門外雪深幾許，又與披雲見月同
J38nB406_p0204c17║一光明境界也，恨不與侍立諸公同聲而讚誦之。
J38nB406_p0204c18║當湖弟子今亙陸世楷拜題
J38nB406_p0204c19║
J38nB406_p0204c20║
J38nB406_p0204c21║
J38nB406_p0204c22║
J38nB406_p0204c23║
J38nB406_p0204c24║
J38nB406_p0204c25║
J38nB406_p0204c26║
J38nB406_p0204c27║
J38nB406_p0204c28║
J38nB406_p0204c29║
J38nB406_p0204c30║
J38nB406_p0205a01║天然是禪師雪詩
J38nB406_p0205a02║門人今辯重編
J38nB406_p0205a03║五言律
J38nB406_p0205a04║一東
J38nB406_p0205a05║二月嶺南雪，梨花間雪中，影浮難似月，力弱不關風。
J38nB406_p0205a06║片上青衫色，繁飄白浪空，千峰今夜夢，迢遞濕歸鴻。
J38nB406_p0205a07║二冬
J38nB406_p0205a08║春泥看易盡，空谷自為容，覆葉深藏鳥，繁花不惹蜂。
J38nB406_p0205a09║暖沈朝市影，凍塞虎狼蹤，漸見蓬蒿滿，川原何處逢。
J38nB406_p0205a10║三江
J38nB406_p0205a11║停舟煙樹白，沽酒對寒江，古驛無嘶馬，孤村有吠尨。
J38nB406_p0205a12║近墳埋土壘，遠火暗山窗，誰復能同此，棲蘆鴈一雙。
J38nB406_p0205a13║四支
J38nB406_p0205a14║龍山驚險峻，雲路慎擠推，壓頹愁地軸，飄落念天涯。
J38nB406_p0205a15║低易填溝壑，高多折幹枝，看窮殘臘景，茅屋欲深移。
J38nB406_p0205a16║五微
J38nB406_p0205a17║陰景去何促，陽和轉尚微，若將虛夜色，無復擬朝暉。
J38nB406_p0205a18║熱處終難待，寒中初易違，且尋峰頂侶，雲霧共相依。
J38nB406_p0205a19║六魚
J38nB406_p0205a20║卻似雲中日，朦朧曙色初，耐寒興獨早，愛暖步還紆。
J38nB406_p0205a21║篩嶺樹邊犢，迷江榜上魚，何人重回首，凄斷老樵漁。
J38nB406_p0205a22║七虞
J38nB406_p0205a23║彌天光共滿，薄景照偏殊，關塞愁征戍，屋廬凄腐儒。
J38nB406_p0205a24║濕吹連曉角，寒斷一冬鬚，莫以千峰色，都同暗夜珠。
J38nB406_p0205a25║八齊
J38nB406_p0205a26║峰峻疑懸布，玲瓏逼漢低，徘徊驚曉鶴，呃喔誤宵雞。
J38nB406_p0205a27║竹摧陰壑影，猿斷北山啼，沃土候春暖，攜鉏分夜畦。
J38nB406_p0205a28║九佳
J38nB406_p0205a29║啟戶皚皚積，觀林密密排，冥茫應自合，緯繣不成乖。
J38nB406_p0205a30║帶露胎春雨，連雲澤凍荄，氛埃消欲盡，冷豔此時諧。
J38nB406_p0205b01║十灰
J38nB406_p0205b02║高低看落處，淅歷竟何來，積坎非邀厚，知危不受摧。
J38nB406_p0205b03║借暉分鷺翅，倚素入瓊杯，千里何辭遠，層巒夕曜開。
J38nB406_p0205b04║十一真
J38nB406_p0205b05║暖席不堪近，寒溪好作僯，豈嫌青艸陌？欲傍白頭人。
J38nB406_p0205b06║隱霧迷深谷，乘風度遠津，年年似荒月，來照不萌春。
J38nB406_p0205b07║十二文
J38nB406_p0205b08║陰結先成霰，蕭蕭自遠聞，入山青易見，到水白難分。
J38nB406_p0205b09║惜暗夜籠月，停光畫薄雲，晴簷澌欲滴，宿鳥啄微昕。
J38nB406_p0205b10║十三元
J38nB406_p0205b11║寒波汎不極，瓊路易迷源，積曜夕沈壑，微光曉在門。
J38nB406_p0205b12║遮空時欲下，舞屑忽成繁，深谷無炎熱，層冰豈自存。
J38nB406_p0205b13║十四寒
J38nB406_p0205b14║一夜鳥飛絕，千峰影到欄，莫將銀世界，空作月明看。
J38nB406_p0205b15║對爾皆憐白，何人不畏寒？浮雲滿原隰，遮莫悔衣單。
J38nB406_p0205b16║十五刪
J38nB406_p0205b17║朔風不到海，寒氣早歸山，玉露當秋委，瓊花向暮斕。
J38nB406_p0205b18║潔堪窺漢淨，輕得御雲閒，幽望成何似，皋禽斷續還。
J38nB406_p0205b19║一先
J38nB406_p0205b20║通朧光燭地，浩蕩渺連天，照豈分高下，汙從落市廛。
J38nB406_p0205b21║年華休見晚，曉氣欲爭先，不待陽和動，微風散玉泉。
J38nB406_p0205b22║二簫
J38nB406_p0205b23║慘冽紛晨影，凝華凍晚朧，連光搖暖幌，含曜落寒潮。
J38nB406_p0205b24║不借投虛隙，何勞映碧霄，一回幽對暇，寥廓靜塵囂。
J38nB406_p0205b25║三肴
J38nB406_p0205b26║薄照掩寒日，漁舟凍欲膠，大江沈遠岫，枯樹覆空巢。
J38nB406_p0205b27║鼯鼠歸無路，雲僧蓋有茅，莫愁紛糅下，千地一深坳。
J38nB406_p0205b28║四豪
J38nB406_p0205b29║砌上埋黃葉，雲中揮白毫，落缾珠萼細，籠樹玉山高。
J38nB406_p0205b30║未暇裁寒練，何曾失寶刀，飄零愁背日，迴照莫成勞。
J38nB406_p0205c01║五歌
J38nB406_p0205c02║枯涸逢人少，荒茫失路多，泥塗鋪紵練，珠玉委江河。
J38nB406_p0205c03║染亦因風力，光疑入鏡魔，無心信芳潔，寥落夜如何。
J38nB406_p0205c04║六麻
J38nB406_p0205c05║嚴飆隨遠近，須到野人家，拂岫迷青黛，迴江走白沙。
J38nB406_p0205c06║漉渢投闊直，迂曲入欹斜，巧拙無藏處，空山對落花。
J38nB406_p0205c07║七陽
J38nB406_p0205c08║一宵星月落，萬戶暗扶桑，鳳閣浮香粉，華山起白羊。
J38nB406_p0205c09║路岐增浩歎，雲合漫飛揚，瑣散成朝暮，河山空瀁洸。
J38nB406_p0205c10║八庚
J38nB406_p0205c11║閬風連夜發，綏颯到平明，狡獸雲間斃，飛禽海上驚。
J38nB406_p0205c12║寒威驅霧翳，霽色帶霜清，庵裏復何事，危襟坐五更。
J38nB406_p0205c13║九青
J38nB406_p0205c14║錯落空中映，蕭疏象外泠，溪清不可見，雲暗欲全醒。
J38nB406_p0205c15║坐對無昏晝，行吟過戶庭，煙深孤鶴影，寂莫擬身形。
J38nB406_p0205c16║十蒸
J38nB406_p0205c17║萬頃看同縞，憑雲降復升，到江知是水，近日不成冰。
J38nB406_p0205c18║花落疑春妒，光流向夕澄，沍寒人欲暮，暠皓自千層。
J38nB406_p0205c19║十一尤
J38nB406_p0205c20║素質輕如羽，悠悠經暮秋，投窗空見影，積石暗聞流。
J38nB406_p0205c21║擬作瓊瑤跡，翻憐溟渤漚，連天捲山霧，迢望轉成愁。
J38nB406_p0205c22║十二侵
J38nB406_p0205c23║千株開照曜，一夜滿庭陰，擬㨖雲霄上，寧愁溟壑深。
J38nB406_p0205c24║夏凌堪鎮嶽，春水欲鳴琴，漭沆思林澤，魚龍未易尋。
J38nB406_p0205c25║十三覃
J38nB406_p0205c26║浩渺成高厚，冰壺秋水涵，蘚苔低見覆，梅李側多慚。
J38nB406_p0205c27║去鴈迷煙渚，饑鳥啄艸庵，繁絲停暮色，鬚髮入寒潭。
J38nB406_p0205c28║十四鹽
J38nB406_p0205c29║玉塵連朔漠，飛墮水中鹽，萬灶無煙火，千峰入素縑。
J38nB406_p0205c30║樹寒鶯語怯，石凍梨花淹，倒照雲中色，晶晶對夕檐。
J38nB406_p0206a01║十五咸
J38nB406_p0206a02║一天冥海嶽，萬岫失松杉，極目空中素，迴頭人倚巖。
J38nB406_p0206a03║壓沈雲外路，微濺石邊函，渺渺開襟處，春融見遠緘。
J38nB406_p0206a04║七言律
J38nB406_p0206a05║一東
J38nB406_p0206a06║陰陽凝散碧煙中，飄落何勞問異同，飛絮隨風空自
J38nB406_p0206a07║白，寒爐終夜為誰紅。深山擁被憐東郭，野店憑鞍笑
J38nB406_p0206a08║謝公，凍殺亦饒清氣在，人間天上一無窮。
J38nB406_p0206a09║二冬
J38nB406_p0206a10║憑軒迢望欲攜笻，濯濯江山千里從，白盡不曾誇素
J38nB406_p0206a11║色，晴來猶自覆青松。暖消石室一杯茗，寒入峰林幾
J38nB406_p0206a12║夜鐘？試問重裘驢背上，護生堤畔肯從容？
J38nB406_p0206a13║三江
J38nB406_p0206a14║紛紛裂素映山窗，萬壑千巖色盡降，轉霧驚風朝不
J38nB406_p0206a15║避，輕雲蔽月夜無雙。愛同野鶴投高樹，不畏飄蓬入
J38nB406_p0206a16║大江，一種縈光隨去住，枉教人自對寒缸。
J38nB406_p0206a17║四支
J38nB406_p0206a18║永夜沈沈聞折枝，空山如在百重圍，佛鐙初暗紙窗
J38nB406_p0206a19║白，香篆將殘磨衲知。十里江樓寒吹蚤，孤舟沙岸苦
J38nB406_p0206a20║吟遲，因茲憶起平生事，萬慮銷停鬢已絲。
J38nB406_p0206a21║五微
J38nB406_p0206a22║天南漠北雨霏霏，誰掩峰頭明月扉？祇為縈空慚夕
J38nB406_p0206a23║照，卻憐落樹似花飛。板橋風捲馬蹄滑，江樹雲繁驛
J38nB406_p0206a24║路微，看到晴巒春漸去，鄉關何處待人歸？
J38nB406_p0206a25║六魚
J38nB406_p0206a26║寂寞何人映讀書，窮簷衣薄逼年除，幾多陽豔寒中
J38nB406_p0206a27║過，豈有光華霽後舒。撒空未許隨風盡，含影還堪儗
J38nB406_p0206a28║月初，回首莫愁雲路隔，白茫茫處是吾廬。
J38nB406_p0206a29║七虞
J38nB406_p0206a30║藹藹浮浮散五湖，寒庭孤嶼惜驪珠，傍巖妃子元名
J38nB406_p0206b01║宓，仗節孤臣本姓蘇。澹若肌膚疑玉粲，皓然鬚髮蘸
J38nB406_p0206b02║冰壺，飄颻更有迴風處，淺渚荒原照碧蘆。
J38nB406_p0206b03║八齊
J38nB406_p0206b04║河梁匹馬晚凄凄，奕奕浮光拂樹低，驛舍官梅花濺
J38nB406_p0206b05║路，酒樓衰柳客如泥。雲連古岸沈牛跡，影隔千峰無
J38nB406_p0206b06║鳥啼，空濛上下知何極，谷口聞鐘野寺迷。
J38nB406_p0206b07║九佳
J38nB406_p0206b08║霏微暮色鎖清齊，久住峰頭路不埋，愧倚晨曦光自
J38nB406_p0206b09║滿，更嫌晚彩影誰諧？龍泉暗溜千行石，牛火頻燒品
J38nB406_p0206b10║字柴，寒徹始知魂夢隔，何人吟望在天涯？
J38nB406_p0206b11║十灰
J38nB406_p0206b12║同雲遍野朔風催，萬頃晴光一夕迴，慘憺莫愁寒日
J38nB406_p0206b13║處，通朧只在暝煙堆。坐久不禁成獨往，夜深常覺有
J38nB406_p0206b14║人來，春明未必能相似，誰遣繁花寂寞開。
J38nB406_p0206b15║十一真
J38nB406_p0206b16║積照微茫絕四僯，望中誰是陌頭人？落花滿院疑無
J38nB406_p0206b17║樹，拂艸連天暗度春。一室冰稜應自惜，萬峰珠錯豈
J38nB406_p0206b18║全貧？分明共對羲軒上，更待晴暉恐未真。
J38nB406_p0206b19║十二文
J38nB406_p0206b20║寒風超忽白紛紛，兩岸瓊崖一水分，畫裏合離難著
J38nB406_p0206b21║素，空中興滅不成文。影沈池上千重玉，光覆樓頭六
J38nB406_p0206b22║出雲，便向歌筵分酒力，容華銷盡到斜曛。
J38nB406_p0206b23║十三元
J38nB406_p0206b24║萬樹梨花暗寺門，愁雲冉冉滴寒原，今年到地未盈
J38nB406_p0206b25║尺，幾日遮天長似昏。近水無聲空入澗，遠峰不見卻
J38nB406_p0206b26║聞猿，凄清共是此時節，猶憶匡山五里村。
J38nB406_p0206b27║十四寒
J38nB406_p0206b28║蒼茫江霧濕征冠，萬井蕭條行路難，黃竹有歌愁宋
J38nB406_p0206b29║玉，蓽門無路臥袁安。梅逐餘香須早落，羽慚輕質不
J38nB406_p0206b30║勝寒，雲中信有凝春樹，向日微微出石欄。
J38nB406_p0206c01║十五刪
J38nB406_p0206c02║散漫川原自雪山，龍沙迢遞鴈門關，千林玉樹三春
J38nB406_p0206c03║失，萬頃瓊田一钁閒。銀象難藏身外影，素娥不耐月
J38nB406_p0206c04║中顏，誰云埋沒河山上，指點樓臺落照間。
J38nB406_p0206c05║一先
J38nB406_p0206c06║幽靜多懷對遠天，飄零猶自憶前年，潔清亦許隨芳
J38nB406_p0206c07║穢，流亂何從數後先。幾家依樹籠荒月，一鴈迷煙下
J38nB406_p0206c08║暮田，已覺光芒疑夢裏，泠泠石澗水流邊。
J38nB406_p0206c09║二簫
J38nB406_p0206c10║衡陽委絕白迢迢，衰草荒原朔氣驕，自有流光遲曙
J38nB406_p0206c11║色，卻無形影到春潮。縈迴古渡愁歸客，蕭索空山泣
J38nB406_p0206c12║去樵，風景依稀還世外，人間何事苦招搖。
J38nB406_p0206c13║三肴
J38nB406_p0206c14║繽紛繁鶩沒空郊，獨向層峰伴鶴巢，活水滿煎三峽
J38nB406_p0206c15║茗，斷松斜壓一間茅。龍潛大澤寒猶蟄，虎踞深林凍
J38nB406_p0206c16║不哮，掩戶且高殘臘枕，漆瓢腰繫萬年梢。
J38nB406_p0206c17║四豪
J38nB406_p0206c18║糝粉輕飛二月高，撲空如湧海雲濤，瑕銷白璧全欺
J38nB406_p0206c19║趙，色儗麻衣卻笑曹。不薄青蘿凝夏谷，定飄紈扇濕
J38nB406_p0206c20║春袍，暖堂何似寒巖迥，夜夜風簷映玉毫。
J38nB406_p0206c21║五歌
J38nB406_p0206c22║浩蕩乾坤平布澤，霏微物象自婆娑，蘆邊立鶴朝曦
J38nB406_p0206c23║亂，樹裏藏鴉夜色多。入地定能銷碧血，彌天已見倒
J38nB406_p0206c24║銀河，南洲到海猶炎熱，坐對泠然發浩歌。
J38nB406_p0206c25║六麻
J38nB406_p0206c26║飄搖縞帶總隨車，隔絕門庭入徑斜，透隙卻疑搜鼠
J38nB406_p0206c27║兔，翻空真似攪龍蛇。池中有水偏投影，石上無根亦
J38nB406_p0206c28║著花，瑰屑不堪寒到眼，縱橫難掩碧籠紗。
J38nB406_p0206c29║七陽
J38nB406_p0206c30║白霓遠近啟山堂，欲濯塵氛淨上方，江浪到天應浸
J38nB406_p0207a01║日，瓊花著地不聞香。千峰倒影入寒瓣，萬屋平漫汎
J38nB406_p0207a02║夕陽，借問年華真個晚，細看春色動遐荒。
J38nB406_p0207a03║八庚
J38nB406_p0207a04║雲外何因見素情，玉麈風滿澹然生，寒絃人向深堂
J38nB406_p0207a05║調，凍屐誰同傍石行。望遙天末山應在，踏近溪邊水
J38nB406_p0207a06║更清，勝事大都成寂寞，兔園空有惠連名。
J38nB406_p0207a07║九青
J38nB406_p0207a08║白練千條入鏡清，輕繁欲向夜窗聽，憑高且遜尖峰
J38nB406_p0207a09║出，就下還尋絕壑停。華表鶴翎迷舊郭，豐城龍劍擬
J38nB406_p0207a10║新硎，攢天一倍臨風急，卻似彷徨廣漠庭。
J38nB406_p0207a11║十蒸
J38nB406_p0207a12║濛濛萬象獨憑陵，何物光芒積素凝，面目冷然遺草
J38nB406_p0207a13║澤，肝腸如見托崚嶒。若為熱處偏成水，不耐寒多竟
J38nB406_p0207a14║作冰，自是野人茅舍穩，斷橋孤岫一枝藤。
J38nB406_p0207a15║十一尤
J38nB406_p0207a16║臘窮泉涸絕溪流，河海雲生杲日收，一夜似風吹敗
J38nB406_p0207a17║葉，五更疑月滿層樓。卻回寒燄榮幽桂，豈為凋林感
J38nB406_p0207a18║暮秋，遇物淪形歸大冶，高低平汎曲江頭。
J38nB406_p0207a19║十二侵
J38nB406_p0207a20║重輪掩抑畫沈沈，顧影難為薄曙襟，世上相尋皆桂
J38nB406_p0207a21║苑，人間何處有山陰。去留不是迷源客，深淺誰論將
J38nB406_p0207a22║策心，看嶽共驚雲勢湧，低空不覺夜堂深。
J38nB406_p0207a23║十三覃
J38nB406_p0207a24║委積徘徊散薄曇，先春有信到江南，常行淺砌猶疑
J38nB406_p0207a25║別，欲過前山祗自諳。當晝連煙昏遠樹，無燈通夕曉
J38nB406_p0207a26║寒龕，但知掩日韜霞意，始覺幽暉萬景含。
J38nB406_p0207a27║十四鹽
J38nB406_p0207a28║萬丈煙波撲鉅炎，名模鎔盡絕廉纖，無端虛室能生
J38nB406_p0207a29║白，誰向空中儗撒鹽？芳潔逾慚高士愛，嚴寒不畏世
J38nB406_p0207a30║人嫌，一從凋落黃花後，夜夜峰頭寫素縑。
J38nB406_p0207b01║十五咸
J38nB406_p0207b02║誰鞭天外白珂銜，勢盡雲駒萬里颿，欲湧波濤翻日
J38nB406_p0207b03║月，不留蒼翠覆松杉。食餘藥嶺千牛草，寒有青州一
J38nB406_p0207b04║布衫，莫笑繁絲倚枯木，衰顏窮望上江帆。
J38nB406_p0207b05║五言絕
J38nB406_p0207b06║一東
J38nB406_p0207b07║細看重雲裏，分明不是空，夕寒光獨遠，憑化委長風。
J38nB406_p0207b08║二冬
J38nB406_p0207b09║春色在寥廓，沈煙蘸玉容，縞衣輕似舞，乘夜上高峰。
J38nB406_p0207b10║三江
J38nB406_p0207b11║愛松埋鶴影，背月照寒窗，最是無人處，生憎嗥夜尨。
J38nB406_p0207b12║四支
J38nB406_p0207b13║玉塵散林薄，半上古松枝，枝壓愁將折，塵消曾幾時。
J38nB406_p0207b14║五微
J38nB406_p0207b15║千峰一夜白，先照野人扉，似月望高樹，溰溰濕衲衣。
J38nB406_p0207b16║六魚
J38nB406_p0207b17║皎潔侵寒陌，雰霏二月初，梨花香未散，隨影落吾廬。
J38nB406_p0207b18║七虞
J38nB406_p0207b19║因風消蠟炬，無影落澄湖，寒熱一時盡，清輝何處殊。
J38nB406_p0207b20║八齊
J38nB406_p0207b21║渢渢連夜動，起舞似聞雞，冰合知寒極，瓊花踏作泥。
J38nB406_p0207b22║九佳
J38nB406_p0207b23║白髮鏡中落，真同近暮懷，但知寒色迥，隨處得生涯。
J38nB406_p0207b24║十灰
J38nB406_p0207b25║雲裏望何極，紛紛撲素埃，江山同一色，不見鴈飛回。
J38nB406_p0207b26║十一真
J38nB406_p0207b27║雲暗非關暮，花飄豈是春，晴光應十丈，不為住山人。
J38nB406_p0207b28║十二文
J38nB406_p0207b29║濯濯霓裳濕，何人倚白雲，莫將雲裏影，空向陌頭分。
J38nB406_p0207b30║十三元
J38nB406_p0207c01║浩渺疑空劫，霏微向暮原，思歸歸不得，洞口已迷源。
J38nB406_p0207c02║十四寒
J38nB406_p0207c03║嚴威生大漠，萬甲擁雲寒，何處刀砧急，朦朧向夕攢。
J38nB406_p0207c04║十五刪
J38nB406_p0207c05║落樹烏成白，催人鬢欲斑，輕質何曾定，浮沈煙雨間。
J38nB406_p0207c06║一先
J38nB406_p0207c07║迢遞長征路，徬徨欲曙天，最憐清素影，撲落馬蹄前。
J38nB406_p0207c08║二簫
J38nB406_p0207c09║山光不是曉，半夜過危橋，一似聞生客，千峰失寂寥。
J38nB406_p0207c10║三肴
J38nB406_p0207c11║狂吟月下客，門外任推敲，深夜寒侵榻，誰憐樹上巢。
J38nB406_p0207c12║四豪
J38nB406_p0207c13║鳥絕山霧起，日沈雲影高，微風吹玉屑，不上懶瓚袍。
J38nB406_p0207c14║五歌
J38nB406_p0207c15║三聲溪路絕，一壑同雲多，寒光幽處近，形影托青蘿。
J38nB406_p0207c16║六麻
J38nB406_p0207c17║階砌葉初上，雲山路轉賒，掃門殘影亂，千里望貧家。
J38nB406_p0207c18║七陽
J38nB406_p0207c19║枯根覆已盡，殘夜滴寒塘，人在空山裏，山空人影長。
J38nB406_p0207c20║八庚
J38nB406_p0207c21║日落山路合，林寒霽色明，梁園人盡醉，那識此時情。
J38nB406_p0207c22║九青
J38nB406_p0207c23║帶寒汲遠澗，片片落雲缾，水凍還成片，何勞煙霧停。
J38nB406_p0207c24║十蒸
J38nB406_p0207c25║陰風吹白羽，皎皎雲中澄，誰謂終非水，人言不是冰。
J38nB406_p0207c26║十一尤
J38nB406_p0207c27║終歲滿林白，重煙隔上頭，定教寒裏見，不遣入春流。
J38nB406_p0207c28║十二侵
J38nB406_p0207c29║瓊花散丹石，掩映臨江陰，誰知枯落後，更有白雲深。
J38nB406_p0207c30║十三覃
J38nB406_p0208a01║倚樹繁衣袖，流光向夕含，何人能到此，撥火共痴憨。
J38nB406_p0208a02║十四鹽
J38nB406_p0208a03║不分光浮地，還函明鏡奩，寒輝殊未減，春色夢中兼。
J38nB406_p0208a04║十五咸
J38nB406_p0208a05║帶雨瀟瀟下，江寒落遠帆，峰頭一回望，望久沒松杉。
J38nB406_p0208a06║七言絕
J38nB406_p0208a07║一東
J38nB406_p0208a08║灑盡平原萬里空，橫江沙捲馬頭風，寒雲已沒斜西
J38nB406_p0208a09║照，更勒金羈卻向東。
J38nB406_p0208a10║二冬
J38nB406_p0208a11║欲向冰霜慕遠蹤，藍關何惜馬蹄封，已甘朽骨埋江
J38nB406_p0208a12║瘴，猶恨秦雲千萬重。
J38nB406_p0208a13║三江
J38nB406_p0208a14║乘風昨夜叩山窗，慚愧華亭尚隔江，莫道驪珠容易
J38nB406_p0208a15║見，乖龍左耳割難降。
J38nB406_p0208a16║四支
J38nB406_p0208a17║漠漠同雲向夕垂，千門萬戶鎖寒炊，落花一片能潛
J38nB406_p0208a18║化，何況芳林絕路岐。
J38nB406_p0208a19║五微
J38nB406_p0208a20║堆壓橫橋山徑微，寒林霽色一僧歸，閒殺五陵貴公
J38nB406_p0208a21║子，醉騎白馬去如飛。
J38nB406_p0208a22║六魚
J38nB406_p0208a23║鴻飛不到百情疏，阻闊江山煙霧餘，飄落盡歸寒沒
J38nB406_p0208a24║處，暮林空見野人廬。
J38nB406_p0208a25║七虞
J38nB406_p0208a26║松根一夜撥寒爐，燒盡秦灰入玉壺，萬古河山只若
J38nB406_p0208a27║此，瓊樓歌暖漫呼盧。
J38nB406_p0208a28║八齊
J38nB406_p0208a29║崩騰未可凌高嶽，繚繞還堪隱別蹊，一望風煙迷古
J38nB406_p0208a30║洞，長安爭似晚峰西。
J38nB406_p0208b01║九佳
J38nB406_p0208b02║平沈山嶽影參差，深夜同誰步玉街，萬丈光寒看璨
J38nB406_p0208b03║瑳，回頭人自隔天涯。
J38nB406_p0208b04║十灰
J38nB406_p0208b05║誰催千里集瑤臺，朔氣蕭蕭映玉杯，銷盡豈如隨霧
J38nB406_p0208b06║轉，有時飄墜碧崔嵬。
J38nB406_p0208b07║十一真
J38nB406_p0208b08║皎皎輕飄桂葉春，影娥池畔趁芳辰，凌空更上無棲
J38nB406_p0208b09║處，卻笑人間醉玉塵。
J38nB406_p0208b10║十二文
J38nB406_p0208b11║日暮驚沙薄楚雲，雲中江樹影紛紛，香爐飛瀑三千
J38nB406_p0208b12║尺，猶較衡陽白鴈群。
J38nB406_p0208b13║十三元
J38nB406_p0208b14║黃雲白日暗寒原，鴻鴈無聲度塞垣，自古客行愁道
J38nB406_p0208b15║遠，紛紛薄木鎖侯門。
J38nB406_p0208b16║十四寒
J38nB406_p0208b17║千騎獵馬出樓闌，不見飛禽落日寒，風起平沙天路
J38nB406_p0208b18║白，角聲吹入朔雲團。
J38nB406_p0208b19║十五刪
J38nB406_p0208b20║莫愁殘臘滿頭斑，絳色偏能駐老顏，更有銷寒誇玉
J38nB406_p0208b21║馬，定教丹石勝常山。
J38nB406_p0208b22║一先
J38nB406_p0208b23║新住寒山綠玉川，連光曉映卜豐年，已堆萬戶千重
J38nB406_p0208b24║璧，誰靳沿門一個錢。
J38nB406_p0208b25║二簫
J38nB406_p0208b26║篩空萬里不封條，未到春林慘氣銷，誰道凝陰能掩
J38nB406_p0208b27║素，瑤花偏逐朔風飄。
J38nB406_p0208b28║三肴
J38nB406_p0208b29║千山寒落蔭重茅，擬作明珠誤水泡，一任曉風驚復
J38nB406_p0208b30║息，不教殘凍掛空梢。
J38nB406_p0208c01║四豪
J38nB406_p0208c02║練絲千縷何勞泣，逵路茫茫真欲號，拼教寂寞山頭
J38nB406_p0208c03║望，不是楊雄誰載醪。
J38nB406_p0208c04║五歌
J38nB406_p0208c05║眼前浩潔凌晨早，傾耳希聲清夜多，漸入春郊花氣
J38nB406_p0208c06║暖，寒庭誰解泣銅駝。
J38nB406_p0208c07║六麻
J38nB406_p0208c08║破衲蒙頭老歲華，寒深時亦動長嗟，古來甲子朝門
J38nB406_p0208c09║外，亦有幽蘭哀日斜。
J38nB406_p0208c10║七陽
J38nB406_p0208c11║寢跡窮年樂未央，萬山璀璨引風長，聽殘簷溜添寒
J38nB406_p0208c12║絮，不臥仙人白玉床。
J38nB406_p0208c13║八庚
J38nB406_p0208c14║凜栗忽驚溪路明，峨峨千里共雲平，藐姑山裏知何
J38nB406_p0208c15║似，寒夜相逢莫問名。
J38nB406_p0208c16║九青
J38nB406_p0208c17║白盡千峰峰頂青，空濛之內有人醒，寒飆忽起從空
J38nB406_p0208c18║下，不信瑤華滿夜庭。
J38nB406_p0208c19║十蒸
J38nB406_p0208c20║因高纍仞看容易，息影憑空力不勝，荒月自來還自
J38nB406_p0208c21║去，更無人待碧崚嶒。
J38nB406_p0208c22║十一尤
J38nB406_p0208c23║琉璃殿裏汎虛舟，光湧層波天際浮，深夜泠然照牆
J38nB406_p0208c24║壁，忽疑身在碧雲頭。
J38nB406_p0208c25║十二侵
J38nB406_p0208c26║寒飄玉蕊散高林，弱木頹枝凍已深，更向陌頭雲裡
J38nB406_p0208c27║望，豈堪凄切暮猿心。
J38nB406_p0208c28║十三覃
J38nB406_p0208c29║環丘山上覆冰蠶，作蘭絲成五彩函，若使海人獻巢
J38nB406_p0208c30║許，不將霜質伴華簪。
J38nB406_p0209a01║十四鹽
J38nB406_p0209a02║遙空直下水晶簾，照見鮫人夜織縑，無端一陣寒風
J38nB406_p0209a03║急，吹落紈絲散作鹽。
J38nB406_p0209a04║十五咸
J38nB406_p0209a05║棲老雲中碧玉巖，經春猶自托松杉，人間未必能知
J38nB406_p0209a06║此，遮莫臨風寄素緘。
J38nB406_p0209a07║
J38nB406_p0209a08║
J38nB406_p0209a09║
J38nB406_p0209a10║
J38nB406_p0209a11║
J38nB406_p0209a12║
J38nB406_p0209a13║板存嘉興楞嚴寺般若堂