J38nB407_p0220a01║千山剩人和尚語錄卷之二
J38nB407_p0220a02║門徒比丘　今盧　今又　重梓
J38nB407_p0220a03║
J38nB407_p0220a04║上堂
J38nB407_p0220a05║端陽，上堂。恥若問：「洞山道：『寒時寒殺，熱時熱殺。』即今
J38nB407_p0220a06║不寒不熱，如何是及時一句？」師云：「角黍沈江底，蛟龍
J38nB407_p0220a07║不敢吞。」進云：「道則恁道，學人又不然。」師云：「汝又作麼
J38nB407_p0220a08║生？」進云：「竹葉剝開元是飯，沙糖相伴更相宜。」師云：「未
J38nB407_p0220a09║在，更道。」進云：「年月雖殊，日慶時良，伏惟和尚珍重。」師
J38nB407_p0220a10║云：「放汝三十棒。」若禮拜。乃云：「五月五，打艾虎，艾虎鳴，
J38nB407_p0220a11║木龍舞，佳作仁，萬物睹，道一變，至於魯，石榴枝，續命
J38nB407_p0220a12║縷，角亢氐，庚午土，四七三，唵蘇嚕。」喝一喝，云：「急急如
J38nB407_p0220a13║律令。」下座。
J38nB407_p0220a14║上堂。云：「今日是趙以佐居士追遠道場第二日，重請
J38nB407_p0220a15║山僧陞於此座，再為舉揚。大眾！祗如山僧昨日所云，
J38nB407_p0220a16║人子追薦、父母受薦，總在一片實心。且道：者一片實
J38nB407_p0220a17║心落在甚麼處？尸棄佛偈云：『起諸善法本是幻，造諸
J38nB407_p0220a18║惡業亦是幻；身如聚沫心如風，幻出無根無實性。』既
J38nB407_p0220a19║無實性，故不特身是幻，心亦是幻；既身心是幻，故身
J38nB407_p0220a20║心所作善惡諸法皆是幻。大眾！現前爐煙縹緲、旛影
J38nB407_p0220a21║䫿颭，僧俗交參，同臨斯會，是幻耶？非幻耶？若云是幻，
J38nB407_p0220a22║山僧將甚麼說法？你大眾又將甚麼聽法？說法、聽法，
J38nB407_p0220a23║歷歷孤明，又如何是幻？既不是幻，又喚甚麼作真實？
J38nB407_p0220a24║若向者裡具得隻眼，真實不可得，幻亦不可得，非幻
J38nB407_p0220a25║非真，一道平等，而又誰是生？誰是死？誰是存？誰是亡？
J38nB407_p0220a26║而又誰為追？誰為受？正當恁麼時，一句作麼生道？」卓
J38nB407_p0220a27║拄杖，云：「大眾！看趙以佐居士父母及一切有位先亡，
J38nB407_p0220a28║一時向山僧拄杖頭同證無生法忍了也。」復卓一卓，
J38nB407_p0220a29║下座。
J38nB407_p0220a30║上堂。云：「經已念了，趙氏門中久遠先亡俱已度了，又
J38nB407_p0220b01║教山僧道個甚麼？《般若經》言：『度盡一切眾生，而實無
J38nB407_p0220b02║有一眾生得滅度者。』又，《蓮華經》言：『如來如實知見三
J38nB407_p0220b03║界之相，無有生死，若退、若出，亦無在世及滅度者，非
J38nB407_p0220b04║實、非虛，非如、非異，不如三界現於三界。惟其現於三
J38nB407_p0220b05║界，所以必須滅度；惟其不如三界，所以實無有得滅
J38nB407_p0220b06║度者。』大眾！若向個裏如實明見，則處處道場，日日道
J38nB407_p0220b07║場，不特趙以佐一生父母、宗親一時度盡，便是趙以
J38nB407_p0220b08║佐累劫父母、宗親，以及三界一切有情、無情，無不一
J38nB407_p0220b09║時度盡。盡後如何？」卓拄杖，云：「彌天洒甘雨，遍地出黃
J38nB407_p0220b10║金。」下座。
J38nB407_p0220b11║上堂。云：「昔日，紹銑禪師當南公盛化時，荊湖衲子奔
J38nB407_p0220b12║趨江南，恒百里無托宿，銑公半五十里為館接待。後
J38nB407_p0220b13║化去，闍維，兩眼不壞，腸如鐵帶，屈折鮮明。末法以來，
J38nB407_p0220b14║人多壞腸，只喜聞人惡，不喜聞人善；只愛己勝人，不
J38nB407_p0220b15║愛人勝己；每每見他長處或緣法稍勝，必共搦之、擉
J38nB407_p0220b16║之，不得，百計害之，所謂仰面吐天，徒污己面。要求銑
J38nB407_p0220b17║公者般肚腸，不但退己讓人，而且暗相扶助，真個千
J38nB407_p0220b18║古無兩。山僧到者裡來，鞍山正是要路，南往北來衲
J38nB407_p0220b19║子，無不極口稱道：『明如上座慇懃接待、歡喜無倦。』則
J38nB407_p0220b20║明如雖未久在山僧會下，而其所得固已多矣。今日
J38nB407_p0220b21║是明如同耿家庄眾等來此設供，山僧特為拈出他
J38nB407_p0220b22║者一段肚腸，使人人似者等肚腸，便一絲毫佛法不
J38nB407_p0220b23║會，山僧必謂是真佛子。若其胸懷嫉妒、爭弱爭強，縱
J38nB407_p0220b24║饒你會也會得、說也說得，共推是阿難陀、富樓那，山
J38nB407_p0220b25║僧正見一條地獄樁子也。珍重。」下座。
J38nB407_p0220b26║上堂。舉：「雲巖禪師問道吾禪師云：『大悲千手眼，那個
J38nB407_p0220b27║是正眼？』吾云：『如人半夜背手摸枕子。』巖云：『我會也。』吾
J38nB407_p0220b28║云：『你作麼生會？』巖云：『遍身是手眼。』吾云：『也只道得入
J38nB407_p0220b29║成。』巖云：『師兄又作麼生？』吾云：『通身是手眼。』大眾！且看
J38nB407_p0220b30║通身是與遍身是相隔多少？你若向者裡緇素得出，
J38nB407_p0220c01║不特與道吾、雲巖兩尊宿同出手眼，便能與大悲菩
J38nB407_p0220c02║薩同其千手千眼，照徹三千大千，應用無拘無礙。今
J38nB407_p0220c03║日遠來眾士俱是喪明底，千辛萬苦募化眾緣到此
J38nB407_p0220c04║辦供，與諸大眾同種般若善根。山僧到者裏已將兩
J38nB407_p0220c05║月，猶有咫尺而不能相見者，眾士乃從二百里、三百
J38nB407_p0220c06║里扶杖而來，即此一來，便是渠心地中法眼放大光
J38nB407_p0220c07║明了也。大眾！若明得心地法眼，便能不離父母所生
J38nB407_p0220c08║之眼而見乎道，亦能不假父母所生之眼而見乎道。
J38nB407_p0220c09║不然，莫道是兩個眼，便與你一千個眼，未免對面隔
J38nB407_p0220c10║千山在。」
J38nB407_p0220c11║上堂。云：「盡大地學人蹉處，只知進前，不知退後。學人
J38nB407_p0220c12║之求道與世人之求名、求利，雖所趨不同，然其知進
J38nB407_p0220c13║而不知退則一也。別教中尚道：『絕學無憂。』又道：『為學
J38nB407_p0220c14║日益，為道日損。損之又損，以至於無為。』所以，龐居士
J38nB407_p0220c15║道：『但願空諸所有，慎勿實諸所無。』歷代諸祖見你不
J38nB407_p0220c16║肯休歇，沒奈何，用惡辣手段，或將爾雙腳打折，或向
J38nB407_p0220c17║你頂門上、心窩裡狠狠一錘，教你命根斷卻，然後緩
J38nB407_p0220c18║緩甦醒過來，可憐見，鼻孔依然搭著上唇。」舉：「《楞嚴經》
J38nB407_p0220c19║云：『一人發真歸源，十方虛空悉皆消殞。』五祖禪師卻
J38nB407_p0220c20║道：『一人發真歸源，十方虛空觸著磕著，正與黃面老
J38nB407_p0220c21║子同出隻手。』接引者裡又不然，盡大地人發真歸源，
J38nB407_p0220c22║十方虛空一切如舊。你若向接引處識得，方識得他
J38nB407_p0220c23║五祖，識得五祖，方纔會得《楞嚴經》，然後，不妨進前也
J38nB407_p0220c24║得、退後也得。」喝一喝，云：「畢竟如何是發真歸源𠰚？待
J38nB407_p0220c25║食過小馬頭齋來與你商量。」下座。
J38nB407_p0220c26║上堂。舉：「五祖道：『說心說性，即是惡口。』大眾！且道心性
J38nB407_p0220c27║有甚麼過？山僧偶記得《本空偈》云：『心是性體，性是心
J38nB407_p0220c28║用，心性一如，誰別誰共？妄外迷源，祗者難洞，古今凡
J38nB407_p0220c29║聖，如幻如夢。』佛鑒別云：『心本非心，性本非性，心性兩
J38nB407_p0220c30║亡，誰少誰剩？老倒本空，炙艾求病，妄外迷源，孤負凡
J38nB407_p0221a01║聖。』山僧亦有一偈：『心是糞帚，性是溺桶，誰家屋無，拈
J38nB407_p0221a02║來何用？兩個老漢，一納一送，蝦跳不出斗，鱉走還在
J38nB407_p0221a03║甕。』大眾！但將者三偈擘得開、捏得合，便任爾說心說
J38nB407_p0221a04║性也得、不說心不說性也得。不然，總是惡口。」一喝，下
J38nB407_p0221a05║座。
J38nB407_p0221a06║上堂。云：「為人須為徹，殺人須見血，大道陵夷，於今為
J38nB407_p0221a07║極。仔細思量，不關學人之事，都緣主法者，只知提獎
J38nB407_p0221a08║嬰兒、撫憐幼子，不能驅耕夫之牛、奪饑人之食，又爭
J38nB407_p0221a09║怪得？罄光監院是牛庄舊主人，一向蹲在蝦蟆洞裏，
J38nB407_p0221a10║前歲不知聽何人鼓惑，走普濟問山僧要南方蜜是
J38nB407_p0221a11║子吃，山僧與他一個粟棘蓬，儘力吞不下，如是一年，
J38nB407_p0221a12║每隨眾入室，輒惶懼不安。一日，在南塔，徑來辭云：『今
J38nB407_p0221a13║後更不信老漢胡亂也。』可惜當時輕易放過，以致惹
J38nB407_p0221a14║起一番絡索，帶累山僧來者裡出乖露醜，今日又領
J38nB407_p0221a15║他合剎眷屬與庄上眾檀前來辦供，要結個甚麼般
J38nB407_p0221a16║若緣？是不特帶累山僧，又帶累了許多眷屬、許多檀
J38nB407_p0221a17║那，山僧不免借公報私，要當大眾狠狠與他一頓，眾
J38nB407_p0221a18║中莫有同山僧出一隻手底麼？」維那出進語，師便棒，
J38nB407_p0221a19║那云：「語尚未了，和尚為甚便打？」師又連棒，下座。
J38nB407_p0221a20║上堂。云：「今日是徐居士設供，請山僧舉揚此事，此事
J38nB407_p0221a21║的實不費力。然不是費盡力後，斷斷不知其不費力。
J38nB407_p0221a22║何故？世間惟此一事，更無有過於此事者。即費力猶
J38nB407_p0221a23║恐不能搆，何況不費力？所以，古人一恁教你儘力費
J38nB407_p0221a24║將去，費到無力可費時，築著、磕著，方知道從前費了
J38nB407_p0221a25║底總沒交涉。雪峰道：『汝等諸人，終日在飯籮邊伸手
J38nB407_p0221a26║向人要飯喫，終日在大海邊伸手向人要水喫。』玄沙
J38nB407_p0221a27║又道：『終日在飯籮裏餓殺，終日在大海裏渴殺。』雲門
J38nB407_p0221a28║又道：『通身俱是飯，通身俱是水。』古人恁地剖肝割膽、
J38nB407_p0221a29║血滴滴為你，你為甚不領？你但識得通身是飯、通身
J38nB407_p0221a30║是水，莫道不費力，祗者要費底是個甚麼？」卓拄杖，云：
J38nB407_p0221b01║「五月將終天尚冷，鴈群飛去又飛回。」下座。
J38nB407_p0221b02║上堂。云：「普天匝地，亙古亙今，橫遍豎窮，無餘無欠。所
J38nB407_p0221b03║以，盡十方世界一切眾生，無不於中全體顯露、全體
J38nB407_p0221b04║受用，祗為你不識不知，顯露者卻不顯露、受用者卻
J38nB407_p0221b05║不受用，反疑我佛如來別有長處。假使我佛果別有
J38nB407_p0221b06║纖毫長處，則是我佛語言不實，誑我兒孫；非但誑我
J38nB407_p0221b07║兒孫，亦且誑他父王。不見《寶積部》中淨飯王白佛言：
J38nB407_p0221b08║『若一切法皆佛法者，一切眾生亦皆是佛。』佛言：『若不
J38nB407_p0221b09║顛倒見眾生者，即是其佛。大王！所言佛者，即如實見
J38nB407_p0221b10║眾生也；如實見眾生者，即是見實際。』大眾！畢竟喚甚
J38nB407_p0221b11║麼作實際？耳非實際，將甚麼聽法？目非實際，將甚麼
J38nB407_p0221b12║見色？鼻非實際，將甚麼嗅香？舌非實際，將甚麼辨味？
J38nB407_p0221b13║身非實際，將甚麼覺觸？意非實際，將甚麼分別？既一
J38nB407_p0221b14║一都歸實際，者實際又向甚麼處歸著？大眾！你若覓
J38nB407_p0221b15║歸著處不可得，則不特六根、六塵、十二處、十八界以
J38nB407_p0221b16║至二十五有，一切了不可得，并實際也不可得，不可
J38nB407_p0221b17║得亦不可得。然後，蓋州長老不妨頻頻勸施，接引大
J38nB407_p0221b18║眾不妨頻頻受供，薔薇香豔石榴紅，夏至寒衣且莫
J38nB407_p0221b19║送。」擊拂子，下座。
J38nB407_p0221b20║上堂。喚大眾云：「汝等諸人從本是佛，即至於今，歷百
J38nB407_p0221b21║千萬億劫，並未曾有分毫移動。《寶積經》言：『如來住彼
J38nB407_p0221b22║如如法中，一切眾生亦復如是，初不移動。如眾生如
J38nB407_p0221b23║即如來如，如來如即眾生如，眾生、如來無二無別。』大
J38nB407_p0221b24║眾！既是無二無別，為甚又分如來與眾生？眾生者，祗
J38nB407_p0221b25║為不識如來。經中分明向汝道：『如來者，即諸法如義。』
J38nB407_p0221b26║又維摩詰語彌勒大士云：『一切眾生皆如也，一切法
J38nB407_p0221b27║亦如也。』眾聖賢亦如也，至於彌勒亦如也。如則無佛，
J38nB407_p0221b28║如則無眾生。既無佛、無眾生，并如之一字已是多底。
J38nB407_p0221b29║又不見《文殊說般若經》佛告文殊：『汝言我是如來，亦
J38nB407_p0221b30║謂我為如來乎？』文殊言：『不也。世尊！我不謂如來為如
J38nB407_p0221c01║來耶。無有如相可名為如，亦無如來智能知於如。』所
J38nB407_p0221c02║以，南泉老人道：『喚作如如，早已變了也。』大眾！既不許
J38nB407_p0221c03║喚作如如，畢竟喚作甚麼？」喝一喝，云：「析木城中琉璃
J38nB407_p0221c04║瓦，五采間錯光照夜。」下座。
J38nB407_p0221c05║上堂。云：「山僧到者裡兩月有餘，白衣、諸禪終日在座
J38nB407_p0221c06║下聽山僧搖唇鼓舌，今日重新設供，請山僧舉揚，呵
J38nB407_p0221c07║呵呵，會也麼？後面路，前面河，饑便喫，脹便屙，豺狼獰
J38nB407_p0221c08║似犬，鴻鴈大如鵝。囉囉哩，哩囉囉，今年禾麥熟，更比
J38nB407_p0221c09║去年多。」卓拄杖，下座。
J38nB407_p0221c10║上堂。維那問：「和尚有言：『拚得豪傑，做得豪傑。』做得且
J38nB407_p0221c11║置，作麼生說拚底道理？」師卓拄杖一下，進云：「一種沒
J38nB407_p0221c12║絃琴，惟師彈得妙，請和尚再按指。」師便打，進云：「盞子
J38nB407_p0221c13║落地，碟子七片、八片。」師云：「今日正當六月六。」進云：「左
J38nB407_p0221c14║之，左之；右之，右之。」遂禮拜。師乃云：「古者道：『今古應無
J38nB407_p0221c15║墜，分明在目前。』又道：『大道只在目前，要且目前難睹。』
J38nB407_p0221c16║大眾！祗如現今目前，座上底是老僧，兩邊底是大眾，
J38nB407_p0221c17║設供底是呂居士、趙居士暨眾檀那，飄底是旛，燒底
J38nB407_p0221c18║是香，大道畢竟在甚麼處？若言者總是，有甚難睹？若
J38nB407_p0221c19║言總不是，為甚道『只在目前』？」頃，舉：「真淨禪師室中問
J38nB407_p0221c20║一僧云：『了也未？』僧云：『未了。』淨云：『食粥了也未？』僧云：『食
J38nB407_p0221c21║了也。』淨云：『又道未了？』又問：『外面甚麼聲？』僧云：『雨聲。』淨
J38nB407_p0221c22║云：『又道未了？』又問：『現前是甚麼？』僧云：『屏風。』淨云：『又道
J38nB407_p0221c23║未了？』又問：『會麼？』僧云：『不會。』復示偈云：『隨緣事事了，日
J38nB407_p0221c24║用無欠少，一切但尋常，自然不顛倒。』雖然如是，你若
J38nB407_p0221c25║作日用尋常會，便拖帶真淨老漢入拔舌地獄去也。
J38nB407_p0221c26║既不許日用尋常會，又作麼生會？」卓拄杖，云：「晴天好
J38nB407_p0221c27║晒衣。」下座。
J38nB407_p0221c28║上堂。云：「今日是趙氏三昆玉領渠合家同朱居士設
J38nB407_p0221c29║齋，與大眾送行。善迎不如善送，好頭須得好尾。來時
J38nB407_p0221c30║虎笑風生，去時龍騰雲至。等閒豎拂拈槌，惹得如狂
J38nB407_p0222a01║似醉。謾誇頑石點頭，浪說天花亂墜。但使黃葉止啼，
J38nB407_p0222a02║何妨把賤作貴？三門佛殿交參，露柱燈籠易位。金剛
J38nB407_p0222a03║寶劍倚天，外道邪魔膽碎。北俱盧洲鳴鐘，西瞿耶尼
J38nB407_p0222a04║犬吠。震動帝釋天宮，東海鯉魚鼎沸。且喜浪靜波平，
J38nB407_p0222a05║依舊青山綠水。臨行一句真言，只在遼陽新寺。」卓拄
J38nB407_p0222a06║杖，便下座。
J38nB407_p0222a07║上堂。云：「山僧與爾者方諸檀及各剎諸禪，原從多劫
J38nB407_p0222a08║中同事諸佛、同種般若而來，今日到者裡，正是他鄉
J38nB407_p0222a09║遇舊知，不是新相識。正團圞得好，不期又有遼陽新
J38nB407_p0222a10║寺之請，不得已要與諸檀及諸禪分手，不覺凄然。古
J38nB407_p0222a11║云：『人非艸木，安能長聚而不離？』若能內不著心、外不
J38nB407_p0222a12║著法，心法雙亡，內外如如，則諸檀即是諸禪，諸禪即
J38nB407_p0222a13║是山僧，聚無可聚，離無可離，然後，不妨山僧自山僧，
J38nB407_p0222a14║諸禪自諸禪，諸檀自諸檀，有時離而復聚，有時聚而
J38nB407_p0222a15║後離，所謂動若行雲，止猶谷神，豈有心於彼此，那有
J38nB407_p0222a16║像於去來？正當恁麼時，一句作麼生道？一片野雲留
J38nB407_p0222a17║不住，夜來依舊月團圓。」下座。
J38nB407_p0222a18║上堂。卓拄杖，云：「大眾見麼？諸佛不曾出世，祖師不曾
J38nB407_p0222a19║西來，只是者個。至於諸佛手授，授底也只是者個；諸
J38nB407_p0222a20║祖相傳，傳底也只是者個。最是渾成，不假雕琢。山僧
J38nB407_p0222a21║當年將為有多少奇特，頓捨世緣、追尋求訪，及乎得
J38nB407_p0222a22║來，也不過就是者個。今日到者裡，徐居士、姜居士、羅
J38nB407_p0222a23║居士領眾善信強要山僧人天眾前拈出者個，山僧
J38nB407_p0222a24║不敢囊藏被蓋，盡數傾向你諸人面前了也。昔日，善
J38nB407_p0222a25║財入彌勒樓閣，猶資斂念；普眼入普賢玅境，亦借威
J38nB407_p0222a26║神。大眾現前，不用商量、不費周折，直截便見，撩起便
J38nB407_p0222a27║行，一處通，千處萬處透脫；一處明，千光萬光普照。然
J38nB407_p0222a28║後，不妨隨時喫飯、穿衣、屙屎、撒尿，與諸佛祖把手同
J38nB407_p0222a29║行；如其未然，山僧不免為汝重加註解：黃瓜長似臂，
J38nB407_p0222a30║茄子大如拳。」下座。
J38nB407_p0222b01║上堂。云：「真體無體，不許向無體中覓；實相無相，不許
J38nB407_p0222b02║向無相中求。《蓮華經》云：『諸法從本來，常自寂滅相。』但
J38nB407_p0222b03║能於相無相、於體無體，直下纖塵不立，等閒遍界全
J38nB407_p0222b04║彰，物物上明，頭頭上現，盈溝塞壑，拄地撐天，何必覺
J38nB407_p0222b05║城東際始見文殊，樓閣門開方參慈氏？大眾！要見文
J38nB407_p0222b06║殊麼？三伏炎蒸如墮甑；要識慈氏麼？四肢出汗似流
J38nB407_p0222b07║泉。祗如今日瀋陽諸檀冒暑遠來設供，大眾作麼生
J38nB407_p0222b08║酬謝？」以如意指云：「火雲已變甘霖下，遍塞清涼五穀
J38nB407_p0222b09║成。」
J38nB407_p0222b10║上堂。師云：「昔日，大愚辭歸宗往諸方參五味禪去，歸
J38nB407_p0222b11║宗道：『諸方有五味禪，我者裡只有一味禪。』今日，永安
J38nB407_p0222b12║底禪百味具足，且道者百味與歸宗那一味是同？是
J38nB407_p0222b13║別？兩年以來，老僧不知費了多少鹽醬，纔得你此方
J38nB407_p0222b14║僧俗男女均沾些子滋味，只有老僧尋常自己受用
J38nB407_p0222b15║底者一味不敢輕易拈出。何故？你若覷著，即瞎卻你
J38nB407_p0222b16║眼；你若聞著，即聾卻你耳；你若嗅著，即塞著你鼻；你
J38nB407_p0222b17║若舐著，即截卻你舌；你若觸著，即碎卻你身；你若分
J38nB407_p0222b18║別，即斷卻你意。眾中莫有無眼、耳、鼻、舌、身、意底？出來，
J38nB407_p0222b19║老僧與你同甘共苦。有麼？有麼？」復成一偈：「者一味，百
J38nB407_p0222b20║味足，威音那畔常飲啄，御饌珍羞莫比倫，白牯狸奴
J38nB407_p0222b21║同果腹。是醍醐？是毒藥？趙州親見老南泉，解道鎮州
J38nB407_p0222b22║大蘿蔔。上四三，下二六，雖然塞壑復堆山，人人有口
J38nB407_p0222b23║未嘗著。未嘗著，何處摸？楊岐留下栗棘蓬，雷峰寄來
J38nB407_p0222b24║鴨腳木，今日和盤托出來，散與檀那增百福。」卓拄杖，
J38nB407_p0222b25║下座。
J38nB407_p0222b26║上堂。師云：「學道人隨緣喫飯、任運著衣，雖然若兀如
J38nB407_p0222b27║癡，不許違時失候。比如老僧，去歲在大寧，也是現前
J38nB407_p0222b28║大眾、也是現在檀那；只今在永安，還是舊時大眾、還
J38nB407_p0222b29║是舊日檀那。為甚在大寧則見火而親，在永安則遇
J38nB407_p0222b30║風而喜？豈人性有變更？乃天時有寒暑。然，須知人人
J38nB407_p0222c01║腳跟底下有不寒不暑底一座山子，如天普蓋，似地
J38nB407_p0222c02║普擎，蕩蕩平平，無遮無障，未有世界以前，早有者一
J38nB407_p0222c03║座山子，及至毘嵐風起、世界壞盡，者座山子安然不
J38nB407_p0222c04║動。只是你諸人現今不肯收管，你若肯收管，一任你
J38nB407_p0222c05║行便行、住便住、坐便坐、臥便臥，自在縱橫，縱橫自在，
J38nB407_p0222c06║然後，知永安即是大寧，大寧不離永安，盡十方虛空，
J38nB407_p0222c07║總不曾離卻者裡一步。在我出家兒，喚作處處道場；
J38nB407_p0222c08║在諸檀那，喚作處處福田。道場無盡，福田亦無盡。」頃，
J38nB407_p0222c09║又舉：「僧問洞山：『寒暑到來時如何迴避？』洞山道：『無寒
J38nB407_p0222c10║暑處迴避。』進云：『如何是無寒暑處？』山云：『寒時寒殺闍
J38nB407_p0222c11║黎，熱時熱殺闍黎。』大眾！若會取者一則，偏正回互，洞
J38nB407_p0222c12║然明白。今日若有人問：『寒暑到來時如何迴避？』老僧
J38nB407_p0222c13║也向他道：『無寒暑處回避。』渠若問：『如何是無寒暑處？』
J38nB407_p0222c14║老僧便向道：『邊塞霜多秋又近，大家及早辦寒衣。』」下
J38nB407_p0222c15║座。
J38nB407_p0222c16║上堂。舉：「慈照禪師示眾云：『十五日以前諸佛生，十五
J38nB407_p0222c17║日以後諸佛滅。十五日以前諸佛生，你不得離我者
J38nB407_p0222c18║裏，你若離我者裏，我有鉤鉤你；十五日以後諸佛滅，
J38nB407_p0222c19║你不得住我者裏，你若住我者裏，我有錐錐你。正當
J38nB407_p0222c20║十五日，且道用鉤即是？用錐即是？』古人恁麼為人，也
J38nB407_p0222c21║有權、也有實，也有照、也有用。永安者裡卻不然，十五
J38nB407_p0222c22║日以前諸佛不曾生，你若要離，一任你離，我者裡燒
J38nB407_p0222c23║茶濕你嘴；十五日以後諸佛未曾滅，你若要住，一任
J38nB407_p0222c24║你住，我者裡燒茶濕你嘴。且道正當十五日如何？聽
J38nB407_p0222c25║取一偈：正當十五日，秋蟬初鼓翼，白露降庭柯，涼風
J38nB407_p0222c26║漸蕭瑟。後寺打齋來，甘泉爭進食？為報諸禪流，小心
J38nB407_p0222c27║防哽咽。」下座。
J38nB407_p0222c28║上堂。舉：「寒山子偈云：『吾心似秋月，碧潭清皎潔，無物
J38nB407_p0222c29║堪比倫，教我如何說？』本權禪師和云：『吾心似燈籠，點
J38nB407_p0222c30║火內外紅，有物堪比倫，來朝日出東。』恁他舉似太殺
J38nB407_p0223a01║顯露，然不知多少人向個裏解道：秋月是明底，燈籠
J38nB407_p0223a02║也是明底，日出也是明底，喻人心本自明，祗為外塵
J38nB407_p0223a03║遮障，學道人必須去其遮障，復其本明。者也說得是，
J38nB407_p0223a04║我且問你，喚甚麼作本明底心？你莫認現前鑑覺底
J38nB407_p0223a05║是麼？我也不道你現前鑑覺底不是，你纔打個瞌睡
J38nB407_p0223a06║便冥然無知，你者鑑覺底向甚處去也？若道瞌睡時
J38nB407_p0223a07║鑑覺底便沒了，忽然醒來鑑覺如故，你更不須向別
J38nB407_p0223a08║處參究，但看瞌睡時冥然無知、忽然醒來鑑覺如故
J38nB407_p0223a09║底是個甚麼？驀地識得，方了汝心本非明暗，亦無外
J38nB407_p0223a10║塵遮障得。山僧不惜眉毛再示一偈：懞懂真懞懂，我
J38nB407_p0223a11║心黑漆桶，何物堪比倫？好似海州接引寺路東角頭
J38nB407_p0223a12║盛惡水底缺口大瓦甕。大眾會麼？你若不會，山僧又
J38nB407_p0223a13║將第二杓驀頭潑去也。」卓拄杖，下座。
J38nB407_p0223a14║上堂。云：「昔有城東老母，生同佛時，不願見佛，每見佛
J38nB407_p0223a15║來，輒便回避。然避至東邊，佛即於東邊現，避至西邊，
J38nB407_p0223a16║佛即於西邊現，乃至以手掩面，佛即向伊十指中現。
J38nB407_p0223a17║大眾！你道佛心等慈，當日未見佛者寧遂無人，為甚
J38nB407_p0223a18║別處不現，單向老母處現？況且別人有終日念佛、終
J38nB407_p0223a19║身想見佛、不得見佛，為甚他不願見，偏處處得見？你
J38nB407_p0223a20║若向者裡窺破，盡大地、盡十方都盧總是一體，你若
J38nB407_p0223a21║要回避，沒你回避處，你若要趨向，也沒你趨向處。城
J38nB407_p0223a22║東老母即是釋迦老子，釋迦老子即是城東老母，是
J38nB407_p0223a23║佛何須更見佛？是佛何能更避佛？汝等終日念佛、終
J38nB407_p0223a24║身想見佛，一聞他不願見佛，便道他與佛無緣，不但
J38nB407_p0223a25║錯過了城東老母，早錯過了釋迦老子也。汝等要見
J38nB407_p0223a26║佛麼？但將平日是非、好醜、淨穢、取捨、種種分別一齊
J38nB407_p0223a27║放下，然後隨緣安分，事上以敬，馭下以慈，束身以嚴，
J38nB407_p0223a28║處人以和，則人人是佛，處處見佛，各人家裡、炕上、棹
J38nB407_p0223a29║上、鍋臺上、掃帚頭上，無不放大光明，轉大法輪，又何
J38nB407_p0223a30║須特地？雖然，不因柳毅傳書信，何緣得到洞庭湖？」下
J38nB407_p0223b01║座。
J38nB407_p0223b02║上堂。云：「節序暗遷，炎涼易改，方爾流金爍石，釋迦、彌
J38nB407_p0223b03║勒在猛火燄裏轉大法輪，倏然拔木吹沙；臨濟、德山
J38nB407_p0223b04║向烈風頭上揚正法眼。蟬聲聒聒，唱無生曲於鬱密
J38nB407_p0223b05║梢頭；鴈字翩翩，寫大部經於碧空天際。若也離見絕
J38nB407_p0223b06║聞、超聲越色，始覺頭頭漏洩、物物顯彰，用處覿體全
J38nB407_p0223b07║真，拈來當機直截。只如慈恩僧主、普化、瀋陽諸檀專
J38nB407_p0223b08║本剎當家，同印真、顯如二禪遠來設供，大眾如何祝
J38nB407_p0223b09║讚？」卓拄杖，云：「萬戶屢施寧有盡，百年長送不嫌頻。」下
J38nB407_p0223b10║座。
J38nB407_p0223b11║上堂。師舉拂子，云：「拂子𨁝跳上三十三天，穿過帝釋
J38nB407_p0223b12║鼻孔，適撞著雲門扇子，大家爭論佛法，扇子道：『嶽自
J38nB407_p0223b13║高也，壑自下也，鵠自白也，烏自玄也，鶴頸自長，鳧頸
J38nB407_p0223b14║自短也。』拂子道：『嶽可使下，壑可使高，鵠可使玄，烏可
J38nB407_p0223b15║使白，鶴頸可使短，鳧頸可使長。』東海鯉魚又不合從
J38nB407_p0223b16║中插嘴道：『何高、何下、何白、何玄、何長、何短？』直至於今
J38nB407_p0223b17║分疏不下，賴遇金銀庫、撫順、鎮寧、廣慈四處同來設
J38nB407_p0223b18║供，請山僧為渠解釋，山僧每人與他三十棒了也。止
J38nB407_p0223b19║有各處齋主現在拱立，作麼生發放？」擊拂子，云：「遞相
J38nB407_p0223b20║啗嚼何時了，直向龍華會裡休。」下座。
J38nB407_p0223b21║上堂。師云：「秋風高，鐵馬頻嘶；秋露凝，石人闇泣；秋霖
J38nB407_p0223b22║瀉，玉龍退角；秋江澄，泥牛匿跡。者四句，一句是賓，一
J38nB407_p0223b23║句是主，一句是賓主交參，一句是賓主不立。汝等若
J38nB407_p0223b24║分疏得出，便不難易短為長、轉小作大，一為無量，無
J38nB407_p0223b25║量為一，於微塵裏現寶王剎，坐毛端上轉大法輪。如
J38nB407_p0223b26║其未然，更聽一偈：天肅地平，雷驚電怪，雨滿荒城，風
J38nB407_p0223b27║清絕塞。嘉禾既登，萬民稱快，僧俗遠近，咸臨斯會。好
J38nB407_p0223b28║日多同，數采一賽，畢竟如何？壽山福海。」擊拂子，下座。
J38nB407_p0223b29║上堂。
J38nB407_p0223b30║師云：「一法若有，毘盧墮在凡夫；萬法若無，普賢失其
J38nB407_p0223c01║境界。汝等作麼生和會？莫道真體本無，用處全有。體
J38nB407_p0223c02║若實無，法從何起？用若實有，法何能周？祗如適纔撞
J38nB407_p0223c03║鐘時，鐘中無鼓響，及乎擂鼓時，鼓中無鐘響，為甚鐘
J38nB407_p0223c04║鼓齊鳴，卻又無雜無礙？個裏會得，不妨放行處把住，
J38nB407_p0223c05║亦不妨把住處放行。放行也，碾頭磨耳齊放光明，禿
J38nB407_p0223c06║帚破箕盡彰神用；把住也，毒龍猛虎頓失威獰，晝日
J38nB407_p0223c07║夜星同歸黑暗。大眾！且道：放行為人是？把住為人是？
J38nB407_p0223c08║老僧不免分付拄杖子，聽拄杖判斷去也。」卓一卓，下
J38nB407_p0223c09║座。
J38nB407_p0223c10║解制，上堂。維那問：「古人道：『一棒一喝，轉凡成聖。』未審
J38nB407_p0223c11║凡從何轉？聖從何成？」師云：「勝會已隨殘暑盡，禪心又
J38nB407_p0223c12║逐塞鴻高。」進云：「又言：『密移一步看飛龍。』學人一步向
J38nB407_p0223c13║甚處移？」師云：「布袋解開隨處好，不須更驗蠟人兒。」進
J38nB407_p0223c14║云：「作麼生是飛龍？」師舉拂，云：「看！看。」那一喝，師云：「既善
J38nB407_p0223c15║張牙，為甚不見舞爪？」那掩耳歸眾。乃云：「大眾！結制來
J38nB407_p0223c16║不覺多時，又當解制了也。倏然而聚，倏然而散，聚散
J38nB407_p0223c17║亦復何常？還知有隨緣不變者一著麼？若果知有，不
J38nB407_p0223c18║妨結處解、解處結，結又結個甚麼？解又解個甚麼？不
J38nB407_p0223c19║見曹山當時辭洞山，洞山問云：『子向甚麼處去？』曹云：
J38nB407_p0223c20║『向不變易處去。』洞云：『不變易處豈有去耶？』曹云：『去亦
J38nB407_p0223c21║不變易。』爾看他知有底人更不須甚麼奇言妙句，祗
J38nB407_p0223c22║者『去亦不變易』五個字便能建立曹洞一宗，遞代相
J38nB407_p0223c23║傳，兒孫繁衍，至今與臨濟並茂。大眾！若識得者五個
J38nB407_p0223c24║字，自然步步踏著實地，一任東去、西去，盡大地是我
J38nB407_p0223c25║伽藍，隨處作主，遇緣則行，酒肆魚行，橫穿直撞；如其
J38nB407_p0223c26║未然，門內蔓蔓門外艸，切須牢把鼻頭繩。」下座。
J38nB407_p0223c27║上堂。卓拄杖，云：「大眾！曉了也未？似恁麼顯露明白，為
J38nB407_p0223c28║甚還不曉了？難道是你諸人分外底事麼？在家、出家，
J38nB407_p0223c29║平等具足。老僧恁麼道，也只為酬答陳居士百二十
J38nB407_p0223c30║遠來一片盛意，若遇明眼衲僧，未免笑破他口，何況
J38nB407_p0224a01║牽枝帶葉，成甚道理？不見道：『多言復多語，由來反相
J38nB407_p0224a02║誤。』又道：『言多去道轉遠。』謾道言得不是，便言得十成，
J38nB407_p0224a03║已是洼瓜國裡親娘，有甚著急？玄沙和尚道：『直饒得，
J38nB407_p0224a04║似秋潭月影、靜夜鐘聲，隨扣擊以無虧，觸波瀾而不
J38nB407_p0224a05║散，猶是生死岸頭事。雖然，莫見恁麼道，便錯會道無
J38nB407_p0224a06║言無說即是。』若據老僧看來，直得釋迦掩室、淨名杜
J38nB407_p0224a07║口、空生宴坐、釋梵雨花，猶未離得生死岸頭。畢竟作
J38nB407_p0224a08║麼生纔離得生死岸頭？」良久，云：「時寒，珍重。」下座。
J38nB407_p0224a09║上堂。以拂子指云：「寒風颯颯，法鼓逢逢，山門裏努目
J38nB407_p0224a10║擎拳，法堂中披衣側立，大好個消息。你等諸人若向
J38nB407_p0224a11║者裡會得，正好回去種公田、輸公稅、婚男嫁女、喝婢
J38nB407_p0224a12║呼奴，家家牛馬成群，個個倉箱盈溢。若要佛法，須向
J38nB407_p0224a13║街頭巷尾、酒肆魚行、肉案前、屠刀下會取始得。莫是
J38nB407_p0224a14║老僧言句顛倒麼？若云佛法不同世法，固是隔關不
J38nB407_p0224a15║通；若云世法即是佛法，又是顢頇儱侗。祗如佛法、世
J38nB407_p0224a16║法一齊拈卻，汝等諸人又向甚麼處會取？」良久，云：「卻
J38nB407_p0224a17║憶舊山此時節，梅花繞屋白紛紛。」下座。
J38nB407_p0224a18║上堂。罄光問：「聞鐘登殿，擊鼓陞堂，莫是觀音入理之
J38nB407_p0224a19║門麼？」師云：「一夏接待不易。」進云：「海州已過，重駕慈航，
J38nB407_p0224a20║多年破壞，云何得度？」師云：「那方無主遊魂，好生接引
J38nB407_p0224a21║始得。」進云：「接引後如何？」師云：「不用多言，善為▆路。」又
J38nB407_p0224a22║問：「性相二宗還有淺深也無？」師一喝，又問：「禪宗五派
J38nB407_p0224a23║還有優劣也無？」師豎拂，云：「總向者裡會取。」進云：「和尚
J38nB407_p0224a24║鬼眼。」師云：「臨行放你一著。」光禮拜。乃云：「若論個事，三
J38nB407_p0224a25║世諸佛提不起，歷代祖師傳不及，三乘十二分刻影
J38nB407_p0224a26║鏤空，一千七百則拿三道兩。所以，釋迦於然燈會上
J38nB407_p0224a27║徒勞布髮，神光於熊耳山前空爾埋腰。果是大丈夫
J38nB407_p0224a28║漢，向黃面老人未曾出世、碧眼阿師未曾西來以前
J38nB407_p0224a29║全身放下，便解橫衝直撞、倒捋斜拋，寒騎石馬，追回
J38nB407_p0224a30║沙磧之風；夜放泥牛，踏碎澄潭之月，到恁境界，正須
J38nB407_p0224b01║一粒巴豆盡情瀉卻，然後不妨在天同天、在人同人、
J38nB407_p0224b02║在僧同僧、在俗同俗，遼陽底不妨長在遼陽，海州底
J38nB407_p0224b03║不妨各還海州，牛庄上一任送往迎來，金塔下從教
J38nB407_p0224b04║饑飧渴飲。」喝一喝，云：「三十年後莫道老僧誤賺諸人。」
J38nB407_p0224b05║下座。
J38nB407_p0224b06║上堂。師云：「盡十方三世諸佛、菩薩、一切賢聖，俱向這
J38nB407_p0224b07║一門入，若識得者一門，八萬四千法門門門洞開；若
J38nB407_p0224b08║不識者一門，八萬四千法門門門閉塞。汝等歷劫來
J38nB407_p0224b09║癡狂外邊走，老僧今日不免八字打開此門，令汝得
J38nB407_p0224b10║入。」卓拄杖，云：「大眾！不用躊躇，徑捷便入。」頃，又舉：「古德
J38nB407_p0224b11║道：『汝等諸人若未得個入處，須急尋個入處；既得個
J38nB407_p0224b12║入處，又須尋個出處。』老僧不惜口業，更為你諸人重
J38nB407_p0224b13║重指出。如何是入處？今日頭九盡；如何是出處，明朝
J38nB407_p0224b14║二九頭。祗如不出不入，正當恁麼時一句作麼生道？」
J38nB407_p0224b15║又卓一卓，云：「長灘水接蒲河水，權與螺灣酌壽卮。」下
J38nB407_p0224b16║座。
J38nB407_p0224b17║上堂。書記問：「十方三世佛，阿彌陀第一。分身遍塵剎，
J38nB407_p0224b18║隨類度眾生。恁麼則終日受生、終日涅槃。世傳今日
J38nB407_p0224b19║是彌陀誕日，且道是那一生底誕日？」師云：「南無無量
J38nB407_p0224b20║壽如來。」進云：「情知和尚記不得。」師云：「南無燈籠露柱
J38nB407_p0224b21║如來。」進云：「假如同日生者皆彌陀也。」師云：「你道燈籠
J38nB407_p0224b22║露柱與彌陀是同生不是同生？」進云：「齋主虔誠，不免
J38nB407_p0224b23║領受厚供。」師云：「且退。」進云：「六祖道：『東方人造罪，念佛
J38nB407_p0224b24║求生西方。』西方人造罪，念佛求生何國？」師云：「門外長
J38nB407_p0224b25║河萬古流。」進云：「祗如不念佛、不造罪底又生何處？」師
J38nB407_p0224b26║云：「風送潺聲來枕上，月分澄影到窗前。」進云：「未審和
J38nB407_p0224b27║尚百年後生何世界？」師云：「終歸大海作波濤。」進云：「現
J38nB407_p0224b28║前諸上善人，見者、聞者盡蒙授記了也。」師便休。頃，云：
J38nB407_p0224b29║「經中分明道：『其人臨命終時，阿彌陀佛與諸聖眾現
J38nB407_p0224b30║在其前，即得往生彼國。』為甚於今人，向他道：『你得往
J38nB407_p0224c01║生。』即便歡喜，向他道：『你當命終。』即便生怒？既是一時
J38nB407_p0224c02║佛說，卻乃分喜分怒，蓋因無始劫來逐境生心，順之
J38nB407_p0224c03║即喜，逆之即怒，譽之即喜，毀之即怒，種種愛憎，種種
J38nB407_p0224c04║取捨，目前些小境緣打不過，何況生死大事？即此貪
J38nB407_p0224c05║生怖死一念，便與阿彌陀佛相隔何啻十萬億佛剎？
J38nB407_p0224c06║山僧有個捷徑方子，也不用命終，也不用往生，你但
J38nB407_p0224c07║將平昔一切愛憎取捨、種種情見一齊拋向太子河，
J38nB407_p0224c08║阿彌陀佛與諸聖眾管取時刻現在汝前，便走東廁
J38nB407_p0224c09║頭也踏著車輪大似蓮華。汝莫道者個方子我也知
J38nB407_p0224c10║得，爭奈處在世界，觸境遇緣，由不得生喜生怒，則除
J38nB407_p0224c11║是深山大澤隔絕人世，纔得此心寧靜。不見道：『愚人
J38nB407_p0224c12║除境不除心，智者除心不除境。』昔，四祖大師語牛頭
J38nB407_p0224c13║嬾禪師云：『境緣無好醜，好醜起於心，心若不強名，妄
J38nB407_p0224c14║情何由起？』但得妄情不起，如太虛空，何順？何逆？何譽？
J38nB407_p0224c15║何毀？又何西方之不此土、此土之不西方耶？今日幸
J38nB407_p0224c16║遇彌陀降誕，諸僧善或從南來，或從北至，或先生，或
J38nB407_p0224c17║後生，或同日降生，同臨斯會，同聞斯法，且喜一時同
J38nB407_p0224c18║生極樂去也。」拽拄杖，下座。
J38nB407_p0224c19║上堂。師以拄杖右邊卓一卓，云：「佛來也，佛來也。」又以
J38nB407_p0224c20║拄杖左邊卓一卓，云：「魔來也，魔來也。」又以拄杖中間
J38nB407_p0224c21║卓一卓，云：「佛來，魔來，拄杖子總與驅向他方世界去
J38nB407_p0224c22║也。大眾！你道拄杖子蘊何德行、仗何勢力，為甚佛來
J38nB407_p0224c23║也驅、魔來也驅？祗為他無心作佛，所以驅得佛；無心
J38nB407_p0224c24║作魔，所以驅得魔。惟其驅得佛、驅得魔，所以有時現
J38nB407_p0224c25║魔身而行佛事，有時現佛身而行魔事，有時現佛身
J38nB407_p0224c26║而行佛事，有時現魔身而行魔事。雖行魔事，且不受
J38nB407_p0224c27║魔報；雖行佛事，且不求佛果。大眾！既不受魔報，又不
J38nB407_p0224c28║求佛果，畢竟作麼生？」又卓一卓，云：「節高高麗粳米好，
J38nB407_p0224c29║食者無病亦無惱。」下座。
J38nB407_p0224c30║僧慧鑑還經，請上堂。舉：「《金剛經》云：『若有善男子、善女
J38nB407_p0225a01║人以恒河沙等身命布施，若復有人於此經中受持
J38nB407_p0225a02║四句偈等、為他人說，其福甚多。』後人紛紛指注，有底
J38nB407_p0225a03║道：末後『夢、幻、泡、影』等四句是四句偈；有底道『色見聲
J38nB407_p0225a04║求』是四句偈，有底道『無我、人、眾生、壽者』是四句偈；又
J38nB407_p0225a05║有底，將《金剛般若波羅密經》分作四句者；又有底道：
J38nB407_p0225a06║四句亦無定法，從『如是我聞』至『信受奉行』隨拈四句
J38nB407_p0225a07║皆是者；又有底道：四句是活句、不是死句，若向經中
J38nB407_p0225a08║覓，無有是處者。俱是人天座上人語，殊不知總是、總
J38nB407_p0225a09║不是？若據老僧說，者四句也不在經內，也不在經外，
J38nB407_p0225a10║只在你等諸人日用中。你等行也是四句，住也是四
J38nB407_p0225a11║句，坐也是四句，臥也是四句，你纔起心覓者四句偈，
J38nB407_p0225a12║早已不是四句；及乎你不要覓，又沒你回避處。若能
J38nB407_p0225a13║如是知、如是見、如是信解，不生法相，則日日受持、日
J38nB407_p0225a14║日讀誦、生生受持、生生讀誦，又何止一卷、二卷乃至
J38nB407_p0225a15║百千萬億卷？今日因郝長老托玉峰上座前來懇請，
J38nB407_p0225a16║要完經愿，老僧特為拈出，仰煩大眾少頃同往齋堂，
J38nB407_p0225a17║展缽拈匙，同轉此經，惟願郝長老與一切狸奴白牯
J38nB407_p0225a18║同明般若正因，同獲金剛種智。」擊拂子，下座。
J38nB407_p0225a19║上堂。云：「甘泉長老終日在路頭上接待，然老僧在接
J38nB407_p0225a20║引便來接引、在永安便來永安，於今在慈航又來慈
J38nB407_p0225a21║航，就是盡四天下都去接待，也是本等。祗如王居士
J38nB407_p0225a22║等八弟兄從長安千餘里來此，本為求財，卻能捨財，
J38nB407_p0225a23║然捨浮財而得聖財，是名真實求財者。世間一切金
J38nB407_p0225a24║銀寶物不過峰頭雲、水中沫，汝等諸人各有一分大
J38nB407_p0225a25║本錢，父母未生以前早已備辦，從娘胎裏墮下地來，
J38nB407_p0225a26║呱底一聲，完完全全，無有纖毫少欠。無奈汝等迷惑
J38nB407_p0225a27║外求，東馳西逐，拿著明珠彈飛雀，莫道彈不著，縱饒
J38nB407_p0225a28║百發百中，所得不償所失，便如鄧通守著一座錢山，
J38nB407_p0225a29║終然是個窮子。諸佛出世祗為憐憫汝等窮子冷竮
J38nB407_p0225a30║辛苦，不知費了多少言辭、多少方便，無非引誘窮子
J38nB407_p0225b01║還歸寶所。然諸佛與你底便是你父母未生前備辦
J38nB407_p0225b02║下底，你但識取父母未生前底便是諸佛受用底。《經》
J38nB407_p0225b03║言：『我本無心有所希求，今此寶藏自然而至。』老僧今
J38nB407_p0225b04║日不免將諸佛寶藏打開，任你諸人恣取，生生劫劫
J38nB407_p0225b05║受用無窮，大眾！快些取去。」以拂子打圓相，云：「大風吹
J38nB407_p0225b06║不盡，遍地雪花肥。」下座。
J38nB407_p0225b07║上堂。云：「今日瀋陽、白塔、石佛諸剎長老衝寒冒雪而
J38nB407_p0225b08║來，又是優婆夷高今柏解其環珮、領諸信女同來設
J38nB407_p0225b09║供，且喜新發心菩薩遠近齊至，周匝圍繞，佛祖開顏，
J38nB407_p0225b10║龍天欣敬，老僧病體頓覺輕爽。昔達磨初祖渡海而
J38nB407_p0225b11║來，祗是傳心，不言傳戒，以致禪律每每分門。殊不知
J38nB407_p0225b12║戒為心地法門，心外無戒，戒外無心？《經》中道：『眾生受
J38nB407_p0225b13║佛戒，即入諸佛位。』與達磨直指人心、見性成佛有何
J38nB407_p0225b14║差別？故知傳心即是傳戒，捨戒無以明心；受戒即當
J38nB407_p0225b15║明心，非心將何作佛？所以，山僧到者邊極口贊揚，兩
J38nB407_p0225b16║年以來，六番說戒，一番盛似一番，已受者勿論，未受
J38nB407_p0225b17║者雖處深山窮谷，無不聞風興起，真關東佛法千古
J38nB407_p0225b18║一時。惟願汝等常持此戒，共明此心，將此心戒傳化
J38nB407_p0225b19║未來，則佛祖慧命永永勿絕也。珍重！」下座。
J38nB407_p0225b20║上堂。作麼問：「大會弘開，三世佛集。過去、未來且置，如
J38nB407_p0225b21║何是現在佛？」師云：「風吹邊霧盡，雪洗塞塵清。」進云：「三
J38nB407_p0225b22║歲獅子吼，十方絕狐蹤。如何是獅子吼？」師震聲一喝，
J38nB407_p0225b23║進云：「疑是旃檀林裏客，誰知癩狗吠寒邊。」師便棒，麼
J38nB407_p0225b24║禮拜。乃以拄杖指云：「過去莊嚴劫千佛、現在賢劫千
J38nB407_p0225b25║佛、未來星宿劫千佛，今日同聚慈航，各各出廣長舌，
J38nB407_p0225b26║互相諍論，有底道：戒為第一；有底道：教為第一；有底
J38nB407_p0225b27║道：禪為第一。似恁麼諍，盡河沙劫無有了期，不免問
J38nB407_p0225b28║取露柱，露柱道：『止！止，不須諍。明心名禪，說心名教，束
J38nB407_p0225b29║心名戒。名雖有三，其實無二。無二、無二分，無別、無斷
J38nB407_p0225b30║故。譬如你者邊柴河、渾河、太子河，各各分流，流到三
J38nB407_p0225c01║岔河口匯而為一，水性無別故。』燈籠開口震聲一喝
J38nB407_p0225c02║道：『我者裡一滴也無，說甚麼水性無別？』老僧拄杖子
J38nB407_p0225c03║旁觀不分，將燈籠、露柱各與三十，惟有三世諸佛念
J38nB407_p0225c04║海州趙肥子祖孫遠來，且交付現前大眾，好生稱名
J38nB407_p0225c05║禮拜著。」卓拄杖，下座。
J38nB407_p0225c06║上堂。拈香云：「者一瓣香，三千諸佛也不知他來處。雖
J38nB407_p0225c07║然，木有本，水有源，爭敢忘卻？爇向罏中，專為供養原
J38nB407_p0225c08║禮部尚書兼翰林學士、贈太子太保、諡文恪韓公封
J38nB407_p0225c09║淑人車太夫人，用酬罔極之恩。」就座。白椎竟，十方問：
J38nB407_p0225c10║「幸遇狸奴出窟，白牯翻身。出窟且置，翻身一句作麼
J38nB407_p0225c11║生道？」師云：「瑞雪正飄空。」進云：「忽遇大風吹時如何？」師
J38nB407_p0225c12║云：「有田皆種玉，無樹不開花。」進云：「畢竟如何？」師云：「雖
J38nB407_p0225c13║然不借春風力，也解和融潤物華。」方復擬進語，師便
J38nB407_p0225c14║打，進云：「打則不怕。」師復打，復進云：「《法華經》言。」師亂棒
J38nB407_p0225c15║趕下，乃云：「父兮生我，母兮育我；小則晨定昏省，大則
J38nB407_p0225c16║顯親揚名，此世間之孝也。作麼生是出世間之孝？祗
J38nB407_p0225c17║如睦州尊宿織屨養親，喚作出世之孝麼？且喜沒交
J38nB407_p0225c18║涉。又如目犍連尊者得大解脫，運大神通，手擎金錫，
J38nB407_p0225c19║掌托龍盂，詣地獄門，卓然尋省，見其慈母，悲泣無量，
J38nB407_p0225c20║喚作出世之孝麼？且喜沒交涉。至如我大覺世尊十
J38nB407_p0225c21║九出家，在雪山六年，行盡苦行，後於金剛座上睹星
J38nB407_p0225c22║悟道，卻回本國為父王說法，復上忉利為母說法，喚
J38nB407_p0225c23║作出世間之孝麼？者也不過為人天立個標榜，我佛
J38nB407_p0225c24║之孝正不在是。函可從二十九歲剃除鬚髮，比時嚴
J38nB407_p0225c25║父先逝、慈母在堂，割愛棄恩，從師度嶺，至今一十五
J38nB407_p0225c26║年，不幸慈母棄世，姊妹兄弟前後遇難、死亡殆盡，惟
J38nB407_p0225c27║餘函可，孤身放逐萬里，因循懈怠，道力不加，中夜思
J38nB407_p0225c28║量，慚愧無地，世間之孝全缺，出世之孝罔聞，真世、出
J38nB407_p0225c29║世間一大罪人也。今日適當母難之辰，四方僧善齊
J38nB407_p0225c30║集座下，海州諸檀那復不辭遠涉，欲為稱觴，無乃重
J38nB407_p0226a01║老僧之罪而益老僧之慚耶？雖然，賊來須打，客來須
J38nB407_p0226a02║待，山僧者裡既無可待亦不須打，只有一則陳腐公
J38nB407_p0226a03║案不免拈出。昔，溈山和尚示眾云：『老僧百年後，向山
J38nB407_p0226a04║前檀越家作一頭水牯牛，脅下書一行字云：「溈山僧
J38nB407_p0226a05║某甲。」爾時，喚作水牯牛，又是溈山僧；喚作溈山僧，又
J38nB407_p0226a06║是水牯牛，畢竟喚作甚麼？』汝等若向個裡下得一語，
J38nB407_p0226a07║非但可為老僧消罪釋慚，世、出世間兩俱無憾，亦可
J38nB407_p0226a08║續長佛祖慧命，為一切人天增延福壽。大眾！試出來
J38nB407_p0226a09║道看。」眾下語不契，師云：「何不道：待老漢作牛時方道？」
J38nB407_p0226a10║隨舉手云：「雪地嚴寒，敬謝大眾。」眾禮拜，下座。
J38nB407_p0226a11║上堂。維那問：「《大悲懺》言：『千佛出世，不通懺悔。』畢竟如
J38nB407_p0226a12║何懺得？」師云：「門外千山盡白頭。」進云：「勿輕小罪，以為
J38nB407_p0226a13║無殃。如何得無殃？」師云：「點點滴滴。」進云：「祗如現前，新
J38nB407_p0226a14║舊大德，逐日禮拜，功德回向阿誰？」師以拂打圓相，云：
J38nB407_p0226a15║「會麼？」進云：「恁麼則趙居士全家迪吉也。」師云：「也不在
J38nB407_p0226a16║他一人。」乃云：「教中道：『聞一佛名，恭敬禮拜，能滅無量
J38nB407_p0226a17║罪，集無量福。』何況三千諸佛名同時得聞、同時禮拜，
J38nB407_p0226a18║則又何福不集？何罪不消？然汝等止知諸佛名，且不
J38nB407_p0226a19║知諸佛出身。昔，有僧問雲門：『如何是諸佛出身處？』雲
J38nB407_p0226a20║門道：『東山水上行。』大眾！若向雲門句裏會得，不特諸
J38nB407_p0226a21║佛出身，便識得諸佛歸著處；若識得諸佛歸著處，便
J38nB407_p0226a22║是汝等諸人放身捨命處；既識汝諸人放身捨命處，
J38nB407_p0226a23║傅大士所謂『夜夜抱佛眠，朝朝還共起』，更何必焚香
J38nB407_p0226a24║展卷、腦門著地，而後謂之禮懺耶？雖然，到者裡一拜
J38nB407_p0226a25║也少他不得。今日趙居士為汝等三番設供，請老僧
J38nB407_p0226a26║證明功德圓滿。且道：圓滿一句作麼生道？」卓拄杖，云：
J38nB407_p0226a27║「但聞是法者，悉皆成佛道。」下座。
J38nB407_p0226a28║上堂。云：「世間聚散，如水上萍、如風中葉，本自無定。不
J38nB407_p0226a29║見昨日戒壇中幾盈千眾，今日忽然散去大半？且道
J38nB407_p0226a30║去底是？留底是？論跡則有去來之異，論心實無聚散
J38nB407_p0226b01║之殊。大眾！你但識取無殊底，則留亦得、去亦得，諸佛、
J38nB407_p0226b02║諸祖、一切大善知識盡隨你腳跟轉；不然，雖終日在
J38nB407_p0226b03║老僧座下，未免猶隔津在。且道如何是不隔底句？」良
J38nB407_p0226b04║久，云：「今日耿家屯有齋。」下座。
J38nB407_p0226b05║上堂。云：「就路還家易，離波覓水難。所以道：欲識諸佛、
J38nB407_p0226b06║師，向眾生無明心內識取；欲識常住不凋性，向萬物
J38nB407_p0226b07║遷變中識取。識得，便能拈一莖艸現丈六金身；若不
J38nB407_p0226b08║識，縱有丈六金身，卻被一莖艸蓋覆。」復舉：「歸宗門下
J38nB407_p0226b09║有一僧，半夜大叫云『我大悟也，我大悟也。』次日，歸宗
J38nB407_p0226b10║上堂，喚夜間大叫僧出云：『你見個甚麼道理便說大
J38nB407_p0226b11║悟？』者僧道：『師姑原是女人做。』老僧在俗聞舉，不覺通
J38nB407_p0226b12║身輕快。今日因諸子遠來，不免將真正經驗底藥頭
J38nB407_p0226b13║拈出，只用一味不疑湯送下。大眾！倘信不及，待老僧
J38nB407_p0226b14║看病回來，再為你添個引子。」下座。
J38nB407_p0226b15║上堂。云：「眾生無邊誓願度，煩惱無盡誓願斷，法門無
J38nB407_p0226b16║量誓願學，佛道無上誓願成。此是四弘誓願，三世諸
J38nB407_p0226b17║佛同此發願，一切聖賢依此發願。慈航今日逐句要
J38nB407_p0226b18║換一字：眾生無邊誓無度，煩腦無盡誓無斷，法門無
J38nB407_p0226b19║量誓無學，佛道無上誓無成。大眾！你道是違背佛旨？
J38nB407_p0226b20║不是違背佛旨？」喝一喝，云：「欲得不招無間業，莫謗如
J38nB407_p0226b21║來正法輪。」
J38nB407_p0226b22║上堂。云：「終年辛苦枉馳求，不到盡頭誰肯休？今朝已
J38nB407_p0226b23║到盡頭也，為問諸人休不休？世間人只為名利兩字，
J38nB407_p0226b24║從年頭到年尾休不得；出家兒又添了生死兩字，也
J38nB407_p0226b25║從年頭到年尾休不得。昔日也有個充發長老，喚作
J38nB407_p0226b26║『道楷』，示眾道：『臘月三十日以前則不問，正當臘月三
J38nB407_p0226b27║十日，佛也救你不得，法也救你不得，祖師也救你不
J38nB407_p0226b28║得，天下老和尚也救你不得，老僧也救你不得，閻老
J38nB407_p0226b29║子也救你不得，直須盡卻今時始得。』大眾！你道今時
J38nB407_p0226b30║作麼生盡？縱饒你將名利兩字與生死兩字及平時
J38nB407_p0226c01║種種馳求、如許情念盡數拋卻，也還有盡不了底。如
J38nB407_p0226c02║何是盡不了底？試看和風吹凍解，長河依舊向西流。」
J38nB407_p0226c03║下座。
J38nB407_p0226c04║元旦，上堂。舉香，云：「大眾！著眼，者瓣香了無奇異，其力
J38nB407_p0226c05║甚大，其用甚廣，其利甚普。在天地，則發育萬物，蒸為
J38nB407_p0226c06║太平景色；在人身，則調和四大，薰成菩提種子；在老
J38nB407_p0226c07║僧手裡，上祝無疆聖壽，下祝同樂民生，和氣充遍於
J38nB407_p0226c08║域中，恩光遐被於塞外，再祝護法、檀那、現前七眾，元
J38nB407_p0226c09║日設供錦州劉大人合家應時納祐，慶無不宜。」就座。
J38nB407_p0226c10║白椎竟，書記問：「風晴日朗，歲色增新，一花燦爛則不
J38nB407_p0226c11║問，萬象含輝事若何？」師云：「爆竹聲中催臘盡，梅花夢
J38nB407_p0226c12║裡送春來。」進云：「四海盡承春氣力，何人不在化光中？」
J38nB407_p0226c13║師云：「莫嫌寒塞苦，歲歲見豐登。」進云：「昨晚爆竹說法
J38nB407_p0226c14║與今日和尚說法是同是別？」師云：「今年更勝去年。」進
J38nB407_p0226c15║云：「恁麼則仁風永扇，慧日長明。」師云：「天下人安我亦
J38nB407_p0226c16║安。」進云：「昔日世尊拈花，迦葉微笑，未審慈航如何舉
J38nB407_p0226c17║示？」師一喝。進云：「人天欣仰則不無，學人意不如是。」師
J38nB407_p0226c18║云：「你又作麼生？」進云：「三韓冰尚結，五國地猶寒。」師云：
J38nB407_p0226c19║「南無三滿哆。」進云：「伏惟和尚萬安。」便禮拜，師云：「打頭
J38nB407_p0226c20║一棒也少你不得半文。」問：「陳年事已過，新年事若何？」
J38nB407_p0226c21║師云：「泥牛貪綠艸，石女舞春風。」進云：「未審新年、陳年
J38nB407_p0226c22║如何分別？」師以拂打圓相，進云：「大眾仰瞻一句如何
J38nB407_p0226c23║道？」師豎拂，文禮拜，師云：「便恁麼去，也少一棒不得。」進
J38nB407_p0226c24║云：「若人散亂心，入於塔廟中，一稱『南無佛』，皆已成佛
J38nB407_p0226c25║道。如何是成佛底事？」師云：「粗茶淡飯度年光。」文禮拜，
J38nB407_p0226c26║云：「謝和尚指示。」師乃云：「且喜大眾人人都增得一歲，
J38nB407_p0226c27║殊不知大眾人人都減卻一歲？增固可喜，減亦可惜，
J38nB407_p0226c28║惟有者一頭水牯牛，他也無增，他也無減，不知寒來
J38nB407_p0226c29║暑往，不知送舊迎新，不受三界拘牽，不隨二氣遷變，
J38nB407_p0226c30║自繇自在，獨脫獨超。大眾！曾識者一頭水牯牛麼？若
J38nB407_p0227a01║未識得，隨老僧到方丈裡，再加爾些新鮮艸料。」下座。
J38nB407_p0227a02║上堂。
J38nB407_p0227a03║師舉：「趙州和尚云：『我在南方行腳，除二時粥飯，是雜
J38nB407_p0227a04║用心。』若據老僧看來，刻刻都是雜用心。莫道如世間
J38nB407_p0227a05║人，求名、求色、求財種種是雜用心，又莫道習學一切
J38nB407_p0227a06║工藝、博探一切俗典是雜用心，便是終日禮拜、終日
J38nB407_p0227a07║持念也是雜用心，通一切經、明一切論、透一切公案
J38nB407_p0227a08║也是雜用心，靜坐習定也是雜用心，尋師訪友也是
J38nB407_p0227a09║雜用心，參禪問道也是雜用心，斷煩惱、向真如也是
J38nB407_p0227a10║雜用心，了生死、證涅槃也是雜用心，汝等即今站立
J38nB407_p0227a11║傾聽、老僧即今信口胡說也是雜用心，直饒爾百不
J38nB407_p0227a12║思、百不想、寂寂空空如枯木土石也是雜用心，爾纔
J38nB407_p0227a13║怕雜用心也是雜用心。然則畢竟作麼生方得不雜
J38nB407_p0227a14║用心聻？」喝一喝：「歷歷彔彔，七人八穀。」下座。
J38nB407_p0227a15║空和尚誕日，師至筵前拈香禮拜，起，顧眾云：「古人云：
J38nB407_p0227a16║『東弗於逮道一句，南贍部洲也聞；西瞿耶尼道一句，
J38nB407_p0227a17║比鬱單越也聞；天上道一句，人間也聞。』何故？心心相
J38nB407_p0227a18║知，眼眼相照。祗如空老人現住福州，不孝子函可卻
J38nB407_p0227a19║向瀋陽南塔祝壽，相去一萬餘里，且道老人還聞也
J38nB407_p0227a20║無？若道得聞，老人現在彼處說法，者裏為甚不聞？」以
J38nB407_p0227a21║拂子擊案云：「聞麼？汝若向個裏得聞，不特老人福州
J38nB407_p0227a22║說法得聞，即今釋迦老子現在靈山說法汝也得聞；
J38nB407_p0227a23║又不特靈山說法得聞，即今壽筵上茶碗、果碟、香爐、
J38nB407_p0227a24║燭臺與兩邊土床、木柱同時說法汝盡得聞。大眾！莫
J38nB407_p0227a25║見恁麼說便思量道：『此是無言、無說也，無聽、無聞也。』」
J38nB407_p0227a26║又道：「無言無說是真言說，無聽無聞是真聽聞也。」便
J38nB407_p0227a27║又引：「《金剛經》道：『無法可說，是名說法。』」又引：「《楞嚴經》道：
J38nB407_p0227a28║『反聞聞自性。』且道自性作麼生聞？爾又不妨廣去搜
J38nB407_p0227a29║尋證見道：『釋迦掩室於摩竭，淨名杜口於毘耶，須菩
J38nB407_p0227a30║提唱無說以顯道，釋梵絕聽而獻花。』者般說話不道
J38nB407_p0227b01║不是，任爾將三藏十二部一齊翻將出來，說到來年
J38nB407_p0227b02║三月十七，不特聞不得老人福州說法，現今山僧恁
J38nB407_p0227b03║地鼓兩片皮，爾也直得有眼如盲、有耳如聾。不見洞
J38nB407_p0227b04║山和尚去參溈山，問南陽國師無情說法話，溈山道：
J38nB407_p0227b05║『闍黎記得麼？』洞云：『記得。』溈云：『試舉一遍看。』洞遂舉：『僧
J38nB407_p0227b06║問：「如何是古佛心？」國師云：「墻壁瓦礫是。」僧云：「墻壁瓦
J38nB407_p0227b07║礫豈不是無情？」國師云：「是。」僧云：「還解說法否？」國師云：
J38nB407_p0227b08║「常說熾然，說無間歇。」僧云：「某甲為甚不聞？」國師云：「汝
J38nB407_p0227b09║自不聞，不可妨他聞者也。」僧云：「未審甚麼人得聞？」國
J38nB407_p0227b10║師云：「諸聖得聞。」僧云：「和尚還聞不？」國師云：「我不聞。」僧
J38nB407_p0227b11║云：「和尚既不聞，爭知無情說法？」國師云：「賴我不聞，我
J38nB407_p0227b12║若聞，即齊於諸聖，汝即不聞我說法也。」僧云：「恁麼則
J38nB407_p0227b13║眾生無分去也。」國師云：「我為眾生說，不為諸聖說。」僧
J38nB407_p0227b14║云：「眾生聞後如何？」國師云：「即非眾生。」僧云：「無情說法，
J38nB407_p0227b15║據何典教？」國師云：「爍然言不該典，非君子之所談。汝
J38nB407_p0227b16║豈不見《華嚴經》云：『剎說、眾生說、三世一切說。』」』洞山舉
J38nB407_p0227b17║畢，溈山道：『我者裡亦有，只是罕遇其人。』洞云：『某甲未
J38nB407_p0227b18║明，乞師指示。』溈豎起拂子云：『會麼？』洞云：『不會，請師說。』
J38nB407_p0227b19║溈云：『父母所生口，終不為子說。』洞云：『還有與師同時
J38nB407_p0227b20║慕道底麼？』溈云：『此去豐陵攸縣，石室相連，有雲岩道
J38nB407_p0227b21║人，若見，必為子重。』洞山遂去見雲岩，舉前因緣了，便
J38nB407_p0227b22║問：『無情說法甚麼人得聞？』岩云：『無情得聞。』洞云：『和尚
J38nB407_p0227b23║聞不？』岩云：『我若聞，汝即不聞吾說法也。』洞云：『某甲為
J38nB407_p0227b24║甚不聞？』岩豎起拂子云：『還聞麼？』洞云：『不聞。』岩云：『我說
J38nB407_p0227b25║法汝尚不聞，豈況無情說法耶？』洞云：『無情說法該何
J38nB407_p0227b26║典教？』岩云：『豈不見《彌陀經》云：「水鳥樹林悉皆念佛念
J38nB407_p0227b27║法。」』洞山於此省得。大眾！且道洞山因甚麼便省得？」復
J38nB407_p0227b28║以拂子擊案一下云：「聞麼？大眾！但向者裏得聞，便知
J38nB407_p0227b29║無情說法與有情說法無二無別，便知洞山、雲岩、溈
J38nB407_p0227b30║山、南陽國師紛紛說法，與者壽筵上茶碗、果碟、香爐、
J38nB407_p0227c01║燭臺、兩邊土床、木柱同時說法無二無別，便知山僧
J38nB407_p0227c02║現今在南塔鼓兩片皮，與靈山會上以及四大部洲、
J38nB407_p0227c03║天上、人間同時說法無二無別。」復擊一擊云：「聞麼？聞
J38nB407_p0227c04║麼？聞得底不妨出來證明。」湧光出云：「知恩者少，負恩
J38nB407_p0227c05║者多。」師震聲一喝云：「聞得也是三十棒，聞不得也是
J38nB407_p0227c06║三十棒，還有六十棒，三十棒寄與福州老人，三十棒
J38nB407_p0227c07║山僧不免自領將去。」歸方丈。
J38nB407_p0227c08║端陽，上堂。僧問：「屈子沈江即不問，祗如邇日大地忠
J38nB407_p0227c09║魂如何濟度？」師云：「南無觀世音菩薩。」進云：「爭奈空言
J38nB407_p0227c10║不當喫何？」師舉拂子，云：「者個是空言？不是空言？」進云：
J38nB407_p0227c11║「者個是拂子，畢竟忠魂如何濟度？」師喝一喝，云：「汝不
J38nB407_p0227c12║識忠魂。」乃云：「欲識佛性義，當觀時節因緣。時節若至，
J38nB407_p0227c13║其理自彰。請問諸善知識，喚甚麼作時節？莫道是端
J38nB407_p0227c14║陽時節麼？莫道是上堂說法時節麼？祗如山僧上堂，
J38nB407_p0227c15║大眾便集；山僧下座，大眾便散。每日如此，上來下去，
J38nB407_p0227c16║有甚了期？諸善知識，須知有者個時節始得。者個時
J38nB407_p0227c17║節，不用別尋，是爾諸人各各腳跟下具有；者個時節，
J38nB407_p0227c18║上至諸佛、諸祖，下及地獄、餓鬼、畜生，莫不盡同者個
J38nB407_p0227c19║時節。祗是爾諸人不識者個時節，便都蹉過者個時
J38nB407_p0227c20║節。要識者個時節麼？釋迦登座，文殊白椎云：『諦觀法
J38nB407_p0227c21║王法，法王法如是。』正是者個時節；罔明彈指，女子出
J38nB407_p0227c22║定，正是者個時節；殃屈到產難人家，道：『我從入聖賢
J38nB407_p0227c23║法來，不曾殺人。』正是者個時節；迦葉喚阿難，難應諾，
J38nB407_p0227c24║正是者個時節；乃至馬祖上堂，百丈捲席與再參一
J38nB407_p0227c25║喝，趙州『喫茶去。』『我在青州做一領布衫，重七觔。』雪峰
J38nB407_p0227c26║『望州亭與汝相見了也。』臨濟入門便喝、德山入門便
J38nB407_p0227c27║棒、香嚴上樹、玄沙『三種病人』、睦州『現成公案，放汝三
J38nB407_p0227c28║十棒』、俱胝一指、鳥巢吹布毛、禾山打鼓、歸宗斬蛇、雲
J38nB407_p0227c29║門『乾矢橛』，無不盡是者個時節。據實而論，諸佛、諸祖
J38nB407_p0227c30║一切經、一切論、一切機緣，無不盡是者個時節。祗如
J38nB407_p0228a01║適纔答他道『南無觀世音菩薩』，也只是者個時節。若
J38nB407_p0228a02║識得者個時節，非惟自度，亦能度人。豈特大地忠魂，
J38nB407_p0228a03║從無始劫直至盡未來際，一切有情、無情，無不同時
J38nB407_p0228a04║濟度周畢了也。大眾！還識得者個時節麼？如未識得，
J38nB407_p0228a05║山僧不惜眉毛，重為汝下個註腳。」以拂子書空作【圖】
J38nB407_p0228a06║字云：「五月五日午時書，赤口白舌悉消除。」下座。
J38nB407_p0228a07║
J38nB407_p0228a08║
J38nB407_p0228a09║
J38nB407_p0228a10║
J38nB407_p0228a11║　　　　　　　　　都寺寂亮編
J38nB407_p0228a12║　　　　　　　　　書記今蟻
J38nB407_p0228a13║　　　　　　　　　　　今何錄
J38nB407_p0228a14║
J38nB407_p0228a15║
J38nB407_p0228a16║
J38nB407_p0228a17║
J38nB407_p0228a18║
J38nB407_p0228a19║
J38nB407_p0228a20║千山剩人和尚語錄卷之二（終）