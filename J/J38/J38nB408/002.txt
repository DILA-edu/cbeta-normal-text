J38nB408_p0267a01║海幢阿字無禪師語錄卷下
J38nB408_p0267a02║同門弟樂說今辯重編
J38nB408_p0267a03║小參
J38nB408_p0267a04║四月大盡，師云：「進一步則逼塞虛空，退一步則傾湫
J38nB408_p0267a05║倒嶽，不進不退，鷂子過新羅，信非籠中鳥。具得者箇
J38nB408_p0267a06║氣宇，則天得一而清，地得一而寧，衲僧得一而不虛
J38nB408_p0267a07║度時光。只今流氛孔亟，殺氣憑陵，三閭可弔，競渡無
J38nB408_p0267a08║聲，天地之氣早已溷淆，且道衲僧時光又如何度得？
J38nB408_p0267a09║昔日趙州到一菴主，問云：『有麼？有麼？』主豎起拳，州云：
J38nB408_p0267a10║『能縱能奪，能殺能活。』又到一菴主，問云：『有麼？有麼？』主
J38nB408_p0267a11║亦豎起拳，州云：『水淺不是魚泊處。』趙州一樣問，菴主
J38nB408_p0267a12║一樣答，為甚麼有與有不與？於此識得，方度得時光。
J38nB408_p0267a13║趙州亦云：『諸人卻被時辰使，老僧使得十二時。』大眾！
J38nB408_p0267a14║既在此休夏，當時時提起，使時光即是自己，自己即
J38nB408_p0267a15║是時光。若離了二菴主覓趙州，不識趙州；若離了趙
J38nB408_p0267a16║州覓二菴主，亦不識菴主。且道如何識得？」豎起拂子
J38nB408_p0267a17║云：「縱奪殺活，水淺魚泊。」
J38nB408_p0267a18║六月朢，師云：「海幢有箇死貓兒頭，遇賤則貴、遇貴則
J38nB408_p0267a19║賤，有時拋在糞掃堆裡，顧睬他不及；有時放在曲彔
J38nB408_p0267a20║床上，頓爾光輝。尋常二六時中應事接物，一道平沈，
J38nB408_p0267a21║總無如何若何，佛眼也覷他不得。常怪劉鐵磨去見
J38nB408_p0267a22║溈山，山云：『老牸牛！汝來了也。』劉云：『明日臺山大會齋，
J38nB408_p0267a23║和尚還去麼？』溈放身便臥，劉便出去。鐵磨固是掘地
J38nB408_p0267a24║覓天，溈山亦未免隨人腳跟轉，俱親近者死貓兒頭
J38nB408_p0267a25║不得。雖然，任爾稱奇說特，且道死了、燒了者死貓兒
J38nB408_p0267a26║頭安頓在甚麼處？所謂入水方見長人，眼睛在眉毛
J38nB408_p0267a27║之下，各須看取。」
J38nB408_p0267a28║七月朢，師云：「此事未結夏以前，將謂結夏後有多少
J38nB408_p0267a29║道理？既結夏以後，將謂解夏時有多少道理？及至解
J38nB408_p0267a30║夏，將謂秋末冬初有多少道理？乃至未曾彈指謦欬，
J38nB408_p0267b01║將謂彈指謦欬時有多少道理？殊不知攪長河為酥
J38nB408_p0267b02║酪，變大地作黃金，無聲無朕，一身明月，片舌風雷，無
J38nB408_p0267b03║始以來至於盡未來際，會得不會得？日日如是，時時
J38nB408_p0267b04║如是，此是過量事，須是過量人，不是過量人，難信過
J38nB408_p0267b05║量事。有一種器資卑弱，鎮日與東西兩廊露柱相對，
J38nB408_p0267b06║鎮日與東西兩廊露柱相違背，因而疑佛、疑法，疑自
J38nB408_p0267b07║己、疑他人，疑垢、疑淨，起礙塞心，成下劣慢。不見道：『有
J38nB408_p0267b08║物先天地，無形本寂寥，能為萬象主，不逐四時凋。』船
J38nB408_p0267b09║子和尚終日持綸搦竿，說道：『此處無魚，別下其鉤。』為
J38nB408_p0267b10║甚如此波波挈挈？須知此大事，瑣碎說與你不得。」
J38nB408_p0267b11║八月朢，師云：「衲子日用原有大光明藏，住甚深不動
J38nB408_p0267b12║地，止要你是箇般人始得。古人云：『大智人面前有三
J38nB408_p0267b13║尺暗。』者箇大智是你的光明藏、是你的不動地，爭奈
J38nB408_p0267b14║有三尺暗。所謂俱生煩惱，根本無明。《圓覺》云：『居一切
J38nB408_p0267b15║時不起妄念，於諸妄心亦不息滅，住妄想境不加了
J38nB408_p0267b16║知，於無了知不辨真實。』此雖教乘有宗門消息，居一
J38nB408_p0267b17║切時豈不是光明不動？你若一起妄念，便是三尺暗。
J38nB408_p0267b18║於諸妄心不求息滅，若全體安住，豈不是光明不動？
J38nB408_p0267b19║你若纔欲息滅，便是三尺暗。住妄想境不加了知，咄！
J38nB408_p0267b20║向者裡騎虎頭、踞虎尾、渾金璞玉，豈不是你光明不
J38nB408_p0267b21║動？若纔加了知，當體變卻，便是三尺暗。于無了知不
J38nB408_p0267b22║辨真實，孟八郎慣作者般去就，豈不是你光明不動？
J38nB408_p0267b23║若纔加辨別，當體變卻，便是三尺暗。所以，要居不動
J38nB408_p0267b24║地上便有氣象，稍一動了即令諸魔得其便，諸魔得
J38nB408_p0267b25║其便自淪溺你。何以故？若起生見、死見，便是諸魔得
J38nB408_p0267b26║其便；作有漏因、成有漏業，便是諸魔得其便；長煩惱
J38nB408_p0267b27║山、入憎愛海，便是諸魔得其便；乃至一種超拔之士
J38nB408_p0267b28║做到冰輪光滿、湛海波澄，亦是諸魔得其便。臨濟大
J38nB408_p0267b29║師云：『我有時一喝如金剛王寶劍、有時一喝如踞地
J38nB408_p0267b30║獅子、有時一喝如深竿影艸、有時一喝不作一喝用。』
J38nB408_p0267c01║前三喝若無，後一喝便是諸魔得便；後一喝若無，前
J38nB408_p0267c02║三喝亦是諸魔得便；縱使全體做盡，者四喝亦是諸
J38nB408_p0267c03║魔得便。衲子從粗入細、攝事歸理，不得大總持直捷
J38nB408_p0267c04║頭腦，以此修福而福不成、以此求慧而慧不就，二三
J38nB408_p0267c05║十年忽生退墮，其為魔得其便者在在皆是。大眾！當
J38nB408_p0267c06║下在大光明藏裏、在甚深不動地裏，不用東指西攀。
J38nB408_p0267c07║且道：只今是生耶？死耶？優耶？劣耶？稍眼孔定動，便當
J38nB408_p0267c08║下魔得其便矣。大眾！且道如何？」舉拂子，云：「將此身心
J38nB408_p0267c09║奉塵剎，是則名為答佛祖。」
J38nB408_p0267c10║臘盡，師云：「終是始之母，始是終之子，識得輪轉機，方
J38nB408_p0267c11║會始終理。」豎拂子，云：「大眾！此是終的消息，今年三百
J38nB408_p0267c12║六十日，一切人俱承他恩力撐撐拄拄，就是現前大
J38nB408_p0267c13║小職事亦承他恩力撐撐拄拄，直得龍天送供，海眾
J38nB408_p0267c14║安和，薪欲盡而火傳，到今晚纔露箇終底消息。」又豎
J38nB408_p0267c15║拂子，云：「大眾！此是始底消息，明年三百六十日，一切
J38nB408_p0267c16║人俱承他恩力撐撐拄拄，就是現前大小職事亦承
J38nB408_p0267c17║他恩力撐撐拄拄，又得龍天送供，海眾安和，火未明
J38nB408_p0267c18║而煙起，到今晚已露箇始底消息。且道始終不落，輪
J38nB408_p0267c19║轉不到，還識得海幢長處麼？」良久，云：「龍蛇易辨，衲子
J38nB408_p0267c20║難瞞。」
J38nB408_p0267c21║五月大盡，師云：「以虛無而印真實，則愈虛無；以真實
J38nB408_p0267c22║而印虛無，則愈真實。趙州云：『我為法王，可以建立，可
J38nB408_p0267c23║以掃蕩。』當其建立時，無一事一念而非虛無，卻無一
J38nB408_p0267c24║事一念而非真實；當其掃蕩時，無一事一念而非真
J38nB408_p0267c25║實，卻無一事一念而非虛無。所以道：『亦無人，亦無佛，
J38nB408_p0267c26║大千沙界海中漚，一切聖賢如電拂。』須知此事不可
J38nB408_p0267c27║以智知，不可以識識。既不可以智知，不可以識識，為
J38nB408_p0267c28║甚麼又道麻三斤？」良久，云：「踏破崑崙原是鐵，艸鞋終
J38nB408_p0267c29║不借人看。」
J38nB408_p0267c30║七月朢，師云：「奪寒光於火燄之中，掩冰魄于洪波之
J38nB408_p0268a01║際，任是技似猿公、智如鶖子，到結角羅紋處，智技無
J38nB408_p0268a02║所施。華嚴老洞云：『佛法在日用處、行住坐臥處、迎賓
J38nB408_p0268a03║送客處、屙屎撒尿處，纔舉心動念便不是了也。』恁麼
J38nB408_p0268a04║會去，猶落在智技上，直饒嚴陽道：『一物不將來，猶較
J38nB408_p0268a05║些子。』」良久，云：「無事歸堂好。」
J38nB408_p0268a06║七月大盡。師云：「有一人向象王鼻孔上細析鄰虛塵，
J38nB408_p0268a07║直與泰岱相為高廣，此人點即不到；有一人向文鱗
J38nB408_p0268a08║龍王髻中乾卻千尋碧海，使陸地平沉，此人到即不
J38nB408_p0268a09║點。諸人知處，良遂總知；良遂知處，諸人不知。亦是市
J38nB408_p0268a10║亂無牙，貴買賤賣，惟有溈山老子云：『老牸牛！汝來了
J38nB408_p0268a11║也。』煞有滋味。」豎拂子，云：「大眾！還見麼？棘猴離地翻筋
J38nB408_p0268a12║斗，木馬銜韁弄碧蹄，大好境界，不妨參取。」
J38nB408_p0268a13║臘盡，師云：「雪中獅子火中蟲，冷暖由來事不同，若問
J38nB408_p0268a14║兩般同異意，一齊索笑付春風。今年三百六十日，有
J38nB408_p0268a15║一則公案不曾與大眾說出，莫道三百六十日之長
J38nB408_p0268a16║不曾說出，便使釋迦老子更說四十九年亦說不出，
J38nB408_p0268a17║乃至西天二十八箇老古錐、東土五箇脫空謾語漢
J38nB408_p0268a18║亦說不出，嗣後則設雲門餅、點趙州茶、禾山打鼓、雪
J38nB408_p0268a19║峰輥毬、洞山三墮、臨濟四料揀俱說不出。既是盡卻
J38nB408_p0268a20║先聖先賢心思伎倆俱說不出，便欲將此三百六十
J38nB408_p0268a21║日住持之苦與大眾說出，大眾又不在苦中；欲將法
J38nB408_p0268a22║喜禪悅之樂與大眾說出，大眾又不在樂裏；乃至處
J38nB408_p0268a23║魔佛之關頭、顛倒經權要與大眾說出，又恐大眾于
J38nB408_p0268a24║魔佛之境大似矮子觀場。既總不可說，將甚麼作新
J38nB408_p0268a25║年佛法？將甚麼作舊年佛法？既無新舊，不若還他家
J38nB408_p0268a26║國興盛、野老安恬，以接將來無邊之禎祥、以繩已往
J38nB408_p0268a27║積多之吉慶，用為資糧、用作道種。」豎拂子，云：「大眾還
J38nB408_p0268a28║見麼？缽底癡龍吞曉魄，肝腸明白到新年。」
J38nB408_p0268a29║師誕日，云：「寸有所長，尺有所短，有生有死，為物所轉，
J38nB408_p0268a30║超生越死，魑魅魍魎，釋迦糊塗，彌勒鹵莽，惟有東海
J38nB408_p0268b01║文鱗龍王受用四大海水，不增不減，於其中間建立
J38nB408_p0268b02║八萬四千由旬水晶宮殿，長髭撐撐拄拄，與水力了
J38nB408_p0268b03║不相到。且道是甚麼境界？」良久，云：「希夷作夢華山下，
J38nB408_p0268b04║老子騎牛未出關。」
J38nB408_p0268b05║臘八，師云：「奇哉！一切眾生具有如來福德智相，但以
J38nB408_p0268b06║妄想執著而不證得。若止慇懃讚歎，且覺口門太窄；
J38nB408_p0268b07║若欲鋪張揚溢，又不能踵事增華。有一波斯三箇耳，
J38nB408_p0268b08║說道麒麟生象子，殷勤遍告大唐人，箇箇聞之笑不
J38nB408_p0268b09║止。跛鱉忽然遇盲龜，跳上龍門變雙鯉，扶桑東畔耀
J38nB408_p0268b10║日輪，萬點黃金尺有咫。」豎拂子，云：「舉頭看見大星光，
J38nB408_p0268b11║未必當年有如此。擲拂子。」
J38nB408_p0268b12║二月盡，師云：「迎春不覺送春歸，花落江皋鳥亂啼，慚
J38nB408_p0268b13║愧道人忙不徹，禪心如絮亂沾泥。趙州婆子驀直去，
J38nB408_p0268b14║南泉老人算東西。既是南泉老人算東西，且道作麼
J38nB408_p0268b15║生相救？莫是隨分納些些麼？撲破三平手中鏡，清光
J38nB408_p0268b16║不更數青藜。」
J38nB408_p0268b17║三月盡，師云：「潘閬倒騎驢，睦州翻𨍏轢，識者縛龜毛，
J38nB408_p0268b18║不識捉兔角。昨夜夢出坡，牽木上經閣。」豎拂子云：「大
J38nB408_p0268b19║眾！且道是夢非夢？文殊已罷參，善財猶未學。」
J38nB408_p0268b20║七月朢，師云：「趙州祖師云：『我為法王，於法自在。』拄杖
J38nB408_p0268b21║子要東不得東、要西不得西，有甚麼自在？寒時寒煞
J38nB408_p0268b22║闍黎、熱時熱煞闍黎，有甚麼自在？扇子𨁝跳上三十
J38nB408_p0268b23║三天，觸著帝釋鼻孔，不可謂之法；有時教伊揚眉瞬
J38nB408_p0268b24║目、有時不教伊揚眉瞬目，不可謂之法；佛法在日用
J38nB408_p0268b25║處、在行住坐臥處，纔舉心動念又不是了，不可謂之
J38nB408_p0268b26║法。既總非法，又不得自在，把甚麼作解夏坐歲之功？
J38nB408_p0268b27║海天雲樹插天門，鳥語鶯聲日夜繁，借問其中端底
J38nB408_p0268b28║意，鯰魚尾上跳猢猻。」
J38nB408_p0268b29║九月朢，師云：「將欲金沙太揀，殊慚覺照之功，就使鋀
J38nB408_p0268b30║玉同登，猶乖匠心之妙。投白日之露柱，冒午夜之膠
J38nB408_p0268c01║盤，不惟撞頭磕額，且令滯殼迷封。去此二途，當清秋
J38nB408_p0268c02║常暇，不妨出力者出力；其或未然，休向夢中踏翻鞦
J38nB408_p0268c03║韆影。」
J38nB408_p0268c04║元旦，師云：「琉璃月照敝江濱，廿載春朝又好春，五色
J38nB408_p0268c05║鳳凰棲寶樹，三千獅子吼雷門。拄杖子依前𨁝跳，竹
J38nB408_p0268c06║篦子把斷要津，智者見之謂之智，仁者見之謂之仁。
J38nB408_p0268c07║雲門餅不用添水和麵，趙州茶更須汎雪燒薪，文殊
J38nB408_p0268c08║撞著普賢士，歡喜相逢亦賀新。何以故？有條攀條，無
J38nB408_p0268c09║條攀例。」
J38nB408_p0268c10║茶話
J38nB408_p0268c11║除夕請茶話。師云：「諸兄弟！臘月三十又到，一年中箇
J38nB408_p0268c12║事作麼生商量？世尊拈花、達磨面壁、狗子無佛性、麻
J38nB408_p0268c13║三斤、乾屎橛，還曾透得麼？今夜到處燈燭輝煌，盤食
J38nB408_p0268c14║缽飲，獨此處門如死灰，年亦如是、月亦如是，兄弟們
J38nB408_p0268c15║聚頭在遮裏，只說道：『要修行，不在四事。』者話大似持
J38nB408_p0268c16║缽不得，詐道不饑。豈有愛貧？但聽之緣耳。秖如箇事
J38nB408_p0268c17║是你腳根下具足，不須聽緣，豈宜等待？不見五祖演
J38nB408_p0268c18║禪師在白雲答靈源和尚云：『一年諸莊顆粒不收，不
J38nB408_p0268c19║以為憂，可憂者一堂數百衲子無一箇透狗子無佛
J38nB408_p0268c20║性話，恐佛法將滅耳。』故知雖無四事，未是我們可憂
J38nB408_p0268c21║處。諸兄弟！我尋常入室并不曾教你參話頭，秖教在
J38nB408_p0268c22║事物上從朝至暮許多相續，就中看出箇不相續底，
J38nB408_p0268c23║便是你本來面目。若看得出，世尊拈花也瞞你不得、
J38nB408_p0268c24║達磨面壁也瞞你不得、狗子無佛性、麻三斤、乾屎橛
J38nB408_p0268c25║都瞞你不得，一一都是你註腳，故不必參話頭。若必
J38nB408_p0268c26║要參，恰似抱橋柱洗澡，胸次中平白地又生起一座
J38nB408_p0268c27║須彌。你但體認中莫用意卜度者箇是、那箇不是，如
J38nB408_p0268c28║失物人一般，止存箇得回之心，久久在事物上忽然
J38nB408_p0268c29║得心意識斷絕，便是好消息。若卜度得來，縱好亦無
J38nB408_p0268c30║用處。諸兄弟！古人說箇悟字已是多底，沒奈何為未
J38nB408_p0269a01║悟者說，何況你還在裏許計較如何若何。大慧禪師
J38nB408_p0269a02║云：『如今聰明伶利人不得悟，病在何處？卻為心意識
J38nB408_p0269a03║先行，被心意識障卻自己光明，塞卻路頭，進步不得。』
J38nB408_p0269a04║諸兄弟！者卜度底就是心意識，那不相續底總成相
J38nB408_p0269a05║續去也。故此話頭參也有病，不參也有病。為師家者
J38nB408_p0269a06║要與學人解拈去縛，須具大方便；為學人者要了者
J38nB408_p0269a07║一件事，把無始時來習氣虛偽不實底心拋得乾乾
J38nB408_p0269a08║淨淨，者回纔好聽話，不私做主宰；為師家者若無大
J38nB408_p0269a09║方便，縱有醍醐上味亦成毒藥；為學人者虛偽心不
J38nB408_p0269a10║淨盡，縱得醍醐上味亦成毒藥。教中有兩句說道：『非
J38nB408_p0269a11║生因之所生，乃了因之所了。』如今一棒一喝下驀地
J38nB408_p0269a12║打翻，當下絕卻知見，者一棒喝便是你底了因；若眼
J38nB408_p0269a13║孔定動，者一棒喝反是你底生因。當時臨濟大師問
J38nB408_p0269a14║黃檗：『如何是佛法底底大意？』被黃檗劈頭便打，三度
J38nB408_p0269a15║問三度打，他不能了，生起知見，問大愚云：『未知有過
J38nB408_p0269a16║無過？』大愚是箇心直口快，云：『黃檗老婆為你困徹了
J38nB408_p0269a17║也。』他纔聞者一句，便驀地了卻種種知見，漏出真消
J38nB408_p0269a18║息，云：『原來黃檗佛法無多子。』可知黃檗、大愚是箇大
J38nB408_p0269a19║方便。若他當時偷心不曾剿絕，聞大愚恁麼說，又將
J38nB408_p0269a20║黃檗三度棒作平寔商量、作無事商量、作現成商量、
J38nB408_p0269a21║作擊石火閃電光商量、作見聞覺知商量，成得箇什
J38nB408_p0269a22║麼？他祇輕輕說箇『無多子』三字，者裏真是聞熏般惹，
J38nB408_p0269a23║非大伶利安能了得？又五洩參石頭，云：『一言相契即
J38nB408_p0269a24║住，不契即去。』頭默坐，他便去。諸兄弟！五洩好似箇打
J38nB408_p0269a25║家劫舍，一氣力跳進來，秖想得許多，到暗著一箭，止
J38nB408_p0269a26║不曾斷氣。頭喚云：『五洩！』洩回頭。頭云：『從生至死祇是
J38nB408_p0269a27║者箇，回頭轉腦做甚麼？』好主人！更與一刀弄箇乾淨。
J38nB408_p0269a28║尋常商量只道五洩在者兩句下了，好沒交涉。又如
J38nB408_p0269a29║洞山參雲門，問云：『近離甚處？』曰：『查度。』曰：『夏在甚處？』曰：
J38nB408_p0269a30║『湖南報慈。』曰：『幾時離彼？』曰：『八月二十五。』門云：『放你三
J38nB408_p0269b01║頓棒。』雲門大師雖將本色行貨與人，其自處卻是箇
J38nB408_p0269b02║文殊、普賢大人境界。如今衲僧家虛偽心不淨盡，聞
J38nB408_p0269b03║雲門恁麼說，不難踢倒禪床，或繞三匝、或拂袖便行，
J38nB408_p0269b04║或答云：『和尚好棒，祇是沒受主。』或云：『須是和尚始得。』
J38nB408_p0269b05║或云：『某甲亦放和尚三頓。』者等臭氣放千萬百箇有
J38nB408_p0269b06║甚麼限？洞山當時卻老實，一時理會不得，自言：『我實
J38nB408_p0269b07║從查渡來，有甚麼放我三頓棒？』明日去請問云：『昨蒙
J38nB408_p0269b08║和尚放某甲三頓棒，過在甚麼處？』門云：『飯袋子。江西、
J38nB408_p0269b09║湖南便恁麼去。』他始大悟。你道者裏有什麼道理？有
J38nB408_p0269b10║甚麼會處？稍動一下，便千里萬里。所以平日常說一
J38nB408_p0269b11║部《五燈會元》，古今老和尚說話可尊重者，為他將你
J38nB408_p0269b12║腳跟下立底盡數與你鏟卻，教你自生自死。如黃龍
J38nB408_p0269b13║南和尚常問學者：『我手何似佛手？我腳何似驢腳？如
J38nB408_p0269b14║何是你生緣？』天下叫做三關語。他有箇法嗣香城顒
J38nB408_p0269b15║和尚頌云：『黃龍三關語，今日為君舉；為君舉貓兒，偏
J38nB408_p0269b16║解捉老鼠。』香城恁麼會，儘不謬為黃龍弟子。有箇廣
J38nB408_p0269b17║鑒英看見云：『好則好，恐學者當無事會去。』可謂眼光
J38nB408_p0269b18║爍破個中一毛頭藥病，古人卻替你翻盡；你若不會，
J38nB408_p0269b19║自是你根性魯鈍，與他無干。諸兄弟！無事甲易得躲
J38nB408_p0269b20║根，最是學者大病。洞山雖會雲門者句，當時并沒說
J38nB408_p0269b21║話，知他又如何會？他又云：『我向後沒人煙處住箇艸
J38nB408_p0269b22║菴，不蓄一粒米、不種一莖菜，接待十方往來，盡數與
J38nB408_p0269b23║他抽卻釘、拔卻楔，拈卻炙脂帽子、脫卻鶻臭布衫，教
J38nB408_p0269b24║他灑灑地做箇衲僧，豈不俊哉？』使他當時有箇會處，
J38nB408_p0269b25║如何說得者話？若謂他總沒會處，亦如何說得者話？
J38nB408_p0269b26║信得者些子及，真真是難。若不得大方便師家、不得
J38nB408_p0269b27║大老實學人，安得尚有商量處？如今三乘十二分豈
J38nB408_p0269b28║不說盡？只是無悟底消息。就如《華嚴》一經是箇通宗
J38nB408_p0269b29║之典，〈十地品〉中所講總、別、同、異、成、壞六相，一字中六
J38nB408_p0269b30║義互為主伴，如人一身具足各相，頭身手足、眼耳鼻
J38nB408_p0269c01║舌同是一身一四大，是總相；其用各別，是別相；其用
J38nB408_p0269c02║雖別，又同是一空無性，是同相；雖是同一空無性，頭
J38nB408_p0269c03║身手足、眼耳鼻舌寔殊其用，是異相；頭身手足、眼耳
J38nB408_p0269c04║鼻舌共成一身，是成相；者六件俱是隨無作緣、無有
J38nB408_p0269c05║自性、無體無相、無生無滅、無成無壞，以總無故，是壞
J38nB408_p0269c06║相。六義中又具十玄門義：一、同時具足相應門，二、廣
J38nB408_p0269c07║狹自在無礙門，三、一多相容不同門，四、諸法相即自
J38nB408_p0269c08║在門，五、隱顯秘密俱成門，六、微細相容安立門，七、因
J38nB408_p0269c09║陀羅網境界門，八、托事表法生解門，九、十世圓融異
J38nB408_p0269c10║成門，十、主伴圓明具德門。此十門，事法界、理法界、事
J38nB408_p0269c11║理法界、事無礙法界、理無礙法界、事理無礙法界、事
J38nB408_p0269c12║事無礙法界，如天帝網重重攝入，纖悉融透，極玄極
J38nB408_p0269c13║妙，只是還不許朢著者一著子。如今忽有箇出來問：
J38nB408_p0269c14║『如何是者一著子？』教兄弟答句，應時合節，以為送舊
J38nB408_p0269c15║迎新，又如何答他？」良久，云：「今夜大盡是三十，一年夢
J38nB408_p0269c16║事又去訖，借婆帔子拜婆年，靴裏動指無出入。為甚
J38nB408_p0269c17║無出入？不見道：『能為萬象主，不逐四時凋。』」
J38nB408_p0269c18║除夕請茶話。師云：「諸兄弟！流光迅速，一歲之中何所
J38nB408_p0269c19║不有？生者自生，死者自死。出家人見得生死事大，從
J38nB408_p0269c20║生死上發心，始能拚卻身心，捍勞忍苦；若不從生死
J38nB408_p0269c21║上發心，決在者裏立腳不得。且作麼生喚做生死事
J38nB408_p0269c22║大？如今人都是伶俐底，教他讀書，則九經、十七史都
J38nB408_p0269c23║讀得精透；教他學諸伎術，則百工、伎藝亦都學得精
J38nB408_p0269c24║透。就如出家人要去閒靜、去偷安身心，百般思惟、百
J38nB408_p0269c25║般計較，不須人教都自曉了，祇是教他識得生死去
J38nB408_p0269c26║來處，便似前日來底暹羅國人聽廣東談，不知說箇
J38nB408_p0269c27║甚麼，真箇是難。諸兄弟！者一件事不在深遠，祇要你
J38nB408_p0269c28║辦得肯心。若辦得肯心，取條燈心艸擔了須彌山，走
J38nB408_p0269c29║到非非想天，有甚麼難？當時二祖神光大師據講席
J38nB408_p0269c30║有年，感得釋梵獻花，後來聞達磨大師在少林寺，便
J38nB408_p0270a01║去參謁，乃至雪沒其腰。諸兄弟！者箇是二祖頭一箇
J38nB408_p0270a02║肯心底去處，立了三七日，達磨大師罵他輕慢，他便
J38nB408_p0270a03║潛取利刀截下左臂，置達磨前。諸兄弟！者箇又是二
J38nB408_p0270a04║祖頭一箇肯心底去處，如今人只疑者件事有甚麼
J38nB408_p0270a05║傳授，殊不知不然。你若肯得一分，便悟得一分；肯到
J38nB408_p0270a06║十二分，便悟到十二分。二祖大師有了者兩肯，更不
J38nB408_p0270a07║須等到與達磨眉毛廝結時，便如韓信破釜沉舟，已
J38nB408_p0270a08║有全勝底消息。你看他曰：『諸佛法印，可得聞乎？』達磨
J38nB408_p0270a09║曰：『諸佛法印，不從人得。』達磨雖是平買平賣，然已知
J38nB408_p0270a10║者箇漢子不是忉怛得底了。所以二祖是箇肯了底
J38nB408_p0270a11║人，就知轉變，更不向外求曰：『我心未寧，乞師與安。』若
J38nB408_p0270a12║是箇偷心重底，聞前一句，早已落了坑坎，還問得出
J38nB408_p0270a13║者句來麼？達磨大師亦更不向佢說奇特話，亦不行
J38nB408_p0270a14║棒，亦不施喝，祇答曰：『將心來，與你安。』完完全全成就
J38nB408_p0270a15║他一箇千肯萬肯底心，他便說：『覓心了不可得。』曰：『我
J38nB408_p0270a16║與汝安心竟。』佢便諦信無餘，深得骨髓。諸兄弟！肯字
J38nB408_p0270a17║是當人解脫之場，是當人休歇之地，祇是於中容一
J38nB408_p0270a18║毫知見不得。舉起便會是知見，平常會是知見，奇特
J38nB408_p0270a19║會是知見，玄妙會是知見。所以道：醍醐毒藥，一道而
J38nB408_p0270a20║行。你若定動一下，便全副是建立不肯，黑風吹船，墮
J38nB408_p0270a21║羅剎鬼國去了。又盤山寶積禪師一日立在市上，見
J38nB408_p0270a22║買肉人對屠戶說云：『精底切一塊來。』屠放刀又手曰：
J38nB408_p0270a23║『長官！那一塊不是精底？』佢便大悟。諸兄弟！你道在甚
J38nB408_p0270a24║麼處悟？莫是在那一塊不是精底上悟麼？好沒交涉。
J38nB408_p0270a25║偷心重底專去替人七穿八鑿，說道：『者那一塊不是
J38nB408_p0270a26║精底，道理何等現成？青青翠竹，盡是真如；鬱鬱黃花，
J38nB408_p0270a27║無非般若。』如此見解，十隻拈起有五雙。你要知盤山
J38nB408_p0270a28║麼？佢在未聞者一句前，心上已肯了又肯，肯心堅固，
J38nB408_p0270a29║到此不覺屐折，所謂時節既至，其理自彰耳。不能奉
J38nB408_p0270a30║父，不能獻君，此之謂也。今無往年在各處行腳，長連
J38nB408_p0270b01║單上聽人說禪，就似舖上蒸鬆糕底，有箇印印定。第
J38nB408_p0270b02║一要在拈椎豎拂處會，會了要放下，喚做踏到化城，
J38nB408_p0270b03║踢翻寶所。者回便一任到處亂撞，喚作悟了同未悟。
J38nB408_p0270b04║替人說法，便說出一段頭巾說話，真亦說佢不得，假
J38nB408_p0270b05║亦說佢不得，好亦說佢不得，醜亦說佢不得，到尾引
J38nB408_p0270b06║兩句，似詩非詩，湊花湊錦，蓋住以為出脫。若聞見人
J38nB408_p0270b07║說平實語，便又叫做落艸盤桓，不是機鋒相見，引得
J38nB408_p0270b08║一干禪和子，一個個似吃了蒙汗藥一般，纔惹著他，
J38nB408_p0270b09║便東喝西喝、動手動腳，總不知是甚麼指謂，真令人
J38nB408_p0270b10║慨歎。諸兄弟！你要知宗師門下馳鋒走電，棒喝交加
J38nB408_p0270b11║底意麼？不過讚成人一箇肯心而已，豈是釘裝搖艣？
J38nB408_p0270b12║佢善說底人，道火幾時燒口？《楞嚴》有箇波斯匿王，認
J38nB408_p0270b13║斷滅為涅槃，世尊在佢變滅中，替佢指出箇不變滅
J38nB408_p0270b14║性，教佢自肯自證。佛言：『大王！今復問汝，汝今肉身，為
J38nB408_p0270b15║同金剛，常住不朽？為復變滅？』王曰：『我今此身，終從變
J38nB408_p0270b16║滅。』佛言：『汝未曾滅，云何知滅？』曰：『我此無常之身，雖未
J38nB408_p0270b17║曾滅，我觀現前，念念不停、新新不住，如火成灰，漸漸
J38nB408_p0270b18║銷殞，殞亡不息，決知此身，當從滅盡。』又曰：『我昔孺孩，
J38nB408_p0270b19║膚腠潤澤，年既長成，血氣充滿，如今頹齡，逼於衰暮，
J38nB408_p0270b20║顏色枯悴，精神昏昧，髮白面皺，殆將不久。』又曰：『變化
J38nB408_p0270b21║密移，我誠不覺，寒暑遷流，漸至於此。』又曰：『其間流易，
J38nB408_p0270b22║且限十年，若復令我微細思惟，其變寧為一紀二紀？
J38nB408_p0270b23║豈為年變，兼又月化？何直月化，且又日遷？沉思諦觀，
J38nB408_p0270b24║剎那剎那，念念之間，不得停住，故知此身，終從變滅。』
J38nB408_p0270b25║諸兄弟！波斯匿王信得變滅，如此確當，如此明白。適
J38nB408_p0270b26║來道在生死上發心，正要學他如此信得死，及信到
J38nB408_p0270b27║如此，則念念灰冷，無有餘想，便是全身裏許所少者，
J38nB408_p0270b28║只不曾如盤山聽見那一塊不是精底，此一時肯心
J38nB408_p0270b29║而已。故佛又指他：『汝見變化遷改不停，悟知汝滅，亦
J38nB408_p0270b30║想滅時遷改，知汝身中有不滅耶？』答曰：『不知。』佛曰：『吾
J38nB408_p0270c01║今示汝不生滅性。大王！汝年幾歲，見恒河水？』答曰：『我
J38nB408_p0270c02║生三歲，慈母攜我謁耆婆天，經過此流，爾時即知是
J38nB408_p0270c03║恒河水。』佛言：『如汝所說，二十之年衰於十歲，乃至如
J38nB408_p0270c04║今六十有二，日月歲時念念變遷，則汝三歲觀此河
J38nB408_p0270c05║時，至年十三其水云何？』答曰：『與三歲時宛然無異，乃
J38nB408_p0270c06║至如今六十有二亦無有異。』」驀豎拄杖云：「者箇無異
J38nB408_p0270c07║底，波斯匿王信得及，現前大眾亦信得及，拄杖子亦
J38nB408_p0270c08║信得及，為甚麼不肯？大須著精彩始得。佛又言：『汝今
J38nB408_p0270c09║自傷髮白面皺，汝面必定皺于童年，則汝今時觀此
J38nB408_p0270c10║恒河，與昔童時觀河之見有童髦不？』答曰：『不也。世尊！』
J38nB408_p0270c11║佛言：『汝面雖皺，而此見精性未曾皺。』」復豎拄杖云：「黃
J38nB408_p0270c12║面老子沒意味，者裏切不許認著。又曰：『皺者為變，不
J38nB408_p0270c13║皺非變，變者受滅，彼不變者原無生滅，云何於中受
J38nB408_p0270c14║汝生死？』」復豎拄杖云：「者裏切不許認著。你若認著，則
J38nB408_p0270c15║全肯全不肯，全是全不是。《涅槃》有云：『非色法者，是心
J38nB408_p0270c16║心數法，名為無常。何以故？性是攀緣相應分別故。』者
J38nB408_p0270c17║裏大有淆訛，好多分疏不下。古人云：『記得當初畫模，
J38nB408_p0270c18║則幾翻紅又幾翻黑。』亦是者些子分疏不下。三登投
J38nB408_p0270c19║子，九上洞山，亦是者些子分疏不下。坐破七箇蒲團，
J38nB408_p0270c20║參了七十二員善知識，亦是者些子分疏不下。諸兄
J38nB408_p0270c21║弟！還有分疏得下者麼？」良久云：「如無，待你辦得肯心，
J38nB408_p0270c22║明年與你了此葛藤。」
J38nB408_p0270c23║頌古
J38nB408_p0270c24║世尊在靈山會上，拈起一枝花，以青蓮目普視
J38nB408_p0270c25║大眾百萬賢聖，惟迦葉破顏微笑。世尊乃曰：「吾
J38nB408_p0270c26║有正法眼藏，涅槃妙心，實相無相，微妙解脫法
J38nB408_p0270c27║門，付囑摩訶迦葉。」
J38nB408_p0270c28║眼底無沙看愈真，恐君不是箇中人，效顰微笑知多
J38nB408_p0270c29║少，身在東吳意在秦。
J38nB408_p0270c30║傅大士一日被衲、頂冠、靸履，朝見梁武帝。帝問：
J38nB408_p0271a01║「是僧耶？」士以手指冠。帝云：「是道耶？」士以手指靸
J38nB408_p0271a02║履。帝云：「是俗耶？」士以手指衲衣。
J38nB408_p0271a03║雙林大士愛風流，敗盡家私不轉頭，恃有錦鑭雞足
J38nB408_p0271a04║在，當來成佛定無憂。
J38nB408_p0271a05║居一切時不起妄念，於諸妄心亦不息滅，住妄
J38nB408_p0271a06║想境不加了知，於無了知不辨真實。
J38nB408_p0271a07║雲鬢蛾眉意已慵，移身幾度出花叢，有時閒立碧桃
J38nB408_p0271a08║下，也是無心點額紅。
J38nB408_p0271a09║《金剛經》云：「若為人輕賤，是人先世罪業應墮惡
J38nB408_p0271a10║道。以今世人輕賤故，先世罪業則為消滅，當得
J38nB408_p0271a11║阿耨多羅三藐三菩提。」
J38nB408_p0271a12║反手撥開榾柮火，凝眸吹散鑊頭煙，雲中白鶴嚶嚶
J38nB408_p0271a13║叫，癩狗何曾願上天。
J38nB408_p0271a14║迦葉因阿難問：「世尊傳金襴外，別傳何物？」迦葉
J38nB408_p0271a15║召阿難，阿難應諾。迦葉曰：「倒卻門前剎竿著。」
J38nB408_p0271a16║靈山笑後何為驗？倒卻門前舊剎竿，從此虛聲遍寥
J38nB408_p0271a17║廓，一枝蘆荻大江寒。
J38nB408_p0271a18║殃屈摩羅因持缽入城，至一長者家，值其婦產
J38nB408_p0271a19║難，長者云：「瞿曇弟子，汝為至聖，當有何法，能免
J38nB408_p0271a20║產難？」殃屈曰：「我乍入道，未知此法，問佛卻來相
J38nB408_p0271a21║報。」遽返白佛，佛告曰：「汝速去說：『我自從聖賢法
J38nB408_p0271a22║來，未曾殺生。』」殃屈往告，其婦聞之，當時分娩，母
J38nB408_p0271a23║子平安。
J38nB408_p0271a24║千年故紙亦尋常，鬼魅之家偏著忙，持向隴頭燒卻
J38nB408_p0271a25║也，為君傳語到閻王。
J38nB408_p0271a26║六祖隱於懷集四會之間，屆南海，遇印宗法師
J38nB408_p0271a27║於法性寺。夜風颺剎幡，聞二僧論，一云幡動，一
J38nB408_p0271a28║云風動。祖曰：「可容流俗輒預高論否？直以風幡
J38nB408_p0271a29║非動，動自心耳。」宗聞語，悚然異之。
J38nB408_p0271a30║掩映湖山第一機，尋常不使水雲知，多君意氣勞相
J38nB408_p0271b01║委，不及披襟潦倒時。
J38nB408_p0271b02║國師一日喚侍者，者應諾。如是三召，皆應諾。師
J38nB408_p0271b03║曰：「將謂吾孤負汝，卻是汝孤負吾。」
J38nB408_p0271b04║倒騎獅子仰騎牛，撞著瞎驢喚不休。喚不休，難把金
J38nB408_p0271b05║櫻當石榴。
J38nB408_p0271b06║清原因僧問：「如何是佛法大意？」師曰：「廬陵米作
J38nB408_p0271b07║麼價？」
J38nB408_p0271b08║一幅襟長，兩幅襟短，遮蓋不來，見腹露腕。
J38nB408_p0271b09║國師問紫璘供奉：「甚處來？」曰：「城南來。」師曰：「城南
J38nB408_p0271b10║草作何色？」曰：「作黃色。」師乃問童子：「城南草作何
J38nB408_p0271b11║色？」童子曰：「作黃色。」師曰：「祇者童亦可簾前賜紫，
J38nB408_p0271b12║對御談玄。」
J38nB408_p0271b13║魯祖當年有一機，如今珍重國師知，獨憐喚醒惺惺
J38nB408_p0271b14║漢，錯把名言判舊時。
J38nB408_p0271b15║讓和尚因僧問：「如鏡鑄像，像成後，鏡向甚麼處
J38nB408_p0271b16║去？」師曰：「如大德為童子時，相貌何在？」曰：「只如像
J38nB408_p0271b17║成後，為什麼不鑒照？」曰：「雖不鑒照，謾他一點不
J38nB408_p0271b18║得」。
J38nB408_p0271b19║家臨西塞從軍苦，移向柴桑傍酒民，半截寶刀無用
J38nB408_p0271b20║處，時攜山上斫枯薪。
J38nB408_p0271b21║清原因石頭問：「和尚出嶺多少時？」師曰：「我卻不
J38nB408_p0271b22║知汝早晚離曹谿。」曰：「希遷不從曹谿來。」師曰：「我
J38nB408_p0271b23║亦知汝去處也。」曰：「和尚幸是大人，莫造次。」
J38nB408_p0271b24║到處行藏到處聞，腳跟泥水衲頭雲，莫愁前路無知
J38nB408_p0271b25║己，天下何人不識君。
J38nB408_p0271b26║清原問石頭：「汝什麼處來？」曰：「曹谿。」師乃舉拂子
J38nB408_p0271b27║曰：「曹谿還有者箇麼？」曰：「非但曹谿，西天亦無。」師
J38nB408_p0271b28║曰：「子莫曾到西天麼？」曰：「若到則有也。」師曰：「未在，
J38nB408_p0271b29║更道。」曰：「和尚也須道取一半，莫全靠學人。」師曰：
J38nB408_p0271b30║「不辭向汝道，恐已後無人承當。」
J38nB408_p0271c01║太平人唱太平歌，車笠相逢話不訛，記得昔年出塞
J38nB408_p0271c02║日，亦曾鞭馬過滹沱。
J38nB408_p0271c03║馬祖因僧問：「離四句，絕百非，請師直指西來意。」
J38nB408_p0271c04║祖曰：「我今日勞倦，不能為你說得，問取智藏去。」
J38nB408_p0271c05║僧去問藏，藏云：「何不問和尚？」僧云：「和尚教來問。」
J38nB408_p0271c06║藏云：「我今日頭疼，不能為汝說得，問取海兄。」僧
J38nB408_p0271c07║去問海，海云：「我到者裏卻不會。」僧回舉似馬祖，
J38nB408_p0271c08║祖云：「藏頭白，海頭黑。」
J38nB408_p0271c09║者箇阿師煞認真，十分奔走未曾嗔，蚤知總不向吾
J38nB408_p0271c10║說，何不當初莫問人。
J38nB408_p0271c11║昔有一婆供養一菴主，經二十餘年，嘗令一二
J38nB408_p0271c12║八女子送飯供給侍。一日，令女子抱定，云：「正當
J38nB408_p0271c13║與麼時如何？」菴主曰：「枯木倚寒巖，三冬無煖氣。」
J38nB408_p0271c14║女歸，舉似婆，婆曰：「我二十年只供養得箇俗漢。」
J38nB408_p0271c15║遂趁出，放火燒卻菴。
J38nB408_p0271c16║一隻鴛鴦對畫眉，兩邊刷羽兩邊飛，路旁多少癡樵
J38nB408_p0271c17║牧，望到煙寒尚未歸。
J38nB408_p0271c18║南泉因東西兩堂各爭貓兒，師遇之，白眾曰：「道
J38nB408_p0271c19║得即救取貓兒，道不得即斬卻也。」眾無對，師便
J38nB408_p0271c20║斬之。趙州自外至，師舉前語示之，州乃脫草履
J38nB408_p0271c21║安頭上而出。師曰：「汝適來若在，即救得貓兒也。」
J38nB408_p0271c22║少年鐵印霜臺使，著出君王舊賜袍，極力不能宣帝
J38nB408_p0271c23║德，下官奔走已成勞。
J38nB408_p0271c24║南泉有一僧到菴，師向其僧道：「某甲上山待齋
J38nB408_p0271c25║時，作飯自喫了，送一分來山上。」少時，僧自喫，卻
J38nB408_p0271c26║打破家事，就床臥。師待不來，遂歸。見僧臥，師亦
J38nB408_p0271c27║去臥，僧便起去。師曰：「我前住菴時，有箇伶俐道
J38nB408_p0271c28║者，直至如今不見。」
J38nB408_p0271c29║一籮玉屑一籮沙，雜遝江頭印晚霞，無眼乞兒偏踏
J38nB408_p0271c30║著，笑憑兩樹海棠花。
J38nB408_p0272a01║黃蘗云：「汝等盡是噇酒糟漢，還知大唐國裏無
J38nB408_p0272a02║禪師麼？」時有僧問：「諸方聚眾，為甚麼卻道無禪
J38nB408_p0272a03║師？」師曰：「不道無禪，祇是無師。」
J38nB408_p0272a04║我本御前檢點使，陳橋捉住著黃袍，亦知奄有四天
J38nB408_p0272a05║下，畢竟武陵人是高。
J38nB408_p0272a06║長沙因張拙秀才看《千佛名經》，問師曰：「百千諸
J38nB408_p0272a07║佛，但見其名，未審居何國土？還化物也無？」師曰：
J38nB408_p0272a08║「黃鶴樓崔顥題後，秀才還曾題也未？」曰：「未曾。」師
J38nB408_p0272a09║曰：「得閒題取一篇。」
J38nB408_p0272a10║磁石無情偏轉鐵，轟雷何意獨抽蕉，閒提驢腳休沾
J38nB408_p0272a11║水，縱有愁心也合消。
J38nB408_p0272a12║子湖因僧問：「自古上賢還達真正理否？」師曰：「達。」
J38nB408_p0272a13║僧曰：「真正理作麼生達？」師曰：「霍光當時賣銀城
J38nB408_p0272a14║與單于，契書是什麼人作？」其僧無語。
J38nB408_p0272a15║金谷樓頭博綠珠，𬍽璫一顆藉氍毹，一拋六骰紅方
J38nB408_p0272a16║轉，拍案呼來不是盧。
J38nB408_p0272a17║陸大夫問南泉曰：「肇法師也甚奇怪，解道天地
J38nB408_p0272a18║同根，萬物一體。」泉指庭前牡丹曰：「大夫！時人見
J38nB408_p0272a19║此一株花，如夢相似。」
J38nB408_p0272a20║瞇麻老眼走京津，握手河橋話故人，訴盡肝腸揮涕
J38nB408_p0272a21║盡，聞聲方覺未全真。
J38nB408_p0272a22║陸大夫問南泉：「師姓甚麼？」泉曰：「姓王。」公曰：「還有
J38nB408_p0272a23║眷屬麼？」曰：「四臣不昧。」公曰：「王居何位？」曰：「玉殿苔
J38nB408_p0272a24║生。」公曰：「玉殿苔生時如何？」曰：「不居正位」。
J38nB408_p0272a25║曾上天山獨望時，塞雲漠漠淚離離，如今老大傷肌
J38nB408_p0272a26║骨，憶得南泉王老師。
J38nB408_p0272a27║道吾因石霜問：「百年後有人問極則事，向他道
J38nB408_p0272a28║甚麼？」師喚沙彌，彌應諾。師曰：「添淨瓶水著。」師良
J38nB408_p0272a29║久，卻問霜：「適來問甚麼？」霜擬再舉，師便歸方丈，
J38nB408_p0272a30║霜於此有省。
J38nB408_p0272b01║黑雨沉沉暗御溝，初來乘醉便登樓，金鐘再叩雞人
J38nB408_p0272b02║起，方覺如今是并州。
J38nB408_p0272b03║雲巖因藥山問：「聞汝解弄師子，是否？」師曰：「是。」曰：
J38nB408_p0272b04║「弄得幾出？」師曰：「弄得六出。」曰：「我亦弄得。」師曰：「和
J38nB408_p0272b05║尚弄得幾出？」曰：「我弄得一出。」師曰：「一即六，六即
J38nB408_p0272b06║一。」後到溈山，溈問：「承聞長老在藥山弄師子，是
J38nB408_p0272b07║否？」師曰：「是。」曰：「長弄？有置時？」師曰：「要弄即弄，要置
J38nB408_p0272b08║即置。」曰：「置時，師子在甚麼處？」師曰：「置也，置也。」
J38nB408_p0272b09║白袷桃花粉面郎，黃金結客少年場，十年尚不逢屠
J38nB408_p0272b10║狗，今日為君總斷腸。
J38nB408_p0272b11║趙州因尼問：「如何是密密意？」師以手掐之。尼曰：
J38nB408_p0272b12║「和尚猶有者箇在。」師曰：「卻是汝有者箇在。」
J38nB408_p0272b13║青虯背上走冰輪，斜插重漻出九旻，肉骨凡胎如未
J38nB408_p0272b14║化，回頭相失萬重雲。
J38nB408_p0272b15║趙州上堂：「至道無難，惟嫌揀擇。纔有語言，是揀
J38nB408_p0272b16║擇？是明白？老僧不在明白裏，是汝還護惜也無？」
J38nB408_p0272b17║時有僧問：「既不在明白裏，護惜箇甚麼？」師曰：「我
J38nB408_p0272b18║亦不知。」僧曰：「和尚既不知，為甚麼不在明白裏？」
J38nB408_p0272b19║師曰：「問事即得，禮拜了退。」
J38nB408_p0272b20║八花磚上翻筋斗，六角亭邊唱鷓鴣，年少幾多生事
J38nB408_p0272b21║擾，老來還有此情無。
J38nB408_p0272b22║趙州問僧：「發足甚處？」曰：「雪峰。」師曰：「雪峰有何言
J38nB408_p0272b23║句示人？」曰：「尋常道：『盡十方世界是沙門一隻眼，
J38nB408_p0272b24║你等諸人向甚處屙？』」師曰：「闍黎若回，寄箇鍬子
J38nB408_p0272b25║去。」
J38nB408_p0272b26║裂碎星衣挂道壇，骨飛路渺十洲寒，緱山遇著乘鸞
J38nB408_p0272b27║者，笑獻紅爐一粒丹。
J38nB408_p0272b28║趙州因僧問：「如何是道？」師曰：「牆外底。」曰：「某甲不
J38nB408_p0272b29║問者箇道。」師曰：「你問那箇道？」曰：「大道。」師曰：「大道
J38nB408_p0272b30║透長安。」
J38nB408_p0272c01║滴漏金卮水已乾，從教寂寂夜深寒，銀缸譜盡思君
J38nB408_p0272c02║怨，便好和衣夢塞垣。
J38nB408_p0272c03║南泉在山上刈茅茨，有僧問：「南泉路向什麼處
J38nB408_p0272c04║去？」師拈起鐮子曰：「我者鐮子是三十文錢買。」曰：
J38nB408_p0272c05║「我不問者箇，南泉路向甚麼處去？」師曰：「我用得
J38nB408_p0272c06║最快。」
J38nB408_p0272c07║衡門秋色自淒清，老去關心事事輕，過水自傷笻竹
J38nB408_p0272c08║短，看花先喜石橋平。魚無張翰江東興，藥笑韓康市
J38nB408_p0272c09║上名，多謝故人今過我，廿年難得此逢迎。
J38nB408_p0272c10║趙州因僧問：「初生孩子還具六識也無？」師曰：「急
J38nB408_p0272c11║水上打毬子。」僧卻問投子：「急水上打毬子，意旨
J38nB408_p0272c12║如何？」師曰：「念念不停留。」
J38nB408_p0272c13║葛陂龍起旋天黑，驚殺臨崖擲竹翁，失腳幾隨荒艸
J38nB408_p0272c14║去，歸來猶自怯洪濛。
J38nB408_p0272c15║洞山因僧問：「寒暑到來，如何回避？」師曰：「何不向
J38nB408_p0272c16║無寒暑處去？」曰：「如何是無寒暑處？」師曰：「寒時寒
J38nB408_p0272c17║殺闍黎，熱時熱殺闍黎。」
J38nB408_p0272c18║金人十二鎔成水，打作長劖劃不開，莫學湘江悲宋
J38nB408_p0272c19║玉，英雄還讓負舟才。
J38nB408_p0272c20║陳操尚書一日與僚屬登樓次，見數僧行來。一
J38nB408_p0272c21║官人曰：「來者盡是行腳僧。」公曰：「不是。」曰：「焉知不
J38nB408_p0272c22║是？」公曰：「待來勘過。」須臾僧至，公驀喚：「上座。」僧皆
J38nB408_p0272c23║舉首，公謂諸官曰：「不信道。」
J38nB408_p0272c24║一彎秋藕枕閒亭，夢入長門殿裏行，折得桂枝穿水
J38nB408_p0272c25║月，朦朧失卻手中箏。
J38nB408_p0272c26║投子大同禪師，趙州問：「大死底人卻活時如何？」
J38nB408_p0272c27║師曰：「不許夜行，投明須到。」州曰：「我早猴白，伊更
J38nB408_p0272c28║猴黑。」
J38nB408_p0272c29║巴江望去雲如墨，湘水回看浪似天，兩箇五湖流落
J38nB408_p0272c30║客，共撐一隻畫頭船。
J38nB408_p0273a01║曹山辭洞山，山問曰：「子向甚麼處去？」師曰：「不變
J38nB408_p0273a02║異處去。」山曰：「不變異處豈有去耶？」師曰：「去亦不
J38nB408_p0273a03║變異。」
J38nB408_p0273a04║疋馬蕭蕭出漢陰，黃河捲地又沉沉，寶刀自脫沽村
J38nB408_p0273a05║酒，死盡平生一寸心。
J38nB408_p0273a06║仰山問三聖：「汝名什麼？」聖云：「慧寂。」師曰：「慧寂是
J38nB408_p0273a07║我。」聖曰：「我名慧然。」師呵呵大笑。
J38nB408_p0273a08║燭龍含火照西北，上帝宸帷親收得，擲下閻浮九萬
J38nB408_p0273a09║重，斜光正打波斯額。
J38nB408_p0273a10║寶壽第二世禪師開堂日，三聖為作請主，方陞
J38nB408_p0273a11║座，聖便推出一僧，師便打。聖曰：「恁麼為人，非但
J38nB408_p0273a12║瞎卻者僧眼，瞎卻鎮州一城人眼去在。」師擲下
J38nB408_p0273a13║拄杖，便下座，歸方丈。
J38nB408_p0273a14║難聽急管與悲絲，況是儂心心切時，一掐雲和成兩
J38nB408_p0273a15║斷，此情千古少人知。
J38nB408_p0273a16║雲門因僧問：「如何是一代時教？」師曰：「對一說。」
J38nB408_p0273a17║月上樹梢宿鶴起，風搖屋角臥龍驚，閒時學得孫登
J38nB408_p0273a18║笑，退卻胡城十萬兵。
J38nB408_p0273a19║雲門上堂：「乾坤之內，宇宙之間，中有一寶，祕在
J38nB408_p0273a20║形山。拈燈籠向佛殿裏，將三門來燈籠上，作麼
J38nB408_p0273a21║生？」自代云：「逐物意移。」又曰：「雲起雷興。」
J38nB408_p0273a22║雨濛濛又月朦朦，黃鶯啼在百花叢，斷腸春色今方
J38nB408_p0273a23║信，憶得當年失馬翁。
J38nB408_p0273a24║雲門因僧問：「不是目前機，亦非目前事時如何？」
J38nB408_p0273a25║師曰：「倒一說。」
J38nB408_p0273a26║琉璃甕裏坐波斯，緣髮雙環雪白眉，阿堵之間君莫
J38nB408_p0273a27║點，流星破壁一時飛。
J38nB408_p0273a28║雲門曰：「直得乾坤大地，無纖毫過患，猶是轉句。
J38nB408_p0273a29║不見一色，始是半提。更須知有全提時節。」
J38nB408_p0273a30║昔年漢楚爭心血，兩袒今朝骨已枯，借問留侯真在
J38nB408_p0273b01║否，從仙之事有還無。
J38nB408_p0273b02║雲門拈起餬餅曰：「我只供養兩浙人，不供養向
J38nB408_p0273b03║北人。」眾無語，自代曰：「天寒日短，兩人共一碗。」
J38nB408_p0273b04║春入蒼鷹已化鳩，殺心時復露雙眸，高欄寂寂無人
J38nB408_p0273b05║見，空使雄心逼斗牛。
J38nB408_p0273b06║雲門上堂：「光不透脫，有兩般病：一切處不明，面
J38nB408_p0273b07║前有物，是一；又透得一切法空，隱隱地似有箇
J38nB408_p0273b08║物相似，亦是光不透脫。又法身亦有兩般病：得
J38nB408_p0273b09║到法身，為法執不忘，己見猶存，坐在法身邊，是
J38nB408_p0273b10║一；直饒透得法身去，放過即不可，子細檢點將
J38nB408_p0273b11║來，有甚麼氣息，亦是病。」
J38nB408_p0273b12║少小將奴入教坊，幾多啼笑為人忙，寶釵腳折脂唇
J38nB408_p0273b13║溼，錦被香消子夜長。檀板十年歌舊曲，雲鬟兩月換
J38nB408_p0273b14║新妝，從今拌卻千箱物，嫁與潘郎不怨娘。
J38nB408_p0273b15║洞山因僧問：「如何是佛？」師曰：「麻三斤。」
J38nB408_p0273b16║九還研碎瀉江潯，錦尾餐來變化深，從此頓興千斛
J38nB408_p0273b17║雨，霑人鬚髮盡黃金。
J38nB408_p0273b18║子方上座自長慶來，法眼舉先長慶稜和尚偈
J38nB408_p0273b19║問曰：「作麼生是萬象之中獨露身？」子方舉拂子，
J38nB408_p0273b20║師曰：「恁麼會又爭得？」曰：「和尚尊意如何？」師曰：「喚
J38nB408_p0273b21║甚麼作萬象？」曰：「古人不撥萬象。」師曰：「萬象之中
J38nB408_p0273b22║獨露身，說什麼撥不撥？」子方豁然。
J38nB408_p0273b23║一踏鴻門兩扇開，乾坤入眼亦塵埃，此時西楚渾無
J38nB408_p0273b24║力，善戰何如善用才。
J38nB408_p0273b25║法眼因僧來參次，師以手指簾，尋有二僧齊去
J38nB408_p0273b26║捲簾。師曰：「一得一失。」
J38nB408_p0273b27║黃袍索酒笑微微，胸次誰窺太乙機？一自先生題破
J38nB408_p0273b28║後，酒樓黃鶴不曾歸。
J38nB408_p0273b29║雲頂山德敷禪師，成都帥請就衙陞座，有樂營
J38nB408_p0273b30║將出拜起，回顧下馬臺曰：「一口吸盡西江水即
J38nB408_p0273c01║不問，請師吞卻階前下馬臺。」師展兩手唱曰：「細
J38nB408_p0273c02║抹將來。」營將猛省。
J38nB408_p0273c03║吞卻階前下馬臺，眼如炮火氣如雷，山僧亦有犀文
J38nB408_p0273c04║甲，不是將軍帶得來。
J38nB408_p0273c05║洞山聰因僧問：「既是泗州大聖，為什麼在揚州
J38nB408_p0273c06║出現？」師曰：「君子愛財，取之有道。」
J38nB408_p0273c07║艸間曾見雙蛇鬥，書法歸來便可傳，無事閒持浣東
J38nB408_p0273c08║絹，淋漓為你逼張顛。
J38nB408_p0273c09║慈明冬日牓僧堂此字【圖】，其
J38nB408_p0273c10║下注曰：「若人識得，不離四威儀中。」
J38nB408_p0273c11║神珠一粒明如月，黃帝親沉赤水隈，罔象已曾探得
J38nB408_p0273c12║去，老漁辛苦抱繒來。
J38nB408_p0273c13║溈山見尼劉鐵磨來，師曰：「老牸牛，汝來也。」磨曰：
J38nB408_p0273c14║「來日臺山大會齋，和尚還去麼？」師乃放身作臥
J38nB408_p0273c15║勢，磨便出去。
J38nB408_p0273c16║洗出青山骨格高，耕穿地脈湧波濤，遊人多少顏如
J38nB408_p0273c17║玉，不及朝昏一畫圖。
J38nB408_p0273c18║雲巖同道吾自南泉回藥山，師問山曰：「如何是
J38nB408_p0273c19║異類中行？」山曰：「吾今困倦，且待別時。」師曰：「某甲
J38nB408_p0273c20║特為此事歸。」山曰：「且去。」師便出。吾在方丈外，聞
J38nB408_p0273c21║師不薦，不覺咬得指頭血出，卻下來問師，師曰：
J38nB408_p0273c22║「不為某甲說。」吾便低頭。
J38nB408_p0273c23║運去五絲難續命，時危想切美人心，更誰知此行吟
J38nB408_p0273c24║苦，腳底汨羅深又深。
J38nB408_p0273c25║趙州因僧辭，師曰：「甚處去？」曰：「諸方學佛法去。」師
J38nB408_p0273c26║豎起拂子曰：「有佛處不得住，無佛處急走過。三
J38nB408_p0273c27║千里外，逢人不得錯舉。」曰：「與麼則不去也。」師曰：
J38nB408_p0273c28║「摘楊花，摘楊花。」
J38nB408_p0273c29║[箴/木]篥聲悲古調高，漁陽戍卒臥寒蕪，鄉心夢斷金微
J38nB408_p0273c30║遠，滿地楊花冷去途。
J38nB408_p0274a01║趙州因僧問：「狗子還有佛性也無？」師曰：「無。」曰：「上
J38nB408_p0274a02║至諸佛，下至螻蟻，皆有佛性，狗子為甚麼卻無？」
J38nB408_p0274a03║師曰：「為伊有業識性在。」別又問：「狗子還有佛性
J38nB408_p0274a04║也無？」師曰：「有。」曰：「既有，為什麼入者皮袋裏來？」師
J38nB408_p0274a05║曰：「知而故犯。」
J38nB408_p0274a06║一條銀蒜挂雙鉤，翡翠簾開碧月流，若不解從簾下
J38nB408_p0274a07║死，相思終是恨悠悠。
J38nB408_p0274a08║書問
J38nB408_p0274a09║與丘曙戒太史。云：公以妙年處世，赫奕一切，在人頂
J38nB408_p0274a10║𩕳上，不為富貴羅籠，如含珠老蚌，寒月一來，通身內
J38nB408_p0274a11║朗，自非多生於性地上摩弄，不能致是。此事不離日
J38nB408_p0274a12║用而見，當發念施慮時，熾然具在，為不回顧，顧則直
J38nB408_p0274a13║見其所以念慮者，而不為念慮所雜。念慮有生有滅，
J38nB408_p0274a14║所以念慮者無生滅，從旦至暮，止是如是。信之自久，
J38nB408_p0274a15║體之既深，則隨其念慮並起，萬事當前。如西楚霸王
J38nB408_p0274a16║大破章邯時，我只守其不生滅者，以此出入千百劫
J38nB408_p0274a17║生死之間。又如夜睡匡床，夢遊華胥，境有往來，身無
J38nB408_p0274a18║動寂，可概見也。然聰慧人慣以理解，能硬強有以為
J38nB408_p0274a19║無，自作主張。當其自作主張時，似同於不生滅，請以
J38nB408_p0274a20║微細之智照之。此自主張者，不過後念慮片時謝落，
J38nB408_p0274a21║其與念慮等耳。過是以後，又復懵然。蓋自主張之不
J38nB408_p0274a22║生滅，與所以念慮者之無生滅，又迥然而自別也。願
J38nB408_p0274a23║公勉之。
J38nB408_p0274a24║又云：寄札有云：「近日於此中，頗勃勃欲一味宗門語。」
J38nB408_p0274a25║文人受病，祇怕認理路，一認理路，便信不及。兄不惟
J38nB408_p0274a26║已信，且有咀嚼，此乃宿慧，直是難得。當知性體雖是
J38nB408_p0274a27║吾人具足現成，若非一回韜光斂智，未易於動靜閒
J38nB408_p0274a28║忙中，窺得悄悄地清涼泰然一段氣象。獅子乳以一
J38nB408_p0274a29║切器貯皆漏去，惟貯以玻璃，乃不能漏。吾人之性，豈
J38nB408_p0274a30║離動靜閒忙中？而不善用心者，止是動靜閒忙，若一
J38nB408_p0274b01║回窺得，何曾拋了動靜閒忙而已？大非舊日之動靜
J38nB408_p0274b02║閒忙，則玻璃之器，豈凡器所可及？唐敝門相見後，幸
J38nB408_p0274b03║得答示，又當絡索奉廣，知能擇芻蕘而不厭者也。
J38nB408_p0274b04║與蔣虎臣學士云：玉淵橋上得鸞鳳翱翔者六十日，
J38nB408_p0274b05║知學士道心高曠，肯研究無義味一著子，是趙清獻、
J38nB408_p0274b06║富鄭公、白香山一會，儼然未散，且急流勇退，斬斬於
J38nB408_p0274b07║家緣宦況，所謂如衲子牢籠不住，呼喚不回，此又三
J38nB408_p0274b08║公當讓出一頭地。宗門一著，全須氣宇如王之人，在
J38nB408_p0274b09║日用中平平提撕，於機用巧變，認出性地，為心識所
J38nB408_p0274b10║溷，壁立千仞，一回打翻，如奮身蓬島，手捫日光，與如
J38nB408_p0274b11║如合體。山僧南蠻獦獠，堆堆無所短長，此乃豆腐麵
J38nB408_p0274b12║筋，陳腐之氣，乃聞學士宿慧奇骨，有同氣之求，故便
J38nB408_p0274b13║一納敗缺。
J38nB408_p0274b14║復庾木叔孝廉。云：二偈具見用心，有合於張拙秀才
J38nB408_p0274b15║「卻除煩惱重增病，趨向真如亦是邪」之旨。依此入路，
J38nB408_p0274b16║自無偏頗。然一圓皦日直證菩提，箇中不許有明白
J38nB408_p0274b17║之人、有出頭承當之者。纔自明白，即成心境；纔涉承
J38nB408_p0274b18║當，本體頓變。所以古人云：「道在日用處，在飲茶食飯
J38nB408_p0274b19║處、迎賓送客處，起心動念又不是了也。」可知日用之
J38nB408_p0274b20║間時時現前，賢者多了一箇知字，百姓少了一箇知
J38nB408_p0274b21║字。賢者若勝過百姓，則在乎善於知而善於去知，方
J38nB408_p0274b22║得自自在在作箇清淨人。公年已暮，當極力尋歸宿
J38nB408_p0274b23║之地，但如此用心，力去聖見、力去凡情，以此一知知
J38nB408_p0274b24║其所知，不知別事、不知一切，所謂無用之用也。待至
J38nB408_p0274b25║功深力厚，自然虛靈自現，從生至死無有間隔。措大
J38nB408_p0274b26║家動輒落理路、求義解，皆不知知其所知，故惹起葛
J38nB408_p0274b27║藤。公與山僧宿緣深，或從言語信入，一回咬破酸梅
J38nB408_p0274b28║核，當速還我牙齒。惟詳味之。
J38nB408_p0274b29║與彭雲客明府。云：姚梅長傳諭，要山僧於隨緣薦得、
J38nB408_p0274b30║就體消停二語，更下一註腳相寄。此二語不用說，亦
J38nB408_p0274c01║不可說。何以故？此古人和盤托出底，直寫學人真實
J38nB408_p0274c02║參究，在應緣上得手，則無葛藤纏擾，徑自受用，所謂
J38nB408_p0274c03║相應疾也。若在心意理路上鬥湊取出道理，則終為
J38nB408_p0274c04║心意攪得不寧，此就體去消他，則得力便遲。然日用
J38nB408_p0274c05║應緣處，己與物交，此刻見物而不見己，消息平沉，渾
J38nB408_p0274c06║然穆然，不作聖心、不起凡見，此刻絕玅，忽然打翻，名
J38nB408_p0274c07║為薦得，所謂全體大用。學人每於此不能安住，卻反
J38nB408_p0274c08║起箇知覺，縱見得凡情可厭，急急猛醒，雖得回頭，已
J38nB408_p0274c09║頓非前刻消息平沉時矣。若非此時，即覺得極好，亦
J38nB408_p0274c10║屬就體工夫。所以此事要猛利漢子覷著即行，全身
J38nB408_p0274c11║拶入，纔行過底路，便去掘斷，方為貴耳。此性原是無
J38nB408_p0274c12║作無為，無迷無悟，朝亦如是，暮亦如是，排衙時亦如
J38nB408_p0274c13║是，放衙時亦如是，拈筆判事時亦如是，放身獨坐時
J38nB408_p0274c14║亦如是，所不得如是者，皆是心識變亂。其所以變亂
J38nB408_p0274c15║者，又因離了前刻應物時者一段沒消息，突然而動，
J38nB408_p0274c16║依于所動為所緣緣，故宗門人須別走一路，乃能承
J38nB408_p0274c17║當得者沒消息，承當得起便是隨緣。者箇薦字，亦不
J38nB408_p0274c18║許有力，只是渾渾穆穆，若稍有圭角，則知你又被急
J38nB408_p0274c19║水推船落馬頭，薦他不成，而變亂有餘矣。做者些工
J38nB408_p0274c20║夫，不是新奇，不是淹博，去盡所知，如如自現。大梅云：
J38nB408_p0274c21║「任他非心非佛，我只即心即佛。」皆此旨也。今之瞎禪
J38nB408_p0274c22║狂解，好說漆桶裏話，不知古人立言意，人打亦打，人
J38nB408_p0274c23║喝亦喝，到處幾句機鋒，觸著惡發，毒氣蒸人，此乃法
J38nB408_p0274c24║中魔族。公但時時走正路，功深力厚，使慧光圓徹，圓
J38nB408_p0274c25║徹亦無，不要依倚理路，不要依傍說話，勿求多厭少，
J38nB408_p0274c26║勿求明白，勿求安靜，但屬求得，旋即失去，一日之間，
J38nB408_p0274c27║斷斷續續，似隔日瘧，皆是大病。
J38nB408_p0274c28║又云：日用之間，時時刻刻只認定此著，所謂任他非
J38nB408_p0274c29║心非佛，我只即心即佛。古人謂佛法無多子，久長難
J38nB408_p0274c30║得人。久長者，以人不能直信此心，全身裏許旋即生
J38nB408_p0275a01║疑，旋求奇特，即為知解道理所礙，此皆生死障。臨命
J38nB408_p0275a02║終時，執吝不捨，失正念，墮苦海，皆是者些病痛。公只
J38nB408_p0275a03║管做官，只管作文，只管食飯，勿謂佛法有許多難解
J38nB408_p0275a04║之義，勿謂佛法有箇地步可以安樂，但攝念靜默時，
J38nB408_p0275a05║正好把一切推開，作箇不知不解底人，乃有功於坐。
J38nB408_p0275a06║若坐在靜處，湊合安排，此心上大病，即不知不解，渾
J38nB408_p0275a07║然有箇不知不解之意，亦墮坑塹。所以洞上宗旨，不
J38nB408_p0275a08║許做十成滿足工夫，此處正要聰明人窺得到。若將
J38nB408_p0275a09║學者讀書見識領略，則何年何月得到萬里一條鐵
J38nB408_p0275a10║田地？公之病在都曉得，山僧正要你不曉得，你若稍
J38nB408_p0275a11║有曉得，便算犯我禁戒。以此操心，日行日踐，自然翻
J38nB408_p0275a12║轉身來讀語錄，勿要揀曉者便歡喜，不曉得者便推
J38nB408_p0275a13║開，曉得不曉得，須知總不關公事。古人有無頭無腦
J38nB408_p0275a14║悟得，如雲門被睦州壓折腳，得大奇特。有從知解中
J38nB408_p0275a15║擦來擦去，擦到無知解，如大慧聞圓悟上堂云：「薰風
J38nB408_p0275a16║自南來，殿角生微涼。」便豁然了徹，亦得大奇特。總之，
J38nB408_p0275a17║禪宗直指定要一些都蕩盡，灑灑落落，乃算學道人。
J38nB408_p0275a18║莫要了一段好說話，又要一段要來要去，要到幾時，
J38nB408_p0275a19║即有許多好說話，亦要不盡，不如一拍便上，何等快
J38nB408_p0275a20║便。所謂不用如何若何，便請單刀直入。如僧問趙州：
J38nB408_p0275a21║「一物不將來時如何？」州云：「放下著。」僧云：「既一物不將，
J38nB408_p0275a22║還放箇什麼？」州云：「放不下，擔取去。」此僧即豁然。若做
J38nB408_p0275a23║到一物不將時，向者裏正好打點，盡情放下。若稍留
J38nB408_p0275a24║滯，一些用不著，何況還落言語。前所謂隨緣薦得，正
J38nB408_p0275a25║是在無知無解時。如人飲水，冷暖自知。若思慮熾然，
J38nB408_p0275a26║說箇薦得，則不及一箇座主奴矣。要知師家只是替
J38nB408_p0275a27║你消，不是替你長。幸詳味此意，做官何曾礙著修行？
J38nB408_p0275a28║若錯用心，即圓頂方袍亦何曾摸著修行路耶？前紙
J38nB408_p0275a29║著侍僧抄來，但一閱過，莫當做實法。若作實法，累我
J38nB408_p0275a30║入地獄如箭射。
J38nB408_p0275b01║又云：札中以逝者如斯與無聲無臭串作一串，使體
J38nB408_p0275b02║用不離，會得極妥。但須知動時而無宰動之人，靜時
J38nB408_p0275b03║而無受靜之者，其間更當細辨。如今學道人稍有憬
J38nB408_p0275b04║覺，便知心目之間踽踽躍躍，平鋪在萬境之中，一以
J38nB408_p0275b05║理取，立地就是一箇實我，號之曰生物不二，殊不知
J38nB408_p0275b06║者箇實我已全體是物矣。此皆求明白之心變出如
J38nB408_p0275b07║許絡索，試問父母未生前，我知有好道理否？食飯穿
J38nB408_p0275b08║衣時，我知有好道理否？一枕齁齁時，我知有好道理
J38nB408_p0275b09║否？既總不知，一切相安，纔涉念慮參差，臚然便有好
J38nB408_p0275b10║醜，不知醜境界非獨性中所無，好境界亦非性中所
J38nB408_p0275b11║有。若要在者裏養出端倪，大似夢中說夢，即上天之
J38nB408_p0275b12║載，聲臭俱無，亦不過一箇好妄想。此聖哲復性時所
J38nB408_p0275b13║由之路，豈可以路為家耶？然求明白之心最難去，所
J38nB408_p0275b14║以宗門有如何是佛麻三斤之旨，得此總持，乃能治
J38nB408_p0275b15║之。公今不能驟治，但曉得他不好，漸漸放、時時放，便
J38nB408_p0275b16║是入手工夫。凡心消盡，全是聖解，雖是舊語，以公之
J38nB408_p0275b17║見地會融，所謂怕其德貞，夫子則凶者也。若依山僧
J38nB408_p0275b18║斷公札意，卻是把髻投衙，不是不是，幸更察之。
J38nB408_p0275b19║又云：前後二紙，頗盡知見之病，閱過總拋開，用力於
J38nB408_p0275b20║靜，以觀舊習之起，而以正智治之，方是吃緊。正智一
J38nB408_p0275b21║明，萬種頓掃，有亦掃、無亦掃，隨其起滅，總莫生忻厭。
J38nB408_p0275b22║所謂威音王已前，無佛名、無眾生名，此時正是道，只
J38nB408_p0275b23║是無人覺知。但消盡此知，便全體打入，消之之法無
J38nB408_p0275b24║別，只是以此知消此知耳。
J38nB408_p0275b25║又云：從惠下博羅，雖與長寧遠隔，然此心不遠。可見
J38nB408_p0275b26║吾兩人道契夙緣，真在如幻世界中逗現也。公餘捉
J38nB408_p0275b27║書，若果生因少而了因多，白路甜而黑路澀，煞有滋
J38nB408_p0275b28║味。吾輩之學，自當如是。然若作一箇勝境界，向者裏
J38nB408_p0275b29║安樂，又是一層障礙。父母未生前，從沒者消息，須時
J38nB408_p0275b30║時憬覺為得。
J38nB408_p0275c01║又云：新歲來日，望得一音，體會此道，要箇不回頭轉
J38nB408_p0275c02║腦漢子，一知便了，莫生許多挨移。所謂一狀領過，不
J38nB408_p0275c03║知近來有消息否？
J38nB408_p0275c04║又云：近時於工夫上得力否？須知此事無生熟，若將
J38nB408_p0275c05║心識日日安頓，終不是了。一回憬覺，鷂子已過新羅
J38nB408_p0275c06║者裏。能快活殺人，亦焦燥殺人，在乎會者何如耳。
J38nB408_p0275c07║又云：在倥傯中，事固要調理，然亦須以靜勝之，勿徒
J38nB408_p0275c08║鬱結，使事理交失。且勿專看文字，文字亦能誤人。否
J38nB408_p0275c09║則在事上試驗，所謂寒時寒殺，熱時熱殺，乃能避寒
J38nB408_p0275c10║暑於寒暑也。忙不及悉。
J38nB408_p0275c11║又云：近日太夫人想安凝祉，奉歡膝下，知有家庭之
J38nB408_p0275c12║樂，獨於從前工夫，可更有大進益處否？若無進，則便
J38nB408_p0275c13║退。須知心意路滑，東想西想，自然有許多道理纏縛，
J38nB408_p0275c14║即前時一段見處，不禁滑幾回，盡成糟粕。要勇猛勤
J38nB408_p0275c15║放下，乃得真理現前，此最為吃緊。
J38nB408_p0275c16║復韓天生明府。云：自公抵粵來，諸方外人傳公丰采，
J38nB408_p0275c17║彭雲客敝門入闈時已囑道意。蓋以今人善根微薄，
J38nB408_p0275c18║信道不力，如公精進猛利，甚為可敬。但閱公諸刻，疑
J38nB408_p0275c19║已入了文字癡。及得見和偈，喜公未忘宿慧，以故愛
J38nB408_p0275c20║加一分，則疑又加一分。要知此道可以言語通，亦不
J38nB408_p0275c21║可以言語通。若能於言上會其無言，乃不妨開兩片
J38nB408_p0275c22║弄毛錐子。蓋以吾人一段性靈，本自乾乾淨淨，為甚
J38nB408_p0275c23║麼討出許多去雜亂他？若一切言語以為實有，謂之
J38nB408_p0275c24║食生物不化，不謂之有宿慧。學道之人若不肯掃除，
J38nB408_p0275c25║雖終日言，何益也？公前因尚在，自能信得此話。即有
J38nB408_p0275c26║文人習氣，當亦如黑漏穿月，暫時便過，則山僧早與
J38nB408_p0275c27║公定莫逆於曩昔。場事畢，祈與雲客過我，然後山僧
J38nB408_p0275c28║一壺酸辣老鹽醋，與公白蓮花池上傾之。若葉公畫
J38nB408_p0275c29║龍，見鱗甲爪牙，投筆而退，則天生須先打點耳。
J38nB408_p0275c30║上本師和尚。云：今無細味古德機緣，自非識藏明白，
J38nB408_p0276a01║不見古人婆心赤骨。若欲拈頌，露出生面，全彰全隱，
J38nB408_p0276a02║全隱全彰，生死同條，曲直一貫，八裂七花，始得莖艸
J38nB408_p0276a03║作瓊樓。如僧問洞山：「三身中那身不墮眾數？」答曰：「吾
J38nB408_p0276a04║常於此切。」又問曹山，答云：「要頭便斫去。」復問雪峰，峰
J38nB408_p0276a05║打云：「我亦曾到洞山來。」此等語句，如錐畫沙，千古若
J38nB408_p0276a06║生，決非學解可到，然猶未免旁觀，深得此機，乃許拈
J38nB408_p0276a07║弄。語云：狀不橫，理不行，尤有大人作略。今無半月來
J38nB408_p0276a08║行坐吟詠，不敢謂不捉敗古人，共成百五十頌，自屎
J38nB408_p0276a09║忘臭，謹呈上。勿謂今無語脈，如周顛仙入竹影寺，又
J38nB408_p0276a10║如普化在臨濟後園喫生菜作驢鳴也。
J38nB408_p0276a11║復一拍禪人。云：衲子中以學術造就，望其卓絕超勝，
J38nB408_p0276a12║嘗為公屈指，而竟未以一言相贈者，以唇吻獎借不
J38nB408_p0276a13║及，默置之為樂也。昨以古語見問，益喜向方此事非
J38nB408_p0276a14║有深奧，古今老師敲磚打瓦，祇是明吾人偌大一箇
J38nB408_p0276a15║心性。然此性體無性無依，極難合其本妙。如今學者
J38nB408_p0276a16║纔說學道，所有知見皆是識心，以此用工則般若正
J38nB408_p0276a17║智日隱，以此看教則惡覺知見愈多，日久歲深，荒蕪
J38nB408_p0276a18║滋甚。如謂三途殺害，疑有總報，永無出期，大力入地，
J38nB408_p0276a19║鸚鵡生天，此不達無作之旨耳。「無我、無作、無受者，所
J38nB408_p0276a20║作之業亦不亡。」教中言之詳矣。釋迦老子以誰為師？
J38nB408_p0276a21║恨上座未向威音前問將來。餘下四則不辭向汝道，
J38nB408_p0276a22║直恐葛藤絆倒，揭卻腦蓋，刺斷眼光，方於古人語上
J38nB408_p0276a23║受益。常怪人藏識不明，以知解心看絕知解語，未見
J38nB408_p0276a24║其能入也。無始劫來一箇博地凡夫，一語之下輒號
J38nB408_p0276a25║了當，此其故何也？能轉識成智，合其本妙而已。公若
J38nB408_p0276a26║有志，當於事物上勤懇用心，使情識消落，求一了當
J38nB408_p0276a27║之地，作出三界資糧，解答諸方話，能吟五字詩，非所
J38nB408_p0276a28║望于今日也。古人云：「祇愁不是佛，何愁佛不解語？」當
J38nB408_p0276a29║毋以鄙言為過。
J38nB408_p0276a30║與方樓岡學士。云：兄近日工夫何似？只是一箇不放
J38nB408_p0276b01║過，亦不要倚著一絲義理。所謂體露金風者，須將自
J38nB408_p0276b02║己生猛力量一掃掃卻，乃有點頭分，不可不知。
J38nB408_p0276b03║又云：士大夫每談學道，便戢兩翮。即此可驗其偷安
J38nB408_p0276b04║之情，不能破生死。野人住金陵，成就一大藏經，不以
J38nB408_p0276b05║為喜，而喜公信有宗門。今還家殊無所恨，而恨不能
J38nB408_p0276b06║與公究竟此事。公之入路，要自不錯，但如撐急水船，
J38nB408_p0276b07║放手即失，正當勿放。迸絕思慮，使意地乾乾淨淨，工
J38nB408_p0276b08║夫日深，則慧力日長，習氣日除。若有未除，更加吃緊，
J38nB408_p0276b09║不可放過。儒者重誠意，尚有意之可誠，何不剿絕意
J38nB408_p0276b10║根，令其循理，一回自失，當不從人。此迸絕之功，早已
J38nB408_p0276b11║將意字改頭換面，不用佢，佢自變而為我用矣。意地
J38nB408_p0276b12║一變，然後知心王靈慧，妙應不窮，自然合轍，自解作
J38nB408_p0276b13║活，二六時中，千足萬足。古人灑灑落落，原無他巧，若
J38nB408_p0276b14║蔽於聲色、牽於文義，或纔下手，妄以為別有聖境，常
J38nB408_p0276b15║常等待，此皆不善迸絕，非宗門之爪牙也。至於工夫
J38nB408_p0276b16║所不能到之地，譬欲適越，然已先至，隨遇作主，究無
J38nB408_p0276b17║實法。侯公到得此時，野人當先捕舌，而後告之太夫
J38nB408_p0276b18║人，望一意念佛，是極穩工夫。其餘不屑再陳。
J38nB408_p0276b19║又云：花開風暖，殊無善狀。若即境緣上說，則憂煎盈
J38nB408_p0276b20║斛；若離境緣，則苦樂順逆皆為道助。過此離即，雖有
J38nB408_p0276b21║銀山一座，也須一腳踢倒。然試問：當人踢後，此腳放
J38nB408_p0276b22║在什麼處？便郵間略為吾兄饒舌，以當一回捧腹。
J38nB408_p0276b23║與王仲錫臬臺。云：說戒沿襲故事，不若憲長易其座，
J38nB408_p0276b24║高語諸比丘曰：「汝等無事莫妄想。」便一齊入定慧之
J38nB408_p0276b25║場。若用𮘗經，亦勞語曰：「如是之法，信受奉行。」一時換
J38nB408_p0276b26║卻香花，豈不光明俊偉？而費此二函淨施，使塵垢滿
J38nB408_p0276b27║面，得明賞而受暗罰，奈何奈何！
J38nB408_p0276b28║與陳靜公典闈。云：做工夫肯從忘字下手，思過半矣。
J38nB408_p0276b29║高明有見於此，大是。餘俟晤悉。
J38nB408_p0276b30║與劉煥之總戎。云：一篇沒文字，呵凍奉祝，諒非汎汎
J38nB408_p0276c01║語。輸了澹歸，亦贏了澹歸，鼻孔索又在兄五指中矣。
J38nB408_p0276c02║緞一端，此布袋僅有之物，在兄則為有餘，因其有餘
J38nB408_p0276c03║而又獻之阿字，是誠何心？者裏又免得三十棒否？
J38nB408_p0276c04║與柴雲薦審府。云：空知無見，曹溪不取。而公欲體攝
J38nB408_p0276c05║無邊之真量，若異而同者，洗盡鉛華，肌膚自露，何不
J38nB408_p0276c06║用擘開鴻濛之手段，誰復能名之曰佛耶？暫復。
J38nB408_p0276c07║與萬松溪司理。云：近談此理，亦有其人否？大約儒者
J38nB408_p0276c08║之流，多從選根層層剝入，如剝蕉心，剝盡心垢，使從
J38nB408_p0276c09║前知解一時打失。斯路甚正，不須待悟，然不可以為
J38nB408_p0276c10║實法。此見一起於胸中，則又成特地矣。如今有一種
J38nB408_p0276c11║人喜說機鋒，不從真際上認體，直是盲人捉象，捉著
J38nB408_p0276c12║便說，各說一邊，何曾目睹全象？若不一回親到，多被
J38nB408_p0276c13║其瞞。此龍蛇易辨，衲僧難識也。
J38nB408_p0276c14║與李蠖菴司理。云：山野欲以西竺古先生之道行乞
J38nB408_p0276c15║四方，不敢獨善其身，作懶惰比丘，故於士大夫獲奉
J38nB408_p0276c16║話言，以廣其志。翁瑰偉明敏，此從多生薰積，所謂迦
J38nB408_p0276c17║陵仙鳥，好音載鳴，若非鳳羽，自難頡頏。願深信此道，
J38nB408_p0276c18║使靈明廓脫之性，於日用事物中離念發起，何者為
J38nB408_p0276c19║我之清淨本來，不須尋解，亦不可坐忘，久久味之，自
J38nB408_p0276c20║有涼風透骨時節。然後擴充其餘，布德澤於寰宇，如
J38nB408_p0276c21║長空片雲，卷舒自在，則前生金粟，今日玉堂，總收於
J38nB408_p0276c22║洪河萬派，源出崑崙，不能窮竭，略無滯礙，此第一事
J38nB408_p0276c23║也。拙詩一首奉祖。
J38nB408_p0276c24║與馮容菴都經。云：此事無如何若何，公今只可盡放
J38nB408_p0276c25║下，勿求停當，總在昨日奉益中，當依而行之。
J38nB408_p0276c26║又云：山僧與公宿緣終望相成，但此事非膠漆不落
J38nB408_p0276c27║輪蹄路徑，亦非掘空誇誕徒存口吻，稍一拈動，必使
J38nB408_p0276c28║渾身坐斷，不留知見。宗門高妙處在實透脫，又貴渾
J38nB408_p0276c29║融，然後行布齊彰，自解作活，須時時打點耳。
J38nB408_p0276c30║與彭右房明府。云：承翰教，足見高明眼超千古。三年
J38nB408_p0277a01║前相晤，亟許公為法器，非尋常佩毘盧印者可比。今
J38nB408_p0277a02║果善根感發，一病速作導師，此優曇缽花經時一現
J38nB408_p0277a03║也。世無內外，人無儒釋，性善之言，至德所師，苟能行
J38nB408_p0277a04║之，何擇喧寂？親民之業，從明明德中流出。如公作宰
J38nB408_p0277a05║官，可稱明德在躬，而不信有本來具足之用，則雖有
J38nB408_p0277a06║卓、魯、龔、黃之績，皆是做好官習氣之所轉現。即深山
J38nB408_p0277a07║道流，兀爾澄寂，可稱一念萬年，而不具一毫端能現
J38nB408_p0277a08║寶王剎之眼，則雖有帝釋獻花、石人點首，皆為敗種
J38nB408_p0277a09║焦芽之倫。故知絕外而言內者，內守偏枯；廓外而滯
J38nB408_p0277a10║內者，外成扞格。內外之見不融，即於性地之功不透。
J38nB408_p0277a11║殊不知此性乃至善底，動亦不損、靜亦不增，即使洞
J38nB408_p0277a12║得此關，尚未是佛法吃緊處。公若果信得，於反觀時
J38nB408_p0277a13║正要力行處多，不妨二六時中使動靜打成一片、喧
J38nB408_p0277a14║寂化為一般，然後逢場作戲、遇緣即宗，不論閒忙苦
J38nB408_p0277a15║樂，步步是真消息，是野人之所深望於公者也。若以
J38nB408_p0277a16║我為逐鬧之人，不妨更疑三十年始來喫棒。
J38nB408_p0277a17║示黃碧生太守。云：高涼衲子歸，謂碧生黃太守能以
J38nB408_p0277a18║在欲行禪，索予數言為助。予笑曰：「予辱碧生交有年
J38nB408_p0277a19║矣。碧生賦性端愨，寬而不察，柔而能明，清白純和，不
J38nB408_p0277a20║以脂膏自潤，如滄海明珠，迥然獨朗久矣。先登道岸，
J38nB408_p0277a21║夫何言之能助耶？」雖然，經云：「心如工伎兒，意如和伎
J38nB408_p0277a22║者。」和也者，識也。識能分別物，識能攬取物，與心王接
J38nB408_p0277a23║續，吸引滑惑，一切無定，即賢哲之士，不能免是二咎。
J38nB408_p0277a24║翁若欲掃除，如老衲子豎起脊骨，參無義味話，以窮
J38nB408_p0277a25║心識之變、以盡生死之故，先當察是二者之所為咎。
J38nB408_p0277a26║夫心能宰制事物，忽變而為惑者，以情念與事物為
J38nB408_p0277a27║伍，悠然而合，合則為物所轉，不能轉物，此識之惑也。
J38nB408_p0277a28║苟此念與物劃然而離，離則超入理境，我又為理囿，
J38nB408_p0277a29║此又識之惑也。知其為惑而不能斷，則出入嗜欲之
J38nB408_p0277a30║境、往來垢淨之途，體認天人之際，忽好忽醜、時動時
J38nB408_p0277b01║靜，全無自由分，從何處下手以求一得之助乎？天堂
J38nB408_p0277b02║地獄、苦樂美惡之業，皆識之所變現，皆是多出的我
J38nB408_p0277b03║為物轉，舍物無我，何不忽然回顧曰：「物為我轉，舍我
J38nB408_p0277b04║無物。」纔一覺察，知皆為識之所轉，本無實體，已悄悄
J38nB408_p0277b05║然臚立于吾前矣。然瞬息之間，知有識為我所轉，又
J38nB408_p0277b06║不知識變久矣。從朝至暮，從死至生，本不曾以一絲
J38nB408_p0277b07║毫換一絲毫，然則學佛者亦不曾以一絲毫換一絲
J38nB408_p0277b08║毫，只是不染污此一點本來清淨者，不受一切名言，
J38nB408_p0277b09║不受一句妙理，達磨所謂直指也。若不察其樞紐，要
J38nB408_p0277b10║見者偏不得見，饒汝更豎起脊骨，盡此一生求進一
J38nB408_p0277b11║步，俱不可得。何以故？識之惑不曾坐斷故耳。不然，則
J38nB408_p0277b12║碧生現現成成是箇好人，能寬能明，清白純和，又不
J38nB408_p0277b13║為欲所汩沒，更去學箇什麼？做箇什麼？便叫道學先
J38nB408_p0277b14║生做克己復禮之功，做了半生，恐尚不能如碧生天
J38nB408_p0277b15║性自然之田地。余故曰：「夫何言之能與碧生助也。」書
J38nB408_p0277b16║此用寄，不知以余為有當否？若謂必得名言，必得妙
J38nB408_p0277b17║理，則予胸中本無一絲毫不能道也，碧生鴻便亦當
J38nB408_p0277b18║示我。
J38nB408_p0277b19║與庾辰六茂才。云：公有澄湛之思，不難洗剔。大抵做
J38nB408_p0277b20║人當如精金美玉，煞令可觀，然後放交。學道須硬著
J38nB408_p0277b21║脊骨，步步莫軟。若於己躬重習處，則反要輕脫，乃為
J38nB408_p0277b22║好手。習氣輕，道力強，比之順風揚帆，自然達岸耳。
J38nB408_p0277b23║與陳咸懋茂才。云：娘未生前，誰為名號？凡屬心知，皆
J38nB408_p0277b24║是已生後事，何況說個沒把鼻？是把鼻，卻成礙膺。山
J38nB408_p0277b25║野愛公聰慧，久為篤信弟子，三沐三薰，不敢辭懶，願
J38nB408_p0277b26║從容講之。
J38nB408_p0277b27║示梁無染居士。云：承公下問，詞語鄭重，可稱至誠，與
J38nB408_p0277b28║公別來幾時耶？乞人雪鬢漸皤，而求一同志以性命
J38nB408_p0277b29║為事，又復晨星落落，公閉門讀書，乃以生死路頭問，
J38nB408_p0277b30║何快如之？不知生死變幻之際，茫然無以自存者，以
J38nB408_p0277c01║此性無體，不能自守，一念妄動，號為無明，一變為心，
J38nB408_p0277c02║再變為識，識有分別善惡之功，識有紛紜善惡之罪，
J38nB408_p0277c03║攬境著念，互相攪亂，縱使暫停，此心未破，不能發明，
J38nB408_p0277c04║無體之性，無本可據，得不茫然？道人無他，只是知其
J38nB408_p0277c05║皆從性地中變出，更不染污，從此修證，直下成佛耳。
J38nB408_p0277c06║今學道之士窮搜妙理，記憶名言，在妙理名言上討
J38nB408_p0277c07║出一箇住腳之地，以為安樂，此正東行而西馬首。何
J38nB408_p0277c08║以故？以其只在識心上紛紜，未向性地中體認故也。
J38nB408_p0277c09║公有入道之志，則日用間須把一切放下，縱於飲茶
J38nB408_p0277c10║食飯，冷觀其靈動者，畢竟承誰恩力？只如此自問，勿
J38nB408_p0277c11║作道理分解，勿落意思思量，默默暗提，久久純熟，便
J38nB408_p0277c12║是下手工夫。若忽然打翻，始怪乞人多口。暫復。
J38nB408_p0277c13║與葉天木居士。云：宗門一著即稍為之，便有超過天
J38nB408_p0277c14║人氣象，況宿根之士又能決志脫落緣累，如振秋籜
J38nB408_p0277c15║于長風，當無艱難之態。若為之不止，使精明湛徹，忽
J38nB408_p0277c16║然打失於往來死生之跡，如力士展臂能轉一切，不
J38nB408_p0277c17║為一切所轉。請為道翁先執左券，但恐以某為饒舌
J38nB408_p0277c18║耳。然還有一句，原不欲翁念佛，歸其珀珠亦好。若謂
J38nB408_p0277c19║尚帶些富貴氣，豈知玉殿苔生、金風體露，寶几珍御
J38nB408_p0277c20║布滿目前，尚能日消萬兩黃金，那處更有者箇消息
J38nB408_p0277c21║耶？
J38nB408_p0277c22║像讚
J38nB408_p0277c23║釋迦世尊讚
J38nB408_p0277c24║肌裏無肉，頂間有鵲，明星甫耀，認瓢作杓。縮住佛手，
J38nB408_p0277c25║伸開驢腳，五件到地，窺破幾著。
J38nB408_p0277c26║又
J38nB408_p0277c27║湛然月滿紫金山，此中無路不須攀，當時鹿苑摳衣
J38nB408_p0277c28║去，帶累兒孫入夜還。
J38nB408_p0277c29║又
J38nB408_p0277c30║書誦夜禮，其心淳朴，若起異想，則名邪覺。玉雖用劘，
J38nB408_p0278a01║空不受鑿，辦如是心，乃為善學。
J38nB408_p0278a02║又
J38nB408_p0278a03║佛不是心，心即是佛，心佛併收，行智妙密。洗月掬波，
J38nB408_p0278a04║啟瓶露物，打破雪山，川流水溢。
J38nB408_p0278a05║阿彌陀如來讚
J38nB408_p0278a06║念佛何曾離者箇？萬慮銷融如灶墮，管取車輪大朵
J38nB408_p0278a07║花，樂奏旋開如轉磨。
J38nB408_p0278a08║又
J38nB408_p0278a09║狂心纔歇見兜羅，出水蓮花自此多，兩念圓時何處
J38nB408_p0278a10║是，高松夜月挂藤蘿。
J38nB408_p0278a11║又
J38nB408_p0278a12║五蘊非我，四大非我，我無是我，覲仰慈威，何以接我？
J38nB408_p0278a13║是者不立，非者豈存？老鯢插翅，飛上平原，可憐芳艸，
J38nB408_p0278a14║哭煞王孫。
J38nB408_p0278a15║又
J38nB408_p0278a16║即心即佛，非心非佛，去此二途，青天白日。寶水闊兮
J38nB408_p0278a17║蓮抽，塵寰窄兮意失，此去西方知幾程，九九原來八
J38nB408_p0278a18║十一。
J38nB408_p0278a19║又
J38nB408_p0278a20║稽首壽佛，西方聖人。我性昧劣，如珠生塵；我識浮滑，
J38nB408_p0278a21║如波汎春。種種蠢動，造十習因，宿業對現，鑠骨銷神。
J38nB408_p0278a22║佛有願海，德水鱗鱗，如藕花船，接我罪人。罪性本空，
J38nB408_p0278a23║寄夢幻身；易諸惡覺，轉以憶佛。循此空性，歸於軌則，
J38nB408_p0278a24║光射蓮臺，兩心相得。
J38nB408_p0278a25║又
J38nB408_p0278a26║有公據，沒公據，一念回光，如月依樹，一聲一聲，七寶
J38nB408_p0278a27║行樹，一樹一樹，長與共命之鳥，同在一處。此蓮花國
J38nB408_p0278a28║土，一幅錦帆，遊於無窮海者也。
J38nB408_p0278a29║彌勒如來讚
J38nB408_p0278a30║萬里無雲，一天有月。走下睹史宮，明州納敗缺。分明
J38nB408_p0278b01║者箇人，眼見不用說。
J38nB408_p0278b02║文殊菩薩讚
J38nB408_p0278b03║手持貝葉坐金毛，雪滿臺山月未高，不趁此時成獨
J38nB408_p0278b04║往，多情何處笑雲濤。
J38nB408_p0278b05║又
J38nB408_p0278b06║稽首本智，淨德圓常，就事入理，智刃無傷。因本不覺，
J38nB408_p0278b07║翳眼易方，智體乍動，十界昭彰。風振滄溟，雪浪湯湯，
J38nB408_p0278b08║珠歸赤水，月起大荒。即於五塵，能所頓忘，此相不立，
J38nB408_p0278b09║彼法難藏。誰為體性？乃我癡狂。既知無體，更不鑿瘡；
J38nB408_p0278b10║纔有所起，便有短長。命根未斷，狗向油鐺；命根已斷，
J38nB408_p0278b11║早著一鎗。密密渾融，不緩不忙，風行艸偃，太煞郎當。
J38nB408_p0278b12║五教不攝，詮旨難揚，不曾換足，已到清涼。
J38nB408_p0278b13║又
J38nB408_p0278b14║璃盃初煖雪深時，文喜何曾便得知？借問老人千古
J38nB408_p0278b15║意，前三三與後三宜。
J38nB408_p0278b16║又
J38nB408_p0278b17║不斷塵沙惑，難求玅智珠。五臺深雪裏，萬里月明孤。
J38nB408_p0278b18║又
J38nB408_p0278b19║若是文殊，是二文殊。若非文殊，是無文殊。一二之二，
J38nB408_p0278b20║了無錙銖。氈留塵垢，盤走明珠。踢倒獅子，步步雲衢。
J38nB408_p0278b21║又
J38nB408_p0278b22║心力昧劣，眾生積習。有大智士，一切能入。取火於燧，
J38nB408_p0278b23║索珠於水。離即俱非，本無有改。煙水百城，善財多事。
J38nB408_p0278b24║笑彼初友，雪花滿地。惟獅子兒，帖耳而睡。
J38nB408_p0278b25║觀音菩薩讚
J38nB408_p0278b26║眼見耳聞，二義俱寂。從此思修，拗曲作直。六塵互起，
J38nB408_p0278b27║口先挂壁。貪看鬥雞，水牛不識。稽首合掌，悲仰慈力。
J38nB408_p0278b28║返擲翻身，千江月色。
J38nB408_p0278b29║又
J38nB408_p0278b30║身雲光已照明幢，百八珍珠意漸降，根識頓歸毫相
J38nB408_p0278c01║裏，普陀山下月千江。
J38nB408_p0278c02║又
J38nB408_p0278c03║道芽迷極已成蕉，一滴楊枝萬燄消，五陵春色吾原
J38nB408_p0278c04║有，笑把名香月下燒。
J38nB408_p0278c05║又
J38nB408_p0278c06║以平等慈，俯視一子，虛空湛澄，無有遠邇。圓通門開，
J38nB408_p0278c07║普陀月起，塵想乍融，智峰高峙。
J38nB408_p0278c08║又
J38nB408_p0278c09║坐斷陀山一片雲，定中消息眼中聞，無窮往事隨流
J38nB408_p0278c10║水，月落層巖真未真。
J38nB408_p0278c11║又
J38nB408_p0278c12║我有被機，大士感我。被機為何？不信能所。能所既空，
J38nB408_p0278c13║耳根渾融。大士悲心，攝我於中。我此攀仰，依於大士。
J38nB408_p0278c14║我與大士，非一非二。是故翹勤，五體投地。
J38nB408_p0278c15║又
J38nB408_p0278c16║一動一靜，一拜一起。道不在遠，道決在邇。其邇伊何，
J38nB408_p0278c17║玉毫映紙。所見立消，能見立止。能所雙融，見精非死。
J38nB408_p0278c18║咄，胡張三，黑李四，更要討什麼渣滓。
J38nB408_p0278c19║又
J38nB408_p0278c20║月映千江，千江皆月，一月一江，究竟一月。如我大士，
J38nB408_p0278c21║慈悲歡悅，隨眾生心，欲汝解脫。明珠在手，樂不可說，
J38nB408_p0278c22║此念既久，如湯沃雪。當淨自心，棄巧就拙，欲見大士，
J38nB408_p0278c23║抬頭見月。
J38nB408_p0278c24║又
J38nB408_p0278c25║心上有佛，佛亦是心，隨其日用，莫可追尋。磚瓦木石，
J38nB408_p0278c26║即雙南金，舉頭瞻禮，非古非今。
J38nB408_p0278c27║又
J38nB408_p0278c28║我禮大士，一如童子，肅淨六根，惟恭敬止。童子天真，
J38nB408_p0278c29║一心一緣，與無識同，故其能所，性境相通。我識既健，
J38nB408_p0278c30║我緣亦雜，性境時露，不知收拾。烈風驅雲，皓魄亦急，
J38nB408_p0279a01║晝夜六時，念念靡及，此名生死，欲罷不得。制心一處，
J38nB408_p0279a02║欲學童子，童子淺處，即是深密。
J38nB408_p0279a03║又
J38nB408_p0279a04║千佛萬佛，具足大悲。與彼群識，如一子視。子亦是佛，
J38nB408_p0279a05║佛亦是子。眉毛眼睛，等無有異。離則不成，即亦不是。
J38nB408_p0279a06║形狀百出，不少佛字。月隱溼雲，蓮抽旱地。三拜稽首，
J38nB408_p0279a07║一周佛事。
J38nB408_p0279a08║又
J38nB408_p0279a09║風動樹搖，情生智隔。大士默然，如數黑白。我有敬心，
J38nB408_p0279a10║即有主客。此念亦融，月浮大澤。打一▆云：「南無觀世
J38nB408_p0279a11║音菩薩。」
J38nB408_p0279a12║又
J38nB408_p0279a13║一顧一仰，如珠在掌，無緣之慈，非一非兩。若以愛心，
J38nB408_p0279a14║塵即翳眼，失大士意，當頭一棒。
J38nB408_p0279a15║又
J38nB408_p0279a16║大士即佛，佛即大士，一二之二，無味無義。月起霞天，
J38nB408_p0279a17║風歸寶地，萬百千億，舉念而得。念著即流，念離即失，
J38nB408_p0279a18║欲見大士，雲驅電疾。我即正觀，光明滿室，此意難言，
J38nB408_p0279a19║如何是佛。
J38nB408_p0279a20║又
J38nB408_p0279a21║入三昧門，遍十方界，不立纖塵，靡成靡壞。悲此群生，
J38nB408_p0279a22║識性破碎，六根互用，以小易大。咄！見怪不怪，但向此
J38nB408_p0279a23║中，急禮三拜。
J38nB408_p0279a24║又
J38nB408_p0279a25║寶明妙性，拾之不止，能為慈父，能作孝子。所緣既具，
J38nB408_p0279a26║自遠歸邇，如何收拾，覿面對你。
J38nB408_p0279a27║又
J38nB408_p0279a28║眼塵為累，聞塵亦然。若著聞性，本智則遷。若離聞性，
J38nB408_p0279a29║誰別隨眠。能以耳根，義味純寂。如穿雲日，如出水蓮。
J38nB408_p0279a30║二六時中，匪正匪偏。若欲取甚深境界，阿那箇教你
J38nB408_p0279b01║掘地而去覓天。
J38nB408_p0279b02║又
J38nB408_p0279b03║聞所聞盡，覺所覺空。風吹活水，月照孤松。是真佛子，
J38nB408_p0279b04║莫入其中。
J38nB408_p0279b05║又
J38nB408_p0279b06║是雲是水，是衣是身。慈光普攝，雪滿高旻。我覓我而
J38nB408_p0279b07║不可得，又誰知人之非人。噫！普陀巖下月橫斜，鴈聲
J38nB408_p0279b08║亂起荻花津。
J38nB408_p0279b09║又
J38nB408_p0279b10║萬頃塵埃入海飛，此心明透碧琉璃，普陀若露真消
J38nB408_p0279b11║息，不受入間覿面欺。
J38nB408_p0279b12║又
J38nB408_p0279b13║我有煩惱，不可即除，捏三毒光，以為智珠。從聞思修，
J38nB408_p0279b14║步步皆如，用捏即礙，用智即虛。粉碎碧空，踏殺瞎驢，
J38nB408_p0279b15║請問大士，誰贏誰輸。
J38nB408_p0279b16║又
J38nB408_p0279b17║空花絢色，翳眼乃見，雖有妙義，真如已變。唯我大士，
J38nB408_p0279b18║隨地而現，如熱示涼，如暗示電。此中被機，度生不倦，
J38nB408_p0279b19║稽首座前，已入萬善。
J38nB408_p0279b20║又
J38nB408_p0279b21║衣珠無塵，法海光被。我與大士，本無有二。因我翳眼，
J38nB408_p0279b22║與大士異。我禮大士，為我除翳。合掌光中，超越三世。
J38nB408_p0279b23║又
J38nB408_p0279b24║一塵不染，名為一塵。塵塵俱絕，如木含春。我欲袖之，
J38nB408_p0279b25║毋乃勞神。抱膝息慮，百卉爭新。我不必言，是真非真。
J38nB408_p0279b26║譬如童子，雖禮大士。合爪仰瞻，心不著事。無事之事，
J38nB408_p0279b27║川流嶽峙。但辦此心，名真佛子。
J38nB408_p0279b28║又
J38nB408_p0279b29║辛苦閒雲出岫多，空山萬事總消磨，夜來踏著當時
J38nB408_p0279b30║路，月色方知在普陀。
J38nB408_p0279c01║又
J38nB408_p0279c02║百慮清時，對此寶月，發無礙智，得大禪悅。牆壁瓦礫，
J38nB408_p0279c03║作如是說，分付莊頭，好生釘此牽牛橛。
J38nB408_p0279c04║又
J38nB408_p0279c05║水月齊涵景象閒，幾多春色在人間，一瓶菡萏幽香
J38nB408_p0279c06║透，學得無心轉更難。
J38nB408_p0279c07║準提菩薩讚
J38nB408_p0279c08║汝有密心，佛有密語，是二相符，如酪生乳。密心雖有，
J38nB408_p0279c09║苦為識障，遇境而遷，則無實處。分別是識，純淨是心，
J38nB408_p0279c10║還將分別，嚴防勿恕。念起即除，不使安住，二用一熟，
J38nB408_p0279c11║方見密語。
J38nB408_p0279c12║又
J38nB408_p0279c13║道可援乎，則重其手。心可視乎，則重其眼。煙水茫茫，
J38nB408_p0279c14║往而莫返。縱斧鑿之犀利兮，得片玉而已晚。夫誰知
J38nB408_p0279c15║此妙用，常浩浩而莫揀。
J38nB408_p0279c16║普門品書成佛像讚
J38nB408_p0279c17║蜂房蟻穴，一品經文。佛既現前，經義何在？經即是佛，
J38nB408_p0279c18║佛即是經。不辨字畫，斯義分明。照乘或暗，九鼎豈輕？
J38nB408_p0279c19║兀然而坐，大雪滿庭。威音已前，逼塞太清。鹿苑而後，
J38nB408_p0279c20║築我愁城。腳尖踢出，千個佛形。如何是佛？好向東京
J38nB408_p0279c21║寺裏西廊下，問取王和尚仔細去聽。
J38nB408_p0279c22║地藏王菩薩讚
J38nB408_p0279c23║一切眾生以三毒心墮諸地獄，惟我大士轉三毒心
J38nB408_p0279c24║救諸地獄。或救或墮，其相俱寂，寂相不守，眾苦所職，
J38nB408_p0279c25║欲離怖畏，秉心端直。
J38nB408_p0279c26║達磨初祖讚
J38nB408_p0279c27║嵩山少室日堆堆，舊路依稀不用猜，艸履雖然遺一
J38nB408_p0279c28║隻，卻教人喚祖師來。
J38nB408_p0279c29║佛事
J38nB408_p0279c30║為修來化主下火。云：「堪笑千生與萬生，盧都一炬火
J38nB408_p0280a01║旋輪，頂門若解開真眼，十方真寂果誰行？大眾！且道
J38nB408_p0280a02║眼作麼生開？」以炬指龕，云：「者箇是海幢打供的修來。」
J38nB408_p0280a03║喝一喝。
J38nB408_p0280a04║為妙心禪人下火。云：「今朝六月一，妙心大事畢，四大
J38nB408_p0280a05║各奔騰，雙眼黑漆漆。且道：黑漆是？不黑漆是？」以火炬
J38nB408_p0280a06║打龕，云：「妙心牢記，不得忘卻。」
J38nB408_p0280a07║為大牛典客下火。云：「大牛！你此生有文人放誕之野、
J38nB408_p0280a08║有鄉曲令譽之名、有叢林血汗之功、有字畫深致之
J38nB408_p0280a09║癖，超超於俗、落落為僧，今日者箇時節總無各般消
J38nB408_p0280a10║息。殊不知你當放誕之時、聞令譽之時，乃至拜街添
J38nB408_p0280a11║缽、揮毫運腕時，已全身落在今日之中，而大牛不知。
J38nB408_p0280a12║不惟大牛不知，盡大地人無一箇知者。大牛！我贈你
J38nB408_p0280a13║者把火，你平日所少者，我安能贈你？你平日所有者，
J38nB408_p0280a14║我何勞贈你？惟是你於雷峰者塊地，十餘年來勤懇
J38nB408_p0280a15║護持，枯盡心血，乃至四大分散尚未泯然，者一點菩
J38nB408_p0280a16║提種子猶注念於此，真是出世津梁。殊不知地運隨
J38nB408_p0280a17║時，夢境難挽，你若瞥然此念，萬里大虛，何曾缺少大
J38nB408_p0280a18║牛？何不於者箇時節現出大人之相，放去收來總自
J38nB408_p0280a19║由？你此去四蹄應踏破，莫教火後一毛存。」
J38nB408_p0280a20║為不藏禪人下火。云：「不藏不藏，纔涉唇吻，便犯鋒鋩。
J38nB408_p0280a21║二月十六日，我喚作生，你喚作亡，亡時生意晰露，生
J38nB408_p0280a22║時死意昭彰。且道生死不到如何承當？」提起炬，云：「廣
J38nB408_p0280a23║州柴短，英州茅長。」
J38nB408_p0280a24║為張氏道人下火。師以火炬連打數下，云：「一二三四
J38nB408_p0280a25║五六七，地水火風空見識，世間男女無等倫，盡向此
J38nB408_p0280a26║中一齊畢。畢不畢？張氏道人年廿二歲，一生柔順，承
J38nB408_p0280a27║於夫家，育掌上之明珠，坐帷中之繡幙，獨於修短之
J38nB408_p0280a28║途現此真實。且道正當此時，是真耶？幻耶？生耶？死耶？」
J38nB408_p0280a29║喝一喝，云：「扶桑有日還騎鶴，浙水無潮莫挽」弓。
J38nB408_p0280a30║為融悟化主下火。云：「面前生死，腦後神光。悲酸楚毒，
J38nB408_p0280b01║娛悅安詳。二境俱撇，消受不徹。融悟化主，於其中間，
J38nB408_p0280b02║歷盡曲折。曲折不曲折，火光鍛後一條鐵。」
J38nB408_p0280b03║為法喻禪人下火。云：「一切作用向者裏收攝，一切無
J38nB408_p0280b04║作用向作用上收攝。收攝不收攝，踏著秤錘硬似鐵，
J38nB408_p0280b05║落花三月送春歸，法喻得箇好時節。」以火炬打龕，云：
J38nB408_p0280b06║「法喻還知麼？且道汝平日作用向甚麼處收攝？三十
J38nB408_p0280b07║六夜講胡鬚，連鬢生來剛四尺。」
J38nB408_p0280b08║為王劍典客下火。云：「火炬烈烈時，多少人向者裏作
J38nB408_p0280b09║死想？惟有王劍典客則不然。日用浩浩時，多少人向
J38nB408_p0280b10║那裏作生想？惟有火炬則不然。且道王劍與火炬是
J38nB408_p0280b11║一？是二？若道是一，不可喚火炬便是王劍；若道是二，
J38nB408_p0280b12║火炬盡時，王劍亦盡。火炬無能燒之功，王劍無受爇
J38nB408_p0280b13║之者，不妨向者裏打箇筋斗再來。」喝一喝。
J38nB408_p0280b14║為惕如水頭下火。云：「性水真空，性空真水，分付惕如，
J38nB408_p0280b15║花生碓嘴。念你三年勤苦，一旦畢命，今朝未免將寒
J38nB408_p0280b16║作熱，因邪打正。惕如！惕如！且道放下扁擔時還有甚
J38nB408_p0280b17║麼事？」
J38nB408_p0280b18║為大心禪人下火。云：「有顛倒方顯正智，有正智方顯
J38nB408_p0280b19║顛倒。且道如何是正智？一二三四五。且道如何是顛
J38nB408_p0280b20║倒？五四三二一。雖然如是，以正眼觀之，無是不是。大
J38nB408_p0280b21║心！你出家志苦、學道根遲，臨命終時失卻正念，今日
J38nB408_p0280b22║借火炬威光、大眾福德，於湛不搖處庇你精靈，使你
J38nB408_p0280b23║佛種再續、法海重遊。還知麼？紅燄且消邪念去，白雲
J38nB408_p0280b24║還照大心來。」
J38nB408_p0280b25║為可傳典客下火。云：「年盡二十九，可傳便撒手。相隨
J38nB408_p0280b26║正九年，識盡吾之醜。臨行許再來，此事莫須有。莫須
J38nB408_p0280b27║有，十畝松煙平地走。嗚呼哀哉今已矣，聊自惜吾之
J38nB408_p0280b28║敝帚。」
J38nB408_p0280b29║為回光化主下火。云：「東家裏有鞋，西家裏有鞋，張三
J38nB408_p0280b30║有腳，李四有腳。回光忙忙走半年，拈來箇箇合得著，
J38nB408_p0280c01║只有臨行性子偏，生死到頭渾不覺。贈爾一把三昧
J38nB408_p0280c02║火，杻械枷鎖齊脫落，回光回光，翻身好拾秦時轢。」
J38nB408_p0280c03║為雷峰西堂仞千大師下火。云：「釋迦老子當年於此
J38nB408_p0280c04║月八日夜半子見了明星，悟卻甚麼道？遂令天下古
J38nB408_p0280c05║今聖凡之見不得貼然。我仞千壁師弟亦於此月前
J38nB408_p0280c06║二日夜半子端坐默然，與釋迦老子異路而趨，無聲
J38nB408_p0280c07║無朕，斗柄移於北邊，鼻孔卻朝於南面，令人人抱沖
J38nB408_p0280c08║天之志、箇箇持入地之謀，到得面前，卻似紅爐上彈
J38nB408_p0280c09║一點冰相似。且道仞公為甚麼得此奇特？眾中有商
J38nB408_p0280c10║量底道：『仞公善於親近吾師天然老人，得聲入心通
J38nB408_p0280c11║之妙。』者箇是不識仞公。又有商量底道：『仞公掉得便
J38nB408_p0280c12║行，自是腳頭快。』者箇亦不識仞公。亦有道：『仞公貌古
J38nB408_p0280c13║形疏，解空離色，風韻出自天成，俊快成於夙慧。』者箇
J38nB408_p0280c14║亦不識仞公。且道如何乃識得仞公？」提起炬，云：「一雁
J38nB408_p0280c15║獨飛滄海外，鶺鴒原上火燒空。」
J38nB408_p0280c16║為大徹副寺下火。云：「大徹！爾昨永訣之時，問我云：『親
J38nB408_p0280c17║近數年，畢竟有一言否？』我云：『此時對爾說：提起正念，
J38nB408_p0280c18║亦屬多底。』爾喜極，合掌起床，曰：『果如是，則畢竟不消
J38nB408_p0280c19║再說。從此斬釘截鐵，撒手長行，即有一絲境色，更不
J38nB408_p0280c20║踏上他。』即此數語，見爾臨末梢頭，于今龕前觸目菩
J38nB408_p0280c21║提，神光頂後，若更為爾多一語，便屬污染，不妨對大
J38nB408_p0280c22║眾證明。」
J38nB408_p0280c23║為海岸侍者下火。云：「汝六七年呻吟床褥、婉轉藥瓶，
J38nB408_p0280c24║總不如此時一把火光明俊絕。汝既光明俊絕，不可
J38nB408_p0280c25║更加點污。」以火炬打龕，云：「還知麼？昨夜三更夢不齊，
J38nB408_p0280c26║盲龜跛鱉作龍飛，若問火中真實意，六月寒霜上衲
J38nB408_p0280c27║衣。」
J38nB408_p0280c28║為吼萬闍黎下火。云：「一陣霜風摧籬菊，玉蟾光隱收
J38nB408_p0280c29║平陸，火中突出金麒麟，李斯指作馬邊鹿。高超語嘿，
J38nB408_p0280c30║靜閱古今，此是吼萬闍黎實際履地。吼闍黎！我與你
J38nB408_p0281a01║同入海幢，斬艸開荒，十五年來綢繆畢備，叢林芳規
J38nB408_p0281a02║多所匡正，毘尼法壇多所輔弼，純德無疵，為一眾所
J38nB408_p0281a03║愛，外手足而內腹心。我於此地只是拮据不遑，志大
J38nB408_p0281a04║材疏，時時抱病，尚不知稅駕，你一旦竟捨我先行，亦
J38nB408_p0281a05║是有情中無情，靡不有初，鮮克有終。雖然如是，豈不
J38nB408_p0281a06║知種種幻化皆生圓覺妙心，積聚緣氣充於假合，何
J38nB408_p0281a07║堪復以幻夢作去來死生之見以點慧目？吼闍黎！你
J38nB408_p0281a08║最初出家上華首時與今日無異，泛危波入瓊海時
J38nB408_p0281a09║亦與今日無異，我與你同入匡廬、同上博山時亦與
J38nB408_p0281a10║今日無異，乃至同住此剎種種應緣亦與今日無異，
J38nB408_p0281a11║你請舍利往來棲賢亦與今日無異，又從今而去住
J38nB408_p0281a12║胎出世、興福度人亦與今日無異，只是你臨行與大
J38nB408_p0281a13║眾相別一句合作麼生道？」提火炬，云：「休將長頸鶴，去
J38nB408_p0281a14║逐短脛鳧。」
J38nB408_p0281a15║為蓮菴禪人舉火。云：「劫火洞然，大千俱壞，唯有蓮菴
J38nB408_p0281a16║至誠真朴，力盡行門，正於此時是箇真實不壞，不妨
J38nB408_p0281a17║順水推船、放河入海，贈汝一把火，不作佛見、不作法
J38nB408_p0281a18║見，還汝純清絕點去也。」以炬爇，云：「南無阿彌陀佛。」
J38nB408_p0281a19║為善住貼庫舉火。云：「人人俱有壽量，惟有心持沒壽
J38nB408_p0281a20║量。古人說道：『亡僧面前正是觸目菩提。』又是人人俱
J38nB408_p0281a21║無壽量，心持有壽量了。有壽量、沒壽量即且置，且向
J38nB408_p0281a22║者火光三昧與你滅已往之罪愆、作將來之種智，心
J38nB408_p0281a23║持你向者裏不得躲避。」
J38nB408_p0281a24║為能度院主舉火。云：「非火、非煙、非江山、非人境、非他
J38nB408_p0281a25║鄉、非故土、非死、非生、非普同、非窀穸，一切皆非，向甚
J38nB408_p0281a26║麼處見能度？若有能度，堪受火葬；若無能度，誰受火
J38nB408_p0281a27║葬？」以炬打圓相，云：「能度於此會得，則是火、是煙、是江
J38nB408_p0281a28║山、是人境、是他鄉、是故土、是死、是生、是普同、是窀穸，
J38nB408_p0281a29║能度於其中橫亙十虛、往來三際。還有人看見能度
J38nB408_p0281a30║麼？赤腳下桐城，不數宗道者。」
J38nB408_p0281b01║為雷峰西堂仞大師掩龕。云：「我雷峰門下有一隻迦
J38nB408_p0281b02║陵頻伽鳥，眼睛骨節渾然純黑，初啼於紫玉臺邊，直
J38nB408_p0281b03║使丹山起舞；再啼於海雲寺裏，還將洞水逆流。不欲
J38nB408_p0281b04║落二、落三，且自先收毛羽，一任山雞落後、鸑鷟生憐，
J38nB408_p0281b05║使大眾更無覷他分。」遂拈標，云：「大眾還見麼？重重錦
J38nB408_p0281b06║被蓋尤難，原自全身無罅縫。」遂封龕。
J38nB408_p0281b07║為能度院主封龕。云：「能度一切眾生，以因緣而生，以
J38nB408_p0281b08║因緣而滅，以因緣而得清淨解脫，以因緣而能遊諸
J38nB408_p0281b09║世間，隨所作為，為諸佛事。汝為僧不失正念，做福事
J38nB408_p0281b10║有頭有尾，昨以因緣將滅，求山僧為汝封龕，將汝遺
J38nB408_p0281b11║骸送入普同，不離清眾。山僧以因緣觀之，本無異同，
J38nB408_p0281b12║靡有真假，一一順汝所請。不意及門，汝於夜半先行，
J38nB408_p0281b13║到是敏捷，人皆知能度能隨因緣而有起滅之相，卻
J38nB408_p0281b14║不知能度尚有密移一步放在大眾眼前。還見麼？山
J38nB408_p0281b15║東起雨山西落，萬頃寒雲天地寬。」
J38nB408_p0281b16║
J38nB408_p0281b17║
J38nB408_p0281b18║
J38nB408_p0281b19║
J38nB408_p0281b20║海幢阿字無禪師語錄卷下（終）
J38nB408_p0281b21║
J38nB408_p0281b22║
J38nB408_p0281b23║
J38nB408_p0281b24║
J38nB408_p0281b25║
J38nB408_p0281b26║
J38nB408_p0281b27║
J38nB408_p0281b28║
J38nB408_p0281b29║
J38nB408_p0281b30║
J38nB408_p0281c01║海幢阿字無禪師行狀
J38nB408_p0281c02║書記古雲敬述
J38nB408_p0281c03║廣州海幢寺阿字禪師，諱今無，得法天然是和尚，曹
J38nB408_p0281c04║洞三十五世，博山下三世。番禺萬氏子。狀貌過人，引
J38nB408_p0281c05║舌覆鼻。父諸生，貧不能自活。師自童年，每出奇贍，薪
J38nB408_p0281c06║水無缺。一日，父以株連坐繫，為禁卒拒，弗使進飲食。
J38nB408_p0281c07║師咍，卒書百金券，得再飽。俟尹出，遮道大哭。尹愕然，
J38nB408_p0281c08║憐師稚小，乃問狀判牒，命吏取釋。師曰：「遲則必斃。」尹
J38nB408_p0281c09║喻意，乃立出之。禁卒歎曰：「吾遂為孺子賣。」年十六，抵
J38nB408_p0281c10║雷峰，依天老人得度，知有向上事。十七，受《壇經》，至參
J38nB408_p0281c11║明上座因緣，聞貓聲汗下，覺世界如擘。走見峰，峰曰：
J38nB408_p0281c12║「夜半至此何為？」曰：「不思善，不思惡，止道得一半。」峰曰：
J38nB408_p0281c13║「那一半聻？」師作貓聲而出。嗣後當機，脫穎無滯。師初
J38nB408_p0281c14║以貧廢學，侍峰，得遍閱內外典。十九，隨峰入匡，中途
J38nB408_p0281c15║寒疾垂死，夢神人勉師出世。師以鈍辭，神授藥粒，覺
J38nB408_p0281c16║乃甦。從此思如泉湧，貫通三教，信筆注三祖《信心銘》，
J38nB408_p0281c17║諸耆宿皆遜之。峰住棲賢，命監院事。時百廢未舉，師
J38nB408_p0281c18║拓缽誅茆，戮力艱難中，猶入室叩擊無虛日，日臻玄
J38nB408_p0281c19║奧。至价祖過水偈，洞悉五位之旨。嘗杖策孤征，所至
J38nB408_p0281c20║少留。機辯逸格，有英邵武之風。年二十二，奉師命出
J38nB408_p0281c21║山海關，千山可和尚一見深器之。每罷參與語，自春
J38nB408_p0281c22║徂秋，頓忘筌蹄。三年，歸渡遼海，舟膠，潮不至，估客大
J38nB408_p0281c23║恐。師持觀世音名號，忽涌潮丈餘，乘風夜行，至狹港，
J38nB408_p0281c24║復為冰凌夾舟，得疾風，一躍而出。及都門，為內監留
J38nB408_p0281c25║供。連年獲交朝貴，投懽惟恐後，一衲翛然，殊無介意。
J38nB408_p0281c26║歸廣州，年二十八矣。明年，遊奇甸，遘兵變，有欲假渠
J38nB408_p0281c27║魁以中師者，其黨忽就擒。計師從塞北涉瓊南，艱阻
J38nB408_p0281c28║備嘗，而胸次益瀟灑廓落。再依雷峰，一日晚課，豁然
J38nB408_p0281c29║見大愚為雲峰作用，如鏡中像，從前功候，至此皆釋。
J38nB408_p0281c30║有偈呈云：「手畫高旻枉自癡，可憐積劫滯鬚眉。今年
J38nB408_p0282a01║競渡過三日，晚課隨人瞌睡遲。」峰印之，命首眾。壬寅，
J38nB408_p0282a02║住海幢。當省會，百務鱗集，師智炳幾先，方圓並用，接
J38nB408_p0282a03║待毋倦容。一念甫形，衲子爭為效力。與王公大人抗
J38nB408_p0282a04║言高論，聲出垣外，皆愜意酬機，賦詞博弈，比物風生，
J38nB408_p0282a05║怕夜語達旦。然叢林事無纖巨，咸親至曉諭，開豁明
J38nB408_p0282a06║濟，毋毛苛，人以此益服。料事如兔起鶻落，知則必發，
J38nB408_p0282a07║發則必中。雖法門艱鉅，挺然臨之，能以道自信。至建
J38nB408_p0282a08║置規模，弘遠崇麗，深固莊嚴妙天下，自佛殿、僧堂、樓
J38nB408_p0282a09║閣、諸寶像以次成，多金輝玉映，翠簇珠圓。闔省王臣
J38nB408_p0282a10║協勷厥盛，摳衣入室、擁輿入社之人蹌蹌絡繹，缽盂
J38nB408_p0282a11║坐食動數千指。師之汗血日積月耗，至雞棲，抖搜無
J38nB408_p0282a12║寧晷。法交之盛，等於晦堂、大慧，如總督彝初周公、方
J38nB408_p0282a13║伯浩存徐公、總戎葵軒張公、煥之劉公，指不勝屈。四
J38nB408_p0282a14║方賢豪游南粵，如張舍人百菴輩，尤津津受法味而
J38nB408_p0282a15║去。江西、遼東諸祖剎，事必咨焉。囑同門諸昆弟，謂十
J38nB408_p0282a16║方師僧，到即如歸，一宿兩餐，貧亦勿失。若擔拄杖，留
J38nB408_p0282a17║鬚髮，舉措涉疑，借名傳法，此今日魔風，雖勿交何損？
J38nB408_p0282a18║其荷法如此。住海幢十二年，未嘗發化主，所有經營，
J38nB408_p0282a19║皆躬自規畫。癸丑，請藏入北，過山東，聞變，駐錫蕭府。
J38nB408_p0282a20║甲寅，還金陵，授方學士太夫人戒。江以南聞師名，應
J38nB408_p0282a21║酬益廣，妙闡徽猷，往往為縉紳折服，道風益播。乙卯，
J38nB408_p0282a22║回海幢，建持福堂，祀大護法劉中丞持平公。丙辰，講
J38nB408_p0282a23║《圓覺經》。二月，遭亂，杜門半載。明年，雷峰天老人返匡
J38nB408_p0282a24║廬，師盡禮，津遣無缺。此後僧徒益聚，鑄千人鍋，給乏
J38nB408_p0282a25║解贈，怕傾囊，無吝色。戊午，始發諸衲募藏閣，觀察仲
J38nB408_p0282a26║錫王公力為鼎諾。師雖殫心荷法，而厭塵俗，每好遊，
J38nB408_p0282a27║自羅浮、金山、西樵、虎門，常艤舟隻笠，與王公為莫逆
J38nB408_p0282a28║交。晚搆不落亭，每過從，遊戲筆墨。所著《光宣臺集》，大
J38nB408_p0282a29║概可見。其法語、偈讚、禪宗、白眉師之文，壯麗整秀，詩
J38nB408_p0282a30║尤俊拔。至手疏楞嚴，輯四分律藏大全，尤出古法師
J38nB408_p0282b01║右。近年眾多食繁，擘畫度支，勞瘁更劇。辛酉元旦，示
J38nB408_p0282b02║眾，有「收拾絲綸返十洲」句，并寄蕭翰林介石、陳鄉紳
J38nB408_p0282b03║梅臣，隱隱作別語。七月，以省棲賢，附王觀察舟到梅
J38nB408_p0282b04║關，宿痢併作。九月，還山，語侍者云：「叢林一切事照舊，
J38nB408_p0282b05║無可再說。」至二十二日丑時，曰：「我過三時去矣。」辰時，
J38nB408_p0282b06║即告寂。全身柔煖如生，頂相紅潤。典闈高公等各致
J38nB408_p0282b07║悼章，道俗哀戀，如失所恃。師平時說法，如孫吳之用
J38nB408_p0282b08║兵、蘇張之辯舌，無愧妙喜。嘗有上天老人帖，謂：「自非
J38nB408_p0282b09║識藏明白，不見古人婆心赤骨。如僧問曹山：『三身中
J38nB408_p0282b10║那身不墮眾數？』山云：『要頭便斫去。』此等句語，如錐畫
J38nB408_p0282b11║沙，決非學解可到。深得此機，乃許拈弄。今無不敢謂
J38nB408_p0282b12║捉敗古人，但如周顛仙入竹影、普化在後園吃生菜
J38nB408_p0282b13║作驢鳴，且道吃甚死急？」故師臨馭衲子，堂堂密密，不
J38nB408_p0282b14║必鐵棒風馳，能使人向聲色堆埋頭沒腦，死盡偷心。
J38nB408_p0282b15║然謙退不肯開堂，謂：「當陽正位，永絕躋扳，豈容以奴
J38nB408_p0282b16║隸闌入？」慨智燈濫續，寧遭點額？猶不失博山三十年
J38nB408_p0282b17║縝密家風。師化後，當有紹起，何莫非生平所煆煉耶？
J38nB408_p0282b18║廣州刺史緘木汪公稱師朗如秋月、溫如春風，高渺
J38nB408_p0282b19║如華嶽削成雲表，而肆應旁達如決萬斛泉，隨地付
J38nB408_p0282b20║形，無不畢鬯。澹歸和尚亦曰：「雷峰門下固多才，其所
J38nB408_p0282b21║至皆卓然有成。若氣格雄傑、思理波瀾，入境都盡、出
J38nB408_p0282b22║路愈夥，勢欲斷而仍連、義將顯而更隱，立功立言，首
J38nB408_p0282b23║推阿兄。」計師二十八得法、三十住院，領眾二十年，世
J38nB408_p0282b24║壽四十有九、僧臘三十。鵝湖、河源、廣州諸處說法凡
J38nB408_p0282b25║六會，開戒一十三年，所度緇白徒眾一千七百餘人，
J38nB408_p0282b26║約可掇拾。暫錄行狀，諸微言細行別載年譜，以備採
J38nB408_p0282b27║拓。敬述。