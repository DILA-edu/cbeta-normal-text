J38nB409_p0301b01║丹霞澹歸釋禪師語錄卷三
J38nB409_p0301b02║同門弟樂說今辯重編
J38nB409_p0301b03║拈古頌
J38nB409_p0301b04║世尊睹明星，大悟曰：「奇哉！一切眾生具有如來
J38nB409_p0301b05║智慧德相，但以妄想執著而不證得。」師云：「我
J38nB409_p0301b06║以妄想執著而證得。」復云：「直饒證得，輸與眾生
J38nB409_p0301b07║一籌在。」
J38nB409_p0301b08║石上栽花，空中著箭。易處惡求，難時軟賺。項戴鐵枷，
J38nB409_p0301b09║足牽紅線。不用翻身，渠無背面。
J38nB409_p0301b10║廣額屠兒日殺千羊，一日至世尊前，颺下屠刀
J38nB409_p0301b11║曰：「我是千佛一數。」世尊曰：「如是，如是。」師喝一
J38nB409_p0301b12║喝，云：「眼花作甚麼？」
J38nB409_p0301b13║我是千佛一數，颺下屠刀話墮。有人舉起刀來，早已
J38nB409_p0301b14║嫌佛不做。
J38nB409_p0301b15║調達生陷地獄，佛敕阿難傳問：「安否？」曰：「我雖在
J38nB409_p0301b16║地獄，如三禪天樂。」佛又敕阿難傳問：「還求出不？」
J38nB409_p0301b17║曰：「我待世尊來便出。」阿難曰：「佛是三界大師，豈
J38nB409_p0301b18║有入地獄分？」曰：「佛既無入地獄分，我豈有出地
J38nB409_p0301b19║獄分？」師云：「叵耐，叵耐。調逵當初出佛身血了，
J38nB409_p0301b20║如今又把佛身分為兩段，還有人救得麼？」驀豎
J38nB409_p0301b21║拂子，云：「徼幸神蛇，並無瘡口。」
J38nB409_p0301b22║我不如汝，出地獄無分；汝不如我，入地獄無分。彼此
J38nB409_p0301b23║無分，案上一顆鐵印；彼此有分，千里赤繩牽定。打鼓
J38nB409_p0301b24║弄琵琶，相逢一會家。記得會為共命鳥，同死同生不
J38nB409_p0301b25║同老。
J38nB409_p0301b26║文殊見一女子，近佛而坐，入於三昧。文殊曰：「此
J38nB409_p0301b27║女得近佛坐，我何不得？」佛曰：「汝覺此女，試自問
J38nB409_p0301b28║之。」文殊遶女子三匝，鳴指一下，托至梵天而不
J38nB409_p0301b29║能出。佛曰：「假使百千文殊，亦出此定不得。下方
J38nB409_p0301b30║過四十二恆沙國土，有罔明菩薩能出此定。」須
J38nB409_p0301c01║臾，罔明從地湧出，卻至女子前，鳴指一下，女子
J38nB409_p0301c02║於是從定而出。師云：「罪不重科。」
J38nB409_p0301c03║文殊不解出定，罔明不解入定。兩人合箇老婆，看煞
J38nB409_p0301c04║瞿曇孤另。
J38nB409_p0301c05║文殊三處度夏，迦葉欲白槌擯出，纔拈槌，乃見
J38nB409_p0301c06║百千萬億文殊，盡其神力，槌不能舉。世尊曰：「汝
J38nB409_p0301c07║擬擯那箇文殊？」師云：「迦葉前不射馬，後不擒
J38nB409_p0301c08║王。人言戡定無功，我道太平有象。」
J38nB409_p0301c09║萬浪千波作一團，舉槌容易落槌難。從今屋裏無生
J38nB409_p0301c10║客，解向門前倒剎竿。
J38nB409_p0301c11║阿難問迦葉：「世尊傳金襴袈裟外，別傳箇甚麼？」
J38nB409_p0301c12║葉召阿難，難應諾。葉曰：「倒卻門前剎竿著。」師
J38nB409_p0301c13║云：「世尊無密語，師兄為什麼卻覆藏？」
J38nB409_p0301c14║剎竿倒卻更何傳，萬里乘風浪拍天。只見群龍行大
J38nB409_p0301c15║雨，不知誰抱夜光眠。
J38nB409_p0301c16║外道索馬鳴論義，國王、大臣、四眾俱會。鳴曰：「汝
J38nB409_p0301c17║義以何為宗？」道曰：「凡有言說，我皆能破。」鳴便指
J38nB409_p0301c18║國王曰：「當今國土康寧，大王長壽，請汝破之。」外
J38nB409_p0301c19║道屈伏。師云：「借勢伏人，殊非好手。然雖如此，
J38nB409_p0301c20║不曾有一字欺了外道。」復云：「猶欠一著在。」
J38nB409_p0301c21║馬鳴便指國王，一座鐵關難過。當時卻指馬鳴，此義
J38nB409_p0301c22║不攻自破。
J38nB409_p0301c23║罽賓國王秉劍至師子尊者所，曰：「師得蘊空否？」
J38nB409_p0301c24║者曰：「已得蘊空。」曰：「離生死否？」者曰：「已離生死。」曰：
J38nB409_p0301c25║「既離生死，可施我頭。」者曰：「身非我有，何吝於頭？」
J38nB409_p0301c26║王即揮劍斷尊者首，白乳涌高數尺，王之右臂
J38nB409_p0301c27║旋亦墮地。師云：「十字街頭行樂圓。」
J38nB409_p0301c28║一劍光寒，腦門著地。尊者失頭，國王失臂。世出世間，
J38nB409_p0301c29║了無剩義。伶利衲僧，討甚巴鼻。
J38nB409_p0301c30║般若多羅尊者赴東印度國王齋，王問：「諸人盡
J38nB409_p0302a01║轉經，師為甚不轉？」者曰：「貧道出息不涉世緣，入
J38nB409_p0302a02║息不居蘊界，常轉如是經百千萬億卷。」師云：
J38nB409_p0302a03║「者老漢犯了波逸提也。不知且道是何罪相？迴
J38nB409_p0302a04║眾僧物入己。」
J38nB409_p0302a05║常常如是轉，說甚閒經卷。好箇飛將軍，殺人不眨眼。
J38nB409_p0302a06║梁武帝問達磨大師：「如何是聖諦第一義？」磨曰：
J38nB409_p0302a07║「廓然無聖。」曰：「對朕者誰？」磨曰：「不識。」帝不契，磨遂
J38nB409_p0302a08║折蘆渡江。師云：「幸有者一著子。」
J38nB409_p0302a09║暗裏抽橫骨，明中坐舌頭。雙鸞歌繡嶺，獨鶴舞滄洲。
J38nB409_p0302a10║北去心猶結，南來意莫酬。扁舟渾不借，一葦自隨流。
J38nB409_p0302a11║達磨葬熊耳山。後三歲，魏宋雲奉使西域回，遇
J38nB409_p0302a12║磨於蔥嶺，手攜隻履，翩翩獨逝。雲問：「何往？」磨曰：
J38nB409_p0302a13║「西天去。」師云：「大似雞足山迦葉門放光，千百
J38nB409_p0302a14║人觀，都只見自家面目。」
J38nB409_p0302a15║手中攜隻履，赤腳返西天。今人都不會，此話古來傳。
J38nB409_p0302a16║六祖至法性寺，寓廊廡間。暮夜，風颺剎旛。二僧
J38nB409_p0302a17║對論，一曰風動，一曰旛動。祖曰：「不是風動，不是
J38nB409_p0302a18║旛動，仁者心動。」師云：「二僧恁麼道：孤負己靈，
J38nB409_p0302a19║埋沒先聖。六祖恁麼道：孤負己靈，埋沒先聖。」復
J38nB409_p0302a20║云：「我恁麼道：孤負己靈，埋沒先聖。還有不甘底
J38nB409_p0302a21║麼？也只向道：孤負己靈，埋沒先聖。」
J38nB409_p0302a22║執手丁寧莫上南，上南盡是鬼門關。水流清淚千行
J38nB409_p0302a23║熱，山割愁腸一劍寒。
J38nB409_p0302a24║不是風旛正是心，九招歌罷淚霑襟。自從抱石投江
J38nB409_p0302a25║後，地角天涯沒處尋。
J38nB409_p0302a26║南陽國師三喚侍者，者三應。陽曰：「將謂吾孤負
J38nB409_p0302a27║汝，卻是汝孤負吾。」師云：「國師不可孤負侍者，
J38nB409_p0302a28║侍者卻須孤負國師始得。」
J38nB409_p0302a29║父欲行東子向西，生來逆命不為奇，到頭一著相隨
J38nB409_p0302a30║順，宿草春流古墓低。
J38nB409_p0302b01║東西兩堂各爭貓兒，南泉提起曰：「道得即救取
J38nB409_p0302b02║貓兒，道不得即斬卻。」眾無對，泉便斬之。趙州自
J38nB409_p0302b03║外歸，泉舉前話，州乃脫草履安頭上而出。師
J38nB409_p0302b04║云：「先斬後奏。」
J38nB409_p0302b05║纔見蛇頭落地，便看龍尾翻雲。昨日贏他孫行者，輸
J38nB409_p0302b06║與今朝者行孫。咦，你是何人？
J38nB409_p0302b07║南泉曰：「三世諸佛不知有，貍奴白牯卻知有。」
J38nB409_p0302b08║師云：「彼此莫相怪。」
J38nB409_p0302b09║有腳鷓鴣行不得，無聲杜宇叫還閒。千人自廢山中
J38nB409_p0302b10║畫，一句難酬畫裏山。
J38nB409_p0302b11║侍者請南泉赴堂，泉曰：「我今日莊上喫油粢飽
J38nB409_p0302b12║也。」曰：「和尚不曾出入。」泉曰：「汝問莊主去。」者方去，
J38nB409_p0302b13║主已來謝和尚到莊喫油粢。師云：「南泉此日
J38nB409_p0302b14║到莊即置，且道日日還曾赴堂麼？」
J38nB409_p0302b15║不出方丈門，去喫油粢飽，日日過堂歸，莫道不疑好。
J38nB409_p0302b16║鹽官喚侍者：「將犀牛扇子來。」者曰：「破也。」曰：「扇子
J38nB409_p0302b17║破了，還我犀牛兒來。」者無對。師云：「何不便與
J38nB409_p0302b18║一推？」
J38nB409_p0302b19║扇破乘機便索牛，十成蹄角也難酬。多年草本如呈
J38nB409_p0302b20║似，羞殺堂中那一頭。
J38nB409_p0302b21║僧問大梅：「和尚見馬祖得箇什麼便住此山？」梅
J38nB409_p0302b22║曰：「馬祖道即心即佛，我便向者裏住。」曰：「馬祖近
J38nB409_p0302b23║日又道非心非佛。」梅曰：「者老漢惑亂人未有了
J38nB409_p0302b24║日，任汝非心非佛，我只管即心即佛。」僧回舉似
J38nB409_p0302b25║祖，祖曰：「大眾！梅子熟也。」師云：「若非舉鼎拔山
J38nB409_p0302b26║力，千里烏騅不易騎。」
J38nB409_p0302b27║不爭兩箇耳朵，早已渾身落井。一飽能忘百饑，拋卻
J38nB409_p0302b28║明珠換餅。
J38nB409_p0302b29║東寺曰：「心不是佛，智不是道，劍去久矣，爾方刻
J38nB409_p0302b30║舟。」師云：「一箭雙鵰，當場逞手。」
J38nB409_p0302c01║寄君一座蝦蟆石，爭似黃皮牡蠣房？兩箇一家纔▆
J38nB409_p0302c02║罪，兩家一箇又追贓，直得一家無一箇，如法舉來先
J38nB409_p0302c03║話墮。禪流若識東寺翁，肯向西方分半座？
J38nB409_p0302c04║百丈惟政問南泉：「諸方善知識還有不說似人
J38nB409_p0302c05║底法也無？」泉曰：「有。」政曰：「作麼生？」曰：「不是心，不是
J38nB409_p0302c06║佛，不是物。」政曰：「恁麼則說似人了也。」曰：「某甲即
J38nB409_p0302c07║恁麼，和尚作麼生？」政曰：「我又不是善知識，爭知
J38nB409_p0302c08║有說不說底法？」曰：「某甲不會，請和尚說。」政曰：「我
J38nB409_p0302c09║大煞與汝說了也。」師云：「南泉水上生紋，百丈
J38nB409_p0302c10║日中無影。」
J38nB409_p0302c11║三箇夜叉不奈何一箇窮鬼，一箇窮鬼折倒了三箇
J38nB409_p0302c12║夜叉。更問如何，歸堂喫茶。
J38nB409_p0302c13║石鞏張弓架箭，以接學人。三平乃披胸當之曰：
J38nB409_p0302c14║「此是殺人箭，活人箭又作麼生？」鞏彈弓弦三下，
J38nB409_p0302c15║平禮拜。鞏曰：「三十年張弓架箭，祇射得半箇聖
J38nB409_p0302c16║人。」遂拗折弓箭。師云：「為什麼不成褫到底？合
J38nB409_p0302c17║掌云：『真善知識。』」
J38nB409_p0302c18║活人箭向弓弦辨，石鞏當初用得全。寧可三平只半
J38nB409_p0302c19║箇，誰能更說老婆禪。
J38nB409_p0302c20║仰山問中邑：「如何得見佛性？」▆邑曰：「譬如一室
J38nB409_p0302c21║有六窗，內有一獼猴，外有獼猴從東方喚狌狌，
J38nB409_p0302c22║獼猴即應，如是六窗俱喚俱應。」山禮謝，起曰：「連
J38nB409_p0302c23║來蒙和尚譬喻，無不曉了。更有一事，祇如內獼
J38nB409_p0302c24║猴瞌睡，外獼猴欲與相見，又且如何？」邑下禪床，
J38nB409_p0302c25║執仰山手作舞，曰：「狌狌與汝相見了也。」師云：
J38nB409_p0302c26║「好笑！好笑！兩箇人弄一箇獼猴，至今弄不出。」
J38nB409_p0302c27║龍生龍，鳳生鳳，老鼠生底挖壁洞。燒香問取本爺娘，
J38nB409_p0302c28║焦磚打著連底凍。
J38nB409_p0302c29║汾陽無業國師，學者致問，多荅之曰：「莫妄想。」
J38nB409_p0302c30║師云：「問即口啞，荅即耳聾，且得大家省力。」
J38nB409_p0303a01║國師一句莫妄想，對對雙雙不成兩。密時蟭螟蟲無
J38nB409_p0303a02║地容身，疏時摩竭魚全家漏網。畢竟如何？妄想，妄想。
J38nB409_p0303a03║藥山問石頭：「直指人心，見性成佛，望和尚指示。」
J38nB409_p0303a04║頭曰：「恁麼也不得，不恁麼也不得，恁麼不恁麼
J38nB409_p0303a05║總不得，子作麼生？」師云：「一筆畫成，把酒便喫。」
J38nB409_p0303a06║渾身剝得赤條條，十字街頭贈一刀。有屈至今無叫
J38nB409_p0303a07║處，方知天網不能逃。
J38nB409_p0303a08║溈山與仰山摘茶次，謂仰山曰：「終日摘茶，祇聞
J38nB409_p0303a09║子聲，不見子形。」仰撼茶樹，溈曰：「子祇得其用，不
J38nB409_p0303a10║得其體。」曰：「未審和尚如何？」溈良久，曰：「和尚祇得
J38nB409_p0303a11║其體，不得其用。」溈曰：「放子三十棒。」曰：「和尚棒某
J38nB409_p0303a12║甲喫，某甲棒教誰喫？」溈曰：「放子三十棒。」師云：
J38nB409_p0303a13║「者回全體分付。」
J38nB409_p0303a14║全彰體用還全隱，前箭猶輕後箭深，一遞放他六十
J38nB409_p0303a15║棒，仰山撒手便橫行。
J38nB409_p0303a16║陸大夫問南泉：「弟子從六合來，彼中還有身麼？」
J38nB409_p0303a17║泉曰：「分明記取，舉似作家。」曰：「和尚不可思議，到
J38nB409_p0303a18║處世界成就。」泉曰：「適來總是大夫分上事。」師
J38nB409_p0303a19║云：「老漢學得箇隱身法，到處白賴。」
J38nB409_p0303a20║南北東西方一統，君王到處不為賓。千乘萬騎聞雷
J38nB409_p0303a21║動，只見紅雲不見人。
J38nB409_p0303a22║夾山見船子辭行，頻頻回顧。子喚：「闍黎。」山回首，
J38nB409_p0303a23║子豎起橈曰：「汝將謂別有？」乃覆舟入水而逝。
J38nB409_p0303a24║師云：「圖箇什麼？」
J38nB409_p0303a25║撒手懸崖剛不信，一棚線斷始知休。兒孫自有兒孫
J38nB409_p0303a26║福，莫與兒孫作馬牛。
J38nB409_p0303a27║趙州問南泉：「如何是道？」泉曰：「平常心是道。」曰：「還
J38nB409_p0303a28║可趨向也無？」泉曰：「擬向即乖。」曰：「不擬爭知是道？」
J38nB409_p0303a29║泉曰：「道不屬知，不屬不知。知是妄覺，不知是無
J38nB409_p0303a30║記。若真達不疑之道，猶如太虛，廓然蕩豁，豈可
J38nB409_p0303b01║強是非耶？」師云：「說也說了，會也會了，不疑是
J38nB409_p0303b02║第二頭，達是第三首，向上又作麼生道？道。」
J38nB409_p0303b03║當機曾不道平常，臭肉來蠅各自忙。轉腦回頭纔蹉
J38nB409_p0303b04║過，回頭轉腦恰相當。有布置，絕商量，知君問路定亡
J38nB409_p0303b05║羊。晴沙落雁驚飛起，誰寫長空字一行。
J38nB409_p0303b06║尼問趙州：「如何是密密意？」州以手掐之。尼曰：「和
J38nB409_p0303b07║尚猶有者箇在。」州曰：「卻是你有者箇在。」師云：
J38nB409_p0303b08║「捉姦見雙，捉賊見贓。」
J38nB409_p0303b09║和尚密密，師姑密密。（搖手云）無人看見，切忌漏泄。
J38nB409_p0303b10║僧遊五臺，問一婆子：「臺山路向什麼處去？」婆曰：
J38nB409_p0303b11║「驀直去。」僧便去。婆曰：「好箇師僧，又恁麼去。」有僧
J38nB409_p0303b12║舉似趙州，州曰：「待我去勘過。」明日，州去問：「臺山
J38nB409_p0303b13║路向什麼處去？」婆曰：「驀直去。」州便去。婆曰：「好箇
J38nB409_p0303b14║師僧，又恁麼去。」州歸院，謂僧曰：「臺山婆子為汝
J38nB409_p0303b15║勘破了也。」師云：「趙州一場懡㦬，婆子一場懡
J38nB409_p0303b16║㦬，且喜者僧自在。」
J38nB409_p0303b17║人人腳底天邊路，喚兔留鳥渾不住。路旁開店賣心
J38nB409_p0303b18║肝，來了牙人沒主顧。沒主顧，有底趣。綠楊影裏啼杜
J38nB409_p0303b19║宇，聲聲道不如歸去。
J38nB409_p0303b20║趙州到一菴主處，問：「有麼？有麼？」主豎起拳頭。州
J38nB409_p0303b21║曰：「水淺不是泊船處。」便行。又到一菴主處，問：「有
J38nB409_p0303b22║麼？有麼？」主亦豎起拳頭。州曰：「能縱能奪，能殺能
J38nB409_p0303b23║活。」便作禮。師云：「一箇拳頭，兩箇舌頭；兩箇拳
J38nB409_p0303b24║頭，一箇舌頭。」
J38nB409_p0303b25║仙人曾不愛樓居，入市隨他貴賤殊。天子殿前容走
J38nB409_p0303b26║馬，華陰縣裏莫騎驢。
J38nB409_p0303b27║臨濟見僧入門便喝。師云：「四喝內有者一喝，
J38nB409_p0303b28║識得者一喝，一任你喝。作麼生是者一喝？」隨後
J38nB409_p0303b29║喝一喝。
J38nB409_p0303b30║撞破面門，揭開腦蓋。百種千般，山妖水怪。滅跡掃塵，
J38nB409_p0303c01║斬其梟帥。大功不賞，得恁自在。
J38nB409_p0303c02║臨濟曰：「我有時奪人不奪境，有時奪境不奪人，
J38nB409_p0303c03║有時人境兩俱奪，有時人境俱不奪。」師云：「一
J38nB409_p0303c04║箇字，一箇○，一一○一一抹卻。畢竟臨濟是什
J38nB409_p0303c05║麼面目？」
J38nB409_p0303c06║切忌將親作賊，也莫證龜成鱉。分一串玉連環，合兩
J38nB409_p0303c07║箇金蝴蝶。忽然翻轉面皮來，通身是口難分說。
J38nB409_p0303c08║嚴陽尊者參趙州，問：「一物不將來時如何？」州曰：
J38nB409_p0303c09║「放下著。」曰：「一物不將來，放下箇什麼？」州曰：「放不
J38nB409_p0303c10║下，擔取去。」者於言下大悟。師云：「七珍八寶一
J38nB409_p0303c11║時拿。」
J38nB409_p0303c12║鬼爭漆桶無人見，鼠拽胡盧有底忙。莫雨朝煙千頃
J38nB409_p0303c13║浪，雙雙飛出紫鴛鴦。
J38nB409_p0303c14║僧問大隨：「劫火洞然，大千俱壞，未審者箇壞不
J38nB409_p0303c15║壞？」隨曰：「壞。」曰：「恁麼則隨他去也。」隨曰：「隨他去。」僧
J38nB409_p0303c16║不肯。後到投子，舉前話，子裝香遙禮曰：「西川古
J38nB409_p0303c17║佛出世。」謂其僧曰：「汝速回去懺悔。」僧回大隨，隨
J38nB409_p0303c18║已遷化。僧再至投子，子亦遷化。師云：「恰好，恰
J38nB409_p0303c19║好。」
J38nB409_p0303c20║一句隨他去，渠儂得自由。已無重舉處，切忌更回頭。
J38nB409_p0303c21║俱胝和尚無別提唱，惟豎一指。玄沙曰：「我當時
J38nB409_p0303c22║若見，拗折指頭。」師云：「雞子裏揀什麼骨？」
J38nB409_p0303c23║纔將一字入公門，自首誣人兩不應。只許州官明放
J38nB409_p0303c24║火，不容百姓暗挑燈。
J38nB409_p0303c25║廓侍者問德山：「從上諸聖向什麼處去？」山曰：「作
J38nB409_p0303c26║麼作麼？」曰：「敕點飛龍馬，跛鱉出頭來。」山休去。明
J38nB409_p0303c27║日山浴出，廓過茶與山，山撫廓背曰：「昨日公案
J38nB409_p0303c28║作麼生？」曰：「者老漢今日方始瞥地。」山又休去。
J38nB409_p0303c29║師云：「司空見慣。」
J38nB409_p0303c30║證龜成鱉，得牛還馬，逞盡神通跳不出也。省了我賞，
J38nB409_p0304a01║饒了你打。
J38nB409_p0304a02║趙州問投子：「大死底人卻活時如何？」子曰：「不許
J38nB409_p0304a03║夜行，投明須到。」州曰：「我早侯白，伊又侯黑。」師
J38nB409_p0304a04║將到字打箇圓相，以墨塗之。
J38nB409_p0304a05║我若有時你也有，你若無時我也無。爛醉東風渾不
J38nB409_p0304a06║醒，空勞花下喚提壺。
J38nB409_p0304a07║王常侍參睦州，州問：「何故入院遲？」曰：「看打毬。」州
J38nB409_p0304a08║曰：「人打毬？馬打毬？」曰：「人打毬。」州曰：「人困麼？」曰：「困。」
J38nB409_p0304a09║州曰：「馬困麼？」曰：「困。」州曰：「露柱困麼？」無對。歸至私
J38nB409_p0304a10║第，中夜忽有省。明日見州曰：「某甲會昨日事也。」
J38nB409_p0304a11║州曰：「露柱困麼？」曰：「困。」州肯之。師云：「且教伊到
J38nB409_p0304a12║侍寮裏睡一覺著。」
J38nB409_p0304a13║露柱困麼纔問，一尺忽加一寸。夜來量到天明，長短
J38nB409_p0304a14║元無少剩。
J38nB409_p0304a15║後唐莊宗幸河北回，召興化問曰：「朕取中原，獲
J38nB409_p0304a16║得一寶，未曾有人酬價。」化曰：「請陛下寶看。」帝以
J38nB409_p0304a17║兩手舒襆頭腳，化曰：「君王之寶，誰敢酬價？」師
J38nB409_p0304a18║云：「何得交綏而退？」
J38nB409_p0304a19║兩手舒襆頭，自呼李天下。何似敬新磨，一掌全酬價。
J38nB409_p0304a20║巖頭值沙汰，於鄂渚湖作渡子。一日，有婆抱孩
J38nB409_p0304a21║兒來，乃曰：「呈橈舞棹即不問，且道婆手中兒甚
J38nB409_p0304a22║處得來？」頭便打。婆曰：「婆生七子，六箇不遇知音，
J38nB409_p0304a23║祇者一箇也不消得。」便拋水中。師云：「囫圇吞
J38nB409_p0304a24║箇棗。」
J38nB409_p0304a25║六箇不遇知音，一箇也不消得。將來拋向水中，連我
J38nB409_p0304a26║都無話說。
J38nB409_p0304a27║僧念經次，雲居問：「念者是甚麼經？」曰：「《維摩經》。」居
J38nB409_p0304a28║曰：「不問《維摩經》，念者是甚麼經？」僧從此得入。
J38nB409_p0304a29║師云：念者是甚麼經？《維摩經》。雲居不解休去，帶
J38nB409_p0304a30║累者僧之遶。
J38nB409_p0304b01║四十九年無一句，三十二義皆旁註。家家犬吠與雞
J38nB409_p0304b02║鳴，過關討甚閒公據。
J38nB409_p0304b03║僧問雲居：「山河大地從何而有？」居曰：「從妄想有。」
J38nB409_p0304b04║曰：「與某甲想出一錠金得麼？」居便休去，僧不肯。
J38nB409_p0304b05║師云：「你不肯時，問取山河大地。」
J38nB409_p0304b06║虎項金鈴誰解得，解鈴須是繫鈴人。者僧難處雲居
J38nB409_p0304b07║荅，祇是無人作證明。
J38nB409_p0304b08║稠布衲問曹山：「披毛帶角是什麼墮？」山曰：「是類
J38nB409_p0304b09║墮。」「不斷聲色是什麼墮？」山曰：「是隨墮。」「不受食是
J38nB409_p0304b10║什麼墮？」山曰：「是尊貴墮。」師云：「四禁所以窮五
J38nB409_p0304b11║位之通，三墮所以通四禁之窮。要識曹山麼？混
J38nB409_p0304b12║沌初分，白蝙蝠精。」
J38nB409_p0304b13║識得曹山三墮，方知不立纖毫。休論地厚與天高，闌
J38nB409_p0304b14║輕紅芍藥，架重紫葡萄。纔去披麻戴孝，還來按板
J38nB409_p0304b15║吹簫。兩邊坐斷失中交，滿頭澆栗子，千里寄鵝毛。
J38nB409_p0304b16║曹山四禁：莫行心處路，不挂本來衣。何須正恁
J38nB409_p0304b17║麼，切忌未生時。師云：「因甚如此？」
J38nB409_p0304b18║惟其如此，所以如此。若要如此，何苦如此？
J38nB409_p0304b19║僧問曹山：「學人通身是病，請師醫。」山曰：「不醫。」曰：
J38nB409_p0304b20║「為什麼不醫？」山曰：「教你求生不得生，求死不得
J38nB409_p0304b21║死。」師云：「得恁麼同病相憐？」
J38nB409_p0304b22║春至自花開，秋來還葉落。用盡六州鐵，鑄成一箇錯。
J38nB409_p0304b23║錯，錯，通身是病通身藥。
J38nB409_p0304b24║僧問乾峰：「十方薄伽梵，一路涅槃門，未審路頭
J38nB409_p0304b25║在什麼處？」峰以拄杖畫云：「在者裏。」僧請益雲門，
J38nB409_p0304b26║門拈起扇子云：「扇子𨁝跳上三十三天，築著帝
J38nB409_p0304b27║釋鼻孔，東海鯉魚打一棒，雨似盆傾。會麼？」師
J38nB409_p0304b28║云：「乾峰纔指出路頭，雲門便全家奉送，還肯立
J38nB409_p0304b29║地承當麼？設承當得，也是頭上安頭。」
J38nB409_p0304b30║目前指出無多子，拄杖頭邊用得新。帝釋至今無鼻
J38nB409_p0304c01║孔，全成三十六龍鱗。
J38nB409_p0304c02║西院明訪南院曰：「某甲無可人事，從許州來，收
J38nB409_p0304c03║得江西剃刀一柄上和尚。」院曰：「汝從許州來，為
J38nB409_p0304c04║什麼收得江西剃刀？」明於院手上掐一掐。院曰：
J38nB409_p0304c05║「侍者收取。」明以袖拂一拂便行。院曰：「阿剌剌，阿
J38nB409_p0304c06║剌剌。」師云：「驚蛺蝶。」
J38nB409_p0304c07║作家相見應無比，收放縱橫真可喜。元來祇得者些
J38nB409_p0304c08║兒，底事他人不如你。
J38nB409_p0304c09║芭蕉拈拄杖曰：「你有拄杖子，我與你拄杖子。你
J38nB409_p0304c10║無拄杖子，我奪卻你拄杖子。」靠拄杖下座。師
J38nB409_p0304c11║喝一喝，云：「少賣弄。」
J38nB409_p0304c12║你有更須有，你無還要無。仰山筆下何止九十七箇
J38nB409_p0304c13║圓相，趙州壁上並不見半箇胡盧。
J38nB409_p0304c14║玄沙示眾：「諸方老宿盡道接物利生，只如盲、聾、
J38nB409_p0304c15║啞三種病人，汝作麼生接？患盲者，拈槌豎拂他
J38nB409_p0304c16║又不見；患聾者，語言三昧他又不聞；患啞者，教
J38nB409_p0304c17║伊說又說不出。若接不得，佛法無靈驗。」師云：
J38nB409_p0304c18║「不得三種人，佛法無靈驗。」
J38nB409_p0304c19║不知苦眾生，須知眾生苦。玄沙三種人，大地無寸土。
J38nB409_p0304c20║玄沙遣僧送書上雪峰，峰開緘惟白紙三張，問
J38nB409_p0304c21║僧：「會麼？」曰：「不會。」峰曰：「不見道：君子千里同風？」▆
J38nB409_p0304c22║回舉似於沙，沙曰：「者老和尚蹉過也不知。」師
J38nB409_p0304c23║云：「不但雪峰蹉過，玄沙也蹉過。作麼生是蹉過
J38nB409_p0304c24║處？莫使外人知。」
J38nB409_p0304c25║說得自己蹉過他人，以一勝義成兩負門；說得他人
J38nB409_p0304c26║蹉過自己，以一負門成兩勝義。玄沙、雪峰，總在者裏。
J38nB409_p0304c27║長慶曰：「寧說阿羅漢有三毒，不說如來有二種
J38nB409_p0304c28║語。不道如來無語，祇是無二種語。」保福曰：「作麼
J38nB409_p0304c29║生是如來語？」慶曰：「聾人爭得聞？」福曰：「情知和尚
J38nB409_p0304c30║向第二頭道。」慶卻問：「作麼生是如來語？」「福曰：喫
J38nB409_p0305a01║茶去。」師云：「也是第二頭道。」
J38nB409_p0305a02║雪峰潦倒輥三毬，普化風狂搖一鐸，到曾不到趙州
J38nB409_p0305a03║茶，也是無端添兩杓。鳳凰不消四箇翼，麒麟偏愛一
J38nB409_p0305a04║隻角，泥豬疥狗儘郎當，寶蓋金蓮還客作。直饒舌覆
J38nB409_p0305a05║梵天長，一句當頭誰道著？長慶休誇有眼盲，保福空
J38nB409_p0305a06║憐無病藥。
J38nB409_p0305a07║雲門示眾：「人人自有光明在，看時不見暗昏昏。
J38nB409_p0305a08║作麼生是諸人自己光明？」自代曰：「廚庫，山門。」又
J38nB409_p0305a09║曰：「好事不如無。」師云：「作麼生是自己光明？但
J38nB409_p0305a10║向道：『看時不見暗昏昏。』」
J38nB409_p0305a11║水濯青峰非劍，月落澄波如練。古鏡足光明，前鼻誰
J38nB409_p0305a12║知後面？不見，不見，領取春風一半。
J38nB409_p0305a13║雲門示眾：「拆半裂三，針筒鼻孔在什麼處？為我
J38nB409_p0305a14║一一拈出來看。」自代曰：「上中下。」師云：「我不拈。」
J38nB409_p0305a15║阿師拶折一隻腳，鼻孔同時俱打落。當初拋在糞掃
J38nB409_p0305a16║堆，直至如今總忘卻。忽然拈出與誰論，葉葉枝枝越
J38nB409_p0305a17║樣新。不說世間猶有我，也憐天下更無人。
J38nB409_p0305a18║雲門拈起拄杖曰：「凡夫實，謂之有；二乘柝，謂之
J38nB409_p0305a19║無；緣覺謂之幻有，菩薩當體即空。衲僧家見拄
J38nB409_p0305a20║杖，但喚作拄杖，行但行，坐但坐，不得動著。」師
J38nB409_p0305a21║云：「卻是凡夫會。」
J38nB409_p0305a22║凡夫謂有，滴水不走。何處遇知音，深深一杯酒。
J38nB409_p0305a23║僧問雲門：「如何是透法身句？」門曰：「北斗裏藏身。」
J38nB409_p0305a24║師云：「盡大地是北斗，喚什麼作身？盡大地是
J38nB409_p0305a25║身，喚什麼作北斗？道！道！」
J38nB409_p0305a26║纔道藏身北斗，何勞合掌南辰。花攢繡錯十分春。錦
J38nB409_p0305a27║江元過楚，劍閣復通秦。老去且憑兒子，少年曾抱
J38nB409_p0305a28║佳人。一回歡笑一回嗔。千門同醉飽，萬里絕煙塵。
J38nB409_p0305a29║金峰喫餅次，自拈一枚餅，從上板頭轉一匝。大
J38nB409_p0305a30║眾見，一時合掌，峰曰：「縱饒十分起手，也只得一
J38nB409_p0305b01║半。」至晚，有僧請益：「今日行餅，見僧合掌，和尚道：
J38nB409_p0305b02║『縱饒十分起手，也只得一半。』請和尚全道。」峰作
J38nB409_p0305b03║拈餅勢，復曰：「會麼？」曰：「不會。」峰曰：「金峰也只得一
J38nB409_p0305b04║半。」師云：「自首免。」
J38nB409_p0305b05║你也一半，我也一半，莫討完全，放下了看。
J38nB409_p0305b06║翠巖上堂：「一夏與兄弟東語西話，看翠巖眉毛
J38nB409_p0305b07║在麼？」長慶曰：「生也。」雲門曰：「關。」保福曰：「作賊人心
J38nB409_p0305b08║虛。」翠巖芝曰：「為眾竭力，禍出私門。」師云：「翠巖
J38nB409_p0305b09║與你們有甚冤讎？」復云：「過街老鼠齊叫打，也是
J38nB409_p0305b10║自家招得。」
J38nB409_p0305b11║無證處得贓，無贓處得證，送與老雲門，謹按秋官令。
J38nB409_p0305b12║南山可移，此案已定。有口不能言，納他一條命。
J38nB409_p0305b13║風穴上堂：「若立一塵，家國興盛，野老顰蹙。不立
J38nB409_p0305b14║一塵，家國喪亡，野老安帖。於此明得，闍黎無分，
J38nB409_p0305b15║全是老僧。於此不明，老僧卻是闍黎。闍黎與老
J38nB409_p0305b16║僧，亦能悟卻天下人，亦能瞎卻天下人。欲識闍
J38nB409_p0305b17║黎麼？」右邊一拍曰：「者裏是。欲識老僧麼？」左邊一
J38nB409_p0305b18║拍曰：「者裏是。」師云：「立不立，明不明，且與我一
J38nB409_p0305b19║筆勾下。」
J38nB409_p0305b20║總別同異成壞，一塵顛倒世界。月寒白浪千尋，雲暖
J38nB409_p0305b21║青山一帶。憑他野老悲歡，由我法王自在。
J38nB409_p0305b22║僧問同安志：「二機不到處如何舉唱？」志曰：「遍處
J38nB409_p0305b23║不逢，玄中不失。」師云：「恁麼即到也。」
J38nB409_p0305b24║不逢不失，老鼠咬鐵。昨日過了，便是明日。
J38nB409_p0305b25║白雲上堂：「舉一則公案布施大眾。」良久，云：「口只
J38nB409_p0305b26║堪喫飯。」師云：「老僧底挂在壁上久矣，白雲故
J38nB409_p0305b27║是有情人。」
J38nB409_p0305b28║造無梁殿，煮沒米粥。三月安居，擊壤鼓腹。是何境界，
J38nB409_p0305b29║拔舌地獄。
J38nB409_p0305b30║法眼問修山主：「毫釐有差，天地懸隔。兄作麼生
J38nB409_p0305c01║會？」修曰：「毫釐有差，天地懸隔。」眼曰：「與麼道又爭
J38nB409_p0305c02║得？」曰：「某甲只恁麼，和尚作麼生？」眼曰：「毫釐有差，
J38nB409_p0305c03║天地懸隔。」修便禮拜。師云：「現成公案，放汝三
J38nB409_p0305c04║十棒。」
J38nB409_p0305c05║左眼半觔，右眼八兩。有罪不誅，有功不賞。沒縫浮圖，
J38nB409_p0305c06║漁船破網。
J38nB409_p0305c07║雪竇示眾：「龍泉與刀斧同質，利鈍懸殊；駑駘與
J38nB409_p0305c08║驥馬同途，遲速有異。」師云：「為什麼總被拂子
J38nB409_p0305c09║穿卻鼻孔？」
J38nB409_p0305c10║大海波濤淺，小人方寸深。空山會放火，定水又投針。
J38nB409_p0305c11║促膝非謀面，同條是隔林。塤箎成絕調，獨立待知音。
J38nB409_p0305c12║僧問楊岐：「天得一以清，地得一以寧，衲僧得一
J38nB409_p0305c13║堪作甚麼？」岐曰：「缽盂口向天。」師云：「衲僧得一，
J38nB409_p0305c14║堪作甚麼？灼然！堪作甚麼？」
J38nB409_p0305c15║有理不在多言，請君飽食安眠。喫得又能消得，現成
J38nB409_p0305c16║陸地神仙。
J38nB409_p0305c17║永明潛參法眼，眼曰：「子參請外，看什麼經？」潛曰：
J38nB409_p0305c18║「《華嚴》。」曰：「總、別、同、異、成、壞六相，是何門攝？」潛曰：「世、
J38nB409_p0305c19║出世間一切法，皆具六相。」曰：「空還具六相否？」潛
J38nB409_p0305c20║無對。曰：「何不問我？」潛便問：「空還具六相否？」曰：「空。」
J38nB409_p0305c21║潛於是開悟。曰：「子作麼生會？」潛曰：「空。」眼然之。
J38nB409_p0305c22║師云：「大小法眼，畫蛇添足。」
J38nB409_p0305c23║總別同異成壞空，空壞成異同別總。世出世間一切
J38nB409_p0305c24║法，自有許多閒骨董。（還聽得麼？）黑狗身上白，白狗身
J38nB409_p0305c25║上腫，子細打一看，乾坤直儱侗。
J38nB409_p0305c26║僧問五祖：「如何是佛？」祖曰：「口是禍門。」師云：許
J38nB409_p0305c27║多佛話被五祖老打疊卻，五祖老佛話被谷呱
J38nB409_p0305c28║呱打疊卻。
J38nB409_p0305c29║口是禍門，白日黃昏。屈原抱石，宋玉招魂。
J38nB409_p0305c30║谷泉見慈明，明問：「片雲橫谷口，道人何處來？」泉
J38nB409_p0306a01║左右顧曰：「夜來何處火，燒出古人墳？」明曰：「未在，
J38nB409_p0306a02║更道。」泉便作虎聲，明以坐具便摵，泉接住，推明
J38nB409_p0306a03║置禪床上，明便作虎聲。泉大笑曰：「我見七十餘
J38nB409_p0306a04║員善知識，今日始遇作家。」師云：「著著有出身
J38nB409_p0306a05║之路，諸方總會，因甚谷泉只肯慈明？且道利害
J38nB409_p0306a06║在甚麼處？」
J38nB409_p0306a07║好物不須多，靈丹只一顆。未曾經九轉，依舊鬼來拖。
J38nB409_p0306a08║傅大士頌：「空手把鋤頭，步行騎水牛。人從橋上
J38nB409_p0306a09║過，橋流水不流。」師云：「貨是來路，錢是足數。」
J38nB409_p0306a10║直上不消覷，直下不消覷。忽然失卻眼，直上直下覷。
J38nB409_p0306a11║《金剛經》：「若見諸相非相，即見如來。」法眼曰：「若見
J38nB409_p0306a12║諸相非相，即不見如來。」天衣懷曰：「若見諸相非
J38nB409_p0306a13║相，眼在什麼處？此語有兩負門。」師云：「不瞎不
J38nB409_p0306a14║成，瞎即不就。」
J38nB409_p0306a15║提起布袋，放下布袋，打失布袋，天下老古錐，都有者
J38nB409_p0306a16║箇在。
J38nB409_p0306a17║老宿一夏不為師僧說話，有僧自歎曰：「我只與
J38nB409_p0306a18║麼空過一夏，不敢望和尚說佛法得，聞正因兩
J38nB409_p0306a19║字也得。」宿曰：「闍黎莫誓速，若論正因，一字也無。」
J38nB409_p0306a20║道了，扣齒曰：「適來無端不合與麼道。」鄰房一老
J38nB409_p0306a21║宿聞曰：「大好一釜羹，被兩顆鼠糞污卻。」師云：
J38nB409_p0306a22║「又是一顆。」
J38nB409_p0306a23║調羹縝密纔封鼎，落草慈悲更走盤。公案至今無一
J38nB409_p0306a24║字，遭他隔壁第三翻。
J38nB409_p0306a25║有二菴主旬日後相見，上菴主曰：「許多時在什
J38nB409_p0306a26║麼處？」下菴主曰：「在菴裏造箇無縫塔。」上菴主曰：
J38nB409_p0306a27║「某甲也要造一箇，就兄借樣子得麼？」下菴主曰：
J38nB409_p0306a28║「何不早道，恰被人借去了也。」師云：「上菴主不
J38nB409_p0306a29║見下菴主塔樣，下菴主早見上菴主塔樣了也。」
J38nB409_p0306a30║覿面相呈塔樣子，大家各把自家瞞，白雲覆盡青山
J38nB409_p0306b01║頂，八角風鈴徹耳寒。。
J38nB409_p0306b02║頌古拈
J38nB409_p0306b03║世尊生下，一手指天，一手指地，曰：「天上天下，惟
J38nB409_p0306b04║吾獨尊。」雲門曰：「我當時一棒打殺與狗子喫卻，
J38nB409_p0306b05║貴圖天下太平。」
J38nB409_p0306b06║日暖看三織，風高鬥兩廂。蛙翻白出闊，蚓死紫之長。
J38nB409_p0306b07║飯潑聽琵鳳，饅拋接建張。歸來屋裏坐，打殺又何妨。
J38nB409_p0306b08║僧云：「者不是和尚底詩。」師云：「者是老僧底頌，不但
J38nB409_p0306b09║為世尊雲門，亦與天下有鼻孔底衲僧一時銷繳。」
J38nB409_p0306b10║若能轉物，即同如來。
J38nB409_p0306b11║東西南北無中位，春夏秋冬有八風。盡道如來能轉
J38nB409_p0306b12║物，腳跟線綻沒人縫。師云：「若恁麼，用轉作麼？」
J38nB409_p0306b13║誌公曰：「終日拈香擇火，不知身是道場。」玄沙曰：
J38nB409_p0306b14║「終日拈香擇火，不知真箇道場。」圓悟曰：「終日拈
J38nB409_p0306b15║香擇火，不知拈香擇火。」
J38nB409_p0306b16║剝了皮，析了肉，刮了骨，三箇光頭一箇禿。早知有影
J38nB409_p0306b17║更無形，豈惜臨風歌一曲。師云：「元來是大哭一場
J38nB409_p0306b18║過底。」
J38nB409_p0306b19║牛頭幽棲石室，有百鳥銜花之異。自見四祖後，
J38nB409_p0306b20║百鳥不復銜花。
J38nB409_p0306b21║只見樹開花，不見花開樹。失卻獻花人，想也看花去。
J38nB409_p0306b22║師云：「時人不識予心樂，恰好偷閒學少年。」
J38nB409_p0306b23║僧問青原：「如何是佛法大意？」原曰：「廬陵米作麼
J38nB409_p0306b24║價？」
J38nB409_p0306b25║暗塵明月影重重，腸斷魂消未覺同。眼角乜斜纔一
J38nB409_p0306b26║點，大家落在是非中。師云：「若道是點，蹉過青原；道
J38nB409_p0306b27║是不點，也蹉過老僧。」喝一喝，云：「莫是非好。」
J38nB409_p0306b28║東西兩堂各爭貓兒，南泉提起曰：「道得即救取
J38nB409_p0306b29║貓兒，道不得即斬卻。」眾無對，泉便斬之。趙州自
J38nB409_p0306b30║外歸，泉舉前話，州脫草履安頭上而出，泉曰：「子
J38nB409_p0306c01║若在，即救得貓兒也。」
J38nB409_p0306c02║越國同憐種大夫，當陽難犯奪魂符。於今敵手無先
J38nB409_p0306c03║著，卻載西施泛五湖。師云：「還逃得者一刀麼？」便是
J38nB409_p0306c04║南泉道：「子若在，即救得貓兒。」也只做不見。
J38nB409_p0306c05║南泉與歸宗、麻谷同去禮南陽國師。泉於路上
J38nB409_p0306c06║畫一圓相曰：「道得即去。」宗便於圓相中坐，谷作
J38nB409_p0306c07║女人拜。泉曰：「與麼則不去也。」宗曰：「是什麼心行？」
J38nB409_p0306c08║泉乃相喚回，不去禮國師。
J38nB409_p0306c09║前不著村，後不著店。南陽忠國師，從古不相見。不相
J38nB409_p0306c10║見，畫圖省識春風面。師云：「二祖卻往西天，達磨又
J38nB409_p0306c11║來東土。」
J38nB409_p0306c12║經題[米-木+八]字。老宿曰：「看取下注腳。」
J38nB409_p0306c13║分明一箇字，爭奈無人識。看取下注腳，且喜沒交涉。
J38nB409_p0306c14║一中一，十中十，百中百，千萬億中千萬億。師云：「大
J38nB409_p0306c15║地火發了也，切忌被[米-木+八]字燒卻眼睛。」
J38nB409_p0306c16║南嶽參六祖，祖問：「什麼物恁麼來？」嶽無語。經八
J38nB409_p0306c17║載有省，乃曰：「說似一物即不中。」
J38nB409_p0306c18║說似一物即不中，裏頭實落外頭空。裏頭實落無一
J38nB409_p0306c19║點，外頭空有百千重。師云：「吽！吽！我不曾見此。」
J38nB409_p0306c20║盤山見人舁喪，歌郎振鈴曰：「紅輪決定沈西去，
J38nB409_p0306c21║未委魂靈往那方？」幕下孝子哭曰：「哀！哀！」山忽身
J38nB409_p0306c22║心踴躍，歸舉似馬祖，祖可之。
J38nB409_p0306c23║紅輪決定沈西去，未委魂靈往那方。聽得哀哀聲一
J38nB409_p0306c24║囀，客兒立地唱還鄉。鐮一把，紙三張，沒淆訛處絕承
J38nB409_p0306c25║當。雲山水月都拋卻，贏得莊周蝶夢長。師云：「盤山
J38nB409_p0306c26║恁麼悟去，有甚長處？」復云：「有甚長處？」
J38nB409_p0306c27║僧問馬祖：「和尚為什麼說即心即佛？」祖曰：「為止
J38nB409_p0306c28║小兒啼。」曰：「啼止後如何？」祖曰：「非心非佛。」曰：「除此
J38nB409_p0306c29║一種人來，如何指示？」祖曰：「向伊道不是物。」曰：「忽
J38nB409_p0306c30║遇其中人來如何？」祖曰：「且教伊體會大道。」
J38nB409_p0307a01║還他三箇好，富嫌千口少。看看兩鬢皤，貧恨一身多。
J38nB409_p0307a02║纔言不是物，滿地都狼籍。堪憐馬大師，說法總非時。
J38nB409_p0307a03║迢迢大路如弦直，問荅於人何損益。臨濟雖然會白
J38nB409_p0307a04║拈，畢竟一文偷不得。師云：「連我已費觜了也。教伊
J38nB409_p0307a05║體會大道，卻被其中人呵呵大笑，又作麼生？」
J38nB409_p0307a06║殃崛摩羅用千人拇指為華冠，惟欠一指，遂欲
J38nB409_p0307a07║殺母。佛化沙門在前，殃崛釋母殺佛。佛徐行，殃
J38nB409_p0307a08║崛急行不能及，乃喚：「瞿曇！住！住！」佛曰：「我住久矣，
J38nB409_p0307a09║是汝不住。」殃崛聞之忽悟，投刃出家。
J38nB409_p0307a10║我住久矣汝不住。殃崛聞之忽開悟，剃除鬚髮著袈
J38nB409_p0307a11║裟：汝住久矣我不住。師云：「剃除鬚髮，當為何事？卻
J38nB409_p0307a12║須領取此意始得。作麼生是此意？」喝一喝。
J38nB409_p0307a13║世尊拈青蓮華示眾，迦葉尊者破顏微笑。世尊
J38nB409_p0307a14║曰：「吾有正法眼藏，涅槃妙心，實相無相，微妙解
J38nB409_p0307a15║脫法門，付囑於汝。」
J38nB409_p0307a16║舉起處堆山積嶽，一笑時瓦解冰消。當場沒有超師
J38nB409_p0307a17║智，爭免朱描墨又描。師云：「還有總不描者麼？」良久，
J38nB409_p0307a18║云：「朱。」
J38nB409_p0307a19║臨濟钁地次，見黃檗來，拄钁而立。檗曰：「者漢困
J38nB409_p0307a20║那？」濟曰：「钁也未舉，困箇什麼？」檗便打。濟接住棒，
J38nB409_p0307a21║一送送倒。檗呼維那：「扶起我來。」那扶起曰：「和尚
J38nB409_p0307a22║爭容得者風顛漢無禮？」檗纔起，便打維那。濟钁
J38nB409_p0307a23║地曰：「諸方火葬，我者裏活埋。」
J38nB409_p0307a24║姓趙姓張，姓白姓康。打散狐剛子，不見美猴王。師
J38nB409_p0307a25║云：「黃檗打維那，交過排場。我者裏活埋，走馬到任。
J38nB409_p0307a26║還會麼？老僧一條熱棒直是忍俊不禁，爭奈無交
J38nB409_p0307a27║過處。」
J38nB409_p0307a28║溈山示眾曰：「老僧百年後，向山下作一頭水牯
J38nB409_p0307a29║牛，左脅書五字曰：『溈山僧某甲』。喚作溈山僧，又
J38nB409_p0307a30║是水牯牛；喚作水牯牛，又是溈山僧。喚作什麼
J38nB409_p0307b01║即得？」仰山出，禮拜而退。
J38nB409_p0307b02║又是溈山又是牛，何勞平地起戈矛？出來禮拜抽身
J38nB409_p0307b03║退，你若知慚我便休。師云：「溈山直得上天無路，入
J38nB409_p0307b04║地無門，一隊老古錐，許多○相，向什麼處著？」
J38nB409_p0307b05║溈山坐次，仰山、香嚴侍立，山舉手曰：「如今恁麼
J38nB409_p0307b06║者少，不恁麼者多。」嚴從東過西立，仰從西過東
J38nB409_p0307b07║立，山曰：「者箇因緣，三十年後如金擲地相似。」仰
J38nB409_p0307b08║曰：「亦須是和尚提唱始得。」嚴曰：「即今亦不少。」山
J38nB409_p0307b09║曰：「合取狗口。」
J38nB409_p0307b10║夜月歌鸚鵡，春風舞鷓鴣。深宮人不見，翹首瑞雲多。
J38nB409_p0307b11║師云：「畫箇畫不出底，不畫箇畫得出底。」
J38nB409_p0307b12║溈山問仰山：「什麼處來？」仰曰：「田中來。」曰：「田中多
J38nB409_p0307b13║少人？」仰插鍬子，叉手而立。曰：「南山大有人刈茅。」
J38nB409_p0307b14║仰拔鍬子便行。
J38nB409_p0307b15║萬機休罷頭還重，千里馳驅骨又輕。除卻華山陳處
J38nB409_p0307b16║士，何人不帶是非行。師云：「華山處士恨無黑旋風
J38nB409_p0307b17║相救。然雖如是，已遍天下了也。」
J38nB409_p0307b18║張拙秀才看《千佛名經》，問長沙曰：「百千諸佛，但
J38nB409_p0307b19║見其名，未審居何國土，還化物也無？」沙曰：「黃鶴
J38nB409_p0307b20║樓崔顥題後，秀才還曾題也未？」曰：「未曾。」沙曰：「得
J38nB409_p0307b21║閒題取一篇好。」
J38nB409_p0307b22║二十一史，那裏說起？流水寫來，我不如你。（且道寫底
J38nB409_p0307b23║是什麼？）去年今日此門中，人面桃花相映紅。人面不
J38nB409_p0307b24║知何處去？桃花依舊笑春風。師云：「依樣畫胡盧，阿
J38nB409_p0307b25║誰不會？」僧云：「李太白閣筆又作麼生？」師云：「正是依
J38nB409_p0307b26║樣畫胡盧。」
J38nB409_p0307b27║子湖於門下立牌曰：「子湖有一隻狗，上取人頭，
J38nB409_p0307b28║中取人心，下取人足，擬議即喪身失命。」臨濟會
J38nB409_p0307b29║下二僧參，方揭簾，湖喝曰：「看狗！」僧回顧，湖便歸
J38nB409_p0307b30║方丈。
J38nB409_p0307c01║放火不用炭，殺人不用刀。突出一隻狗，咬殺兩堂貓。
J38nB409_p0307c02║師云：「卻又被貓兒咬殺了也。」
J38nB409_p0307c03║陸亙大夫問南泉曰：「肇法師也甚奇怪，解道天
J38nB409_p0307c04║地同根，萬物一體。」泉指庭前牡丹曰：「大夫！時人
J38nB409_p0307c05║見此一株花，如夢相似。」
J38nB409_p0307c06║雲封立石重重，空卷游絲段段。人歌金谷前筵，舟隱
J38nB409_p0307c07║玉溪南岸。炎涼總有千般，離合都無一片。眉開錦上
J38nB409_p0307c08║添花，目斷雪中送炭。師云：「不妨爛熳，只可惜醒眼
J38nB409_p0307c09║相看。」
J38nB409_p0307c10║僧問米胡：「自古上賢還達真正理否？」胡曰：「達。」曰：
J38nB409_p0307c11║「作麼生達？」胡曰：「霍光當日賣假銀城與單于，契
J38nB409_p0307c12║書是什麼人做？」
J38nB409_p0307c13║只知弄假成真，誰信弄真成假。識得馬面牛頭，笑倒
J38nB409_p0307c14║天聾地啞。師云：「向者裏開得一隻眼，是霍光買主；
J38nB409_p0307c15║向者裏瞎得一隻眼，是單于賣主。忽然齊瞎齊開，
J38nB409_p0307c16║馬面牛頭一齊笑倒。」
J38nB409_p0307c17║誌公令人傳語思大：「何不下山教化眾生，一向
J38nB409_p0307c18║目視雲霄作麼？」大曰：「三世諸佛被我一口吞盡，
J38nB409_p0307c19║何處更有眾生可度？」
J38nB409_p0307c20║誰知報怨是酬恩，斬草休教尚有根。我便居高非視
J38nB409_p0307c21║下，一雙青眼耀天門。師云：「常不輕菩薩喫罵喫打，
J38nB409_p0307c22║有什麼冤枉？」
J38nB409_p0307c23║趙州逢一婆，問：「什麼處去？」曰：「偷趙州筍去。」州曰：
J38nB409_p0307c24║「忽遇趙州又作麼生？」婆便與一掌，州休去。
J38nB409_p0307c25║財不露白，主不見賊。攔腮一掌，本利俱失。師云：「若
J38nB409_p0307c26║遇師子兒，吞卻老僧不妨慶快。還知盡大地利錢
J38nB409_p0307c27║都是老僧本錢也無？」
J38nB409_p0307c28║趙州到一菴主處，問：「有麼？有麼？」主豎起拳頭。州
J38nB409_p0307c29║曰：「水淺不是泊船處。」便行。又到一菴主處，問：「有
J38nB409_p0307c30║麼？有麼？」主亦豎起拳頭。州曰：「能縱能奪，能殺能
J38nB409_p0308a01║活。」便作禮。
J38nB409_p0308a02║慢打輕敲不厭頻，一番鑼鼓一番新。雖然人把胡孫
J38nB409_p0308a03║弄，卻被胡孫弄了人。師云：「不見道：得便宜是失便
J38nB409_p0308a04║宜？一向無人免得，要且無人求免。」
J38nB409_p0308a05║趙州問僧：「曾到此間麼？」僧曰：「曾到。」州曰：「喫茶去。」
J38nB409_p0308a06║又問僧，僧曰：「不曾到。」州曰：「喫茶去。」院主問：「為什
J38nB409_p0308a07║麼曾到也云：『喫茶去。』不曾到也云：『喫茶去。』」州召
J38nB409_p0308a08║院主，主應諾。州曰：「喫茶去。」
J38nB409_p0308a09║眼中不著一些砂，陣陣東風樹樹花。拈起盞來長吸
J38nB409_p0308a10║罷，不知春色落誰家。師云：「老子於此興復不淺。」
J38nB409_p0308a11║僧問趙州：「和尚姓什麼？」州曰：「常州有。」曰：「甲子多
J38nB409_p0308a12║少？」州曰：「蘇州有。」
J38nB409_p0308a13║蘇州有，常州有，到了蘇常不知有。勸君莫唱鷓鴣詞，
J38nB409_p0308a14║坐中都是江南叟。師云：「到了蘇常不知有，也應唱
J38nB409_p0308a15║與鷓鴣詞。」復云：「老婆心堪作甚麼？」
J38nB409_p0308a16║臨濟將示滅，謂眾曰：「吾滅後，不得滅卻吾正法
J38nB409_p0308a17║眼藏。」三聖出曰：「爭敢滅卻和尚正法眼藏？」濟曰：
J38nB409_p0308a18║「已後有人問你，向他道什麼？」聖便喝。濟曰：「誰知
J38nB409_p0308a19║吾正法眼藏向者瞎驢邊滅卻？」
J38nB409_p0308a20║瞎驢滅卻正法眼，臨濟於今又活埋。上面種株桃樹
J38nB409_p0308a21║子，更無鬼敢出頭來。師云：「是孝順？是忤逆？孝順須
J38nB409_p0308a22║生忤逆子，忤逆還成孝順兒，不信但看簷頭水，點
J38nB409_p0308a23║點滴滴不差移。」
J38nB409_p0308a24║德山托缽下堂，雪峰曰：「者老漢鐘未鳴，鼓未響，
J38nB409_p0308a25║托缽向什麼處去？」山便歸方丈。峰舉似巖頭，頭
J38nB409_p0308a26║曰：「大小德山未會末後句在。」山聞，令侍者喚來
J38nB409_p0308a27║問：「汝不肯老僧那？」頭密啟其意，山乃休。明日上
J38nB409_p0308a28║堂，果與尋常不同。頭至僧堂前，撫掌大笑曰：「且
J38nB409_p0308a29║喜老漢會末後句。雖然如是，也祇得三年活。」
J38nB409_p0308a30║德嶠全提摩竭令，巖頭半似挽歌郎。雖然葬得催官
J38nB409_p0308b01║地，爭奈兒孫命不長。師云：「不覺屐齒之折。」
J38nB409_p0308b02║洞山過水偈
J38nB409_p0308b03║切忌從他覓，不見胡鬚赤。迢迢與我疏，蹉過赤鬚胡。
J38nB409_p0308b04║我今獨自往，金鱗忽透網。處處得逢渠，塞雁罷傳書。
J38nB409_p0308b05║渠今正是我，莫道我非我。我今不是渠，那教渠立渠。
J38nB409_p0308b06║應須恁麼會，髑髏俱粉碎。方得契如如，豈有二文殊。
J38nB409_p0308b07║師云：「似火入火，以空合空，更疑箇什麼？然雖如此，
J38nB409_p0308b08║我今不是渠，且須子細；渠今正是我，尚有淆訛。」
J38nB409_p0308b09║洞山五位
J38nB409_p0308b10║正中偏，枕頭睡熟耳根邊。相逢纔有相當處，已抱琵
J38nB409_p0308b11║琶過別船。師云：「豁放下著。」
J38nB409_p0308b12║偏中正，網出澄潭秦代鏡。一時肝膽向人傾，幾乎喪
J38nB409_p0308b13║卻漁翁命。師云：「落放下著。」
J38nB409_p0308b14║正中來，瞥然起處孰安排。縱然惹得周郎顧，不覺宮
J38nB409_p0308b15║商調已乖。師云：「劄放下著。」
J38nB409_p0308b16║兼中至。平沙陣落風雲勢。不妨絕叫兩三聲，且看縱
J38nB409_p0308b17║橫千萬字。師云：「撒放下著。」
J38nB409_p0308b18║兼中到。一拳揝卻三玄要。為吾傳語衛王孫，不媚奧
J38nB409_p0308b19║人寧媚灶。師云：「瞎放下著。」
J38nB409_p0308b20║總頌。
J38nB409_p0308b21║五位為君更指陳，就中一位沒疏親。華山入夜全成
J38nB409_p0308b22║火，瀛海生春又起塵。首尾應時看卦象，機絲絕處見
J38nB409_p0308b23║針神。若將次第論高下，莫謗如來正法輪。師云：「就
J38nB409_p0308b24║中一位是那一位？即五位中一位，離五位中一位，
J38nB409_p0308b25║非即五位，非離五位中一位，恰放下著。」
J38nB409_p0308b26║洞山示眾：「秋初夏末，兄弟或東去西去，直須向
J38nB409_p0308b27║萬里無寸草處去始得。」又曰：「只如萬里無寸草
J38nB409_p0308b28║處且作麼生去？」有僧舉似石霜，霜曰：「出門便是
J38nB409_p0308b29║草。」
J38nB409_p0308b30║萬里無，出門是，兩句分明遮一句。長途擺手向前行，
J38nB409_p0308c01║月落題詩滿雲樹。師云：「只開口六箇字，便成無▆
J38nB409_p0308c02║天衣，不勞向下更看。」
J38nB409_p0308c03║神山把針次，洞山問：「把針事作麼生？」山曰：「針針
J38nB409_p0308c04║相似。」洞曰：「二十年同行，作者箇語話，豈有與麼
J38nB409_p0308c05║工夫？」山曰：「長老又作麼生？」洞曰：「如大地火發。」
J38nB409_p0308c06║說人當畫逢人到，說鬼中宵被鬼呼。三島十洲無雜
J38nB409_p0308c07║客，不消重驗藥胡盧。師云：「更須摵碎。」
J38nB409_p0308c08║溈山見野火，問道吾：「還見火麼？」吾曰：「見。」山曰：「從
J38nB409_p0308c09║何處起？」曰：「除卻經行坐臥，請師別致一問來。」山
J38nB409_p0308c10║便休。
J38nB409_p0308c11║起處何如見處親，誰除行住別求新。相逢盡道休官
J38nB409_p0308c12║去，林下何曾見一人。師便唱大江東去，卻掩口云：
J38nB409_p0308c13║「只恁麼住。」
J38nB409_p0308c14║盜入三角山，問：「法遇菴主，有什麼寶？」主曰：「僧家
J38nB409_p0308c15║之寶，非君所宜。」盜曰：「是什麼寶？」主便喝，盜便斬
J38nB409_p0308c16║之。
J38nB409_p0308c17║一喝不見一刀，一刀不見一喝。喝時擉瞎眼睛，刀下
J38nB409_p0308c18║眼睛擉瞎。雖然未結同參，相與有些瓜葛。師喝一
J38nB409_p0308c19║喝，云：「更結同參作麼？」
J38nB409_p0308c20║香嚴示眾：「若論此事，如人上樹，口銜樹枝，腳不
J38nB409_p0308c21║蹋枝，手不攀枝。樹下忽有人問西來意，不對則
J38nB409_p0308c22║違他所問，若對又喪身失命。當恁麼時，作麼生
J38nB409_p0308c23║即得？」
J38nB409_p0308c24║上樹銜枝垂一問，從來有理不能伸。只堪囫圇擎將
J38nB409_p0308c25║去，十字街頭賣與人。師云：「直饒虎頭上座出眾，卻
J38nB409_p0308c26║是箇賽寶底商胡，者主買賣，一場懡㦬。」
J38nB409_p0308c27║興化謂克賓維那：「汝不久為唱導之師。」賓曰：「不
J38nB409_p0308c28║入者保社。」化曰：「會了不入？不會不入？」賓曰：「總不
J38nB409_p0308c29║與麼。」化便打，曰：「克賓維那法戰不勝，罰錢五貫，
J38nB409_p0308c30║設饡飯一堂。」次日，化自白槌曰：「克賓維那法戰
J38nB409_p0309a01║不勝，不得喫飯，即便出院。」
J38nB409_p0309a02║一心自許傾葵赤，萬馬難將細柳衝。興化親行推轂
J38nB409_p0309a03║禮，克賓八面起威風。師云：後來雪竇要替克賓索
J38nB409_p0309a04║者一頓棒，便打。太眾！殊不知興化手裏一棒，棒出
J38nB409_p0309a05║脫克賓；克賓身上一棒，棒消歸興化。要索麼？直須
J38nB409_p0309a06║更打雪竇始得。
J38nB409_p0309a07║僧問大覺：「如何是本來身？」覺曰：「頭枕衡山，腳蹋
J38nB409_p0309a08║北嶽。」
J38nB409_p0309a09║頭枕衡山腳北嶽，且喜人人都睡著。忽然看見暗嗟
J38nB409_p0309a10║吁，那得人來縫布衲。師云：「何不睡去？」
J38nB409_p0309a11║僧問石霜：「萬戶俱開時如何？」霜曰：「堂中事作麼
J38nB409_p0309a12║生？」僧無對。經半年，始下一轉語曰：「無人接得渠。」
J38nB409_p0309a13║霜曰：「道即太煞道，祇道得八成。」曰：「和尚又且如
J38nB409_p0309a14║何？」霜曰：「無人識得渠。」
J38nB409_p0309a15║萬戶一時開，春生玉殿苔。野人忘帝力，何處得渠來。
J38nB409_p0309a16║師云：「直饒道得十成，還有者箇在，堂中事作麼生？
J38nB409_p0309a17║性燥漢便與驀面唾。」
J38nB409_p0309a18║僧問洛浦：「供養百千諸佛，不如供養一箇無心
J38nB409_p0309a19║道人。未審百千諸佛有何過？無心道人有何德？」
J38nB409_p0309a20║浦曰：「一片白雲迷谷口，幾多歸鳥盡迷巢。」
J38nB409_p0309a21║四大部洲齊應供，眼中砂子黑崑崙。從教兩手無閒
J38nB409_p0309a22║日，莫遣眉毛絆腳跟。師云：「眉毛不絆腳跟，赴供也
J38nB409_p0309a23║得快便，喚作無心道人得麼？忽然兩手放下時如
J38nB409_p0309a24║何？癡人面前大好說夢。」
J38nB409_p0309a25║僧問洞山：「寒暑到來，如何迴避？」山曰：「何不向無
J38nB409_p0309a26║寒暑處迴避？」曰：「如何是無寒暑處？」山曰：「寒時寒
J38nB409_p0309a27║殺闍黎，熱時熱殺闍黎。」
J38nB409_p0309a28║熱不到熱，寒不到寒，猛虎口裏，鷂子鑽天。熱不到寒，
J38nB409_p0309a29║寒不到熱，鷂子口裏，猛虎奪食。師云：「四不到字，老
J38nB409_p0309a30║漢合有三十棒。」
J38nB409_p0309b01║僧問巴陵：「祖意教意，是同是別？」陵曰：「雞寒上樹，
J38nB409_p0309b02║鴨寒下水。」
J38nB409_p0309b03║金烏升，玉兔墜，疾走何由迴面背。須彌山半是同途，
J38nB409_p0309b04║海底天邊不同會。佛無問，祖無對，一樣春秋千萬歲。
J38nB409_p0309b05║野鶩家雞笑未休，舌頭扁得增慚愧。師云：「大好一
J38nB409_p0309b06║片舌頭。若去祖意、教意邊覓，苦哉！舌頭硬了也。」驀
J38nB409_p0309b07║豎筆，云：「是雞？是鴨？」
J38nB409_p0309b08║僧問曹山：「清銳孤貧，乞師賑濟。」山召銳闍黎，銳
J38nB409_p0309b09║應諾。山曰：「青原白家酒三盞，喫了猶道未沾唇。」
J38nB409_p0309b10║下床喫了空心酒，自卯醺醺直到酉。纔去門前打瓦
J38nB409_p0309b11║筒，又來家裏翻筋斗。師云：「曹山恁麼為清銳，大似
J38nB409_p0309b12║醉後添盃。」
J38nB409_p0309b13║龍牙問洞山：「如何是祖師西來意？」山曰：「待洞水
J38nB409_p0309b14║逆流，即向汝道。」
J38nB409_p0309b15║洞水從來不順流，箇中非問亦非詶。五千甲馬尋源
J38nB409_p0309b16║去，一滴俱無萬事休。師云：「者裏尋到那裏，那裏又
J38nB409_p0309b17║尋到者裏，不休更待何時？」
J38nB409_p0309b18║溈山安曰：「有句無句，如藤倚樹。」
J38nB409_p0309b19║家住閩川東復東，其間歲歲有花紅。如今不在花紅
J38nB409_p0309b20║處，花在舊時紅處紅。
J38nB409_p0309b21║家住閩川西復西，其間歲歲有鶯啼。如今不在鶯啼
J38nB409_p0309b22║處，鶯在舊時啼處啼。師云：「大似蜆子和尚底太煞
J38nB409_p0309b23║現成，老僧到此更不能添減一些子。」
J38nB409_p0309b24║保福問僧：「殿裏底是什麼？」曰：「和尚定當看。」福曰：
J38nB409_p0309b25║「釋迦佛。」曰：「和尚莫謾人好！」福曰：「卻是汝謾我。」問：
J38nB409_p0309b26║「飯頭鑊闊多少？」曰：「和尚試量看。」福以手作量勢，
J38nB409_p0309b27║曰：「和尚莫謾人好！」福曰：「卻是汝謾我。」問僧：「汝作
J38nB409_p0309b28║什麼業來，得恁麼長大？」曰：「和尚短多少？」福蹲身
J38nB409_p0309b29║作短勢。曰：「和尚莫謾人好！」福曰：「卻是汝謾我。」問
J38nB409_p0309b30║僧：「汝名什麼？」曰：「咸澤。」福曰：「忽遇枯涸時如何？」曰：
J38nB409_p0309c01║「誰是枯涸者？」福曰：「我是。」曰：「和尚莫謾人好！」福曰：
J38nB409_p0309c02║「卻是汝謾我。」
J38nB409_p0309c03║白魚攪亂波中月，黃鳥啼殘樹上春。好醜不關瞳子
J38nB409_p0309c04║事，是非祇為面前人。師云：「多少人不肯，汝謾我又
J38nB409_p0309c05║爭得？」
J38nB409_p0309c06║僧問鏡清：「聲前絕妙，請師指歸。」清曰：「許由不洗
J38nB409_p0309c07║耳。」曰：「為什麼如此？」清曰：「猶繫腳在。」曰：「某甲祇如
J38nB409_p0309c08║此，師意又如何？」清曰：「無端夜來雁，驚起後池秋。」
J38nB409_p0309c09║從前懶說聲前妙，雁起驚秋一句多。洗得耳朵無兩
J38nB409_p0309c10║片，漫勞牛鼻揀清波。師云：「許由洗耳，罪不重科；巢
J38nB409_p0309c11║父牽牛，反坐加等。」
J38nB409_p0309c12║雲門示眾：「十五日以前不問汝，十五日以後道
J38nB409_p0309c13║將一句來。」眾無對。自代曰：「日日是好日」。
J38nB409_p0309c14║今王不借古王舌，殿中卻捧宮中敕。一言落下四民
J38nB409_p0309c15║安，百辟傳為萬世則。風化已成，歌謠莫及，耕田鑿井
J38nB409_p0309c16║憑誰力？不知何處覓唐堯，野老年來忘作息。師云：
J38nB409_p0309c17║「莫是造生祠、立德政碑底麼？者裏總不用，且先與
J38nB409_p0309c18║雲門三十棒，不合教壞人家男女。」
J38nB409_p0309c19║僧問雲門：「如何是諸佛出身處？」門曰：「東山水上
J38nB409_p0309c20║行。」
J38nB409_p0309c21║人情似鐵，官法如罏，眼睛要眨，沒得工夫。師云：「沒
J38nB409_p0309c22║工夫眨眼，卻好偷工夫閉眼。」
J38nB409_p0309c23║雲門拈起糊餅曰：「我只供養兩浙人，不供養向
J38nB409_p0309c24║北人。」自代曰：「天寒日短，兩人共一碗。」
J38nB409_p0309c25║搭了船，不問路。縫了衫，不做褲。只管囫圇不管破。便
J38nB409_p0309c26║能到處討便宜，爭免來年當大戶。師云：「何待來年？」
J38nB409_p0309c27║雲門拈起拄杖曰：「凡夫實謂之有，二乘析謂之
J38nB409_p0309c28║無，緣覺謂之幻有，菩薩當體即空。衲僧家見拄
J38nB409_p0309c29║杖，便喚作拄杖。行但行，坐但坐，不得動著。」
J38nB409_p0309c30║小乘錢串，大乘井索。有漏箍籬，無漏木杓。衲僧鼻孔，
J38nB409_p0310a01║一齊拈卻。師云：「又道不得動著。」良久，云：「更要拈卻
J38nB409_p0310a02║在。」
J38nB409_p0310a03║僧問同安：「如何是天人師？」安曰：「頭上角不全，身
J38nB409_p0310a04║上毛不出。」
J38nB409_p0310a05║色中青與水中鹽，有也難將二指拈，蓋覆將來人不
J38nB409_p0310a06║見，雲峰微露一痕尖。師云：「打卻看。」
J38nB409_p0310a07║南北東西涌復沒，簇錦攢花看不及。誰云兩處解成
J38nB409_p0310a08║龍，箇裏渾無一點墨。師云：「四大海水變作墨池，也
J38nB409_p0310a09║洗不下。」
J38nB409_p0310a10║僧問曹山慧霞：「佛未出世時如何？」霞曰：「曹山不
J38nB409_p0310a11║如。」「出世後如何？」霞曰：「不如曹山。」
J38nB409_p0310a12║無一句，有兩句。出世不出世，是甚閒家具。（喝一喝云：）
J38nB409_p0310a13║去。師云：「老僧性燥。」
J38nB409_p0310a14║僧問報慈嶼：「情生智隔，想變體殊。祇如情未生
J38nB409_p0310a15║時如何？」嶼曰：「隔。」曰：「情未生時隔箇甚麼？」嶼曰：「者
J38nB409_p0310a16║箇梢郎子未遇人在。」
J38nB409_p0310a17║報慈一隔，天寬地窄。六月飛霜，行人路絕。師云：「六
J38nB409_p0310a18║月飛霜，行人路絕。若也翻天作地，者箇梢郎子未
J38nB409_p0310a19║遇人在。」
J38nB409_p0310a20║僧問風穴：「如何是清淨法身？」穴曰：「金沙灘頭馬
J38nB409_p0310a21║郎婦。」
J38nB409_p0310a22║青龍和合纔燒紙，黃鵠分飛又鼓盆。賺得有頭無尾
J38nB409_p0310a23║漢，不同死了卻同生。師云：「既不同死，因甚卻同生？
J38nB409_p0310a24║莫道有頭無尾漢被賺，你也莫被有頭無尾漢賺
J38nB409_p0310a25║始得。」
J38nB409_p0310a26║明招，天寒上堂。眾纔集，曰：「風頭稍硬，不是你安
J38nB409_p0310a27║身立命處，且歸暖室商量。」便歸方丈。眾隨至，立
J38nB409_p0310a28║定。又曰：「纔到暖室，便見瞌睡。」以拄杖一時趁出。
J38nB409_p0310a29║寒凜凜，暖烘烘。立不住，坐還慵。十分成現事，卻去問
J38nB409_p0310a30║渠儂。師云：「佛法無多子，久長難得人。如今有種瞎
J38nB409_p0310b01║漢，要向久長處覓一箇半箇。」
J38nB409_p0310b02║僧問香林遠：「如何是室內一碗燈？」林曰：「三人證
J38nB409_p0310b03║龜成鱉。」
J38nB409_p0310b04║不買胭脂染葉，便擣螃蜞消漆。遮莫是麻衣，揣你骨
J38nB409_p0310b05║頭不出。奇絕，奇絕，室內一燈如月。師云：「待伊證龜
J38nB409_p0310b06║成鱉，劈脊便棒。」
J38nB409_p0310b07║僧問洞山：「如何是佛？」山曰：「麻三觔。」
J38nB409_p0310b08║麤言及細語，皆歸第一義。只有麻三觔，腳跟不點地。
J38nB409_p0310b09║師亦云：「待伊證龜成鱉，劈脊便棒。」復云：「五黃六月，
J38nB409_p0310b10║七手八腳，茶前酒後，天涯海角，騎聲蓋色，填溝塞
J38nB409_p0310b11║壑，李四張三，不得舉著。」
J38nB409_p0310b12║僧問法眼：「如何是佛？」眼曰：「汝是慧超。」
J38nB409_p0310b13║一聲響處聞塗毒，越人笑了秦人哭。張飛喝斷灞陵
J38nB409_p0310b14║橋，兩隻烏珠轂轆轆。師云：「慧超佛話恁麼相見也
J38nB409_p0310b15║得，只莫錯怪了張達、范疆。」
J38nB409_p0310b16║僧問法眼：「聲色兩字如何透得？」眼召大眾曰：「諸
J38nB409_p0310b17║上座，且道者僧還透得也未？若會者僧問處，透
J38nB409_p0310b18║聲色也不難。」
J38nB409_p0310b19║天無四壁地無盤，誰向人間出鬼門。五色五聲自聾
J38nB409_p0310b20║瞽，不曾提起便銷魂。師云：「元來是箇路路通，且把
J38nB409_p0310b21║八花綢子嵌了，與我小孩兒耍耍則箇。」
J38nB409_p0310b22║僧問龍濟：「劫火洞然，大千俱壞，未審者箇壞不
J38nB409_p0310b23║壞？」濟曰：「不壞。」曰：「為什麼不壞？」濟曰：「為同大千。」
J38nB409_p0310b24║識得大千，說甚者箇壞與不壞義，問取破灶墮。師
J38nB409_p0310b25║云：「破也破也，墮也墮也，壞不壞，同不同，畫蛇添足。」
J38nB409_p0310b26║成都帥請雲頂就衙陞座，有樂營將出，禮拜起，
J38nB409_p0310b27║回顧下馬臺曰：「一口吸盡西江水即不問，請師
J38nB409_p0310b28║吞卻階前下馬臺。」頂展兩手唱曰：「細抹將來。」營
J38nB409_p0310b29║將猛省。
J38nB409_p0310b30║吞卻階前下馬臺，饆鑼鎚子盡情來，一時似火銷冰
J38nB409_p0310c01║去，腦蓋何當挂頰腮？師云：「先移去了，口中石闕著。
J38nB409_p0310c02║者是人人底，用移作麼？」復云：「者是人人底，用不移
J38nB409_p0310c03║作麼？」
J38nB409_p0310c04║僧問智門：「如何是佛？」門曰：「蹋破草鞋赤腳走。」曰：
J38nB409_p0310c05║「如何是佛向上事？」門曰：「拄杖頭上挑日月。」
J38nB409_p0310c06║蹋破草鞋赤腳走，盤山會裏翻筋斗。南方龍女落修
J38nB409_p0310c07║眉，廣額屠兒開大口。師云：「好箇盒盤，揭了看。」
J38nB409_p0310c08║拄杖頭上挑日月，亙天兩道光殊絕，誰家一座大須
J38nB409_p0310c09║彌？遶到驢年沒消息。師云：「好箇盒盤，看了揭。」
J38nB409_p0310c10║僧問北禪：「如何是佛？」禪曰：「匙挑不上。」
J38nB409_p0310c11║匙挑不上，鎚打不爛。硬似綿團，軟如鐵彈。無可奈何，
J38nB409_p0310c12║一條好漢。師云：「好漢，好漢！莫怕喫人家早飯。」
J38nB409_p0310c13║慈明頌：「黑黑黑，道道道，明明明，得得得。」
J38nB409_p0310c14║私通車馬，官不容針，只將佛法，做箇人情。師云：「大
J38nB409_p0310c15║家做了人情，只你一箇不做也不得。」
J38nB409_p0310c16║慈明問楊岐：「馬祖見讓師便悟去，且道迷卻在
J38nB409_p0310c17║甚處？」岐曰：「要悟即易，要迷即難。」
J38nB409_p0310c18║要悟即易，要迷即難。戴回紙面具，剜出爛心肝。鑼鼓
J38nB409_p0310c19║家家急，杯盤處處寬。醉來一覺睡，紅日上三竿。師
J38nB409_p0310c20║云：「楊岐是悟時語？迷時語？有底道：『醉中了了，夢裏
J38nB409_p0310c21║惺惺。』老僧且放過一著。」
J38nB409_p0310c22║長水問瑯琊：「清淨本然，云何忽生山河大地？」琊
J38nB409_p0310c23║憑陵荅曰：「清淨本然，云何忽生山河大地？」
J38nB409_p0310c24║一句全彰殺活機，春風影裏綠楊低。落花遊子同相
J38nB409_p0310c25║笑，添得流鶯自在啼。師云：「識得荅處，盡大地不消
J38nB409_p0310c26║置問；識得問處，盡大地不消置荅，何止流鶯自在？」
J38nB409_p0310c27║僧問芙蓉：「如何是無縫塔？」蓉曰：「白雲籠嶽頂，終
J38nB409_p0310c28║不露崔巍。」
J38nB409_p0310c29║零零星星，鬥鬥湊湊。不是鍊成，亦非捏就。雨打不爛，
J38nB409_p0310c30║日曬不臭。一日不新，千年不舊。喝一喝，云：「話墮也。」
J38nB409_p0311a01║師云：「若沒有者一喝，幾向芙蓉納敗。」
J38nB409_p0311a02║五祖問僧：「釋迦彌勒猶是他奴，且道他是阿誰？」
J38nB409_p0311a03║百家姓裏家家有，千字文中字字無。把手不容人見
J38nB409_p0311a04║面，惡聲贏得滿江湖。師云：「他即不無，畢竟是阿誰？
J38nB409_p0311a05║釋迦、彌勒卻認得。何以故？伊曾伏侍過來。」僧問：「和
J38nB409_p0311a06║尚還認得麼？」師云：「老僧不曾伏侍過來。」
J38nB409_p0311a07║五祖問僧：「倩女離魂，那箇是真底？」
J38nB409_p0311a08║木人方歌石人舞，一條紅線相牽處。晚風日日送斜
J38nB409_p0311a09║陽，依舊不知來與去。師云：「上單下單，出戶入戶，與
J38nB409_p0311a10║我拈一箇來看。」良久，云：「衣裳也解交重過，達者何
J38nB409_p0311a11║疑拆與單？」
J38nB409_p0311a12║兜率三語：「一曰：撥草瞻風，祇圖見性。即今上人，
J38nB409_p0311a13║性在什麼處？二曰：識得自性，方脫生死。眼光落
J38nB409_p0311a14║地時，作麼生脫？三曰：脫得生死，便知去處。四大
J38nB409_p0311a15║分離，向什麼處去？」
J38nB409_p0311a16║纔得春風百鳥鳴，蹋青微雨看花晴。是非不到提壺
J38nB409_p0311a17║口，問取江邊醉眼睛。師云：「就在者裏見。」
J38nB409_p0311a18║被底安髯著甚忙，黃金散盡便歸鄉。夜來一覺翻身
J38nB409_p0311a19║處，那得旁人作主張。師云：「就在者裏脫。」
J38nB409_p0311a20║項王義不返江東，六將分身路未窮。回首虞兮荒壟
J38nB409_p0311a21║上，美人元自舞春風。師云：「就在者裏去。作麼生是
J38nB409_p0311a22║者裏？不見道：撥草瞻風。」乃云：「密密目前機，明明箭
J38nB409_p0311a23║後路，不消三句子，脫卻孃生褲。」
J38nB409_p0311a24║大慧舉竹篦云：「喚作竹篦則觸，不喚作竹篦則
J38nB409_p0311a25║背。不得下語，不得無語。」
J38nB409_p0311a26║鐵汁銅九信口吞，一團烈燄喪全身，無端卻有人分
J38nB409_p0311a27║喫，引得閻羅笑臉新。師云：「家常茶飯，日日一般，卻
J38nB409_p0311a28║也不勞重舉。」
J38nB409_p0311a29║葛信齋問或菴：「夫妻二人相打，通兒子作證，且
J38nB409_p0311a30║道證父即是？證母即是？」菴曰：「小出大遇。」
J38nB409_p0311b01║丹霞澹歸釋禪師行狀
J38nB409_p0311b02║師諱今釋，字澹歸，浙之仁和金氏子。父號叔醇，贈禮
J38nB409_p0311b03║科給事中；母吳氏，贈孺人。師俗名堡，字道隱。生而聰
J38nB409_p0311b04║穎，甫十齡，學制舉義。方子春先輩一見奇之，曰：「此子
J38nB409_p0311b05║他日當以文名世！」語其父，擇師教之。稍長，奇思湧發，
J38nB409_p0311b06║筆若游龍，同輩屈服。舉崇禎丙子賢書，會有傳其文
J38nB409_p0311b07║稿至粵，千山剩師叔覽之，歎曰：「此吾宗門種草也！」時
J38nB409_p0311b08║正恣情詩酒，不信佛乘；具眼者，早識諸𭷓牡驪黃之
J38nB409_p0311b09║外。庚辰，成進士，殿試二甲第九。例當得州，時人指為
J38nB409_p0311b10║清華夢斷，而獨以得親民為喜。出知臨清，歲亢旱，久
J38nB409_p0311b11║輟催科；為上司參糾，遂棄官歸。後屢徵，不起。乙酉，錢
J38nB409_p0311b12║塘破，魯王監國周山，乃走浙東；授以官，不拜。入閩，見
J38nB409_p0311b13║隆武帝，因直言除禮科。自以喪服未闋，祇受職，不赴
J38nB409_p0311b14║任。旋齎詔往頒越鎮，魯王左右欲兵之，折以大義，乃
J38nB409_p0311b15║克復命。奏議中多觸權貴，幾為鄭鎮所殺。疏乞終喪，
J38nB409_p0311b16║四上乃允。尋僦居楚之辰州山麓，鄉人義之，多所維
J38nB409_p0311b17║護。一日，入僧寺閱《楞嚴》、《圓覺》諸大乘經，乃發深信；恨
J38nB409_p0311b18║知佛法之遲，已萌出世志矣。戊子，江、楚、兩粵復明冠
J38nB409_p0311b19║帶，以全髮見永曆帝於端州；除兵科，復攝禮科。痛恨
J38nB409_p0311b20║權鎮跋扈、高位卑汙，與袁彭年、丁時魁、劉湘客、蒙養
J38nB409_p0311b21║正嚴為糾劾；群輩銜之，號為五虎。適駕擬幸滇，至蒼
J38nB409_p0311b22║梧，迺乘間而甘心之；誣以贓款，收付錦衣衛獄，拷掠
J38nB409_p0311b23║備至。自分必死，瞪目反觀如何絕命；以正氣凜然、內
J38nB409_p0311b24║心無惴，故受酷刑而不斃。得遣戍清浪，路阻桂林，滄
J38nB409_p0311b25║桑遽變，遂剃落於北郭外之茅坪菴。時留守閣部瞿
J38nB409_p0311b26║公稼軒、督師大司馬張公別山同時見執，抗節不服，
J38nB409_p0311b27║縲絏中悲歌倡和，與茅坪磬聲相荅。二公被戮，師上
J38nB409_p0311b28║書定藩，乞收骸骨，語婉而義。正值荒亂，忍饑山中，作
J38nB409_p0311b29║參方文以自勵。壬辰，下廣州，參雷峰天然是和尚，受
J38nB409_p0311b30║具戒，執役碗頭，彌勤參請。天老人欲隱匡山，師奉命
J38nB409_p0311c01║先度嶺，行乞常熟、毘陵，及還棲賢，充書記。未幾，還粵，
J38nB409_p0311c02║供職雷峰，復居東官臷菴。前後十閱春秋，於向上事
J38nB409_p0311c03║業有發明。壬寅，開丹霞，充監寺，撞府穿州，經營建置，
J38nB409_p0311c04║處境紛如，而身心寂若。後語人曰：「吾得力處多在於
J38nB409_p0311c05║此。」閱五載，丙午，叢席稍就，恭迎老人主法，日與師友
J38nB409_p0311c06║嘯傲山水，評論古今。一日，於丈室言下盡忘從前所
J38nB409_p0311c07║得，老人勘驗再三，乃付以偈云：「到雷峰十六年，掣風
J38nB409_p0311c08║掣顛，今日丹霞捉敗，推向人天，不教總靠著那邊。咦！
J38nB409_p0311c09║直舉無遮互，回途絕正偏，休言祇者是，難賺豆皮禪。
J38nB409_p0311c10║要天下古今盡溟涬乎豆皮長處，而不知所以然。」戊
J38nB409_p0311c11║申元旦，舉西堂立僧。迨辛亥冬，老人赴歸宗請，而丹
J38nB409_p0311c12║霞未了之緣尚費拮据。甲寅春，從匡山省覲還，俯順
J38nB409_p0311c13║眾情，端居丈室，鑪鞴弘開，衲子林繞，未嘗輕屈一指，
J38nB409_p0311c14║樸樕如予，友愛獨深。因請藏之行，遽以院務見委。師
J38nB409_p0311c15║出世後，兩至吳越，未嘗一返武林，人共目為矯情，師
J38nB409_p0311c16║不之顧，惟遨遊姑蘇、嘉禾間，所至內外護請住名剎，
J38nB409_p0311c17║俱不赴。請藏事畢，擬歸隱匡山而病，遽作養痾陸孝
J38nB409_p0311c18║山使君別業。臨終，遍發嶺內外手書及諸遺念，屬侍
J38nB409_p0311c19║僧茶毘，投骨石於大江左右，求偈示別，舉筆書曰：「入
J38nB409_p0311c20║俗入僧，幾番下火，如今兩腳捎空，仍舊一場懡㦬，莫
J38nB409_p0311c21║把是非來辨我，刀刀只砍無花果。」揮就，投筆而逝，時
J38nB409_p0311c22║庚申秋八月九日也。火浴後，侍僧奉靈骨還匡山，擬
J38nB409_p0311c23║就棲賢立窣堵波，而丹霞道俗追慕殊切，迎歸建塔
J38nB409_p0311c24║於海螺峰下，距入滅已九載矣。師生於萬曆甲寅之
J38nB409_p0311c25║小除，世壽六十有七，僧臘二十有九，其著有《遍行堂
J38nB409_p0311c26║前後集》行世，識者謂覺範洪《文字禪》、憨山清《夢遊集》
J38nB409_p0311c27║遜弗逮也。師道德文章輝今映古，而立心制行純一
J38nB409_p0311c28║精誠，在世間則忠君愛國，秉正斥邪，身命不惜；出世
J38nB409_p0311c29║間則全身為法，忠於事佛，孝於事師。戮力叢林，無分
J38nB409_p0311c30║麤細，一施一受，悉歸正命。以真品行勉當世，匪名節
J38nB409_p0312a01║之自矜；以第一義訓後昆，念法器之難得。甘無紹續，
J38nB409_p0312a02║懼授非人，竟以槌拂付之烈燄，其謹護法城可謂嚴
J38nB409_p0312a03║且切矣。現住丹霞澤萌遇弟和尚以塔功告竣，屬予
J38nB409_p0312a04║紀師行實，仰求名碩勒銘碑上，以垂不朽，誼不容辭，
J38nB409_p0312a05║亦略紀其萬一。至若徵言細行，詳諸集中，展卷瞭然，
J38nB409_p0312a06║又無事予言之贅矣。師未脫白，有《嶺海焚餘》一書尚
J38nB409_p0312a07║未授梓，以俟後之好事者。同門辱教弟番禺今辯稽
J38nB409_p0312a08║首謹述
J38nB409_p0312a09║
J38nB409_p0312a10║
J38nB409_p0312a11║
J38nB409_p0312a12║
J38nB409_p0312a13║
J38nB409_p0312a14║
J38nB409_p0312a15║
J38nB409_p0312a16║
J38nB409_p0312a17║
J38nB409_p0312a18║
J38nB409_p0312a19║
J38nB409_p0312a20║
J38nB409_p0312a21║
J38nB409_p0312a22║
J38nB409_p0312a23║
J38nB409_p0312a24║
J38nB409_p0312a25║
J38nB409_p0312a26║
J38nB409_p0312a27║
J38nB409_p0312a28║
J38nB409_p0312a29║
J38nB409_p0312a30║
J38nB409_p0312b01║丹霞澹歸釋禪師塔銘
J38nB409_p0312b02║澹歸禪師者，前進士金道隱堡也。國亡，出家為僧，師
J38nB409_p0312b03║嶺南天然和尚，受衣缽，刱建丹霞別傳寺。已度嶺來
J38nB409_p0312b04║吳請藏經，寄錫當湖陸氏園，病卒，弟子奉其靈骨歸
J38nB409_p0312b05║塔于丹霞。越數年，其同門辯禪師撰師行狀，命侍者
J38nB409_p0312b06║古輪等遠來乞銘于予。予以癸卯年遊嶺南，遇師廣
J38nB409_p0312b07║州，朝夕談論甚歡。比過吳門，又顧予于花谿艸堂，方
J38nB409_p0312b08║欲與諸同志為覓一蒲團地，止師以佚其老，師不辭
J38nB409_p0312b09║而去。已而遷化于當湖，適滯都門，瓣香勺水，莫酬宿
J38nB409_p0312b10║志。茲辯公以狀乞銘，其敢有辭？按狀：師諱今釋，字澹
J38nB409_p0312b11║歸，杭州仁和人，姓金氏，原名堡，字道隱。舉明崇禎庚
J38nB409_p0312b12║辰進士，知山東臨清州，未一年，以災疫不催科罷歸。
J38nB409_p0312b13║大兵入杭，奔閩，上疏陳恢復大計，語侵鄭氏，特授禮
J38nB409_p0312b14║科給事中，以服未闋不拜。奉　詔聯絡魯藩，鄭氏陰
J38nB409_p0312b15║令江東帥方國安計殺之，江東人亦群指為北來奸
J38nB409_p0312b16║細，賴同年御史陳朱明力爭之得免。還閩，鄭氏盆不
J38nB409_p0312b17║能容，以終喪請，許之，因避去楚南辰、沅間。戊子，江、楚、
J38nB409_p0312b18║兩粵兵起，復迎　桂王駐肇慶府，公入見，補授兵科，
J38nB409_p0312b19║論事益切直，無所忌諱，舉朝側目。同時袁彭年、劉湘
J38nB409_p0312b20║客、丁時魁、蒙正發皆與公合，而大金吾李元胤方用
J38nB409_p0312b21║事，尊信公等言得行，故遂有五虎之目。庚寅春，大兵
J38nB409_p0312b22║進粵，駕移梧州，一時銜五人者倉卒舟次，合疏請誅，
J38nB409_p0312b23║坐以贓罪，遂收公等下詔獄，欲致之死，拷訊無所得，
J38nB409_p0312b24║乃予廷杖，意在獨斃公也。故公傷尤重，卒不死，譴戍
J38nB409_p0312b25║清浪衛，道阻不得赴，留寓桂林茅坪菴。桂林破，遂薙
J38nB409_p0312b26║染為僧。壬辰，下廣州，參雷峰天然是和尚受具戒，執
J38nB409_p0312b27║役碗頭者一年。天和尚欲隱匡山，師奉命乞食江南，
J38nB409_p0312b28║回充棲賢記室。已返雷峰，供職如故。又居東官臷菴，
J38nB409_p0312b29║前後十載。壬寅，開丹霞，充監院於兵馬林中，屢瀕危
J38nB409_p0312b30║殆，經營五載。別傳寺告成，居然叢林，乃迎天和尚主
J38nB409_p0312c01║席，日與師友嘯傲山水間。一日，入室次，言下有省，覺
J38nB409_p0312c02║從前所得豁爾冰釋。明年，乃受記莂，舉西堂立僧，仍
J38nB409_p0312c03║充化主。天和尚赴歸宗請，甲寅春，命師主丹霞席，領
J38nB409_p0312c04║眾不輕肯一人。未幾，復以請藏出，領付院務于同門
J38nB409_p0312c05║辨，歷盡險阻，得達吳越。請藏事畢，擬還栖賢而病，遽
J38nB409_p0312c06║作平湖陸孝山使君留寓別業，遂不起。臨終，遍發嶺
J38nB409_p0312c07║內外手書及諸遺念，屬侍者茶毘，投骨灰于江流。侍
J38nB409_p0312c08║者求留偈，舉筆書曰：「入俗入僧，幾番下火，如今兩腳
J38nB409_p0312c09║捎空，仍舊一場懡㦬。莫把是非來辨我，刀刀只砍無
J38nB409_p0312c10║花果。」揮訖，投筆而逝，時庚申八月九日也。侍僧奉靈
J38nB409_p0312c11║骨回匡山，丹霞道俗迎歸，建塔于海螺巖，距入滅已
J38nB409_p0312c12║九載矣。師生于萬曆甲寅，世壽六十有七，僧臘二十
J38nB409_p0312c13║有九。所著有《遍行堂前後集》行世。其未脫白時，有《嶺
J38nB409_p0312c14║海焚餘》集辯公狀如此。予聞學佛者以能了生死為
J38nB409_p0312c15║大事畢，即吾聖人謂志士仁人無求生以害仁。莊子
J38nB409_p0312c16║述聖人之言曰：「行事之情而忘其身，何暇至于悅生
J38nB409_p0312c17║而惡死！」夫不求生、不知生死所悅惡，非真了者而能
J38nB409_p0312c18║之乎？世傳澹公居官，抗顏敢言，人爭欲殺之，不為少
J38nB409_p0312c19║變；吾未之深悉。獨見其上定南、平南兩王書，而知其
J38nB409_p0312c20║夷然生死之間也。定南破桂林，殺瞿留守式耜、張侍
J38nB409_p0312c21║郎同敝，橫屍衢市；師時雖出世，仍前朝舊人，慨然請
J38nB409_p0312c22║為收葬。其書自敘歷履與兩公交情，略無隱諱。引唐
J38nB409_p0312c23║高祖之于堯君素、周世宗之于劉仁贍，殺其身而愛
J38nB409_p0312c24║且敬其人；明太祖之于元御史大夫福壽，既葬而復
J38nB409_p0312c25║祠之；元世祖之祭文天祥、伯顏恤、汪立信之家，持之
J38nB409_p0312c26║有據而言之成理。又言：「衰國之忠臣與開國之功臣，
J38nB409_p0312c27║皆受命于天，同分砥柱乾坤之任。天下無功臣，則世
J38nB409_p0312c28║道不平；天下無忠臣，則人心不正。兩公一死之重，豈
J38nB409_p0312c29║輕于百戰之勳哉！王既已殺之，則忠臣之忠見、功臣
J38nB409_p0312c30║之功亦見矣；此又王見德之時也。請具衣冠，為兩公
J38nB409_p0313a01║殮。瞿公幼子，尤宜存恤。張公無嗣，盆可哀矜；並當擇
J38nB409_p0313a02║付親知，歸葬故里。否則，亦許山僧收領，隨緣稿葬。豈
J38nB409_p0313a03║可視忠義之士如盜賊寇讎，必滅其家、狼藉其肢體
J38nB409_p0313a04║而後快于心耶！敬俟斧鉞，惟王圖之！夫以亡國孤臣，
J38nB409_p0313a05║得免搜求為倖；乃干冒威嚴，不避鼎鑊，視彼貪生怖
J38nB409_p0313a06║死者何如耶！」其上平南書則云：「前所編次元功垂範
J38nB409_p0313a07║一書，遵奉記室所授稿本，于明稱偽、于明兵稱賊。初
J38nB409_p0313a08║謂奏報相沿，未曾改正。竊念明滅元而修元史，不以
J38nB409_p0313a09║元為偽，不以元兵為賊；元滅宋而修宋史，不以宋為
J38nB409_p0313a10║偽，不以宋兵為賊。明末君臣播遷，亦自延其祖宗一
J38nB409_p0313a11║線之脈，而　清朝承明正統，驅李自成為明雪恨，于
J38nB409_p0313a12║明本非寇讎。今書稱李自成為偽為賊，稱明亦為偽
J38nB409_p0313a13║為賊，略無分別，恐于理體有乖，謹發回原書改正。蓋
J38nB409_p0313a14║天下之分義，當與天下共惜之；天子之體統，當為天
J38nB409_p0313a15║子共存之也。」詞嚴義正，卒允其請。師所言可否之間，
J38nB409_p0313a16║利害存焉，能無奪于利害，即無奪于生死。吾謂師夷
J38nB409_p0313a17║然于生死者，非謬諛也，則以師學佛為能了生死，又
J38nB409_p0313a18║何疑焉？師文字大抵自《莊子》來，自言小時每作文，不
J38nB409_p0313a19║為題所縛，故能發昔人未發之理，道昔人未道之言。
J38nB409_p0313a20║其犀利處，于禪家機鋒將近，宜諸方謂覺範洪《文字
J38nB409_p0313a21║禪》、憨山清《夢遊集》皆弗及也。詩篇口占恒十數首，好
J38nB409_p0313a22║用古事，聲采絢偉。乾學奉　命還山纂修，終日屈首
J38nB409_p0313a23║卷帙中，鑽研故紙，于師分中事未能窺見萬一，惟據
J38nB409_p0313a24║予所知，證以辯公狀，輒次序其說而為之銘。其詞曰：
J38nB409_p0313a25║有浙巨儒，文鋒莫禦，少掇科名，旋列朝著。亂日從亡，
J38nB409_p0313a26║捐家不顧，遇事盡言，乃逢眾怒。蒼梧播遷，嚴譴遠戍，
J38nB409_p0313a27║天命既改，以緇易素。師事雷峰，摩頂受具，故吾何有？
J38nB409_p0313a28║隨眾作務。坐臥靡寧，得大解悟，建立丹霞，法幢雲赴。
J38nB409_p0313a29║離曲彔床，芒鞋東度，栖栖吳苑，以請藏故。事畢言旋，
J38nB409_p0313a30║堅挽莫駐，陸氏園林，坐脫何遽？支離遺骸，付之一炬，
J38nB409_p0313b01║江流可投，窣堵可住。回首平生，如夢得寤，作斯銘章，
J38nB409_p0313b02║增我嘅慕。
J38nB409_p0313b03║康熙二十九年秋八月，
J38nB409_p0313b04║賜進士及第、資政大夫、刑部尚書崑山徐乾學撰文。