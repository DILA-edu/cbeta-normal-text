J38nB410_p0353b01║蓮峰禪師語錄卷之六
J38nB410_p0353b02║嗣法門人性深等編
J38nB410_p0353b03║入室
J38nB410_p0353b04║典座進師問調和百味即不問離卻木杓道將一句
J38nB410_p0353b05║來座無語師打云未是踢淨瓶漢髻光進師云我見
J38nB410_p0353b06║燈明佛木光瑞如此如何是本光光擬議師一棒光
J38nB410_p0353b07║云爍破和尚面門師又打云遲了八刻知客進師云
J38nB410_p0353b08║父母未生前即不問賓主相見時如何客云好手手
J38nB410_p0353b09║中呈好手師便打云紅心心裏中紅心庫頭進師云
J38nB410_p0353b10║愛惜常住物如護眼中珠如何是眼中珠僧云滿口
J38nB410_p0353b11║道不著師打云擉瞎了也足一進師云牛在山中草
J38nB410_p0353b12║足水足時如何足云孤峰絕頂師云牛出山去東觸
J38nB410_p0353b13║西觸時如何足拂具便行師打云免不得這一鞭若
J38nB410_p0353b14║海進師云師資授受祖祖相傳且道傳個什麼海云
J38nB410_p0353b15║一雨普滋千峰秀色師打云政恁麼時又作麼生海
J38nB410_p0353b16║云一棒當頭落山山盡點頭師云且喜棒有人喫巡
J38nB410_p0353b17║照進師云不許夜行投明須到是如何照云青山原
J38nB410_p0353b18║不動師云未在更道照云白雲任去留師打云是賞
J38nB410_p0353b19║你是罰你照云求師開示師直打退顧侍者云今日
J38nB410_p0353b20║入室有幾箇野干幾箇獅子者擬議師亦打退。
J38nB410_p0353b21║勘辨機緣
J38nB410_p0353b22║維那參次師指果云不得動著動著即禍生那拈起
J38nB410_p0353b23║便喫師云貪嘴禪和傍僧云吐不出那云城門失火
J38nB410_p0353b24║師打傍僧云殃及池魚那云某甲今日失利師云果
J38nB410_p0353b25║然果然。
J38nB410_p0353b26║僧問如何是和尚為人處師云牽牛過太虛僧云此
J38nB410_p0353b27║心能有幾人知師云汝亦未知在。
J38nB410_p0353b28║僧伴行次云今日懶師云水牯牛卻健僧云水牯牛
J38nB410_p0353b29║亦懶師云因甚水牯牛亦懶僧云這幾日肚饑師云
J38nB410_p0353b30║大地盡是草因甚不肯喫僧云被和尚礙卻師云可
J38nB410_p0353c01║憐餓殺水牯牛。
J38nB410_p0353c02║師問僧汝無拄杖子我奪卻汝拄杖子時如何僧擬
J38nB410_p0353c03║議師便打僧亂統師與一頓。
J38nB410_p0353c04║僧參師問上座名甚麼僧云古絃師云古絃無音韻
J38nB410_p0353c05║汝試一彈看僧無語師云且坐喫茶。
J38nB410_p0353c06║僧問如何是諸佛出身處師云山門八字開僧無語
J38nB410_p0353c07║師云自埋了也。
J38nB410_p0353c08║僧問和尚出山即不問歸山一句作麼生道師云楖
J38nB410_p0353c09║栗橫擔不顧人直入千峰萬峰去僧云忽遇毒蛇當
J38nB410_p0353c10║路時如何師推退云信步踏殺僧無語。
J38nB410_p0353c11║僧辭云某甲歸家去師云家在甚麼處僧云在者裏
J38nB410_p0353c12║師云既在者裏又歸個什麼僧無語師便掌僧咄師
J38nB410_p0353c13║連掌出。
J38nB410_p0353c14║僧看經次師云離卻文字道將一句來僧云待某甲
J38nB410_p0353c15║再看幾行師云徒勞眼力。
J38nB410_p0353c16║居士問如何是本來面目師舉箸云會麼士云會師
J38nB410_p0353c17║云汝作麼生會士無語師放下云認著依然還不是
J38nB410_p0353c18║居士參師云行也是坐也是腳跟在甚處士云點地
J38nB410_p0353c19║在師云忽遇翻觔斗又如何士罔措師云未點地在
J38nB410_p0353c20║齋次老宿云今日可喫多些師云日日是好日宿微
J38nB410_p0353c21║笑居士云昨日正好著力師云何謂也士云父母未
J38nB410_p0353c22║生前師云喫向何處去士舉箸思之師與一摑。
J38nB410_p0353c23║師問僧汝在九座還有得力處也無僧豎拳師云不
J38nB410_p0353c24║是不是僧云請和尚開示師云禮拜了向汝道僧禮
J38nB410_p0353c25║拜師便踏倒僧罔措。
J38nB410_p0353c26║老宿問人天交接兩得相見且道見個什麼師與鼻
J38nB410_p0353c27║孔一捏云會麼宿云不會師云八十年來空白首。
J38nB410_p0353c28║僧參師云今日有幾人在這裏僧云五人師云阿那
J38nB410_p0353c29║個不在其數僧云拄杖子師云錯認不少一僧云佛
J38nB410_p0353c30║祖位中留不住師遂入方丈。
J38nB410_p0354a01║本源問玅應出世灶產白蓮和尚出世有何祥瑞師
J38nB410_p0354a02║云山青水綠源云也是閒家具師云如何是汝真底
J38nB410_p0354a03║源喝師云也是閒家具。
J38nB410_p0354a04║居士問世界許多闊因甚鐘聲披七條師云馬蹄何
J38nB410_p0354a05║處避殘紅。
J38nB410_p0354a06║師問居士無夢無想主人翁在甚麼處士呈偈云踏
J38nB410_p0354a07║破草鞋無覓處得來原不費工夫倦時長伸兩腳睡
J38nB410_p0354a08║翻身豈藉別人扶師圈之復示偈云子未升我堂何
J38nB410_p0354a09║以入我室勘破主人公一生參學畢畢不畢好奪判
J38nB410_p0354a10║官手裏筆士答云數年隨眾不升堂一偈登廊便入
J38nB410_p0354a11║室得法原來髮裏人何曾機鋒污紙筆師頷之。
J38nB410_p0354a12║僧問百丈未建叢林古聖棲在何所師云深山樹下
J38nB410_p0354a13║進云忽遇狂風吹倒時如何師云灰頭土面進云爭
J38nB410_p0354a14║柰銅頭鐵額何師云拖出死屍去。
J38nB410_p0354a15║僧問譬如有人將指指月只見其月不見其指師云
J38nB410_p0354a16║你見月耶見指耶僧云見指師云你指在甚處僧無
J38nB410_p0354a17║語師豎指僧又無語師掌云莫道見指好。
J38nB410_p0354a18║僧作務師云此一卷經誦得辛苦僧云一字也無師
J38nB410_p0354a19║云汝在者裏作甚麼僧云篩米師云莫道無一字好。
J38nB410_p0354a20║師問僧云曾有上首否僧云有一個師云是住菴是
J38nB410_p0354a21║行腳僧云也不住菴也不行腳師云在什麼處僧云
J38nB410_p0354a22║莫當面蹉過師與一棒。
J38nB410_p0354a23║長修孝廉問弟子要覓個人不到處有麼師云有即
J38nB410_p0354a24║有恐居士行履不得士云末後一句是有是無師掌
J38nB410_p0354a25║云會麼士笑之師云此事須是個人始得承當士云
J38nB410_p0354a26║承當即不得也師云雖然承當不得也要著力士云
J38nB410_p0354a27║有口喫飯用力作麼師云有口且置秪如無口將什
J38nB410_p0354a28║麼喫士無對。
J38nB410_p0354a29║師問居士古人問如何是佛荅云獨木橋其意如何
J38nB410_p0354a30║士云請師代一轉語師云度牛度馬士云秪如獨木
J38nB410_p0354b01║橋如何度得牛馬師云切莫顛倒。
J38nB410_p0354b02║士問萬念方興念從何起師云百花叢裏過一葉不
J38nB410_p0354b03║沾身士云一念未起念從何止師云無處摸索。
J38nB410_p0354b04║問猛虎不食其子因甚蜻蜓自咬尾巴師云求人不
J38nB410_p0354b05║如求己。
J38nB410_p0354b06║問魚以水為命因甚向水裏死師云口是禍門。
J38nB410_p0354b07║師問僧向上一路千聖不傳如何是不傳底路僧云
J38nB410_p0354b08║險師云錯僧云錯錯師云亂錯作麼僧云明眼人難
J38nB410_p0354b09║瞞師云勘破了也。
J38nB410_p0354b10║師問僧云洗面摸著鼻時如何僧罔措師打云當面
J38nB410_p0354b11║蹉過。
J38nB410_p0354b12║師問僧云饑餐渴飲須有尋常茶飯茶飯俱無將何
J38nB410_p0354b13║抵待僧云金剛圈栗棘蓬師云鯁殺你又問一僧無
J38nB410_p0354b14║對師云餓殺闍黎又問一僧云某甲不喫師云爭柰
J38nB410_p0354b15║饑何僧云從來不饑師云如何是你飽處僧噓一噓
J38nB410_p0354b16║師云典座明日不得普請。
J38nB410_p0354b17║問佛法只是一個道理因甚有明與不明師云秋水
J38nB410_p0354b18║共長天一色進云生如寄死如歸了生脫死時如何
J38nB410_p0354b19║師云頂天立地僧拜云謝師指示某甲承當去也師
J38nB410_p0354b20║云謝三娘秤銀。
J38nB410_p0354b21║居士問壁立萬仞即不問轉身一句請師道師云朝
J38nB410_p0354b22║往西天暮歸東土士佇思師推云還在這裏站腳。
J38nB410_p0354b23║問山河大地悉皆消殞和尚向何處安身立命師便
J38nB410_p0354b24║掌僧無語師云向何處去也僧云師子窟中無異獸
J38nB410_p0354b25║象王行處絕狐蹤師云也是無尾猢猻。
J38nB410_p0354b26║僧參師拈紙問有可用無可用僧云有可用師云作
J38nB410_p0354b27║麼生用僧云符到奉行師云許汝道得僧掩耳師又
J38nB410_p0354b28║拈云有可用無可用僧云雪上加霜師云何不道無
J38nB410_p0354b29║可用僧云從來不落人圈套師云蝦跳不出斗僧揮
J38nB410_p0354b30║案便行師大笑。
J38nB410_p0354c01║法語
J38nB410_p0354c02║示若海深西堂
J38nB410_p0354c03║佛法如大海轉入轉深而大徹底人要且通身無涓
J38nB410_p0354c04║滴赤灑灑乾嚗嚗始能勘破從上老古錐立地為人
J38nB410_p0354c05║處盡是虛張聲勢赤手殺人見僧入門非棒即喝直
J38nB410_p0354c06║得人人眼中血出雪裏花開更說什麼隔山見煙便
J38nB410_p0354c07║知是火隔墻見角便知是牛正好倒折其拄杖塞斷
J38nB410_p0354c08║其喉嚨方稱衲僧好手也有一種無正因行腳不窮
J38nB410_p0354c09║徹底淵源只顧隨波逐浪將謂宗門實有如是事悲
J38nB410_p0354c10║夫上座既已登我堂入我室好把閑家具盡底拋卻
J38nB410_p0354c11║將自家十成金剛鑽攤向十字街頭自有良賈酬價。
J38nB410_p0354c12║示石藏書記
J38nB410_p0354c13║石藏於玉玉中有石則人皆見之玉藏于石石中之
J38nB410_p0354c14║玉非智者則不能明辨或呼為燕或指為碔而玉人
J38nB410_p0354c15║餽獻反招刖足之辱一旦奇遇良工剖而出之精光
J38nB410_p0354c16║奪目潔澤潤人不但價重連城且亦珍為遞世之寶
J38nB410_p0354c17║詎非其物雖貴亦須遇人始不沉埋於世耶況乎出
J38nB410_p0354c18║世之寶非石能藏非玉可比光超日月價越大千良
J38nB410_p0354c19║匠雕琢不及佛眼窺覷無由若雜在瓦礫瓦礫生光
J38nB410_p0354c20║墜在枯荄枯荄發秀然有如是奇特如是受用焉得
J38nB410_p0354c21║人人而不自剖耶闍黎既已自剖必知寶作何色可
J38nB410_p0354c22║以呈似座山座山自不壓良為賤也時雪雨飄飄連
J38nB410_p0354c23║旬弗霽倏啟寒窗暘輝正掛于疏梅之上特筆此以
J38nB410_p0354c24║勗石藏記室也。
J38nB410_p0354c25║示黃百拙居士
J38nB410_p0354c26║在家學道須以信為先信乃道之源德之毋無信則
J38nB410_p0354c27║不圖成佛不思修德無信則不捨貪嗔癡不持戒定
J38nB410_p0354c28║慧至於諸惡莫作眾善奉行蓋由信始居士既信斯
J38nB410_p0354c29║道視名位危如纍卵隨素分安若泰山寵辱之驚亦
J38nB410_p0354c30║何有於居士哉然而己躬事要當時時省察無論正
J38nB410_p0355a01║念邪念力與掃卻看看日用之中主人翁在什麼處
J38nB410_p0355a02║朝如是暮如是動如是靜如是年久歲深工夫純熟
J38nB410_p0355a03║則不照自照不覺自覺矣龐居士云日用事無別惟
J38nB410_p0355a04║吾自偶諧頭頭非取舍處處勿張乖朱紫誰為號丘
J38nB410_p0355a05║山絕點埃神通並玅用運水及搬柴所以大悟之人
J38nB410_p0355a06║入林不動草入水不動波折旋俯仰與道相符並書
J38nB410_p0355a07║與居士勤而行之匪惟居安深造而且有逢原消息。
J38nB410_p0355a08║示一音侍者
J38nB410_p0355a09║萬法歸一一歸何處觀世音將錢買餬餅放下手原
J38nB410_p0355a10║來是個饅頭古人居於學地啟一問端皆從真疑中
J38nB410_p0355a11║所發而宗師家垂一兩則語撈摝後昆亦與鐵門限
J38nB410_p0355a12║相似除非參透向上關捩子者舉止皆為其所礙一
J38nB410_p0355a13║音禪人既久歷叢林必須過此門限始造一音演唱
J38nB410_p0355a14║處若只向水流風動鵲噪鴉鳴會大似徐六擔板若
J38nB410_p0355a15║向青州七觔衫庭前柏樹子會猶是徐六擔板任你
J38nB410_p0355a16║更向諸佛未出世達磨未西來世界未立形名未兆
J38nB410_p0355a17║會去也是箇擔板漢直饒將此三段葛藤拋向大千
J38nB410_p0355a18║之外直得淨裸裸赤灑灑沒可把性命猶在別人手
J38nB410_p0355a19║裏未免眼目定動口裏膠生禪人何以免斯過患試
J38nB410_p0355a20║下一轉語看。
J38nB410_p0355a21║示心鏡禪德
J38nB410_p0355a22║本色住山人原無刀斧痕日出而作日入而息鑿井
J38nB410_p0355a23║而飲耕田而食說什麼祖意教意即五千四十八卷
J38nB410_p0355a24║是他家揩卓布一千七百則公案是東壁角禿苕帚
J38nB410_p0355a25║風吹不搖雨灑不濕佛祖到來也須立在下階十聖
J38nB410_p0355a26║三賢無處插腳雖然具此天然氣骨猶未是吾家巨
J38nB410_p0355a27║器正好向大爐冶中受惡辣鉗槌從頭煆煉一旦火
J38nB410_p0355a28║星迸出碓嘴花開始見從前所厭所棄底盡是自家
J38nB410_p0355a29║寶藏無貴賤無餘欠橫拈直用不假外求然後以此
J38nB410_p0355a30║接待諸方以此濟諸貧乏報黃面之深恩了自家之
J38nB410_p0355b01║大事心鏡禪德自脫白以來惟務種田博飯影不出
J38nB410_p0355b02║山且亦訓徒足法修德可風書此為贈少當鞭影▆
J38nB410_p0355b03║日倘向此中翻轉面皮始不負余饒舌耳。
J38nB410_p0355b04║示古拙維那
J38nB410_p0355b05║上古之世人崇簡朴抱智若愚施巧若拙木食草衣
J38nB410_p0355b06║以自富巢居穴處而恒安蓋其飫天地之精華固聖
J38nB410_p0355b07║賢之元氣者也趨於今之時道漸微衰情竇日穿狂
J38nB410_p0355b08║瀾不障異端百出大義乖張而元氣泄矣然匪聖賢
J38nB410_p0355b09║復出則不能挽斯風而由斯道也是以從上古錐特
J38nB410_p0355b10║為此事單提向上一著令人深造于閫極耳昔雲峰
J38nB410_p0355b11║悅參大愚芝芝見其儀容表表可觀談吐條條有緒
J38nB410_p0355b12║但未知向上一著特上堂云大家相聚喫莖齏若喚
J38nB410_p0355b13║作一莖齏墮地獄如箭悅聞之茫然不知所以請益
J38nB410_p0355b14║於芝芝云我這裏忍饑不暇何暇與汝說禪乎與我
J38nB410_p0355b15║街坊作化主去悅不敢違命及歸納疏又求指示芝
J38nB410_p0355b16║云佛法不怕爛卻我堂中無人與我作維那去悅雖
J38nB410_p0355b17║領命恨芝不與說破正怏怏間忽聞架上桶箍墮地
J38nB410_p0355b18║一聲豁然大悟逕趨方丈芝一見云且喜維那大事
J38nB410_p0355b19║了畢此正迴風之手也古拙維那參侍山僧有年銳
J38nB410_p0355b20║志研窮矢透綱宗今春予有雲間之行而上座仍到
J38nB410_p0355b21║明發省覲不惟為法切且亦道誼深矣更冀其如雲
J38nB410_p0355b22║峰悅亦卒地折嚗地斷一番匪但眉尖添卻十分光
J38nB410_p0355b23║彩而肩上擔子亦無可卸處。
J38nB410_p0355b24║示吳輝如居士
J38nB410_p0355b25║高峰妙禪師參雪巖欽有年欽一日問高云日間浩
J38nB410_p0355b26║浩作得主否高云得又云夢中作得主否高云得又
J38nB410_p0355b27║云正睡無夢無想主人翁在什麼處高於此茫然立
J38nB410_p0355b28║心研究後聞枕子落地豁然大悟今居士處於鬧市
J38nB410_p0355b29║之中眼見耳聞無非鄭聲趙色劍樹刀山即高峰大
J38nB410_p0355b30║悟處且置為第二之門從前二處作主是第一要緊
J38nB410_p0355c01║關頭可於此咬定牙關攝住猿馬將世間景象作一
J38nB410_p0355c02║場傀儡觀設或渾身入草去好與驀鼻拽將回不為
J38nB410_p0355c03║色聲所埋不為榮辱所困日久歲深照顧純熟自然
J38nB410_p0355c04║行履與他人迥別舉眸一顧管絃樓花柳巷與光明
J38nB410_p0355c05║藏菩提場何所殊異哉然後更研窮無夢無想主人
J38nB410_p0355c06║翁向何處安立一日漆桶開花山僧遙助汝喜。
J38nB410_p0355c07║示古臨上座
J38nB410_p0355c08║拄杖頭一撥便轉猶是回頭轉腦漢腳跟下得路便
J38nB410_p0355c09║行猶是逐浪隨波漢長年不出戶諸佛不知名猶是
J38nB410_p0355c10║避聲躲色漢設或總不恁麼未免業識茫茫無本可
J38nB410_p0355c11║據故此事不在語默上不在知見上不在思惟上不
J38nB410_p0355c12║在一切境上你可放下諸緣立心參究直到向上關
J38nB410_p0355c13║捩重重透脫自然通身是眼別有生涯時時與古人
J38nB410_p0355c14║把手共行鼻孔相拄不但血脈貫通成吾家之種草
J38nB410_p0355c15║且亦智過於師迺法門之英傑也祝祝。
J38nB410_p0355c16║與朴菴上座住山
J38nB410_p0355c17║朴菴上座吾莆之名人也少年遍訪知識已知有宗
J38nB410_p0355c18║門旨趣因海氛日熾脫臼參方余嘗懷之而不知其
J38nB410_p0355c19║何往庚子夏初會于福嚴見其出言吐句與三年前
J38nB410_p0355c20║有異所謂禪和家三日不相見莫作等閒看語不誣
J38nB410_p0355c21║矣未久到華亭參本師於明發仍朝夕過余寮請益
J38nB410_p0355c22║余詰其所得雖向上一著力不甚充然敦敦究明此
J38nB410_p0355c23║一件大事也欲返閩中把茅蓋頂向折腳鐺下挲裙
J38nB410_p0355c24║擗褲不到古人田地而不已我老人嘉其志有逢人
J38nB410_p0355c25║不出出誰是此際憑君且熟籌之句勗之余見其氣
J38nB410_p0355c26║象過人終非籠中之物乃與首偈以當缽袋子令其
J38nB410_p0355c27║不作洛浦向他家齏甕裏淹殺亦可以倣香嚴於南
J38nB410_p0355c28║陽擲礫處脫穎也偈云從來坐臥在其中家具現前
J38nB410_p0355c29║用不窮好把一枝無孔笛月明吹過海門東。
J38nB410_p0355c30║示諸道友
J38nB410_p0356a01║處世修身殊為不易出則非繁華美麗即醜惡艱虞
J38nB410_p0356a02║入則非恩愛團圞即怨憎迫逼多少英烈丈夫被此
J38nB410_p0356a03║瞞卻有欲不被其所瞞無鐵石腸金剛志豈可得耶
J38nB410_p0356a04║然言之易行之難舍醜惡怨憎易舍美麗恩愛難暫
J38nB410_p0356a05║時易長時難有此難易之殊猶在苦海頭出頭沒也
J38nB410_p0356a06║欲直出苦輪永離生死必須興勇猛心發精進力如
J38nB410_p0356a07║將軍出陣駿馬追風不顧危亡單刀直入將癡頑昏
J38nB410_p0356a08║昧魔軍一併斬斷矢參自性彌陀向何處安身本來
J38nB410_p0356a09║善知識是甚形儀積日累月歲久年深忽一聲㘞地
J38nB410_p0356a10║如大地平沉杲日東湧從前美惡愛憎盡皆瓦解冰
J38nB410_p0356a11║消擇火燒香無非現前佛事到此田地山僧未免一
J38nB410_p0356a12║棒賞之若不如斯是自暴棄。
J38nB410_p0356a13║示禪人
J38nB410_p0356a14║百丈開田迦葉踏土普化搖鈴禾山打鼓可謂古今
J38nB410_p0356a15║罕聞叢林標準蓮長老雖不與從上諸祖把手共行
J38nB410_p0356a16║要且與時時相見既從上諸祖過去久矣作麼生與
J38nB410_p0356a17║他相見莫是他開田踏土我亦開田踏土他搖鈴打
J38nB410_p0356a18║鼓我亦搖鈴打鼓麼若作如斯解會大似捉影捕風
J38nB410_p0356a19║認指忘月汝須向閒忙動靜之中真實參究參見從
J38nB410_p0356a20║上諸祖面目古之今之了無間隔方不愧爾遠離宗
J38nB410_p0356a21║親剃除鬚髮若不興此決烈之志徒向禪林空過日
J38nB410_p0356a22║逢人也道出家高。
J38nB410_p0356a23║與念宗禪德
J38nB410_p0356a24║頌古之作始自汾陽慈明之世盛於雪竇大慧之時
J38nB410_p0356a25║後一代不如一代至於流弊之甚莫過于今也古人
J38nB410_p0356a26║發明大事之後向水邊林下養成頭角方施自家手
J38nB410_p0356a27║眼播弄佛祖機權或拈或頌或抑或揚是皆發揮到
J38nB410_p0356a28║人而所未到發人而所未發不吝餘波以光後世所
J38nB410_p0356a29║以雪竇大慧有百則之奇道震一時名揚千古是皆
J38nB410_p0356a30║波瀾闊大氣宇超群所致非強然也如無盡悟德山
J38nB410_p0356b01║托缽之頌黃龍南悟趙州勘婆子之頌亦是隨機發
J38nB410_p0356b02║作非強然也不似當今二三初學纔入叢林盡謂欲
J38nB410_p0356b03║究明大事立地參尋到一期半期鑽無入頭咬無意
J38nB410_p0356b04║味便無長遠之志攢入葛藤窠弄出汗臭氣竊別人
J38nB410_p0356b05║涕唾作自己風光不顧自瞞珍為至寶到處逢人即
J38nB410_p0356b06║便拈出真可謂鶻臭當風立也茲因禪德進言不覺
J38nB410_p0356b07║忉怛如此若是過量人必不墮斯覆轍也。
J38nB410_p0356b08║示諸居士
J38nB410_p0356b09║豎法幢擊法鼓振法音灑甘露拈出雲門一字關懺
J38nB410_p0356b10║盡殺佛與殺祖懺已懺竟且佛祖作麼生殺龐老云
J38nB410_p0356b11║護生須是殺殺盡始安居大小龐老愛憎之跡未忘
J38nB410_p0356b12║殺護之機猶在張拙云欲除煩惱重增病趣向真如
J38nB410_p0356b13║亦是邪堪笑二居士同途把手不同歸到此田地方
J38nB410_p0356b14║稱了事凡夫一種平懷泯然自盡也無佛可殺也無
J38nB410_p0356b15║生可護也無福可求也無罪可懺無罪可懺罪若冰
J38nB410_p0356b16║消無福可求福如川至雖然總不似諸上善人當劫
J38nB410_p0356b17║灰之後發希有之心度諸苦輪同歸真際自是頓超
J38nB410_p0356b18║古人一頭地特拈首偈要自信得及曠劫結來勝玅
J38nB410_p0356b19║因共弘悲願運家珍須知三世如來種盡是寰中浩
J38nB410_p0356b20║浩人。
J38nB410_p0356b21║示雪疑上座閉關
J38nB410_p0356b22║上座所掩之關者非利名文字之關也非閒散恬退
J38nB410_p0356b23║之關也乃脫死生超佛祖之關也透差別出平實之
J38nB410_p0356b24║關也況諸佛大事遍界難藏即此關目已枝生節外
J38nB410_p0356b25║矣倘是銅頭鐵額任百匝千重一時粉碎山僧許汝
J38nB410_p0356b26║同出隻手若跼躅逡巡爪牙不敢伸露必須循途守
J38nB410_p0356b27║轍將從上爛葛藤極力咬嚼一朝錯口咬破舌頭方
J38nB410_p0356b28║知滴滴血從口出而法法不從人得也所謂悟後不
J38nB410_p0356b29║疑言句猶謂大病非經勞筋苦骨則不能成鎮州之
J38nB410_p0356b30║大器矣茲上座處於關中除二時茶飯外一切逆順
J38nB410_p0356c01║緣境俱付罔聞則自然安樂作個透關漢子或小不
J38nB410_p0356c02║忍則亂大謀是吾憂也是以特寄數言少助藥石。
J38nB410_p0356c03║示髻光禪人
J38nB410_p0356c04║趙州丱髻與師同參南泉泉問云還見瑞像否州云
J38nB410_p0356c05║不見瑞像只見臥如來泉起云汝是有主沙彌無主
J38nB410_p0356c06║沙彌州云有主沙彌泉云如何是汝主州云孟春猶
J38nB410_p0356c07║寒伏惟和尚尊侯萬福泉器之許其入室此少年入
J38nB410_p0356c08║道第一箇樣子也又開聖覺參五祖演有年祖問云
J38nB410_p0356c09║釋迦彌勒猶是他奴且道他是阿誰覺云胡張三黑
J38nB410_p0356c10║李四祖首肯明日再勘覺云昨日答和尚了也祖云
J38nB410_p0356c11║不是不是覺云為甚昨日是今日不是祖云昨日是
J38nB410_p0356c12║今日不是覺於言下大悟後拈香不原所得當下胸
J38nB410_p0356c13║如刀剜竟至不愈此是真參實悟第二箇樣子可為
J38nB410_p0356c14║昧本負心者戒子在座山提挈有年才學雖敏俊於
J38nB410_p0356c15║人而大事殊未洞達譬猶饑者見殘羹餿飯津津不
J38nB410_p0356c16║忍置雖可嘉而亦可慮也倘自知非從腸倒瀉則及
J38nB410_p0356c17║第之消息現前矣苟或不然本是醍醐翻成毒藥今
J38nB410_p0356c18║之叢林中此毒者多所以采斯入道之真方二則為
J38nB410_p0356c19║子明鏡一日照破自家研醜始信吾不汝欺矣。
J38nB410_p0356c20║示希悅禪人持法華經
J38nB410_p0356c21║法華者統諸佛降靈之本致也夫本致者乃開佛知
J38nB410_p0356c22║見示佛知見令群生悟佛知見入佛知見世諦語言
J38nB410_p0356c23║資生業等皆與實相不相違背是故僧問古德云如
J38nB410_p0356c24║何是佛答云麻三觔又云如何是佛答云廬陵米什
J38nB410_p0356c25║麼價伶俐漢與麼悟去一句了然超百億奚必從朝
J38nB410_p0356c26║至暮尋文數墨如伶俜之子甘守困窮哉然悟須實
J38nB410_p0356c27║悟若未實悟不妨向沙裏揀金石中剖玉一日努開
J38nB410_p0356c28║正眼穿破牛皮如貧得寶如暗得燈矣豈不見秦國
J38nB410_p0356c29║夫人云終日看經文如逢舊識人勿言頻有礙一舉
J38nB410_p0356c30║一回新此所謂真看經也又法達云誦經三千部曹
J38nB410_p0357a01║溪一句亡未明出世旨寧歇累生狂此所謂真誦經
J38nB410_p0357a02║也豈今之人不若古之人乎堂堂僧相不若閨閣女
J38nB410_p0357a03║流乎蓋為自信不及所以法王大寶不敢擔任汝今
J38nB410_p0357a04║勉諸。
J38nB410_p0357a05║復示林漢藻居士
J38nB410_p0357a06║渾身俱是痛誰是不痛者若捉得這漢痛與不痛總
J38nB410_p0357a07║不干他事始知宗門之下棒不虛施如殺人刀如活
J38nB410_p0357a08║人劍不可向死水裏淹殺直須棒下有出身之路向
J38nB410_p0357a09║髑髏上放大光明方有少分酬恩處西來直指指此
J38nB410_p0357a10║靈山成道成此山僧棒棒棒此惟此一事實餘二則
J38nB410_p0357a11║非真凡所瑣屑不足介懷邪正之門須自具眼若問
J38nB410_p0357a12║如何是髑髏上光明痛痛。
J38nB410_p0357a13║示海寧禪人
J38nB410_p0357a14║男子漢立身學道必須真參實究直造頭頭合轍步
J38nB410_p0357a15║步相應猶未稱衲僧分上事那堪冊子上漁獵意識
J38nB410_p0357a16║裏摶量抱負聰明自立知見如坐井觀天鑿筒窺豹
J38nB410_p0357a17║病之甚矣今因病來求示故不忍緘口度春問汝四
J38nB410_p0357a18║大本空病從何起雙樹還真佛從何覓仲尼夕死道
J38nB410_p0357a19║從何聞大地盡皆是草藥從何得向這裏討箇消息
J38nB410_p0357a20║然後來我手裏喫棒未為遲也。
J38nB410_p0357a21║示希忠禪人
J38nB410_p0357a22║梅花未吐菊圃猶黃偶躡足于蜚山之頂嘯月烹泉
J38nB410_p0357a23║有僧希忠者火裏煨芋影弗下山向前作禮求示余
J38nB410_p0357a24║曰汝生平所作何功所修何德一一舉似山僧是處
J38nB410_p0357a25║與汝證據不是處與汝鏟卻忠曰某少年曾受人指
J38nB410_p0357a26║誨常學坐禪到四大皆空神遊遍界萬境現前天龍
J38nB410_p0357a27║皆至晝夜晦明眼不交睫未知是邪耶正耶余曰西
J38nB410_p0357a28║來祖意如杲日麗天神龍出海不自參取白日無端
J38nB410_p0357a29║向鬼窟裏作活計縱然坐到終年不動與木偶人一
J38nB410_p0357a30║般高推聖境辜負己靈悉是波旬眷屬耳豈不聞永
J38nB410_p0357b01║嘉云絕學無為閒道人不除妄想不求真無明實性
J38nB410_p0357b02║即佛性幻化空身是法身於此荷擔得則行亦禪住
J38nB410_p0357b03║亦禪語默動靜體安然不須妄想求成佛萬里無雲
J38nB410_p0357b04║萬里天倘將信將疑好把狗子無佛性之話時時咬
J38nB410_p0357b05║嚼刻刻提撕趙州老漢是何面目一日賊身敗露不
J38nB410_p0357b06║惟從前聖境如湯沃雪終日穿衣喫飯運水搬柴無
J38nB410_p0357b07║入而不自得矣忠禮謝而退。
J38nB410_p0357b08║僧請益示之
J38nB410_p0357b09║僧問大通智勝佛其義云何師云我非座主焉能論
J38nB410_p0357b10║義僧云豈無方便師云此不具別傳眼目者總依因
J38nB410_p0357b11║緣事跡闡演不惟有負如來大意亦瞎卻將來眼耳
J38nB410_p0357b12║據子所問大通智勝者即無相真身當人之本覺也
J38nB410_p0357b13║無由窺覷不可名模強名曰大通夫通者該括十虛
J38nB410_p0357b14║包羅三界意識根塵精粗表裏無不貫通若有通相
J38nB410_p0357b15║可見即非大通也智勝者不可以智知不可以識識
J38nB410_p0357b16║掃頓漸空有之蹤越見聞覺知之宇佛者清淨本然
J38nB410_p0357b17║不從人得長年家裏坐北斗面南看十劫者十智也
J38nB410_p0357b18║智眼未開為識膜所障謂之劫洞開智眼識海自枯
J38nB410_p0357b19║如日照臨謂之通此智既通與真身同壽即古即今
J38nB410_p0357b20║無終無始坐者如如不動而常在其中也道場者萬
J38nB410_p0357b21║象森羅塵塵剎剎應物現形如水中月古德云盡日
J38nB410_p0357b22║燒香擇火不知身是道場即此謂也佛法不現前者
J38nB410_p0357b23║佛即法也法即佛也法性本自空寂大功不宰正位
J38nB410_p0357b24║不居所謂不現前也文殊普賢起佛見法見被世尊
J38nB410_p0357b25║貶向二鐵圍山非過量人不能達斯田地不得成佛
J38nB410_p0357b26║道者法身無相何聖何凡真佛無為何成何壞譬若
J38nB410_p0357b27║虛空具舍眾象於諸境界無所分別所謂不得成也
J38nB410_p0357b28║無壞無成者在聖不增在凡不減非言可詮非心可
J38nB410_p0357b29║測須是悟徹一番豈不見古人或坐破蒲團因捲簾
J38nB410_p0357b30║之悟或努力擊石出火之悟或悟於聞雞或悟於吹
J38nB410_p0357c01║燭今人不善求玅悟希望成佛高推聖境墮入邪途
J38nB410_p0357c02║而不知也子欲善求玅悟須傚古人用功一日漆桶
J38nB410_p0357c03║開花面目與大通智勝何別僧禮謝而退。
J38nB410_p0357c04║讚
J38nB410_p0357c05║彌陀佛
J38nB410_p0357c06║西竺應身娑婆獨步垂手蓬頭已敵國富無端撒土
J38nB410_p0357c07║撒沙大似賊身敗露惡聲今古掛唇皮滿面慚惶渾
J38nB410_p0357c08║不顧
J38nB410_p0357c09║雪山
J38nB410_p0357c10║捐身檀特伏波旬兩道眉毛霜雪春三十六宮留不
J38nB410_p0357c11║住空遺一缽累天人三齡過了又三齡饑火熬如木
J38nB410_p0357c12║石形弄得一場無合煞剛言夜半悟明星
J38nB410_p0357c13║觀音
J38nB410_p0357c14║水流風動誰能識鵲噪鴉鳴盡露顏應現豈惟三十
J38nB410_p0357c15║二大悲救苦遍人間
J38nB410_p0357c16║洛伽之中磐陀之上箕坐巍巍接人靡量手眼通身
J38nB410_p0357c17║兮超於見聞慈悲一種兮不可模樣何須紫竹引清
J38nB410_p0357c18║風白雀久依也解唱皎皎秋江月一輪天人何處不
J38nB410_p0357c19║瞻仰
J38nB410_p0357c20║蛤蜊說法特度仁君猶蓮出水遍界清芬洛伽留不
J38nB410_p0357c21║住魚鳥各超群任超群何所聞如意高揮千嶂雲
J38nB410_p0357c22║稽首菩薩自在何觀潭澄靜夜雪覆長安太虛未廣
J38nB410_p0357c23║芥子尤寬閒雲出岫明珠走盤圓通門戶塵塵啟月
J38nB410_p0357c24║上青山玉一團
J38nB410_p0357c25║馬郎婦
J38nB410_p0357c26║普門應現古如來雙髻平梳滿面埃得意高眠湖海
J38nB410_p0357c27║外何須破浪待春雷低頭看孰心灰未到龍門點額
J38nB410_p0357c28║回
J38nB410_p0357c29║不向洛伽藏滯貨卻來鬧市逞生涯堪嗟賣盡無人
J38nB410_p0357c30║識流落一身知幾家
J38nB410_p0358a01║初祖
J38nB410_p0358a02║芥不投針立地忙強分節目賺神光雖然隻履迢迢
J38nB410_p0358a03║去今古何嘗出大唐
J38nB410_p0358a04║善財
J38nB410_p0358a05║咄哉小孩兒宛有丈夫作打透文殊門廓開彌勒閣
J38nB410_p0358a06║腳跟在處兮截斷千差縹渺百城兮天飛一鶴
J38nB410_p0358a07║六祖
J38nB410_p0358a08║識義不識字是心不是風鬻薪與踏碓隨處展宗風
J38nB410_p0358a09║何必傳衣夜渡呵呵笑倒山翁
J38nB410_p0358a10║準提像
J38nB410_p0358a11║清淨本然靡聞靡見妙用圓𠁼千化萬變能武能文
J38nB410_p0358a12║能惡能善雄猛慈悲不隔條線福慧一如動靜雙遣
J38nB410_p0358a13║面如滿月機猶閃電天人心傾波旬膽顫作諸佛之
J38nB410_p0358a14║爺孃開法門之方便幸然現出宰官身頂門有眼須
J38nB410_p0358a15║親薦
J38nB410_p0358a16║布袋和尚
J38nB410_p0358a17║這個胖漢慣混天真不居內院遍露賊身高提扇子
J38nB410_p0358a18║兮直令邪風遠播橫拖布袋兮可中有甚奇珍肚皮
J38nB410_p0358a19║內參天荊棘面門上徑尺埃塵花街柳巷無人識笑
J38nB410_p0358a20║裏藏刀賺殺人
J38nB410_p0358a21║羅漢圖
J38nB410_p0358a22║這隊老臊胡從來好賣弄無一是真實聚頭乾打鬨
J38nB410_p0358a23║寸絲不掛兮費卻幾許金針般若無言兮潦倒開眸
J38nB410_p0358a24║作夢搔得自家癢處慶快渾身掃得聞塵淨時耳目
J38nB410_p0358a25║何用布袋橫拖兮等閑笑破虛空蒙頭枯坐兮未免
J38nB410_p0358a26║熱瞞海眾交參龍象兮現前水月一家師子嚬呻兮
J38nB410_p0358a27║驚起須彌不動天宮受供嘴未乾猶望百鳥啣花送
J38nB410_p0358a28║莫奉送西天東土佛梁棟
J38nB410_p0358a29║十八羅漢讚
J38nB410_p0358a30║豎指心月孤圓不勞直指瞻之仰之白雲萬里
J38nB410_p0358b01║撥眉剔起眉毛眼睛突出大地山河竟是何物
J38nB410_p0358b02║入定長年箕踞自困玄關鬼窟打破滿目青山
J38nB410_p0358b03║擊磬白雪陽春一擊粉碎四海魚龍切莫瞌睡
J38nB410_p0358b04║降龍倒嶽傾湫乾坤陡黑托出摩尼風雨頓息
J38nB410_p0358b05║伏虎密運慈機虛張怒目嚮化菸菟無繩自縛
J38nB410_p0358b06║朝陽𣰦毿布衲補綴難全金針刺罷日麗中天
J38nB410_p0358b07║對月熟讀琅函東方月亮一句了然口掛壁上
J38nB410_p0358b08║弄獅未曾絕乳便解咬人況遭教壞牙爪維伸
J38nB410_p0358b09║扶杖既承渠力得路便行橫拈直拄疑殺後生
J38nB410_p0358b10║洗耳淨掃聞塵松風謖謖勘破觀音圓通第一
J38nB410_p0358b11║寫經拾柿裁蕉塗鴉潑墨寫到驢年竟無一畫
J38nB410_p0358b12║憑几隱几曲肱深觀自在不審人間是何年代
J38nB410_p0358b13║執卷執持文字徒自勞神一篇閑語分付何人
J38nB410_p0358b14║托塔重似丘山輕如毛羽一座巍巍掌握寰宇
J38nB410_p0358b15║負袋團團叉口包括乾坤提起放下笑納風雲
J38nB410_p0358b16║抱膝不入那伽端然抱足若解轉身任君伸縮
J38nB410_p0358b17║合掌三界獨尊更禮何物有情無情皆當作佛
J38nB410_p0358b18║雲棲大士
J38nB410_p0358b19║貌恍枯柯道高震旦佛祖葛藤一筆勾斷五十餘年
J38nB410_p0358b20║撒真珠大地眼睛皆自換分身處處現那伽休云獨
J38nB410_p0358b21║坐錢塘畔
J38nB410_p0358b22║曹山慱山湛然萬如四和尚暨黃居士合圖
J38nB410_p0358b23║這隊古錐慣撾毒鼓佛世之鸞宗門之虎不是文殊
J38nB410_p0358b24║問疾於維摩亦非龐公問道於馬祖賓主交參言不
J38nB410_p0358b25║聞君臣回互面相睹去來現在盡其中東土一花開
J38nB410_p0358b26║葉五洞上家風付與誰近得慱山高接武龍池汲浪
J38nB410_p0358b27║活滔滔達磨口門猶未補莫謂僧繇畫不成萬松林
J38nB410_p0358b28║下鎮千古
J38nB410_p0358b29║座山獅林和尚
J38nB410_p0358b30║力擔重擔傑立叢林丈夫之膽赤子之心滅瞎驢眼
J38nB410_p0358c01║脫太白針見佛便殺逢虎便擒簸土揚塵十有載座
J38nB410_p0358c02║山頂上龍高吟竊卻文錢買履去高山流水不知音
J38nB410_p0358c03║金粟百老和尚
J38nB410_p0358c04║纔離漳南便承祖印振臨濟宗新金粟令拈起破米
J38nB410_p0358c05║篩隨處設坑阱奪食與驅耕風雷未足迅海嶽掀翻
J38nB410_p0358c06║二十年返躑師兄皆受命模樣若教畫得成直待瞎
J38nB410_p0358c07║驢成佛竟
J38nB410_p0358c08║蓮山超有公寶峰禪宿及諸上人像
J38nB410_p0358c09║稽首我祖濁世導師重光蓮灶廓振清規剖寶峰寶
J38nB410_p0358c10║發金山枝五侯結膝萬象揚眉諸相非相徒費王維
J38nB410_p0358c11║百年三萬六千日箇裏也須著眼窺
J38nB410_p0358c12║月川禪師像
J38nB410_p0358c13║齒登四皓貌若蒼童規模遠大表裏融通吮金栗乳
J38nB410_p0358c14║折鼓山兮龍蛇翻筆下山水富胸中身外無長物逍
J38nB410_p0358c15║遙播祖風老更入廛垂手還我法弟川公
J38nB410_p0358c16║十華黃司理像
J38nB410_p0358c17║謂翁是佛鬚眉滿面謂翁是僊未拋邪劍謂是靖節
J38nB410_p0358c18║先生五柳無栽謂是和靖居士梅花未種袍笏不欣
J38nB410_p0358c19║溪山長眷格外之操可仰可扳形中之寶誰稱誰羨
J38nB410_p0358c20║羨不羨憑藉筆尖通一線
J38nB410_p0358c21║心月藏主像
J38nB410_p0358c22║心月孤圓光吞萬象萬象現前鼻孔遼天與夫二三
J38nB410_p0358c23║老漢對談何事盡其五千餘卷了不能詮白雲淡泞
J38nB410_p0358c24║兮從容出沒丹崖壁立兮孰可比肩正法于今皆掃
J38nB410_p0358c25║地謾將賤賣作真傳
J38nB410_p0358c26║惺寂禪德像
J38nB410_p0358c27║這個阿師言而不言住而不住大地是家欲從何去
J38nB410_p0358c28║杖頭杖底兮撥動清風師子戲遊兮不求伴侶老成
J38nB410_p0358c29║若再見諸方八十趙州即是你
J38nB410_p0358c30║象龍柯居士像
J38nB410_p0359a01║怪石巖巖奇花簇簇一榻高閒四維清樂山中之僊
J38nB410_p0359a02║雲外之鶴隱宰官身現長者作唾令自乾攪亦不濁
J38nB410_p0359a03║遺書子孫施德耕牧甲子從頭數到周烏山轉作無
J38nB410_p0359a04║生國
J38nB410_p0359a05║龍泉院尼淨白合門出世圖（念爾公求）
J38nB410_p0359a06║立拋閨閣振龍泉度盡家親脫世緣不媿龐家成四
J38nB410_p0359a07║果已超孟母訓三遷眉班露出末山頂脈遠正承愛
J38nB410_p0359a08║道傳匪但姑亦賢女亦賢且有鸞膠續彈絃蒲團下
J38nB410_p0359a09║竹杖邊盡是空王未語前山巔巔水漣漣樹數株經
J38nB410_p0359a10║數篇須彌為筆寫難全分付爾公高著眼滿盤托出
J38nB410_p0359a11║老婆禪
J38nB410_p0359a12║雪癡禪德小影
J38nB410_p0359a13║當年借路過烏衣閩漢山川更險巇夢境一場陟歷
J38nB410_p0359a14║盡春風花發故園枝爛熳花飛春復秋堂堂晏坐息
J38nB410_p0359a15║馳求等閒坐得蒲團破慶快溈山水牯牛
J38nB410_p0359a16║座山智鏡禪德
J38nB410_p0359a17║不耽世味自童真壯歲侍師遍問津兩處招提同掌
J38nB410_p0359a18║握蒼蒼鬚鬢已如銀面目未生兮何所名邈佛心無
J38nB410_p0359a19║相兮不可疏親蒲團坐破知何日智鏡常明夢不侵
J38nB410_p0359a20║止言居士小影
J38nB410_p0359a21║咄這年少超超卓卓曰佛曰禪不耕不讀脫先進遺
J38nB410_p0359a22║風恃文章滿腹為竊渡蘆之贓翻投面壁之殼一身
J38nB410_p0359a23║無處不風流何事荷擔多絡索若遇法王正令行撥
J38nB410_p0359a24║轉杖頭與一摑線路傍通知不知毫端變化君頭角
J38nB410_p0359a25║朱明一居士壽像
J38nB410_p0359a26║即釋即儒無解無縛自有山林何須樓閣蒼蒼之松
J38nB410_p0359a27║巖巖之硌雲出岫其無心書橫攤以獨樂壽不問于
J38nB410_p0359a28║王喬身已齊乎鵬鶴吾道何聞幸無穿鑿
J38nB410_p0359a29║歐道者像（有大士在上）
J38nB410_p0359a30║宴坐磐陀了然自得諧老室家未嘗間隔子承父教
J38nB410_p0359b01║兮道者遺風共話無生兮龐公標格舌頭不動聲如
J38nB410_p0359b02║雷舍卻觀音誰證得
J38nB410_p0359b03║林門黃孺人像
J38nB410_p0359b04║荊山之璞赤水之璣所聞者廣所見者稀何為品譬
J38nB410_p0359b05║節烈相暉林有黃母少守貞幃慈音遶膝檗志如溰
J38nB410_p0359b06║縫麻衣煖嚼雪療饑案盈烈史女教玄機雖遭患難
J38nB410_p0359b07║高享古稀不假春風頻點綴蟠桃香已噴僊衣
J38nB410_p0359b08║自題
J38nB410_p0359b09║身無可藏齒尚未補腦後見腮風前播土入與筆硯
J38nB410_p0359b10║為儔出與犁鋤作伍撞著夙世冤家費卻一張弓弩
J38nB410_p0359b11║半生漏逗得人嗤恁麼為人太喫苦未喫苦不作不
J38nB410_p0359b12║食慚懷祖（霜劍西堂請）
J38nB410_p0359b13║爾其生耶豈非鹵莽慧不滿升福不足兩隨處浮沉
J38nB410_p0359b14║逢人勉強既落丹青何妨卓賞樹老葉稀水流石長
J38nB410_p0359b15║纔著破草鞋江山痛腳指不傳臨濟宗焉得少林髓
J38nB410_p0359b16║髓處結生冤拔人出死水面目雖可憎英靈奚足齒
J38nB410_p0359b17║一回相見一回羞自己頭屙自己屎（若海首座請）
J38nB410_p0359b18║徑山師翁費老和尚讚
J38nB410_p0359b19║稽首老師翁道譽蓋先達大用活如龍玄機峻似岳
J38nB410_p0359b20║棒喝一齊施人境兩俱奪挽澆漓之風瘳瞑眩之目
J38nB410_p0359b21║叢林歷踞而萬派朝宗正統弘通以赤身荷法誰云
J38nB410_p0359b22║不是馬大師天下英靈遭踏殺
J38nB410_p0359b23║又自題
J38nB410_p0359b24║這漢不受羅籠反招殃禍親見汾陽錯禮達磨鯤鯨
J38nB410_p0359b25║直釣兮玉麈橫揮英傑熱瞞兮金毛獨坐一身隨處
J38nB410_p0359b26║得自由罷駕銕船向九座（座山知幻爾首座請）
J38nB410_p0359b27║耳朵卓朔鼻孔軒昂未曾描寫已露堂堂或鉤或錐
J38nB410_p0359b28║兮提持自在一語一默兮文彩全彰師子生來師子
J38nB410_p0359b29║子幾回哮吼震諸方云何又逐春風去為愛常山一
J38nB410_p0359b30║脈長（光澤常山霜劍首座再請）
J38nB410_p0359c01║坐若孤峰映日行猶活水流川金睛眼昂頭拂尾拄
J38nB410_p0359c02║杖子覆地掀天不圖小利不豎空拳阿誰烈漢直契
J38nB410_p0359c03║機先一枝拔出千花外萬善同歸萬象前（萬善天懷本西堂請）
J38nB410_p0359c04║眼若星光貌如柴瘦展驅風逐電之機開呵佛罵祖
J38nB410_p0359c05║之口陳年曆日一筆勾笑看瞎驢成隊走買山莫悵
J38nB410_p0359c06║無錢養子誰知若母生涯不盡白雲邊從人喚作騎
J38nB410_p0359c07║牛叟（白雲默山演西堂請）
J38nB410_p0359c08║椹衣赫赫猊座巍巍眼光驀射鼻孔下垂犀扇不取
J38nB410_p0359c09║布毛不吹有子憑呼喚未嘗別指麾驊騮豈但馳千
J38nB410_p0359c10║里濟北風高任遠追（雪英中侍者請）
J38nB410_p0359c11║這齪漢甚無端埽直指慣熱瞞逢鱗則釣遇案便翻
J38nB410_p0359c12║六處冬行春令半生腳瘦鞋寬見面聞名誰不識白
J38nB410_p0359c13║頭猶自踞木蘭（石憨西堂請）
J38nB410_p0359c14║頂若峰高臉猶核瘦胡蜂不戀窩獅子合咆吼閒拈
J38nB410_p0359c15║龜毛拂明瞞逐塊狗言語顛倒顛如籃盛水走老漢
J38nB410_p0359c16║真儀描得就笑他普化翻觔斗（徹空西堂請）
J38nB410_p0359c17║昔年此地發春風芳韻襲人西復東大樹蓋出培得
J38nB410_p0359c18║久枝頭梅子熟雙雙（孤山心澄印人二西堂請）
J38nB410_p0359c19║年少奪錦標垂老臥庵舍兩孔氣沖天雙瞳光照夜
J38nB410_p0359c20║棒下辨龍蛇海內騰聲價果是忤逆兒不妨將伊罵
J38nB410_p0359c21║罵任罵一幅壽山永高掛（壽山慧嚴西堂請）
J38nB410_p0359c22║面玷朝霞胸空魯史開寶幢花結寶幢子誰偽誰真
J38nB410_p0359c23║匪朱匪紫舒展收藏總由伊從來機用如雲駛（龍華自牧
J38nB410_p0359c24║上座請）
J38nB410_p0359c25║嘯月臥雲疏懶行徑種田博飯本分生涯曾向此山
J38nB410_p0359c26║幾經寒暑復攜竿木遍弄爪牙翠竹蒼松皆依舊今
J38nB410_p0359c27║年樹吐去年花（雲峰監院古▆請）
J38nB410_p0359c28║貌如古木頂如峰嬾散無能振祖風拄杖凌凌長閣
J38nB410_p0359c29║壁從人喚作住山翁（遯庵常住請）