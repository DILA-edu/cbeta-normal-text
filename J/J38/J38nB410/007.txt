J38nB410_p0360a01║蓮峰禪師語錄卷之七
J38nB410_p0360a02║嗣法門人性深等編
J38nB410_p0360a03║序
J38nB410_p0360a04║書寫法華經後序（林定于居士求）
J38nB410_p0360a05║黃面老子教化四十九年，未嘗道著一字，竊怪後人
J38nB410_p0360a06║喚鐘作甕，添足畫蛇，翻梵語為唐言，指空花為玅義，
J38nB410_p0360a07║至於剝皮為紙、出血為墨，書寫受持，皆不出於方便
J38nB410_p0360a08║之門矣。故此經開方便門，示真實相。夫真實相者，超
J38nB410_p0360a09║日月之光，越威音之岸，非言可詮，非意可量，向本光
J38nB410_p0360a10║未發、妙德未揚處著眼，猶屬觀聽了也。若以開示悟
J38nB410_p0360a11║入，漆雕讚禮為實際，大似離蚌求珠、鏤冰作玉，豈不
J38nB410_p0360a12║遠哉？然則非實無以證法、非權無以導生，所以車御
J38nB410_p0360a13║白牛，引嬉兒於火宅；糞除論垢，宿逝子於茆庵。慈雲
J38nB410_p0360a14║普覆，滋大地之三根；直獻明珠，證凡心之即佛。分座
J38nB410_p0360a15║令坐，申始覺合本之機；父少子老，啟道出常情之見。
J38nB410_p0360a16║黃面種種垂慈，菩薩頻頻唱和，是將佛慧引入於佛
J38nB410_p0360a17║慧者也。居士久植德林，多沾佛慧，倒傾大海，摩動須
J38nB410_p0360a18║彌，於一毫端，作大佛事，全身遊闍崛之山，摩頂受法
J38nB410_p0360a19║華之記，誠非讚歎所能及也。但願見者聞者，瞻仰取
J38nB410_p0360a20║足，母令暫捨，我不敢輕於居士，居士亦當作佛。
J38nB410_p0360a21║募收骸序（居士求）
J38nB410_p0360a22║四大本空，五蘊非有，靈光一點，今古不磨。果無眷戀
J38nB410_p0360a23║臭皮囊，任其風吹日炙；未曾脫落娘生褲，還須土掩
J38nB410_p0360a24║山埋。況乎入腹出胎，換卻幾何頭面？捨身受命，嬴得
J38nB410_p0360a25║遍地枯髏。或刃于疆場，或陷于炮烙，或葬江魚之腹，
J38nB410_p0360a26║或供虎兕之饑，是皆喪於非命者，不可勝說矣。且古
J38nB410_p0360a27║塚荒郊，盡是昔時驚世漢；眠霜宿露，空為眼底積金
J38nB410_p0360a28║人。千里中，是地盡膏標杵血；三災後，無宵不哭守屍
J38nB410_p0360a29║魂。枯草邊，韓盧逐塊；破蓆下，臭肉來蠅。黃土未遮，蒼
J38nB410_p0360a30║天空覆，仁人觸目，自必傷心。見義弗為，何勇之有？冀
J38nB410_p0360b01║興廣大願力，共轉慈悲法輪。近之見，遠之聞，收拾免
J38nB410_p0360b02║遺千載恨；有其家，無其力，提攜悉作一丘藏。得髓得
J38nB410_p0360b03║皮，想作生前身髮；折肉折骨，莫分門外疏親。令餓鬼
J38nB410_p0360b04║無處可鞭，天人無方可禮，始是諸仁者放下心手處。
J38nB410_p0360b05║石竺禪師源流頌序
J38nB410_p0360b06║昔世尊謂迦葉曰：「吾有正法眼藏，涅槃玅心，實相無
J38nB410_p0360b07║相，微妙法門，付囑於汝，無令斷絕。」嗣後西天諸祖，東
J38nB410_p0360b08║土諸大宗匠，承虛接響，盡以心傳心，以的破的，施閃
J38nB410_p0360b09║電之機，鼓澄波之浪，棒喝交馳，語言縱奪。至我天童
J38nB410_p0360b10║密老和尚中興，臨濟正宗，人皆嚮化。有夏居士，以遞
J38nB410_p0360b11║代正傳，諸祖符契之機緣，扣問於天童，童即垂答，並
J38nB410_p0360b12║頌梓行於世，名曰《源流》。海內衲子，如獲至寶，而角立
J38nB410_p0360b13║一方者，喜夫蟬聯貂續，所謂西子之顰，人皆效之，養
J38nB410_p0360b14║由基之神箭，得有幾人哉？茲西巖竺法弟禪師，頭角
J38nB410_p0360b15║崢嶸，昂昂氣宇，久欲爭橫于當世，遂憑贓捉賊，據款
J38nB410_p0360b16║結案，有若玉轉珠回，弗類茅白葦黃。今則案案昭然，
J38nB410_p0360b17║贓贓現在，諸方有識者，自是拍案稱奇，割城酬價，庶
J38nB410_p0360b18║見我金粟老人南來，隻箭亦不輕發也。
J38nB410_p0360b19║蓮社序
J38nB410_p0360b20║性海澄清，誰解舟撐般若；心源平坦，殊堪果種菩提。
J38nB410_p0360b21║佛法無多，聖凡不二。傑閣巍樓，盡是風雲景象；青山
J38nB410_p0360b22║碧嶂，無非水月門閭。昧者錯認化城，達者直登寶所。
J38nB410_p0360b23║況向上一路，千聖不傳。全提一句，千觔至重。非大根
J38nB410_p0360b24║器久長心者，焉能造詣哉。是以拔俗出塵，了生脫死，
J38nB410_p0360b25║必藉擴充心志，勤密工夫。以云何為念，云何為修，所
J38nB410_p0360b26║念何物，所修何事。時時策勵，步步提撕。初如是，後如
J38nB410_p0360b27║是，壯如是，老如是，至於生亦如是，滅亦如是，則濁水
J38nB410_p0360b28║自清，亂心自佛矣。倘工夫未辦，切不可駕空妄語，虛
J38nB410_p0360b29║度光陰。自棄塵勞中聖人，辜負三界外長者。任道是
J38nB410_p0360b30║追風駿驥，抑可以鞭影加揮。
J38nB410_p0360c01║題香潭詠志
J38nB410_p0360c02║香潭叔子唐居士，參學三十餘年，於儒、道、釋深有所
J38nB410_p0360c03║得。余久聞其名，而未探其實。乙巳春，從座山回，寓于
J38nB410_p0360c04║報恩寺。而寺與香潭鄰，士亦慕余，過談至夕，如水投
J38nB410_p0360c05║針，到月亮東方，猶依依不能去。別後，復以詩偈寄訪。
J38nB410_p0360c06║相見，頻以祖道商量。聆其言，潤如金玉；觀其行，潔若
J38nB410_p0360c07║冰霜。至於放情酒國、寄志詞壇，醉而非醉、詩而非詩。
J38nB410_p0360c08║非詩之詩，調高唐、宋；非醉之醉，品邁陶、劉。世人咸謂
J38nB410_p0360c09║蘇子瞻、黃山谷諸儒文學淵深、禪機卓俊，嗣是天下
J38nB410_p0360c10║後世徒取其華而未得其實，無可比擬者矣。如香潭
J38nB410_p0360c11║子之實證實踐，亦何遜乎哉！因為之序。
J38nB410_p0360c12║更生居士詩集序
J38nB410_p0360c13║歷周以來，傳詩三百，皆維風砥世、托物刺時之詠，沿
J38nB410_p0360c14║至于今二千餘載。其間開大手眼、設大模範者，指不
J38nB410_p0360c15║勝屈，豈方外人所能窺覷？然吾莆古稱蘭泗會源、壺
J38nB410_p0360c16║華鍾秀之地，不惟斯文多萃，即具仙風佛骨者，亦代
J38nB410_p0360c17║不乏人。如先竹巖、希齋諸祖，名傳海內，豈獨詩章而
J38nB410_p0360c18║已？乃衣缽相傳，燈燈續焰，現在更生居士矣。居士少
J38nB410_p0360c19║與余遊，余見其赤心耿耿，又有林泉氣象，深默異之。
J38nB410_p0360c20║今遭時不偶，似鴻鵠栖于雞林，跼蹐不能展其翅，而
J38nB410_p0360c21║居士不以為介，一丘一壑，怡然自樂。竊歎士生斯世，
J38nB410_p0360c22║有欲林泉觴詠之樂，誠不易得，而或有其情難其地，
J38nB410_p0360c23║有其勝而難其才者。居士得林泉之勝，又得諸高士
J38nB410_p0360c24║日與之遊，奚異晉代風流、江南才子？隨觴隨詠，攪水
J38nB410_p0360c25║成紋，傾囊綴錦，借花詈月，就竹鞭風，恍若大海波瀾，
J38nB410_p0360c26║望無涯際矣。若以落冷葉于吳江，敲僧門于月下，摘
J38nB410_p0360c27║句尋章，非同日語也。居士持以示余，仍命予序，余何
J38nB410_p0360c28║敢序？而亦何敢辭也？
J38nB410_p0360c29║募誦華嚴經序
J38nB410_p0360c30║竊以華嚴秘典者，乃如來最初成道之標幟也。一性
J38nB410_p0361a01║圓明，萬法皆備，豎窮三際，橫遍十方，諸佛菩薩，魔梵
J38nB410_p0361a02║天龍，山河草木，有情無情，同一心證，同一口宣，廣大
J38nB410_p0361a03║攝圓頓之機，周遮含行願之海，信解行證而門開次
J38nB410_p0361a04║第，同異成壞而相顯差殊，光明種種，遍照三千，體用
J38nB410_p0361a05║如如，不離當念。昔匪龍樹深遊海藏，記憶而歸，則實
J38nB410_p0361a06║又無從闡演也。況乎生逢末世，身處邊邦，弗自澡心
J38nB410_p0361a07║謀道，積善貽慶，譬向寶山空走一遭耳。敢冀仁人君
J38nB410_p0361a08║子，同遊華藏之玄門，共獲驪珠於赤水，太平復見，樂
J38nB410_p0361a09║莫大焉。
J38nB410_p0361a10║慧源庵序
J38nB410_p0361a11║庵之距仙邑者二十餘里，山明水秀，人傑地靈。東近
J38nB410_p0361a12║迴龍之寺，鐘鼓相聞；西跨石馬之橋，風塵遠隔。古有
J38nB410_p0361a13║緇流搆舍其中，久經傾圮，不知何名。生忍師遍擇名
J38nB410_p0361a14║勝，蓋茆為隱老計，鄉鄰檀信素重其人，乃捐地布金
J38nB410_p0361a15║以成其願。余特過訪，忍師請為庵名，余不可辭。見山
J38nB410_p0361a16║澗泠泠，淨如明鏡，澄益清而用不竭，恍若人之慧性
J38nB410_p0361a17║本來明淨，而無明淨之相，間有不悟者，終身晦昧焉。
J38nB410_p0361a18║古云：千日學慧，不如一日學道。豈道與慧有涇渭分
J38nB410_p0361a19║乎？然道不得慧，則不能博古今、精玅理，而知見乾枯
J38nB410_p0361a20║也；慧不復道，則不能空諸相、明正眼，而修證偏頗也。
J38nB410_p0361a21║亦猶水不窮其源，則本不清；源不就於水，則波不衍。
J38nB410_p0361a22║推而廣之，道即慧也，水即源也，非一非二，如空合空，
J38nB410_p0361a23║是以名其庵曰慧源云。
J38nB410_p0361a24║歌
J38nB410_p0361a25║十二時歌
J38nB410_p0361a26║雞鳴丑，碓嘴生花佛面醜。撥天門戶未嘗開，翠竹蒼
J38nB410_p0361a27║松先拱手。
J38nB410_p0361a28║平旦寅，白髮髼鬆對翠岑。數聲啼鳥林前過，等閒喚
J38nB410_p0361a29║出庵中人。
J38nB410_p0361a30║日出卯，麻線補衣分外巧。從來與世別奢華，禦得風
J38nB410_p0361b01║霜自恰好。
J38nB410_p0361b02║食時辰，拈匙把箸露天真。從茲一飽便休去，大家謾
J38nB410_p0361b03║作碗鳴聲。
J38nB410_p0361b04║禺中巳，一把钁頭萬事備。溪邊林下任翻鋤，種了胡
J38nB410_p0361b05║麻又種芋。
J38nB410_p0361b06║日中午，七佛儀式流今古。更無別法可商量，只管缽
J38nB410_p0361b07║盂溼兩度。
J38nB410_p0361b08║日昳未，運水搬柴明指示。幾多蹉過好時光，逢人又
J38nB410_p0361b09║問西來意。
J38nB410_p0361b10║晡時申，楖栗橫擔不顧人。笑看東村王大老，騎牛覓
J38nB410_p0361b11║牛遍水濱。
J38nB410_p0361b12║日入酉，凡聖交參兩隻手。蕩盡家資徹骨窮，門前何
J38nB410_p0361b13║必仙龐守。
J38nB410_p0361b14║黃昏戌，客路誰人歸家畢。滿天星斗燦夜闌，何如孤
J38nB410_p0361b15║月輝茆室。
J38nB410_p0361b16║人定亥，八面清幽睡自在。長伸兩腳掛虛空，笑倒街
J38nB410_p0361b17║頭憨布袋。
J38nB410_p0361b18║夜半子，大道無方誰到此。幾多費盡草鞋錢，夢不回
J38nB410_p0361b19║頭總被使。
J38nB410_p0361b20║四威儀歌
J38nB410_p0361b21║山中行，幾片白雲腳下生。流水無絃彈不住，停笻例
J38nB410_p0361b22║耳響錚錚。
J38nB410_p0361b23║山中住，松壑清陰渾絕慮。芳花不必鳥銜來，澗底谿
J38nB410_p0361b24║邊吐滿樹。
J38nB410_p0361b25║山中坐，林下水邊無不可。何必蒲團破七枚，長慶古
J38nB410_p0361b26║錐成話墮。
J38nB410_p0361b27║山中臥。宇宙橫身誰看破。了無幻夢翳心田，只覺月
J38nB410_p0361b28║明窗外過。
J38nB410_p0361b29║和古德歌十五首韻
J38nB410_p0361b30║迥絕商量，動靜雙忘。四大空，何物為床。展開正眼，翻
J38nB410_p0361c01║轉屎腸。卻也無聲，也無色，也無香。
J38nB410_p0361c02║待旦忘餐，冗夢未刪。拈須彌，擊碎玄關。鶴飛天外，月
J38nB410_p0361c03║照松間。應如是知，如是見，如是閒。
J38nB410_p0361c04║安止孤峰，舒卷清風。教外傳，不在▆▆。追音忽邇，躡
J38nB410_p0361c05║足無蹤。寬如虛兮，杲如日，活如龍。
J38nB410_p0361c06║玅用無窮，凡聖皆同。未達人，甄別家風。東村李白，西
J38nB410_p0361c07║舍桃紅。我亦栽松，亦栽竹，亦栽榕。
J38nB410_p0361c08║樹已歸鴉，籬落將花。西來意、分付誰家。谿山有竟，天
J38nB410_p0361c09║地無涯。倏爾為暘，倏為雨，倏為霞。
J38nB410_p0361c10║道本尋常。何必猖狂。謾剪裁，鳧短鶴長。逍遙竹徑，寂
J38nB410_p0361c11║寞山房。經幾度寒，幾度暑，幾度涼。
J38nB410_p0361c12║昔人採薇，隱于漁磯。薄王侯，無暇萬機。白雲臥榻，黃
J38nB410_p0361c13║鳥鳴扉。莫是毘藍，是兜率，是非非？
J38nB410_p0361c14║清思倍加，截妄金牙。老古錐，同種空花。煙波千頃，水
J38nB410_p0361c15║月一家。正好吟風，好嚼雪，好烹茶。
J38nB410_p0361c16║古樹危樓。新月懸鉤。碧空中，萬象深幽。清泉漱石，甘
J38nB410_p0361c17║露在甌。是何人境，是何世，是何秋。
J38nB410_p0361c18║侈侈騷翁，矯矯蒙童。何如余，除糞之傭。居乾坤外，樂
J38nB410_p0361c19║山澤中。也不餐霞，不餐蕨，不餐松。
J38nB410_p0361c20║謾費辛艱，至道無難。不動尊，坐斷塵寰。早空五位，寧
J38nB410_p0361c21║涉三關。任荊棘林，任銕壁，任銀山。
J38nB410_p0361c22║透脫羅籠，語默皆宗。謾追尋，處處相逢。名模不得，施
J38nB410_p0361c23║設還空。說甚玄微，甚軌則，甚機鋒。
J38nB410_p0361c24║糲飯淡齏，無不相宜。妙家嘗，談吐絕疑。真空物我，無
J38nB410_p0361c25║礙戲嬉。即即即離，即正定，即紛飛。
J38nB410_p0361c26║薄雪臨笆。幾點梅花。無布置，隨月橫斜。生前極樂，世
J38nB410_p0361c27║外榮華。況一卷經，一爐火，一杯茶。
J38nB410_p0361c28║有休匪休，無物堪勾。佛不為，更有何求。黃花對語，白
J38nB410_p0361c29║石相儔。時與雲來，與雲去，與雲遊。
J38nB410_p0361c30║傳
J38nB410_p0362a01║蓮山超有、東林、獅林三禪師傳
J38nB410_p0362a02║如來應世，度盡人天。菩薩現權，多為父母。而大師昆
J38nB410_p0362a03║仲，雖人天度猶未盡，而父母家親，皆沾其法澤矣。然
J38nB410_p0362a04║千聖之域既躋，則一時之美可述。蒲陽水南徐氏三
J38nB410_p0362a05║子，長曰超有，次東林，季獅林。超公年登志學，受林龍
J38nB410_p0362a06║江之教。嗣後矢志出塵，父母妻兒，慞惶涕泣，不知所
J38nB410_p0362a07║之。倏大士現身，為通消息，仍點化合家，早離世網。時
J38nB410_p0362a08║東翁在傍，見其怪誕，以褻語辱之，其人對眾化去。彼
J38nB410_p0362a09║母俞氏，感悟宿因，夜就大士像前，潛除鬢髻，脫換裙
J38nB410_p0362a10║釵，立辭夫子，攜孫女雲遊而去。一門哀慟，挽留不住。
J38nB410_p0362a11║鄰里聞見，無不稱奇。師到榕城，禮大中寺靜庵老宿
J38nB410_p0362a12║為師。專心淨土，刻意蓮宗。慈以化物，普於度人。因果
J38nB410_p0362a13║重若泰山，毘尼晶如冰雪。有善士不能茹素，欲求三
J38nB410_p0362a14║年齋期，以報鞠育之恩。特問諸僧，而僧皆呵笑，士有
J38nB410_p0362a15║赧色。師聞之，深生讚歎，遂自減三年與之，士即傾心
J38nB410_p0362a16║皈依。而權巧方便，率皆類此。適照空公延主蓮山，初
J38nB410_p0362a17║卓錫其中，四面皆峰，孤庵惟草。日則望村煙托缽，夜
J38nB410_p0362a18║則對月色攤經。廓其舊基，成弗數載。不蓄道糧，廣超
J38nB410_p0362a19║生命。至於脫衲衣以售螺螄，（師遇生命，隨買隨放，至囊空解衣酬之。人見其
J38nB410_p0362a20║度生之切，皆禮為師。）施方孔而度童豎，（師遇童子，或錢或果與之，令其念佛。童後見師
J38nB410_p0362a21║來，皆高聲稱念，遠近成風。）甦新亡於千聲佛號，（有外道問：「念佛有何靈驗？」師云：「能起
J38nB410_p0362a22║死回生。」外云：「果如是，我鄰家有人新故，可往救之。」師至其家，令人同念。至炷香，亡者果醒，人皆返邪皈正。）
J38nB410_p0362a23║瘥重病在一扇清風。（時疫氣盛行，師懺之即愈。有一家皆病，適暑氣蒸人。師至，教合
J38nB410_p0362a24║家高聲念佛，扇我體冷，病即愈矣。果如師言，皆起身禮謝。）默祝龍天，起珍兒於已
J38nB410_p0362a25║斃；（有士晚生一子，發痘而亡。求救於師，師禱於路。至家，其兒復甦，鄉人始知奉法。）指歸善士，
J38nB410_p0362a26║談貝葉于終宵。（緇素參叩，師隨宜講論，日夜不輟。人皆如貧得寶，如暗得燈矣。）身命
J38nB410_p0362a27║不關，弘法是務。郡邑紳矜，盛結廬山之社；市廛村落，
J38nB410_p0362a28║相聞禪誦之聲。曩者莆陽梵唄不鳴，毘尼不識。迨師
J38nB410_p0362a29║垂手之時，如洪鐘在虡，隨扣隨應，致正法之中興若
J38nB410_p0362a30║此。惜乎龍藏初頒，涅槃時至。鹿苑棟樑中折，海濱慧
J38nB410_p0362b01║日西沉。木虎中秋，倏示微疾。僧徒善信，皆嗟嗟戀慕，
J38nB410_p0362b02║而如喪考妣。時將坐化，朗誦彌陀壽，登天命塔，同東
J38nB410_p0362b03║林翁建于本山之東麓。東林禪師，有口吞湖海，目視
J38nB410_p0362b04║雲霄之概。破網焚舟，從林三教遊，亦有年矣。後因母
J38nB410_p0362b05║兄同時割俗，亦延父登福城，同脫白于大中。時親戚
J38nB410_p0362b06║男女二十餘人，三年之間，皆受化離塵矣。翁為己事
J38nB410_p0362b07║未明，教旨未諳，徑參天恩法師於支提，習講蓮經，如
J38nB410_p0362b08║水傳器，且追隨數載，行履如一。恩見其敏利非凡，累
J38nB410_p0362b09║命分座，翁誓居學地，不為人天模範。移錫還莆，共興
J38nB410_p0362b10║蓮剎，寒不貼席，疲亦任勞。適覺浪禪師雲遊到山，示
J38nB410_p0362b11║以別傳之旨，乃極意研窮，病中有省，施出周金剛手
J38nB410_p0362b12║眼，將著輯文字一並焚卻。浪師以偈讚曰：「珍重雪庭
J38nB410_p0362b13║雙桂子，他時苗裔永昌昌。」因是力振百丈家風，倣黃
J38nB410_p0362b14║梅道者，種田博飯，鑿圃栽松，陶鑄腳下兒孫，開闢門
J38nB410_p0362b15║前路徑，足不越閫，名著禪林。博山聞其道行，以偈招
J38nB410_p0362b16║曰：「住持如何不動步？」翁有「雨後溪聲雪後山，眼前耳
J38nB410_p0362b17║底任忙閒」之句荅之。仍寄書合山云：「汝這五百僧，盡
J38nB410_p0362b18║向博山手裡乞命。」浪師住鼓山，馳書累召，翁見其知
J38nB410_p0362b19║解未忘，堅辭弗就。五十年，乾嚗嚗，淨裸裸，始終弗變。
J38nB410_p0362b20║若夫忘寒暑而持蓮經，捐餘貲以修興國，造延壽之
J38nB410_p0362b21║石梁，恢芙蓉之法席，斯皆翁之緒餘也。春秋既晚，尤
J38nB410_p0362b22║銳參尋，信口所宣，皆成偈頌。癸巳秋，自知緣盡，以偈
J38nB410_p0362b23║示眾云：「來時無跡，去亦無蹤，赤手空拳，行腳向東。」至
J38nB410_p0362b24║甲午秋，渾身是病，坐臥如常，夜見梵僧舒光榻前曰：
J38nB410_p0362b25║「報緣已盡，不可強留。」翁遂告眾曰：「吾即逝矣，汝等各
J38nB410_p0362b26║自珍重。」仍自書化火偈云：「醜惡不堪觀，腥臭真可怕。
J38nB410_p0362b27║一任付火光三昧中轉大法輪。打鼓普請，大家具眼
J38nB410_p0362b28║看。」有問云：「三日已後、七日已前即不問，撒手歸家時
J38nB410_p0362b29║如何？」翁云：「老僧舌頭乾，不能向爾道。」酬酬分明，吉祥
J38nB410_p0362b30║而逝，壽高五百甲子。其弟獅林和尚，貌古眉稜，量洪
J38nB410_p0362c01║才敏，生未總丱，志慕離塵。父母憐其奇而許之，投禮
J38nB410_p0362c02║愚庵禪師于三山。無何，二兄亦先後割俗，師遂歸蓮
J38nB410_p0362c03║山贊化。請經至，法席將隆，即遍參尊宿，無可其意者。
J38nB410_p0362c04║後到博山，山問：「古澗寒泉，水作何色？」師云：「滴水滴凍。」
J38nB410_p0362c05║山云：「不萌之草，因甚能藏香象？」師云：「渾身一齊露，何
J38nB410_p0362c06║處不稱尊？」山云：「念汝乍入叢林，姑免拷楚。」命師領眾
J38nB410_p0362c07║十有餘年，於洞上宗旨深有所得，是以遍擇名山，尋
J38nB410_p0362c08║得芙蓉舊址。土人應夢，喜為倡興，朝夕凡聖交參，遠
J38nB410_p0362c09║近知聞瞻仰，不三五年而靈訓法席重光矣。後因天
J38nB410_p0362c10║童丕振臨濟宗風，遂摳衣散眾，遠造天童。童即命首
J38nB410_p0362c11║眾，師問云：「拄杖結制時如何？」童便打。進云：「拄杖撐天
J38nB410_p0362c12║拄地時如何？」童又打。進云：「拄杖別行一路時如何？」童
J38nB410_p0362c13║復痛打。師於此全身脫落。一日，童自檛鼓，以紙示眾
J38nB410_p0362c14║云：「此是李警庵學玄沙套子，諸人有出格手眼，呈似
J38nB410_p0362c15║老僧看。」師便奪，扯碎而去，童赶打，師一喝。又因上堂
J38nB410_p0362c16║云：「今日某人祈嗣現前，大眾還許麼？」師云：「石虎生下
J38nB410_p0362c17║獅子兒。」童首肯。忽歸閩心切，以偈見志云：「朝來簸土
J38nB410_p0362c18║暮弄磚，別無消息播人前，騰身一躍禹門外，不藉秋
J38nB410_p0362c19║風頭角全。」童遂召入室中，付偈一首、古爐一座，師遂
J38nB410_p0362c20║拂衣而行。適方伯季琳陳公請師開法于仙遊九座
J38nB410_p0362c21║太平寺，師高撐銕艇，遠播宗風，或種芋開田、或臥雲
J38nB410_p0362c22║嘯月，遇貧則濟、逢難則扶，不數年而古剎改觀矣。僧
J38nB410_p0362c23║問：「雲門餅、趙州茶即不問，如何是德山棒？」師云：「自領
J38nB410_p0362c24║三十。」僧參，師云：「那裡來？」僧云：「龍泉來。」師云：「曾見百丈
J38nB410_p0362c25║麼？」僧云：「見。」師云：「那裡見？」僧無語，師云：「元來不是龍泉
J38nB410_p0362c26║僧。」師問居士云：「本分事得力否？」士云：「不得力。」師云：「既
J38nB410_p0362c27║不得力，如何得上山來？」丁亥春，過蓮山度夏，孟秋示
J38nB410_p0362c28║疾，自書遺語云：「太平無限罪過，私偷常住三文錢買
J38nB410_p0362c29║草鞋，廿九日午時向他方行腳去。」至是日，果端坐，問
J38nB410_p0362c30║眾云：「臨行一句作麼生道？」眾無對，師按拄杖而化。閱
J38nB410_p0363a01║世五十九，坐夏四十七，塔建本山蟒岩之前。刻行語
J38nB410_p0363a02║錄一部，受囑門人心持公等，而亙信、元密諸和尚亦
J38nB410_p0363a03║多得其啟發矣。亙和尚有偈挽曰：「我昔圭峰遭毒手，
J38nB410_p0363a04║傷痕也要大家看。」素雖不敏，受誨難忘，特述諸翁之
J38nB410_p0363a05║大概，以勵後學云爾。
J38nB410_p0363a06║行實
J38nB410_p0363a07║維那領眾請說行腳顛末，師云：「予住山年久，所有參
J38nB410_p0363a08║訪機緣皆已忘卻，茲惟約略陳之。予即本府莆之柯
J38nB410_p0363a09║氏子，父號竹林，母姓洪氏。童稚之時，見山水便發出
J38nB410_p0363a10║塵之想。十八歲，禮樵雲大師受持五戒，專心念佛。時
J38nB410_p0363a11║讀諸經全不解意，乃占云：『貝葉西來漢至今，不知那
J38nB410_p0363a12║句最是親？無得無傳大道旨，有終有始歲寒心。』後聞
J38nB410_p0363a13║費老和尚在黃檗開堂主持棒喝，疑而且慕，累欲出
J38nB410_p0363a14║家，而母不忍舍。至戊寅，執役于本邑彌陀巖，長兄寄
J38nB410_p0363a15║詩召云：『道心雖似銕，世念未能灰。』予荅云：『根株原似
J38nB410_p0363a16║鐵，枝葉盡成灰。』兄見之，知其不可挽。越明年廿七歲，
J38nB410_p0363a17║投國懽寺參禮本師，即今逸叟和尚也。嘗請益於東
J38nB410_p0363a18║林師翁，翁云：『我無示汝，惟雪峰語錄一冊，汝可熟讀，
J38nB410_p0363a19║自有得力處。』子領誨，看到投子指一片石云：『三世諸
J38nB410_p0363a20║佛總在裡許。』參究半載，疑情不破，徑往曹山問朝宗
J38nB410_p0363a21║和尚云：『覿面相呈事若何？』朝拈棒子一觸，有省便喝，
J38nB410_p0363a22║朝連棒打云：『汝甚麼處見？』余聳身云：『見麼？』朝復打。值
J38nB410_p0363a23║上堂，問：『鐘鳴鼓響，人天普集，曹山露相。鐘未鳴、鼓未
J38nB410_p0363a24║響時如何？』朝云：『分身兩處看。』予云：『鐘沉鼓寂後向何
J38nB410_p0363a25║處去？』朝云：『速退，速退。』余云：『截斷三際，向何處安身立
J38nB410_p0363a26║命？』朝打三棒，云：『全身在裏許。』予拜退。辛巳春，參獅林
J38nB410_p0363a27║和尚於座山，問云：『截斷生死根源、掀翻聖凡窠臼時
J38nB410_p0363a28║如何？』獅連棒打出。此時雖未大徹，亦得些子生路。入
J38nB410_p0363a29║室次，獅將籤頭向下，云：『汝因甚腳向天、頭向地？』予云：
J38nB410_p0363a30║『和尚莫顛倒。』獅云：『吾不如汝。』予云：『白納敗闕，作麼？』便
J38nB410_p0363b01║行。又落堂，喚云：『蓮峰，蓮峰。』子出，云：『男兒自有沖天志，
J38nB410_p0363b02║不向他人行處行。』獅赶，打地三下，予連喝三喝。後因
J38nB410_p0363b03║上堂，舉話云：『蓮峰何不荅話？』予云：『某甲今日無語可
J38nB410_p0363b04║荅。』獅擲下拂子，予云：『不要，不要。』便出。癸未秋，參本師
J38nB410_p0363b05║于建州百山寺，師問：『世之良馬見鞭影而行是如何？』
J38nB410_p0363b06║予云：『今日親見和尚。』本師云：『見則不無，爭奈在這裏
J38nB410_p0363b07║鈍置何？』予擬進語，被師一打，頓發礙膺。偶閱語錄，圓
J38nB410_p0363b08║悟謂大慧云：『懸崖撒手，自肯承當，絕後再甦，欺君不
J38nB410_p0363b09║得（云云）。』始得冰釋而喜溢於外。本師一見，問：『那裡去？』予
J38nB410_p0363b10║云：『挑柴去。』師云：『要汝作先鋒。』予云：『某要和尚作殿後』。
J38nB410_p0363b11║師云：『忽遇賊首來時如何？』余云：『和尚照顧性命。』師云：
J38nB410_p0363b12║『頭落了也。』余云：『低聲，低聲。』一日，又問：『牛在山中，草足
J38nB410_p0363b13║水足時如何？』余云：『饑飧渴飲。』又云：『牛出山去，東觸西
J38nB410_p0363b14║觸時如何？』余掀禪床而出。當開爐，師命作偈，云：『從來
J38nB410_p0363b15║鼻孔日遼天，雲月谿山任倒眠，堪笑村翁猶未徹，卻
J38nB410_p0363b16║將斷索把牛穿。』師首肯。入室，師按拄杖云：『高山耶？流
J38nB410_p0363b17║水耶？若是知音，向者裡辨別看。』余云：『玎玎璫璫。』師云：
J38nB410_p0363b18║『畢竟是何曲調？』余云：『和尚未知音那？』師云：『卻是汝未
J38nB410_p0363b19║知音。』余拂袖而出，針芥之機不盡縷縷。春，侍本師到
J38nB410_p0363b20║金粟省覲。乙酉七夕，受師付囑於太平寺，時年三十
J38nB410_p0363b21║三。緣思親念切，尋夜渡江，不幸到家，母已謝世矣。適
J38nB410_p0363b22║道友林君招隱紫峰。癸巳春，受本府孤山寺請開堂，
J38nB410_p0363b23║本師命專使賚送法衣，源流從金粟而至。丙申冬，受
J38nB410_p0363b24║請於仙遊九座太平寺。己亥春，往華亭明法寺祝本
J38nB410_p0363b25║師五十壽，復造福巖省覲師翁費老和尚，翁命秉拂
J38nB410_p0363b26║上堂。辛丑秋，本師護送老和尚舍利回黃檗山進塔，
J38nB410_p0363b27║余與諸同門請就國懽寺開爐度歲。期畢，退居雲峰，
J38nB410_p0363b28║時年五十。不幸又接本師訃音，於是奔喪華亭，預迎
J38nB410_p0363b29║本師舍利回閩造塔。奈浙中諸同門檀護主葬之姑
J38nB410_p0363b30║蘇鄧蔚山，是以只請衣缽而歸國懽建塔。愧予平生
J38nB410_p0363c01║事事虧缺，時常返省，有乖於諸祖多矣。況此顛末總
J38nB410_p0363c02║是過山蟻跡、渡水魚蹤而不可摸索，茲因諸禪德一
J38nB410_p0363c03║時逼拶，不覺復漏逗如此。」臘八十▆，坐夏五十▆。塔
J38nB410_p0363c04║建國懽寺西麓。
J38nB410_p0363c05║復報恩寺諸檀護請啟
J38nB410_p0363c06║伏以大道無門，假信門以入室；長安有逕，憑捷徑以
J38nB410_p0363c07║朝宗。檀林葉葉皆香，鹿苑人人是佛，縱使瞿曇擁瑞，
J38nB410_p0363c08║曷如摩詰默然？恭惟檀護老台臺，宰官身現，菩薩行
J38nB410_p0363c09║高。轉鬧市作禪場，調羹手玅；施群生以法澤，為雨天
J38nB410_p0363c10║寬。遠降瑤章，召我明看秋月；同培道樹，仰君高並泰
J38nB410_p0363c11║山。切念某箭鋒遲鈍，德水混淆，寡於入廛，欣乎荷蓧，
J38nB410_p0363c12║養就臥雲之骨，慚虧應世之機。但佳節既已奇逢，知
J38nB410_p0363c13║夙債償猶未了，叨蒙雅愛，焉敢堅辭？況法苑風清，木
J38nB410_p0363c14║犀之香在邇；仙谿流遠，鷲峰之派現前。楖栗橫擔，萬
J38nB410_p0363c15║德林中閒作主；舟航獨泛，千重山外自來賓。伏願知
J38nB410_p0363c16║儒知釋，時握手于東籬；選佛選官，俱稱心乎及第。天
J38nB410_p0363c17║懽人慶，水到渠成，肅此奉酬，不勝悚仄。
J38nB410_p0363c18║復孝廉瞻岵吳公請住龍華寺啟
J38nB410_p0363c19║伏以知釋知儒，遠紹尼山之正脈。乃忠乃孝，丕承聖
J38nB410_p0363c20║世之徽猷。惠澤難思，法門多賴。恭惟大檀護吳老台
J38nB410_p0363c21║臺，岩廊巨器，臺閣宏材。解帶鎮金山，應機慚非佛印。
J38nB410_p0363c22║生兒從露柱，聞桂喜有庭堅。仙谿之法鼓重撾，合釋
J38nB410_p0363c23║了疑情早破。龍華之寶幢復豎，俾宗風隨處播揚。賢
J38nB410_p0363c24║者立身，先不求其自利；衲僧指趣，貴親見於本來。然
J38nB410_p0363c25║無聞之聞既聞，早形牛跡；一說之說復說，奚啻龜毛。
J38nB410_p0363c26║但盛事已全彰，快古琴而再奏。所願人天交接，緇素
J38nB410_p0363c27║同參。頓悟一音，棒喝渾如電掣；掀翻三乘，筌蹄掃若
J38nB410_p0363c28║塵飛。節近陽春，特泛清波呈舊面；花飛白雪，同登古
J38nB410_p0363c29║剎啟洪爐。盛德永懷，深恩奚荅。謹修尺楮，少謝瑤章。
J38nB410_p0363c30║復龍華寺玉震禪師請啟
J38nB410_p0364a01║伏以恢弘祖道，欽碩德之高蹤；掖播宗風，羨英才以
J38nB410_p0364a02║好手。卷舒自在，敲唱同時。恭惟住持老禪師，僧中領
J38nB410_p0364a03║袖，世外鶤鵬，竭力豎寶幢，大冶鑄成銕漢；動容揚古
J38nB410_p0364a04║路，四稜踏斷仙溪。慈訓端莊，座下之熊羆濟濟；叢林
J38nB410_p0364a05║秀茂，庭前之柏樹森森。西來的意儼然，予復何說？向
J38nB410_p0364a06║上真機灼爾，幸有高提。切念某德薄緣疏，只好閒依
J38nB410_p0364a07║紫帽；髮白面皺，那堪更出青山？但鞭喝齊臨，水牯難
J38nB410_p0364a08║藏頭角；箭鋒相拄，將軍又戰疆場。所冀壯骨彌堅，立
J38nB410_p0364a09║撥風光回古剎；陽春有信，橫擔楖栗擾長河。愧赧弗
J38nB410_p0364a10║勝，欣慶靡量，肅裁奉荅，並候起居。
J38nB410_p0364a11║復六觀林居士請住栖隱寺啟
J38nB410_p0364a12║伏以法身無住，空法界以為家；山色相迎，赴▆▆之
J38nB410_p0364a13║作主。恭惟居士老台臺，見通三教，學富五車。忠孝聲
J38nB410_p0364a14║芳，袍笏相承於列世；聖賢澤遠，廉貞丕報于先朝。匪
J38nB410_p0364a15║但慕道志勤，待旦忘乎寢息；而且事親義盡，守廬飽
J38nB410_p0364a16║乎風霜。未悟木犀鼻孔，何嘗殊山谷？特與梵剎祗園，
J38nB410_p0364a17║今又見給孤。切念某有玷宗風，無光祖燭，幸承鼎命，
J38nB410_p0364a18║焉敢堅辭？縮爪藏牙，所藉水雲深處；興波播浪，直教
J38nB410_p0364a19║風雨會時。一領簑衣，林下鋤耘半畝；千年慧命，棒頭
J38nB410_p0364a20║分付何人？伏祈門上弗忘囑累，長作維持。眼具超方，
J38nB410_p0364a21║翻轉萬重關捩；機施掣電，追窮千里烏騅。奧室深堂，
J38nB410_p0364a22║何處不堪進步？高山流水，今朝幸有知音。無盡宣心，
J38nB410_p0364a23║指點峰巒來戶外；不勝適意，荷擔衣缽上石頭。
J38nB410_p0364a24║引
J38nB410_p0364a25║齋堂引
J38nB410_p0364a26║滿席餖飣，受用由來不盡。二時展托，現前只貴平常。
J38nB410_p0364a27║不圖猿鳥銜呈，肯負人天信施。家風而隨宜豐儉，日
J38nB410_p0364a28║用而莫辯精粗。木碗裏片片是羹，缽盂內粒粒皆飯。
J38nB410_p0364a29║即此一回飽足，呼喚何必金牛。假饒徹底掀翻，酬恩
J38nB410_p0364a30║不落普化。
J38nB410_p0364b01║把住毘耶城，聖凡結舌；廓開香積國，龍象交參。或主
J38nB410_p0364b02║或賓，蘿蔔任嘗鎮府；足水足艸，米價休問盧陵。折箸
J38nB410_p0364b03║翻波，顯彼衲僧玅用；轉身散嚫，還他長者作家。謾云
J38nB410_p0364b04║消亦奚難？畢竟施亦不易。鼉鼓喧時，正宜大嚼；缽盂
J38nB410_p0364b05║放下，始見飽餐。
J38nB410_p0364b06║龍華巨剎，創自隋朝；雪徑叢林，蓋乎仙邑。貴宗風以
J38nB410_p0364b07║肅振，庶法海其澄清。萬象交參，匪但食輪先轉；七般
J38nB410_p0364b08║足用，還期庫藏常盈。古尊宿安禪，曾感天廚送供；阿
J38nB410_p0364b09║闍黎辦道，不圖鳥獸銜花。有米有柴，慶快缽盂兩度
J38nB410_p0364b10║度溼；或凡或聖，任從肚量十分寬。
J38nB410_p0364b11║募齋引
J38nB410_p0364b12║火種刀耕，還他孤峰獨宿；銜花獻果，未足餓肚粗餐。
J38nB410_p0364b13║西江水一口盡吞，始見衲僧氣概；破沙盆千家共掇，
J38nB410_p0364b14║方稱乞士面皮。細抹將來，一任餵牛餵馬；烹調得好，
J38nB410_p0364b15║何妨費醬費鹹？家醜從頭舉似人，個中只為無多子。
J38nB410_p0364b16║募戒衣引（僧求）
J38nB410_p0364b17║無身可束，法王子提掇太孤；我國晏然，高沙彌得戒
J38nB410_p0364b18║已竟。欲超漸次，須假行持。衣缽未全，師資何授？窮釋
J38nB410_p0364b19║子特地拈來，信檀那和盤托出。果因不昧，公案現前。
J38nB410_p0364b20║西明寺安執事引
J38nB410_p0364b21║叢林禮樂，大冶範模。一時振作，萬象歡呼。不嫌揀擇，
J38nB410_p0364b22║何害精粗。堂奧中有咬人獅子，山門外有逐塊韓盧。
J38nB410_p0364b23║取之舍之，負汝負吾。
J38nB410_p0364b24║募安期引
J38nB410_p0364b25║西來祖意，柏樹高者高，低者低；山中佛法，石頭大底
J38nB410_p0364b26║大，小底小。縱有伶俐衲僧，殊不容易分曉。欲分曉，必
J38nB410_p0364b27║須眉毛廝結，谿澗同流，象個隴頭梅花，久經幾番霜
J38nB410_p0364b28║雪，至於凍解春回，放出三朵五朵，自然香韻逼人，與
J38nB410_p0364b29║夫西來祖意、山中佛法互相證據，庶無差忒也。理既
J38nB410_p0364b30║如是，事亦如是，事理兩全，賢者攘臂。
J38nB410_p0364c01║募請明發百利尚就國懽寺開堂
J38nB410_p0364c02║師道南來白露垂，法幢高豎振楊岐。千般應有千般
J38nB410_p0364c03║用，不是作家人不知。旃檀樹，琥珀枝，隨豐隨儉兩相
J38nB410_p0364c04║宜。管教端坐春風裏，白棒掀翻獅子兒。
J38nB410_p0364c05║募塑佛
J38nB410_p0364c06║古雲山，今殿閣，新主人，舊面目。未聞未見大家知，捏
J38nB410_p0364c07║土成金長者作。不惟嬴得獨稱尊，且亦先覺覺後覺。
J38nB410_p0364c08║心光副寺乞偈施茶
J38nB410_p0364c09║炎風匝地火雲燒，行客勞勞路轉遙。七碗相逢都喫
J38nB410_p0364c10║盡，爽然六月雪花飄。源頭水，山頭樵，總要高人一擔
J38nB410_p0364c11║挑。
J38nB410_p0364c12║募修寺鍍佛引
J38nB410_p0364c13║優填王造佛，先人作後人之榜樣；梁武帝建剎，聖者
J38nB410_p0364c14║續長者之光明。孰謂因修有漏，誠乃機契無為。從古
J38nB410_p0364c15║迄今，尊崇者眾。況西明巨剎，創自唐朝。傾頹既久，幸
J38nB410_p0364c16║略恢興。黃面慈容，成於眾手。雕塑雖工，未經增色。菩
J38nB410_p0364c17║薩子嚼飯滿堂，奈乎真不當偽。空王殿垂簷數載，還
J38nB410_p0364c18║須瓦上加泥。福度之門既開，給孤之身普現。名德并
J38nB410_p0364c19║垂，賢良普勸。
J38nB410_p0364c20║募重修寺宇
J38nB410_p0364c21║石中有玉宜為棟，海上是檀盡可梁，珍重高明一片
J38nB410_p0364c22║月，留心永照古禪場。
J38nB410_p0364c23║化柴
J38nB410_p0364c24║趙州茶銚如冰冷，王老粥鍋久覆天。家裏枯柴擔得
J38nB410_p0364c25║出，何愁蓮灶不生煙。
J38nB410_p0364c26║化鐘
J38nB410_p0364c27║欲與大家成大器，同歸爐冶受陶鎔。一朝高震雷音
J38nB410_p0364c28║處，驚起人間久困龍。
J38nB410_p0364c29║化知浴
J38nB410_p0364c30║鑊湯之下燄車薪，脫卻汗衫卓露身。謾道塵塵▆▆
J38nB410_p0365a01║污，也須入水見長人。祈長者，運家珍，▆▆▆▆▆▆
J38nB410_p0365a02║新。
J38nB410_p0365a03║募禮萬佛名經
J38nB410_p0365a04║選佛場開萬佛場，勝緣自古藉相襄，慇懃揖得春風
J38nB410_p0365a05║轉，萬紫千紅盡湧香。
J38nB410_p0365a06║重修華嚴寺
J38nB410_p0365a07║禪林唐代建圭峰，成壞蓋由世不同，▆起▆▆▆▆
J38nB410_p0365a08║力，高扶全賴給孤翁。福如海，人似龍，華嚴法界重▆
J38nB410_p0365a09║煥，野鳥山花展笑容。
J38nB410_p0365a10║辭
J38nB410_p0365a11║和歸去來辭（雲峰作）
J38nB410_p0365a12║歸去來兮，大塊茫茫欲胡歸？老雲峰以放曠，笑阮藉
J38nB410_p0365a13║之狂悲；惜流光而莫挽，幸去聖以堪追。境不耽其寞
J38nB410_p0365a14║寞，想豈著乎非非？時眺登於翠竇，罕談笑于白衣；適
J38nB410_p0365a15║幽棲之林鳥，說不竟兮玄微。有石岩岩，不與雲奔；松
J38nB410_p0365a16║蘿梅月，展夕在門。峰高水深，丹落青存；剪茅補舍，煨
J38nB410_p0365a17║芋開樽。顧何人以知己？望孤鶩其舒顏；鹿苑之花遍
J38nB410_p0365a18║發，維摩之榻恒安。野徑終年不薙，竹籬竟日忘關；溪
J38nB410_p0365a19║彌清之可鑑，書雖積亦慵觀。任炎涼之遷變，憑杖笠
J38nB410_p0365a20║以超還；眼既空其佛祖，肯聞問乎齊桓？歸去來兮，期
J38nB410_p0365a21║▆▆▆優遊；虛喝月棒風之設，徒擔囊負笈之求。誰
J38nB410_p0365a22║為己躬戚？誰為法道憂？殫沽名於浮世，罕拔俗之英
J38nB410_p0365a23║儔。慚子衰老，嬾泛蘆舟；聽樵歌於空谷，牧黃犢于蒼
J38nB410_p0365a24║丘。效綴大梅之服，忝作龍山之流；謝平生之落艸，信
J38nB410_p0365a25║斯日是真休。已矣乎！鱗羽潛翔亦有時，縹緲歸雲不
J38nB410_p0365a26║可留；舍卻溪山將何之？道以貧為本，山以靜為期；嗟
J38nB410_p0365a27║艱難於稼穡，樂不輟乎耘耔。倦臥一天殘斗，興吟滿
J38nB410_p0365a28║目新詩；應用蓋由無所別，吾無隱兮復奚疑？
J38nB410_p0365a29║銘
J38nB410_p0365a30║筆銘
J38nB410_p0365b01║柔為心，虛為府。靠墨賴朱，褒今貶古。靡子則文字不
J38nB410_p0365b02║成，一毫為性情所補。慎可藏兮不可侮。
J38nB410_p0365b03║鏡銘
J38nB410_p0365b04║形不可逃，光不可掩。醜兮妍兮，盡斯一點。時自照矚，
J38nB410_p0365b05║幸無污染。
J38nB410_p0365b06║杖銘
J38nB410_p0365b07║欲爾扶予，反予攜爾，撥草穿雲，隨倒隨起，閒來荷蓧
J38nB410_p0365b08║亦可矣。
J38nB410_p0365b09║爐銘
J38nB410_p0365b10║既脫範模，無方可拭，星火自灰，玅香弗息。常于竹榻
J38nB410_p0365b11║山窗，對群芳之獨立。
J38nB410_p0365b12║佛事
J38nB410_p0365b13║報恩寺掛鐘板。云：「龍吟虎嘯，職到威成，向上一著，蓋
J38nB410_p0365b14║色騎聲。且道以何為驗？」遂擊，云：「還聞麼？」
J38nB410_p0365b15║孤山寺掛鐘板。師舉槌云：「久向烘爐鑄出來，盤天固
J38nB410_p0365b16║地異常才，三條椽下聲相應，直得頂門正眼開。」遂擊。
J38nB410_p0365b17║九座太平寺掛鐘板。云：「古帆高掛處，輪槌舉起時，銅
J38nB410_p0365b18║頭鐵額漢，也須著眼窺。咦！」遂擊。
J38nB410_p0365b19║龍華寺掛鐘板。云：「高掛叢林木鐸同，方圓振起舊家
J38nB410_p0365b20║風，洪音陡爾喧天地，引得魚鱗盡化龍。」遂擊，云：「還有
J38nB410_p0365b21║不聞者麼？」
J38nB410_p0365b22║為師祖東林禪師起龕。云：「不度趙州關，不飲曹溪水，
J38nB410_p0365b23║終日只牧溈山一頭牛，屙卻大安一窖屎，此是蓮山
J38nB410_p0365b24║老人一生本分行履處。只如末稍頭一著又且如何？
J38nB410_p0365b25║穩坐高堂誰是我？乾坤踏斷迥無人。」遂引之。
J38nB410_p0365b26║舉火。云：「從來壁立千仞，于今月朗雲收。自在門前呈
J38nB410_p0365b27║手眼，沉痾席上逞風流。」作圓相，云：「這一寶，孰能酬？大
J38nB410_p0365b28║冶一回烹煉後，為燈歷劫照神洲。」便攛。
J38nB410_p0365b29║掛幀。云：「身從無相中受生，猶如幻出諸形象。幻人心
J38nB410_p0365b30║識本來無，罪福皆空無所住。古佛以此揭示眾生，老
J38nB410_p0365c01║人以此啟悟孫子。是汝諸孫子，如何得啟悟去？」舉真
J38nB410_p0365c02║云：「抬眸直薦丹青裏，一段真風畫不成。」遂掛。
J38nB410_p0365c03║為考竹林柯公、妣洪氏化柩。云：「昔日爹娘生我身，今
J38nB410_p0365c04║朝兒子化雙親，生也化也同歸幻，地水火風一聚塵。
J38nB410_p0365c05║祗如化後，還知我二人安身立命處麼？高山流水華
J38nB410_p0365c06║胥夢，佛國天宮安樂窩。」遂下火。
J38nB410_p0365c07║進塔。云：「良禽擇木而棲，良人擇國而處，辭卻舊家鄉，
J38nB410_p0365c08║春色生寰宇。本是水部兒孫，來作蓮山伴侶，多寶塔、
J38nB410_p0365c09║無縫塔今古儼然，忉利天、淨居天總在裏許。祗如不
J38nB410_p0365c10║孝親身送進時如何？如嵩如岱長安厝，為瑞為祥衍
J38nB410_p0365c11║本源。」遂進。
J38nB410_p0365c12║為石竇禪師起龕。云：「恭惟法兄令人欽慕，脫落貼肉
J38nB410_p0365c13║汗衫，撐拄白拈門戶，謾云大教未揚，緇素已皆得度。
J38nB410_p0365c14║既得度，在在涅槃門，處處菩提路。謹請法兄更進一
J38nB410_p0365c15║步。」遂引之。
J38nB410_p0365c16║茶毘。秉炬云：「芙蓉倒卓也希奇，拔出南山第一枝，大
J38nB410_p0365c17║化門前留不住，放光動地振洪規。諸布衲！莫攢眉，歸
J38nB410_p0365c18║根得旨處，須高著眼窺。」以炬作圓相，便爇。
J38nB410_p0365c19║為洞源耆舊起龕。云：「竟日隨緣放曠，于今任性逍遙。
J38nB410_p0365c20║去住一身輕似葉，母勞仙子舉幢招。大德！大德！相隨
J38nB410_p0365c21║來也。」遂引之。
J38nB410_p0365c22║舉火。云：「拈茅建剎向村煙，撒手懸崖自晏然，古洞源
J38nB410_p0365c23║頭一滴水，汪洋彈指到西乾。且道以何為驗？」舉炬，云：
J38nB410_p0365c24║「性火煉成三昧火，光明盡在骷髏前。」蓮化。
J38nB410_p0365c25║為楊心素居士舉火。云：「人間誰似爾清修？高享鶴齡
J38nB410_p0365c26║九十秋，一旦懸崖撒手去，何愁諸佛不同儔？然雖如
J38nB410_p0365c27║是，猶有自性光明未嘗顯露，山僧到此特與汝點出。」
J38nB410_p0365c28║遂攛下，云：「騰騰烈焰無迴避，跳出靈山水牯牛。」
J38nB410_p0365c29║為念華禪德舉火。云：「人以道交，金以火試，公端坐而
J38nB410_p0365c30║行，我驟然之至，且道生死路還有分別也無？況公本
J38nB410_p0366a01║色住山，不假刀斧，箕踞風霜四十年，青天無恙賴修
J38nB410_p0366a02║補，皮膚脫落盡，耀今復騰古。」遂爇。
J38nB410_p0366a03║普照耆舊火。舉炬，云：「昔日恁麼來，今朝恁麼去，脫體
J38nB410_p0366a04║見風流，頭頭合本據。本據既合，一任東土西天；若落
J38nB410_p0366a05║處未知，分明為汝點破。」遂攛下，云：「即此光明藏，普照
J38nB410_p0366a06║遍大千。」
J38nB410_p0366a07║石痴上座火。舉炬云：「四大空時石亦灰，無言童子語
J38nB410_p0366a08║如雷，摩胸肯作痴疑漢，生死路頭走一回。刪萬有，脫
J38nB410_p0366a09║五哀，風火還憑風火力，濟顛相見倒傾杯。」
J38nB410_p0366a10║為非日師舉火。云：「非日非日，何可倫匹？獨耀靈光，無
J38nB410_p0366a11║處尋覓，漆桶放下，正好著力，火燄堆頭轉得身，西方
J38nB410_p0366a12║一路如絃直。且道路頭在甚麼處？」遂攛，云：「直下薦取。」
J38nB410_p0366a13║為印西禪人舉火。云：「印東印西，諸佛菩提，印子打破，
J38nB410_p0366a14║千聖不攜。只這是，絕悟迷，坐斷風塵水一谿。」
J38nB410_p0366a15║希聞禪人火。云：「纔現比丘身，便歌歸去來，臭皮囊放
J38nB410_p0366a16║下，火裏一花開。」
J38nB410_p0366a17║碧潭禪人火。云：「十載慵移半步，一朝獨跨大方，渾身
J38nB410_p0366a18║不避風雨，節節柴頭放光。」
J38nB410_p0366a19║希載禪人火。云：「淨潔沙門行，平持心地戒。圓月正當
J38nB410_p0366a20║空，撒開破飯袋。直得天不能蓋，地不能載。」以炬作圓
J38nB410_p0366a21║相云：「超坤超坤，高著眼看。」
J38nB410_p0366a22║為念振直歲舉火。云：「未離胞胎，已露鼻孔；纔入大冶，
J38nB410_p0366a23║便脫形模。拽耙牽犁，盡力擔荷；搬柴運水，從頭指呼。
J38nB410_p0366a24║昔日帶累三百個祖師出頭不得，今日向火燄裏也
J38nB410_p0366a25║要會得轉身一著。且道如何是轉身一著？」遂下炬，云：
J38nB410_p0366a26║「撒手懸崖活潑潑，空王頂上任縱橫。」
J38nB410_p0366a27║為達空耆舊火。云：「生來臥不坐，死去坐不臥，透脫四
J38nB410_p0366a28║威儀，柴頭迸出火。大地山河一聚灰，菩提涅槃何處
J38nB410_p0366a29║討？」遂化。
J38nB410_p0366a30║為一脈禪德火。舉炬，云：「一番脫白事如何？成住壞空
J38nB410_p0366b01║在剎那。風火散時生死斷，無毛鐵鷂過新羅。秋雨澍，
J38nB410_p0366b02║秋風和，只要行人到一遭。祗如清涼地作麼生到？」放
J38nB410_p0366b03║下炬，云：「于今已度桑乾水，莫認并州作故鄉。」
J38nB410_p0366b04║米頭心章火。云：「無解無縛，何精何粗？拈掇不起，是甚
J38nB410_p0366b05║形模？用盡許多閒手腳，到頭依舊嘴盧都。」下炬，云：「我
J38nB410_p0366b06║今與汝輕點破，光明藏裡見毘盧。」（自經而寂）
J38nB410_p0366b07║為古升禪人火。云：「無端著卻娘生褲，蹂踏閻浮四十
J38nB410_p0366b08║秋，生死關頭作得主，虛空無礙任遨遊。還會得作主
J38nB410_p0366b09║底麼？火燒不著，雨澆不溼。」便攛。
J38nB410_p0366b10║為溫陵定鴻禪師起龕。云：「揚鶴側騎，銕牛倒跨，既是
J38nB410_p0366b11║福建老，因甚向蘇州脫化？不是腳跟浮逼逼，蓋由到
J38nB410_p0366b12║處即吾家，千花院裏相逢著，秋風堤畔摘楊花。」
J38nB410_p0366b13║化火。舉炬，云：「梅子熟已久，桃花少人扳，適意擔衣缽，
J38nB410_p0366b14║遊戲遍江山。半生白眼煙霞外，一個閒人天地間，這
J38nB410_p0366b15║點風光收不住，涼宵放與大家看。」遂爇。
J38nB410_p0366b16║清明，為慧聞上座及諸山靈骨入塔。師捧骨云：「寒食
J38nB410_p0366b17║風初暖，杜鵑血潑開，層層無縫塔，凡聖一坑埋。埋則
J38nB410_p0366b18║不無，塔既無縫，向何處出入？」良久，云：「海底金烏天上
J38nB410_p0366b19║日，圓明不在見聞中。」遂進。
J38nB410_p0366b20║為足一監院舉火。云：「左手耕耘，右手開創，舉足下足，
J38nB410_p0366b21║滴水滴凍。今朝拋卻皮囊，看破一場幻夢。匪幻夢，去
J38nB410_p0366b22║來識得主人翁，兜率閻浮憑放曠。」遂爇。
J38nB410_p0366b23║為米頭廣門舉火。云：「堂堂跛足漢，頓棄臭皮囊，呵呵
J38nB410_p0366b24║賦歸去，龍華安養同。粒米若能春得白，何異黃梅墜
J38nB410_p0366b25║石翁？末後更添一把火，遍身煉得爛通紅。」
J38nB410_p0366b26║
J38nB410_p0366b27║
J38nB410_p0366b28║（曹山、蓮山、西岩、彌山、東坡、龍淵、塔菴仝捐貲助刻。）
J38nB410_p0366b29║
J38nB410_p0366b30║蓮峰禪師語錄卷之七終