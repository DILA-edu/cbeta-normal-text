J38nB410_p0372c01║蓮峰禪師語錄卷之九
J38nB410_p0372c02║嗣法門人性深等編
J38nB410_p0372c03║雜詠中
J38nB410_p0372c04║復柯更生居士見嘲梅花百詠韻
J38nB410_p0372c05║妙矣斯花，隨方弗變。香騎幽蘭，色蓋輕霰。非有非無，
J38nB410_p0372c06║如圭如瑱。質不染塵，機猶閃電。聞既真聞，見非假見。
J38nB410_p0372c07║真聞之聞，不在中涯。假見之見，枝枝美麗。或傍松塢，
J38nB410_p0372c08║或立水漪。高兮下兮，了無虧遺。枯兮茂兮，迥絕差池。
J38nB410_p0372c09║拓開煙雨，突出瑰琦。人間天上，獨此一枝。任詠任拈，
J38nB410_p0372c10║認即不是。既難含藏，縱教洩漏。奇以千言，會歸無一。
J38nB410_p0372c11║截我葛藤，破君心結。心結既破，載馨載清。滅尚無滅，
J38nB410_p0372c12║生更何生。頭頭應現，物物逢迎。雪中之雪，英中之英。
J38nB410_p0372c13║秋也能瘦，春也能萌。炎也能邃，臘也能明。明斯妙義，
J38nB410_p0372c14║弗一弗二。溯厥未生，無聞無視。枝葉色香，空乎大地。
J38nB410_p0372c15║竹逕山窗，乃行乃寐。妙在其中，不可思議。
J38nB410_p0372c16║贈石竺禪師
J38nB410_p0372c17║我觀上古人，卻似一山木，木固不足多，可以支堂屋。
J38nB410_p0372c18║芳草遍芊芊，徒然塞巖谷，象季愚者多，雖多不如獨。
J38nB410_p0372c19║堪羨避囂人，立身高且淑，非匠不低頭，非梧不駐足。
J38nB410_p0372c20║針芥未相投，逢人笑如哭，寒谷數枝梅，秋風半畝菊。
J38nB410_p0372c21║留月詠新詩，倚杖招孤鶴，何日登我山，石床聊一宿。
J38nB410_p0372c22║偶成
J38nB410_p0372c23║天地空無涯，曾許誰為屋，萬古舊谿山，一時新草木。
J38nB410_p0372c24║景物不長存，色聲易反覆，抱膝望煙城，閒情奔滿目。
J38nB410_p0372c25║豈若居山人，深深樂巖谷，放曠逗天機，任運忘軀殼。
J38nB410_p0372c26║祖師禪不參，夫子書不讀，臥石枕雲根，聽泉步山麓。
J38nB410_p0372c27║昨日採松花，今朝煨蘆菔，童豎山中歸，馴馴牧黃犢。
J38nB410_p0372c28║有客來扣扉，爐內茶將熟，借問下方人，何日罷匍匐。
J38nB410_p0372c29║寄南泉鄭牧仲居士
J38nB410_p0372c30║相率貧之隱，古人亦弗如，歸耕五柳晚，辟穀赤松迂。
J38nB410_p0373a01║北海空垂釣，南泉擅卜居，休心誠治世，見道自忘書。
J38nB410_p0373a02║木落秋風老，壺高山色餘，梅花猶寄語，多種兩三且。
J38nB410_p0373a03║為密聲禪德壽
J38nB410_p0373a04║大塊誰稱壽，道高壽彌久。千年彈指間，所貴達本有。
J38nB410_p0373a05║物外一閒人，清操四十九。不追行腳債，數椽安露肘。
J38nB410_p0373a06║年年桃李春，色色溪山友。茗碗逼人香，蔬園用力厚。
J38nB410_p0373a07║凡聖相皆空，是非何所受。閉戶獨高吟，日月任飛走。
J38nB410_p0373a08║屋角有蒼松，為君傲白首。
J38nB410_p0373a09║送止止上人參方
J38nB410_p0373a10║憶昔參方客，不因山水遊，瓢空吞日月，衲破補春秋。
J38nB410_p0373a11║骨脊如梁豎，眉端為道憂，君今知老至，始欲訪高儔。
J38nB410_p0373a12║遠度白雲嶺，倦眠泛月舟，雪峰毒鱉鼻，黃蘗活藤頭。
J38nB410_p0373a13║針芥機須契，師資法永流，臨行一句語，有待後相酬。
J38nB410_p0373a14║禪者應斯志，況將書劍休。
J38nB410_p0373a15║慶雪檀陳居士母丘氏宜人七秩
J38nB410_p0373a16║泰華何以尊？群峰列下拜。江淮何以廣？漣漪納萬派。
J38nB410_p0373a17║仁壽越僧祗，童真永不邁。七十古來稀，須彌投一芥。
J38nB410_p0373a18║不但天能覆，且亦地能載。我憶鶖子毋，慧論聞皆驚。
J38nB410_p0373a19║與子成玅道，秋月齊其明。我憶孟氏母，比玉片片精。
J38nB410_p0373a20║三遷成大器，今古仰賢名。況復太丘毋，停杼育群英。
J38nB410_p0373a21║三從宗戚重，萬卷荊釵傾。見筍期凌漢，催梅早調羹。
J38nB410_p0373a22║元愷迎慈訓，燃藜續簪纓。濟川舟楫猛，柱國棟梁宏。
J38nB410_p0373a23║喬松未足老，萱德翠為榮。我欲登堂慶，蟠桃猶未生。
J38nB410_p0373a24║和十華黃居士大雪紀賦韻
J38nB410_p0373a25║江北遍奇絕，未臘先飛雪。野人雪裏歸，頒毛珠滿襭。
J38nB410_p0373a26║更有峨嵋山，凜凜寒六月。瓊樹與圭峰，老稚常獲瞥。
J38nB410_p0373a27║蹯趾盡潛蹤，羽毛皆截舌。有叟處其中，成道空生滅。
J38nB410_p0373a28║于今何南來，凌空飄屑屑。莫欲閩中人，肌骨知凍冽。
J38nB410_p0373a29║莫欲閩中山，萬丈玉屏列。天地本無偏，氣候始復微。
J38nB410_p0373a30║花雨散春城，無香亦競折。積翠老漁樵，篩風填巢穴。
J38nB410_p0373b01║饑雀不懼人，馴階無可噎。征夫馬不前，擁牖足如鱉。
J38nB410_p0373b02║凍雲望不開，烘日少點綴。卿士久抱寒，締袍誰多譏。
J38nB410_p0373b03║嬴得居山人，蒙頭勝附熱。一衲歲寒松，片心煉後鐵。
J38nB410_p0373b04║策杖遍徘徊，洪荒未剖剟。皓爽奪晴光，峨嵋殊無別。
J38nB410_p0373b05║飛絮動高吟，得句自怡悅。
J38nB410_p0373b06║乙未六月，從城中回蓮山
J38nB410_p0373b07║薰風生別思，丘壑減炎威，病骨青山聳，輕舟孤鳥飛。
J38nB410_p0373b08║居廛諳世味，得水浣蘿衣，百里炊無麥，何山採有薇。
J38nB410_p0373b09║田疇今固稔，庭徑尚皆菲，久住梅容瘦，新烹菜甲肥。
J38nB410_p0373b10║蠹書疲整理，野鳥偶相依，出入情奚似，水雲跡弗微。
J38nB410_p0373b11║昆虫家草莽，釣父戀漁磯，世外殊無著，山中便息機。
J38nB410_p0373b12║壽余散耳居士母陳氏
J38nB410_p0373b13║水南山水奇，參天高嵂崒，秀氣奪精華，賢哲時間出。
J38nB410_p0373b14║穀城況比鄰，人性近仙佛，金屋不為榮，圖書不足術。
J38nB410_p0373b15║木食勝玉漿，屠釣韜幻質，不但處衣冠，閨闈亦守謐。
J38nB410_p0373b16║余門有陳母，元季娛遶膝，修己無投杼，安貧慕懷橘。
J38nB410_p0373b17║明鏡老猶磨，教子德可述，春風臨初度，月滿適今日。
J38nB410_p0373b18║山中柏與松，蒼蒼葉正茁，蹊邊桃與李，灼灼華帶實。
J38nB410_p0373b19║萬物始發生，瑞氣騰籌室，誰知天地間，化育功克濫。
J38nB410_p0373b20║余母亦何殊，玄齡不可匹，稱觴一杯水，交慶儀必必。
J38nB410_p0373b21║九日巖遊步澹公方居士韻
J38nB410_p0373b22║寺不在山山在寺，無齒東山屐不費，險窄溪橋得再
J38nB410_p0373b23║來，猿鳥追隨欣且悸。秋風石上快談心，古木庭前曲
J38nB410_p0373b24║伸臂，大地抹作微塵拈，莖草轉為金身視。獨立林泉
J38nB410_p0373b25║慨古今，優遊盡逐黃花媚，峰頭峰下皆浮雲，世出世
J38nB410_p0373b26║間無實義。法音震吼遍寰中，畢竟何聞復何示？微玅
J38nB410_p0373b27║如香餌，急向竿頭試，誰住又誰寄？白日多夢寐。我來
J38nB410_p0373b28║巖谷覓同參，同鳥飛兮同樹企，樹凋葉落露空山，一
J38nB410_p0373b29║片秋光空亦記。
J38nB410_p0373b30║和砍樹吟韻
J38nB410_p0373c01║君勿傚碌碌凡庸只守株，涼人豈必滿林乎？但得中
J38nB410_p0373c02║心樹子在，自然垂蔭遍道塗。古人寧不契斯旨？為播
J38nB410_p0373c03║黃梅覆桑里，斧斤一旦入山林，音韻丁丁胡未已已
J38nB410_p0373c04║焉哉！從此無聞眾鳥聲，遠望江山盡不平，嬴得個中
J38nB410_p0373c05║風景別，東方未曉天先明。
J38nB410_p0373c06║通天度夏
J38nB410_p0373c07║大地氣炎炎，清涼生何處，山深六月秋，薰風發高樹。
J38nB410_p0373c08║蘆嶠雖未幽，喬木青四顧，禾黍逼人香，出水蓮花吐。
J38nB410_p0373c09║竹簟日高眠，松門閒獨步，肺腑自然清，不須想甘露。
J38nB410_p0373c10║況復諸文人，盤桓朝與暮，車馬競馳驅，可憐不自寤。
J38nB410_p0373c11║到西巖晤赤庵張檀護歸自蜀中仍步來韻
J38nB410_p0373c12║高山飛疋練，放棹出林麓。丘壑間丹青，雲霞連起伏。
J38nB410_p0373c13║到寺笑相迎，清風引松竹。握手話崎嶇，主人茶正熟。
J38nB410_p0373c14║萬里異山川，行行誰敢獨。數載履冰霜，垂橐歸鄉曲。
J38nB410_p0373c15║林下日偷閒，箭鋒樂相觸。東山一片月，須臾高照燭。
J38nB410_p0373c16║倦鳥何處栖，庭前有喬木。
J38nB410_p0373c17║山居（用石屋禪師韻）
J38nB410_p0373c18║數峰隱隱翠東西，獨搆茆庵噉小溪；楓葉驚霜紅上
J38nB410_p0373c19║下，梅花笑月白高低。安心道者休文字，博飯山翁帶
J38nB410_p0373c20║水泥；佛法任從都爛卻，依然歸鳥屋頭啼。
J38nB410_p0373c21║本色住山本自由，胸中何喜復何憂？登山不見玄沙
J38nB410_p0373c22║虎，落草為鞭大溈牛。露浥碧桃先破眼，煙囊紫岫久
J38nB410_p0373c23║埋頭，一條歸路春風裡，今古迢迢覓未休。
J38nB410_p0373c24║諸方挈挈逞機模，冷淡家風孰肯圖？流水澄清分曲
J38nB410_p0373c25║筧，飛嵐縹緲擁窮廚。趁春攜侶尋茶萼，添灶呼童拾
J38nB410_p0373c26║桂枯，受用奚慚自了漢，謾誇嬾瓚芋煨爐。
J38nB410_p0373c27║邪法熾然正法哀，生埋頭角得便宜，半龕煙雨微茫
J38nB410_p0373c28║裡，四壁藤蘿放曠時。欲歇狂心猶有漏，頓空慧性始
J38nB410_p0373c29║無為，渠儂豈是逸群漢，往事何人不可追。
J38nB410_p0373c30║得意居山不在深，孤標與世別浮沉，霜嚴凜折千烽
J38nB410_p0374a01║膏，月朗印開古佛心。草榻永消枕底夢，寒鐘敲出劫
J38nB410_p0374a02║初音，相知何必頻相問，一道圓通貫古今。
J38nB410_p0374a03║山房布置異人家，有圃也培桃李花，冒雨栽松伸翠
J38nB410_p0374a04║蓋，乘春種竹長新芽。古錐出世寰中電，先聖埋頭草
J38nB410_p0374a05║裡蛇，畢竟本來空索索，六窗虛靜聽啼鴉。
J38nB410_p0374a06║心源湛寂映池塘，求法求名兩著忙，各立門庭爭楚
J38nB410_p0374a07║漢，誰修渾朴復周商。無情偏解驚秋蚤，含識也知泣
J38nB410_p0374a08║露長，我自居山得意後，數株松柏不成行。
J38nB410_p0374a09║數武藤蘿織矮籬，籬頭掛月半盈虧，黃花不假秋光
J38nB410_p0374a10║力，翠竇還為泉眼窺。得髓傳來槐國事，枯形怪卻雪
J38nB410_p0374a11║山時，當陽偶爾抬眸鑑，萬象森羅盡發機。
J38nB410_p0374a12║都來苦海弄浮漚，若箇英雄放得休，鳥亦知春心自
J38nB410_p0374a13║悅，花纔聞雨臉先愁。炎涼事幻憑遷變，聲色路長任
J38nB410_p0374a14║去留，不盡濛濛煙藹裏，誰家高擁幾層樓。
J38nB410_p0374a15║屏息諸緣與世孤，一間草舍蓋圓顱，長留鬚髮為山
J38nB410_p0374a16║主，遠喚獼猿作佛奴。門外任從天雨霽，庵中不見樹
J38nB410_p0374a17║榮枯，有人問我住庵意，叉手無言聽鷓鴣。
J38nB410_p0374a18║從來山市不相侵，幻質無端遁至深，人語罕然聞谷
J38nB410_p0374a19║口，樵歌每自到庵心。門環流水春初漲，月掛空山曉
J38nB410_p0374a20║不沉，遙憶餐松移舍者，孤風凜凜振當今。
J38nB410_p0374a21║草鞮脫向钁頭邊，出入相隨似應便，譏羨函山探慧
J38nB410_p0374a22║跡，自慚百丈老開田。荷衣破處雲重補，喻火殘時夜
J38nB410_p0374a23║不眠，斯事非關予造作，古人標格更超然。
J38nB410_p0374a24║每自乖違百不能，得無一法繼燃燈，先將具骨埋丘
J38nB410_p0374a25║壑，懶學諸方弄葛藤。野鶴無糧常獨立，金猿歸嶂競
J38nB410_p0374a26║高登，昔人謬向途中覓，樂我青山有幾層。
J38nB410_p0374a27║疋逕紆迴與世分，階前草木也生薰，眸中景色空中
J38nB410_p0374a28║見，律外宮商野外聞。破衲洗新三月雨，孤笻觸斷數
J38nB410_p0374a29║峰雲，自從踏著閒田地，笑看勞生竟日奔。
J38nB410_p0374a30║去聖遙兮似可悲，分明底意少人知，鷲峰古路原平
J38nB410_p0374b01║坦，火宅窮兒自嶮巇。信步高登天地闊，翻身回顧水
J38nB410_p0374b02║雲奇，只因樵父通幽徑，百億山頭盡展眉。
J38nB410_p0374b03║松扉誰設復誰關，朝夕煙雲自往還，旅夢沉沉何日
J38nB410_p0374b04║寤，溪聲灝灝喚人閒。興來獨坐階前樹，倦至高眠戶
J38nB410_p0374b05║外山，對景了然忘去住，徒猶移舍入林間。
J38nB410_p0374b06║渴飲饑餐不易忘，頭阤半似耕夫忙，村雞初唱鞭牛
J38nB410_p0374b07║起，岸圃未鋤任草荒。一望秧針柂雨綠，數疄麥浪檻
J38nB410_p0374b08║風長，年年活計頻如是，不問丹家辟穀方。
J38nB410_p0374b09║懶惰禪翁懶說禪，臥雲嚼雪度長年，案頭書卷自深
J38nB410_p0374b10║蠹，澗底藤蘿樹久纏。宿劫為誰培佛種？斯生感我結
J38nB410_p0374b11║山緣，幾回提起其中事，笑破閻浮一粟天。
J38nB410_p0374b12║瞻風撥草遍追尋，遺禍至今恨少林，茅屋蓋頭山斧
J38nB410_p0374b13║缺，竹窗粘紙蝸房深。雲僧訪侶迷青嶂，田父擔簑過
J38nB410_p0374b14║綠陰，試問谿聲長灝灝，如何流水不流心？
J38nB410_p0374b15║石屋無門竟日開，聲聲色色現如來，楊堤和煦鳴黃
J38nB410_p0374b16║鳥，竹徑迂迴長綠苔。坦度光陰忘動靜，淡交師友愧
J38nB410_p0374b17║陳雷，紅塵不識深居意，謾怪西山與大梅。
J38nB410_p0374b18║不學天龍豎指頭，孤峰拔削任優游，補茆屋脊防深
J38nB410_p0374b19║臘，架竹山腰接上流。岸樹年高從潦倒，潭光夜靜費
J38nB410_p0374b20║尋求，道人既得安身訣，渴飲饑餐即便休。
J38nB410_p0374b21║▆糧為門縛草廬，不窮寬窄任他餘，山花斜點高低
J38nB410_p0374b22║岫，石笏橫刊草篆書。運水搬柴原合道，棒風喝月等
J38nB410_p0374b23║歸塵，本來大意離言說，多口阿師謾舉敷。
J38nB410_p0374b24║誅茆大意若為誇，粒米莖齏富作家，曲徑平鋪褁石
J38nB410_p0374b25║蘚，圓盆獨吐出泥花。眉端展托三千界，口吻播揚一
J38nB410_p0374b26║聚沙，嬴得萬機不到處，任余高臥老煙霞。
J38nB410_p0374b27║朝朝幽鳥屋頭催，喧動庵中一著棋，破灶無煙從石
J38nB410_p0374b28║乞，高峰有路指樵知。千年狐魅將離穴，半夜寒蟾尚
J38nB410_p0374b29║在池，豈是名山多占住，乾坤容我老天時。
J38nB410_p0374b30║百山解制
J38nB410_p0374c01║大道無門處處真，不勞開廓自相親，庭前柏樹連天
J38nB410_p0374c02║翠，野外桃花匝地春。得意分明先吐露，諸方何必涉
J38nB410_p0374c03║關津，須知任運縱橫者，盡是心空及第人。
J38nB410_p0374c04║登紫霄巖二律
J38nB410_p0374c05║浪跡於山山任顛，臥雲樹種是奚年？洞門無鎖空羅
J38nB410_p0374c06║漢（有羅漢洞），劫石未灰闢線天（有峽石）。望海窗虛長湧月（有石
J38nB410_p0374c07║窗），度溪橋險急流煙（有天台橋）。何須遍覓同風客？觸目辟
J38nB410_p0374c08║支意儼然。
J38nB410_p0374c09║奇書何代鐫峰巔，擦盡苔痕不見年，寺隱禪翁疑即
J38nB410_p0374c10║佛，山高樵子競登天。嚶聞花外千聲鳥，杳視人間一
J38nB410_p0374c11║縷煙，惆悵滄乘經幾度，巖阿松柏翠依然。
J38nB410_p0374c12║訪龍潭主人不遇
J38nB410_p0374c13║春霜踏破綠將萌，谷口徘徊幽致生，一派嵯峨還石
J38nB410_p0374c14║怪，萬峰光霽亦龍鳴。水簾懶捲耽高臥，鳥道初修興
J38nB410_p0374c15║獨行，何事我來君又去，空留古樹掛愚崢。
J38nB410_p0374c16║雲崖姪巖遊回用韻似之
J38nB410_p0374c17║插碧巖高動勝遊，看來溪澗擬何流，空庭種樹從龍
J38nB410_p0374c18║老，遠岫歸雲入夢幽。授系濫觴休逐隊，卓錐無地可
J38nB410_p0374c19║埋頭，于今且話風光好，幾片落霞天外秋。
J38nB410_p0374c20║寒巖夜雨
J38nB410_p0374c21║暗灑群峰雨色平，瀟瀟楓葉落無聲，隔窗松塢疑堆
J38nB410_p0374c22║雪，滴臘梅梢漸放英。孤剎棲雲山益靜，空階琢玉夢
J38nB410_p0374c23║尤清，枕邊溪澗來何處？幾度澄心聽不明。
J38nB410_p0374c24║謝別髦伯陳居士皆山樓度夏
J38nB410_p0374c25║半生隨處寄孤蹤，城市林泉野鶴同，落筆成詩慚賈
J38nB410_p0374c26║島，垂機接物體靈峰。山皆夢裡難為畫，樹老庭前易
J38nB410_p0374c27║得風，揖別草堂誰是主？又憑蘭棹泛橋東。
J38nB410_p0374c28║贈人山居
J38nB410_p0374c29║勞勞世路竟何求，老對青山自寡尤，耕鑿不知堯舜
J38nB410_p0374c30║力，吟歌渾在羲皇秋。門無車馬驚眠犬，時有魚鱗上
J38nB410_p0375a01║釣鉤，嬴得此身閒白髮，猶然移舍向羅浮。
J38nB410_p0375a02║明發寺避暑有懷
J38nB410_p0375a03║炎炎巨冶欲流金，何處清涼不可尋，戲水魚翻菱艇
J38nB410_p0375a04║暮，迎風人坐槿籬陰。浮生誰到無寒暑，大樹還期蔭
J38nB410_p0375a05║古今，蟬子也知秋色好，連綿枝上奏新音。
J38nB410_p0375a06║花月吟
J38nB410_p0375a07║花自嬌癡月自光，移花待月靜中忙，凝枝月似貪花
J38nB410_p0375a08║媚，破蕊花疑笑月香。月殿高飄花若粟，花軒冷照月
J38nB410_p0375a09║成霜，幾回尋到無花月，片片花飛月未央。
J38nB410_p0375a10║隨花移步月微明，晒月花容分外清，花下詩成山月
J38nB410_p0375a11║小，月中夢落雪花輕。重重月色花梳影，皎皎花誚月
J38nB410_p0375a12║寫情，花月相逢談未已，鶯花枝上月三更。
J38nB410_p0375a13║次黃任者爾矩二居士雙峰訪友不遇韻
J38nB410_p0375a14║鄰近山高想未休，獨憐草榻續莊周，尋風海外疑將
J38nB410_p0375a15║隱，泛月峰頭勝遠遊。負我吟窮千片石，多君彈落一
J38nB410_p0375a16║天秋，浮生景象渾流水，何日披簑共狎鷗？
J38nB410_p0375a17║題紫霄圖為無依禪師壽
J38nB410_p0375a18║曠世巍峨不變遷，壺華遠揖自何年？無生猶採溪邊
J38nB410_p0375a19║藥，得意多逢海外仙。磊落天台長掛瀑，高標松柏翠
J38nB410_p0375a20║摩肩，我今笑問同流者，墨跡山光孰後先？
J38nB410_p0375a21║除夕
J38nB410_p0375a22║懶向爐頭燄桂薪，誰家雪調奏彌新？三冬寒色消今
J38nB410_p0375a23║夕，半世低眉媿古人。歲月如舟長送客，江山似我亦
J38nB410_p0375a24║徒春，可憐無限梅花好，獨立窮巖野水濱。
J38nB410_p0375a25║寓鏡庵雨後觀湖
J38nB410_p0375a26║隱隱峰巒洗未休，競來城郭震中流，興波鱗甲潛明
J38nB410_p0375a27║鏡，貼水芰荷泛小舟。樹隔人家春浩浩，岸空煙靄思
J38nB410_p0375a28║悠悠，吾生蹤跡云何似，月印湖心任去留。
J38nB410_p0375a29║祝定于林居士八秩
J38nB410_p0375a30║無心釣渭貌如童，培植名花振古風，鬧市▆禪高▆
J38nB410_p0375b01║里，齊眉聞道肖龐公。蘭亭墨跡千金重，蓮社壽山七
J38nB410_p0375b02║軸功，自是瞿曇真胤瑞，戲遊場屋仰翁翁。
J38nB410_p0375b03║乙未東十華黃居士
J38nB410_p0375b04║深山戶外遶風塵，箕踞終朝不厭貧，靜養道容同野
J38nB410_p0375b05║鶴，懶詢時事向傍人。圖書架上青氈舊，花石庭前白
J38nB410_p0375b06║髮新，買酒無錢奚足問，飛箋千古羨名臣。
J38nB410_p0375b07║鷺
J38nB410_p0375b08║翩翩遠近漸成群，瘦影翻風渺見聞，天際歸來千點
J38nB410_p0375b09║雪，松邊散去數峰雲。白衣雖有山林氣，潔操未除湖
J38nB410_p0375b10║海氛，田父不知獨立意，將為終日伴耕耘。
J38nB410_p0375b11║到柳塘有感
J38nB410_p0375b12║溪山謾道不如前，自古風雲易變遷，傑閣無端傾沼
J38nB410_p0375b13║曲，疏楊依舊繫橋邊。荔陰摘錦嗟芳草，石鏬摹詩見
J38nB410_p0375b14║昔賢，瘦策未忘彭澤路，數聲清磬落秋煙。
J38nB410_p0375b15║莆陽積雪
J38nB410_p0375b16║昔年何事吝閩關？千載峰巒忽變頒，活潑明珠旋大
J38nB410_p0375b17║地，橫斜古木冒寒山。梅花戶外乾坤老，柳絮階前鳥
J38nB410_p0375b18║雀閒，林下誰如乘興者？雰雰蘭水一舟還。（時有客過訪，旋即歸掉。）
J38nB410_p0375b19║隨處樓臺不見高，村村砌玉逞英豪，蒼松指日頒髮
J38nB410_p0375b20║鬢，白石連宵長羽毛。一色江山迷水月，半空花雨▆
J38nB410_p0375b21║林皋，夜深晛晥疑將曉，呵凍推窗望幾邊。
J38nB410_p0375b22║雲頂巖訪友不遇
J38nB410_p0375b23║謾道無緣卻有緣，我來依舊各山川，空巒寞寞惟聞
J38nB410_p0375b24║鳥，怪石巖巖自插天。不意主人移錫去，只餘童子伴
J38nB410_p0375b25║牛眠，古今那個忘行跡，眼底群峰鎖暮煙。
J38nB410_p0375b26║再登彌陀巖
J38nB410_p0375b27║寺老僧稀古路荒，禪林與我不相忘，舊時野色隨秋
J38nB410_p0375b28║變，何處梅英遏雪芳。掃石畏言興廢事，採芝憶入水
J38nB410_p0375b29║雲鄉，堪嗟樵子猶未返，洞口凄凄日又黃。
J38nB410_p0375b30║次韻贈蔡子穀居士歸耕
J38nB410_p0375c01║名場戰罷隱乘田，學就耕鋤老歲年，半畝黃花榮別
J38nB410_p0375c02║業，數疄紫芋謝塵緣。閒攜竹杖風前詠，倦枕簑衣月
J38nB410_p0375c03║下眠，受用現前忘取舍，人間任笑老龐顛。
J38nB410_p0375c04║百山朝雲遠布
J38nB410_p0375c05║松扉纔啟鎖重重，何處飛來淡且濃，幾片山浮天國
J38nB410_p0375c06║外，萬家人落冰壺中。深林有意留棲鳥，高木出頭慕
J38nB410_p0375c07║遠風，千里瀰漫歸幻化，依然日掛海門東。
J38nB410_p0375c08║挽長兄無瑕公
J38nB410_p0375c09║昔日君來既占先，於今歸去又爭前，戲遊浮世同春
J38nB410_p0375c10║夢，敬奉慈闈契孝篇。筆底已償翰墨債，杖頭猶欠酒
J38nB410_p0375c11║罏錢，連枝別處寧無淚，滴滴紅痕濺梵天。
J38nB410_p0375c12║登青入樓
J38nB410_p0375c13║四壁藤蘿掛石芽，樓居素搆閒乘麻，憑欄何處來山
J38nB410_p0375c14║色，飛鳥無心度水涯。巷僻多藏支遁鶴，路深渾過葛
J38nB410_p0375c15║洪家，極眸隱隱人煙裏，幾樹荔奴幾樹花。
J38nB410_p0375c16║百山別韻峰禪師回莆省母
J38nB410_p0375c17║缽掛峰頭已度秋，下灘孤棹似難留，歸心雖未逢壺
J38nB410_p0375c18║嶠，夢境猶如離建州。兄弟別時明月共，母兒會處望
J38nB410_p0375c19║雲收，他年好憶今朝約，老我青山借一丘。
J38nB410_p0375c20║贈可光禪師從金粟歸漳省母
J38nB410_p0375c21║飽餐金粟幾多年，回步嶺南色轉鮮，蒲履未成難釋
J38nB410_p0375c22║手，樵薪得價始辭肩。追風駿馬道途別，脫網金鱗氣
J38nB410_p0375c23║象全，珍重莫為煨芋漢，投機句子待高宣。
J38nB410_p0375c24║送古門汶石二禪師回柘浦舊隱
J38nB410_p0375c25║同門出入日無多，衣缽共擔離薜蘿，少室久培雙桂
J38nB410_p0375c26║子，南宗預播滿娑婆。歸途不涉舟之陸，過嶺任他險
J38nB410_p0375c27║且峨，舊隱于今花正發，時看百鳥噪巖阿。
J38nB410_p0375c28║贈未發禪師
J38nB410_p0375c29║峰巒十二久藏身，撥草瞻風度劍津，黑豆拈來芽未
J38nB410_p0375c30║發，青霄指出日高申。梅花破雪休嫌晚，松柏經霜不
J38nB410_p0376a01║變春，庾嶺近聞消息好，一枝橫亞蓋天人。
J38nB410_p0376a02║明發守龕仝淵堂禪師
J38nB410_p0376a03║匆匆踏斷路三千，籌室風微隻影懸；座下躊躇秋未
J38nB410_p0376a04║晚，燈前追慕月猶圓。憑欄畏睹空庭樹，拂几愁看絕
J38nB410_p0376a05║筆篇；嬴得先師靈骨在，何須更覓銕鍬邊？
J38nB410_p0376a06║慧源菴
J38nB410_p0376a07║來源浩浩自何年？流出未灰劫石邊，賢聖不從穿鑿
J38nB410_p0376a08║得，溪山豈為古今遷？龍憑一滴時為雨，庵若孤舟日
J38nB410_p0376a09║泛天，假使馬師都喫盡，老僧奚處可安禪？
J38nB410_p0376a10║秋同林獻十居士夜坐
J38nB410_p0376a11║待月無人月自遲，傍花共坐兩三枝，深林寂寂鳴栖
J38nB410_p0376a12║鳥，落葉疏疏過短籬。鐘磬敲殘蝴蝶夢，溪山題盡謫
J38nB410_p0376a13║仙詩，多君閉戶風塵外，獨對青燈不下惟。
J38nB410_p0376a14║寄懷林六觀居士于應州丈室
J38nB410_p0376a15║幾度衝寒望轉迷，擬登霄漢恨無梯，鴈門八載魚書
J38nB410_p0376a16║杳，道義何人丘岳齊。栖隱未歸徒入夢，文殊已見勝
J38nB410_p0376a17║留題，奚時大奏旋師調，使我聞風興倚藜。
J38nB410_p0376a18║到普明寺和南光禪師同苞瑞竹韻
J38nB410_p0376a19║沿林翠色溢青眸，獨爾分枝合出頭，引鳳栖岐胞乍
J38nB410_p0376a20║裂，釣龍播浪影雙浮。交成九節扶吾道，無讓七賢隱
J38nB410_p0376a21║此洲，借問幽篁何並胤，紫芝朵朵羨同流。
J38nB410_p0376a22║甲辰荔月訪月川禪師不遇阻雨有感
J38nB410_p0376a23║奇峰疊疊擁行舠，纔憩梅陰暑漸消，書在案頭人未
J38nB410_p0376a24║返，花飛庭際竹隨嬌。一笻山水同為客，六月樓臺讓
J38nB410_p0376a25║掛瓢，幾欲快談庾嶺事，翻空風雨恨連朝。
J38nB410_p0376a26║翻空風雨恨連朝，村舍城隍欲並漂，半載田疇遭旱
J38nB410_p0376a27║魃，百川舟楫繫山椒。人雖無力回天地，世合何年治
J38nB410_p0376a28║舜堯，四顧炊煙平寞寞，寄言野老謾歌謠。
J38nB410_p0376a29║喜晤雲和徐居士於報恩寺兼以言別
J38nB410_p0376a30║久交方外寡相逢，幾寄山音遠不封，晤對仙谿春印
J38nB410_p0376b01║月，留談佛國曉聞鐘。著書豈獨為親老？閉戶何如自
J38nB410_p0376b02║性恭？千里別君無別囑，歸期從此看蒼松。
J38nB410_p0376b03║悼明覺憨璞禪師
J38nB410_p0376b04║皇岡聚首愧英才，南北信音去復來，祖道蓋天期共
J38nB410_p0376b05║振，形山拔地愕先隤。都欣師子喧金闕，何遽鼠聲吼
J38nB410_p0376b06║夫梅，莫是群生無可度，翻身從此出輪迴。
J38nB410_p0376b07║和鏡庵即事韻
J38nB410_p0376b08║偶隨花雨出青巔，湖上于今半是蓮，門外草深通鳥
J38nB410_p0376b09║道，梅邊僧老寂人煙。邀松共話三更月，倩曉高眠一
J38nB410_p0376b10║榻天，此際藏身何處好，數間茆舍碧巖前。
J38nB410_p0376b11║龍華元旦
J38nB410_p0376b12║峨峨古寺控乘麻，春色先臨道者家，庭際未消殘臘
J38nB410_p0376b13║雪，簷前猶綻去年花。江山乍暖和風轉，草木新青生
J38nB410_p0376b14║意賒，老稚都云添一歲，誰知鬚鬢染霜華。
J38nB410_p0376b15║度歲
J38nB410_p0376b16║煙市雞村事若麻，當來春色屬誰家？出墻竹老疑抽
J38nB410_p0376b17║筍，帶臘梅寒競放花。自笑年高迎送懶，幾經山靜雪
J38nB410_p0376b18║霜賒，群英聚首渾魚水，樂我烹泉度歲華。
J38nB410_p0376b19║慰用光張居士讀書山中
J38nB410_p0376b20║遠別高人路覺疏，擁門草色倩誰鋤，知安忘卻家如
J38nB410_p0376b21║甕，不餒幸然腹有書。桃李山深皆勝友，池塘春漲半
J38nB410_p0376b22║新魚，休云學稼非吾樂，元亮當年也種蔬。
J38nB410_p0376b23║挽儀部小眉林居士
J38nB410_p0376b24║昔叩松扉月正明，望君世外作長城，心花吐出驚人
J38nB410_p0376b25║句，玉斧鑿開蓋代名。久夢華胥今始寤，亟歸蓬島尚
J38nB410_p0376b26║如生，歷觀盡是崎嶇路，且喜翻身此一行。
J38nB410_p0376b27║嘉興嚴𨍏轢居士重建普明寺落成，和韻贈之
J38nB410_p0376b28║開基昔想是高僧，高士再來猛振興，螭殿俄含淛水
J38nB410_p0376b29║秀，祗園多擁法雲增。聚沙作塔功猶戲，捏土成金願
J38nB410_p0376b30║至弘，勝跡古今雖未見，何人選佛占先登。
J38nB410_p0376c01║別林定于居士往浙省覲
J38nB410_p0376c02║烏山結社憶蒼童，為道周流鳥跡空，世使有君閒逸
J38nB410_p0376c03║少，心期與我老崆峒。尋秋遠泛錢塘月，入幕高瞻隱
J38nB410_p0376c04║者風，不盡悠悠方外意，一藜草色碧關東。
J38nB410_p0376c05║雪庵度夏寄林介卿居士
J38nB410_p0376c06║為愛綠陰伴翠霞，訂盟月色作鄰家，艸荒僻徑無鳴
J38nB410_p0376c07║犬，客去空庭剩落花。不盡清風長獨得，何曾紫陌隔
J38nB410_p0376c08║千差？真如面目塵塵現，洞口尋源錯泛艖。
J38nB410_p0376c09║雪消
J38nB410_p0376c10║丘壑蒼黃不變遷，重重粉飾信徒然，寒林野鳥翻春
J38nB410_p0376c11║夢，皓髮山翁轉少年。日曬瓊瑤惟樹在，玉成樓閣幾
J38nB410_p0376c12║家全，樞衣極目松門外，萬里畫圖捲碧天。
J38nB410_p0376c13║挽南山二勝和尚
J38nB410_p0376c14║尋常履踐異凡胎，吳地閩關去又來，六載當軒撾毒
J38nB410_p0376c15║鼓，九秋和葉落黃梅。鳳岡月隱姑蘇暝，籌室雲封蘭
J38nB410_p0376c16║水哀，自是丹青描不就，依然撒手返天台。
J38nB410_p0376c17║和余諸居士禪堂茶話韻
J38nB410_p0376c18║窮盡玄微總不干，且燒木佛共醫寒，喫茶好覺趙州
J38nB410_p0376c19║語，拜將猶驚漢主壇。緇素談禪星欲轉，安懷聞道歲
J38nB410_p0376c20║將殘，暗香何處通消息，疑在庭前白似珊。
J38nB410_p0376c21║荅赤庵張居士見贈梅花百詠韻
J38nB410_p0376c22║歲寒無處避香塵，白傲孤山不動神，一字多償筆底
J38nB410_p0376c23║債，枯腸倒吐隴頭春。中峰獨唱酬高士，孟頫續題見
J38nB410_p0376c24║美人，月色朦朧臨薄暮，數枝橫亞更天真。
J38nB410_p0376c25║又和蓮山夜宿韻
J38nB410_p0376c26║獨掩禪扉夜未央，隔墻杳渺任花香，無思豈但溪山
J38nB410_p0376c27║靜？得意何如夢寐長？定裡疏鐘敲落月，覺來幽鳥噪
J38nB410_p0376c28║寒床，儂家不為光陰轉，閒伴希夷臥上方。
J38nB410_p0376c29║祝同門林杜則居士五旬
J38nB410_p0376c30║塵世又來戲一遭，半生白眼視英豪，靜吟海內驚人
J38nB410_p0377a01║句，險奪江心度葦篙。和俗嫁婚傳祖印，移風鬚髮掛
J38nB410_p0377a02║禪袍，知非豈待從斯日，自有南山插漢高。
J38nB410_p0377a03║再登座山贈智鏡耆舊
J38nB410_p0377a04║蓮灶分身十載餘，磨礱山斧共山居，風霜歷畫眉皆
J38nB410_p0377a05║雪，田地坦然草自鋤。古德應承龍樹後，遐齡好悟威
J38nB410_p0377a06║音初，我來幸得秋光舊，一逕黃花一架書。
J38nB410_p0377a07║辛卯重陽從棲雲寺登壺山
J38nB410_p0377a08║何曾壺嶠在塵寰？天外巍巍立翠鬟，艸莽奔馳惟塵
J38nB410_p0377a09║豕，煙霞舒捲半江山。秋深古寺黃花罕，僧倚亂松燈
J38nB410_p0377a10║石閒，棄興更登高一步，長空無際可躋攀。
J38nB410_p0377a11║和韻祝宓仲居士五十初度
J38nB410_p0377a12║搔首撫松讀易初，品茶灌圃興難除，高蹤遍寄名山
J38nB410_p0377a13║上，大業咸推太史餘。浥露芳蘭多放蕊，藏春道樹翠
J38nB410_p0377a14║凌虛，慚予馬齒徒居長，一片浮雲自卷舒。
J38nB410_p0377a15║贈林四紫居士見訪
J38nB410_p0377a16║歷盡康莊嶮與平，現前玅用撼群英；禪關廓徹藏屠
J38nB410_p0377a17║釣，國士馳驅慕姓名。幾度過山尋白足，不時採藥拯
J38nB410_p0377a18║蒼生；誰云相見無餘說？戶外峰巒事送迎。
J38nB410_p0377a19║同居士半山觀漈
J38nB410_p0377a20║曉起招邀望翠容，停笻坐破冷淙淙，風塵不宿溪間
J38nB410_p0377a21║石，雲月常居天際峰。何代山靈遺半榻？尋秋隱者入
J38nB410_p0377a22║千重，嶺頭松下皆清響，奚必雷音震碧空？
J38nB410_p0377a23║省逸叟和尚干通天次季蘆余檀樾韻
J38nB410_p0377a24║處士逃禪性自明，數莖雪髮理寒鐺，交將廿載同稱
J38nB410_p0377a25║老，病久何人不厭生？竹葉風敲深夜雨，梅花月晒碧
J38nB410_p0377a26║天晴，箇中無限炎涼處，剔盡殘燈話不清。
J38nB410_p0377a27║通天元旦候余居士不至適寄詩索和因次之
J38nB410_p0377a28║忽聞鳥語噪生臺，舊雪呼童掃未開，拭目堤邊看放
J38nB410_p0377a29║柳，臨風戶外聽吹梅。多情白首遙相望，有約青春近
J38nB410_p0377a30║再來，但得心遊鹿苑裡，勝將屐齒印新苔。
J38nB410_p0377b01║懷蓮社諸居士
J38nB410_p0377b02║慵追白叟跨青牛，高枕深山萬慮休，鬧市安禪遲復
J38nB410_p0377b03║道，寒江釣月托孤舟。聞濤松下思清詠，拂石梅邊憶
J38nB410_p0377b04║勝遊，語寄華軒春色老，數聲黃鳥囀南樛。
J38nB410_p0377b05║遊西明龍潭
J38nB410_p0377b06║山深秋色半陰晴，野逕濛濛鳥語清，溪澗紆迴流不
J38nB410_p0377b07║歇，煙雲變幻畫難成。垂簾洞口空塵跡，蘸月波心冷
J38nB410_p0377b08║世情，我到偶然高謦欬，臥龍聞亦不須驚。
J38nB410_p0377b09║重陽後一日同林聖禎訪靈山主人
J38nB410_p0377b10║尋盟登眺擬奚同，帽落萸筵信已通，門外接人千尺
J38nB410_p0377b11║澗，峰頭涼客一秋風。見樨莫謂聞香晚，話月偏欣遊
J38nB410_p0377b12║履空，處士逃名聊借問，幾回移菊醉籬東。
J38nB410_p0377b13║送朱李二居士回建州步韻
J38nB410_p0377b14║一天秋色正縱橫，分手空門月未傾，歸海波瀾方浩
J38nB410_p0377b15║瀚，從龍煙雨溼肥輕。雞催茅店千山渺，棹裂困津兩
J38nB410_p0377b16║岸鳴，沽酒不須頻借問，家僮預奏洗塵行。
J38nB410_p0377b17║詠拜歲蘭
J38nB410_p0377b18║山谷深幽懶結家，庭前奕奕恍流霞，纔聞葭管催春
J38nB410_p0377b19║信，特掛朱衣迓歲華。間靈何嫌添秀麗，放梅休羨獨
J38nB410_p0377b20║橫斜，數株濃淡風塵外，笑裡含香韻更賒。
J38nB410_p0377b21║龍華八詠
J38nB410_p0377b22║寶幢峰
J38nB410_p0377b23║千尋崛起秀芙蓉，望似高垂宇宙中，縱有毘藍吹不
J38nB410_p0377b24║動，巍巍亙古衛琳宮。
J38nB410_p0377b25║萬歲石
J38nB410_p0377b26║峰頭片石自玲瓏，價重連城蘊綠叢，神斧錯留尊貴
J38nB410_p0377b27║跡，勞他煙靄日磨礱。
J38nB410_p0377b28║文榕（樹神曾於宋朝試中狀元，名曰章榕）
J38nB410_p0377b29║盤根錯節護招提，葉葉榮垂霄漢低，樗腹剖無元字
J38nB410_p0377b30║腳，怪將名姓榜頭題。
J38nB410_p0377c01║古椿
J38nB410_p0377c02║積翠心空不記年，如松如柏勢擎天，陣風倏忽狂吹
J38nB410_p0377c03║倒，認作蒼虯陸地眠。
J38nB410_p0377c04║龍井
J38nB410_p0377c05║乾坤鑿破憶前朝，躍出雙龍達海潮，千載甘泉猶混
J38nB410_p0377c06║混，何時頭角復昂霄。
J38nB410_p0377c07║蔣公橋
J38nB410_p0377c08║捨宅家移別一溪，欣通線路駕虹霓，昔賢聞道浩歌
J38nB410_p0377c09║去，芳蹟傾欹控馬蹄。
J38nB410_p0377c10║放生池
J38nB410_p0377c11║春草離離溢砌芳，化龍鱗甲隱方塘，年年不但蓮花
J38nB410_p0377c12║好，明月自來水自蒼。
J38nB410_p0377c13║雙塔
J38nB410_p0377c14║石筍抽條貫古今，亭亭拔地鎮叢林，玲瓏八面憑風
J38nB410_p0377c15║雨，剖出虛空不動心。
J38nB410_p0377c16║廛中度歲
J38nB410_p0377c17║兀坐毘耶夜未央，數聲爆竹震笙簧，門前燈火誰家
J38nB410_p0377c18║少，直待年窮始放光。
J38nB410_p0377c19║怡然共話一枝香，繡佛尊前日漸長，饒舌梅花三五
J38nB410_p0377c20║朵，浪傳春色過高墻。
J38nB410_p0377c21║送韻峰禪師回長慶
J38nB410_p0377c22║一春花柳正綢繆，何事春風不久留，舍卻江郎三片
J38nB410_p0377c23║石，乾坤誰是爾同流。
J38nB410_p0377c24║大人克振大雄風，長慶山川況不同，脫肉螺螄輕▆
J38nB410_p0377c25║起，驚天動地一吹中。
J38nB410_p0377c26║途中贈木庵禪師回溫陵
J38nB410_p0377c27║金粟飽餐憶有年，途中握手共怡然，春風吹動泉鰲
J38nB410_p0377c28║遠，為雨為瀾逆百川。
J38nB410_p0377c29║寄別芙蓉石竇禪師
J38nB410_p0377c30║幾回結膝話榕陰，兩處行藏一處心，慚愧芙蓉開鐵
J38nB410_p0378a01║樹，令人扳仰向秋深。
J38nB410_p0378a02║到天台石梁
J38nB410_p0378a03║誰道奇巒路不通，嵯峨片石貫西東，珠簾萬丈無人
J38nB410_p0378a04║捲，留作雷音震碧空。
J38nB410_p0378a05║答玄錫禪師韻
J38nB410_p0378a06║清臞道貌日忘疲，傑出法王老小兒，隻手匡扶雙世
J38nB410_p0378a07║界，江山為口歎希奇。
J38nB410_p0378a08║歸家拜母
J38nB410_p0378a09║橫擔楖栗下千峰，低首和南老北堂，自恨平生無俗
J38nB410_p0378a10║骨，故臨世外振家風。
J38nB410_p0378a11║母諱日有思
J38nB410_p0378a12║昔年此日喪慈闈，逆子途中尚未歸，欲睹真容難再
J38nB410_p0378a13║見，低聲秪得淚雙垂。
J38nB410_p0378a14║挽陳博仲道友
J38nB410_p0378a15║少年何事著忙生，踢破情關撒手行，到此誰人留得
J38nB410_p0378a16║住，杜鵑枝上月三更。
J38nB410_p0378a17║收骸
J38nB410_p0378a18║髑髏滿地絕人收，水浸風吹何日休？拈起青山一撮
J38nB410_p0378a19║土，幾多死漢受埋頭。
J38nB410_p0378a20║偉貌嚴裝假外修，一朝敗壞恨何休，于今一穴同埋
J38nB410_p0378a21║卻，是智是愚謾出頭。
J38nB410_p0378a22║瓶梅
J38nB410_p0378a23║暖閣寒窗素所宜，橫斜托出兩三枝，陣風忽向冰壺
J38nB410_p0378a24║過，引盡清芳入雪詩。
J38nB410_p0378a25║別雪車參友
J38nB410_p0378a26║歸路三千共一盂，松林茆舍喜同居，故山不羨君先
J38nB410_p0378a27║到，脫落芒鞋快有餘。
J38nB410_p0378a28║採豆
J38nB410_p0378a29║一番下手一番疏，收拾歸來不可餘，粒粒珠成香積
J38nB410_p0378a30║供，任將老幹帶根鋤。
J38nB410_p0378b01║個中緇素不勞分，葉落花殘獨子圓，無底籃兒盛得
J38nB410_p0378b02║去，明年成實又憑君。
J38nB410_p0378b03║走馬燈
J38nB410_p0378b04║一點靈光照四天，勞勞誰聖復誰賢，中心樹子輕搖
J38nB410_p0378b05║動，千里烏騅不用鞭。
J38nB410_p0378b06║狂心未息也堪哀，疋馬單鎗去復來，勝負盡從風火
J38nB410_p0378b07║轉，不知誰是出塵才。
J38nB410_p0378b08║九鯉湖
J38nB410_p0378b09║兩字利名徹底空，何勞特地叩丹翁，春秋來去知多
J38nB410_p0378b10║少，已夢還如未夢同。
J38nB410_p0378b11║聞道再成入九天，依然共在水簾邊，夢中說夢無昧
J38nB410_p0378b12║息，疑盡浮生似可憐。
J38nB410_p0378b13║舟行
J38nB410_p0378b14║朝暮衝雲泛遠汀，生涯何必問華亭，高低未度前村
J38nB410_p0378b15║樹，又見數峰峰外青。
J38nB410_p0378b16║須臾解纜過滄洲，棹裂青天逆水流，分付蹲身篷下
J38nB410_p0378b17║者，未經登岸且低頭。
J38nB410_p0378b18║端陽懷古
J38nB410_p0378b19║驚心幾度改山河，寧有忠魂戀汨羅，投黍空流曩日
J38nB410_p0378b20║淚，不堪回首問漁簑。
J38nB410_p0378b21║待木樨香
J38nB410_p0378b22║吾無隱爾契誰能？借問枝頭吐未曾？未吐香前聞得
J38nB410_p0378b23║徹，又添公案上傳燈。
J38nB410_p0378b24║贈獅山上人
J38nB410_p0378b25║倏居城市近聞知，戶外傳來消息奇，師子能生師子
J38nB410_p0378b26║子，猙獰不被文殊騎。
J38nB410_p0378b27║壽余母吳氏七秩
J38nB410_p0378b28║無樹菩提久自培，年高結子象黃梅，閒來含笑問王
J38nB410_p0378b29║母，千載蟠桃嚼幾回。
J38nB410_p0378b30║謝金栗齎衣專使
J38nB410_p0378c01║吳江越嶺兩間關，滿路春風送客還，衣缽勞持千里
J38nB410_p0378c02║外，汗顏無任強開顏。
J38nB410_p0378c03║臘八
J38nB410_p0378c04║樹凋葉落四無鄰，風雪彌天凍殺人，納被蒙頭曉未
J38nB410_p0378c05║起，徒然夜半燦星辰。
J38nB410_p0378c06║詠眠牛石
J38nB410_p0378c07║高臥綠叢不記秋，風吹雨打懶昂頭，乘田滄海從遷
J38nB410_p0378c08║變，新月母勞再下鉤。
J38nB410_p0378c09║途中別友
J38nB410_p0378c10║杖底劃開一片秋，平分歸路各優游，何如故國風光
J38nB410_p0378c11║好，紅蓼盈堤映客舟。
J38nB410_p0378c12║贈柯無右居士倡放生會
J38nB410_p0378c13║勞勞不盡放生人，獨有維摩放最親，鱗甲羽毛同一
J38nB410_p0378c14║體，驪龍原是赤梢身。
J38nB410_p0378c15║送石濤侍者住塔山
J38nB410_p0378c16║昔執巾瓶伴九巔，生涯今寓钁頭邊，片心不墜先人
J38nB410_p0378c17║志，千載浮屠尚儼然。
J38nB410_p0378c18║過釣臺
J38nB410_p0378c19║胸羅天地傲風塵，豈慕王侯立渭濱，恨自客星消殞
J38nB410_p0378c20║後，江邊不見釣魚人。
J38nB410_p0378c21║詠佛手柑
J38nB410_p0378c22║為掌為拳在屈伸，牽枝帶葉示天真，秋高不舍黃金
J38nB410_p0378c23║相，結果林間遍接人。
J38nB410_p0378c24║題竹石圖
J38nB410_p0378c25║蒼苔未發已深幽，古木亭亭不記秋，為問嵯峨幾片
J38nB410_p0378c26║石，山中誰是爾同流。
J38nB410_p0378c27║探梅送徐雲和居士讀書歸舍
J38nB410_p0378c28║枝頭含蓄幾多香，豈可山中久晦藏，時節到來人盡
J38nB410_p0378c29║望，分明有意待東皇。
J38nB410_p0378c30║雞冠花
J38nB410_p0379a01║昂垂翠羽立階除，迥奪千年鶴頂珠，幾度臨風爭鼓
J38nB410_p0379a02║翅，恍傳曉曙動閻閭。
J38nB410_p0379a03║詠筍
J38nB410_p0379a04║林下冷埋頭，寸心堅似銕。揭石出南山，破籜成九節。
J38nB410_p0379a05║春來雨露滋，聳與雲交結。
J38nB410_p0379a06║路中作
J38nB410_p0379a07║行路難，經盡水潦山寒。旅亭上，霜月初殘。千里復蹣
J38nB410_p0379a08║跚，隔墻花發如丹。翛然舉首停，看石頭松下。勝長安，
J38nB410_p0379a09║野老餽盤餐。
J38nB410_p0379a10║贈千花監院悉遠
J38nB410_p0379a11║一朵拈來撲鼻香，分枝結子永昌昌，春林紅紫皆如
J38nB410_p0379a12║彼，況是千花大棟梁。
J38nB410_p0379a13║贈印水禪人
J38nB410_p0379a14║流通百丈事何如？浩浩波看出嶽初，徹夜一輪圓印
J38nB410_p0379a15║破，了無明暗可分疏。
J38nB410_p0379a16║贈黃秉中居士
J38nB410_p0379a17║幾度尋僧樂品茶，禪林誰道不如家？片心養得閒於
J38nB410_p0379a18║鶴，高臥羲皇掃落花。
J38nB410_p0379a19║七夕
J38nB410_p0379a20║秋色乍飛月乍蛾，天孫夜靜渡天河，巧機不必年年
J38nB410_p0379a21║送，士女于今巧更多。
J38nB410_p0379a22║題松石圖為澹然禪德壽
J38nB410_p0379a23║傲盡風霜勢插天，蒼蒼秀色染林泉，謾云不藉栽培
J38nB410_p0379a24║力，亙古根盤劫石先。
J38nB410_p0379a25║偶成
J38nB410_p0379a26║勞生擾擾總空花，金屋玉樓未足誇，萬頃青山何處
J38nB410_p0379a27║好，隨緣去住老年華。
J38nB410_p0379a28║和採桑小詞韻
J38nB410_p0379a29║曉起匆匆覓小筐，含羞出戶未梳粧，採來俱得群蚕
J38nB410_p0379a30║足，始憶庭花入袖香。
J38nB410_p0379b01║贈郭卓人居士
J38nB410_p0379b02║吸盡西江賣箍篱，一家行徑惹人嗤，君今造得龐公
J38nB410_p0379b03║地，任是丹霞不敢窺。
J38nB410_p0379b04║勗常山質山監院
J38nB410_p0379b05║參方衲子莫愁貧，木食草衣度一身，萬仞祖關惟得
J38nB410_p0379b06║倒，山河齊發少林春。
J38nB410_p0379b07║贈知公黃居士
J38nB410_p0379b08║名山已賞半坤維，行跡惟多雲鶴知，舉世何人能遯
J38nB410_p0379b09║世，如公高蹈信希奇。
J38nB410_p0379b10║贈尼圓善
J38nB410_p0379b11║童真侍母出溫陵，掃盡浮雲志願弘，古鏡磨來光遠
J38nB410_p0379b12║照，勝於月下讀傳燈。
J38nB410_p0379b13║示常山侍者慧幢
J38nB410_p0379b14║趙州悟道值青年，羨子事師志益堅，執侍巾瓶無倦
J38nB410_p0379b15║已，奪標異日自爭先。
J38nB410_p0379b16║勗眉珪禪士
J38nB410_p0379b17║參禪堅發志，諸祖莫能欺，錦鯉嗟淹甕，虛空徒畫眉。
J38nB410_p0379b18║溪山高養性，花鳥富生機，俯仰心無愧，超群自有時。
J38nB410_p0379b19║
J38nB410_p0379b20║蓮峰禪師語錄卷之九終