J38nB410_p0379c01║蓮峰禪師語錄卷第十
J38nB410_p0379c02║嗣法門人性深等編
J38nB410_p0379c03║雜詠下
J38nB410_p0379c04║梅花百詠
J38nB410_p0379c05║梅種
J38nB410_p0379c06║遺來嘉實木天然，嬴得色香一著先，枝葉奇從箇裏
J38nB410_p0379c07║發，溪山何處不堪傳。
J38nB410_p0379c08║種梅
J38nB410_p0379c09║為愛聞香霜雪前，多培巖下與溪邊，箇中含盡未生
J38nB410_p0379c10║韻，發幹成花任歲年。
J38nB410_p0379c11║丐梅
J38nB410_p0379c12║久慕林逋騷興奢，株株搜索通鄰家，山翁謾笑余貪
J38nB410_p0379c13║愛，異口流芳占百花。
J38nB410_p0379c14║移梅
J38nB410_p0379c15║蟠根豈必定何宜，官閤未嘗異素籬，瘦影忽隨斜日
J38nB410_p0379c16║去，寒蜂空向故園窺。
J38nB410_p0379c17║溉梅
J38nB410_p0379c18║綠葉蕭疏雨色遲，不辭朝夕洒枯枝，因貪霜夜香明
J38nB410_p0379c19║月，費盡勞心秪自知。
J38nB410_p0379c20║接梅
J38nB410_p0379c21║截斷他枝見本原，別拈芳萼續新痕，寒花未即樹頭
J38nB410_p0379c22║放，紫陌從今變雪村。
J38nB410_p0379c23║盤梅
J38nB410_p0379c24║請披雪幹自高低，巧結層層剪不齊，何待天花如雨
J38nB410_p0379c25║下，滿盤閒托小亭西。
J38nB410_p0379c26║尋梅
J38nB410_p0379c27║遠近無端煙谷迷，此間春色向何棲，方隨倦步前村
J38nB410_p0379c28║去，文道相逢在小溪。
J38nB410_p0379c29║催梅
J38nB410_p0379c30║山谷衝寒意已深，況多騷客每相尋，連宵好向南枝
J38nB410_p0380a01║放，莫負原來一點心。
J38nB410_p0380a02║夢梅
J38nB410_p0380a03║高臥山窗百慮清，空花蹤影見分明，幾將身置羅浮
J38nB410_p0380a04║上，爭柰簷前鳥一聲。
J38nB410_p0380a05║望梅
J38nB410_p0380a06║停策極眸光霽天，數株含雪倚墻邊，分明裏許無人
J38nB410_p0380a07║見，誰信孤山尚儼然。
J38nB410_p0380a08║聞梅
J38nB410_p0380a09║清香拂拂自何來，莫是梁園花乍開，得意不堪重話
J38nB410_p0380a10║破，階前月下獨徘徊。
J38nB410_p0380a11║話梅
J38nB410_p0380a12║孤標絕世動評論，淡致不親豔冶魂，有說會歸無說
J38nB410_p0380a13║處，舌頭香噴兩三分。
J38nB410_p0380a14║見梅
J38nB410_p0380a15║不盡清高興倚闌，枝枝橫亞競衝寒，現前消息無心
J38nB410_p0380a16║得，總與時人一樣看。
J38nB410_p0380a17║賞梅
J38nB410_p0380a18║幾回高詠玉林間，靜致須還靜者扳，支杖更詢何所
J38nB410_p0380a19║有，六橋深處是孤山。
J38nB410_p0380a20║詠梅
J38nB410_p0380a21║閣筆山房與雪鄰，花心知我亦傷神，現前一句輕拈
J38nB410_p0380a22║出，字字清馨欲逼人。
J38nB410_p0380a23║折梅
J38nB410_p0380a24║東君有意付阿誰，立雪高扳香滿衣，歸取永壺聊索
J38nB410_p0380a25║笑，草堂倏爾漏春暉。
J38nB410_p0380a26║寄梅
J38nB410_p0380a27║江南春色閒先得，方外交情淡更深，千里借君通線
J38nB410_p0380a28║路，見君便見故人心。
J38nB410_p0380a29║浣梅
J38nB410_p0380a30║雪骨永心絕點塵，臨溪猶沐笑顏新，一枝拈出深深
J38nB410_p0380b01║處，分外香侵物外人。
J38nB410_p0380b02║掃梅
J38nB410_p0380b03║無端片片落東風，擁篲尋常惱曉童，幽徑何曾嫌砌
J38nB410_p0380b04║玉，山翁偏愛色塵空。
J38nB410_p0380b05║簪梅
J38nB410_p0380b06║懶將紅紫插鬟間，幾點斜分雪月閒，冰骨不須多粉
J38nB410_p0380b07║飾，自然清雅奪朱顏。
J38nB410_p0380b08║嚼梅
J38nB410_p0380b09║攢卻眉頭折卻牙，拈來借問熟誰家？謾云滋味無多
J38nB410_p0380b10║子，得意方知韻更嘉。
J38nB410_p0380b11║繡梅
J38nB410_p0380b12║含藏春象一機先，閒想冰肌到宛然，玉線未抽花已
J38nB410_p0380b13║吐，誰知不向指中圓。
J38nB410_p0380b14║畫梅
J38nB410_p0380b15║幾點墨波傳素質，孤山未雪吐低昂，草堂高掛清如
J38nB410_p0380b16║許，錯引追芳蝶數行。
J38nB410_p0380b17║梅箭
J38nB410_p0380b18║孤高骨格奪春風，直幹多抽曲幹中，未射已穿斜日
J38nB410_p0380b19║影，梢頭棲鳥誤傷弓。
J38nB410_p0380b20║梅葉
J38nB410_p0380b21║花落玉林萼又新，晴軒幽徑翠鱗鱗，清霜剪盡非干
J38nB410_p0380b22║妒，破臘高梢舊有人。
J38nB410_p0380b23║梅蕊
J38nB410_p0380b24║碧眼纖纖乍有無，連宵霜露釀成珠，陽春景色含多
J38nB410_p0380b25║少，惱殺遊人未肯舒。
J38nB410_p0380b26║梅香
J38nB410_p0380b27║芳韻沉沉西復東，襲人遠近只憑風，豈無形跡堪追
J38nB410_p0380b28║覓，盡在花中與雪中。
J38nB410_p0380b29║梅影
J38nB410_p0380b30║寒花錯落映蒼苔，不定光中去又來，生滅根原何所
J38nB410_p0380c01║有，真容見後絕疑猜。
J38nB410_p0380c02║梅子
J38nB410_p0380c03║多餐雨雪產春煙，葉載青黃相間妍，辛苦釀成滋味
J38nB410_p0380c04║別，偶然聞見亦垂涎。
J38nB410_p0380c05║含梅
J38nB410_p0380c06║五葉花芳迥不群，似迷似悟樹頭分，化工指日仝開
J38nB410_p0380c07║眼，白傲山中聚散雲。
J38nB410_p0380c08║開梅
J38nB410_p0380c09║傑閣寒林倩玉粧，飄飄遠望一天霜，東皇不解深藏
J38nB410_p0380c10║舌，漏泄枝頭多少香。
J38nB410_p0380c11║殘梅
J38nB410_p0380c12║素心默地每相留，不住孤梢恨不休，去亦不須風雨
J38nB410_p0380c13║送，頻將流水作遊舟。
J38nB410_p0380c14║孤梅
J38nB410_p0380c15║獨立山中與世遙，風塵不傲自高標，等閒放出花三
J38nB410_p0380c16║五，羞殺群芳浪鬥嬌。
J38nB410_p0380c17║瘦梅
J38nB410_p0380c18║歷盡冰霜獨占貧，乾坤無礙一臞身，孤標不以形容
J38nB410_p0380c19║媚，誰識花中骨立人。
J38nB410_p0380c20║矮梅
J38nB410_p0380c21║庾嶺遺來久屈身，年高枝葉更低人，東風幾度吹難
J38nB410_p0380c22║動，嬴得花飛大地春。
J38nB410_p0380c23║枯梅
J38nB410_p0380c24║高居物表勢何雄，兀突爪牙半是龍，鱗甲雖然脫落
J38nB410_p0380c25║盡，明珠猶吐碧空中。
J38nB410_p0380c26║倒梅
J38nB410_p0380c27║迢遞春光不記多，一堆白雪臥煙蘿，孫枝幾欲高扶
J38nB410_p0380c28║起，爭柰傍無著力何。
J38nB410_p0380c29║蚤梅
J38nB410_p0380c30║奪得東君第一叢，先來壟上餞秋風，競霜菊叟休相
J38nB410_p0381a01║訝，為愛追陪晚節中。
J38nB410_p0381a02║遲梅
J38nB410_p0381a03║同芳何事不尋盟，獨立溪邊褁雪英，待遍樓臺無覓
J38nB410_p0381a04║處，放來偏占一山清。
J38nB410_p0381a05║夏梅
J38nB410_p0381a06║昔時美景盡驚過，珠玉皆空剩綠羅，林下炎蒸誰解
J38nB410_p0381a07║得，含冰幾朵不須多。
J38nB410_p0381a08║秋梅
J38nB410_p0381a09║霜露繁凝葉漸空，亭亭赤骨傲金風，有香何似無香
J38nB410_p0381a10║好，免使遊蜂戀碧叢。
J38nB410_p0381a11║紅梅
J38nB410_p0381a12║穠豔數株間碧叢，胭脂點點綴東風，明朝假使隨流
J38nB410_p0381a13║去，人道桃源路已通。
J38nB410_p0381a14║綵梅
J38nB410_p0381a15║隨殘隨豔總非真，生意雖稀亦有神，借問誰家傳妙
J38nB410_p0381a16║手，一枝剪出綴陽春。
J38nB410_p0381a17║玉梅
J38nB410_p0381a18║不從培植吐林丘，質潤香空異素儔，五葉琢開霜雪
J38nB410_p0381a19║外，孤高聲價待誰酬。
J38nB410_p0381a20║夾色梅
J38nB410_p0381a21║東君何事喜揙斕，一樹嬌分兩樹顏，自是清高禁不
J38nB410_p0381a22║住，多塗脂粉賣人間。
J38nB410_p0381a23║重臺梅
J38nB410_p0381a24║數朵疊成一朵奇，心花如雪吐南枝，本來無樹臺何
J38nB410_p0381a25║有，假設重重欲待誰。
J38nB410_p0381a26║綠夢梅
J38nB410_p0381a27║衝寒滿口嚼青霜，芽茁纖纖趁蕊粧，不但綠珠顏似
J38nB410_p0381a28║玉，至今肌骨也芬芳。
J38nB410_p0381a29║品字梅
J38nB410_p0381a30║同氣交參不二門，分身鼎足小乾坤，妙容脫落春風
J38nB410_p0381b01║後，多把摩尼認作孫。
J38nB410_p0381b02║磬口梅（即臘梅）
J38nB410_p0381b03║輕風細雨擊無聲，滿口香騎蘭蕙清，高士休誇多結
J38nB410_p0381b04║子，誰如黃面不留情。
J38nB410_p0381b05║點額梅
J38nB410_p0381b06║春心托出許誰知，一點高縣綴翠眉，撩亂禁宮同窈
J38nB410_p0381b07║窕，買多京國貴胭脂。
J38nB410_p0381b08║紙帳梅
J38nB410_p0381b09║山房布置淡相宜，紙帳疏攤雪數枝，疑是有香生竹
J38nB410_p0381b10║榻，仲舒旦暮故垂帷。
J38nB410_p0381b11║樵擔梅
J38nB410_p0381b12║一山春色一肩挑，幾度相尋獨老樵，巖谷自憐留不
J38nB410_p0381b13║住，卻來煙市賣清嬌。
J38nB410_p0381b14║鳥啣梅
J38nB410_p0381b15║逐隊高翔入雪林，啣花已見獻花心，無端錯落寒巖
J38nB410_p0381b16║下，猶向空中取次尋。
J38nB410_p0381b17║杖頭梅
J38nB410_p0381b18║瀟洒數枝任倒顛，閒笻頭上白雲翩，幾經雪後增清
J38nB410_p0381b19║價，買醉何愁缺酒錢。
J38nB410_p0381b20║盆中梅
J38nB410_p0381b21║枝蟠何以異浮山，不動根原去住閒，大地無私香不
J38nB410_p0381b22║著，誰家孤鶴立庭間。
J38nB410_p0381b23║燈下梅
J38nB410_p0381b24║漫將澹致寄山房，香散深宵雪滿床，一朵忽然和影
J38nB410_p0381b25║落，驚多蝴蝶暗中忙。
J38nB410_p0381b26║瓶中梅
J38nB410_p0381b27║幾本橫斜清韻多，壺中寄跡似巖阿，支頤試問忙忙
J38nB410_p0381b28║者，門外尋芳意欲何。
J38nB410_p0381b29║舟中梅
J38nB410_p0381b30║滿棹清香自去留，乾坤無著漾悠悠，年深懶作羅浮
J38nB410_p0381c01║夢，伴釣寒江雪一舟。
J38nB410_p0381c02║馬上梅
J38nB410_p0381c03║征鞍欲掛已傳馡，萬里春光急似飛，野草如茵鞭影
J38nB410_p0381c04║過，相逢盡道玉郎歸。
J38nB410_p0381c05║掛月梅
J38nB410_p0381c06║徹夜寒光映雪枝，花明猶怪眾星稀，婆娑影裏人天
J38nB410_p0381c07║靜，幾度暗香獨自飛。
J38nB410_p0381c08║臨風梅
J38nB410_p0381c09║梢頭渾似散珠璣，逐景蜂狂戰雪飛，到底為憐春色
J38nB410_p0381c10║少，家家斜貼半蘿扉。
J38nB410_p0381c11║雲棲梅
J38nB410_p0381c12║濃淡留連未肯飛，隴頭誰道故人稀，憶從出岫無心
J38nB410_p0381c13║後，高臥芳叢任白衣。
J38nB410_p0381c14║帶雨梅
J38nB410_p0381c15║碧玉翩翩不染塵，淋漓樹下恍鋪茵，寒香洗去知多
J38nB410_p0381c16║少，幾度憑闌嘆美人。
J38nB410_p0381c17║冒雪梅
J38nB410_p0381c18║破臘香沉六出間，雰雰千樹戴芳顏，清光一片描盡
J38nB410_p0381c19║就，珍重趙昌莫等閒。
J38nB410_p0381c20║▆苑梅
J38nB410_p0381c21║久培素質淡如濃，倚日撐雲傲漢宮，嬪侍只憐肌骨
J38nB410_p0381c22║瘦，不知身在雪霜中。
J38nB410_p0381c23║丹墀梅
J38nB410_p0381c24║吐盡珠璣壓眾英，似留香味待和美，不知林下歸何
J38nB410_p0381c25║日，白首猶耽玉漏聲。
J38nB410_p0381c26║邊塞梅
J38nB410_p0381c27║百花叢裏逞英雄，卓立孤城勢若龍，謾道玉門春不
J38nB410_p0381c28║到，年年香襯馬蹄濃。
J38nB410_p0381c29║海鳥梅
J38nB410_p0381c30║瓊花錯擁一江天，雞犬聲稀春色全，任爾夭桃誇豔
J38nB410_p0382a01║冶，蓬瀛消息占傳先。
J38nB410_p0382a02║僧舍梅
J38nB410_p0382a03║鐵幹亭亭挺出塵，久經冷淡見天真，數枝庭際將舒
J38nB410_p0382a04║臘，渾似當年立雪人。
J38nB410_p0382a05║隱居梅
J38nB410_p0382a06║謝盡浮華潔一身，深居巖谷倍精神，王侯不解高扳
J38nB410_p0382a07║賞，惟有琴書入夢頻。
J38nB410_p0382a08║書館梅
J38nB410_p0382a09║獨培庭際意何如，為愛香侵几上晝，夜半忽然花影
J38nB410_p0382a10║落，驚殘春夢到華胥。
J38nB410_p0382a11║琴閣梅
J38nB410_p0382a12║暖閣花飛逸興增，古絃彈罷月初登，孤梢斜倚西軒
J38nB410_p0382a13║外，休作玉人側耳聽。
J38nB410_p0382a14║笛樓梅
J38nB410_p0382a15║歌管聲喧雪未開，高低吹入別樓臺，江城五月殘猶
J38nB410_p0382a16║晚，好向陽春律裏來。
J38nB410_p0382a17║譙樓梅
J38nB410_p0382a18║嚴凝樓外碧高低，畫角飛霜子夜凄，漠漠煙城人睡
J38nB410_p0382a19║盡，獨陪明月下峰西。
J38nB410_p0382a20║酒店梅
J38nB410_p0382a21║煙火叢中雪數枝，香延僊侶醉相知，解貂客去多珍
J38nB410_p0382a22║囑，樓角于今莫掛旗。
J38nB410_p0382a23║妓館梅
J38nB410_p0382a24║雪幹相宜傍竹溪，無端斜倚青樓低，春新花下多車
J38nB410_p0382a25║馬，回步嬌容付雨泥。
J38nB410_p0382a26║客館梅
J38nB410_p0382a27║黃昏時節正衝寒，白首嗟君行路難，高潔一枝頻作
J38nB410_p0382a28║主，何妨征馬暫辭鞍。
J38nB410_p0382a29║村舍梅
J38nB410_p0382a30║雞犬聲中白似霜，數株屋角賣清芳，歲寒價重無人
J38nB410_p0382b01║識，嬴得春深帶雨黃。
J38nB410_p0382b02║窗前梅
J38nB410_p0382b03║瓊蕊數枝月一庭，暗香拂拂透疏櫺，尋光時綴琴書
J38nB410_p0382b04║上，高臥主人見未曾。
J38nB410_p0382b05║戶外梅
J38nB410_p0382b06║凝霜瘦質立簷牙，消息未傳預放花，隱者相尋何處
J38nB410_p0382b07║是，舉頭認作林逋家。
J38nB410_p0382b08║井邊梅
J38nB410_p0382b09║瑤花何事傍疏悟，展轉春聲近轆轤，幾丈泉深長濯
J38nB410_p0382b10║魄，騷人猶折寄水壺。
J38nB410_p0382b11║橋頭梅
J38nB410_p0382b12║雪冒危橋夾岸馡，去來襲盡度人衣，可憐花外風塵
J38nB410_p0382b13║客，猶笑簑翁坐釣磯。
J38nB410_p0382b14║籬邊梅
J38nB410_p0382b15║黃花乍老槿餘酣，碧蕊須臾放二三，臘到故園催點
J38nB410_p0382b16║綴，高人幾度倩笻探。
J38nB410_p0382b17║路傍梅
J38nB410_p0382b18║閱遍風塵白滿眶，霜華未結也清涼，雖非大樹遮天
J38nB410_p0382b19║下，留盡行人撲鼻香。
J38nB410_p0382b20║溪頭梅
J38nB410_p0382b21║數朵蕭疏掛碧流，淡容不漱自清幽，漁樵竟日忘來
J38nB410_p0382b22║往，花下何人泛剡舟。
J38nB410_p0382b23║江上梅
J38nB410_p0382b24║乍渡陽春春又輝，亭亭不逐蘆花飛，相知惟有波心
J38nB410_p0382b25║月，徹夜梢頭照雪馡。
J38nB410_p0382b26║松下梅
J38nB410_p0382b27║清操同老質同堅，寒色臨梢不變遷，誰似蒼顏與皓
J38nB410_p0382b28║首，盤桓林下兩忘年。
J38nB410_p0382b29║竹間梅
J38nB410_p0382b30║竿竿翠裏立芳顏，春色深藏孰解扳，為問龍孫何日
J38nB410_p0382c01║長，高扶老叟出青山。
J38nB410_p0382c02║柳隄梅
J38nB410_p0382c03║未展新眉古陌黃，先開碧眼瞷春光，亂絲不必長相
J38nB410_p0382c04║絆，自有清風播遠香。
J38nB410_p0382c05║居山梅
J38nB410_p0382c06║木石作鄰雪作窠，相知惟有牧樵多，孤高不鬥閒花
J38nB410_p0382c07║豔，誰信春光在薜蘿。
J38nB410_p0382c08║出墻梅
J38nB410_p0382c09║園外春光不盡窺，引多車馬叩松扉，橫斜何必人如
J38nB410_p0382c10║玉，過客也沾香滿衣。
J38nB410_p0382c11║覆池梅
J38nB410_p0382c12║根蟠水際別風塵，蕩漾清波枝葉新，魚鳥休疑花影
J38nB410_p0382c13║動，是龍早已自翻身。
J38nB410_p0382c14║倚石梅
J38nB410_p0382c15║傲骨長依片石幽，花晨雪夜恍羅浮，年高正好酣春
J38nB410_p0382c16║夢，矯首話君謾點頭。
J38nB410_p0382c17║掛瀑梅
J38nB410_p0382c18║瀑布飛花一樣清，縱然藏跡未藏聲，水晶簾外雲初
J38nB410_p0382c19║捲，粒粒神丹煉不成。
J38nB410_p0382c20║懸崖梅
J38nB410_p0382c21║臨危古樹偃崔嵬，潦倒花飛春乍回，遠望何人扳得
J38nB410_p0382c22║及，還他高士老山隈。
J38nB410_p0382c23║墳林梅
J38nB410_p0382c24║花落花芳俱不知，徒傳春信向南枝，浮生到此須開
J38nB410_p0382c25║眼，去後追馨亦已遲。
J38nB410_p0382c26║聖廟梅
J38nB410_p0382c27║素心時傍至人居，樹不在春韻自如，雪裏文章天地
J38nB410_p0382c28║老，浮生空讀焚餘書。
J38nB410_p0382c29║道院梅
J38nB410_p0382c30║賽玉花飛別一天，丹成何處更求僊，孤高不為劉郎
J38nB410_p0383a01║種，桃李休來問歲年。
J38nB410_p0383a02║佛寺梅
J38nB410_p0383a03║不假天工自破顏，枝枝香擁雪中山，東皇面目無高
J38nB410_p0383a04║下，分付伊人信手扳。
J38nB410_p0383a05║落花吟三十首（次黃十華居士韻）
J38nB410_p0383a06║一東
J38nB410_p0383a07║群英次第托林東，倏爾孤飛度翠叢，倩月疏攤書案
J38nB410_p0383a08║白，承風斜點釣磯紅。神光閒寓枯榮外，芳躅徒馳枝
J38nB410_p0383a09║葉中，蜀魄啼時春已老，幾人對景悟真空。
J38nB410_p0383a10║二冬
J38nB410_p0383a11║漸減南枝一片濃，不堪煙雨遍遺蹤，藥闌豔冶多延
J38nB410_p0383a12║客，香國虛無錯引蜂。樹老青存龍甲瑩，村深紅逐馬
J38nB410_p0383a13║蹄彸，高低為語休爭價，俯仰茫茫盡醉容。
J38nB410_p0383a14║三江
J38nB410_p0383a15║縹緲非圖掩雪釭，驚迴幻夢到山窗，未曾結子垂僊
J38nB410_p0383a16║苑，幾度隨流濯楚江。和靖空遺梅鶴影，富春惟見去
J38nB410_p0383a17║來艭，芳心一點今奚在，不逐狂風獨自降。
J38nB410_p0383a18║四支
J38nB410_p0383a19║繁榮久戀亦堪嗤，浪逐韶光棄故枝，失隊黃鶯猶欲
J38nB410_p0383a20║語，離巢紫燕向何之？畫艎泛盡無人渡，金地鋪平映
J38nB410_p0383a21║月遲，自有天工閒作主，從來形影不相思。
J38nB410_p0383a22║五微
J38nB410_p0383a23║把臂相尋入翠微，爛紅一逕掩松扉，離人始覺留無
J38nB410_p0383a24║計，啣鳥何曾去不歸。點綴古今能幾朵，廓開天地只
J38nB410_p0383a25║空幃，許多猶作紅塵夢，惆悵殘霞對落暉。
J38nB410_p0383a26║六魚
J38nB410_p0383a27║紅紫何曾染碧虛，一天瀟洒浪居諸，籬邊瘦幹猶堪
J38nB410_p0383a28║愛，欄外清香望再舒。不盡聲消鳥語後，偶然影落夜
J38nB410_p0383a29║明初，年年景象渾如是，匝地芳蹤懶掃除。
J38nB410_p0383a30║七虞
J38nB410_p0383b01║極日園林半綠蕪，從前粉飾費工夫，空枝未曉星初
J38nB410_p0383b02║隕，殘蒂深宵月更孤。斯際歌中猶有酒，誰家臉上不
J38nB410_p0383b03║垂珠，眩人顏色須臾改，徒把黃金鬻畫圖。
J38nB410_p0383b04║八齊
J38nB410_p0383b05║紅雨瀟瀟望不齊，晨風夕月洒東西，淡濃錯落苔千
J38nB410_p0383b06║點，桃李虛粧夢一蹊。羽士悟身洞幻化，高人托意遍
J38nB410_p0383b07║留題，春光何事隨流去？路曲山深▆▆▆。
J38nB410_p0383b08║九佳
J38nB410_p0383b09║物華節候偶相諧，多恨群英自活埋，幾度鳥聲催▆
J38nB410_p0383b10║夢，半生國色葬空階。丹翻大地疑僊島，春去誰家脫
J38nB410_p0383b11║草鞋？石罅苔斑皆落處，謾追孤鳥過天涯。
J38nB410_p0383b12║十灰
J38nB410_p0383b13║窈窕難辭歲月催，愛君幾度獨徘徊，積多珠玉門成
J38nB410_p0383b14║市，棲老煙霞水一杯。柳畔相逢渾有約，窗前無語伴
J38nB410_p0383b15║誰來，東皇借問歸何促，伸手欄邊挽不回。
J38nB410_p0383b16║十一真
J38nB410_p0383b17║逍遙無處不天真，任泊芳叢任出塵，上苑于今休擊
J38nB410_p0383b18║鼓，故園奚異昔逃秦。心空謾說成僊術，葉落渾如去
J38nB410_p0383b19║國人，舉世未忘炎冷態，頻頻回首暗傷春。
J38nB410_p0383b20║十二文
J38nB410_p0383b21║家僮未掃遍繽紛，疑是長空散彩文，碧蕊含春驚破
J38nB410_p0383b22║玉，黃鸝遶樹啄流雲。江山滿目哀遷謝，版蕩彌天忍
J38nB410_p0383b23║見聞？時去雖非風雨事，可憐片片燦谿漬。
J38nB410_p0383b24║十三元
J38nB410_p0383b25║無意送春獨閉門，枝枝月色漏黃昏，參差鮮滴杜鵑
J38nB410_p0383b26║血，潦倒暗驚蝴蝶魂。浮動江干舒瘦影，從容庭際聽
J38nB410_p0383b27║香痕，上林憶昔顏如玉，借問於今幾樹存。
J38nB410_p0383b28║十四寒
J38nB410_p0383b29║未生消息覓還難，偶涉春秋撩亂殘，聞盡木樨非在
J38nB410_p0383b30║樹，飄空閬苑不成丹。高僧定裏疑天散，處士閒餘呼
J38nB410_p0383c01║鶴餐，此際主人休眷眷，明年依舊笑長安。
J38nB410_p0383c02║十五刪
J38nB410_p0383c03║高低無處隱微顏，一別青山望不還，窗外催詩輕曳
J38nB410_p0383c04║曳，江頭別賦對潸潸。色香過眼何堪著，雲水追蹤未
J38nB410_p0383c05║肯閑，最是有情枝上鳥，殷勤相送下苔斑。
J38nB410_p0383c06║十六先
J38nB410_p0383c07║貪生漢武遍求僊，悟到空花亦可憐，滿國黃金飛縹
J38nB410_p0383c08║緲，一池青草染渾全。今朝豈復為渠妒，昔日無端越
J38nB410_p0383c09║樣妍，月照空庭人睡盡，寥寥愁殺美人天。
J38nB410_p0383c10║十七蕭
J38nB410_p0383c11║綺園涉遍冷蕭蕭，西子依稀懶賣嬌，墜露驚殘棲蝶
J38nB410_p0383c12║夢，臨風疑伴落霞飄。漢官綠暗無人到，隋苑春深任
J38nB410_p0383c13║草驕，失路漁翁多悵望，武陵何復獲招邀。
J38nB410_p0383c14║十八肴
J38nB410_p0383c15║花片參差散遠郊，猶餘殘蒂半春梢，一枝胭粉原無
J38nB410_p0383c16║著，幾度杖藜是素交。浪跡溪濆憑自浣，獨吟松下宛
J38nB410_p0383c17║相嘲，山翁另有山中趣，多種珊瑚綴草茅。
J38nB410_p0383c18║十九豪
J38nB410_p0383c19║色香脫盡始為高，氣候相催似太勞，柳絮遙尋歸燕
J38nB410_p0383c20║路，杏村紅入酒家醪。滿園採女憐鋪砌，孤影移人懶
J38nB410_p0383c21║讀騷，惟有老僧多妙用，六時收拾補方袍。
J38nB410_p0383c22║二十歌
J38nB410_p0383c23║誰家高閣亂拋梭，寂寂無聲生意多，莫向春城爭豔
J38nB410_p0383c24║冶，肯辭祗樹共蹉跎。香山積雪寒樵子，曲澗堆朱染
J38nB410_p0383c25║釣簑，面目現前聊借問，當年微笑事如何。
J38nB410_p0383c26║廿一麻
J38nB410_p0383c27║回首桃源路不遐，流漣千里泊誰家，天香夜靜凋明
J38nB410_p0383c28║月，金谷春深散小霞。志士蒼黃留眼覷，詩翁瀟洒向
J38nB410_p0383c29║人誇，寄言市上賣花者，依舊歸耕問黍麻。
J38nB410_p0383c30║廿二陽
J38nB410_p0384a01║遊蜂久矣息追香，香去餘枝自短長，彭澤傷心寧種
J38nB410_p0384a02║柳，蘭亭得意獨流觴。江梅早占群英老，巖桂疏鋪幽
J38nB410_p0384a03║徑黃，士女休嬿多變態，古今面目擲虛粧。
J38nB410_p0384a04║廿三庚
J38nB410_p0384a05║山谷嚶嚶曉未晴，山翁高臥任凋英，翩翩墻外扶無
J38nB410_p0384a06║力，點點階前恨有聲。妃子已辭樓閣去，正孫猶向村
J38nB410_p0384a07║郊行，一身自是輕如羽，何處煙波不縱橫。
J38nB410_p0384a08║廿四青
J38nB410_p0384a09║怪卻枝頭漸擁青，幾多朱紫盡飄零，貞魂冷泊江心
J38nB410_p0384a10║月，涼夜孤依草際螢。深望禁庭誰解醉，試看覺樹遍
J38nB410_p0384a11║垂馨，陸離芳草徒延茂，何復春風上錦屏。
J38nB410_p0384a12║廿五蒸
J38nB410_p0384a13║家家梅雨甚相陵，洗盡紅粧獨久憑，鶴過畫軒疑羽
J38nB410_p0384a14║脫，人歸香徑駭雲凌。天工此日成烏有，雪髮今年長
J38nB410_p0384a15║更增，看到榮枯環轉際，何如高臥枕橫肱。
J38nB410_p0384a16║廿六尤
J38nB410_p0384a17║浮華蹤跡謾延留，醉舞高棲得自由，車馬已辭喧戶
J38nB410_p0384a18║外，煙霞無復戀梢頭。芳聲撲地春還在，幻色媚人敗
J38nB410_p0384a19║始休，何似松篁長滴翠，飽餐霜露不知秋。
J38nB410_p0384a20║廿七侵
J38nB410_p0384a21║不盡芳叢變綠陰，曉風猶恨急相侵，蕭蕭臺榭沉荒
J38nB410_p0384a22║草，灼灼精華帶苦心。萬象關頭多著眼，何人林下獨
J38nB410_p0384a23║投簪，看他蜂蝶空來往，自是無香可細尋。
J38nB410_p0384a24║廿八覃
J38nB410_p0384a25║草色苔痕月二三，嬌移玉步下晴嵐，人因對景驚春
J38nB410_p0384a26║老，樹亦辭金砥世貪。瀟洒不承繁露力，傾欹仍帶去
J38nB410_p0384a27║年酣，枝頭生滅經多少，黃鳥于今孰與談。
J38nB410_p0384a28║廿九鹽
J38nB410_p0384a29║數枝疏影掛疏簾，百億分飛動顧瞻，人在玉樓猶未
J38nB410_p0384a30║醒，魚驚香餌卻爭噞。原非僊子拋神劍，豈是天孫墜
J38nB410_p0384b01║幅縑，無限升沉何所似，殘雲搖曳過低簷。
J38nB410_p0384b02║三十咸
J38nB410_p0384b03║東風吹去似輕帆，象外群芳取次芟，繚繞何殊天女
J38nB410_p0384b04║散，凋零猶有野禽啣。了知景色原如夢，淨掃煙霞自
J38nB410_p0384b05║不凡，回首故園多感嘆，敲深夜月續玄函。
J38nB410_p0384b06║
J38nB410_p0384b07║　　　　（康熙三十一年三月，板送嘉興
J38nB410_p0384b08║　　　　楞嚴寺般若堂大藏流通。）