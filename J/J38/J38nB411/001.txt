J38nB411_p0385a01║序
J38nB411_p0385a02║禪宗自渡江以來，其間之發蒙振▆▆▆▆▆輪，窮
J38nB411_p0385a03║源探本，操最上乘，具玄要法，以昭▆▆▆▆，固不乏
J38nB411_p0385a04║入，而門外漢假無義味話，未嘗不描頭畫角，影響訛
J38nB411_p0385a05║傳。雖然，爝火之與日月，豈可同日語哉？青龍德風禪
J38nB411_p0385a06║師，為臨濟宗飛錫洙溪之南，一瓢一缽晏如也。偶從
J38nB411_p0385a07║掃地擊竹，舉頭見桃，觸境生心，隨口指點，侍者如惺，
J38nB411_p0385a08║因字成篇，因篇成帙，將付梨棗，問序於余。余慨世之
J38nB411_p0385a09║說禪者，往往勦集前人唾餘，搖唇鼓舌，掩飾了事，至
J38nB411_p0385a10║問其所說何法？因何得利益人天？茫然不知，真入地
J38nB411_p0385a11║獄如箭射。德風於家常話頭，闡第一義諦，猶不失本
J38nB411_p0385a12║來面目，非咬文嚼字者可比。後之覽者，當具隻眼，無
J38nB411_p0385a13║生分別見，庶幾禪宗不墜矣夫。
J38nB411_p0385a14║康熙二十八年歲次己巳八月朔獅峰居士沈宗敬
J38nB411_p0385a15║題
J38nB411_p0385a16║
J38nB411_p0385a17║
J38nB411_p0385a18║
J38nB411_p0385a19║
J38nB411_p0385a20║
J38nB411_p0385a21║
J38nB411_p0385a22║
J38nB411_p0385a23║
J38nB411_p0385a24║
J38nB411_p0385a25║
J38nB411_p0385a26║
J38nB411_p0385a27║
J38nB411_p0385a28║
J38nB411_p0385a29║
J38nB411_p0385a30║
J38nB411_p0385b01║德風禪師般若語錄侍者如惺等編
J38nB411_p0385b02║師於順治戊戌年十二月十二日入院，居士王心齋、
J38nB411_p0385b03║陸伯驤、陸漢濤、陸菊林、富瑞巖、舒恒山、顧耀泉、富瑞
J38nB411_p0385b04║生、富明生、沈耀山、戈石生、馮振宇、蔣明齋、蔣君昇、周
J38nB411_p0385b05║心橋等設齋，請上堂。師至法座前，云：「古般若，新長老，
J38nB411_p0385b06║魔佛來，俱靠倒。所以道：法隨法令，本無大小。」喝一喝，
J38nB411_p0385b07║便陞座。拈香，云：「此一瓣香，如天普蓋，似地普擎，端為
J38nB411_p0385b08║祝延
J38nB411_p0385b09║今上皇帝聖躬萬歲萬歲萬萬歲，伏願玉燭常調，金輪
J38nB411_p0385b10║永鎮。此一瓣香，奉為滿朝文武、合縣尊官高增祿位，
J38nB411_p0385b11║洎現前大眾、本山請主福如滄海，壽比岡陵。此一瓣
J38nB411_p0385b12║香，奉為越州大珠堂上天　申齡和尚，專伸供養剃
J38nB411_p0385b13║度之恩。此一瓣香，數載辛勤，覓之弗得，一回入手，千
J38nB411_p0385b14║載難忘，熱向爐中，耑為松江明發堂上傳臨濟正宗
J38nB411_p0385b15║第三十二世上百下痴元大和尚，用酬法乳之恩。」就
J38nB411_p0385b16║座。維那白椎，云：「法筵龍象眾，當觀第一義。」師云：「若論
J38nB411_p0385b17║第一義，更無啟口處。莫有不涉唇吻者，不妨出眾相
J38nB411_p0385b18║見。」僧問：「第一義即不問，如何是空如來藏？」師便打。進
J38nB411_p0385b19║云：「如何是不空如來藏？」師又打。進云：「如何是空不空
J38nB411_p0385b20║如來藏？」師卓拄杖云：「喚作拄杖則觸。」問：「如何是般若
J38nB411_p0385b21║境？」師云：「庭前梅放數枝春。」進云：「如何是境中人？」師云：
J38nB411_p0385b22║「舉頭望見鵡湖城。」進云：「人境已蒙師指示，朔風覿面
J38nB411_p0385b23║又如何？」師云：「急須迴避。」士問：「如何是佛？」師良久云：「會
J38nB411_p0385b24║麼？」進云：「如何是法？」師云：「進前須努力。」進云：「如何是僧？」
J38nB411_p0385b25║師云：「汝是個俗漢。」乃云：「般若古剎，筠篁倒插，鬱鬱森
J38nB411_p0385b26║森，搖風篩月。山僧到此如何鋪設？珍重禪和，莫尋枝
J38nB411_p0385b27║葉。茲因心齋居士同諸善友捐捨囊中之鈔，辦成莊
J38nB411_p0385b28║嚴之具，敦請山僧陞座舉揚個事，貴要大家薦取。」遂
J38nB411_p0385b29║舉拂子云：「委悉麼？庭前生瑞草，好事不如無。」擲拂子，
J38nB411_p0385b30║下座。
J38nB411_p0385c01║臘八，上堂。「年年遇此臘八，諸方競皆說法，山僧默默
J38nB411_p0385c02║無言，雪壓新篁欲折。諸子出手相扶，觸著眉毛折裂，
J38nB411_p0385c03║折裂舌頭無骨，吐露真機一句，明明自超越。」僧問：「如
J38nB411_p0385c04║何是超越底句？」師云：「風車子。」進云：「還別有麼？」師云：「唯
J38nB411_p0385c05║此一是實，餘二則非真。」進云：「恁麼則禮拜去也。」師打，
J38nB411_p0385c06║云：「也須知恩始得。」下座。
J38nB411_p0385c07║居士送法衣，請上堂。僧問：「般若辭眾，湧蓮上堂，意旨
J38nB411_p0385c08║如何？」師云：「冬行春令。」進云：「某甲另有一機。」師云：「不妨
J38nB411_p0385c09║拈出。」僧便一喝，師云：「許汝具半隻眼。」進云：「切莫塗污
J38nB411_p0385c10║他人。」師云：「也免不得。」乃云：「般若辭眾退華嚴，無喜無
J38nB411_p0385c11║憂已七年，今日湧蓮難事到，冤家復染紫雲漫。披枷
J38nB411_p0385c12║帶鎖難偷掩，復上籠頭最可憐，諸君有幸來相續，沒
J38nB411_p0385c13║弦琴上細吹彈。團圞共證無生曲，大家掇顯紫金襴，
J38nB411_p0385c14║金襴已露，法令森嚴，登獅子座，說無義禪。敢問諸人：
J38nB411_p0385c15║還委悉麼？吾為法王，于法自在。」便下座。
J38nB411_p0385c16║四旬誕日，上堂。僧問：「如何是萬法歸一？」師震威一喝。
J38nB411_p0385c17║進云：「自知其理。」師云：「更有事在。」問：「如何是父母未生
J38nB411_p0385c18║前的事？」師云：「東籬黃菊綻如金。」乃云：「眾信虔誠慶祝
J38nB411_p0385c19║筵，何緣特地強安排？本來面目難藏覆，吹發黃花滿
J38nB411_p0385c20║地開。」揮拂子，云：「諸人還見山僧本來面目麼？」便下座。
J38nB411_p0385c21║陶里靜上人請上堂。僧問：「如何是出世之事？」師云：「一
J38nB411_p0385c22║腳踏到底。」僧豎一指，師云：「更要出頭在。」乃云：「此事人
J38nB411_p0385c23║人俱有，切莫隨他背走，直須奮發向前，方知面南北
J38nB411_p0385c24║斗。還有同生同死者麼？」擊拂子，下座。
J38nB411_p0385c25║誕日，小參。一化居士領眾信至，請小參。云：「幸遇今朝
J38nB411_p0385c26║初四日，恰好山僧是生日，又賴眾信囊中鈔，備辦珍
J38nB411_p0385c27║饈供養佛。供養佛，好消息，一場露布使誰識？有誰識？
J38nB411_p0385c28║滿天光彩無窮洩。」喝一喝，便行。
J38nB411_p0385c29║薦親，小參。云：「明不得，藏不得，一重公案輕拈出。輕拈
J38nB411_p0385c30║出，追薦亡靈超百億。」復舉：「趙州因僧問：『未有世界，早
J38nB411_p0386a01║有此性；世界壞時，此性不壞。如何是不壞之性？』州云：
J38nB411_p0386a02║『四大五蘊。』僧云：『此又是壞的，如何不壞之性？』州云：『四
J38nB411_p0386a03║大五蘊。』諸仁者！還知趙州答話處麼？會得趙州答話
J38nB411_p0386a04║處，便知已故趙公明老居士生本不曾生、死本不曾
J38nB411_p0386a05║死，生死不相關，詎在塵寰裡？既不在塵寰裡，且道趙
J38nB411_p0386a06║居士在甚麼處？」卓拄杖，云：「佛國魔宮俱靠倒，無拘無
J38nB411_p0386a07║束任優游。」便下座。
J38nB411_p0386a08║中秋，小參。「舉起西來意，庭前柏樹子，誰是個般人？出
J38nB411_p0386a09║來想證據。住法不是法，世間想常住，颺下目前機，未
J38nB411_p0386a10║是特奇事。偏界不囊藏，金風吹不已。」
J38nB411_p0386a11║三冬小參。「寒寒寒，寒鵲爭梅又一年，寒梅花放真消
J38nB411_p0386a12║息，寒鵲聲聲報喜歡。報喜歡，不須參，寒鵲爭梅多露
J38nB411_p0386a13║布，何用山僧口喃喃？」擊香几，起身。
J38nB411_p0386a14║孔福示眾。云：「一言還卻草鞋錢，日用頭頭法法圓，上
J38nB411_p0386a15║下通同純合道，這點光明誰肯瞞？」
J38nB411_p0386a16║般若示眾。云：「參禪須是鐵漢，不用前思後算，直下一
J38nB411_p0386a17║槌粉碎，便見超方手段。」拍掌一下云：「急著眼看。」
J38nB411_p0386a18║華嚴寺示眾。云：「佛祖當年一字無，何緣特地成淆訛？
J38nB411_p0386a19║西來的意人人具，可道聞聲不是他。」
J38nB411_p0386a20║紫竹禪院結制示眾。云：「參禪人，須猛烈，從前世事多
J38nB411_p0386a21║拋撇。鶯啼花笑主賓分，個中消息許誰識？」
J38nB411_p0386a22║示眾。云：「余乃到此孔福，終是忙忙碌碌，不是坐對間
J38nB411_p0386a23║談，便是指南話北，遇個瞎眼聾人，又要從頭知囑。且
J38nB411_p0386a24║道知囑個甚麼？向他道：分明指示人家見，拍掌呵呵
J38nB411_p0386a25║笑不休。」
J38nB411_p0386a26║初夏，小參。「初夏無餘事，風送逆流香，黃鶯啼徹處，傾
J38nB411_p0386a27║國助宣揚。抖搜祖師意，薰風撲面涼，蝦蟆直跳起，蚯
J38nB411_p0386a28║蚓用移場。飛禽無躲避，走獸各縱橫，各紛橫，露風光，
J38nB411_p0386a29║田翁盡望日中央。」舉拂子，云：「會麼？正是眾兄親切處，
J38nB411_p0386a30║始初下種一聲忙。」卓杖，云：「久立，珍重。」
J38nB411_p0386b01║眾請孔福寺上堂
J38nB411_p0386b02║僧問：「應時及節即不問，如何是第一玄？」師云：「香煙透
J38nB411_p0386b03║碧天。」進云：「如何是第二玄？」師云：「爆爆與人間。」進云：「如
J38nB411_p0386b04║何是第三玄？」師云：「鉤錐利便尖。」進云：「如何是第一要？」
J38nB411_p0386b05║師云：「恰好令人笑。」進云：「如何是第二要？」師云：「抬頭已
J38nB411_p0386b06║顛倒。」進云：「如何是第三要？」師云：「瞞人不瞞道。」進云：「三
J38nB411_p0386b07║玄三要，請和尚一齊拈出。」師震威一喝，乃云：「山僧懶
J38nB411_p0386b08║得陞座，曲強人前分付，莫負眾昆虔請，只得將錯就
J38nB411_p0386b09║錯。」復舉：「達大師先住此山，未曾陞著此座，總無頌古
J38nB411_p0386b10║機緣，前有不知年數。眾信協力護持，便見孔福重修
J38nB411_p0386b11║裝塑，復宣華嚴道場，推出山僧登座，說個淡淡語言，
J38nB411_p0386b12║一一重頭剖露，落在大眾耳邊，謹謹保護。若是英靈
J38nB411_p0386b13║漢子，藏在胸中，切莫兜災惹禍。儻有人問孔福：『如何
J38nB411_p0386b14║是保護一句？』即向他道：『嚮語不出門，低音傳千里。』」卓
J38nB411_p0386b15║拄杖，云：「切莫錯過。」便下座。
J38nB411_p0386b16║七旬誕日請
J38nB411_p0386b17║上堂。士問：「慶誕是福壽延年，深奧處沒有人參，求和
J38nB411_p0386b18║尚開示。」師云：「箇箇知恩。」進云：「相識滿天下，知心有幾
J38nB411_p0386b19║人？」師云：「也要居士委悉。」婆子問：「我師祝壽一句意旨
J38nB411_p0386b20║如何？」師云：「大眾瞻仰。」進云：「負恩者多，知恩者少。」師云：
J38nB411_p0386b21║「獨許善人具半隻眼。」▆云：「虛過光陰七十年，今朝母
J38nB411_p0386b22║難復重拈，眾信拈香勤禮拜，要求過去盡超完。」云：「要
J38nB411_p0386b23║且沒交涉。拜佛自求福慧，家家保泰祈安，十方信施
J38nB411_p0386b24║難消受，檀那血汗莫輕拈。」良久，云：「且道山僧父母是
J38nB411_p0386b25║如何？這重公案可有人會得麼？」士問：「一子出家，九祖
J38nB411_p0386b26║昇天。」師云：「若不昇天。」進云：「諸佛誑言。」師云：「雖是古人
J38nB411_p0386b27║舊句，恰好撞得偶然。」卓柱杖，云：「佛國魔宮俱靠倒，無
J38nB411_p0386b28║拘無束任優游。」便下座。
J38nB411_p0386b29║
J38nB411_p0386b30║
J38nB411_p0386c01║讚
J38nB411_p0386c02║綠葉棲身且默然，正當午向莫傳言，四維上下和音
J38nB411_p0386c03║助，大地兒孫悅喜歡。
J38nB411_p0386c04║題
J38nB411_p0386c05║頭紅身黑，坐相奇特，大地起疑，使人不識。隔牆老梅，
J38nB411_p0386c06║照著形跡。且道是甚麼人？恰是元卿念佛。
J38nB411_p0386c07║重建青龍庵偈
J38nB411_p0386c08║古地千秋長綠苔，平空欲架棟梁材，今朝特告諸檀
J38nB411_p0386c09║度，扶起巍峨殿閣來。
J38nB411_p0386c10║修庵引
J38nB411_p0386c11║屋老年深橡縷斜，風搖四壁動無遮，檀那莫惜囊中
J38nB411_p0386c12║鈔，管取雲來歇有家。
J38nB411_p0386c13║舉火
J38nB411_p0386c14║「沈氏門峰，湧出仰翁，看經說教，句裡翻宗。開言動舌，
J38nB411_p0386c15║霽靂喧轟，世人堪聽，掃跡絕蹤。歿限于後，冷落家風。
J38nB411_p0386c16║大眾！且道仰齋居士即今在那裡安身立命？咦！火燄
J38nB411_p0386c17║裡轉身無覓處，佛國逍遙自在中。」