J38nB411_p0388c01║德風禪師語錄卷三
J38nB411_p0388c02║問答機緣
J38nB411_p0388c03║僧問：「天童和尚鼻孔在甚麼處？」師云：「拈起來看。」進云：
J38nB411_p0388c04║「即今在甚麼？」師云：「拈起來看。」
J38nB411_p0388c05║士問：「致知在格物，意旨如何？」師云：「汝這一句話從何
J38nB411_p0388c06║處得來？」又問：「康誥曰：『作新民。』又作麼生？」師云：「今日的
J38nB411_p0388c07║話與昨日不同。」
J38nB411_p0388c08║師問：「春色滿園關不住，一枝紅杏出牆來，且道承誰
J38nB411_p0388c09║恩力？」師代云：「獨露。」士問：「春色滿園關不住，一枝紅杏
J38nB411_p0388c10║出牆來，且道承誰恩力？」師云：「大家不曾瞞。」
J38nB411_p0388c11║士問：「夜半三更，皎月正當空，還許進步也無？」師云：「速
J38nB411_p0388c12║退，速退。」
J38nB411_p0388c13║僧問：「如何是西來意？」師云：「庭前喜鵲噪。」進云：「某甲會
J38nB411_p0388c14║也。」師云：「切莫亂承當。」僧豎指「即在一毫頭。」師云：「未信
J38nB411_p0388c15║汝在。」
J38nB411_p0388c16║士問：「聖人道：『一以貫之。』未審所貫何事？」師云：「且坐喫
J38nB411_p0388c17║茶。」
J38nB411_p0388c18║士問：「如何是漁渡境？」師云：「隔岸垂楊落日低。」進云：「如
J38nB411_p0388c19║何境中人？」師便與一棒。進云：「人境已蒙師指示，覿面
J38nB411_p0388c20║相逢是若何？」師云：「一陣西風撲面涼。」
J38nB411_p0388c21║士問：「和尚住此水月齋，有何境界？」師云：「潮來潮去。」進
J38nB411_p0388c22║云：「還有奇特事也無？」師云：「有。」進云：「如何是奇特事？」師
J38nB411_p0388c23║云：「水清魚自現。」
J38nB411_p0388c24║僧問：「如何是臨濟家風？」師便打，復之一偈：「我生疏散
J38nB411_p0388c25║懶談禪，寒則穿衣熱去綿。雲兄問吾家風事，劈面惟
J38nB411_p0388c26║酬一大拳。」
J38nB411_p0388c27║僧問：「一物不將來如何？」師云：「太累生。」僧擬議，師打一
J38nB411_p0388c28║拳，云：「放不下在。」
J38nB411_p0388c29║師舉拳云：「是甚麼？」明云：「是香爐。」師云：「意旨如何？」明云：
J38nB411_p0388c30║「香煙繞繞。」師云：「如何是你立地處？」明云：「面向東南意
J38nB411_p0389a01║在西。」師喝云：「住！」答偈云：「呼喚聲聲應得親，分明突露
J38nB411_p0389a02║本來人。亙今彌古無他物，只要當前認得真。」
J38nB411_p0389a03║僧問：「堂中聖僧與露柱相爭，誰人解得？」師云：「好與汝
J38nB411_p0389a04║一頓。」
J38nB411_p0389a05║僧問：「浩浩之中如何辯主？」師云：「滿眼滿耳。」
J38nB411_p0389a06║僧問：「如何是諸佛出身處？」師云：「風過樹頭鳴。」
J38nB411_p0389a07║僧問：「如何是佛？」師云：「簷前水滴石頭穿。」
J38nB411_p0389a08║僧問：「紫羅帳裡撒珍珠，意旨如何？」師云：「大家瞞不得。」
J38nB411_p0389a09║士問：「一子出家，九族昇天。因甚目蓮母親藏在地獄？」
J38nB411_p0389a10║師云：「一拈一放。」
J38nB411_p0389a11║士問：「雞母在前？雞卵在前？」師便打，「一齊打殺。」進云：「為
J38nB411_p0389a12║甚麼一齊打殺？」師云：「凡聖多教絕往還。一齊打殺。」
J38nB411_p0389a13║僧問：「如何是諸佛出身處？」師云：「止風渡頭舟自橫。」
J38nB411_p0389a14║僧問：「一口氣不來，向甚麼處安身立命？」師云：「誰教汝
J38nB411_p0389a15║來問？」僧無語，師劈面一掌云：「在甚處安身？」
J38nB411_p0389a16║玄宗問：「如何是祖師西來意？」師指云：「門外雨霖霖。」
J38nB411_p0389a17║僧參，師拈竹篦問云：「是甚麼？」僧云：「露地白牛。」師擲下
J38nB411_p0389a18║竹篦云：「切莫犯伊頭角。」
J38nB411_p0389a19║師問衍中云：「你在這裡尋覓個甚麼？」中云：「分明在目
J38nB411_p0389a20║前。」師云：「好個消息，只恐不是。」中便禮拜歸位。師云：「不
J38nB411_p0389a21║是，不是。」
J38nB411_p0389a22║僧問：「百牙臺畔，山水依然，千個知音，即今誰是？」師云：
J38nB411_p0389a23║「朔風鳴古木。」
J38nB411_p0389a24║僧問：「如何是萬法歸一？」師云：「簷前水滴傾。」
J38nB411_p0389a25║師問云：「是甚麼？」士云：「露地白牛。」師云：「穿卻汝鼻孔。」
J38nB411_p0389a26║士問：「如何是無為句？」師默然。進云：「如何是句無為？」師
J38nB411_p0389a27║又默然。士禮拜，師云：「見何道理？」進云：「言之有理。」師云：
J38nB411_p0389a28║「未信汝在。」
J38nB411_p0389a29║士問：「諸人集會，有何指示？」師云：「看取令行時。」士便一
J38nB411_p0389a30║喝，師云：「喝後如何？」士云：「分明禮拜。」師云：「知恩始得。」
J38nB411_p0389b01║僧問：「無夢無想，無見無聞，主人公在甚麼處？」師云：「汝
J38nB411_p0389b02║問我答。」進云：「青州布衫重七斤，意旨如何？」師云：「待汝
J38nB411_p0389b03║通身放下來，與汝商量。」僧默然，師云：「放不下且去。」
J38nB411_p0389b04║僧問：「覿面相逢事若何？」師劈面一掌。
J38nB411_p0389b05║僧問：「如何是祖師西來意？」師云：「風吹草葉啼。」
J38nB411_p0389b06║僧問：「正睡著時，主人公在甚麼處？」師云：「大地不曾藏。」
J38nB411_p0389b07║進云：「未睡著時，主人公在甚麼處？」師云：「迎賓送客。」
J38nB411_p0389b08║士問：「如何是新鮮句子？」師云：「汝此問是新鮮句子。」進
J38nB411_p0389b09║云：「如何是著力句？」師云：「倒退三丈。」進云：「如何是末後
J38nB411_p0389b10║句？」師云：「山僧卻道不出。」
J38nB411_p0389b11║路次，士問：「如何有頭無尾？」師云：「彌勒。」進云：「如何是有
J38nB411_p0389b12║尾無頭？」師云：「釋迦。」進云：「如何是頭尾相應處？」師云：「達
J38nB411_p0389b13║磨。」進云：「如何是頭尾不相應？」師云：「汝是個俗人。」進云：
J38nB411_p0389b14║「四事已蒙師指示，其中消息又如何？」師云：「汝往青浦，
J38nB411_p0389b15║我往楓涇。」
J38nB411_p0389b16║新問有三
J38nB411_p0389b17║既是般若，因甚往來者未登彼岸？
J38nB411_p0389b18║既是倒竹，因甚枝稍向上生？
J38nB411_p0389b19║祖師名無礙，因甚稚子兜他不得？