J38nB411_p0389c01║德風禪師語錄卷四
J38nB411_p0389c02║白雲山居偈
J38nB411_p0389c03║清閒獨許野僧家，蕩蕩無拘我自誇，有時鬧裡安身
J38nB411_p0389c04║處，有時靜處薩婆訶。
J38nB411_p0389c05║一片白雲舒復卷，個中無意可相留，有人問我家常
J38nB411_p0389c06║事，日日三食飽便休。
J38nB411_p0389c07║多年活計在茅蓬，門對前岡幾樹松，宛似羅浮圖畫
J38nB411_p0389c08║裡，山盤水曲妙難窮。
J38nB411_p0389c09║一住雲鄉幾度春，但聞花鳥語頻頻，芒鞋竹杖常隨
J38nB411_p0389c10║我，卻似孤雲野鶴身。
J38nB411_p0389c11║疏親不問個閑人，枯木花開劫外春，茅屋三間天地
J38nB411_p0389c12║闊，半簾明月照幽身。
J38nB411_p0389c13║茅蓬結就白雲邊，幽靜無人草木鮮，幸得山僧無別
J38nB411_p0389c14║事，哩囉一曲唱寒泉。
J38nB411_p0389c15║破衲芒鞋三月天，桃花鮮笑碧溪邊，團團矮屋人來
J38nB411_p0389c16║少，惟見白雲飛滿川。
J38nB411_p0389c17║無事於心作麼親，那容卜度覓佳珍，個中會得真消
J38nB411_p0389c18║息，泥團土塊解翻身。
J38nB411_p0389c19║道人閒處了無思，兀坐長年半似癡，偶對西風拈一
J38nB411_p0389c20║偈，何常搜得古人詩。
J38nB411_p0389c21║春風拂拂菜花香，底事分明不覆藏？會得其中端的
J38nB411_p0389c22║旨，行人切忌謾商量。
J38nB411_p0389c23║秋至梧桐葉亂飄，山居一個度雲霄，長年無客來相
J38nB411_p0389c24║問，林鳥聲聲伴寂寥。
J38nB411_p0389c25║我住新溪三兩載，常來花鳥語喃喃，山僧已得其中
J38nB411_p0389c26║趣，那許閒雲到草庵。
J38nB411_p0389c27║船居
J38nB411_p0389c28║浮居獨自把舟撐，笑指光陰水月忙，野人喜唱無腔
J38nB411_p0389c29║曲，凡聖多來學我狂。
J38nB411_p0389c30║山水中人樂且多，隨方消遣興如何？隔岸幾聲漁父
J38nB411_p0390a01║笛，水清魚現弄伽陀。
J38nB411_p0390a02║逐浪隨風始暢懷，波平月現畫圖開，滿目江山延故
J38nB411_p0390a03║客，略通消息與人猜。
J38nB411_p0390a04║甘自浮居江上飄，泊舟坐看水雲朝，沙鷗也愛清閒
J38nB411_p0390a05║好，情願飛來伴寂寥。
J38nB411_p0390a06║毒口傷人心已慈，不思名利轉呆癡，半生活計江湖
J38nB411_p0390a07║上，日聽漁翁唱晚詞。
J38nB411_p0390a08║箭溪山居
J38nB411_p0390a09║誰道居山不見山，許多田地屬多年，蒼松翠竹常相
J38nB411_p0390a10║伴，那有閒情敘市廛。
J38nB411_p0390a11║平生性懶似閒游，結草栖身看水流，幾陣竹風穿耳
J38nB411_p0390a12║過，了無一事掛心頭。
J38nB411_p0390a13║踏遍諸方懶出頭，溪邊林下我甘休，獨憐漁父江湖
J38nB411_p0390a14║上，箬笠扁舟撥棹游。
J38nB411_p0390a15║浮世輕飄懶指南，諸方韻過被渠瞞，接棹實難行化
J38nB411_p0390a16║處，昂然清享已心安。
J38nB411_p0390a17║結草栖身近泖河，常聞漁父曲聲和，柴門竹屋繩床
J38nB411_p0390a18║睡，日到斜曛夢未呼。
J38nB411_p0390a19║山居和韻
J38nB411_p0390a20║道人弗與世情纏，一室香消竟日閒，二時茶飯尋常
J38nB411_p0390a21║過，坐對松亭看鳥還。
J38nB411_p0390a22║毫無一法絕牽纏，獨自逍遙到處閒，木石山川增我
J38nB411_p0390a23║興，常同埜鶴伴雲還。
J38nB411_p0390a24║山光潭影日相纏，漫味林間月一灣，誰識野人長快
J38nB411_p0390a25║樂，多栽松竹引風還。
J38nB411_p0390a26║偶成
J38nB411_p0390a27║草室棲身心亦休，諸般事業一齊丟，枯禪把守非問
J38nB411_p0390a28║外，樂得清閒自放收。
J38nB411_p0390a29║草室棲身心亦休，浮軀寥落亂峰頭，退步不知誰是
J38nB411_p0390a30║我？落花流水過荒坵。
J38nB411_p0390b01║草室棲身心亦休，倏然風過樹搖頭，難瞞大地英靈
J38nB411_p0390b02║子，歷歷明明夜不收。
J38nB411_p0390b03║草室棲身心亦休，忽聞花鳥弄枝頭，和風搖競人家
J38nB411_p0390b04║見，暗通消息許誰酬。
J38nB411_p0390b05║草室棲身心亦休，客情交接實難留，埜人總是閒飄
J38nB411_p0390b06║蕩，拍碎乾坤亦可憂。
J38nB411_p0390b07║草室棲身心亦休，出雙空手亮悠悠，有人問我西來
J38nB411_p0390b08║意，道破尋常特地愁。
J38nB411_p0390b09║草室棲身心亦休，白雲來去甚相留，逢人畢竟舉何
J38nB411_p0390b10║示，略通消息滿林丘。
J38nB411_p0390b11║草室棲身心亦休，衝開四大盡撐浮，神僊秘訣人難
J38nB411_p0390b12║測，一道馨香六不收。
J38nB411_p0390b13║草室棲身心亦休，尋常疏性懶呼牛，鳥含花吐枝頭
J38nB411_p0390b14║上，古往今來覓處求。
J38nB411_p0390b15║草室棲身心亦休，恒沙諸佛盡搖頭，筆尖吐露誰能
J38nB411_p0390b16║會？萬古從來不斷流。
J38nB411_p0390b17║寓秀州古華嚴偈
J38nB411_p0390b18║恰逢五九住華嚴，耕種方方六畝田，柴米油鹽何所
J38nB411_p0390b19║至，尋常營口地頭鮮。
J38nB411_p0390b20║身心疲倦懶談禪，竟日長眠腳向天，了然不管人間
J38nB411_p0390b21║事，猶愛黃鶯樹上喧。
J38nB411_p0390b22║身心疲倦懶搜尋，日逐逍遙萬慮沈，饑來一缽千家
J38nB411_p0390b23║飯，閒向盤陀石上吟。
J38nB411_p0390b24║身心疲倦懶行游，溪畔人家報早秋，猶有籬花添瑞
J38nB411_p0390b25║彩，其中消息許誰酬。
J38nB411_p0390b26║身心疲倦懶栽培，獨自閒閒坐石臺，清淡一生圖快
J38nB411_p0390b27║活，管教到此絕疑猜。
J38nB411_p0390b28║身心疲倦懶吟詩，兀兀癡癡獨坐時，忽見林間歸鳥
J38nB411_p0390b29║集，斜陽寒影照西渠。
J38nB411_p0390b30║熱風吹至漢溪南，雖寓華嚴息足難，尋常七事真難
J38nB411_p0390c01║備，巡兵過往帶泥蠲。野獸飛禽誰抵敵，兒童故意放
J38nB411_p0390c02║牛眠，不是有心成偈頌，看來光景急須還。
J38nB411_p0390c03║暫借華嚴掛錫瓢，無柴無米亦清高，獨怪村鄰傳信
J38nB411_p0390c04║息，何必空勞終日朝。欲退此方生別計，難為請主犯
J38nB411_p0390c05║人苗，休心總是山家志，隨機應變度雲霄。
J38nB411_p0390c06║贈社兄
J38nB411_p0390c07║聊贈我兄一首詩，好須仔細暗推惟，風行草偃他年
J38nB411_p0390c08║事，無負今朝同社時。
J38nB411_p0390c09║贈洞然禪人
J38nB411_p0390c10║處處彌陀本現成，何須向外去搜尋？洞然一著分明
J38nB411_p0390c11║也，春鳥喃喃鬧晚林。
J38nB411_p0390c12║贈旵容兄
J38nB411_p0390c13║眉毛罅裡納須彌，兩眼空來海嶽低，正值秋光天際
J38nB411_p0390c14║曉，一輪月桂出雲衢。
J38nB411_p0390c15║贈悟峰兄
J38nB411_p0390c16║突然平地起高峰，縱望巍巍倚碧空，頓落千山眠腳
J38nB411_p0390c17║下，舉頭惟見日輪紅。
J38nB411_p0390c18║示機侍者
J38nB411_p0390c19║拂拂和風動地愁，機緣相合未能酬，三番呼喚三番
J38nB411_p0390c20║應，歷歷分明夜不收。
J38nB411_p0390c21║示德音至
J38nB411_p0390c22║知道維摩今日來，霜風瑟瑟菊花開，何人此地傳音
J38nB411_p0390c23║信，及至相逢口不開。
J38nB411_p0390c24║欲休兄六旬
J38nB411_p0390c25║一旬花甲翻身轉，直與趙州壽算同，個段風光兄自
J38nB411_p0390c26║樂，清笻長伴萬年松。
J38nB411_p0390c27║示了無
J38nB411_p0390c28║了了分明體自如，無拘無束一殘軀，其中若解知機
J38nB411_p0390c29║變，便是人間個丈夫。
J38nB411_p0390c30║示徑宗
J38nB411_p0391a01║徑宗有個本來人，覿面分明認得真，不是山僧重露
J38nB411_p0391a02║布，一番提起一番親。
J38nB411_p0391a03║示際弘
J38nB411_p0391a04║雙親已故好修行，莫負從前習咒文，直下到頭能自
J38nB411_p0391a05║信，腦門已著鐵三斤。
J38nB411_p0391a06║示實閒
J38nB411_p0391a07║靜聽黃鶯樹上鳴，一歸何處甚分明，不須向外閑之
J38nB411_p0391a08║遶，就此翻身樂太平。
J38nB411_p0391a09║示實然
J38nB411_p0391a10║個事須知信實然，了生一句貴心堅，饑食渴飲無他
J38nB411_p0391a11║事，好誦彌陀十萬千。
J38nB411_p0391a12║示實杲
J38nB411_p0391a13║杲日當空萬物春，山河呈瑞露全身，其中消息誰能
J38nB411_p0391a14║會，爍破虛空一片心。
J38nB411_p0391a15║示愛山
J38nB411_p0391a16║我愛水兮汝愛山，晴巒碧沼共盤桓，兩重公案齊拈
J38nB411_p0391a17║出，勿使當場落二三。
J38nB411_p0391a18║示瑞雲
J38nB411_p0391a19║瑞翁性喜伴雲居，朵朵祥巒助道基，心地花開須善
J38nB411_p0391a20║護，莫教花謝退身遲。
J38nB411_p0391a21║示衍成
J38nB411_p0391a22║成道已來無盡春，和風吹薦百花新，直下了然如今
J38nB411_p0391a23║得，鼻孔分明搭上唇。
J38nB411_p0391a24║示漁渡
J38nB411_p0391a25║渡頭無客望西東，把櫓何人沒興逢，波浪滔天消息
J38nB411_p0391a26║露，月明清徹為誰通。
J38nB411_p0391a27║涵月兄
J38nB411_p0391a28║清風明月滿乾坤，鬧市場中莫暫停，彼此雲山無別
J38nB411_p0391a29║業，鶯啼喬樹一般春。
J38nB411_p0391a30║示覺真
J38nB411_p0391b01║秋遇蓮香話舊機，無緣談動道情希，諸方語句堪親
J38nB411_p0391b02║近，此事常常活處提。
J38nB411_p0391b03║示子岸
J38nB411_p0391b04║喜折寒梅意思濃，紛紛玉蝶鬥芳叢，闇香春土飄衣
J38nB411_p0391b05║沒，疑是盧浮圖畫中。
J38nB411_p0391b06║示六圓
J38nB411_p0391b07║拍破虛空裂兩傍，眉橫鼻直露堂堂，西來的意分明
J38nB411_p0391b08║了，切忌為他向外忘。
J38nB411_p0391b09║示了凡
J38nB411_p0391b10║了凡須透祖師機，兀兀孜孜莫放渠，世事文章閒涕
J38nB411_p0391b11║唾，出塵端不在詩書。
J38nB411_p0391b12║示衍黠
J38nB411_p0391b13║黠禪年老不停閒，日念彌陀八萬千，念到無心雲散
J38nB411_p0391b14║處，方知遍界是心蓮。
J38nB411_p0391b15║示朴誠
J38nB411_p0391b16║當機一著絕商量，括地金風為舉揚，直下個中通消
J38nB411_p0391b17║息，風從花裡過來香。
J38nB411_p0391b18║示一默
J38nB411_p0391b19║知理全然慧性同，好生參究急追風，不須向外生枝
J38nB411_p0391b20║葉，心鏡常明一默中。
J38nB411_p0391b21║與欲休戒兄
J38nB411_p0391b22║請問欲休休不休，白雲來去自相留，撐天拄地難藏
J38nB411_p0391b23║覆，一喝直教水逆流。
J38nB411_p0391b24║示實杲
J38nB411_p0391b25║杲日當空萬物欣，子規聲徹孰知音，其中消息堂堂
J38nB411_p0391b26║露，爍破乾坤亙古今。
J38nB411_p0391b27║送如如和尚
J38nB411_p0391b28║丙申曾謁已投言，己酉光臨法道傳，今日欣然又相
J38nB411_p0391b29║見，大家共敘笑喃喃。
J38nB411_p0391b30║送鐵樹弟
J38nB411_p0391c01║惟兄相對可酬言，舉示諸方摸鼻穿，獨許玉梅含蕊
J38nB411_p0391c02║笑，春光落落鳥能宣。
J38nB411_p0391c03║送隱文弟
J38nB411_p0391c04║諸方雲水慕清標，落落聲光不可描，消息時來難晦
J38nB411_p0391c05║隱，象龍濟濟望中朝。
J38nB411_p0391c06║送斷疑弟
J38nB411_p0391c07║喜君自信了無疑，格外全提若個知，何幸今朝親識
J38nB411_p0391c08║面，同門合調應相宜。
J38nB411_p0391c09║示徹善人
J38nB411_p0391c10║己酉初春撞我來，坐談片刻笑顏開，個中消息原無
J38nB411_p0391c11║別，花鳥聲聲絕意猜。
J38nB411_p0391c12║示永家
J38nB411_p0391c13║信手拈來事事全，言中有意莫增添，分明指示人皆
J38nB411_p0391c14║見，一片風光大地傳。
J38nB411_p0391c15║示敬山
J38nB411_p0391c16║古松千尺護生辰，底下誰知有茯苓，滿面和風成露
J38nB411_p0391c17║布，一般光景劫前春。
J38nB411_p0391c18║示三敘
J38nB411_p0391c19║出語應時及節，何用斯文粧說？若是作家漢子，更不
J38nB411_p0391c20║思議轉別。
J38nB411_p0391c21║示我陶
J38nB411_p0391c22║隔江招手信音通，純日逢君語笑中，會得個中端的
J38nB411_p0391c23║意，桃花依舊笑春風。
J38nB411_p0391c24║示君正
J38nB411_p0391c25║舉音動舌自天然，信是逍遙到處傳，會得摩訶端的
J38nB411_p0391c26║子，大千總不受人瞞。
J38nB411_p0391c27║示啟明
J38nB411_p0391c28║要明生死又何難，日用尋常事事便，眼色耳聲俱是
J38nB411_p0391c29║道，明明會得不須參。
J38nB411_p0391c30║示近山
J38nB411_p0392a01║我近水兮汝近山，其中消息向誰看？祖翁留下一句
J38nB411_p0392a02║子，直至如今說未完。
J38nB411_p0392a03║示巨庵
J38nB411_p0392a04║寬廓團團別一天，巨庵迥迥突高川，一般消息誰瞞
J38nB411_p0392a05║隱，獨許其人帶信還。是渠非渠猶堪語，卜度那容事
J38nB411_p0392a06║事全，波斯鼻孔能開笑，收入虛空畫裡傳。
J38nB411_p0392a07║示悟心
J38nB411_p0392a08║悟得心王冷似冰，浮軀坐對石風屏，善人在此拈來
J38nB411_p0392a09║看，反覆之中面目清。聲前有意休他覓，句下無私善
J38nB411_p0392a10║自聽，有人問我其中事，別處桃花映水明。
J38nB411_p0392a11║示若千
J38nB411_p0392a12║余乃出世上洋東，相近川沙顧氏宗，流年二九華亭
J38nB411_p0392a13║所，行化當湖空合空。般若華嚴藏幻質，湧蓮孔福豈
J38nB411_p0392a14║神通，語錄刻成幾十首，何如黃葉付東風。
J38nB411_p0392a15║自笑野僧家，逍遙物外奢，心境緣無事，即聽水邊蛙。
J38nB411_p0392a16║林間歸鳥集，石畔有人家，懶打諸方鼓，隨分度生涯。
J38nB411_p0392a17║六月炎天日，青苗拎轉葉，大家忙車水，白汗通流出。
J38nB411_p0392a18║脫下娘生褲，皮囊多打濕，風吹眉毛動，知恩方始得。
J38nB411_p0392a19║我寄慈航一葉舟，力窮疲倦懶呼牛，搬沙運土尋常
J38nB411_p0392a20║事，誰識區區這一頭。
J38nB411_p0392a21║春雪二首
J38nB411_p0392a22║六出飄飄大地春，乾坤一色淨無塵，山林處處呈祥
J38nB411_p0392a23║瑞，更有梅花分外新。
J38nB411_p0392a24║乾坤純一色，大地盡皆春，最喜梅稍月，清香暗噴人。
J38nB411_p0392a25║巖前梅放數枝春，野鳥來朝唱得頻，獨愛此花清自
J38nB411_p0392a26║媚，色同明月本天真。示紹南
J38nB411_p0392a27║靜處安居喜暢懷，別無餘事上心來，世間多少閒家
J38nB411_p0392a28║具，我自甘休逐日挨。示永家
J38nB411_p0392a29║疏慵情願守清貧，無喜無憂過幾春，來看橫溪流水
J38nB411_p0392a30║曲，月吞碧沼亦甘心。示尚宛
J38nB411_p0392b01║庭前梅蕊笑春風，花鳥飛飛帶意濃，引動詩人吟未
J38nB411_p0392b02║至，相呼相踏為誰工。
J38nB411_p0392b03║偶過書齋宿幾宵，珠簾粉壁雨飄飄，驚動詩人眠未
J38nB411_p0392b04║穩，花鳥啼春送信朝。
J38nB411_p0392b05║問我悟由實不知，終無形相累人思，鳥含春色啼高
J38nB411_p0392b06║下，梅吐枝頭帶雪肥。
J38nB411_p0392b07║示胤馥
J38nB411_p0392b08║本分一著子，六賊難搜處，無事不包容，慇懃常護取。
J38nB411_p0392b09║示磬南
J38nB411_p0392b10║慇懃請問做工夫，送飯搬茶二六呼，善人觸破本來
J38nB411_p0392b11║面，天曉鳥鳴會唱歌。
J38nB411_p0392b12║示禹公
J38nB411_p0392b13║本性活潑走諸方，速來速去沒遮藏，因為有形常出
J38nB411_p0392b14║現，呼人喚物放毫光。
J38nB411_p0392b15║示服周
J38nB411_p0392b16║心能化物萬形倉，性自排賓效十方，有情畢竟行▆
J38nB411_p0392b17║事，提名榜首肯承當。
J38nB411_p0392b18║示效初
J38nB411_p0392b19║本來面目闡人移，驚動諸方莫放渠，道得十分端的
J38nB411_p0392b20║意，廓開大地露玄機。
J38nB411_p0392b21║示備明
J38nB411_p0392b22║耳目親臨要認真，不可收放與驚人，相逢切莫舉別
J38nB411_p0392b23║事，直指單傳用記清。
J38nB411_p0392b24║示宋門俞氏
J38nB411_p0392b25║善人記念活觀音，接引同成佛子孫，大道不須分左
J38nB411_p0392b26║右，昂然清向會提名。
J38nB411_p0392b27║禁足
J38nB411_p0392b28║自笑蓬頭個野人，長年禁足絕囂塵，二時茶飯尋常
J38nB411_p0392b29║過，日聽歸鴉噪晚春。
J38nB411_p0392b30║追舊行腳
J38nB411_p0392c01║曾到雲間走幾遭，芒鞋踏破浪滔滔，流年四九三十
J38nB411_p0392c02║六，且向瑤臺守寂寥。自得清貧常快樂，多般事業靜
J38nB411_p0392c03║中消，三食飽饗維摩供，靜炷旃檀日幾條。
J38nB411_p0392c04║紫愚李居士
J38nB411_p0392c05║偶過書齋一敘談，竹風穿耳話頭圓，融通掃室誰人
J38nB411_p0392c06║舉，集事相歸和韻寒。
J38nB411_p0392c07║示元卿
J38nB411_p0392c08║日用尋常凡事周，吞天蓋地伴誰遊，四維上下難留
J38nB411_p0392c09║住，一個長人沒處收。
J38nB411_p0392c10║示振山
J38nB411_p0392c11║每日金風吹向西，飄颻黃葉落秋隄，文人盡向籬邊
J38nB411_p0392c12║過，作偈吟詩古有奇。
J38nB411_p0392c13║朝暘居士
J38nB411_p0392c14║一言餘事盡虛行，觸破凡情理不輕，分付當人誰著
J38nB411_p0392c15║力，相傳大地弄浮名。
J38nB411_p0392c16║仲生居士
J38nB411_p0392c17║看經移案就分明，顯露無人道得清，古今剖斷誰相
J38nB411_p0392c18║應，出口親言莫認真。
J38nB411_p0392c19║後川居士
J38nB411_p0392c20║但說修行作話因，追尋六字不非輕，分明報道從頭
J38nB411_p0392c21║看，只在水清月映心。
J38nB411_p0392c22║示伯明
J38nB411_p0392c23║我看浮軀不久長，指南話北不須忙，活潑音聲隨風
J38nB411_p0392c24║轉，意氣昂然沒處藏。
J38nB411_p0392c25║示君甫
J38nB411_p0392c26║九月摳衣踵大門，坐談清句不非輕，個中端的誰人
J38nB411_p0392c27║究，拊掌呵呵笑不停。
J38nB411_p0392c28║示華甫
J38nB411_p0392c29║嫦娥頗放使人疑，突駕祥光切莫移，動用之中時出
J38nB411_p0392c30║現，發運收藏竟會提。
J38nB411_p0393a01║示美生
J38nB411_p0393a02║美事全憑依理舉，聽聞消息有誰知？昂然承受人人
J38nB411_p0393a03║愛，大道分明任所歸。
J38nB411_p0393a04║示祥官
J38nB411_p0393a05║思親憶母道心高，孝念時常不放撓，堪問個中留意
J38nB411_p0393a06║思，相看行善有誰搖。
J38nB411_p0393a07║示茂林
J38nB411_p0393a08║松風昨夜熾燃吟，驚動諸方急用尋，拊掌誰人相應
J38nB411_p0393a09║和，何須別向與神明。
J38nB411_p0393a10║示達承
J38nB411_p0393a11║達本還源世上希，承誰恩力摸東西？意會收藏瞞不
J38nB411_p0393a12║得，大千沙界總皈依。
J38nB411_p0393a13║師問：「如何是金香爐？」曰：「非父母生成。」師云：「意旨如何？」
J38nB411_p0393a14║曰：「說青道黃。」師曰：「畢竟作麼生道？」曰：「道即不堪倚。」師
J38nB411_p0393a15║曰：「住！」頌曰：不是香兮不是爐，耳聞消息莫蹉跎。尋
J38nB411_p0393a16║常作用頭頭現，佛國遊行會唱歌。