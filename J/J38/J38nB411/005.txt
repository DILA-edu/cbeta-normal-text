J38nB411_p0393b01║德風禪師語錄卷五
J38nB411_p0393b02║達磨像
J38nB411_p0393b03║風索索，浪悠悠，波心上逞風流。咦！話把落江湖，令人
J38nB411_p0393b04║笑不休。
J38nB411_p0393b05║堪笑胡僧碧眼叟，折蘆渡水逞風流，是從收拾歸西
J38nB411_p0393b06║去，狼籍人間話未休。
J38nB411_p0393b07║關帝像——龍門錢居士請題
J38nB411_p0393b08║目睹春秋季，腳下紅波起。且道恁麼人，卻是伏魔大
J38nB411_p0393b09║帝？
J38nB411_p0393b10║魚籃觀音
J38nB411_p0393b11║不看東兮不看西，但觀籃內錦魚兒，行行提在街前
J38nB411_p0393b12║賣，不遇其人說向誰。
J38nB411_p0393b13║水湧蓮花觀音
J38nB411_p0393b14║大洋使神通，柳灑碧虛風。會取其中意，白鶯飛過東。
J38nB411_p0393b15║咦！難瞞明眼人，蓮花吐水紅。
J38nB411_p0393b16║紫竹觀音
J38nB411_p0393b17║紫竹林中默坐，截斷千差岐路。有個合掌孩兒，仰面
J38nB411_p0393b18║看看俱錯。咦！若是般若淳頭陀，拈起筆尖點破。
J38nB411_p0393b19║讚寒山拾得
J38nB411_p0393b20║寒山拾得，若個不識？華頂峰高，使人荊棘。
J38nB411_p0393b21║讚龐居士
J38nB411_p0393b22║俗人智見，到有判斷，似不愚癡，一刀兩段。
J38nB411_p0393b23║讚天童密老和尚像
J38nB411_p0393b24║坐曲轆床，說無義話。拈條白棒，無高無下。一味打人，
J38nB411_p0393b25║聞見驚怕。休驚怕，儼似天童老密雲，婆心太切指迷
J38nB411_p0393b26║畫。
J38nB411_p0393b27║自題
J38nB411_p0393b28║這漢實為奇怪，天上人間誰奈，運行別無伎倆，操略
J38nB411_p0393b29║卻有款待。敢云名繼傳燈，慚愧身居法界，收束虛空
J38nB411_p0393b30║骨髓，且得自由自在。
J38nB411_p0393c01║這箇活賊倒有些奇特，身披佛祖伽黎，世上人多不
J38nB411_p0393c02║識。多不識，誰相憶？靜依陶峰不計年，就中也有人紹
J38nB411_p0393c03║續。題靜瞻上座像
J38nB411_p0393c04║自題
J38nB411_p0393c05║搭衣持拂，口快心直。做樣作威，使人荊棘。佛法不通，
J38nB411_p0393c06║世法不識。獨坐禪床，雷轟霹靂。
J38nB411_p0393c07║聞徹微聞，轉眼無情。一生朴實，陶里翻身。七十有餘，
J38nB411_p0393c08║出格閒人。超佛越祖，斬鐵截釘。題聞徹小像
J38nB411_p0393c09║澹然一室清如洗，爐靜香銷月上時，箇段風光原不
J38nB411_p0393c10║昧，全身來現比丘尼。題淨如庵主像
J38nB411_p0393c11║寓華嚴寺復眾鄉紳啟
J38nB411_p0393c12║伏以山英水秀，識眉宇以開張；人傑地靈，知胸懷而
J38nB411_p0393c13║豁達。惟心田之玉潤，致覺苑而香飄。恭惟列位諸公，
J38nB411_p0393c14║文峰表峻，慧鑑高懸。筆夢通神，走若珠盤之妙轉；言
J38nB411_p0393c15║辭華彩，藻似織錦之迴文。爛熳乎江山，發林巒之清
J38nB411_p0393c16║嘯；飽經於風月，驅塵俗之濃淡。蓋是謂法窟之端嚴，
J38nB411_p0393c17║故將以佳章而鼎召。淳緣寡薄，處世疏涼。即宜禁足
J38nB411_p0393c18║荒村，那堪垂手圓覺。然夙債知有未了，茲者敢不欣
J38nB411_p0393c19║從所願。似屏似翰，佛國繇斯堅固；如膏如雨，華嚴爭
J38nB411_p0393c20║見光輝。肅此寸裁，敬申佈謝。
J38nB411_p0393c21║示一化法語
J38nB411_p0393c22║生人在世，務本而立。如說個修行，惟孝為最。事理貫
J38nB411_p0393c23║通，自然次第。古聖相傳，豈有差處？若有異述，焉能化
J38nB411_p0393c24║物？一切平等，是佛願力。一化善人，履踐真實。供瞻雙
J38nB411_p0393c25║親，孝念不失。來學我禪，孜孜兀兀。但欠當機，出言有
J38nB411_p0393c26║隔。更加勇猛，精煉純一。弗計年深，了悟為則。自然親
J38nB411_p0393c27║恩佛恩，一時報答，方為出世之英特。
J38nB411_p0393c28║書記法語
J38nB411_p0393c29║辦道為人，切須細心檢點自己平生作略，不可輕誣
J38nB411_p0393c30║他人之過。大凡人情交道，貴要平和，看行于二六時
J38nB411_p0394a01║中，不可放逸。更冀寬洪大量，山藏海納，以德化人，必
J38nB411_p0394a02║有報緣。勿使恣肆，遭人誹謗，我道終不行矣。汝既為
J38nB411_p0394a03║人師範，要有德有行，心如平等，淳言細語，為眾心切，
J38nB411_p0394a04║使人尊貴讚揚，則吾道如有待矣。道德隨居，汝其勉
J38nB411_p0394a05║旃可也。