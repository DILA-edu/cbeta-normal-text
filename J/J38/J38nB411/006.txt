J38nB411_p0394b01║德風禪師語錄卷六
J38nB411_p0394b02║佛事
J38nB411_p0394b03║哭百癡先師
J38nB411_p0394b04║師翁化道至華亭，搖動璜溪徹底清，不是兒孫追憶
J38nB411_p0394b05║著，令人千古想儀形。
J38nB411_p0394b06║薦雲宇了緣
J38nB411_p0394b07║了緣脫卻父娘衣，呼不回頭怎奈伊，直至如今無信
J38nB411_p0394b08║息，行雲必定覓山歸。
J38nB411_p0394b09║薦惺如
J38nB411_p0394b10║忽悟惺如面目真，相隨山野幾年春，五日以前辭歸
J38nB411_p0394b11║去，單留一偈上傳燈。
J38nB411_p0394b12║薦衍慧
J38nB411_p0394b13║虛度浮生七九年，誰知人換幾千番，江山風月常如
J38nB411_p0394b14║此，紅焰光中放寶蓮。
J38nB411_p0394b15║薦衍曾
J38nB411_p0394b16║雅音演暢出娑婆，再不來兮怎奈何，慈航輕泛蓮花
J38nB411_p0394b17║國，端的巍巍坐寶陀。
J38nB411_p0394b18║薦衍文
J38nB411_p0394b19║花甲重增幾載餘，光明常載水流溪，我徒一去無消
J38nB411_p0394b20║息，但看天邊落日栖。
J38nB411_p0394b21║為印文舉火
J38nB411_p0394b22║師指云：「此物生在華亭，死在當湖，波浪掀天，阿誰攔
J38nB411_p0394b23║阻？文印印空，粲然可睹，大眾還見麼？」便燒。
J38nB411_p0394b24║為衍明舉火
J38nB411_p0394b25║「衍明衍明，何不早行？又待山僧舉火，方省白雲重重，
J38nB411_p0394b26║流水冷冷。」遂擊火炬，云：「從此翻身去，何處不稱尊？」
J38nB411_p0394b27║為金池師舉火
J38nB411_p0394b28║「禪人出世上洋東，隨水飄颻至浙中，分手福涼成話
J38nB411_p0394b29║柄，大地時人盡著忙。不著忙，明明顯露沒遮藏，且道
J38nB411_p0394b30║遮藏個甚麼？咦！從轉身成露布，火裡蓮花朵朵紅。」
J38nB411_p0394c01║為鳴岐舉火
J38nB411_p0394c02║「世事浮花如夢，人間幻境何存？靈明一點不昧，試看
J38nB411_p0394c03║月破黃昏。」舉火云：「鳴岐從此翻身去，更于何處不稱
J38nB411_p0394c04║尊？」
J38nB411_p0394c05║為鍾門沈氏安葬
J38nB411_p0394c06║師指云：「則這一個棺木能動地放光，隨處安歇。且道
J38nB411_p0394c07║安歇後如何？咦！坐斷千差路，長年永不遷。」
J38nB411_p0394c08║為王門張氏舉火
J38nB411_p0394c09║「善人善人，轉大法輪，興雲佈月，可達靈文。咦！個段消
J38nB411_p0394c10║息重剖露，分明親見火中蓮。」便燒。
J38nB411_p0394c11║掩棺
J38nB411_p0394c12║「隱蓮脫落破布衫，安付福良莫亂拈。不是而今重舉
J38nB411_p0394c13║起，此番那免這重關。露重關，逍遙快樂且安閑。」
J38nB411_p0394c14║引棺
J38nB411_p0394c15║「法名實懃，隨處而行。山僧指汝逍遙路，腳下蓮花步
J38nB411_p0394c16║步生。」
J38nB411_p0394c17║按棺
J38nB411_p0394c18║「借路徑行，此處可存。不是饒舌，得停且停。噫！一生之
J38nB411_p0394c19║事，如此為寧。」
J38nB411_p0394c20║為亡徒隱蓮舉火
J38nB411_p0394c21║「隱蓮映蓮早已昇天，何必舉火卻又忙然昂然？諸仁
J38nB411_p0394c22║者還會麼？噫！火焰裡轉身，佛國處同閑。」
J38nB411_p0394c23║為書記無著掩龕
J38nB411_p0394c24║「無著無著，到處弗著，南北不怕，東西閃爍。獨坐巍巍，
J38nB411_p0394c25║阿誰搜索？咦！我徒一去無消息，但看天邊落日栖。」
J38nB411_p0394c26║掩棺
J38nB411_p0394c27║「元甫脫落破布衫，分付兒孫莫亂拈。不是而今重舉
J38nB411_p0394c28║起，此番那免這重關。露重關，逍遙快樂且安閒。」
J38nB411_p0394c29║
J38nB411_p0394c30║
J38nB411_p0395a01║行繇
J38nB411_p0395a02║眾再三懇請說行繇。余無行繇，不必說，太饒舌，醜拙
J38nB411_p0395a03║一場無收煞。放倒一齊無，提起般般有。余上洋人氏，
J38nB411_p0395a04║爛淈左顧氏子，父號悅溪，母陸氏，懷余在腹十六月，
J38nB411_p0395a05║至壬戌九月初四丑時出世。生下時，光沖如火，相近
J38nB411_p0395a06║遠鄰，哀聲相救，及至門首，如白日相似。不及一月，火
J38nB411_p0395a07║盜官非，傾家飄蕩，隨母舅居，父母俱集。種田將三歲，
J38nB411_p0395a08║父染瘋疾，遍體流紅，三人無奈，實難料理。我父另生
J38nB411_p0395a09║計策，有湯姓者，止生一女，父因病篤，自立主意。余年
J38nB411_p0395a10║五歲，不開言，不移步，正值蒲月五日，有鄰人相報，我
J38nB411_p0395a11║父不明而逝，遂放聲大哭，挺身便行。苦哉！苦哉！余念
J38nB411_p0395a12║生不能養，死不能葬，其年十三，自立煙爨，傭工度日，
J38nB411_p0395a13║百般做過。至十八歲，將至畢姻，自覺惶恐，撇地而走，
J38nB411_p0395a14║至華亭所，傭工度日。其年乙酉，將至國變，忽有出家
J38nB411_p0395a15║之念，偶因承知師引，至福田寺，禮祛非和尚。吃茶次，
J38nB411_p0395a16║手拈圓果一枚云：「此物用肉用殼？」余答：「用中間的。」祛
J38nB411_p0395a17║云：「這小老到有些骨氣，方可出家。」余云：「欲求出家，只
J38nB411_p0395a18║少盤費。」祛云：「有願必成，從容次第。」余作禮回家。其年
J38nB411_p0395a19║七月三十日，投禮福田寺定生師，不及五天，業師回
J38nB411_p0395a20║俗，相隨過經師慧然，轉禮心融師處作務。未至三月，
J38nB411_p0395a21║遇世大亂，竟往金澤禪堂，求戒勝師習經。未經半載，
J38nB411_p0395a22║又不棲身。春至四明禪院，作務一載，想念父母劬勞，
J38nB411_p0395a23║刺血寫經酬答。又往陶里永壽一十八月，竟往雲間
J38nB411_p0395a24║跟隨初明法主聽教三期，至太倉放生池聽講《楞嚴
J38nB411_p0395a25║經》，有空如來藏之句，頓起疑情。遂往龍華參韜明和
J38nB411_p0395a26║尚，經半月，余問：「尋常作用事如何？」韜默然不啟。即往
J38nB411_p0395a27║甪直，見具德和尚次，便問：「作何行事？」余云：「特來禮拜
J38nB411_p0395a28║和尚。」具拈拄杖，余云：「切莫動著，動即成乖。」具微微而
J38nB411_p0395a29║笑，余便禮拜。就往魏塘，同道友四人共建叢林，忽遇
J38nB411_p0395a30║本師至，余呈偈頌，師一一觀過，便云：「還有麼？」余云：「只
J38nB411_p0395b01║此一是實，餘二則非真。」師云：「也要問過始得。」余便禮
J38nB411_p0395b02║拜。遂同本師到護國禪院，請上堂，余問：「護國庵中請
J38nB411_p0395b03║師陞座，還是護佛耶？護國耶？」師云：「理事全彰。」余云：「腳
J38nB411_p0395b04║踏實地，頭頂青天。」師云：「腳跟下有紅線在。」余於此不
J38nB411_p0395b05║能轉身，便起疑情，默默自究，遂辭本師，往蘆溪建庵
J38nB411_p0395b06║住靜，晝夜不放參，於三載不能了手。壬辰歲，至南翔
J38nB411_p0395b07║白鶴寺參恒和尚次，問：「踏破草鞋無覓處，個中能有
J38nB411_p0395b08║幾人知？」余云：「疑情不起，求和尚開示。」恒云：「既疑情不
J38nB411_p0395b09║起，有恁麼示開？」余於下豁然曰：「奇哉！奇哉！總是現成
J38nB411_p0395b10║公案，自生疑惑。」恒便扭住云：「又道疑情不起，汝具個
J38nB411_p0395b11║甚麼眼目便與麼道？」余隨聲便與恒一掌，恒拓開，請
J38nB411_p0395b12║坐吃茶去。余云：「殘羹餿飯，不勞拈出。」便行至玄墓，隨
J38nB411_p0395b13║眾圓戒畢。一日，剖和尚下堂，因僧敲板，剖便問：「是甚
J38nB411_p0395b14║麼響？」余云：「不可喚板響。」剖云：「不是，不是。二龍爭珠，誰
J38nB411_p0395b15║是得者？」余云：「總瞞渠不得。」剖云：「禮拜著。」余云：「此處不
J38nB411_p0395b16║著便。」剖云：「休去。」余遂往魏塘結茅守靜。三載，有戒兄
J38nB411_p0395b17║至，邀余同往棲真參純朴和尚次，問：「德風師仙鄉何
J38nB411_p0395b18║處？」余云：「上洋。」純云：「在何方所？」余云：「川沙。」純云：「以何為
J38nB411_p0395b19║界？」余云：「雞向五更鳴。」純云：「本分現成，道將一句來。」余
J38nB411_p0395b20║云：「朔風吹過棲真寺，踏斷風橋大地沈。」純云：「莫隨他
J38nB411_p0395b21║去好。」余云：「和尚話頭也不領。」純笑吃茶去，余便作禮
J38nB411_p0395b22║而出，遂往雲間超果，禮上百下癡和尚。奉師命，持書
J38nB411_p0395b23║過江南尋本師，到大珠鑑河呼渡，師偶在外，便問云：
J38nB411_p0395b24║「不涉舟車，作麼生登得大珠門？」余云：「今日親見和尚。」
J38nB411_p0395b25║師云：「登得大珠門，入得大珠室，腳跟下好與一頓，且
J38nB411_p0395b26║道是賞是罰？」余云：「恩大難酬。」至晚，師又問：「向這裡道
J38nB411_p0395b27║一句來。」余云：「大風吹倒大珠殿，抹過蘆峰沒處藏。」師
J38nB411_p0395b28║云：「本分親切事作麼生？」余云：「分明禮拜。」師乃微笑。丙
J38nB411_p0395b29║申冬十二月立春日，丁酉正月初三，拜辭過江北，眾
J38nB411_p0395b30║請住鵡湖般若開法，乃作頌曰：「劫劫波波幾十年，今
J38nB411_p0395c01║朝剖露眾人前，莫笑山僧貧與貴，一番提起一番鮮。」
J38nB411_p0395c02║警世
J38nB411_p0395c03║虛撐浮世至時忙，帶雪披霜不久長，思衣想食難描
J38nB411_p0395c04║畫，賓主分離夢一場。指磬為言遊佛國，明臨派裂句
J38nB411_p0395c05║中藏，勿留形跡他人念，風掃骨飛莫用藏。
J38nB411_p0395c06║　　　　　　　李紫隅　　許君祥
J38nB411_p0395c07║　　　　　　　朱耀泉　　吳尚宛
J38nB411_p0395c08║　　　　　　　王君節　　何耀初
J38nB411_p0395c09║　　　　　　　金禹公　　謝振山
J38nB411_p0395c10║　　　　　　　　　共助刻弟子（照寔　照傳）