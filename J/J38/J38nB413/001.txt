J38nB413_p0407a01║序
J38nB413_p0407a02║仲尼曰：「溫伯雪子目擊而
J38nB413_p0407a03║道已存。」其東巖大師之謂
J38nB413_p0407a04║歟？師提一楖栗，走郊市中，
J38nB413_p0407a05║不修邊幅，未或能定其為
J38nB413_p0407a06║珍御、為垢衣者。顧索余在
J38nB413_p0407a07║稠人，班荊麈談，露布心腑，
J38nB413_p0407a08║大不異夙昔相識。比再晤，
J38nB413_p0407a09║則出所著黃連語錄二卷
J38nB413_p0407a10║示之，又何其小撞而發大
J38nB413_p0407a11║響？獅子之捉一兔，固爾哉！
J38nB413_p0407a12║然而文彩既彰，意句相到，
J38nB413_p0407a13║自非杜撰禪和，亦豈欲抬
J38nB413_p0407a14║搦公案？但拈兩端，釘橛虛
J38nB413_p0407a15║空，更取拔橛，且機語如河
J38nB413_p0407b01║沙，亦頗近于頭出頭沒。惟
J38nB413_p0407b02║以不標勝義，故亦不見負
J38nB413_p0407b03║門，此則師所獨長，而余所
J38nB413_p0407b04║為心盡耳。夫師之求友，若
J38nB413_p0407b05║將以腳尖踢出一佛者，而
J38nB413_p0407b06║余肯交臂而失一師耶？附
J38nB413_p0407b07║讚數言，雖未足備協唱，聊
J38nB413_p0407b08║志遇焉。師嗣法于金明和
J38nB413_p0407b09║尚，為是以續斷橋一枝燈
J38nB413_p0407b10║也。乃斷橋之後而有斯人，
J38nB413_p0407b11║寧惟不絕如線乎？蓋亦使
J38nB413_p0407b12║斷橋坐大矣。
J38nB413_p0407b13║法弟南昌黎元寬題
J38nB413_p0407b14║
J38nB413_p0407b15║
J38nB413_p0407c01║序
J38nB413_p0407c02║東崖禪師者，臨濟宗斷橋下十
J38nB413_p0407c03║五世，金明介和尚之嗣子也。歲
J38nB413_p0407c04║在乙未，受星源黃連之請，學人
J38nB413_p0407c05║機器，輯語成錄，傳播叢林。適師
J38nB413_p0407c06║移錫西江，偈憩百福，余不住▆
J38nB413_p0407c07║與師相見旅舍，藹然如舊識也，
J38nB413_p0407c08║因得讀其錄，而遂屬余序之。余
J38nB413_p0407c09║幸非多智老翁，不勞師揜門▆
J38nB413_p0407c10║語，近者三寸不律，與髮同髡，亦
J38nB413_p0407c11║何取挾以讚歎其萬分一乎？雖
J38nB413_p0407c12║然，余於師殆幾幾有三緣焉：金
J38nB413_p0407c13║明塗毒，聞者必死，遠聞者徐死，
J38nB413_p0407c14║卒隔千里外無從一聞；早歲則
J38nB413_p0407c15║宦游其地，寶蓋繡幢尚可述而
J38nB413_p0408a01║志也，一緣也。黃連一味塞斷天
J38nB413_p0408a02║下喉嚨，啞者得嘗，何口可說？亦
J38nB413_p0408a03║卒隔千里外無從一嚼；中年則
J38nB413_p0408a04║客游其地，翠屏香澗尚可想而
J38nB413_p0408a05║褱也，一緣也。臨濟諸老曾為張
J38nB413_p0408a06║拙說偈、韓休安名，覿面相呈，不
J38nB413_p0408a07║惜蜣螂糞彈，惟斷橋一派現等
J38nB413_p0408a08║瓊臺，仰望停雲、俛窺流水，雖佛
J38nB413_p0408a09║法無二，而偏指不參，并隔四五
J38nB413_p0408a10║十年外，無從一決。垂老能更僕
J38nB413_p0408a11║其世，而莫逆其人，醇乳醴泉，更
J38nB413_p0408a12║可挹而注也，又一緣也。師以儒
J38nB413_p0408a13║家少年，及心空第，方憶丹霞騎
J38nB413_p0408a14║古佛之風，將推倒一世，而襟期
J38nB413_p0408a15║整秀，落落穆穆，松火橘湯，怡然
J38nB413_p0408b01║自適，楊岐雅志，復見於今矣。至
J38nB413_p0408b02║若說法親切，殺人活人，與人奪
J38nB413_p0408b03║人，語句具在，諸方明眼，一一能
J38nB413_p0408b04║辯之。他如或代或別，或拈或頌，
J38nB413_p0408b05║自然月印，絕不雷同，皆纚纚可
J38nB413_p0408b06║發人深省。師蓋以黃連為濫觴
J38nB413_p0408b07║耳，異日流通，如江如河，固不可
J38nB413_p0408b08║得而力遏也已。人亦有言：文章
J38nB413_p0408b09║盛而儒術衰，語錄多而佛法少。
J38nB413_p0408b10║其勢不能不厲禁云然，要非通
J38nB413_p0408b11║論也。使一喝三拳，足明大事，一
J38nB413_p0408b12║切有句，都歸默然，則百世而下，
J38nB413_p0408b13║尚不知臨濟為何物，而況斷橋
J38nB413_p0408b14║哉？學人之不能已於斯刻也，殆
J38nB413_p0408b15║為慧命計也。
J38nB413_p0408c01║柴堯法弟文德翼拜譔
J38nB413_p0408c02║
J38nB413_p0408c03║
J38nB413_p0408c04║
J38nB413_p0408c05║
J38nB413_p0408c06║
J38nB413_p0408c07║
J38nB413_p0408c08║
J38nB413_p0408c09║
J38nB413_p0408c10║
J38nB413_p0408c11║
J38nB413_p0408c12║
J38nB413_p0408c13║
J38nB413_p0408c14║
J38nB413_p0408c15║
J38nB413_p0409a01║東巖禪師黃連語錄
J38nB413_p0409a02║侍者機琇記錄
J38nB413_p0409a03║順治乙未年，師受星源黃連寺眾護法請，於十月初
J38nB413_p0409a04║二日進院。至山門云：「八字門打開了也，諸人一出一
J38nB413_p0409a05║入，還知麼？」喝一喝，卓拄杖便入。
J38nB413_p0409a06║佛殿。云：「巍巍堂堂，煒煒煌煌，令人可瞻可仰。新長老
J38nB413_p0409a07║到這裏，弗施三拜，要且不甘。」遂展坐具。
J38nB413_p0409a08║伽藍。云：「秉正直心，無偏無黨，此日囑君，免諸措罔」。乃
J38nB413_p0409a09║插香。
J38nB413_p0409a10║祖師。云：「鏟昔日魔風，起今時痼疾，看者一隊古錐，爭
J38nB413_p0409a11║向黃連坐地？」良久，云：「針劄不入。」
J38nB413_p0409a12║方丈。師拈拄杖云：「把佛祖關，驗龍蛇句，八達七通，貴
J38nB413_p0409a13║知落處。諸人還知落處麼？」乃以拄杖卓一下，云：「丁一
J38nB413_p0409a14║卓二。」
J38nB413_p0409a15║當日，眾請上堂。師至座前，拈帖示眾云：「文詞句義，親
J38nB413_p0409a16║從諸臺護信根上所生，增一毫不得，咸一毫不得。若
J38nB413_p0409a17║要字腳分明，仰煩維那對眾剖析。」宣讀畢，
J38nB413_p0409a18║師指法座，云：「虛空刻畫，猶自不堪。欲會鑄印登壇，看
J38nB413_p0409a19║取將軍號令。」震聲一喝，便陞座。拈香，云：「此瓣香，九天
J38nB413_p0409a20║雨露，泉石蒙恩，爇向爐中，端為祝延
J38nB413_p0409a21║今上皇帝聖壽萬歲，恭願常歌舜日、永享堯年，區內顯
J38nB413_p0409a22║乎至尊、八表誠為治化。」次拈香，云：「此瓣香，至大至剛，
J38nB413_p0409a23║惟忠惟孝。爇向爐中，奉為滿朝臣宰、本省當道諸官、
J38nB413_p0409a24║名公縉士，恭願高遷爵位，輔佐王畿。」又拈香，云：「此瓣
J38nB413_p0409a25║香，金剛慧種，劫石彌堅，爇向爐中，奉為本山檀越主、
J38nB413_p0409a26║遠近眾耆舊，伏願夙薰般若，妙契心宗。」再拈香，云：「此
J38nB413_p0409a27║瓣香，根源有據，非同陌路讎家，一旦跨腳范蠡湖，被
J38nB413_p0409a28║這老漢興起滔天之浪，而今不敢隱瞞，爇向爐中，專
J38nB413_p0409a29║為供養現住浙江嘉興府金明堂上傳臨濟正宗、斷
J38nB413_p0409a30║橋嫡派三十一世本師介菴老和尚，用酬法乳之恩。」
J38nB413_p0409b01║遂斂衣就坐。上首白椎竟，師豎起拂子，召大眾，云：「還
J38nB413_p0409b02║會麼？若向這裏會去，多少省力。設使更駕祥雲，知他
J38nB413_p0409b03║是第幾義？莫有作家仙陀，試出眾道看。」（問繁不錄）乃云：「諸
J38nB413_p0409b04║佛命脈，覿面提持；祖師心源，徹頭徹尾。孤峰劄足，獨
J38nB413_p0409b05║自稱尊；鬧市橫身，卷舒方外。驅雷門於布鼓，列萬象
J38nB413_p0409b06║於崖前。撫掌呵呵，突出虛空面目；南看北斗，豁開千
J38nB413_p0409b07║聖頂𩕳。說甚麼臨濟三玄、洞宗五位？拈條楖栗，拄杖
J38nB413_p0409b08║敲唱雙行；舉起烏黑豆，素珠換他人眼。豈知黃連古
J38nB413_p0409b09║剎舊日規模？茲當運轉洪鈞，敷揚祖道。梅芬馥郁，鼻
J38nB413_p0409b10║尖頭暗度清香；鳥囀深林，造化間別傳春信。須知我
J38nB413_p0409b11║衲僧門下發向上機、演第一義，更欲克啟臨濟家聲、
J38nB413_p0409b12║斷橋的旨，早是屈辱他先宗、埋沒後學，柰因情不獲
J38nB413_p0409b13║已，退身何及，今日又被現前大眾拽上犁耙，鼓兩片
J38nB413_p0409b14║皮、掉三寸舌，胡言寱語，取笑作家。雖然，人境雙施，必
J38nB413_p0409b15║也應時所重。且祝聖開堂一句如何道？寶殿爐煙凝
J38nB413_p0409b16║紫氣，千秋嘉運沐皇恩。」復舉：「保壽開堂，三聖推出一
J38nB413_p0409b17║僧，保壽便打，聖云：『與麼為人，非但瞎卻這僧眼，瞎卻
J38nB413_p0409b18║鎮州一城人眼去在。』保壽擲下拄杖，便歸方丈。」師云：
J38nB413_p0409b19║「保壽、三聖善能甄別，一挨一拶，各露閫外威權。仔細
J38nB413_p0409b20║看來，未免遭他此僧笑怪。黃連這裏雖無把斷封疆，
J38nB413_p0409b21║盡天下人到此亦須斂衽而退。山僧恁麼道，敢與古
J38nB413_p0409b22║人還分優劣也無？橫按莫邪全正令，太平寰宇斬癡
J38nB413_p0409b23║頑。」復喝一喝，卓拄杖，上首結椎，云：「諦觀法王法，法王
J38nB413_p0409b24║法如是。」便下座。
J38nB413_p0409b25║晚參。師云：「近時叢林或三百、五百聚頭便作佛法商
J38nB413_p0409b26║量，且不知古聖先賢曲垂方便，九喻三週，故乃憫子
J38nB413_p0409b27║之誠，而謂諸兄弟揭露這一著子。山僧自揣寡德，拙
J38nB413_p0409b28║守茅茨，爭敢妄起為人之念？今日既然叨居祖席，不
J38nB413_p0409b29║可總成杜絕去也。」以拂子拂一拂，云：「大眾見麼？一手
J38nB413_p0409b30║不合拍，兩手鳴摑摑。要在諸人各發歡喜心，輔弼叢
J38nB413_p0409c01║林、贊助知識，方可定千古之宏規，挽末秋之法弊。即
J38nB413_p0409c02║今還有恁麼人共相出手者麼？」良久，云：「家肥生孝子，
J38nB413_p0409c03║國霸有謀臣。」擊拂子三下。
J38nB413_p0409c04║上堂。舉：「雪竇示眾云：『義出豐年，儉生不孝。於衲僧門
J38nB413_p0409c05║下是放行？是把住？若人道得，老僧分半院與伊住。』圓
J38nB413_p0409c06║悟和尚拈云：『雪竇病多諳藥性，經效始傳人。眾中或
J38nB413_p0409c07║有個知豐、知儉、知放行、知把住底，亦何必分半院與
J38nB413_p0409c08║伊住？燒香發愿，只圖他早有個院子住，使嘗些滋味，
J38nB413_p0409c09║且免得窮廝煎、餓廝炒。』」師乃呵呵大笑：「慚愧煞人！圓
J38nB413_p0409c10║悟老祖舉到這裏，可謂明古今、識邪正，垂一言半句
J38nB413_p0409c11║啟發後昆。山僧今日冷眼看來，此間亦無豐、亦無儉，
J38nB413_p0409c12║亦不放行、亦不把住，亦不必燒香發愿。現成有個破
J38nB413_p0409c13║院子，若人道得，山僧直下全手分付；若道不得，爭柰
J38nB413_p0409c14║汝等機思遲鈍？非謂我今有所吝惜也。」良久，云：「見之
J38nB413_p0409c15║不取，思之千里。」下座。
J38nB413_p0409c16║普渡菴無住禪宿六旬華誕，率徒方明、淨明、徹明等
J38nB413_p0409c17║請師上堂。白椎竟，楚石出問：「霞臨普渡，日貫龜湖，老
J38nB413_p0409c18║師花甲添籌，請師舉揚個事。」提起坐具打○相，「者箇
J38nB413_p0409c19║還有生滅也無？」師便喝，石云：「恁麼則不生不滅無量
J38nB413_p0409c20║壽，永作長年不老人。」師云：「花雨亂繽紛。」石云：「因齋慶
J38nB413_p0409c21║讚蒙師指，獨露全機事若何？」師便打，云：「一棒也少不
J38nB413_p0409c22║得。」問：「壽山高聳，福海淵深，請問和尚喚甚麼作壽山？」
J38nB413_p0409c23║師卓拄杖一下，僧云：「只如老宿六旬已前還有此瑞
J38nB413_p0409c24║也無？」師云：「好生薦取。」僧云：「六旬已後是何境界？」師便
J38nB413_p0409c25║打，僧云：「正當恁麼時又作麼生？」師云：「且禮拜著。」僧禮
J38nB413_p0409c26║拜起，云：「水向石邊流出冷，風從花裏過來香。」師云：「更
J38nB413_p0409c27║要念篇章。」問：「無住老師為報母恩……」語未竟，師云：「領取
J38nB413_p0409c28║話頭。」僧云：「父母未生前一著如何指示？」師云：「你且道
J38nB413_p0409c29║即今在甚麼處？」僧云：「已生後又如何？」師便打，僧云：「茲
J38nB413_p0409c30║當花甲之辰，報恩一句又作麼生？」師云：「空中電影，雨
J38nB413_p0410a01║後雷聲。」僧云：「為復是敲唱雙行？為復是兩彩一賽？」師
J38nB413_p0410a02║云：「且過那邊。」僧云：「四眾蒙恩，人人瞻仰去也。」師云：「三
J38nB413_p0410a03║十年後不得忘卻。」僧禮拜，歸位。師乃云：「春王布令，百
J38nB413_p0410a04║谷回菲，翡翠亂鳴，水流花笑。若也向上論去，何妨蝶
J38nB413_p0410a05║夢遽遽？更期撒手那邊，契證宗門玄旨。當堂慵　正
J38nB413_p0410a06║坐，今朝卻許商量；不赴兩頭機，也須勘過了打。山僧
J38nB413_p0410a07║恁麼道，直得鳳棲山起舞、歐峰頂雲翻、龜湖灘下水
J38nB413_p0410a08║急迅流，且未是諸人措足處。大眾！既無措足處，秪如
J38nB413_p0410a09║無住耆宿住此本菴二十餘載，接待往來畢竟承誰
J38nB413_p0410a10║恩力？眾中倘有個道得恰好底，不用山僧高登曲彔，
J38nB413_p0410a11║慶祝伊花甲之期，纔作此念，早與趙州齊年了也。雖
J38nB413_p0410a12║然，事不容嘿，復聽說偈，聊表末後殷勤：南山松翠喜
J38nB413_p0410a13║凝眸，煦日鸞祥萬壑幽，六十春秋君記取，從來海屋
J38nB413_p0410a14║共添籌。」卓拄杖，下座。
J38nB413_p0410a15║上堂。云：「古今尊宿拈鎚豎拂，曲盡時機，檢點將來，猶
J38nB413_p0410a16║落教乘，未是宗門極則。若論宗門極則事，直向佛祖
J38nB413_p0410a17║那邊更那邊行履，方可一踏鴻門兩扇開。假使看錮
J38nB413_p0410a18║鏴著生鐵，老僧在你諸人腳底。參。」
J38nB413_p0410a19║上堂。師舉：「古者云：『淨潔打疊了也，卻近前問我覓，我
J38nB413_p0410a20║劈脊與你一棒。有一棒到你，你須生慚愧；無一棒到
J38nB413_p0410a21║你，你又向甚麼處會？』古德恁麼說話，太煞不徇人情。
J38nB413_p0410a22║山僧這裏另開方便路徑，使一切人易知易曉。」乃召
J38nB413_p0410a23║大眾，云：「汝等總若向前就我覓，我劈脊與你一棒。有
J38nB413_p0410a24║一棒到你，你也須知恩；無一棒到你，你不得自生退
J38nB413_p0410a25║屈。諸仁者！還委其間落處麼？」良久，云：「不可更與諸人
J38nB413_p0410a26║道盡。」拽拄杖，竟歸方丈。
J38nB413_p0410a27║因雪示眾。師云：「昨夜蒼穹猶布陣，今朝大雪滿山頭，
J38nB413_p0410a28║追陪事事無佳趣，煮茗圍爐快活休。林下道人得與
J38nB413_p0410a29║麼真實受用，田地優悠。曾記當時老趙州，無賓主句
J38nB413_p0410a30║有來由，殷勤為報眾禪流，堂內底擁衾暗坐，堂外底
J38nB413_p0410b01║好事添愁。秪如雪凍水枯之時，又且如何話會？風光
J38nB413_p0410b02║無限少人酬。」乃擲下拂子。
J38nB413_p0410b03║上堂。「雲從龍，風從虎，踏破草鞋休莽鹵。山前穗麥熟
J38nB413_p0410b04║多時，太平欣欣樂寰宇。阿呵呵，好大哥。」遂以拄杖作
J38nB413_p0410b05║舞，下座。
J38nB413_p0410b06║晚參。舉：「雪峰拈拄杖示眾云：『我這個為中下機人。』時
J38nB413_p0410b07║有僧出問云：『忽遇上上機人來時如何？』峰拈卻拄杖。
J38nB413_p0410b08║雲門云：『我不似雪峰打破這葛藤。』乃拈拄杖云：『我這
J38nB413_p0410b09║個為中下機人。』時有僧問：『忽遇上上機人來時如何？』
J38nB413_p0410b10║雲門便打。」師云：「二員作者據條拄杖勘辨龍蛇，直下
J38nB413_p0410b11║轉機猶欠圓活在。山僧見處與古今迥別。」乃拈拄杖
J38nB413_p0410b12║云：「我這個為中下機人。設有僧出問：『忽遇上上機人
J38nB413_p0410b13║來時如何？』直以拄杖趁出云：『且在門外立。』山僧恁麼
J38nB413_p0410b14║荅話，還契他古人意也無？相逢相見呵呵笑，更有春
J38nB413_p0410b15║風春又春。」
J38nB413_p0410b16║結制，示眾。云：「山中清淡家風，幸有衲子相聚，九旬把
J38nB413_p0410b17║住繩頭，不許胡覷亂覷。一期之內務要諸人剋辦己
J38nB413_p0410b18║躬，二時粥飯向缽盂邊摸著匙箸，不作佛法商量，不
J38nB413_p0410b19║作世諦流布。若是了事丈夫，但恁麼去照顧，撞倒堂
J38nB413_p0410b20║中露柱。且問汝等：長連床上消息又作麼生？切不得
J38nB413_p0410b21║道：山僧便如此口絮。」下座。
J38nB413_p0410b22║晚參。舉：「金明和尚起期入堂，示眾云：『結制以來又七
J38nB413_p0410b23║日，眉毛相拄，燈籠露柱絕消息，試請𨁝跳看。後園竹
J38nB413_p0410b24║子數百竿，且謾尋行數褁，橫者自橫直者直，築著磕
J38nB413_p0410b25║著，咄！是甚碗躂丘？』大眾！還知山僧判斷底落處麼？具
J38nB413_p0410b26║眼的就此七日內研窮到透頂透底，便見我金明本
J38nB413_p0410b27║師急切告報。倘或胡穿亂鑿，向後園竹子數百竿處
J38nB413_p0410b28║會得來，亦不免遞相鈍置。何謂如此？休將閑學解，埋
J38nB413_p0410b29║沒祖師心。」
J38nB413_p0410b30║示眾。云：「我有一句子要與諸人說破，且道是那一句？」
J38nB413_p0410c01║豎起竹篦，召大眾云：「直下來也，急著眼覷。」便擲下。
J38nB413_p0410c02║佛成道日，上堂。「雪山老子甚奇怪，夜睹明星曾捉敗，
J38nB413_p0410c03║六年麻麥充饑腸，一朝剛得大自在。鳧短鶴長，剋由
J38nB413_p0410c04║叵耐，說法四十九年，談經三百餘會，忽地有個憍陳
J38nB413_p0410c05║如尊者出眾，呵呵大笑，云：『瞿曇！不見一法即如來，是
J38nB413_p0410c06║則名為觀自在。』」擲下拄杖，下座。
J38nB413_p0410c07║解制，示眾。「現成公案絕淆訛，枯木堂前錯路多，萬里
J38nB413_p0410c08║直須無寸草，試問禪流會也麼？若也會去，不必別走
J38nB413_p0410c09║程途，自有安國治邦；其或未然，今日布袋頭開，莫道
J38nB413_p0410c10║不與諸人說破好。」擊拂子，下座。
J38nB413_p0410c11║示眾。舉：「溈山泥壁次，李軍容來具公棠，直至師背後，
J38nB413_p0410c12║端簡而立。山回首見，便側泥盤作接泥勢，軍容便轉
J38nB413_p0410c13║笏作進泥勢，山拋下泥盤，與軍容歸方丈。」師云：「看他
J38nB413_p0410c14║溈山與軍容真是佛法中人，緝熙恭敬，綽綽乎有餘
J38nB413_p0410c15║裕矣。若據本分論量，溈山拋下泥盤，卻瞞軍容一點
J38nB413_p0410c16║不得。然雖如此，功不浪施。」
J38nB413_p0410c17║辛丑冬，金明首座寮秉拂小參。師拈拄杖云：「不用如
J38nB413_p0410c18║何若何，有單刀直入者，便請出眾相見。」一僧出便喝，
J38nB413_p0410c19║師便棒云：「汝不妨伶俐。」僧拂坐具便歸眾，師云：「看你
J38nB413_p0410c20║納敗。」又僧問：「人人道鼻孔撩天，個個腳跟點地，原何
J38nB413_p0410c21║不知自己落處？」師卓拄杖云：「還會麼？」僧云：「虛空粉碎，
J38nB413_p0410c22║大地平沉，更向何處著腳？」師云：「你即今在甚麼處安
J38nB413_p0410c23║身立命？」僧云：「學人舉古一偈：如何是十方同聚會？」師
J38nB413_p0410c24║云：「大家在這裡。」僧云：「如何是個個學無為？」師云：「請過
J38nB413_p0410c25║一邊著。」僧云：「如何是選佛場？」師云：「這是甚麼所在？」僧
J38nB413_p0410c26║云：「如何是心空及第歸？」師便打，僧云：「四句蒙師指示，
J38nB413_p0410c27║虛空撫掌，露柱生光去也。」師云：「禮拜了退。」僧云：「也須
J38nB413_p0410c28║學人讚嘆。」師云：「大眾笑你。」乃云：「憶某昔年行腳諸方，
J38nB413_p0410c29║克志慕道，參叩十餘員大尊宿，波波挈挈，弄盡神通，
J38nB413_p0410c30║終未遂我生平之事。後來被一陣業風吹到金明，遭
J38nB413_p0411a01║我老和尚一頓熱棒打失眼睛，直得全身放下。這段
J38nB413_p0411a02║公案，若非夙有師資之緣，千萬人中爭能容易搆取？
J38nB413_p0411a03║今日蒙方丈和尚命我小參，璨上座到這裏豈可吝
J38nB413_p0411a04║辭？不免東屙西撒，塗污諸兄弟了也。其間設有個傍
J38nB413_p0411a05║不肯底出來道：『老老大大，面皮厚多少？』也許伊是個
J38nB413_p0411a06║英俊衲僧。」目視大眾。「有麼？有麼？」良久云：「靈鶴不棲無
J38nB413_p0411a07║影樹，鳳兒豈戀破山窠？」卓拄杖一下。
J38nB413_p0411a08║問荅機緣
J38nB413_p0411a09║僧問：「如何是賓中賓？」師云：「國內有誰能按劍？」僧云：「如
J38nB413_p0411a10║何是賓中主？」師云：「攜手上高樓。」僧云：「如何是主中賓？」
J38nB413_p0411a11║師云：「清風與白月。」僧云：「如何是主中主？」師云：「自出洞
J38nB413_p0411a12║來無敵手，得饒人處且饒人。」
J38nB413_p0411a13║師一日同眾擁爐次，僧問：「如何是祖師西來意？」師云：
J38nB413_p0411a14║「一爐焰火，幾片枯薪。」僧云：「不會。」師云：「通身煖活。」
J38nB413_p0411a15║僧參，師問云：「人喚你作達摩大師，是否？」僧擬對，師云：
J38nB413_p0411a16║「元來不是。」
J38nB413_p0411a17║馬君信居士禮拜，求指示工夫。師撫士背一下，云：「會
J38nB413_p0411a18║麼？」士擬議，師云：「鈍置煞人。」
J38nB413_p0411a19║僧參，師問云：「德山見僧入門便棒，臨濟見僧入門便
J38nB413_p0411a20║喝，意且如何？」僧云：「不因今日，爭見和尚？」師云：「未是你
J38nB413_p0411a21║▆上事。」僧云：「正好著力。」師云：「如何是你著力處？」僧云：
J38nB413_p0411a22║「禮拜和尚。」師云：「且放汝一頓。」
J38nB413_p0411a23║僧問：「如何是到家底消息？」師云：「待汝站下腳跟來即
J38nB413_p0411a24║向汝道。」
J38nB413_p0411a25║同參僧相見次，師云：「汝既與我同參，試呈同參人事
J38nB413_p0411a26║看。」僧云：「又多了這些。」師云：「且放三十棒。」
J38nB413_p0411a27║僧參，師問云：「汝一向在那裡住？」僧云：「東西南北。」師云：
J38nB413_p0411a28║「我且問你，即今在何處住？」僧云：「老老大大問甚麼住
J38nB413_p0411a29║處？」師厲聲云：「話頭也不識。」僧云：「當面錯過。」師叱云：「這
J38nB413_p0411a30║樣亂統。」乃拈拄杖打趁。
J38nB413_p0411b01║師問僧：「你底鼻孔為甚麼缺卻半邊？」僧無對，師乃噓
J38nB413_p0411b02║一噓。
J38nB413_p0411b03║一僧出禮拜，師拈拄杖云：「速道！速道！」僧無語，師打云：
J38nB413_p0411b04║「這漆桶！」
J38nB413_p0411b05║師喚僧：「藏拙。」僧便至，師云：「我喚藏拙，汝來作甚麼？」僧
J38nB413_p0411b06║擬議，師便打，云：「這不唧溜漢。」
J38nB413_p0411b07║師問僧：「你背後底是那個？」僧云：「某甲初參。」師云：「汝在
J38nB413_p0411b08║堂中三日了，還是初參？」僧無對。師云：「經行去。」
J38nB413_p0411b09║僧禮拜，師云：「還我話頭來。」僧云：「求和尚指示。」師云：「那
J38nB413_p0411b10║有許多指示？」僧佇立，師以香板擉退。
J38nB413_p0411b11║一僧出眾作禮，師云：「禮拜底是阿誰？」僧無語，師叱云：
J38nB413_p0411b12║「自己也不識。」
J38nB413_p0411b13║師問僧：「不假三寸舌根，試道一句看。」僧云：「敗闕不少。」
J38nB413_p0411b14║師便打，云：「你又來亂道。」復喚一僧云：「汝作麼生？」僧云：
J38nB413_p0411b15║「某甲禮拜和尚。」便拜，師亦打。
J38nB413_p0411b16║僧靈根參，師問云：「汝是靈根麼？」僧云：「是。」師云：「天生得？
J38nB413_p0411b17║從人得？」僧云：「某甲到這裡不會。」師云：「與麼則不靈根
J38nB413_p0411b18║也。」僧禮拜，師笑之。
J38nB413_p0411b19║一日天雨，師顧僧云：「簷頭是甚麼響？」僧云：「某甲不知。」
J38nB413_p0411b20║師側耳云：「雨聲也不會。」
J38nB413_p0411b21║僧請益，云：「弟子睡魔不醒，求和尚指示。」師云：「阿誰不
J38nB413_p0411b22║醒？」僧云：「某甲。」師云：「那個是某甲？」僧擬議，師云：「這掠虛
J38nB413_p0411b23║漢。」便打。
J38nB413_p0411b24║師與同安法璽和尚溪邊散步，安云：「真水急迅流，無
J38nB413_p0411b25║他措足處。」師把住安云：「即今老兄在甚麼處？」安云：「也
J38nB413_p0411b26║直得起舞。」師相與大笑。
J38nB413_p0411b27║金散公居士問：「如何是半峰境？」師云：「一塔巍峨。」士云：
J38nB413_p0411b28║「如何是半峰事？」師云：「坐立儼然。」士云：「向上還有事也
J38nB413_p0411b29║無？」師云：「居士但向下會取。」
J38nB413_p0411b30║書問
J38nB413_p0411c01║與古璧和尚書
J38nB413_p0411c02║前扺三角，承法兄大教，又兼以厚誼貺我，謝謝。迨夫
J38nB413_p0411c03║祖庭秋晚，衲子僥浮，惟在得人之難。昨觀蘄黃風化，
J38nB413_p0411c04║流俗溷入，真假不分，當此之時，更要力挽頹波可耳。
J38nB413_p0411c05║老法兄福德，諸方多有仰慕，而弟恨不能步武，所謂
J38nB413_p0411c06║春虫一鳴，夏虫不可與語者是矣。惟冀法兄坐振三
J38nB413_p0411c07║角峰頭，使魔風自化，海內象龍日漸趨于座下，非獨
J38nB413_p0411c08║法門有光，且老人亦望重也。弟別後復過多雲，蒙大
J38nB413_p0411c09║峰兄盛念，相留度歲，忝在同氣連枝，豈可負之而去？
J38nB413_p0411c10║只得暫放情懷，煨榾柮，快賞爐頭。山中修造事煩，統
J38nB413_p0411c11║祈吾兄為法保愛。不畫。
J38nB413_p0411c12║與多雲和尚書
J38nB413_p0411c13║煙雲縹緲，客路蹁躚，靜想有無窮妙意。若非法兄過
J38nB413_p0411c14║量人，爭知有與麼事？前別匆匆，被大水所阻，蒙贈舟
J38nB413_p0411c15║公，且得一帆之便。遊廬山，覽歐阜，常以客途為家活
J38nB413_p0411c16║耳。春來又經遠涉近，喜有兩禪客輔佐，將來佛法頂
J38nB413_p0411c17║卜闡揚也。每憶故人，恨未聚首，望雲山疊嶂，不覺引
J38nB413_p0411c18║動。筆興牢騷，謹此代面。
J38nB413_p0411c19║法語
J38nB413_p0411c20║示鏡水禪人
J38nB413_p0411c21║鏡水戒足，婺邑東鄉李氏子也。家世業儒，博通外學，
J38nB413_p0411c22║誠事佛語。早年父母俱喪，遂發奮出家，直究禪理，恒
J38nB413_p0411c23║以生死大事為懷。每詰之諸僧輩，竟無一人以此事
J38nB413_p0411c24║為伊決擇，故爾輒自謂云：「佛法為難，得遇大善知識
J38nB413_p0411c25║尤難也。」乙未冬，予尋歸匡廬靜室，道經婺東，寓黃連
J38nB413_p0411c26║古剎。一日，戒足來參，私乃吐露肝膽，山僧默契之，此
J38nB413_p0411c27║子真有學佛之志，但不能遇斯人之激發耳。所以然
J38nB413_p0411c28║者，譬如世之良匠，必假規矩繩墨而乃成其器，戒足
J38nB413_p0411c29║勉乎哉！予生平最喜人朴實，見其本色英特，匪同悠
J38nB413_p0411c30║悠漾漾、一暴十寒之類，殊覺異也。山僧於佛成道日，
J38nB413_p0412a01║即與授五八戒，更贈以偈，戒足宜自勉旃。偈曰：大丈
J38nB413_p0412a02║夫，操上志，佛法精通本無二，打頭端未遇明師，致使
J38nB413_p0412a03║而今遭鈍置。脫生死，要超方，快便逢人好酌量，撞個
J38nB413_p0412a04║作家施辣手，阿誰直下肯承當？苦參尋，急追究，悟徹
J38nB413_p0412a05║身心原這個，假饒向外弄癡團，當面卻教成話墮。若
J38nB413_p0412a06║與麼，稱俊哉，略脫胸襟無點埃，搬柴運水家常活，一
J38nB413_p0412a07║一從茲眼豁開。出叢林，入保社，衲衣下事有差別，當
J38nB413_p0412a08║人若未諳來機，空走雲山千萬疊。老婆禪，無剩語，此
J38nB413_p0412a09║事分明為伊舉，莫學時流逐隊過，潦倒還教未輕黃。
J38nB413_p0412a10║鏡禪鏡禪須自知，相逢要辨主中主。
J38nB413_p0412a11║示王少湖居士
J38nB413_p0412a12║宗門一著，別無他解，只要離心意識參，出聖凡路學。
J38nB413_p0412a13║更有一等聰明伶俐者，不信有祖師悟門，強以言句
J38nB413_p0412a14║配合，歷涉多岐，食人殘噎，乃至古今聖賢修行之要
J38nB413_p0412a15║節自相違悖也。王子少湖，奇偉之士，齋素已久，留心
J38nB413_p0412a16║內典，甚未嘗有廢，惜乎恐溺知見而反失穎悟之妙
J38nB413_p0412a17║理。山野當令掃除，參個父母未生前一著，如癡似兀，
J38nB413_p0412a18║灼然得到克己復禮、天下歸仁地位，與凡夫俗子大
J38nB413_p0412a19║不相侔矣。一日，提挈八齡尊堂并及幼子披誠皈向，
J38nB413_p0412a20║此念世稀美其稚孩不昧夙因，真驊騮之可羨。然固
J38nB413_p0412a21║深知居士願力再來，正在一方垂手接人，秖貴闔門
J38nB413_p0412a22║回善，在在世世同為佛家眷屬也。山野故不負公之
J38nB413_p0412a23║黽勉，以弁數言，聊為進道之策。汝毋惑諸！汝毋惑諸！
J38nB413_p0412a24║示用持節菴主
J38nB413_p0412a25║吾鄉用持，掃除閨閣。經過險夷，終心不錯。節義大端，
J38nB413_p0412a26║修其天爵。道範繇師，良材匪琢。請法志堅，更脫廛縛。
J38nB413_p0412a27║了悟上乘，真性何惡。三寶親枝，流傳海岳。
J38nB413_p0412a28║歌
J38nB413_p0412a29║山居即事歌
J38nB413_p0412a30║連日冒寒身弗快，斗室打眠不出外，眉毛撕結訝郎
J38nB413_p0412b01║當，鼻孔依然常相對。壁破籬穿直透風，雪撒珍珠真
J38nB413_p0412b02║可愛，令人翻憶老楊岐，我亦未免生知解。禪床盡底
J38nB413_p0412b03║絕關攔，布被新縫卻遮蓋，無米斷炊稀粥湯，少油鹽
J38nB413_p0412b04║菜噇皮袋。幾日不餐自強挨，懶向人前誇醜態，拾枯
J38nB413_p0412b05║燒火已無多，帶雨生柴旋斫賣。十字街頭等沒人，束
J38nB413_p0412b06║取肚皮心莫怠，歷觀我輩住山翁，苦辣甜酸皆分內。
J38nB413_p0412b07║為報通方作者知，雙陸盤中喝彩賽。
J38nB413_p0412b08║樂道歌
J38nB413_p0412b09║君不見，山中樂道常知足，三條短篾腰間束，歲久年
J38nB413_p0412b10║深百念消，破瓦鐺邊止一個。也無榮，也無辱，半升三
J38nB413_p0412b11║斗是吾祿，每日支筇澗壑遊，又見牧童驅野犢。嘆韶
J38nB413_p0412b12║華，如轉燭，世事奔波何了局，偷得清閑快活居，是佛
J38nB413_p0412b13║是仙都莫做。又不見，自古夷齊恥周粟，商山四皓有
J38nB413_p0412b14║高躅，竹林茅舍放胸懷，種果栽花遠塵俗。於此樂，是
J38nB413_p0412b15║真福，猶勝公候積金玉，隨緣認性且逍遙，塊石憨眠
J38nB413_p0412b16║歌一曲。阿呵呵，甚題目，惟餘天地最吾癡，笑罵從他
J38nB413_p0412b17║喚顛禿。
J38nB413_p0412b18║自省歌
J38nB413_p0412b19║湖海飄零，十年霜鬢冷相侵，又爭知富貴皆由命。到
J38nB413_p0412b20║不如，嘯傲閑雲，高崖流水。自喜生來幸，單只抱句話
J38nB413_p0412b21║頭兒，悟徹死生，休被業緣重惑亂。勸諸人，也試把本
J38nB413_p0412b22║來認定。
J38nB413_p0412b23║像讚
J38nB413_p0412b24║雪山相
J38nB413_p0412b25║六載雪山冷坐，午夜明星覷破。凍得肌膚焦黃，描也
J38nB413_p0412b26║不成畫不就。天上人間沒處藏，菡萏花開香馥馥。
J38nB413_p0412b27║白衣大士（智至子居士請）
J38nB413_p0412b28║苦海茫茫喚醒人，誰識白衣大士真？眾生如子能視
J38nB413_p0412b29║父，若箇當頭認主賓？端的旨，絕疏親，鏡花水月又重
J38nB413_p0412b30║新，居士每朝勤展禮，始信生前不昧因。
J38nB413_p0412c01║又觀音像
J38nB413_p0412c02║大士現身，一水一月。救世迷津，如珠照夜。（咄）
J38nB413_p0412c03║布袋和尚像（楊茂林居士請）
J38nB413_p0412c04║倚著布袋，縱橫無礙，十字街頭，早曾捉敗。兜率天宮
J38nB413_p0412c05║不住蹤，惑亂世人休捏怪，任是渠儂笑嘴歪，成佛驢
J38nB413_p0412c06║年也未在。楊遷居士請標題，想必龍華同一會。
J38nB413_p0412c07║達摩像
J38nB413_p0412c08║遠離竺乾，身懷良璧。坐熊耳峰，暗生荊棘。秋光皓月
J38nB413_p0412c09║一輪明，拈取烏藤與三十。
J38nB413_p0412c10║又讚
J38nB413_p0412c11║不契梁皇暗渡江，九年少室布神鎗，兒孫箇箇追風
J38nB413_p0412c12║影，皮髓分來作話商。（▆）。
J38nB413_p0412c13║鴛湖先老和尚讚
J38nB413_p0412c14║拋金剛圈，吞栗棘蓬。吳歌閩調，韻響聲洪。鞭笞龍鳳
J38nB413_p0412c15║兮隱顯莫測，煆煉聖凡兮入火重鎔。斷橋一案古今
J38nB413_p0412c16║在，直指人人達本宗。
J38nB413_p0412c17║金明老和尚讚
J38nB413_p0412c18║秀州城畔，據坐匡床；范蠡湖邊，張羅撒網。橫推濟北，
J38nB413_p0412c19║遠溯斷橋。拈麈尾而正按傍提，握吹毛而別行條令。
J38nB413_p0412c20║海內嚮師道化，衲子肩踵法幢。一味本色接人，盡掃
J38nB413_p0412c21║諸方途轍。引得座下兒孫，到處稱王稱鄭，心於毒▆。
J38nB413_p0412c22║要識這老和尚，如何為得天下人軌則？
J38nB413_p0412c23║自讚
J38nB413_p0412c24║這個小阿師，身於椰子大。氣宇自雄雄，生平懶屈下。
J38nB413_p0412c25║碎佛祖之窠，起魔王之怕。攪亂諸方叢林，從來不受
J38nB413_p0412c26║擯罰。如此擔當臨濟宗風，爭得名振華夏。
J38nB413_p0412c27║題已修禪德小像
J38nB413_p0412c28║汝本新安人，況未離方外，滿口自忉忉，鄉譚原不改。
J38nB413_p0412c29║問道坐何為，嬾說之乎者，老實苦操持，真個是僧也
J38nB413_p0412c30║詩偈。
J38nB413_p0413a01║留別金明本師介和尚
J38nB413_p0413a02║獅窟呈機句已投，敢云裝促出湖頭？家私幾許空狼
J38nB413_p0413a03║藉，業債還須盡力酬。煙水一溪施櫓棹，雲山萬疊縱
J38nB413_p0413a04║丹丘，臨期擬說忠情話，檇李亭邊事更幽。
J38nB413_p0413a05║和唐伯虎先生花月詩
J38nB413_p0413a06║看花邀月到茅堂，有月無花興不狂，坐息花間憐月
J38nB413_p0413a07║白，喜逢月色澹花黃。秋深倒影月花瘦，露滴蒼梧花
J38nB413_p0413a08║月芳，更靜月來花共賞，豈隨花月翫幽廊。
J38nB413_p0413a09║花敷月皎世留情，冷艷花偷賽月盈，當空月魄花爭
J38nB413_p0413a10║笑，刺眼花嬌月可頻。愛花非月難同調，候月窺花借
J38nB413_p0413a11║喻評，待得跏趺花月下，怡然嘲月與花傾。
J38nB413_p0413a12║詠梅
J38nB413_p0413a13║鐵骨冰肌迥絕塵，山前獨露一枝新，香凝皓魄爭先
J38nB413_p0413a14║態，素質孤標太古春。抹卻清霜偏耐冷，覺來明月倍
J38nB413_p0413a15║精神，遙知此際誰堪羨，別有丰姿造化真。
J38nB413_p0413a16║銅山寺雨作
J38nB413_p0413a17║平生嗜好遊山水，昨入銅山心更美，岌岌峰巒萬疊
J38nB413_p0413a18║攢，又見雲橫四面起。須臾忽聽雨滂沱，覺來亦在▆
J38nB413_p0413a19║波裏，夜闌風息雨聲沉，高臥北窗而已矣。
J38nB413_p0413a20║過祈閶珠溪寺
J38nB413_p0413a21║野色偏饒杖出遊，山深古寺見溪流，懶將俗筆工詩
J38nB413_p0413a22║態，好托閑名遯跡幽。濯濯可觀珠滿壑，停停過耳樹
J38nB413_p0413a23║聲秋，三橋環鎖無今昔，快我曾來欲泛舟。
J38nB413_p0413a24║寄三角法兄
J38nB413_p0413a25║一筇遙訊古蘄黃，山水原因定有方，幸接高蹤今主
J38nB413_p0413a26║席，嘉乎手眼別宮商。龍門萬仞鯤魚躍，印祖千秋覺
J38nB413_p0413a27║苑香，且賴芻蕘欽道譽，斷橋法脈楚天長。
J38nB413_p0413a28║棹泛鄱湖望廬山
J38nB413_p0413a29║煙水蒼茫可問舟，廬山儼若畫中收，絕無孔道風塵
J38nB413_p0413a30║幌，只有鄱湖窈窕秋。鴈過數聲霜露冷，旅懷不盡笛
J38nB413_p0413b01║羌愁，遙觀五老峰高突，未識何因悟昔由。
J38nB413_p0413b02║過東林贈喚鐵主人
J38nB413_p0413b03║東林老宿號喚鐵，白髯道容心未歇，胸襟浩蕩不可
J38nB413_p0413b04║名，發語吐詞果高傑。晉代遠公千百載，規範貽然仍
J38nB413_p0413b05║不改，白蓮未卜復重開，螺分五色增光彩。夜宿文殊
J38nB413_p0413b06║梵閣雄，靜裡聞聲水亦淙，諦信浮沉天地外，幾人到
J38nB413_p0413b07║此頓情空。
J38nB413_p0413b08║懷西江有感
J38nB413_p0413b09║此間滿擬去西江，想到其中事渺茫，一水一山藏尺
J38nB413_p0413b10║牘，千愁萬狀露錐囊。連宵煙雨休沉掉，坐裡機深謾
J38nB413_p0413b11║舉揚，芒履生平為活業，不須重訂問歸航。
J38nB413_p0413b12║喜晤方明上座
J38nB413_p0413b13║歲暮超然遇故知，岩披梅幹吐幽奇，形尪勿解生平
J38nB413_p0413b14║事，奮翮終慚君力為。末法久膺回雪谷，真宗毋紊破
J38nB413_p0413b15║荼蘼，掀窗共覽龜湖境，幾片雲霞冉冉施。
J38nB413_p0413b16║贈普陀主人卻塵
J38nB413_p0413b17║廿載幽棲結勝緣，好依磐石識根源，袈裟時護祥雲
J38nB413_p0413b18║裊，貝葉頻翻楮閣填。縱日遠觀添筆興，橫窺近況抹
J38nB413_p0413b19║蒼煙，直須會取西來意，坐對朝暾渤海前。
J38nB413_p0413b20║次超然法師懷遊廬山
J38nB413_p0413b21║頻年欲結隱，所愧匪英才。茲亦愛匡廬，咄咄復何來。
J38nB413_p0413b22║每想昔伊人，荷衣傳大梅。秋風乃颯然，共滌襟懷開。
J38nB413_p0413b23║臨淵獨撫景，興感罕同猜。游泳奏絲桐，情空嘯石臺。
J38nB413_p0413b24║虎溪風未晚，今之與古哉。俯鑿鴻濛間，天然秀異胎。
J38nB413_p0413b25║我已浪浮生，如公震法雷。珠溪冠閶邑，海眾布春垓。
J38nB413_p0413b26║拄杖陟危巔，山雲送客回。
J38nB413_p0413b27║步金明和尚即事韻
J38nB413_p0413b28║風雨隆冬事，叢林定不枯，缽盂惟濕口，藜藿且充▆。
J38nB413_p0413b29║未話休糧意，相將勉力扶，我師真道範，徹底為人唔。
J38nB413_p0413b30║途中遇雨
J38nB413_p0413c01║客路多停泊，江材岸柳移，希逢人語合，漸覺雨聲悲。
J38nB413_p0413c02║豈畏朔風凓，為憐病骨支，遙觀山色暮，得計訊歸遲。
J38nB413_p0413c03║過寧山訪漢目和尚
J38nB413_p0413c04║聞君棲比廓，四眾仰高風，愧我多年別，何能談彼衷。
J38nB413_p0413c05║偶緣茲邂遘，相與敘行蹤，溢目當秋晚，方知祖道隆。
J38nB413_p0413c06║與鑑若公隄上步月
J38nB413_p0413c07║夕陽山色瞑，清磬度前村，月上隄煙綠，星懸塔影橫。
J38nB413_p0413c08║隔溪人笑語，曲徑杖敲門，獨喜君英邁，幽懷尚可論。
J38nB413_p0413c09║立夏日阻雨龍華
J38nB413_p0413c10║龍華高隱地，夏日偶相過，登眺山幽勝，淹留雨恨多。
J38nB413_p0413c11║前溪煙霧合，美景水雲和，坐聽微風起，詩成慷慨何。
J38nB413_p0413c12║示余明宇居士
J38nB413_p0413c13║齋素能長久，虔心與世殊，庭幃訓稚子，隱几編殘書。
J38nB413_p0413c14║剋苦成家業，忘情匪曳裾，稅田三五畝，聊可種青畬。
J38nB413_p0413c15║秋日苦雨
J38nB413_p0413c16║極目雨多繁，岩巒聽鼓瀾，平蕪接斷岸，煙樹見隄桓。
J38nB413_p0413c17║慘澹失秋色，奔流透碧寒，悶排生遠意，窗下幾琅玕。
J38nB413_p0413c18║途中示藏拙
J38nB413_p0413c19║暑退又經冬，浮生夢寐中，第思前路苦，灰卻自心胸。
J38nB413_p0413c20║祖道悲時世，僧規表肅雍，行藏如不苟，庶爾見真工。
J38nB413_p0413c21║訪古璧和尚
J38nB413_p0413c22║師門同法乳，十載各經心，君喜弘揚道，吾慚思隱林。
J38nB413_p0413c23║計程二千里，挂席五湖深，慰問蘄陽事，而今識好音。
J38nB413_p0413c24║冬夜口占
J38nB413_p0413c25║寥寥忽剔一燈寒，坐擁禪衾夜半酣，不竟懷人幽興
J38nB413_p0413c26║發，吟餘睡熟月盈竿。
J38nB413_p0413c27║過清洪嶺
J38nB413_p0413c28║春晴迢遞入清洪，共聽松聲滿壑風，爛煮香泉通肺
J38nB413_p0413c29║腑，不知身在草菴中。
J38nB413_p0413c30║即雨偶韻
J38nB413_p0414a01║推窗遙見遠山昏，林木瀟瀟風雨聲，閑坐竟忘賓主
J38nB413_p0414a02║意，眉舒且喜待晴明。
J38nB413_p0414a03║觀洪水
J38nB413_p0414a04║溪橋閒徙探源頭，一帶洪波入海流，驚起魚龍常不
J38nB413_p0414a05║定，從教大地化瀛州。
J38nB413_p0414a06║竹林乘涼
J38nB413_p0414a07║苦熱難于怯病懷，當窗松竹可徘徊，客心時托涼飆
J38nB413_p0414a08║襲，溪上月明倒影來。
J38nB413_p0414a09║小青蘿
J38nB413_p0414a10║行過山谿路靄然，一辭芒履到林泉，抬眸月上青蘿
J38nB413_p0414a11║頂，翠竹風搖鐘磬邊。
J38nB413_p0414a12║多雲雨夜懷僧
J38nB413_p0414a13║繩床慵坐弗舒懷，旬日山中被雨霾，遙望隔江人不
J38nB413_p0414a14║到，許多心事絕安排。
J38nB413_p0414a15║詠水缸紅魚
J38nB413_p0414a16║鼓出紅鰓類莫儔，欲貪江海作遨遊，不知身置溝中
J38nB413_p0414a17║水，空啖花枝未肯休。
J38nB413_p0414a18║題福巖
J38nB413_p0414a19║百尺危巒架數椽，虛空渺漠洞中仙，寄言世上勞勞
J38nB413_p0414a20║者，好結深山養大年。
J38nB413_p0414a21║輓金散公居士
J38nB413_p0414a22║宇內名流每探𧷤，斯人已故道風馳，寒猿叫月心悲
J38nB413_p0414a23║切，江上丹楓瑟瑟時。
J38nB413_p0414a24║傷哉大義失于門，想像依然有仲溫，秦淮幾夜舒雲
J38nB413_p0414a25║雨，暗為君家洒淚痕。
J38nB413_p0414a26║過五乳寺禮憨大師塔
J38nB413_p0414a27║此地昔從師插草，家風還想似當年，我來瞻禮赬然
J38nB413_p0414a28║汗，青嶂雲浮一縷煙。
J38nB413_p0414a29║贈鐵谷主人
J38nB413_p0414a30║思入匡山好結茅，捫蘿倚杖探峰高，到來鐵谷家風
J38nB413_p0414b01║澹，門外千竿竹鳳毛。
J38nB413_p0414b02║湧蓮鐵輪法侄遠訊，賦此寄酬
J38nB413_p0414b03║法罹話到始傷心，風月依然孰可憑？賴有至人殷念
J38nB413_p0414b04║重，遠來寒谷報春音。
J38nB413_p0414b05║寄松岫法弟
J38nB413_p0414b06║同分吳越到江州，君自韜藏杖懶酬，忽得好音吹我
J38nB413_p0414b07║耳，翛然兩地共歡留。
J38nB413_p0414b08║四旬有感
J38nB413_p0414b09║疏慵玄鬢半成班，浪得虛名心太頑，此日客中親感
J38nB413_p0414b10║賦，每逢喜色玉珊珊。
J38nB413_p0414b11║室中遣懷
J38nB413_p0414b12║世風難挽自回天，霧瘴山巒又聽泉；倜儻近來南北
J38nB413_p0414b13║路，為誰收取葛藤禪？
J38nB413_p0414b14║勉僧乞食
J38nB413_p0414b15║窮途家計又何如，好向前村更乞濡，相逢若問吾儂
J38nB413_p0414b16║事，一瓶一缽是安居。
J38nB413_p0414b17║次韻酬天峰兄
J38nB413_p0414b18║靉靆江雲引客舟，山山高矗壯予眸，此行未可臨風
J38nB413_p0414b19║便，一望晴川瞷竹樓。
J38nB413_p0414b20║十二時歌
J38nB413_p0414b21║平旦寅，惺惺直下更惺惺，李廣神弓終不拒，射穿石
J38nB413_p0414b22║虎卻難評。
J38nB413_p0414b23║日出卯，衲僧休要呈機巧，兔角龜毛用最親，擊碎珊
J38nB413_p0414b24║瑚光杲杲。
J38nB413_p0414b25║食時辰，尋常且謾展炊巾，捧缽堂前施咒方，百千三
J38nB413_p0414b26║昧有龍吟。
J38nB413_p0414b27║禺中巳，飯罷消閑忘箇事，鈍钁頭邊任縱橫，赤斑斬
J38nB413_p0414b28║斷絕回互。
J38nB413_p0414b29║日南午，報汝諸人莫莽鹵，控回勒馬望長安，拈椎擊
J38nB413_p0414b30║破鹽官鼓。
J38nB413_p0414c01║日映未，散誕逍遙為活計，羚羊蹤跡覓何來，死獦怛
J38nB413_p0414c02║地無迴避。
J38nB413_p0414c03║晡時申，岩穴猿猱折樹藤，定起老僧扶竹杖，快趨庭
J38nB413_p0414c04║際看飛騰。
J38nB413_p0414c05║日入酉，此事人人皆本有，金雞鼓翅上欄杆，無價寶
J38nB413_p0414c06║珠當面剖。
J38nB413_p0414c07║黃昏戌，大地漫漫黑似漆，籬落墻根犬吠聲，抬眸明
J38nB413_p0414c08║月照幽室。
J38nB413_p0414c09║人定亥，摑碎虛空添彩繪，點畫分明是甚麼，趁出豬
J38nB413_p0414c10║圈亦自在。
J38nB413_p0414c11║半夜子，是非不到聾雙耳，床頭唧唧鼠聲濃，祖師公
J38nB413_p0414c12║案偷心死。
J38nB413_p0414c13║雞鳴丑，翻身已覺星移斗，溈山水牯冷獃獃，若箇靈
J38nB413_p0414c14║符懸在肘？
J38nB413_p0414c15║四威儀
J38nB413_p0414c16║山中行，躡磴許蘿捫。謾抬步，雙膝沒泥痕。
J38nB413_p0414c17║山中住，開畦種紫芋。暮與朝，虎嘯岩前樹。
J38nB413_p0414c18║山中坐，亂草為茵褥。倦跏趺，幾陣天花簸。
J38nB413_p0414c19║山中臥，明月窺窗牖。破布褌，快活何如我？
J38nB413_p0414c20║和端獅子禪師戲書二十三字
J38nB413_p0414c21║勞生夢擾信非常，我只閑兮說甚忙。懶剔銀燈閱青
J38nB413_p0414c22║史，羞惶。
J38nB413_p0414c23║
J38nB413_p0414c24║
J38nB413_p0414c25║
J38nB413_p0414c26║
J38nB413_p0414c27║
J38nB413_p0414c28║
J38nB413_p0414c29║
J38nB413_p0414c30║　　（江西百福寺住持解空師徒孫非耳仝▆資刻）。
J38nB413_p0415a01║東巖禪師蘄州語錄
J38nB413_p0415a02║侍者　照務　宗智　記錄
J38nB413_p0415a03║
J38nB413_p0415a04║蘄州仰天窩，示眾。師云：「流光易邁，日月推遷，去聖時
J38nB413_p0415a05║遙，人多懈怠。山僧纔離浙省，已到蘄黃，直欲遍訪精
J38nB413_p0415a06║藍，舉揚法道。在今雲窩片地，玉潤含輝，不妨就此韜
J38nB413_p0415a07║藏，刀耕火種。古德插鍬叉手說大義，甚有來由？輥木
J38nB413_p0415a08║毬、解打鼓，一場敗露。山僧雖無如是曲調，行則與諸
J38nB413_p0415a09║人同行、坐則與諸人同坐，乃至拈匙把箸、開單展缽，
J38nB413_p0415a10║恰共汝等商量，搆得者免使驅馳，未搆者勿生憍慢。
J38nB413_p0415a11║正當今日，入院一句如何施設？掀翻海嶽求知己，撥
J38nB413_p0415a12║轉乾坤致太平。」擲拂子，下座。
J38nB413_p0415a13║茶話。僧出，問：「圓通不開生藥舖，單單只賣死貓頭，某
J38nB413_p0415a14║甲有疑，請和尚說破。」師云：「汝且吃茶著。」僧云：「這是古
J38nB413_p0415a15║人道過底。」師云：「你分上作麼生？」僧擬議，師云：「也要學
J38nB413_p0415a16║亂統。」乃云：「居士特入山，殷勤請茶話，滿堂雲水僧，賴
J38nB413_p0415a17║是無酬價。開口盡胡禪，東西便廝罵，卻遇明眼人，也
J38nB413_p0415a18║只得一跳。好似阿家姑，全不識羞怕，巧舌縱千般，難
J38nB413_p0415a19║免知音笑。大眾！笑則且止，秪如今晚喫茶，汝等還知
J38nB413_p0415a20║茶裏消息麼？」良久，左右顧視，云：「上士一決一切了，中
J38nB413_p0415a21║下多聞多不信。」遂拍香几，便起。
J38nB413_p0415a22║師病，示眾。云：「山僧日患瘧病，正當寒熱交加、冷氣相
J38nB413_p0415a23║接底時節，眾中還有為山僧作主者麼？」眾無對。良久，
J38nB413_p0415a24║自代云：「已遲八刻。」
J38nB413_p0415a25║示眾。舉：「南明和尚住山，雪嶠大師呈偈云：『從來無物
J38nB413_p0415a26║可同儕，自向山中自活埋，五十年來履踐事，娘生一
J38nB413_p0415a27║隻臭皮鞋。』南荅偈云：『既云無物可同儕，誰向山中誰
J38nB413_p0415a28║活埋？五十年前娘未養，喚他甚麼作皮鞋？』」師云：「二老
J38nB413_p0415a29║宿宗門巨匠，等閒發露底蘊，各有為人眼目。山僧今
J38nB413_p0415a30║日續貂，敢和一偈：天涯踏遍覓同儕，闢得禪關正好
J38nB413_p0415b01║埋，翻憶古錐當日事，無端露布這皮鞋。」
J38nB413_p0415b02║示眾。舉：「修山主云：『具足凡夫法，凡夫不知；具足聖人
J38nB413_p0415b03║法，聖人不會。聖人若會，即是凡夫；凡夫若知，即是聖
J38nB413_p0415b04║人。』」師云：「大小修山主不合說道理，好與三十拄杖。何
J38nB413_p0415b05║故？免墮聖凡窠窟。」
J38nB413_p0415b06║示眾。「徑僻荒苔跡，門開絕客過，日長慵嬾坐，欹側望
J38nB413_p0415b07║雲坡。草色綠如綺，湖光鏡展磨，年來頻選屐，自許老
J38nB413_p0415b08║岩阿。」
J38nB413_p0415b09║示眾。舉：「明招上堂，眾纔集，招云：『風頭稍硬，不是汝等
J38nB413_p0415b10║安身立命處，且歸煖室商量。』便歸方丈。大眾隨至立
J38nB413_p0415b11║定，招又云：『纔到煖室，便見瞌睡。』以拄杖一時趁下。」師
J38nB413_p0415b12║云：「明招機用超越當時，且非中下之根而可測擬也。
J38nB413_p0415b13║山僧今日不消如之若何，眾中莫有全身擔荷者麼？」
J38nB413_p0415b14║眾無對。師乃拽拄杖下座，大眾一齊走散。
J38nB413_p0415b15║示眾。「禪不須參，道不須學，如羊無角，如虎帶角。三千
J38nB413_p0415b16║里外逢人，切不得道山僧粗識好惡。」良久，云：「錯。」
J38nB413_p0415b17║示眾。舉：「昔有一老宿住菴，於門上書心字、於窗上書
J38nB413_p0415b18║心字、於壁上書心字。法眼云：『門上但書門字、窗上但
J38nB413_p0415b19║書窗字、壁上但書壁字。』玄覺云：『門上不要書門字、窗
J38nB413_p0415b20║上不要書窗字、壁上不要書壁字。何故？字義炳然。』」師
J38nB413_p0415b21║云：「二大老恁麼判斷，甚生奇特？要會他古人意，三生
J38nB413_p0415b22║六十劫。」
J38nB413_p0415b23║師一日垂語云：「月到窗櫺，因甚又被竹風篩去？」眾下
J38nB413_p0415b24║語不愜，師代云：「其理自彰。」
J38nB413_p0415b25║示眾。舉：「南泉問僧：『昨夜好大風。』僧云：『昨夜好大風。』泉
J38nB413_p0415b26║云：『吹倒門前一株松。』僧云：『吹倒門前一株松。』又問一
J38nB413_p0415b27║僧：『昨夜好大風。』僧云：『什麼風？』泉云：『吹倒門前一株松。』
J38nB413_p0415b28║僧云：『什麼松？』泉云：『一得一失。』」師云：「南泉置此一問也
J38nB413_p0415b29║甚奇怪，二僧如是酬對，且道誰得誰失？若有能較得
J38nB413_p0415b30║失明白底，出來與山僧相見；其或未然，今日風色稍
J38nB413_p0415c01║硬，待歸煖室商量。」拽拄杖便起。
J38nB413_p0415c02║示眾。「孤峰頂上一塊石，先天開鑿到如今，不知風雨
J38nB413_p0415c03║莓苔爛，誰是佛兮誰是心？」
J38nB413_p0415c04║中秋，示眾。師云：「去年中秋月，今年中秋月，今年與去
J38nB413_p0415c05║年，要識這時節。不見寒山子云：『吾心似秋月。』又有者
J38nB413_p0415c06║云：『吾心匪秋月。』縱然比類得來，也是虛空釘橛。且如
J38nB413_p0415c07║雲窩家風別無所長，一味冷坐峰頭，笑對清光皎潔，
J38nB413_p0415c08║今晚何妨塞責？舉似諸人，貴須於此安貼。」以手畫▆
J38nB413_p0415c09║圓相托起，云：「大眾會麼？玉出崑崗，劍號巨闕。」
J38nB413_p0415c10║示眾。舉：「高峰大師云：『門外有一人用盡機謀，要入入
J38nB413_p0415c11║不得；門裏有一人做盡伎倆，要出出不得。出不得、入
J38nB413_p0415c12║不得即且置，且道門外人與門裏人相見時如何？愁
J38nB413_p0415c13║人莫向愁人說，說向愁人愁殺人。』」師云：「高峰和尚用
J38nB413_p0415c14║盡自己心，笑破衲僧口。雲窩又且不然，門外人要求
J38nB413_p0415c15║入者從他入、門裏人要求出者從他出，何必用許多
J38nB413_p0415c16║計較作麼？只要諸人識得此間鍋子大小、杓柄短長
J38nB413_p0415c17║便了。何故？從來無位次，不用強安排。」
J38nB413_p0415c18║示眾。舉：「盤山云：『似地擎山，不知山之孤峻；如石含玉，
J38nB413_p0415c19║不知玉之無瑕。若能如是，是真出家。』育王杲云：『若能
J38nB413_p0415c20║如是，捏目生化。』」師云：「若能如是，碧落青霄。」
J38nB413_p0415c21║示眾。「秋風颯颯，秋雨濛濛，參差紺殿，翠竹煙籠。伶俐
J38nB413_p0415c22║漢這裏見得，便知有此境界，直饒腳踏實地底，還他
J38nB413_p0415c23║驀劄相逢。只恁麼，佛法、世法打成一片，致使老胡之
J38nB413_p0415c24║後滅跡掃蹤，山僧不敢望其別開戶牖，貴要諸人徹
J38nB413_p0415c25║骨徹髓，扶起綱宗。大眾！既然如是，且作麼生是綱宗？」
J38nB413_p0415c26║遂以拄杖卓一卓，云：「擊碎金圈栗棘篷。」
J38nB413_p0415c27║示眾。舉：「僧問法眼：『如何是曹源一滴水？』法眼云：『是曹
J38nB413_p0415c28║源一滴水。』」師云：「法眼荅這一語不妨峻硬，未免挂人
J38nB413_p0415c29║齒頰。忽有問山僧：『如何是曹源一滴水？』只向他道：『大
J38nB413_p0415c30║眾側聆，具眼者辨取。』」
J38nB413_p0416a01║寄懷熊約生居士
J38nB413_p0416a02║聲光貫耳識毘耶，未握玄談鬱密奢，仙骨不凡名所
J38nB413_p0416a03║重，綸音聿降恥乘車。三春花木及時秀，百尺喬松始
J38nB413_p0416a04║瓞瓜，愚鈍自癭成懶癖，荷君神誼佩煙霞。
J38nB413_p0416a05║訪黎博菴居士
J38nB413_p0416a06║丰姿溫度荷天培，德重文邦草木荄，流水承機添雅
J38nB413_p0416a07║興，青山笑對闢徂萊。法門禾黍傷蜩寂，白社宗傳奮
J38nB413_p0416a08║蟄雷，相見幸同風晉味，喬鶯遷自有根垓。
J38nB413_p0416a09║文燈岩居士見過次韻奉酬
J38nB413_p0416a10║古寺依城堞，良朋暑會稀，世間惟火宅，高士有真歸。
J38nB413_p0416a11║軒靜竹林月，傾懷老衲衣，廬山名鼎重，攜手共忘機。
J38nB413_p0416a12║贈文允言居士
J38nB413_p0416a13║聞說天池瀑，山中最勝觀，前人題不盡，隱者許盤桓。
J38nB413_p0416a14║大道如掾筆，璣珠滿腹讙，惟君能悟入，真可見巑岏。
J38nB413_p0416a15║題畫
J38nB413_p0416a16║重岩何待卜茅居，綠樹濃陰一草廬，行過板橋人盡
J38nB413_p0416a17║見，始知丹壑有藏書。
J38nB413_p0416a18║其二
J38nB413_p0416a19║門開眼放青山碧，流水溪邊引客奢，想是當年朱家
J38nB413_p0416a20║法，白雲黯黯夕陽斜。
J38nB413_p0416a21║懷父八旬大誕
J38nB413_p0416a22║憶別親闈僅一週，隈岩傍壑且隨流，今逢壽量超彭
J38nB413_p0416a23║祖，千里神馳肅此酬。
J38nB413_p0416a24║夜春
J38nB413_p0416a25║山廚斷米供晨食，衲子嗷嗷要荷擔，黑夜踢翻碓觜
J38nB413_p0416a26║響，秕糠颺去恣幽探。
J38nB413_p0416a27║示程傑菴居士
J38nB413_p0416a28║險世終成沒了期，要尋歸路好修持，古今多少忠良
J38nB413_p0416a29║士，鼠臂虫肝味盡時。
J38nB413_p0416a30║示僧參竹篦話
J38nB413_p0416b01║拈來竹篦報君知，覿體承當孰是誰？直欲向前求解
J38nB413_p0416b02║會，驀頭惡水不饒伊。
J38nB413_p0416b03║示沈杏如居士
J38nB413_p0416b04║八十已前一著子，濟人一味是湯頭，人參附子般般
J38nB413_p0416b05║用，妙手從來價不酬。
J38nB413_p0416b06║養子育孫成大蔭，而今勘破好歸根，持經誦咒為平
J38nB413_p0416b07║等，未審如何是報恩。
J38nB413_p0416b08║示黃文輝居士（曾參孤崖和尚）
J38nB413_p0416b09║十年親覷洞山機，割截塵緣與百非，今日翻思隨分
J38nB413_p0416b10║已，衡湘南浦鴈秋歸。
J38nB413_p0416b11║元宵偶占
J38nB413_p0416b12║村村鑼鼓正喧開，燈事豐饒勝去年，多少時人競爭
J38nB413_p0416b13║看，有誰眼裏識踿躚。
J38nB413_p0416b14║山中感作
J38nB413_p0416b15║仕途不可問，居山託布袍，豈知蝸角世，空負一生高。
J38nB413_p0416b16║詠竹
J38nB413_p0416b17║清露聞幽響，茆齋積翠深，倚欄剛拭目，孤勁有玄吟。
J38nB413_p0416b18║登舒管生居士清華山房次韻
J38nB413_p0416b19║初夏隱雙溪，群峰勢猶壯。曳杖或高扳，蕭蕭雲氣釀。
J38nB413_p0416b20║澗壑瀉斷虹，煙城如簇望，會晤只松聲，彷彿滄江上。
J38nB413_p0416b21║梗概有奇觀，廊廟實難然，心遙景象閑，回顧雲梯行。
J38nB413_p0416b22║僧房絕客囂，庭敞比林巷，坐列對晴川，眾流奔玉浪。
J38nB413_p0416b23║傾懷託素丘，巧斲非神匠，遠俗愛清華，數楹手高刱。
J38nB413_p0416b24║山嵎天字寬，雅興希多讓，罄[聲-耳+亥]少晤君，留連未盡暢。
J38nB413_p0416b25║紆縈石徑幽，雲物欣同向，窗開嶽面新，竹翠風鼓颺。
J38nB413_p0416b26║和宋天封佛慈禪師蜜蜂頌
J38nB413_p0416b27║爛醉花間窺竊時，徉徉得意便忘歸，分明一段真腸
J38nB413_p0416b28║熱，不逐東風上下飛。
J38nB413_p0416b29║覷破機關本有涯，行藏端許羨高衙，天然貴胤非珍
J38nB413_p0416b30║惜，始信渠儂獨克家。
J38nB413_p0416c01║轟地驚天恰是時，那將家業便拋離，從教刀斧當頭
J38nB413_p0416c02║劈，未肯甘心換蜜脾。
J38nB413_p0416c03║等閒莫負好風光，笑看春來花自忙，做盡百般窮伎
J38nB413_p0416c04║倆，被他人喚訝郎當。
J38nB413_p0416c05║詎意高騫有大桐，滿腔王氣許相通，一門豁達原非
J38nB413_p0416c06║小，對面何分紫與紅。
J38nB413_p0416c07║
J38nB413_p0416c08║
J38nB413_p0416c09║
J38nB413_p0416c10║
J38nB413_p0416c11║行實
J38nB413_p0416c12║順治丁酉解夏，眾執事入方丈，請師說行實。師云：「大
J38nB413_p0416c13║凡衲僧行腳操方未出門，諸人先具有此副骨性，何
J38nB413_p0416c14║待要山僧鼓弄唇舌作麼？縱然余所說乃是我分內
J38nB413_p0416c15║底事，於汝輩了沒交涉。此番無柰眾頭首誠懇，且不
J38nB413_p0416c16║免漏逗一上。余新安人，俗姓鮑，父諱秦交，字上孚，係
J38nB413_p0416c17║府庠。母胡氏，好修善，夢家有扁曰積善堂三字，乃妊，
J38nB413_p0416c18║生余於天啟癸亥十月二十四日也。自幼少啖葷食，
J38nB413_p0416c19║隨父寺院中讀書，早晚得瞻佛相，便生踴躍。年甫十
J38nB413_p0416c20║八，舉業未遂志，父母嚴責，每感嘆曰：『大丈夫不能力
J38nB413_p0416c21║求寸進，弗若一日入空門，討個清閑自在耶！』至十九
J38nB413_p0416c22║歲，辭親扺金陵，途遇一僧，激發修行，指往宜興，禮見
J38nB413_p0416c23║明師染薙。二十，造京都清涼寺，受上顓下愚和尚具
J38nB413_p0416c24║足戒。後歷講席，凡看經畢，常夜敷坐。聞友人談及宗
J38nB413_p0416c25║門向上一著，又閱《禪關策進》，則知有做工夫事，頓棄
J38nB413_p0416c26║教理，遂發奮束裝，到鎮江竹林寺，參見林皋和尚，是
J38nB413_p0416c27║年甲申冬也。彼時尚應蘇州堯峰山請，余即挑包，徑
J38nB413_p0416c28║趨堯峰客司通白，引入方丈相見。人事畢，尚從容為
J38nB413_p0416c29║知客云：『堂中眾已滿，且安息，外面散住著。』余云：『某甲
J38nB413_p0416c30║特為生死遠來。』再四懇乞，尚許進堂，執事專權，不肯
J38nB413_p0417a01║通情。余異日告別，往嘉禾東塔寺求單，正值石雨和
J38nB413_p0417a02║尚結冬期也，懷香入室請益做工夫話，尚令參一口
J38nB413_p0417a03║氣不來。余歸堂，卻抖搜精神，把此話頭極力追究，亦
J38nB413_p0417a04║不見有速效，轉覺迷悶，欲待向人，但無開口處，於是
J38nB413_p0417a05║二七中東討西覓，只這一個疑團子打不破。至晚，鄰
J38nB413_p0417a06║單云：『少頃，和尚落堂。』余歡喜不已。俟開小靜，尚進堂
J38nB413_p0417a07║出問：『百千萬億法門，學人從那一門得入？』尚以腳點
J38nB413_p0417a08║地一下，云：『從這裏入。』余禮拜，尚乃打一竹篦，回到單
J38nB413_p0417a09║上，如劍戟刺心，反復再提此話，面前恍若一座銀山
J38nB413_p0417a10║鐵壁，進亦不得，退亦不得，於此通夜忘寐。將黎明，佛
J38nB413_p0417a11║殿發大鼓聲，胸中便脫然得個安樂境界。時本師介
J38nB413_p0417a12║和尚為居首眾，直趨座寮，呈我所見，尚更激勵做工
J38nB413_p0417a13║夫：『此亦暫時岐路耳，未為到家究竟也。』余禮謝而出，
J38nB413_p0417a14║心下憤憤然，殊弗快意。衲僧家若不明此大事，爭肯
J38nB413_p0417a15║瞥自知休？直下痛加鞭策。乙酉春解制，石和尚相招
J38nB413_p0417a16║入半肯社，余便辭退，往諸方游覽。後到金粟，參費隱
J38nB413_p0417a17║和尚，問：『衲僧行履所為何事？』尚驀頭打一棒，云：『業識
J38nB413_p0417a18║茫茫漢。』余云：『不是苦心人不知。』尚又打，云：『轉見不堪。』
J38nB413_p0417a19║茶次，知客擬白云：『晚間送某兄進禪堂安單。』尚默許，
J38nB413_p0417a20║余便禮拜出。候晚入堂，須猛著精彩，絕不與鄰單共
J38nB413_p0417a21║語。冬期，掛牌入室，余同一僧進方丈，其僧便請益，尚
J38nB413_p0417a22║劈胸與一推，跌階下，僧起再拜，尚又推之，余在傍忽
J38nB413_p0417a23║然有省，乃笑曰：『猶是階下漢。』尚回顧云：『如何接上階？』
J38nB413_p0417a24║余即近前把尚一推，便走出，尚云：『今日且放汝一頓。』
J38nB413_p0417a25║輒歸堂，成偈云：『冷面無情驀與推，卻於明鏡出當臺，
J38nB413_p0417a26║萍蹤雁影眼中屑，笑倒階前者阿獃。』再進方丈，作禮
J38nB413_p0417a27║云：『某甲適纔作得個偈子，特來呈似和尚。』遂展開，尚
J38nB413_p0417a28║覽云：『這弄精魂的。』余便喝，尚拈棒，余拂袖竟行。自此
J38nB413_p0417a29║機鋒相見，本無結舌杜詞也。一日，師又上堂，余出問：
J38nB413_p0417a30║『占德不出方丈，庄上吃油餈，意旨如何？』尚云：『被山僧
J38nB413_p0417b01║勘破。』余云：『爭柰學人何？』尚云：『你是漆桶。』余擬進語，尚
J38nB413_p0417b02║便喝，余亦喝，尚云：『救得來時遲了也。』余復喝，尚云：『更
J38nB413_p0417b03║要亂統那？』除夜，尚為眾云：『古人烹露地白牛與諸子
J38nB413_p0417b04║分歲，意作麼生？』命兩序大眾下語，俱未愜意，余隨後
J38nB413_p0417b05║出，作禮云：『謝師供養。』尚頷之。丙戌，解制，令遷單，要余
J38nB413_p0417b06║充化士，柰我素性枯淡，冬夏惟一衲衣而已，便立怯。
J38nB413_p0417b07║夏後，再參牧雲和尚，時師住常熟破山寺，接見甚喜，
J38nB413_p0417b08║送入高僧殿。不滿數月，尚回古南，余偕友人直往雙
J38nB413_p0417b09║徑之遊歲邸，復轉瓶寶會龍寺度節。丁亥年，有僧自
J38nB413_p0417b10║報恩來，聞玉林和尚行腳初回，掩關大雄山，余負笈
J38nB413_p0417b11║往參，尚一見便契，命充知客。值結冬，余問：『豎拂拈椎
J38nB413_p0417b12║即不問，開爐設[革*(乏-之+友)]事如何？』尚云：『看取眉毛。』余云：『與麼
J38nB413_p0417b13║則把斷要津，不通凡聖。』尚便打。余云：『千聖不知何處
J38nB413_p0417b14║去，倚天長劍逼人寒。』尚不荅。期畢，又令入堂領眾，余
J38nB413_p0417b15║時精力少健，即退位閑居一載。戊子秋，抵武林，徙倚
J38nB413_p0417b16║湖上，獨愛山水之佳，恨不及與騷人遊客之所倣傚，
J38nB413_p0417b17║徒自快快。留連旬日，意欲渡江往越之天台隨喜，卻
J38nB413_p0417b18║遇箬菴和尚出山在拈花舍，余躬自趨謁，尚問：『汝一
J38nB413_p0417b19║向在那裡東奔西走？』余云：『某甲適纔離大雄。』尚云：『腳
J38nB413_p0417b20║跟下好與三十拄杖。』余便喝。尚云：『胡喝，亂喝。』余云：『和
J38nB413_p0417b21║尚猶作這般見解。』尚以香信盆推地震聲，云：『亂統師
J38nB413_p0417b22║僧。』余云：『學人罪過。』尚便休去。次日，著執事陪余入南
J38nB413_p0417b23║▆。尚後回山，送閑住寮。冬期，又命掌記室，將經二載。
J38nB413_p0417b24║庚寅歲，有同參者扳余過宛陵住靜，誓作休山之計，
J38nB413_p0417b25║安敢強做出頭人也？不果。院事少就，復走龍池、屯村、
J38nB413_p0417b26║棲真諸處，盡有機緣，但不能細述始末。後仍返嘉禾
J38nB413_p0417b27║金明寺，見我本師，蒙尚留住，乃敘及法門▆事，以補
J38nB413_p0417b28║知客之執，屢勘辯，深愜師意。辛卯春解制，余年二十
J38nB413_p0417b29║九也，尚一日命同既白兄入室，豎起拂子云：『若道得，
J38nB413_p0417b30║即將去。』余云：『不辭向和尚道。』尚云：『未在，更道。』余便接
J38nB413_p0417c01║過拂子，尚云：『莫亂做。』余以拂子擊桌便出，尚遂對眾
J38nB413_p0417c02║付囑，復耑侍僧送衣拂歸寮。山僧抱忝愚鈍，毅然有
J38nB413_p0417c03║愧色，乃稽首禮謝。壬辰歲，乞假回新安省親，因途間
J38nB413_p0417c04║受暑，大病忽作，兩月不起，有同行僧勸請醫士服藥，
J38nB413_p0417c05║後即愈。是年秋到郡，被親友羈留，卜隱于黃山之梅
J38nB413_p0417c06║溪。自念斷橋一脈，歷代傳持，至我本師而又奚冀於
J38nB413_p0417c07║余輩？往返數載，晦跡韜光，不肯以法門狼藉。乙未冬，
J38nB413_p0417c08║承星源眾檀護以黃連寺之招，開堂復二載，惟真實
J38nB413_p0417c09║煆煉衲子，非炫耀于一時也。丙申，撾鼓退院，於海陽
J38nB413_p0417c10║半峰靜室閉戶不出者又幾寒暑，設有方來禪侶克
J38nB413_p0417c11║辦個事，勿厭岑寂，直登峰造謁，如泛泛之流聞風而
J38nB413_p0417c12║止矣。今晚被現前大眾抑逼，余普說行腳，故自不揣
J38nB413_p0417c13║己，引出這般勾當。雖然，好似羅公照鏡，汝等諸人寧
J38nB413_p0417c14║不免于笑乎？」眾復作禮，師躬身便起云：「不煩久立，珍
J38nB413_p0417c15║重。」
J38nB413_p0417c16║附懷淨土偈
J38nB413_p0417c17║滌盡根塵法法真，西方佛亦是家親，諸人欲說生天
J38nB413_p0417c18║好，更向蓮池種夙因。
J38nB413_p0417c19║素珠拈起水瀠洄，一念澄清絕點埃，步步腳跟親薦
J38nB413_p0417c20║取，不從他處覓蓮臺。
J38nB413_p0417c21║堂堂多少好男兒，落賺終朝播嘴皮，不信自心惟淨
J38nB413_p0417c22║土，齒黃髮白亂狐疑。
J38nB413_p0417c23║忽聽春鶯唱柳條，當思佛土即心苗，瞿曇金口親分
J38nB413_p0417c24║付，非是虛言誑爾曹。
J38nB413_p0417c25║業根牽動苦娑婆，生死千般沒溺多，更要西方求極
J38nB413_p0417c26║樂，此方人可脫離窠。
J38nB413_p0417c27║茆屋三間真自在，彌陀一句獨為鄰，等問說向貪嗔
J38nB413_p0417c28║客，莫把閻浮作久湮。
J38nB413_p0417c29║山前山後幾經過，壁立岩前萬丈波，指問樂邦何所
J38nB413_p0417c30║似，瓊花琪樹亦摩訶。
J38nB413_p0418a01║小閣爐焚沉水香，仙風時見下瑤章，但聞下界閻浮
J38nB413_p0418a02║地，白藕池邊有法王。
J38nB413_p0418a03║日笑溪頭鼓舌風，劫初古佛許誰窮？諸人試問修行
J38nB413_p0418a04║事，淨土無非有己躬。
J38nB413_p0418a05║得少輕安休放閑，更知山外又重山，西天十萬八千
J38nB413_p0418a06║路，一日曾無頃刻間。
J38nB413_p0418a07║但看池塘荷葉青，鷺鷥枉向水濱尋，江風幾度解吹
J38nB413_p0418a08║醒，只聽滔滔念佛聲。
J38nB413_p0418a09║對客尋常口懶間，於予根鈍匪雄才，手持一串金剛
J38nB413_p0418a10║子，仗佛親從接引來。
J38nB413_p0418a11║捷徑門庭可易之，諸人切莫作難疑，六時觀想端嚴
J38nB413_p0418a12║相，世世生生即導師。
J38nB413_p0418a13║祖翁田地原成現，那劫中繇下種來，當人珍重回先
J38nB413_p0418a14║照，漸次蓮池養聖胎。
J38nB413_p0418a15║一條大路真如矢，往往來來有萬千，多少師僧皆錯
J38nB413_p0418a16║過，豈知古佛在當前。
J38nB413_p0418a17║趁此韶光急便修，春風偏惹為人愁，誰將甲子逆推
J38nB413_p0418a18║轉，終是悠悠守古坵。
J38nB413_p0418a19║妄念于心真不起，淨土工夫純熟時，夢中感佛親摩
J38nB413_p0418a20║頂，始覺如今慶幸之。
J38nB413_p0418a21║光陰火急似燒眉，富貴千年有盡期，好把寸心歸淨
J38nB413_p0418a22║土，西方蓮座即相攜。
J38nB413_p0418a23║忉忉言句非真實，本色禪和鐵脊梁，換人眼睛烏豆
J38nB413_p0418a24║子，等閑何用布旗槍。
J38nB413_p0418a25║歷歷明明元本有，光前絕後亦非他，弄泥團漢雖無
J38nB413_p0418a26║限，省力彌陀一句多。