J38nB415_p0446a01║玅雲雄禪師語錄卷二
J38nB415_p0446a02║住北京玅峰法雲禪寺嗣法門人機相編錄
J38nB415_p0446a03║住浙江嘉興府三塔景德寺海會禪院語錄
J38nB415_p0446a04║師於康熙辛未，掃金明介老人塔於大慈。次年，受合
J38nB415_p0446a05║郡紳衿公請，於二月十二日入院。
J38nB415_p0446a06║山門。卓拄杖，云：「既到者裏，那堪回互。不二法門，大方
J38nB415_p0446a07║闊步。」喝一喝。
J38nB415_p0446a08║韋馱。「脩戒定慧，護佛法僧。四大部洲，因甚那一洲不
J38nB415_p0446a09║到？」合掌云：「太平不用將軍令。」
J38nB415_p0446a10║佛殿。「家無二主，你是阿誰？然則如是，詎失禮儀？」乃展
J38nB415_p0446a11║具拜起，顧眾云：「切忌妄通消息。」
J38nB415_p0446a12║伽藍。「你有五通，我止一通，正令全提，鞭影何從？」插香，
J38nB415_p0446a13║云：「今朝無別謂，千古振宗風。」
J38nB415_p0446a14║祖堂。「者一隊漢，三五成群，遞相熱瞞，今朝看破，不值
J38nB415_p0446a15║半錢。」
J38nB415_p0446a16║據室。「我為法王，於法自在，若聖若凡，泥團土塊，設有
J38nB415_p0446a17║箇出格底來……」驀卓拄杖，云：「切莫錯怪。」
J38nB415_p0446a18║當日，別駕項牧公同眾紳士辦齋，請上堂。師至座前，
J38nB415_p0446a19║拈疏云：「夫子之言，達磨心髓，外道天魔，徒勞側耳。若
J38nB415_p0446a20║要大家總知，且聽維那表白。」宣畢。
J38nB415_p0446a21║師拈杖指座云：「寶王座前，人天普會，山僧到來，一場
J38nB415_p0446a22║特地。」便陞座。拈香云：「此一瓣香，根蟠浩劫，樹秀今時，
J38nB415_p0446a23║爇向爐中，供養本師
J38nB415_p0446a24║釋迦文佛，伏願化身億萬，拯攝沉迷。此一瓣香最尊
J38nB415_p0446a25║最貴，價重山河，端為祝延
J38nB415_p0446a26║今上皇帝聖壽無疆，欽願至德弘敷，兆民普賴。此一瓣
J38nB415_p0446a27║香德合天地，功並日月，奉為滿朝文武、本郡府主邑
J38nB415_p0446a28║侯、各位尊官、現前請主、紳衿緇素，惟冀天爵、人爵以
J38nB415_p0446a29║增崇，智山、壽山而鞏固。」復於懷中拈出云：「此一瓣香，
J38nB415_p0446a30║拈起則逼塞虛空，放下則大地平沉，親從蠡湖得來，
J38nB415_p0446b01║恩大難酬。第二回拈出，供養前住徑山天池、次住敬
J38nB415_p0446b02║畏金明、傳臨濟正宗第三十一世介菴先師進老和
J38nB415_p0446b03║尚，用酬法乳。」斂衣就座。晦岳和尚白椎云：「法筵龍象
J38nB415_p0446b04║眾，當觀第一義。」師云：「第一義諦，佛祖覷不見，衲僧提
J38nB415_p0446b05║不起。還有向未舉已前薦得者麼？」紫淵問：「玄風久振，
J38nB415_p0446b06║為祖佛權衡；慧日高懸，作人天眼目。請問：如何是人
J38nB415_p0446b07║天眼目？」師云：「火迸星飛。」曰：「秪如四眾臨筵，將何指示？」
J38nB415_p0446b08║師云：「風清清，日杲杲。」曰：「恁麼則恩光遍布，大地均沾。」
J38nB415_p0446b09║師云：「且喜功不浪施。」曰：「光敷景德千華秀，水長龍淵
J38nB415_p0446b10║一派長。」師云：「不勞讚歎。」乃揮拂子，云：「垂鉤四海，秖釣
J38nB415_p0446b11║鯤鯨；據座披衣，為求知識。」驀豎拂，云：「過去已過去，未
J38nB415_p0446b12║來尚未來，今日正當山僧說法，直以大圓覺為伽藍，
J38nB415_p0446b13║安住平等，一如法說，令現前緇素亦如法得解，然後
J38nB415_p0446b14║同聲相應、同氣相和，號令人天、權衡祖道，直使魔外
J38nB415_p0446b15║絕跡、生佛普該，入一微塵、現無邊身相，坐毫端內、轉
J38nB415_p0446b16║大法輪，山河大地、明暗色空、情與無情，總在者裏頭
J38nB415_p0446b17║出頭沒。」喝一喝，云：「天上有星皆拱北，人間無水不朝
J38nB415_p0446b18║東。」結椎，云：「諦觀法王法，法王法如是。」師下座。
J38nB415_p0446b19║當晚，小參。「靈機廓徹，智照洞明，遇緣化物，道豈虛應？
J38nB415_p0446b20║奮堅密身，坐斷十方；豁智慧眼，該羅一切。示七步周
J38nB415_p0446b21║行，指天指地，作師子吼音，不無釋迦老子。後來有箇
J38nB415_p0446b22║跛腳阿師，顯超群作，略要一棒打殺與狗子喫，貴圖
J38nB415_p0446b23║天下太平。可謂赤心報國。揀點將來，也是冬行春令。
J38nB415_p0446b24║新龍淵恁麼批判，且道意在於何？諸人還知落處麼？」
J38nB415_p0446b25║拈杖卓，云：「從前汗馬無人識，只要重論蓋代功。」
J38nB415_p0446b26║佛涅槃日，上堂。「天地同根，萬物一體，釋迦老子還在
J38nB415_p0446b27║裏許麼？若在裏許，在甚麼處？若不在裏許，又道佛身
J38nB415_p0446b28║充滿於法界，如何得恰好去？於斯見得徹，四月八日
J38nB415_p0446b29║示生皇宮、臘月八日睹星悟底，與二月十五雙林示
J38nB415_p0446b30║滅，總不出者箇。大眾還見者箇麼？山花開錦繡，澗水
J38nB415_p0446c01║瀉銀濤。」
J38nB415_p0446c02║達磨祖忌，拈香。「九年面壁，計較難成。五番中毒，不勝
J38nB415_p0446c03║淒清。將謂傳上乘之一心，誰知受無極之苦辛。後代
J38nB415_p0446c04║兒孫，那想到者箇真情。龍淵今朝雖覿面，曾記得老
J38nB415_p0446c05║臊鬍缺齒在當門。」
J38nB415_p0446c06║
J38nB415_p0446c07║
J38nB415_p0446c08║
J38nB415_p0446c09║
J38nB415_p0446c10║
J38nB415_p0446c11║
J38nB415_p0446c12║
J38nB415_p0446c13║
J38nB415_p0446c14║佛誕，上堂。「未離兜率，已降皇宮，明修棧道，暗度陳倉。
J38nB415_p0446c15║未出母胎，度人已畢，夜半正明，天曉不露。老瞿曇既
J38nB415_p0446c16║具斯等神威，何更向閻浮世界撒沙撒土？後代兒孫
J38nB415_p0446c17║喚作正法眼，東釘西釘，看看做箇破沙盆，只貯幾杓
J38nB415_p0446c18║惡水，歲歲今朝驀頭淋，將謂報德酬恩，可憐生，枉受
J38nB415_p0446c19║他多少零丁，千古萬古誰與慕西秦？然雖如是……」連喝
J38nB415_p0446c20║兩喝，云：「且喜天清地寧。」
J38nB415_p0446c21║結夏，小參。「展衲僧巴鼻，運格外鉗錘，須是恁麼人，堪
J38nB415_p0446c22║作恁麼事，主賓互換，棒喝交馳，也要是箇漢，否則皆
J38nB415_p0446c23║成戲劇。會得底自不徒勞，不會底切忌錯過，九十日
J38nB415_p0446c24║內參要真參、悟須實悟，若向者裏能所俱寂、物我雙
J38nB415_p0446c25║忘，龍淵痛與二十拄杖。且道龍淵具甚麼眼目？」卓杖
J38nB415_p0446c26║一下，云：「意氣不從大地得，英雄豈藉四時催？」
J38nB415_p0446c27║李蛟門特請於真寄亭上堂。蛟門拈香云：「解脫香，解
J38nB415_p0446c28║脫知見香，光明雲幢遍法界，爇向爐中供養玅雲師
J38nB415_p0446c29║兄和尚，惟願慈悲顯露先師大人之相，令此一會之
J38nB415_p0446c30║眾共睹慈顏，正所謂靈山一會儼然未散，天封室內
J38nB415_p0447a01║現紫金身。」師豎拂子云：「還見麼？如我李法兄適來所
J38nB415_p0447a02║供是實，毫髮不易，真真池蓮開，暢古佛心；寄寄石邊
J38nB415_p0447a03║蘭，拂祖師意。若是已過的，自然別露風規；倘留觀望，
J38nB415_p0447a04║那堪共語？茲因李居士再三重命陞於此座，諸人還
J38nB415_p0447a05║見先師大人相麼？」良久云：「兩輪日月磨今古，一片乾
J38nB415_p0447a06║坤傲卻灰。」
J38nB415_p0447a07║供羅漢，示眾。「薰風自南來，殿閣生微涼，半百應真僧，
J38nB415_p0447a08║次第入道場。有神通的騰空而至，未心空的水陸頻
J38nB415_p0447a09║臻，總受檀那供養。只如木上座還受此供養否？」以拄
J38nB415_p0447a10║杖一卓，云：「隨眾獲安樂。」
J38nB415_p0447a11║晚參。師云：「有箇漢終日行，寸步不移；有箇漢終日坐，
J38nB415_p0447a12║足遍天下，都來合喫龍淵二十棒。且道過在甚處？」
J38nB415_p0447a13║祈雨，上堂。「山土焦而流金，海水沸而飄爍，稼穡云枯，
J38nB415_p0447a14║竹樹葉縮，四海五湖，石出水落。」驀拈杖一卓，云：「震動
J38nB415_p0447a15║老龍宮，雷轟并電掣，打著東海魚，雨似盆傾出。且道：
J38nB415_p0447a16║神通耶？法爾耶？」喝一喝，云：「雷鞭擊碎金烏窟，瀉出滄
J38nB415_p0447a17║溟遍九垓。」
J38nB415_p0447a18║景命月旦，上堂。「纔過天中節，便是六月一，草木正方
J38nB415_p0447a19║榮，看看九夏畢。人生如轉燭，光陰若瞬息，三塔尾顛
J38nB415_p0447a20║天，矗矗望何極？田園在處樂歌聲，箇事分明休別覓。
J38nB415_p0447a21║休別覓，日日日從東畔出。」
J38nB415_p0447a22║解夏，上堂。「當人一著，至簡至易，向外馳求，轉疏轉達，
J38nB415_p0447a23║得與不得，總然一致。龍淵者裏有時把住，佛魔俱斂；
J38nB415_p0447a24║有時放行，凡聖同途。若要當頭坐斷，盡法無民，只得
J38nB415_p0447a25║放開一線，曲為今時拈一莖草向四大海裏攪動▆
J38nB415_p0447a26║竭龍宮，直使洪波泛濫，淹上三十三天，浸爛帝釋鼻
J38nB415_p0447a27║孔，金剛際下土地神從蟭螟眼裏翻身跳出，叫道：『火
J38nB415_p0447a28║發。』拄杖子忍俊不禁，劈頭一擊，瓦解冰消。莫有與麼
J38nB415_p0447a29║會底麼？」卓拄杖，云：「生兒不食人間乳，敵勝沙場豈用
J38nB415_p0447a30║刀？」喝一喝。
J38nB415_p0447b01║上堂。「真機獨露，覿面相呈，鑒地輝天，迥超物表。三世
J38nB415_p0447b02║諸佛以此成道，歷代祖師以此利生，天地以此包羅
J38nB415_p0447b03║群象，君王以此奠安天下，江海以此流通不竭，山嶽
J38nB415_p0447b04║以此鞏固皇圖，聖人以此教化，凡夫以此修證，山僧
J38nB415_p0447b05║以此舉揚。且道衲僧分上又作麼生？若有箇漢出來，
J38nB415_p0447b06║掀倒禪床，喝散大眾，不妨靈俐。有麼？」喝一喝，云：「金翅
J38nB415_p0447b07║鳥王當宇宙，箇中誰是出頭人？」
J38nB415_p0447b08║師誕日，上堂。豎拂子，云：「者一著子，超越群象之表，迥
J38nB415_p0447b09║出太古之先，氣偃鴻濛，光吞大野，放一線道，運迴日
J38nB415_p0447b10║月，撥轉乾坤，到處逢源，隨方作主，將四大海傾耳根
J38nB415_p0447b11║裏，拈須彌山卓眉睫上，東湧西沒、南湧北沒，上下及
J38nB415_p0447b12║四維橫縱無礙。諸仁者！向者裏會得，猶是建化門中
J38nB415_p0447b13║事，未為衲僧行履處。」喝一喝，云：「劈開華嶽連天秀，瀉
J38nB415_p0447b14║出銀河萬派聲。」
J38nB415_p0447b15║病起，上堂。「是病若有，毘盧墮在凡夫；是病若無，普賢
J38nB415_p0447b16║失其境界。離卻有無，病根深固。」拈拂子畫【圖】相云：「者
J38nB415_p0447b17║是佛祖病根，世醫拱手，耆婆罔測。老維摩病，墮落深
J38nB415_p0447b18║坑；馬簸箕病，殃累永劫。有以病為藥，攢簇不得；或有
J38nB415_p0447b19║以藥為病，截斷舌根。藥病兩忘，無人識得。諸昆仲！還
J38nB415_p0447b20║識病麼？」良久：「啊㖿！啊㖿！」
J38nB415_p0447b21║晚參。「明頭來明頭打，錯；暗頭來暗頭打，錯；四方八面
J38nB415_p0447b22║來連架打，錯。總不恁麼來時如何？」良久，云：「慚惶煞人。」
J38nB415_p0447b23║有僧出，師起身入室。
J38nB415_p0447b24║到興善鴛湖和尚塔頭，拈香云：「披榛闢土，創復普明
J38nB415_p0447b25║於檇李甌寧；德邁道尊，再振綱宗於浙江閩海。坐斷
J38nB415_p0447b26║紫雲峰，食橡餐松，不讓溈山祐老；浩氣迥諸方，櫛風
J38nB415_p0447b27║臥雪，慨見楊岐會翁。不肖孫某，匍匐遠來，九禮窣堵，
J38nB415_p0447b28║直得木人潸血淚，舜若結柔腸。謹具瓣香盃茗，略表
J38nB415_p0447b29║寸誠，且道吾祖還納受否？」燒香云：「秋老樹翻紅葉雨，
J38nB415_p0447b30║天高雲捲翠微深。」
J38nB415_p0447c01║先師介菴和尚忌，拈香插爐云：「滿煨一爐乾矢橛，薰
J38nB415_p0447c02║教阿師鼻腦裂，謂是報德與酬恩，頭上安頭眼著屑。」
J38nB415_p0447c03║以袖掩面云：「哭不成，笑不得，一年一度今日時，廿載
J38nB415_p0447c04║柔腸成百結。」
J38nB415_p0447c05║因雪，上堂。「旋空翽翽霰天涯，大地山川醜盡遮，世界
J38nB415_p0447c06║都盧渾一色，梅香雪潔逗窗紗，凍得鐵牛無避處，騰
J38nB415_p0447c07║身躍過幾恒沙，撞倒梵天，踏細須彌，萬象森羅，錦上
J38nB415_p0447c08║鋪花。且道：神通耶？法爾耶？」喝一喝，云：「切忌眼裏更著
J38nB415_p0447c09║沙。」
J38nB415_p0447c10║臘八，上堂。「日冷風寒，霜花匝地，凍得老瞿曇眼裏放
J38nB415_p0447c11║花，滿口顛言倒語道箇：『奇哉，一切眾生具有智慧德
J38nB415_p0447c12║相。』何異崑崙頂上更覓虛空、太液池邊挑涼水賣？令
J38nB415_p0447c13║他後昆都不丈夫，認鹿作馬，教壞天下多少男女盡
J38nB415_p0447c14║是不快漆桶。諸人還知世尊落處麼？」拈拂一揮，云：「若
J38nB415_p0447c15║不鐵牛頻下淚，蛟龍那識海寬深？」
J38nB415_p0447c16║除歲，小參。「紛紛雪壓梅梢冷，靄靄爐燒柏子香，爆竹
J38nB415_p0447c17║一聲除舊臘，荼蘼幾點接春芳。諸方此夜分歲，龍淵
J38nB415_p0447c18║隨例抖擻，趙州茶一任兩盞三盞，洞山果從教七桌
J38nB415_p0447c19║八桌，滿堂菩薩子直得飽齁齁，唱箇田家樂，彌勒笑
J38nB415_p0447c20║盈腮，釋迦長打坐，竇八東村化紙錢，廖七西街放熚
J38nB415_p0447c21║爆。只如年盡歲窮一句又作麼生？」卓拄杖，云：「石人腳
J38nB415_p0447c22║下冰生燄，露柱抽條春滿林。」
J38nB415_p0447c23║元旦，上堂。「鞭起泥牛耕大地，春風吹徹五湖冰，千溪
J38nB415_p0447c24║萬壑花含笑，日色融融宇宙清。森羅煥彩，景象維新，
J38nB415_p0447c25║石女舞袖庭前，木童把板雲中，於斯薦得，天地與我
J38nB415_p0447c26║同根，萬物與我一體。雖然如是，因甚菴內人不知菴
J38nB415_p0447c27║外事？」以拂子揮兩揮，云：「崑崙騎卻鷺鷥飛，蹋碎威音
J38nB415_p0447c28║大頂𩕳。」
J38nB415_p0447c29║解制，上堂。「今日元宵佳節，鑼鼓家家不歇。街頭賞玩
J38nB415_p0447c30║憧憧，村寺笙歌羅列。鰲山馬走人飛，鶴渚高風明月。
J38nB415_p0448a01║仔細看來何迂，走到天明難竭。亦猶塵世迷頑，忙忙
J38nB415_p0448a02║終日無缺。不識息心除妄，直待油乾火滅。怎如林下
J38nB415_p0448a03║道人，優游安閒不徹。空劫已前自己，今世門頭不借。
J38nB415_p0448a04║箇裏收放自由，布袋打開不結。今朝且喜禪流，一任
J38nB415_p0448a05║腰包頂笠。山僧與麼告報，還我九十日飯錢。莫道不
J38nB415_p0448a06║說。」
J38nB415_p0448a07║三月望，上堂。「喃喃新燕語雕梁，燦燦碧桃開大野；公
J38nB415_p0448a08║子遊春興漸饒，踏青歌吹恣瀟灑。楊花滿地舞春風，
J38nB415_p0448a09║過客長途飄野馬；古塚今人化紙錢，今人不辨誰與
J38nB415_p0448a10║假？諸禪人！還會麼？不知那箇攜春回，頓覺霜花連鬢
J38nB415_p0448a11║寫。」
J38nB415_p0448a12║當今皇上聖誕，上堂。「春風澹蕩，國界雍熙；蟠桃花璨
J38nB415_p0448a13║金枝，大椿秀開玉葉。萬邦仰祝南山，兆民同瞻北闕。
J38nB415_p0448a14║且道龍淵（臣）僧又作麼生？」乃拈香燒，曰：「萬惟
J38nB415_p0448a15║今上皇帝萬歲！萬萬歲！」
J38nB415_p0448a16║祈晴，上堂。「久雨不晴，浸爛須彌腦蓋；長風不息，拽脫
J38nB415_p0448a17║崑崙鼻孔。乾矢橛，麻三斤，皮穿骨腿；金剛圈，鐵蒺藜，
J38nB415_p0448a18║抽筍萌芽。餈團變作綠毛龜，石獅口裏生白醭。衲僧
J38nB415_p0448a19║腳下帶水拖泥，拄杖顛頭雲開日出。森羅萬象獨露
J38nB415_p0448a20║本地風光，彌勒釋迦豁開清淨寶目。」乃喝，云：「一撾毒
J38nB415_p0448a21║鼓虛空破，迸出金烏世界新。」
J38nB415_p0448a22║上堂。拈拄杖畫○相，云：「者裏會得，倒騎楊岐三腳驢，
J38nB415_p0448a23║趁起南山白額虎，入林不動草，入水不動波，穿過達
J38nB415_p0448a24║磨鼻孔，踏斷虛空脊梁，把須彌山一摑百雜碎，直向
J38nB415_p0448a25║毘盧頂上行。然雖如是……」良久，云：「好語不須頻話會，留
J38nB415_p0448a26║將和氣暖丹田。」
J38nB415_p0448a27║上堂。僧問：「坐斷十方，湛然常寂，如何是諸佛出身處？」
J38nB415_p0448a28║師云：「昨夜西風過，黃花滿地金。」曰：「覓火和煙得，擔泉
J38nB415_p0448a29║帶月歸。」師云：「凌空孤雁，聲落雲端。」僧便喝，師云：「果然。」
J38nB415_p0448a30║僧擬議，師便打，乃云：「機輪未轉，佛祖斂跡；針鋒纔露，
J38nB415_p0448b01║千眼廓開。若是羅籠不住、呼喚不回的，當爐不避火
J38nB415_p0448b02║迸，臨場豈諱截舌？到者裏自當刮目相待。設有箇出
J38nB415_p0448b03║來道：『是法平等，無有高下。和尚何得分別？』好與痛棒。
J38nB415_p0448b04║何故？有功者賞。」
J38nB415_p0448b05║示眾。「世尊橫言直說，黃葉止兒啼；祖師東語西話，鞭
J38nB415_p0448b06║龜上石壁。諸人朝參暮請，怎似潑油救燃？殊不知擬
J38nB415_p0448b07║涉思惟，即便燒殺。所以道：『承言者喪，滯句者迷。』若是
J38nB415_p0448b08║直下便會，多少快俊？倘或拈一放一，未免犯手傷鋒。
J38nB415_p0448b09║我平常向你道：拈卻炙脂帽子，脫卻鶻臭布衫，魔宮
J38nB415_p0448b10║虎穴擺手逍遙，地獄天堂縱橫自在。與麼則奴呼彌
J38nB415_p0448b11║勒、婢視釋迦不為分外。有麼？」良久，云：「鶴有九皋方翥
J38nB415_p0448b12║翼，馬無千里謾追風。」
J38nB415_p0448b13║上堂。僧問：「祖意、教意即不問，如何是空如來藏？」師云：
J38nB415_p0448b14║「缽盂無底。」曰：「如何是不空如來藏？」師云：「黃河有蓋。」曰：
J38nB415_p0448b15║「如何是空不空如來藏？」師云：「風吹石臼念摩訶。」曰：「三
J38nB415_p0448b16║空真的旨，那箇是知音？」師云：「你是村僧。」僧一喝，師便
J38nB415_p0448b17║打。問：「如何是未生前面目？」師云：「烏龜向火。」僧一喝，師
J38nB415_p0448b18║云：「者是即今面目。作麼生是生前面目？」僧擬議，師曰：
J38nB415_p0448b19║「秦時𨍏轢鑽。」乃卓杖，云：「擊碎明月珠，敲出鳳皇髓，未
J38nB415_p0448b20║為衲僧極則。若也別開方便，不免證鱉成龜；設有就
J38nB415_p0448b21║裏明宗，崖州萬里；釋迦掩室、淨名杜口，賺殺多少人；
J38nB415_p0448b22║盡大地撮來如粟粒大，鬼家活計。直須蹋著秤錘硬
J38nB415_p0448b23║似鐵，無計較、絕商量，到恁麼地猶未識大道真體。且
J38nB415_p0448b24║如何是大道真體？」復卓杖，云：「見月休觀指，歸家罷問
J38nB415_p0448b25║程。」
J38nB415_p0448b26║示眾。拈杖云：「喚作拄杖則觸，不喚作拄杖則背，藏盡
J38nB415_p0448b27║楚天月，猶存漢地星。只如觸背不得，喚作甚麼？剛刀
J38nB415_p0448b28║雖快，不斬無罪。雖然，也不得錯會。」喝一喝。
J38nB415_p0448b29║師到金明，眾請上堂。僧問：「玉律初回太簇節，燈籠露
J38nB415_p0448b30║柱凍顏開。如何是賓中主？」師云：「逢緣即應。」「如何是主
J38nB415_p0448c01║中賓？」師云：「入廛垂手。」「如何是賓中賓？」師云：「蹋遍紅塵。」
J38nB415_p0448c02║「如何是主中主？」師云：「坐斷千差。」曰：「賓主已蒙師指示，
J38nB415_p0448c03║新年佛法意如何？」師云：「風剪梅花落，滿城流水香。」乃
J38nB415_p0448c04║云：「一法若有，毘盧墮在凡夫；萬法若無，普賢失其境
J38nB415_p0448c05║界。山僧到此祖庭，不免隨例抖擻、逢場作戲，輥雪峰
J38nB415_p0448c06║毬、打禾山鼓、行臨濟喝、用德山棒，使令不虛，庭前梅
J38nB415_p0448c07║雪裏操香、天封碑室中煥彩，一箇破沙盆遞相鈍置，
J38nB415_p0448c08║至我先師介老人徹底掀翻，知音者少。山僧昔年眉
J38nB415_p0448c09║毛廝結，深怨難忘，今日雖叨眾請，未免重添醜拙。若
J38nB415_p0448c10║論者箇事，諸人腳跟下光爍爍底，何用饒舌？」拈杖一
J38nB415_p0448c11║卓，云：「座中若有江南客，何必樽前唱鷓鴣？」
J38nB415_p0448c12║到三塔龍淵寺，晦岳和尚請上堂。「敲唱雙舉，沒絃琴
J38nB415_p0448c13║上覓知音；賓主交參，無影枝頭饒春色。還有恁麼會
J38nB415_p0448c14║的麼？昔我主峰先法兄於此斬棘除穢，豎石橋之的
J38nB415_p0448c15║旨；理敗援傾，提車溪之正印。現寶王剎於毫端，播宗
J38nB415_p0448c16║風於末運。晦岳法姪繼踵芳猷，光增前列，力挽宗綱，
J38nB415_p0448c17║今日要山僧為眾舉揚箇事，三千七百栗蓬次第拋
J38nB415_p0448c18║出諸人面前，還有不犯觀聽者麼？」喝一喝，云：「他家自
J38nB415_p0448c19║有黃金骨，豈把栴檀入細雕？」
J38nB415_p0448c20║謝道舊、盤石安和尚至，上堂。舉：「斷橋和尚云：『面面相
J38nB415_p0448c21║對，心心相知，人情若好，喫水也肥。祗園老漢酒逢知
J38nB415_p0448c22║己飲，詩向會人吟則不無，不當以官物作人情。』龍淵
J38nB415_p0448c23║今日道舊相訪，只將曩昔相得意處重為拈出，且道
J38nB415_p0448c24║是甚麼句子？」良久，云：「一條竹篦黑漆，你道有觸有背；
J38nB415_p0448c25║山僧鹵莽折卻，向道全沒忌諱。十載今朝覿面，彷彿
J38nB415_p0448c26║當年的意，昨夜話到三更，從前盡道不是。大眾！且道
J38nB415_p0448c27║同參不是？山僧不是？」展開兩手，云：「不是，不是。」
J38nB415_p0448c28║上堂。「一拳拳倒須彌，一踢踢翻大海，釋迦無處藏身，
J38nB415_p0448c29║達磨卻來東土，計較不成，九年面壁，引得後代兒孫
J38nB415_p0448c30║聚頭瞌睡，趙州東壁葫蘆驀地打倒西壁。呵呵！仔細
J38nB415_p0449a01║思量，事不由己，鬧市裏稱楊稱鄭，百草頭說佛說祖，
J38nB415_p0449a02║斷柄杓潑屎潑尿，破笊篱揚沙撒土，十字街頭石敢
J38nB415_p0449a03║當，日日口吧吧談玄講道，三塔拄杖子無計可施，劈
J38nB415_p0449a04║頭一擊，瓦解冰消。大眾！且道今日是甚麼時節？」拍禪
J38nB415_p0449a05║床一下，云：「下坡不走，快便難逢。」
J38nB415_p0449a06║州尹羽文葉公祈嗣，請上堂。「金剛正體，般若圓常；廣
J38nB415_p0449a07║漠無涯，高不可上。毘嵐吹之不壞，虛空墮而不渝；為
J38nB415_p0449a08║二儀之根，作三光之主。綿綿密密，觸處靈通；互古今
J38nB415_p0449a09║而不易，遍塵剎以恒新。如皓月當空，無幽不照；洪鐘
J38nB415_p0449a10║在架，有扣則鳴。運應無方，響廓天地。藍田毓秀，蚌含
J38nB415_p0449a11║明月之珠；青嶽降靈，天送玉麟之子。」豎起拂子，云：「看！
J38nB415_p0449a12║看！花放故園春日麗，果圓琪樹報金秋。」
J38nB415_p0449a13║端節，上堂。「今朝五月五日，兔走烏飛勁直，抬眸地老
J38nB415_p0449a14║天荒，舉步山飛海立，門前三塔起舞，殿後千華競出。
J38nB415_p0449a15║龍淵拄杖子與開山和尚忍俊不禁，齊聲唱彩，忽地
J38nB415_p0449a16║打箇噴嚏，赤口百舌，頭痛三日。」喝一喝，云：「太上老君
J38nB415_p0449a17║急急如律令敕。」
J38nB415_p0449a18║中秋，上堂。「梧桐月冷，丹桂香飄，體露金風，光吞象外。
J38nB415_p0449a19║天上月，人間月，山兮水兮，清光皎潔，優游佳趣，景樂
J38nB415_p0449a20║秋光。」乃豎起拄杖，云：「總不出者箇時節。」隨畫○相，云：
J38nB415_p0449a21║「者箇是靈山指底？那箇是曹溪話底？」又畫○，云：「者箇
J38nB415_p0449a22║是曹溪話底？那箇是靈山指底？恁麼會得，吞卻一，吐
J38nB415_p0449a23║卻七；不恁麼會，吞卻七，吐卻一；總不恁麼，鴟吻咬殺
J38nB415_p0449a24║屋梁脊。龍淵恁麼舉似諸人，如何話會？」卓杖一下，云：
J38nB415_p0449a25║「眉毛罅裏毫光露，照徹冰壺絕點塵。」
J38nB415_p0449a26║金明介菴和尚忌，上堂。「恭值先師二十週，半輪秋老
J38nB415_p0449a27║泣金烏，虛空落地無消息，萬象森羅暗點頭。佩靈符，
J38nB415_p0449a28║懸祖印，半滿溪山；蒙慈誨，受弘恩，數等竹葦。先老和
J38nB415_p0449a29║尚，某侍奉六載，極承提命，恩重冤深，海口莫宣其萬
J38nB415_p0449a30║一。今日敬追遠誠，將泰山作一瓣香、黃河作一盃茶，
J38nB415_p0449b01║聊申奠獻。大眾！如是重恩必當如是重報，還知山僧
J38nB415_p0449b02║報荅重恩處麼？倘或躊躕，楊岐老祖有箇舊例。雖然
J38nB415_p0449b03║醜拙，怎敢欺瞞？」乃作女人拜，下座。
J38nB415_p0449b04║在三塔再受大悲請，上堂。「石人眉皺斷，虛空舌吐長，
J38nB415_p0449b05║節外又生枝，時節不相忘。主賓道合，何妨貴買賤賣？
J38nB415_p0449b06║凡聖同途，一任牽長補短。钁頭邊拋三放兩也得，杓
J38nB415_p0449b07║柄中揚波鼓浪也得。龍淵鼓粥飯氣，擲金鉤，釣長鯨，
J38nB415_p0449b08║張羅網，打玉鳳，伊人罕遇。今日絲綸別展，舊店新開，
J38nB415_p0449b09║掇取破沙盆，向折腳鐺裏重新安頓。現前一眾，貴在
J38nB415_p0449b10║潛機密用，莫陷他人故轍，庶叢林有賴，規繩不墜。更
J38nB415_p0449b11║有一句，不妨與諸人道破。」卓拄杖，云：「龍淵收釣還歸
J38nB415_p0449b12║舊，千里扁舟破浪行。」又卓一下。
J38nB415_p0449b13║到京口甘露寺，晦岳和尚請上堂。「佩祖師正印，顯衲
J38nB415_p0449b14║僧巴鼻，須是恁麼人；拳倒須彌山，踏翻滄海水，還他
J38nB415_p0449b15║出格漢。衲僧家動徹，腰包天地，歷遍閻浮，透過威音
J38nB415_p0449b16║王那邊。」驀拈拄杖，云：「怎如者箇離名離相、迥古超今？
J38nB415_p0449b17║今日到此，不免客聽主裁，跨鰲門、上凌雲，拽轉焦山
J38nB415_p0449b18║與金山鬥額，撞倒銀山關，沖破鐵甕城。」驀一喝，曰：「被
J38nB415_p0449b19║山僧一喝喝住，回到北固山前卓然而立。諸人還見
J38nB415_p0449b20║麼？雖然如是，山僧又豈敢頭上安頭？諸人錯過亦不
J38nB415_p0449b21║可。」卓杖一下，云：「從前汗馬無人識，秪要重論蓋代功。」
J38nB415_p0449b22║到北京安化寺，致和禪師請上堂。「浙水迢遙入帝鄉，
J38nB415_p0449b23║蓬頭跣足歷炎涼，南天北地皆王化，一句當軒絕比
J38nB415_p0449b24║量。有般漢聞恁麼道，將謂別有奇特，向黑山鬼窟裏
J38nB415_p0449b25║坐，正是守古塚的精靈，有甚共語處？若是大丈夫兒，
J38nB415_p0449b26║孤迥迥、峭巍巍，赤骨𩪸地，虛空無以較其量、滄海無
J38nB415_p0449b27║以比其深，目視雲漢，眼蓋乾坤。山僧今日無端到安
J38nB415_p0449b28║化寺裏，被主人覷破，未免和盤托出。且道：向上還更
J38nB415_p0449b29║有事麼？」良久，云：「六耳不同謀。」拈拄杖，卓一卓。
J38nB415_p0449b30║到北京玅峰法雲寺，了心長老曬經，率眾請上堂。了
J38nB415_p0449c01║心問：「展開法藏，露出釋迦鼻孔，一年晾一度，得何利
J38nB415_p0449c02║益？」師云：「一番提起一番新。」曰：「如何是法雲境？」師云：「怪
J38nB415_p0449c03║石插青霄，奇峰卓碧漢。」「如何是境中人？」師云：「開鐺煮
J38nB415_p0449c04║皓月，把斧斫雲根。」「人境已蒙師指示，向上宗乘事若
J38nB415_p0449c05║何？」師云：「須彌頂上擊金鐘。」問：「高升寶座，法藏弘開，一
J38nB415_p0449c06║會儼然，如何是佛？」師云：「山高石大澗流長。」「如何是法？」
J38nB415_p0449c07║師云：「三寸龜毛縛太虛。」「如何是僧？」師云：「持瓶攜錫上
J38nB415_p0449c08║崚嶒。」曰：「施主請法飯僧，有何道益？」師云：「熏風南來，殿
J38nB415_p0449c09║閣生涼。」曰：「恁麼則承恩去也。」師云：「錯認葫蘆作帝瓶。」
J38nB415_p0449c10║僧一喝，師便打。問：「千秋龍亟三藏，一年一度曬㫰，當
J38nB415_p0449c11║陽展開。如何是第一玄？」師云：「風蘊古皇前。」「如何是第
J38nB415_p0449c12║二玄？」師云：「杲日照無偏。」「如何是第三玄？」師云：「龍文貫
J38nB415_p0449c13║百川。」「如何是第一要？」師云：「乾坤絕朕兆。」「如何是第二
J38nB415_p0449c14║要？」師云：「石裏火光耀。」「如何是第三要？」師云：「頂𩕳突一
J38nB415_p0449c15║竅。」僧曰：「玄要得蒙師指示，大藏流通事若何？」師云：「嶽
J38nB415_p0449c16║邊有攝千山勢，海上難藏萬派聲。」問：「四十九年不說
J38nB415_p0449c17║一字，只者三藏靈文甚麼處來？」師云：「有眼共見。」曰：「如
J38nB415_p0449c18║何是先照後用？」師云：「當軒懸寶鏡，蚩尤失卻威。」「如何
J38nB415_p0449c19║是先用後照？」師云：「棒打石人頭，嚗嚗論實事。」「如何是
J38nB415_p0449c20║照用同時？」師云：「電激雷奔，不容擬議。」「如何是照用不
J38nB415_p0449c21║同時？」師云：「南山起雲，北山下雨。」僧曰：「還許學人商量
J38nB415_p0449c22║得麼？」師云：「桃花三月發，菊花九月開。」僧曰：「佛祖肝腸
J38nB415_p0449c23║被和尚抖擻了也。」師云：「且喜沒交涉。」便打。問：「赫日麗
J38nB415_p0449c24║天，熏風拂座，寶藏煒煌即且置，臨濟料揀事如何？」師
J38nB415_p0449c25║云：「逐一問將來。」「如何是奪人不奪境？」師云：「日照山川
J38nB415_p0449c26║鋪錦繡。」「如何是奪境不奪人？」師云：「得意相逢氣象新。」
J38nB415_p0449c27║「如何是人境俱奪？」師云：「夜深愁霧鎖柴門。」「如何是人
J38nB415_p0449c28║境俱不奪？」師云：「吟風笑月樂昇平。」曰：「料揀已蒙師指
J38nB415_p0449c29║示，威音那畔事如何？」師云：「啣花百鳥尋無處，送供天
J38nB415_p0449c30║人覓路賒。」曰：「深蒙和尚慈示。」師云：「要且沒交涉。」乃云：
J38nB415_p0450a01║「群峰四望此山高，萬壑松杉擁碧濤，策杖偶來法雲
J38nB415_p0450a02║寺，那知身世在青霄？」拈拄杖召眾云：「玅峰山獨露清
J38nB415_p0450a03║淨法身，香水池吐出廣長舌相，直得大千經卷從地
J38nB415_p0450a04║湧出，無數天龍八部、無數山神、樹林神、虛空河海神，
J38nB415_p0450a05║各證無生法忍。要會麼？山河大地、明暗色空，不離當
J38nB415_p0450a06║人境界，開卷展演自家寶藏，故曰：大道真體只在目
J38nB415_p0450a07║前。山僧拽杖入山，遇斯勝會，蒙請舉揚箇事，若謂無
J38nB415_p0450a08║法可說，恐辜眾誠。木上座事不獲已，向赫日中拈出。」
J38nB415_p0450a09║乃指經云：「願現前一眾常轉如是經百千萬億卷。雖
J38nB415_p0450a10║然，若是依經解義，即為邪魔外道。還恁麼會麼？」卓杖
J38nB415_p0450a11║一下云：「蕩蕩皇風成一片，更於何處覓封疆？」
J38nB415_p0450a12║中書林文伯薦室荊氏請上堂。正定禪師問：「棄穢歸
J38nB415_p0450a13║淨，太費週遮，玅體圓明，何有生滅？」師云：「春至花開爛
J38nB415_p0450a14║熳，秋來葉落飄零。」曰：「一靈歸真際，無生甚處安？」師云：
J38nB415_p0450a15║「踏著秤錘硬似鐵。」曰：「謝師指示。」師云：「莫忘適來此問。」
J38nB415_p0450a16║僧一喝，師便打，乃云：「妄情既斷，碓觜開花，虛空結果，
J38nB415_p0450a17║當地抽芽。荊安人於此會得，不被生死陸沉，撒手於
J38nB415_p0450a18║空劫未有之先，高步於乾坤非想之外，捩轉鼻孔，塵
J38nB415_p0450a19║塵三昧，獨露靈光，在在圓通。」以杖卓一下，云：「大悲向
J38nB415_p0450a20║者裏已與你據款結案，且道今日林公請山僧薦拔
J38nB415_p0450a21║一句又作麼生道？」擲下杖，云：「撲落非他物，縱橫不是
J38nB415_p0450a22║塵。」
J38nB415_p0450a23║請為素章禪師上堂。揮拂子云：「春暉斷岸，月滿空林，
J38nB415_p0450a24║撒手歸去，大地全身。恭惟素公大師昔受記莂於萬
J38nB415_p0450a25║壽，今示寂滅於圓通，告眾囑累，有願再世，視生死同
J38nB415_p0450a26║乎泡燄，觀去來等若雲煙，不忘法門寥落，可謂明宗
J38nB415_p0450a27║達本真，末世光明幢也。今日孝徒請大悲舉似，只得
J38nB415_p0450a28║向枯木上糝花、虛空裏著彩，且歸根超脫一句又如
J38nB415_p0450a29║何施設？」復揮拂云：「簷楹不斷前旬雨，殿閣猶聞後夜
J38nB415_p0450a30║雷。」
J38nB415_p0450b01║請為圓通徹微禪師對靈小參。「其來也，若一滴投於
J38nB415_p0450b02║巨壑；其去也，似一毫隱於太虛。雖有去住之相，了無
J38nB415_p0450b03║生滅之機。恭惟徹公盤山室裏翻身，芳猷克振；地藏
J38nB415_p0450b04║堂前瞥地，家風格外。正宜恢弘法化，何期就裏抽身，
J38nB415_p0450b05║更要大悲指示？且如何是指示一句？」卓杖，云：「那伽大
J38nB415_p0450b06║定等虛空，寂照真機通劫外。」
J38nB415_p0450b07║請為普濟老宿小參。天乳長老問：「淨智玅圓，本自真
J38nB415_p0450b08║常，如何卻隨生滅？」師云：「春色無高下，花枝有短長。」曰：
J38nB415_p0450b09║「靈明之性，體遍十方，何須又假超薦？」師云：「不得春風
J38nB415_p0450b10║花不開。」曰：「為什普賢失其境界，毘盧墮在凡夫？」師云：
J38nB415_p0450b11║「明眼人前三尺暗。」曰：「不因夜來雁，怎見海門秋？」師云：
J38nB415_p0450b12║「觀光有分。」乃曰：「古佛道：『假借四大以為身，心本無生
J38nB415_p0450b13║因境有，前境若無心亦無，罪福如幻起亦滅。』蓋此幻
J38nB415_p0450b14║軀有生滅去來，一靈真性何生滅之懼？何罪福之畏？
J38nB415_p0450b15║者裏透得過，頭頭是極樂，處處是華藏，即輪迴而本
J38nB415_p0450b16║源不昧，歷死生而真性常淨。」以拂子召眾，云：「要知普
J38nB415_p0450b17║公老宿麼？佛祖位中留不住，滿船空載月明歸。」
J38nB415_p0450b18║請為悟空上座對靈小參。「髑髏識盡十方空，一點靈
J38nB415_p0450b19║明遍界通，百草頭邊呈活計，翻身那畔絕羅籠。」乃舉
J38nB415_p0450b20║拂子，云：「還會麼？」向空中一點，云：「一點圓明，了了無礙，
J38nB415_p0450b21║生死去來，遊戲三昧，天上人間，自由自在，明月清風，
J38nB415_p0450b22║了無執礙。然則既爾，如何是超脫底句？」以拂指真，云：
J38nB415_p0450b23║「獨坐雲幢春爛熳，天風時送雨花飛。」
J38nB415_p0450b24║請為無生老宿小參。「知幻即離，掬水月在手；離幻即
J38nB415_p0450b25║覺，弄花香滿衣。實際理地，站定腳跟，死生路上，去來
J38nB415_p0450b26║無礙。若也情生智隔、想變體殊，何由自在？」豎拂子，云：
J38nB415_p0450b27║「者裏見得，玅契無生；脫卻汗衫，家邦穩坐。且大悲又
J38nB415_p0450b28║如何超薦？」擊拂子，云：「不須他處覓，即此是蓮邦。」
J38nB415_p0450b29║請為蓮悟大師對靈小參。「去來一致，本無凡聖之分；
J38nB415_p0450b30║迷悟殊途，故有升沉之道。惟蓮公早契心於東明，呈
J38nB415_p0450c01║舊面於瑞光，臨末稍頭，撩起便行，▆脫尋常，視生死
J38nB415_p0450c02║等乎遊戲。」驀拈拄杖，云：「向山僧拄杖頭上顯大神通，
J38nB415_p0450c03║說無生法，諸人還聞麼？」卓杖一下，云：「若將耳聽終難
J38nB415_p0450c04║會，眼處聞聲始得知。」
J38nB415_p0450c05║請為祥風尼小參。問：「一靈超出，萬機寢削，如何報薦
J38nB415_p0450c06║師恩？」師云：「棒頭會取。」曰：「本來不增不減，為甚有生有
J38nB415_p0450c07║滅？」師云：「甚處見得？」曰：「摸著千聖鼻孔，豎起自家面觜。」
J38nB415_p0450c08║師云：「更買草鞋行腳。」曰：「頂門一機，大地難藏，那箇是
J38nB415_p0450c09║生前面目？」師云：「仰面看天，低頭覷地。」僧提起坐具，曰：
J38nB415_p0450c10║「者箇聻？」師便打，乃云：「生時臥不坐，死去坐不臥，超然
J38nB415_p0450c11║邁世倫，死生無縛著。末後預知▆▆▆▆▆▆▆▆
J38nB415_p0450c12║光炯炯，真機活潑潑。」拈杖一卓，云：「到頭▆夜月，任運
J38nB415_p0450c13║落前溪。」
J38nB415_p0450c14║請為明府童振宜母李太君對靈小參。豎拂子云：「只
J38nB415_p0450c15║者箇耀古騰今，光吞物表，出生入死，不昧己靈，即今
J38nB415_p0450c16║現前親屬慟音容之杳隔，特請山僧一言追悼，不免
J38nB415_p0450c17║赴箇來機。」乃舉拂云：「童太君在者拂子上頓超有漏，
J38nB415_p0450c18║瞥證無生，正恁麼時，還有見他面目者麼？」揮拂云：「當
J38nB415_p0450c19║軒獨露無遮覆，爍爍靈光透紫微。」
J38nB415_p0450c20║為劉望泉對靈小參。「見見之時，見非是見，師子吼時
J38nB415_p0450c21║芳草綠；見猶離見，見不能及，象王行處落花紅。況
J38nB415_p0450c22║　劉公早明徵心之旨、　　辯見之機，不動腳跟，高超
J38nB415_p0450c23║樂土，只如脫體無依，如何薦拔？」以拂子畫○相，云：「突
J38nB415_p0450c24║出虛空無背面，清光到處露堂堂。」
J38nB415_p0450c25║為魯明經對靈小參。「玅性圓明，本無延促；大道無為，
J38nB415_p0450c26║何有生死？與麼見得徹，如水投水、似空合空，可以頓
J38nB415_p0450c27║超彼岸、可以往來三界、可以明道修德、可以廣胤宗
J38nB415_p0450c28║裔，修己治人，全體大用，不外此一著子。大眾！還知魯
J38nB415_p0450c29║公撒手歸真處麼？」喝一喝。
J38nB415_p0450c30║玅雲雄禪師語錄卷二終