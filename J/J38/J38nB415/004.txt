J38nB415_p0459c01║玅雲雄禪師語錄卷四
J38nB415_p0459c02║住北通州永寧寺嗣法門人▆▆▆
J38nB415_p0459c03║頌古
J38nB415_p0459c04║世尊初生。
J38nB415_p0459c05║雌黃滿口逞乖張，自說春秋自醜揚。最喜韶陽行
J38nB415_p0459c06║正令，敲開骨髓勢難藏。
J38nB415_p0459c07║世尊拈花。
J38nB415_p0459c08║風流賣盡逞多奇，細把家私說向誰？若不飲光輕
J38nB415_p0459c09║覷破，空勞拈起一花枝。
J38nB415_p0459c10║經首題[米-木+八]字。
J38nB415_p0459c11║以字不成八不收，大千經卷義全週。唐言梵語雖
J38nB415_p0459c12║分別，疑殺唐王四百州。
J38nB415_p0459c13║《法華經》云：「從誰初發心？稱揚何佛法？受持行誰經？修
J38nB415_p0459c14║習何佛道？」
J38nB415_p0459c15║秦時明月漢時關，萬里長征人未還。若使龍城飛
J38nB415_p0459c16║將在，不教湖馬度陰山。
J38nB415_p0459c17║賓頭盧尊者赴育王齋，王問：「承聞尊者親見佛來，是
J38nB415_p0459c18║否？」賓以手策起眉毛，良久曰：「會麼？」
J38nB415_p0459c19║不善為客卻煩東，狼藉杯盤味已窮。阿耨達池須
J38nB415_p0459c20║預數，何能契得主人公。
J38nB415_p0459c21║達磨見梁武帝，宣問：「如何是聖諦第一義？」
J38nB415_p0459c22║赤心一片向人傾，誰料他心冷似冰。孤坐九年窮
J38nB415_p0459c23║計盡，至今殃禍轉難清。
J38nB415_p0459c24║六祖風幡。
J38nB415_p0459c25║荊棘叢中鬥錦雞，通身紅爛不知歸。一丸彈落全
J38nB415_p0459c26║機喪，秋色仍看在翠微。
J38nB415_p0459c27║百丈禪師野鴨。
J38nB415_p0459c28║玄黃戰遍覓生涯，蕩蕩皇風不我家。一自圯橋逢
J38nB415_p0459c29║石老，年年春色醉仙花。
J38nB415_p0459c30║南塔湧禪師因僧問：「曹溪意旨如何？」師曰：「一鎖入寒
J38nB415_p0460a01║空。」
J38nB415_p0460a02║萬里長空氣象清，月高秋迥斗牛橫。金風吹碎崑
J38nB415_p0460a03║崙底，流出曹溪水一泓。
J38nB415_p0460a04║法眼益禪師，僧問：「如何是曹源一滴水？」師曰：「是曹源
J38nB415_p0460a05║一滴水。」
J38nB415_p0460a06║相逢為問曹源水，將你拳頭築你觜，兩箇佳人一
J38nB415_p0460a07║樣粧，就中一箇難比儗。
J38nB415_p0460a08║法眼問覺鐵觜：「近離甚處？」覺曰：「趙州。」眼曰：「聞有柏樹
J38nB415_p0460a09║子話，是否？」覺曰：「無。」
J38nB415_p0460a10║如理問事，西向卻東。子為父隱，直在其中。不辱君
J38nB415_p0460a11║命，克振先宗。
J38nB415_p0460a12║雪竇顯禪師，僧問：「如何是諸佛向上人？」
J38nB415_p0460a13║東皇密令佈寰中，社稷何人識化工。兩岸碧桃花
J38nB415_p0460a14║爛熳，倒騎玉象玩春風。
J38nB415_p0460a15║芭蕉徹禪師，僧問：「有一人不捨生死。」
J38nB415_p0460a16║海闊天空，風清月白。腰纏跨鶴上揚州，正值花開
J38nB415_p0460a17║香滿陌。不捨生死兮蛇吞鱉鼻，不證涅槃兮山藏
J38nB415_p0460a18║廣澤。為甚不提攜？須彌拶破虛空額。
J38nB415_p0460a19║羅漢琛禪師，一日玄沙問：「三界唯心。」
J38nB415_p0460a20║月下挑燈戲傀儡，看人幾箇知君子。忽然線斷燈
J38nB415_p0460a21║息時，箇中那識君面觜。
J38nB415_p0460a22║長蘆信禪師初見照於瑞光，有省。後僧問：「佛未出世
J38nB415_p0460a23║時如何？」
J38nB415_p0460a24║一躍龍門透九重，出頭天外意從容，等閒蹋碎崑
J38nB415_p0460a25║崙頂，卻跨須彌入蓽蓬。
J38nB415_p0460a26║無著遊五臺至金剛窟因緣。
J38nB415_p0460a27║金風吹玉漏，落落盡秋聲。不睹雲中鴈，焉知沙塞
J38nB415_p0460a28║深。
J38nB415_p0460a29║有老宿住菴，於門上書心字，窗上書心字，壁上書心
J38nB415_p0460a30║字。法眼云：「門上但書門字，窗上但書窗字，壁上但書
J38nB415_p0460b01║壁字。」玄覺云：「門上不要書門字，窗上不要書窗字，壁
J38nB415_p0460b02║上不要書壁字。何故？字義炳然。」
J38nB415_p0460b03║分疆列界自糢糊，更把桃符換鬼符。舉筆中堂書
J38nB415_p0460b04║大慶，鍾馗應自觜都盧。
J38nB415_p0460b05║天皇禪師，因龍潭信未出家時居寺側天皇巷，賣餅
J38nB415_p0460b06║為業，日以十餅供天皇。
J38nB415_p0460b07║得意歸來早，乘興掉孤舟。隨手拋香餌，金鱗便上
J38nB415_p0460b08║鉤。
J38nB415_p0460b09║青原禪師令石頭馳書南嶽，且囑曰：「回時吾有箇鈯
J38nB415_p0460b10║斧子與汝住山。」
J38nB415_p0460b11║調古臨風絕世音，清標凜凜自超群。不施寸指絃
J38nB415_p0460b12║歌細，回首高山韻轉新。
J38nB415_p0460b13║俱胝和尚一指禪。
J38nB415_p0460b14║蠅頭小利衝天富，蝸角虛名滿世間。時把一枝無
J38nB415_p0460b15║孔笛，臨風吹去又吹還。
J38nB415_p0460b16║臨濟玄大師三度問黃檗和尚佛法大意，三度被打。
J38nB415_p0460b17║臨濟喫棒，高安還拳，倒捋虎鬚，好箇風顛。
J38nB415_p0460b18║臨濟凡見僧入門便喝。
J38nB415_p0460b19║身橫宇宙氣吞牛，凜凜威風孰敢酬。縱使那吒攄
J38nB415_p0460b20║八臂，到來無地展戈矛。
J38nB415_p0460b21║雲居膺禪師洞山和尚問：「甚處來？」師曰：「蹋山來。」
J38nB415_p0460b22║猿啼青嶂三更夜，玉兔懷胎月上時。到家休問來
J38nB415_p0460b23║時路，貴胤天然孰不知。
J38nB415_p0460b24║曹山禪師示眾：「凡情聖見是金鎖玄路，直須回互。夫
J38nB415_p0460b25║取正命食者，須具三種墮：一者披毛戴角，二者不斷
J38nB415_p0460b26║聲色，三者不受食。」稠布衲問：「披毛戴角是甚麼墮？」山
J38nB415_p0460b27║曰：「是類墮。」「不斷聲色是甚麼墮？」山曰：「是隨墮。」「不受食
J38nB415_p0460b28║是甚麼墮？」山曰：「尊貴墮。」
J38nB415_p0460b29║（類墮）觸倒須彌盧，踏翻滄海月，頭角露崢嶸，作入無
J38nB415_p0460b30║修厥。（隨墮）朝看麋鹿遊，暮聽野猿啼，眼色耳聲中，何
J38nB415_p0460c01║處昧提撕？（尊貴墮）禁殿尊嚴甚，曾不下垓行，瞻奉無
J38nB415_p0460c02║顏色，那更問神明？
J38nB415_p0460c03║曹山因僧問：「五位對賓時如何？」
J38nB415_p0460c04║文彩未彰，玉線已露。繡出鴛鴦，一雙獨宿。
J38nB415_p0460c05║興化和尚拈香。
J38nB415_p0460c06║龍睛已點破壁飛，激浪衝風勢莫羈。電尾雷頭全
J38nB415_p0460c07║意氣，翻身依舊到天池。
J38nB415_p0460c08║汾陽昭禪師歷參七十一員知識，後到首山，問：「百丈
J38nB415_p0460c09║卷席，意旨如何？」
J38nB415_p0460c10║披雲撥霧百城遊，明月清風氣象幽。回首製問金
J38nB415_p0460c11║殿鎖，陽春白雪滿瓊樓。
J38nB415_p0460c12║巖頭禪師參德山，方跨門，便問：「是凡是聖？」山便喝，巖
J38nB415_p0460c13║便禮拜。
J38nB415_p0460c14║大展旌旗入虎闈，當頭一擊點金回。縱然陣後興
J38nB415_p0460c15║兵策，爭奈宏機缺迅雷。
J38nB415_p0460c16║雲居因僧問：「僧家畢竟如何？」居曰：「居山好。」僧禮拜，居
J38nB415_p0460c17║曰：「你作麼生會？」
J38nB415_p0460c18║常情未出思多般，笛裏關山山外山。一陣西風吹
J38nB415_p0460c19║落葉，無人解唱萬年歡。
J38nB415_p0460c20║欽山因巨良問：「一簇破三關時如何？」山曰：「放出關中
J38nB415_p0460c21║主看。」
J38nB415_p0460c22║囓簇之機不較多，巧手無如箭盡何。可羨欽山饒
J38nB415_p0460c23║意氣，七棒連翻十八坡。三十載，會也麼？大敵輕臨
J38nB415_p0460c24║早是錯。
J38nB415_p0460c25║雲門禪師問僧：「近離甚處？」曰：「西禪。」門曰：「西禪有何言
J38nB415_p0460c26║句？」僧展兩手，門與一掌。
J38nB415_p0460c27║得人一牛，還人一馬。雲門老漢，機用蕭灑。肝腸傾
J38nB415_p0460c28║出向君前，不會空教珊瑚打。
J38nB415_p0460c29║雲門云：「光不透脫，有兩般病：一切處不明，面前有物
J38nB415_p0460c30║是一。」
J38nB415_p0461a01║金鎖玄關未易通，擎頭戴角逞英雄，額堂若具摩
J38nB415_p0461a02║醯眼，看破空王踏碎峰。
J38nB415_p0461a03║雲門因僧問：「樹凋葉落時如何？」門云：「體露金風。」
J38nB415_p0461a04║葉落霜飛秋滿天，跡遺鴻影過前川。參差紅樹飄
J38nB415_p0461a05║金屑，一望滄洲孤月寒。
J38nB415_p0461a06║雲門因僧問：「如何是佛？」門云：「乾矢橛。」
J38nB415_p0461a07║帝釋花冠落，打破琉璃殼。地神慌忙走，崑崙折左
J38nB415_p0461a08║腳。
J38nB415_p0461a09║玄沙見僧來禮拜，乃曰：「因我得禮你。」
J38nB415_p0461a10║因我得禮你，開門便見水。春至百花發，雲移風自
J38nB415_p0461a11║起。
J38nB415_p0461a12║太原孚因禪者開導，五更聞鼓角，忽契悟。
J38nB415_p0461a13║一聲畫角透雲堂，氣宇如王出故鄉。細把衷腸都
J38nB415_p0461a14║訴盡，明朝更有好商量。
J38nB415_p0461a15║南院禪師上堂：「諸方只具啐啄同時眼，不具啐啄同
J38nB415_p0461a16║時用。」
J38nB415_p0461a17║萬疊銀山撥不開，轉身無地著癡獃。今朝話到傷
J38nB415_p0461a18║心處，重把眉毛眼上栽。
J38nB415_p0461a19║寶壽參學時，在先寶壽沼為供養主，沼問：「父母未生
J38nB415_p0461a20║前，還我本來面目。」
J38nB415_p0461a21║踏遍春山春草深，花開花落媚行人。子規啼破三
J38nB415_p0461a22║更夢，萬里長空月一輪。
J38nB415_p0461a23║巴陵因僧問：「祖意教意，是同是別？」陵曰：「雞寒上樹，鴨
J38nB415_p0461a24║寒下水。」
J38nB415_p0461a25║金烏飛，玉兔走。雲淨天空，風高鶴杳。試聽仙郎一
J38nB415_p0461a26║曲新，萬象森羅各稽首。
J38nB415_p0461a27║承古福因僧問：「大善知識將何為人？」福曰：「莫。」僧曰：「恁
J38nB415_p0461a28║麼則有問有答去也。」福曰：「莫。」
J38nB415_p0461a29║白蒺藜，紅篳𥳊，撒出滿天星斗落。堪笑波斯眼眯
J38nB415_p0461a30║[目*麻]，徒勞跋扈尋瓔珞。
J38nB415_p0461b01║中竺癡禪妙禪師，僧問：「如何是絕斷眾流句？」
J38nB415_p0461b02║把斷關津路不通，江南江北絕行蹤。乾坤自是清
J38nB415_p0461b03║如洗，兩岸桃花映日紅。
J38nB415_p0461b04║楊岐禪師問僧：「栗棘蓬作麼生吞？金剛圈作麼生跳？」
J38nB415_p0461b05║慣將塗毒鼓天庭，遠近聞聲喪膽魂。自是英雄生
J38nB415_p0461b06║退屈，非無能手扣轅門。
J38nB415_p0461b07║
J38nB415_p0461b08║
J38nB415_p0461b09║
J38nB415_p0461b10║
J38nB415_p0461b11║五祖和尚謝監收，上堂：「人之性命，第一須是○。欲得
J38nB415_p0461b12║成此○，先須防於○。若是真○人，○○。」
J38nB415_p0461b13║連環一串紫金圈，拋出當陽玅絕傳，擲地忽然都
J38nB415_p0461b14║粉碎，長空把筆寫新篇。
J38nB415_p0461b15║圓悟勤禪師一日侍五祖，因部使詣祖，舉小燕詩，至
J38nB415_p0461b16║師有省。
J38nB415_p0461b17║偶來試問人間事，愛煞嫦娥露半身。一聲玉管驚
J38nB415_p0461b18║殘夢，鐵作心肝也斷魂。
J38nB415_p0461b19║虎丘隆禪師參圓悟，悟問：「見見之時，見非是見，見猶
J38nB415_p0461b20║離見，見不能及。」舉拳曰：「還見麼？」
J38nB415_p0461b21║山後山前水作濤，行人遠聽隔雲霄。及乎聽到無
J38nB415_p0461b22║聲處，海闊天空一斷橋。
J38nB415_p0461b23║虎丘初參死心，心問：「你是甚麼僧？」虎曰：「行腳僧。」
J38nB415_p0461b24║英風凜凜出常流，踏碎蓬瀛不計秋。乘興登樓操
J38nB415_p0461b25║一曲，至今清韻滿神洲。
J38nB415_p0461b26║應菴華禪師於虎丘忌日，拈香云：「平生沒興，撞著者
J38nB415_p0461b27║無意智老和尚。」
J38nB415_p0461b28║故紙千年枉自留，貧無錐卓轉增愁。如今翻盡無
J38nB415_p0461b29║私計，總把胸懷付碧流。
J38nB415_p0461b30║應菴和尚問密菴：「如何是正法眼？」密曰：「破沙盆。」
J38nB415_p0461c01║眼正盆穿獨出群，倒騎鐵馬上崑崙。拈頭作尾憑
J38nB415_p0461c02║君用，舞遍三台氣象新。
J38nB415_p0461c03║應菴示眾：「如世良馬見鞭影而行。」時佛照光出云：「見
J38nB415_p0461c04║鞭影者非良馬。」菴休去。
J38nB415_p0461c05║一聲蘆笛到城頭，多少人聞月下愁。不是將軍能
J38nB415_p0461c06║決陣，幾乎遍地悉骷髏。
J38nB415_p0461c07║真淨文禪師參黃龍不契，見香城順。
J38nB415_p0461c08║丹山老鳳駕湘娥，應向蟠桃會裏過。痛飲流霞三
J38nB415_p0461c09║百斛，春風滿面醉顏酡。
J38nB415_p0461c10║漸源禪師一日隨道吾和尚檀越家弔慰，拊棺曰：「生
J38nB415_p0461c11║耶？死耶？」
J38nB415_p0461c12║不識銀山望遠村，披星枉自到柴門。一從漏盡通
J38nB415_p0461c13║天曉，始解玉樓人斷魂。
J38nB415_p0461c14║韶山禪師因僧問：「是非不到處，還有句也無？」
J38nB415_p0461c15║玉府瓊臺聳碧霄，渾無塵事樂簫韶。嫦娥慵睡晶
J38nB415_p0461c16║床冷，一幅紅裙半束腰。
J38nB415_p0461c17║洞山禪師因舜老夫武昌行乞到劉公家，舜時年少，
J38nB415_p0461c18║公頗異之。
J38nB415_p0461c19║無事乘時天外遊，那知明月在深湫。不因老叟重
J38nB415_p0461c20║饒舌，怎見清波動地流。
J38nB415_p0461c21║石霜禪師參汾陽，經二載未許入室，每見必詬罵，或
J38nB415_p0461c22║毀詆諸方。及有所訓，皆流俗鄙事。
J38nB415_p0461c23║一片丹心似砒霜，誰堪畫閣探溫涼。拚身拶入深
J38nB415_p0461c24║宮內，不覺渾家盡喪亡。
J38nB415_p0461c25║永明壽禪師因二僧參，明問：「曾到此間否？」曰：「曾到。」又
J38nB415_p0461c26║問第二僧：「曾到此間否？」曰：「不曾。」
J38nB415_p0461c27║鴛鴦落棧足徘徊，鴨嘴饒添攪綠苔。幾見蘆花深
J38nB415_p0461c28║雪外，漁翁空釣子陵臺。
J38nB415_p0461c29║石霜因永首座同辭汾陽，後相從二十年，終不脫灑。
J38nB415_p0461c30║一天秋色到梧桐，葉落庭前解石容。寒夜鐘聲來
J38nB415_p0462a01║耳畔，令人夢破五更風。
J38nB415_p0462a02║雪竇無準範禪師參佛照，照問：「何處人？」準曰：「劍州。」照
J38nB415_p0462a03║曰：「帶得劍來麼？」準隨聲便喝，照笑曰：「者烏頭子也亂
J38nB415_p0462a04║做。」後至靈隱，時破菴為第一座，同遊石筍菴，因道者
J38nB415_p0462a05║請益猢猻子話，準在旁有省。
J38nB415_p0462a06║花醉春深倚玉欄，煙籠日暮薄衣寒。回頭忽見仙
J38nB415_p0462a07║槎便，泛入瀛洲天地寬。
J38nB415_p0462a08║雪巖欽禪師參天目，禮令看三頓棒話。一日上蒲團，
J38nB415_p0462a09║忽省。
J38nB415_p0462a10║萬古滄洲月一輪，碧波深處影長存。抬眸天際光
J38nB415_p0462a11║無限，照徹乾坤上下明。
J38nB415_p0462a12║斷橋倫禪師參無準和尚，示狗子因何有業識，令下
J38nB415_p0462a13║語三十轉，不契。橋曰：「可無方便乎？」準舉真淨頌，橋竦
J38nB415_p0462a14║然良久，忽聞板聲，通身汗下，於是脫然。
J38nB415_p0462a15║忽地板聲響似雷，通身白汗眼初開。昔年底事都
J38nB415_p0462a16║拋卻，細把衷腸訴御垓。
J38nB415_p0462a17║瑞巖方山文寶禪師，參斷橋和尚於國清，罄其機用，
J38nB415_p0462a18║橋皆不諾，請益至十一度。一晚危坐，忽面前豁然，詰
J38nB415_p0462a19║旦入方丈，橋曰：「子捉賊也。」山禮拜曰：「請師驗贓。」橋舉
J38nB415_p0462a20║萬法歸一，山荅，橋不諾。值普請揀菜，山手忘所舉，橋
J38nB415_p0462a21║問：「揀得淨麼？」山曰：「淨得極。」橋驀拈莧根示曰：「是甚麼？」
J38nB415_p0462a22║山大悟。
J38nB415_p0462a23║從前白醭口邊生，計較精窮識莧根。是非一落時
J38nB415_p0462a24║人耳，傾盡黃河洗不清。
J38nB415_p0462a25║天台無見先睹禪師參方山和尚於西菴，問：「如何是
J38nB415_p0462a26║佛法大義？」山張口吐舌示之，見罔措，山打趁出。往參
J38nB415_p0462a27║珍公於天封，理前話，珍亦打趁。復返西菴，途中著跌
J38nB415_p0462a28║有省。及見，山問：「汝返何速？」見曰：「和尚如今打先睹不
J38nB415_p0462a29║得。」山曰：「天封與你道甚麼？」見述途中因緣，山又打。見
J38nB415_p0462a30║雖有所契，終不自肯，遂築室華頂，精苦自勵。一日，作
J38nB415_p0462b01║務次，渙然冰釋，遂呈偈曰：「選佛從緣事莫量，大千沙
J38nB415_p0462b02║界一禪床；嗔拳痛棒知多少，今日恩忘怨亦忘。」山一
J38nB415_p0462b03║見契之。
J38nB415_p0462b04║微風撼煙柳，野岸自舒金。無限春光事，渠儂只獨
J38nB415_p0462b05║吟。
J38nB415_p0462b06║白雲無聞智度禪師參無見和尚，問：「西來密意，未審
J38nB415_p0462b07║如何？」見曰：「待娑羅峰點頭，即向汝道。」師以手搖拽，擬
J38nB415_p0462b08║荅，見便喝。師曰：「娑羅峰頂，白浪滔天。花開芒種後，葉
J38nB415_p0462b09║落立秋前。」見曰：「我家無殘羹剩飯。」師曰：「此非殘羹剩
J38nB415_p0462b10║飯而何？」見頷之。
J38nB415_p0462b11║西風昨夜透簾櫳，零落寒林思未工。日湧扶桑光
J38nB415_p0462b12║遞處，斷磚敗瓦亦通紅。
J38nB415_p0462b13║天界古拙俊禪師有神聰，日記千言。一日歎曰：「吾儒
J38nB415_p0462b14║風規之儀，老莊幻化之術，惟佛教性理淵深，吾實不
J38nB415_p0462b15║欺。若欲玅悟真宗，無如禪道。」遂造越州日鑄寺祝髮，
J38nB415_p0462b16║遍參不能灑脫，乃歸松陵壁觀九年，每三年燃一指。
J38nB415_p0462b17║一日忽有省，聞白雲門風孤峻，罕有入室者，欣然往
J38nB415_p0462b18║謁。雲一見器之，即留首眾。師請益從上宗旨，雲上堂，
J38nB415_p0462b19║舉：「世尊拈花，平地骨堆，迦葉微笑，忍俊不禁，二俱翻
J38nB415_p0462b20║成特地。」師豁然大悟，以手搖曰：「止止。」雲擲拂子下座，
J38nB415_p0462b21║師隨入方丈，雲問：「你適來見箇甚麼便與麼？」師曰：「若
J38nB415_p0462b22║有可見，則辜負和尚了也。」雲深肯。
J38nB415_p0462b23║王言如絲出如綸，鶴立朝班賀太平。四海五湖歸
J38nB415_p0462b24║至化，八荒從此享堯仁。
J38nB415_p0462b25║大岡夷峰寧禪師參月溪和尚，一日因僧請益，溪曰：
J38nB415_p0462b26║「佛法不是鮮魚，怕爛卻那？」即打趁出。峰在傍忽大悟。
J38nB415_p0462b27║雷門毒鼓布當軒，生氣逼人心膽寒。多少茫茫崖
J38nB415_p0462b28║望客，不知身在白雲端。
J38nB415_p0462b29║天目寶芳進禪師參柏樹子話，一晚在天界佛殿經
J38nB415_p0462b30║行，聞燈花爆如霹靂聲，尋謁大岡，問：「如何是西來密
J38nB415_p0462c01║意？」夷峰下禪床擒住，曰：「西來無意，你道此間是甚麼
J38nB415_p0462c02║意？」師無對。於是廢寢忘食，登廝聞鄰僧敲籌作聲，忽
J38nB415_p0462c03║大悟，乃懷香入室，峰一見稱賞。
J38nB415_p0462c04║電掣雷奔透極微，不知何故墮深機。等閒拽脫娘
J38nB415_p0462c05║生鼻，鐵鷂無毛天際飛。
J38nB415_p0462c06║東塔野翁真曉禪師參天目和尚，目曰：「汝本是佛，堂
J38nB415_p0462c07║堂大度，著甚來由？」師曰：「生死不明，乞師指示。」目曰：「本
J38nB415_p0462c08║自無瘡，剜肉作麼？」師曰：「望和尚慈悲。」目低頭歸方丈，
J38nB415_p0462c09║師愕然曰：「莫教人斷絕去麼？」乃袖香入室，目曰：「子已
J38nB415_p0462c10║到不疑之地，何生死之懼哉？」師於言下豁然，便禮拜。
J38nB415_p0462c11║直下全提猶不會，茫茫思索甚來由。指彈妙唱凌
J38nB415_p0462c12║雲出，謝卻心情月一鉤。
J38nB415_p0462c13║法舟道濟禪師，因陸五臺問：「畫前元有易否？」舟曰：「若
J38nB415_p0462c14║無，將甚麼畫？」曰：「畫後如何？」舟曰：「元無一畫。」曰：「現有六
J38nB415_p0462c15║十四卦，何得言無？」舟曰：「居士莫著文字好！」曰：「請師離
J38nB415_p0462c16║文字發一爻看。」舟召五臺，臺應諾。舟曰：「者一爻從何
J38nB415_p0462c17║處起？」
J38nB415_p0462c18║畫斷乾坤孰主張，女蝸煉石費商量。巨靈不是尋
J38nB415_p0462c19║常手，一擊華山莫可當。
J38nB415_p0462c20║敬畏無趣如空禪師，參野翁和尚於東塔，每呈見，翁
J38nB415_p0462c21║與掃卻。一日，謂趣曰：「達磨西來，直指人心，見性成佛，
J38nB415_p0462c22║唯在直下體取。子若信得及，可放下萬緣，參箇一歸
J38nB415_p0462c23║何處？」趣領旨，朝夕不懈。一日，聞雞鳴，有省。
J38nB415_p0462c24║重重指注敘來因，欲罄家私竟莫能。驀聽雞鳴紅
J38nB415_p0462c25║日上，人行到此盡消魂。
J38nB415_p0462c26║無趣和尚問講主：「經前一句逼塞虛空，經後一句充
J38nB415_p0462c27║滿大地，包括一句函蓋乾坤，你作麼生？」主無對。趣曰：
J38nB415_p0462c28║「善來法師。」
J38nB415_p0462c29║行盡前灘與後灘，何人攜手上高山。獨將緩步風
J38nB415_p0462c30║前立，漫與時流話歲寒。
J38nB415_p0463a01║徑山無幻性沖禪師，結菴集無趣和尚語錄。及見，趣
J38nB415_p0463a02║問：「曾做甚麼事？」幻曰：「買得一段田，收得元木契，請和
J38nB415_p0463a03║尚僉押。」趣展閱，曰：「者箇是我的？你的聻？」師曰：「和尚莫
J38nB415_p0463a04║搶奪行市。」趣擲下集本，師曰：「老老大大，隨人腳跟轉。」
J38nB415_p0463a05║春回上苑百花放，名播山川御墨香。地幹天旋全
J38nB415_p0463a06║造化，從茲四海姓名揚。
J38nB415_p0463a07║無幻和尚因僧問：「如何是提婆宗？」幻曰：「一字不著畫。」
J38nB415_p0463a08║曰：「某甲不問者箇。」幻曰：「圓相不著圈。」
J38nB415_p0463a09║圓不圈兮一不畫，翻雲覆雨當軒挂，往來蹉過好
J38nB415_p0463a10║風雷，空到鎮州尋普化。
J38nB415_p0463a11║無幻和尚燒火次，僧問：「如何是自性天真佛？」幻曰：「與
J38nB415_p0463a12║我搬取一束柴來。」僧搬柴至，又問，幻曰：「者奴兒婢子，
J38nB415_p0463a13║好惡也不識。」
J38nB415_p0463a14║家山忘卻問長安，寂寞途窮衣薄寒。不識懷中金
J38nB415_p0463a15║彈子，更來人世覓真丹。
J38nB415_p0463a16║徑山南明慧廣和尚，掩關興善，於無字話，凝然覺物
J38nB415_p0463a17║理一致。無幻聞有真實志，乃至關前勘問。師將前工
J38nB415_p0463a18║夫舉似，幻頓足曰：「悔我來運，向後縱欲到此，不易得
J38nB415_p0463a19║也。」師即啟關，謁幻於車溪。未幾，入幻舊隱之白雲。服
J38nB415_p0463a20║勤八載，每聞示誨，必垂淚刻究。一日，偶拾片紙，有「觀
J38nB415_p0463a21║方知彼去，去者不至方」之句，有省，呈幻，幻即印可。
J38nB415_p0463a22║尺水俄興萬丈波，引人胸次自成魔，家▆喪盡▆
J38nB415_p0463a23║深恨，到老無如片紙何。
J38nB415_p0463a24║南明慧廣和尚示眾：「五峰頭卓朔，雙徑▆▆▆▆石
J38nB415_p0463a25║巖𨁝跳，明月池傾天。此四句中，有一句有殺人刀、無
J38nB415_p0463a26║活人劍，有一句有活人劍、無殺人刀，有一句殺人刀、
J38nB415_p0463a27║活人劍俱有，有一句殺人刀、活人劍俱無。若揀點得
J38nB415_p0463a28║倜儻分明，許你參學事畢。」
J38nB415_p0463a29║尺水波興萬壑風，冰輪倒卓海門東。南鄰北含如
J38nB415_p0463a30║相訊，白髮紅顏一醉翁。
J38nB415_p0463b01║南明和尚因聞谷印參問：「了即業障本來空，為甚師
J38nB415_p0463b02║子尊者被罽賓國王斬卻？」南曰：「本來空。」曰：「爭奈頭何？」
J38nB415_p0463b03║南曰：「本來空。」曰：「為甚罽賓國王一臂墮落？」南曰：「本來
J38nB415_p0463b04║空。」
J38nB415_p0463b05║曉聽瞿塘三峽水，晚看瀟湘一片雲。獨怪屈原心
J38nB415_p0463b06║最毒，潔身何似輔慵君。
J38nB415_p0463b07║南明和尚看雪次，侍僧云：「滿山都是雪。」南曰：「隨聲逐
J38nB415_p0463b08║色漢。」僧曰：「乞師離聲色道一句。」南曰：「滿山都是雪。」
J38nB415_p0463b09║奪卻饑鷹爪下食，翻雲覆雨令全提，任從智辯如
J38nB415_p0463b10║鶖子，也落風前第二機。
J38nB415_p0463b11║普明鴛湖玅用和尚上堂，僧問：「如何是古佛心？」湖便
J38nB415_p0463b12║打。曰：「如何是學人心？」湖曰：「欲攫游龍，蝘蜓競上。」曰：「畢
J38nB415_p0463b13║竟如何？」湖連棒趁出。
J38nB415_p0463b14║漫天虎帳豎旌旗，赤眼波斯戰亦奇。奪汝銅符難
J38nB415_p0463b15║折合，又將軍令布全威。
J38nB415_p0463b16║鴛湖師翁訪湛然和尚，問：「目前無法，意在目前，其旨
J38nB415_p0463b17║如何？」湛曰：「聞令師出關那？」湖曰：「不是目前法，非耳目
J38nB415_p0463b18║之所到，又作麼生？」湛曰：「請出，我要止靜。」湖拂袖而出。
J38nB415_p0463b19║君吹無孔笛，我撫沒絃琴。主賓相見處，拍拍是徽
J38nB415_p0463b20║音。
J38nB415_p0463b21║鴛湖師翁訪密雲和尚，雲豎拳曰：「見麼？」湖曰：「見。」雲曰：
J38nB415_p0463b22║「見箇甚麼？」湖曰：「大家在者裏。」
J38nB415_p0463b23║作家相見，衣破露肘。傾蓋一言，播揚家醜。
J38nB415_p0463b24║金明介菴本師參鴛湖和尚，纔跨門，湖曰：「是甚麼？」菴
J38nB415_p0463b25║擬對，湖震威一喝，菴豁然契悟，乃掩耳便出。
J38nB415_p0463b26║五蘊山頭看彩雲，一聲毒鼓不堪聞，石人驚起呵
J38nB415_p0463b27║呵笑，捧出雙輪徹夜明。
J38nB415_p0463b28║介菴本師問僧：「如何是探竿影草？」曰：「情知和尚出某
J38nB415_p0463b29║甲手腳不得。」菴曰：「是你荅那？」曰：「是。」菴曰：「卻是你出老
J38nB415_p0463b30║僧手腳不得。」
J38nB415_p0463c01║一竿攬動千江水，燒尾金鱗控浪走。縱有神機透
J38nB415_p0463c02║網難，阿誰出得渠儂手。
J38nB415_p0463c03║龍池幻有傳禪師，聞燈花熚爆聲有省，遂抵京求證
J38nB415_p0463c04║笑巖。
J38nB415_p0463c05║泥牛縱步上天台，踏碎重巒煙雨開。若不清風生
J38nB415_p0463c06║兩腋，那能親到赤城來。
J38nB415_p0463c07║天童密雲悟禪師，因挑柴過一山彎，觸傍積薪，有省。
J38nB415_p0463c08║一上瑤臺釋舊愁，潑天春色滿皇洲。夜來乘興登
J38nB415_p0463c09║蟾窟，處處笙歌徹玉樓。
J38nB415_p0463c10║梁山觀禪師，僧問：「家賊難防時如何？」
J38nB415_p0463c11║作家相見，主賓互換。師子遊行，象王回盻。雷電崩
J38nB415_p0463c12║馳也乾坤失色，波濤相激也龍魚化變。殺活全機
J38nB415_p0463c13║彼此知，是非那許傍人見。
J38nB415_p0463c14║梁山因太陽玄問：「如何是無相道場？」山指大士像曰：
J38nB415_p0463c15║「者箇是吳道子畫的。」陽擬進語，山曰：「者箇是有像的，
J38nB415_p0463c16║那箇是無像的？」陽有省。
J38nB415_p0463c17║點點梅花點點雪，吹起團團摟不滅。忽然迸出一
J38nB415_p0463c18║輪紅，方見瓊林花似血。
J38nB415_p0463c19║鹿門覺禪師，師問：「胡家曲子，不墮五音。」
J38nB415_p0463c20║官商不落兮，韻出青霄。雞啼夜半兮，鳳舞明昭。無
J38nB415_p0463c21║舌童兒兮，言能繼和。鐵笛橫吹兮，聲遏簫韶。一曲
J38nB415_p0463c22║平沙鋪落雁，回頭春色自迢遙。
J38nB415_p0463c23║雪巖滿禪師初參大明，次造王山，得記。
J38nB415_p0463c24║英靈自負掞天才，眼裏星飛舌上雷。挾策臨場登
J38nB415_p0463c25║寶級，題名金榜氣雄哉。
J38nB415_p0463c26║萬安嚴禪師首參息菴有省，後於淳拙處。
J38nB415_p0463c27║金鱗躍過禹門來，氣噴風雷雲滿腮。掌上麗珠頻
J38nB415_p0463c28║吐納，時人那識化龍才。
J38nB415_p0463c29║寶應遇禪師，一日值靈隱上堂，舉洞山偈曰：「切忌從
J38nB415_p0463c30║他覓。」
J38nB415_p0464a01║清夜無塵，月色如銀。風來枕畔，耳到松根。寒鴉啼
J38nB415_p0464a02║徹三更夢，丹桂飄香透碧軒。
J38nB415_p0464a03║俱空斌禪師參凝然，求示心要。
J38nB415_p0464a04║達磨未來作麼參，兩眼黑似漆。一睹秦槐便豁然，
J38nB415_p0464a05║鼻孔自撩天。參得禪也，風來席上。何驚疑兮，火裏
J38nB415_p0464a06║生蓮。恰恰紅爐一片冰，烏龜戴雪上崚嶒。洞山宗，
J38nB415_p0464a07║在爾躬。天際玉麒麟，海底碧潭龍。
J38nB415_p0464a08║無方從禪師參俱空，空曰：「子曾參何人？」
J38nB415_p0464a09║相逢共酌玉壺春，你盃我盞興偏新。夜深月滿虛
J38nB415_p0464a10║堂寂，琥珀光浮話入神。
J38nB415_p0464a11║月舟載禪師掩關閱萬松錄有省。
J38nB415_p0464a12║霞鋪宇宙山川錦，林下幽人興正妍。簾外轉身剛
J38nB415_p0464a13║夜半，堂前明月照無偏。
J38nB415_p0464a14║幻休潤禪師讀《楞嚴》，至「圓明了知，不因心念」處，有省。
J38nB415_p0464a15║翻手雲，覆手雨，旋天幹地窮今古。龍吟枯木兮日
J38nB415_p0464a16║暖花香，樹秀寒巖兮雲攢鶴舞。鳳騰霄漢渺無蹤，
J38nB415_p0464a17║象駕紅輪逆可睹。龜毛縛殺太虛空，兔角杖敲鐵
J38nB415_p0464a18║牛吼。
J38nB415_p0464a19║雲門顯聖湛然澄禪師，掩關看乾峰舉一不得舉二
J38nB415_p0464a20║話，豁然大悟。
J38nB415_p0464a21║舉一明三，風清月朗。截斷舌頭，天高地廣。
J38nB415_p0464a22║湛然澄，僧問：「如何是學人自己？」湛云：「你無自己。」
J38nB415_p0464a23║迷巢幽鳥覓芳歸，細雨寒煙鎖翠微。嫩草濕霑花
J38nB415_p0464a24║爛熳，那知春色在薔薇。
J38nB415_p0464a25║東苑晦臺鏡禪師閱《維摩經》，至「此室空無侍者，諸佛
J38nB415_p0464a26║國土亦復如是」處，豁然大悟。
J38nB415_p0464a27║陳年蠱毒實難當，惹著渾家盡喪亡。脫骨神龍霄
J38nB415_p0464a28║漢去，夜深紅日上槫桑。
J38nB415_p0464a29║報恩浮石賢禪師上天童省覲，童仍命侍者。一日值
J38nB415_p0464a30║雪，童問：「好雪因甚不落別處？」師曰：「秪為大地無寸土。」
J38nB415_p0464b01║剪玉飄空匝地飛，山川錦繡寸無遺。王維徒用丹
J38nB415_p0464b02║青手，誰識天孫最巧機。
J38nB415_p0464b03║鶴林牧雲門禪師，僧問：「世尊未拈花，迦葉不微笑。」
J38nB415_p0464b04║一片渾圇太古心，是誰巧鑿喪真淳。任有補天煉
J38nB415_p0464b05║石力，無奈東皇逗早春。
J38nB415_p0464b06║三塔主峰圓法禪師參金明，明豎拂子，師便喝，明曰：
J38nB415_p0464b07║「從上佛祖盡向者裏流出，你還見麼？」師曰：「從上佛祖
J38nB415_p0464b08║盡向者裏來。」後入室，明豎拂曰：「前日者公案意作麼
J38nB415_p0464b09║生？」師曰：「又要從頭起那！」明頷之。
J38nB415_p0464b10║樹鳴條，雨破塊。風雲際會，蛟龍出海。別浦湧波瀾，
J38nB415_p0464b11║青天色不改。一波起又一波興，萬象森羅觀自在。
J38nB415_p0464b12║廬山東林山鐸真在禪師，最後參金明，明問：「不是心，
J38nB415_p0464b13║不是佛，不是物，是箇甚麼？」師曰：「靈。」明曰：「昨日有人恁
J38nB415_p0464b14║麼道，三十棒趁出了也。」師曰：「要打便打，說甚昨日？」隨
J38nB415_p0464b15║聲便掌。明約住曰：「者瞎驢亂作那！」師擬進語，明便打。
J38nB415_p0464b16║師復擬進語，明又打。師豁然契悟。
J38nB415_p0464b17║披龍鱗，捋虎鬚。英風凜凜，已具全威。翻空倒海，愈
J38nB415_p0464b18║作愈奇。重關直破，何處尋伊。跨丹山之彩鳳兮，迥
J38nB415_p0464b19║出青霄。御玄區之神龍兮，路碎天池。回頭只見洪
J38nB415_p0464b20║波渺，無限平人墮嶮巇。
J38nB415_p0464b21║石雨方禪師參徑山南明和尚，問：「一念緣起無生，超
J38nB415_p0464b22║彼三乘權學，阿誰緣起有生耶？」山震聲便喝。雨時茫
J38nB415_p0464b23║然，坐數炷香，如彈指頃，遂有悟入。
J38nB415_p0464b24║驀踏禹門內電飛，立身雲外聽全機。一聲霹靂須
J38nB415_p0464b25║彌碎，焦尾金鱗破浪歸。
J38nB415_p0464b26║愚菴三宜盂禪師參雲門，進堂，約不語戒，正提撕，忽
J38nB415_p0464b27║門入堂，高聲曰：「放下著！」師不覺掀眉一笑。門問：「裏州
J38nB415_p0464b28║牛喫禾，為甚益州馬腹脹？」師曰：「問取露柱。」
J38nB415_p0464b29║一笑河山徹底清，問取露柱出常情，長江白浪兼
J38nB415_p0464b30║天湧，石繖峰前月正明。
J38nB415_p0464c01║靈隱具德禮禪師，僧問：「如何是佛？」師曰：「磚頭。」僧曰：「因
J38nB415_p0464c02║甚雲門道乾屎橛？」師曰：「兩彩不同圖。」
J38nB415_p0464c03║瑤琴一曲獨高吟，大地誰能和此音？若是死人開
J38nB415_p0464c04║活眼，頓教瓦礫盡黃金。
J38nB415_p0464c05║大清國主世祖章皇帝賓天，書偈曰：
J38nB415_p0464c06║十八年來未足酬，江山坐斷幾時休。不如撒手歸家
J38nB415_p0464c07║去，那管千秋與萬秋。
J38nB415_p0464c08║紅輪日日出東宮，謾道攜笻去路通。大地盡沾皇
J38nB415_p0464c09║化育，萬年恩澤用無窮。
J38nB415_p0464c10║
J38nB415_p0464c11║法語
J38nB415_p0464c12║示天惟德記錄
J38nB415_p0464c13║從上古德有箇入路，必須見人，然後水邊林下保養
J38nB415_p0464c14║聖胎。子已具正知見，不妨揚子江上拋綸擲釣，恢弘
J38nB415_p0464c15║濟北風規，放出車溪水源，直使蠡湖波浪滔天，浸爛
J38nB415_p0464c16║衲僧鼻孔，踏翻千聖頂𩕳，一任吟風弄月，遇緣即宗，
J38nB415_p0464c17║隨機唱教，大悲者裏和盤托出，克家之子一肩擔荷，
J38nB415_p0464c18║河山千里莫負今時。珍重。
J38nB415_p0464c19║示天嶧脩侍者
J38nB415_p0464c20║真機廓徹，始可巖壑韜光；聖胎完固，方稱出格道人。
J38nB415_p0464c21║誰云瞌睡虎？莫儗踞地獅。哮吼則聲震寰宇，返▆則
J38nB415_p0464c22║裂破虛空，不同跛鱉盲龜，豈似守株待兔？一朝風雲
J38nB415_p0464c23║際會、雷奔電掣之時，必勿滯於池中也。珍重。
J38nB415_p0464c24║
J38nB415_p0464c25║
J38nB415_p0464c26║
J38nB415_p0464c27║
J38nB415_p0464c28║
J38nB415_p0464c29║
J38nB415_p0464c30║
J38nB415_p0465a01║行略
J38nB415_p0465a02║康熙壬申菊月，門人機（質德相）等設普茶，請師說行腳，師
J38nB415_p0465a03║不允。懇求至再，師不得已，勉謂眾曰：「山僧素性鄙拙，
J38nB415_p0465a04║一味實頭，且無經史之學，亦乏濟世之才，不似諸方
J38nB415_p0465a05║攢花簇錦，巧玅尖新，以聳世聽。適因諸子殷勤再三，
J38nB415_p0465a06║不免依事相告。山僧原籍金華武義縣，俗姓徐，先君
J38nB415_p0465a07║字仲芳，母唐氏。先君任登州都閫，崇禎甲戌九月初
J38nB415_p0465a08║七日巳時生余署中。幼見佛僧，心生頤悅。九歲母逝，
J38nB415_p0465a09║時艱風鶴，先君歎曰：『大丈夫無定亂之策，莫若解綬
J38nB415_p0465a10║而趣空門，避此火宅。』遂投華嚴，從自化律師髡染，取
J38nB415_p0465a11║字壽峰。無何，旋浙之履坦嶼，結茅曰靈慧院。余亦依
J38nB415_p0465a12║先君圓顱，同造靈隱，禮具德和尚秉戒。一日，聞瞥策
J38nB415_p0465a13║工夫，即趨方丈，求指示禪要。德命看竹篦子話，乞進
J38nB415_p0465a14║堂打七，一箇竹篦子放在面前，奈何他不得，自覺有
J38nB415_p0465a15║些奇怪。期畢，德命余充直歲，雖執勞務，參究益切，猶
J38nB415_p0465a16║如觸壁面墻，了無縫罅。一日，普請挑柴，竟忘其處，信
J38nB415_p0465a17║步隨行，到北高峰，一目千里，覺身心爽快，趺地危坐
J38nB415_p0465a18║忘返。未及更時，抬眸見月光皎潔，大地山河洞然無
J38nB415_p0465a19║際，礙膺之物頓時不見，喜不自禁。復私謂：『《楞嚴經》云：
J38nB415_p0465a20║「若作勝解，即受群邪。」』仍趺坐，復提究話頭，身心內外
J38nB415_p0465a21║空無所有。翌翠歸，眾責余違規，余笑而對曰：『若不登
J38nB415_p0465a22║高望，怎知天地寬？』德聞余語，命侍者喚余至方丈，德
J38nB415_p0465a23║舉竹篦曰：『向者裏道一句看。』余曰：『寧可截舌，不犯國
J38nB415_p0465a24║諱。』德曰：『未在，更道。』余曰：『不可捏目生花。』德曰：『離心意
J38nB415_p0465a25║識參，出聖凡路學，你作麼生會？』余曰：『和尚也須道一
J38nB415_p0465a26║半，莫全靠某甲。』德乃舉香嚴上樹話曰：『是何意旨？』余
J38nB415_p0465a27║曰：『香嚴老漢弄巧成拙。』德曰：『他未上樹時又作麼生？』
J38nB415_p0465a28║余便喝，德打一竹篦，余即禮拜，自是機語屢契。明春，
J38nB415_p0465a29║先君入寂，余請具和尚舉火入塔。未幾，即告假往毘
J38nB415_p0465a30║陵盧舍訪祖印，耆宿留過夏，印問佛法的的大意，余
J38nB415_p0465b01║曰：『臨濟曾喫棒，至今痛不休。』印曰：『那裏見得？』余便掌，
J38nB415_p0465b02║印曰：『者廝兒。』余又掌，印便休。栽田次，印拈起秧曰：『喚
J38nB415_p0465b03║作秋入地獄如箭射。』余曰：『大有人不喚作秧入地獄
J38nB415_p0465b04║如箭射。』印曰：『上座喚作甚麼？』余舉秧示之曰：『會麼？』印
J38nB415_p0465b05║曰：『切忌逢人錯舉。』余曰：『道甚麼？』印撫余背曰：『也瞞你
J38nB415_p0465b06║不得。』余曰：『莫贓污人好。』印歸，謂眾曰：『妙公應機直捷，
J38nB415_p0465b07║處眾溫和，將來必為人天寶筏。』余曰：『者老漢齒落頭
J38nB415_p0465b08║白，語不關風。』是秋，聞木陳和尚住青州大覺，余往扣
J38nB415_p0465b09║問：『和尚遠臨不易，還有不動風塵者麼？』陳便打，余曰：
J38nB415_p0465b10║『恁麼則塵埃滿面也。』陳曰：『無人識得渠。』余曰：『賊身已
J38nB415_p0465b11║露。』陳又打，余便喝。至晚，請茶，陳曰：『上座穿雲踄嶺，被
J38nB415_p0465b12║綠水青山換卻眼睛。』余曰：『和尚莫以己妨人。』陳舉茶
J38nB415_p0465b13║盞曰：『者是趙州底？青州底？』余曰：『某甲從來無分別心。』
J38nB415_p0465b14║便喫茶一口。陳曰：『料掉沒交涉。』余向侍僧曰：『者老漢
J38nB415_p0465b15║腦後見腮，莫與往來。』陳便摑。余合爪曰：『謝茶。』便出。尋
J38nB415_p0465b16║至天津報成，聽冀如座主講《法華》。一夕，如至寮問曰：
J38nB415_p0465b17║『南方知識未審受持誰經？稱揚何法？』余以手畫一圓
J38nB415_p0465b18║相云：『會麼？』如擬議，余曰：『此固非座主所知，秖如古人
J38nB415_p0465b19║道：「依經解義，三世佛冤；離經一字，即同魔說。」座主如
J38nB415_p0465b20║何講？』如少選乃曰：『西來密意可通一語否？』余指虛空
J38nB415_p0465b21║曰：『熾然說，無間歇。』如罔措。余曰：『向下文長，付在來日。』
J38nB415_p0465b22║如喜而作禮。余曰：『座主為人天師表，何得如此？』如曰：
J38nB415_p0465b23║『觀禪師氣度，非眾可比。』余曰：『請座主尊重。』一眾驚異。
J38nB415_p0465b24║明年南下，扺堯峰，見費隱和尚。隱問：『甚處來？』余曰：『天
J38nB415_p0465b25║寧。』（隱曰：）『甚麼處是你安身處？』余曰：『對面不相瞞。』隱曰：『未
J38nB415_p0465b26║在，更道。』余彈指一下。隱曰：『弄虛頭漢。』余便喝。隱曰：『野
J38nB415_p0465b27║干鳴。』余又喝。隱曰：『我直下疑你者兩喝。』余曰：『盡天下
J38nB415_p0465b28║人直教疑殺。』隱曰：『你還識天下人麼？』余曰：『金陵紙貴，
J38nB415_p0465b29║一狀領過。』隱曰：『併卻咽喉唇吻，道將一句來。』余曰：『曾
J38nB415_p0465b30║經巫峽猿啼處，幾箇人聞不斷腸？』隱便打。余曰：『棒頭
J38nB415_p0465c01║有眼，不可草草。』隱曰：『草草打著一箇。』余禮拜。到南澗，
J38nB415_p0465c02║參箬菴和尚。菴問：『何處來？』余曰：『靈隱。』菴曰：『飛來峰為
J38nB415_p0465c03║甚只解恁麼來，不解恁麼去？』余曰：『既來之，則安之。』菴
J38nB415_p0465c04║曰：『向上座腳跟下道一句看。』余曰：『畫見日，夜見星。』菴
J38nB415_p0465c05║曰：『除卻見聞覺知又作麼生？』余曰：『花開芒種後，葉落
J38nB415_p0465c06║立秋前。』菴打，曰：『者掠虛漢。』余曰：『賴有和尚相識。』菴又
J38nB415_p0465c07║打。至遯村，禮浮石和尚，方展具，石以杖作吹笛勢，云：
J38nB415_p0465c08║『一枝無孔笛，吹出少人知。』余曰：『一夜落花雨，滿村流
J38nB415_p0465c09║水香。』石曰：『草鞋錢教甚麼人還？』余曰：『雲自帝鄉出，水
J38nB415_p0465c10║歸江漢流。』石曰：『看破了也。』余收坐具，提起抖擻，曰：『且
J38nB415_p0465c11║喜四角完全。』石打，曰：『多虛不如少實。』余曰：『某甲自來
J38nB415_p0465c12║過橋不跣足。』石喚知客：『領者漢參堂去。』余禮拜。居累
J38nB415_p0465c13║月，遇同參墨雲兄，拉往臨清，止應元，值玉林和尚奉
J38nB415_p0465c14║旨還山，舟泊鰲磯，余同墨兄登舟禮拜，林問：『鰲頭磯
J38nB415_p0465c15║觀音觜大轉法輪，汝還聞麼？』墨兄推余秖對，余曰：『不
J38nB415_p0465c16║聞。』林曰：『盡大地人聞，汝何不聞？』余曰：『某甲若聞，則大
J38nB415_p0465c17║地人盡不聞也。』林曰：『汝特來禮拜老僧，有事相借問，
J38nB415_p0465c18║得麼？』余展兩手，曰：『和尚何不早道？』林便打。余曰：『今日
J38nB415_p0465c19║小出大遇。』林又打，曰：『者一棒作麼生？』余曰：『也不得倚
J38nB415_p0465c20║勢欺人。』林曰：『放汝三十棒。』余拂袖便出。次春，復至浙，
J38nB415_p0465c21║參古南牧雲和尚，雲曰：『不得擎拳下喝，向者裏誠道
J38nB415_p0465c22║一句看。』余曰：『一堂風冷淡，千古意分明。』雲曰：『有佛處
J38nB415_p0465c23║不得住，無佛處急走過，汝又作麼生？』余曰：『正是學人
J38nB415_p0465c24║放身命處。』雲便打。余曰：『苦瓠連根苦，甜瓜徹蒂甜。』雲
J38nB415_p0465c25║曰：『見何道理？』余曰：『日可冷，月可熱。』雲曰：『衲僧分上如
J38nB415_p0465c26║何即得？』余曰：『不勞再勘。』雲曰：『衲子難瞞。』余每聞金明
J38nB415_p0465c27║門風孤峻，道重諸方，非真正學者不敢攖鋒。康熙庚
J38nB415_p0465c28║戌春，余特造金明謁介老人，老人問：『雲封獅窟，向背
J38nB415_p0465c29║無門，汝從何入？』余曰：『從門入者不是家珍。』老人曰：『汝
J38nB415_p0465c30║是行腳僧，為什向驢胎馬腹裏作活計？』余曰：『今日親
J38nB415_p0466a01║見和尚。』老人曰：『汝看老僧眉毛落了幾莖？』余曰：『生也。』
J38nB415_p0466a02║老人曰：『漿水錢且置，草鞋錢教誰還？』余曰：『和尚欠多
J38nB415_p0466a03║少？』老人便打。余曰：『不入洪波裏，怎見弄潮人？』老人曰：
J38nB415_p0466a04║『汝見個甚麼卻恁麼道？』余曰：『動容揚古路，不墮悄然
J38nB415_p0466a05║機。』老人曰：『參堂去。』少頃，命喫茶，老人拈起一枚果子，
J38nB415_p0466a06║問：『者是醍醐？是毒藥？』余曰：『舌頭在和尚口裏。』老人曰：
J38nB415_p0466a07║『上座如何會取？』余便喝。老人放果子至余面前，曰：『試
J38nB415_p0466a08║吞吐看。』余便作禮，曰：『謝和尚茶。』老人即命余充維那。
J38nB415_p0466a09║一日，余侍老人看百祖圖，老人問：『汝也在此數麼？』余
J38nB415_p0466a10║叉手而立，老人以祖圖遮之，曰：『老僧為甚麼不見？』余
J38nB415_p0466a11║曰：『非但和尚，只如佛祖亦覷不見。』老人曰：『居何階級？』
J38nB415_p0466a12║余曰：『從　無位次，有何階級？』老人深肯，即示一偈曰：
J38nB415_p0466a13║『蠡湖一句，佛祖罔措，落何階梯，了無位次。』又一日，老
J38nB415_p0466a14║人落堂，因滴水案上，令眾下語，余曰：『者老漢秖者一
J38nB415_p0466a15║點也瞞不得。』老人曰：『老僧罪過。』又問：『萬法歸一，一歸
J38nB415_p0466a16║何處？』余曰：『庭前皓月浸梅花。』老人曰：『趙州道：「我在青
J38nB415_p0466a17║州做領布衫重七斤。」又作麼生？』余曰：『季冬嚴寒，伏惟
J38nB415_p0466a18║和尚珍重。』老人便打。余與主峰兄侍老人圍爐次，老
J38nB415_p0466a19║人曰：『火爐頭有箇賓主句，汝道看。』余曰：『和尚坐，某甲
J38nB415_p0466a20║立。』老人指火曰：『者箇為什麼向寒灰裏發燄？』余曰：『非
J38nB415_p0466a21║為分外。』老人以火箸敲爐曰：『還跳得者箇出麼？』余曰：
J38nB415_p0466a22║『不獨某甲，直饒三世諸佛全身在裏許。』老人曰：『大須
J38nB415_p0466a23║仔細。』余便禮拜，珍重。老人尋命掌院事。余舂米次，老
J38nB415_p0466a24║人至，問：『子還是為眾竭力？還是資養己命？』余曰：『餵驢
J38nB415_p0466a25║餵馬。』老人曰：『子是第幾頭？』余曰：『將謂無人證明。』老人
J38nB415_p0466a26║便與一掌。余執勞六載，所得日益，機緣甚多，不能枚
J38nB415_p0466a27║舉。壬子元旦，老人陞座，拈香祝　聖畢，乃曰：『卓錫蠡
J38nB415_p0466a28║湖念五春，今朝意氣出常情，海天閣外紛紛雨，帶水
J38nB415_p0466a29║拖泥祝聖君。』拈拂子召眾曰：『世尊說法四十九，老僧
J38nB415_p0466a30║開堂二十五，靈山拈花，金明豎拂，且道是同是別？』余
J38nB415_p0466b01║出禮拜曰：『且喜老漢今朝瞥地。』老人豎拂子曰：『只者
J38nB415_p0466b02║箇豎窮三際，橫遍十方，且道承誰恩力？』余曰：『粉骨碎
J38nB415_p0466b03║身未足酬。』老人打一拂子，余便禮拜起，依位而立，老
J38nB415_p0466b04║人即付余衣拂并法，偈曰：『獅子窟中事，善哮吼者得，
J38nB415_p0466b05║今得本無得，無得得亦得。』老人復謂曰：『子因緣既熟，
J38nB415_p0466b06║無久滯此。古人云：「未有常住而不行者。」水邊林下，把
J38nB415_p0466b07║茅蓋頂，順時行化，續佛慧命。』余秉命北遊，扺臨清，眾
J38nB415_p0466b08║延住天中閣。余自諒福薄，忝肆僧倫，前後親知識二
J38nB415_p0466b09║十餘員，末後見金明老人一片婆心，何以報答？但土
J38nB415_p0466b10║凳、柴床、惡衣、粗食，療此幻軀，以待將來。迄癸亥春，大
J38nB415_p0466b11║悲虛席，時融涵禪宿同冀孝廉雲蒼、林封君芝山、秦
J38nB415_p0466b12║州牧范仲英、高雙泉暨諸護公帖邀余開法，余勉為
J38nB415_p0466b13║應請入院。余感時風涼薄，不欲苟效流俗，種月耕雲，
J38nB415_p0466b14║兢兢株守，諸方衲子不嫌孤寂，漸漸日增。余初住時，
J38nB415_p0466b15║荊棘彌垣，草萊萎地，賴檀護協力，不數載而煥然改
J38nB415_p0466b16║觀，竟成叢林。雖處荒儉，而接待雲水，臥薪嘗膽，弗敢
J38nB415_p0466b17║少懈。由天中而靈鷲，及創護國、興大悲，工作甚繁。余
J38nB415_p0466b18║不揣駑鈍，承乏諸剎垂二十年矣，每思老人法乳重
J38nB415_p0466b19║恩，時不敢忘。昨庚午冬，特造金明，掃老人塔於大慈
J38nB415_p0466b20║菴，略表積誠。事竣，即往蘇州、淞江、杭州諸處訪舊日
J38nB415_p0466b21║知交。今壬申夏初晦，岳法姪退三塔院事，余時在蘇
J38nB415_p0466b22║州，不意項牧公法兄率方伯言遠王公、學憲容山錢
J38nB415_p0466b23║公、兵部肇餘杜公、明經元亮陳公及諸位縉紳先生、
J38nB415_p0466b24║士民等請住三塔法席，勉力支撐，幾將二載。幸諸人
J38nB415_p0466b25║不棄鄙陋，甘此枯淡，輔弼叢林，蓋為法之誠至矣！盡
J38nB415_p0466b26║矣！茲因諸人虔懇至再，不覺葛藤縷縷如許，有煩眾
J38nB415_p0466b27║聽。山僧無一法可酬，伏冀眾慈久立。珍重！」