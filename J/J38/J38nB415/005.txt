J38nB415_p0466c01║玅雲雄禪師語錄卷五
J38nB415_p0466c02║住東昌府洪涼禪寺嗣法門人機善編閱
J38nB415_p0466c03║機緣
J38nB415_p0466c04║師侍金明介老人，明問：「文殊七佛之師，因甚出女定
J38nB415_p0466c05║不得？」師曰：「月裏嫦娥巧畫眉。」明曰：「罔明初地為什卻
J38nB415_p0466c06║出得？」師曰：「杓卜聽虛聲。」明曰：「作麼生是正定？」師曰：「五
J38nB415_p0466c07║臺山上五層臺。」
J38nB415_p0466c08║明問：「如何是道？」師曰：「看腳下。」明曰：「如何是道中人？」師
J38nB415_p0466c09║曰：「饑餐渴飲。」明曰：「路逢達道人，不將語默對。且將什
J38nB415_p0466c10║麼對？」師曰：「劈面攔腮掌。」明曰：「且莫詐明頭。」師曰：「老老
J38nB415_p0466c11║大大，好惡也不識。」明便休。
J38nB415_p0466c12║明問：「那吒析骨還父，析肉還母，然後現本身說法。如
J38nB415_p0466c13║何是本身說的法？」師曰：「動容揚古路，不墮悄然機。」
J38nB415_p0466c14║明喚監院。師近前，明曰：「我喚監院，為甚玅雲來？」師曰：
J38nB415_p0466c15║「和尚莫貴耳賤目。」明曰：「你是阿誰？」師便喝。明曰：「何不
J38nB415_p0466c16║道道？」師曰：「道即不辭，恐有屈和尚。」明頷之。
J38nB415_p0466c17║明問：「如何是玅性圓明。」師曰：「寒向火，熱乘涼。」明曰：「死
J38nB415_p0466c18║了燒了，性在什處？」師曰：「蓋天蓋地。」明打曰：「者一棒落
J38nB415_p0466c19║在甚處？」師便喝。明曰：「末後一句試道看。」師曰：「仲冬嚴
J38nB415_p0466c20║寒，伏惟尊重。」便禮拜。
J38nB415_p0466c21║明問：「不是心佛物，是箇甚麼？」師曰：「月似彎弓，少雨多
J38nB415_p0466c22║風。」
J38nB415_p0466c23║明誕日，預夜落堂曰：「明日老僧賤辰，汝等作麼生慶？」
J38nB415_p0466c24║良久，眾無對。明曰：「也無文殊大智，罔明初地。」以杖旋
J38nB415_p0466c25║風打散，歸方丈。隨召師曰：「汝試道一句看。」師曰：「能為
J38nB415_p0466c26║萬象主，不逐四時凋。」明曰：「適來堂中眾禪師，何故不
J38nB415_p0466c27║秪對老僧？」師曰：「金翅當寰宇，阿誰敢出頭？」明曰：「老僧
J38nB415_p0466c28║歸方丈是何意旨？」師曰：「密移一步看飛龍。」明拈杖曰：
J38nB415_p0466c29║「者個明日還用得著麼？」師曰：「雲在青天水在瓶。」明放
J38nB415_p0466c30║卻杖。
J38nB415_p0467a01║明問：「百尺竿頭，如何進步？」師曰：「門前范蠡湖。」
J38nB415_p0467a02║天乳哺參，師問：「何處來？」乳曰：「南方。」師曰：「南方佛法如
J38nB415_p0467a03║何住持？」乳曰：「與和尚此間不異。」師曰：「用去作麼？」乳曰：
J38nB415_p0467a04║「也須到過。」師曰：「曾到巖頭麼？」乳曰：「到。」師曰：「他道：『婆生
J38nB415_p0467a05║七子，六個不遇知音，秪者個也不消得。』便拋水中。意
J38nB415_p0467a06║作麼生？」乳曰：「貧恨一身多。」師曰：「從上古德以何為人？」
J38nB415_p0467a07║乳曰：「殺人不用刀。」師便打，乳便喝，師器之。
J38nB415_p0467a08║天癡善參，師問：「那裏來？」癡以手點空。師曰：「者野狐精。」
J38nB415_p0467a09║拈棒便打，癡便喝。師曰：「臨濟有四喝，你者是那一喝？」
J38nB415_p0467a10║癡曰：「三世諸佛分疏不下。」師曰：「放汝三十棒。」
J38nB415_p0467a11║入室次，師問：「德山托缽，是何意旨？」癡曰：「為憐三尺子，
J38nB415_p0467a12║不惜兩莖眉。」師曰：「巖頭密啟，其意又作麼生？」癡曰：「鬼
J38nB415_p0467a13║家活計。」師曰：「喚甚作末後句？」癡曰：「片雪點紅爐。」師復
J38nB415_p0467a14║問：「香嚴上樹，意在如何？」癡曰：「拋塼引玉。」師曰：「為甚呵
J38nB415_p0467a15║呵大笑？」癡曰：「章底辭秋罷，歌詠向春生。」
J38nB415_p0467a16║師又問：「臨濟大師因什會也打，不會也打？」癡曰：「苦瓠
J38nB415_p0467a17║連根苦，甜瓜徹蒂甜。」師以杖劃一劃，曰：「還出得者個
J38nB415_p0467a18║麼？」癡便喝，師便打，癡作禮。
J38nB415_p0467a19║天惟德參，師問：塗毒鼓轟天震地，為什聰耳不聞？惟
J38nB415_p0467a20║曰：識法者懼。師曰：嘉州大象被蛇吞卻，意作麼生？惟
J38nB415_p0467a21║曰：小出大遇。師曰：一粒米八金剛抬不起，為什被螻
J38nB415_p0467a22║蟻啣去？惟曰：賊是小人，智過君子。師便打，惟便喝，師
J38nB415_p0467a23║曰：喝後又如何？惟曰：萬象盡回春。師頷之。
J38nB415_p0467a24║天嶧脩參，師問：「過量人高步毘盧頂上，汝尋常什處
J38nB415_p0467a25║行履？」嶧曰：「含元殿裏，那問長安？」師曰：「獅子踞地，群獸
J38nB415_p0467a26║避道，因何喚作繫驢橛？」嶧曰：「屈尊就卑。」師曰：「只者個，
J38nB415_p0467a27║人人本具，個個不無，汝為什不識？」嶧曰：「無雲生嶺上，
J38nB415_p0467a28║有月落波心。」師便打，嶧便喝，師又打，嶧連喝兩喝，歸
J38nB415_p0467a29║位立，師頷之。
J38nB415_p0467a30║濁空貞座主參，問：「五虎擒羊，如何得出？」師打曰：「從者
J38nB415_p0467b01║裏出。」空曰：「一個疑團，今日被和尚擊碎了也。」師曰：「見
J38nB415_p0467b02║何道理？」空曰：「覓火和煙得，擔泉帶月歸。」師曰：「不是。」空
J38nB415_p0467b03║曰：「和尚莫將烏豆換人眼睛。」師打曰：「參堂去！」
J38nB415_p0467b04║空再參，師問：「上座千里而來，還有不動的麼？」空曰：「覿
J38nB415_p0467b05║面相呈。」師舉拳曰：「還見麼？」空曰：「婆心太切。」師曰：「離卻
J38nB415_p0467b06║見聞覺知，試道看。」空曰：「某甲到者裏，有口只堪挂壁。」
J38nB415_p0467b07║師曰：「放子三十棒。」
J38nB415_p0467b08║天屋福參，師問：「你是何處村僧？」屋曰：「浙西子道什麼？」
J38nB415_p0467b09║師拈棒便打，屋便喝。師舉棒怒視曰：「再喝看。」屋禮拜
J38nB415_p0467b10║曰：「今日親見和尚。」師頷之。
J38nB415_p0467b11║睦聞純參，乃合掌曰：「拜即是，不拜即是？」師劈脊便棒。
J38nB415_p0467b12║聞纔開口，師又打。聞復擬開口，師驀掩其口。聞豁然
J38nB415_p0467b13║大悟，便禮拜。師曰：「汝見箇什麼便禮拜？」聞曰：「今日幸
J38nB415_p0467b14║遇和尚，得見金明和尚立地處。」師曰：「莫承嗣古兄去
J38nB415_p0467b15║麼？」聞曰：「若恁麼，則不親見和尚也。」師頷之。
J38nB415_p0467b16║斯要燈參，纔禮拜，師便喝。要曰：「莫探頭好。」師曰：「什麼
J38nB415_p0467b17║物與麼來？」要曰：「歷劫窮年事，無人識得伊。」師曰：「直饒
J38nB415_p0467b18║識得，堪作什麼？」要禮拜曰：「今日親見和尚。」師頷之。
J38nB415_p0467b19║天鞏黌參，師問：「諸佛智甚深，汝從那裏入？」鞏拍香几
J38nB415_p0467b20║一下，師曰：「古人道：『先以定動，後以智拔。』是如何？」鞏曰：
J38nB415_p0467b21║「薰風自南來，殿閣生微涼。」師曰：「忽若天崩地裂，你向
J38nB415_p0467b22║何處安身？」鞏曰：「金香爐下鐵崑崙。」師曰：「作麼生得不
J38nB415_p0467b23║觸不背去？」鞏曰：「竹影掃階塵不動，月穿潭底水無痕。」
J38nB415_p0467b24║師頷之。
J38nB415_p0467b25║季彬質參，彬曰：「久響高風，無緣親近。」師曰：「即今是有
J38nB415_p0467b26║緣耶？無緣耶？」彬曰：「且喜親見和尚。」師曰：「如何是親見
J38nB415_p0467b27║底事？」彬曰：「偶得瞻禮，奚敢造次？」師劈面一掌，彬便喝。
J38nB415_p0467b28║師又掌，彬托住曰：「住！住！果然名不浪傳。」便禮拜，師器
J38nB415_p0467b29║之。
J38nB415_p0467b30║惟一穎參，師問：「人人有箇生緣，汝的生緣在什麼處？」
J38nB415_p0467c01║一曰：「寒則衣，饑則食。」師曰：「喫一生飯，不動一粒米。著
J38nB415_p0467c02║一生衣，不挂一縷絲。又作麼生會？」一曰：「從門入者，不
J38nB415_p0467c03║是家珍。」師拈杖曰：「還識者箇落處麼？」一曰：「何用剜肉
J38nB415_p0467c04║作瘡？」師曰：「臨濟大師因什在汝腳底？」一退身三步曰：
J38nB415_p0467c05║「噁。」師曰：「放汝三十棒。」
J38nB415_p0467c06║了心相參師於拈花客舍，師問：「我手何似佛手？」心曰：
J38nB415_p0467c07║「昨日聞和尚到此。」師曰：「我腳何似驢腳？」心曰：「今朝相
J38nB415_p0467c08║見恨遲。」師曰：「人人有箇生緣，如何是上座生緣？」心曰：
J38nB415_p0467c09║「和尚前怎敢諱卻？」師拈杖曰：「為甚木上座不知？」心曰：
J38nB415_p0467c10║「風吹梧葉落，何處不秋清？」師打曰：「正好喫棒。」心禮拜，
J38nB415_p0467c11║再參。師問：「如何是佛？」心曰：「眼不見鼻孔。」師曰：「如何是
J38nB415_p0467c12║法？」心曰：「釣絲絞乾滄海。」師曰：「如何是僧？」心曰：「眉直眼
J38nB415_p0467c13║睔瞪。」師然之。
J38nB415_p0467c14║師到善應，哲印噩座主呈所見。師曰：「如何是見不能
J38nB415_p0467c15║及底事？」印便喝。師劈面與一摑曰：「還見者個麼？」印擬
J38nB415_p0467c16║開口，師即掩印口曰：「是箇甚麼？」印頓釋前解，便作禮。
J38nB415_p0467c17║師曰：「你見箇甚麼道理？」印曰：「劈破鴻濛竅，何處不春
J38nB415_p0467c18║生。」師曰：「一歸何處？」印曰：「碧天無月潭無影，遍界騰騰
J38nB415_p0467c19║不露蹤。」師曰：「未在更道。」印曰：「一物不將來，更道箇甚
J38nB415_p0467c20║麼？」師曰：「昔年亮座主，今日有闍黎。」印禮拜。師曰：「如是
J38nB415_p0467c21║如是。」
J38nB415_p0467c22║本光量參，師問：「猛虎以肉為命，因甚不食其子？」光曰：
J38nB415_p0467c23║「美食不中飽人餐。」師曰：「出網金鱗，為何被斷貫索絆
J38nB415_p0467c24║倒？」光曰：「迅雷不及掩耳。」師曰：「黃檗打臨濟，是何意旨？」
J38nB415_p0467c25║光曰：「逼生蛇化龍。」師舉竹篦曰：「觸不得，背不得，畢竟
J38nB415_p0467c26║作麼生？」光曰：「轟天動地。」師曰：「放汝一頓。」光曰：「知恩有
J38nB415_p0467c27║在。」師頷之。
J38nB415_p0467c28║雲臥衷參，師問：「千聖頂𩕳為甚被汝踏碎？」臥曰：「不是
J38nB415_p0467c29║冤家不聚頭。」師曰：「達磨面壁為什神光得髓？」臥曰：「雲
J38nB415_p0467c30║從龍，風從虎。」師打曰：「者一棒具權實照用，汝作麼生
J38nB415_p0468a01║會？」臥曰：「金門紙貴，一狀領過。」師曰：「衣線下親切道一
J38nB415_p0468a02║句看。」臥曰：「不勞再勘。」師契之。
J38nB415_p0468a03║澹月海尼參，師曰：「那箇是你未生前面目？」月曰：「不識。」
J38nB415_p0468a04║師曰：「甚處得者個消息？」月曰：「打破虛空，秤鎚跳出。」師
J38nB415_p0468a05║曰：「莫是你見處麼？」月曰：「見不可及。」師休去。月再參，師
J38nB415_p0468a06║問：「如何是諸佛出身處？」月曰：「石人夜半打鞦韆。」師曰：
J38nB415_p0468a07║「臨濟、德山因什慣行棒喝？」月曰：「鞭牛上壁。」師打曰：「山
J38nB415_p0468a08║僧者一棒作麼生會？」月曰：「恩深似海深。」師可之。
J38nB415_p0468a09║貢元楚生何棟居士參，師問：「何姓？」士曰：「姓何。」師曰：「台
J38nB415_p0468a10║號。」士曰：「楚生。」師曰：「居士吳人，因什楚生？」士曰：「和尚莫
J38nB415_p0468a11║分別好。」師曰：「豈不聞雲月是同，溪山各異？」士曰：「弟子
J38nB415_p0468a12║不恁麼道。」師曰：「汝試道看。」士曰：「盡大地是個自己，何
J38nB415_p0468a13║同何異？」師曰：「只如毘嵐風起，大地銷爍，自己在甚麼
J38nB415_p0468a14║處？」士豁然便禮拜，師拈棒擬打，士搖手止曰：「不必。」師
J38nB415_p0468a15║曰：「汝向甚處著腳？」士曰：「盡大地總被吾師占卻了也。」
J38nB415_p0468a16║師曰：「居士在什處？」士便喝，師肯之。
J38nB415_p0468a17║漢槎陳溯居士參，師問：「今夜閻老與汝筭飯錢，你如
J38nB415_p0468a18║何秪對？」士曰：「風吹片雪補梅花。」師又問：「如何是萬法
J38nB415_p0468a19║歸一？」士曰：「雞寒上樹。」師曰：「一歸何處？」士曰：「鴨寒下水。」
J38nB415_p0468a20║師曰：「辭舊迎新又作麼生？」士曰：「暮夜事繁，明日拜視
J38nB415_p0468a21║和尚新禧。」師拈拄杖擲地，曰：「露地白牛翻身去也。」士
J38nB415_p0468a22║禮拜，師頷之。
J38nB415_p0468a23║清虛王羽士參，問：「如何是西來密意？」師曰：「與我東土
J38nB415_p0468a24║不異。」士曰：「如何是和尚不異底意？」師拈杖便打，士乃
J38nB415_p0468a25║點首唯然。師曰：「汝見何道理便點首？」士曰：「水歸終到
J38nB415_p0468a26║海，月落不離天。」師曰：「我幾乎喚汝作道流。」士禮拜，師
J38nB415_p0468a27║可之。
J38nB415_p0468a28║秀才胡元一居士參，師問：「既是漏盡阿羅漢，因甚被
J38nB415_p0468a29║火燒卻？」士曰：「露。」師曰：「為什你眉毛卓豎？」士曰：「掬水月
J38nB415_p0468a30║在手，弄花香滿衣。」師曰：「許你道一半。」士曰：「那一半請
J38nB415_p0468b01║和尚道。」師便打，士曰：「赤心片片。」師頷之。
J38nB415_p0468b02║扶雲蕭居士參禮，師問：「居士高姓？」士曰：「姓蕭。」師曰：「占
J38nB415_p0468b03║人一管簫，吹散八千兵。汝試吹看。」士展兩手曰：「又是
J38nB415_p0468b04║一場禍事。」師曰：「三十棒一棒也少不得。」士曰：「老和尚
J38nB415_p0468b05║棒頭太奢。」師曰：「幾乎喚你作俗人。」士曰：「和尚捺人向
J38nB415_p0468b06║坑子裏作麼？」師曰：「雁過長空，影沉秋水。」士曰：「理長即
J38nB415_p0468b07║就。」師打曰：「逢人切忌錯舉。」士禮拜。
J38nB415_p0468b08║師因普韻法辭，師曰：「馬祖一喝，百丈為甚耳聾？」韻曰：
J38nB415_p0468b09║「和尚莫被人瞞好。」師曰：「百丈舉似黃檗，黃檗為甚吐
J38nB415_p0468b10║舌？」韻曰：「遞相欺詐。」師曰：「如何是大機大用？」韻便喝，師
J38nB415_p0468b11║曰：「者一喝是大機？是大用？」韻曰：「山自高，水自低。」師曰：
J38nB415_p0468b12║「漿水錢且置，草鞋錢教誰還？」韻又喝，師打曰：「霹靂送
J38nB415_p0468b13║飛騰。」韻禮拜，師囑曰：「天乳汝師也。」
J38nB415_p0468b14║師到吳門心莊讀雪陳居士舍，問曰：「如何是居士修
J38nB415_p0468b15║證不無、污染不得的？」士豎一指，師曰：「藏身處沒蹤跡，
J38nB415_p0468b16║為甚露出尾巴？」士曰：「沒蹤跡處不藏身，方為好手。」師
J38nB415_p0468b17║打曰：「漏逗不少。」士曰：「卻被和尚看破。」
J38nB415_p0468b18║僧參，問：「如何是如來禪？」師曰：「三腳驢子弄蹄行。」曰：「如
J38nB415_p0468b19║何是祖師禪？」師曰：「八角磨盤空裏走。」曰：「謝師指示。」師
J38nB415_p0468b20║打曰：「承虛接響漢。」
J38nB415_p0468b21║僧問：「世尊拈花，迦葉微笑，意旨如何？」師曰：「龍袖拂開
J38nB415_p0468b22║全體現，象王回顧落花紅。」曰：「明什麼邊事？」師曰：「孤鶩
J38nB415_p0468b23║落霞，長天秋水。」
J38nB415_p0468b24║僧問：「如何是三類化身？」師曰：「汝會殺人麼？」曰：「我王庫
J38nB415_p0468b25║內無如是刀。」師打曰：「不是我同流。」
J38nB415_p0468b26║僧問：「七佛之師為什出女子定不得？」師曰：「子房終不
J38nB415_p0468b27║貴封侯。」曰：「初地菩薩因什卻出得？」師曰：「疑殺天下人。」
J38nB415_p0468b28║曰：「大定等虛空，如何有出有入？」師曰：「虛空裏會取。」曰：
J38nB415_p0468b29║「正恁麼時，定耶？非定耶？」師曰：「普。」僧一喝，師曰：「出。」僧擬
J38nB415_p0468b30║議，師曰：「墮。」
J38nB415_p0468c01║僧問：「如何是不退之地？」師曰：「官憑文書，私憑契約。」
J38nB415_p0468c02║僧問：「離心意識參，出聖凡路學，畢竟參學個甚麼？」師
J38nB415_p0468c03║曰：「未跨獅子橋，早喫三十棒。」曰：「婆心太切。」師曰：「知即
J38nB415_p0468c04║得。」僧便喝。師曰：「惡發作麼？」僧擬議，師直打出。
J38nB415_p0468c05║僧問：「如何是般若體？」師曰：「糞箕掃帚。」曰：「如何是般若
J38nB415_p0468c06║用？」師曰：「搬塼運瓦。」曰：「如何是體用雙彰？」師劈面一摑。
J38nB415_p0468c07║僧曰：「沾恩有分。」師曰：「莫將鶴唳誤作鶯啼。」
J38nB415_p0468c08║僧問：「如何是威音那畔事？」師曰：「泥牛踏碎鐵崑崙。」
J38nB415_p0468c09║僧問：「如何是祖師西來意？」師曰：「戶外風敲竹。」曰：「明甚
J38nB415_p0468c10║麼邊事？」師曰：「庭前蝶舞花。」曰：「學人不會。」師曰：「桃李滿
J38nB415_p0468c11║園開。」僧無對，師便打。
J38nB415_p0468c12║師看濟川老宿病，濟曰：「正當八苦交煎，如何得個安
J38nB415_p0468c13║閒法？」師曰：「饑餐熱鐵，渴飲洋銅。」濟曰：「古人云：『病乃眾
J38nB415_p0468c14║生良藥。』病即是，不病即是？」師曰：「分身兩處看。」濟曰：「藥
J38nB415_p0468c15║病兩忘時如何？」師曰：「頂門上更下一鍼。」
J38nB415_p0468c16║師見天癡閱《報恩經》，問曰：「那一句是報恩大意？」癡豎
J38nB415_p0468c17║起經本。師曰：「莫空看也。」曰：「如何是報恩的意旨？」師便
J38nB415_p0468c18║打。癡作禮，師又打。曰：「如何是報恩底意？」曰：「婆心太切。」
J38nB415_p0468c19║師曰：「逢人不得錯舉。」
J38nB415_p0468c20║僧參作○相，師曰：「九十六種，你者是那一種？」僧豎一
J38nB415_p0468c21║指，師以杖畫⊕相云：「者裏具殺活縱奪，汝辯得出麼？」
J38nB415_p0468c22║曰：「和尚疑則別參。」師屈躬曰：「謝上座指示。」僧擬議，師
J38nB415_p0468c23║曰：「莫道無疑好。」連棒打出。
J38nB415_p0468c24║師渡河次，問士曰：「那裏來？」士直上覷。師曰：「即今在什
J38nB415_p0468c25║麼處？」士直下覷。師曰：「為甚飄墮羅剎鬼國？」士便喝。師
J38nB415_p0468c26║曰：「驚天動地作麼？」士擬議，師便掌。
J38nB415_p0468c27║僧問：「佛法大意如何體究？」師曰：「寒則普天寒。」曰：「畢竟
J38nB415_p0468c28║作麼生？」師曰：「熱則普天熱。」曰：「學人不會。」師曰：「春雨夏
J38nB415_p0468c29║日，秋雲冬雪。」
J38nB415_p0468c30║僧問：「如何是不動尊？」師曰：「卯生日，戌生月。」
J38nB415_p0469a01║師作務次，僧問：「和尚用得一钁頭熟麼？」師鋤地不顧。
J38nB415_p0469a02║曰：「和尚莫太勞麼？」師亦不顧。曰：「太區區生！」師仍不顧。
J38nB415_p0469a03║僧禮拜曰：「某甲罪過。」師掘土放僧背上，曰：「諸方火葬，
J38nB415_p0469a04║我者裏活埋。」
J38nB415_p0469a05║僧問：「如何是正法眼？」師曰：「袈裟無邊。」
J38nB415_p0469a06║僧問：「諸佛智慧從何門入？」師曰：「夜雨滴空階。」曰：「學人
J38nB415_p0469a07║聞時富貴，因什見後貧窮？」師曰：「更嫌何事？」
J38nB415_p0469a08║僧問：「無夢想見聞，主人公在甚處？」師曰：「有利無利，不
J38nB415_p0469a09║離行市。」
J38nB415_p0469a10║僧問：「如何是異類中行？」師曰：「頭角崢嶸。」曰：「如何是清
J38nB415_p0469a11║淨比丘？」師曰：「步步著地。」曰：「誰得誰失？」師曰：「把手行不
J38nB415_p0469a12║得，獨足上高臺。」曰：「向上事作麼生？」師曰：「相牽入火坑。」
J38nB415_p0469a13║僧問：「如何是清淨法身？」師豎拂子。曰：「如何是圓滿報
J38nB415_p0469a14║身？」師橫按拂子。曰：「如何是千百億化身？」師揮拂子。曰：
J38nB415_p0469a15║「三身中那身說法？」師擊拂子三下。曰：「是照是用？」師便
J38nB415_p0469a16║打。僧曰：「從今識得東風面，萬紫千紅總是春。」師曰：「又
J38nB415_p0469a17║被風吹別調中。」
J38nB415_p0469a18║僧問：「色身敗壞即不問，如何是堅固法身？」師曰：「八臂
J38nB415_p0469a19║那吒撲帝鐘。」曰：「請師明示。」師曰：「石人推倒五須彌。」
J38nB415_p0469a20║僧問：「如何是佛？」師曰：「獨足夜叉頭戴井。」
J38nB415_p0469a21║僧問：「如何諸佛出身處？」師曰：「金華臘火腿，嘉禾臭鴨
J38nB415_p0469a22║蛋。」僧曰：「東山水上行，意旨如何？」師曰：「現錢買賣，時價
J38nB415_p0469a23║不同。」僧擬議，師便打。
J38nB415_p0469a24║像贊
J38nB415_p0469a25║觀音
J38nB415_p0469a26║隨緣赴感遍塵塵，現像端嚴悲願深。楊柳枝頭傾一
J38nB415_p0469a27║滴，山河大地盡回春。
J38nB415_p0469a28║達磨
J38nB415_p0469a29║廓然不識有淆訛，覿面梁皇一著蹉，不是抽身江半
J38nB415_p0469a30║葦，如何少室萬年歌？
J38nB415_p0469b01║金明介老人像贊
J38nB415_p0469b02║開爐韝於雙徑，烹佛鎔祖；建法幢於蠡湖，罵雨呵風。
J38nB415_p0469b03║把住要津，衲僧乞命；橫按莫邪，波旬喪膽。稜稜然如
J38nB415_p0469b04║千峰獨立，蕩蕩乎使萬派朝宗，有時與人脫皮換骨、
J38nB415_p0469b05║有時為人吐膽傾心，三十年不出戶限，多少癡男女
J38nB415_p0469b06║被他換卻眼睛在。門庭施設固是老漢，若是光揚車
J38nB415_p0469b07║溪正脈、主持濟北家聲，要且未在。何故？自有雄上座
J38nB415_p0469b08║在。
J38nB415_p0469b09║安化世高法兄贊
J38nB415_p0469b10║建法社於帝里，道布寰中；闡蠡湖之嫡旨，化洽海表。
J38nB415_p0469b11║拈白棒兮斷魔佛命根，豁青眸兮啟王臣信敬。挽頹
J38nB415_p0469b12║風於末運，緇素同歸；作叢林之標榜，象龍雲從。金明
J38nB415_p0469b13║門下，傑稱吾兄，大悲讚歎，難述始終。
J38nB415_p0469b14║牧公項大士贊
J38nB415_p0469b15║大哉者漢，棄金吾之爵，入佛祖之門。博山集生，莫敢
J38nB415_p0469b16║掠入其室；杖人古南，不能錯抑其鋒。末後掀翻蠡湖，
J38nB415_p0469b17║顯大機用，就維摩室而說法，無畏諸方。老衲自遠趨
J38nB415_p0469b18║風，不減龐公作略。住世出世，孰與儕同？
J38nB415_p0469b19║題蛟門李法兄道影
J38nB415_p0469b20║森森浩氣逼晴空，手捻輪珠沒始終。儒釋總教同一
J38nB415_p0469b21║致，維摩不二此流通。
J38nB415_p0469b22║融涵耆宿贊
J38nB415_p0469b23║這員古德，儀容越俗，眉蒼貌古，心無諂曲。筆陣起蛟
J38nB415_p0469b24║龍，舌尖搏繡虎，一宗教於方衷，融理事於空有。建毘
J38nB415_p0469b25║盧之梵剎，不勞長者插標；啟蓮社之津梁，大闡遠公
J38nB415_p0469b26║至教。誦不輟口，只是一部華嚴；數不歇手，難盡▆八
J38nB415_p0469b27║輪珠。春風滿面兮，俠骨超方；德邵無涯兮，汶水生香。
J38nB415_p0469b28║致和中公法姪贊
J38nB415_p0469b29║偉哉宗師，人天榜樣。行臨濟喝，拈德山棒。作獅子吼
J38nB415_p0469b30║聲，震裂佛祖肝膽。用白拈手段，掃闢衲僧伎倆。豎大
J38nB415_p0469c01║悲千眼條令，斬新湧車溪一滴，道價日長。念餘年，往
J38nB415_p0469c02║來燕浙洙泗；二六時，力挽敗教頹綱。諸方咸謂是當
J38nB415_p0469c03║世之龍象，山僧卻道是今日之大仰。
J38nB415_p0469c04║太虛律師贊
J38nB415_p0469c05║貌古形恢，氣宇汪洋。禪律並操，一錫參方。天目爐頭，
J38nB415_p0469c06║曾酬米價。愍忠堂內，端稟戒香。慨末法之秋晚，曲施
J38nB415_p0469c07║方便；念祖道之既墜，別立封疆。道風溥播，德音孔彰。
J38nB415_p0469c08║遐邇緇素，皈仰無央。宜乎足下兒孫，敬禮常光。
J38nB415_p0469c09║自贊
J38nB415_p0469c10║永寧天乳哺西堂請
J38nB415_p0469c11║樗材獨善闕修緣，漱石枕流那計年，骨梗惟能甘我
J38nB415_p0469c12║苦，眼空端不受人憐。袈裟半落珠難繫，缽裏常閒龍
J38nB415_p0469c13║自眠，卓地無錐貧也樂，好將個事向君傳。
J38nB415_p0469c14║甘露天惟德首座請
J38nB415_p0469c15║者個阿師，迥絕異同。心無半點塵埃，一味扯西拽東。
J38nB415_p0469c16║胸藏大千世界，作事無始無終。橫拈一條白棒，撥轉
J38nB415_p0469c17║臨濟綱宗。不惜兩片皮，說盡苦空。踢翻海岳誰知己，
J38nB415_p0469c18║相見須知在別峰。
J38nB415_p0469c19║法雲了心相後堂請
J38nB415_p0469c20║鈍叟生成倔僵，從來不避怨謗。短杖敲風打雨，破笠
J38nB415_p0469c21║花街柳巷。有時捨己從人，有時當仁不讓。有時陸地
J38nB415_p0469c22║行舟，有時青天喫棒。聞之富貴有餘，見之貧窮可怕。
J38nB415_p0469c23║十年三坐道場，衲僧擬議便掌。多謂不善答話，每每
J38nB415_p0469c24║窮他伎倆。自來灰頭土面，半憨半癡。且道是阿誰？三
J38nB415_p0469c25║塔寺裏不識好惡的玅雲和尚。
J38nB415_p0469c26║九蓮季彬質藏主請
J38nB415_p0469c27║心毒過砒礵，口慈勝佛祖。七尺烏藤，打人要徹骨；三
J38nB415_p0469c28║寸利舌，罵人不肯休。說底杜蠻禪，誰是知音？賣箇死
J38nB415_p0469c29║貓頭，自不覺醜。有時敲空作響、有時喚馬作牛，其實
J38nB415_p0469c30║全無伎倆，卻與佛祖冤讎。質知藏，什來由，把他描邈
J38nB415_p0470a01║供養？冷地看來，老不識羞。雖是者等模樣，切忌犯他
J38nB415_p0470a02║當頭。
J38nB415_p0470a03║開元睦聞純書記請
J38nB415_p0470a04║看這鈍漢全無長處，一味瞞頇陋巷為居，曾向范蠡
J38nB415_p0470a05║湖頭將個秤錘要捻出汁，被個沒意智的老凍儂暗
J38nB415_p0470a06║地裏覷破，滿面慚惶不佳。末後向吳越齊燕一笠一
J38nB415_p0470a07║杖，自怡自悅，任人呼牛呼馬，看來有甚麼憑據。
J38nB415_p0470a08║華藏惟一穎監院請
J38nB415_p0470a09║老阿獃，不知羞，短衣衲褲，垢面灰頭，辣棒打人不轉
J38nB415_p0470a10║手，惡口罵人不肯休，有時粧村村到底，有時為人為
J38nB415_p0470a11║到頭，走遍天下，無物堪儔。今日有個穎長老，向者紙
J38nB415_p0470a12║上圖模，也要燒香供他，仔細思量，不知曾與你何等
J38nB415_p0470a13║冤讎？
J38nB415_p0470a14║昌化本光量後堂請
J38nB415_p0470a15║龜毛拂縛霧為雲，兔角杖敲空成響。作事顛三倒四，
J38nB415_p0470a16║一味瞞頇莽鹵。一條熱腸為人，徹骨掃盡狂禪。玄玅
J38nB415_p0470a17║不立呵罵，叢林難共商量。天人覷捕無路，佛魔不敢
J38nB415_p0470a18║倚傍。行藏特煞古怪，一生遭人怨謗。者等不合時宜，
J38nB415_p0470a19║那堪挂向當陽。分付本光長老，莫學者個和尚。
J38nB415_p0470a20║垂問
J38nB415_p0470a21║天無四壁，地絕方隅，向上一著，為什不知？
J38nB415_p0470a22║行住坐臥，常在其中。試問諸人，如何是其中的事？
J38nB415_p0470a23║（佛身）充滿於法界，人人本具，因甚有迷有悟？
J38nB415_p0470a24║人人盡有光明，為甚洞山道好佛只是無光？
J38nB415_p0470a25║承言者喪，滯句者迷，為甚道：不疑言句，是為大病。
J38nB415_p0470a26║關津無阻，四衢通達，參學高人還要個護身符子作
J38nB415_p0470a27║麼？
J38nB415_p0470a28║病是眾生之良藥，為甚要藥治病。
J38nB415_p0470a29║聯芳偈
J38nB415_p0470a30║天乳哺西堂
J38nB415_p0470b01║得心本無心，得法原無法。今付心法無，處處皆通達。
J38nB415_p0470b02║天癡善後堂
J38nB415_p0470b03║竹篦頻頻驗克家，機前一箸莫週遮，靈山嫡旨親擔
J38nB415_p0470b04║荷，毒鼓聲中振爪牙。
J38nB415_p0470b05║天惟德首座
J38nB415_p0470b06║花發皆從地，果成自性天。本源法如是，心體亦秪然。
J38nB415_p0470b07║天嶧修侍者
J38nB415_p0470b08║百千三昧當時收，剎海無邊一步周，不惜逢人拶險
J38nB415_p0470b09║句，臨機施設顯宗猷。
J38nB415_p0470b10║天鞏黌維那
J38nB415_p0470b11║一拶便通津，不勞汗馬功。魔佛都斬卻，方可繼吾宗。
J38nB415_p0470b12║了心相都寺
J38nB415_p0470b13║瞎卻正法眼，露出破沙盆。滿盛斯鴆毒，展轉累兒孫。
J38nB415_p0470b14║季彬質藏主
J38nB415_p0470b15║法法從心法，無法亦無心。契得無心法，傳流沒古今。
J38nB415_p0470b16║睦聞純書記
J38nB415_p0470b17║迢遙大道本如然，水盡山窮及第還，瞌睡虎能開正
J38nB415_p0470b18║眼，乘風一躍動山川。
J38nB415_p0470b19║惟一穎知藏
J38nB415_p0470b20║惟一無有二，深達法源底。是法無古今，授受何窮已。
J38nB415_p0470b21║哲印噩後堂
J38nB415_p0470b22║靈山拈枝花，達磨道不識。付君須自重，花發無窮極。
J38nB415_p0470b23║本光量西堂
J38nB415_p0470b24║沿流一句子，無傳亦無止。分付獅子兒，哮吼聲不已。
J38nB415_p0470b25║濁空貞首座
J38nB415_p0470b26║燕山踏碎罷南參，大用臨時絕正偏，拈起布毛空界
J38nB415_p0470b27║裂，等閒一喝透三三。
J38nB415_p0470b28║天屋福知客
J38nB415_p0470b29║一棒一條痕，爆爆論實事。至理不在言，克振吾宗旨。
J38nB415_p0470b30║斯要燈維那
J38nB415_p0470c01║窟中獅子吼，虛空頂迸裂。滅卻少林宗，無傳亦無得。
J38nB415_p0470c02║天信祥監院
J38nB415_p0470c03║靈山正法眼，傳流古到今，我亦持授汝，塵剎總春生。
J38nB415_p0470c04║澹月海菴主
J38nB415_p0470c05║獅子一滴乳，驢乳都迸散。拈來無少剩，匝地無邊畔。
J38nB415_p0470c06║王復樸鍊師
J38nB415_p0470c07║釋道名殊，事業本同。古今一矣，誰分西東。咄！一腳踏
J38nB415_p0470c08║翻空劫底，三更昨夜日輪紅。
J38nB415_p0470c09║貢元楚生何棟居士
J38nB415_p0470c10║問道曇軒夏半殘，薰風吹徹得心安。連旬雨滴虛空
J38nB415_p0470c11║破，底事渠今已豁然。
J38nB415_p0470c12║漢槎陳溯居士
J38nB415_p0470c13║佛祖心燈照不偏，燈燈遞互古今傳。真源一貫無緇
J38nB415_p0470c14║素，個事從來不自瞞。
J38nB415_p0470c15║文學胡元一
J38nB415_p0470c16║靈山正法眼，傳持無緇素。斯心法亦爾，光弘濟北後。