J38nB415_p0471a01║玅雲雄禪師語錄卷六
J38nB415_p0471a02║
J38nB415_p0471a03║詩偈
J38nB415_p0471a04║臨清懷古
J38nB415_p0471a05║行行過市上，車馬如雲屯。荒寺少徒侶，取土塞其門。
J38nB415_p0471a06║曷為金銀界，而無一衲存。或者道風降，世尊今不尊。
J38nB415_p0471a07║後從間道入，有僧來西村。把臂問興替，日色將黃昏。
J38nB415_p0471a08║慇懃談往事，危坐傷心魂。
J38nB415_p0471a09║大悲寺看月
J38nB415_p0471a10║君不見，明月圓於白玉盤，阿誰移上白雲端。莫笑此
J38nB415_p0471a11║時盡高臥，安知不有閒人看。眾方熟睡我獨醒，床外
J38nB415_p0471a12║月華澹秋影。披衣起坐小窗前，一葉梧桐落金井。梧
J38nB415_p0471a13║桐葉落秋轉高，月中何處鳴檀槽。乘興悠然上東閣，
J38nB415_p0471a14║不作新詩何所作。
J38nB415_p0471a15║渡錢塘
J38nB415_p0471a16║競說射潮處，蒼茫毒霧生。帆低驚鳥去，雲急逐人行。
J38nB415_p0471a17║不見金山寺，翻疑鐵甕城。南屏猶在望，迢遞晚鐘聲。
J38nB415_p0471a18║泛若耶溪
J38nB415_p0471a19║野水連沙磧，秋雲接遠峰。樹深聞牧笛，竹好秀僧龕。
J38nB415_p0471a20║便可尋花入，何妨握麈談。篙師能解意，偏喜泊溪南。
J38nB415_p0471a21║留溟高禪師夜話
J38nB415_p0471a22║薄暮荒城外，留雲護碧蘿。冰花檐上結，霜月坐中過。
J38nB415_p0471a23║窗漏寒纔補，爐溫凍已和。澹然林下士，不厭往還多。
J38nB415_p0471a24║聖感晤霽崙禪師
J38nB415_p0471a25║太白源流遠，燕山法雨深。萍蹤欣偶聚，蘭譜定知音。
J38nB415_p0471a26║既下永嘉榻，同聽聖感琴。古今稱著述，燈史印禪心。
J38nB415_p0471a27║送友
J38nB415_p0471a28║家住吳山越水邊，花宮何處坐談禪。帆檣北去雲千
J38nB415_p0471a29║里，瓢笠南來月一船。此日廣陵誰化鶴，新秋茂苑獨
J38nB415_p0471a30║聞蟬。故交未肯臨岐別，慰我空歌折柳篇。
J38nB415_p0471b01║孤山懷古
J38nB415_p0471b02║落落人間林處士，孤山亭榭聖湖旁。荒祠寂寞衣冠
J38nB415_p0471b03║古，殘碣支離蔓草藏。放鶴想應乘鶴去，種花疑為看
J38nB415_p0471b04║花忙。舊時幽韻誰堪續？憑弔臨風倚石床。
J38nB415_p0471b05║訪盛鶴江
J38nB415_p0471b06║花下鋤雲久息肩，東林無酒慣逃禪。半墻日上門猶
J38nB415_p0471b07║掩，五字詩成句可傳。種菊著書聊遣興，牽蘿補屋且
J38nB415_p0471b08║從權。客來踏破蒼苔色，為約同尋山水緣。
J38nB415_p0471b09║贈融涵耆宿
J38nB415_p0471b10║莫訝頻來涉翠微，坐看山色便忘歸。一庭淨掃磚成
J38nB415_p0471b11║鏡，三徑幽居石作扉。客裏何人堪把臂，林間野老獨
J38nB415_p0471b12║投機。匡床坐久茶煙細，雲墮松窗也不飛。
J38nB415_p0471b13║金明寺和古燈法兄韻
J38nB415_p0471b14║陶朱故里偶登臨，水榭閒憑望紺林。千古綺羅終寂
J38nB415_p0471b15║寞，一天風月自招尋。秋花滿渚飛香雨，春草沿階弄
J38nB415_p0471b16║碧陰。此際機緣無限好，共看魚鳥自升沉。
J38nB415_p0471b17║過靜海武安宮晤諸友話舊
J38nB415_p0471b18║髫年寓此即家鄉，一別雲山四十霜。三過草堂秋月
J38nB415_p0471b19║靜，半帆風雨客星忙。鳳城紫氣千門砌，瀛海青雷百
J38nB415_p0471b20║世長。竹馬蕭然都不問，相逢惟道兩眉蒼。
J38nB415_p0471b21║喜東巖法兄繼席金明
J38nB415_p0471b22║撥轉西江第一峰，法幢新展浙西東，燈分鴛水傳今
J38nB415_p0471b23║古，道接華巔統象龍。愧我綸竿虛釣月，喜兄禪板啟
J38nB415_p0471b24║宗風，今聞大樹能多蔭，拄地參天不借功。
J38nB415_p0471b25║野泊
J38nB415_p0471b26║僧寺圍孤嶼，漁人自一村。晚煙還未合，新月挂黃昏。
J38nB415_p0471b27║題畫
J38nB415_p0471b28║木落空山菊正花，斜陽一半染紅霞。陶君此處甘肥
J38nB415_p0471b29║遯，竹樹叢中蔀屋斜。
J38nB415_p0471b30║文可索詩有答
J38nB415_p0471c01║龍淵惟有勸修持，大廈全憑一木支。好句昔人渾占
J38nB415_p0471c02║盡，老僧何暇更題詩。
J38nB415_p0471c03║景德早起
J38nB415_p0471c04║夜雨空階滴滴聞，推窗忽見絳河分。剛憑一夜東風
J38nB415_p0471c05║力，埽盡天南萬里雲。
J38nB415_p0471c06║和宋天封佛慈禪師蜜蜂頌
J38nB415_p0471c07║金明介老人移梅得斷碑，碑載佛慈禪師蜜蜂頌
J38nB415_p0471c08║五首，一時諸方異而競和，余亦從而和之。
J38nB415_p0471c09║百花叢裏戰香時，得意逍遙簇擁歸。共聚雲堂韜略
J38nB415_p0471c10║定，潑天門戶任高飛。
J38nB415_p0471c11║晴明雨落盡生涯，大地山河作一衙，識得針鋒全活
J38nB415_p0471c12║計，超然到處便為家。
J38nB415_p0471c13║揚威鼓翅令行時，大用縱橫總不離。滿徑芳花恣笑
J38nB415_p0471c14║傲，香風撩亂亦心脾。
J38nB415_p0471c15║春來秋去總風光，鼓腹謳歌不勝忙。吸露豈辭跬步
J38nB415_p0471c16║遠，家私貧富一身當。
J38nB415_p0471c17║雅韻時操玅有桐，從緣薦得一圓通，假能別展全機
J38nB415_p0471c18║句，惹著些兒透頂紅。
J38nB415_p0471c19║題金明一擊軒，用李（正長）民壁間韻
J38nB415_p0471c20║一擊心空不假持，風前獨露更何知？撩天箇箇誰酬
J38nB415_p0471c21║價？引得清風八面吹。
J38nB415_p0471c22║信手拈來打著竿，一聲迸裂骨毛寒，抬眸頓覺虛空
J38nB415_p0471c23║落，大地山河另眼觀。
J38nB415_p0471c24║擊著筠篁自有音，香嚴忽地眼中聞。渾身踴出無蹤
J38nB415_p0471c25║跡，昔日南陽獨羨君。
J38nB415_p0471c26║數竿斜曲倚軒時，節操虛靈聳翠微。不是有心能作
J38nB415_p0471c27║響，那堪就裏接來機。
J38nB415_p0471c28║祝金明本師介老人六秩
J38nB415_p0471c29║蠡湖湛湛水生香，一派淵源流出長。爭似曹溪佈澤
J38nB415_p0471c30║遠，洄瀾不禁祝無疆。
J38nB415_p0472a01║和牧公法兄盆蕙韻
J38nB415_p0472a02║一種天然別樣身，靈根端不借陽春。幽香自與眾香
J38nB415_p0472a03║異，玉潔芳姿格外真。
J38nB415_p0472a04║瓊葩密蕊幾多年，忽地奇香吐玉蓮。更有一般清意
J38nB415_p0472a05║味，不由風雨占春先。
J38nB415_p0472a06║香風馥馥靄禾城，萬彙崢嶸仰素馨。玉萼冰肌難比
J38nB415_p0472a07║并，不同群卉待春生。
J38nB415_p0472a08║壽安化世高法兄六秩
J38nB415_p0472a09║法幢高踞帝王都，肘後斜懸奪命符，鷲嶺燈分蠡水
J38nB415_p0472a10║月，車溪浪湧濟河圖。橫拈麈尾翻雲雨，倒握金鎞截
J38nB415_p0472a11║智愚，耳順揆辰當此日，臨風千里挹真模。
J38nB415_p0472a12║金明千佛閣上新梯和本師韻
J38nB415_p0472a13║寶閣崚嶒煙雨低，百城環遶步雲梯。征帆遠近迷鴛
J38nB415_p0472a14║渚，楊柳晴荷漾鶴隄。花塢遙開桑柘舞，鐵舟斜傍竹
J38nB415_p0472a15║松西。憑虛浩氣衝牛斗，蠡水光浮海月齊。
J38nB415_p0472a16║喜東巖法兄繼主金明
J38nB415_p0472a17║錫卓洪都第一峰，法幢又豎在禾中，蠡湖克振嘉聲
J38nB415_p0472a18║遠，攜里欽聞正脈通。愧我同師荒魯地，喜君格調繼
J38nB415_p0472a19║天封，千妖百怪藏蹤跡，挂劍眉間不借功。
J38nB415_p0472a20║贈先福別傳法兄
J38nB415_p0472a21║湖頭分袂各翛然，山左誅茅已有年。每聽獅音喧宇
J38nB415_p0472a22║宙，嘗看法語外蹄筌。羨君獨亞摩醯眼，使我深思濟
J38nB415_p0472a23║北拳。出入一門千里悵，而今又得話重圓。
J38nB415_p0472a24║寄祝麻城永慶全豁法兄六秩（一字波宗）
J38nB415_p0472a25║雜華壽量正難思，蓬射欣逢耳順時。麈尾拂開日月
J38nB415_p0472a26║永，烏藤卓出島洲奇。榴花熠燿傳心印，艾虎紛紛祝
J38nB415_p0472a27║嘏祺。愧乏一芹為慶意，遙脩短句當擎芝。
J38nB415_p0472a28║寄祝友可鐵容法兄七秩（著《禪燈備考》行世）
J38nB415_p0472a29║滹沱水闊友山長，龍象森森慕遠方。備考橋源法有
J38nB415_p0472a30║溢，大宗正脈道無疆。天回紫氣旋籌屋，鶴駕雲衢度
J38nB415_p0472b01║旻蒼。遙祝椿靈同寶掌，料將短句寄幽篁。
J38nB415_p0472b02║送逾祖法兄住北京開化
J38nB415_p0472b03║一本同源出蠡湖，肘間各自挂靈符。君遊帝里施甘
J38nB415_p0472b04║澤，我入齊邦養瘦臞。欽聽獅絃操別調，喜聞雪曲詠
J38nB415_p0472b05║新梧。相逢促膝衷心盡，得意金門道不孤。
J38nB415_p0472b06║贈道安禪師住大寧
J38nB415_p0472b07║法幢重整擴弘謨，振起滹沱立要樞。祖令高提昭上
J38nB415_p0472b08║國，真燈再燄耀寰區。江南久唱無生曲，山左今懸太
J38nB415_p0472b09║白符。佇見象龍排兩掖，家聲聿聿動天湖。
J38nB415_p0472b10║閱石源法姪滴乳集
J38nB415_p0472b11║堪嗟著輯各偏枯，舉世何人是董狐。滴乳迸分八斛
J38nB415_p0472b12║乳，顆珠照徹萬乘珠。廓開正眼清宗譜，祖述真規顯
J38nB415_p0472b13║道模。濟北家聲千古振，石橋源遠佈皇圖。
J38nB415_p0472b14║寄贈晦岳法姪住金明
J38nB415_p0472b15║沿流底事貴高功，端的橋源道更隆。少室真規藏蠡
J38nB415_p0472b16║水，玄關鎖子挂天封。欣聞獅窟宗綱振，可羨車溪正
J38nB415_p0472b17║脈通。珍重爐錘全照用，橫拈倒卓任西東。
J38nB415_p0472b18║贈諾巖法姪住三塔
J38nB415_p0472b19║道脈流長這著先，青蓮寶印在高賢。符懸肘後全賓
J38nB415_p0472b20║主，錫卓吳西動魯燕。橋上一燈明景德，滹沱三要闡
J38nB415_p0472b21║龍淵。應思正法臨秋運，克繼家聲任仔肩。
J38nB415_p0472b22║贈五葉圓音法姪繼席大悲
J38nB415_p0472b23║力挽頹風展化機，時欽高德後賢依，恢懸法印擴弘
J38nB415_p0472b24║範，玅闡雷音接泊希。繼起家聲隆海宇，橫抽寶劍截
J38nB415_p0472b25║魔威，喜公獨揭車溪令，喚醒愚頑就路歸。
J38nB415_p0472b26║輓普度太虛律主
J38nB415_p0472b27║南山律脈道宣傳，躅接惟君展法筵；廣演毘尼天雨
J38nB415_p0472b28║散，恢弘衣法戒珠圓。恒遵七佛真儀式，克闡波離密
J38nB415_p0472b29║行堅；何事一朝歸淨域？令人懷想到龕前。
J38nB415_p0472b30║寄贈佛定禪師住白雲
J38nB415_p0472c01║高提法鑑倚天涯，派列曹源一滴賒，汴國道弘石傘
J38nB415_p0472c02║脈，清淵缽湧弁峰霞。烹龍辣手新爐韝，奪食雄才舊
J38nB415_p0472c03║爪牙，大振嘉聲誰得似？遠聞法化絕周遮。
J38nB415_p0472c04║壽量空法主七秩
J38nB415_p0472c05║塵塵掃卻絕炎涼，定水澄清豈泛常。半世玄談融理
J38nB415_p0472c06║事，一生講演即心王。天垂餘慶稀齡健，地湧寒灰臘
J38nB415_p0472c07║更香。虀飲安閒消歲月，風翻荷葉暑情忘。
J38nB415_p0472c08║輓圓通徹微禪師
J38nB415_p0472c09║狂瀾欲抵撤津梁，此日清溪失寶航，住世正堪匡法
J38nB415_p0472c10║社，茂年何速步蓮邦？朔風凜冽寒侵骨，片月朦朧光
J38nB415_p0472c11║遞芒，惟見獅林悲頌切，滿庭松柏意徬徨。
J38nB415_p0472c12║閱空諸羅大士華嚴鈔纂及合論口占
J38nB415_p0472c13║道眼精明思力優，潛心義海邁時流。清涼著述百城
J38nB415_p0472c14║現，長者操觚幾箇酬。品品全提擊節旨，言言見諦廓
J38nB415_p0472c15║宗猷。羨君璧合驚人句，理事圓融頓漸周。
J38nB415_p0472c16║酬別駕項牧公大士過訪
J38nB415_p0472c17║曩遊燕國辱荒籮，又隔禾城五載多。慧智雙清比蘇
J38nB415_p0472c18║子，釋儒一貫羨維摩。金湯法苑千秋重，玉鎮山門萬
J38nB415_p0472c19║古歌。曾是平分蠡水月，今朝共話謾云過。
J38nB415_p0472c20║贈調實陸居士
J38nB415_p0472c21║洙泗深探出杏林，懸壺中有活人心。拈來信手無非
J38nB415_p0472c22║藥，放去隨機總是金。獅窟曾經遭返躑，蠡湖幾度躍
J38nB415_p0472c23║波心。滿懷浩氣凌天漢，龐老真規已見今。
J38nB415_p0472c24║寄懷峽石道耕田居士
J38nB415_p0472c25║西浙山頭老作家，吟風弄月興偏賒。拈來盡是回生
J38nB415_p0472c26║訣，指點無非活死蛇。憶昔湖天翻海月，從今峽石吐
J38nB415_p0472c27║瓊葩。慚余東魯無堪贈，半疊空緘附遠車。
J38nB415_p0472c28║輓廣文子先羅法兄
J38nB415_p0472c29║壎音絕響痛何傷，舉手容儀在畫堂，苦我看雲眠白
J38nB415_p0472c30║晝，思君清夢落晨光。書摟玅典千秋熾，德合乾坤萬
J38nB415_p0473a01║古長，悲願莫忘弘至道，尚期重振我宗綱。
J38nB415_p0473a02║贈中書林文伯護法
J38nB415_p0473a03║道洽維摩不二門，喜君扶我破沙盆。庭饒柏子馨幽
J38nB415_p0473a04║遠，廚饌貧民德澤存。幾度廬陵酬米價，一朝當地得
J38nB415_p0473a05║根源。滿盛香飯芳流後，清白傳家世絕倫。
J38nB415_p0473a06║范蠡湖
J38nB415_p0473a07║蠡水藏天海月輝，憑虛極目遠山微。煙凝畫閣沖霄
J38nB415_p0473a08║漢，柳拽晴霞掛曉暉。院外鐘聲開秘戶，湖心碧漲湧
J38nB415_p0473a09║禪扉。螺螄五色光含玉，埤堄斜飛射紫薇。
J38nB415_p0473a10║贈姑蘇陳玉文大士
J38nB415_p0473a11║三度蓬扉為我開，庭除清韻幾株梅。滿懷經濟傳今
J38nB415_p0473a12║古，一室安閒謝往來。匿跡塵囂超世表，渾家怡悅絕
J38nB415_p0473a13║追陪。喜觀陋巷龐公老，不盡光風透玉垓。
J38nB415_p0473a14║贈廬陵聶晉人居士
J38nB415_p0473a15║維摩不二出凡塵，指月堂前桂蕊新。彩筆珠聯成錦
J38nB415_p0473a16║繡，紫爐香靄結星辰。千林曙色盈華屋，一盞心燈耀
J38nB415_p0473a17║比鄰。季世莫如存古道，金鋀須辨大公真。
J38nB415_p0473a18║輓墨雲兄
J38nB415_p0473a19║同出彭門山麓長，半生行腳事堪傷。昔年厭作秋殘
J38nB415_p0473a20║夢，今日翻歸雲外鄉。翰墨文成香露冷，蒲龕坐斷道
J38nB415_p0473a21║情忘。臨風淚灑忝惆悵，惟見寒梅列座傍。
J38nB415_p0473a22║開基自適
J38nB415_p0473a23║斬棘誅茅象可遊，揭開生面露宗猷；钁殘卓地虛空
J38nB415_p0473a24║落，斧鈯修天補石頭。志劣有心棲澗壑，身貧無計伴
J38nB415_p0473a25║山丘；祖翁田地都耕轉，從此真風韻不休。
J38nB415_p0473a26║有感
J38nB415_p0473a27║松風水月發幽涼，糞火深埋紫芋香。半壁蔦蘿穿石
J38nB415_p0473a28║竇，滿簷蛛網掛茅堂。江湖燕雀渾無數，宇宙蜉蝣空
J38nB415_p0473a29║自忙。不識靈源超幻化，堪憐瓦礫每爭光。
J38nB415_p0473a30║除夕自警
J38nB415_p0473b01║蕭寺幽清煙水傍，一枝笻杖卓苔荒，夜寒不說烹牛
J38nB415_p0473b02║話，雪冷嘗思黍飯香。幾度禪流難措足，多緣世態重
J38nB415_p0473b03║溫涼，翻思樹下先賢輩，寒盡不知春晝長。
J38nB415_p0473b04║喜高萬仞居士至
J38nB415_p0473b05║垣倒牽雲正結籬，喜迎嘉客到柴扉。柳堤搖落霜威
J38nB415_p0473b06║重，松嶺青陰夜月遲。莫效隔江招手去，直教覿面決
J38nB415_p0473b07║心疑。龐公自是忘知解，謾謂山僧放過伊。
J38nB415_p0473b08║欒應龍請主創護國院（古察院基重建佛寺）
J38nB415_p0473b09║千秋憲署易僧堂，肇建風旛作寶坊，瓦礫光生雲樹
J38nB415_p0473b10║靄，榛茅砍盡兔狐藏。天童獻供基先立，長者插標剎
J38nB415_p0473b11║已彰，願藉調羹真玅手，從今呵護有金湯。
J38nB415_p0473b12║詠天寧古槐
J38nB415_p0473b13║多年老幹勢如龍，絕後再甦葉更豐。殿閣青標時響
J38nB415_p0473b14║瑟，雲衢影映日充融。兩朝傑士留佳詠，千古英名紀
J38nB415_p0473b15║大功。天運雖然無定理，緬思造化實難窮。
J38nB415_p0473b16║清涼雙檜
J38nB415_p0473b17║風吹日炙枉稽年，節操根深翠逼天。雙幹粼粼來野
J38nB415_p0473b18║鶴，千枝簇簇靄朝煙。含雲吐碧清涼古，篩月垂陰城
J38nB415_p0473b19║堞前。歷盡冰霜饒梵韻，挺挺拱立勢彌堅。
J38nB415_p0473b20║即事
J38nB415_p0473b21║僻壤古祗桓，筠松韻外寒。殿高新月朗，夜靜碧天寬。
J38nB415_p0473b22║香篆來繩榻，霜清薄玉欄。無雲籠蓽戶，採蕨玩林端。
J38nB415_p0473b23║酬霖蒼冀孝廉
J38nB415_p0473b24║梵宇開幽徑，長松夾岸分。汲泉和月煮，剪桂帶香焚。
J38nB415_p0473b25║作賦宜新調，敲詩佈遠聞。知音誰得似，靜對有餘芬。
J38nB415_p0473b26║弔祥風尼菴主
J38nB415_p0473b27║道契無迷悟，心空達本知。死時能計日，脫去定先期。
J38nB415_p0473b28║囊缽無餘物，瑤階有紫芝。撒然別眾士，誰羨末山尼。
J38nB415_p0473b29║壽紫雲旭雲和尚
J38nB415_p0473b30║丹鶴唳松岡，薰風拂石涼。瑤章歌德化，玉韻發幽香。
J38nB415_p0473c01║南斗開籌屋，北辰拱翠長。靈椿千載秀，嘉氣靄雲堂。
J38nB415_p0473c02║贈塘棲慧彰文玉法姪
J38nB415_p0473c03║克紹真師旨，燈傳華頂峰。塘棲開慧日，杖底布宗風。
J38nB415_p0473c04║道價騰吳越，德音播楚酆。庭園蘭桂茂，蔥翠影叢叢。
J38nB415_p0473c05║贈姑蘇徐用王居士
J38nB415_p0473c06║大道無緇素，垂慈各現身，青蓮出燄宅，皎月露家珍。
J38nB415_p0473c07║傾蓋識荊晚，剪蔬罄夙因，釋儒同一貫，何用別疏親？
J38nB415_p0473c08║贈閩海素菴余堪輿
J38nB415_p0473c09║負笈來齊魯，英風眾壑生。坐庭觀白晝，敲凍爍寒鐺。
J38nB415_p0473c10║百饌君嘗遍，一芹我獨呈。放懷談往事，經濟莫誰評。
J38nB415_p0473c11║天中閣遣懷
J38nB415_p0473c12║陋巷足身安，機忘鷗鷺環。室幽江月靜，窗啟樹雲繁。
J38nB415_p0473c13║富有半肩衲，貧無一隴山。此時誰似我，天外出頭看。
J38nB415_p0473c14║悼芝山林封翁
J38nB415_p0473c15║德風時共仰，燄宅悟真機，早竟安心法，晚參淨界儀。
J38nB415_p0473c16║飯僧盡半世，事佛定全規，堂上恩旌麗，滿庭放紫芝。
J38nB415_p0473c17║送舜日法姪北上
J38nB415_p0473c18║一棹來東魯，又乘濟北風，幽懷蠡水月，故泛孟津艟。
J38nB415_p0473c19║彩纜凌天末，孤笻返塞鴻，法幢高卓日，開化在英雄。
J38nB415_p0473c20║長洲王匏山居士築別業
J38nB415_p0473c21║高築維摩室，幽棲得自如。門迎葑水月，城僻土山廬。
J38nB415_p0473c22║道價超時表，德風來遠車。柏庭含祖意，相與話躊躇。
J38nB415_p0473c23║端午和本師和尚韻
J38nB415_p0473c24║幾株蒲艾慶端陽，一道靈符絕覆藏。百毒瘟㾮悉殄
J38nB415_p0473c25║滅，目前無法可商量。
J38nB415_p0473c26║大悲即事
J38nB415_p0473c27║破衲弊廬乍可居，刀耕火種老殘臞，钁頭大義人難
J38nB415_p0473c28║委，臥月眠雲意自如。
J38nB415_p0473c29║托缽示眾
J38nB415_p0473c30║潦倒荒居傲歲寒，每持空缽乞高檀。誰知塵內無人
J38nB415_p0474a01║識，獨把枯桐石上彈。
J38nB415_p0474a02║送展鵬童護法任滁州
J38nB415_p0474a03║撫字蒼黔政貴清，鹽梅和鼎味如羹。綸音定奏秋香
J38nB415_p0474a04║美，稚叟偕聞喜共迎。
J38nB415_p0474a05║壽高雙泉鄉約七秩
J38nB415_p0474a06║心存古道德彌馨，木鐸聲環有逕庭。匡國文明敷大
J38nB415_p0474a07║化，從心耆筭益遐齡。
J38nB415_p0474a08║示大悲六現濬孫
J38nB415_p0474a09║話頭疑到絕離微，死盡偷心發上機，勘汝個中通一
J38nB415_p0474a10║線，方知著破總非衣。
J38nB415_p0474a11║示普韻梵行二法孫北上
J38nB415_p0474a12║憧憧象駕踞皇都，幾個能懸肘後符。珍重賢孫無自
J38nB415_p0474a13║棄，長安道上展宗圖。
J38nB415_p0474a14║示穎謙津孫南參
J38nB415_p0474a15║煙水南天莫亂行，別峰見得始驚人。直須捻出虛空
J38nB415_p0474a16║骨，方許歸家罷問津。
J38nB415_p0474a17║示石龕石鏡二曾孫遊燕
J38nB415_p0474a18║負笠擔囊度魯邦，遠來齊地話偏長，烏藤贈爾穿雲
J38nB415_p0474a19║出，倒卓金臺豎法幢。
J38nB415_p0474a20║喜萬珠禪師至
J38nB415_p0474a21║當年傾蓋別同遊，越水吳山已十秋。老我齊邦開篳
J38nB415_p0474a22║戶，抬眸忽見故人顱。
J38nB415_p0474a23║募衲衣
J38nB415_p0474a24║法身無相，本來不挂寸絲；報體有形，畢竟須加服飾。
J38nB415_p0474a25║屢經寒暑催促，衣裳零落千條。特告知音，道個相應
J38nB415_p0474a26║一句。
J38nB415_p0474a27║示潤宇律主南參請藏歸燕
J38nB415_p0474a28║叢林遍歷幾多年，雨洗風磨道骨堅，已透法源親徹
J38nB415_p0474a29║底，經歸禪海利幽燕。
J38nB415_p0474a30║示育菴穎慧二法孫遊徐魯
J38nB415_p0474b01║滿路風光發上機，杖垂高展萬峰歸，施陳秪貴源頭
J38nB415_p0474b02║活，大闡車溪播四維。
J38nB415_p0474b03║示琢菴本璨二曾孫還齊晉
J38nB415_p0474b04║遍扣燕南是作家，陽春白雪獨紛譁。當鋒不讓臨機
J38nB415_p0474b05║句，撥轉乾坤暢爪牙。
J38nB415_p0474b06║
J38nB415_p0474b07║
J38nB415_p0474b08║
J38nB415_p0474b09║
J38nB415_p0474b10║
J38nB415_p0474b11║
J38nB415_p0474b12║
J38nB415_p0474b13║
J38nB415_p0474b14║
J38nB415_p0474b15║
J38nB415_p0474b16║
J38nB415_p0474b17║
J38nB415_p0474b18║
J38nB415_p0474b19║
J38nB415_p0474b20║
J38nB415_p0474b21║佛事
J38nB415_p0474b22║供斷橋倫祖真插香。「踏斷天台石橋路，威聲隨處展
J38nB415_p0474b23║宗綱。兒孫個個遭殃累，千古令人恨轉長。」
J38nB415_p0474b24║禮無趣空祖塔。「浮幢卓出蠡湖邊，活祖師名墨跡鮮，
J38nB415_p0474b25║模範猶存壁碣語，車溪流遠布千川。」（有雪嶠六師題活祖師額▆▆）
J38nB415_p0474b26║供鴛湖用師翁真。「冰心鐵骨挽頹風，古道稜稜思莫
J38nB415_p0474b27║窮。浙水閩山猶在望，淵源流出孟津東。」
J38nB415_p0474b28║供衡石鈞法伯真。「坐斷紫雲最上峰，高提祖印早流
J38nB415_p0474b29║通。雖然於世空無相，大寂光生萬象中。」
J38nB415_p0474b30║金明介老人訃至，真前拈香。「坐斷蠡湖三十年，綱宗
J38nB415_p0474c01║九鼎一絲懸，何期此日法幢折，百萬人天淚眼穿。」乃
J38nB415_p0474c02║豎拂子指真云：「巍巍堂堂，煇煇煌煌，有一道大光射
J38nB415_p0474c03║到大悲院裏，一眾驚異。山僧向道：『者是先師般涅槃
J38nB415_p0474c04║之相。』諸禪德於斯觀得，不妨親見先師。如或未委……」遂
J38nB415_p0474c05║插香奠云：「為你供養。正恁麼時，還有覿面相呈者麼？」
J38nB415_p0474c06║以拂安香几云：「一把柳絲收不得，和煙搭在玉欄干。」
J38nB415_p0474c07║遂舉哀展拜。
J38nB415_p0474c08║到金明介先師真前拈香。「巴陵三轉語，月白風清；興
J38nB415_p0474c09║化一炷香，騰今耀古。揀點將來，也是矢上加尖。雖然
J38nB415_p0474c10║如是，千里趨風，放過不可。」遂呈香云：「大眾！若道者個
J38nB415_p0474c11║是香，塞卻鼻孔；若道非香，換卻眼睛。畢竟如何即得？」
J38nB415_p0474c12║乃作[○@、]云：「一堂風冷淡，千古意分明。」
J38nB415_p0474c13║大慈掃介老人塔炷香。「敬禮慈容大寂中，切聆誨語
J38nB415_p0474c14║舊時同，高風逸韻空今古，燦燦黃金一國充。」
J38nB415_p0474c15║永正掃一初法叔塔。「湖上曾同翫月時，高提正令顯
J38nB415_p0474c16║多奇。至今清韻光涵遠，古道迢迢孰可追。」
J38nB415_p0474c17║奠主峰法兄塔。「當年於此豎宗猷，撥盡塵坌未可眸，
J38nB415_p0474c18║正眼爍開千古面，龍淵滾滾水長流。」（鼎革後寺宇▆迴▆乃中興也）
J38nB415_p0474c19║景德山鐸法兄真前燒香。「共蒂同師未識荊，三千里
J38nB415_p0474c20║外賴知音。鎔今鑄古回天手，克振家聲有後英。」
J38nB415_p0474c21║永正斷愚法兄塔前設供。「爐鎚活脫振諸方，辣手施
J38nB415_p0474c22║為格外彰，別有超群純孝蹟，弘機密用莫能量。」
J38nB415_p0474c23║大悲世高法兄龕前上供。「一句超今古，風前絕往還，
J38nB415_p0474c24║跋提河一曲，血淚灑人間。恭惟我法兄堂頭和尚，三
J38nB415_p0474c25║十餘年握金輪正印，生佛莫逃其樞鍵；五座道場恢
J38nB415_p0474c26║濟北宗風，衲子難攖其鋒銳。大轉法輪於輦下，如杲
J38nB415_p0474c27║日麗於中天；高提寶劍於燕都，若金毛吼於巨壑。王
J38nB415_p0474c28║臣問道，緇素皈依，正宜號令乎人天，何期抽身於此
J38nB415_p0474c29║地？大眾還知我法兄真實受用處麼？大機大用無人
J38nB415_p0474c30║敵，一琖一爐表弟兄。」
J38nB415_p0475a01║龍淵古燈法兄真前設奠。拈香畢，「曹山酒到即不點，
J38nB415_p0475a02║金牛飯點即不到。愚弟今日舊款重拈，也須知吾兄
J38nB415_p0475a03║飲茶不濕口，嚼飯不動齒。若謂藏身處沒蹤跡，面貌
J38nB415_p0475a04║儼然；沒蹤跡處莫藏身，壎音滿耳。茲者聊申葵藿，特
J38nB415_p0475a05║表微誠，且道吾兄還受也未？」喝一喝，云：「定法不是法。」
J38nB415_p0475a06║聖感霽崙禪師塔前上供。「本來自性天真，通身了無
J38nB415_p0475a07║影跡，踏翻華藏世界，者邊那邊不立。恭惟聖感堂上
J38nB415_p0475a08║霽崙法姪大和尚，聲和響順之時，急流勇退入大寂
J38nB415_p0475a09║滅海，闔國人追不再來，啣花百鳥難尋覓。大悲今日
J38nB415_p0475a10║無以表懷，一盞茶、一爐香聊申昔愛。」乃插香，云：「不是
J38nB415_p0475a11║黃檀并紫柏，寒香陣陣透西山。」
J38nB415_p0475a12║紫雲旭雲禪師塔前設供。「恭惟和尚數主名剎，兩住
J38nB415_p0475a13║紫雲，提南山之正印，恢洞上之綱宗。如赫日麗天，一
J38nB415_p0475a14║物無遺；若皎月當空，千江影映。全超不借而轉功就
J38nB415_p0475a15║位，不容擬議而衲子命絕。不意新豐曲子唱罷，南嶽
J38nB415_p0475a16║鈯斧拋卻，晚學無依，後昆失怙。只如大悲去年相約
J38nB415_p0475a17║事，今日何以踐信？」乃爇香，云：「一瓣黃檀一琖茶，三千
J38nB415_p0475a18║里來酬舊面。」
J38nB415_p0475a19║天龍致和中公法姪禪師真前奠茶。「明珠照耀三千
J38nB415_p0475a20║界，至寶光澄海嶽寒。不住塵寰空影跡，令人惆悵幾
J38nB415_p0475a21║多般。唯我中公和尚，高升大悲之堂，智超倫品；深入
J38nB415_p0475a22║拈花之室，道邁今時。據天龍，聿湧滔天白浪；主安化，
J38nB415_p0475a23║光揚濟北宗風。真末世津梁，後昆模範。忽爾慈航罷
J38nB415_p0475a24║渡，慧日光回，動我深思，莫能頓釋。茲者敬陳藜藿，用
J38nB415_p0475a25║表愚誠。」乃舉香召眾曰：「看，看！只此千里意，難盡百年
J38nB415_p0475a26║心。」
J38nB415_p0475a27║晦岳法姪請為古燈炯法兄封龕。「晴空一亙，瑞靄千
J38nB415_p0475a28║華，湛爾靈光，天香煥彩。恭惟本山舊住炯法兄古燈
J38nB415_p0475a29║和尚，神機格外，迥絕安排，智辯宏深，獨超物表。闡宗
J38nB415_p0475a30║風於兩浙，垂法雨於上京。為人則拔楔抽釘，多方誘
J38nB415_p0475b01║化；處已則風清月白，魔佛潛蹤。正當克振祖綱，弘開
J38nB415_p0475b02║道化，詎期忽沉慧日，頓折法幢，北斗藏身，閻浮坐斷。
J38nB415_p0475b03║三日前手書遺囑，示寂頃法偈口宣。大眾！還知者漢
J38nB415_p0475b04║轉身處麼？若無，山僧為他據款結案。」遂封龕，云：「無限
J38nB415_p0475b05║香雲籠玉戶，幾多花雨砌金垓。」
J38nB415_p0475b06║起龕。拈杖曰：「巍巍獨坐，大定危然，腳下無私通異路，
J38nB415_p0475b07║毘盧頂上鼓風雷者，是吾兄平常機用。山僧今日要
J38nB415_p0475b08║與掀翻，直使鐵牛入海撞倒須彌，木馬嘶風蹋翻香
J38nB415_p0475b09║海。」以杖卓一下，復引龕云：「相隨來也。」
J38nB415_p0475b10║舉火。執炬，云：「生死海中乃吾兄遊戲之場，烈火燄上
J38nB415_p0475b11║是諸佛說法之處，諸人還見吾兄於火燄上轉大法
J38nB415_p0475b12║輪麼？」擲下炬，云：「直須向火燄裏聽取。」良久，云：「翻身劫
J38nB415_p0475b13║外虛空舞，逸韻風高萬古傳。」
J38nB415_p0475b14║天惟長老請為天池瀛禪師火。「者漢生於浙右，滅在
J38nB415_p0475b15║山左，死生會晤，驢角馬角，鐵壁銀山，橫趨倒卓，明濟
J38nB415_p0475b16║上三玄，闡洞山五位。震獅子音，四隅芳草綠；縱象王
J38nB415_p0475b17║步，滿地落花紅。臨末稍頭，一性迥超幻相，正當斂衽
J38nB415_p0475b18║長逝，請完未了公案，山僧與伊點出。」攛下火炬，云：「一
J38nB415_p0475b19║把無情火，通身化作金。」
J38nB415_p0475b20║嵩山棕大師請為藥海法兄起龕。「南北參尋已數秋，
J38nB415_p0475b21║虛空踏破逞風流，超方作略人皆仰，何事藏身箇裏
J38nB415_p0475b22║休？藥海盂公視死生如遊戲場，去來自在，只如化緣
J38nB415_p0475b23║既畢，體露真常，不住者邊，如何是轉身一句？」以杖擊
J38nB415_p0475b24║龕，云：「欲窮千里，端在最初一步。」拽杖引出。
J38nB415_p0475b25║舉火。揮炬云：「昨日風，大地山河萬竅轟；今日風，無情
J38nB415_p0475b26║共說入圓通。法身大士早證無生了也。」驀豎炬云：「驚
J38nB415_p0475b27║起勝熱婆羅門，燎卻虛空面目。」即指龕云：「只者個又
J38nB415_p0475b28║作麼生？」攛下火云：「善財不出戶，黑荳早生芽。」
J38nB415_p0475b29║請為普度太虛律師起龕。「有佛處不得住，好攜櫛栗
J38nB415_p0475b30║橫肩去；無佛處急走過，直入萬峰深處坐。恁麼則不
J38nB415_p0475c01║勞彈指頃，過卻幾恒河。雖然如是，草鞋錢教誰還聻？」
J38nB415_p0475c02║乃卓杖，云：「且向別處商量。」
J38nB415_p0475c03║為息機耆德火。「昨朝雲澹澹，今日又融融，滿地皆春
J38nB415_p0475c04║色，風和四野同。山僧因行掉臂，放出丙丁童子，宣演
J38nB415_p0475c05║勝熱法門，直教三世諸佛立地聽取，百城煙水徹底
J38nB415_p0475c06║乾枯，直令息上座現出無數光明雲幢，作無邊佛事。」
J38nB415_p0475c07║擲下炬，云：「還見麼？夾路桃花風雨後，馬蹄何處避殘
J38nB415_p0475c08║紅？」
J38nB415_p0475c09║請為曉空耆宿起棺。「虛空無向背，日月自循還。若到
J38nB415_p0475c10║家山地，乾坤氣象閒。」舉拂子云：「風送桂花香噴鼻，雲
J38nB415_p0475c11║移月色上簾櫳。時節至，理自融，秋光片片落梧桐。」拽
J38nB415_p0475c12║杖引出。
J38nB415_p0475c13║入塔。「朔風凜凜，皚皚寒霜。雲騰碧落兮，溪演無生之
J38nB415_p0475c14║曲；雁過長空兮，天回不滅之機。」以拂子指靈骨，云：「只
J38nB415_p0475c15║此物，非他物，便是曉禪一具骨。今日拈來，逢源合轍。」
J38nB415_p0475c16║乃捧骨入塔，云：「正恁麼時，落花無數隨風掃，惹得千
J38nB415_p0475c17║峰笑點頭。」
J38nB415_p0475c18║徹微禪師靈骨入塔。「雪飛千樹白，風動萬家寒，匿跡
J38nB415_p0475c19║微塵裏，舒機天地間。」喝一喝，曰：「實際諦中，人法雙忘，
J38nB415_p0475c20║無縫塔開，全體顯現。家山風月，滾湛湛之波；真寂覺
J38nB415_p0475c21║場，入空空之定。」豎拂子，云：「會麼？突出虛空無向背，個
J38nB415_p0475c22║中消息許誰聞？」
J38nB415_p0475c23║為蓮悟大師起龕。「三年兀坐雲龕，看來不是久居，且
J38nB415_p0475c24║密移一步又作麼生？」拈拂指，云：「下坡不走，快便難逢。」
J38nB415_p0475c25║乃擊龕一下，云：「起。」
J38nB415_p0475c26║請為祥風尼禪師起龕。「風來雲布地，雨過水橫流，舉
J38nB415_p0475c27║足泥蓮現，藕花香滿洲。」拈杖擊龕，云：「還會麼？前村遠
J38nB415_p0475c28║煙浪，別有好商量。」
J38nB415_p0475c29║點主。「一點光通達，隨方露本真，不藉春輝力，靈花璨
J38nB415_p0475c30║玉屏。」舉筆，云：「正恁麼時，且道祥風尼玅性圓明在什
J38nB415_p0476a01║麼處？」乃點主，云：「雲自帝鄉出，水歸江漢流。」擲筆，云：「咄。」
J38nB415_p0476a02║安位。曰：「真靈不昧，同聚法筵，昭穆宗支，歷歷綿綿。」喝
J38nB415_p0476a03║一喝，云：「金香爐下鐵崑崙，世代光輝道脈傳。」
J38nB415_p0476a04║請為濟川大師火。「離塵出世，早已踏碎虛空；葉落歸
J38nB415_p0476a05║根，倏爾寂滅現前。恭惟濟川舟公，身生魯國，披緇息
J38nB415_p0476a06║翁，仁壽棒下洞徹心宗，天目室裏密用潛行，禪律並
J38nB415_p0476a07║闡，克繼家聲。住世六十五，僧臘二十，末後視日將晷，
J38nB415_p0476a08║宴坐而寂，更要山僧掃蹤滅跡。且如何即是？」舉火炬，
J38nB415_p0476a09║云：「會麼？」攛下，云：「光前絕後超形表，萬丈神光腦後看。」
J38nB415_p0476a10║請為道隆耆宿火。舉炬，云：「當時恁麼來，野色更無山
J38nB415_p0476a11║隔斷；今日恁麼去，天光直與水相連。所以，去來皆幻
J38nB415_p0476a12║化，生死等空華。臨行乞我一把火，為汝脫卻娘生褲。」
J38nB415_p0476a13║摵下火，云：「吽。」
J38nB415_p0476a14║請送遍空律主、濟川大師二靈骨入塔。「無縫塔開不
J38nB415_p0476a15║二關，藏身豈在涅槃山？瞥然直下光通處，一月當天
J38nB415_p0476a16║萬境閒。秪如雲開塔啟一句又作麼生？」遂捧二靈骨
J38nB415_p0476a17║入塔，云：「雙收雙放千秋麗，潭北湘南充國金。」
J38nB415_p0476a18║為天響副寺火。「乍晴乍雨，腳下幸無泥水跡；非聲非
J38nB415_p0476a19║色，溪邊常有去來機。所謂法無定相，遇緣即會。於此
J38nB415_p0476a20║明得，打開生死路，是處沒遮攔。今日孝徒全濬請山
J38nB415_p0476a21║僧為汝下一轉語，切忌錯會。」驀豎炬，云：「紛紛皆決雨，
J38nB415_p0476a22║何處不秋光？」遂摵下火。
J38nB415_p0476a23║請為卜永生火。拈炬，云：「白雲縹緲，歸鳥迷巢，裂燄騰
J38nB415_p0476a24║空，還家就路，了知四大本來空，逍遙一亙元無礙。且
J38nB415_p0476a25║道：拋卻娘生面目如何話會？」擲下火，云：「只者是汝放
J38nB415_p0476a26║身捨命的處。咄！」
J38nB415_p0476a27║請為清宇張公起棺。「化城非久，寶所非遙，路入無生，
J38nB415_p0476a28║渾超世外。且如何是起棺法要？」喝一喝，云：「夢幻空華，
J38nB415_p0476a29║豈用安排？木馬嘶風，縱橫天外。」拈杖擊棺，云：「起。」
J38nB415_p0476a30║為潤空禪人火。「來也空手來，去也空手去，捲起千山
J38nB415_p0476b01║雲，一月當天住。試看山僧火把子，煆得通身沒些須。」
J38nB415_p0476b02║以炬召眾，云：「直教潤公入火光三昧去也。」便摵下炬。
J38nB415_p0476b03║為萬宗禪人火。揮炬，云：「性火真空，無處迴避；性空真
J38nB415_p0476b04║火，了無向背。豁開頂門一竅，體露金風，葉落知秋，歸
J38nB415_p0476b05║家穩坐。山僧今日助汝一把火。」攛下，云：「直須脫盡此
J38nB415_p0476b06║形軀，何必西方尋極樂？」
J38nB415_p0476b07║
J38nB415_p0476b08║
J38nB415_p0476b09║
J38nB415_p0476b10║
J38nB415_p0476b11║
J38nB415_p0476b12║康熙五十二年歲次癸巳九月　吉旦
J38nB415_p0476b13║　嗣法門孫全濬捐資賚錄板於嘉興府　楞嚴寺
J38nB415_p0476b14║　寄藏流通　　　　　　宛陵劉敬承繡鐫
J38nB415_p0476b15║正黃旗施錄紙信士（柳時泰暨男柳　漳　劉士英　管五調　惟冀）
J38nB415_p0476b16║　　　子孫藩盛入馬財源吉祥者