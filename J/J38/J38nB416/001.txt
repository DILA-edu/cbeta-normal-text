J38nB416_p0477a01║證源錄序
J38nB416_p0477a02║鷲嶺拈花，已逗教外別傳之祕。
J38nB416_p0477a03║迨初祖西來，心心相印，不涉言
J38nB416_p0477a04║詮，五葉珠聯，英流接踵，幾與濂
J38nB416_p0477a05║洛相頡頏，何其盛歟？百年以還，
J38nB416_p0477a06║叢林秋晚，祖席荒榛，見解訛淆，
J38nB416_p0477a07║隨聲附和，如江湖之日下，識者
J38nB416_p0477a08║憂之。同里陸子欽華，為當湖世
J38nB416_p0477a09║胄，混跡軒岐，潛心宗乘。予締交
J38nB416_p0477a10║有素，後受記莂於金明介老人，
J38nB416_p0477a11║稱入室高足。老人孤標軼俗，力
J38nB416_p0477a12║挽頹波，于世不輕許可，宜與陸
J38nB416_p0477a13║子有水乳之投也。居恒垂簾濟
J38nB416_p0477a14║物，和光同塵，鋒穎不露。及遇法
J38nB416_p0477a15║門交訌，秉持慧劍，砥撼狂瀾，能
J38nB416_p0477a16║令邪魔辟易，諸方推之。今秋出
J38nB416_p0477a17║示頌古諸稿，筌蹄剷盡，獨揭本
J38nB416_p0477a18║地風光，如聞塗毒鼓，令人立時
J38nB416_p0477b01║糜爛，直可上追曩哲，豈時流所
J38nB416_p0477b02║能測其涯涘哉？斷橋一燈，於茲
J38nB416_p0477b03║續燄，觀者諒不以予言為阿好
J38nB416_p0477b04║爾。
J38nB416_p0477b05║康熙辛未秋日，同門法弟羅開
J38nB416_p0477b06║驎頓首譔。
J38nB416_p0477b07║證源錄序
J38nB416_p0477b08║華嚴會上第五地善薩慘禪波
J38nB416_p0477b09║羅密之餘，其禮樂書數及醫
J38nB416_p0477b10║卜星相之學，無不概習，所以稱
J38nB416_p0477b11║為難勝也。如唐宋以來諸大知
J38nB416_p0477b12║識，直指人心之分，皆能具種種
J38nB416_p0477b13║智，接引四生，非心一撅頭而自矜
J38nB416_p0477b14║自伐，反譏忌博學多聞者，為
J38nB416_p0477b15║化達磨之道也。吾欽華道兄
J38nB416_p0477b16║幼失怙恃，頗能好學自立，歷
J38nB416_p0477b17║參密雲、雪嶠、頂目諸尊宿，咸
J38nB416_p0477b18║為契重。末後見金明老人得大
J38nB416_p0477c01║解脫，乃以偈記莂，使進甘贄之
J38nB416_p0477c02║風，而猶究心於岐黃之學以濟世。
J38nB416_p0477c03║由我　釋迦世尊作大醫王，凡眾生
J38nB416_p0477c04║疾苦悉皆療之。一日，持證源錄
J38nB416_p0477c05║乞序于余，讀之如午夜鐘聲礙
J38nB416_p0477c06║人昏夢，又如峨嵋積雪祛世炎歊，
J38nB416_p0477c07║洵乎金明老人不妄得，可亟請公
J38nB416_p0477c08║諸天下，令此大笑之輩知有者，
J38nB416_p0477c09║一著子驗不處也。爰書為語，以
J38nB416_p0477c10║弁簡諯。
J38nB416_p0477c11║時
J38nB416_p0477c12║康熙壬申長夏，瓶山同門法弟。
J38nB416_p0477c13║原書闕。
J38nB416_p0477c14║
J38nB416_p0477c15║
J38nB416_p0477c16║
J38nB416_p0477c17║
J38nB416_p0477c18║
J38nB416_p0478a01║調實居士證源錄
J38nB416_p0478a02║門人羅機徹編次
J38nB416_p0478a03║頌古
J38nB416_p0478a04║鎮州臨濟義玄禪師在黃檗會下，首座謂曰：「曾參問
J38nB416_p0478a05║也無？」師曰：「不曾。」「不知問個甚麼？」座曰：「汝去問和尚，如
J38nB416_p0478a06║何是佛法的的大意？」師去問，聲未絕，檗便打。如是三
J38nB416_p0478a07║度問，三度被打。首座告檗曰：「問話後生若來辭，方便
J38nB416_p0478a08║接他，向後成一株大樹，與天下人作陰涼去在。」師辭
J38nB416_p0478a09║檗，檗指參大愚。愚問：「什處來？」師曰：「黃檗。」愚曰：「有何言
J38nB416_p0478a10║句？」師曰：「義玄三度問佛法的的大意，三度被打，不知
J38nB416_p0478a11║有過無過？」愚曰：「恁麼黃檗為汝得徹困，更來覓過在。」
J38nB416_p0478a12║師于言下大悟，曰：「元來黃檗佛法無多子。」愚搊住曰：
J38nB416_p0478a13║「者尿床鬼子！適來問有過無過，如今又道黃檗佛法
J38nB416_p0478a14║無多子。你見個什麼道理？速道！速道！」師于大愚肋下
J38nB416_p0478a15║築三拳，愚拓開曰：「汝師黃檗，非干我事。」師便回。檗曰：
J38nB416_p0478a16║「者漢來來去去，有甚了期？」師曰：「只為老婆心切。」檗曰：
J38nB416_p0478a17║「大愚者漢饒舌，待來痛與一頓。」師曰：「說甚待來，即今
J38nB416_p0478a18║便與。」隨聲打檗一掌。檗曰：「者風顛漢，來者裏捋虎鬚。」
J38nB416_p0478a19║師便喝。檗後付偈曰：「病時心法在，不病心法無。吾所
J38nB416_p0478a20║付心法，不在心法途。」
J38nB416_p0478a21║凜凜威風氣不群，三番衝敵陣難分，回頭一擊重
J38nB416_p0478a22║關破，得意歸家報聖君。
J38nB416_p0478a23║魏府興化存獎禪師在臨濟為侍者，日益奧旨。濟以
J38nB416_p0478a24║法偈印之曰：「至道無揀擇，本心無向背；便如此承當，
J38nB416_p0478a25║春風增瞌睡。」師後充三聖首座，次任大覺院主。開堂
J38nB416_p0478a26║日，拈香云：「此一炷香，本為三聖師兄，三聖於我太孤；
J38nB416_p0478a27║本為大覺師兄，大覺於我太賒。不如供養臨濟先師。」
J38nB416_p0478a28║久戀沙場事可嗟，閒名難免較孤賒，幾經風雨煙
J38nB416_p0478a29║消後，依舊長安是故家。
J38nB416_p0478a30║汝州南院慧顒禪師。久依興化座下，化付法偈曰：「大
J38nB416_p0478b01║道全自心，亦非在心求。付汝自心道，無喜亦無憂。」
J38nB416_p0478b02║真常大道匪心求，理事都蠲絕證修，大地撮來剛
J38nB416_p0478b03║一粟，毛端放出幾閻浮。
J38nB416_p0478b04║汝州風穴延沼禪師在南院作團頭，院一日入團，問：
J38nB416_p0478b05║「南方一棒作麼生商量？」師曰：「作奇特商量。」師卻問：「此
J38nB416_p0478b06║間一棒作麼商量？」院拈棒云：「棒下無生忍，臨機不見
J38nB416_p0478b07║師。」師於言下大徹。依止六載，院付法偈曰：「我今無法
J38nB416_p0478b08║說，所說皆非法；今付無法法，不可住于法。」
J38nB416_p0478b09║漁翁拋餌錦江頭，引得金鱗噴水游，轉身驀解離
J38nB416_p0478b10║鉤意，一躍波翻破十洲。
J38nB416_p0478b11║汝州首山省念禪師。在風穴充知賓，嘗密誦《法華》。一
J38nB416_p0478b12║日侍次，穴乃垂涕告曰：「不幸臨濟之道，至吾將墜矣。」
J38nB416_p0478b13║師曰：「觀此一眾，豈無人耶？」穴日：「聰明者多，見性者少。」
J38nB416_p0478b14║師曰：「如某何如？」穴曰：「吾雖望子之久，猶恐耽著此經，
J38nB416_p0478b15║不能放下。」師曰：「此亦可事，願聞其要。」穴於是上堂，舉：
J38nB416_p0478b16║「世尊以青蓮目顧視大眾，迦葉正當與麼時，且道說
J38nB416_p0478b17║個甚麼？若道不說而說，又是埋沒先聖。且道說個什
J38nB416_p0478b18║麼？」師拂袖而退。穴擲下拄杖，歸方丈。次日，師問訊，穴
J38nB416_p0478b19║問：「作麼生是世尊不說說？」師曰：「動容揚古路，不墮悄
J38nB416_p0478b20║然機。」穴深肯。付法偈曰：「無說是真法，其說原無說；我
J38nB416_p0478b21║今說付時，說說何曾說？」
J38nB416_p0478b22║下水拖人，拖人下水。失腳一跌，落爛泥裏。等閒揣
J38nB416_p0478b23║手上高臺，惹得清風匝地起。匝地起，遍界冷冷猶
J38nB416_p0478b24║未已。
J38nB416_p0478b25║汾州太子院善昭禪師，一日值首山上堂，師出問：「百
J38nB416_p0478b26║丈捲席，意旨如何？」山曰：「龍袖拂開全體現。」師曰：「未審
J38nB416_p0478b27║師意如何？」山曰：「象王行處絕狐蹤。」師於言下大悟，遂
J38nB416_p0478b28║提起坐具，顧視大眾云：「萬古碧潭空界月，再三撈摝
J38nB416_p0478b29║始應知。」禮拜歸眾。時葉縣省作首座，纔退，便問：「昭兄！
J38nB416_p0478b30║你適來見個什麼道理，便與麼道？」師曰：「正是我放身
J38nB416_p0478c01║捨命處。」省便休。山付師法偈曰：「自古付無說，我今亦
J38nB416_p0478c02║無說；只此無說心，諸佛所共說。」
J38nB416_p0478c03║歷遍諸方未肯休，當機一語便相投，碧潭萬古清
J38nB416_p0478c04║如鏡，皓月光含天水流。
J38nB416_p0478c05║潭州石霜慈明楚圓禪師。參汾陽，陽揣其志，經二載
J38nB416_p0478c06║未許入室。師每詣方丈，陽必詬罵，或毀詆諸方。及有
J38nB416_p0478c07║所訓，皆流俗鄙事。師一夕訴曰：「自至法席已再夏，不
J38nB416_p0478c08║蒙指示，但增世俗塵勞。念歲月飄忽，己事未明，有失
J38nB416_p0478c09║出家之利。」語未卒，陽熟視罵曰：「是惡知識，敢裨販我。」
J38nB416_p0478c10║怒舉杖逐之。師擬伸救，陽驀掩其口。師忽大悟曰：「是
J38nB416_p0478c11║知臨濟道出常情。」服役七年，陽付法偈曰：「虛空無形
J38nB416_p0478c12║象，形象非虛空；我所付心法，空空空不空。」
J38nB416_p0478c13║金將嚴火試，求珠入深泥，返擲虛空破，常情不可
J38nB416_p0478c14║稽。
J38nB416_p0478c15║袁州楊岐方會禪師，久依慈明，每咨參，明曰：「監寺異
J38nB416_p0478c16║日兒孫遍天下在，何用忙為？」一日明出，忽雨作，師偵
J38nB416_p0478c17║小徑，搊住曰：「者老漢今日須與我說，不說打你去。」明
J38nB416_p0478c18║曰：「監寺知是般事便休。」語未卒，師大悟，即拜而問曰：
J38nB416_p0478c19║「狹路相逢時如何？」明曰：「你且躲避，我要那裏去。」師歸，
J38nB416_p0478c20║翌日詣方丈禮謝，明呵曰：「未在。」一日明上堂，師問：「幽
J38nB416_p0478c21║鳥語喃喃，辭雲入亂峰時如何？」明曰：「我行荒草裏，汝
J38nB416_p0478c22║又入深村。」師曰：「官不容針，更借一問。」明便喝，師曰：「好
J38nB416_p0478c23║喝。」明又喝，師亦喝，明連喝兩喝，師禮拜，明曰：「此事是
J38nB416_p0478c24║個人方堪擔荷。」師拂袖便行。明付法偈曰：「虛空無面
J38nB416_p0478c25║目，心相亦如然，即此虛空心，可稱天中天。」
J38nB416_p0478c26║昔日冤讎恨未消，相逢狹路氣咆哮，亂峰幽鳥辭
J38nB416_p0478c27║雲入，惹得春風價倍高。
J38nB416_p0478c28║舒州白雲守端禪師，參楊岐，一日忽問：「落髮師誰？」師
J38nB416_p0478c29║曰：「茶陵郁和尚。」岐曰：「聞伊遭跌有省，作偈甚奇，記得
J38nB416_p0478c30║否？」師誦曰：「我有明珠一顆，久被塵勞關鎖。今朝塵盡
J38nB416_p0479a01║光生，照破山河萬朵。」岐笑而趨起，師愕然，通夕不寐。
J38nB416_p0479a02║黎明咨詢，適歲暮，岐曰：「汝見昨日打毆儺者麼？」曰：「見。」
J38nB416_p0479a03║岐曰：「汝一籌不及渠。」師復駭曰：「意旨如何？」岐曰：「渠愛
J38nB416_p0479a04║人笑，汝怕人笑。」師因大悟于言下。岐付法偈曰：「心體
J38nB416_p0479a05║如虛空，法亦遍虛空，證得心空理，非法非心空。」
J38nB416_p0479a06║攜得茶陵一顆珠，被人奪卻更無餘，一籌不及猶
J38nB416_p0479a07║添恨，空手歸家悔始初。
J38nB416_p0479a08║靳州五祖演禪師參白雲，請益南泉摩尼珠話，雲叱
J38nB416_p0479a09║之，師領悟，獻投機偈曰：「山前一片閒田地，叉手叮嚀
J38nB416_p0479a10║問祖翁；幾度賣來還自買，為憐松竹引清風。」雲印可，
J38nB416_p0479a11║令掌磨事。一日，雲謂曰：「有數禪客自廬山來，皆有悟
J38nB416_p0479a12║處，教伊說，說得有來由，舉公案亦明得，教下語亦下
J38nB416_p0479a13║得，秪是未在。」師如是大疑，私計曰：「既悟了，說得明得，
J38nB416_p0479a14║何故未在？」究累日，忽省悟，從前寶惜，一時放下。走見
J38nB416_p0479a15║雲，雲為手舞足蹈，師亦一笑而已。後曰：「吾因茲出一
J38nB416_p0479a16║身白汗，便明得下載清風。」雲付法偈曰：「道我元無我，
J38nB416_p0479a17║道心元無心；惟此無我法，相契無我心。」
J38nB416_p0479a18║一身白汗赤條條，下載清風徹體臊，無事倚欄江
J38nB416_p0479a19║上望，幾番清思幾成勞。
J38nB416_p0479a20║成都府昭覺寺佛果克勤圓悟禪師，最後參五祖，盡
J38nB416_p0479a21║其機用，祖皆不諾。師謂祖強移換人，出不遜語，忿然
J38nB416_p0479a22║而去。祖曰：「待你著一場熱病，方思量我在。」師到金山，
J38nB416_p0479a23║染病困極，以平日見處試之，并無得力，追繹祖語，自
J38nB416_p0479a24║誓曰：「我病稍輕，即歸五祖。」病痊尋歸，祖見而喜，令克
J38nB416_p0479a25║侍司，方半月，會提刑還蜀問道，祖曰：「提刑少年曾讀
J38nB416_p0479a26║小豔詩否？有兩句頗相近，頻呼小玉元無事，秪要檀
J38nB416_p0479a27║郎認得聲。」提刑諾諾，祖曰：「且仔細。」師適歸侍次，問：「聞
J38nB416_p0479a28║和尚舉小艷詩，提刑會否？」祖曰：「他秪認得聲。」師曰：「他
J38nB416_p0479a29║既認得聲，為什卻不是？」祖曰：「如何是祖師西來意？庭
J38nB416_p0479a30║前柏樹子聻？」師忽有省，遽出，見雞飛上闌干，鼓翅而
J38nB416_p0479b01║鳴，師自謂曰：「此豈不是聲？」遂袖香入室，通所得，呈偈
J38nB416_p0479b02║曰：「金鴨香銷錦繡幃，笙歌叢裏醉扶歸，少年一段風
J38nB416_p0479b03║流事，秪許佳人獨自知。」祖曰：「佛祖大事，非小根劣器
J38nB416_p0479b04║所能造詣，吾助汝喜。」後師與佛眼、佛鑑侍祖於亭上，
J38nB416_p0479b05║夜話及歸，燈已滅，祖曰：「各人下一語。」鑑曰：「彩鳳舞丹
J38nB416_p0479b06║霄。」眼曰：「鐵蛇橫古路。」師曰：「看腳下。」祖曰：「滅吾宗者，乃
J38nB416_p0479b07║克勤耳。」祖付法偈曰：「真我本無心，真心亦無我，契此
J38nB416_p0479b08║真真心，我我何曾我？」
J38nB416_p0479b09║春深時節困人天，半晴半雨不成眠，玉樓人倚紗
J38nB416_p0479b10║窗上，細聽農歌心事閒。
J38nB416_p0479b11║平江府虎丘紹隆禪師，在昭覺，入室次，昭問：「見見之
J38nB416_p0479b12║時，見非是見，見猶離見，見不能及。」遂舉手曰：「還見麼？」
J38nB416_p0479b13║師曰：「見。」昭曰：「頭上安頭。」師聞，脫然契證。昭叱曰：「見個
J38nB416_p0479b14║甚麼？」師曰：「竹密不妨流水過。」昭肯之，俾掌藏。有問：「隆
J38nB416_p0479b15║藏主柔易若此，何能為哉？」昭曰：「瞌睡虎耳。」付法偈曰：
J38nB416_p0479b16║「得道心自在，不得道憂惱，付汝自心道，無憂亦無惱。」
J38nB416_p0479b17║見不及處法源周，見見全非頭上頭，霹靂一聲清
J38nB416_p0479b18║下界，高山流水兩悠悠。
J38nB416_p0479b19║明州天童山應菴曇華禪師。參虎丘未半載，頓明大
J38nB416_p0479b20║事。丘付法偈曰：「天晴雲在天，雨落溼在地，秘密付汝
J38nB416_p0479b21║心，心法只者是。」師後住饒之報恩。丘忌辰，拈香云：「平
J38nB416_p0479b22║生沒興撞著者無意智老漢，做盡伎倆，湊泊不得。從
J38nB416_p0479b23║此卸卻干戈，隨分著衣喫飯，二十年來坐曲彔木，懸
J38nB416_p0479b24║羊頭，賣狗肉，知他有甚憑據？雖然，一年一度燒香日，
J38nB416_p0479b25║千古令人恨轉深。」
J38nB416_p0479b26║平生沒興已心酸，做盡伎倆重失算。卸卻干戈二
J38nB416_p0479b27║十年，懸羊賣狗江南岸。沒憑據，價多般，秤頭秤尾
J38nB416_p0479b28║共觔半。
J38nB416_p0479b29║明州天童山密菴咸傑禪師，參應菴，屢呵斥。一日，問：
J38nB416_p0479b30║「如何是正法眼？」師遽荅曰：「破沙盆。」菴頷之。付法偈曰：
J38nB416_p0479c01║「佛用眼覷星，我用耳聽聲，我用與佛用，我明汝亦明。」
J38nB416_p0479c02║正法眼，破沙盆，金剛踏碎鐵崑崙。風前一曲人皆
J38nB416_p0479c03║聽，幾個聞之不斷魂。
J38nB416_p0479c04║夔州府臥龍破菴祖先禪師，參密菴，命典客。一日，菴
J38nB416_p0479c05║對僧舉：「不是風動，不是旛動。」師聞，豁然大悟。次日，菴
J38nB416_p0479c06║遇師僧寮前，問：「你總不得作伎倆，試露個消息看。」師
J38nB416_p0479c07║應聲曰：「方丈裏有客。」師呵呵大笑。師侍菴凡五載，盡
J38nB416_p0479c08║得旨要。菴付法偈曰：「佛與眾生見，元本不隔線；付法
J38nB416_p0479c09║付自心，非見非不見。」
J38nB416_p0479c10║不是旛，不是風，獰似虎，活如龍。霧起風生全意氣，
J38nB416_p0479c11║掀翻海嶽頂門通。
J38nB416_p0479c12║徑山無準師範禪師，賜號佛鑑。破菴住菴之西華秀
J38nB416_p0479c13║峰。有僧入室，菴打逐至法堂，時師解曰：「禪和家爭禪
J38nB416_p0479c14║亦常事耳。」菴曰：「豈不聞道：我肚饑，聞板聲要喫飯去
J38nB416_p0479c15║聻？」師聞，不覺汗流浹背。菴居靈隱，師復從。一日，侍遊
J38nB416_p0479c16║石筍菴，有道者請益，曰：「猢孫子捉不住，乞師方便。」菴
J38nB416_p0479c17║曰：「用捉作麼？如風吹水，自然成紋。」師在旁大徹，菴付
J38nB416_p0479c18║法偈曰：「我若不見時，汝應不見見，見見非自心，自心
J38nB416_p0479c19║常顯現。」
J38nB416_p0479c20║無事攜笻上國遊，等閒信步入龍樓，時聞別館宮
J38nB416_p0479c21║商美，回首乾坤徹底秋。
J38nB416_p0479c22║杭州淨慈斷橋玅倫禪師，參無準于雪竇，準問：「什處
J38nB416_p0479c23║來？」師曰：「天台。」準曰：「過石梁橋麼？」師曰：「一腳踏斷了也。」
J38nB416_p0479c24║準深器之，命字斷橋。一日，準以狗子因何有業識令
J38nB416_p0479c25║師下語，凡三十轉不契，師曰：「可無方便乎？」準舉真淨
J38nB416_p0479c26║頌，師竦然良久，忽聞板聲，通身汗下，於是脫然。準以
J38nB416_p0479c27║從上源流法衣並付偈曰：「真理直如絃，何言更何默？
J38nB416_p0479c28║我今善付囑，表心本無得。」
J38nB416_p0479c29║方便重重意轉深，蒙頭垢面覓知音，自從一擊通
J38nB416_p0479c30║身脫，了無業識可追尋。（又）忽聆上界驅雷電，四野
J38nB416_p0480a01║滂沱匝地波，無限痴人摸壁走，傾湫倒嶽已相過。
J38nB416_p0480a02║台州瑞巖方山文寶禪師，與天界日結伴，參佛鑑於
J38nB416_p0480a03║徑山，盡得要旨。一日，忽疑四方八面來話請益鑑，鑑
J38nB416_p0480a04║日：「老僧不能為汝說，汝但自看。」鑑一日集眾區畫後
J38nB416_p0480a05║事，師請益再三，鑑遺偈曰：「來時空索索，去也赤條條，
J38nB416_p0480a06║更要問端的，天台有石橋。」師稟命至國清參斷橋，罄
J38nB416_p0480a07║其機用，橋皆不諾，師奮志參究，請益至十一度。一晚
J38nB416_p0480a08║危坐，忽面前豁然，詰旦入方丈，橋曰：「子捉賊也。」師禮
J38nB416_p0480a09║拜曰：「請師驗贓。」橋舉萬法歸一，師答，橋不允，值普請
J38nB416_p0480a10║揀菜，師手忘所舉，橋問：「揀得淨麼？」師曰：「淨得極。」橋驀
J38nB416_p0480a11║拈莧根示曰：「是甚麼？」師大悟，橋付法偈曰：「本無迷悟
J38nB416_p0480a12║人，迷悟自家討，記得少壯時，而今不覺老。」即命繼席。
J38nB416_p0480a13║拈起一莖草，森羅萬象全，豁開頂門眼，光明照大
J38nB416_p0480a14║千。
J38nB416_p0480a15║天台華頂無見先睹禪師，諡號玅明真覺。參方山於
J38nB416_p0480a16║西菴，問：「如何是佛法大義？」山張口吐舌示之，師罔揩，
J38nB416_p0480a17║山拈棒趁出。往參珍公於天封，理前話，珍亦打。復返
J38nB416_p0480a18║西菴，途中喫跌有省，及見山，問：「汝返何遽？」師曰：「和尚
J38nB416_p0480a19║而今打先睹不得。」山曰：「天封與你道什麼？」師述途中
J38nB416_p0480a20║因緣，山又打。師雖有所契，終不自肯，遂築室華頂，精
J38nB416_p0480a21║苦自勵。一日，作務次，渙然水釋，呈解方山，山一見契
J38nB416_p0480a22║之，乃以法偈付曰：「此心極廣大，虛空比不得，此道只
J38nB416_p0480a23║如是，受持休外覓。」
J38nB416_p0480a24║十日灘頭坐，一日行九洲，水窮山盡處，消息許誰
J38nB416_p0480a25║酬？（又）九轉靈丹仍化丹，紅霞籠壁眾星攢，擘開金
J38nB416_p0480a26║鼎火光噴，傾出直教天地寒。
J38nB416_p0480a27║處州白雲福林智度禪師，深習禪定，後南遊，遍叩禪
J38nB416_p0480a28║林，無有可其意者。末聞無見說法天台，師往謁，見器
J38nB416_p0480a29║之，命充侍者。師問：「西來密意，未審如何？」見曰：「待娑羅
J38nB416_p0480a30║峰點頭，即向汝道。」師以手搖拽，擬答，見便喝。師曰：「娑
J38nB416_p0480b01║羅峰頂，白浪滔天，花開芒種後，葉落立秋前。」見曰：「我
J38nB416_p0480b02║家無殘羹剩飯也。」師曰：「此非殘羹剩飯而何？」見頷之。
J38nB416_p0480b03║師禮拜，見付法偈曰：「至大是此心，至聖是此法，燈燈
J38nB416_p0480b04║光不差，了此心者達。」
J38nB416_p0480b05║倒騎驢子問歸程，野老高懷盡底傾，及至到家忘
J38nB416_p0480b06║卻路，舉頭又見月初明。
J38nB416_p0480b07║金陵天界寺古拙俊禪師，有神聰，日記千言。一日歎
J38nB416_p0480b08║曰：「吾儒風規之儀，老莊幻化之術，惟佛教性理淵深，
J38nB416_p0480b09║吾實不欺。若欲玅悟真宗，無如禪道。」遂造越州日鑄
J38nB416_p0480b10║寺祝髮，遍參不能灑脫，乃歸松陵故里，立限壁觀九
J38nB416_p0480b11║年，每三年燃一指，歷燃三指。一日忽有省，聞白雲門
J38nB416_p0480b12║風孤峻，學者罕入其室，師欣然往謁，雲一見器之，即
J38nB416_p0480b13║留首眾。師請益從上宗旨，雲上堂，舉：「世尊拈花，平地
J38nB416_p0480b14║骨堆，迦葉微笑，忍俊不禁，二俱翻成特地。」師豁然大
J38nB416_p0480b15║悟，以手搖曰：「止止。」雲擲拂子下座，師隨入方丈，雲詰
J38nB416_p0480b16║問：「你適來見個甚麼便與麼？」師曰：「若有可見，則辜負
J38nB416_p0480b17║和尚了也。」雲深肯，付法偈曰：「心中有自心，法中有至
J38nB416_p0480b18║法，我今可付囑，心法無心法。」
J38nB416_p0480b19║溪東溪西，雙角崢嶸。餐霞吐霧，臥石眠雲。登高山
J38nB416_p0480b20║兮絕蹤跡，涉清流兮斷潺湲。忽然踏碎澄潭月，遍
J38nB416_p0480b21║界光芒徹底明。
J38nB416_p0480b22║普州道林月幻無際明悟禪師，別號蚕骨。訪清菩薩，
J38nB416_p0480b23║誨以趙州無字話。師乃縛竹為菴，研勵無懈，四指大
J38nB416_p0480b24║書帖亦大顧，只是拍忙做鈍工夫。歷參諸老，及見白
J38nB416_p0480b25║雲，舉萬法歸一問，師答，雲喝出。一晚經行廊下，雲入
J38nB416_p0480b26║堂值師，遂擒住曰：「大眾！快將火來，老僧擒下一個賊。」
J38nB416_p0480b27║師曰：「是家內人。」雲以手掩師口曰：「如何是家內事？速
J38nB416_p0480b28║道！」於是有省。雲一日謂曰：「八峰，汝師也，勿滯此。」師返
J38nB416_p0480b29║八峰，古拙曰：「還我照用來。」師曰：「若有照用，即成障礙。」
J38nB416_p0480b30║拙曰：「者廝著空，佛也救不得。」師曰：「有無俱寂滅，空佛
J38nB416_p0480c01║悉皆非。」屢有機語，師資甚契。後付法偈日：「一道不心
J38nB416_p0480c02║光，三際十方明，何如明白中，有明有不明。」
J38nB416_p0480c03║打毬淨地休誇手，合水和泥顯作家，有無不立當
J38nB416_p0480c04║門坐，一曲空桐音轉奢。（又）嚴前花發艷陽春，鋪錦
J38nB416_p0480c05║枝頭不露身，煙鎖綠楊鶯囀囀，時人誤聽鶴鳴聲。
J38nB416_p0480c06║南京大岡月溪澂禪師，精天台止觀。有僧謂師曰：「汝
J38nB416_p0480c07║向後為法門甘露，母久滯此。」師請益禪要，僧令自看。
J38nB416_p0480c08║偶閱《傳燈》，至地藏舉《肇論》天地與我同根，萬物與我
J38nB416_p0480c09║一體，始知山河大地、草木昆蟲都善法要，乃一錫遍
J38nB416_p0480c10║參。最後至道林，呈所見，林不諾。師以林強抑，出不遜
J38nB416_p0480c11║語辭林。林知是法器，自負囊送至山門，忽指黃犬曰：
J38nB416_p0480c12║「者畜生為什有業識，無佛性？」師於言下大悟，久依座
J38nB416_p0480c13║下。林一日舉無字示徒，師深得奧旨。林特書月溪二
J38nB416_p0480c14║字法語示之，并付法偈曰：「我無法可付，汝無心可受。
J38nB416_p0480c15║無付無受心，何人不成就？」景泰三年，賜號慈善。
J38nB416_p0480c16║舉起無情寶劍，誰敢當鋒覿面？剛然有個白拈，入
J38nB416_p0480c17║手揮來血濺。
J38nB416_p0480c18║大岡夷峰寧禪師，年十二，博通經史，無濟世意。禮雪
J38nB416_p0480c19║峰善公祝髮，親雪骨、玅峰諸老有年，凡所到，莫折其
J38nB416_p0480c20║機。後參月溪，一日，因僧請益，溪曰：「佛法不是鮮魚，怕
J38nB416_p0480c21║爛卻那？」即趁出。師在傍，忽大悟。月溪室中出祖衣示
J38nB416_p0480c22║曰：「此衣是唐朝宮主所置，今八百餘年矣，祖祖相傳，
J38nB416_p0480c23║至東普先師付與老僧。若是克家種子，方堪紹荷，狐
J38nB416_p0480c24║假虎威，焉敢希冀？」又曰：「如百丈侍馬祖，祖侍南嶽，嶽
J38nB416_p0480c25║侍六祖，皆久久親炙，磨光剉銳，乃能豁徹重關，羈鎖
J38nB416_p0480c26║掃盡，微見窠臼，深得大機大用，可為人天眼目。」并付
J38nB416_p0480c27║法偈曰：「心即能知心，法即可知法，今所付法心，非心
J38nB416_p0480c28║亦非法。」後師繼溪席。
J38nB416_p0480c29║親言親口向君傾，莫負老胡少室恩，可中心法原
J38nB416_p0480c30║非法，一句當陽累後昆。
J38nB416_p0481a01║杭州天目寶芳進禪師。幼業儒，因會文睹芍藥花有
J38nB416_p0481a02║省，從坦然披緇，令參柏樹子話，遍謁諸方。一晚，在天
J38nB416_p0481a03║界佛殿經行，聞燈花爆如霹靂聲，尋謁大岡，問：「如何
J38nB416_p0481a04║是西來密意？」夷峰下禪床擒住曰：「西來無意，你道此
J38nB416_p0481a05║間是甚麼意？」師無對，於是廢寢忘食。一日登廁，聞鄰
J38nB416_p0481a06║僧敲籌作聲，忽大悟，乃懷香入室，峰一見器之。付法
J38nB416_p0481a07║偈曰：「祖祖無法付，人人本自有，汝受無付法，急著傳
J38nB416_p0481a08║於後。」
J38nB416_p0481a09║一口無底缽，遞代相傳錯，拋向五鳳樓前，大地山
J38nB416_p0481a10║河蓋卻。
J38nB416_p0481a11║嘉興東塔野翁真曉禪師，參天目，目曰：「汝本是佛，堂
J38nB416_p0481a12║堂大度，著甚來由？」師曰：「生死不明，乞師指示。」目曰：「本
J38nB416_p0481a13║自無瘡，剜肉作麼？」師曰：「望和尚慈悲。」目低頭歸方丈，
J38nB416_p0481a14║師愕然曰：「莫教人斷絕去麼？」乃袖香入室，目曰：「子已
J38nB416_p0481a15║到不疑之地，何生死之懼哉？」師於言下豁然，便禮拜。
J38nB416_p0481a16║一日，天上堂曰：「箭鋒相拄，徒勞話會；啐啄同時，全憑
J38nB416_p0481a17║作者。啐啄同時且置，如何是箭鋒相拄底事？」師出禮
J38nB416_p0481a18║拜，起便喝，目亦喝，師又喝兩喝，歸眾。目卓拄杖，下座。
J38nB416_p0481a19║師偶從外歸，目問：「甚處去來？」師曰：「佛祖行不到處。」目
J38nB416_p0481a20║曰：「適有一人往彼，子會著麼？」師曰：「不會。」目曰：「為甚不
J38nB416_p0481a21║會？」師曰：「若會則佛祖行到也。」目曰：「如是！如是！」付法偈
J38nB416_p0481a22║曰：「真性本無性，真法本無法。了知無法性，何處不通
J38nB416_p0481a23║達？」
J38nB416_p0481a24║心佛眾生一體同，法無法法闡宗風，山中有客見
J38nB416_p0481a25║真虎，塵內何人識臥龍。
J38nB416_p0481a26║嘉興敬畏無趣如空禪師。參法舟，盤桓八載。謁東塔
J38nB416_p0481a27║野翁，每呈見解，翁與掃卻。一日，謂師曰：「達磨西來，直
J38nB416_p0481a28║指人心，見性成佛，唯在直下體取。子若信得及，可放
J38nB416_p0481a29║下萬緣，參個一歸何處？」師領旨，朝夕不懈。一日，聞雞
J38nB416_p0481a30║鳴有省，即禮翁薙染。翁付法偈曰：「非法非非法，非性
J38nB416_p0481b01║非非性，非心非非心，付汝心法竟。」
J38nB416_p0481b02║宛轉拖人人不知，令人惆悵幾多時，夜闌忽聽雞
J38nB416_p0481b03║聲曉，迸出珊瑚月一枝。
J38nB416_p0481b04║杭州徑山無幻性沖禪師，別字古湛，參無趣，誨以教
J38nB416_p0481b05║外別傳之旨，曉夜力參，有所契，遂薙染結菴徑山，集
J38nB416_p0481b06║無趣語，及見趣，趣曰：「曾做什麼事？」師曰：「買得一段田，
J38nB416_p0481b07║收得元本契，請和尚僉押。」趣展閱，曰：「者個是我的。你
J38nB416_p0481b08║的聻？」師曰：「和尚莫搶奪行市。」趣擲下集本，師便出。無
J38nB416_p0481b09║趣問：「徹骨徹髓道一句，三玄三要絕遮護。此二句，我
J38nB416_p0481b10║欲取一句為法，汝道取那一句好？」師曰：「和尚適來道
J38nB416_p0481b11║那一句？」趣瞋目叱曰：「汝恁麼無記性？」師曰：「秪為和尚
J38nB416_p0481b12║徹骨徹髓。」趣笑曰：「不然，為子一人即得，爭奈大眾何？」
J38nB416_p0481b13║師曰：「取即不辭，恐辜負先代，喪我後人。」趣曰：「如是，如
J38nB416_p0481b14║是。」付法偈曰：「師傳拈花宗，我示微笑法，親手展付汝，
J38nB416_p0481b15║持奉遍塵剎。」師初住車溪，晚住徑山。
J38nB416_p0481b16║祖翁基業傳來久，賣買分明直到今，多栽松柏少
J38nB416_p0481b17║栽竹，留與兒孫好作陰。
J38nB416_p0481b18║杭州徑山南明慧廣禪師，禮興善芹泉祝髮，遍遊講
J38nB416_p0481b19║肆，復歸掩關，於無字話凝然，始覺物理一致。無幻聞
J38nB416_p0481b20║有真實志，乃至關前勘問，師將前工夫舉似，幻頓足
J38nB416_p0481b21║曰：「悔我來遲，向後縱欲到此，不易得也。」師即啟關，▆
J38nB416_p0481b22║幻於車溪，未幾，入幻舊隱之白雲，服勤八載，每聞示
J38nB416_p0481b23║誨，必垂淚刻究。一日，偶拾片紙，有「觀方知彼去，去者
J38nB416_p0481b24║不至方」之句，有省，呈幻，幻印可，即舉首眾，尋付偈曰：
J38nB416_p0481b25║「得本無所得，傳亦無可傳，今付無傳法，東西共一天。」
J38nB416_p0481b26║因師勘問出關來，八載殷勤是禍胎，一片紙中知
J38nB416_p0481b27║活計，便能容易舞三臺。
J38nB416_p0481b28║建寧府普明鴛湖玅用禪師，謁無幻於車溪，請益參
J38nB416_p0481b29║禪工夫，後侍南明于徑山。一日，閱《思益梵天經註》有
J38nB416_p0481b30║省，即呈偈曰：「鐵壁銀山誰敢摧？賊身驀地拶將來，相
J38nB416_p0481c01║看元是舊相識，當下慚惶笑臉開。」明見而呵之，自此
J38nB416_p0481c02║誓不作偈頌，單提本參，刻究益切。明後掩關皋亭諸
J38nB416_p0481c03║處，師不離左右一十三載。明因病篤，一日，舉香嚴獨
J38nB416_p0481c04║腳偈問師，師纔開口，明便喝，師復擬開口，明又喝，師
J38nB416_p0481c05║點首。一日，侍次，明問：「斷頭船作麼生架？三腳驢作麼
J38nB416_p0481c06║生騎？」師低頭下去，明深喜，尋付偈曰：「無傳無受法，無
J38nB416_p0481c07║傳無受心，付與無手者，掣斷虛空筋。」
J38nB416_p0481c08║雛鳴毋啄恰同時，殼破血乾眼眯癡，忽地雷聲轟
J38nB416_p0481c09║絕頂，掀翻宇宙顯多奇。
J38nB416_p0481c10║嘉興金明寺介菴悟進禪師，字覺先，本郡人，姓張。母
J38nB416_p0481c11║賀氏，夢日輪入懷而誕。幼不從兒嬉，喜遊寺院，見佛
J38nB416_p0481c12║像則依依不忍去。及冠習儒，嘗繙內典，志慕禪宗，禮
J38nB416_p0481c13║萬如微公祝髮。因病臥，聞匠斧斫大木聲有省，即呈
J38nB416_p0481c14║微，微頷之。後參鴛湖，纔跨門，鴛曰：「是甚麼？」師擬對，鴛
J38nB416_p0481c15║震威一喝，師豁然契悟，乃掩耳而出。鴛欠安次，師侍
J38nB416_p0481c16║之，鴛命茶，問：「汝字覺先，喚甚麼作先？」師曰：「且喜今日
J38nB416_p0481c17║得自在。」鴛曰：「如何是覺後？」師曰：「請和尚尊重。」鴛曰：「汝
J38nB416_p0481c18║還分得先後麼？」師良久，鴛便喝，師曰：「只管喫茶。」鴛曰：
J38nB416_p0481c19║「如何是喫茶的事？」師曰：「柿棗腐乾都在者裏。」鴛曰：「意
J38nB416_p0481c20║作麼生？」師曰：「一口吞盡。」鴛曰：「是何滋味？」師曰：「甜者甜，
J38nB416_p0481c21║鹹者鹹。」鴛曰：「未在，更道。」師禮拜曰：「謝茶。」鴛深肯。一日
J38nB416_p0481c22║上堂，眾集，乃舉拂子曰：「世尊拈一枝花，老僧舉一枝
J38nB416_p0481c23║拂，且道是同是別？」師出，禮三拜，歸位。鴛即出從上源
J38nB416_p0481c24║流衣拂，并書法偈付曰：「沿流一段事，竟無頭與尾，付
J38nB416_p0481c25║與獅子兒，哮吼滿天地。」
J38nB416_p0481c26║方跨門來是甚麼？一聲熱喝足難酬，大機大用全
J38nB416_p0481c27║生殺，萬里黃沙戰不休。
J38nB416_p0481c28║石雨禪師，參南明和尚于龍居，問：「一念緣起無生，超
J38nB416_p0481c29║彼三乘權學等見，阿誰緣起有生耶？」南便喝，石茫然。
J38nB416_p0481c30║後住雪峰，作南語錄序，其略曰：「余時茫然，坐數炷香
J38nB416_p0482a01║如彈指頃，始知有做工夫事，南師之力也。」
J38nB416_p0482a02║一念纔生問老翁，驀遭一喝路頭窮，誰知緣起無
J38nB416_p0482a03║生事，抬眸日出海門東。
J38nB416_p0482a04║鴛湖和尚同雪嶠師太上弦玩月次，雪指月問：「者半
J38nB416_p0482a05║個在那裏去了？」湖良久曰：「會麼？」雪曰：「只得半個。」湖曰：
J38nB416_p0482a06║「者半個那裏去了？」雪亦良久。湖曰：「也只得半個。」雪相
J38nB416_p0482a07║與大笑。
J38nB416_p0482a08║彼此蒙糊老凍儂，梅梢月挂引清風，忽聞木馬寒
J38nB416_p0482a09║潭吼，夜半金烏撲地紅。
J38nB416_p0482a10║無幻沖禪師燒火次，僧問：「如何是自性天真佛？」師曰：
J38nB416_p0482a11║「與我搬取一束柴來。」僧搬柴了，又問，師曰：「者奴子好
J38nB416_p0482a12║惡也不知。」便打。
J38nB416_p0482a13║百花深處看花時，滿袖香風總不知，上苑名花都
J38nB416_p0482a14║賞遍，猶來庭畔問棠梨。
J38nB416_p0482a15║昭覺圓悟禪師，虎丘入室，師問曰：「見見之時，見非是
J38nB416_p0482a16║見，見猶離見，見不能及。」遂舉手曰：「見麼？」虎曰：「見。」師曰：
J38nB416_p0482a17║「頭上安頭。」虎聞，脫然契證，叱曰：「見個甚麼？」虎曰：「竹密
J38nB416_p0482a18║不妨流水過。」師頷之，俾掌藏室。
J38nB416_p0482a19║竹密不妨流水過，三春桃李自成溪，遊人遙指深
J38nB416_p0482a20║深處，落花片片子規啼。
J38nB416_p0482a21║石霜圓禪師室中，嘗插劍一口，旁置水一盆，草鞋一
J38nB416_p0482a22║緉。凡見僧參，遽曰：「看劍。」稍涉擬議，便喝出。
J38nB416_p0482a23║俏俊之機不較多，試問禪流會也麼？相逢未語知
J38nB416_p0482a24║端的，風前不見舊山河。
J38nB416_p0482a25║興化獎禪師在三聖為首座，常曰：「我向南方行腳一
J38nB416_p0482a26║遭，拄杖頭不曾撥著個會佛法底。」大覺聞（云云）。
J38nB416_p0482a27║踏遍南方路七千，誰知得力杖頭邊？果然悟得先
J38nB416_p0482a28║師意，直下黃檀不妄拈。
J38nB416_p0482a29║三聖問雪峰：「透綱金鱗以何為食？」峰曰：「待汝出網來
J38nB416_p0482a30║即向汝道。」聖曰：「一千五百人善知識，話頭也不識。」峰
J38nB416_p0482b01║曰：「老僧住持事繁。」
J38nB416_p0482b02║御筆題詩不敢留，留詩猶恐鬼神愁，故將法水頻
J38nB416_p0482b03║頻灑，尚有餘光射斗牛。
J38nB416_p0482b04║明州翠巖參禪師，上堂云：「一夏與兄弟東語西話，看
J38nB416_p0482b05║翠巖眉毛在麼？」長慶云：「生也。」雲門云：「關。」
J38nB416_p0482b06║翠巖兩道眉毛落，生也人家合喫驚，縱使雲門關
J38nB416_p0482b07║得住，夜深依舊出重營。
J38nB416_p0482b08║德山到溈山，挾複子上法堂，從西過東，從東過西，顧
J38nB416_p0482b09║視曰：「有麼？有麼？」溈坐殊不顧。山曰：「無！無！」便出至門，乃
J38nB416_p0482b10║曰：「雖然，也不得草草。」遂具威儀，再入相見。纔跨門，提
J38nB416_p0482b11║起坐具曰：「和尚！」溈擬取拂子，山便喝，拂袖而出。溈至
J38nB416_p0482b12║晚問首座：「今日新到在否？」座曰：「當時背法堂、著草鞋
J38nB416_p0482b13║便去也。」溈曰：「此子已後向孤峰頂上盤結草菴，呵佛
J38nB416_p0482b14║罵祖去在。」
J38nB416_p0482b15║楊花落盡子規啼，聞道龍標過五溪，我寄愁心與
J38nB416_p0482b16║明月，隨風直到夜郎西。
J38nB416_p0482b17║德山托缽。
J38nB416_p0482b18║掀翻海嶽求知己，撥轉乾坤見太平，漠漠香風無
J38nB416_p0482b19║覓處，至今天下競頭爭。
J38nB416_p0482b20║藥山久不陞座，院主白云：「大眾久思法誨，請和尚說
J38nB416_p0482b21║法。」山令聲鍾，眾集，山陞座良久，便下座歸方丈。院主
J38nB416_p0482b22║隨後云：「和尚適來許大眾說法，何不垂一言？」山曰：「經
J38nB416_p0482b23║有經師，論有論師，怎怪得老僧？」
J38nB416_p0482b24║陽春白雪少人和，未遇同人獨自歌，長嘯一聲天
J38nB416_p0482b25║地外，不知錯過幾恒河。
J38nB416_p0482b26║青州布衫。
J38nB416_p0482b27║趙州我愛心情別，七斤衫子重不缺。等閒撥動仰
J38nB416_p0482b28║蓮心，海門迸出一輪月。月月真個別，一般清興滿
J38nB416_p0482b29║人間，攤向面前誰識得。
J38nB416_p0482b30║百丈野鴨。
J38nB416_p0482c01║野鴨飛鳴逗碧空，深山無處可留蹤，翩翩已過洞
J38nB416_p0482c02║庭去，撲落他家箭筈風。
J38nB416_p0482c03║法眼因僧參次，以手指簾，有二僧齊去捲簾。眼曰：「一
J38nB416_p0482c04║得一失。」
J38nB416_p0482c05║趙州勘破菴主，法眼辨別二僧。一般豎拳捲簾，是
J38nB416_p0482c06║非得失分明。若是真正衲僧，不墮他人陷阱。
J38nB416_p0482c07║達麼見武帝。
J38nB416_p0482c08║迢遙十萬覓知音，不識凄凄暗渡津，黃金自有黃
J38nB416_p0482c09║金價，怎肯和沙賣與人。
J38nB416_p0482c10║善財童子參德雲比丘，於玅高峰頂，四維上下，遍觀
J38nB416_p0482c11║求覓，了不可得。經七日後，乃見比丘於別峰，徐步經
J38nB416_p0482c12║行，始得相見。
J38nB416_p0482c13║雲山霧鎖碧重重，踏遍峰巒不見蹤，路盡源窮則
J38nB416_p0482c14║進步，親遭跌足恨無從。
J38nB416_p0482c15║世尊因黑氏梵志擎合歡梧桐花供養，世尊召仙人，
J38nB416_p0482c16║志應諾。世尊曰：「放下著。」志放下左手一株花。世尊又
J38nB416_p0482c17║召：「放下著。」志又放下右手一株花。世尊又召：「放下著。」
J38nB416_p0482c18║志曰：「我兩手皆空，更放下個甚麼？」世尊曰：「吾非教汝
J38nB416_p0482c19║放捨其花，汝當放捨外六塵、內六根、中六識，一時捨
J38nB416_p0482c20║卻，無可捨處，是汝免生死處。」志于言下悟無生忍。
J38nB416_p0482c21║雙手擎來放下著，不知為甚落思議，一言直下明
J38nB416_p0482c22║端的，梵志何曾免是非。
J38nB416_p0482c23║世尊拈花，迦葉微笑。
J38nB416_p0482c24║無端露出一枝春，萬象森羅眼盡盲，金色頭陀輸
J38nB416_p0482c25║一著，衲僧遞代暗噓聲。
J38nB416_p0482c26║世尊初生。
J38nB416_p0482c27║大千沙界一漚生，百怪叢中有不群，惡聲一落時
J38nB416_p0482c28║人耳，從此是非天下聞。
J38nB416_p0482c29║和普明禪師牧牛頌
J38nB416_p0482c30║峰前忽聽一聲哮，水遠山高岐路遙，辛苦不辭方見
J38nB416_p0483a01║跡，追尋莫使犯他苗。（尋牛）
J38nB416_p0483a02║野性今朝鼻受穿，繩頭在手急加鞭，縱饒業識毫相
J38nB416_p0483a03║犯，拽轉牛頭緊手牽。（初調）
J38nB416_p0483a04║鞭撻調伏未肯離，直教步步苦追隨，驅回柳岸雖云
J38nB416_p0483a05║歇，不許痴頑心事疲。（受制）
J38nB416_p0483a06║杏花村畔柳絲柔，徑曲溪深水自幽，短笛無腔芳草
J38nB416_p0483a07║岸，回首從容不自留。（回首）
J38nB416_p0483a08║只在山間與水邊，稱性優游得自然，二時隨分納些
J38nB416_p0483a09║子，一任陶情不用牽。（馴伏）
J38nB416_p0483a10║獨露全身萬象中，脫然不拘任西東，逍遙放曠無回
J38nB416_p0483a11║互，紅蓼堤邊綠一叢。（無礙）
J38nB416_p0483a12║隨方任運絕偏中，萬里煙雲繞碧茸，一曲空山天未
J38nB416_p0483a13║曉，杜鵑啼處露花濃。（任運）
J38nB416_p0483a14║月移梅影白雲中，月與梅花不異同，多少尋梅無覓
J38nB416_p0483a15║處，那知蜂蝶過墻東？（相忘）
J38nB416_p0483a16║獨坐機忘息萬綠，一輪月挂海天寒，光吞宇宙千江
J38nB416_p0483a17║現，露地何人透此關？（獨照）
J38nB416_p0483a18║平沉大地邈無蹤，雲淨天清徹碧空海底泥牛吞卻
J38nB416_p0483a19║月，崖前石馬舞春風（雙泯）
J38nB416_p0483a20║和天封佛慈禪師蜜蜂頌
J38nB416_p0483a21║萬花叢裏覓香時，帶露披煙破曉歸，無影樹邊通一
J38nB416_p0483a22║線，三三兩兩任君飛。
J38nB416_p0483a23║悠然春色趣無涯，逐煖尋芳放早衙，梅蕊枝頭剛獲
J38nB416_p0483a24║得，綿綿密密振其家。
J38nB416_p0483a25║漆桶而今擊脫時，了無縛著絕支離，巨谷深山都閱
J38nB416_p0483a26║遍，百花嘗盡快吾脾。
J38nB416_p0483a27║門庭熱鬧有聲光，軍令森嚴外衛忙，若犯鋒鋩輕一
J38nB416_p0483a28║劄，血流頂踵痛難當。
J38nB416_p0483a29║多年截得老枯桐，內若虛空外亦通，就裏藏身家計
J38nB416_p0483a30║穩，朝朝贏得日輪紅。
J38nB416_p0483b01║又和
J38nB416_p0483b02║春山正值鬥芳時，採足花心得意歸，滿路香風盈兩
J38nB416_p0483b03║腋，到家無事慢云飛。
J38nB416_p0483b04║崢嶸頭角出天涯，底事將成入晚衙，一番潦亂安邦
J38nB416_p0483b05║後，始見當仁個作家。
J38nB416_p0483b06║又見百花燦爛時，芳叢踏遍憶歸離，嘮嘮釀就中邊
J38nB416_p0483b07║蜜，飽飫身心養素脾。
J38nB416_p0483b08║家門振振邁聲光，不似時人逐利忙，若是克家真子
J38nB416_p0483b09║子，莫教容易錯承當。
J38nB416_p0483b10║排三列伍踞空桐，把住牢關信不通，擬議當軒輕觸
J38nB416_p0483b11║著，直教一劄面皮紅。
J38nB416_p0483b12║四威儀
J38nB416_p0483b13║山中行，大地花開似鋪錦。林鳥鳴，試問時流作麼生？
J38nB416_p0483b14║山中住，雙扇柴扉四露柱。看鴻雁，有時飛來又飛去。
J38nB416_p0483b15║山中坐，蟠根松下石頭裏。碧嶙嵋，堪羨白雲間▆▆。
J38nB416_p0483b16║山中臥，棕薦年深都抖破。夜寒長，燒取榾柮三兩個。
J38nB416_p0483b17║十二時歌
J38nB416_p0483b18║半夜子，床頭老鼠搬栗子。驚睡覺，向誰舉？月光皎潔
J38nB416_p0483b19║透窗裏。
J38nB416_p0483b20║雞鳴丑，踞地獅兒大哮吼。描不成，畫不就，盤山普化
J38nB416_p0483b21║翻筋斗。
J38nB416_p0483b22║平旦寅，穩坐家山不用尋。昨日雨，今日晴，何處漁人
J38nB416_p0483b23║故問津。
J38nB416_p0483b24║日出卯，無束無拘真個好。參玄人，須落草，切忌渾圇
J38nB416_p0483b25║吞個棗。
J38nB416_p0483b26║食時辰，一池清水碧粼粼。閒無事，坐茅亭，冬去春來
J38nB416_p0483b27║花放新。
J38nB416_p0483b28║禺中巳，匝地普天者著是。處塵寰，絕俗事，僧問如何
J38nB416_p0483b29║豎一指？
J38nB416_p0483b30║日南午。東風狼藉何今古。樂有餘，羲皇叟，笑倒當年
J38nB416_p0483c01║面壁祖。
J38nB416_p0483c02║日㫙未，家無四壁少筭計。或搬柴，或運水，任意逍遙
J38nB416_p0483c03║無拘繫。
J38nB416_p0483c04║晡時申，飛紅片片落苔輕。也無寂，也無惺，獨上高峰
J38nB416_p0483c05║笑一聲。
J38nB416_p0483c06║日入酉，喫盞清茶濕卻口。任優游，隨抖擻，一曲陽春
J38nB416_p0483c07║月挂柳。
J38nB416_p0483c08║黃昏戌，滄海桑田何得失。挂角羚，沒處覓，漫道曹溪
J38nB416_p0483c09║通一滴。
J38nB416_p0483c10║人定亥。兩個泥牛鬥入海。多意氣，任瀟灑，一片白雲
J38nB416_p0483c11║觀自在。
J38nB416_p0483c12║金明介菴和尚付如意呈偈
J38nB416_p0483c13║本自如如，何須著意。意若不生，萬境一如。如如之體，
J38nB416_p0483c14║動靜無拘。豎放橫拈，一任捲舒。應用自在，無欠無餘。
J38nB416_p0483c15║亙古來今，輝天鑑地。洞徹十方，本體不易。師今無付，
J38nB416_p0483c16║我亦無受。無付無受，是真如意。
J38nB416_p0483c17║示友參禪
J38nB416_p0483c18║若突己事，須是到家始得。切勿東奔西走，向外馳求。
J38nB416_p0483c19║荏苒光陰，有何了日？弄得自家七顛八倒，業識忙忙。
J38nB416_p0483c20║三十日到來，閻羅大王不怕你能說能辨、能詩能文，
J38nB416_p0483c21║一切機巧，到者個時節總用不著。趁而今氣力剛強，
J38nB416_p0483c22║莫圖名聞利養、眼前一時快樂，直須拚身做去，自然
J38nB416_p0483c23║有個入頭。到與麼時，瞞你一點不得。參！又偈曰：參禪
J38nB416_p0483c24║須是直捷，受想行識要歇，忽地打破泥團，突出虛空
J38nB416_p0483c25║明月。（又）參禪要似鐵漢，直須打成一片，萬事不可近
J38nB416_p0483c26║傍，觸著通身血濺。
J38nB416_p0483c27║示友
J38nB416_p0483c28║靈明一點共天長，放去收來自主張，頓使凡情消得
J38nB416_p0483c29║盡，不參禪亦自心光。
J38nB416_p0483c30║一僧募緣四分八厘一願，士如數封之，謂曰：「道得即
J38nB416_p0484a01║與，道不得即不與。」僧曰：「我年老矣。」士曰：「四大有老，者
J38nB416_p0484a02║個豈有老耶？」僧以手點胸，士曰：「拈出看。」僧無語，士劈
J38nB416_p0484a03║面與一掌。
J38nB416_p0484a04║得空和尚問居士：「十二時中以何為本？」士曰：「舍下今
J38nB416_p0484a05║日留和尚齋。」空曰：「道甚麼？」士豎起拳，曰：「聻！」空點首。士
J38nB416_p0484a06║日：「不得認著。」
J38nB416_p0484a07║一僧見士，問：「老師何處？」曰：「靈隱。」士曰：「飛來峰多少高？」
J38nB416_p0484a08║僧無語。士曰：「莫飛去也。」僧又無語。士起身入內，掩卻
J38nB416_p0484a09║門。
J38nB416_p0484a10║真如古雲和尚問：「聞居士在金明有個悟處，確否？」士
J38nB416_p0484a11║曰：「莫謗他好。」雲曰：「試露個消息看。」士作掌勢。雲曰：「恭
J38nB416_p0484a12║賀居士。」士曰：「請和尚尊重。」
J38nB416_p0484a13║羅子雪匏向聞令祖空諸兄與衲子談道，恍如宿習，
J38nB416_p0484a14║嘗請問空兄，空兄曰：「是非汝所知。」羅子曰：「孫已知得。」
J38nB416_p0484a15║空兄曰：「試道看。」羅子曰：「可與祖道，即非真知也。」空兄
J38nB416_p0484a16║異之，曰：「汝何處得此消息來？」羅子曰：「于不思議處得
J38nB416_p0484a17║之。」從此暇即與空兄盤詰此事，日益其得。後空兄違
J38nB416_p0484a18║和，余往訊候，空兄指羅子謂余曰：「小孫于本分事有
J38nB416_p0484a19║些子光影，乞吾兄再為開示，令其竿頭更進，則不受
J38nB416_p0484a20║人瞞也。」羅子便問：「百尺竿頭如何進步？」余曰：「直須一
J38nB416_p0484a21║腳踏到底。」羅子曰：「秖如踏到底又作麼生？」余日：「待汝
J38nB416_p0484a22║翻身返擲，即向汝道。」羅子便喝，余曰：「者一喝落在何
J38nB416_p0484a23║處？」羅曰：「虛空迸裂。」余與空兄大笑稱捷。康熙壬申夏，
J38nB416_p0484a24║余謂羅子曰：「昔何太守得田素菴，而菴又得四人，其
J38nB416_p0484a25║法道大行于世，朽受金明介老人之命，今欲託之吾
J38nB416_p0484a26║子。」羅子曰：「紹棠何人，敢當此任？」余曰：「據子所見，有過
J38nB416_p0484a27║人處，此子分內事也，勿卻。」羅子便禮拜，余取名機徹，
J38nB416_p0484a28║并付偈曰：「祖燈留心久，禪源日日逢，要知花法法，協
J38nB416_p0484a29║力振綱宗。」
J38nB416_p0484a30║輓三塔主峰和尚
J38nB416_p0484b01║多年頹敗古龍淵，荒穢頓除賴克肩，重整規模開舊
J38nB416_p0484b02║面，尚餘舍利鎮長川。
J38nB416_p0484b03║哭本師介老人
J38nB416_p0484b04║法化禾城念六春，弘開祖道備艱辛，狂瀾砥柱扶秋
J38nB416_p0484b05║晚，百鳥獻花沒處尋。昔日室中曾帶累，今朝有恨屈
J38nB416_p0484b06║難伸，紫檀一片親拈出，恩怨直教徹底傾。
J38nB416_p0484b07║和朱葵石表叔夢中得初句
J38nB416_p0484b08║秋風葉落為誰來，節候推移豈易哉，萬里蕭蕭雲氣
J38nB416_p0484b09║盡，亂紅霜剪墜莓苔。
J38nB416_p0484b10║觀濤
J38nB416_p0484b11║松根獨坐聽潺湲，翠壁泉飛雪瀑聲，薄暮雲開新月
J38nB416_p0484b12║上，一般清興孰堪論。
J38nB416_p0484b13║即事
J38nB416_p0484b14║新篁雨過影蕭蕭，郭外雲生伴寂寥，幾片夕霞撐落
J38nB416_p0484b15║照，一簾彩色映東皋。
J38nB416_p0484b16║送金明介老人住大慈菴
J38nB416_p0484b17║駐錫金明已十春，門庭振振付兒孫，送師話別陶朱
J38nB416_p0484b18║里，此去零東度七村。
J38nB416_p0484b19║送剖玉和尚之杭
J38nB416_p0484b20║鄧尉山中老古梅，花香子秀廕芳階，今朝結就三生
J38nB416_p0484b21║約，西望武陵記日回。
J38nB416_p0484b22║酬天台密因和尚送拄杖
J38nB416_p0484b23║邂逅錢塘始識顏，承師惠我杖扶還，眼明頭上真機
J38nB416_p0484b24║活，擊碎諸方儱侗禪。
J38nB416_p0484b25║蔣正言兄圃中看並頭蓮
J38nB416_p0484b26║勁莖蜜蕊本相連，並出千紅朵朵妍，徒羨青蓮慕西
J38nB416_p0484b27║竺，牡丹誰謂是花仙。
J38nB416_p0484b28║答碩揆和尚
J38nB416_p0484b29║久企高風已有年，每懷清況學金仙，飛霞兩度因飄
J38nB416_p0484b30║沒，未識何期晤老禪。
J38nB416_p0484c01║仝眾請介老人住敬畏菴
J38nB416_p0484c02║十載金明入隱川，再聆說法蠡湖前，祖庭寂寞惟師
J38nB416_p0484c03║振，四眾偕聞鍾鼓喧。
J38nB416_p0484c04║和項牧公道兄盆蘭韻
J38nB416_p0484c05║金谷幽棲久植身，玉枝挺秀正逢春，森森勁直香清
J38nB416_p0484c06║遠，滿苑群葩獨露真。
J38nB416_p0484c07║壬午遊山左，得梅種，名金剛拳手，種庭墀已七
J38nB416_p0484c08║紀，今花開結實，故志喜
J38nB416_p0484c09║異種當年稹小墀，根蟠榦古透芳姿，七年雨露承天
J38nB416_p0484c10║渥，果熟香飄正此時。
J38nB416_p0484c11║自述
J38nB416_p0484c12║生平不願立浮名，祖業遺來獨守貧，霜雪侵人頭鬢
J38nB416_p0484c13║白，湖山留我月空明。遇緣應病施莖草，對境忘情幻
J38nB416_p0484c14║一身，坐倚羲軒消歲月，不知天外孰同倫。
J38nB416_p0484c15║輓朱葵石表叔
J38nB416_p0484c16║風規不讓襄陽龐，當年一語吸西江，萬緣放下無餘
J38nB416_p0484c17║事，此地何曾異樂邦。
J38nB416_p0484c18║凡情掃盡不尋常，一段真風未可量，透過趙州關捩
J38nB416_p0484c19║子，天涯何處不家鄉。
J38nB416_p0484c20║嘆世
J38nB416_p0484c21║入世茫茫何了期，競將業識逐多岐，不知身是塵勞
J38nB416_p0484c22║苦，自昧真心返設奇。
J38nB416_p0484c23║行略
J38nB416_p0484c24║先生諱煐，字欽華，法名真和，自號調實居士，繡水陸
J38nB416_p0484c25║氏子。父成山，母陳，夢白衣大士手送一子，覺而有孕。
J38nB416_p0484c26║兒時喜見僧，十歲失怙，冠歲失恃。性孤靜，無干於世，
J38nB416_p0484c27║雖塵居，常遊叢林，與知識盤桓，則不忍去。庚辰秋，參
J38nB416_p0484c28║密雲和尚於梅谿，求開示，雲曰：「誰障汝？」士曰：「弟子有
J38nB416_p0484c29║些病，看中峰大師錄云：『病乃眾生良藥。』甚合我意。」雲
J38nB416_p0484c30║曰：「得何落處？」士曰：「但曉萬事俱空。」雲曰：「但願空諸所
J38nB416_p0485a01║有，慎勿實諸所無。」士禮拜曰：「諾。」即知做工夫事。辛巳，
J38nB416_p0485a02║謁雪嶠和尚，揖坐畢，嶠曰：「老僧來時如何？」士曰：「覿面
J38nB416_p0485a03║相逢。」嶠曰：「去後如何？」士曰：「師太也離者裏不得。」嶠曰：
J38nB416_p0485a04║「汝知水面上造房子麼？」士擬議，嶠曰：「乾矢橛塞卻你
J38nB416_p0485a05║觜。」士曰：「從師太口裏吐出。」嶠異之，曰：「好。」士便休。丙戌，
J38nB416_p0485a06║見頂目和尚于瑞光，及諸尊宿俱皆契重，士不自肯。
J38nB416_p0485a07║丁酉冬，見二人攘臂稱雄，明晨強者身歿，聞傍人言：
J38nB416_p0485a08║「死者辛亥生的。」士亦辛亥生，不覺熱淚如注，乃嘆曰：
J38nB416_p0485a09║「人命呼吸間。」士即造金明參介老人，命看萬法歸一
J38nB416_p0485a10║一話，苦心三載，茶飯不知其味。一日，閱臨濟三頓棒，
J38nB416_p0485a11║胸中廓然如歇重擔相似，乃述偈呈明曰：「參禪三載
J38nB416_p0485a12║歸何處？大地拈來零碎使，者邊那邊用不窮，等閒撒
J38nB416_p0485a13║向山河去。」明曰：「此意識所述，猶在半途。」士曰：「到家一
J38nB416_p0485a14║句請師道。」明拈棒便打，士便禮拜，明頷之。庚子元日
J38nB416_p0485a15║夜，士夢自坐脫，四畔無人，山青水淥，空空洞洞，執筆
J38nB416_p0485a16║書偈曰：「雪霽雲收盡，長空孤月明，死生如泡幻，乾坤
J38nB416_p0485a17║一我身。」覺而造金明，呈夢中偈，明曰：「月在何處？」士曰：
J38nB416_p0485a18║「照天照地。」明指座上無底瓶曰：「試作一偈看。」士曰：「有
J38nB416_p0485a19║口無底一古瓶，能藏日月并乾坤，海神惡發掀天浪，
J38nB416_p0485a20║浸倒須彌大頂𩕳。」明以扇打曰：「者還是賞你罰你？」士
J38nB416_p0485a21║禮拜曰：「謝和尚證明。」明頷之，以偈囑曰：「質直留心久，
J38nB416_p0485a22║操持在此中，更為無可囑，望追甘贄風。」
J38nB416_p0485a23║門人羅機徹謹述