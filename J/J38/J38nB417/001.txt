J38nB417_p0487a01║天則禪師語錄序
J38nB417_p0487a02║昔人有言：臨濟宗風至石霜而分二：一者政璠，興廢
J38nB417_p0487a03║碔砆，若玉人然；一者坐四達，萃百貨，遺簪墮珥，隨所
J38nB417_p0487a04║探取，若鉅賈然。然光明照人，克世其家者，終屬楊岐
J38nB417_p0487a05║以下。楊岐九傳至斷橋倫，倫十四傳至金明介老。人
J38nB417_p0487a06║天則能禪師，為華桂山鐸法兄之子，而老人之孫也。
J38nB417_p0487a07║遍參龍池、天童、雲門道場諸尊宿，鮮可其意，獨於華
J38nB417_p0487a08║桂有水乳之合，結茆語崎山，一坐三十餘載，孤高壁
J38nB417_p0487a09║立，有華頂睹祖遺風。故其說法獨步大方，不向佛祖
J38nB417_p0487a10║喉下取氣，不將勝妙境界鋪排，似龍門絕頂之孤桐，
J38nB417_p0487a11║百尺無枝，老幹如鐵，所謂光明照人，克世宗風者，非
J38nB417_p0487a12║歟？師提持最上乘而不廢利濟，雖囊無長物，必盡力
J38nB417_p0487a13║而行，如建茶亭以潤鳥道蠶叢之渴乏，創漏澤以▆
J38nB417_p0487a14║荒丘斷塹之遺觜，此類不一而足。初祖所云行解相
J38nB417_p0487a15║應者，師殆庶幾乎？師今往矣，其同門石源大師持語
J38nB417_p0487a16║錄問序於余，余衰病未能盡述，聊拈數語于帙首，以
J38nB417_p0487a17║似高明賞鑑。
J38nB417_p0487a18║鴛水空諸居士羅開驎書撰
J38nB417_p0487a19║
J38nB417_p0487a20║
J38nB417_p0487a21║語崎天則禪師語錄序
J38nB417_p0487a22║雲於己酉仲夏適離白雲，走義水訪二祖可大師剎
J38nB417_p0487a23║址，取道語崎，始晤天和尚。見其儀範迥脫，孤標嚴峻，
J38nB417_p0487a24║心灰意冷，凜若皎月肅霜，悉其源源，知是臨濟正宗、
J38nB417_p0487a25║斷橋嫡骨、金明介大師法孫、東林老人高弟也。雲因
J38nB417_p0487a26║其時見其人，私忖曰：「東林乃有是兒耶？也大奇哉！吾
J38nB417_p0487a27║若往參，必為所伏。」楫而別去。明年庚戌春，徑扣東林，
J38nB417_p0487a28║入室即問：「千里趨風，請師一接。」林曰：「誰管你千里、百
J38nB417_p0487a29║里，到此便休。你曾作甚麼來？速速供出。不然，侍者將
J38nB417_p0487a30║繩索縛起，痛與烏藤，莫言不道。」雲如是具款投降，經
J38nB417_p0487b01║煆七日始罄。前五十七哲匠言：既承東林鈯斧子煨
J38nB417_p0487b02║梅嶺折腳鐺於二祖義水之半箇庵，亦不改荷衣松
J38nB417_p0487b03║食之舊也。越七年丁巳菊月，復受黃荊之請，適師六
J38nB417_p0487b04║十初度，一時巨公咸集慶祝，恭請陞座，瓣香酬祚，以
J38nB417_p0487b05║完東林未了公案。侍者錄其語併舊時作略見示，雲
J38nB417_p0487b06║讀一過，真秉吹毛寶劍，殺活縱橫，杰出諸方，非晚近
J38nB417_p0487b07║開眼尿床所能測識，誠人天法藥、末季津梁也。因頌
J38nB417_p0487b08║曰：泥牛擺尾公，石虎競頭來，義水天荒破，語崎優缽
J38nB417_p0487b09║開。即以弁其端。
J38nB417_p0487b10║時
J38nB417_p0487b11║康熙十七年歲次丁巳陽月，霆菴法弟機雲拜題於
J38nB417_p0487b12║黃荊之倚馬軒。
J38nB417_p0487b13║
J38nB417_p0487b14║
J38nB417_p0487b15║
J38nB417_p0487b16║
J38nB417_p0487b17║
J38nB417_p0487b18║
J38nB417_p0487b19║
J38nB417_p0487b20║
J38nB417_p0487b21║
J38nB417_p0487b22║
J38nB417_p0487b23║
J38nB417_p0487b24║
J38nB417_p0487b25║
J38nB417_p0487b26║
J38nB417_p0487b27║
J38nB417_p0487b28║
J38nB417_p0487b29║
J38nB417_p0487b30║
J38nB417_p0487c01║宜林天則能禪師語錄
J38nB417_p0487c02║侍者　道崇　續稱　仝錄
J38nB417_p0487c03║示眾。師曰：「語崎有一著子，尋常于東廊下、西角頭已
J38nB417_p0487c04║與諸人道過，你諸人但恁麼會，不妨透底還我話頭
J38nB417_p0487c05║來。如或見刺紛繞，正好朝三千、暮八百，烈燄中翻身、
J38nB417_p0487c06║紅爐內點雪，濃冬已過、新春到來，南天台、北五臺一
J38nB417_p0487c07║任登眺，只是不許賣弄語崎者著子。還識者著子麼？」
J38nB417_p0487c08║以拂子擊禪床一下。
J38nB417_p0487c09║示眾。師拈拄杖云：「拄杖子吞卻山河大地，汝等諸人
J38nB417_p0487c10║即今在甚麼處安身立命？」眾無對，師卓杖云：「啼得血
J38nB417_p0487c11║流無用處，不如緘口過殘春。」
J38nB417_p0487c12║示眾。師曰：「天晴日出，天陰雲起，半雨半晴，可已而矣。」
J38nB417_p0487c13║除夕示眾。師曰：「古人烹露地白牛與諸人分歲，山僧
J38nB417_p0487c14║燒榾柮火、烹栗棘篷與諸人分歲，家風各展，時節猶
J38nB417_p0487c15║同。古人有言：『欲識佛性義，當觀時節因緣。』今時節既
J38nB417_p0487c16║至，諸人還識佛性義麼？」良久，云：「泥牛隊隊黃金角，石
J38nB417_p0487c17║虎雙雙白玉啼。」
J38nB417_p0487c18║元旦上堂。師曰：「爆竹聲聲催臘去，梅花點點送春來，
J38nB417_p0487c19║大千沙界橫身臥，碧眼黃頭笑滿腮。大眾！且道笑個
J38nB417_p0487c20║甚麼？張三顛酒如泥醉，李二扶歸懶上街。」
J38nB417_p0487c21║示眾。「作長老者，須仁義道德以納方來，用鉗錘以煆
J38nB417_p0487c22║之，規矩以束之。規矩嚴，學者安詳；鉗錘惡，易於發急。
J38nB417_p0487c23║寬柔以得眾，仁義以蓄眾，未有去道德仁義而為人
J38nB417_p0487c24║者，況我宗門？」
J38nB417_p0487c25║示眾。師曰：「古之人學道易，今之人學道難。古人敦厚，
J38nB417_p0487c26║今人華巧。華巧則不寔，敦厚則純一無雜，故易也。汝
J38nB417_p0487c27║等須學古人。」
J38nB417_p0487c28║示眾。師曰：「參禪要莊重，看話頭要死心，於二六時中
J38nB417_p0487c29║刻刻提撕，如負重擔歇下不得。聖人所謂明德親民
J38nB417_p0487c30║在止於至善，你看至善是甚麼所在？」
J38nB417_p0488a01║示眾。師曰：「先師處眾有條段，斷事有明見，皆平日積
J38nB417_p0488a02║養之德也。有條段則頭緒順，明見則物情得，所以收
J38nB417_p0488a03║伏獰龍生象之學者，爾等後輩不可不知。」
J38nB417_p0488a04║示眾。師曰：「近日學者多浮汎無靜功，乃靈利用事。每
J38nB417_p0488a05║見坐香做工夫，皆不澄清，過在首領。」
J38nB417_p0488a06║示眾。曰：「參禪要坐香，坐久則靜，靜能生定，定發慧。不
J38nB417_p0488a07║以靜定慧而成道者，亡之。」
J38nB417_p0488a08║示眾。師曰：「參禪要假爐𩍁陶鎔，日久有自然之妙。作
J38nB417_p0488a09║堂頭接人有法，令學者易於發省。」
J38nB417_p0488a10║示眾。「參禪無他，只要諸人放得下，透頂透底工夫貴。」
J38nB417_p0488a11║
J38nB417_p0488a12║
J38nB417_p0488a13║
J38nB417_p0488a14║
J38nB417_p0488a15║
J38nB417_p0488a16║
J38nB417_p0488a17║
J38nB417_p0488a18║
J38nB417_p0488a19║
J38nB417_p0488a20║
J38nB417_p0488a21║
J38nB417_p0488a22║
J38nB417_p0488a23║
J38nB417_p0488a24║
J38nB417_p0488a25║
J38nB417_p0488a26║
J38nB417_p0488a27║
J38nB417_p0488a28║
J38nB417_p0488a29║
J38nB417_p0488a30║
J38nB417_p0488b01║在命根上，一刀兩斷。
J38nB417_p0488b02║上堂。僧出，師曰：「錯會不少。」便下座。
J38nB417_p0488b03║康熙丁巳秋，霆菴法弟石源和尚同明經秦賁九、文
J38nB417_p0488b04║學徐方中、蕭尹友等設齋祝師誕，請上堂。拈香祝
J38nB417_p0488b05║聖畢，復拈香云：「只者是玄風闡不出，靈機運不周，放開
J38nB417_p0488b06║一線，未免冤有頭、債有主，爇向爐中供養前住廬山
J38nB417_p0488b07║東林寺、後住華桂堂、上傳臨濟正宗三十二世山鐸
J38nB417_p0488b08║先師上真下在老和尚，用酬法乳之恩。」斂衣就座。上
J38nB417_p0488b09║首白椎竟，僧問：「漠漠香雲凝瑞靄，法王法令遍人天，
J38nB417_p0488b10║拈來一句無私語，特祝當人不老年。如何是不老的
J38nB417_p0488b11║事？」師云：「庭前翠柏時時秀，嶺後青松日日新。」進云：「與
J38nB417_p0488b12║麼則趙州甲子駢駢增，寶掌庚申歲歲添。」師云：「輝輝
J38nB417_p0488b13║煌煌，巍巍堂堂。」進云：「覿面相呈，更請一接。」師云：「看腳
J38nB417_p0488b14║下。」問：「德山托缽意旨如何？」師云：「你甚處見德山？」進云：
J38nB417_p0488b15║「雪峰問：『者老漢，鐘未鳴、鼓未響，畢竟托缽向甚麼處
J38nB417_p0488b16║去？』」師云：「不妨疑著。」進云：「德山為甚卻歸方丈？」師云：「怪
J38nB417_p0488b17║他不得。」進云：「秪如雪峰舉似嵒頭，頭曰：『大小德山未
J38nB417_p0488b18║會末後句。』還是把住繩頭？還是掀翻翳跡？」師云：「心不
J38nB417_p0488b19║負人，面無慚色。」進云：「德山聞得，命侍者喚嵒頭去問：
J38nB417_p0488b20║『汝不肯老僧那？』是何心行？」師云：「敲骨取髓。」進云：「嵒頭
J38nB417_p0488b21║密啟其意，作麼生是密啟的意？」師曰：「左眼半斤，右眼
J38nB417_p0488b22║八兩。」進云：「德山次日上堂，果與尋常不同。嵒頭拊掌
J38nB417_p0488b23║云：『且喜老漢會了末後句。雖然如是，也只得三年活。』
J38nB417_p0488b24║且道敗缺在甚麼處？」師云：「明眼難瞞。」乃云：「久默斯要，
J38nB417_p0488b25║不務速說。說即默，默即說，語默不到處，佛祖心路絕。
J38nB417_p0488b26║所以道：心月孤圓，光吞萬象。光非炤境，境亦非存，光
J38nB417_p0488b27║境俱忘，復是何物？置箇事，若跨臨濟、德山門，喫棒有
J38nB417_p0488b28║分；南泉老漢無端打向水牯牛隊裏，撞著小釋迦，把
J38nB417_p0488b29║手相牽行不得，為人自肯乃方親。語崎今日且喜有
J38nB417_p0488b30║箇同參證明，正謂孤掌不浪鳴，兩手鳴摑摑，弟應兄
J38nB417_p0488c01║呼，如琴如瑟。所以，從上諸聖都向火燄裏出來垂手，
J38nB417_p0488c02║只要一切人眉橫鼻直。其中還有出手者麼？豈不見？
J38nB417_p0488c03║竺乾本師於大解脫海中強湧玄波，三乘教外直指
J38nB417_p0488c04║人心，見性成佛。大眾！秖如今日撾鼓上堂，祝聖佑民，
J38nB417_p0488c05║喚甚麼作直指？若向語崎言下會，大似看樓打樓；不
J38nB417_p0488c06║向語崎言下會，盡大地人忘鋒結舌。到箇裏還有平
J38nB417_p0488c07║實商量底麼？」良久，云：「只見金風全體露，不知黃葉與
J38nB417_p0488c08║階齊。」下座。
J38nB417_p0488c09║在龍興首座寮秉拂小參。師曰：「佛法泛濫，禪河敗壞，
J38nB417_p0488c10║如即心即佛，本來真實，返信不及；如山門騎佛殿，露
J38nB417_p0488c11║柱上五臺，一等邪說，人以為異。昔大慧所呵：『近時一
J38nB417_p0488c12║般飯袋子，者邊過冬，那邊過夏，大似傳語舍人，與他
J38nB417_p0488c13║平實商量，除了揚眉瞬目，裝模作樣，亂統胡喝，就是
J38nB417_p0488c14║箇死人相似，可悲可痛。』在我老人門下，參要真參，悟
J38nB417_p0488c15║要實悟，若悟不真、見不實，正好全身放下，衣以御寒，
J38nB417_p0488c16║食以接氣，銀山崩於前，鐵壁壓於後，危亡莫顧。但恁
J38nB417_p0488c17║麼做去，三二十年不悟，切取能首座頭去。參。」
J38nB417_p0488c18║師到石門山，方丈石和尚率眾請陞座。師曰：「透過石
J38nB417_p0488c19║門關，方知道源不遠、性海非遙」。纔拈拄杖，僧問：「過關
J38nB417_p0488c20║一句且止，眉橫寶劍、血濺梵天時如何？」師曰：「你且迴
J38nB417_p0488c21║避著。」石在傍以手招曰：「問得好，答得玅，二俱作家。」師
J38nB417_p0488c22║曳拄杖下座。
J38nB417_p0488c23║安老和尚神主。師拈香云：「華桂峰頭，縵天布綱；龍興
J38nB417_p0488c24║寺裏，針鋒遍地。語崎失腳，上他門戶、遭他毒手，把我
J38nB417_p0488c25║平生遮護不及處和贓捉敗，山河大地一時震動，二
J38nB417_p0488c26║十年來欲罷不能，今日落到語崎手裏，不妨抬搦一
J38nB417_p0488c27║上。」遂安位。復云：「泥牛擺尾千峰外，石虎擎頭五老前。」
J38nB417_p0488c28║上堂：「栗棘蓬，三葉五葉；金剛圈，一箇兩箇。衲僧吞跳
J38nB417_p0488c29║得，於一毫頭上卸卻干戈；吞跳不得，辜負平生行腳。
J38nB417_p0488c30║諸方來學者畢竟作麼生？」卓拄杖，下座。
J38nB417_p0489a01║示眾。「若識鉤頭意，我禮你三拜；不識　鉤頭意，我禮
J38nB417_p0489a02║你三拜。何故？從前汗馬無人識，只要重論蓋代功。」
J38nB417_p0489a03║晚參。「參禪無別，所貴性懆。昔臨濟因睦州勸問黃檗
J38nB417_p0489a04║佛法的的大意，三遭痛棒，後到大愚處，一言便徹，此
J38nB417_p0489a05║是成佛作祖底樣子也。又周金剛聞南方直指人心，
J38nB417_p0489a06║見性成佛，尚不甘其說，乃載青龍疏鈔出峽，直抵南
J38nB417_p0489a07║方，滅其胡種，途遇一婆子激發，便扣龍潭大悟，此又
J38nB417_p0489a08║成佛作祖底樣子也。古人行得，我亦到得，多是諸人
J38nB417_p0489a09║肯心不切。若與麼做工夫，得相應去，驢年也未在。」
J38nB417_p0489a10║即事普說。「諸方做底，宜林行不得；宜林做底，諸方行
J38nB417_p0489a11║不得。諸方高佛殿、深禪堂，來底異龍靈鳳，參底花巧
J38nB417_p0489a12║禪道，長衫高帽，頂心著上四五兩綿子，硬頸強項，走
J38nB417_p0489a13║向座前，一氣喝上六七喝，師家一連打上六七棒，於
J38nB417_p0489a14║此混場以為契合，不辯是神是鬼，就付拂子，以此多
J38nB417_p0489a15║人樹黨死心妖眾，或搖尾乞憐，哀求幾箇縉紳先生，
J38nB417_p0489a16║往往來來不以為恥，返誇門庭高大，宜林行不得者
J38nB417_p0489a17║此也。宜林佛殿小、禪堂窄，來底李莽大、張獦獠，參底
J38nB417_p0489a18║老實禪，做底死工夫，一滴水、一滴凍，二便二、一便一，
J38nB417_p0489a19║雖不徹悟，也種箇佛法正因種子。今後禪堂不安眾、
J38nB417_p0489a20║務下不留人，原在者裏底依舊灰頭土面，若效諸方，
J38nB417_p0489a21║兄弟們一任東去西去，不得道曾見宜林來。」
J38nB417_p0489a22║舉臨濟參黃檗三頓棒因緣畢，師曰：「黃檗向迅雷疾
J38nB417_p0489a23║電處與臨濟相見，以致臨濟情塵兩絕、進退無門。末
J38nB417_p0489a24║後於大愚言下薦得，迥出一切籮籠，如太阿劍不可
J38nB417_p0489a25║犯鋒，故臨濟一宗高出諸方，豈非源深而流遠者哉？
J38nB417_p0489a26║雖然如是，且道臨濟得力處是在黃檗棒下、是在大
J38nB417_p0489a27║愚言下？若道得力在黃檗棒下，時人只見波濤湧，不
J38nB417_p0489a28║見海龍宮；若道得力在大愚言下，為甚卻道：『汝師黃
J38nB417_p0489a29║檗，非干我事？』還會麼？」良久，拈拄杖喝一喝、卓一卓，云：
J38nB417_p0489a30║「懷中尺玉方纔擲，袖裏金鎚驀面揮。」
J38nB417_p0489b01║舉：「鴛湖用和尚因二僧參，用曰：『到此作麼？』一僧曰：『特
J38nB417_p0489b02║來親近。』用曰：『卻值老僧不在。』僧無語。用曰：『三十棒自
J38nB417_p0489b03║領出去。』又問第二僧曰：『你作麼生？』僧曰：『請和尚開示。』
J38nB417_p0489b04║用咳嗽，曰：『卻值老僧傷風。』僧亦無語。」師曰：「鴛湖一句
J38nB417_p0489b05║子，能縱能奪，能殺能活；一句子，天空地闊，徹古徹今。
J38nB417_p0489b06║可惜二僧不會。」
J38nB417_p0489b07║舉：「鴛湖和尚示眾：『一夏已過，汝等有得力處，不妨舉
J38nB417_p0489b08║似。』一僧曰：『方纔禮拜和尚。』用曰：『未在，更道。』曰：『畫長人
J38nB417_p0489b09║倦。』用曰：『非汝境界。』曰：『和尚又作麼生？』用曰：『畫長人倦。』
J38nB417_p0489b10║僧禮拜。」師曰：「就窠子裏彈，未是好手打起；向青雲裏
J38nB417_p0489b11║彈，恰好處，自然河清海晏。者僧還解轉身也未？」
J38nB417_p0489b12║舉：「鴛湖用和尚與雪嶠大師上弦翫月次，雪指月問：
J38nB417_p0489b13║『者半箇在那裏去了？』用良久，曰：『會麼？』雪曰：『只得半箇。』
J38nB417_p0489b14║用曰：『者半箇那裏去了？』雪亦良久。用曰：『也只得半箇。』
J38nB417_p0489b15║相與大笑。」師曰：「二老相見，只在者裏。宜林當日若在，
J38nB417_p0489b16║推（散二）老（打▆）背翻筋斗，便歸方丈，兒孫不致有今日也。」
J38nB417_p0489b17║舉：「鴛湖和尚到金粟，密雲禪師豎拳問曰：『見麼？』湖曰：
J38nB417_p0489b18║『見。』雲曰：『見箇甚麼？』湖曰：『大家在者裏。』雲便休去。」師曰：
J38nB417_p0489b19║「大眾！你道金粟無語處，還見鴛湖麼？」
J38nB417_p0489b20║舉：「鴛湖和尚因介菴進祖參，方跨門，湖曰：『是甚麼？』介
J38nB417_p0489b21║擬對，湖便喝，介豁然開解，乃掩耳而出。」師曰：「鴛湖一
J38nB417_p0489b22║喝，介祖掩耳，剎剎塵塵，如大火聚相似。」
J38nB417_p0489b23║舉：「白雲度禪師年十五從假禪師剃髮，深習禪定，遍
J38nB417_p0489b24║參諸方，無有可其意者。復還里之白雲，就澄禪師故
J38nB417_p0489b25║基築室居之。後訪淨慈、西峰，俱不契。晚侍無見，問：『西
J38nB417_p0489b26║來密意未審如何？』見曰：『待娑羅峰點頭即向汝道。』度
J38nB417_p0489b27║以手搖拽，擬答，見便喝。度曰：『娑羅峰頂白浪滔天，花
J38nB417_p0489b28║開芒種後，葉落立秋前。』見曰：『我家無殘羹剩飯也。』度
J38nB417_p0489b29║曰：『此非殘羹剩飯而何？』見頷之，度禮拜。」師曰：「當日無
J38nB417_p0489b30║見祖翁推倒華山，壓殺赤縣神州三百八十四家人，
J38nB417_p0489c01║直教巨靈抬手不及。而今舉揚臨濟宗旨、石橋綱要，
J38nB417_p0489c02║教他百千萬億娑羅峰一齊點頭，猶未許他。何故？換
J38nB417_p0489c03║骨洗腸重整頓，通身是眼更須參。」
J38nB417_p0489c04║舉：「華桂老和尚一日僧參，桂橫按拄杖曰：『道得即放
J38nB417_p0489c05║過。』僧擬開口，桂便打。僧曰：『待某甲道著。』桂曰：『待你道
J38nB417_p0489c06║堪作甚麼？』又打。一日僧參，桂亦橫按拄杖曰：『道得即
J38nB417_p0489c07║放過。』僧喝，桂便打。僧曰：『某甲情知。』桂豎拄杖曰：『作麼
J38nB417_p0489c08║生？』僧又喝，桂連棒打出。又一日數僧參，桂如前大喝
J38nB417_p0489c09║曰：『是甚麼？』僧一齊舉首。桂曰：『者野狐精。』亂棒打出。」師
J38nB417_p0489c10║曰：「華桂先師是一等垂手。有底道：『以勢欺人。』有底道：
J38nB417_p0489c11║『拄杖在手，殺活縱橫，標新領異。』有底道：『華桂是臨濟
J38nB417_p0489c12║直下兒孫，拈一機，豎一境，壁立萬仞，飛鳥難度。』如此
J38nB417_p0489c13║商量，還曾夢見先師麼？」
J38nB417_p0489c14║舉：「華桂老和尚，僧問：『五宗門庭拈向一邊，如何是龍
J38nB417_p0489c15║興門庭？』桂曰：『老僧抬腳不起。』」師豎拳示眾曰：「宜林放
J38nB417_p0489c16║者箇不下。」
J38nB417_p0489c17║舉：「華桂老和尚因僧問：『如何是祖師西來意？』桂曰：『池
J38nB417_p0489c18║深蛙亂叫，岩峻虎添威。』曰：『意旨如何？』桂曰：『速退！速退！』」
J38nB417_p0489c19║師曰：「先師答者僧話，有兩負機。若辨得出，與你白銀
J38nB417_p0489c20║一雨。」時有僧出曰：「某甲（辨得）。」師展兩手，僧禮拜。
J38nB417_p0489c21║舉：「徑山南明祖翁舉香嚴獨腳偈問普明，明擬開口，
J38nB417_p0489c22║南便喝，明復擬開口，南又喝，明乃點首。」師曰：「蠱毒之
J38nB417_p0489c23║家水，殺人不用刀。」
J38nB417_p0489c24║舉：「大通智勝佛，十劫坐道場。佛法不現前，不得成佛
J38nB417_p0489c25║道。」師曰：「山中無曆日，寒盡不知年。」
J38nB417_p0489c26║舉龐居士偈：「十方同聚會，箇箇學無為，此是選佛場，
J38nB417_p0489c27║心空及第歸。」師曰：「龐居士瞌睡醒也未？從上來事，如
J38nB417_p0489c28║擊石火、閃電光，搆得搆不得，喪身失命。若是江南客，
J38nB417_p0489c29║不遭怪笑，我把惡水潑去，自有轉身一著。」
J38nB417_p0489c30║頌古
J38nB417_p0490a01║丹霞燒木佛。
J38nB417_p0490a02║丹霞燒佛本無疑，莫聽旁人講是非，皓魄凝輝消
J38nB417_p0490a03║夜氣，曉看楊柳對江湄。
J38nB417_p0490a04║女子出定。
J38nB417_p0490a05║手把瑤琴月下彈，疏庸乘醉倚欄干，默地喚歸霜
J38nB417_p0490a06║夜夢，撩天黛色映晴嵐。
J38nB417_p0490a07║殃崛救產難。
J38nB417_p0490a08║賢聖法來不殺生，瞿曇老大舌無骨，迢迢古路白
J38nB417_p0490a09║雲漫，香象截流何拘束。
J38nB417_p0490a10║德山托缽。
J38nB417_p0490a11║擬欲屠龍施毒箭，翻身中的眼枯渴，蘆花汀畔競
J38nB417_p0490a12║狂瀾，一望楚天千里雪。
J38nB417_p0490a13║臨濟陞座，有僧出，師便喝，僧亦喝；便禮拜，師便打。又
J38nB417_p0490a14║有僧來，師亦舉拂子，僧不顧，師亦打因緣。
J38nB417_p0490a15║嶽頂垂竿釣巨鰲，金龍吹漠漲雲霄，乾坤浩浩奔
J38nB417_p0490a16║雷電，世掌徒勞有鳳毛。
J38nB417_p0490a17║仰山一日在法堂上坐，見一僧來問迅了，向東邊又
J38nB417_p0490a18║手立，以目視師，師垂左足至乘空等語。
J38nB417_p0490a19║龍岡深隱舊茆盧，故主求賢三下車，吐膽傾心來
J38nB417_p0490a20║舉似，不留間字在單于。
J38nB417_p0490a21║天目進禪師因野翁參，目曰：「汝本是佛，堂堂大度，著
J38nB417_p0490a22║甚來由？」曰：「生死不明，乞師指示。」目曰：「本自無瘡，剜肉
J38nB417_p0490a23║作麼？」曰：「望和尚慈悲。」目低頭歸方丈，翁愕然曰：「莫教
J38nB417_p0490a24║人斷絕去麼？」遂袖香入室，目曰：「子已到不疑之地，何
J38nB417_p0490a25║生死懼哉？」翁於言下豁然開解。
J38nB417_p0490a26║紫閣綸章下翠微，天風隨仗入坤維，斑襴舞遍銷
J38nB417_p0490a27║金鴨，滿苑英風鼓柘枝。
J38nB417_p0490a28║斷橋倫和尚因方山寶參，罄其機用，橋皆不諾。山如
J38nB417_p0490a29║此迫忙，一日脫然無礙，乃詣方丈，橋曰：「子捉賊也。」山
J38nB417_p0490a30║禮拜曰：「賊已收下，請和尚驗贓。」橋舉萬法歸一，山答
J38nB417_p0490b01║如流，橋不肯。齋後普清，山手忘所舉，橋驀拈莧菜根
J38nB417_p0490b02║示之曰：「是甚麼？」山大悟玄旨。
J38nB417_p0490b03║掀天揭地氣吞戎，背手彎弓射九重，奪得驪珠歸
J38nB417_p0490b04║故國，碧桃香襯馬蹄紅。
J38nB417_p0490b05║天界俊和尚參白雲，請益從上宗旨。雲上堂，舉世尊
J38nB417_p0490b06║拈花，平地骨堆，迦葉微笑，忍俊不禁，二俱翻成特地
J38nB417_p0490b07║處。俊豁然大悟，以手搖曰：「止！止！」雲擲拂子下座。俊隨
J38nB417_p0490b08║入方丈，雲詰之曰：「你適纔見箇甚麼便與麼？」俊曰：「若
J38nB417_p0490b09║有見可見，則辜負和尚了也。」雲深肯。
J38nB417_p0490b10║劫外奇峰開寶障，三亭五里不教多，陣雲頓起長
J38nB417_p0490b11║蛇勢，無限風雷出葛坡。
J38nB417_p0490b12║太岡寧禪師因寶芳進問：「如何是西來密密意？」岡下
J38nB417_p0490b13║禪床擒住曰：「西來無意，你道此問是甚麼意？」芳自此
J38nB417_p0490b14║寢食俱忘。一日登廁，聞鄰僧敲籌作聲，忽然大悟。
J38nB417_p0490b15║春潮帶雨晚來急，赤尾擎頭滯禹門。何處一聲雷
J38nB417_p0490b16║動蟄，桃花仍笑舊乾坤。
J38nB417_p0490b17║鴛溯用禪師謁無幻，請益參禪之法。後遇南明和尚，
J38nB417_p0490b18║朝夕逼拶。在徑山偶閱《思益梵天經註》有省，即呈無
J38nB417_p0490b19║生偈，南斥之。一日，南舉香嚴獨腳頌問師，師纔開口，
J38nB417_p0490b20║南便喝。師復擬開口，南又喝，師點首。
J38nB417_p0490b21║埽闢重關見古錐，遭他驀面幾回欺，明珠奮擊珊
J38nB417_p0490b22║瑚碎，無散光函太液池。
J38nB417_p0490b23║華桂老和尚因閱高峰錄，疑拖死屍句，過篛嶺，途中
J38nB417_p0490b24║踏翻牛跡，礙胸之物豁然冰釋。至南浙，參見知識一
J38nB417_p0490b25║十五員，咸指為法器。古南牧雲和尚閱師頌臨濟三
J38nB417_p0490b26║頓棒，大有過人處，恨其不能挽也。聞金明介老人有
J38nB417_p0490b27║古人之風，特造其室，一見如有夙契，遂折節焉。介一
J38nB417_p0490b28║日問：「不是心，不是佛，不是物，是箇甚麼？」師曰：「露。」介曰：
J38nB417_p0490b29║「昨日有人與麼道，三十棒趁出了也。」師曰：「要打便打，
J38nB417_p0490b30║說甚麼昨日？」隨聲便掌，介扭住，曰：「者瞎驢亂作那！」師
J38nB417_p0490c01║擬進語，介便打；師復擬開口，介又打。師豁然契證，曰：
J38nB417_p0490c02║「賺吾來！賺吾來！」介曰：「且莫亂統，今日事作麼生？」師震
J38nB417_p0490c03║聲一喝，介拈拄杖，師便出。次早，入室禮拜次，介曰：「昨
J38nB417_p0490c04║日公案未圓，子試圓看。」師打露柱一掌，曰：「癡椿椿的
J38nB417_p0490c05║作麼？」介曰：「爭奈目前何？」師曰：「者一掌合是某甲喫。」介
J38nB417_p0490c06║喝，師亦喝，介曰：「三喝、四喝後又作麼生？」師連喝兩喝，
J38nB417_p0490c07║介曰：「識此一喝，恩大難酬。」師珍重，禮三拜，介遂出從
J38nB417_p0490c08║上源流付之，遂為入室真子。付師法偈曰：「獅子窟中
J38nB417_p0490c09║事，善哮吼者得，今得本無得，無得得亦得。」
J38nB417_p0490c10║攪亂治平平復亂，重重關透要真誠，魯連一箭歸
J38nB417_p0490c11║蠻後，四海從茲怨不平。
J38nB417_p0490c12║無際悟禪師，年二十出家，請益老宿坐禪之要。後往
J38nB417_p0490c13║樓山訪清菩薩，清誨以趙州無字話，悟乃縛竹為菴，
J38nB417_p0490c14║研勵無懈，四指大書帖亦不顧，只是拍盲做鈍工夫。
J38nB417_p0490c15║西江悟首座，指參天界，客無念、過松隱，咸皆稱賞其
J38nB417_p0490c16║志。及見白雲，雲舉萬法歸一問悟，悟答，雲乃喝出。一
J38nB417_p0490c17║晚經行廊下，雲入堂，遂擒住曰：「大眾快將火來，老僧
J38nB417_p0490c18║擒下一箇賊。」悟曰：「是家內人。」雲以手掩悟口曰：「如何
J38nB417_p0490c19║是家內事？速道。」悟如是有省。
J38nB417_p0490c20║大冶洪爐烹佛祖，規模鎔盡片時間，歸來古路橫
J38nB417_p0490c21║秋色，拄杖消飛日月斑。
J38nB417_p0490c22║機緣
J38nB417_p0490c23║乙巳秋，參華桂老和尚，適桂陞座，師出問：「世尊纔生，
J38nB417_p0490c24║便云：『天上天下，惟吾獨尊。』如何是獨尊的事？」桂曰：「卻
J38nB417_p0490c25║逢山僧陞座。」師曰：「恁麼則一枝無孔笛，吹出萬年懽。」
J38nB417_p0490c26║桂曰：「罕遇知音。」師曰：「從今高步華峰頂，法法頭頭總
J38nB417_p0490c27║不疑。」桂曰：「如何是你不疑處？」師曰：「仰面見天，低頭見
J38nB417_p0490c28║地。」桂曰：「放汝三十棒。」
J38nB417_p0490c29║僧參，師問：「石燕使雲晴復雨，江豚吹浪夜還風，明甚
J38nB417_p0490c30║麼邊事？」僧云：「和尚遊山，某甲攜杖。」師作聽勢，云：「你道
J38nB417_p0491a01║甚麼？」僧云：「老老大大得與麼無記性。」師云：「老僧年尊。」
J38nB417_p0491a02║僧禮拜。
J38nB417_p0491a03║僧參，師問：「發足甚處？」僧云：「浙中。」師云：「到雲門否？」僧云：
J38nB417_p0491a04║「到。」師云：「到天台否？」僧云：「到。」師云：「娑羅峰點頭也未？」僧
J38nB417_p0491a05║無語。
J38nB417_p0491a06║僧參，師問趙州勘二菴主語，僧云：「車不橫推。」師不肯，
J38nB417_p0491a07║僧舉前話問師，師云：「車不橫推。」僧有省。
J38nB417_p0491a08║問：「即心即佛，汗馬功高；非心非佛，閤國太平。為甚麼
J38nB417_p0491a09║臨濟、德山藏竄無地？」師云：「山僧打退鼓。」進云：「赤手擔
J38nB417_p0491a10║荷，逼得虛空汗下、大海翻波，秪如背劍趨庭一句作
J38nB417_p0491a11║麼生？」師曰：「得賢才而舉之。」進云：「那邊了卻者邊行履，
J38nB417_p0491a12║截斷眾流為甚不住？」師云：「死水不藏龍。」進云：「天不容、
J38nB417_p0491a13║地不載，甚處行履？」師云：「鑊湯爐炭。」進云：「心不在焉，視
J38nB417_p0491a14║而不見、聽而不聞，為甚近朱者赤、近墨者黑？」師云：「時
J38nB417_p0491a15║節若至，其理自彰。」進云：「千峰勢到嶽邊止，萬派聲歸
J38nB417_p0491a16║海上消，為甚針鋒上不許衲僧蹲身？」師云：「眼裏不著
J38nB417_p0491a17║沙。」進云：「內不放出、外不放入，作麼生是到家一句？」師
J38nB417_p0491a18║云：「氣急作麼？」進云：「男兒自有沖霄志，不向如來行處
J38nB417_p0491a19║行。為甚風不來、樹不動，田雞不跳、草不動？」師云：「一釣
J38nB417_p0491a20║便上。」
J38nB417_p0491a21║問：「橫按莫邪全正令，因甚澄潭火發？」師云：「隔里不同
J38nB417_p0491a22║天。」進云：「一人入得鐵圍，出不得；一人出得鐵圍，入不
J38nB417_p0491a23║得。且道：誰得？誰失？」師云：「和贓捉敗。」進云：「書頭叫娘勤
J38nB417_p0491a24║作息，書尾叫娘莫瞌睡，中間一句少人知，密把提函
J38nB417_p0491a25║來舉似。未審舉箇甚麼？」師云：「序品第一。」進云：「無邊剎
J38nB417_p0491a26║境，自他不隔于毫端；十世古今，始終不離于當念。少
J38nB417_p0491a27║室山前深談實相，畢竟承誰恩力？」師云：「賊身已露。」進
J38nB417_p0491a28║云：「人人舌尖有利劍，何故不肯吐卻？」師云：「王令已行。」
J38nB417_p0491a29║問：「眼聞聲，耳觀色，衣裏明珠覷不見，過在何處？」師云：
J38nB417_p0491a30║「徒知金五易，那辨楚王心？」進云：「符到奉行，兵隨將轉，
J38nB417_p0491b01║釋梵天王有何威力？呼不前，遣不後。」師云：「一葉落，天
J38nB417_p0491b02║下秋。」進云：「峻硬處啞卻我口、塞破我耳，綿軟處請師
J38nB417_p0491b03║方便。」師云：「水裏按葫蘆。」進云：「東家走卻猢猻子，西家
J38nB417_p0491b04║為甚作炒？」師云：「一家有事百家忙。」進云：「古人道：『夜坐
J38nB417_p0491b05║連雲石，春栽帶雨松。』且道：飯後又作麼生？」師云：「茶濃
J38nB417_p0491b06║昏睡少。」進云：「山門騎佛殿，走入梵王宮，中作大音聲，
J38nB417_p0491b07║佛事普利，三根羯諦神為甚咬破指頭？」師云：「不入驚
J38nB417_p0491b08║人浪，難逢稱意魚。」進云：「一句當天，八萬四千塵勞門
J38nB417_p0491b09║悉皆消殞，足下無私，任行鳥道，喚甚麼作者一句？」師
J38nB417_p0491b10║云：「嵒崩石裂，佛祖攢眉。」進云：「百草頭無非祖師巴鼻，
J38nB417_p0491b11║紅塵裏渾是佛性天真，石敢嘗風次日炙，塵埋今古，
J38nB417_p0491b12║番西人一見便估去，意在甚處？」師云：「不是冤家不聚
J38nB417_p0491b13║頭。」
J38nB417_p0491b14║問：「臨濟、德山是甚麼物？」師云：「老鼠尿。」進云：「嵒頭道：『大
J38nB417_p0491b15║小德山未會末後句。』未審德山敗缺在甚處？」師云：「理
J38nB417_p0491b16║無曲斷。」
J38nB417_p0491b17║問：藏「天下于天下，出世間于世間者，且道是甚麼人？」
J38nB417_p0491b18║師云：「驢漢又與麼那？」進云：「既是驢漢，喫棒作麼？」師云：
J38nB417_p0491b19║「龍門無宿客，霹靂送飛騰。」
J38nB417_p0491b20║問：「身心一如，身外無餘，四大分張，何故不顯法體？」師
J38nB417_p0491b21║云：「笑殺旁觀。」進云：「筍必成竹去，蒼松化作鱗，門前上
J38nB417_p0491b22║馬臺聻？」師云：「侍者與我記取者轉語。」進云：「父母非親，
J38nB417_p0491b23║諸佛非友，畢竟阿那箇最親切？」師云：「竹杖芒鞋。」進云：
J38nB417_p0491b24║「口吞諸佛、眼蓋乾坤的人，為甚麼向針孔裏叫屈？」師
J38nB417_p0491b25║云：「識得不為冤。」進云：「未離兜率，已降王宮，傾國傾城；
J38nB417_p0491b26║未出母胎，度人已畢，秋空月朗。為甚菩薩以菩提心
J38nB417_p0491b27║為家？以如理修行為家法？」師云：「浪宕伶仃無著處，玉
J38nB417_p0491b28║樓紅袖映清波。」
J38nB417_p0491b29║問：「盡大地是沙門一隻眼，普乾坤是如來一卷經，以
J38nB417_p0491b30║如是眼讀如是經，為甚日月有流遷？」師云：「竹密不妨
J38nB417_p0491c01║流水過。」進云：「黃帝遺珠，藐滄海如一粟；列子御風，跨
J38nB417_p0491c02║泰山如一毛。爭似東村破墮戶裏一曲蓮花樂？」師云：
J38nB417_p0491c03║「陶淵明。」進云：「是處峨眉皆見頂，普眼為甚覷不著？」師
J38nB417_p0491c04║云：「眉毛眼上橫。」進云：「為甚麼只切之字？」師云：「元字亦
J38nB417_p0491c05║不得。」進云：「世尊曰：『我從賢聖法來，不曾殺生。』其婦得
J38nB417_p0491c06║聞，便產下孩兒。畢竟神通玅用，還是法爾如然？」師云：
J38nB417_p0491c07║「滿口嚼黃連。」進云：「玄沙曰：『諦當諦當甚諦當，敢保老
J38nB417_p0491c08║兄未徹在。』且道：玄沙還是把住開捩？還是埽蕩餘氛？」
J38nB417_p0491c09║師云：「水長船高。」
J38nB417_p0491c10║垂代
J38nB417_p0491c11║問：「法王法令普天匝地，為甚有跛鱉盲龜？」一僧云：「春
J38nB417_p0491c12║色無高下，花枝有短長。」一僧云：「到江吳地盡，隔岸越
J38nB417_p0491c13║山多。」眾請師代語，師云：「盡法無民。」
J38nB417_p0491c14║問：「一句道盡，三世諸佛口挂壁上，放開一線，遍剎遍
J38nB417_p0491c15║塵。且道放開邪？道盡邪？」一僧云：「一字兩頭垂。」一僧云：
J38nB417_p0491c16║「滿口舌鋒不相饒。」師代云：「把柄在和尚手裏。」
J38nB417_p0491c17║問：「三藏教典大似黃葉止兒啼，五家宗趣亦是繫驢
J38nB417_p0491c18║橛，出格高流自有轉身頭地，你試轉身看。」一僧云：「一
J38nB417_p0491c19║腳踏翻滄海月，青山只得碾為塵。」一僧云：「百尺高樓
J38nB417_p0491c20║一步登。」一僧云：「龍生金鳳子，沖破碧琉璃。」師代云：「看
J38nB417_p0491c21║箭。」
J38nB417_p0491c22║問：「抱璞投師，不遇中郎鑑，還同野舍薪。如何是中郎
J38nB417_p0491c23║鑑？」一僧云：「照破山河。」一僧云：「仰觀天，俯察地。」師代云：
J38nB417_p0491c24║「打鼓普請看。」
J38nB417_p0491c25║問：「至理忘言，時人不悉，強習諸緣，未免捏目生花。如
J38nB417_p0491c26║何是至理？」一僧云：「泰山石敢當。」一僧云：「天上有星皆
J38nB417_p0491c27║拱北。」一僧云：「出門如見大賓。」師代云：「深奏蟻階天未
J38nB417_p0491c28║曙，轉身獨坐大雄峰。」
J38nB417_p0491c29║問：「泥多佛大，水長船高，實際理地，為甚一塵不納？」昇
J38nB417_p0491c30║云：「金屑雖貴，落眼成翳。」宗云：「蟻子不食鐵。」琪云：「一字
J38nB417_p0492a01║不著畫。」師代云：「消得龍王多少風。」又云：「真不掩偽。」
J38nB417_p0492a02║問：「德山云：『道得也三十棒，道不得也三十棒。』既道得，
J38nB417_p0492a03║為甚三十棒？」入副寺云：「雪上加霜。」宗云：「殺人須見血。」
J38nB417_p0492a04║琪云：「法不孤起。」師代云：「屋漏連朝雨，花開刮地風。」
J38nB417_p0492a05║問：「臨濟云：黃檗佛法無多子，末後向瞎驢邊滅卻。即
J38nB417_p0492a06║今諸方稱揚稱鄭底，是甚野狐種草？」昇云：「人間無水
J38nB417_p0492a07║不朝東。」僧云：「某甲今日不敢鈍置和尚。」入云：「獅子窟
J38nB417_p0492a08║中無異獸。」宗云：「一人傳實，萬人傳虛。」師代云：「龍生龍
J38nB417_p0492a09║子，鳳生鳳兒。」
J38nB417_p0492a10║問：「古今不異，法爾如然，一事不有，更復何也？」一僧云：
J38nB417_p0492a11║「試看衲子披衣過堂。」一僧云：「特地一場愁。」一僧云：「今
J38nB417_p0492a12║日普請。」師代云：「橫三豎四。」
J38nB417_p0492a13║問：「魚騰碧漢，為甚階級難飛？」一僧云：「只為分明極。」一
J38nB417_p0492a14║僧云：「迅雷不及掩耳。」師代云：「放不下，領取去。」
J38nB417_p0492a15║問：「春日雞啼，中秋犬吠，是何意旨？」一僧云：「誰敢妄通
J38nB417_p0492a16║消息？」師代云：「猛虎當路坐，大底有人驚。」
J38nB417_p0492a17║問：「有句無句，生鐵秤錘遭蟲蛀；樹倒藤枯，始識溈山
J38nB417_p0492a18║笑裏刀。宜林總不與麼，直教達者知歸。且道垂手在
J38nB417_p0492a19║甚麼處？」僧云：「某甲今日勘破和尚家風。」師代云：「驚群
J38nB417_p0492a20║動眾。」
J38nB417_p0492a21║問：「負舂囊石，殃及兒孫。拄杖三扣，八月方知。碓觜花
J38nB417_p0492a22║開，五葉龍興。行者腳腳踏著，為甚灰塵滿面？」僧云：「不
J38nB417_p0492a23║入驚人浪，難逢稱意魚。」師代云：「龍興門下。」
J38nB417_p0492a24║問：「猛虎口中橫身，毒龍項下打眠底人，為甚鶻臭汗
J38nB417_p0492a25║衫不肯脫卻？」一僧云：「和尚敗缺不少。」一僧云：「被和尚
J38nB417_p0492a26║勘破。」師代云：「某甲無和尚不得。」
J38nB417_p0492a27║問：「盡大地是顆無價寶珠，踏破草鞋底衲僧，何故不
J38nB417_p0492a28║得？」許聖凡云：「五日一風，十日一雨。」胡心惟云：「君子愛
J38nB417_p0492a29║財，取之有道。」胡以敬云：「美食不中飽人餐。」周君甫到，
J38nB417_p0492a30║舉前話詰之，甫云：「路不拾遺。」師代云：「上大人不會，丘
J38nB417_p0492b01║乙巳先曉。○○○○○看看，珊瑚枝上月皎皎。」
J38nB417_p0492b02║問：「臥雲深處不朝天，為甚卻朝天？」代云：「至化無私。」
J38nB417_p0492b03║問：「知你是到家底人，古今淆訛，一一透過，不落古今
J38nB417_p0492b04║一句。速道！速道！」代云：「逢人但恁麼舉。」
J38nB417_p0492b05║問：「百丈撥寒灰，只得溈山燒鼻孔；丹霞焚木佛，累他
J38nB417_p0492b06║院主墮鬚眉。者隊漢還是血心片片？還是殃及平人？」
J38nB417_p0492b07║代云：「風行草偃。」
J38nB417_p0492b08║問：「一箭一箇，透頂透底。一箭一群，同生問死。秖如弓
J38nB417_p0492b09║折箭盡處，還有功用也無？」代云：「侵早喫白粥，午後覺
J38nB417_p0492b10║肚饑。」
J38nB417_p0492b11║問：「古人道：『有馬騎馬，無馬步行。』你道龍興今日以何
J38nB417_p0492b12║冠方？」僧云：「三頭六臂，七手八腳。」師云：「軌持千里鈔。」代
J38nB417_p0492b13║云：「驅雷掣電。」
J38nB417_p0492b14║問：「鼻祖遞傳無底缽，不萌枝上玉花開。亮座主一入
J38nB417_p0492b15║西山，因甚杳無消息？」代云：「大功不宰。」
J38nB417_p0492b16║問：「五乳峰前談少室，寶誌公為甚拈香擇火？」代云：「不
J38nB417_p0492b17║經一事，不長一志。」
J38nB417_p0492b18║問：「善財參遍去，黑豆未生芽。芽即不問，且道破壁風
J38nB417_p0492b19║雷意若何？」代云：「一夜落花雨，滿城流水香。」
J38nB417_p0492b20║問：「菩薩應如是布施，不住于相。夜叉前何故不與一
J38nB417_p0492b21║分？」代云：「乾闥婆城空裏落，樓臺無數鏡中開。」
J38nB417_p0492b22║問：「若見諸相非相，即見如來。山是山，水是水，如來在
J38nB417_p0492b23║甚麼處？」代云：「擬即別參。」
J38nB417_p0492b24║問：「了即一切了，明即一切明，因甚一切聖賢皆以無
J38nB417_p0492b25║為法而有差別？」代云：「春色無高下，花枝有短長。」
J38nB417_p0492b26║問：「救病無非藥，殺人不用刀，因甚狐假虎威？」代云：「敕
J38nB417_p0492b27║點飛龍馬，跛鱉出頭來。」
J38nB417_p0492b28║問：「古人道：虛空落地時即向。汝道虛空即今落地也
J38nB417_p0492b29║未？」代云：「合取狗口。」
J38nB417_p0492b30║問：「平田底通身泥水，分秧底肘蟠指拯，家堂穩坐底
J38nB417_p0492c01║以何酬眾？」代云：「將謂和尚忘卻。」
J38nB417_p0492c02║問：「昨夜雨滂亨，打倒葡萄棚，意作麼生？」代云：「迴避不
J38nB417_p0492c03║及。」
J38nB417_p0492c04║問：「虛空為口，須彌為舌，熾然說無間歇，你道說箇甚
J38nB417_p0492c05║麼？」代云：「寧可截舌，不犯國諱。」
J38nB417_p0492c06║問：「山僧侵早起來，到法堂前走一回，復至偃室內，覺
J38nB417_p0492c07║三百六十骨節、八萬四千毛孔放光現瑞，不知得何
J38nB417_p0492c08║三昧？」代云：「化下誰敢妄通消息？」
J38nB417_p0492c09║問：「要打者驢漢三十棒，你作麼生免？」代云：「有勞神用。」
J38nB417_p0492c10║問：「真淨玅心，本來遍圓，三草二木，蠕動含靈，即佛真
J38nB417_p0492c11║體，云何復有地獄天堂？」代云：「變劍峰前是非多。」
J38nB417_p0492c12║問：「眾生不識本心，受此輪迴經無量劫。秖如打破鏡
J38nB417_p0492c13║中影相，且道本心在甚麼處？」代云：「不渡桑乾水，爭知
J38nB417_p0492c14║是故鄉。」
J38nB417_p0492c15║問：「知有底人生來貧窮，不知有底人暫時落魄，寶藏
J38nB417_p0492c16║恒足，因甚自甘貧乏？」代云：「好手不張名。」
J38nB417_p0492c17║問：「聞聲悟道，見色明心，為甚雨過山含翠，虛空硬塞
J38nB417_p0492c18║胸？」代云：「秖為分明極，翻令所得遲。」
J38nB417_p0492c19║問：「圓玅之體，頭頭合轍，法法融通，因甚觀音大士被
J38nB417_p0492c20║泉聲沖破耳門，普賢願王遭山色打失眼孔？」代云：「坐
J38nB417_p0492c21║看雪消處，不知春到來。」
J38nB417_p0492c22║問：「眼內著得須彌山，耳內容得大海水，為甚讚則喜、
J38nB417_p0492c23║瞋則怒？」代云：「竿頭絲線從君弄，不犯清波意自殊。」
J38nB417_p0492c24║問：「要頭割去，要皮剝去，要筋抽去，要骨折去，作麼生
J38nB417_p0492c25║奈得者白拈賊何？」代云：「和尚莫要茶喫麼？」
J38nB417_p0492c26║問：「雨過山添翠，風來水皺文。時人多作境綠會，秖如
J38nB417_p0492c27║不作境綠會，又作麼生會？」代云：「若不與麼，爭知恁麼？」
J38nB417_p0492c28║問：「藏頭白理無曲斷，海頭黑車不橫推。且道馬大師
J38nB417_p0492c29║舌頭止此，還是別有長處？」代云：「倒搓芒繩縛鬼子。」
J38nB417_p0492c30║問：「超宗越格，直踏毘盧頂上；純一無雜，統萬方于針
J38nB417_p0493a01║孔。為甚戒光而有青黃赤白之非？」代云：「從前汗馬無
J38nB417_p0493a02║人識，只要重論蓋代功。」
J38nB417_p0493a03║問：「盞子撲落地，碟子成七片。打破蔡州，因甚疑團撲
J38nB417_p0493a04║不碎？」僧云：「某甲將糞箕埽帚來。」師云：「非汝境界。」僧沉
J38nB417_p0493a05║吟。師代云：「今日之事。」
J38nB417_p0493a06║問：「吾有定海寶珠，忽被無手木人掣在萬仞嵒頭，四
J38nB417_p0493a07║壁懸符，無路可登，且道阿誰取得？」代云：「癡人面前不
J38nB417_p0493a08║得說夢。」
J38nB417_p0493a09║問：「無孔笛兒氈拍板，五音六律皆舞遍。不落玄韻，一
J38nB417_p0493a10║句阿誰和得？」代云：「燈籠露柱，廚庫山門。」
J38nB417_p0493a11║問：「象前一畫即不問，如何是象後那一畫？」代云：「龍馬
J38nB417_p0493a12║負圖，星分南北。」
J38nB417_p0493a13║問：「枯骨適同敲唱得，血團何故不知名？」代云：「罕遇知
J38nB417_p0493a14║音。」
J38nB417_p0493a15║問：「古廟香爐作麼生？」代云：「棋逢敵手。」
J38nB417_p0493a16║問：「驟風暴雨時如何？」代云：「垂簾看燕飛。」
J38nB417_p0493a17║問：「一字不著畫，且道是甚麼字？」印宗云：「孔子亦不識。」
J38nB417_p0493a18║問：「百千三昧不離方寸，河沙玅德總在心源。覿面相
J38nB417_p0493a19║逢，為甚拈不出？」代云：「快便難逢。」
J38nB417_p0493a20║問：「大海無所不容，因甚不納死屍？」代云：「再犯不容。」
J38nB417_p0493a21║問：「甚麼劫中無佛祖？」代云：「臉皮厚多少？」
J38nB417_p0493a22║問：「毛吞滄海變，魚龍得命全，烏雞雪上啼，因甚泥牛
J38nB417_p0493a23║遭塗炭？」僧云：「和尚曾問甚麼人來？」師云：「你也叫做師
J38nB417_p0493a24║僧。」代云：「莫道眾生苦，更有苦眾生。」
J38nB417_p0493a25║問：「諸方有眼明如日，為甚腳跟下照顧不到？」僧無語。
J38nB417_p0493a26║代云：「太近生。」
J38nB417_p0493a27║語崎四景
J38nB417_p0493a28║我愛語崎春，黃鸝鳴箇箇，和風引珮蘭，翠柏香如遏。
J38nB417_p0493a29║我愛語崎夏，茆檐削青玉，微風操短枝，聞作健兒曲。
J38nB417_p0493a30║我愛語崎秋，碧梧發清響，寒蟲吟破壁，玅悟如斯向。
J38nB417_p0493b01║我愛語崎冬，林深不見屋，擁爐煨品字，遺世道情足。
J38nB417_p0493b02║四威儀
J38nB417_p0493b03║山中行，古路片雲橫。進一步，大千似掌平。
J38nB417_p0493b04║山中住，消展無別務。把松栽，殷勤成大樹。
J38nB417_p0493b05║山中坐，恰似嬾達磨。案生塵，一任人涕唾。
J38nB417_p0493b06║山中臥，壁倒兼墻破。裁雲補，又恐風搖墮。
J38nB417_p0493b07║山居十首
J38nB417_p0493b08║十年行腳道途難，思結茆廬傍石安，今日始知先哲
J38nB417_p0493b09║苦，黃豬野鹿共盤桓。
J38nB417_p0493b10║隘住林中只一僧，羊腸鳥道歎誰能？清朝打疊無餘
J38nB417_p0493b11║事，莫把閒名寄祖燈。
J38nB417_p0493b12║山中一飯供僧難，有愧檀那血力乾，塵世罔知林下
J38nB417_p0493b13║事，容誰到此不心酸。
J38nB417_p0493b14║或云山住多清況，自我居山卻未然，剛送白雲出嶺
J38nB417_p0493b15║去，又迎樵子到溪前。
J38nB417_p0493b16║德山臨濟行如何？七事隨身不較多，千聖輸吾青白
J38nB417_p0493b17║眼，數千年外驗淆訛。
J38nB417_p0493b18║大法垂秋日縱橫，野干偷影返爭衡，育王付囑誰先
J38nB417_p0493b19║後，莫把鴟張強喚丁。
J38nB417_p0493b20║念力于茲日漸消，好憑師訓作甄陶，英伶繼起千秋
J38nB417_p0493b21║社，迥出天台大石橋。
J38nB417_p0493b22║師承道脈若懸絲，豈負靈山密記時？好向此中尋著
J38nB417_p0493b23║落，莫教羊泣路多岐。
J38nB417_p0493b24║勦絕狐蹤振祖綱，絲絲血縷吐來長，憑風寫寄參玄
J38nB417_p0493b25║士，莫待秋深墜葉忙。
J38nB417_p0493b26║芳猷日益漫云親，豪放從茲驟馬騂，南不能兮北不
J38nB417_p0493b27║秀，石橋把手接來頻。
J38nB417_p0493b28║本師山鐸老和尚像贊
J38nB417_p0493b29║者老和尚做盡模樣，踏翻廬阜山頭，笑破虎溪煙浪，
J38nB417_p0493b30║末後一場漏逗，杻折金明拄杖，三界不能容，虛空無
J38nB417_p0493c01║背向。咦！視師面目，如在其上。
J38nB417_p0493c02║得戒和尚贊
J38nB417_p0493c03║稽首如是，佛門宗匠，悟大總持，纔得心放。華峰入室，
J38nB417_p0493c04║當仁不讓，嚴淨毘尼，楚地惟上。掀翻教海，稱師過量，
J38nB417_p0493c05║研窮法理，人天榜樣。
J38nB417_p0493c06║自贊
J38nB417_p0493c07║自像自贊，全無思筭。佛祖不拘，人天乘厭。行止不合
J38nB417_p0493c08║世情，出言無度惹怨。胸中又沒巴鼻，禪道一味缺欠。
J38nB417_p0493c09║咄！雖無半點落人間，惟有婆心成一片。
J38nB417_p0493c10║
J38nB417_p0493c11║
J38nB417_p0493c12║
J38nB417_p0493c13║
J38nB417_p0493c14║
J38nB417_p0493c15║
J38nB417_p0493c16║
J38nB417_p0493c17║
J38nB417_p0493c18║
J38nB417_p0493c19║
J38nB417_p0493c20║語崎宜林天則能禪師語錄終
J38nB417_p0493c21║行略
J38nB417_p0493c22║師諱機能，字天則，別號淨善，姓康氏。上世有功於國，
J38nB417_p0493c23║襲軍籍，居蘄州。四世祖遷於黃岡，遂稱黃人也。父際
J38nB417_p0493c24║明，母劉氏，於萬曆戊午九月廿六日午時誕師，時有
J38nB417_p0493c25║甘露降異瑞於庭，父遂以名之。年八歲，隨父就外讀
J38nB417_p0493c26║書，敏冠群英。凡巨儒碩士，往往稱羨，則曰：「繼茂才之
J38nB417_p0493c27║後，必是兒矣。」一日，窗前默坐，靜理聖經，至致知格物
J38nB417_p0493c28║章，忽起疑情，揣度不已，而默計曰：「人能格物，窮埋之
J38nB417_p0493c29║至極，此吾心之全機大用，何物格知致而後意誠哉？」
J38nB417_p0493c30║礙膺于中。忽一日，有沙門過父館，談四生之義，聞語
J38nB417_p0494a01║甚快，不覺通身汗下，乃有出塵志。父母難之，自此憂
J38nB417_p0494a02║憶成疾，至篤垂危，止爭呼吸問耳。悶絕中，見圓通大
J38nB417_p0494a03║士摩其頂後，授藥一丸服之，須臾病蘇。強投本邑之
J38nB417_p0494a04║安國寺薙染，習大小乘部。於圓通章「所入既寂，動靜
J38nB417_p0494a05║二相了然不生」，方知箇事不在語言文字中，直造杏
J38nB417_p0494a06║嵒登戒。時南浙禪宗日著，爰一錫遍參。到龍池，謁萬
J38nB417_p0494a07║如禪師，見堂規曰：「若有看經念佛、持咒禮拜者，到者
J38nB417_p0494a08║裏急求懺悔」等語，通夜不安。次早入室，池豎扇子曰：
J38nB417_p0494a09║「會麼？」師曰：「不會。」池曰：「為甚不會？」師曰：「非我境界。」池曰：
J38nB417_p0494a10║「從何方來？」師曰：「湖廣。」池曰：「黃梅佛法如何？」師曰：「夜半
J38nB417_p0494a11║付盧能，泥牛歸雪嶺。」池曰：「即今事作麼生？」師曰：「和尚
J38nB417_p0494a12║道甚麼？」池便喝，師拂袖而出。又一日，池問：「佛法相見，
J38nB417_p0494a13║法堂前草深一丈，不立根塵，試道一句看。」師曰：「和尚
J38nB417_p0494a14║還要勘過某甲即得。」池休去。到安隱紫蓋會下，命師
J38nB417_p0494a15║入堂結制，蓋問：「上座參甚麼話頭？」師曰：「死了燒了，向
J38nB417_p0494a16║甚處安身立命？」蓋曰：「正當恁麼時，畢竟在甚處？」師進
J38nB417_p0494a17║前，叉手而立，蓋曰：「不是。」師打背翻筋斗便出，蓋深喜，
J38nB417_p0494a18║師不自肯。後造天童、雲門諸剎，無有可其意者，其最
J38nB417_p0494a19║後到道場木陳禪師座下，深得奧旨，命師首眾。無何，
J38nB417_p0494a20║土人犯亂，煙霞難駐，效曹溪之歸故里，乃就義水之
J38nB417_p0494a21║語崎山搆菴居之，一坐三十餘載，足未嘗轍越戶限。
J38nB417_p0494a22║迨康熙乙巳秋，山鐸老人開法華，桂師往謁，值桂上
J38nB417_p0494a23║堂，師問：「世尊初生便云：『天上天下，惟吾獨尊。如何是
J38nB417_p0494a24║獨尊底事？』」桂云：「適逢山僧陞座。」師曰：「一枝無孔笛，吹
J38nB417_p0494a25║出萬年歡。」桂云：「罕遇知音。」師曰：「從茲高步華峰頂，法
J38nB417_p0494a26║法頭頭總不疑。」桂云：「如何是不疑處？」師曰：「仰面見天，
J38nB417_p0494a27║低頭見地。」桂深契之。是歲十月十五日，集眾陞座，付
J38nB417_p0494a28║師衣法，囑依舊處。及歸，果雲水不絕。師不欲文字語
J38nB417_p0494a29║言滋世葛藤，以近日禪宗日▆日下，學者久而不聞
J38nB417_p0494a30║鉗錘聲，間舉古人公案，或拈或頌，或不得已而有垂
J38nB417_p0494b01║代之語、應病與藥之機，隨說隨埽，不容人錄，見有輒
J38nB417_p0494b02║焚去，學者寶其語而密錄之成帙，付之剞劂，壽諸梨
J38nB417_p0494b03║棗，以永其傳。己酉夏，石和尚走義水訪二祖高原山，
J38nB417_p0494b04║始過其廬，與師一言相契，贈有「義水天荒破，語崎優
J38nB417_p0494b05║缽開」之句。明春旦，大師相佐高原著書取道，語崎見
J38nB417_p0494b06║師行解超卓，亦有「不是鰲山是義水，同餐桂乳石橋
J38nB417_p0494b07║香」之語贈之。師自此與石源、旦谷二公並名叢林。越
J38nB417_p0494b08║七載丁巳，石和尚有石門之命，值師六十大壽，同明
J38nB417_p0494b09║經秦賁九輩請師陞座，瓣香以供華桂，表彰法乳之
J38nB417_p0494b10║淵源。語崎且在羅邑之西、齊安之東，萬山環顧，鳥道
J38nB417_p0494b11║蚕叢，實南北之孔道。閱其夫役之艱、負笈之苦，當其
J38nB417_p0494b12║酷暑際，思其滴水弗能，遂捐衣貲建亭施茶。白藏之
J38nB417_p0494b13║老宿名天目者，景師道德，奉旃檀、瑞相二尊來山供
J38nB417_p0494b14║養，一時門庭改變，誠千古之壯觀也。又因
J38nB417_p0494b15║國朝定鼎以來，甘棄世榮，抱道于窮岩邃谷中，姓名
J38nB417_p0494b16║不落人間，往往老死于林下水邊，而屍骸之暴露者，
J38nB417_p0494b17║乃造普同塔院以藏之，使其冥魄得安，此益楚羅之
J38nB417_p0494b18║後幸也。嗟呼！而師之器度弘深，形容莊著，律身攝眾，
J38nB417_p0494b19║接引春溫，誨多不倦，有公無私，蓄無長物，一室寥寥，
J38nB417_p0494b20║其出入往還，兩袖清風。凡供饌聽其自然，毫不勉強
J38nB417_p0494b21║問當，檀越家饋送果品之類，必先供佛給眾，然後乃
J38nB417_p0494b22║嘗，或一眾不在，則停箸不食，或有勉強食之者，其必
J38nB417_p0494b23║淚下，故有「點點皆血力，無道德難消」之語播傳叢林。
J38nB417_p0494b24║師晚年多疾，不能深進飲食，不能隨眾作務，每遇坡
J38nB417_p0494b25║事，必捐己所收襯代之。師常行密濟之事，不求人知，
J38nB417_p0494b26║又自幼所行功課，至老不倦。　小子智愚而不慧，求
J38nB417_p0494b27║于傳燈，在諸祖位中，吾師或不愧于俯仰矣。
J38nB417_p0494b28║
J38nB417_p0494b29║
J38nB417_p0494b30║
J38nB417_p0494c01║（湖廣黃州府羅田縣平潮鄉語崎弟子道惠▆▆
J38nB417_p0494c02║　道岸　道崇　杲童　杲昌　明善　慧也▆
J38nB417_p0494c03║　髮弟子道訓　道秦　道正　道旭　金時徐
J38nB417_p0494c04║　道瓊　道戒　道環　道方　道忍　迫潑
J38nB417_p0494c05║　汪氏　秦坦　蕭斯龍　嬈寧宇　李尊五
J38nB417_p0494c06║　信女汪門傅氏
J38nB417_p0494c07║　捐貲刻天禪師語錄一帙，永遠流通。伏聯人人
J38nB417_p0494c08║　同登般若，共證無生。
J38nB417_p0494c09║康熙二十二年孟冬月吉旦）