J38nB418_p0503b01║晦岳旭禪師語錄卷第二
J38nB418_p0503b02║侍者全琳記錄
J38nB418_p0503b03║住三塔龍淵海會景德禪寺語錄
J38nB418_p0503b04║康熙己巳十月十六日入院。
J38nB418_p0503b05║山門。「古人道：無量神通、百千三昧皆從此出。山僧即
J38nB418_p0503b06║不然，河沙諸佛、百萬人天皆從此入，以何為驗？」喝一
J38nB418_p0503b07║喝。
J38nB418_p0503b08║彌勒。「坦腹當軒，笑等阿誰？我若不來，阿誰識你？」
J38nB418_p0503b09║韋馱。「爾秉靈山記莂，我受檀那公請。肝膽莫相違，主
J38nB418_p0503b10║賓須正令。」
J38nB418_p0503b11║佛殿。「洞山麻三斤，雲門乾屎橛，檢點將來，著甚死急？」
J38nB418_p0503b12║二手齊拈香，云：「一炷黃檀，一炷紫柏。」合掌，云：「冤屈，冤
J38nB418_p0503b13║屈。」
J38nB418_p0503b14║伽藍祠。「法社干城，叢林蠱幹。神威肅肅，赤心片片。新
J38nB418_p0503b15║長老雖則宿債難逃，也要你共出隻手。何故？汗馬無
J38nB418_p0503b16║人識，重論蓋代功。」
J38nB418_p0503b17║祖師堂。「者一隊漢，口不關風，鼻孔又缺，世間多少癡
J38nB418_p0503b18║男女，無端受你誑嚇。山僧今日不幸，也打入者邪魔
J38nB418_p0503b19║窟宅。」
J38nB418_p0503b20║千華臺。「具三十二相，現百千手眼，遍剎遍塵，無在不
J38nB418_p0503b21║在。即今相見一句作麼生道？」禮拜，云：「聞性圓通週法
J38nB418_p0503b22║界，全賓全主絕遮欄。」
J38nB418_p0503b23║踞室。橫按拄杖，云：「踞毘耶室，行摩竭令，橫按莫邪，衲
J38nB418_p0503b24║僧乞命。倘有個不怕死的，單刀直入，如何接待？」以杖
J38nB418_p0503b25║一卓，云：「若是猛虎能插翅，金剛圈子透還難。」
J38nB418_p0503b26║當日，學憲錢容山、明經李蛟門暨眾紳衿設齋，請上
J38nB418_p0503b27║堂。師拈疏示眾，云：「字字珠回玉轉，擲地金聲；言言見
J38nB418_p0503b28║諦超宗，耀天光彩。靈山付囑總在裏許，若欲四眾普
J38nB418_p0503b29║聞，卻請表白敷宣。」宣畢，師指法座，云：「向毘盧頂𩕳上
J38nB418_p0503b30║行，個個誇能逞伎；來刀山劍樹裏坐，孰敢橫身直入？
J38nB418_p0503c01║恁麼會得，半句猶閒；更或躊躇，山僧謾諸人去也。」便
J38nB418_p0503c02║陞座，拈香，云：「此一瓣香，動也，雲興雨作；靜也，海晏河
J38nB418_p0503c03║清。爇向爐中，端為祝延
J38nB418_p0503c04║今上皇帝聖躬萬歲，伏願聖明超日月，睿筭等乾坤，八
J38nB418_p0503c05║表昇平，萬邦歸化。此一瓣香，願力弘深，功高百代，奉
J38nB418_p0503c06║為滿朝文武、本省、本府、本邑諸位尊官，伏願祿位高
J38nB418_p0503c07║遷，壽基鞏固。此一瓣香，受靈山之付囑，持寶印以摧
J38nB418_p0503c08║邪，奉為現前請主、合郡紳士，伏願扶法社于末運，力
J38nB418_p0503c09║挽頹風；悟般若之正因，妙明真智。此一瓣香，道根深
J38nB418_p0503c10║植，本誓不違，奉為諸山知識、本寺耆舊，伏願共遵如
J38nB418_p0503c11║來教敕，同明列祖心宗。此一瓣香，通天作用，跨海神
J38nB418_p0503c12║機，飯雲水于干戈隊裏，建法幢于荊棘叢中，供養本
J38nB418_p0503c13║寺中興先法伯主峰大和尚，伏願世世為招提標格，
J38nB418_p0503c14║在在闡教外真宗，不忘弘誓，擁護法幢。」於懷中拈出
J38nB418_p0503c15║香，云：「大眾還知落處麼？惡過塗毒，烈勝砒鴆。十八年
J38nB418_p0503c16║前龍興會裏，被個沒意智的輕輕一拶，瓦解冰消。本
J38nB418_p0503c17║擬填溝塞壑，事不獲已，將錯就錯。第二回拈出，供養
J38nB418_p0503c18║先師山鐸和尚。」斂衣就座。亙思維那白椎畢，師曰：「架
J38nB418_p0503c19║千鈞弩，殺活全彰；提正法眼，魔佛俱喪。不用如何若
J38nB418_p0503c20║何，莫有共相激揚者麼？」紫淵問：「範蠡湖頭纔啟網，又
J38nB418_p0503c21║向龍淵把釣竿時如何？」師曰：「不是金鱗枉上鉤。」曰：「一
J38nB418_p0503c22║句無私超彼此，還將何法報君恩？」師曰：「天高群象正，
J38nB418_p0503c23║海闊百川潮。」曰：「今日車蓋臨筵，緇素雲集，未審有何
J38nB418_p0503c24║法施？」師曰：「無一法與人。」曰：「恁麼則禮謝去也。」師曰：「放
J38nB418_p0503c25║汝三十棒。」問：「雲淨月明，風行草偃，力挽頹風，普利四
J38nB418_p0503c26║眾。如何是普利的句？」師曰：「杲日麗天，清風匝地。」曰：「魚
J38nB418_p0503c27║龍總藉弘波力，萬象同瞻慧日光。」師曰：「讚歎有分。」問：
J38nB418_p0503c28║「七載金明施法化，今朝景德振綱宗，未審同耶？別耶？」
J38nB418_p0503c29║師曰：「分身兩處看。」曰：「與麼則龍行雲起，虎嘯風生。」師
J38nB418_p0503c30║曰：「何處不稱尊？」云：「有意氣時添意氣，不風流處也風
J38nB418_p0504a01║流。」師曰：「且禮拜著。」迺曰：「真機獨露，大用現前，滿目清
J38nB418_p0504a02║輝，古今通徹。盡十方世界是真實人，總無邊香水海
J38nB418_p0504a03║是解脫道，只在當人猛省，可以得大自在。故釋迦老
J38nB418_p0504a04║子以此出世度生，達磨大師以此直指人心、見性成
J38nB418_p0504a05║佛，天下知識以此解黏去縛。秪今車蓋臨筵，群賢畢
J38nB418_p0504a06║集，請山僧舉揚個事，爭敢囊藏被蓋？其有諸佛說不
J38nB418_p0504a07║到處、諸祖提不起處，今日一齊揭露。」拈拄杖召眾，曰：
J38nB418_p0504a08║「見麼？」卓一卓，曰：「聞麼？若也聞見分明，撥開向上一竅，
J38nB418_p0504a09║千聖齊立下風。故曰：我為法王，於法自在。且入院陞
J38nB418_p0504a10║座一句又作麼生？秪將補袞調羹手，撥轉如來正法
J38nB418_p0504a11║輪。」復舉達磨見梁王因緣畢，師曰：「達磨來東土，將一
J38nB418_p0504a12║丸毒藥要斷人命根，若非武帝見機，幾被所中。諸人
J38nB418_p0504a13║喫茶、喫飯，切須檢點。」驀以杖召眾，眾舉首，師曰：「中也。」
J38nB418_p0504a14║復頌曰：「玉兔懷胎下紫微，人間不識便稱奇，等閒躍
J38nB418_p0504a15║過蒼龍窟，動地腥風徹四維。」維那復白椎，師下座。
J38nB418_p0504a16║當晚，小參。「曹溪門下，法久弊生，理事偏執，是非顛倒，
J38nB418_p0504a17║畫蛇必添足，畫虎定成狗，以虛為實，言行舛謬，謗毘
J38nB418_p0504a18║尼是小乘，闢禪定為魔樣，法門至此，漸見傾危。今山
J38nB418_p0504a19║僧入院之初，與諸兄弟少集片時，略呈鄙陋，不得妄
J38nB418_p0504a20║生穿鑿，別尋知解，直須永絕淆訛，萬機寢削。恁麼會
J38nB418_p0504a21║去，如龍得水，似虎靠山，猶較些子。」召眾，云：「雪後始知
J38nB418_p0504a22║松柏操，事難方見丈夫心。」
J38nB418_p0504a23║請兩序，上堂。「立宗綱，輔法社，要假其人；吹無孔笛，彈
J38nB418_p0504a24║沒弦琴，全憑作者。三塔者裏，斑斑龍象，濟濟麟鷟，雖
J38nB418_p0504a25║則量才補職，務在進退有儀。奮那吒八臂，現大悲千
J38nB418_p0504a26║手，賊來須打，客來須顧，則祖席重光，法門有賴。」拍禪
J38nB418_p0504a27║床，云：「若要祖燈真不墜，大家扶起破沙盆。」
J38nB418_p0504a28║開鐘板。拈槌示眾云：「施佛祖鉗錘，作人天號令，波旬
J38nB418_p0504a29║聞之膽喪，象王聽以嚬呻。且衲僧分上如何取則？」驀
J38nB418_p0504a30║擊板云：「一擊髑髏成粉碎，逼塞乾坤沒古今。」
J38nB418_p0504b01║肅眾，小參。「光陰瞬息，人生幾何？轉眼便是來生，直下
J38nB418_p0504b02║萬勿錯過。衲僧家出一叢林、入一保社，本為尋師擇
J38nB418_p0504b03║友、了明大事，若圖飽食煖衣，何處不可？諸人既不嫌
J38nB418_p0504b04║此間淡薄、又不厭山僧鄙陋，在此同居務要戒行精
J38nB418_p0504b05║嚴、律身辦道，毋習外緣，打哄過日，虛棄時光。一朝四
J38nB418_p0504b06║大敗壞、神識無主，你平生所作業因一時現前，萬苦
J38nB418_p0504b07║逼身，無處可避。到與麼時，悔無所及。」
J38nB418_p0504b08║除夕，小參。「今夕是除歲，一年事已畢，東村張大化紙
J38nB418_p0504b09║錢、西舍廖鬍吹觱栗，諸方槌鑼擊鼓、談玄說玅，有的
J38nB418_p0504b10║道：一年將盡夜，萬里未歸人。有的道：太盡三十日，小
J38nB418_p0504b11║盡二十九。有的道：烹露地白牛與諸人分歲。有的道：
J38nB418_p0504b12║爆竹一聲送臘，梅花幾點迎春。龍淵者裏無春可迎、
J38nB418_p0504b13║無臘可送，也不烹露地白牛、也不說大盡小盡、也無
J38nB418_p0504b14║萬里未歸客、也不打鼓談玄玅，止有三件事與諸人
J38nB418_p0504b15║說破：一、喫茶不得濕舌頭；二、喫果不得動牙齒；三、猜
J38nB418_p0504b16║拳不得撒手呼盧。恁麼會，不妨奴呼釋迦、婢喚彌勒；
J38nB418_p0504b17║若不會，三十日來有個漢與你打筭在。」
J38nB418_p0504b18║晚參。「心不是佛，造作即乖；智不是道，用修還錯。從上
J38nB418_p0504b19║佛祖說心性、判古今，大似白晝挑燈。龍淵者裏不是
J38nB418_p0504b20║盡法無民，蓋為諸人千里尋師，不遇明眼，終成廢器。
J38nB418_p0504b21║入我門的，直須吐盡野狐涎，脫卻骨臭衫，換骨洗腸
J38nB418_p0504b22║始得。若不爾者，閻羅大王不怕多知多解。」
J38nB418_p0504b23║小參。眾纔禮拜，師曰：「又要畫蛇添足作麼？」便歸方丈。
J38nB418_p0504b24║佛涅槃日，上堂。「三塔凌雲，勢逼青霄回雁跡；千華聳
J38nB418_p0504b25║漢，高標競麗出龍淵。桃花陌上，檇李枝香飛白雪；鴛
J38nB418_p0504b26║湖堤邊，細柳梢葉吐黃金。如來紫磨金色身，獨露堂
J38nB418_p0504b27║堂無隱覆。阿難悲泣，波旬歡喜，出格丈夫別有襟懷。
J38nB418_p0504b28║景德當時若在，波旬與阿難、釋迦老子各與三十拄
J38nB418_p0504b29║杖。何故？不合以生滅之見而欺侮後人。雖然，景德恁
J38nB418_p0504b30║麼道，亦合喫三十拄杖。眾中還有下得手底麼？」良久，
J38nB418_p0504c01║云：「最喜無心花裏鳥，閒來終日儘情啼。」
J38nB418_p0504c02║上堂。「鵲噪枝頭，魚行水底，片片雲生徼外，行行鷺起
J38nB418_p0504c03║沙汀。鴛鴦湖裏，款乃數聲；白苧村邊，征帆幾葉。田家
J38nB418_p0504c04║麥熟登場，鄰婦蠶眠摘繭。寒山拾得，無端起佛見、法
J38nB418_p0504c05║見，貶向二鐵圍山，莫有相救者麼？」卓杖，云：「常恨春歸
J38nB418_p0504c06║無覓處，不知轉入此中來。」
J38nB418_p0504c07║上堂。「森羅萬象，日夜浩浩地廣談般若，三世佛祖一
J38nB418_p0504c08║齊立地聽，諸人信得沒麼？信得沒，與佛祖同參；否則，
J38nB418_p0504c09║是汝自生障隔。山僧無計可施，秪得袖手旁觀。」
J38nB418_p0504c10║小參。舉：「溈山問僧：『汝會甚麼？』曰：『會卜。』山拈起拂子，云：
J38nB418_p0504c11║『者個六十四卦那卦收？』僧無語，山曰：『適來大壯，今是
J38nB418_p0504c12║明夷。』」師曰：「三百八十四爻合為六十四卦，看來爻象
J38nB418_p0504c13║分明，明夷變作大壯，文王、周公、孔子一齊占卜，不上
J38nB418_p0504c14║不入，河圖、洛書豈用蓍錢疊象？」
J38nB418_p0504c15║小參。舉：「六祖因僧問：『黃梅意旨甚麼人得？』祖云：『會佛
J38nB418_p0504c16║法人得。』云：『和尚還得麼？』祖云：『不得。』云：『和尚為甚麼不
J38nB418_p0504c17║得？』祖云：『我不會佛法。』玅喜云：『還見祖師麼？若也不見，
J38nB418_p0504c18║徑山與你指出。芭蕉蕉芭有葉無。又，忽然一陣狂風
J38nB418_p0504c19║起，恰似東京大相國寺裏三十六院東廊下壁角頭
J38nB418_p0504c20║土和尚破袈裟。畢竟如何？歸堂喫茶。』」師曰：「徑山與麼
J38nB418_p0504c21║道，佳作仁可知禮也。諸人會麼？龍淵更為你註腳。庭
J38nB418_p0504c22║前一古柏，清明遭雷折，枝葉盡塗地，中心紅似血，路
J38nB418_p0504c23║行人望之，虛空釘個橛。夜來月上三更時，影入螺窗
J38nB418_p0504c24║墨漆黑，怎似棒打青天，蛟龍出穴？」
J38nB418_p0504c25║小參。舉：「僧問長沙：『南泉遷化向甚麼處去？』沙云：『東家
J38nB418_p0504c26║作驢，西家作馬。』僧云：『未審意旨如何？』沙云：『要騎便騎，
J38nB418_p0504c27║要下便下。』玅喜云：『今日或有人問：「圓悟老人遷化向
J38nB418_p0504c28║甚麼處去？」即向他道：「入阿鼻大地獄去。」「未審意旨如
J38nB418_p0504c29║何？」「飲洋銅汁，吞熱鐵丸。」或問：「還救得也無？」云：「救不得。」
J38nB418_p0504c30║「為甚麼救不得？」「是者老漢家常茶飯。」』」師曰：「忤逆兒孫，
J38nB418_p0505a01║須是長沙、玅喜，酬恩報德，曲盡禮儀，可謂深達水源
J38nB418_p0505a02║木本之道。龍淵則不然，今日或有問：『山鐸老人遷化
J38nB418_p0505a03║向甚麼處去？』向他道：『不是靈鷲峰頂，便是兜率陀天。』
J38nB418_p0505a04║『未審意旨如何？』『說法猶如釋迦，慈悲彷彿彌勒。』或問：
J38nB418_p0505a05║『還來世間化度否？』云：『一航普濟群生類，天上人間未
J38nB418_p0505a06║肯休。』大眾！且道長沙、玅喜抑底是？山僧讚底是？者裏
J38nB418_p0505a07║分疏得出，天堂地獄一任橫行，佛界魔宮遊戲自在。」
J38nB418_p0505a08║東林和尚忌日，拈香。「者個和尚生平無狀，一味虎行
J38nB418_p0505a09║狼心，到處惹人怨謗，龍淵曾遭一踏，至今忿忿難忘。」
J38nB418_p0505a10║驀拈袈裟角，云：「常看遊子衣中線，幾番提起惱人腸。」
J38nB418_p0505a11║示眾。舉：「斷橋和尚臨終集眾入室，作書辭諸山及魏
J38nB418_p0505a12║國公，公餽藥不受，又遣人問曰：『和尚生在天台，因甚
J38nB418_p0505a13║死在淨慈？』橋曰：『日出東方夜落西。』書偈而化。」師曰：「淨
J38nB418_p0505a14║慈恁麼答話，未免俗官看破。」
J38nB418_p0505a15║示眾。舉：「方山和尚凡有僧入室，即豎拂子曰：『是甚麼？』
J38nB418_p0505a16║僧擬議，直打出，二十年少有契其機者。大石雲曰：『秪
J38nB418_p0505a17║如師僧家識得拂子又作麼生？』良久，彈指一下。」師曰：
J38nB418_p0505a18║「識得拂子，買草鞋行腳。」
J38nB418_p0505a19║金明介師翁忌日，拈香。「踞獅窟，哮吼吒沙，壁立萬仞，
J38nB418_p0505a20║開天封，光明灼大，迥脫羅籠，天下金明，一時咸仰。茲
J38nB418_p0505a21║九月二十三日，小孫旭又如何即是？」插香，奠茶，云：「三
J38nB418_p0505a22║奠龍淵水，一爇紫檀香，三塔齊稽首，千華靄翠長。」
J38nB418_p0505a23║達磨大師忌，上香。「觀震旦，有大乘氣象，無端栽棘刺，
J38nB418_p0505a24║航海來東土，牽枝引蔓長，直指人心，見性成佛，殃禍
J38nB418_p0505a25║及平民。者老漢，畜心不善，招得五番中毒，正所謂有
J38nB418_p0505a26║心害人而被人害。自料不能敵，脫隻履而西歸，卻遇
J38nB418_p0505a27║宋雲捉敗。龍淵不是發宣人短，特要諸人勿蹈他故
J38nB418_p0505a28║轍。何也？寧為亂世英雄，莫做太平奸賊。」
J38nB418_p0505a29║上堂。僧出叉手立。師曰：「是誰使汝顛倒？」僧低頭視師
J38nB418_p0505a30║曰：「者老漢項上鐵枷也不知。」師便下座。
J38nB418_p0505b01║上堂。「三塔者裏，孤高清冽，目視雲霄。有時道有也，纖
J38nB418_p0505b02║塵不立；有時道無也，萬象崢嶸；有時道不有而有也，
J38nB418_p0505b03║似一滴含夫巨壑；有時道有而不有也，如須彌納於
J38nB418_p0505b04║芥孔。恁麼會得，略較些子。」
J38nB418_p0505b05║結制，上堂。僧舉：「僧問趙州：『狗子還有佛性也無？』州云：
J38nB418_p0505b06║『無。』此意如何？」師曰：「爛泥裏有刺。」曰：「蠢動含靈皆有佛
J38nB418_p0505b07║性，因甚狗子卻無？」師曰：「黃河三千年一度清。」曰：「趙州
J38nB418_p0505b08║道：為伊有業識在聻？」師曰：「須向他語脈裏討。」曰：「又僧
J38nB418_p0505b09║問：『狗子還有佛性也無？』州云：『有。』又作麼生？」師曰：「鯨吞
J38nB418_p0505b10║海水盡，露出珊瑚枝。」曰：「既有，因甚入者皮袋裏？」師曰：
J38nB418_p0505b11║「汝還識狗子麼？」曰：「趙州道：知而故犯聻？」師曰：合眼跳
J38nB418_p0505b12║黃河。僧作禮，曰：「幸逢師指示，從今更不疑。」師曰：「如何
J38nB418_p0505b13║是你不疑處？」曰：「有無俱不立。」師曰：「猶在趙州綣繢裏。」
J38nB418_p0505b14║僧便喝，師曰：「更添一重。」問：「釋迦出世為一大事因緣，
J38nB418_p0505b15║和尚出世所為何事？」師曰：「鞭龜上竹竿。」僧一喝，師便
J38nB418_p0505b16║棒，僧又喝，師直打退，乃曰：「一句當陽覿面提，全賓全
J38nB418_p0505b17║主顯真機，雙收雙放無先後，逸格超宗當下施。者裏
J38nB418_p0505b18║薦得，權實雙行，照用無礙，一切臨時，不滯方所。有時
J38nB418_p0505b19║舉一明三，有時三中顯一，有時有語中無語，有時無
J38nB418_p0505b20║語中有語。所以云：大凡演唱宗乘，一句中須具三元
J38nB418_p0505b21║門，一元中須具三要路。諸兄弟且作麼生會？」卓杖，云：
J38nB418_p0505b22║「軟如生鐵硬如綿，三眼摩醯覷不全，離名離相無終
J38nB418_p0505b23║始，那許時流辯正偏？」
J38nB418_p0505b24║小參。舉：「趙州因僧問：『如何是祖師西來意？』州曰：『庭前
J38nB418_p0505b25║柏樹子。』曰：『和尚莫將境示人。』州曰：『我不將境示人。』曰：
J38nB418_p0505b26║『如何是祖師西來意？』州曰：『庭前柏樹子。』」師曰：「庭前柏
J38nB418_p0505b27║樹子，個個逞唇觜。不向枝上覓，便尋枯椿底。三生六
J38nB418_p0505b28║十劫，正如春夢裏。堪笑老趙州，平地風波起。令彼陸
J38nB418_p0505b29║沉客，盡作摸壁鬼。」
J38nB418_p0505b30║臨清大悲寺玅雲法叔和尚請上堂。「機旭來景德，人
J38nB418_p0505c01║事了，獨坐千華臺畔，思惟如是事三百六十日，欲覓
J38nB418_p0505c02║起處了不可得。今日法叔和尚命我於不可得中現
J38nB418_p0505c03║身，與諸人說此秘密法門。然未出方丈已與諸人道
J38nB418_p0505c04║破了也，諸人未出僧堂已薦取了也。倘有不會，我乘
J38nB418_p0505c05║法叔威神，向第二義門謾你諸人去。」拈拂子一揮，云：
J38nB418_p0505c06║「剪四瀆之水，裁五嶽之雲，雕荊山之玉，研赤水之珠。
J38nB418_p0505c07║將洞山麻三斤縛住，以秘魔杈叉放三塔尖頭，把鹽
J38nB418_p0505c08║官扇子扇著雲門乾矢橛，娑竭龍宮火發，燒殺赤縣
J38nB418_p0505c09║八萬四千家，驚起無數風神、火神、水神、地神共力相
J38nB418_p0505c10║助，調鼎和羹悉成醍醐上味。景德款款的向三塔灣
J38nB418_p0505c11║兜裹拈來，攤向諸人面前，船來陸來，一任橫咬豎嚼。
J38nB418_p0505c12║搆得的，永除饑瘡之患，放曠自由；搆不得的，急須搆
J38nB418_p0505c13║取，免致作賤人。若是出格道流，另行款待。」以拂子召
J38nB418_p0505c14║眾，云：「還會麼？設不會，山僧面目現在。若有個不受人
J38nB418_p0505c15║瞞的，我試問你：秪如普化道：『來日大悲院裏有齋。』且
J38nB418_p0505c16║道：天台山羅漢幾個不赴請？」眾無對。師指露柱，曰：「賴
J38nB418_p0505c17║有者漢證明。」
J38nB418_p0505c18║龍興和尚忌，拈香。「年年九月十五，頓覺大地震動。」插
J38nB418_p0505c19║香，云：「記得碧雲山裏曾遭踏背脊，如今又不痛。」顧視
J38nB418_p0505c20║左右，云：「還知者老漢利害處麼？」以手掩鼻，云：「吽！吽！」
J38nB418_p0505c21║佛成道日，上堂。拈杖云：「只者個本自無迷，悟從何立？
J38nB418_p0505c22║非聲非色，何見何聞？釋迦老子誑惑不少，於二千七
J38nB418_p0505c23║百年前捏出一個卦文，賺卻無數英雄，東卜西卜，到
J38nB418_p0505c24║今日雖則爻象分明，直是有凶無吉。何也？熒惑臨宮，
J38nB418_p0505c25║殃禍重重。」驀卓拄杖云：「幸有水德星化解。然則如是，
J38nB418_p0505c26║且道釋迦老子當時見的星在那一爻上看？」乃扣齒
J38nB418_p0505c27║三下云：「千靈萬靈，不順人情。」
J38nB418_p0505c28║挂歷代祖幀，拈香。「者隊老古錐，頭頭相似，面面相親，
J38nB418_p0505c29║將達磨一宗以訛傳訛，如盲摸象，各說異端，致令後
J38nB418_p0505c30║代兒孫依模畫樣，漸見烏焉成馬。龍淵恁麼道，且以
J38nB418_p0506a01║何為證？」良久，云：「曾記王二郎二十年前親在他屋裏
J38nB418_p0506a02║西北角落頭過來。」喝一喝，便燒香。
J38nB418_p0506a03║除夕，小參。「景德今夜分歲，無可管待諸人。若烹北禪
J38nB418_p0506a04║牛，太煞傷慈；若燒法昌火，浪費常住；若炊黍米飯，恐
J38nB418_p0506a05║鄰僧興歎；若唱村田樂，有犯毘尼。且如何即是？者裏
J38nB418_p0506a06║著得一隻眼，慶快平生得大自在。」又云：「常住三百六
J38nB418_p0506a07║十畝僧田，出帳收租納稅了，到臘月三十日，倉庫無
J38nB418_p0506a08║顆粒之餘，拍雙空手送殘年。山僧與麼道，只得一半。
J38nB418_p0506a09║且那一半在什處？」卓杖一下，云：「來朝更有新條在，惱
J38nB418_p0506a10║亂春風卒未休。」
J38nB418_p0506a11║元旦，上堂。卓拄杖，云：「新年頭，行新令，萬象森羅齊乞
J38nB418_p0506a12║命，釋迦、彌勒暗吞聲，文殊、普賢偷眼聽，惟我龍淵一
J38nB418_p0506a13║眾必恭而必敬。」驀豎拄杖，云：「拄杖子𨁝跳上三十三
J38nB418_p0506a14║天，向東海龍王鼻孔裏翻身，透過七金山，走遍四天
J38nB418_p0506a15║下，仍歸本處，向諸人道：將謂紫微攝政，卻是太歲臨
J38nB418_p0506a16║宮。」卓一卓。
J38nB418_p0506a17║立春，上堂。「東皇施正令，寒巖枯木花，柳岸垂金線，汀
J38nB418_p0506a18║洲湧碧沙。煦日融融兮，鋪大地之錦繡；和風蕩蕩兮，
J38nB418_p0506a19║燦遍界之文章。飄緲白雲，縱觀寫出飛禽跡；優游漁
J38nB418_p0506a20║唱，等閒驚起臥龍吟。有情公子逐野馬於長途，無心
J38nB418_p0506a21║道人駕白牛於寶所。寒山子，寒山子，惺惺寂寂，寂寂
J38nB418_p0506a22║惺惺。相攜把手訴衷腸，底事分明絕比量？不知春色
J38nB418_p0506a23║無高下，返怪花枝有短長。」
J38nB418_p0506a24║解制，上堂。「盡十方是個大圓覺海，無內無外，何解何
J38nB418_p0506a25║結？結也在裏許，解也在裏許。山僧一向孤迥迥、灑落
J38nB418_p0506a26║落，來者不用錐、去者不用鉤，一任朝摝魚蜆、暮宿古
J38nB418_p0506a27║廟，醉李亭畔看梅花吐白雪之香，煙雨樓前聽桂櫂
J38nB418_p0506a28║泛碧波之浪，南天台、北五臺從教眠雲步月，東蓬萊、
J38nB418_p0506a29║西太華何妨玩水觀山？雖然如是，布袋頭依舊在山
J38nB418_p0506a30║僧手裏。」驀喚侍者，者應諾，師曰：「看腳爐裏有火麼？」遂
J38nB418_p0506b01║起身，云：「盡道季冬極冷，不覺孟春猶寒。」
J38nB418_p0506b02║燈節，晚參。「十五日已前，雪覆千山；十五日已後，雲散
J38nB418_p0506b03║長空；正當十五日，月到天心，風來水面。與麼時，直得
J38nB418_p0506b04║石女雲中高拍板，木人海底細吹笙，燈籠跨鶴繞南
J38nB418_p0506b05║斗，露柱騎牛舞北辰，不是神通玅用，亦非法爾如然，
J38nB418_p0506b06║我見燈明佛，本光瑞如此。」
J38nB418_p0506b07║佛涅槃，上堂。「生無來處，死無去處，釋迦老子向甚麼
J38nB418_p0506b08║處去？莫教休去、歇去麼？斷絕往來麼？杳無消息麼？龍
J38nB418_p0506b09║淵今日直得口挂壁上，又怎怪得諸人？」驀豎拄杖，曰：
J38nB418_p0506b10║「釋迦老子來也，諸人還見麼？」擲下，云：「丈六金身紫磨
J38nB418_p0506b11║色，年年記取是今日。」
J38nB418_p0506b12║天台護國夢颿和尚至，上堂。「大道虛曠，絕彼絕此；聖
J38nB418_p0506b13║智圓通，無內無外。天地難況其遠，日月莫方其明，了
J38nB418_p0506b14║無形相之可窺，何有古今之能間？恁麼時，將五位入
J38nB418_p0506b15║三玄內，拈人境來賓主上，亦不剩一絲，亦不減一毫，
J38nB418_p0506b16║上下并四維，無有偏正回互。然則如是，有一句子不
J38nB418_p0506b17║從迷悟得，不向聖凡求，且道在甚麼處？設使週遮，卻
J38nB418_p0506b18║請護國和尚與你道破。」
J38nB418_p0506b19║李廣植、廣桓昆玉薦嚴明經真寄居士，請小參。「生為
J38nB418_p0506b20║死之因，死為生之果，因果甚分明，去來無拘縛。真寄
J38nB418_p0506b21║道翁，幼探洙泗之道，晚明少室之宗，氣度超然，胸懷
J38nB418_p0506b22║灑落，欽聞德音遍布，鴻略超倫，叢林賴以匡扶，法門
J38nB418_p0506b23║藉以振興。忽云：老宿相邀，不期半路抽身，莫是龍華
J38nB418_p0506b24║曾有約內院同敲太古音麼？」震聲一喝，云：「月恒庭際
J38nB418_p0506b25║月皎皎，滿目光輝意儼然。」（居士自謂攖寧和尚，相邀預定日期，請諸山知識至
J38nB418_p0506b26║舍，念佛說偈而逝。）
J38nB418_p0506b27║雨霽，示眾。「雨歇天晴，日出風來，水面紋生，陌上桃花
J38nB418_p0506b28║露出靈雲面目，圃後翠竹張開多福舌根，梨花飛白
J38nB418_p0506b29║雪，細點苔階鋪蜀錦，榆莢吐金錢，撒入螺窗噴海珠，
J38nB418_p0506b30║驛路兒童摘楊花而搓玉彈，湖邊漁叟垂香餌以釣
J38nB418_p0506c01║金鱗，頭頭顯佛祖真宗，處處彰普賢境界。山僧拄杖
J38nB418_p0506c02║忍俊不禁，向青雲裏打個筋斗，卻來與諸人露個消
J38nB418_p0506c03║息。」卓一下，云：「六宇陰霾都掃卻，頂門迸出一輪紅。」
J38nB418_p0506c04║端節，上堂。「今朝五月五，陌上鶯啼柳，蠶眠剝繭時，桑
J38nB418_p0506c05║柘露拳肘。村巷樂昇平，歡歌載道路，東舍趙三娘，獨
J38nB418_p0506c06║飲雄黃酒。醉倒謝大叔，赤腳騎艾虎，等閒穿市過，咬
J38nB418_p0506c07║殺雲門普。赤口白舌神，忙忙鑽入土，撞著地行鬼，一
J38nB418_p0506c08║擊忘前後。」拊掌，云：「阿呵呵！文殊與普賢，拍拍成玅舞。」
J38nB418_p0506c09║示眾。舉：「法眼問永明云：『隔壁聞釵釧聲，即名破戒。現
J38nB418_p0506c10║見金銀合雜，朱紫駢闐，是破戒？是不破戒？』明云：『好個
J38nB418_p0506c11║入路。』」師曰：「若有個入路，薰風自南來，殿閣生微涼；若
J38nB418_p0506c12║無個入路，花須連夜發，莫待曉風吹。」卓拄杖曰：「直饒
J38nB418_p0506c13║恁麼會，堪作甚麼？」頌曰：「隔壁聞釵釧，即名為破戒；好
J38nB418_p0506c14║一個入路，於法觀自在。」
J38nB418_p0506c15║上堂。「月生一，萬象森羅眼睜赤；月生二，崑崙躍上扶
J38nB418_p0506c16║桑樹；月生三，蝦蟆吞卻水中天。」拈拂子豎起，云：「還有
J38nB418_p0506c17║與龍淵拂子相見者麼？」良久，云：「見之不取，思之千里。」
J38nB418_p0506c18║遂擲下。
J38nB418_p0506c19║示眾。舉：「南泉問黃檗：『黃金為世界，白銀為壁落，是什
J38nB418_p0506c20║麼人居處？』檗云：『是聖人居處。』泉云：『更有一人居何國
J38nB418_p0506c21║土？』檗叉手而立，泉云：『道不得，何不問王老師？』檗卻問：
J38nB418_p0506c22║『更有一人居何國土？』泉云：『可惜許。』」師曰：「一人向虛空
J38nB418_p0506c23║裏鑿窟寵，一人看錮鏴著生鐵，二俱總成戲劇。山僧
J38nB418_p0506c24║若作黃檗，待問：『更有一人居何國土？』劈面便掌，直饒
J38nB418_p0506c25║南泉有滔天手眼，也無摸索處。」頌曰：「黃金世界白銀
J38nB418_p0506c26║粧，古殿苔封坐未央，更有一人何國住？時流切忌錯
J38nB418_p0506c27║商量。」
J38nB418_p0506c28║上堂。「夏日熱，夏日長，薰風戶外來，兩腋生微涼。郭公
J38nB418_p0506c29║鳴遠浦，姑惡憩南塘。蛙聲數數勝鼓吹，夏蟲唧唧別
J38nB418_p0506c30║宮商。禪和子細思量，眼中見色，耳裏聞響，切不得昧
J38nB418_p0507a01║卻他古佛心王。」
J38nB418_p0507a02║錢涵六居士薦室姚氏請小參。「一點靈明徹古今，涅
J38nB418_p0507a03║槃生死等埃塵，者回親識娘生面，遍界清風動地生。」
J38nB418_p0507a04║豎拂子云：「者裏會得生本不生、滅本不滅，生滅一如，
J38nB418_p0507a05║真幻不二，且姚安人即今在甚處安身立命？咦！一超
J38nB418_p0507a06║直入菩提岸，此土蓮邦任往還。」
J38nB418_p0507a07║上堂。「今朝八月一，湛湛秋光寂。鴻雁北地來，長空露
J38nB418_p0507a08║遺跡。萬木漸蕭疏，五湖漾虛碧。砧聲到耳邊，般若波
J38nB418_p0507a09║羅密。」
J38nB418_p0507a10║示眾。「景德門牆八字開，朝朝雲鶴去還來。鴛鴦湖畔，
J38nB418_p0507a11║煙雨樓臺。行到水迴路曲處，幾人含笑幾人悲。」
J38nB418_p0507a12║中秋，晚參。舉馬祖玩月因緣，（頌曰）：「等閒無事下階遊，兩
J38nB418_p0507a13║盞三盃興不休；各把衷情都訴盡，至今清怨滿山丘。」
J38nB418_p0507a14║因事示眾。舉：「永嘉大師云：『從他謗，任他非，把火燒天
J38nB418_p0507a15║徒自疲；我聞恰似飲甘露，銷鎔頓入不思議。觀惡言，
J38nB418_p0507a16║是功德，此則成吾善知識；不因訕謗起冤親，何表無
J38nB418_p0507a17║生慈忍力？』」師曰：「永嘉大師恁麼道，理上即得；若是事
J38nB418_p0507a18║上，且緩緩著。景德即不然，知事少時煩惱少，識人多
J38nB418_p0507a19║處是非多。」
J38nB418_p0507a20║師翁介老和尚忌日，上堂。「慈威普振于閩越，浩氣擴
J38nB418_p0507a21║克乎大千，踏碎佛祖頂𩕳，打開聖凡羈鎖。豎正法眼，
J38nB418_p0507a22║邪魔無處藏身；截斷淆訛，真機流通遍界。殃累兒孫
J38nB418_p0507a23║不了，禍及叢林何休？」以杖召眾：「要見師翁面目麼？」卓
J38nB418_p0507a24║一下，云：「秋風吹繡水，落葉滿長安。」
J38nB418_p0507a25║小參。僧問：「祖意教意是同是別？」師曰：「驛西桃花紅，塘
J38nB418_p0507a26║南李花白。」曰：「和尚將境示人那？」師曰：「汝向甚處見山
J38nB418_p0507a27║僧？」僧擬開口，師打曰：「下坡不走，快便難逢。」問：「如何是
J38nB418_p0507a28║佛？」師曰：「仰面烏龜抱水游。」曰：「如何保任？」師曰：「臘月蓮
J38nB418_p0507a29║花火裏開。」僧便喝，師便打。問：「師唱誰家曲？宗風嗣阿
J38nB418_p0507a30║誰？」師曰：「乘興攜笻登絕頂，五雲足底起龍吟。」曰：「恁麼
J38nB418_p0507b01║則龍興嫡子，蠡水真孫。」師曰：「刳心剖腹人難會，細剪
J38nB418_p0507b02║春風遍界吹。」曰：「萬古碧潭月，撈摝始因知。」師曰：「如何
J38nB418_p0507b03║是你知的事？」曰：「看腳下。」師曰：「放汝三十棒。」乃舉：「臨濟
J38nB418_p0507b04║垂問：『有一人論劫在途中不離家舍，有一人離家舍
J38nB418_p0507b05║不在途中，阿那個合受人天供養？』」師曰：「落霞與孤鶩
J38nB418_p0507b06║齊飛，秋水共長天一色。」
J38nB418_p0507b07║初祖忌，拈香。「少林面壁九年，不會唐言；蔥嶺獨自西
J38nB418_p0507b08║歸，泥齊腳背。一語何之，慚愧無地。可笑神光，不惜好
J38nB418_p0507b09║手，換他空棺隻履。賺卻後代兒孫，一個個蹄踏蹄，嘴
J38nB418_p0507b10║對觜。」
J38nB418_p0507b11║結制，上堂。僧問：「文殊為七佛之師，因甚出女子定不
J38nB418_p0507b12║得？」師曰：「方木不逗圓孔。」曰：「下方罔明菩薩為甚卻出
J38nB418_p0507b13║得？」師曰：「大似遠客還家。」曰：「如何是定？」師曰：「鐵橛釘虛
J38nB418_p0507b14║空。」曰：「只如世尊為二大士與麼教敕，還是赤心為人？
J38nB418_p0507b15║還是把定封疆？」師曰：「汝道山僧今日還是為眾結制，
J38nB418_p0507b16║為汝答話？」曰：「總在裏許。」師打曰：「儱侗不少。」乃曰：「包天
J38nB418_p0507b17║地而無外，入微塵而無內。無內無外，聖凡一源。百億
J38nB418_p0507b18║須彌世界細抹為塵，於一塵量湧出無邊香水國土。」
J38nB418_p0507b19║拈杖一卓曰：「百千三昧，無量法門，總在者裏。恁麼會
J38nB418_p0507b20║去，結在解處，解在結中。莫有不從結解而來的麼？」以
J38nB418_p0507b21║拄杖作釣勢曰：「不是金鱗枉上鉤。」復舉女子出定因
J38nB418_p0507b22║緣，師曰：「是定不是定，井底鐵蛇照古鏡。出得出不得，
J38nB418_p0507b23║三人證龜成個鱉。古今多少被熱瞞，三十烏藤猶未
J38nB418_p0507b24║歇。因甚如此，仔細檢點，一一出女子定不得。還有出
J38nB418_p0507b25║得女子定的麼？」喝一喝。
J38nB418_p0507b26║小參。舉：「世尊見文殊在門外立，乃曰：『文殊何不入門
J38nB418_p0507b27║來？』殊曰：『我不見一法在門外，何以教我入門？』」師曰：「者
J38nB418_p0507b28║則公案，自古迄今無人判得，蓋因情未盡耳。過去已
J38nB418_p0507b29║過去，未來尚未來，正當龍淵主持此事，諸人不得造
J38nB418_p0507b30║次，我有六十棒要打不平。何故？世尊不揀己過，尋察
J38nB418_p0507c01║他非，不合有門內門外見，好與二十棒。文殊不遵約
J38nB418_p0507c02║束，進退無禮，不合生有法無法見，好與二十棒。還有
J38nB418_p0507c03║二十棒，山僧自領。大眾！且道過在甚麼處？試指出看。」
J38nB418_p0507c04║小參。僧問：「如何是佛法大意？」師曰：「京口白菘味最佳。」
J38nB418_p0507c05║曰：「某志誠請問，和尚莫戲論。」師曰：「不戲論。」曰：「如何是
J38nB418_p0507c06║佛法大意？」師曰：「金陵旱芹白更美。」曰：「此非戲論耶？」師
J38nB418_p0507c07║曰：「大眾證明。」僧佇思，師打曰：「好惡也不識。」乃舉：「天親
J38nB418_p0507c08║菩薩從彌勒內院而下，無著問：『經稱人間四百年，彼
J38nB418_p0507c09║天為一晝夜，彌勒於一時中成就五百億天子證無
J38nB418_p0507c10║生法忍，未審說甚麼法？』天親曰：『只說者個法。』」師曰：「彌
J38nB418_p0507c11║勒說的決不是天親傳的，天親傳的決不是彌勒說
J38nB418_p0507c12║的，若道只說者個法，直饒彌勒下生自救不了，豈能
J38nB418_p0507c13║成就五百億天子證無生法忍耶？天親若果從彌勒
J38nB418_p0507c14║內院而下，待無著恁麼問，劈脊便棒，免致後來許多
J38nB418_p0507c15║尊宿向者個法裏錯會。」
J38nB418_p0507c16║羅又先文學薦考廣文子先空諸大士，請對靈小參。
J38nB418_p0507c17║揮拂子云：「朔風凜冽逼人寒，萬樹千林紅葉潸，遍界
J38nB418_p0507c18║黃沙成血淚，仙人無足出雲端。恭惟子翁空諸大士，
J38nB418_p0507c19║學綜古今，實鴻儒之領袖；心通內外，誠後進之良規。
J38nB418_p0507c20║見介師翁於敬畏，獲心印於蠡湖，惟道惟德，乃格乃
J38nB418_p0507c21║馨。」豎拂子召眾曰：「看！看！在山僧拂子上放光動地，光
J38nB418_p0507c22║中說道：『來也恁麼，去也恁麼，恁麼中有不恁麼，杲日
J38nB418_p0507c23║當空月正圓，鐵船海上快如梭。』諸人還會麼？」揮拂子
J38nB418_p0507c24║曰：「出頭人世外，坐斷五須彌，一派天香遠，瓊瑤吐紫
J38nB418_p0507c25║芝。」
J38nB418_p0507c26║小參。舉：「世尊將諸聖往第六天說大集經，敕他方此
J38nB418_p0507c27║土、人間天上一切獰惡鬼神悉皆集會，受佛付囑，擁
J38nB418_p0507c28║護正法。設有不赴者，四天門王飛熱鐵輪追之令集。
J38nB418_p0507c29║既集已，各發弘誓，擁護正法。惟一魔王謂世尊曰：『瞿
J38nB418_p0507c30║曇！我待一切眾生成佛，盡眾生界空，無有眾生名字，
J38nB418_p0508a01║我乃發菩提心。』薦福懷云：『臨危不變，真大丈夫。諸仁
J38nB418_p0508a02║者！作麼生著得一轉語與黃面老子出氣？尋常神通
J38nB418_p0508a03║玅用、智慧辯才，到此總用不著，盡大地人無不愛佛。
J38nB418_p0508a04║到者裏，何者是佛？何者是魔？還有辯得出的麼？』良久，
J38nB418_p0508a05║云：『欲識魔麼？開眼見明；欲識佛麼？合眼見暗。魔之與
J38nB418_p0508a06║佛，以拄杖一時穿卻鼻孔。』」師曰：「天衣老人錯下名言，
J38nB418_p0508a07║者魔王若是個臨危不變大丈夫，即不隨熱鐵輪而
J38nB418_p0508a08║來也。況復云：『我待一切眾生成佛，盡眾生界空，無有
J38nB418_p0508a09║眾生名字，我乃發菩提心。』恁麼道，早是把髻投衙、據
J38nB418_p0508a10║款納降了也，何須更著一轉語與黃面老子出氣？況
J38nB418_p0508a11║世尊初云：『一切眾生具有如來智慧德相。』豈一魔王
J38nB418_p0508a12║之不具哉？且道：魔之與佛還有辯得出的麼？」良久，曰：
J38nB418_p0508a13║「白鷺下田千點雪，黃鸝上樹一枝花。」
J38nB418_p0508a14║臘八，上堂。「雪山六載苦難挨，忽睹明星雙眼開，依前
J38nB418_p0508a15║不見自家鼻，錯認牛頷作馬腮，遞代兒孫渾不識。且
J38nB418_p0508a16║道不識個甚麼？年年有個臘月八，誰人能展兩莖眉？」
J38nB418_p0508a17║除歲，小參。「一歲盡今宵，團圞相共語，世事不干懷，道
J38nB418_p0508a18║人合如此。有一物，圓陀陀、光爍爍，拽之不來、推之不
J38nB418_p0508a19║去，恰似洞庭山上一座石，敲之聽以無聲、撥之睹而
J38nB418_p0508a20║無質，不屬陰陽造化，亦非天地生成，日暴風吹，曾無
J38nB418_p0508a21║改易。還有識得者麼？倘或不知，山僧為諸人指出。」乃
J38nB418_p0508a22║拈果示眾，曰：「呀！原來是枚果子。」
J38nB418_p0508a23║元旦，上堂。僧問：「如何是新年頭佛法？」師曰：「爆竹連天
J38nB418_p0508a24║響，鼓聲動地鳴。」曰：「恁麼會還當得麼？」師曰：「誰家簫管
J38nB418_p0508a25║裏，清韻透雲霄。」曰：「新年佛法蒙師指，祝聖一句請師
J38nB418_p0508a26║宣。」師曰：「日月光天德，山河壯帝居。」問：「如何是龍淵境？」
J38nB418_p0508a27║師曰：「三塔卓當門，千花擁殿後。」曰：「如何是境中人？」師
J38nB418_p0508a28║曰：「眉毛生眼上，鬚邊耳搭腮。」曰：「如何是日用行履處？」
J38nB418_p0508a29║師曰：「不善承迎世上人，等閒無事招人怪。」曰：「如何是
J38nB418_p0508a30║和尚為人處？」師曰：「棒打石人頭，𥗋𥗋論實事。」曰：「學人
J38nB418_p0508b01║上來，乞師一接。」師曰：「汝是行腳僧麼？」僧便喝，師曰：「腳
J38nB418_p0508b02║跟未點地在。」僧無對，師打曰：「何不再喝？」迺曰：「三百六
J38nB418_p0508b03║十日，今朝最第一。石塔拜倒露柱，燈籠騎卻殿脊。廚
J38nB418_p0508b04║庫僧堂山門鐘樓藏閣，齊聲慶賀新歲。」驀拈拄杖畫
J38nB418_p0508b05║○相云：「日重光，月重輪。海不揚波，中有聖人。」
J38nB418_p0508b06║啟千佛懺期，上堂。僧問：「一花百億國，一國一釋迦。秪
J38nB418_p0508b07║如三千諸佛，未審居何國土？」師豎拂子，曰：「在山僧拂
J38nB418_p0508b08║子頭上。」曰：「未審說何法要？」師擊拂子三下，曰：「為什學
J38nB418_p0508b09║人不聞？」師曰：「因有執故。」曰：「學人離卻法執，請師別道。」
J38nB418_p0508b10║師曰：「未明三八九，難話歲寒心。」乃曰：「過去諸如來，斯
J38nB418_p0508b11║門已超出，月落天空，碧潭無影。現在諸菩薩，今各入
J38nB418_p0508b12║圓明，貪他一粒米，失卻半年糧。未來修學人，當依如
J38nB418_p0508b13║是法，堂堂大道透長安，何用當途栽荊棘？」豎起拂子，
J38nB418_p0508b14║曰：「三世諸佛向拂子頭上闡說無量玅義、百千法門，
J38nB418_p0508b15║天上人間各證無生法忍，亦各坐本世界，廣宣玅法，
J38nB418_p0508b16║隨類度生。諸人還信得及麼？」擲下拂子，曰：「向下文長。」
J38nB418_p0508b17║燈節，示眾。舉：「修山主云：『具足凡夫法，凡夫不知；具足
J38nB418_p0508b18║聖人法，聖人不會。聖人若會，即是凡夫；凡夫若知，即
J38nB418_p0508b19║是聖人。此語具一理二義，若人辨得，不妨於佛法中
J38nB418_p0508b20║有個入處；若辯不得，莫道不疑。』」師曰：「修山主恁麼道，
J38nB418_p0508b21║理上也著、事上也著，可惜落在凡聖坑裏，出頭不得。
J38nB418_p0508b22║龍淵不與麼，具足凡夫法，凡夫即知；具足聖人法，聖
J38nB418_p0508b23║人即會。聖人若會，不是凡夫；凡夫若知，不是聖人。此
J38nB418_p0508b24║語亦具一理二義，直饒辨得，於衲僧門下正好疑著；
J38nB418_p0508b25║若辯不得，卻有個入處。大眾！山僧恁麼道，與古人同
J38nB418_p0508b26║耶？別耶？檢點得出，與你一緉鞋。」
J38nB418_p0508b27║上堂。舉：「德山挾複子到溈山上法堂，從東過西，錯。從
J38nB418_p0508b28║西過東，錯。溈山默坐不顧，錯。德山云：『無無。』便下去，錯。
J38nB418_p0508b29║復云：『也不得草草。』遂具威儀見溈山，提起坐具云：『和
J38nB418_p0508b30║尚。』錯。溈山擬取拂子，錯。德山便喝，錯。當時背法堂著
J38nB418_p0508c01║草鞋便去，錯。溈山至晚問首座：『適來新到在甚麼處？』
J38nB418_p0508c02║貧兒思舊債。首座云：『當時背卻法堂著草鞋便去。』恁
J38nB418_p0508c03║麼那？溈云：『還識此子麼？已後向孤峰頂上蟠結草菴，
J38nB418_p0508c04║呵佛罵祖去在。』面赤不如語直。又曰：『作家相見，縱奪
J38nB418_p0508c05║可觀，旌旗閃爍，鋒芒各露。』二老有個不知處，至今無
J38nB418_p0508c06║人舉著。且道什麼處是二老不知處？若檢辨得出，便
J38nB418_p0508c07║會得龍淵者八錯；若會得者八錯，便會得已後向孤
J38nB418_p0508c08║峰頂上蟠結草菴，呵佛罵祖的道理有麼？」良久，曰：「你
J38nB418_p0508c09║往西秦，我之東魯。」
J38nB418_p0508c10║小參。舉：「真歇了，云：『處處覓不得，有一處不覓自得。』良
J38nB418_p0508c11║久，云：『賊身已露。』徑山無幻祖云：『處處覓不得，且道何
J38nB418_p0508c12║處不是？』有一處不覓自得。人無下賤，下賤自生。良久，
J38nB418_p0508c13║云：『甚處去也？』賊身已露，還我贓來。『真歇和尚只解閉
J38nB418_p0508c14║門作活，未知奪角衝關。且道如何是奪角衝關的句？』
J38nB418_p0508c15║卓拄杖，云：『挑沙入水。』」師曰：「真歇和尚道則太煞道，只
J38nB418_p0508c16║道得八成。山僧則不然，處處不覓自得，有一處覓不
J38nB418_p0508c17║得。」良久，云：「無贓不問罪。無幻老人道：『真歇和尚祗解
J38nB418_p0508c18║閉門作活，未知奪角衝關。』殊不知他一鏃破三關，不
J38nB418_p0508c19║費腕頭力。只如挑沙入水，你諸人向甚麼處會？」卓拄
J38nB418_p0508c20║杖一下，歸方丈。
J38nB418_p0508c21║小參。舉：「雲門問值歲：『什處來？』歲云：『刈茅來。』門云：『刈得
J38nB418_p0508c22║幾個祖師？』云：『三百個。』門云：『朝打三千，暮打八百，東家
J38nB418_p0508c23║杓柄長，西家杓柄短，又作麼生？』歲無語，門便打。玅喜
J38nB418_p0508c24║云：『直歲無語，自有三百個祖師證明；雲門令雖行，要
J38nB418_p0508c25║且棒頭無眼。』楚石云：『大小雲門卻被直歲勘破。』」師曰：
J38nB418_p0508c26║「打人還要親兄弟，敵國須還父子兵。大慧祖孫抑壓
J38nB418_p0508c27║雲門、扶持直歲，看來不是好心。何處是三百個祖師
J38nB418_p0508c28║證明處？那裏是直歲勘破處？直歲無語，合喫雲門棒。
J38nB418_p0508c29║什麼處是棒頭無眼處？雖然面赤，不如語直。雲門不
J38nB418_p0508c30║合道：『東家杓柄長，西家杓柄短。』當與麼時，問他：『三百
J38nB418_p0509a01║個祖師在甚麼處？』自然瓦解冰消。殊不知，用盡自己
J38nB418_p0509a02║心，笑破他人口。」
J38nB418_p0509a03║上堂。舉：「馬祖於書中作一○相……」師曰：「向虛空裏鑿窟。
J38nB418_p0509a04║寵道人送到徑山，老不識羞。徑山發緘於圓相中一
J38nB418_p0509a05║點，卻封回，看孔著楔。忠國師聞，云：『欽師猶被馬師惑。』
J38nB418_p0509a06║大小國師好惡不識，殊不知馬師未畫圓相時已被
J38nB418_p0509a07║欽師惑了也。雪竇云：『徑山被惑且置，若將呈似國師，
J38nB418_p0509a08║別作個甚麼伎倆免被惑去？』」師曰：「也是為他閒事長
J38nB418_p0509a09║無明。有老宿云：『當時坐卻便休。』」師曰：「鄭州出曹門。又
J38nB418_p0509a10║有云：『但與畫破。』」師曰：「夜半放烏雞。雪竇云：『若與麼，只
J38nB418_p0509a11║是不識羞。』」師曰：「何不早恁麼道？竇云：『敢問天下老師
J38nB418_p0509a12║各具金剛眼睛，廣作神通變化，還免得麼？』」師曰：「未敢
J38nB418_p0509a13║相許。又曰：『雪竇見處也要諸人共知，只者馬師當時
J38nB418_p0509a14║畫出早是自惑了也。』」師曰：「救取一半。大眾與麼批判，
J38nB418_p0509a15║且道者幾個阿師還甘麼？龍淵見處雖不與雪竇老
J38nB418_p0509a16║漢同一鼻孔出氣，也要諸人共知。」良久，云：「我也沒量
J38nB418_p0509a17║罪過。」便下座。
J38nB418_p0509a18║晚參。良久，云：「大眾到也未？」有對。云：「俱到。」師曰：「那一人
J38nB418_p0509a19║到也未？」眾無對。師曰：「不干山僧事。」
J38nB418_p0509a20║上堂。舉女子入定公案畢，師曰：「者則公案，自古迄今
J38nB418_p0509a21║拈提者多，錯會者不少。文殊至諸佛集處，值諸佛各
J38nB418_p0509a22║還本土，唯見一女子入定。世尊命文殊出，文殊卻出
J38nB418_p0509a23║女子定不得。世尊曰：『下方有罔明菩薩出得。』須臾罔
J38nB418_p0509a24║明至，彈指一下，卻出女子定。檢點將來，無甚奇特。雖
J38nB418_p0509a25║然如是，當時若有個漢深深裏掘個坑子，將者一隊
J38nB418_p0509a26║古錐一齊埋卻，免致後代兒孫向出得出不得處作
J38nB418_p0509a27║活計。龍淵恁麼批判，且道意在如何？」拈拄杖卓一下，
J38nB418_p0509a28║曰：「水向石邊流出冷，風從花裏過來香。」