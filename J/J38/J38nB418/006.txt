J38nB418_p0525c01║晦岳旭禪師語錄卷第六
J38nB418_p0525c02║記室全本記錄
J38nB418_p0525c03║復住金明禪寺語錄
J38nB418_p0525c04║康熙己卯歲九月二十日入院。
J38nB418_p0525c05║山門。師卓杖曰：「我此法門，函蓋乾坤。湖天海月，洞徹
J38nB418_p0525c06║無垠。人天出入，自古自今。」拽杖便入。
J38nB418_p0525c07║彌勒。「天上不有，地下亦無，今朝者裏，覿面相逢。」
J38nB418_p0525c08║韋馱。師拈杖曰：「你有寶杵建新，我有拄杖革故。扶起
J38nB418_p0525c09║者個破沙盆，須是大家出隻手。」
J38nB418_p0525c10║佛殿。「過去已過去，未來尚未來，現在坐道場，未審是
J38nB418_p0525c11║阿誰？」仰視云：「二千七百年來事，端的今朝不識伊。」
J38nB418_p0525c12║千佛閣。「一佛出世，千佛讚揚，千佛說法，那個是主？」拈
J38nB418_p0525c13║香禮拜。
J38nB418_p0525c14║范相國祠。「相國是地主，山僧是寺主。若要叢林振興，
J38nB418_p0525c15║賴有置富奇書。」
J38nB418_p0525c16║觀音殿。「圓通自在，有感必應。令斬新條，必恭必敬。」
J38nB418_p0525c17║伽藍堂。「有則公案未曾了卻，今日又來特共商量。且
J38nB418_p0525c18║如何是商量底公案？」秪揖云：「你知，我知。」
J38nB418_p0525c19║祖師堂。「面壁九年成鈍置，安心一法太糢糊，遞代相
J38nB418_p0525c20║傳無一事，兒孫多是少良謀。」
J38nB418_p0525c21║據室。「臨濟喫黃檗三頓棒，似拂蒿枝，抱贓叫屈。百丈
J38nB418_p0525c22║再參馬祖一喝，三日耳聾，含血噴人。檢點將來，猶是
J38nB418_p0525c23║鈍漢，鑊湯爐炭裏藏身，刀山劍樹上走馬底，必死之
J38nB418_p0525c24║症。若是出格丈夫，另有生涯。」卓杖一下，云：「殺人須用
J38nB418_p0525c25║殺人刀，活人定有活人劍。」
J38nB418_p0525c26║是日，眾檀護設齋，請上堂。師至法座前，拈請啟曰：「三
J38nB418_p0525c27║回推不脫，蠡水又觀光，赴個好時節，道誼出尋常。恁
J38nB418_p0525c28║麼會，坐斷天下人舌頭；不恁麼會，卻請對眾剖露。」韞
J38nB418_p0525c29║石大師宣啟畢，師曰：「事既如是，理宜進前，那堪退後？
J38nB418_p0525c30║若要起模畫樣，難免帶水拖泥。」便陞座，拈香云：「此瓣
J38nB418_p0526a01║香，蕩蕩乎至神至聖，巍巍乎至貴至尊，明同日月，恩
J38nB418_p0526a02║重山河，奉為祝延
J38nB418_p0526a03║皇帝聖躬萬歲，伏願壽等恒沙，福同須彌。此瓣香，夙承
J38nB418_p0526a04║佛記，示作王臣，恭為本省文武郡邑僚寀諸大尊官，
J38nB418_p0526a05║伏願位安磐石，福同大川。此瓣香，根蟠毘耶，枝敷魯
J38nB418_p0526a06║國，恭為闔郡紳衿士庶現前請主諸大護法，伏願壽
J38nB418_p0526a07║山高聳，福海洪深，長為法社池城，永作
J38nB418_p0526a08║國家梁棟。此瓣香，奉為諸山知識、本寺耆舊，伏願不
J38nB418_p0526a09║違佛敕而共證真常，悟自本心而同游法海。此瓣香，
J38nB418_p0526a10║奉為本寺開山和尚、歷代住持諸大禪師，伏願不違
J38nB418_p0526a11║本誓，運慈航而普渡迷情，乘大願力，示方便而廣導
J38nB418_p0526a12║群有。此瓣香，波旬畏避，人天欽仰，供養本寺堂上開
J38nB418_p0526a13║法第一代先師翁介老和尚，伏願生生世世闡佛祖
J38nB418_p0526a14║之心宗，剎剎塵塵作人天之師表。」乃于懷中拈出云：
J38nB418_p0526a15║「此香名不得，狀不得，三世諸佛不識，歷代祖師不傳，
J38nB418_p0526a16║天下老和尚不會，曾于碧雲深處得來，今朝第六回
J38nB418_p0526a17║拈出，供養筠菴先師山鐸大和尚，用酬法乳。」斂衣就
J38nB418_p0526a18║座。學山大師白椎畢，師震威一喝曰：「獅子哮吼，聲動
J38nB418_p0526a19║天地，野犴潛蹤，狐群絕跡，全機大用，誰是作者？」韞石
J38nB418_p0526a20║問：「昔日世尊說法，天雨四花。今朝和尚陞座，有何祥
J38nB418_p0526a21║瑞？」師曰：「天曉霞光鋪大地，日午雲興法雨新。」曰：「恁麼
J38nB418_p0526a22║則人人皆瞻仰，個個盡蒙恩。」師曰：「知恩有分。」曰：「祖席
J38nB418_p0526a23║重光即不問，正法眼藏若為宣？」師豎拂子曰：「高著眼
J38nB418_p0526a24║看。」曰：「靈山一會，今日儼然。」師曰：「自古自今。」問：「鴛湖流
J38nB418_p0526a25║水秋光老，插漢蒼松翠色濃。今日眾檀請和尚復住
J38nB418_p0526a26║祖席，設齋請法，有何福利？」師曰：「端坐受供養，施主常
J38nB418_p0526a27║安樂。」曰：「諸方參學，無一法可棄，無一法可取。生死作
J38nB418_p0526a28║麼生透？」師曰：「你喚甚麼作生死？」曰：「久聞明眼宗師，今
J38nB418_p0526a29║日覿面不虛。」師曰：「闍黎莫分外。」師左右顧曰：「還有問
J38nB418_p0526a30║話者麼？」良久乃曰：「深慚薄德愧先宗，去住隨緣任業
J38nB418_p0526b01║風。宿債難逃犁耙苦，鐵船又駕到天封。山僧離金明
J38nB418_p0526b02║十有一載，適承眾檀不忘靈山付囑，深念祖席荒落，
J38nB418_p0526b03║翰牘遠頒，命陞此座。怎奈人天眾前，實無一法可說。
J38nB418_p0526b04║今日事不獲已，依舊湖天空闊，海月高明。陶朱里殿
J38nB418_p0526b05║閣參天，范蠡湖雉堞橫岸。金光明殿，舍那慈尊，與文
J38nB418_p0526b06║殊普賢，觀音勢至，山河大地，水鳥樹林，同此一音，演
J38nB418_p0526b07║出摩訶般若無上玅法。於無量世界，建立無量法門，
J38nB418_p0526b08║廣作無邊佛事。令大地無量眾生，并現前緇素，各各
J38nB418_p0526b09║明自本心，見自本性。坐菩提場，成最正覺。亦各同聲，
J38nB418_p0526b10║宣說無上玅法。以此功德，上祝
J38nB418_p0526b11║聖壽無疆，天下太平，萬民樂業。且道承誰恩力？」喝一
J38nB418_p0526b12║喝曰：「蕩蕩堯仁敷化日，雍雍舜德享熙年。」結椎下座。
J38nB418_p0526b13║當晚，小參。「天封室幽奧難窺，古龍潭淵深莫測，若是
J38nB418_p0526b14║吐出野狐涎、脫卻鶻臭衫的，入我門來，心境俱泯，莫
J38nB418_p0526b15║存知解。還有向者裏著得一隻眼底麼？」良久，云：「諸兄
J38nB418_p0526b16║弟！此個事大非容易，若有一法能過者，即為剩法。」拈
J38nB418_p0526b17║拂子，揮一揮，云：「是甚麼乾矢橛？更有一偈：大洋海底
J38nB418_p0526b18║摶飛鳥，須彌頂上捉游魚，蟭螟睫上驅雷電，點水沖
J38nB418_p0526b19║開碧落圖。」復舉：「僧問介師翁：『按倚天長劍，奮踞地獅
J38nB418_p0526b20║威，學人上來請師一接。』翁便喝，僧曰：『者是方便門頭
J38nB418_p0526b21║句，如何是正令全提句？』翁又喝，僧擬進語，翁便打。」師
J38nB418_p0526b22║曰：「者僧有攙鎗奪鼓之勇，惜無揮戈駐日之能，介老
J38nB418_p0526b23║人雖則正令全提，怎奈不能與者僧抽釘拔楔。新金
J38nB418_p0526b24║明則不然，或問：『學人上來請師一接。』劈脊便棒。『如何
J38nB418_p0526b25║是正令全提句？』脫下衲衣更與一頓。者僧自然百了
J38nB418_p0526b26║千當。眾中還有另出手眼者麼？」良久，「鶴有九皋方翥
J38nB418_p0526b27║翼，馬無千里謾追風。」
J38nB418_p0526b28║新鞔法鼓，小參。「鹽官以虛空做得須彌槌底，只是者
J38nB418_p0526b29║個；王老師不打底，只是者個。金明不用裁割虛空，移
J38nB418_p0526b30║動須彌，務要打著者個，直得聲聞于天，大地震動，故
J38nB418_p0526c01║使滿面光輝，斬新氣象。」拈拄杖作敲鼓勢，云：「還聞者
J38nB418_p0526c02║個麼？轟轟聲不已，裂裂九天聞。」
J38nB418_p0526c03║晚參。「趙州道：『今夜荅話去也。』德山道：『今夜不荅話。』一
J38nB418_p0526c04║個有縱奪無殺活，一個有殺活無縱奪。且道那一個
J38nB418_p0526c05║有殺活？那一個有縱奪？若有超宗異目底，試出來分
J38nB418_p0526c06║疏看。」有僧出禮拜，師以杖抵住曰：「問話且置一邊，有
J38nB418_p0526c07║則緊要的事，我共你平實商量。」僧曰：「是甚麼事？請和
J38nB418_p0526c08║尚舉。」師曰：「我若荅上座話，卻違他德山老人；我若不
J38nB418_p0526c09║荅上座話，辜負趙州古佛。且道荅即是？不荅即是？」僧
J38nB418_p0526c10║茫然失色，師曰：「上座莫著忙，我共你商量底還他趙
J38nB418_p0526c11║州，我不荅你話便是不違德山。你且歸位著，別請一
J38nB418_p0526c12║位商量。」二僧競出，師曰：「似者般漢有甚麼限？」遂起身
J38nB418_p0526c13║歸方丈。
J38nB418_p0526c14║師誕日，陳門戴全福設齋，請上堂。「性天朗耀，三際洞
J38nB418_p0526c15║明而神智廓通；覺海汪洋，八表弘開而慧機普應。達
J38nB418_p0526c16║死生于不二，阿僧祗劫秪在而今；會凡聖于一源，無
J38nB418_p0526c17║邊剎土不離當處。並乾坤而永大，同日月以長明。一
J38nB418_p0526c18║道靈光，萬古顯現；世出世間，自在自由。所以道：似地
J38nB418_p0526c19║擎山，不知山之孤峻；如石含玉，不知玉之無瑕。在聖
J38nB418_p0526c20║不增，處凡不減。恁麼會得，十方世界總全身，百千法
J38nB418_p0526c21║門皆自己。舉一步，踏碎毘盧頂門；示一機，揭開釋迦
J38nB418_p0526c22║腦蓋。直如當空杲日，匝地清風，明明絕覆藏，歷歷無
J38nB418_p0526c23║回互。」豎拂子，云：「還識者個麼？」良久，云：「雖知造化通元
J38nB418_p0526c24║會，不覺霜花兩鬢生。」復舉世尊初生話畢，師曰：「釋迦
J38nB418_p0526c25║老子逞一時口快，料天下無可敵者，實謂耀古騰今。
J38nB418_p0526c26║檢點將來，不免通身劍戟。後來雲門云：『我當時若見，
J38nB418_p0526c27║一棒打殺與狗子喫，貴圖天下太平。』者一棒雖則知
J38nB418_p0526c28║恩報恩，怎似鶻立當風，不免傍觀捧鼻？金明則不然，
J38nB418_p0526c29║我當時若見，便向道：『瞿曇老師且莫作怪。』大眾且道：
J38nB418_p0526c30║與雲門一棒還有同異否？」良久，「三十年後。」
J38nB418_p0527a01║大禮節，上堂。「群陰剝盡，一擊軒邊竹。三莖兩莖[利-禾+佘]，五
J38nB418_p0527a02║莖四莖曲。一陽來復，天封室畔梅。一枯對一榮，含紅
J38nB418_p0527a03║又含綠。皓布褌不洗，定是無來替換。老慈明揭榜，放
J38nB418_p0527a04║盡痴憨。且道者兩個漢意在甚處？九九八十一，從頭
J38nB418_p0527a05║數今日。寒食一百五，岸柳翻新碧。」驀豎拄杖，曰：「金明
J38nB418_p0527a06║拄杖忽地報道，衲僧家有個好消息。且道是甚麼消
J38nB418_p0527a07║息？」卓杖一下，曰：「參！」
J38nB418_p0527a08║示眾。「十五日以前，鐵橛釘虛空；十五日以後，特石吐
J38nB418_p0527a09║紅蓮。正當十五日，僧堂裏一隊漢，禪不會參、教不會
J38nB418_p0527a10║聽，強要把缽盂安個柄。仔細思量，人情都如此，何獨
J38nB418_p0527a11║苦沉吟？阿呵呵，缺瓦能支漏，廢鐵堪打釘。」
J38nB418_p0527a12║王繼望薦父荊門公，請對靈小參。豎拂子，曰：「玅道幽
J38nB418_p0527a13║玄，本無生滅之相；真心湛寂，了無去住之機。故曰：生
J38nB418_p0527a14║本無生，死亦無死。夫生者，寄也；死者，歸也。荊門王公
J38nB418_p0527a15║素討死生之學，臨行略無留礙，是深達寄歸之徵也。
J38nB418_p0527a16║與麼，則死生皆一遊戲場耳。今日山僧又作麼生即
J38nB418_p0527a17║得？」喝一喝，曰：「凜凜神風超物表，西方此土任遨遊。」
J38nB418_p0527a18║蔣鳴竹居士為母請對靈小參。「大道不分男女相，真
J38nB418_p0527a19║心妄執死生機，圓明一點超情謂，穢土蓮邦任所之。」
J38nB418_p0527a20║以拂子擊香几，云：「蔣母王君還會麼？于斯會得，生死
J38nB418_p0527a21║無拘，罪福無門。」又擊一下，云：「等閒步步青蓮界，腦後
J38nB418_p0527a22║圓光奕世明。」
J38nB418_p0527a23║臘八，上堂。「黃面老子初生下時，可謂氣概超群，千古
J38nB418_p0527a24║之下無不嗟歎奇哉。及到雪山，錯盡銳氣，至臘八夜
J38nB418_p0527a25║半，被個明星換卻眼睛、納盡敗缺，致令後世兒孫一
J38nB418_p0527a26║代不如一代。仔細檢點，看者老漢大似迅雷不及掩
J38nB418_p0527a27║耳。」乃合掌顧眾，云：「低聲，低聲。」
J38nB418_p0527a28║示眾。「臘月二十五，海底泥牛吼。驀跳上須彌，虛空遭
J38nB418_p0527a29║一口。痛徹帝釋心，迸破雲門普。打落達磨門牙，一缺
J38nB418_p0527a30║至今難補。」
J38nB418_p0527b01║除夕，小參。「一年今夜結交頭，百煉精金未可休，范蠡
J38nB418_p0527b02║湖邊風韻古，舊桃拔卻換新符。前街後衖槌鑼打鼓，
J38nB418_p0527b03║張公醉倒，恰是李公喫酒，陶朱里畔檇李亭忍俊不
J38nB418_p0527b04║禁，翻身躍在拄杖頭，村歌社舞，露柱燈籠，揚聲喝彩，
J38nB418_p0527b05║大家一曲蓮花樂，市心裏石敢當，府署內點將臺，遞
J38nB418_p0527b06║相歡呼。且道：呼個甚麼？二十四坊地神、河神、草木樹
J38nB418_p0527b07║林神、勾芒社令神一齊報道：『大清國土內，來歲定豐
J38nB418_p0527b08║收。』」復舉：「徑山南明祖云：『前年年，鼻孔沒半邊；去年年，
J38nB418_p0527b09║兩眼不能全；今年年，三十精骨獻青天。我禪已說了，
J38nB418_p0527b10║諸人作麼參？』」師曰：「徑山老人把一身筋骨抖得繖繖
J38nB418_p0527b11║的，全無半點氣息，致令天下人聽之以無聲、聞之而
J38nB418_p0527b12║不臭，檢點將來，大似貧恨一身多。金明則不然，前年
J38nB418_p0527b13║年，北固山頭朔雪寒；去年年，大覺門前車馬喧；今年
J38nB418_p0527b14║年，蠡湖風景別人間。我本無禪可說，諸人不必用參。」
J38nB418_p0527b15║元旦，上堂。「元正啟祚，萬物咸新。拄杖頭花開五葉，拂
J38nB418_p0527b16║子梢萬卉叢生。海底泥牛吼皓月，雲中鐵馬鬥芳春。
J38nB418_p0527b17║三千大千，喜氣森森。」以杖作書字勢，云：「歲朝舉筆，萬
J38nB418_p0527b18║事通亨。」
J38nB418_p0527b19║人日，示眾：「萬物最靈，宣哲維人。千古法令，萬世權衡。
J38nB418_p0527b20║知微知幾，有君有臣。為天下法而天地莫與之爭，為
J38nB418_p0527b21║百世師而日月莫晦其明。且道是甚麼物有恁麼通
J38nB418_p0527b22║徹？」良久：「自古聖賢猶不識，造次凡流豈可明？」
J38nB418_p0527b23║元宵，上堂。「纔賀新年，便慶燈節，恰逢驚蟄，雷鳴昨日。
J38nB418_p0527b24║昨日聞雷，今夜見燈，燈中無雷響，雷中無燈色，聞見
J38nB418_p0527b25║各分明，古今無差忒。與麼見得透，畢竟是何物？」拈杖
J38nB418_p0527b26║召眾，云：「高著眼看，夜叉頭上火炎炎，舜若面門紅爍
J38nB418_p0527b27║爍，蠡湖潭底臥龍驚，等閒吞卻天邊月。」（是夜無月。）
J38nB418_p0527b28║佛涅槃日，上堂。「老釋迦，太狼藉。四十九年，弄巧成拙。
J38nB418_p0527b29║雙林樹下，納盡敗缺。風落桃紅千載淚，碧嶂猿啼腸
J38nB418_p0527b30║九折。個中誰是丈夫兒？波旬嫉姤今方歇。」
J38nB418_p0527c01║大士誕日，上堂。驀卓拄杖，曰：「觀世音菩薩以大悲願
J38nB418_p0527c02║力來拄杖子上示現受生，具三十二相、八十種好、四
J38nB418_p0527c03║無量心、六波羅密，從肉髻中湧百寶光，光中演說無
J38nB418_p0527c04║礙大陀羅尼法，盡大地眾生觸斯光明，得大安隱；聞
J38nB418_p0527c05║斯玅法，證無生忍。只如現前緇素還見此光、聞此法
J38nB418_p0527c06║麼？若也聞見不昧，且道觀世音菩薩在甚麼處？者裏
J38nB418_p0527c07║會得，諸佛常現前，亦不負諸人慶祝之誠；於斯不會，
J38nB418_p0527c08║山僧有個方便，令汝各各親睹大士慈容去。」又卓杖
J38nB418_p0527c09║一下，豎起，曰：「還會麼？」眾無對。師曰：「啼得血流無用處，
J38nB418_p0527c10║不如緘口過殘春。」
J38nB418_p0527c11║清明，小參。「柳堤桃岸，歡歌共喚，踏青羅綺拖嫩綠，兩
J38nB418_p0527c12║盃三盃，醉舞春風向晚歸。荒塚棘墓，悲號各訴，冤苦
J38nB418_p0527c13║紙錢分野色，五聲六聲，哭到斜陽淚滿襟。看他喜的
J38nB418_p0527c14║喜忘人世，哭的哭到傷心，時人不識死生身，幾把柔
J38nB418_p0527c15║腸都拆碎。殊不知人世囂囂，總是個如幻三昧。」良久，
J38nB418_p0527c16║還會麼？「去年新塚生青草，來歲今人何處蹤？」
J38nB418_p0527c17║上堂。「春日和融，翠靄芳叢；春風淡蕩，碧虛搖漾。野浦
J38nB418_p0527c18║翻歸鶴之雲，桃花躍錦鱗之浪。處處寶所，頭頭華藏，
J38nB418_p0527c19║睹一塵而見百千諸佛，聞一聲而證無量玅心。與麼，
J38nB418_p0527c20║則啟口道著，動步踏著。大眾！秪如道著、踏著是個甚
J38nB418_p0527c21║麼？」驀以杖靠壁，云：「拄杖忽然靠卻壁，恰值今朝三月
J38nB418_p0527c22║一。」
J38nB418_p0527c23║晚參。「范蠡湖頭一輪月，萬里無雲光皎潔，門外幾多
J38nB418_p0527c24║癡鈍流，相將把手拽不入。忽拽入，撞倒佛殿裏露柱，
J38nB418_p0527c25║走遍天涯無處覓。阿呵呵！歷劫何曾異今日？」
J38nB418_p0527c26║示眾。「最初一句未可商量，末後一句始到牢關。者裏
J38nB418_p0527c27║見得徹，拈頭作尾也得、拈尾作頭也得，放去收來。」以
J38nB418_p0527c28║拂子畫○相，云：「總不出者個格子。若是向上一路，未
J38nB418_p0527c29║許觀光。要識向上一路麼？」揮拂子，云：「舉手劈開鴻濛
J38nB418_p0527c30║竅，無人相共話威音。」
J38nB418_p0528a01║佛誕，上堂。「年年四月八，惡水驀頭潑。仔細思量來，是
J38nB418_p0528a02║甚乾矢橛。可怪雲門棒，千古聲匼匝。致令老瞿曇，滿
J38nB418_p0528a03║面慚愧煞。大千國土中，一身無處著。」以拂子畫【圖】相，
J38nB418_p0528a04║驀擊一下，云：「㘞。」
J38nB418_p0528a05║示眾。「山僧從來不儲積，粥飯二時叵周給，倦來收足
J38nB418_p0528a06║上繩床，堪笑時人向外覓。直饒不外覓，落花滿地綠
J38nB418_p0528a07║苔斑，臨風獨立望何極？」
J38nB418_p0528a08║上堂。「夜半忽伸一腳，踏折虛空左角，忽驚須彌睡起，
J38nB418_p0528a09║背手剛然摸著，驀地撲作兩邊，累他帝釋天不能折
J38nB418_p0528a10║合。及至天明，看來恰是江西廬山太乙峰頭兩片頑
J38nB418_p0528a11║石。大眾！切忌錯會卻。」
J38nB418_p0528a12║端節，示眾。「金明端午節，米粽爍然無，從來沒怪異，不
J38nB418_p0528a13║用貼神符，鹽虀煮紅蒐，白水點菖蒲，雲門餅三個，趙
J38nB418_p0528a14║州茶一甌，勝喫汾陽肉，如飲曹山酒，各個逞顛狂，足
J38nB418_p0528a15║蹈并手舞，輥出雪峰毬，打動禾山鼓，伸手拳倒煙雨
J38nB418_p0528a16║樓，蹉腳踢翻鴛鴦湖。阿呵呵！不風流處也風流。」
J38nB418_p0528a17║示眾。「十五日已前，空手把鉏頭；十五日已後，步行騎
J38nB418_p0528a18║水牛。正當十五日，人從橋上過，橋流水不流。翻思傅
J38nB418_p0528a19║大士，眉毛生腦後，鼻孔拄天長，虛空石版厚。諸人欲
J38nB418_p0528a20║識個般事，切忌舌頭不在口。」
J38nB418_p0528a21║晒經，上堂。「佛以一音演說法，眾生隨類各得解。只此
J38nB418_p0528a22║經卷一皆佛說，諸人轉誦各盡心力，還有得解底麼？
J38nB418_p0528a23║若不解，佛言隨類各得解。若謂有差別，佛以一音演
J38nB418_p0528a24║說法，豈虛語哉？大眾！心同虛空界，是法無內外，視等
J38nB418_p0528a25║虛空法，何處不通達？若不如是，赫日裏不妨再轉一
J38nB418_p0528a26║遍。」
J38nB418_p0528a27║中秋，小參。「無缺不成圓，無圓不顯缺，石人木女對高
J38nB418_p0528a28║談，兩口喃喃無一舌。非暗不顯明，非明不顯暗，鴛鴦
J38nB418_p0528a29║飛入蓼化洲，交頸同眠只獨宿。無暗無明，非圓非缺，
J38nB418_p0528a30║水晶簾內桂飄香，生鐵犁頭芝吐蘗。當暗中有明、明
J38nB418_p0528b01║中有暗，玉兔金烏翻碧漢；當缺裏有圓、圓裏有缺，須
J38nB418_p0528b02║彌山挂連環玦。」以拂子召眾，云：「還見麼？一輪皎潔暗
J38nB418_p0528b03║分秋，此夜清光照不極。」
J38nB418_p0528b04║九日，小參。「重陽佳節半陰晴，東籬漉酒有淵明，孟嘉
J38nB418_p0528b05║帽不龍山落，遍插茱萸少一人。且道今日少那一人？
J38nB418_p0528b06║莫是常在家舍、不離途中之人麼？莫是常在途中、不
J38nB418_p0528b07║離家舍之人麼？莫是萬里未歸之人麼？眾中還有識
J38nB418_p0528b08║此人的麼？若識得，不妨憑虛共覽勝，莫待黃昏煙雨
J38nB418_p0528b09║迷。」
J38nB418_p0528b10║上堂。「今朝十月初一，火爐開向半壁，破蓆權補疏窗，
J38nB418_p0528b11║爛泥且填牆隙。雖無品字柴頭，奈有一堆黃葉，不話
J38nB418_p0528b12║賓主有無，只要大家煖熱。要會佛法大義，三世諸佛
J38nB418_p0528b13║立地聽，火燄為三世諸佛說。」
J38nB418_p0528b14║結制，上堂。舉：「楊岐和尚示眾云：『薄福住楊岐，年來氣
J38nB418_p0528b15║力疏，寒風凋敗葉，猶喜故人歸。囉囉哩！拈起死柴頭，
J38nB418_p0528b16║且向無煙火。』楊岐恁麼道，雖則本分，大煞寒酸。金明
J38nB418_p0528b17║忝為遠孫，且不如是。薄福住蠡湖，家貧百不周，無餚
J38nB418_p0528b18║不款客，無炭不燒爐，斂足蒲團穩坐，直待春煖寒收。
J38nB418_p0528b19║阿呵呵！一任滄桑幾變新，叵奈山僧都不會。」
J38nB418_p0528b20║除歲，小參。「晷運推移，鐵蛇咬住金龍尾；陽回陰轉，泥
J38nB418_p0528b21║牛趁起白額虎。陶朱里畔，梅花破雪吐寒香；范蠡湖
J38nB418_p0528b22║頭，柏子含煙騰瑞氣。放開也，三十六宮，宮宮龍吟霧
J38nB418_p0528b23║起；拈來也，千七百則，則則虎嘯風生。即心即佛，日往
J38nB418_p0528b24║月來，仍舊河清海晏；非心非佛，天高地厚，依然水綠
J38nB418_p0528b25║山青。不是心，不是佛，不是物，大盡三十日，小盡二十
J38nB418_p0528b26║九，舊歲今朝去，新年明日來。休卜度，謾疑猜，人歸大
J38nB418_p0528b27║國方知富，水到瀟湘一樣清。」復舉：「僧問古德：『年窮歲
J38nB418_p0528b28║盡時如何？』古德云：『東村王老夜燒錢。』」師曰：「古德恁麼
J38nB418_p0528b29║道，雖則句中有意，其奈意中無句。有問金明：『年窮歲
J38nB418_p0528b30║盡時如何？』向道：『石女夜生兒。』若有人出來道：『老漢恁
J38nB418_p0528c01║麼道，雖則意中有句，其奈句中無意。』金明燒一炷香，
J38nB418_p0528c02║點三杯茶，與他分歲。還有恁麼人麼？」良久，云：「山僧更
J38nB418_p0528c03║為你頌出：年窮歲盡時，石女夜生兒，鬚髮白髼鬆，五
J38nB418_p0528c04║眼貫天地，頭長三尺六，腰寬廿四圍，三朝年八十，身
J38nB418_p0528c05║挂紫羅衣，不食人間乳，餐霞吐紫芝，敲空鳥兔走，破
J38nB418_p0528c06║壁起風雷。」
J38nB418_p0528c07║元旦，上堂。「元正啟祚，冰河發燄。萬物咸新，枯木龍吟。
J38nB418_p0528c08║應時納佑，溫故知新。慶無不宜，見義勇為。」卓杖一下，
J38nB418_p0528c09║曰：「元正啟祚物華新，此土西天奉一人。抱德懷仁宣
J38nB418_p0528c10║大化，和風蕩蕩舊乾坤。」
J38nB418_p0528c11║燈節，上堂。「只者一點燈，本自現成，不假造作，凡有血
J38nB418_p0528c12║氣者，莫不具足。蓋因無始習染，昧卻靈光，致令腳跟
J38nB418_p0528c13║下黑漆漆底。若能于此一點中透徹得，自然光明爍
J38nB418_p0528c14║大，鑑地輝天，直得百千萬億燈皆從此一燈出。」召眾，
J38nB418_p0528c15║云：「且道者一燈從甚麼處出？」良久，曰：「威音王佛早留
J38nB418_p0528c16║心，直至而今未得玅。」復舉：「應菴和尚元宵示眾云：『有
J38nB418_p0528c17║一句子到你，啞卻我口；無一句子到你，瞎卻你眼。三
J38nB418_p0528c18║文錢娶個黑老婆，頭不梳、面不洗，知他是凡？是聖？』拍
J38nB418_p0528c19║禪床，云：『不入驚人浪，難逢稱意魚。』」師曰：「諸人要見者
J38nB418_p0528c20║老漢肝腸麼？聽取頌出：五花貓子赤鬚鬍，頭尾低垂
J38nB418_p0528c21║腹似舟，獨坐華堂人不識，慚惶滿面不知羞。三更月
J38nB418_p0528c22║下，海湧金鉤，看來何似渡江蘆？」
J38nB418_p0528c23║普請，上堂。「禪禪破菜籃，道道無文鈔，佛佛是何物？心
J38nB418_p0528c24║心火裏冰。大似豬頭狗尾、馬額驢唇，丁一確二、亙古
J38nB418_p0528c25║亙今。咄！縮頭去。金明今日又栽桑、又種竹，那有閒工
J38nB418_p0528c26║擎杈舞笏？」
J38nB418_p0528c27║小參。「今朝二月一，梨花未開，梅花狼藉，疊疊河山青
J38nB418_p0528c28║漾碧，岸柳垂金，桃蕊生赤，古龍潭錦鱗躍浪，天封室
J38nB418_p0528c29║獅兒返擲。」卓拄杖，云：「滿天和氣樂昇平，春色融融充
J38nB418_p0528c30║八極。」
J38nB418_p0529a01║小參。「十五日已前，草木萌動；十五日已後，桃李芬芳；
J38nB418_p0529a02║正當十五日，大海波平龍睡穩，九天雲靜鶴飛高。且
J38nB418_p0529a03║道：是表彰時序？是定旨明宗？具眼者試辨看。」復舉：「古
J38nB418_p0529a04║德云：『松柏千年青，不入時人意；牡丹一日紅，滿城公
J38nB418_p0529a05║子醉。』只者個話，可以明近代之時俗，亦能窮太古之
J38nB418_p0529a06║標格。若是祖師門下，直是未在。且祖師門下又作麼
J38nB418_p0529a07║生？和風繡出錦山川，芳序中春恰二月。」
J38nB418_p0529a08║清明，小參。「昨日冬來一百五，今朝二月二十七，村村
J38nB418_p0529a09║菜麥自青黃，處處桃李開狼藉，死人塚上翻活眼，活
J38nB418_p0529a10║人眼裏骷髏泣，死生互換似轆轤，日月流遷如梭急。」
J38nB418_p0529a11║召眾，云：「好時光，莫虛棄，但恐大限臨頭，一時迴避不
J38nB418_p0529a12║及。阿㖿，阿㖿，八十翁翁輥繡毬，真誠不是小兒戲。今
J38nB418_p0529a13║日金明也有一事，不免告報諸人：前年舊歲已清糧，
J38nB418_p0529a14║今日重徵如火逼。」
J38nB418_p0529a15║三月朔，小參。「月生一陶朱，靜悄增岑寂，倉庫曾無三
J38nB418_p0529a16║日糧，春風陣陣滿空室，不知塵世事多般，那問山前
J38nB418_p0529a17║麥熟未？拄笻杖，門首立，海月湖天虛漾碧，袖卻一雙
J38nB418_p0529a18║窮相手，等閒見人懶秪揖。不是痴狂我慢，亦非孤高
J38nB418_p0529a19║尊貴，山僧從來柳下惠。」
J38nB418_p0529a20║付蘊空、徹源二知藏，上堂。「靈山拈一枝花，迦葉破顏
J38nB418_p0529a21║微笑；少林九年面壁，神光斷臂安心。黃梅夜半傳衣，
J38nB418_p0529a22║其道南矣；東山室中一語，吾宗滅卻。檢點將來，者一
J38nB418_p0529a23║隊漢遞相鈍置。祖師門下貴要燈燈相續、心心相印，
J38nB418_p0529a24║所以云：震旦雖闊無別路，要假兒孫腳下行。金明者
J38nB418_p0529a25║裏有條攀條、無條攀例，蘊、徹二上座久依叢林，識見
J38nB418_p0529a26║諦當。山僧有個佛祖傳不到的，今對人天眾前兩手
J38nB418_p0529a27║分付。」乃拈法卷，云：「然則如是，即此用？離此用？」蘊、徹接
J38nB418_p0529a28║卷，「珍重！」作禮三拜，歸位立。師曰：「真師子兒，善師子吼。」
J38nB418_p0529a29║便下座。
J38nB418_p0529a30║立夏，小參。「三春已去甚處去？山花落盡綠盈樹；九夏
J38nB418_p0529b01║初來何處來？日移簷影讓南階。四澤之水兮，漸落而
J38nB418_p0529b02║石出；五岳之雲兮，驟起而峰奇。時光迭邁，人事變遷，
J38nB418_p0529b03║日諸月居，今古不易。且如何說得個不易底道理？」卓
J38nB418_p0529b04║杖一下，云：「一一目前機，明明祖師意，薰風拂面來，坐
J38nB418_p0529b05║久偏多睡。寒山子，惺惺未？」又卓一下，云：「世情看冷煖，
J38nB418_p0529b06║人面逐高低。」
J38nB418_p0529b07║結夏，上堂。卓拄杖，云：「金明布袋頭結下，諸人缽袋子
J38nB418_p0529b08║解下，且向三根椽下，諸緣一齊放下，不得七上八下，
J38nB418_p0529b09║看取腳下，直須討個落下。若於是法平等，無有高下，
J38nB418_p0529b10║且以何為據？乾矢橛、麻三斤拋去五龍橋下，蠟人、雪
J38nB418_p0529b11║鵝安在赤肉團下。」又卓杖一下，云：「若欲事事了辦，千
J38nB418_p0529b12║古之下莫如當下。」
J38nB418_p0529b13║沈天易、天士昆玉為母夏氏請對靈，陞座。「一切妄緣
J38nB418_p0529b14║皆由心造，心境若空，妄從何有？幻妄寂滅，真性圓明，
J38nB418_p0529b15║故曰：但離妄緣，即如如佛。」豎拂子，云：「看！看！沈母夏孺
J38nB418_p0529b16║人在拂子頭上現無去無來、不生不滅之相，具大丈
J38nB418_p0529b17║夫身，直踏毘盧頂𩕳而說偈曰：『坐斷十方去住關，海
J38nB418_p0529b18║山雲散碧天寬，蓮宮佛剎花無數，眨上眉毛仔細觀。』
J38nB418_p0529b19║且如十方坐斷又觀個甚麼？」喝一喝。
J38nB418_p0529b20║慧如尼領劉門齊氏、王氏祈嗣，請上堂。徹源知藏問：
J38nB418_p0529b21║「爐煙纔起，大眾雲臻。祖意西來，請師直指。」師豎拂，云：
J38nB418_p0529b22║「者裏薦取。」曰：「恁麼則一眾共領的旨。」師曰：「又被風吹
J38nB418_p0529b23║別調中。」曰：「五龍橋下，波浪拍天，淵源何自？」師曰：「一點
J38nB418_p0529b24║不相瞞。」曰：「范蠡湖水激三千里，天封室足跨十方界。
J38nB418_p0529b25║且道是阿誰境界？」師曰：「且喜大眾證明。」曰：「施主設齋
J38nB418_p0529b26║請法，有何祥瑞？」師曰：「當空杲日照無偏。」曰：「恁麼則超
J38nB418_p0529b27║群異目，不假修持。」師曰：「未是衲僧極則。」天位書記問：
J38nB418_p0529b28║「有物先天地，無形本寂寥。能為萬象主，不逐四時凋。
J38nB418_p0529b29║未審此四句中還有為人處也無？」師曰：「具眼者薦取。」
J38nB418_p0529b30║曰：「只如善信飯僧請法，所求何事？」師曰：「披肝露膽。」曰：
J38nB418_p0529c01║「得意氣時添意氣，不風流處也風流。」師曰：「喜從天降。」
J38nB418_p0529c02║巨章記錄問：「法鼓一撾龍象聚，十方世界悉遙聞。如
J38nB418_p0529c03║何是悉聞的句？」師曰：「普天普地。」曰：「因齋慶讚即不問，
J38nB418_p0529c04║向上宗乘請師指示。」師曰：「無毛鷂子逼天飛。」曰：「向上
J38nB418_p0529c05║宗乘蒙指示，天地未分事若何？」師曰：「你向已分時道
J38nB418_p0529c06║句看。」章便喝。師曰：「者一喝落在什處？」曰：「禮拜和尚。」蘊
J38nB418_p0529c07║空知藏問：「昔日靈山記莂，今朝一會儼然。古佛家風
J38nB418_p0529c08║即不問，五家宗旨請師宣。」師曰：「逐一問來。」曰：「拈卻棒，
J38nB418_p0529c09║除卻喝，如何是臨濟宗？」師曰：「赤手殺人。」曰：「杲日當空
J38nB418_p0529c10║照，遍地湧波濤。如何是溈仰宗？」師曰：「坦無左右。」曰：「諸
J38nB418_p0529c11║聖未生空劫外，正偏不落有無中。如何是曹洞宗？」師
J38nB418_p0529c12║曰：「鳳舞丹霄。」曰：「放曠不耕那畔地，拈來全不費工夫。
J38nB418_p0529c13║如何是雲門宗？」師曰：「紅日卓波心。」曰：「上天無路，入地
J38nB418_p0529c14║無門。如何是法眼宗？」師曰：「箭鋒相拄。」曰：「月落潭無影，
J38nB418_p0529c15║雲生山著衣。五家宗旨蒙師指，因齋慶讚是如何？」師
J38nB418_p0529c16║曰：「種麻得麻，種荳得荳。」曰：「求男女得男女，求官位得
J38nB418_p0529c17║官位。且道承誰恩力？」師豎拂曰：「高著眼。」曰：「一句無私
J38nB418_p0529c18║語，超然亙古今。」師曰：「大好讚歎。」乃曰：「結夏數日已，諸
J38nB418_p0529c19║人事若為。色色皆成現，豈用更顰眉。一出一入，一動
J38nB418_p0529c20║一靜，折旋俯仰，任運施為，皆是諸人尋常受用。駕鐵
J38nB418_p0529c21║船于海上，走磨盤于空中，亦是諸人尋常受用。剎竿
J38nB418_p0529c22║顛頭滾滔天白浪，大洋海底揚撲面紅塵，亦是諸人
J38nB418_p0529c23║尋常受用。出格的打破羅籠，踢翻窠臼，盡無邊須彌
J38nB418_p0529c24║盧，盡無邊香水海，是個大圓覺伽藍，那用禁足安居。
J38nB418_p0529c25║若是倚草附木的，白雲萬里。今日善信要山僧祈嗣，
J38nB418_p0529c26║若喚作祈嗣，又為諸人舉揚個事。若道舉揚個事，又
J38nB418_p0529c27║為善信祈嗣。且如何得相應去？」揮拂子云：「黃鵠卵生
J38nB418_p0529c28║丹鳳子，金獅胎產玉麒麟。」
J38nB418_p0529c29║端節，上堂。「今朝端午佳節，硃砂畫符火熱，帝釋宮中
J38nB418_p0529c30║雷崩，毘沙門裏電掣。」拈拄杖一卓，云：「瘟㾮五毒盡消
J38nB418_p0530a01║除，那更有赤口白舌？」以杖一畫，云：「寶劍一揮千里血。」
J38nB418_p0530a02║中秋，小參。「三四月來未曾向諸人東語西話，不覺口
J38nB418_p0530a03║邊生醭、齒上生毛。今日有個奇特因緣，直欲舉似，切
J38nB418_p0530a04║不得作景話會。」拈拂子畫○相，云：「還見麼？只者個，人
J38nB418_p0530a05║人本具、個個不無，直如秋夜月朗，照天照地，森羅萬
J38nB418_p0530a06║象不能逃其鑑察，古往今來不能易其光彩。諸人還
J38nB418_p0530a07║恁麼會麼？」良久，「令人長憶老南泉，直下超然絕彼此。」
J38nB418_p0530a08║喝一喝。
J38nB418_p0530a09║重陽，示眾。「東籬黃菊恰新開，祖意明明只麼該，幾個
J38nB418_p0530a10║衲僧知落處？茱萸也好著茶杯。時節莫將空過了，金
J38nB418_p0530a11║明隨例上高臺。」以杖召眾，云：「會麼？碧梧半剪今春葉，
J38nB418_p0530a12║金菊全開舊歲香。」
J38nB418_p0530a13║除歲，晚參。拈拄杖，兩手托起，曰：「大眾看看！中印土傳
J38nB418_p0530a14║一隻牛，頭角四蹄尾巴周，耕翻大地無蹤跡，放去收
J38nB418_p0530a15║來任喚呼。高步彌盧頂上，踏碎虛空髑髏；深行大洋
J38nB418_p0530a16║海底，吞卻珊瑚明月。兩眼空三界，一氣透威音。震旦
J38nB418_p0530a17║安眠少室，嶺南渴飲曹溪。溈山名書于脅下，南泉隨
J38nB418_p0530a18║分納些須。臨濟使之，出入在面門；白雲放之，東觸與
J38nB418_p0530a19║西觸。狀似南院之機，去住印破；閒行東山水上，透過
J38nB418_p0530a20║窗櫺。北禪為諸人分歲，白身露地；淨慈養南山圈中，
J38nB418_p0530a21║往來湖上。車溪水湧滔天，普明頌聲遍界。仔細檢點
J38nB418_p0530a22║個隊老古錐，總被者一頭牛牽得七顛八倒。可憐生，
J38nB418_p0530a23║受人多少鞭撻、受人多少言語，常在動用中，只是難
J38nB418_p0530a24║把捉。或行、或住、或坐、或臥，視之不見其形、聽之不聞
J38nB418_p0530a25║其聲。今直除夕拽來范蠡湖頭，清宵之下、燈燭之際，
J38nB418_p0530a26║孤迥迥地不為別事，直要我此一眾識得者頭牛的
J38nB418_p0530a27║面目。若識得者牛的面目，不妨朝騎龍淵去、暮跨五
J38nB418_p0530a28║山歸，便與從上佛祖同一鼻孔出氣。大眾且道：者牛
J38nB418_p0530a29║底面目在甚麼處？」良久，卓杖一下，云：「要識雙林傅大
J38nB418_p0530a30║士，騎卻水牛仍步行。」復舉：「開先暹和尚因僧問：『年窮
J38nB418_p0530b01║歲盡時如何？』暹云：『依舊孟春猶寒。』」師曰：「老開先可謂
J38nB418_p0530b02║知天地之元運、達陰陽之變化，怎奈向寒暑裏作活？
J38nB418_p0530b03║倘有問金明：『年窮歲盡時如何？』但向道：『天地之氣，大
J38nB418_p0530b04║呂陰消，又當太簇應律。』」
J38nB418_p0530b05║元旦，上堂。拈香，云：「金明臣僧機旭奉祝吾
J38nB418_p0530b06║皇萬壽無疆，闔郡文武法海金湯，天下軍民百福千
J38nB418_p0530b07║祥，本寺檀那福祿爾康，沙門釋子廓悟真常，職事行
J38nB418_p0530b08║人德能莫忘。」驀拈拄杖，曰：「且道拄杖子又作麼生？」豎
J38nB418_p0530b09║起，云：「拄地撐天，器欲難量。」卓一下，云：「摧邪輔正，聲振
J38nB418_p0530b10║四方。」
J38nB418_p0530b11║元旦，晚參。「鏡清道：新年頭佛法有，坐看梅花開笑口。
J38nB418_p0530b12║智門道：新年頭佛法無，倒騎鐵馬上高樓。道有也不
J38nB418_p0530b13║增一絲，道無也不減一籌，有無俱失利，春色滿皇都，
J38nB418_p0530b14║張公喫酒李公醉，不風流處也風流。」
J38nB418_p0530b15║初三日，晚參。「月生一，足踏扶桑望莫極。月生二，鴛鴦
J38nB418_p0530b16║獨宿瑤池內。月生三，水晶簾內玉鉤懸。」卓杖一下，曰：
J38nB418_p0530b17║「祖翁田地家風古，天子乾坤氣象鮮。」
J38nB418_p0530b18║端節，示眾。「五月五日端陽節，不釘桃符不捏訣，白澤
J38nB418_p0530b19║之圖家本無，更于何處尋妖孽？鍾馗不用貼堂前，角
J38nB418_p0530b20║黍全無滋味別。滋味別，是何物？達磨當門兩齒缺，薰
J38nB418_p0530b21║風拂拂自南來，摩訶般若波羅密。」復云：「文殊令善財
J38nB418_p0530b22║採藥，善財度草與文殊，捉得虛空藏玉匣，文殊接得，
J38nB418_p0530b23║云：『此藥亦能殺人，亦能活人。』細抹崑崙入紙瓶。恁麼
J38nB418_p0530b24║會得，包括萬有，總攝十虛，十世古今，不離當念；不恁
J38nB418_p0530b25║麼會，文殊自文殊，善財自善財。金明與麼道，不干闍
J38nB418_p0530b26║黎事。要見文殊、善財麼？雲中仙子歌聲麗，玉女樓頭
J38nB418_p0530b27║拍板齊。」
J38nB418_p0530b28║慧如禪人領齊門楊善人設齋，請上堂。勺渤問：「三尺
J38nB418_p0530b29║白拂，點開大地眼睛；七尺烏藤，敲碎虛空骨髓。如何
J38nB418_p0530b30║是因齊慶讚的句？」師曰：「山門撫掌入佛殿，露柱喝彩
J38nB418_p0530c01║跨燈籠。」曰：「龍女獻珠即證菩提，齋主請法得個甚麼？」
J38nB418_p0530c02║師曰：「魚行水濁，鳥飛毛落。」曰：「學人則不然。」師曰：「你試
J38nB418_p0530c03║亂統看。」勺曰：「兩彩一賽。」師曰：「饒你道得一半。」乃曰：「慧
J38nB418_p0530c04║如去歲領劉娘娘請法求嗣，已涉週遮，今日領齊婆
J38nB418_p0530c05║婆求嗣請法，適因事繁，無法可說，事不獲已，道個種
J38nB418_p0530c06║麻必得麻，種荳必得荳，恁麼會得，千真萬實。雖然，只
J38nB418_p0530c07║如現前大眾慇懃上來，不免更為饒舌。」卓拄杖，云：「塞
J38nB418_p0530c08║北江南，一帶翠屏渾似畫；殿閣憑虛，幾處崔嵬恍洞
J38nB418_p0530c09║天。山河大地，光相交羅，一印當天，了無畔岸。諸兄弟！
J38nB418_p0530c10║要會麼？」又卓杖，曰：「要識當人真面目，師姑定是女人
J38nB418_p0530c11║做。」
J38nB418_p0530c12║受真如寺請，退院，上堂。「天地與我同根，何彼何此？萬
J38nB418_p0530c13║物與我一體，無去無來。去即印住，去去元非去；住即
J38nB418_p0530c14║印破，住住本無住。無住無去，則物我一如，彼此不二。
J38nB418_p0530c15║故曰：動若行雲，止猶谷神。偈曰：金明復住又三年，慚
J38nB418_p0530c16║愧無能報祖先。策杖城南湖畔寺，匡宗須讓後來賢。」