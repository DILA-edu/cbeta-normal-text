J38nB418_p0531a01║晦岳旭禪師語錄卷第七
J38nB418_p0531a02║記室全本記錄
J38nB418_p0531a03║住嘉興府真如禪寺語錄
J38nB418_p0531a04║康熙壬午，師受大宗伯杜臻、閣學徐嘉炎、太史朱彝
J38nB418_p0531a05║尊、銓部袁定遠、明經朱建子，并本寺各房耆舊公請，
J38nB418_p0531a06║於七月初三日入院。山門。「真如實際，到者方知。法法
J38nB418_p0531a07║圓融，無內無外。既無內外，豈用週遮？」拽拄杖便入。
J38nB418_p0531a08║彌勒。彈指一下，云：「樓閣門開，大笑盈腮，重重華藏，面
J38nB418_p0531a09║面如來。」
J38nB418_p0531a10║護法關公。「忠良報國，真誠衛法。一片赤心，千古斯人，
J38nB418_p0531a11║功勳蓋代，今日重論。」
J38nB418_p0531a12║佛殿。「二千七百年前，你不知我；二千七百年後，我不
J38nB418_p0531a13║知你。今朝覿面相逢，如何即是？」便展具禮拜。
J38nB418_p0531a14║伽藍祠。「聰明正直，惟德是輔，顯正除邪，責任賴汝。」
J38nB418_p0531a15║祖師堂。「直指單傳，嶽頂波翻。以心印心，海底塵生。二
J38nB418_p0531a16║三四七，成群作隊。天下橫行，為殃為祟。悔煞當年，落
J38nB418_p0531a17║伊深計」。
J38nB418_p0531a18║據室。卓杖一下，云：「者是臨濟喫三頓痛棒，向高安灘
J38nB418_p0531a19║上還拳，歸來倒捋虎鬚底所在。而今莫有恁麼衲僧
J38nB418_p0531a20║麼？」良久，云：「設有，也只是個驢漢。」
J38nB418_p0531a21║當日徐瑜斯、徐華隱二位老護法設齋，請上堂。師至
J38nB418_p0531a22║法堂，拈疏云：「者是靈山會上付囑的，今日山僧親從
J38nB418_p0531a23║老護法手中得來，甚生光彩，若要大眾共知，且聽表
J38nB418_p0531a24║白敷宣。」宣畢，師指法座曰：「既到者裏，難容推卻，平地
J38nB418_p0531a25║昇高，將錯就錯。」便陞座，拈香云：「此瓣香端為祝延
J38nB418_p0531a26║大清世主今上皇帝萬歲萬萬歲，伏願化協廣被乎
J38nB418_p0531a27║邊表，睿知明超乎日月。此瓣香奉為　滿朝文武、本
J38nB418_p0531a28║省本府、嘉秀兩邑諸大尊官，伏願壽基永固，祿位高
J38nB418_p0531a29║增。此瓣香奉為請主闔郡紳衿士庶、諸大護法、本寺
J38nB418_p0531a30║各房諸位禪宿，伏願遞代簪纓，箕裘奕葉，以因趣果，
J38nB418_p0531b01║悟佛真宗。此瓣香供養本寺開山祖師、歷代住持，伏
J38nB418_p0531b02║願不違本誓，擁護法幢。」乃於懷中拈出云：「此瓣香三
J38nB418_p0531b03║十一年六住破院，波波挈挈，一無所成。今第七回拈
J38nB418_p0531b04║出，供養初住廬山東林、末住碧雲龍興、傳臨濟正宗
J38nB418_p0531b05║第三十二世先師山鐸大和尚，不惟報德酬恩，且要
J38nB418_p0531b06║熏天炙地。」斂衣就坐。西堂帝青白椎畢，師曰：「第一義
J38nB418_p0531b07║諦猶獅王哮吼，虛空震裂，異類潛蹤，野狐絕跡，莫有
J38nB418_p0531b08║共相激揚者麼？試出道看。」雲巖書記問：「梧桐葉落，催
J38nB418_p0531b09║錦字以飄來；浥露寒飛，值塞鴻之初至。正恁麼時，虎
J38nB418_p0531b10║驟龍驤，如何折合？」師曰：「目前無闍黎，此間無老僧。」云：
J38nB418_p0531b11║「如何是斬新條令一句？」師曰：「撥轉乾坤，猶非好手。」云：
J38nB418_p0531b12║「如何是為人親切處？」師便喝。云：「者一喝還有賓主也
J38nB418_p0531b13║無？」師曰：「你試分疏看。」云：「大家在者裏。」師曰：「上座在什
J38nB418_p0531b14║麼處？」雲拂袖歸位。師曰：「放過一著。」巨章書記問：「未離
J38nB418_p0531b15║陶朱里畔，已入真如寶所。如何是不涉程途句？」師曰：
J38nB418_p0531b16║「水行不動波，陸行不動塵。」云：「一句無私超彼此，還將
J38nB418_p0531b17║何法報君恩？」師曰：「堯風永扇，舜日長明。」云：「如何是真
J38nB418_p0531b18║如境？」師曰：「鴛鴦湖畔浮屠迥，放鶴洲前略彴平。」云：「如
J38nB418_p0531b19║何是真如人？」師曰：「橫按吹毛，佛魔乞命。」云：「如何是真
J38nB418_p0531b20║如體？」師豎起拂子。云：「如何是真如用？」師揮拂子。云：「如
J38nB418_p0531b21║何是真如法身？」師曰：「周沙界而無內，溥乾坤而無外。」
J38nB418_p0531b22║云：「真如已蒙師指示，向上還有事也無？」師曰：「寶塔尖
J38nB418_p0531b23║頭擊靜鐘。」云：「恁麼則金風吹黃葉，秋色滿人間。」師曰：
J38nB418_p0531b24║「換卻時人雙眼睛。」問：「當空懸杲日，遍界盡光輝。和尚
J38nB418_p0531b25║昨日金明，今日真如，且道相去多少？」師曰：「不隔纖塵。」
J38nB418_p0531b26║云：「還有把手共行者麼？」師曰：「獅子遊行，不假伴侶。」云：
J38nB418_p0531b27║「家內人須知家裏事，如何是家裏事？」師曰：「幾多人向
J38nB418_p0531b28║個中迷？」云：「到家消息子，畢竟許誰知？」師曰：「昔年老達
J38nB418_p0531b29║磨，當門缺兩齒。」云：「萬里雲收天界淨，海心無浪月輪
J38nB418_p0531b30║輝。」師曰：「觀瞻有分。」乃曰：「總山河大地，不出真如境界；
J38nB418_p0531c01║普乾坤國土，只在寶塔顛頭。進一步，重重彌勒樓閣、
J38nB418_p0531c02║華藏莊嚴；退一步，處處普賢玅境、毘盧法界。塵塵爾、
J38nB418_p0531c03║剎剎爾，一一天真、一一明玅。現前大眾於茲會得，皇
J38nB418_p0531c04║恩、佛恩、父母師長恩一時報盡。只如今日眾護法請
J38nB418_p0531c05║山僧入院陞座祝聖一句又作麼生？」卓杖一下，云：「蕩
J38nB418_p0531c06║蕩皇風成一片，大家共樂舜堯年。」敘謝不錄。復舉：「裴
J38nB418_p0531c07║相國到洪州開元寺，見壁間畫像，問院主曰：『此是甚
J38nB418_p0531c08║麼像？』主曰：『高僧真儀。』裴曰：『真儀可觀，高僧何在？』主無
J38nB418_p0531c09║對。裴曰：『此間有禪僧麼？』適黃檗和尚至，院主曰：『適來
J38nB418_p0531c10║一僧似是禪師。』裴召至，問：『真儀可觀，高僧何在？』黃檗
J38nB418_p0531c11║高聲曰：『裴休！』裴應諾。檗曰：『高僧何在？』裴于此大悟。」師
J38nB418_p0531c12║曰：「相國偶逢沽酒店，三杯兩盞破愁顏；黃檗絲綸浮
J38nB418_p0531c13║綠水，引得鯨鰲上直鉤。現前長者恁麼會得，便與相
J38nB418_p0531c14║國同一鼻孔出氣，當年黃檗不前，今日真如不後。倘
J38nB418_p0531c15║或佇顧停思，劈開華嶽連天秀，放出黃河倒海聲。」西
J38nB418_p0531c16║堂結椎，師下座。
J38nB418_p0531c17║當晚，小參。「千差坐斷，凡聖情忘。迥脫根塵，真機獨露。
J38nB418_p0531c18║與麼會，半句猶多；不與麼會，莫怪饒舌。」拈拄杖一卓，
J38nB418_p0531c19║曰：「者片田地，人人具足。空劫以前，平坦坦地。假使三
J38nB418_p0531c20║災劫壞，大地成塵，湛寂凝然，猶之真如古剎，未有秀
J38nB418_p0531c21║州之始，此地不少一塵。及至裴相國舍宅為寺，殿塔
J38nB418_p0531c22║巍峨，此地不多一塵。故東山老祖曰：『山前一片閒田
J38nB418_p0531c23║地，叉手叮嚀問祖翁。幾度賣來還自買，為憐松竹引
J38nB418_p0531c24║清風。』者裏見得徹，正好勤力耕耘，加護營衛，息滅貪
J38nB418_p0531c25║嗔癡，莊嚴戒定慧，則七情不能擾、六賊不能害，在在
J38nB418_p0531c26║寶所，觸處光輝。只如得大受用一句又作麼生？」卓杖
J38nB418_p0531c27║一下，云：「四海浪平龍睡穩，九天雲淨鶴飛高。」
J38nB418_p0531c28║上堂。「諸佛出世，皆為眾生不了自心，橫計多能，妄執
J38nB418_p0531c29║前程影事，作種種業因。殊不知但有心分別作解，就
J38nB418_p0531c30║是虛妄，猶如夢中虛假不實。故經云：『縱此心者，喪人
J38nB418_p0532a01║善事。制之一處，無事不辦。』《易》云：『寂然不動，感而遂通。』
J38nB418_p0532a02║又《禮》云：『人生而靜，天之性也。感於物動，性之欲也。』雖
J38nB418_p0532a03║於生死分上未為究竟，依而行之，久習淳致，始終不
J38nB418_p0532a04║異，自到大休大歇田地，方知三教聖人言不苟立。今
J38nB418_p0532a05║時學道，夢眼未開，不達心源，見網難脫。若敲冰取火，
J38nB418_p0532a06║如緣木求魚，修行三大劫，終是落空亡。大眾切須猛
J38nB418_p0532a07║省好。」
J38nB418_p0532a08║中秋，街坊點塔燈，小參。「長空碧帳一輪月，常樂浮屠
J38nB418_p0532a09║百二燈，燈光燦爛，月色洞明，燈照月，月照燈，燈月交
J38nB418_p0532a10║輝，乾坤晃耀，水底星連上下，長空月映東西，現前緇
J38nB418_p0532a11║素之所共見，眼光爍破虛空，汝等還知麼？」良久，云：「更
J38nB418_p0532a12║聽一偈：風飄丹桂香清遠，露滴蒼梧葉落輕，寶塔鐘
J38nB418_p0532a13║聲來耳畔，黑牛海底暗生驚。」
J38nB418_p0532a14║重陽，示眾。「乍住真如一無有，堪堪度到九月九，東籬
J38nB418_p0532a15║黃菊報新開，令人翻憶陶五柳。興來效俗也登高，直
J38nB418_p0532a16║上浮屠最高所，極目山河萬象攢，出頭天外誰把手？
J38nB418_p0532a17║遍插茱萸少一人，三玄三要難分剖，雖然一句羨汾
J38nB418_p0532a18║陽，拈得鼻孔失卻口。臨濟老白拈，賊身藏沒所，一盞
J38nB418_p0532a19║清茶醉殺人，個般滋味君知否？」
J38nB418_p0532a20║龍興和尚忌，拈香。拈香云：「只此一瓣香，一年燒一度，
J38nB418_p0532a21║相逢每每悔當初，相見幸如不相識，不知為什成冤
J38nB418_p0532a22║恨？含恩含怨到今日。何也？曲不藏直。」
J38nB418_p0532a23║十月十五日，上堂。「諸方此日年年結，真如門下絕安
J38nB418_p0532a24║排，周法界而無內，普乾坤而無外。菩薩乘不居，寂滅
J38nB418_p0532a25║行何修？行住坐臥，自在自由，超方上士猶為分外，未
J38nB418_p0532a26║到家者仔細觀瞻。臨濟大師道：『有一無位真人，常在
J38nB418_p0532a27║面門出入。』真如今日為諸人下個註腳。」乃拈杖召眾，
J38nB418_p0532a28║眾回顧，師曰：「者就是你無量劫來刀割不斷、斧劈不
J38nB418_p0532a29║破底生死冤家，切不得錯認。」便起身入室。
J38nB418_p0532a30║小參。「到荊山必得其玉，入藍田必得其珠，舉網者必
J38nB418_p0532b01║得其魚，善射者必得其鹿，是人之欲無有不遂其志
J38nB418_p0532b02║耳。衲僧家參禪學道，還有實解實證者麼？」良久，眾無
J38nB418_p0532b03║對。師曰：「諸兄弟莫錯用工夫。不見道：『汝欲求之，得無
J38nB418_p0532b04║累乎？及其厭之，又成大患。』斯言至矣。珍重。」
J38nB418_p0532b05║佛成道日，上堂。「雪嶺六年苦，雲淨天如洗。明星當午
J38nB418_p0532b06║現，奇哉歎不已。」卓拄杖一下，曰：「老瞿曇好不識羞，便
J38nB418_p0532b07║謂一切眾生皆因妄執而不能證自己智慧德相。雖
J38nB418_p0532b08║則易開終始口，爍然難盡歲寒心。」
J38nB418_p0532b09║除歲，小參。「年年此日結交頭，人人此日結交日，結交
J38nB418_p0532b10║日到來，諸人作麼生？於斯透得，最初句、末後句不消
J38nB418_p0532b11║一句道盡，洞山君臣、臨濟玄要皆是門庭施設，趙州
J38nB418_p0532b12║茶、雲門餅、禾山鼓、雪峰毬、乾矢橛、麻三斤、北禪露地
J38nB418_p0532b13║牛、法昌榾柮火是甚閒家具？若透不得，臘月三十日
J38nB418_p0532b14║閻羅王打筭飯錢如何抵敵？語言文字、世智辯聰還
J38nB418_p0532b15║抵敵得麼？奇才玅用、百工技巧還抵敵得麼？平生所
J38nB418_p0532b16║作事業功能還抵敵得麼？要且總沒交涉。大眾！如人
J38nB418_p0532b17║飲水，冷煖自知，若要無事，直須向自己命根上一刀
J38nB418_p0532b18║兩段，方有少分相應，莫到臨末稍頭，道我不為你說
J38nB418_p0532b19║好。古人道：『三途地獄未是苦，鑊湯熱鐵未是苦，刀山
J38nB418_p0532b20║劍樹未是苦，袈裟下失卻人身實為苦哉。』大眾！不是
J38nB418_p0532b21║說過便了，年窮歲盡、地冷天寒，且歸煖室商量。」
J38nB418_p0532b22║元旦，上堂。「元正啟祚，三十六宮宮宮光彩；萬物維新，
J38nB418_p0532b23║七十二樓樓樓顯煥。應時納佑，龍吟霧起，虎嘯風生，
J38nB418_p0532b24║慶無不宜。葉秀無根草，花綻不萌枝。恭惟頭首大眾
J38nB418_p0532b25║萬福，金剛圈一任拋擲，栗棘蓬一任吞吐，廓開正眼，
J38nB418_p0532b26║法令斬新，大地山河，七通八達。然則如是，今晨乃康
J38nB418_p0532b27║熙四十二年三百六十日之初，真如有四種大願，也
J38nB418_p0532b28║要一眾該知。」起身合掌，云：「一願皇帝萬歲，二願臣統
J38nB418_p0532b29║千秋，三願天下太平，四願萬民樂業。」便下座。
J38nB418_p0532b30║元宵，上堂。「真如者裏，孤風峭峻，迥出尋常，不效諸方。
J38nB418_p0532c01║從十月十五日結，結又結個甚麼？至正月十五日解，
J38nB418_p0532c02║解又解個什麼？須知真如實際，無解無結，無悟無迷。
J38nB418_p0532c03║諸人還理會得麼？」良久，云：「莫將閒學解，埋沒自家心。」
J38nB418_p0532c04║佛涅槃日，上堂。「湖光瀲灩，草色青幽。岸柳垂金，碧桃
J38nB418_p0532c05║吐玉。無非紫磨金色之身。」驀豎拂子曰：「大眾！者是釋
J38nB418_p0532c06║迦老子金色身，汝等瞻仰取足，莫令後悔。還恁麼會
J38nB418_p0532c07║麼？」良久，放下拂子曰：「真如今日，無計可施。」乃合掌曰：
J38nB418_p0532c08║「南無釋迦牟尼，伏惟尚饗。」
J38nB418_p0532c09║聖壽，上堂。「堯風淡蕩，蟠桃璨玉葉之花；舜日雍熙，大
J38nB418_p0532c10║椿毓金枝之秀。斗樞電繞，百億山河咸歸至化；麟鳳
J38nB418_p0532c11║祥開，三千世界共仰聖謨。大哉乾元兮，高而無上；煥
J38nB418_p0532c12║乎化日兮，明以舒長。真如今日四眾雲擁，恰似靈山
J38nB418_p0532c13║一會，考鐘伐鼓，熱瓣紫檀，共祝聖筭，地久天長。」
J38nB418_p0532c14║多雲和尚訃至，上堂。「去秋八月，西風暴烈。多雲吹散，
J38nB418_p0532c15║法幢頓折。黃梅道上，後進何依？佛法海中，津梁忽歇。」
J38nB418_p0532c16║以袖掩口，云：「哀哀！三千里外，熱淚灑襟懷。」
J38nB418_p0532c17║佛誕日，上堂。舉世尊初生因緣畢，師頌曰：「未離兜率
J38nB418_p0532c18║天，先已降閻浮。乾坤誇獨步，千古仰風流。」又舉雲門
J38nB418_p0532c19║話，頌曰：「堪羨雲門跛，認的老瞿曇。一棒血淋淋，深恨
J38nB418_p0532c20║落二三。」
J38nB418_p0532c21║結夏，小參。「禪禪，三腳蝦蟆上梵天；道道，五爪烏龜戴
J38nB418_p0532c22║鐵帽；心心，玉兔懷胎臥紫宸；佛佛，泥牛踏碎蒼龍窟。
J38nB418_p0532c23║真如今日盡情為諸人拈出了也，任你東拋西擲、放
J38nB418_p0532c24║去收來、橫咬豎嚼，驀地裏把捉得、拈弄得，我也不免
J38nB418_p0532c25║為你打入犁耕拔舌。」
J38nB418_p0532c26║祈雨，上堂。「上天久不窪甘霖，河竭田枯煙燄生，載道
J38nB418_p0532c27║怨嗟聲不已，慇懃只願雨滂漰。五方龍神，千靈萬靈，
J38nB418_p0532c28║甘霖速降，體天裕民。」以拄杖點空，曰：「打破虛空，旱魃
J38nB418_p0532c29║消形，油然雲作，沛然雨傾。」
J38nB418_p0532c30║上堂。舉：「夷峰寧祖參月溪澂禪師，見僧請益，溪曰：『佛
J38nB418_p0533a01║法不是鮮魚，怕爛卻那？』即趁出。峰豁然頓悟。」師頌曰：
J38nB418_p0533a02║「偶遊仙苑競春臺，滿地鋪花掃未開。一陣香風雲外
J38nB418_p0533a03║至，千林曉色瀉金杯。」
J38nB418_p0533a04║解夏，小參。「西來者一缺，九十日期無人參得徹，攤向
J38nB418_p0533a05║鴛鴦湖西、綵雲橋北，日炙風吹，見不得、聞不得，怎似
J38nB418_p0533a06║雲門乾矢橛？衲僧家東也話、西也說，三千里外倘逢
J38nB418_p0533a07║人，切忌莫錯說。」
J38nB418_p0533a08║得雨，示眾。拈拄杖，云：「拄杖子𨁝跳上三十三天，築著
J38nB418_p0533a09║帝釋鼻孔，東海鯉魚打一棒，雨似盆傾。然則如是，且
J38nB418_p0533a10║道此雨從天得耶？從人得耶？」卓杖一下，云：「三草二木
J38nB418_p0533a11║皆蒙潤，萬里歌謠樂太平。」
J38nB418_p0533a12║十月十五日，上堂。「不與千聖同途，不與萬法為侶，超
J38nB418_p0533a13║出古皇前，何處求解脫？但饑則喫飯，困則打眠，應物
J38nB418_p0533a14║應機，了了常明，又說什麼解結？又說什麼生死？要且
J38nB418_p0533a15║無佛法可會，無妄想可除，無禪可參，無道可學。大眾！
J38nB418_p0533a16║只如不涉功勳一句作麼生道？」卓杖一下，「虛消白晝
J38nB418_p0533a17║渾閒事，謾將佛法錯商量。」
J38nB418_p0533a18║臘八，說菩薩戒，上堂。舉：「世尊在正覺山前夜睹明星
J38nB418_p0533a19║大悟，乃曰：『奇哉！一切眾生俱有如來智慧德相，但以
J38nB418_p0533a20║妄想執著而不能證得。』大眾！釋迦老子悟得的便是
J38nB418_p0533a21║光明金剛寶戒，亦名心地法門、亦名本源佛性、亦名
J38nB418_p0533a22║不壞寶體、亦名華光三昧。於斯理會得，法法頭頭是
J38nB418_p0533a23║汝等清淨寶戒、是汝等本源自性波羅提木叉。故曰：
J38nB418_p0533a24║『眾生受佛戒，即入諸佛位；位同大覺已，真是諸佛子。』」
J38nB418_p0533a25║拈拄杖，卓一下：「諸仁者！玅善戒法灌汝身心，還如是
J38nB418_p0533a26║薦取麼？」又一卓，云：「生佛一源無二路，皆緣執相有多
J38nB418_p0533a27║門。」
J38nB418_p0533a28║除歲立春，小參。拈杖一卓，曰：「天旋地幹轉篷根，臘盡
J38nB418_p0533a29║春回物象新，舊閣田園荒隴北，何人把手日耕耘？諸
J38nB418_p0533a30║兄弟！急惺惺，三十六旬已過了，莫待渴來方掘井，和
J38nB418_p0533b01║盤托出大家看，看盡還須猛自省。」驀豎拄杖，云：「看！看！
J38nB418_p0533b02║拄杖夜半忽抽條，五葉花開千蕊饒，九天瑞氣騰寰
J38nB418_p0533b03║宇，萬國含香噴紫霄。」卓杖一下，曰：「伏惟執事大眾尊
J38nB418_p0533b04║候萬福。」
J38nB418_p0533b05║歲旦，上堂。「大地山河放般若之光，草木叢林展祖師
J38nB418_p0533b06║巴鼻，鴛鴦湖底火星飛，仁王塔上波濤湧，直得泥牛
J38nB418_p0533b07║哮吼、木馬奔騰，笑倒古觀堂前土地，喜殺常樂門邊
J38nB418_p0533b08║獅子，綵雲橋頭石敢當手之舞之、足之蹈之，高聲云：
J38nB418_p0533b09║『今是甚麼時節有此奇特？』」乃拈拄杖，云：「真如木上座
J38nB418_p0533b10║出來道：『今朝是四十三年第一日，上帝臨凡，諸神慶
J38nB418_p0533b11║賀，一切有情欣讚希有，有此奇特。』大眾且道：是真如
J38nB418_p0533b12║說的？還是諸人見的？」卓杖一下，曰：「只此見聞非見聞，
J38nB418_p0533b13║無餘聲色可呈君，和風淑氣春光好，大地歌謠賀太
J38nB418_p0533b14║平。」
J38nB418_p0533b15║燈節，小參。「天上月，皎潔不露；人間燈，光輝奪目。打鼓
J38nB418_p0533b16║普請看，兩眼阿轆轆，極力細推詳，面前無一物。」復云：
J38nB418_p0533b17║「切忌眼裏著沙。」（是夜無月。）
J38nB418_p0533b18║達磨初祖忌，拈香。「少室九年，已成話墮，熊耳空棺，醜
J38nB418_p0533b19║遺魏國。那更蔥嶺遇宋雲，認定胡僧門齒缺，累及後
J38nB418_p0533b20║代不關風，呵佛罵祖不肯歇。笑你的，辱你的，仔細思
J38nB418_p0533b21║量來，是你自招得。」
J38nB418_p0533b22║上堂。「三界一切法，皆不離於心，於心無可得，一切法
J38nB418_p0533b23║何有？大眾！從上佛祖只教斷離妄緣，莫存知解；天下
J38nB418_p0533b24║知識亦云休去歇去，免役心田。真如者裏無禪可參、
J38nB418_p0533b25║無道可學，也只要你盡情放下平坦坦地，魔佛入作
J38nB418_p0533b26║無門、罪福不能染著，起居無執，動靜一如，自得大受
J38nB418_p0533b27║用、大安樂田地。若是未得悄然，泥於句下，稱色力康
J38nB418_p0533b28║健，急忙打疊，莫待臨時。珍重！」
J38nB418_p0533b29║佛誕，上堂。提起拂子，云：「者是如來淨法身，百寶莊嚴
J38nB418_p0533b30║功德聚。」以手作掬水澆勢，云：「九龍吐水浴金軀，光明
J38nB418_p0533c01║照耀無邊世。須彌山頂，瑞氣騰九天之上；娑竭龍宮，
J38nB418_p0533c02║寶珠散沙界之中。塵塵煥彩，處處光明，情與無情，各
J38nB418_p0533c03║證如來法身。」復提起，云：「者裏有證得如來法身的麼？
J38nB418_p0533c04║證與不證，一總為你浴過。」以拂子擊禪床一下。
J38nB418_p0533c05║端節，示眾。「前年五月五，土宿當堂跨猛虎，大鬼拍，小
J38nB418_p0533c06║鬼舞，夜半鍾馗失卻斗。去年五月五，善財拾藥連根
J38nB418_p0533c07║苦，雖然殺活貴臨時，看來只在文殊手。今年五月五，
J38nB418_p0533c08║金木水火土，推尋不落五行中，三腳瞎驢顛倒走，撞
J38nB418_p0533c09║著天台老豐干，一物不將來，無處可下手，失腳一跌，
J38nB418_p0533c10║落在深溪，扼得來，恰是一具無鬚鎖，五通仙人以神
J38nB418_p0533c11║力托至梵天，用盡機關，巧施神鑰，欲開不能，眾中莫
J38nB418_p0533c12║有開得者麼？」擊拂子，云：「等閒一掣掣得開，三個老婆
J38nB418_p0533c13║相對坐。」
J38nB418_p0533c14║中秋。「靈山話月，曹溪指月，寒山比月，南泉玩月，盤山
J38nB418_p0533c15║孤月，普明半月。」以拂子畫○相，云：「都來不出真如者
J38nB418_p0533c16║個月。何以見得？」乃擊拂子，云：「此夜一輪滿，清光何處
J38nB418_p0533c17║無？」
J38nB418_p0533c18║先龍興忌日，拈香。「三十三年前九月十五日，是我先
J38nB418_p0533c19║龍興飲洋銅、吞熱鐵，打入驢胎馬腹去也。今日真如
J38nB418_p0533c20║一眾，還有救得他出的麼？」良久，云：「即饒救得，堪作何
J38nB418_p0533c21║用？」乃燒香拜云：「也須禮你三拜。」
J38nB418_p0533c22║上堂。「紅葉飄零，體露金風。雁離紫塞，跡遺長空。霞光
J38nB418_p0533c23║彩鋪大地，漁舟蕩漾西東。真如盡日渾無事，看罷歸
J38nB418_p0533c24║來說苦空。不解逢迎成懶癖，自來嘗羨信天翁。」
J38nB418_p0533c25║除歲，小參。「有物先天地，無形本寂寥，能為萬象主，不
J38nB418_p0533c26║逐四時凋。傅大師道雖十成，不免遭人檢點。既云寂
J38nB418_p0533c27║寥無形，天地之先有何物？又云不逐四時凋，誰為萬
J38nB418_p0533c28║象之主？殊不知：天無私蓋，地無私載，春生夏長，秋收
J38nB418_p0533c29║冬藏，元運循環，終而復始。真如不烹露地牛、不燒榾
J38nB418_p0533c30║柮火、不蒸黃栗糕、不炊黍米飯。有一偈酬傅大士，兼
J38nB418_p0534a01║與諸人分歲：有物天地始，化育諸群品，丕極自泰來，
J38nB418_p0534a02║任運無窮已。恁麼道，不免遭人檢點。諸人還檢點得
J38nB418_p0534a03║出麼？若道山僧的是，有違傅大士；若道傅大士的是，
J38nB418_p0534a04║辜負山僧；若道二俱是，儱侗真如，瞞頇佛性；若道俱
J38nB418_p0534a05║不是，失卻衲僧眼目。檢點得出，日消萬兩，不為分外；
J38nB418_p0534a06║檢點不出，到臘月三十日將何祗對黑面大王？諸人
J38nB418_p0534a07║試檢點看。」良久，揮拂子：「一氣不言含有象，萬靈何處
J38nB418_p0534a08║謝無私？」
J38nB418_p0534a09║元旦，上堂。「昨日舊年尾，爆竹聲聲，洪音灌耳；今日新
J38nB418_p0534a10║年頭，梅花點點，香風撲鼻。鴛鴦湖畔，冰消凍解；常樂
J38nB418_p0534a11║門前，臘盡春回。三草二木，噴蕊萌芽；萬象森羅，光騰
J38nB418_p0534a12║瑞湧。邦國以之昇樂，宗風由之振興。恭惟頭首大眾，
J38nB418_p0534a13║千祥雲集，百福咸增。」
J38nB418_p0534a14║韋天開光。師拈杖曰：「十世童真體，此日現天身。末後
J38nB418_p0534a15║樓至佛，靈山授記真。願力週沙土，神威遍界尊。擁護
J38nB418_p0534a16║伽籃地，三寶是身心。威神叵測，弘誓難思。輔正摧邪，
J38nB418_p0534a17║無在不在。真如今日起模畫樣，不免頓新光彩。」以杖
J38nB418_p0534a18║點韋天像額云：「點開正眼，洞照十方。擁護真如，威鎮
J38nB418_p0534a19║八荒。」（梓人開木後，示夢於施主，有「擁護真如」四字見
J38nB418_p0534a20║於木身指尖，遂迎於真如供奉。）
J38nB418_p0534a21║燈節，小參。「皓月湧長空，春風吹八極，萬象與森羅，咸
J38nB418_p0534a22║共生歡喜。一一為諸人發向上機，演第一義，無位真
J38nB418_p0534a23║人出赤肉團上，提玉庫刀、跨飛龍馬，走遍四部洲，與
J38nB418_p0534a24║月光、燈藏二菩薩在太末蟲眼裏作無量莊嚴、演無
J38nB418_p0534a25║量玅義，成就無量佛事，一一天真、一一明玅。於此時
J38nB418_p0534a26║中，摩訶大迦葉手之舞之、足之蹈之，山河大地一齊
J38nB418_p0534a27║作舞，曹溪道上風動旛、旛動風，南山虎擺尾搖頭，溈
J38nB418_p0534a28║山牛東觸西觸，禾山打鼓、雪峰輥毬、石鞏張弓、道吾
J38nB418_p0534a29║舞笏。」驀喝，云：「被真如一喝喝住，各依次第定。大眾！若
J38nB418_p0534a30║不恁麼鬧啾啾底，有什麼了期？」便起身入室。
J38nB418_p0534b01║示眾。「三界輪迴，皆由一心。因癡有愛，流轉無極。妄執
J38nB418_p0534b02║前程，異計紛紜。從生至生，從劫至劫，無有住時。若能
J38nB418_p0534b03║回光返照，達本自心，從無量劫來，湛然空寂。只此個
J38nB418_p0534b04║空寂之量，大包天地，細入微塵。靜諦則了了現前，擬
J38nB418_p0534b05║向則在在無見。不住內外中間，取不得，捨不得，處處
J38nB418_p0534b06║覓不得，有一處不覓自得。大眾！還如是會麼？上而諸
J38nB418_p0534b07║佛聖賢，下而六道眾生，無不承此示現受生。故曰：人
J38nB418_p0534b08║人本具，個個不無。所以臨濟大師不得已，道個赤肉
J38nB418_p0534b09║團上有一無位真人，常在汝等面門出入。汝等切須
J38nB418_p0534b10║好看。」乃拈拄杖卓一下，曰：「直饒恁麼會，也是餬餅裏
J38nB418_p0534b11║咂汁。」
J38nB418_p0534b12║示眾。「經云：『知一切法即心自性，則成就慧身，不由他
J38nB418_p0534b13║悟。』大眾！要知一切境界，即是汝之心量。若於境界上
J38nB418_p0534b14║了達自心，一切處、一切時，心境重重，互照雙融，便是
J38nB418_p0534b15║真如不二法門。故祖師道：『不二皆同，無不包融。十方
J38nB418_p0534b16║智者，皆入此宗。』恁麼會得，盡十方世界無纖毫過患，
J38nB418_p0534b17║剎剎塵塵無毫髮增減、無毫髮滲漏，一一皆從我胸
J38nB418_p0534b18║中流出，又有何佛可成？何眾生可度？何道可學？何禪
J38nB418_p0534b19║可參？然則如是，須是恁麼人方堪共語。近時師僧家
J38nB418_p0534b20║多是偏執，學教者棄本外求，專記名言；參禪者亡機
J38nB418_p0534b21║內觀，枯耽空寂。各滯一隅，何時得恰好去？」以拂子召
J38nB418_p0534b22║眾曰：「諸兄弟！稱而今色力康健，急忙打疊得乾乾淨
J38nB418_p0534b23║淨，不被諸境牽纏、不被法塵拘縛，始有少分相應。古
J38nB418_p0534b24║人云：『心中悟無窮之境，境上了難思之心。心境雙融，
J38nB418_p0534b25║智照斯在。』」乃擊拂子曰：「頓破無明生死盡，菩提般若
J38nB418_p0534b26║總皆非。」
J38nB418_p0534b27║小參。舉：「雪竇顯為道日損偈曰：『三分光陰早二過，靈
J38nB418_p0534b28║臺一點不揩磨，區區逐日貪生去，喚不回頭怎奈何？』」
J38nB418_p0534b29║師曰：「雪竇慈悲之故，刳腹剜心，若是祖師關捩，何曾
J38nB418_p0534b30║夢見？然則恁麼，怎奈相逢者少？真如且不然，三世諸
J38nB418_p0534c01║佛口掛壁，過現未來絕消息，睡到日午始翻身，夜醉
J38nB418_p0534c02║樓頭人不識。」
J38nB418_p0534c03║佛誕，示眾。舉世尊初生及雲門話畢，復舉：「斷橋和尚
J38nB418_p0534c04║曰：『老胡出來做者一解，自謂前無去人、後無來者，那
J38nB418_p0534c05║知千載之下有個跛腳阿師不肯放過？雖然如是，卞
J38nB418_p0534c06║和之璧不因函秦，安得天下知有連城之價？』」師曰：「瞿
J38nB418_p0534c07║曇起模畫樣，雲門看孔著楔。斷橋老漢恁麼道，也是
J38nB418_p0534c08║隨邪逐惡。若據真如見處，好各與二十棒。眾中還有
J38nB418_p0534c09║辨得出者麼？若辨得出，許他具衲僧眼目。」良久，云：「直
J38nB418_p0534c10║饒辨得出，者裏喫棒有分。」
J38nB418_p0534c11║中秋，小參。「真如者裏，八表洞開；廣寒宮殿，十虛通徹。
J38nB418_p0534c12║影映千江，光吞萬象；一法平等，前後際斷。大眾！於斯
J38nB418_p0534c13║見得透，清光圓湛，貫古通今；於斯不爾，切須猛地搆
J38nB418_p0534c14║取。」
J38nB418_p0534c15║臘八，小參。舉世尊睹星話畢，師曰：「釋迦老子夢眼見
J38nB418_p0534c16║空花，熟睡饒寱語，謂一切眾生以妄想執著而不證
J38nB418_p0534c17║得，又謂螻蟻蚊蚋無有言說而能辦事，前言不復後
J38nB418_p0534c18║語，不奈六年坐苦，詐道睹星大悟，豈六年中無一夜
J38nB418_p0534c19║有明星而獨現於此夜耶？正所謂敢保玄沙道的。眾
J38nB418_p0534c20║中莫有為釋迦老子雪屈者麼？」乃拈杖召眾，曰：「真如
J38nB418_p0534c21║不是毀剝先聖，只要諸人識得自己落處。還有麼？」卓
J38nB418_p0534c22║杖一下。
J38nB418_p0534c23║主佛開光。拈拄杖卓一卓，曰：「佛身充滿於法界，無去
J38nB418_p0534c24║無來亦無住，恁麼則普乾坤世界總是一個法身，諸
J38nB418_p0534c25║人還見麼？」以杖指佛像，曰：「昔日雲門要打殺，今朝真
J38nB418_p0534c26║如特扶起，且道打的是？扶的是？者裏分辨得出，施主
J38nB418_p0534c27║修佛已竟；若分辨不出，且聽木上座主裁。」左邊一點，
J38nB418_p0534c28║云：「光通三際。」右邊一點，云：「爍破十虛。天人群生類，稽
J38nB418_p0534c29║首無上尊，山河及大地，全露法王身。」便展拜。
J38nB418_p0534c30║除歲，茶話。「住茲三載餘，平素絕追攀，叢林百不足，七
J38nB418_p0535a01║事甚教難。租稅納官了，廚庫總枵然，今夜值分歲，茶
J38nB418_p0535a02║果謾周全。幸有一家讌，東山五祖傳，一曲囉囉哩，更
J38nB418_p0535a03║歌哩囉連。囉囉送，莫妄傳，哩囉連，共交歡歡歡。」乃拍
J38nB418_p0535a04║掌云：「拍雙大空手，明日接新年。」
J38nB418_p0535a05║元旦，上堂。拈杖曰：「昨宵已謂今朝接，今日新年來較
J38nB418_p0535a06║徹，爆竹傾天響似雷，迸斷虛空脊梁骨。常樂塔中四
J38nB418_p0535a07║大天王次第推策，順看則二十三眼，逆數則一十一
J38nB418_p0535a08║節，總道今年熟蠶麥，惟有羅睺羅獨欠那一訣。要會
J38nB418_p0535a09║麼？」以杖畫[○@∴]相云：「天得之以清，地得之以寧，人間得
J38nB418_p0535a10║之共享太平。」
J38nB418_p0535a11║補石長老至，上堂。拈拂子豎起，云：「即此用，離此用，拈
J38nB418_p0535a12║來放下，阿誰敢動？」喝一喝，云：「青天霹靂，三日耳聾，無
J38nB418_p0535a13║端恁麼舉，喪盡平生。冤冤相報幾時清？」以拂子擊香
J38nB418_p0535a14║几三下，云：「甜瓜甜徹蒂，苦瓠苦連根。」
J38nB418_p0535a15║佛涅槃日，小參。舉：「世尊於涅槃會上以手磨胸告眾，
J38nB418_p0535a16║膏肓之疾不能療治。『汝等善觀吾紫磨金色之身，瞻
J38nB418_p0535a17║仰取足，勿令後悔。』寱語狂言，轉見不堪。『若謂吾滅度，
J38nB418_p0535a18║非吾弟子；若謂吾不滅度，亦非吾弟子。』求生不得、求
J38nB418_p0535a19║死不得。時百萬億眾悉皆契悟，墮在毒海，無有出頭
J38nB418_p0535a20║時節。恁麼時，若有個頭正尾正底衲僧向世尊左耳
J38nB418_p0535a21║邊吹一吹，云：『老瞿曇！休捏怪。』他自慚惶無地，不死也
J38nB418_p0535a22║未可料，亦令百萬之眾免致信邪倒見。」
J38nB418_p0535a23║退院，小參。「二十四載，七住破院，九會玄徒。逢善不喜，
J38nB418_p0535a24║遇惡無瞋。𣰏𣰏𣯧𣯧，無固無必。𣰦𣰦毿毿，非假非真。
J38nB418_p0535a25║佛來魔來，莫我與爭。只因宿業緣深，以致四大乖違。
J38nB418_p0535a26║茲則退靜於白苧村邊，故乃特辭是真如祖剎。愧無
J38nB418_p0535a27║力以補叢林，賴吾徒以匡宗社。若欲真風不墜，直須
J38nB418_p0535a28║棒下無生。且道光前裕後一句又作麼生？」喝一喝，拽
J38nB418_p0535a29║杖便行。