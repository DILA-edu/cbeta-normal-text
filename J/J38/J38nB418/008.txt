J38nB418_p0535b01║晦岳旭禪師語錄卷第八
J38nB418_p0535b02║拈古記室全本記錄
J38nB418_p0535b03║睦州問僧近離甚處曰河北睦曰曾到趙州麼曰近
J38nB418_p0535b04║離彼睦曰有何言句示徒僧舉喫茶話睦曰慚愧又
J38nB418_p0535b05║問趙州意作麼生曰只是一期方便睦曰苦哉趙州
J38nB418_p0535b06║被你一杓屎潑了也便打後雪竇云者僧克由叵耐
J38nB418_p0535b07║將一杓屎潑他二員古佛玅喜云雪竇只知一杓屎
J38nB418_p0535b08║潑他趙睦二州殊不知者僧末上被趙州將一杓潑
J38nB418_p0535b09║了卻到睦州又遭一杓只是不知氣息若知氣息甚
J38nB418_p0535b10║麼處有二員古佛楚石云者僧不會喫茶意旨不知
J38nB418_p0535b11║潑屎氣息帶累好人墮屎坑中合喫多少拄杖雪竇
J38nB418_p0535b12║玅喜一時放過也須替他入涅槃堂始得。
J38nB418_p0535b13║喫茶話慚愧是方便苦哉無端一杓屎卻惹時人
J38nB418_p0535b14║怪雪竇潑一杓汙他兩員古佛妙喜潑兩杓者僧
J38nB418_p0535b15║性命難存檢點將來者一隊阿師都落在屎坑裏
J38nB418_p0535b16║起身不得累他楚石替入涅槃堂至今冤冤相報
J38nB418_p0535b17║冷眼看他們何時得恰好。
J38nB418_p0535b18║世尊從忉利天下時四眾八部俱往空界奉迎有蓮
J38nB418_p0535b19║花色比丘尼作念我是尼身必居大僧後見於是用
J38nB418_p0535b20║神力變作轉輪聖王千子圍遶最初見佛既見世尊
J38nB418_p0535b21║呵曰汝何得越大僧見吾雖見吾色身且不見吾法
J38nB418_p0535b22║身須菩提巖中晏坐卻見吾法身。
J38nB418_p0535b23║釋迦老子漏逗不少被蓮花色比丘尼一覷只得
J38nB418_p0535b24║分身兩處直至而今開了合不得雖則如是要見
J38nB418_p0535b25║世尊法身則易要見須菩提晏坐處則難。
J38nB418_p0535b26║世尊在第六天說大集經敕他方此土人間天上一
J38nB418_p0535b27║切獰惡鬼神悉皆集會受佛付囑擁護正法設有不
J38nB418_p0535b28║赴者四天門王飛熱鐵輪追之令集既集無有不順
J38nB418_p0535b29║佛敕各發誓擁護唯一魔王謂世尊曰瞿曇我待一
J38nB418_p0535b30║切眾成佛盡無有眾生名字我乃發菩提心天衣懷
J38nB418_p0535c01║云臨危不變真大丈夫諸人作麼生著得一轉語與
J38nB418_p0535c02║黃面老子出氣尋常神通玅用智慧辯才都使不著
J38nB418_p0535c03║盡大地人無不愛佛到者裏何者是佛何者是魔還
J38nB418_p0535c04║有辯得麼良久欲得識魔麼開眼見明欲得識佛麼
J38nB418_p0535c05║合眼見暗魔之與佛以杖卓云一時穿卻鼻孔玅喜
J38nB418_p0535c06║云天衣老人恁麼批判直是奇特怎奈話作兩橛若
J38nB418_p0535c07║向何者是佛何者是魔處休去不妨使人疑著卻云
J38nB418_p0535c08║開眼見明合眼見暗郎當不少又云魔之與佛拄杖
J38nB418_p0535c09║子一時穿卻鼻孔雪上加霜玅喜卻為黃面老子代
J38nB418_p0535c10║一轉語待者魔王與麼道只向道幾乎錯喚你作▆
J38nB418_p0535c11║王此語有兩負門若人檢點得出許你具衲僧眼。
J38nB418_p0535c12║二老門庭施設批判古今則不無若是具衲僧眼
J38nB418_p0535c13║要且未在天衣向開眼合眼處辨佛辨魔是為魔
J38nB418_p0535c14║佛所障末後道拄杖一時穿卻鼻孔連你在裏許
J38nB418_p0535c15║玅喜道幾乎喚你作魔王是即魔非魔之見則佛
J38nB418_p0535c16║見亦如是亦不能出此綣繢不免喫金明手裏棒
J38nB418_p0535c17║在我當時若在見人天鬼神集會時便好掀倒禪
J38nB418_p0535c18║床喝散大眾使他兩不相見更有何事雖然只者
J38nB418_p0535c19║魔王恁麼道不可將伊作不順論始較些子諸禪
J38nB418_p0535c20║德要見天衣玅喜則易要見魔之與佛且緩緩。
J38nB418_p0535c21║文殊一日起佛見法見被世尊威神攝向二鐵圍山。
J38nB418_p0535c22║佛見法見即且置世尊甚麼處見文殊起處甚麼
J38nB418_p0535c23║處是文殊受世尊貶處試分析看演祖云曼殊室
J38nB418_p0535c24║利不審今後更敢也無也是矮子觀場隨人起倒
J38nB418_p0535c25║若是正令全提自然別展旗鎗。
J38nB418_p0535c26║世尊因五百比丘各見重罪懷疑文殊握劍持逼如
J38nB418_p0535c27║來因緣。
J38nB418_p0535c28║五百比丘好不丈夫若是個漢待世尊被文殊持
J38nB418_p0535c29║劍相逼時各悟本心已便默然而立束手傍觀看
J38nB418_p0535c30║他世尊與文殊如何合煞。
J38nB418_p0536a01║世尊因外道問不問有言無言因緣。
J38nB418_p0536a02║盡大地人總謂世尊慈悲之故捨己從人殊不知
J38nB418_p0536a03║墻塹不勤卻被外道覷破阿難連忙驚覺箭去久
J38nB418_p0536a04║矣若是金明待外道與麼問向道汝既不問有言
J38nB418_p0536a05║無言所問何事直教他立地疑殺莫有向世尊良
J38nB418_p0536a06║久處會的麼打折你腰何故寧可生身入地獄不
J38nB418_p0536a07║將佛法作人情。
J38nB418_p0536a08║維摩居士示疾因三十二菩薩各說不二法門至文
J38nB418_p0536a09║殊問云何是仁者所說不二法門維摩默然文殊讚
J38nB418_p0536a10║曰是菩薩真入不二法門。
J38nB418_p0536a11║文殊善語不善默維摩善默不善語若道默的是
J38nB418_p0536a12║文殊稱讚皆為剩語若道讚的是維摩一默狼藉
J38nB418_p0536a13║不堪若論不二法門二大士且住門外何故文殊
J38nB418_p0536a14║當時猶少機關在待維摩示疾向他左耳邊啐一
J38nB418_p0536a15║啐他必知羞退去則不煩三十二菩薩勞神動力
J38nB418_p0536a16║亦免自己落人便宜。
J38nB418_p0536a17║殃崛救產。
J38nB418_p0536a18║者則公案叢林浩浩商量大似隔山打彈不知落
J38nB418_p0536a19║在樹上樹下又不知打著物麼展轉淆訛金明不
J38nB418_p0536a20║惜口過直為諸人判斷分明長者因事發問殃崛
J38nB418_p0536a21║果然不知瞿曇真實告報其婦得聞當時分娩雖
J38nB418_p0536a22║然只如殃崛任勞往返長者何以酬謝乘興偶逢
J38nB418_p0536a23║沽酒店三杯兩盞破愁顏且道生下的是男是女
J38nB418_p0536a24║時有僧出云㘞師打一竹篦云也不得孤負殃崛
J38nB418_p0536a25║尊者。
J38nB418_p0536a26║圓覺經云居一切時不起妄念於諸妄心亦不息滅
J38nB418_p0536a27║住妄想境不加了知於無了知不辨真實。
J38nB418_p0536a28║將無邊剎土為身心以十方虛空作眼目汪洋大
J38nB418_p0536a29║度自在自由須是黃面老子但不合取常住物就
J38nB418_p0536a30║自己用大眾會麼差之毫釐失之千里。
J38nB418_p0536b01║楞嚴經云若以能推的是汝心則認賊為子龍濟別
J38nB418_p0536b02║云若能推的不是汝心則認賊為子。
J38nB418_p0536b03║瞿曇龍濟好各與三十棒何故能推的是心不是
J38nB418_p0536b04║心一任卜度認賊為子放過不可。
J38nB418_p0536b05║楞嚴經云一人發真歸元十方虛空悉皆消殞五祖
J38nB418_p0536b06║演曰一人發真歸元十方虛空觸著磕著昭覺勤曰
J38nB418_p0536b07║一人發真歸元十方虛空錦上添花。
J38nB418_p0536b08║金明則不然一人發真歸元十方虛空裂開捏聚。
J38nB418_p0536b09║楞嚴經云汝但棄其生滅守於真常常光現前根塵
J38nB418_p0536b10║識心自然廓落。
J38nB418_p0536b11║瞿曇瞿曇我識得你你向常光現前處站定腳跟
J38nB418_p0536b12║若是衲僧門下敢道未在。
J38nB418_p0536b13║涅槃經云諸行無常是生滅法生滅滅已寂滅為樂
J38nB418_p0536b14║興善廣曰可惜者黃面漢話作兩橛。
J38nB418_p0536b15║生滅寂滅話作兩橛露柱懷胎蝦蟆吞月。
J38nB418_p0536b16║文殊菩薩令善財童子採藥財於地上拈一莖草度
J38nB418_p0536b17║與文殊殊接得示眾云此藥亦能殺人亦能活人天
J38nB418_p0536b18║童華曰大小文殊被善財換卻眼睛。
J38nB418_p0536b19║善財隨聲逐色文殊以勢欺人天童與麼道也是
J38nB418_p0536b20║李向赤邊咬殊不知（善財）被文殊穿卻鼻孔以手作
J38nB418_p0536b21║拽鼻勢云至今索頭猶未肯放在。
J38nB418_p0536b22║波羅提尊者示異見王曰在胎為身處世為人在眼
J38nB418_p0536b23║曰見在耳曰聞在鼻辨香在舌談論在手執捉在足
J38nB418_p0536b24║運奔遍現俱該法界收攝在一微塵識者知是佛性
J38nB418_p0536b25║不識喚作精魂王聞感悟。
J38nB418_p0536b26║波羅提雖是一等弄精魂也甚奇怪諸方尊宿總
J38nB418_p0536b27║在佛性上著到檢點將來正是一夥弄精魂漢金
J38nB418_p0536b28║明則不然佛性精魂一任卜度只如遍現俱該法
J38nB418_p0536b29║界收攝在一微塵且道是什麼物事識則許你八
J38nB418_p0536b30║處出現不識則一處也不得動著。
J38nB418_p0536c01║城東老姥與佛同生不欲見佛每見佛來即便迴避
J38nB418_p0536c02║如此回顧東西總皆是佛遂以手掩面十指中亦皆
J38nB418_p0536c03║是佛雪竇云諸上座他雖是個老婆宛有丈夫之作
J38nB418_p0536c04║既知迴避稍難不免吞聲忍氣如今不欲見佛即許
J38nB418_p0536c05║你切忌以手掩面何故明眼底覷著將謂雪竇門下
J38nB418_p0536c06║教你學老婆禪。
J38nB418_p0536c07║大小雪竇真真一個老婆禪須喫景德手裏棒始
J38nB418_p0536c08║得老姥每見佛來即便迴避迴避不及則以手掩
J38nB418_p0536c09║面風騷俏俊渾是個婦女態度丈夫之作何在豈
J38nB418_p0536c10║不聞動靜體泰終是貞節掩面藏身未足論也若
J38nB418_p0536c11║果有丈夫之氣即見亦無見又迴避個甚麼明眼
J38nB418_p0536c12║者試辨看。
J38nB418_p0536c13║須菩提尊者巖中晏坐諸天雨花讚歎者云空中雨
J38nB418_p0536c14║花讚歎復是何人云何讚歎曰我是梵天敬重尊者
J38nB418_p0536c15║善說般若者曰我於般若未曾說一字汝云何讚歎
J38nB418_p0536c16║曰如是尊者無說我乃無聞無說無聞是真說般若。
J38nB418_p0536c17║須菩提頭白齒黃把捉不住被梵天覷破直得藏
J38nB418_p0536c18║身無地解空何在我於般若未曾說一字轉見不
J38nB418_p0536c19║堪當時待梵天云如是尊者無說我乃無聞無說
J38nB418_p0536c20║無聞是真說般若劈頭一棒云錯會不少看他梵
J38nB418_p0536c21║天自後更敢也無。
J38nB418_p0536c22║慈明圓禪師問真點胸如何是佛法大意曰無雲生
J38nB418_p0536c23║嶺上有月落波心明曰頭白齒黃作者個見解真卻
J38nB418_p0536c24║問如何是佛法大意明曰無雲生嶺上有月落波心
J38nB418_p0536c25║真於此大悟。
J38nB418_p0536c26║慈明借劍殺人好手難藏真公言下悟去不妨諦
J38nB418_p0536c27║當若是佛法大意敢保玄沙道的。
J38nB418_p0536c28║天目寶芳進禪師上堂云截瓊枝寸寸是寶窮秘藏
J38nB418_p0536c29║點點是金自出洞來據虎頭把虎尾千個萬個只知
J38nB418_p0536c30║陣後說兵書若是龍門躍過底天目有三十拄杖自
J38nB418_p0537a01║領出去。
J38nB418_p0537a02║扶豎臨濟正宗揭露楊岐嫡旨須是天目老人然
J38nB418_p0537a03║則如是也是草裏輥龍淵則不爾截瓊枝點點熱
J38nB418_p0537a04║鐵窮秘藏滴滴洋銅自出洞來天不知地不管一
J38nB418_p0537a05║個個飲啄自如那用設陣談兵若是龍門躍過底
J38nB418_p0537a06║龍淵有拄杖子靠置一壁何故當恁麼時說恁麼
J38nB418_p0537a07║話。
J38nB418_p0537a08║大岡月溪澂禪師勘眾曰為甚鐵牛眠少室寶芳進
J38nB418_p0537a09║頌曰高名不借金玉宣同子與懷寶遊諸國其賴安
J38nB418_p0537a10║仁君子風。
J38nB418_p0537a11║寶芳雖有安邦定國之能要會鐵牛眠少室且緩
J38nB418_p0537a12║緩。
J38nB418_p0537a13║天目進禪師因僧參目問你道山僧眉毛落了幾莖
J38nB418_p0537a14║僧曰總不見得目曰參學高流眼在什處曰乾坤大
J38nB418_p0537a15║地全在裏許目乃喝出。
J38nB418_p0537a16║天目老漢幸只遇著者僧若是別人一場禍事。
J38nB418_p0537a17║太虛圓禪師示眾曰如未了悟須向蒲團上坐十年
J38nB418_p0537a18║二十年三十年看個父母未生前面目。
J38nB418_p0537a19║者個說話好不知時而今師僧家動輒超佛越祖
J38nB418_p0537a20║踏毘盧頂上行那有閒工夫向蒲團上冷坐二三
J38nB418_p0537a21║十年龍淵每有知識來參問他父母未生前面目
J38nB418_p0537a22║一個個眉毛直豎眼睛突出及至出門了便是某
J38nB418_p0537a23║剎堂頭要用坐二三十年作麼。
J38nB418_p0537a24║異巖登禪師因僧問學人參尋知識或令提綱話頭
J38nB418_p0537a25║或令疑個話頭同也別也巖曰纔舉話頭當下便疑
J38nB418_p0537a26║豈有二理一念提起疑情即現覆去翻來精研推究
J38nB418_p0537a27║工深力極自得了悟雲棲宏曰此數語最為精當今
J38nB418_p0537a28║人頗有滯此二端而不決者蓋未曾實做工夫故也。
J38nB418_p0537a29║異巖曲順人情故有落草之談仔細看來猶少衲
J38nB418_p0537a30║僧作略當者僧問時劈脊便棒若皮下有血自然
J38nB418_p0537b01║冰消瓦解亦免雲棲謂今人滯此二端而不決龍
J38nB418_p0537b02║淵路見不平要問他什麼處是做工夫處者裏道
J38nB418_p0537b03║得一句恰好喫棒有分。
J38nB418_p0537b04║天成無聞愷禪師凡僧參成拈拂子問是什麼僧擬
J38nB418_p0537b05║對成便打默菴同古溪參默菴先奪拂子然後方問
J38nB418_p0537b06║成乃撫掌大笑歸方丈。
J38nB418_p0537b07║天成拈柄拂子如龍得水似虎靠山自謂無人敵
J38nB418_p0537b08║得一朝被默菴奪卻直似項羽到烏江雖然默菴
J38nB418_p0537b09║奪得拂子要且未會天成意在。
J38nB418_p0537b10║天寧法舟濟禪師因五臺陸公問畫前原有易否舟
J38nB418_p0537b11║曰若無將什麼畫曰畫後如何曰原無一畫曰現有
J38nB418_p0537b12║六十四卦何得言無曰居士莫著文字好曰請師離
J38nB418_p0537b13║文字發一爻看舟召陸公公應諾舟曰者一爻從何
J38nB418_p0537b14║處起公點首。
J38nB418_p0537b15║畫前畫後鐵蛇橫路原有原無猛虎當途離文字
J38nB418_p0537b16║發一爻看須彌頂上翻白浪大洋海底捲紅塵者
J38nB418_p0537b17║一爻從何處起低頭望河深北斗入箕尾自天子
J38nB418_p0537b18║以至庶人拈拂子畫一畫曰何曾離卻者裏。
J38nB418_p0537b19║齊安白虎寺玅中玄禪師因僧問最初威音王末後
J38nB418_p0537b20║樓至佛未審參見何人中豎拄杖曰會麼僧擬議中
J38nB418_p0537b21║便打。
J38nB418_p0537b22║者僧生遭痛棒自取凌辱玅中恁麼酬對要且不
J38nB418_p0537b23║識威音樓至參見何人景德今日不妨為諸人指
J38nB418_p0537b24║出拈拄杖豎起曰會麼眾無對乃左右顧視打散
J38nB418_p0537b25║入丈室。
J38nB418_p0537b26║天池玉芝聚禪師因陸五臺問東土千七百善知識
J38nB418_p0537b27║即今在什處去了芝指庭樹鳴蟬曰者裏也有一個
J38nB418_p0537b28║曰聲響是耶曰喚作聲響即錯過也金明進曰玉芝
J38nB418_p0537b29║與麼為人不獨貴官看破亦將千七百知識埋在庭
J38nB418_p0537b30║樹下至今起身不得若問新天池向道棒如雨點喝
J38nB418_p0537c01║似雷奔陸公雖是文章貴客知我（衲僧）別有長處東林
J38nB418_p0537c02║在曰二老扶豎個賓主句塞海填山奔龍走象總出
J38nB418_p0537c03║陸公問頭不得東林則不然待問即今在甚處高聲
J38nB418_p0537c04║喚云陸公公應諾向道公若閒暇與老僧同遊徑山
J38nB418_p0537c05║一回公若透聲透色便識蓆帽下原是舊時人。
J38nB418_p0537c06║建門庭立宗旨須讓者三個老漢若具衲僧手眼
J38nB418_p0537c07║要還旭上座玉芝向聲響裏作活錯過陸公金明
J38nB418_p0537c08║施逞棒喝說食終不飽東林要陸公同遊徑山太
J38nB418_p0537c09║煞遇遮俱不能令陸公決然無疑景德則不然待
J38nB418_p0537c10║與麼問時劈脊便棒陸公者裏透脫不獨知古人
J38nB418_p0537c11║去處亦且自有出身之路莫有知落處者麼欲得
J38nB418_p0537c12║全機知殺活須知肘後有靈符。
J38nB418_p0537c13║敬畏無趣空禪師因無幻補帳次趣掃地至問曰做
J38nB418_p0537c14║什麼幻曰補帳趣曰誰帳要汝補幻曰和尚得恁麼
J38nB418_p0537c15║惱亂人趣便打幻作掃地勢趣持帚而去。
J38nB418_p0537c16║大小敬畏掃地也不了徑山作掃地勢奴見婢殷
J38nB418_p0537c17║勤雖然只如敬畏持帚而去且道意在什麼處。
J38nB418_p0537c18║車溪無幻沖禪師僧問如何是提婆宗曰一字不著
J38nB418_p0537c19║畫曰不問者個曰圓相不著圈二祖石源雲曰要會
J38nB418_p0537c20║一字不著畫圓相不著圈麼直須到退三千里。
J38nB418_p0537c21║石兄恁麼道還恰徑山意麼海門即不然要會一
J38nB418_p0537c22║字不著畫圓相不著圈直在三千里外說甚到退。
J38nB418_p0537c23║車溪沖禪師僧問和尚百年後向甚麼處去溪曰千
J38nB418_p0537c24║株松下角彎彎百草頭邊亂𨁝跳能仁在曰車溪恁
J38nB418_p0537c25║般答話知天下後世千燈萬燄當從其足下出者僧
J38nB418_p0537c26║若有逼殺首座虔問殺闍黎价底手段待車溪纔擬
J38nB418_p0537c27║對便掩耳而出且要老漢立地脫去。
J38nB418_p0537c28║龍興老人不識好惡謂車溪恁麼道知天下後世
J38nB418_p0537c29║千燈萬燄當從其足下出殊不知恁麼道直令天
J38nB418_p0537c30║下後世千燈萬燄當從其足下滅卻又曰者僧若
J38nB418_p0538a01║有問殺闍黎价逼殺首座虔底手段待車溪擬對
J38nB418_p0538a02║便掩耳而出要老漢立地脫去直饒不恁麼老漢
J38nB418_p0538a03║已死去十分矣。
J38nB418_p0538a04║徑山南明廣禪師在龍居首座寮僧問已到車溪更
J38nB418_p0538a05║不為人時如何明曰樓上春風時欲歇誰能攬鏡看
J38nB418_p0538a06║愁眉僧擬議明喝出。
J38nB418_p0538a07║南明老人道則太煞道只道得八成不能令者僧
J38nB418_p0538a08║直下知歸末後一喝救取一半者僧雖有耳抑未
J38nB418_p0538a09║必全聞。
J38nB418_p0538a10║普明用禪師雖荷大法終不自肯後因閱羅湖野錄
J38nB418_p0538a11║至白雲提省五祖處始得脫然。
J38nB418_p0538a12║普明向者裏脫然無礙且道與從前不自肯的是
J38nB418_p0538a13║同是別於斯簡辨得出不妨擔荷大法。
J38nB418_p0538a14║斷橋倫禪師因方山入室呈解橋一見便曰子捉賊
J38nB418_p0538a15║也山禮拜曰賊已收下請師驗贓橋舉萬法歸一話
J38nB418_p0538a16║山答橋不諾齋後普請山手忘所舉橋拈莧根示之
J38nB418_p0538a17║曰是甚麼山乃大悟。
J38nB418_p0538a18║國清拈莧根意在言外瑞巖便悟去喚鐘作甕看
J38nB418_p0538a19║來二俱不了驀拈杖曰者個便是國清手裏莧菜
J38nB418_p0538a20║根紅爍爍底一眾共見還有悟底麼良久眾無對
J38nB418_p0538a21║乃曰三十年後。
J38nB418_p0538a22║福林白雲度禪師晚侍無見問西來密意未審如何
J38nB418_p0538a23║見曰待娑羅峰點頭即向汝道雲以手搖拽擬答見
J38nB418_p0538a24║便喝雲曰娑羅峰頂白浪滔天花開芒種後葉落立
J38nB418_p0538a25║秋前見曰我家無殘羹剩飯也雲曰此非殘羹剩飯
J38nB418_p0538a26║而何見頷之雲禮拜。
J38nB418_p0538a27║無見老漢有回天關轉地軸之能將謂無人措泊
J38nB418_p0538a28║不知墻塹不堅引賊入室白雲雖拔關而入自矜
J38nB418_p0538a29║謀略過人爭奈出天台網子不得要作臨濟兒孫
J38nB418_p0538a30║猶未得在且道什處是他不得處須彌頂上洪波
J38nB418_p0538b01║湧大海中心烈燄騰。
J38nB418_p0538b02║天界古拙俊禪師請益白雲從上宗旨雲上堂曰世
J38nB418_p0538b03║尊拈花平地骨堆迦葉微笑忍俊不禁二俱翻成特
J38nB418_p0538b04║地古拙豁然大悟以手搖曰止止雲擲拂子下座拙
J38nB418_p0538b05║隨入方丈雲詰之曰你適來見個甚麼乃爾拙曰若
J38nB418_p0538b06║有可見則孤負和尚也雲深肯。
J38nB418_p0538b07║古拙胸藏明珠遇智者以增光白雲龍樓高起是
J38nB418_p0538b08║其人乃可入若古拙向個裏悟去早是孤負白雲
J38nB418_p0538b09║了也甘露恁麼道你諸人且如何會取。
J38nB418_p0538b10║東林無際悟禪師訪清菩薩示無字話遂縛竹為菴
J38nB418_p0538b11║研礪不懈四指大畫帖亦不顧只是拍盲做鈍工夫
J38nB418_p0538b12║西江悟首座指參天界客無念過松隱咸稱賞其志
J38nB418_p0538b13║及見白雲舉萬法歸一際答雲喝出一晚經行廊下
J38nB418_p0538b14║雲擒住曰大眾快將火來老僧擒下個賊際曰是家
J38nB418_p0538b15║裏人雲乃掩其口曰如何是（家內）事速道速道際如是
J38nB418_p0538b16║大悟。
J38nB418_p0538b17║白雲用盡機謀費煞腕頭力小徑短人豈大丈夫
J38nB418_p0538b18║為耶千古之下不免遭人簡點東林被擒賊身難
J38nB418_p0538b19║脫連忙道是家內人及至問著家內事有口不能
J38nB418_p0538b20║分。
J38nB418_p0538b21║白雲無間度禪師謂東林無際曰八峰汝師也母宜
J38nB418_p0538b22║滯此際返八峰古拙曰還我照用來曰若有照用即
J38nB418_p0538b23║成障礙拙曰者廝著空佛也救不得曰有無俱寂滅
J38nB418_p0538b24║空佛悉皆非拙謂侍者曰者僧有福德相拈拄杖靠
J38nB418_p0538b25║椅坐命際供說行腳際乃直敘拙曰你且去不知你
J38nB418_p0538b26║者樣工夫。
J38nB418_p0538b27║一人肘後懸符難瞞識者一人頂突摩醯墮他綣
J38nB418_p0538b28║繢雖然兩得相見仍不相知且什處是他相見不
J38nB418_p0538b29║相知處喝一喝曰據虎頭兮把虎尾一喝之下全
J38nB418_p0538b30║賓主。
J38nB418_p0538c01║東林蠶骨悟禪師楚山參至晚復召詰曰汝平昔發
J38nB418_p0538c02║明處次第說來山以實對林曰還我無字意來曰者
J38nB418_p0538c03║僧問處偏多事趙老何曾涉所思信口一言都吐露
J38nB418_p0538c04║翻成特地使人疑林曰如何是你不疑處曰青山綠
J38nB418_p0538c05║水燕語鶯啼歷歷分明更疑何事林曰未在更道曰
J38nB418_p0538c06║頭頂虛空腳踏實地林曰未在再道山禮拜林曰如
J38nB418_p0538c07║是如是。
J38nB418_p0538c08║師資會晤如蟲禦木奪鼓搶旂所向無敵還有明
J38nB418_p0538c09║辨端倪者麼曹溪波浪如相似無限平人被陸沉。
J38nB418_p0538c10║大岡月溪澂禪師最後至道林參無際呈所見林不
J38nB418_p0538c11║諾溪以林強抑出不遜語辭林林知是法器乃負囊
J38nB418_p0538c12║送至山門忽指黃犬曰者畜生為什有業識無佛性
J38nB418_p0538c13║溪于言下大悟。
J38nB418_p0538c14║無旋乾轉坤之作不能陶鑄英流非經天緯地之
J38nB418_p0538c15║才何以幹蠱鴻烈無際老漢如排長蛇大陣一鼓
J38nB418_p0538c16║而全軍就得月溪胸藏百萬甲兵一戰而勇再戰
J38nB418_p0538c17║而敗棄陣而歸心膽俱喪還見二老用處麼若是
J38nB418_p0538c18║伶俐漢孰為相鈍置。
J38nB418_p0538c19║大岡夷峰寧禪師上堂舉臨濟慈明三句畢乃曰慈
J38nB418_p0538c20║明只解潑油救燃不解藥裏去病大岡即不然第一
J38nB418_p0538c21║句薦得山門頭與你商量第二句薦得僧堂前與你
J38nB418_p0538c22║商量第三句薦得寮舍裏與你商量大岡雖恁麼舉
J38nB418_p0538c23║諸人須向一念未舉以前會得略較些子。
J38nB418_p0538c24║大岡雖能提振綱宗只向門外之遶不善坐地拔
J38nB418_p0538c25║關致令天下後世執病為藥甘露則不爾第一句
J38nB418_p0538c26║薦得毛頭星現恰當門第二句薦得爛泥裏和棘
J38nB418_p0538c27║刺第三句薦得焦磚打著連底凍恁麼會眉在眼
J38nB418_p0538c28║上腳在肚下不恁麼會面南看北斗日午打三更。
J38nB418_p0538c29║趙州諗禪師僧問如何是不錯的路州曰明心見性
J38nB418_p0538c30║是不錯底路密菴傑云趙州眼觀東南意在西北大
J38nB418_p0539a01║似狐狸戀窟有甚快活處有問徑山如何是不錯底
J38nB418_p0539a02║路只向道家家有路透長安。
J38nB418_p0539a03║趙州只知貪程不顧通身泥水若是不錯的路轉
J38nB418_p0539a04║生迂曲密菴老人與麼逼抑太過直令趙州無轉
J38nB418_p0539a05║身處若云家家有路透長安又何曾出他狐狸窟
J38nB418_p0539a06║在海門即不然或問如何是不錯的路劈脊便棒
J38nB418_p0539a07║者僧直下得入也未可料。
J38nB418_p0539a08║瑞巖方山寶禪師參無準于徑山盡得旨要一日忽
J38nB418_p0539a09║疑四方八面來話請益準曰老僧不能為汝說汝但
J38nB418_p0539a10║自看山再四請益準終不說及順寂遺偈示山曰來
J38nB418_p0539a11║時空索索去也赤條條更要問端的天台有石榆山
J38nB418_p0539a12║稟命參斷橋于國清罄其機用橋皆不諾請益至十
J38nB418_p0539a13║一度一晚危坐忽睹燈光洞明豁然大悟。
J38nB418_p0539a14║徑山猶大將登壇不肯輕敵前人然則如是未盡
J38nB418_p0539a15║善也當時待他請益直與痛棒再四請益棒折不
J38nB418_p0539a16║休教他瑞巖去死十分倘能據行此令吾宗豈若
J38nB418_p0539a17║是哉諸兄弟要見徑山立地處麼蜜裏有砒霜。
J38nB418_p0539a18║徑山南明廣禪師因檀越入山飯僧知客行嚫維那
J38nB418_p0539a19║唱云板首三分執事二分散眾一分明問侍僧你是
J38nB418_p0539a20║幾分僧無語明召知客曰何不與他僧亦無語明顧
J38nB418_p0539a21║視大眾維那問訊出堂。
J38nB418_p0539a22║將頭不猛累及三軍。
J38nB418_p0539a23║大岡夷峰寧禪師上堂曰一句子不作一句子會天
J38nB418_p0539a24║無四壁萬里雲消佛祖攢眉人天膽喪累我釋迦頭
J38nB418_p0539a25║白齒黑若作一句子會誤他千聖萬賢頭出頭沒戴
J38nB418_p0539a26║角披毛眼裏沙耳裏水驀卓杖曰權且放過。
J38nB418_p0539a27║夷峰恁麼道大似富嫌千口少貧恨一身多。
J38nB418_p0539a28║蠶骨明悟禪師問古庭堅曰子別我在甚處曰佛祖
J38nB418_p0539a29║行不到處曰還許人來否曰坦然無礙天目進頌曰
J38nB418_p0539a30║水邊林下舊生涯土凳柴床意味佳歸興忽然動昨
J38nB418_p0539b01║夜謾將客思寄煙霞。
J38nB418_p0539b02║東林善得養子之緣爭奈憐兒不覺醜古庭故有
J38nB418_p0539b03║應對之節不無驕奢之態檢點將來一人理上偏
J38nB418_p0539b04║枯一人事上偏枯且如何得恰好去天目恁麼道
J38nB418_p0539b05║大似平分風月渾無左右要會二老落處只恐未
J38nB418_p0539b06║在。
J38nB418_p0539b07║德山托缽因緣。
J38nB418_p0539b08║德山逞一時英俊如臨大敵雖明中落節實暗裏
J38nB418_p0539b09║藏刀雪峰不辨端倪亦似個初生老虎見物直撞
J38nB418_p0539b10║將去巖頭從中跳出鼓惑兩間埋兵調鬥檢點將
J38nB418_p0539b11║來德山父子兄弟同室操戈自揚家醜智者所不
J38nB418_p0539b12║為也諸方盡謂若不如是安得今日不同昨日殊
J38nB418_p0539b13║不知因他如是故不能得到今日大覺恁麼判斷
J38nB418_p0539b14║也要諸人疑著且道末後句又如何會國清寺裏
J38nB418_p0539b15║兩頭阤鋪個破蓆日裏睡。
J38nB418_p0539b16║婆子燒菴因緣。
J38nB418_p0539b17║大覺扶弱不扶強論實不論虛要斷者公案有者
J38nB418_p0539b18║道婆子通身眼徹體風流者僧不識料掉沒交涉
J38nB418_p0539b19║有者道者僧老實太過不諳來機不恰婆子意料
J38nB418_p0539b20║掉沒交涉有者道婆子暗度春色者僧冷灶無煙
J38nB418_p0539b21║總未摸著他二人鼻孔山僧不惜口過也要諸方
J38nB418_p0539b22║檢點婆子通身是病不堪療治者僧壁立萬仞坐
J38nB418_p0539b23║斷千差要會麼枯木倚寒巖三冬無煖氣到者個
J38nB418_p0539b24║田地也大難雖然被個婆子逐怎奈無人識得伊。