J38nB419_p0541a01║華岩不厭樂禪師語錄目次
J38nB419_p0541a02║住貴州興隆衛龍山寺語錄
J38nB419_p0541a03║住四川遵義府玉泉寺語錄
J38nB419_p0541a04║住重慶府華岩禪寺語錄
J38nB419_p0541a05║卷一
J38nB419_p0541a06║序文
J38nB419_p0541a07║行由
J38nB419_p0541a08║上堂
J38nB419_p0541a09║卷二
J38nB419_p0541a10║小參
J38nB419_p0541a11║機緣
J38nB419_p0541a12║拈頌
J38nB419_p0541a13║卷三
J38nB419_p0541a14║山居
J38nB419_p0541a15║印偈
J38nB419_p0541a16║南遊
J38nB419_p0541a17║雜著
J38nB419_p0541a18║佛事
J38nB419_p0541a19║
J38nB419_p0541a20║不厭樂禪師目次終
J38nB419_p0541a21║序
J38nB419_p0541a22║余幼讀書時，好觀佛教宗乘，然亦深奧難解。及細推
J38nB419_p0541a23║《中庸》，則知聖賢之道，豈有二耶？唯單傳最上，可疑未
J38nB419_p0541a24║決。自庚申由中翰從征入蜀，同巡撫杭，寓省城之昭
J38nB419_p0541a25║覺。友丈雪為方外，每談箇中，閱破公之語錄，喜不自
J38nB419_p0541a26║甚。已而凱歸，便覺晴雲出岫，非同倦鳥棲蘆，一得放
J38nB419_p0541a27║況泉林，消灑匝外，頗沾破公之益。偶訪潮音、葑汀二
J38nB419_p0541a28║師於楞嚴般若堂，值松庵禪丈，詢及所來，乃云：「西蜀
J38nB419_p0541a29║華岩與本師不厭和尚刻錄。」余即請觀是集，實聖老
J38nB419_p0541a30║之子、破公之孫也。其中法語偈頌，不藉彫琢，言言見
J38nB419_p0541b01║諦，勁切簡易，單提向上，可啟後昆。誠哉！破公、聖老之
J38nB419_p0541b02║後有人，不啻源遠而流長也已。謹序。
J38nB419_p0541b03║時
J38nB419_p0541b04║康熙癸酉上巳日，鴛水仲碧仙葛民氏沐手書。
J38nB419_p0541b05║
J38nB419_p0541b06║
J38nB419_p0541b07║
J38nB419_p0541b08║
J38nB419_p0541b09║
J38nB419_p0541b10║
J38nB419_p0541b11║行由
J38nB419_p0541b12║師字不厭，諱道樂，乃黔之思南印江人。父楊，母盧，生
J38nB419_p0541b13║于庚辰八月廿三子時。十三聘聚，廿七喪父，廿九齋
J38nB419_p0541b14║戒。喜看牧牛頌，聞人讀《孟子》書云：「羊之性猶牛之性，
J38nB419_p0541b15║牛之性猶人之性。」得箇入路。越二年，違母拋家，投敏
J38nB419_p0541b16║樹和尚，得度受具。剛一載，敏和尚圓寂，同眾建塔畢，
J38nB419_p0541b17║復參華岩聖可和尚。入室，問大通智勝佛因緣，喫頓
J38nB419_p0541b18║痛棒，頭破血流，于是稍知痛癢。于丙辰春，辭歸黔省
J38nB419_p0541b19║母。臨行，華岩與之偈曰：「華岩老漢卻認真，慣以蒿枝
J38nB419_p0541b20║拂上人。如是宗綱非細事，勿嫌鮮血染渾身。」師卻之，
J38nB419_p0541b21║未受。疾回，祝母壽畢，偶覺之禪人堅請住龍山寺。三
J38nB419_p0541b22║載，忽烽煙大變，退居高坉山。一年，老母終世，候周忌
J38nB419_p0541b23║畢。甲子春，出蜀至遵義府，眾善留住玉泉禪寺。于乙
J38nB419_p0541b24║丑春，聞華岩和尚出院，寓瀘州方山，師復趨省覲。老
J38nB419_p0541b25║和尚以死句、活句、不死不活句驗，師復印偈并拄杖
J38nB419_p0541b26║拂子。偈曰：「死活為媒意遠殊，應酬如電不之乎。因君
J38nB419_p0541b27║會喫老僧棒，故以中書驀面塗。」于己巳八月還。初，和
J38nB419_p0541b28║尚請住華岩祖院，師不勉，故辭住二冬一夏。如是三
J38nB419_p0541b29║處，共集語錄三卷，萬五千言，已刻流行，板入嘉興楞
J38nB419_p0541b30║嚴藏房。門人（如意弘休）請識記錄。
J38nB419_p0541c01║不厭樂禪師語錄卷一
J38nB419_p0541c02║門人德普記錄
J38nB419_p0541c03║住貴州興隆衛龍山寺語錄
J38nB419_p0541c04║丙辰九月，覺之禪人率眾請入院。
J38nB419_p0541c05║三門。喝一喝，云：「豁開不二門，當軒無格物，直捷路
J38nB419_p0541c06║堂堂，信步無私曲。」
J38nB419_p0541c07║佛殿。「者老漢在處相逢，時常得會，全沒一點人情，
J38nB419_p0541c08║卻有些子尊貴。今日觸著磕著，又作麼生？有禮不廢。」
J38nB419_p0541c09║便拜。
J38nB419_p0541c10║據室。「三世諸佛同居，一切祖師共住，新長老到來，
J38nB419_p0541c11║全無回互。」顯眾云：「且道利害在甚麼處？」喝一喝，便起。
J38nB419_p0541c12║賀居士請上堂。師於居士手中接疏云：「世尊不說說，
J38nB419_p0541c13║迦葉不聞聞，莫道無言好。遂度與維那宣讀。」
J38nB419_p0541c14║法座。「曲彔木床，人天榜樣，顧甚險危，要上即上。」遂
J38nB419_p0541c15║陞。拈香祝聖畢，次拈香云：「此瓣香爇向爐中，供養上
J38nB419_p0541c16║敏下樹和尚，以酬剃度戒德之恩。」末後拈香云：「者一
J38nB419_p0541c17║瓣香爇向爐中，專伸供養現住重慶府華岩堂上傳
J38nB419_p0541c18║臨濟正宗第三十二世上聖下可大和尚，以酬法乳
J38nB419_p0541c19║之恩。」斂衣敷座。上首白槌云：「法筵龍象眾，當觀第一
J38nB419_p0541c20║義。」問：「如何是第一義？」師云：「未舉槌時薦取。」進云：「恁麼
J38nB419_p0541c21║不遲八刻也。」師云：「知過必改。」云：「某甲過在甚麼處？」師
J38nB419_p0541c22║打云：「再犯不容。」乃云：「昨夜風，今朝雪，大地山河俱一
J38nB419_p0541c23║色，釋迦老子暗點頭，森羅萬象難分別。」顧眾云：「作麼
J38nB419_p0541c24║生會？若作一色會，未免儱侗；不作一色會，錯過眼前。
J38nB419_p0541c25║作麼生得恰好去？眾中莫有具眼者麼？試出來定當
J38nB419_p0541c26║看。其或未然，莫謂蒼天多殊勝，須知時節不相饒。」喝
J38nB419_p0541c27║一喝。
J38nB419_p0541c28║悟悉請上堂。問：「悟悉捐資克苦建此禪院，今日迎請
J38nB419_p0541c29║和尚陞座說法，獲何利益？」師云：「不是苦心人不知。」云：
J38nB419_p0541c30║「某甲不會。」師云：「不會，問取悟悉。」乃云：「古人道：『修此堂
J38nB419_p0542a01║者，有損有益；居此堂者，有利有害。』龍山卻不然，修此
J38nB419_p0542a02║堂者，有準有則；居此堂者，有施有設。四眾皈依，說得
J38nB419_p0542a03║行得，向上宗乘，口無兩舌，歷代相傳，明明漏泄。」顧左
J38nB419_p0542a04║右，云：「漏泄箇甚麼？」以柱杖作○此，云：「切忌喚龜作鱉。」
J38nB419_p0542a05║除夕，申相公、高明和等請上堂。「檀信殷勤請上堂，慚
J38nB419_p0542a06║無一事過諸方，身貧貌陋才能寡，膽大心麤志劣狂。
J38nB419_p0542a07║伸出一雙窮相手，打開八字古門墻，招回木馬雲中
J38nB419_p0542a08║過，驚起南辰北斗藏。」
J38nB419_p0542a09║覺之請上堂。「舉一不得舉二，放過一著，落在第二。且
J38nB419_p0542a10║道一作麼生舉？」師云：「古人與麼撥，火星飛取討不的。
J38nB419_p0542a11║龍山卻不與麼。」遂擲下拄杖，云：「唯此一事實，餘二則
J38nB419_p0542a12║非真。」
J38nB419_p0542a13║康熙甲子年，住遵義府南隅里玉泉寺弘休、弘悟及
J38nB419_p0542a14║眾姓請上堂。拈香祝聖畢，末後拈云：「此是第二回拈
J38nB419_p0542a15║出，爇向爐中，供養現住華岩堂上傳臨濟正宗第三
J38nB419_p0542a16║十二世上聖下可大和尚，以酬法乳。」斂衣就座。白椎
J38nB419_p0542a17║竟，問：「如何是玉泉境？」師云：「五峰黃葉，一帶青松。」「如何
J38nB419_p0542a18║是境中人？」師云：「白棒頻拈，佛魔膽喪。」乃云：「時維腊八，
J38nB419_p0542a19║節屆三冬，半寒半煖，無雪無風，十方寧靜，萬里長空，
J38nB419_p0542a20║潭無南北，莫辯西東。」以拂子召眾，云：「昨夜釋迦老子
J38nB419_p0542a21║掀翻腦蓋，豁眼重瞳，帶累許多人胡思亂想，妄說流
J38nB419_p0542a22║通。」顧左右，云：「現前大眾各各有眼，見的分明，要會即
J38nB419_p0542a23║會，三無漏學、十智同真，一切法門無出於此；脫或不
J38nB419_p0542a24║會，各各歸單穩坐，細細觀察，日久月深，自見釋迦在
J38nB419_p0542a25║汝諸人眼睛裡成等正覺。還委悉麼？」喝一喝。
J38nB419_p0542a26║綏陽佛興菴玄度和尚請上堂。「佛興院裡覓知音，豈
J38nB419_p0542a27║料知音卻不仁？箇裡未會頻舉似，高支曲彔強吾登。」
J38nB419_p0542a28║問：「拈香祝聖即不問，撾鼓陞堂意若何？」師云：「路從平
J38nB419_p0542a29║處險。」進云：「洪音普震時如何？」師云：「人向靜中忙。」問：「念
J38nB419_p0542a30║念釋迦出世，步步彌勒下生，因甚擬心即錯，動念即
J38nB419_p0542b01║乖？」師云：「釋迦、彌勒即今在甚麼處？」僧無語，師云：「擬心
J38nB419_p0542b02║即錯，動念即乖。」乃云：「今日寂睿營齋供眾，玄度法兄
J38nB419_p0542b03║請吾陞座舉唱此事。大眾！若論此事，在聖不增，在凡
J38nB419_p0542b04║不減，即今現前山是山、水是水、人事是人事，更要舉
J38nB419_p0542b05║箇甚麼？若道雲籠古路，野色依依，葉落林疏，神光皎
J38nB419_p0542b06║皎，白牛運步，玉馬嘶風，總是利生邊事。且道如何是
J38nB419_p0542b07║此事？聽山僧拄杖子與你們註解。」卓拄杖兩下。
J38nB419_p0542b08║住重慶府華岩禪院語錄
J38nB419_p0542b09║康熙己巳年，師在方山西堂受還初法兄及眾檀信
J38nB419_p0542b10║等請，住華岩，於本年八月二日入院。當日上堂，拈香
J38nB419_p0542b11║祝聖畢，末後拈云：「是甚麼？乾矢橛，麻三斤，一回拈出
J38nB419_p0542b12║一回新，雪後始知松柏操，事難方見丈夫心。此是第
J38nB419_p0542b13║三回拈出，爇向爐中，專為供養現住瀘州雲峰堂上
J38nB419_p0542b14║上聖下可大和尚，用酬法乳之恩。」斂衣就座。南芝和
J38nB419_p0542b15║尚白椎竟，問答罷，乃舉：「石屋和尚道：『老牯偷閑去半
J38nB419_p0542b16║年，祖翁田地草芊芊，歸來懶更重還債，犁耙春風又
J38nB419_p0542b17║上肩。』古人恁麼說話，大似有主無賓、有賓無主，呼馬
J38nB419_p0542b18║作牛、呼牛作馬，不欲承當，擬欲推脫。今日道樂卻不
J38nB419_p0542b19║然，呼牛即牛、呼馬即馬，喚賓則賓、喚主則主，直解承
J38nB419_p0542b20║當，不解推脫。何故如此？還鄉盡是兒孫事，祖父從來
J38nB419_p0542b21║不出門。」
J38nB419_p0542b22║結制，上堂。問：「如何是華岩境？」師云：「門前瀑布懸岩落，
J38nB419_p0542b23║屋後山巒起浪堆。」進云：「如何是境中人？」師云：「眉橫鼻
J38nB419_p0542b24║直耳垂肩。」問：「如何是第一玄？」師云：「泥牛吼先天。」「如何
J38nB419_p0542b25║是第二玄？」師云：「木馬躍深淵。」「如何是第三玄？」師云：「須
J38nB419_p0542b26║彌一芥潛。」「如何是第一要？」師云：「眼孔耳竅。」「如何是第
J38nB419_p0542b27║二要？」師云：「手舞足蹈。」「如何是第三要？」師云：「屙屎放尿。」
J38nB419_p0542b28║問：「如何是接初機句？」師便打。「如何是辨衲僧句？」師又
J38nB419_p0542b29║打。「如何是正令當行句？」師連打。乃云：「華岩今日開爐，
J38nB419_p0542b30║十方衲子俱無，都是自家夥子，團圞免致分疏。似則
J38nB419_p0542c01║也似，是即未在。紅爐烈焰，須要向前就炙；鉗椎運動，
J38nB419_p0542c02║貴乎直下承當。不許停機佇思，那容顧險防危？若也
J38nB419_p0542c03║透過威音，那畔始識金烹大冶；裂開今時業綱，方知
J38nB419_p0542c04║玉出藍田。其或未然，華岩秪得拋磚引玉去也。」擲拄
J38nB419_p0542c05║杖，下座。
J38nB419_p0542c06║徹證請上堂。問：「如何是接初機句？」師云：「念子遠來。」云：
J38nB419_p0542c07║「既念某甲遠來，望師慈悲指示。」師便打，乃云：「止止不
J38nB419_p0542c08║須說，勒回三大劫風飛雷厲之神機；我法妙難思，突
J38nB419_p0542c09║出五千軸海湧雲騰之寐語。諸增上慢者閑骨董，不
J38nB419_p0542c10║許遼天索價聞；必不敬信爛葛藤，隨他遍地生枝華。
J38nB419_p0542c11║岩與麼說話，座主奴也未夢見在。教外別傳一句又
J38nB419_p0542c12║作麼生？頓斷凡情無聖解，母云別有好商量。」卓拄杖，
J38nB419_p0542c13║下座。
J38nB419_p0542c14║上堂。問：「世尊初生即不問，如何是未生前？」師云：「雲籠
J38nB419_p0542c15║古木。」云：「如何是已生後？」師云：「雪滿寒岩。」乃云：「大道在
J38nB419_p0542c16║目前，人是人，境是境；惟心超物表，聖非聖，凡非凡。爐
J38nB419_p0542c17║焚柏子，依依香霧藹倪臺；燭點油龍，皎皎神光侵垢
J38nB419_p0542c18║面。還委悉麼？咄！」
J38nB419_p0542c19║慈濟、祥開師徒請上堂。「禪和箇箇氣如王，日日殷勤
J38nB419_p0542c20║請上堂，佛法不無難啟口，頻拈麈尾拂風狂。」問：「獅子
J38nB419_p0542c21║未出窟時如何？」師云：「絲絃絕響。」進云：「已出時如何？」師
J38nB419_p0542c22║一喝，乃云：「玄沙𡎺破腳趾，路從平處險；雪峰九上三
J38nB419_p0542c23║登，人向靜中忙。只如德山托缽，鐘未鳴，鼓未響，向甚
J38nB419_p0542c24║麼處去？一片白雲橫谷口，岩頭密起其意，果與往日
J38nB419_p0542c25║不同，許多歸鳥盡迷巢。大眾！你看他古人恁麼陸地
J38nB419_p0542c26║行舟、冰凌走馬，祖禰不了，殃及兒孫，所以賺得慈濟
J38nB419_p0542c27║禪人師徒千里來此營齋供眾，請山僧陞於此座，打
J38nB419_p0542c28║開雙桂門庭，露布華岩宗旨，四眾咸沾利益，十方共
J38nB419_p0542c29║仰無為。且道如何是華岩宗旨？分明洞口流長舌，今
J38nB419_p0542c30║古風濤吼怒雷。」
J38nB419_p0543a01║冬至，上堂。「石女高提寶印，文彩全彰；木人暗度金梭，
J38nB419_p0543a02║纖毫不昧。慈明榜張堂上，揭示樞機；洞山果桌掇退，
J38nB419_p0543a03║家常表禮。華岩今日也無恁般施設，一味隨家豐儉。
J38nB419_p0543a04║只如應時及節又作麼生？」遂以拂子作此○作斟茶
J38nB419_p0543a05║勢，云：「大眾！還會麼？」舉：「僧問古德云：『如何是冬來意？』德
J38nB419_p0543a06║云：『京師出大黃。』」師云：「古德與麼，雖有救病之良方，且
J38nB419_p0543a07║無活人之寶劍，不能使這僧點首。若有問華岩：『如何
J38nB419_p0543a08║是冬來意？』只向他道：『各人打掃門前雪，休管他家屋
J38nB419_p0543a09║上霜。』」揮麈，下座。
J38nB419_p0543a10║上堂。「十五日已前，過去事已過去了；十五日已後，未
J38nB419_p0543a11║來不必預思量。正當十五日，因齋慶讚，端坐受供一
J38nB419_p0543a12║句又作麼生？」良久，云：「北俱盧州出粳米，食者無瞋亦
J38nB419_p0543a13║無喜。」
J38nB419_p0543a14║上堂。問：「如何是第一玄？」師云：「岩前古柏傲霜寒。」「如何
J38nB419_p0543a15║是第二玄？」師云：「葉葉枝枝不減繁。」「如何是第三玄？」云：
J38nB419_p0543a16║「半遮風雨半遮天。」乃云：「衲僧家眼耳精明，手舞足蹈，
J38nB419_p0543a17║隨緣放曠，任意逍遙，東邊鼓掌，西畔擎拳，禪堂中參
J38nB419_p0543a18║禪，佛殿裏禮佛，頭頭大用現前，一一不逾軌則。若也
J38nB419_p0543a19║火爐頭、板凳上脫落超方眼，三條椽、七尺單豁開通
J38nB419_p0543a20║霄路，始知無邊剎海自他不隔於毫端，十世古今始
J38nB419_p0543a21║終不離於當念，說甚麼東山水上、西河火裏，提金剛
J38nB419_p0543a22║圈點飛龍馬，一時遊遍四天下？」喝一喝。
J38nB419_p0543a23║香國和尚設齋，請上堂。「十五日已前，有佛處不得住；
J38nB419_p0543a24║十五日已後，無佛處急走過。正當十五日，愁人莫與
J38nB419_p0543a25║愁人說，說與愁人愁殺人。所謂岩頭記受，德山有父
J38nB419_p0543a26║有子；玄沙不肯，靈雲難弟難兄。只如今日香國和尚
J38nB419_p0543a27║於此相席打令，助揚法化一句作麼生道？東澗水盈
J38nB419_p0543a28║西澗水，南山風驟北山風。」
J38nB419_p0543a29║元日，上堂。問：「元朝瑞色喜偏多，萬國同歡慶歲和，唯
J38nB419_p0543a30║有衲僧分外別，閑吟雪曲和巴歌。如何是新春事？」師
J38nB419_p0543b01║云：「柳眼對梅腮。」進云：「不涉新舊一句又作麼生？」師云：
J38nB419_p0543b02║「亙古虛空無向背，風行草偃卻尋常。」乃云：「新年頭，佛
J38nB419_p0543b03║法有，慶祝當今無量壽；新年頭，佛法無，河清海宴絕
J38nB419_p0543b04║親疏。」驀豎拄杖，顧眾云：「只者拄杖子還落新舊也無？」
J38nB419_p0543b05║良久，卓一卓，下座。
J38nB419_p0543b06║乾玉師請上堂。展兩手云：「大開方便門，通十方無二
J38nB419_p0543b07║路。」復叉手云：「牢關緊閉，納四海成一家。只如不開不
J38nB419_p0543b08║閉又且如何？」撒手云：「荷葉團團團似鏡，菱角尖尖尖
J38nB419_p0543b09║似錐。」
J38nB419_p0543b10║解制，上堂。「百草頭邊無限春，相看盡是昔時人，迢迢
J38nB419_p0543b11║曠劫何曾昧？堪笑南詢更問津。草鞋未𨁝跳，千山業
J38nB419_p0543b12║已過，箬笠上頂𩕳，萬岐歸一致。還委悉麼？杖頭有眼
J38nB419_p0543b13║空三際，布袋無心闊古今。」
J38nB419_p0543b14║浴佛。「未離兜率，已降王宮，未出母胎，度人已畢，又何
J38nB419_p0543b15║須指天指地，獨步稱尊，惹得是非遍界，泥水通身。即
J38nB419_p0543b16║今還免得麼？不無惡水劈頭淋。」
J38nB419_p0543b17║庚水請上堂。豎拄杖云：「即心即佛，喚作拄杖子則觸；
J38nB419_p0543b18║非心非佛，不喚作拄杖子則背。不觸不背，喚作甚麼？
J38nB419_p0543b19║你有拄杖子，我與你拄杖子；你無拄杖子，我奪你拄
J38nB419_p0543b20║杖子。」顧眾云：「脫空妄語作麼？」拽拄杖，下座。
J38nB419_p0543b21║結夏，上堂。以拄杖作此○，云：「三世諸佛、恒沙國土、歷
J38nB419_p0543b22║代祖師、天下老和尚，盡在裏許作大伽藍，安居平等
J38nB419_p0543b23║性智。只如即今有越得此○者麼？其或未能，切忌動
J38nB419_p0543b24║著。」喝一喝。
J38nB419_p0543b25║師居士請上堂。問：「三聖道：『我逢人即出，出則不為人』
J38nB419_p0543b26║時如何？」師云：「把手牽他行不得。」進云：「興化道：『我逢人
J38nB419_p0543b27║即不出，出則便為人。』又作麼生？」師云：「為人自肯乃方
J38nB419_p0543b28║親。」云：「一箇道為人，一箇道不為人，是何意旨？」師云：「苦
J38nB419_p0543b29║瓜連根苦，甜瓜徹蒂甜。」乃云：「有問有答，人我山前顯
J38nB419_p0543b30║示本來面目；無言無說，利名場上全彰清淨法身。歷
J38nB419_p0543c01║古今而不昧，經塵劫以長靈。且道僧之與俗誰箇欠
J38nB419_p0543c02║少？既不欠少，向甚處見他端的？酒醉五湖四海客，茶
J38nB419_p0543c03║親東蜀越西人。」
J38nB419_p0543c04║上堂。問：「如何是三冬花木秀？」師打，云：「琉璃殿上重鋪
J38nB419_p0543c05║錦。」進云：「如何是九夏雪霜飛？」師又打，云：「瑪瑙階前布
J38nB419_p0543c06║赤沙。」乃云：「藥山久不陞座，不是息心除妄，都緣無事
J38nB419_p0543c07║商量，莫道理長則就，謾言土曠人稀。汾陽夜夜小參，
J38nB419_p0543c08║正是抱贓叫屈，作賊心虛；德山棒如雨點、臨濟喝似
J38nB419_p0543c09║雷奔，未免平地干戈，虛空掘洞，致使兒孫鬥亂，罪犯
J38nB419_p0543c10║彌天。衲僧家各具金剛正眼，舉一明三，目機銖兩，猶
J38nB419_p0543c11║是無風匝匝之波，向上一路，千聖把手共行，合入泥
J38nB419_p0543c12║犁地獄。秪如正恁麼時，不求諸聖、不重己靈一句作
J38nB419_p0543c13║麼生道？境色隨朝露，禾花遍界香。」
J38nB419_p0543c14║解夏，上堂。問：「解制意如何？」師云：「雲外只憑鵬展翅，秋
J38nB419_p0543c15║中可許鴈傳書。」進云：「人人覿面相逢，因甚道不識？」師
J38nB419_p0543c16║云：「金風有意侵人骨，玉兔無心耀古今。」乃云：「十五日
J38nB419_p0543c17║已前，手長衫袖短；十五日已後，腳瘦草鞋寬；正當十
J38nB419_p0543c18║五日，海底泥牛吼，雲中木馬飛，眼觀東南，意在西北。
J38nB419_p0543c19║只如有一人不出戶牖而獨步大方，且道是那一人？」
J38nB419_p0543c20║蹬足，云：「銀山鐵壁萬重高，腳下無私俱踏碎。」
J38nB419_p0543c21║庚午冬結制，李華生、徐柱伯請上堂。問：「結制即不問，
J38nB419_p0543c22║開爐一句作麼生？」師云：「納須彌於芥中。」進云：「開後如
J38nB419_p0543c23║何？」師云：「擲乾坤於化外。」乃云：「祖師道：『盡乾坤大地喚
J38nB419_p0543c24║作一句子，擔枷帶鎖；不喚作一句子，業識忙忙。』華岩
J38nB419_p0543c25║則不然，盡乾坤大地作一火爐，山僧作箇火種，一眾
J38nB419_p0543c26║大家攢柴把草，熱鬧相親，變生作熟，飢餐渴飲，無論
J38nB419_p0543c27║鍋碗大小、杓箸短長，須知飯是米做，莫味檀那信心；
J38nB419_p0543c28║湯是水煎，要識行人血汗。者些日用鬼家活計也不
J38nB419_p0543c29║無，只如衲僧本分又作麼生？」良久，云：「確定是非憑烈
J38nB419_p0543c30║焰，要分珍石入紅爐。」
J38nB419_p0544a01║龍居士請上堂。問：「捶鐘撾鼓即不問，因齋慶讚意如
J38nB419_p0544a02║何？」師云：「龍得水時添意氣。」進云：「謝齋一句作麼生？」師
J38nB419_p0544a03║云：「虎逢山勢長威獰。」進云：「菜羹滋味莫嫌寡，林下安
J38nB419_p0544a04║貧得自然。」師云：「風梳翠竹和煙裊，露滴喬松戴月明。」
J38nB419_p0544a05║乃云：「衲子須具鐵石心肝，向者不冷不熱爐韝、半乾
J38nB419_p0544a06║半濕柴頭，生鐵煉成熟鐵，頑鋀化作金鋀，鉗槌久久
J38nB419_p0544a07║經歷，任分麤細剛柔，那時把得便用，方知不假他求。
J38nB419_p0544a08║大眾還信得及麼？試玉須經火，求珠不離泥。」
J38nB419_p0544a09║上堂。「有問有答，拋磚打瓦，擊木作聲；無言無說，揚聲
J38nB419_p0544a10║止響，默照邪憚。縱饒口似懸河，舌如利劍，說窮三際，
J38nB419_p0544a11║喝退須彌，於己躬分上總沒交涉。只如十五日已前
J38nB419_p0544a12║恁麼也不是，十五日已後不恁麼也不是，正當十五
J38nB419_p0544a13║日恁麼不恁麼總不是，又作麼生？」驀豎拂子，云：「荷盡
J38nB419_p0544a14║已無擎雨蓋，菊殘猶有傲霜枝。」
J38nB419_p0544a15║冬至，上堂。問：「今朝冬至意如何？」師云：「人間化日纔添
J38nB419_p0544a16║線，物外幽禽便囀呻。」云：「冬至後又如何？」師云：「鐵樹花
J38nB419_p0544a17║開，石田筍出。」乃云：「昨夜斗轉星移，今朝律管葭飛，霎
J38nB419_p0544a18║時雲收萬里，一天光皎無疑。春信南枝，暖回殿閣，又
J38nB419_p0544a19║何須慈明榜文、洞山果桌？只如長連床上禪和，稿木
J38nB419_p0544a20║其身、鐵石其心，如何通箇消息？莫言未發迎春柳，且
J38nB419_p0544a21║看新開傲雪梅。」
J38nB419_p0544a22║光祥眾居士請上堂。「眾士殷勤請上堂，別無佛法可
J38nB419_p0544a23║商量，頓斷凡情絕聖解，諸人直下好承當。好承當，去
J38nB419_p0544a24║來莫厭路途長。」舉：「僧問乾峰：『十方婆伽梵，一路涅槃
J38nB419_p0544a25║門，未審路頭在甚麼處？』峰以拄杖劃一劃，云：『在者裡。』
J38nB419_p0544a26║後僧舉似雲門，門拈起扇子，云：『扇子𨁝跳上三十三
J38nB419_p0544a27║天，觸著帝釋鼻孔，東海鯉魚打一棒，雨似盆傾。』」師云：
J38nB419_p0544a28║「看他二大老為人總沒交涉。何故？乾峰用處雖然特
J38nB419_p0544a29║地，未免屈煞拄杖；雲門為人如是直切，不無苦勞扇
J38nB419_p0544a30║子。設有問華岩：『路頭在甚麼處？』只向他道：『巖潺睛似
J38nB419_p0544b01║雨，谷應嘿如雷。』」卓拄杖兩下。
J38nB419_p0544b02║上堂。問：「雪峰道：望州亭、烏石嶺、僧堂前，俱言與汝相
J38nB419_p0544b03║見了也。且道相見箇甚麼？合談何事？」師默然。進云：「後
J38nB419_p0544b04║保福問鵝湖：『僧堂前且置，未審望州亭、烏石嶺相見
J38nB419_p0544b05║箇甚麼？』鵝湖驟步歸方丈，保福低頭入僧堂。又是何
J38nB419_p0544b06║意旨？」師便打。乃云：「祖師道：『要急相應，惟言不二，不二
J38nB419_p0544b07║皆同，無不包容。正謂性天心地，普擎普蓋，無減無增，
J38nB419_p0544b08║不落不昧。』恁麼說話，已是落七落八。如何是不二？觀
J38nB419_p0544b09║世音菩薩將錢買餬餅，放下卻是饅頭。今日願度比
J38nB419_p0544b10║丘尼具此大神通力，得得供養諸人，莫只囫圇吞卻，
J38nB419_p0544b11║也須識些滋味始得。」
J38nB419_p0544b12║上堂。「昨宵星燦長空，今朝日輪當午。瞿曇失卻雙睛，
J38nB419_p0544b13║冤及兒孫莽鹵。休莽鹵，貓兒偏解捉老鼠。」
J38nB419_p0544b14║上堂。問：「雪覆千山，因甚孤峰不白？」師云：「逢人切忌錯
J38nB419_p0544b15║舉。」進云：「恁麼無他棲泊處，別是一乾坤。」師便打，乃云：
J38nB419_p0544b16║「寒風凜冽，遙空下雪，紅爐焰上，莫覓蹤由，蘆花深處，
J38nB419_p0544b17║猶難辨別。到這裡正恁麼時如何？山家富貴銀千樹，
J38nB419_p0544b18║牧者風流玉一簑。」
J38nB419_p0544b19║上堂。問：「如何是第一玄？」師云：「江湖覽載船。」云：「如何是
J38nB419_p0544b20║第二玄？」師云：「賺錢不費力，費力不賺錢。」云：「如何是第
J38nB419_p0544b21║三玄？」師云：「鴈飛不到處，人被利各牽。」云：「如何是第一
J38nB419_p0544b22║要？」師云：「雪後始知松柏操。」「如何是第二要？」師云：「飢餐
J38nB419_p0544b23║渴飲，穿衣頂帽。」「如何是第三要？」師云：「時然後言，樂然
J38nB419_p0544b24║後笑。」云：「三玄三要蒙師指，利生一句作麼生？」師云：「地
J38nB419_p0544b25║獄天堂打成一片，菩提煩惱坐斷兩頭。」乃云：「向上一
J38nB419_p0544b26║機，彌漫宇宙；當陽一路，軒豁十方。分明共証，孰敢囊
J38nB419_p0544b27║藏？直得瓊樓玉閣、百草微塵全彰至化，白牯狸奴、森
J38nB419_p0544b28║羅萬象具足威儀，塵塵剎剎突出無位真人，物物頭
J38nB419_p0544b29║頭總是現成公案。若果到者般田地，管教三世諸佛、
J38nB419_p0544b30║歷代祖師齊立下風；其或不然，須知更有事在。」
J38nB419_p0544c01║上堂。「第一義諦，迥絕安排。若擬思惟，早成鈍滯。所以
J38nB419_p0544c02║道：心若不異，萬法自如。眼若不寐，諸夢自除。伶利漢
J38nB419_p0544c03║向文彩未彰之前，脫體承當，略較些子。若於山僧恁
J38nB419_p0544c04║麼舉處會得，已落沉思，困於途轍。爭如我繼芳山主
J38nB419_p0544c05║向格外行履，不消見煙，已知是火。何須露角，早知是
J38nB419_p0544c06║牛。正與麼時，慶讚因齋增意氣，不風流處也風流。」
J38nB419_p0544c07║上堂。問：「終日拈香撥火，不知身是道場，意旨如何？」師
J38nB419_p0544c08║云：「身是道場。」進云：「有甚麼限量？」師云：「東西十萬，南北
J38nB419_p0544c09║八千。」乃云：「明不得，狀不得，瓦解冰消；事一然，理一然，
J38nB419_p0544c10║天高地厚。只要人人直下承當，箇箇就中委悉。如委
J38nB419_p0544c11║悉得，兩箇鴛鴦池中獨立；其或不然，一雙孤鴈撲地
J38nB419_p0544c12║高飛。」復舉：「五祖演上堂云：『多說不如少說，少說不如
J38nB419_p0544c13║不說。』演祖大似鸚鵡能言，道得不知有多少，俱說了
J38nB419_p0544c14║又道不說。華岩今日多也不說，少也不說，只如不說
J38nB419_p0544c15║之說又作麼生？」良久，云：「今古罕聞。」
J38nB419_p0544c16║庚水母難，請上堂。「松柏南山足可論，一番春至一番
J38nB419_p0544c17║新，更有虛空無比相，風歌雨唱曲長生。只如那吒析
J38nB419_p0544c18║骨還父、析肉還母，然後為父母說法又作麼生？」良久，
J38nB419_p0544c19║云：「粉骨碎身未足酬，一句了然超百億。」
J38nB419_p0544c20║元日，上堂。問：「如何是新年頭佛法？」師云：「萬頃白雲鋪
J38nB419_p0544c21║錦繡，一輪紅日挂金毬。」進云：「恁麼一人有慶，兆民賴
J38nB419_p0544c22║之。」師云：「薰大香一瓣，誰人不點頭？」乃云：「新年頭佛法
J38nB419_p0544c23║有，海宇雲霞散彩，江程梅柳生輝；新年頭佛法無，道
J38nB419_p0544c24║泰不傳天子令，時清休唱太平歌。只如不落新舊有
J38nB419_p0544c25║無一句作麼生道？日月光天德，山河壯帝居。」
J38nB419_p0544c26║解制，上堂。「百日期中，無繩自縛；三條椽下，有口難言。
J38nB419_p0544c27║挨到今日，飲氣吞聲，欲去不去、欲住不住，不免放開
J38nB419_p0544c28║便道，任意縱橫。或於十字街頭、三家村裡，和其光、同
J38nB419_p0544c29║其塵，恁麼也得；或於孤峰頂上、林下水邊，閉其門、塞
J38nB419_p0544c30║其兌，恁麼不恁麼也得。還委悉麼？莫道華岩山勢險，
J38nB419_p0545a01║前途猶有最高峰。」
J38nB419_p0545a02║上堂。問：「如何是父母未生前？」師云：「石筍抽條。」進云：「如
J38nB419_p0545a03║何是已生後？」師云：「只是不識羞。」云：「已生未生時如何？」
J38nB419_p0545a04║師云：「秋夜月明天在水，波光卻與月輪齊。」乃云：「德山
J38nB419_p0545a05║托缽上法堂。雲在嶺頭閒不徹，水流澗下太茫生。雪
J38nB419_p0545a06║峰道：『鐘未鳴，鼓未響，托缽向甚處去？』養子不及父，家
J38nB419_p0545a07║門一世衰。德山便歸方丈。憐兒不覺醜，徒負缽盂忙。
J38nB419_p0545a08║岩頭云：『老漢未會末後句在。』戴月瑤枝秀，扶危碧樹
J38nB419_p0545a09║高。山云：『你不肯老僧那？』頭密啟其意。一片白雲橫谷
J38nB419_p0545a10║口，許多歸鳥盡迷巢。次日，上堂。果與往日不同。心不
J38nB419_p0545a11║負人，面無慚色。岩頭撫掌笑云：『且喜老漢會得末後
J38nB419_p0545a12║句也，他後天下人不柰伊何。雖然如是，也只得三年
J38nB419_p0545a13║活。』謾道爺貧連子苦，須知家富小兒嬌。」遂顧左右，云：
J38nB419_p0545a14║「看他德山父子與麼玉轉珠回，擲地金聲，未免自揚
J38nB419_p0545a15║家醜。只如會得底末後句也只得三年活，又是什麼
J38nB419_p0545a16║道理？」良久，云：「玉宇秋高無界限，無逾萬映一輪孤。」
J38nB419_p0545a17║
J38nB419_p0545a18║
J38nB419_p0545a19║
J38nB419_p0545a20║不厭樂禪師語錄卷一終