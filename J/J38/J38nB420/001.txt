J38nB420_p0553a01║序
J38nB420_p0553a02║三峰半水元禪師受尸羅于石谷吾姪得印偈于大
J38nB420_p0553a03║吼吾兄實雙桂先老人嫡孫也偶惺然禪人于辛未
J38nB420_p0553a04║冬來華岩結制時以機鋒相觸雖無來歷亦似有膽
J38nB420_p0553a05║老僧痛與一頓撘卻不錄忽又入室自訢所以悔見
J38nB420_p0553a06║予之晚云受三峰記莂乃出所錄稿請予正序予喜
J38nB420_p0553a07║其忠而義孝而公遂不辭為之正見其編中有頌三
J38nB420_p0553a08║關語本色快暢可錄遂前後刈蠲僅存其可傳者一
J38nB420_p0553a09║十二篇并為之序。
J38nB420_p0553a10║時
J38nB420_p0553a11║康熙辛未歲花朝月補天日也華岩玉老僧識
J38nB420_p0553a12║　　　　　　　　　　　　法弟不厭代刻。
J38nB420_p0553a13║目錄
J38nB420_p0553a14║上堂（二十則）
J38nB420_p0553a15║小參（二則）
J38nB420_p0553a16║茶話（一則）
J38nB420_p0553a17║機緣（五則）
J38nB420_p0553a18║頌古（一則）
J38nB420_p0553a19║印偈（十一首）
J38nB420_p0553a20║雜偈（二十二首）
J38nB420_p0553a21║
J38nB420_p0553a22║
J38nB420_p0553a23║
J38nB420_p0553a24║
J38nB420_p0553a25║
J38nB420_p0553a26║
J38nB420_p0553a27║
J38nB420_p0553a28║
J38nB420_p0553a29║
J38nB420_p0553a30║
J38nB420_p0553b01║半水元禪師語錄
J38nB420_p0553b02║門人光深等編
J38nB420_p0553b03║康熙丙午冬雲海羅公相廷朱公等請就本院開爐
J38nB420_p0553b04║上堂拈香祝聖畢末後拈香云此一瓣香爇向爐中
J38nB420_p0553b05║耑為現住榮縣鼎新堂上傳臨濟正宗第三十二世
J38nB420_p0553b06║上大下吼本師大和尚用酬法乳之恩上首白槌竟
J38nB420_p0553b07║問答罷驀豎拄杖云七尺粼𭘁鱉鼻蛇雲騰宇宙瑞
J38nB420_p0553b08║三巴條條穿過人無見撿點將來未到家攛下拄杖
J38nB420_p0553b09║喝一喝上首結槌師便下座。
J38nB420_p0553b10║上堂發元請制此心良三七長連九定香坐到辰朝
J38nB420_p0553b11║並午夜索錢庫下買生薑。
J38nB420_p0553b12║上堂言如箭急掌威獰師象聲哮野干驚珍重四來
J38nB420_p0553b13║安穩坐劈頭白棒豈無情。
J38nB420_p0553b14║天柱居士請上堂以坐具搭右肩至座請又手作女
J38nB420_p0553b15║人拜乃陞座云庭前白日長冬風送上堂喝退三巴
J38nB420_p0553b16║木棒分午夜光應須高著眼惜取謝三娘。
J38nB420_p0553b17║上堂僧問萬法歸一即不問如何是青州布衫師云
J38nB420_p0553b18║千手大悲提不起進云問處分明答得親師噓一聲
J38nB420_p0553b19║乃云日日上堂道不信時時說底耳邊風卸卻袈裟
J38nB420_p0553b20║歸舊位來朝迎送又還通。
J38nB420_p0553b21║上堂僧問如何是戒師云穩口深藏舌進云如何是
J38nB420_p0553b22║定師云知機到處安如何是慧師便打問金龍出現
J38nB420_p0553b23║時如何師云雲從風隨僧便拜師乃云有問有答龐
J38nB420_p0553b24║老笊籬無問無答三平木杓且道者僧恁麼問老僧
J38nB420_p0553b25║拄杖恁麼答還是笊離是木杓良久云莫教挨落崖
J38nB420_p0553b26║前石打破下方遮日雲。
J38nB420_p0553b27║雲海羅居士請上堂重重撾鼓聚風雲攪動魚龍噴
J38nB420_p0553b28║浪驚豎橫短棹人皆赴登者須知不二艇招手云趕
J38nB420_p0553b29║船底快來拽拄杖下座。
J38nB420_p0553b30║佛成道日朱居士請上堂一棒一喝當下領略一機
J38nB420_p0553c01║一境覿面相呈者事且止昨夜瞿曇眼挂當天乾坤
J38nB420_p0553c02║皎潔今日朱公母難得此良辰供佛齋僧請法延齡
J38nB420_p0553c03║有何利益萬仞峨眉柱拈來作壽山。
J38nB420_p0553c04║上堂單提白棒播宗風鐵額銅頭孰敢逢打破虛空
J38nB420_p0553c05║如粉碎雪流大地溢江東。
J38nB420_p0553c06║上堂頻登樓閣坐行正令莫將泥彈子喚作破沙盆
J38nB420_p0553c07║靠拄杖下座。
J38nB420_p0553c08║上堂三峰山裡日初長一段清暉喜法堂助我也無
J38nB420_p0553c09║些子力扶持拄杖太郎當。
J38nB420_p0553c10║解制上堂百日期圓有始終莫輕語默快相逢高捲
J38nB420_p0553c11║幔𢅏隨取便解開布袋合獰龍截斷千差無異路抬
J38nB420_p0553c12║頭萬里有同風諳時走遍還來此再造陽春輔化崇
J38nB420_p0553c13║元宵後值雪亨如萬公為子脫白請上堂昨夜山頭
J38nB420_p0553c14║堆雪今朝銀樹玲垂樓上洪鐘大扣堂中撾鼓如雷
J38nB420_p0553c15║拂子倏然𨁝跳拄杖入手揚威雖共一時機發憑他
J38nB420_p0553c16║百世光輝神通妙用不是格外提持亦非亨如飯僧
J38nB420_p0553c17║設供老僧特為啟迷喝一喝云心生大歡喜自知當
J38nB420_p0553c18║作佛又召悟聖云卻帽脫鞋返本宜赤身無礙亦無
J38nB420_p0553c19║絲從今放出三門去遠續人間第一枝。
J38nB420_p0553c20║上堂瞿曇今日示現三峰受請上堂雖是家無二主
J38nB420_p0553c21║要且同條共貫驀以拄杖作此[十○]召眾云者是我釋
J38nB420_p0553c22║迦老人初降王宮周行七步目顧四方誇經賣紀旁
J38nB420_p0553c23║若無人所以遭人撿點自討其辱今日光亨請老僧
J38nB420_p0553c24║登座秪得依樣裁奪買帽相頭與居士安名取諱光
J38nB420_p0553c25║輝佛日喜美同流且道文不加點作麼生慶賀翠秀
J38nB420_p0553c26║千株柏吟風一樣松。
J38nB420_p0553c27║胤鵬楊公為父母開奠請上堂爐煙久冷未堪嚴剔
J38nB420_p0553c28║起眉毛又復然今日為拈香一瓣全仁全孝裔綿綿
J38nB420_p0553c29║陳居士請上堂昨夜瞿曇現瑞星今朝座上偶傳心
J38nB420_p0553c30║眼親何似手親好達者應知無二身所謂釋迦見量
J38nB420_p0554a01║不同三峰用度各別且道三峰越格手眼在甚麼處
J38nB420_p0554a02║敢爾自許七十餘翁乍入場休將者事抵門墻就中
J38nB420_p0554a03║若要深委悉只貴閒忙自主張。
J38nB420_p0554a04║雲海羅公薦嚴請上堂天得一以清地得一以寧惟
J38nB420_p0554a05║有三峰無可得直拈拄杖薦往生大眾還見麼卓拄
J38nB420_p0554a06║杖三下云六根纔動被雲遮一念不生全體現。
J38nB420_p0554a07║佛誕張居士請上堂一聲㘞地許誰知七步周行自
J38nB420_p0554a08║強馳指天指地施巧玅全收全放甸邪畿。
J38nB420_p0554a09║為羅孝廉封靈小參當年薦妣請陞堂愧致于今兩
J38nB420_p0554a10║鬢霜覿面仰觀撾毒鼓雲中鐵笛對誰揚。
J38nB420_p0554a11║住興雲禪院光祐請上堂世尊睹星悟道別峰撾鼓
J38nB420_p0554a12║陞堂明人不作暗事都盧一棒誰當有不顧危亡者
J38nB420_p0554a13║出來與興雲相見良久無出者師云別峰自己承當
J38nB420_p0554a14║去也作痛聲下座。
J38nB420_p0554a15║小參大眾入堂三日個個吻嘴面壁秪須頂門具眼
J38nB420_p0554a16║必要腳跟點地三峰者裡無禪可參無戒可持即今
J38nB420_p0554a17║法令當行試問諸公道得也與三十道不得也與三
J38nB420_p0554a18║十試道看數僧下語皆不契維那出師便打那云桑
J38nB420_p0554a19║樹上著箭柳樹上出漿師又打。
J38nB420_p0554a20║除夜小參人間世事忙如箭獨我山中無所為昨夜
J38nB420_p0554a21║俄驚聞爆竹也將鐵笛慢敲吹。
J38nB420_p0554a22║茶話舉盞子示眾云雲門餬餅趙州茶會喫莫教動
J38nB420_p0554a23║口牙若有一人打濕嘴罰油斤半付當家。
J38nB420_p0554a24║機緣
J38nB420_p0554a25║一僧參師拈拄杖云三峰有條鱉鼻蛇汝見麼僧駭
J38nB420_p0554a26║然師便打僧作臥勢師云拖者死屍出去。
J38nB420_p0554a27║師問僧盡大地是個虎口汝作麼生脫一僧云德山
J38nB420_p0554a28║棒一僧云師子踞地一僧云泥牛宿海底一僧云鷦
J38nB420_p0554a29║鷯棲林師云俱未在。
J38nB420_p0554a30║師問士人人有箇影子因甚踏不著士云腳下無私
J38nB420_p0554b01║師云猶有影在士云無師云汝眼何在士禮拜師便
J38nB420_p0554b02║踏士云玅師云更喫一踏何如。
J38nB420_p0554b03║僧問師如何是出三界人師噓一聲僧佇思師云好
J38nB420_p0554b04║與三十僧云謝師慈悲。
J38nB420_p0554b05║居士問如何是三峰境師云幽松聯幾樹翠竹兩三
J38nB420_p0554b06║莖如何是境中人師顧士士默然師笑士乃拜。
J38nB420_p0554b07║頌古
J38nB420_p0554b08║黃龍三關
J38nB420_p0554b09║我手何似佛手長短糞箕苕帚時時拋向人前不怕
J38nB420_p0554b10║自揚家醜我腳何似驢腳遊山玩水快活而今還不
J38nB420_p0554b11║害羞逢人貫要伸縮我也有個生緣虛耽六十六年
J38nB420_p0554b12║兩處住持客作一條拄杖常肩不知何時交代得日
J38nB420_p0554b13║安靜打眠
J38nB420_p0554b14║印偈
J38nB420_p0554b15║舌端光長
J38nB420_p0554b16║一個舌頭軟若綿逢人笑傲善言詮今朝任爾江南
J38nB420_p0554b17║北箬笠雲瓢到處安
J38nB420_p0554b18║月朗光靜
J38nB420_p0554b19║三上三峰扣祖機棒頭入骨利如錐有時踢倒銀山
J38nB420_p0554b20║碎拄杖挑來事事宜
J38nB420_p0554b21║天目光昶
J38nB420_p0554b22║白棒通身千手眼提起令人心膽驚三峰今日親拈
J38nB420_p0554b23║囑大都無處不稱尊
J38nB420_p0554b24║霜峰光皚
J38nB420_p0554b25║林下相忘志已灰杖頭撥轉便知回因緣到處隨安
J38nB420_p0554b26║分自有雲來共爾隈
J38nB420_p0554b27║萬竹光盈
J38nB420_p0554b28║三峰放出個獅兒氣宇如王踞地奇莫作藏牙露爪
J38nB420_p0554b29║漢秦川一任吼聲彌
J38nB420_p0554b30║至觀光大（金陵人）
J38nB420_p0554c01║遇水逢山插影竿魚龍收盡別尋灘酉卯逢寅龍馬
J38nB420_p0554c02║後一聲鐵笛振京南
J38nB420_p0554c03║惺然光深
J38nB420_p0554c04║遍歷雲山數十重無情蜀叟為君通直條楖栗親吩
J38nB420_p0554c05║咐獨振滇黔播祖風
J38nB420_p0554c06║波生光榮（萬縣人）
J38nB420_p0554c07║千嵩捧起當天印萬古江山普地擎即此握中隨體
J38nB420_p0554c08║用臨機不讓始稱尊
J38nB420_p0554c09║蒼梧光華
J38nB420_p0554c10║雲到蒼梧氣象新等閒不與物同群從今派列三巴
J38nB420_p0554c11║去葉葉聯芳千古馨
J38nB420_p0554c12║一葦光真
J38nB420_p0554c13║一葦西來變作航雲從龍馬負圖昌闍黎此去難遮
J38nB420_p0554c14║掩到處逢渠慢鼓揚
J38nB420_p0554c15║雲空光六
J38nB420_p0554c16║一花占盡遍天涯五葉聯芳老更佳楖栗堅持親手
J38nB420_p0554c17║遞逢人奪縱任週遮
J38nB420_p0554c18║雜偈
J38nB420_p0554c19║中秋
J38nB420_p0554c20║霜月流暉豔秋風送石床蒲團堪作餅玩盡有餘光
J38nB420_p0554c21║寄白雲菴長老
J38nB420_p0554c22║潦倒住山哥無孔笛堪歌雖然不成調吹送白雲和
J38nB420_p0554c23║復謝相公
J38nB420_p0554c24║莫道無情尚有情開口何如閉口真知音若要達根
J38nB420_p0554c25║本萬里程途貴在行
J38nB420_p0554c26║寄丘相公
J38nB420_p0554c27║深山花倩喜丰姿葛碎寒添故紙衣飽笑楊岐栗棘
J38nB420_p0554c28║飯令人細嚼也愁眉
J38nB420_p0554c29║寄非九相公
J38nB420_p0554c30║分明覿面若千山何事羈縻咫尺難可日攜琴來下
J38nB420_p0555a01║榻母驚赤眼不相瞞
J38nB420_p0555a02║寄何居士
J38nB420_p0555a03║與君相別兩三秋不見音書問比丘已知路滑難伸
J38nB420_p0555a04║足寄隻烏笻作信舟
J38nB420_p0555a05║寄水月
J38nB420_p0555a06║旋來作客歉酬君嬾打葛藤話未分莫道石頭無火
J38nB420_p0555a07║笑等閒擊著便知音
J38nB420_p0555a08║丙寅歲戲贈羅生員丁卯果應經魁
J38nB420_p0555a09║書聲不見上雲山風捲文章數百篇還要老僧親▆
J38nB420_p0555a10║過管教來歲應秋元
J38nB420_p0555a11║示容維住中峰
J38nB420_p0555a12║恒嶽中峰留不住南平川底去參禪直造雲窮水盡
J38nB420_p0555a13║處越江遙見數長天
J38nB420_p0555a14║本師誕辰
J38nB420_p0555a15║孟春客作走高梁得褫還家語話長盛寒雪際花鋪
J38nB420_p0555a16║錦遙上吾師一瓣香
J38nB420_p0555a17║壽蘇相公
J38nB420_p0555a18║梅竹華封三酌酒爐裊東坡萬壽香琴瑟滿堂皆雅
J38nB420_p0555a19║趣不知誰個可承當
J38nB420_p0555a20║壽韋心培
J38nB420_p0555a21║梨棗枝枝露角頭千紅萬紫傲新秋夜來香馥人間
J38nB420_p0555a22║世奉祝長春不記甌
J38nB420_p0555a23║壽張相公
J38nB420_p0555a24║客秋遙祝金湯壽其辰唯爇一爐香雖無道況綿千
J38nB420_p0555a25║古幸有公名達萬邦
J38nB420_p0555a26║壽何相公
J38nB420_p0555a27║窘居不善赴煙村只自小城玩水雲久植蟠桃三百
J38nB420_p0555a28║樹盡將榮祝獻千君
J38nB420_p0555a29║示野川居士
J38nB420_p0555a30║疑情觸發好思量只貴男兒當自強霹靂一聲出世
J38nB420_p0555b01║也千妖百怪悉潛藏
J38nB420_p0555b02║示永證居士
J38nB420_p0555b03║一腳踏翻漆桶快兩眼如空露本人不必別尋關捩
J38nB420_p0555b04║子喫吾一棒一條痕
J38nB420_p0555b05║示金居士養母
J38nB420_p0555b06║羨君恩愛重如山奉母寒溫意確堅昨夜子規啼緣
J38nB420_p0555b07║樹聲聲飛達九重天
J38nB420_p0555b08║示一惺
J38nB420_p0555b09║念頭纔舉便千差但得灰心到處家城市山林俱不
J38nB420_p0555b10║異喫些淡飯是生涯
J38nB420_p0555b11║示敏然
J38nB420_p0555b12║穿衣喫飯家常事運水搬柴非外緣擬涉思惟千萬
J38nB420_p0555b13║里咄逢人不得錯舉
J38nB420_p0555b14║示自然
J38nB420_p0555b15║挖斷山頭虛費力踏翻海島益空遲三條椽下盧都
J38nB420_p0555b16║觜自然得個好便宜
J38nB420_p0555b17║示不喏
J38nB420_p0555b18║盲龜跛鱉解逃禪可笑身微難上天莫道老僧良賤
J38nB420_p0555b19║爾驢唇馬觜不堪傳
J38nB420_p0555b20║示一葦
J38nB420_p0555b21║放出三峰鐵牛踏翻海島魚浮收來只在一栗何須
J38nB420_p0555b22║向外馳求
J38nB420_p0555b23║示語峰
J38nB420_p0555b24║窺破中天無二顧舒開柳眼見霜眉青顏莫被雲遮
J38nB420_p0555b25║障且去此山作住持
J38nB420_p0555b26║示波生
J38nB420_p0555b27║師徒廿載共寒灰一片心基付爾培說莂未揚家底
J38nB420_p0555b28║句高提祖印照莊杯
J38nB420_p0555b29║當年憤盡心血道者令人結舌分付一條烏藤留待
J38nB420_p0555b30║三峰應接
J38nB420_p0555c01║贈天敏法孫
J38nB420_p0555c02║瓢笠雲山度錦江穿山透嶺慢行藏草鞋踏碎莓苔
J38nB420_p0555c03║石無限春風帶露香
J38nB420_p0555c04║示笑梅玄孫
J38nB420_p0555c05║夏不排窗自取涼頻拈松拂壁秋霜珍重鐵心梅行
J38nB420_p0555c06║者有時拓出驗諸方
J38nB420_p0555c07║示大有玄孫
J38nB420_p0555c08║當年會侍獅子座今朝喜踞象王床闍黎卜破三更
J38nB420_p0555c09║月切莫逢人道是霜
J38nB420_p0555c10║示笑石
J38nB420_p0555c11║三丈日高疏起眠時勤客作一竿煙閒攜籃向桃園
J38nB420_p0555c12║裡滿袖餘香枕黑甜
J38nB420_p0555c13║示天敏
J38nB420_p0555c14║分明覿面別無真放去收來亙古今不忍當人輕觸
J38nB420_p0555c15║碎原全勿負老婆心
J38nB420_p0555c16║山居
J38nB420_p0555c17║不會佛法不會禪饑來喫飯飽來眠睡到三山紅日
J38nB420_p0555c18║出客臨無款示麤拳
J38nB420_p0555c19║師于康熙三十年歲在辛未前七月初二日未
J38nB420_p0555c20║時示微恙召眾分剖常住訖舉筆書偈云
J38nB420_p0555c21║三十年餘飯店開而今欲罷待誰來笊籬摝盡無些
J38nB420_p0555c22║▆撒手歸家穩蜜胎（書畢端坐而逝）
J38nB420_p0555c23║
J38nB420_p0555c24║
J38nB420_p0555c25║
J38nB420_p0555c26║
J38nB420_p0555c27║
J38nB420_p0555c28║
J38nB420_p0555c29║
J38nB420_p0555c30║水元禪師語錄終　　　　　　板存楞嚴經坊