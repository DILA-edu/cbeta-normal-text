J38nB421_p0562a01║鶴峰悟禪師語錄卷下
J38nB421_p0562a02║嗣法門人上震等編
J38nB421_p0562a03║佛事
J38nB421_p0562a04║為寮元古樸火
J38nB421_p0562a05║舉火炬，云：「小雪已去，大雪將來，寮元去住，不假安排。」
J38nB421_p0562a06║擲火炬，云：「咄！臘月蓮花火裏開。」
J38nB421_p0562a07║為慧帆上座封龕
J38nB421_p0562a08║以如意指靈龕云：「松月堂前落翠陰，虯枝盤屈凍雲
J38nB421_p0562a09║侵。化壇人去空山冷，獨掩重關花雨深。」遂封。
J38nB421_p0562a10║又舉火
J38nB421_p0562a11║「叢林尊宿，法社規模，要去撒手徑去，更不者也之乎？
J38nB421_p0562a12║賣弄家私，人前不諱，知他此去，作馬作驢？」擲火炬，喝
J38nB421_p0562a13║一喝，云：「送君千里終須別，何必相逢在半途？」
J38nB421_p0562a14║為寂照開之和尚入塔
J38nB421_p0562a15║舉骨櫬云：「見之不取，思之千里。匿影韜光，即此離此。
J38nB421_p0562a16║南陽塔樣古今傳，寂照宗風扇無已。」遂入。
J38nB421_p0562a17║為戒矛禪師火
J38nB421_p0562a18║「末後句，最條直，凡情聖見都難測。溪邊春景有消磨，
J38nB421_p0562a19║火裏精金無變色。」以火炬作一圓相，復喝一喝，便擲
J38nB421_p0562a20║下火炬，云：「赤。」
J38nB421_p0562a21║為歸寧所居士起棺
J38nB421_p0562a22║拈拄杖劃地，云：「門裏出身易，身裏出門難。十日灘頭
J38nB421_p0562a23║坐，一日過九灘。一條楖栗從茲去，何日重來看藥欄？」
J38nB421_p0562a24║曳拄杖便行。
J38nB421_p0562a25║又舉火
J38nB421_p0562a26║「海湧峰前㘞聲恁麼來，絕不通知；幽湖渚畔瞥爾恁
J38nB421_p0562a27║麼去，復不相待。如此與我作相知，山僧只合熱不采。
J38nB421_p0562a28║且道今日事又作麼生？」擲火炬，云：「老凍儂猶有鄉情
J38nB421_p0562a29║在。」
J38nB421_p0562a30║為一乘禪師封龕
J38nB421_p0562b01║拈封條云：「三春花事雨連綿，今日方知不夜天。赤眼
J38nB421_p0562b02║衲僧心已歇，白雲深處坐忘年。」遂封。
J38nB421_p0562b03║又起龕
J38nB421_p0562b04║拈拄杖，卓一卓，云：「一著高一著，一步闊一步，記取舊
J38nB421_p0562b05║生涯，莫問來時路。」復卓拄杖，云：「明月光風綠水邊，前
J38nB421_p0562b06║頭正是蓮華渡。」
J38nB421_p0562b07║管維誠、洪濟請為庶母某氏起龕
J38nB421_p0562b08║以如意擊靈几，云：「不著無，不著有，眼光落地雲山吼。
J38nB421_p0562b09║驀然撞著末山尼，是神是鬼都驚走。不露首，回身北
J38nB421_p0562b10║面看南斗。」
J38nB421_p0562b11║為若倫老宿火
J38nB421_p0562b12║舉火炬，云：「舊年裏非心非佛，白雪紛飛，千巖凜冽；新
J38nB421_p0562b13║年頭即心即佛，韶光滿目，萬象昭回。恁麼薦去，何得
J38nB421_p0562b14║有今日事？不恁麼薦，何得有今日事？何也？」攛火炬，云：
J38nB421_p0562b15║「秪圖燎卻面皮。」
J38nB421_p0562b16║為白谷和尚起龕
J38nB421_p0562b17║「去即印住，住即印破。此是我白谷法兄和尚法戰先
J38nB421_p0562b18║鋒，利物赤幟。今日濟悟法弟到來，不過借師兄鼻孔
J38nB421_p0562b19║一為出氣。」遂召眾云：「大家齊奮鐵牛機，圖南捷似金
J38nB421_p0562b20║鵬翅。」
J38nB421_p0562b21║為慧持法姪入塔
J38nB421_p0562b22║捧骨櫬云：「高蹈於上方山麓，繼席於鴈塔室中。一則
J38nB421_p0562b23║心同父子，一則蔭藉祖翁。」遂送入云：「嬴得自家田地
J38nB421_p0562b24║穩，更憐松竹引清風。」
J38nB421_p0562b25║為爾暹禪師封龕
J38nB421_p0562b26║拈起封條，云：「今冬雖半不為冷，昨夜嚴加雪上霜，此
J38nB421_p0562b27║際禪翁能作主，驀然撒手絕商量。生也有出塵之志，
J38nB421_p0562b28║死也有不滅之光，日午三更打不了，元辰覿露不囊
J38nB421_p0562b29║藏。」掩龕便封。
J38nB421_p0562b30║為法涵上座起龕
J38nB421_p0562c01║以如意擊龕三下，云：「行一步，轉全身，承足寶華朵朵
J38nB421_p0562c02║新。檐前雨過天方霽，身裏誰云難出門？」復擊三下，云：
J38nB421_p0562c03║「起。」
J38nB421_p0562c04║又舉火
J38nB421_p0562c05║秉火炬，云：「生則入清涼之境，滅則遊勝熱之門，生滅
J38nB421_p0562c06║性真，去來無礙。秪如離卻生滅去來一句又作麼生
J38nB421_p0562c07║道？」放下火炬，云：「要識真金火裏看。」
J38nB421_p0562c08║為智齡禪德起龕
J38nB421_p0562c09║拈拄杖，云：「昨朝風雨飛，灑作楓林血。行步且龍鍾，看
J38nB421_p0562c10║取石頭滑滑隨。」卓拄杖，云：「足底蓮花香玉屧。」
J38nB421_p0562c11║為慧如禪人起龕
J38nB421_p0562c12║「春寒多雨多雪，兼之路塗偏僻，不是福善婆心，念公
J38nB421_p0562c13║招提協力。莫打之繞，貴乎條直。」喝一喝，云：「特地一番
J38nB421_p0562c14║開闢。」
J38nB421_p0562c15║為儀成衣師兄起龕
J38nB421_p0562c16║以拄杖擊龕，云：「霜寒楓葉滿溪紅，絕似桃花三月中。
J38nB421_p0562c17║十錦連雲收宿雨，袈裟風捲豁鴻濛。」顧左右，云：「且道
J38nB421_p0562c18║鴻濛作麼生豁？」卓拄杖，云：「不涉程途信步行。」
J38nB421_p0562c19║又舉火
J38nB421_p0562c20║拈火炬，云：「昔有老宿念法華，今有老宿衣法華，諸仁
J38nB421_p0562c21║且道是同？是別？仝則象王回顧落花紅，別則齒頰香
J38nB421_p0562c22║生蓮漏徹。徹，徹，初三初四蛾眉月，孝徒德慶子承父
J38nB421_p0562c23║業，山僧手足情深，不惜唇皮代為提掇。」連喝兩喝，擲
J38nB421_p0562c24║火炬，云：「皮膚脫落盡，惟有一真實。」
J38nB421_p0562c25║為雲芝禪師封龕
J38nB421_p0562c26║舉封條云：「立冬三日後，卻過九秋終。飛錫別峰見，白
J38nB421_p0562c27║雲千萬重。忽西去，復回東。龕中獨坐三更月，衣帶梅
J38nB421_p0562c28║涇兩岸風。」便封。
J38nB421_p0562c29║為體如禪人封龕
J38nB421_p0562c30║「梅涇未及小春候，一片白雲來掩扉。庭際秋深香雨
J38nB421_p0563a01║落，飄楓也解指南歸。」以封條封上云：「等閒不費纖毫
J38nB421_p0563a02║力，坐斷威音第一機。」
J38nB421_p0563a03║又起龕
J38nB421_p0563a04║「生七十一，死七月七。不是優游，亦非逐物。雖然連得
J38nB421_p0563a05║便行程，也是東壁打西壁。」復高聲叫云：「出！」
J38nB421_p0563a06║又舉火
J38nB421_p0563a07║「山僧二十年前曾見汝為優婆塞身，於靈山會裏參
J38nB421_p0563a08║詢乞戒，嗣後雙徑巾瓶已至，辭歸指南，不惜一片閒
J38nB421_p0563a09║田地種種栽培，即今福善修建梵宇。且道體如上座
J38nB421_p0563a10║還來著力也無？」良久，擲火炬，云：「衣帶火雲去，自然秋
J38nB421_p0563a11║氣生。」
J38nB421_p0563a12║為自在禪人火
J38nB421_p0563a13║舉起火炬，云：「閉卻咽喉唇吻，道將一句來。」良久，云：「撥
J38nB421_p0563a14║開勝熱門，捩轉涅槃路。」便拋火炬，云：「也是大蟲看水
J38nB421_p0563a15║磨。」
J38nB421_p0563a16║為福衡上座火
J38nB421_p0563a17║拈火炬，云：「小火頭，大解脫，三日已前知時節。一生穿
J38nB421_p0563a18║衣，寸絲不掛；終日噇飯，粒米無啜。道是行業殊勝，腦
J38nB421_p0563a19║後直須抽釘；道非行業殊勝，更要頂上拔楔。」驀擲火
J38nB421_p0563a20║炬，云：「試看火裏開蓮，不管梅梢吐月。」
J38nB421_p0563a21║為虛舟渡和尚封龕
J38nB421_p0563a22║以封條上畫⊙相云：「曹溪一脈法流長，習習風生殿
J38nB421_p0563a23║角涼。明月堂前賓主句，今朝不假更商量。真寂定，豁
J38nB421_p0563a24║行藏，巍巍獨坐法中王。」遂封。
J38nB421_p0563a25║又舉火
J38nB421_p0563a26║「月明簾外轉身，荊棘林中下腳，消受六十一年，一向
J38nB421_p0563a27║以楔出楔。且道今日事又作麼生？」舉火炬云：「炎雲披
J38nB421_p0563a28║拂雨天花，看取紅爐飛白雪。」便燒。
J38nB421_p0563a29║為如潤殿主火
J38nB421_p0563a30║「一物不將來，兩手空索索。曠劫鶻臭衫，今朝須脫卻。
J38nB421_p0563b01║任逍遙，真灑落。」以火炬作揮劍勢云：「倚天長劍逼人
J38nB421_p0563b02║寒。」復擲下云：「腦後神光飛出鶚。」
J38nB421_p0563b03║為照岑禪師火
J38nB421_p0563b04║「日升月恒，風倦雲騰，世相浮脆，幻妄非真，特向鄧尉
J38nB421_p0563b05║山中薙染，卻來白雲影裏藏身。」喝一喝，云：「無影樹根
J38nB421_p0563b06║都斫盡，沒藏身處任縱橫。秪如十五日已前生也不
J38nB421_p0563b07║道，十五日已後死也不道，正當十五日又作麼生？」拈
J38nB421_p0563b08║火炬便擲下，云：「金風玉露空清徹，秋月寒潭照碧岑。」
J38nB421_p0563b09║超方禪師請為聆靜本師起棺
J38nB421_p0563b10║拈拄杖，云：「世尊金槨示雙趺，寶樹潛輝意不孤，寒雪
J38nB421_p0563b11║夜深峰頂白，曉霜侵影寂然無。諸仁！還知聆靜老師
J38nB421_p0563b12║叔生平作用麼？」良久，曰：「輔佐法門，贊成藂席，為法為
J38nB421_p0563b13║人，全終全始，到今日坦坦然花開果滿去也。秪如濟
J38nB421_p0563b14║悟到來，又作何相為？」便曳拄杖先導，云：「逴得便行，真
J38nB421_p0563b15║成好手。」
J38nB421_p0563b16║又入塔
J38nB421_p0563b17║以拄杖指金井，復扣骨函三下，震威一喝，云：「頂禮華
J38nB421_p0563b18║嚴，南詢不別，五十三員，孰云饒舌？青山重重，白雲疊
J38nB421_p0563b19║疊，葉落歸根，天然一穴。金剛三昧沒囊藏，蔭覆兒孫
J38nB421_p0563b20║無終極。」復喝一喝，送靈骨入。
J38nB421_p0563b21║為調宇上人封龕
J38nB421_p0563b22║「連朝多雨雪，今日半晴陰。看取蓮花淨，方知不染心。
J38nB421_p0563b23║一缽香羹渾不顧，雙趺猶覺凍痕深。」拈封條作[十○]相
J38nB421_p0563b24║便封。
J38nB421_p0563b25║又起龕
J38nB421_p0563b26║「雨凄凄，雲闇闇，古木掛袈裟，寒風吹佛面。就路便抽
J38nB421_p0563b27║身，前途莫打算。莫打算，恰恰期於臘月半。」
J38nB421_p0563b28║又舉火
J38nB421_p0563b29║把火炬，云：「定香院裏執巾瓶，動靜無非清淨心，今日
J38nB421_p0563b30║全身參勝熟，要從火裏試精金。」便燒。
J38nB421_p0563c01║為巨冶老師火
J38nB421_p0563c02║舉火炬，云：「知交深厚，手腳毒辣，不近人情，何堪湊泊？
J38nB421_p0563c03║面皮翻轉在今朝，火裏麒麟三隻角。」便擲火炬。
J38nB421_p0563c04║為開之和尚懸真
J38nB421_p0563c05║「三吳景物正當秋，黃葉飄空桐水流，直得金風全體
J38nB421_p0563c06║露，天真神妙兩悠悠。」驀以拂子指真，喚大眾云：「者是
J38nB421_p0563c07║阿誰？」良久，復高聲云：「禮拜著。」
J38nB421_p0563c08║為卻塵禪師封龕兼起龕
J38nB421_p0563c09║「不離不即意雍雍，話到關山九日重，素月涼風歸去
J38nB421_p0563c10║也，夜闌誰聽五更鍾？欲相見，過別峰，秋林一片白雲
J38nB421_p0563c11║封。」拈封條便封上，復云：「起。」
J38nB421_p0563c12║又舉火
J38nB421_p0563c13║「龍潭首領，鹿苑規箴，發言無忌諱，處事卻同心。生緣
J38nB421_p0563c14║不出大清國裏，寂滅秪在濮川古林。九秋九日，三嘆
J38nB421_p0563c15║三吟，要把止啼黃葉擲地，戛玉鏗金。」攛火炬，云：「昨夜
J38nB421_p0563c16║泥牛拗角折，今朝花雨襲禪襟。」
J38nB421_p0563c17║贊詠
J38nB421_p0563c18║天童老和尚像贊
J38nB421_p0563c19║一棒一條痕，施恩當報恩，頹綱從此振，撥轉舊乾坤。
J38nB421_p0563c20║華山見老和尚像贊
J38nB421_p0563c21║心行如父，威嚴似虎，寶華戒壇，恢復之主。半肩風卷
J38nB421_p0563c22║伽黎，兩手圓珠輪數。即波離乘願而來，是南山現身
J38nB421_p0563c23║之祖。白雲腳下兒孫，亦證千華之譜。
J38nB421_p0563c24║羅漢無飾嚴法師像贊
J38nB421_p0563c25║宗律論之圓該，自是慈航到彼。默則竟日無聲，趺則
J38nB421_p0563c26║終夜不起。語如河流倒懸，行如鶴飛千里。香水海，解
J38nB421_p0563c27║脫門，一縱橫，一徹底。江北江南樹法幢，最後松陵三
J38nB421_p0563c28║剎峙。
J38nB421_p0563c29║法輪普和尚像贊（牧菴法姪請）
J38nB421_p0563c30║闢艸誅萊，宏恢法席，百丈流風，趙州標格。行履處頗
J38nB421_p0564a01║有操持，胸次中毫無荊棘，天山室內不知，雙徑兒孫
J38nB421_p0564a02║得力。
J38nB421_p0564a03║沈九錫居士像贊
J38nB421_p0564a04║三十之前，世情已淡；六旬之後，道念轉深。仁風歷歷
J38nB421_p0564a05║超塵俗，懿德殷殷更肅雍。屏息萬緣還習靜，心持百
J38nB421_p0564a06║八自從容。兒孫綿瓞承遺蔭，細看丰儀贊莫窮。
J38nB421_p0564a07║鮑于揆居士像贊
J38nB421_p0564a08║趺錦茵，撫瑤琴。沒弦玉響，無影松吟。伯牙鳴鳳指，同
J38nB421_p0564a09║調不同音。宛若維摩說法，由來物外安心。亭午呼童
J38nB421_p0564a10║頻煮茗，更聆詞藻發幽深。
J38nB421_p0564a11║觀音大士贊
J38nB421_p0564a12║應跡現形，小出大遇。水月空花，有句無句。漫持楊柳
J38nB421_p0564a13║灑甘霖，一滴恒沙不知數。
J38nB421_p0564a14║題聖一應護法行樂圖
J38nB421_p0564a15║北窗閒坐喜初晴，偶見伊人持畫冊。開卷囑筆題短
J38nB421_p0564a16║章，遙瞻山水興何劇。尋幽攬勝兼採薇，華服臨風頗
J38nB421_p0564a17║清逸。欲放兒童臂上鷹，更思小子囊中物。撫掌仰天
J38nB421_p0564a18║笑不休，喜得松根陳琥珀。
J38nB421_p0564a19║題聖昔聞小像
J38nB421_p0564a20║心曠機靈，光和風厲，酷好林泉，樂于幽憩。坐磐石兮
J38nB421_p0564a21║空青，垂虯枝兮滴翠，居大塊以超倫，盡物性而拔萃。
J38nB421_p0564a22║昔已聞，今且會，喚著不著誰觸背？忘觸背，終日跏趺
J38nB421_p0564a23║伴石梅，禪襟襲襲藤陰綴。
J38nB421_p0564a24║詠倪雲林畫
J38nB421_p0564a25║春山青，春水綠。落石綴閒花，雲根盤古木。此心久欲
J38nB421_p0564a26║隱林泉，何人先我臥茆屋。
J38nB421_p0564a27║詠畫卷
J38nB421_p0564a28║隱隱山谷，雲根喬木。三家兩家，有竹無竹。雙雙溪上
J38nB421_p0564a29║行，忘機伴野鹿。
J38nB421_p0564a30║題錫山圖
J38nB421_p0564b01║梁溪勝地九龍川，瀑布懸流到惠泉，山塔溪橋攀陟
J38nB421_p0564b02║遠，不知親到是何年。
J38nB421_p0564b03║詩偈
J38nB421_p0564b04║過茅菴偶成
J38nB421_p0564b05║小橋煙水合，門徑綠陰重，千個窗前竹，兩株庭際松。
J38nB421_p0564b06║清幽迴俗駕，脫略對高峰，真是安禪處，堪留道者蹤。
J38nB421_p0564b07║水木菴贈儀成老宿
J38nB421_p0564b08║何處鐘聲出，招尋不憚勞，平原分嫩綠，小圃摘含桃。
J38nB421_p0564b09║土瘦連雲钁，蔬肥帶雨挑，染衣春艸色，極目是芳皋。
J38nB421_p0564b10║楊遠修居士四十
J38nB421_p0564b11║清德貽聲久，天倪越世倫，堂開槐樹影，簾動鄴書塵。
J38nB421_p0564b12║月榭風光舊，雷潭詞藻新，大椿莊子語，上古八千春。
J38nB421_p0564b13║清遠座主五十
J38nB421_p0564b14║幾上華王座，當年早出頭，春晴花影動，晝暖墨光浮。
J38nB421_p0564b15║德岸標青嶂，香幢樹碧流，笑談情不倦，壽量正悠悠。
J38nB421_p0564b16║乙丑初夏酬贈素菴和尚
J38nB421_p0564b17║兩番過龍潭，憶昔當湖別，慰我益多情，迢遞雲間轍。
J38nB421_p0564b18║依依夢寐侵，忽忽寒暑迭，道化九峰高，法源雙徑徹。
J38nB421_p0564b19║誰親過弟兄，胡彼逞氣血，夜短話偏長，抵掌決優劣。
J38nB421_p0564b20║玉筍蒸香餚，詩章不倦閱，璜溪真文淵，茶熟忘其飲。
J38nB421_p0564b21║示戒雷小師
J38nB421_p0564b22║雙徑那伽坐，高峰不沾脅，可祖乞安心，斷臂雪中立。
J38nB421_p0564b23║豎起精進幢，凜然稱禪俠，標榜至今傳，叢林欽先哲。
J38nB421_p0564b24║庭樹好鳥鳴，遠山春水洽，到處百花開，無隨浪遊跡。
J38nB421_p0564b25║吾顱白髮生，爾志孤雲匹，寥廓迥無依，清風有何極？
J38nB421_p0564b26║鄱陽湖夕泛
J38nB421_p0564b27║鄱水葉為舟，悠悠逐浪浮，孤帆臨夕照，兩岸已清秋。
J38nB421_p0564b28║鼓枻蘆中子，長歌物外流，此心難寄遠，來往狎群鷗。
J38nB421_p0564b29║立夏後三日偕友遊芝山寺
J38nB421_p0564b30║古路盤迴上，同人曳杖過，芝山當北郭，薦福對南阿。
J38nB421_p0564c01║黃鳥啼新竹，青松掛綠蘿，此中幽況遠，臨賞欲狂歌。
J38nB421_p0564c02║舟中閱天逸兄靈隱留別詩慨然有作
J38nB421_p0564c03║別後情何極，涼風滿客舟，此心清若水，旅況淡如秋。
J38nB421_p0564c04║未遂衡門志，常為乞士遊，西湖堤上柳，煙雨正綢繆。
J38nB421_p0564c05║宿古雲巖
J38nB421_p0564c06║閒行過小嶺，不覺入深林，月照清泉涌，雲移古木森。
J38nB421_p0564c07║眾山秋對面，七碗夜開襟，吟嘯無餘事，難忘一宿心。
J38nB421_p0564c08║宿萬如茶菴
J38nB421_p0564c09║新嶺初開闢，搜奇得慧泉，巖前經滴瀝，雨後活清漣。
J38nB421_p0564c10║山樹風調梵，溪流玉振弦，夜來煨紫芋，竹榻伴雲眠。
J38nB421_p0564c11║次天南兄雪中懷友
J38nB421_p0564c12║寒風吹作雪，山徑少人行，雲樹漸凝玉，松窗已映明。
J38nB421_p0564c13║一堂孤客夢，千里故園情，足冷燒爐坐，吟殘恰五更。
J38nB421_p0564c14║月夜上雙徑二首
J38nB421_p0564c15║板橋方落日，山月照寒扉，錫振雲聲度，僧驚鳥夢依。
J38nB421_p0564c16║亂陂曾掩映，岐路藉清輝，更羨蒼龍窟，優游曠朗歸。
J38nB421_p0564c17║二
J38nB421_p0564c18║依麓尋蹊上，逶迤松磴陰，濤聲分遠近，月色轉幽深。
J38nB421_p0564c19║行倦眠雲笑，停餘坐艸吟，素聞雙徑杳，頻躡翠微岑。
J38nB421_p0564c20║朢江亭送友
J38nB421_p0564c21║五峰深處坐，極目似支硎，泉出連雲白，松搖帶雨晴。
J38nB421_p0564c22║鶴坡橫藥徑，龍樹聳巖庭，因送他山客，行行過此亭。
J38nB421_p0564c23║惜罌粟花逢雨
J38nB421_p0564c24║花愛晴和艷，偏驚風雨侵，莫嫌時有異，應鑑物無心。
J38nB421_p0564c25║碧缶虛新粟，緗囊溢舊吟，慨傷由此事，疏蜨憶還深。
J38nB421_p0564c26║雨阻杏泉房作
J38nB421_p0564c27║閒庭看雨色，著屐東山遊，未上碧雲去，因依浣月留。
J38nB421_p0564c28║杏泉茶滴翠，高閣澗聲浮，心內無餘事，還將勝蹟謀。
J38nB421_p0564c29║遊西山訪惠力華嚴講席溯峰座主
J38nB421_p0564c30║孤峰雲影外，古寺翠微中，仙島晴空杳，祗園小徑通。
J38nB421_p0565a01║危巖懸百步，傑閣聳千叢，興羨臨香海，繽紛花雨紅。
J38nB421_p0565a02║次涉圍詩原韻六首
J38nB421_p0565a03║三過圍亭憩，悠然降鶴池，玉淵龍自覺，金谷鳥還知。
J38nB421_p0565a04║月窟乘閒際，花茵獨坐時，春深遊未倦，杖笠且相隨。
J38nB421_p0565a05║二
J38nB421_p0565a06║身寄高隅下，閒亭傍水涼，蒼浪深滴翠，紫桂正飄香。
J38nB421_p0565a07║情逸忘熇樹，心幽戀月崗，掛瓢歡竟日，墟落照斜陽。
J38nB421_p0565a08║三
J38nB421_p0565a09║道義形骸外，交情不厭稠，古今同白社，來往是高流。
J38nB421_p0565a10║偶爾林間過，還疑天上遊，匡廬十八士，當日已推劉。
J38nB421_p0565a11║四
J38nB421_p0565a12║冉冉綠陰滿，荷錢出水初，憑軒調寶瑟，欹枕讀藏書。
J38nB421_p0565a13║情境空猶徹，鳧鷗狎自如，微風生瀲灩，藻影躍潛魚。
J38nB421_p0565a14║五
J38nB421_p0565a15║未涉園林趣，誰知澹蕩中，能超五蘊想，頓悟六情空。
J38nB421_p0565a16║曉閣經聲永，晴階花影叢，遠公蓮漏徹，歷歷襲香風。
J38nB421_p0565a17║六
J38nB421_p0565a18║秋風吹去雁，桂子落幽岑，香發騷人句，詩成楚客心。
J38nB421_p0565a19║閒敲憑竹韻，靜賦對桐陰，樹影空潭曲，霞光帶露深。
J38nB421_p0565a20║辛酉秋日承陶居士貽詩慰留依韻奉荅
J38nB421_p0565a21║杖笠歸來晚，音書憶舊緣，他鄉悲旅況，故國冷秋煙。
J38nB421_p0565a22║樹老西風裏，池清夜月前，相依有高士，詩卷共周旋。
J38nB421_p0565a23║南河舟中
J38nB421_p0565a24║四日舟行五十里，一枕橫波三伏起，姑山樹麾鄱湖
J38nB421_p0565a25║口，宗三神力調風嘴。短槳半帆臨淺灘，斜來仄去陷
J38nB421_p0565a26║深澗，鞋峰塔影錐平浪，大石濤聲吠急湍。復憶匡廬
J38nB421_p0565a27║諸勝概，萬杉金印都猶在，客夢乘槎雙徑前，還思芝
J38nB421_p0565a28║圃雲陽態。
J38nB421_p0565a29║步洪衍疇見贈原韻
J38nB421_p0565a30║黃嶽仙巖奇樹老，喬松挺秀青雲繞，踏遍千山過別
J38nB421_p0565b01║峰，昌江道上天將曉。春郊飛綠襯蒼苔，攜杖東林山
J38nB421_p0565b02║色開，垂手入塵輕點出，談禪直指倩誰來。
J38nB421_p0565b03║贈靈峰和尚
J38nB421_p0565b04║西泠山水多添秀，知自玲瓏接武來，白岸泉聲流萬
J38nB421_p0565b05║派，青芝松幹育群材。鳥啣花雨供清賞，龍奮巖阿聽
J38nB421_p0565b06║法雷，卻喜春秋剛四十，無塵古剎又重恢。
J38nB421_p0565b07║訪洪社長
J38nB421_p0565b08║廿年霜雪在靈山，楚國音書幾往還，菴有湧香徵古
J38nB421_p0565b09║意，瓢懸僻秀樂餘閒。雲中塔影來明月，檻外溪光浴
J38nB421_p0565b10║白▆，高蹈且隨村落隱，乘時一透祖師關。
J38nB421_p0565b11║輓沈海鷗先生
J38nB421_p0565b12║筆墨知交剛五稔，道情夢寐約同遊，已離塵世三禪
J38nB421_p0565b13║樂，惟見桑麻一度秋。收拾文章埋故土，潛留英銳壯
J38nB421_p0565b14║煙疇，梅涇雪月堪吟詠，更憶詩才淚轉流。
J38nB421_p0565b15║和赤雯涉園讀書原韻
J38nB421_p0565b16║芳郊書屋傍芭蕉，碧水青畸護稻苗，著就文章雲半
J38nB421_p0565b17║榻，悟明心地雪齊腰。絳幃得解師兼友，鄴架翻書暮
J38nB421_p0565b18║與朝，別墅幽深舒麗藻，炎熇塵俗坐中消。
J38nB421_p0565b19║贈劉慶雲居士
J38nB421_p0565b20║毘陵城裏貴公子，窯嶺叢中隱半仙，卻近市廛塵隔
J38nB421_p0565b21║遠，悠揚廓極自天然。
J38nB421_p0565b22║示旭餘居士
J38nB421_p0565b23║清旭涵空午夢餘，閒田一片亦須鋤，殷勤莫漫荒蕪
J38nB421_p0565b24║去，曠劫深痾倏爾除。
J38nB421_p0565b25║贈伯陞居士持金剛經
J38nB421_p0565b26║曠劫栽培般若緣，波羅密行得真傳，大根正信恒無
J38nB421_p0565b27║間，始悟當年六祖禪。
J38nB421_p0565b28║更慧密字示贈
J38nB421_p0565b29║迴然心志越常流，峭拔根塵絕唱酬，昔有慧能今慧
J38nB421_p0565b30║遠，慈雲鷲嶺意綢繆。
J38nB421_p0565c01║茂如禪師七十
J38nB421_p0565c02║東風香散滿庭陰，南隱堂開見茂林，更喜窗前多古
J38nB421_p0565c03║柏，青青一見趙州心。
J38nB421_p0565c04║和仲改菴先生原韻
J38nB421_p0565c05║見猶離見始全真，刈艸籬邊示半身，一日園亭幾來
J38nB421_p0565c06║往？不教三徑長荊榛。
J38nB421_p0565c07║贈周晉生居士
J38nB421_p0565c08║南嶺寒梅放一枝，香風拂拂仲春時，龐眉皓首真仙
J38nB421_p0565c09║子，不獨臨風唱紫芝。
J38nB421_p0565c10║種松
J38nB421_p0565c11║披煙野老親澆灌，帶雨泉公亦自栽，荒徑復開松引
J38nB421_p0565c12║道，百年垂蔭好滋培。
J38nB421_p0565c13║二
J38nB421_p0565c14║傾頹野寺雨濛濛，坐聽濤聲帶晚鍾，不獨歲寒原有
J38nB421_p0565c15║約，相看殿閣影重重。
J38nB421_p0565c16║贈陳勝初居士
J38nB421_p0565c17║創時不易守成難，綿遠兒孫仔細看，幾歷滄桑恢舊
J38nB421_p0565c18║業，玉堂華彩影珊珊。
J38nB421_p0565c19║二水匯流
J38nB421_p0565c20║泉聲浩浩出松門，谷口迴瀾吐復吞，不讓錦江千尺
J38nB421_p0565c21║浪，苕溪天目有同源。
J38nB421_p0565c22║湍月交光
J38nB421_p0565c23║清秋素影卻相連，漾動澄波碎碧天，指點風光心印
J38nB421_p0565c24║徹，紋生玩月是談禪。
J38nB421_p0565c25║古樹重陰
J38nB421_p0565c26║古樹依依待個人，天然枝葉又重新，靈根毓得吳山
J38nB421_p0565c27║秀，蔭覆空王劫外春。
J38nB421_p0565c28║石漾垂襟
J38nB421_p0565c29║波光搖曳日長臨，帶水迢迢助遠吟；笑指魚龍翻錦
J38nB421_p0565c30║浪，一聲清磬海潮音。
J38nB421_p0566a01║毘陵聞雷
J38nB421_p0566a02║雷動中吳蟄戶開，雨翻花港潑香來，半窗清影留雲
J38nB421_p0566a03║榻，一葉春帆帶月回。
J38nB421_p0566a04║送所中先生之吳門
J38nB421_p0566a05║香山一別幾經秋，鷲嶺重逢話舊遊，湖上載歸春色
J38nB421_p0566a06║去，禪房誰共月當頭。
J38nB421_p0566a07║古黟訪友
J38nB421_p0566a08║昔年湖上擔簦過，今日峰頭訪友來，行盡松林與竹
J38nB421_p0566a09║徑，茅菴更在白雲隈。
J38nB421_p0566a10║賦得白豆花開天又涼
J38nB421_p0566a11║白豆花開天又涼，蟬聲方歇夜初長，眼前景物隨遷
J38nB421_p0566a12║變，謾道髭髯不點霜。
J38nB421_p0566a13║師子峰
J38nB421_p0566a14║鳥道紆迴十數重，蘭皋香襲紫煙濃，還如師子威獰
J38nB421_p0566a15║甚，驚得獼猴過別峰。
J38nB421_p0566a16║慶雲菴
J38nB421_p0566a17║野渡舟中見古松，白雲深處隱高蹤，市廛咫尺山林
J38nB421_p0566a18║隔，猶羨吳門海湧峰。
J38nB421_p0566a19║次陽府寺壁間韻
J38nB421_p0566a20║溪流一曲小橋通，古寺蕭條映紫峰，遊到法堂清淨
J38nB421_p0566a21║裏，廓然身在白雲中。
J38nB421_p0566a22║舟中寄懷
J38nB421_p0566a23║江上尋知己，林間多鳥音，片帆行亂石，何處是山陰。
J38nB421_p0566a24║昌江道中
J38nB421_p0566a25║山脊半輪月，波心一個僧，笑他當路子，輪我入雲層。
J38nB421_p0566a26║贈朗徹禪師
J38nB421_p0566a27║舊友春相訪，新茅雪護深，羨君明古意，歷歷趙州心。
J38nB421_p0566a28║庚戌秋復過芝城見越三故友筆墨有感
J38nB421_p0566a29║秋景落霞低，文峰透影西，芝城分袂去，飛錫武夷溪。
J38nB421_p0566a30║偶成
J38nB421_p0566b01║聞道山深處，寒巖臥老龍，一輪溪月靜，枕石聽淙淙。
J38nB421_p0566b02║白雲山
J38nB421_p0566b03║採茶最喜白雲窩，古塔殘碑挂薜蘿，藉艸就餐吞翠
J38nB421_p0566b04║遠，歸途花雨嶺南過。
J38nB421_p0566b05║寓佛華菴賦得霞字
J38nB421_p0566b06║登樓高瞰落晴霞，翠幕空餘映佛華，咫尺雲巖來塔
J38nB421_p0566b07║影，野橋西去兩三家。
J38nB421_p0566b08║贈退先梅芳二禪師赴青蓮社法席
J38nB421_p0566b09║梅隱何緣杖錫飛，門開甘露絕玄微，九秋雲外桂香
J38nB421_p0566b10║發，一苑林中蓮社輝。惠我瑤章聯麗句，羨君法化展
J38nB421_p0566b11║珠衣，武原舊席新酬唱，猶勝當年悟祖機。
J38nB421_p0566b12║披雲臺
J38nB421_p0566b13║芒鞋竹杖陟披雲，石屋煙霞有主人，滿目湖光山影
J38nB421_p0566b14║秀，欲來此處寄孤身。
J38nB421_p0566b15║登鳳凰山作
J38nB421_p0566b16║客路終年汗漫遊，鳳凰山冷石城秋，長江何處堪留
J38nB421_p0566b17║錫，一片飛帆帶月流。
J38nB421_p0566b18║歌詞
J38nB421_p0566b19║茶歌四首
J38nB421_p0566b20║我來山中，絕頂栽茶，钁頭钁尾，聊且作家。磊落高風
J38nB421_p0566b21║施大用，刀耕火種老生涯。
J38nB421_p0566b22║我來山中，時復採茶，塵世如何，及得我家。乘興提筐
J38nB421_p0566b23║過別嶺，滿身煙霧意無涯。
J38nB421_p0566b24║我來山中，學炒新茶，斗鍋烈火，還我作家。翠微香靄
J38nB421_p0566b25║流青嶂，又聽鳴蛙鼓水涯。
J38nB421_p0566b26║我來山中，汲水煎茶，松風竹雨，煞是仙家。會得其中
J38nB421_p0566b27║三沸意，滿傾幾盞樂天涯。
J38nB421_p0566b28║和中峰國師樂隱詞十六首
J38nB421_p0566b29║江海雲籠，南渡傳宗。泛一葦、可祖相逢。忍看紅雪，廓
J38nB421_p0566b30║徹心空。應且埋頭，且匿跡，且藏鋒。
J38nB421_p0566c01║直入千峰，謾訝高風。隱考槃、深覆雲中。何誇洞府，匪
J38nB421_p0566c02║比仙蹤。觀林有獅，穴有虎，潭有龍。
J38nB421_p0566c03║出塵不羇，入谷方棲。託幽清、心自圓機。雲留竹榻，月
J38nB421_p0566c04║掩柴扉。纔避喧譁，避奢侈，避爭非。
J38nB421_p0566c05║糲食黃虀，僅得便宜。甘貧志、事理何疑。禪餘挹翠，性
J38nB421_p0566c06║狎尋嬉。驚惕春腳逝，水澌落花飛。
J38nB421_p0566c07║省世浮奢，習靜禁譁。覓片地、聊展袈裟。承霜承月，載
J38nB421_p0566c08║輪載車。但倩誰論，倩誰諾，倩誰誇。
J38nB421_p0566c09║一雨均加，萬卉萌芽。適時候、滿眼煙花。披雲作幔，剪
J38nB421_p0566c10║棘為家。方可以坐，可以臥，可以茶。
J38nB421_p0566c11║春筍可餐，淇竹非刪。養綠筠、密護禪關。潛心畜意，山
J38nB421_p0566c12║麓林間。得歇復歇，靜復靜，閒復閒。
J38nB421_p0566c13║初步雖艱，醒後尤難。真法王、德化人寰。英靈俊快，一
J38nB421_p0566c14║鏃三關。會是白雲，是綠水，是青山。
J38nB421_p0566c15║登此南樓，新月如鉤。遍遊覽、躡屐尋幽。碧陰穿寶，玉
J38nB421_p0566c16║露承甌。瞻岸白蘋，汀紅蓼，楚江秋。
J38nB421_p0566c17║緊縛重笆。園有奇花。醒午夢、蝴蝶翩斜。香光襲翠，藻
J38nB421_p0566c18║影芬華。稱閒焚香，閒敲韻，閒品茶。
J38nB421_p0566c19║難休能休，滯癖皆勾。明此事、何用馳求。蜎飛共命，異
J38nB421_p0566c20║類同儔。任泥犁苦，天宮樂，佛國遊。
J38nB421_p0566c21║拔距龍蛇，光芒可加。照乘珠、繫衣何奢。卓錐山谷，飛
J38nB421_p0566c22║錫水涯。貪弄春花，攫夏雲，書秋霞。
J38nB421_p0566c23║不墮思量，物我俱忘。若個人、象座獅床，應機施設。禪
J38nB421_p0566c24║窟詩腸，恰稱性語。逍遙樂，自在香。
J38nB421_p0566c25║踐履尋常，乘興顛狂。雖散逸、光陰匪長。樂于圭寶，隱
J38nB421_p0566c26║於蝸房。惜蟬欲歇，日初短，天又涼。
J38nB421_p0566c27║道莫能窮，行解相仝。習修證、從上流風。松根杖碧，花
J38nB421_p0566c28║底趺紅。指石榴花，金蓮蕊，玉芙蓉。
J38nB421_p0566c29║質合樵翁。性若仙童。在人間、世事疏慵。浮華綺麗，隱
J38nB421_p0566c30║逸其中。傚鳳棲竹，豹藏谷，鶴巢松。
J38nB421_p0567a01║
J38nB421_p0567a02║
J38nB421_p0567a03║
J38nB421_p0567a04║
J38nB421_p0567a05║
J38nB421_p0567a06║
J38nB421_p0567a07║
J38nB421_p0567a08║
J38nB421_p0567a09║
J38nB421_p0567a10║
J38nB421_p0567a11║行狀
J38nB421_p0567a12║臨濟三十三世鶴峰和尚，諱濟悟，吳門費氏子。父思
J38nB421_p0567a13║梅，母顧氏。年十二，有出塵想，父母可之，送至松陵羅
J38nB421_p0567a14║漢寺，禮瑞芝光律師而雉度焉。年滿二十，即造萬峰
J38nB421_p0567a15║剖石師伯許進具足戒，自此慧發。乃以心地不明為
J38nB421_p0567a16║憂，謂人曰：「今之說禪故多，皆未若具和尚之響應如
J38nB421_p0567a17║雷也。」遂往依之。始於佛日堂中體究本來面目，每嘆
J38nB421_p0567a18║曰：「面目不識，安得為人？夫子之道費而隱，非我欺也。」
J38nB421_p0567a19║飲食睡眠，刻不放下。一夕，為燈花一爆，話頭不覺粉
J38nB421_p0567a20║碎，乃云：「燈光眼光，大地光鋩，月不敢白，金不敢黃。回
J38nB421_p0567a21║途得妙，楓落吳江。」首座聞之，曰：「堂頭室中添一籌矣。」
J38nB421_p0567a22║師以淆訛未盡，觸處用心。時蘗菴亦以淆訛有礙，自
J38nB421_p0567a23║靈巖來參靈隱，隱即別立一堂，令師與之共相砥礪。
J38nB421_p0567a24║隱之勘辨，愈毒愈辣。一日，隱乃痛搥一僧，師從傍頓
J38nB421_p0567a25║明下載清風。又作偈云：「掌掌天難覆，髑髏識盡乾，日
J38nB421_p0567a26║不知火爇，冰高水自寒。難！難！可惜空花燈上殘。」隱以
J38nB421_p0567a27║為此語不但壓倒蘗菴，即有鼻孔衲僧亦無有不壓
J38nB421_p0567a28║倒也。尋命之職，為眾激揚，而咸服其調攝。漸以事煩
J38nB421_p0567a29║而生隱心，故遊西江之景德，又棲京江之寶覺。靈隱
J38nB421_p0567a30║遣書責之，歸而授法焉。康熙六年之夏也，佛眉繼席
J38nB421_p0567b01║雙徑，乃以濮水之福善，而為師最初開法之地。彼中
J38nB421_p0567b02║士大夫，聆其旨要，甚生慶幸。嘉禾保社，於斯為盛。四
J38nB421_p0567b03║方之慕日起，故姑蘇之寶樹，當湖之竺隱，桐溪之寂
J38nB421_p0567b04║照，靡不虛席以相迎也。及主福壽，大有疲於津梁之
J38nB421_p0567b05║狀。雲水至者，俱惋辭卻之。惟以戒雷輩，日夕研窮，以
J38nB421_p0567b06║明宗趣。到老而志不衰，唯此一事耳。丁卯秋仲，知身
J38nB421_p0567b07║不久，一切謝絕。病作，而藥石亦謝，非有定力而前知
J38nB421_p0567b08║者，其能之乎？九月十一日，起浴說偈而永訣矣。入室
J38nB421_p0567b09║之子四人。師之生也，天啟丙寅九月二十日。示寂也，
J38nB421_p0567b10║康熙丁卯九月十一日。住世六十有二，戒臘四十有
J38nB421_p0567b11║四。塔建本寺開山和尚之左也。語錄若于卷，板存楞
J38nB421_p0567b12║嚴藏中。詩文佳處，自成機杼。總由性出，不事雕琢。性
J38nB421_p0567b13║又澹宕，頗多古人之雅。人言師之囊橐，一無長物而
J38nB421_p0567b14║高之。予曰：「小之矣。夫為知識，取其道眼則可。如無長
J38nB421_p0567b15║物為高，不猶同夫丐者耶？此可愈乎貪多務得之輩
J38nB421_p0567b16║耳。若知其生平之所重而重之，是真能重鶴兄矣。」
J38nB421_p0567b17║同門弟慧輅頓首謹狀
J38nB421_p0567b18║
J38nB421_p0567b19║
J38nB421_p0567b20║
J38nB421_p0567b21║鶴峰悟禪師塔誌銘
J38nB421_p0567b22║敕授文林郎知山東嶧縣事桐谿仲弘道譔
J38nB421_p0567b23║和尚諱濟悟，號鶴峰，臨濟座上為三十三代，本籍吳
J38nB421_p0567b24║門費氏裔。父思梅，母顧氏。幼見師敦禮釋迦，知有夙
J38nB421_p0567b25║慧，遂送松陵羅漢寺光律師瑞芝剃染，時蓋十二歲
J38nB421_p0567b26║云。稍長，受具于萬峰剖石和尚，夙夜修持不怠。時靈
J38nB421_p0567b27║隱具老人住佛日，見師而異之，命參本來面目。師見
J38nB421_p0567b28║燈花爆，遂有省。後同蘗菴和尚打七于大悲堂，逢具
J38nB421_p0567b29║老人警策鄰單侍者，師聞之，遂大澈法源。偈載行狀
J38nB421_p0567b30║中，不具述。自是華嚴、廣孝、顯寧、徑山、天寧諸剎歷充
J38nB421_p0567c01║首規，具老人深相器重。迨分衛江西景德鎮，則結茅
J38nB421_p0567c02║施茶，開闢古路，種作利濟不倦，一方皈依者甚眾。師
J38nB421_p0567c03║歸靈隱，具老人益加印合，遂授衣缽焉。於是受京江
J38nB421_p0567c04║之請，開堂於雲陽寶覺寺，五年之間，宗風丕振。吾里
J38nB421_p0567c05║福善寺慕師高風，遂敦請移錫，使命再三，得師遘止。
J38nB421_p0567c06║時即有五鶴來巢殿庭，都人士觀者咸以為與師號
J38nB421_p0567c07║相符，殆天意也。蒞眾十年，凡正殿後樓莫不巍然金
J38nB421_p0567c08║碧，葺而新之。中逢饑歲，雲廚罄如，師則封灶絕煙，與
J38nB421_p0567c09║眾同餒。於是遠近聞者莫不負米擔薪，求師舉火，福
J38nB421_p0567c10║善復興，亦叢林中一段佳話也。自是退休於姑蘇之
J38nB421_p0567c11║寶樹、當湖之竺隱，而桐谿之寂照又相迎請，不得已
J38nB421_p0567c12║再行。駐錫三年，即舉同門句公和尚主席，而退老於
J38nB421_p0567c13║吾里之福壽禪林，蓋閉門卻掃，遂初志也。歲丁卯八
J38nB421_p0567c14║月，距辭寂照之日已復四年，偶染微痾，遂有終焉之
J38nB421_p0567c15║意。至九月初旬，索曆擇日，沐浴更衣，作偈別眾，有「生
J38nB421_p0567c16║日前，重陽後，趁此時光，踔然便走」之句，果於十一日
J38nB421_p0567c17║遂趺逝焉。嗚呼！師在濮水二十餘年，知交甚廣，惟與
J38nB421_p0567c18║予及我友高子玉涵尤相友善。臨終，我兩人合掌恭
J38nB421_p0567c19║送，師遂以後事托高，而以詩序及墓銘托予。今玉涵
J38nB421_p0567c20║竭力營其喪葬，可謂不負托矣，而塔銘尚遲遲未就，
J38nB421_p0567c21║予果何心敢負師委乎？師生于天啟六年九月二十
J38nB421_p0567c22║日，寂滅于康熙念六年九月十一日，世壽六十二，僧
J38nB421_p0567c23║臘四十有四。示寂後，門人戒雷、若水等卜葬於本寺
J38nB421_p0567c24║開山和尚塔院之左，置桑地二畝三分于山門之內，
J38nB421_p0567c25║取租以為春秋掃塔之費，為經久計也。遂系之以銘。
J38nB421_p0567c26║銘曰：
J38nB421_p0567c27║三峰分派，雙徑彙源。京江顯化，濮水指南。衍靈隱之
J38nB421_p0567c28║法乳，在福壽而歸全。道似川流而益永，塔如嶽峙而
J38nB421_p0567c29║彌堅。
J38nB421_p0567c30║
J38nB421_p0568a01║跋
J38nB421_p0568a02║和尚賦性真純，稟資高簡，故所著法語詩偈，字字皆
J38nB421_p0568a03║從妙淨明心流出，不落名句文身識相。如摩尼寶珠，
J38nB421_p0568a04║顆顆皆圓，隨機取給，便與傾出一栲栳也。雨窗岑寂，
J38nB421_p0568a05║焚香展誦，則于行墨間別有無量異光轉注，又如日
J38nB421_p0568a06║輪湧現，一時昏翳廓然開霽。偉矣哉！根本智光若是，
J38nB421_p0568a07║其幹還造化者乎？自念鈍根以蠡測海，雖復潛心體
J38nB421_p0568a08║會，不覺望洋而歎。蓋和尚泛教海餘波，衍滹沱正脈，
J38nB421_p0568a09║沾沾乎灌溉福田，汲引方來。若廬岳江浙，近而至於
J38nB421_p0568a10║今桐川寂照，皆其所建法幢立宗旨處也。至若耽枯
J38nB421_p0568a11║喜寂，樂于恬退，那有工夫與俗人拭涕？一副冰雪心
J38nB421_p0568a12║胸，則又性使然矣。《法華》言：「獨王頂上有此一珠，不以
J38nB421_p0568a13║與人。」今和尚則不然，和盤托出，遍周貧窶，無不從此
J38nB421_p0568a14║法界流，究竟還歸此法界。讀斯錄者，報恩有分。
J38nB421_p0568a15║壬戌夏五下浣四日，　　華亭學者能印頓首謹識。