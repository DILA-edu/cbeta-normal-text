J38nB422_p0569a01║序
J38nB422_p0569a02║曹谿演派而後諸家皆有語錄行世。多者至數十萬
J38nB422_p0569a03║言汪洋浩瀚。大發本地風光。要非鋪張文采。總見源
J38nB422_p0569a04║頭活水。信手拈來一言半字。悉真機自然。無可捉摸。
J38nB422_p0569a05║桶底既脫無處無物。非上上機也。若學人執著語錄
J38nB422_p0569a06║要見古德本來。又似逐兔尋角捉龜覓毛何啻千里
J38nB422_p0569a07║萬里矣。我　林公大和尚慧本於天。誠秉於性。少而
J38nB422_p0569a08║經教融通。得西來心印。長而悟明宗旨。傳臨濟正法。
J38nB422_p0569a09║可謂真人天大宗師也。然而素不喜侈文詞。惟於集
J38nB422_p0569a10║眾陞座。時時拈本分語開示緇素輩。學人集而成錄
J38nB422_p0569a11║強之行世。和尚曰爾等又欲瞎人眼睛耶。余曰金鎞
J38nB422_p0569a12║撥眼在是矣。和尚慈悲何忍昏天黑地。不燃一盞。古
J38nB422_p0569a13║燈透明三界。使物物智珠咸登淨琉璃地歟。世之讀
J38nB422_p0569a14║是錄者。尚從無文字處見和尚即見自己。究竟自己
J38nB422_p0569a15║與和尚不知都銷歸何處。推倒扶起扶起推倒。咄一
J38nB422_p0569a16║場大笑。珍重珍重。
J38nB422_p0569a17║關中髮頭陀于昌胤沐手和南書
J38nB422_p0569a18║
J38nB422_p0569a19║
J38nB422_p0569a20║
J38nB422_p0569a21║林我禪師語錄目次
J38nB422_p0569a22║序文（一篇）
J38nB422_p0569a23║卷一
J38nB422_p0569a24║住河南南陽府岝峉山法海禪寺
J38nB422_p0569a25║住陝西西安府文塔鐵佛禪寺
J38nB422_p0569a26║卷二
J38nB422_p0569a27║住長安大興善禪寺
J38nB422_p0569a28║住秦中寧夏海寶禪寺
J38nB422_p0569a29║卷三
J38nB422_p0569a30║小參晚參
J38nB422_p0569b01║示眾入室機緣
J38nB422_p0569b02║拈古頌古
J38nB422_p0569b03║聯芳偈題贊
J38nB422_p0569b04║卷四
J38nB422_p0569b05║住鳳翔府清涼禪寺警語
J38nB422_p0569b06║示偈佛事
J38nB422_p0569b07║行實塔銘（附）
J38nB422_p0569b08║
J38nB422_p0569b09║
J38nB422_p0569b10║
J38nB422_p0569b11║
J38nB422_p0569b12║
J38nB422_p0569b13║
J38nB422_p0569b14║
J38nB422_p0569b15║
J38nB422_p0569b16║
J38nB422_p0569b17║
J38nB422_p0569b18║
J38nB422_p0569b19║
J38nB422_p0569b20║
J38nB422_p0569b21║
J38nB422_p0569b22║
J38nB422_p0569b23║
J38nB422_p0569b24║
J38nB422_p0569b25║
J38nB422_p0569b26║
J38nB422_p0569b27║
J38nB422_p0569b28║
J38nB422_p0569b29║
J38nB422_p0569b30║
J38nB422_p0569c01║林我禪師語錄卷之一
J38nB422_p0569c02║
J38nB422_p0569c03║嗣法門人　海錱編　海茲錄
J38nB422_p0569c04║住河南南陽府岝峉山當道護法本山勤舊等請住
J38nB422_p0569c05║法海禪寺於
J38nB422_p0569c06║康熙乙巳年十月十五日開法至
J38nB422_p0569c07║佛殿拈香云。丹霞燎火御寒。雲門一棒打殺。南陽上
J38nB422_p0569c08║來此間。淨瓶溈山踢倒。法海今日就地扶起。秪得互
J38nB422_p0569c09║相恭敬。撒開坐具云。若向此間親薦得。渠儂何處不
J38nB422_p0569c10║稱尊。
J38nB422_p0569c11║伽藍殿云。門庭冷澹。選佛場新。今朝全仗金湯力。法
J38nB422_p0569c12║海波騰遍界春。
J38nB422_p0569c13║祖師堂云。少林面壁冷眼看人。斷臂安心雪中送炭。
J38nB422_p0569c14║撞著不肖兒孫。孰與牽枝引蔓。炷香祖前著火。薰破
J38nB422_p0569c15║鼻孔半邊。
J38nB422_p0569c16║據室驀拈拄杖云。摩竭陀國令行一半。毘耶離城樵
J38nB422_p0569c17║未全彰。法海新長老。今日到來畢竟如何施設。以拄
J38nB422_p0569c18║杖卓一卓云。當央白棒難迴避。從教佛祖也慞惶。
J38nB422_p0569c19║挂板拈椎示眾云。規約權衡。佛祖法範。號令人天。聲
J38nB422_p0569c20║傳劫外。宗風嚮振箇中極則。且道畢竟是何意旨。乃
J38nB422_p0569c21║擊一擊便挂。
J38nB422_p0569c22║結制南明法弟請上堂。師指法座云。者曲彔木。從上
J38nB422_p0569c23║佛祖。無不據此縱橫與奪。大用全機。鑑上座今日不
J38nB422_p0569c24║免有條攀條。無條攀例去也。遂陞拈香云。此一瓣香
J38nB422_p0569c25║始自空劫傳來兩土。流芳不息。而今當昜舉出頓今
J38nB422_p0569c26║凡聖一源。爇向爐中。專伸供養三世諸佛歷代祖師。
J38nB422_p0569c27║本寺開山和尚暨平昔曾以一言一字訓誨我者。伏
J38nB422_p0569c28║願禪燈烈燄祖道恢弘。自利利人同圓種智。次拈云
J38nB422_p0569c29║根株益茂條葉昌隆。栽培十善之殊。締結九五之固。
J38nB422_p0569c30║爇向爐中。端為祝筵今上
J38nB422_p0570a01║皇帝聖壽萬歲。臣統千秋。本省當路宰官府郡牧伯
J38nB422_p0570a02║護法檀那在筵緇素。欽願明良喜起治化雍熙物阜
J38nB422_p0570a03║民安。共襄法化。再拈云。始自蜀水秦山三十年。瞻風
J38nB422_p0570a04║撥艸。後於五岡唐鎮惟寬室中。驀劄撞著箇不近人
J38nB422_p0570a05║情老漢。直於痛處一錐。裂破面門。今日迫不得已。向
J38nB422_p0570a06║法海堂前對眾雪屈。爇向爐中。耑為供養。現住陝西
J38nB422_p0570a07║西安府興善堂上。傳曹谿正脈。第三十六世本師
J38nB422_p0570a08║易菴大和尚。用酬法乳之恩。斂衣就座。上首白椎云。
J38nB422_p0570a09║法筵龍象眾當觀第一義。師云第一義諦了無向背。
J38nB422_p0570a10║直捷道來早已不是。眾中莫有解觀者麼。試出來與
J38nB422_p0570a11║木上座相見。僧問如來出世為一大事因緣。開示悟
J38nB422_p0570a12║入佛之知見。大事因緣即不問。如何是開佛知見。師
J38nB422_p0570a13║云迎送終朝曾不厭。進云如何是示佛知見。師云客
J38nB422_p0570a14║來談笑話偏長。進云如何是悟佛知見。師云嶽邊勢
J38nB422_p0570a15║到千峰止。進云如何是入佛知見。師云海上聲歸萬
J38nB422_p0570a16║派消。進云眼光落地四大本空。將何悟入。師云向陽
J38nB422_p0570a17║華易發。僧禮拜。師打云。背陰雪難消。問法海初建。選
J38nB422_p0570a18║佛場開。凡聖交參高賢聚會。如何得人人悟毘盧性
J38nB422_p0570a19║海。師云任緣放曠。進云如何得箇箇入普賢行門。師
J38nB422_p0570a20║云飽食高眠。進云此事人人本具。箇箇不無。因甚麼
J38nB422_p0570a21║不得。師打云。奈汝鼻孔不正。問如何是父母未生前。
J38nB422_p0570a22║本來面目。師云問處分明。進云秪如香嚴和尚涅槃
J38nB422_p0570a23║後在甚麼處相會。師云答處親切。乃云豎拂拈槌。人
J38nB422_p0570a24║天法範。主賓契合。今古常規。一毛頭上橫身。直切絲
J38nB422_p0570a25║綸有據。四海魚龍負命。原來香餌無私。驅耕奪食大
J38nB422_p0570a26║都款待分明。激濁揚清惟貴眼橫鼻直。若也緇素得
J38nB422_p0570a27║出。彼此不隔毫端。脫或未然。更聽木上座為汝等下
J38nB422_p0570a28║箇註腳。驀拈拄杖卓一卓云。橫按莫邪全正令。太平
J38nB422_p0570a29║寰宇斬癡頑。復舉漳州浮石禪師上堂云。山僧開卜
J38nB422_p0570a30║舖。能斷人貧富。定人生死。時有僧問離卻貧富生死
J38nB422_p0570b01║不落五行。請師直道。州云金木水火土。師云大小漳
J38nB422_p0570b02║州卻被五行管轄。直至如今常在貧富生死上走作。
J38nB422_p0570b03║法海則不然。今日也無卜舖可開也。無生死可斷。忽
J38nB422_p0570b04║有僧纔出即便喝云。喫粥也未。僧若擬議。劈脊便打。
J38nB422_p0570b05║何故聻。不見道火中驗玉。槌下驗金。結槌云。諦觀法
J38nB422_p0570b06║王法。法王法如是。便下座。
J38nB422_p0570b07║解制上堂。乃云打破聖凡情關。蹋翻生死窠窟。通身
J38nB422_p0570b08║迥絕羅籠。脫體渾無拘束。撒開虛空布袋。笑倒街頭
J38nB422_p0570b09║古佛。識得就裏風光。一箇殊非兩物。喝一喝云。還識
J38nB422_p0570b10║麼。蹋遍閻浮地。谿山一樣春。復喝一喝下座。
J38nB422_p0570b11║上堂僧問。龍象聚會。凡聖交參。請師說法。報答雙親。
J38nB422_p0570b12║如何是薦嚴一句。師云雲間東嶺千重出。進云如何
J38nB422_p0570b13║是著力處。師云樹裏南湖一片明。進云如何是轉身
J38nB422_p0570b14║處。師打云踏殺天下人。乃云攪長河為酥酪。可惜喚
J38nB422_p0570b15║鐘作甕。變大地作黃金。何異證龜成鱉。一向眼橫鼻
J38nB422_p0570b16║直。馬面不是牛頭。其或顧佇停機。未免守株待兔。還
J38nB422_p0570b17║會麼。覓火和煙得。擔泉帶月歸。下座。
J38nB422_p0570b18║中秋上堂。僧問。獅子出窟眾獸潛蹤。未審向何處安
J38nB422_p0570b19║身立命。師打云藏竄無地。僧禮拜。師震威一喝乃云。
J38nB422_p0570b20║雲掃長空露碧天。昇騰熣燦桂輪圓。珊瑚枝上連星
J38nB422_p0570b21║斗。江海波澄影像全。以拂子拂一拂召眾云。大眾且
J38nB422_p0570b22║道衲僧分上。不涉盈虧一句作麼生道。良久云。萬山
J38nB422_p0570b23║不隔今宵月。一片清光分外明。擲拂子下座。
J38nB422_p0570b24║佛成道日上堂。乃云六年辛苦不辭。直至今朝臘八。
J38nB422_p0570b25║夜半忽睹明星。眼被光芒刺瞎。觸著耀古騰今。慣惹
J38nB422_p0570b26║人天攻伐。最毒忤逆兒孫。剛要一棒打殺。大眾還知
J38nB422_p0570b27║禍害落處麼。若將耳聽終難會。眼底聞聲方得知。卓
J38nB422_p0570b28║拄杖下座。
J38nB422_p0570b29║解制上堂。乃云火樹飛光。星橋續燄。城郭山川。人皆
J38nB422_p0570b30║仰羨。林下道人不拘此限。結制解制古今一貫。即今
J38nB422_p0570c01║九旬期滿。聖制周圓。推倒界墻一句作麼生道。良久
J38nB422_p0570c02║云。及至遍參無可悟。始知虛費艸鞋錢。
J38nB422_p0570c03║本師易菴和尚誕辰上堂。師握拄杖云。毒中三巴藥
J38nB422_p0570c04║發興善。惡辣鉗鎚。無處著便。為法忘軀。寒灰烈燄。降
J38nB422_p0570c05║誕茲辰。因齋慶贊。大眾且慶贊一句作麼生道。以拄
J38nB422_p0570c06║杖卓一卓云。一味藥頭。塗毒遠千年。禍害卒難酬。喝
J38nB422_p0570c07║一喝下座。
J38nB422_p0570c08║上堂。舉寶壽開堂三聖推出一僧。壽便打。聖云恁麼
J38nB422_p0570c09║為人瞎卻鎮州一城人眼去在。壽擲拄杖歸方丈。師
J38nB422_p0570c10║云此則公案每見提唱者。往往錯下名言。或云三聖
J38nB422_p0570c11║有陷▆之機。寶壽具拏龍之手。或云三聖瞞天索價。
J38nB422_p0570c12║寶壽就地還錢。若與麼見解。遠之遠矣。山僧有箇見
J38nB422_p0570c13║處不免舉似大眾。法海今日設有推出一僧。但云普
J38nB422_p0570c14║請喫茶去。若伊云恁麼為人瞎卻鎮州一城人眼去
J38nB422_p0570c15║在。直向他道。山僧住持事繁。管教聞者俛首。何故如
J38nB422_p0570c16║此。若不同流水。還應過別山。卓拄杖下座。
J38nB422_p0570c17║祈雨上堂。僧問一法若有。毘盧墮在深坑。萬法若無。
J38nB422_p0570c18║普賢失其境界。去此二途請師別道。師云今日風頭
J38nB422_p0570c19║太硬。進云恁麼則天上有雲封帝闕。人間無地不滂
J38nB422_p0570c20║沱。師打云。可惜通身泥水。乃云萬籟砧聲促雨忙。槐
J38nB422_p0570c21║亭丹桂滴餘香。雲門是甚閒家具。𨁝跳盆傾浸大荒。
J38nB422_p0570c22║若也於斯會得。始知國富民豐。其或未能。油然雲向
J38nB422_p0570c23║天邊作。沛然雨從頭上來。下座。
J38nB422_p0570c24║結制上堂。僧問昔大覺尊。纔離母胎急力贊揚。今時
J38nB422_p0570c25║之人。毫不缺少無端勞碌。不肯承當於意云何。師云
J38nB422_p0570c26║雪後始知松柏操。進云離諸色相無作無為是名演
J38nB422_p0570c27║說。今日如何舉揚。師打云。切忌話作兩橛。居士問法
J38nB422_p0570c28║筵再展。祖道重光。正當結制。如何舉唱。師云舉頭天
J38nB422_p0570c29║外看。誰是我般人。進云如何是境中人。師云黑袈裟
J38nB422_p0570c30║下雲乘座。進云如何是人中境。師云白楖栗邊風逼
J38nB422_p0571a01║人。進云人境已蒙師指示向上宗乘事若何。師便打。
J38nB422_p0571a02║居士問法王陞座。選佛場開。賓主相逢如何話會。師
J38nB422_p0571a03║打云相見了也。進云三世諸佛共一鼻孔出氣。歷代
J38nB422_p0571a04║祖師同一眼睛放光。且道承誰恩力。師云汝試放放
J38nB422_p0571a05║看。士便喝。師便打乃云宗風既拂覺天雲掃聖凡情
J38nB422_p0571a06║戒月光流禪河。永絕生死浪。若也會得神光兩臂雙
J38nB422_p0571a07║全。脫或未然。達磨依前面壁。還會麼蹋雪尋（知己）歸家
J38nB422_p0571a08║罷問程。下座。
J38nB422_p0571a09║解制上堂。乃云化外風光皆爾爾。若箇師僧可知源
J38nB422_p0571a10║底。聖凡情解任分疏。渠儂不著些兒子。且道三世諸
J38nB422_p0571a11║佛歷代祖師。還曾蹋著些子麼。也是水裏擇鹽味。
J38nB422_p0571a12║中秋孝子王定國薦嚴請上堂。僧問出格提持即不
J38nB422_p0571a13║問。隨宜施設事如何。師云思親孝子哀哀泣。進云昔
J38nB422_p0571a14║年父母今見兒孫。且道向甚麼處相見。師云金鼎沉
J38nB422_p0571a15║檀細細煙。進云莫將猿鶴唳誤作野鶯啼。師云直須
J38nB422_p0571a16║自道始得。進云總在裏許。師云躲根漢。問子孫作善
J38nB422_p0571a17║祖禰昇天。今日和尚為亡說法且道如何是超生死
J38nB422_p0571a18║句。師云兩堂無限白蘋風。明明不自秋江起。問如何
J38nB422_p0571a19║是佛。師云者漢對面不識在。進云若是不識何緣得
J38nB422_p0571a20║見。師云有眼如盲有耳如聾。乃云白露時。中秋月。農
J38nB422_p0571a21║正忙。蟬韻徹。風馳黃葉走金龜。桂輪交燦銀晶色。池
J38nB422_p0571a22║沼蓮胎已結成。靈魂聽法皆欣悅。驀豎拂子云。今者
J38nB422_p0571a23║孝眷設誠建此無遮盛會悼薦故。考宣威將軍福寰
J38nB422_p0571a24║王公堅請山僧特登此座。為公指示惟心淨土去也。
J38nB422_p0571a25║還知落處麼。心生大歡喜。自知當作佛。擲拂下座。
J38nB422_p0571a26║上堂。舉南陽忠國師一日喚侍者。者應諾。如是三喚
J38nB422_p0571a27║三應。國師云將謂吾辜負汝。卻是汝辜負吾。師云者
J38nB422_p0571a28║公案甚奇特。有云國師深為侍者故有落艸之譚。有
J38nB422_p0571a29║云侍者勘破國師故無絕聲之應。若與麼批判正是
J38nB422_p0571a30║真州望長蘆。法海則不然。殊不知國師三喚餿飯泥
J38nB422_p0571b01║茶罏。侍者三應赤土塗牛嬭。秪如負汝負吾一句又
J38nB422_p0571b02║作麼生。揮拂子云獅子教兒迷蹤訣。剛纔𨁝跳又翻
J38nB422_p0571b03║身。擲拂子下座。
J38nB422_p0571b04║佛成道日上堂。僧問和尚陞座說法授戒未知是心
J38nB422_p0571b05║受是身受。師云切忌話作兩橛。進云四大本空五蘊
J38nB422_p0571b06║非實。如何修證。師云直須恁麼始得。進云一切有為
J38nB422_p0571b07║法如夢幻泡影。如何是無為佛道。師便打乃云昔日
J38nB422_p0571b08║如來成道。今朝此會重新。非但兩彩一賽。自然今古
J38nB422_p0571b09║分明。驀豎拂子云。直如雪山老子六年苦行。夜睹明
J38nB422_p0571b10║星悟無上道。即今現前大眾每每良宵常見此星。且
J38nB422_p0571b11║道還悟也未。若也悟得。釋迦不先。彌勒不後。其或未
J38nB422_p0571b12║然。時人當著超方眼。觸目光輝總現成。擲拂下座。
J38nB422_p0571b13║渾愚監院送師翁靈骨入塔請上堂。僧問那吒太子
J38nB422_p0571b14║析骨還父析肉還母。然後現身為父母說法。未審所
J38nB422_p0571b15║說何法。師云下文繁長付在來日。進云覿面相呈無
J38nB422_p0571b16║一物。為人自肯乃方親。師云且道誰是自肯者。僧便
J38nB422_p0571b17║喝。師打云未信你在。問如何是學人平常無生句。師
J38nB422_p0571b18║云長安塵世別。風味一般同。進云如何是玄妙無私
J38nB422_p0571b19║句。師云石筍抽條長一丈。進云如何是體妙無盡句。
J38nB422_p0571b20║師云冰河燄起灼三千。進云爐鞴煉就銅頭銕額。請
J38nB422_p0571b21║師著眼看。師打云。情知你不是恁麼人。乃云從來面
J38nB422_p0571b22║目本如如生死交遷體不殊。識得浮生渾是夢。空山
J38nB422_p0571b23║雲外影蕭疏。碧峰宿德即今形。亡業謝托胤蓮胎。化
J38nB422_p0571b24║被叢林神遊物。表切恐慣習路頭。山僧特為指出。以
J38nB422_p0571b25║拂子打○相云。還會麼。若也會得。何勞重說偈言。脫
J38nB422_p0571b26║或未▆。待至多子塔前為渠下箇註腳。
J38nB422_p0571b27║養性禪人誕辰請上堂。問無位真人常在當人面門
J38nB422_p0571b28║出入世人因甚不會。師云怪山僧不得。僧一喝師云
J38nB422_p0571b29║好一喝。秪是不知落處。僧無語。師連棒打退。問如何
J38nB422_p0571b30║是學人親切句。師云冷時須向火。熱處且乘涼。進云
J38nB422_p0571c01║如何是學人轉身句。師云夢裏明明有六趣。覺後空
J38nB422_p0571c02║空無大千。進云如何是學人向上句。師云印破虛空
J38nB422_p0571c03║千丈月。洗清天地一林霜。進云如何是學人末後句。
J38nB422_p0571c04║師打云猶未夢見在。進云明月堂前垂玉露。水晶宮
J38nB422_p0571c05║裏撒珍珠。師復打云勘破汝家私。居士問凡所有相
J38nB422_p0571c06║皆是虛妄若見諸相非相即見如來。如何是如來。師
J38nB422_p0571c07║云問在答處。進云如何是形相。師云答在問處。士禮
J38nB422_p0571c08║拜師震威一喝。乃云問在答處全機獨露。答在問處
J38nB422_p0571c09║更無回互。絕慮忘緣千聖不傳。奇特玄妙信口直道。
J38nB422_p0571c10║推倒界墻不犯鋒鋩。秪如不犯鋒鋩一句作麼生道。
J38nB422_p0571c11║良久云。福苞西麓千峰秀。壽嶽東林一帶嵩。擲拂子
J38nB422_p0571c12║下座。
J38nB422_p0571c13║念休尼請上堂。問人天普集。選佛場開。祖令當行。如
J38nB422_p0571c14║何舉唱。師便打。進云秪如牛頭未見四祖時如何。師
J38nB422_p0571c15║云家貧無過客。富貴有鄰親。進云見後如何。師云直
J38nB422_p0571c16║須恁麼地。猶是不相應。僧禮拜。師復打。乃云短限長
J38nB422_p0571c17║期惜寸陰。直須努力箇前程。偶然踏轉家山路。唬鳥
J38nB422_p0571c18║松聲報好音。以拄杖卓一卓召眾云。各須直捷薦取。
J38nB422_p0571c19║生平樂自無憂。倘或顧佇停機。錯過現前三昧。驀豎
J38nB422_p0571c20║拄杖云。休更當面錯過。復舉尼劉銕磨見溈山。山云
J38nB422_p0571c21║老牸牛。汝來耶。磨云來日臺山大會齋。和尚還去麼。
J38nB422_p0571c22║山放身臥。磨便出去。師云者公案古今評論者極多。
J38nB422_p0571c23║錯會者不少。有云溈山錯下名言。卻被銕磨勘破。有
J38nB422_p0571c24║云若非銕磨作家。安顯溈山機用。是即是。俱未勦絕。
J38nB422_p0571c25║法海則不然。殊不知大小溈山被銕磨一拶拶倒。要
J38nB422_p0571c26║起起不得。鐵磨被溈山一推推轉。要住住不得。當時
J38nB422_p0571c27║若遇法海。各與三十拄杖。管教去住自繇。還會麼。萬
J38nB422_p0571c28║古碧潭空界月。再三撈摝始應知。
J38nB422_p0571c29║自恣日卜居士造五大部經送上山薦親請上堂。問
J38nB422_p0571c30║一切賢聖皆以無為法而有差別。如何是差別意。師
J38nB422_p0572a01║云雲在嶺頭閒不徹。水流谿底太忙生。僧禮拜。師打
J38nB422_p0572a02║云灼然差別了也。乃豎拂子云。五部微言秪者便是。
J38nB422_p0572a03║千徑九逵王城不二。義在斯。經經宣斯義。知恩報恩
J38nB422_p0572a04║惟是為最。以拂子拂一拂云。大眾即今山僧將此五
J38nB422_p0572a05║部微言。並塵說剎說拈向拂子頭上。盡情顯露了也。
J38nB422_p0572a06║諸人還見麼。還信麼。若見得徹。信得及。則知從上佛
J38nB422_p0572a07║祖。若聖若凡。若僧若俗。乃至自恣懺摩吹和羅飯薦
J38nB422_p0572a08║親報本。盡向者裏一一識得根源去也。還會麼。穿雲
J38nB422_p0572a09║踏月遠傳來。萬古叢林作標幟。擲拂子下座。
J38nB422_p0572a10║住關中涇陽文塔鐵佛禪寺
J38nB422_p0572a11║康熙六年歲次丙午十一月十六日進院。
J38nB422_p0572a12║山門。以拄杖卓一卓云。門庭孤峻關鑰密嚴。任是佛
J38nB422_p0572a13║祖人天。到此亦難措足。新長老今日到來為汝等別
J38nB422_p0572a14║峰取路去也。喝一喝拽杖便入。
J38nB422_p0572a15║佛殿。云寄居兜率過犯彌天。降蹟迦維惡聲振世。且
J38nB422_p0572a16║道七步拈花。畢竟是何意旨。遂大展三拜。
J38nB422_p0572a17║韋馱殿。云靈山記莂從苗辨地。歷代訶護因語識人。
J38nB422_p0572a18║今朝全仗金湯力。大家扶起破沙盆。
J38nB422_p0572a19║據室。按拄杖云。蹋碎毘盧頂𩕳。掀翻佛祖窠臼。既到
J38nB422_p0572a20║者裏。畢竟如何施設。驀豎拄杖云。塗毒鼓邊休側耳。
J38nB422_p0572a21║太阿鋒下莫抬頭。便起。即日護法耆舊請上堂。師拈
J38nB422_p0572a22║疏示眾云。佛祖綱要。人天密旨。胸中錦繡腹內珠璣。
J38nB422_p0572a23║總在者裏。文彩全彰。何勞指注。於斯見得公案現成。
J38nB422_p0572a24║脫或未然。試請維那宣白。師指法座云。此寶華王座
J38nB422_p0572a25║先聖據此簸土揚塵。塗污諸人眼目。新銕佛忍俊不
J38nB422_p0572a26║禁。直得為汝諸人蓋覆一上。便陞拈香祝
J38nB422_p0572a27║聖畢。次拈香云。咬冰嚼鐵。辛苦無辭。狹路相逢。勢難
J38nB422_p0572a28║迴避。即今第二回拈出。爇向鑪中耑申供養。見住興
J38nB422_p0572a29║善堂上傳曹谿正脈第三十六世易菴大和尚用酬
J38nB422_p0572a30║法乳之恩。斂衣就座上首。白椎云。法筵龍象眾。當觀
J38nB422_p0572b01║第一義。師云。若是西河獅子。善能露爪張牙。倘非什
J38nB422_p0572b02║邡馬駒豈解翻騰踢蹋。眾中莫有恁麼者麼。試出來
J38nB422_p0572b03║𨁝跳看。僧問從上佛祖天下老和尚盡向龜背上刮
J38nB422_p0572b04║毛。馬頭上截角。前報恩業已道過。今和尚又作麼生。
J38nB422_p0572b05║師云好看上頭注腳。僧便喝。師云再喝喝看。進云學
J38nB422_p0572b06║人口門窄。和尚作麼生。師便打。乃云問處分明答處
J38nB422_p0572b07║親切。擬議思量掉棒打月。於斯明得龜背刮毛。脫或
J38nB422_p0572b08║未然虛空釘橛。復舉圓通訥和尚云。圓通不開生藥
J38nB422_p0572b09║舖。單單只賣死貓頭。不知那箇無思算。喫著通身冷
J38nB422_p0572b10║汗流。師云圓通賣弄死貓。致使㛺贓氣息慣惹蠅蟻
J38nB422_p0572b11║直至而今腥膻滿地。山僧今日也無生藥舖可開。亦
J38nB422_p0572b12║無死貓頭可賣。秪有一則奇特語。不免舉似大眾。呈
J38nB422_p0572b13║拄杖云。看看。遂擲下云。逢人切莫錯舉。結椎云。諦觀
J38nB422_p0572b14║法王法。法王法如是。便下座。
J38nB422_p0572b15║結春制上堂。師示眾云絲毫不露佛祖齊列下風。坐
J38nB422_p0572b16║斷兩頭聖凡卒難近傍。其奈事無一向。鐵佛今日不
J38nB422_p0572b17║免放開一線。眾中還有超宗異目者麼。試出來激揚
J38nB422_p0572b18║看。僧問西來大意即不問。如何是萬壽境。師云嵯峨
J38nB422_p0572b19║直聳參天地。涇渭長流貫古今。進云如何是境中人。
J38nB422_p0572b20║師云耕耨歸來處。其日正當午。進云如何是人中意。
J38nB422_p0572b21║師云腰纏十萬貫。騎鶴上揚州。進云如何是奪境不
J38nB422_p0572b22║奪人。師云雪覆前村徑。客肆且留題。進云如何是奪
J38nB422_p0572b23║人不奪境。師云三徑開幽況。松竹滿籬東。進云如何
J38nB422_p0572b24║是人境兩俱奪。師云目前無闍黎。此間無老僧。進云
J38nB422_p0572b25║如何是人境俱不奪。師云山從人面起。雲傍馬頭生。
J38nB422_p0572b26║乃云全身收攝都盧按下雲頭高掛缽囊。直教眉毛
J38nB422_p0572b27║廝結。涅槃生死者。回豆爆冷灰。聖見凡情管取空華
J38nB422_p0572b28║落卸。若也見得原來。觸目現成。尚滯皮膚極力歸堂
J38nB422_p0572b29║體究。驀豎拂子云。會麼。擲下云參。
J38nB422_p0572b30║上堂僧問昨夜東風滿上林。吹開楊柳葉中金。陽春
J38nB422_p0572c01║佳景即不問。衲僧巴鼻作麼生。師云枇杷月向懷中
J38nB422_p0572c02║抱。進云蹋遍乾坤無覓處。水澄風靜月初明。師云楊
J38nB422_p0572c03║柳風來面上吹。進云一曲無生調。依稀和不成。師云
J38nB422_p0572c04║識得者些消息子。趙州東壁掛葫蘆。僧禮拜。師打云。
J38nB422_p0572c05║切忌錯會。問向上一路千聖不傳。和尚陞座又作麼
J38nB422_p0572c06║生。師云不入驚人浪。難逢稱意魚。僧以袖掩耳。師便
J38nB422_p0572c07║打乃云。贊襄法化。全彰本地風光。輔翼宗猷助顯衲
J38nB422_p0572c08║僧巴鼻。致使兩堂雲水正眼豁開。四野來賓通身慶
J38nB422_p0572c09║快。便知神光斷臂。雪中忘身。為法普化。搖鈴街上舍
J38nB422_p0572c10║己從人。驀豎拂子云。且道者是神光斷臂。是普化搖
J38nB422_p0572c11║鈴。還委悉麼。以拂子拂一拂云。試看當場弄傀儡。拙
J38nB422_p0572c12║牽須是箇中人。擲拂子下座。
J38nB422_p0572c13║佛誕日上堂。僧問把住處東西不辨南北不分。正恁
J38nB422_p0572c14║麼時還有佛法也無。師云體病形消瘦。進云莫便是
J38nB422_p0572c15║和尚為人處麼。師云神怡氣骨清。問萬法歸一一歸
J38nB422_p0572c16║何處。師云門前綠柳飛花絮。僧禮拜師打云。屋後蒼
J38nB422_p0572c17║槐映碧窗。問開眼見明名為見外。閉眼見暗名為見
J38nB422_p0572c18║內。意旨如何。師云可惜話作兩橛。進云淨裸裸本來
J38nB422_p0572c19║面目又作麼生。師云開眼也著閉眼也著。問從上佛
J38nB422_p0572c20║祖即不問。現前佛法事如何。師云水歸大海波濤靜。
J38nB422_p0572c21║進云佛法的的大意又作麼生。師云雲到蒼梧氣象
J38nB422_p0572c22║閒。乃云人人懷明月珠。箇箇抱荊山璧。有時萬德莊
J38nB422_p0572c23║嚴。有時艸衣木食。或現掩息毘耶。或示誕生維衛。幹
J38nB422_p0572c24║旋佛祖權衡燮理。衲僧巴鼻驀豎拂子云佛祖權衡
J38nB422_p0572c25║則且置秪如衲僧巴鼻作麼生燮理。以拂子擊香几
J38nB422_p0572c26║云。年年此際僧同慶歲歲今朝祝誕時。擲拂下座。
J38nB422_p0572c27║結制上堂。僧問西風拂拂上東林。菊點蒼梧片片金。
J38nB422_p0572c28║黃面老子曾道破。即今銕佛作麼生。師云山川高下
J38nB422_p0572c29║異。風光一樣同。進云恁麼則天上有星皆拱北人間
J38nB422_p0572c30║無水不朝東。師打云切忌隨波逐浪問古人道大事
J38nB422_p0573a01║未明如喪考妣即且置。因甚大事已明亦如喪考妣。
J38nB422_p0573a02║師云屋裏販楊州。進云向上還有事也無。師震威一
J38nB422_p0573a03║喝乃云。佛法直下委悉。有甚今朝昨日。切忌舉處承
J38nB422_p0573a04║當。惟貴聖凡念息。驀地打破疑情。一生參學事畢。以
J38nB422_p0573a05║拂子打○相云。還會麼擲拂子云參。
J38nB422_p0573a06║鄖陽府回龍山南明和尚請上堂。僧問楚水秦山一
J38nB422_p0573a07║徑通。長安星月古今同。熏風遠送茶芽味。香透當人
J38nB422_p0573a08║鼻孔中。當人鼻孔箇箇不無。作麼生是茶芽嗞味。師
J38nB422_p0573a09║云任從滄海變。終不與君通。進云恁麼則松華若也
J38nB422_p0573a10║沾春力。根在深巖也著開。師打云切忌恁麼去。問過
J38nB422_p0573a11║去未來即不問。現前日用事如何。師云熱時大家熱。
J38nB422_p0573a12║進云因甚卻有四生六道。師云獅子吠人。韓盧逐塊。
J38nB422_p0573a13║乃云熏風始拂。炎暑時臨。長稚賢愚正堪休歇。制毒
J38nB422_p0573a14║龍於無相佛剎。調狂象於正覺場中。朗智地之神珠。
J38nB422_p0573a15║燦性天之戒月。單刀直入。獨步丹霄。方知牢關把定。
J38nB422_p0573a16║異轍同途。相見別峰。傍通消息。驀豎拂子云。還會麼。
J38nB422_p0573a17║忽然擊碎蟠桃核。者回方見箇中人。擲拂子下座。
J38nB422_p0573a18║曬藏經三原侯御史請上堂。僧問世尊說法四十九
J38nB422_p0573a19║年。又道無法可說。既是無法可說。今此三藏靈文從
J38nB422_p0573a20║何所有。師云一日三餐瓔珞飯。四時花木萬株香。進
J38nB422_p0573a21║云恁麼則老婆心何太切也。師打云可惜錯會。乃云
J38nB422_p0573a22║從來佛法本無奇。日用全彰自不知。珍重瞿曇題日
J38nB422_p0573a23║別。兒孫翻覆曬鬚眉。且道瞿曇題目作麼生別。驀豎
J38nB422_p0573a24║拂子云。始終頓漸大小方圓總在者裏歷歷明明。所
J38nB422_p0573a25║以道向上一路迥絕言思。歷代祖師拈提不起。一大
J38nB422_p0573a26║藏教詮註不及。汝等諸人作麼生薦取。乃拂一拂云。
J38nB422_p0573a27║歷歷分明如不會。且將龍藏曬當軒。擲拂子下座。
J38nB422_p0573a28║佛誕日上堂。未出母胎之時卻也諸根完具。及乎右
J38nB422_p0573a29║脅而生。藥法膏肓一味。雲門相為剪除。愈見葛藤遍
J38nB422_p0573a30║地。然雖打草驚蛇。未免兜三惹四。還知落處麼。年年
J38nB422_p0573b01║惡水驀頭澆。別有聲光動天地。喝一喝。