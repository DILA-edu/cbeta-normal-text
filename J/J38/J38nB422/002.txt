J38nB422_p0573c01║林我禪師語錄卷之二
J38nB422_p0573c02║
J38nB422_p0573c03║嗣法門人　海金編　海潤錄
J38nB422_p0573c04║住長安大興善禪寺
J38nB422_p0573c05║康熙十一年十月十五日進院。
J38nB422_p0573c06║開爐，上堂。師至法座前，以拄杖指法座，云：「者曲彔床
J38nB422_p0573c07║子，先聖據此，無不縱橫與奪，喚甕作鐘。鑑上座忍俊
J38nB422_p0573c08║不禁，為渠一一坐斷去也。」便陞。拈香，祝
J38nB422_p0573c09║聖畢，次拈香，云：「此瓣香，三十載參詢知識，末後撞著
J38nB422_p0573c10║者鐵面無情尊宿，驀將面門印破，至今忍恨難忘。即
J38nB422_p0573c11║此第四回拈出，爇向爐中，專伸供養
J38nB422_p0573c12║先師易菴大和尚，用酬法乳之恩。」斂衣，就座。維那白
J38nB422_p0573c13║椎，云：「法筵龍象眾，當觀第一義。」師豎起拄杖，云：「猙獰
J38nB422_p0573c14║木上座，舊店新開；烈燄鼓紅爐，鎔凡鍊聖。眾中莫有
J38nB422_p0573c15║恁麼者麼？試出激揚看。」僧問：「如何是十方同聚會？」師
J38nB422_p0573c16║云：「四海英傑，水赴雲奔。」「如何是箇箇學無為？」師云：「人
J38nB422_p0573c17║人瀟灑，箇箇安閒。」「如何是此是選佛場？」師云：「任緣自
J38nB422_p0573c18║在，飽足高眠。」「如何是心空及第歸？」師云：「但盡凡情，別
J38nB422_p0573c19║無聖解。」僧禮拜，師便打。問：「一念不生全體現，作麼生
J38nB422_p0573c20║觀？」師云：「大千沙界海中漚。」進云：「聖凡二路作麼生學？」
J38nB422_p0573c21║師云：「汝且疑著。」乃云：「寒風葉落，林林亂墜黃金；傲雪
J38nB422_p0573c22║霜枝，在在盡垂珠玉。停舟怯冷，冰凝漁父掩篷門；興
J38nB422_p0573c23║善開爐，柴炭俱無休撥火。大家株守，人人學道安貧；
J38nB422_p0573c24║消息傳來，處處陽光奪目。還委悉麼？」復舉：「簡堂機和
J38nB422_p0573c25║尚開爐，云：『圓通不開生藥舖，單單只賣死貓頭。』」師云：
J38nB422_p0573c26║「圓通全體作用，直截為人則不無，撿點將來，猶欠本
J38nB422_p0573c27║分草料在。山僧則不然，興善不開無本舖，惟拈七尺
J38nB422_p0573c28║惡烏藤，擬問驀頭三十棒，直饒佛祖也消魂。且道：與
J38nB422_p0573c29║古人是同？是別？具眼者辨取。」結椎，云：「諦觀法王法，法
J38nB422_p0573c30║王法如是。」便下座。
J38nB422_p0574a01║佛成道日，上堂。「杖缽衣具，終身履踐，克己殷勤，現成
J38nB422_p0574a02║公案。佛雖是佛，爾勿自限，渴飲饑餐，無事不辦。還委
J38nB422_p0574a03║悉麼？驀地豆爆冷灰，始信冰河發燄。」遂傳衣，下座。
J38nB422_p0574a04║總府程公請上堂。僧問：「佛意祖意，是同是別？」師震威
J38nB422_p0574a05║一喝，進云：「喝下知歸釋所疑。」師云：「且道知箇甚麼？」進
J38nB422_p0574a06║云：「不是婆心多作用，幾乎錯認定盤星。」師打，云：「不可
J38nB422_p0574a07║放過。」問：「聖恩已受，僧像重圓，學人上來，乞師指示。」師
J38nB422_p0574a08║云：「好箇問頭。」進云：「恁麼則皇圖垂鞏固，佛日轉增輝。」
J38nB422_p0574a09║師云：「露。」進云：「大家瞻仰有分。」師打，云：「又恁麼去也。」僧
J38nB422_p0574a10║禮拜，師復打，乃云：「禪弓智箭摧伏處，霧掃障雲消；慧
J38nB422_p0574a11║劍慈鋒嚴肅時，風清明月白。致使民安物阜，海宴河
J38nB422_p0574a12║清，奏凱聲旋，農歌擊壤。且道承誰恩力聻？若也諦當
J38nB422_p0574a13║得出，則知主帥威令神機，功歸有地；其或未然，山僧
J38nB422_p0574a14║有一道福國佑民靈應真言，對眾宣揚，以壯軍威。」遂
J38nB422_p0574a15║豎拂子，云：「南無精進軍佛、金剛鎧佛、鬥戰勝佛、降伏
J38nB422_p0574a16║眾魔王佛。還會麼？一人有慶歸王化，四海無虞樂太
J38nB422_p0574a17║平。」擲拂子，下座。
J38nB422_p0574a18║文武眾護法請上堂。師拈拄杖云：「年來曾未言詮，卻
J38nB422_p0574a19║有藥山氣象，鳴鐘撾鼓陞堂，恐被唾涎遮障。」驀豎拄
J38nB422_p0574a20║杖云：「眾中果有解觀者麼？請出來與木上座酬唱。」僧
J38nB422_p0574a21║問：「昔日世尊拈花，惑亂人心，無有了日，即今和尚陞
J38nB422_p0574a22║堂，緇素雲集，且道作麼生指示？」師云：「射虎不真，徒勞
J38nB422_p0574a23║沒羽。」進云：「昨宵戶外千峰雪，今日當陽萬里消。」師云：
J38nB422_p0574a24║「水流溪澗易，洗卻是非難。」進云：「一雨所滋，根苗各潤，
J38nB422_p0574a25║秪如無陰陽地上生箇甚麼？」師震威一喝云：「急須薦
J38nB422_p0574a26║取。」進云：「謝師指示。」師云：「泥人落水石人撈。」乃云：「弘開
J38nB422_p0574a27║選佛場，鎔凡以煉聖，桶底脫落時，聖凡情解盡，外現
J38nB422_p0574a28║將軍身，內祕菩薩行，人是舊時人，軌範新條令，折旋
J38nB422_p0574a29║並俯仰，親佩毘盧印。是即是，且衲僧門下應時擊節
J38nB422_p0574a30║的句子作麼生道聻？」豎拄杖云：「民安物阜樂昇平，海
J38nB422_p0574b01║宴河清歌泰運。」卓拄杖下座。
J38nB422_p0574b02║解制，誥封朱夫人，請上堂。僧問：「惟此一事實，餘二則
J38nB422_p0574b03║非真，因甚又列五宗？」師云：「一賽兩彩。」進云：「不假棒喝，
J38nB422_p0574b04║如何是臨濟宗？」師云：「忤逆聞雷，魂消魄散。」進云：「未落
J38nB422_p0574b05║言詮，如何是曹洞宗？」師云：「君臣道合，父子投機。」進云：
J38nB422_p0574b06║「拈卻函蓋，如何是雲門宗？」師云：「紅旗揮霍，偽惡寒心。」
J38nB422_p0574b07║進云：「不騎賊馬，如何是法眼宗？」師云：「墻壁瓦礫，盡演
J38nB422_p0574b08║圓音。」進云：「不畫九十六種圓相，如何是溈仰宗？」師云：
J38nB422_p0574b09║「不是知音，徒勞側耳。」進云：「此處無陰陽，大家在者裏。」
J38nB422_p0574b10║師打，云：「無汝棲泊處。」問：「興善齋僧是何功德？」師云：「入
J38nB422_p0574b11║海算沙易，與汝明辯難。」乃云：「山含春色，漸漸日暖風
J38nB422_p0574b12║和；眾赴齋筵，箇箇眉橫鼻直。雲門餅，佛祖家風；趙州
J38nB422_p0574b13║茶，衲僧消息。不惟使雲臨禪客飽足知歸，亦令奉供
J38nB422_p0574b14║檀那咸臻鶴算。還委悉麼？若也知得，結制、解制理合
J38nB422_p0574b15║如斯，去歲、今年無可、不可。只如因齋慶贊一句作麼
J38nB422_p0574b16║生道？」擊拂子，云：「香饈入口方知味，壽錫遐齡億萬春。」
J38nB422_p0574b17║擲拂子，下座。
J38nB422_p0574b18║慶妙禪人薦師，請上堂。「身心夢幻皆真際，般若枝豐
J38nB422_p0574b19║覺樹濃，銕笛無腔吹夜月，還鄉曲調韻長空。」以拄杖
J38nB422_p0574b20║卓一卓，云：「還會麼？若也會得，乃知三世諸佛、歷代祖
J38nB422_p0574b21║師（生死）涅槃宛如幻夢，盡向者裏未動分毫。即今一幻
J38nB422_p0574b22║知藏，從無量劫來及至今生出家學道，以至臨終端
J38nB422_p0574b23║然坐脫，亦未嘗動著些子。還知落處麼？聲聲孝子哀
J38nB422_p0574b24║笻竹，凜凜寒煙烈紙錢。」下座。
J38nB422_p0574b25║寶峰天光和尚為先老人忌辰，請上堂。峰問：「嚴寒葉
J38nB422_p0574b26║落經霜翠，無影枝頭劫外春，面目儼然全體露，檀煙
J38nB422_p0574b27║一炷報師恩。如何是報恩的句？」師云：「總是無情漢。」峰
J38nB422_p0574b28║云：「楊岐效女人拜，全資罔極；不肖羅列珍饈，用酬恩
J38nB422_p0574b29║德。且道還有同別也無？」師云：「點即不到。」峰作呈獻勢，
J38nB422_p0574b30║云：「恁麼則滿盤托出去也。」師云：「到即不點。」峰云：「可謂
J38nB422_p0574c01║剖石獲珠，拋磚引玉。」師云：「瞻仰有分。」問：「撾鼓陞堂即
J38nB422_p0574c02║不問，如何是興善境？」師云：「庭前松柏參雲漢，殿後樓
J38nB422_p0574c03║臺接地陰。」進云：「如何是境中人？」師云：「可惜對面不識。」
J38nB422_p0574c04║進云：「如何是人中智？」師云：「老僧從來不愚。」僧禮拜，師
J38nB422_p0574c05║便打，乃云：「看破浮漚化城，了知空花寶所，彼既烏有
J38nB422_p0574c06║先生，大都我亦非我，將相下應上呼，卻也無可不可。」
J38nB422_p0574c07║以拂子召眾，云：「還會麼？於斯會得，何勞曲唱巴歌？其
J38nB422_p0574c08║或未然……」，以拂子拂一拂，云：「雙桂曾開五葉花，及至寶
J38nB422_p0574c09║峰今結果。」擲拂子，下座。
J38nB422_p0574c10║冬至日，子房山嚴菴和尚請上堂。僧問：「正令恒恢，釣
J38nB422_p0574c11║竿垂罷，灘頭忽有銅頭銕額到來，如何祇對？」師云：「撐
J38nB422_p0574c12║持全仗渠儂力，輔弼還須鐵石心。」進云：「蛇吞鱉鼻，虎
J38nB422_p0574c13║咬大蟲，大徹的人為甚不斷命根？」師云：「猶有者箇在。」
J38nB422_p0574c14║進云：「大修行人護守毘尼，因甚不遵佛行？」師云：「姜太
J38nB422_p0574c15║公在此，諸神迴避。」進云：「杲日當空，無所不炤，因甚自
J38nB422_p0574c16║不了然？」師云：「省卻山僧多少力？」進云：「人人有箇影子，
J38nB422_p0574c17║寸步不離，為甚自不領略？」師云：「觸著磕著。」進云：「盡大
J38nB422_p0574c18║地是箇火坑，得何三昧不被燒卻？」師云：「上座甚處得
J38nB422_p0574c19║者消息？」進云：「恁麼則三尺龍泉光照膽，萬人叢裏奪
J38nB422_p0574c20║高標。」師云：「劄。」僧一喝，師云：「者一喝卻也少他不得。」乃
J38nB422_p0574c21║云：「一陽乃復，磬山固蒂深根；萬類萌芽，子房抽莖發
J38nB422_p0574c22║幹。枝繁葉茂處，覆蔭人天；花敷果實時，馨香特地。不
J38nB422_p0574c23║惟濟道中興，且喜圭峰復出。還委悉麼？興善權為引
J38nB422_p0574c24║座，敦請嚴菴和尚與眾弟兄通箇消息。」拽杖下座。
J38nB422_p0574c25║佛誕日，熊檀越寄褐孩童，請上堂。僧問：「秉般若鋒，權
J38nB422_p0574c26║衡佛祖；持金剛燄，規正人天，故乃尋常作用。即今宰
J38nB422_p0574c27║相臨筵，和尚作麼生指示？」師云：「一天雲際會，千古意
J38nB422_p0574c28║分明。」進云：「古人道：『山河百二，子孫千秋。』即今熊公子
J38nB422_p0574c29║投佛寄名，且道得何利益？」師云：「有水皆含月，無山不
J38nB422_p0574c30║帶雲。」進云：「謝師答話。」師云：「特地風光。」問：「釋迦降生，九
J38nB422_p0575a01║龍吐水；和尚壽誕，海眾雲臻。福庇幼童，如何話會？」師
J38nB422_p0575a02║云：「尚來講贊，無限良因。」進云：「一人發真歸元，十方消
J38nB422_p0575a03║殞，因甚世界宛然？」師云：「只者一問也不消得。」進云：「說
J38nB422_p0575a04║心說性，認影迷頭；談妙談玄，埋沒宗旨。去此二途，乞
J38nB422_p0575a05║師指示。」師云：「秪為分明極，翻令所得遲。」乃云：「年年每
J38nB422_p0575a06║遇今朝釋迦降誕之際，始於七步經行，腳跟俱未點
J38nB422_p0575a07║地，兒孫極力追隨，檀信供陳菲意，香盆藻浴金軀，緇
J38nB422_p0575a08║素無端福利，堅請山僧陞堂，舉揚從前箇事。且道箇
J38nB422_p0575a09║事作麼生舉揚？」良久，云：「一杓香湯澆佛體，在會人天
J38nB422_p0575a10║濕卻衣。」卓拄杖，下座。
J38nB422_p0575a11║靈源紫谷和尚請上堂。僧問：「教中道：『常在於其中，經
J38nB422_p0575a12║行及坐臥。』因甚步步蹋不著？」師云：「纔涉擬議，便隔萬
J38nB422_p0575a13║山。」進云：「箇事分明無向背，烏兔轉丸竟若何？」師云：「切
J38nB422_p0575a14║忌眼花。」問：「世尊拈花，迦葉微笑，是何意旨？」師云：「只恐
J38nB422_p0575a15║汝不薦。」進云：「相識滿天下，知心能幾人？」師便打。問：「如
J38nB422_p0575a16║何是佛？」師云：「問處分明。」進云：「如何是法？」師云：「車不橫
J38nB422_p0575a17║推。」進云：「佛法幸蒙親指示，向上宗乘事如何？」師震威
J38nB422_p0575a18║一喝，乃云：「炎涼祖室，禦寒端藉春光；冷落招提，維持
J38nB422_p0575a19║全資宿德。致使五岡緇眾，一飽更忘百饑；四埜來賓，
J38nB422_p0575a20║直下冰清三業。還知落處麼？」驀豎拂子，云：「等閑舒出
J38nB422_p0575a21║金剛手，剎竿扶起又重新。」擲拂子，下座。
J38nB422_p0575a22║晒藏經，榮宗大師請上堂。僧問：「一大藏教，露布葛藤，
J38nB422_p0575a23║秘密一句作麼生道？」師便打。進云：「恁麼則小出大遇
J38nB422_p0575a24║去也。」師復打：「切忌錯會。」問：「考鐘伐鼓，一眾臨筵，未審
J38nB422_p0575a25║合談何事？」師云：「熏風自南來。」進云：「有句無句，如藤倚
J38nB422_p0575a26║樹，樹倒藤枯，句歸何處？」師云：「殿角生微涼。」進云：「放下
J38nB422_p0575a27║泥盤，呵呵大笑，又作麼生？」師便打，僧一喝，師復打，云：
J38nB422_p0575a28║「胡喝亂喝漢。」乃云：「熏風自南來，殿角生微涼，諸佛出
J38nB422_p0575a29║身句，田夫甚熱忙。如斯明得，心佛與眾生是三無差
J38nB422_p0575a30║別；其或未然，昔日前賢暄貝葉，今朝僧眾晒頭顱。」擲
J38nB422_p0575b01║拂子，下座。
J38nB422_p0575b02║終南鐵叉山若水和尚請上堂。僧問：「如何是十方同
J38nB422_p0575b03║聚會？」師云：「一眾儼然。」進云：「如何是箇箇學無為？」師云：
J38nB422_p0575b04║「休得瞌睡。」進云：「如何是此是選佛場？」師云：「少你一箇
J38nB422_p0575b05║不得。」進云：「如何是心空及第歸？」師云：「大家在者裏。」進
J38nB422_p0575b06║云：「恁麼則龍蛇溷雜，凡聖同居。」師與驀頭一棒，云：「且
J38nB422_p0575b07║道是凡？是聖？」僧一喝，師復打。問：「和尚法道風行艸偃，
J38nB422_p0575b08║秪如座下衲子未審商量何事？」師打，云：「須向者裏薦
J38nB422_p0575b09║取。」進云：「拈卻棒喝，試請道看。」師良久，僧拂抽歸眾，師
J38nB422_p0575b10║云：「錯。」乃云：「達人活計不尋常，自甘一副銕心腸，直下
J38nB422_p0575b11║回光俱勦絕，擎叉卓豎巴山鐵。揭示機圓離見聞，居
J38nB422_p0575b12║然坐斷聖凡情，弟應兄呼只者是，火爐頭句話青燈。
J38nB422_p0575b13║大眾！秪如火爐頭句子作麼生話會？若也會得，不勞
J38nB422_p0575b14║高舉鉗鎚；其或未然，兩序大眾明日試問銕乂和尚。」
J38nB422_p0575b15║拽杖，下座。
J38nB422_p0575b16║佛成道日，戒因禪人供法被，請上堂。「世尊成道今朝，
J38nB422_p0575b17║檀信供陳韭芥，毘尼三聚戒圓，波離深生慶快。錦帳
J38nB422_p0575b18║遍覆法幢，卻也兩彩一賽，果能出格超群，豈肯囊藏
J38nB422_p0575b19║被蓋？祗如出格超群一句作麼生道？」擲拂子，云：「只緣
J38nB422_p0575b20║久賴風霜苦，寒盡方知春到來。」
J38nB422_p0575b21║佛誕日，眾護法同念佛會請上堂。知藏問：「靈山一會，
J38nB422_p0575b22║迦葉親承，今日一會，何人得聞？」師云：「金爐焚寶鴨。」進
J38nB422_p0575b23║云：「恁麼則學人親聞去也。」師云：「石鼎噴祥煙。」僧喝，師
J38nB422_p0575b24║云：「者一喝且道落在甚麼處？」進云：「舌頭不離口。」居士
J38nB422_p0575b25║問：「釋迦聖誕與和尚同期即且置，如何是第一玄？」師
J38nB422_p0575b26║云：「有志兒孫孰敢言？」「如何是第二玄？」師云：「豐城劍氣
J38nB422_p0575b27║斗牛寒。」「如何是第三玄？」師云：「脫殼烏龜飛上天。」「如何
J38nB422_p0575b28║是第一要？」師云：「泥塑聖僧今古笑。」「如何是第二要？」師
J38nB422_p0575b29║云：「雲門跛足曾登跳。」「如何是第三要？」師云：「鶖子神通
J38nB422_p0575b30║何足道。」進云：「三玄三要蒙和尚指示，向上宗乘事若
J38nB422_p0575c01║何？」師便打，士禮退，乃云：「世尊活計，生平以己妨人，誕
J38nB422_p0575c02║質茲辰，慣栽當路，荊棘都盧，縱行七步，無端腳亂手
J38nB422_p0575c03║忙，自言惟我獨尊，所謂替人數寶，還知落處麼？」擲拂
J38nB422_p0575c04║子，云：「欲洗眾生心上垢，瞿曇帶累水通身。」卓拄杖，下
J38nB422_p0575c05║座。
J38nB422_p0575c06║紫谷和尚開關解制華嚴期供五十三參，請上堂。僧
J38nB422_p0575c07║問：「遮那妙體充滿十虛，因甚有眼不見？」師云：「豁。」進云：
J38nB422_p0575c08║「圓音律律，七處恒演，因甚有耳不聞？」師云：「劄。」進云：「塵
J38nB422_p0575c09║塵混入，剎剎圓融，因甚普眼不見普賢？」師云：「露。」進云：
J38nB422_p0575c10║「露後如何？」師便打。問：「如何是臨濟宗？」師云：「雷轟寰宇
J38nB422_p0575c11║內，電擊太虛空。」「如何是曹洞宗？」師云：「父子投機處，分
J38nB422_p0575c12║明意不殊。」「如何是雲門宗？」師云：「一句明三句，事理盡
J38nB422_p0575c13║圓融。」「如何是溈仰宗？」師云：「函蓋乾坤句，凡聖絕形蹤。」
J38nB422_p0575c14║「如何是法眼宗？」師云：「銕蛇橫古路，封疆異域中。」「五家
J38nB422_p0575c15║宗眼蒙師指，即今一句是如何？」師便打，乃云：「嵩少面
J38nB422_p0575c16║壁，起模畫樣而誘掖後昆；慈惠掩關，繼往開來而規
J38nB422_p0575c17║成末學。致使空飄柳絮，散五十三座之瓊花；水滴溪
J38nB422_p0575c18║聲，演八十一函之真印。禪期百二，聖會周圓，供列殊
J38nB422_p0575c19║珍，舉揚箇事。第未知西南諸峰還肯首也未？若也允
J38nB422_p0575c20║諾，則知毘盧境界百萬億香雲、百萬億花雲、百萬億
J38nB422_p0575c21║瓔珞雲、百萬億幢幡雲，與今日諸檀妙供一一俱入
J38nB422_p0575c22║華藏莊嚴海中，成就不思議無作妙力去也。還知落
J38nB422_p0575c23║處麼？」豎起拂子，云：「水光山色文殊智，春花萬億普賢
J38nB422_p0575c24║功。」擲下拂子。
J38nB422_p0575c25║住秦中寧夏海寶塔寺
J38nB422_p0575c26║康熙己酉年十月二十六日進院，眾請開爐上堂。師
J38nB422_p0575c27║至法堂，以拄杖指法座云：「從上佛祖據此未免陳爛
J38nB422_p0575c28║葛藤，新長老忍俊不禁，為渠蓋覆一上。」便陞。拈香祝
J38nB422_p0575c29║聖畢，次拈香云：「此一瓣香，滹沱嫡派，雙桂傳來，興善
J38nB422_p0575c30║相逢，冤遭毒手。第三回拈出爇向爐中，耑伸供養見
J38nB422_p0576a01║住都門傳曹溪正脈第三十六世本師易菴大和尚，
J38nB422_p0576a02║用酬法乳之恩。」斂衣就座。上首白椎云：「法筵龍象眾，
J38nB422_p0576a03║當觀第一義。」師云：「第一義諦非言可及，纔涉踟躕，胡
J38nB422_p0576a04║餅呷汁。眾中莫有不顧危亡者？試出來與木上座相
J38nB422_p0576a05║見看。」僧問：「千里途程即不問，如何是海寶境？」師云：「湖
J38nB422_p0576a06║連福祉綿天地，塔表招提亙古今。」進云：「如何是境中
J38nB422_p0576a07║人？」師云：「倚杖看雲歸遠岫，衲衣松染石苔寒。」進云：「如
J38nB422_p0576a08║何是賓主兩不著？」師云：「闍黎退身有分。」僧禮拜，乃云：
J38nB422_p0576a09║「初冬艸木色離披，梧葉追風落向西，雖是上方霜令
J38nB422_p0576a10║逼，笑看冰雪浸僧衣。若也會得，何勞再話重關？其▆
J38nB422_p0576a11║未然，未到盡驚山嶮峻，行來方識路高低。」結椎云：「諦
J38nB422_p0576a12║觀法王法，法王法如是。」擲拂子，下座。
J38nB422_p0576a13║壬子春，師過棗園堡，眾紳衿、文學暨緇素請就準提
J38nB422_p0576a14║寺上堂。僧問：「風聲浩浩，觀音談不二法門；春色依依，
J38nB422_p0576a15║遮那現無邊境界。如何是不二法門？」師以拄杖卓一
J38nB422_p0576a16║卓，云：「還知者消息麼？」進云：「無夢、無想、無見、無聞，如何
J38nB422_p0576a17║是現前大用？」師云：「且看上頭註腳。」進云：「須知兔角長
J38nB422_p0576a18║三寸，比較龜毛短二分。」師打，云：「切忌話作兩橛。」問：「海
J38nB422_p0576a19║寶試場已畢，興善符命重催，臨行一句，請師速道。」師
J38nB422_p0576a20║云：「孔孟文章地，顏曾翰墨鄉。」進云：「大事未明，如喪考
J38nB422_p0576a21║妣時如何？」師打，云：「真實可憐生。」進云：「秪如大事已明，
J38nB422_p0576a22║因甚亦如喪考妣？」師云：「汝即今喚甚麼作大事？」僧以
J38nB422_p0576a23║坐具拂一拂，歸眾。師云：「手忙腳亂漢。」方文學問：「是法
J38nB422_p0576a24║平等，無有高下，和尚未出海寶舊家風，請道一句。」師
J38nB422_p0576a25║打，云：「拔萃沖霄漢，驚群壯帝都。」士云：「已出海寶，增新
J38nB422_p0576a26║事業又且如何？」師云：「重言不當喫。」士云：「楖栗橫肩不
J38nB422_p0576a27║顧人，未審和尚還相顧也未？」師云：「且喜撞著一箇。」乃
J38nB422_p0576a28║云：「桃顏舒暢，朝昏嘯月吟風；柳眼新瞠，勘驗玄途過
J38nB422_p0576a29║客。致使園林池沼，居然共演無生；行腳高流，驀地禪
J38nB422_p0576a30║關直透。」豎起拂子，云：「是即是，猶未蹋著向上一竅在。」
J38nB422_p0576b01║擲拂子，下座。
J38nB422_p0576b02║中秋，總府桑檀越請上堂。「群陰剝盡，靈然兔魄當軒；
J38nB422_p0576b03║暗昧既除，端的桂輪孤朗。降伏眾魔，佛星宿王如來，
J38nB422_p0576b04║符合月面瞿曇，嚴淨十方剎土，致使娘生鼻孔箇箇
J38nB422_p0576b05║現成，列祖面門人人具足。是即是，但恐賀蘭諸峰俱
J38nB422_p0576b06║未肯首在。還知落處麼？山川聲色原非別，高下風光
J38nB422_p0576b07║一樣同。」下座。
J38nB422_p0576b08║結制，靜隱師同眾居士請上堂。僧問：「十方同聚會，箇
J38nB422_p0576b09║箇學無為，此是選佛場，心空及第歸。如何是心空及
J38nB422_p0576b10║第歸？」師云：「視其所以，觀其所由。」進云：「只至如今，釘樁
J38nB422_p0576b11║搖艣。」師打，云：「不即溜漢。」問：「朔風陣陣，冰結琉璃，如何
J38nB422_p0576b12║是寶地一掌平？」師云：「覿面當今。」進云：「恁麼則歸家穩
J38nB422_p0576b13║坐去也。」師云：「錯。」乃云：「乘時設化，淡燄霜抹上林枝；說
J38nB422_p0576b14║法投機，蒼梧雪點銀晶葉。若也端的得出，何勞鼻祖
J38nB422_p0576b15║安心？脫或獨掌難鳴，敢藉神光一臂。還委悉麼？」驀豎
J38nB422_p0576b16║掌，云：「等閒齊出金剛手，大家扶起破沙盆。」復舉趙州
J38nB422_p0576b17║訪臨濟話，師云：「者公案奇特卻也奇特，諦當猶未諦
J38nB422_p0576b18║當。二尊宿直截分明，若謂祖師西來的的大意，敢保
J38nB422_p0576b19║未夢見在。設有問山僧：『如何是祖師西來大意？』直向
J38nB422_p0576b20║他道：『海寶住持事繁。』何故？不見道：箇中端的安閒句，
J38nB422_p0576b21║不是苦心人不知。」
J38nB422_p0576b22║本師易菴老和尚訃音至，文學任居士請上堂。僧問：
J38nB422_p0576b23║「佛祖戒相即不問，如何是人人分上戒體？」師云：「雲來
J38nB422_p0576b24║茅舍冷，風過百花香。」進云：「恁麼則契機省力，了悟剎
J38nB422_p0576b25║那去也。」師云：「閒言語。」乃云：「和盤托出，春林花發樹頭
J38nB422_p0576b26║枝；覿面拈來，斷岸鳥啼巖畔石。了明生死聚沫，可謂
J38nB422_p0576b27║蹋翻知解，去住自由，坐斷千差，總歸一致。」驀豎拂子，
J38nB422_p0576b28║云：「還知落處麼？勿謂吾師消息隱，春山處處百花開；
J38nB422_p0576b29║其或未然，仰煩兩序同至老和尚像前與諸人下箇
J38nB422_p0576b30║註腳。」
J38nB422_p0576c01║說戒，上堂。僧問：「桃紅柳綠，觸目全機；燕語鶯啼，深談
J38nB422_p0576c02║實相。因甚道從門入者不是家珍？」師云：「只恐不是玉，
J38nB422_p0576c03║是玉也大奇。」進云：「坐斷報化佛頭，穿透衲僧鼻孔，是
J38nB422_p0576c04║甚麼人分上事？」師云：「非汝境界。」進云：「入山搏虎，狹路
J38nB422_p0576c05║相逢，露爪張牙，何人敢近？」師打，云：「性命也不顧。」進云：
J38nB422_p0576c06║「有問有答，銕牛不怕獅子吼；無問無答，恰似木人見
J38nB422_p0576c07║花鳥。且道：問底是？不問底是？」師云：「暨合坐斷。」進云：「學
J38nB422_p0576c08║人按劍上來，請師亞鎗相待。」師打，云：「放過不可。」進云：
J38nB422_p0576c09║「坐斷十方全體現，棒頭點出看飛龍。」師復打。問：「撾鼓
J38nB422_p0576c10║陞堂，請分料揀。」師云：「驀劄問將來。」「如何是奪人不奪
J38nB422_p0576c11║境？」師云：「山色留殘雪，溪聲度遠風。」「如何是奪境不奪
J38nB422_p0576c12║人？」師云：「陰雲齊暗合，漁樵和楚音。」「如何是人境兩俱
J38nB422_p0576c13║奪？」師云：「彼此不著便。」「如何是人境俱不奪？」師云：「柳絮
J38nB422_p0576c14║桃花圃，王孫襲遠香。」僧禮拜，師便打。問：「向上宗乘即
J38nB422_p0576c15║且置，三玄三要請拈提。」師云：「太多生。」「如何是第一玄？」
J38nB422_p0576c16║師云：「拈花迦葉破蒼顏。」「如何是第二玄？」師云：「說向人
J38nB422_p0576c17║前不值錢。」「如何是第三玄？」師云：「幽鳥深處語喃喃。」「如
J38nB422_p0576c18║何是第一要？」師云：「乾坤開口虛空笑。」「如何是第二要？」
J38nB422_p0576c19║師云：「佛祖猶不知此竅。」「如何是第三要？」師云：「幽林深
J38nB422_p0576c20║處啼鳥噪。」進云：「恁麼則鴛鴦繡出從君看，不把金鍼
J38nB422_p0576c21║度與人。」師打，云：「絡索不少。」乃云：「毘尼自性，金從礦屑
J38nB422_p0576c22║塵埋；禪觀紅爐，煆煉精金奪目。遵行奉重，久之頓爾
J38nB422_p0576c23║圓明；左右逢源，始識箇中珍玩。如斯則孝名為戒，溥
J38nB422_p0576c24║福四恩。還委悉麼？若也諦當得出，坐臥經行無處不
J38nB422_p0576c25║是毘尼境界；其或未然，山僧與諸公只得重說偈言
J38nB422_p0576c26║去也。」傳戒畢，下座。
J38nB422_p0576c27║鎮城應元田居士送文峰禪人靈骨入塔，請上堂。「亡
J38nB422_p0576c28║僧欲入莊嚴國，翠柳條條為指南，野外雪濃春瑞色，
J38nB422_p0576c29║湖中冰綻一池蓮。文峰禪人還知落處麼？若也端的
J38nB422_p0576c30║得出，何勞久滯化城？其或未然，山僧與汝指歸寶所
J38nB422_p0577a01║去也。」以拄杖卓一卓，喝一喝，下座。
J38nB422_p0577a02║浴佛日，請上堂。僧問：「世尊降誕，九龍吐水，今日和尚
J38nB422_p0577a03║千秋有何祥瑞？」師云：「杲日當軒，四眾慶集。」進云：「原來
J38nB422_p0577a04║一箇鼻頭兩孔出氣去也。」師云：「卻被闍黎道著一半。」
J38nB422_p0577a05║進云：「恁麼則隨流得妙去也。」師云：「方知彌勒上長街。」
J38nB422_p0577a06║進云：「只如把斷要津，不通凡聖，還有為人處也無？」師
J38nB422_p0577a07║便打。問：「今日陞座與諸人說菩薩心地戒，且道以何
J38nB422_p0577a08║為心？」師云：「識得一，萬事畢。」進云：「恁麼則和光就裏能
J38nB422_p0577a09║迥別，竿木逢場作指南。」師打，云：「截斷葛藤。」乃云：「箇裏
J38nB422_p0577a10║纖塵不立，卻也洗濯阿誰？直饒滌盡贓私，未免觸途
J38nB422_p0577a11║成滯，致使後代兒孫往往惡水驀頭澆，帶累兩堂雲
J38nB422_p0577a12║水左右參隨，若僧若俗俱各承虛接響，年年此日高
J38nB422_p0577a13║一杓、低一杓、輕一杓、重一杓，忽然倒轉杓柄，于己分
J38nB422_p0577a14║中卻較些子。㘞！始知天下叢林諸善知識雖則東潑
J38nB422_p0577a15║西潑，只欲潑著一箇半箇，始解報恩有分。還會麼？香
J38nB422_p0577a16║水佛頭纔盥沐，無端緇素濕眉鬚。」
J38nB422_p0577a17║孝子閻舉薦嚴，請上堂。僧問：「五蘊性空，如何是涅槃
J38nB422_p0577a18║路？」師云：「前後塔撐雲際月。」進云：「恁麼則生滅既滅，寂
J38nB422_p0577a19║滅為樂。」師云：「高低閣籠樹頭風。」進云：「今日居士請和
J38nB422_p0577a20║尚說法薦亡，未審亡者還來應供也無？」師云：「藤花搔
J38nB422_p0577a21║客路，野鶴唳漁汀。」僧禮拜，師便打。問：「第一義諦，七穿
J38nB422_p0577a22║八穴，薦亡一句作麼生說？」師云：「湛若虛空，平如奩底。」
J38nB422_p0577a23║進云：「紅輪決定沉西去，未委靈魂往那方？」師云：「切忌
J38nB422_p0577a24║尋言逐句。」乃云：「日用原該秘密意，熏風法說施無畏，
J38nB422_p0577a25║全提一句絕言詮，舉似分明人不會。且道現前大眾，
J38nB422_p0577a26║若僧、若俗還會得麼？切忌畫蛇添足去也。即今五七
J38nB422_p0577a27║薦拔，往生世勝閻公，還會得麼？水中擇乳，須是鵝王。」
J38nB422_p0577a28║驀豎拂子，云：「還知落處麼？涅槃生死等空花，識得依
J38nB422_p0577a29║前只者是。」擊拂子，下座。
J38nB422_p0577a30║自恣，日月光化土建水陸道場，請上堂。僧問：「拈花微
J38nB422_p0577b01║笑秪明者箇，只如斷臂安心又成何事？」師云：「且喜有
J38nB422_p0577b02║此一問。」進云：「大人作用已見風規，末後全提，乞垂露
J38nB422_p0577b03║布。」師便打。進云：「正令已行天下遍，將軍閫外絕煙塵。」
J38nB422_p0577b04║師復打。問：「棒下一機，絲來線去；目前大用，七縱八橫。
J38nB422_p0577b05║只如威音那畔如何舉唱？」師以拄杖卓，云：「險。」進云：「教
J38nB422_p0577b06║中道：『若能轉物，即同如來。』且道：東山西嶺作麼生轉？」
J38nB422_p0577b07║師豎起拄杖，云：「還識得木上座也未？」進云：「千差通徹
J38nB422_p0577b08║的人因甚向芥子裏高臥？」師打，云：「真實可憐生。」進云：
J38nB422_p0577b09║「恁麼則水流終到海，月落不離天。」師復打，云：「未敢相
J38nB422_p0577b10║許在。」乃云：「夏末時，初秋節，風漸涼，山蘊色，水陸莊嚴
J38nB422_p0577b11║勝會圓，自恣卻也先愆雪。禪人迫請強陞堂，但愧無
J38nB422_p0577b12║法與人說，將謂逼索甚生忙，幸喜拄杖代饒舌。」驀豎
J38nB422_p0577b13║拄杖，云：「還知落處麼？砧聲萬籟示圓音，聖凡情解俱
J38nB422_p0577b14║消歇。」拽拄杖，下座。
J38nB422_p0577b15║冬至，請上堂。師以拄杖卓一卓，云：「一陽既復，掉轉火
J38nB422_p0577b16║潑燈籠；雪老冰枯，帶纍霜凝露柱。」驀豎拄杖，召眾云：
J38nB422_p0577b17║「會麼？若到太陽禪師門下，且道成得甚麼邊事？」良久，
J38nB422_p0577b18║云：「斡旋泰運風光普，相將春轉上林枝。」卓拄杖，下座。