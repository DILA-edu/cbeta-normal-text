J38nB422_p0577c01║林我禪師語錄卷之三
J38nB422_p0577c02║嗣法門人海金編
J38nB422_p0577c03║元宵晚參。眼橫鼻直。無分年去年來。渴飲饑餐。有甚
J38nB422_p0577c04║歲新歲舊。陽回沃野。和風搖嫩柳拖金春滿山川。暖
J38nB422_p0577c05║日映寒梅吐玉皎光燭月。人人親炙然燈歌詠喧天。
J38nB422_p0577c06║處處共宣妙偈。雖然猶未撥動向上一竅在。且解制
J38nB422_p0577c07║一句作麼生道。徐行蹋斷流水聲。縱觀寫出飛禽跡。
J38nB422_p0577c08║師誕辰眾請小參。驀拈拄杖云。初度重逢今月八。事
J38nB422_p0577c09║共瞿曇俱未恰。人天魔外受贓污。可惜揚沙照眼撒。
J38nB422_p0577c10║銕佛今朝捉敗渠。假手雲門須打殺。殃及兒孫罪莫
J38nB422_p0577c11║逃。沉水年年焚寶鴨。須知生佛盡如然。物我依前渾
J38nB422_p0577c12║一法。復卓拄杖云。籌添南嶽萬山松。壽數西湖百億
J38nB422_p0577c13║沙。喝一喝。
J38nB422_p0577c14║除夕小參。月盡三冬。歲窮五九。公案現成。戌亥子丑。
J38nB422_p0577c15║東村燒錢。西舍奠酒。林下衲僧本無新舊。大眾且道
J38nB422_p0577c16║今日事合作麼生。良久云。辭年柳戴千枝翠。迎歲梅
J38nB422_p0577c17║簪一樹花。
J38nB422_p0577c18║結制小參。海寶千般先求如意。至理雖明卒難話會。
J38nB422_p0577c19║魔佛空花只者便是。鼻直眼橫方稱瞥地。還會麼。卓
J38nB422_p0577c20║拄杖云參。
J38nB422_p0577c21║解制小參。舉僧問趙州因緣。者僧辭行業已葛藤露
J38nB422_p0577c22║布。趙州答話更加引蔓牽枝。撿點將來。俱未勦絕。銕
J38nB422_p0577c23║佛則不然。有佛處逢人且說三分話。無佛處未可全
J38nB422_p0577c24║拋一片心。待伊云恁麼則不去了也。好與劈面掌云。
J38nB422_p0577c25║者是甚麼所在。容你說去說來。何故聻。行腳若無清
J38nB422_p0577c26║白眼。走盡天涯為腳忙。
J38nB422_p0577c27║結制小參。卓拄杖云。衣線下事居然拔萃驚群。鼻祖
J38nB422_p0577c28║風規當下一超直入。經行坐臥覷透銕壁銀山。動轉
J38nB422_p0577c29║施為卸絕凡情聖解。都緣念念知歸管取塵塵解脫。
J38nB422_p0577c30║還委悉麼。復卓拄杖云參。
J38nB422_p0578a01║元宵解制小參繒綵綈結莊嚴國歌管聲喧妙法音
J38nB422_p0578a02║人人親炙華光佛家家門對古燃燈還委悉麼若也
J38nB422_p0578a03║諦當得出送往迎來無處不是衲僧向上境界結制
J38nB422_p0578a04║解制俱皆自己本地風光是即是猶未是者箇時節
J38nB422_p0578a05║且聖制周圓一句作麼生道卓拄杖云芒鞋直蹋迢
J38nB422_p0578a06║迢路拄杖橫撐處處山。
J38nB422_p0578a07║晚參卓拄杖云時節催霜令逼參禪人須著力聖解
J38nB422_p0578a08║凡情當下空管取眉橫與鼻直雖然踏殺渠儂猶未
J38nB422_p0578a09║是向上消息且道作麼生是向上消息聻復卓拄杖
J38nB422_p0578a10║云咦。
J38nB422_p0578a11║孝廉曾三省為嚴考首七請小參以拄杖卓一卓云
J38nB422_p0578a12║風瀟瀟旛蓋雲飄路迢迢花雨瓊瑤於斯見得娑婆
J38nB422_p0578a13║濁世盡屬西方生死迭遷皆成佛事其或未然不免
J38nB422_p0578a14║與汝指歸捷徑去也遂顧視左右云欲知上品真消
J38nB422_p0578a15║息梅放枝頭遍界香。
J38nB422_p0578a16║孝子王騰龍為顯妣五七請小參柳絮飛天花亂墜
J38nB422_p0578a17║沙漠聚地湧金蓮分明公案太煞現成不須四顧躊
J38nB422_p0578a18║躕觸目無非淨土還會麼但得身心俱迥脫九品蓮
J38nB422_p0578a19║開菡萏香。
J38nB422_p0578a20║孝子李賓為嚴親首七請小參拈拄杖云水流澗聒
J38nB422_p0578a21║西方語風韻松歌妙法音拔濟靈魂親切句鳥鳴深
J38nB422_p0578a22║對演無生還委悉麼若果委悉天堂佛國本自現成
J38nB422_p0578a23║其或未然春山處處花無限盡屬西方不二門。
J38nB422_p0578a24║除夕小參爆竹雷驚吼碧天鑼聲敲唱鼓聲喧城埜
J38nB422_p0578a25║觥籌歌飲醉張三李四盡酡顏林下道人渾不顧時
J38nB422_p0578a26║節相催又一年和光就裏能迥別竿木逢場作指南
J38nB422_p0578a27║大眾今夜年終歲盡又作麼生指南以拂子擊香几
J38nB422_p0578a28║云一把柳絲收不得和煙搭在玉闌干。
J38nB422_p0578a29║解夏小參卓拄杖云自恣日霑天月雨初晴山翠色
J38nB422_p0578a30║風送荷花香水浴蘋藻潔泥塗濺稻禾行路人顛蹶
J38nB422_p0578b01║松嵐驀地來杲日當軒烈諸兄弟須委悉雲散長空
J38nB422_p0578b02║光輝佛宇其或未然須放教閒閒地始得。
J38nB422_p0578b03║中秋小參豁開正眼十方迥絕羅籠朗復性天萬派
J38nB422_p0578b04║光吞朕蹟喚作智印三昧猶為棄海認漚若也總不
J38nB422_p0578b05║與麼亦乃撥波覓水遂召眾云如何得恰好去以拄
J38nB422_p0578b06║杖卓禪床云但得琴中趣何勞絃上聲噓一噓。
J38nB422_p0578b07║興善秉拂小參以拄杖卓一卓云古佛與露柱交參
J38nB422_p0578b08║新羅共空王鬥額既是家裏人休嫌門外窄若也會
J38nB422_p0578b09║得方知鼻直眼橫其或未然不免向第二門頭與眾
J38nB422_p0578b10║兄弟打葛藤去也即今鑑上座已落第二頭了也試
J38nB422_p0578b11║問諸人作麼生救取時二僧出一僧云蒼天蒼天師
J38nB422_p0578b12║打云叫屈作麼一僧禮拜歸位師呵呵大笑云信是
J38nB422_p0578b13║同坑無異土乃云同坑無異土大蟲原是虎親切問
J38nB422_p0578b14║玄沙無端遭惡口喝一喝。
J38nB422_p0578b15║兵糧道劉護法起棺請對靈小參生佛無殊上苑寒
J38nB422_p0578b16║梅吐玉聖凡不二金堤細柳含煙臨終消息陸沉水
J38nB422_p0578b17║結琉璃契悟菩提是處霜凝寶樹若也會得何勞▆
J38nB422_p0578b18║咒重翻其或未然山僧不免葛藤一上惟我中憲大
J38nB422_p0578b19║夫劉公官居正直慈愛良多天惜斯文早歸樂土致
J38nB422_p0578b20║使寧城士庶悲歎何深孝眷親緣哀悼不已今辰特
J38nB422_p0578b21║命山僧為公指示還委悉麼銕笛無腔吹夜月蓮臺
J38nB422_p0578b22║音韻甚分明。
J38nB422_p0578b23║示眾
J38nB422_p0578b24║示眾炎暑流光去復忙青絹扇自足風涼侍僧若得
J38nB422_p0578b25║犀牛用免使鹽官索倍常大眾且道扇子既破作麼
J38nB422_p0578b26║生還我犀牛兒來聻良久云還有擎頭戴角者麼若
J38nB422_p0578b27║無山僧自道去也以扇作此[○@牛]相云吽。
J38nB422_p0578b28║示眾熏風甚慶生涼慨柳閣槐亭酬熱債碧沼蕖荷
J38nB422_p0578b29║噴客懷陣陣香風相款待翻轉娘生銕面皮一回屈
J38nB422_p0578b30║盡深輕快從茲坐斷聖凡情生佛明明無滯礙雖然
J38nB422_p0578c01║蹋破祖師關玄沙猶道未徹在喝一喝。
J38nB422_p0578c02║示眾寸陰可惜時不待人急力己功勿墮昏散雖則
J38nB422_p0578c03║關鍵嚴密直須猛銳精神列祖向上樞機當下冰消
J38nB422_p0578c04║霧釋與麼薦得亦任飽足高眠脫或躊躕切莫輕自
J38nB422_p0578c05║放過。因時示眾　　合火攢柴過日大家共守寂寥
J38nB422_p0578c06║誠念此法門凋喪竭力盡在今朝久之四稜著地自
J38nB422_p0578c07║然聲價愈高不但天龍護祐頓令魔外潛消大眾魔
J38nB422_p0578c08║外潛消則且置秪如天龍護祐一句作麼生道良久
J38nB422_p0578c09║云非但我今獨達了恒沙諸佛體皆同。
J38nB422_p0578c10║示眾箇事分明不覆藏風來殿角生微涼幾番透露
J38nB422_p0578c11║真消息萬籟砧聲共舉揚真殊絕妙難量喝一喝云
J38nB422_p0578c12║若是通方雲水客非思量處好承當。
J38nB422_p0578c13║入室
J38nB422_p0578c14║問僧舉一不得舉二放過一著落在第二即今山僧
J38nB422_p0578c15║已落第二頭了且道如何救取眾下語不契師云眾
J38nB422_p0578c16║既不能救取待山僧自救去也以拄杖一時旋風打
J38nB422_p0578c17║散問知客汝作麼生救取客云南無喝囉𠶒羅師云
J38nB422_p0578c18║是何意旨客禮拜師便打問侍者汝作麼生救取者
J38nB422_p0578c19║云放和尚三十棒師云過在甚麼處者云和尚猶嫌
J38nB422_p0578c20║少在師亦打。
J38nB422_p0578c21║問僧日月已逝衣線下事作麼生道維那云問處分
J38nB422_p0578c22║明答處親師云未在知藏云向山前檀越家作一頭
J38nB422_p0578c23║水牯牛去也師云猶不識時節在侍者云禮拜和尚
J38nB422_p0578c24║師云何不道禮拜甚分明者云穿衣喫飯師云如何
J38nB422_p0578c25║是你穿衣喫飯處者便禮拜師云何不道者一拜也
J38nB422_p0578c26║少他不得。
J38nB422_p0578c27║問僧古德云恁麼熱向甚麼處躲避古德云鑊湯爐
J38nB422_p0578c28║炭裏秪如盡大地是箇鑊湯爐炭汝作麼生躲避知
J38nB422_p0578c29║藏云大家在者裏師云恁麼則被炎暑炙殺了也藏
J38nB422_p0578c30║云和尚寐語不少師云秪如熱時熱殺闍黎又作麼
J38nB422_p0579a01║生藏云總不離這裏師打云釘樁搖櫓漢一僧云人
J38nB422_p0579a02║人自有乘涼處師云且道那裏是你乘涼處僧從東
J38nB422_p0579a03║過西師云亂走阿師如麻似粟復打出。
J38nB422_p0579a04║問僧結制已經一月漿水錢則且置衣線下事作麼
J38nB422_p0579a05║生知藏云步步踏著師云不是者箇道理藏云和尚
J38nB422_p0579a06║合作麼生師云殷勤未解丁香結放出枝頭自在春
J38nB422_p0579a07║藏云某甲則不然師云汝又如何藏云正是學人疑
J38nB422_p0579a08║處師云三十棒且待別時來。
J38nB422_p0579a09║問僧蹋著自己識得他人且如何是喝佛罵祖句補
J38nB422_p0579a10║菴云者裏放老漢不過師云過在甚麼處菴云和尚
J38nB422_p0579a11║猶嫌少在師便打赤頻云佛之一事吾不喜聞師云
J38nB422_p0579a12║錯一僧便喝師云好喝秪是不知落處維那云和尚
J38nB422_p0579a13║為眾勞心某甲有三十棒權為供養師擲下竹篦大
J38nB422_p0579a14║笑歸方丈。
J38nB422_p0579a15║問僧寒來暑往舉世皆知衣線下事是何消息絕非
J38nB422_p0579a16║侍者掇退香爐便禮拜師與驀頭一棒云未夢見在
J38nB422_p0579a17║知藏云四時無寒暑風送桂花香師云逐塊作麼藏
J38nB422_p0579a18║云和尚且莫瞞人好師云今日卻瞞得一箇。
J38nB422_p0579a19║問僧脫得生死方知去住自由且道生死作麼生脫
J38nB422_p0579a20║知藏云天暑有涼亭師云恁麼又怎得藏乃問訊直
J38nB422_p0579a21║出師云也秪搆得一半。
J38nB422_p0579a22║機緣
J38nB422_p0579a23║絕非鏡侍者問遍地是艸向甚麼處下手師云向下
J38nB422_p0579a24║手不得處下手鏡云二六時中和尚以何受用師云
J38nB422_p0579a25║穿衣喫飯任意隨緣鏡云穿衣喫飯莫是否師云切
J38nB422_p0579a26║忌頭上安頭鏡禮拜師與驀頭一蹋云一任舉似諸
J38nB422_p0579a27║方。
J38nB422_p0579a28║雨次問眾處處皆漏汝等向甚麼處安身立命一僧
J38nB422_p0579a29║云某甲不會師云現成公案因甚不會僧禮拜師與
J38nB422_p0579a30║一蹋云者裏欠遮蓋在一僧云何不到不漏處去師
J38nB422_p0579b01║云且道那裏是不漏處僧云撥開雲霧見青天師云
J38nB422_p0579b02║費力作麼僧無語師便掌。
J38nB422_p0579b03║坐次僧拈起一段木問某甲將向火去師云歡喜布
J38nB422_p0579b04║施僧云某甲奪境不奪人師云忽被人境兩俱奪時
J38nB422_p0579b05║如何師云放下著師云恐汝不肯恁麼僧禮拜師呵
J38nB422_p0579b06║呵大笑云火又不得向了。
J38nB422_p0579b07║經行次師云經行不踏堂前地汝等經行向甚麼處
J38nB422_p0579b08║下腳維那云觸著磕著師云恁麼又怎得那無語師
J38nB422_p0579b09║代云打麵還他州土麥唱歌須是帝鄉人眾禮拜師
J38nB422_p0579b10║云腳跟下各自薦取。
J38nB422_p0579b11║僧參師云從那裏來僧云海上師云曾見觀音大士
J38nB422_p0579b12║麼僧擬議師搖手云汝未曾親到僧禮拜師喝云錯
J38nB422_p0579b13║過也不知。
J38nB422_p0579b14║師與同魯孚徐文學坐次孚指梅云岸柳未逢春因
J38nB422_p0579b15║甚梅花先發笑師云私通車馬孚斂衽正齋時孚又
J38nB422_p0579b16║問如何是妙法師云俟齋畢即向居士道孚云妙妙
J38nB422_p0579b17║師搖手云不是不是孚云和尚尊意若何師云生米
J38nB422_p0579b18║做成熟飯孚悚然禮謝師按孚頭孚云作麼作麼師
J38nB422_p0579b19║云居士平地喫交山僧特特扶起。
J38nB422_p0579b20║僧參師問從那裏來僧云咸陽師云住何處僧云居
J38nB422_p0579b21║一小堂師云小堂長老大似佛且道上座與佛相去
J38nB422_p0579b22║幾許僧云殿後寶塔十三層師云恁麼太小生僧云
J38nB422_p0579b23║和尚高著眼師云你的聻僧無語師打云瞎漢。
J38nB422_p0579b24║僧參知客云此是朝宗師特來親近和尚師云且道
J38nB422_p0579b25║五家宗旨你朝那一宗僧云某甲不知師云原來原
J38nB422_p0579b26║來問第二位試道看僧云某亦不知師云信知同坑
J38nB422_p0579b27║無異土一齊打出。
J38nB422_p0579b28║僧參師云從那裏來僧云從東來師云向甚處去僧
J38nB422_p0579b29║云特特到者裏師云者裏是甚麼所在僧云法王寶
J38nB422_p0579b30║座師云放汝三十棒僧無語師直打出。
J38nB422_p0579c01║僧參師云那裏來僧云蜀中師云到此何幹僧云特
J38nB422_p0579c02║來參見和尚師云見後如何僧云見過了也師云未
J38nB422_p0579c03║入門時好與三十棒僧云且莫草草師便打。
J38nB422_p0579c04║僧問如何是文塔境師云疊聳嵯峨張錦繡進云如
J38nB422_p0579c05║何是境中人師云齒落相談字不真進云佛未出世
J38nB422_p0579c06║祖未西來禪道佛法在甚麼處師云腳跟下好與三
J38nB422_p0579c07║十棒進云出世後又作麼生師打云切忌沙裏覓油
J38nB422_p0579c08║維那入方丈師云衣線下事作麼生那云饑餐渴飲
J38nB422_p0579c09║覿面相呈師云秪如寒時寒殺闍黎又作麼生那云
J38nB422_p0579c10║依前觸著磕著師云是即是要且淨瓶峰未肯點首
J38nB422_p0579c11║在那便作禮師云歸堂參取去。
J38nB422_p0579c12║問新到那裏來僧云風穴師云幾時離彼僧云去冬
J38nB422_p0579c13║師云近居何所僧云觀音山師云曾見觀音面目麼
J38nB422_p0579c14║僧云窗子面面相對師云恁麼太遠生僧擬議師云
J38nB422_p0579c15║喫茶去。
J38nB422_p0579c16║僧參師云甚麼號僧云如愚師云恁麼又怎到得者
J38nB422_p0579c17║裏僧云某實不知師云汝但終日如愚好僧禮謝踊
J38nB422_p0579c18║躍而出。
J38nB422_p0579c19║僧問古德如何是祖師西來意古德云屋北鹿獨宿
J38nB422_p0579c20║是何意旨師云儱俑不少僧云和尚尊意如何師云
J38nB422_p0579c21║谿西雞齊啼僧禮拜。
J38nB422_p0579c22║拈頌
J38nB422_p0579c23║舉世尊因文殊至諸佛集處值諸佛各還本處惟有
J38nB422_p0579c24║一女人近於佛坐而入三昧時文殊白佛云何此女
J38nB422_p0579c25║人得近佛而我不得佛告文殊汝但覺此女問之殊
J38nB422_p0579c26║繞女三匝鳴指一下乃托至梵天盡其神力而不能
J38nB422_p0579c27║出世尊曰假使百千文殊亦出此女子定不得下方
J38nB422_p0579c28║過四十二恒沙國土有罔明菩薩能出此女子定須
J38nB422_p0579c29║臾罔明大士從地湧出作禮世尊世尊敕罔明出罔
J38nB422_p0579c30║明至女子前鳴指一下女子於是從定而出。
J38nB422_p0580a01║拈云文殊如蟲禦木罔明偶爾成文老瞿曇不諳
J38nB422_p0580a02║時宜露柱一場冷笑。
J38nB422_p0580a03║頌云碧潭深處有潛蛟水國波濤逆順潮忽地風
J38nB422_p0580a04║雲時慶際飛翻雷電出重霄。
J38nB422_p0580a05║舉馬祖因僧問離四句絕百非請師直指西來意祖
J38nB422_p0580a06║云我今日勞倦不能為汝說問取智藏去。
J38nB422_p0580a07║拈云問處自揭家私答時鉤橋搭索正眼看來都
J38nB422_p0580a08║盧鼓粥飯氣設有問興善離四句絕百非請師直
J38nB422_p0580a09║指西來意乃鼓掌呵呵大笑云孟八郎漢爛泥裏
J38nB422_p0580a10║有刺。
J38nB422_p0580a11║頌云宰相深居禁約嚴等閒誰共語喃喃分明一
J38nB422_p0580a12║片梅梢月錯當尋常畫譜看。
J38nB422_p0580a13║舉南陽忠國師一日喚侍者者應諾如是三召三應
J38nB422_p0580a14║師云將謂吾辜負汝卻是汝辜負吾。
J38nB422_p0580a15║拈云國師三喚掬水月在手侍者三應弄花香滿
J38nB422_p0580a16║衣且道負汝負吾一句又作麼生咄直解靈龜拽
J38nB422_p0580a17║尾不解獅子返擲。
J38nB422_p0580a18║頌云灰飛律管報春枝可惜幽巖花發遲枯木無
J38nB422_p0580a19║由成底事至今斜挂綠苔衣。
J38nB422_p0580a20║舉鹽官禪師一日喚侍者與我將犀牛扇子來者云
J38nB422_p0580a21║扇子破也官云扇子既破還我犀牛兒來。
J38nB422_p0580a22║拈云可惜侍者一頭牛兒天然馴熟卻被鹽官無
J38nB422_p0580a23║故妄加鞭撲直至如今東拋西擲涉水登山。
J38nB422_p0580a24║頌云頻敲破扇喚牛兒潦倒和沙弄水泥不是當
J38nB422_p0580a25║行休更覓纔登竹徑染雲衣。
J38nB422_p0580a26║舉韓文公參大巔和尚問春秋多少巔提起念珠云
J38nB422_p0580a27║會麼曰不會巔云晝夜一百八公不契次日再來至
J38nB422_p0580a28║門首見首座舉前話問意旨如何座扣齒三下及見
J38nB422_p0580a29║巔理前話問巔亦扣齒三下公曰原來佛法無兩般
J38nB422_p0580a30║巔云是何道理公曰適來問首座亦如是對巔召首
J38nB422_p0580b01║座問云是汝如是對否座云是巔便打趁出院。
J38nB422_p0580b02║拈云大巔只知自己手長不識他人袖短若非首
J38nB422_p0580b03║座盡力補綴幾被俗漢捉襟見肘。
J38nB422_p0580b04║頌云遮莫機關也甚奇一條拄杖兩人畀作家雖
J38nB422_p0580b05║解彌天問大底春秋總不知。
J38nB422_p0580b06║舉郭侍者問德山從上諸佛向甚麼處去也山云作
J38nB422_p0580b07║麼作麼郭云敕點飛龍馬跛鱉出頭來山便休去次
J38nB422_p0580b08║日山浴出郭過茶與山山撫郭背一下云昨日公案
J38nB422_p0580b09║聻郭云者老漢今日方始瞥地山又休去。
J38nB422_p0580b10║拈云侍者披雪尋水德山就煙覓火仔細撿點將
J38nB422_p0580b11║來正是水居冬旺秖如兩次休去又作麼生喝一
J38nB422_p0580b12║喝云鉤頭有餌。
J38nB422_p0580b13║頌云時節相催事偶然扶疏花卉鬥芳妍和風帶
J38nB422_p0580b14║露搖蝴蝶雖巧丹青畫不全。
J38nB422_p0580b15║舉僧問五祖一大藏教是箇切腳未審切箇甚麼字
J38nB422_p0580b16║祖云缽羅孃。
J38nB422_p0580b17║拈云者僧切腳依稀五祖還字彷彿卻將雙聲疊
J38nB422_p0580b18║韻切作正臼之門興善則不然若問一大藏教是
J38nB422_p0580b19║箇切腳未審切箇甚麼字便劈面便掌何故如此
J38nB422_p0580b20║不見道刪繁補隙重甄正凡字難推向此窮。
J38nB422_p0580b21║頌云五音雖別四聲同萬古長安一樣風斟酌背
J38nB422_p0580b22║篇尋不見彩船定在月明中。
J38nB422_p0580b23║舉大覺到臨濟濟舉起拂子覺敷坐具濟擲下拂子
J38nB422_p0580b24║覺收起坐具參堂去眾僧曰此僧莫是和尚親不禮
J38nB422_p0580b25║拜又不喫棒濟聞令喚覺覺至濟曰大眾道汝不禮
J38nB422_p0580b26║拜又不喫棒莫不是長老親故覺乃珍重下去。
J38nB422_p0580b27║拈云臨濟問罪依贓大覺據款結案二大老雖則
J38nB422_p0580b28║玉轉珠回未免一場漏逗因甚如此不見道覓火
J38nB422_p0580b29║和煙得擔泉帶月歸。
J38nB422_p0580b30║頌云蒼梧黃葉墜階頭霜冷頻催客路秋幾度金
J38nB422_p0580c01║風生萬籟山悠悠處水悠悠。
J38nB422_p0580c02║舉趙州到寶壽壽在禪床背面坐州展坐具禮拜壽
J38nB422_p0580c03║起入方丈州牧坐具而出。
J38nB422_p0580c04║拈云二老雖則競渡同舟彼此猶欠一著子在且
J38nB422_p0580c05║道是那一著子具眼者試定當看。
J38nB422_p0580c06║頌云覿面拈來向上機箭鋒相著始全提雪前翠
J38nB422_p0580c07║柏張青蓋雨後春山洗綠衣。
J38nB422_p0580c08║舉芭蕉示眾云你有拄杖子我與你拄杖子你無拄
J38nB422_p0580c09║杖子我奪卻你拄杖子。
J38nB422_p0580c10║拈云多處添些子少處減些子你有拄杖子我與
J38nB422_p0580c11║你拄杖子掉棒打月你無拄杖子我奪卻你拄杖
J38nB422_p0580c12║子平地喫交然雖如是且作麼生是你拄杖子喝
J38nB422_p0580c13║一喝云塗毒鼓邊休側耳太阿鋒下莫抬頭。
J38nB422_p0580c14║頌云宿鳥梳翎兔落毛蛇騰雲漢雉疲勞木人拈
J38nB422_p0580c15║出芭蕉棒駭殺虛空上九霄。
J38nB422_p0580c16║舉興善惟寬禪師因僧問道在何處寬曰秪在目前
J38nB422_p0580c17║僧曰我何不見寬曰汝有我故所以不見僧曰我有
J38nB422_p0580c18║我故即不見和尚還見否寬曰有汝有我展轉不見
J38nB422_p0580c19║僧曰無汝無我還見否寬曰無汝無我阿誰求見。
J38nB422_p0580c20║拈云者僧問處大似掘地討天寬老提持猶欠本
J38nB422_p0580c21║分艸料若有問鑑上座道在何處好與劈脊便棒
J38nB422_p0580c22║何故如此不見道火中驗玉鎚下驗金。
J38nB422_p0580c23║頌云目前殊不隔毫端彼我分疏路轉懸任運騰
J38nB422_p0580c24║騰星月朗篩光夜浸斗牛寒。
J38nB422_p0580c25║頌古
J38nB422_p0580c26║德山托缽
J38nB422_p0580c27║明修棧道稱殊絕暗渡陳倉事轉奇蜀水三巴今古
J38nB422_p0580c28║秀劍門四顧彩雲低
J38nB422_p0580c29║趙州文遠鬥劣不鬥勝輸卻胡餅
J38nB422_p0580c30║忙裏偷閒坐片時每常胡餅供師資一籌輪卻全將
J38nB422_p0581a01║去驢糞飛蟲攘竹籬
J38nB422_p0581a02║聯芳偈
J38nB422_p0581a03║什邡愚參海金西堂
J38nB422_p0581a04║淬利吹毛出匣遲龍光射斗許誰知付兒持去開荊
J38nB422_p0581a05║莽殺活臨機任汝施
J38nB422_p0581a06║朔方雪林海茲知藏
J38nB422_p0581a07║參學功成隱市廛凡情聖解已掀翻殺活權衡今付
J38nB422_p0581a08║汝祖道中興爾正傳
J38nB422_p0581a09║西夏寧光海潤書記
J38nB422_p0581a10║生平一味學枯禪居處何妨是家山長愛蒲團今坐
J38nB422_p0581a11║破好將利害示人天
J38nB422_p0581a12║秦中秋善行臨維那
J38nB422_p0581a13║行腳歸來隱賀蘭林泉事事苦盤桓逢龍遇虎全威
J38nB422_p0581a14║力飲啄而今且任緣
J38nB422_p0581a15║題贊
J38nB422_p0581a16║過海羅漢
J38nB422_p0581a17║隨機星渡瀛渤舉措電鞭雲龍面赤不如語直拏空
J38nB422_p0581a18║自合行空揮拂光騰珠蜂解鬥金錫生風有時剖腹
J38nB422_p0581a19║見佛有時垂手魔宮缽應四天下供戒譚三聚宗風
J38nB422_p0581a20║佐助瞿曇法化曷啻揚塵順風呵呵十六高流最異
J38nB422_p0581a21║常欲贊無言語更長
J38nB422_p0581a22║達磨初祖
J38nB422_p0581a23║折蘆渡江得過便過斷臂安心將錯就錯咄九年太
J38nB422_p0581a24║煞惹冤讎萬古兒孫罵不休
J38nB422_p0581a25║天童密祖贊
J38nB422_p0581a26║若箇老賊偷心不歇有識寶者贈乾矢橛有問法者
J38nB422_p0581a27║麤拳亂揳謂是臨濟兒孫卻也刀刀見血江漢橫舒
J38nB422_p0581a28║毒手壯哉惡聲不絕咄天上人間禍害深直緣種是
J38nB422_p0581a29║白拈賊
J38nB422_p0581a30║雙桂破師翁贊
J38nB422_p0581b01║從來不立纖毫更有何法可說若問西來密旨驀拈
J38nB422_p0581b02║拄杖亂揳任是佛祖到來斷案直此一橛聲名響震
J38nB422_p0581b03║寰中德行高明日月顛酒醉佛樓頭一任豐干饒舌
J38nB422_p0581b04║咄人間縱有巨靈手難擒者箇白拈賊
J38nB422_p0581b05║興善易老人贊
J38nB422_p0581b06║形貌氈氈毿毿舉措磊磊落落慣好喝佛罵祖毀贊
J38nB422_p0581b07║無能繫縛四來龍象雲臻直將本分拈掇呵呵似者
J38nB422_p0581b08║般難狀難名孰與儔雖巧王維畫未周不肖悔前三
J38nB422_p0581b09║拜錯至今冤恨卒難休
J38nB422_p0581b10║風穴雲和尚贊
J38nB422_p0581b11║踞定風穴山中有時長安市上一生眼空諸方濟北
J38nB422_p0581b12║咸遵榜樣佛祖齊列下風麤硬一條拄杖直饒臨濟
J38nB422_p0581b13║到來未免盲叻瞎棒咄伊是阿誰川藞苴川藞苴天
J38nB422_p0581b14║下惡風君莫讓
J38nB422_p0581b15║蓬菴都寺請
J38nB422_p0581b16║阿儂不會佛法卻也現成麤糙一生喝佛罵祖英敏
J38nB422_p0581b17║遭他籠罩問話將欲伸言白棒驀頭直𢳥頓合海宴
J38nB422_p0581b18║河清一任鳶飛魚躍藞苴種艸恁麼來禍害聲名天
J38nB422_p0581b19║下到
J38nB422_p0581b20║佛眼侍者請
J38nB422_p0581b21║者漢生平莽鹵逢人快響口鼓不會打艸驚蛇慣好
J38nB422_p0581b22║喝佛罵祖無端瞎棒橫施佛魔俱遭酸楚饒伊四海
J38nB422_p0581b23║英靈直教水消瓦腐阿呵呵托來紙上怪形蹤惡風
J38nB422_p0581b24║滿地無能阻咄