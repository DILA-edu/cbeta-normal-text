J38nB422_p0581c01║林我禪師語錄卷之四
J38nB422_p0581c02║嗣法門人海金編
J38nB422_p0581c03║警語
J38nB422_p0581c04║欲作上品人物，須要德行兼全，戒慎恐懼，靡不完美。
J38nB422_p0581c05║設若纖毫有虧，不獨使他人窺覷，且自心亦兢兢業
J38nB422_p0581c06║業也。
J38nB422_p0581c07║世間法即出世間法，但看時人用心何如耳。若能輕
J38nB422_p0581c08║愛染，薄貪嗔，遠情欲，除暴慢，即此不出魔界而入佛
J38nB422_p0581c09║界也。
J38nB422_p0581c10║人之心體本來明妙，但不可為物欲之私遮障，纔有
J38nB422_p0581c11║絲毫遮障，吾心就不得明妙矣。
J38nB422_p0581c12║欲紹先聖之業，有三種而王焉：曰戒、曰定、曰慧。斯三
J38nB422_p0581c13║者，乃法門之關鍵也。缺禁戒則處身不正，缺禪定則
J38nB422_p0581c14║意識散亂，缺智慧則心神昏瞢，於諸律儀不能通曉。
J38nB422_p0581c15║全於三者為聖賢，缺於三者成流俗。若能諦信奉行，
J38nB422_p0581c16║吾復有何言哉？
J38nB422_p0581c17║作法海之津梁者，必偉麗其材幹；為宗門之柱石者，
J38nB422_p0581c18║須堅固其形藏。其或材斡不偉，行藏不堅，誠為中人
J38nB422_p0581c19║以下者，烏足取用哉？
J38nB422_p0581c20║具金剛智力者，須具金剛耳目可也。其或智力耳目
J38nB422_p0581c21║俱不具，則苟合阿諛之徒往往獻讒，妄染邪僻之萌
J38nB422_p0581c22║每每熾盛，縱有許大經綸，其如讒佞邪妄何？
J38nB422_p0581c23║姦邪者畏聽直言，醜惡者羞逢寶鏡。而不知直言者
J38nB422_p0581c24║乃滌心垢之灰湯，寶鏡者乃燭身塵之慧炬也。設使
J38nB422_p0581c25║志邪形惡之輩羞之畏之，又烏曷以致身心污濁之
J38nB422_p0581c26║龜鑑也哉。
J38nB422_p0581c27║規矩可以授人，其不可授者，乃各具精巧神妙故也。
J38nB422_p0581c28║戒律足以化人，其不可化者，乃自稟鄙陋猥媟故也。
J38nB422_p0581c29║蓋規矩以之不授受，戒律以之不餉化，真邪妄無疑
J38nB422_p0581c30║矣。縱有規矩、戒律，安得而正諸？
J38nB422_p0582a01║日月雖明，不能照覆盆之陰；佛法雖益，不能禁邪佞
J38nB422_p0582a02║之情。至於便僻醜惡之徒，非佛法無以為陶鑄之方，
J38nB422_p0582a03║非日月無以為陰隱之燭。是或翻然從化，解往偏私，
J38nB422_p0582a04║則成聖成賢之事業，可繼日而待矣。
J38nB422_p0582a05║美譽人皆喜之，誹謗人皆惡之，而不知譽謗之興，隨
J38nB422_p0582a06║於自心所致。其或處身不正，行事不公，德行庸常，無
J38nB422_p0582a07║足取法，斯誹謗興矣。第以戒律超群，學問拔萃，行藏
J38nB422_p0582a08║真實，有所取則，斯美譽興矣。嗚呼，可不慎歟！可不鑑
J38nB422_p0582a09║歟！
J38nB422_p0582a10║業海德山，於天理中本自原無；成仙作佛，於自心內
J38nB422_p0582a11║從來固有。皆由愛染情習障蔽良能，遂將自心解脫
J38nB422_p0582a12║法門轉而為驢胎馬腹，至使狂然如癡如醉，以致性
J38nB422_p0582a13║分仙佛一概塵埋。是故宜乎悉達太子棄天下如棄
J38nB422_p0582a14║敝屣者，良有之也。
J38nB422_p0582a15║悟得勞我以生，更不以彭老之壽為欣；了得息我以
J38nB422_p0582a16║死，固不以顏子之夭為慼。識破浮花境界，壽也何欣？
J38nB422_p0582a17║頓覺夢幻形骸，夭也何慼？蓋欣慼緣人心而有，夭壽
J38nB422_p0582a18║自天性而來。倘延促融為一體，不復問洞中方七日；
J38nB422_p0582a19║若長短會歸一處，何必論世上幾千年。浮漚榮辱空
J38nB422_p0582a20║悲喜，看原來一場扯澹。
J38nB422_p0582a21║芳長其人者，鮮能芳長其智；不長其智而長於我慢
J38nB422_p0582a22║者，猥媟人也。芳長其年者，罕能芳長其德；不長其德
J38nB422_p0582a23║而長於邪妄者，巧偽人也。故猥媟者，人恒哂之；巧偽
J38nB422_p0582a24║者，眾恒惡之。眾恒惡者慌，人恒哂者藏。方惶而藏，此
J38nB422_p0582a25║造物使御之也，非惡哂而為然乎？
J38nB422_p0582a26║凡人之樂，各有所尚焉。有尚於學問者，有尚於工巧
J38nB422_p0582a27║者，有尚於豐美者，有尚於恬澹者，有尚於富貴者，有
J38nB422_p0582a28║尚於清苦者。尚於學問者，長夜之明燈也；尚於工巧
J38nB422_p0582a29║者，今古之勞役也；尚於豐美者，朝夕之馳求也；尚於
J38nB422_p0582a30║恬淡者，終身之閒靜也；尚於富貴者，浮世之奔趨也；
J38nB422_p0582b01║尚於清苦者，天地之散人也。而不知恬澹、閒靜、清苦、
J38nB422_p0582b02║學問者，勞役、富貴者之棄物也；而工巧、豐美，又為閒
J38nB422_p0582b03║靜、學問者之糟粕也。其或學問、閒靜之道有時而用，
J38nB422_p0582b04║則奔趨、豐美之事盡成炎涼也耶？
J38nB422_p0582b05║人欲之私，與夫固有之理，並相勝負，間不容髮。倘吾
J38nB422_p0582b06║人日用中，念念澄靜，果無纖毫夾雜，則至理於是乎
J38nB422_p0582b07║彰著，私欲於是乎泯滅，此理之勝於物欲也。雖曰仙
J38nB422_p0582b08║佛離塵，是本於斯，舍此則別無佛法。
J38nB422_p0582b09║人人本來是佛，第恐自不承當，果將尋常好惡是非
J38nB422_p0582b10║一齊放下，妄想情慮瀝靜無餘，即此便是日用得力
J38nB422_p0582b11║處。古云：文王我師也，周公豈欺我哉？若依稀過日，混
J38nB422_p0582b12║俗和光，將自心之佛甘逐塵埋，而妄想攀緣烏能擺
J38nB422_p0582b13║脫者哉？
J38nB422_p0582b14║今之學道者，多不以息妄為切。蓋妄想情愛，自無始
J38nB422_p0582b15║以來，積習隆厚，似不可卒去，須懲忿窒慾，正心誠意
J38nB422_p0582b16║可也。其或私慾未窒，忿恨不袪，又何以撥無明之障
J38nB422_p0582b17║翳，以復一碧晴光之性天也耶？
J38nB422_p0582b18║工夫在動用中做去，始得動靜一如。若執在寂靜邊
J38nB422_p0582b19║苦守，便是沉潭死水，鬼家活計。
J38nB422_p0582b20║欲破生死牢關，直須一物無所嗜好，但有絲毫嗜好
J38nB422_p0582b21║藏於胸次間，未免就被者一物牽引，縱有正念現前，
J38nB422_p0582b22║誠恐相與雜亂，要須一一淘汰罄盡，然後始得頭頭
J38nB422_p0582b23║合道也。
J38nB422_p0582b24║道在尋常日用中，頭頭法法，無處不是。然雖如是，不
J38nB422_p0582b25║可錯認定盤星。若也妄習萌動，私欲紛擾，尚未除卻，
J38nB422_p0582b26║而妄名之曰道者，譬彼金之在礦，玉之在礏，不假琢
J38nB422_p0582b27║磨煆煉，而誤為精金美玉者，亦何迷之甚也。如斯學
J38nB422_p0582b28║道，道更遠矣。悲夫！
J38nB422_p0582b29║工夫貴在平實溫養，若欲苦索深求，皆非究竟。蓋溫
J38nB422_p0582b30║養之法，最宜節飲食，戒怒氣，清心寡慾，猶有少分相
J38nB422_p0582c01║應。然於獨居隱微之間，果無半點渣塵，即此便是究
J38nB422_p0582c02║竟，更不必向外馳求。
J38nB422_p0582c03║日用中做工夫，宜乎念念照管，心心無間，將富貴榮
J38nB422_p0582c04║辱一一放下，到者裏令人有多少輕安。其或口言學
J38nB422_p0582c05║道，而胸中絲毫情見未盡者，亦是心頭魔障。
J38nB422_p0582c06║日用中無半點滲漏，始稱道者家風；尋常間有一隙
J38nB422_p0582c07║之名，堪作衲僧領袖。若一向在機境上走作，誠為衣
J38nB422_p0582c08║架飯囊；真實於性分中盤桓，可作法門砥柱。勘破者
J38nB422_p0582c09║點機關，榮辱皆成佛事。
J38nB422_p0582c10║若是柱石宗門的赤漢，一條脊梁硬似生銕，直須推
J38nB422_p0582c11║倒界墻，虛空原來無二。且道如何是不二的道理？洗
J38nB422_p0582c12║面從來摹著鼻。
J38nB422_p0582c13║執於理者，以寂靜為解脫，以熱鬧為拘攣；偏於事者，
J38nB422_p0582c14║喜喧雜為優游，厭寂寞為繫縛。斯二者，於道大相遠
J38nB422_p0582c15║矣。殊不知從容中道之理，若動若靜，或默或語，君子
J38nB422_p0582c16║無入而不自得哉。何則？了明箇裏消息子，觸處無非
J38nB422_p0582c17║解脫場。不然，依舊黑漫漫地。
J38nB422_p0582c18║埜菜澹黃虀，久服則形神俱妙；蒿湯脫粟飯，入口則
J38nB422_p0582c19║唇齒皆香。樂自林間，原來是山中景象；安從靜裏，舉
J38nB422_p0582c20║措皆本地風光。
J38nB422_p0582c21║鎔冰為水，煩惱歇即菩提，何必睹桃花而悟道？除器
J38nB422_p0582c22║觀空，幻色無非佛性，安能待擊竹以明心？百城受教，
J38nB422_p0582c23║結局處須憑一力擔當；九夏參禪，收圓時要在絲毫
J38nB422_p0582c24║不挂。果能信受奉行，安用別求佛法？
J38nB422_p0582c25║狂心歇盡，長宵之夢寐不侵，即此便登解脫。妄習全
J38nB422_p0582c26║無，終朝之塵勞絕跡，當處即證菩提。隙客流光，不愧
J38nB422_p0582c27║已證安樂。妙常施為，動靜無虧，任從閒散遊戲。
J38nB422_p0582c28║諦觀後學之病，惟患名利兩種，余常以施、戒二方治
J38nB422_p0582c29║之，雖瘥名利之火，又添嗜慾之風。烏呼！病在膏肓，不
J38nB422_p0582c30║可救矣。悲夫！
J38nB422_p0583a01║勸孝
J38nB422_p0583a02║堯舜之聖不作，孝順之道邈聞，縱有樂其耳目，養其
J38nB422_p0583a03║口體者，亦未必能樂其心，不違其志者也。蓋孝為百
J38nB422_p0583a04║行之首，萬善之源，而況劬勞之德，猶河漢而無及也。
J38nB422_p0583a05║至於懷耽乳哺，逮乎成立，竭心竭志，浴掌求師，始開
J38nB422_p0583a06║茅塞，終於精通，未嘗不諄諄切切，希望圖南，此父母
J38nB422_p0583a07║之心也。烏呼！倘父母聾種頹敗，不惟不以父母之心
J38nB422_p0583a08║為心，而返惡之厭，即堯舜其如人何？
J38nB422_p0583a09║孝順之道，根於天理，稍有毫釐矯強，則與天理違矣。
J38nB422_p0583a10║是故違逆父母者，即違逆天理也。違逆天理者，則天
J38nB422_p0583a11║地厭之。天地既厭，則難容於蓋載之下矣。悲夫！可不
J38nB422_p0583a12║慎歟！可不戒歟！
J38nB422_p0583a13║公卿大夫之與庶人，其貴賤榮枯之不一也，以至衣
J38nB422_p0583a14║冠禮貌亦不一也，惟養親敬順之道一而已矣。然有
J38nB422_p0583a15║以萬戶之祿而養親者，有以千鍾之栗而養親者，有
J38nB422_p0583a16║以百畝之田而養親者，有以一臂之力而養親者，▆
J38nB422_p0583a17║則服勞奉事之禮有殊，其敬愛之道無少異也。或謂
J38nB422_p0583a18║君子小人亦無異也，曰：冬溫夏凊以敬之，出告返而
J38nB422_p0583a19║以順之，悅顏豫色以親之，先意承志以養之，所以為
J38nB422_p0583a20║君子矣。返此則小人乎哉？
J38nB422_p0583a21║忠孝之禮，人人當為之事；悖逆之亂，箇箇當遠之條。
J38nB422_p0583a22║當遠而不遠，則獲罪於天也；當為而不為，則自愧於
J38nB422_p0583a23║心也。附愧於心者，禍必隨心而應之；獲罪於天者，災
J38nB422_p0583a24║必隨天而降之。倘自心不愧不罪，其災禍自遠矣。
J38nB422_p0583a25║勉學
J38nB422_p0583a26║後昆之操於學問者固多矣，有善之乎也者之學問
J38nB422_p0583a27║者，有精古今微亡之學問者，有窮射御書數之學問
J38nB422_p0583a28║者。然則學問之道雖殊，事窮淵底，而求其究性命之
J38nB422_p0583a29║學者又罕矣。是故疑於東村田舍翁，以為究心學者，
J38nB422_p0583a30║第不知其如人乎？
J38nB422_p0583b01║示明芳法侄住明珠
J38nB422_p0583b02║中興濟道賴英賢，爆地金聲續正傳，祖父洪規能繼
J38nB422_p0583b03║志，始知佛法本天然。
J38nB422_p0583b04║示明初維那
J38nB422_p0583b05║裏懷質朴學參禪，輔弼叢林既有年，祖道恢弘惟在
J38nB422_p0583b06║爾，方知授手不徒然。
J38nB422_p0583b07║示心一禪人參學
J38nB422_p0583b08║學道惟專歲月深，精勤與道最相應，果能勉力行將
J38nB422_p0583b09║去，鐵杵研磨也作鍼。
J38nB422_p0583b10║示顯吾雷居士
J38nB422_p0583b11║偶逢知己話青燈，痛棒寧堪戴髮僧？但得石雞啼子
J38nB422_p0583b12║夜，泥牛海底解翻騰。
J38nB422_p0583b13║示明宇劉文學
J38nB422_p0583b14║圖南既遂好參禪，貴在平常志念堅，直至聖凡情見
J38nB422_p0583b15║息，始知生佛本如然。
J38nB422_p0583b16║示城南呂文學
J38nB422_p0583b17║瞬息流光若轉凡，勿將難易結疑團，於斯矢志能親
J38nB422_p0583b18║切，何必將心更覓安。
J38nB422_p0583b19║佛事
J38nB422_p0583b20║為慧目禪人下火
J38nB422_p0583b21║「通身手眼甚分明，豈執浮生夢幻形？迥脫塵襟從此
J38nB422_p0583b22║際，紅爐片雪信飛騰。」攛炬便燒。
J38nB422_p0583b23║為通禮監院下火
J38nB422_p0583b24║「拈起三昧炬，爍破太虛空，盡大光明藏，了然在此中。」
J38nB422_p0583b25║攛下火炬，云：「好箇消息。」
J38nB422_p0583b26║為通性戒子下火
J38nB422_p0583b27║「通性！性通也未？即此掀翻，了無向背。烈燄光中片雪
J38nB422_p0583b28║飛，脫體圓明常不昧。」
J38nB422_p0583b29║為蘊習禪人下火
J38nB422_p0583b30║「生平氣慨欲沖霄，伎倆於斯迥寂寥。脫體無依安樂
J38nB422_p0583c01║事，者回業習盡冰消。」攛火炬，云：「還鄉曲調誠難和，爐
J38nB422_p0583c02║鞴通紅燄雪飄。」
J38nB422_p0583c03║為梵僧大定下火
J38nB422_p0583c04║師舉火炬，云：「寄生西域，剃染銀城，久事招提，報緣今
J38nB422_p0583c05║盡。唐言梵語，俱屬空名，四大六根，爍然灰燼。大定禪
J38nB422_p0583c06║人還知落處麼？」遂攛下火炬，云：「無生雪曲誠難和，梧
J38nB422_p0583c07║葉風翻淨土音。」
J38nB422_p0583c08║為海會禪人下火
J38nB422_p0583c09║師舉火炬，云：「此雁驚寒過嶺東，山林黃葉捲秋風，六
J38nB422_p0583c10║根四大消歸盡，雜習諸緣當下空。」以火炬拂一拂，云：
J38nB422_p0583c11║「石火流金飛烈燄，寒光爍破太虛空。」拂一拂，攛下火
J38nB422_p0583c12║炬。
J38nB422_p0583c13║為西域真舍下火
J38nB422_p0583c14║師舉火炬云：「胡僧盡屬中天竺，海寶無端產一人，驀
J38nB422_p0583c15║地形終歸化去，凌空金錫任飛騰。知得西天東土，信
J38nB422_p0583c16║爾神遊，梵語唐言，無可不可。其或未然……」，遂攛下火炬
J38nB422_p0583c17║云：「拈來熒惑真殊絕，臘月蓮花火裏生。」
J38nB422_p0583c18║
J38nB422_p0583c19║
J38nB422_p0583c20║
J38nB422_p0583c21║林我禪師行實
J38nB422_p0583c22║戊午佛誕日，兩序闔山耆舊同護法熊董文學佛會
J38nB422_p0583c23║眾信，詣方丈請示行由，以曉後學。師因病弗允，眾長
J38nB422_p0583c24║跪堅請，師謂眾曰：「苦逼山僧出醜作麼？吾乃川北古
J38nB422_p0583c25║閬州籍，父姓侯，母蘇氏，生於萬曆壬子四月初八日
J38nB422_p0583c26║子時。始祖因事居果城儀隴，年十二仍居閬之西水。
J38nB422_p0583c27║幼多病，好讀書，不幸父喪，殯葬後猶抱病上學。病久
J38nB422_p0583c28║棄書，立志出家，遂就本境萬緣寺禮大慈師披剃。年
J38nB422_p0583c29║十四值母卒，孤苦任緣。至十六同友過城都，聞桂谿
J38nB422_p0583c30║庄聽講《法華》，歷講五載始入大隋，參寶池和尚圓具
J38nB422_p0584a01║戒。次參昭覺惟一和尚、聖塔離旨和尚、大雲靈筏和
J38nB422_p0584a02║尚、蠶司無漏和尚、大菴鑑隋和尚、鹿池嶽川和尚、雪
J38nB422_p0584a03║門含璞和尚，不過隨眾請益，於衣線下事竟未迥脫。
J38nB422_p0584a04║崇禎十七年蜀中大亂，屠戮之慘不忍見聞，時與同
J38nB422_p0584a05║參若蓮等過新都，適牧主鞏署龍安府事，謁見力勉
J38nB422_p0584a06║過秦，給路引盤費，始得入秦，住南安、貴清、天水、清涼，
J38nB422_p0584a07║歷終南一帶山居十餘載。戊申夏聞風穴雲峨和尚
J38nB422_p0584a08║應長安大興善寺請，遂束裝參見，入室問答機緣詳
J38nB422_p0584a09║載風穴錄中，命補知藏職。一日，殿前經行次，同寮西
J38nB422_p0584a10║來上座見雲峨和尚對聯有喝佛罵祖之句，尋問山
J38nB422_p0584a11║僧：『秪如佛祖有何過，必用喝罵？』當時被問，胸中宛若
J38nB422_p0584a12║四壁推倒，豁然了得喝佛罵祖作用。次日，聞舉雪峰
J38nB422_p0584a13║示眾云：『盡大地撮來如粟米粒大，拋向面前，漆桶不
J38nB422_p0584a14║快，打鼓普請看。』到此真如銀山鐵壁，卻又過去不得。
J38nB422_p0584a15║驀自念云：『古人道：「一處透，千處萬處一時透。」如者一
J38nB422_p0584a16║句子不得了明，則從前所會者皆不出興化道的。』夏
J38nB422_p0584a17║末，峨和尚回風穴，命守方丈，雪兆兄監理院事。秋初，
J38nB422_p0584a18║先老人易菴和尚自雙桂拽杖來秦，寓興善，雪兄輩
J38nB422_p0584a19║堅留過冬。己酉春，老人欲南行，出源流拂子抑逼受
J38nB422_p0584a20║法，山僧抱病力辭，侍者收回，暗藏枕後而去。及秋初，
J38nB422_p0584a21║病體稍愈，志欲南參，一切不顧，獨出商山。抵岝峉法
J38nB422_p0584a22║海寺，承南明兄勉留山居三載，每於坐臥經行處自
J38nB422_p0584a23║覺與眾皆同，惟者一念子時刻未敢輕自放過。丙午
J38nB422_p0584a24║夏，閒坐次，學者手出楊岐和尚語錄問字，山僧隨手
J38nB422_p0584a25║一揭，忽睹前所疑公案，宛若雲開見日。自此，凡古人
J38nB422_p0584a26║方冊所載者，一一諦子無疑。丁未春，忽涇陽、高陵、三
J38nB422_p0584a27║原鄉紳緇素具啟禮不辭，千里遠過，茶芽設齋，堅請
J38nB422_p0584a28║者三，辭不獲免，拽杖旋秦，住鐵佛崇文塔寺三載。時
J38nB422_p0584a29║先老人主興善將五秋，明春欲往天童掃塔，囑山僧
J38nB422_p0584a30║繼席兩月，寧夏鎮臺桑暨紳衿請住寧夏海寶塔寺。
J38nB422_p0584b01║未三載，先師圓寂涿州，訃音至，如坐針氈，食息未遑，
J38nB422_p0584b02║百計圖歸，未獲一遂。切思從上未有不忠孝之佛祖，
J38nB422_p0584b03║若此羈延，有失大節，誠生不如死矣，猶是閉門絕食
J38nB422_p0584b04║聽命而已。時闔城緇素驚駭，代為稟辭，遂獲允許。越
J38nB422_p0584b05║壬子春，方拽杖興善，與先師建塔院，立普同，兼理常
J38nB422_p0584b06║住，不覺逗留至今。自愧生平學淺，德行庸常，雖承先
J38nB422_p0584b07║師格外之恩，自慚無益法門。且興善祖庭甲秦京第
J38nB422_p0584b08║一名剎，事多繁冗，繼席以來不期十餘載，每承眾檀
J38nB422_p0584b09║護及列剎眾師德并本寺眾耆舊、兩序大眾共囊輔
J38nB422_p0584b10║翼，山僧愧感曷既？今日又承護法熊檀越、文學董相
J38nB422_p0584b11║公暨佛會眾善士等來寺設齋，懷香入室，欲山僧行
J38nB422_p0584b12║由以刊全錄，亦自感愧。奈氣短力弱，不能備舉，勉說
J38nB422_p0584b13║概略，以告諸公，誠所謂家醜外揚，取笑大方也。不煩
J38nB422_p0584b14║久立，珍重珍重！」眾皆歡喜作禮，踊躍而去。
J38nB422_p0584b15║
J38nB422_p0584b16║
J38nB422_p0584b17║
J38nB422_p0584b18║
J38nB422_p0584b19║
J38nB422_p0584b20║
J38nB422_p0584b21║林我禪師塔銘
J38nB422_p0584b22║余在光祿時，每月朔望，省視祠壇供獻，雖禁中例
J38nB422_p0584b23║得往焉。一日至萬善寺，見正殿懸扁，大書「敬佛」二
J38nB422_p0584b24║字，為
J38nB422_p0584b25║今上御筆。余拜手稽首，退而嘆曰：「大哉！帝王治天下
J38nB422_p0584b26║之道，不一端也。設官分師，立綱陳紀，章服有辨，刑
J38nB422_p0584b27║威有施，無非納斯民於規物，復其天良之性而已。
J38nB422_p0584b28║故唐虞三代，治各不同，而訓俗型方之心，無不同
J38nB422_p0584b29║也。況佛為西方聖人，所以教民為善者，無殊於吾
J38nB422_p0584b30║儒之旨。使生唐虞三代以前，見重於堯舜禹湯文
J38nB422_p0584c01║武之君也，亦明矣。」昔
J38nB422_p0584c02║世祖章皇帝時，余叨列侍從之班，見經筵有間，延禪
J38nB422_p0584c03║宗玉林、木陳輩，闡晰妙義，輔佐休隆。我
J38nB422_p0584c04║皇上纘承鴻緒，學貫百王，道該三教，沙門高士，應運
J38nB422_p0584c05║而興，大雄之法，於斯為盛。長安城南大興善寺林
J38nB422_p0584c06║我禪師，蓋傑出者也。師閬州侯氏，母蘇夫人，生而
J38nB422_p0584c07║多病，幼好讀書，年未及冠，父母並亡，立志出家。初
J38nB422_p0584c08║披剃於萬緣寺，參學於桂谿莊，更歷寒暑，道念愈
J38nB422_p0584c09║堅。繼受戒於寶池和尚，終聞法於易菴老人。老人
J38nB422_p0584c10║為破山法子，傳臨濟正宗。師道範清高，學思淵博，
J38nB422_p0584c11║有自來也。始住南安貴清，歷終南岝峉，名山大剎，
J38nB422_p0584c12║聲震關中，乃開堂於涇干之崇文塔院、西夏之海
J38nB422_p0584c13║寶禪林，東西秦川，聞風景慕。後因易老人圓寂，始
J38nB422_p0584c14║卓錫興善，營建師塔，主持法事，大振宗風，於今八
J38nB422_p0584c15║載矣。師體質清臞，胸懷坦易，始以嚴慈立念，誓報
J38nB422_p0584c16║罔極之恩；繼因師祖裁成，大闡如來之教。金環在
J38nB422_p0584c17║手，非具夙因者不能；瓶水倒流，因參大乘而有悟。
J38nB422_p0584c18║物各有生，我示以無生，則生生之中另開生面；我
J38nB422_p0584c19║本無相，人見為有相，而相相之外別立相宗。逐境
J38nB422_p0584c20║提撕，久而有悟，如中山之酒，三年不解其酲；因人
J38nB422_p0584c21║開示，各具因緣，似春雨之膏，萬物咸霑其潤。故所
J38nB422_p0584c22║至監司鎮帥、賢士大夫、文學耆庶、村嫗市童，莫不
J38nB422_p0584c23║接踵相迎，請益恐後。非師德量宏深、機緣廣大，能
J38nB422_p0584c24║如是乎？視昔之架箭需人、持竿待日，此更超出一
J38nB422_p0584c25║倍矣。慨夫民風不古，世道日漓，法制禁令，移易為
J38nB422_p0584c26║艱。師以一老頭陀登堂揮麈，能令百千萬人革心
J38nB422_p0584c27║降志，勉登善域而不敢自止，使九州四海之大得
J38nB422_p0584c28║盡聞師說而孜孜從事焉，於以輔
J38nB422_p0584c29║聖化而正人心，挽斯民於三代之隆，其功不更與吾
J38nB422_p0584c30║懦相左右乎？乃今歲仲春朔日，領眾禮佛畢，忽索
J38nB422_p0585a01║紙書一偈云：「登山足疾忽為魔，必欲登山可奈何？
J38nB422_p0585a02║此去直將空四大，笑看白骨豈成痾？」書畢，歸方丈。
J38nB422_p0585a03║侍者請問其意，師笑而不答。越五日，端坐而逝，康
J38nB422_p0585a04║熙十有八年二月初六日未時也。登涅槃床七日，
J38nB422_p0585a05║起龕荼毘，五色火光熾盛，收舍利無數。師生於壬
J38nB422_p0585a06║子年四月初八日子時，壽六十八，臘四十八。遠近
J38nB422_p0585a07║僧俗罔不奔走悲號，如失怙恃。其法胤海珍，亦蜀
J38nB422_p0585a08║人，器識純誠，遺燈有寄。先以法叔若水和尚乞序
J38nB422_p0585a09║銘於余，繼復躬請。憶己酉夏，余曾晤師於文塔，有
J38nB422_p0585a10║夙契焉，不可以辭，乃序其始末而系之以銘。（銘曰：）
J38nB422_p0585a11║緬彼迦文，傳法鷲嶺。拈花一笑，妙諦心領。
J38nB422_p0585a12║達磨西來，道弘斯境。曹溪一派，汪洋千頃。
J38nB422_p0585a13║卓哉林公，巴江鍾奇。風木載悲，誓志披緇。
J38nB422_p0585a14║祝髮大慈，受戒寶池。破山之徒，易菴為師。
J38nB422_p0585a15║柱下無為，鄒魯性善。寂然不動，真如乃見。
J38nB422_p0585a16║大覺圓明，三聖無間。道不遠人，人自道畔。
J38nB422_p0585a17║性根超朗，領悟獨優。渡盃錦江，飛錫雍州。
J38nB422_p0585a18║八水洗腸，三峰點頭。金篦開蒙，四十春秋。
J38nB422_p0585a19║清襟映月，逸藻流霞。學究一貫，書富五車。
J38nB422_p0585a20║剖玉淘金，忘石與沙。西來大意，樹上三花。
J38nB422_p0585a21║三昧無聲，覺來早參。揮毫留偈，歸臥一龕。
J38nB422_p0585a22║五色燄中，舍利光含。崚嶒寶塔，高對終南。
J38nB422_p0585a23║南山峨峨，渭水洋洋。幻形易化，真性難量。
J38nB422_p0585a24║滄波浩渺，一葉慈航。奕世徽音，地久天長。
J38nB422_p0585a25║時
J38nB422_p0585a26║康熙十有八年孟夏廿日，驪山澹園居士周燦星公
J38nB422_p0585a27║甫頓首題於雙峰草堂。
J38nB422_p0585a28║
J38nB422_p0585a29║
J38nB422_p0585a30║
J38nB422_p0585b01║
J38nB422_p0585b02║　（浙江杭州各旗信士宋有德　姜狀元　胡登科
J38nB422_p0585b03║　孫道讚　姬守分　謝三魁　王增玉　劉啟鳳
J38nB422_p0585b04║　羅立位　段有禎等，謹同眾姓共結勝緣，福祿名
J38nB422_p0585b05║　位吉祥如意。　　　關西漢南戒子寂玉募刻。）
J38nB422_p0585b06║康熙辛未歲臘月吉旦，板存嘉興楞嚴寺流通。