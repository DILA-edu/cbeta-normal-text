J38nB423_p0587a01║石關禪師語錄序
J38nB423_p0587a02║釋迦文佛以大三昧命其高弟
J38nB423_p0587a03║子大龜氏傳之，將以印正一切
J38nB423_p0587a04║法門，決定為妙覺之宗極，衣缽
J38nB423_p0587a05║相傳無已久矣。至菩提達磨得
J38nB423_p0587a06║禪宗妙法，承大龜氏為二十八
J38nB423_p0587a07║祖，齎衣缽航海至我國，不遇，隱
J38nB423_p0587a08║於嵩山少林寺，以其法傳慧可，
J38nB423_p0587a09║六傳而至慧能，天下謂之六祖。
J38nB423_p0587a10║六祖深明道本，欲人人自求即
J38nB423_p0587a11║其心以返乎道妙，故其示人至
J38nB423_p0587a12║直，令人趨之至徑，證之至真，以
J38nB423_p0587a13║本性達乎了義，未有舍六祖之
J38nB423_p0587a14║道而能至乎此者也。而守章句
J38nB423_p0587a15║者猶有非之，以為背經立異。嗟
J38nB423_p0587a16║乎！真君廢教固已失之已甚，而
J38nB423_p0587a17║背經立異毋乃大謬不然乎？識
J38nB423_p0587a18║者憂之。是以高明之家立乎中
J38nB423_p0587b01║道以正知見，令天下開示悟入
J38nB423_p0587b02║一歸於平等性而浚已。余讀石
J38nB423_p0587b03║關禪師語錄，余不能不為之服
J38nB423_p0587b04║膺，其大機大用固不能測其涯
J38nB423_p0587b05║岸，即地藏誕辰上堂一則語已
J38nB423_p0587b06║具不可思議之妙，其言白：禪外
J38nB423_p0587b07║無淨，淨外無禪。一心不亂，便能
J38nB423_p0587b08║返妄歸真；一念全提，頓使超凡
J38nB423_p0587b09║入聖。禪淨不二，宗教不殊，是真
J38nB423_p0587b10║可謂開大機、發大用，顯揚佛祖、
J38nB423_p0587b11║拯濟群生，無有過於石關大師
J38nB423_p0587b12║者矣。是以永明延壽禪師，禪也，
J38nB423_p0587b13║而與淨土同脩，良即此意也。夫
J38nB423_p0587b14║不然，是無失文佛傳命大龜氏
J38nB423_p0587b15║之意，并無失初祖東渡臨行傳
J38nB423_p0587b16║經之旨，余之所以服膺石關也。
J38nB423_p0587b17║向上家風不踰此而得之矣。
J38nB423_p0587b18║時
J38nB423_p0587c01║康熙庚申秋抄鸚湖陸光旭拜
J38nB423_p0587c02║譔
J38nB423_p0587c03║
J38nB423_p0587c04║
J38nB423_p0587c05║
J38nB423_p0587c06║
J38nB423_p0587c07║
J38nB423_p0587c08║
J38nB423_p0587c09║
J38nB423_p0587c10║
J38nB423_p0587c11║
J38nB423_p0587c12║
J38nB423_p0587c13║
J38nB423_p0587c14║
J38nB423_p0587c15║
J38nB423_p0587c16║
J38nB423_p0587c17║
J38nB423_p0587c18║
J38nB423_p0588a01║普明石關禪師語錄
J38nB423_p0588a02║嗣法門人芳桂等編錄
J38nB423_p0588a03║上堂
J38nB423_p0588a04║康熙丁未年，師在白洋山受嘉興府嘉、秀二縣護法
J38nB423_p0588a05║紳衿請，住普明禪寺。於七月初七日入院。至山門，卓
J38nB423_p0588a06║拄杖云：「真如門、解脫門乃至無量百千三昧門，今日
J38nB423_p0588a07║總被凌上座打開了也。打開後又作麼生？全身拶入
J38nB423_p0588a08║分賓主，振起鴛湖第一山。」拽拄杖便入。
J38nB423_p0588a09║大殿。師云：「三十二相人天仰，八十種好鬼神欽。今日
J38nB423_p0588a10║凌上座到此，作麼生相見？」便燒香作禮，云：「禮服君子。」
J38nB423_p0588a11║韋馱殿。云：「法賴汝護，僧賴汝安，誓力弘深，寶杵赫然。」
J38nB423_p0588a12║便燒香，云：「付囑猶在。」
J38nB423_p0588a13║伽藍堂。云：「靈山付囑，覿面承當，干城叢席，法苑金湯，
J38nB423_p0588a14║永久護持，誓不暫忘。」遂插香。
J38nB423_p0588a15║祖堂。云：「相識滿天下，知心能幾人？阿呵呵！今日還識
J38nB423_p0588a16║不肖兒孫麼？」以具打一圓相，便燒香作禮。
J38nB423_p0588a17║方丈。云：「據此室，行此令，一條白棒點鐵成金，一握粗
J38nB423_p0588a18║拳煆凡煉聖，任他鐵額銅頭，到此七花八裂。」喝一喝，
J38nB423_p0588a19║據座。
J38nB423_p0588a20║當日，護法暨耆宿等請上堂。師至座前拈請，啟云：「此
J38nB423_p0588a21║是本郡護法、宰官、居士開佛祖關，騰風雲筆，不遇則
J38nB423_p0588a22║尊貴天然，相逢則攢花簇錦，雖家醜固不可外揚，然
J38nB423_p0588a23║好事亦瞞人不得，敢煩維那於人天眾前露個消息。」
J38nB423_p0588a24║維那宣疏畢，師指法座云：「大座當陽，虛空開口，真獅
J38nB423_p0588a25║子兒，善獅子吼。」便陞座。拈香云：「此一瓣香，乾坤最貴，
J38nB423_p0588a26║萬象獨尊，爇向爐中，端為祝延
J38nB423_p0588a27║今上皇帝萬歲萬萬歲，伏願道超五帝，德冠百王，丕
J38nB423_p0588a28║國纘圖，樂昇平於百世，受天休命，永壽考於萬年。此
J38nB423_p0588a29║一瓣香，瑞接空中紫氣，祥分劫外優曇，爇向爐中，端
J38nB423_p0588a30║為滿朝文武、闔郡護法、宰官，暨本寺開山現前居士、
J38nB423_p0588b01║耆宿，伏願人人悟般若心，個個開金剛眼，永為法苑
J38nB423_p0588b02║金湯，久作朝廷柱石。此一瓣香，眼不可覷，耳不可聽，
J38nB423_p0588b03║鼻不可嗅，舌不可嘗，身不可觸，意不可測，今日第二
J38nB423_p0588b04║回拈出，爇向爐中，專伸供養傳臨濟正宗第三十一
J38nB423_p0588b05║世，前住黃檗金粟，次住天童徑山，末後示寂福嚴堂
J38nB423_p0588b06║上費隱容老和尚，用酬法乳之恩，伏願宗風永振，毫
J38nB423_p0588b07║端露華藏之天，祖印重光，鼻索垂逆兒之手。」遂斂衣
J38nB423_p0588b08║就座。西堂白椎云：「法筵龍象眾，當觀第一義。」師云：「空
J38nB423_p0588b09║劫已前有一句子，盡大地人亙古及今無能舉得，今
J38nB423_p0588b10║日還有舉得者麼？不妨請出相見。」問繁不錄。乃云：「薰
J38nB423_p0588b11║風吹我出山來，兩岸荷花透水開，煙雨樓頭西祖意，
J38nB423_p0588b12║人天圍繞歎奇哉。到者裏，文不加點，凌上座只好證
J38nB423_p0588b13║明。雖然如是，也須頂門具眼、肘後懸符底人始承當
J38nB423_p0588b14║得。」擊拂子，云：「此一坐具地，乃石晉天福年間有普明
J38nB423_p0588b15║禪師於此開山，大興佛事，然此老只牧一頭水牯牛
J38nB423_p0588b16║於寺前、寺後，東觸、西觸，棒雨、敲風，水足、草足，有圖、有
J38nB423_p0588b17║頌，流布叢林。今觀其圖、讀其頌，則知此老功夫綿密，
J38nB423_p0588b18║道眼圓明，所以道場雖經久遠，終非湮滅。昔嘉、隆間，
J38nB423_p0588b19║寺屬坵墟，佛歸無相，此道場之名亦幾泯滅，遇我法
J38nB423_p0588b20║兄𨍏轢居士觀圖和▆，▆神力，破家私，恢復廢址，頓
J38nB423_p0588b21║成巍剎，豈非此禪師道行所感，使後人肝腦墮地而
J38nB423_p0588b22║恢復如是耶？今日山僧蒙闔郡宰官護法相延到此，
J38nB423_p0588b23║弘揚臨濟宗風，接續曹溪正脈，此亦禪師之道行所
J38nB423_p0588b24║感，將此道場轉為鴛湖第一法席。然恢復且置，祝
J38nB423_p0588b25║聖開堂一句作麼生道？」卓拄杖，云：「棒頭有眼無私照，
J38nB423_p0588b26║萬世謳歌誦　聖明。」復卓拄杖，下座。
J38nB423_p0588b27║地藏誕辰，月湖朱居士請上堂。師舉拂子，云：「地藏菩
J38nB423_p0588b28║薩來也，在山僧拂子頭上放大光明、轉大法輪，弘揚
J38nB423_p0588b29║三玄三要，有賓、有主，有照、有用，有縱、有奪，有殺、有活。
J38nB423_p0588b30║還見麼？其或未然，山僧別為舉揚去也。今此普明重
J38nB423_p0588c01║興於明巖大師淨土法門，巖乃幻也禪師之子，幻也
J38nB423_p0588c02║得法於笑祖，則知巖亦臨濟後裔。其不行臨濟宗風、
J38nB423_p0588c03║別開淨土一門者，乃厚防狂慧、巧接三根之意也。然
J38nB423_p0588c04║則，禪中有淨，淨中有禪；禪外無淨，淨外無禪。故一心
J38nB423_p0588c05║不亂，便能返妄歸真；一念全提，頓使超凡入聖。是以，
J38nB423_p0588c06║禪淨不二，興梵剎於草莽之中；宗教非殊，復規模於
J38nB423_p0588c07║坵墟之地。大凡知識出現於世，無非顯大機、發大用，
J38nB423_p0588c08║開大爐韝、奮大鉗鎚，打開生死牢關、掃蕩聖凡窠窟，
J38nB423_p0588c09║顯揚佛祖、拯濟群迷。」拈拄杖，云：「還會麼？禪淨總收歸
J38nB423_p0588c10║向上，家風整起舊時來。」下座。
J38nB423_p0588c11║結制，上堂。云：「開大爐韝，奮大鉗錘，還有不受煆煉者
J38nB423_p0588c12║麼？不妨請出相見。」問：「撾鼓陞堂即不問，驀面相逢時
J38nB423_p0588c13║如何？」師云：「與汝腦後一鎚。」進云：「大冶紅爐，烹佛煉祖，
J38nB423_p0588c14║或有箇不受鉗錘底到來，以何接待？」師云：「且照顧者
J38nB423_p0588c15║一鎚。」進云：「金鐘敲出峰頭月，玉笛吹歸海上風。」師云：
J38nB423_p0588c16║「閑言語。」乃以拂子打圓相，云：「大圓鏡內凡聖交參，鴛
J38nB423_p0588c17║水灘頭象龍獨步，到者裏無言可對、無理可伸、無道
J38nB423_p0588c18║可修、無制可結，只因威音那畔有個無鼻孔阿師，遺
J38nB423_p0588c19║下個沒量鉗錘，鞭象撻龍、煆凡煉聖，今日將錯就錯，
J38nB423_p0588c20║依樣畫模，直得玲瓏露柱、懵懂燈籠，利智張三、鈍根
J38nB423_p0588c21║李四，到者裡用盡伎倆掙扎不得，於掙扎不得處銅
J38nB423_p0588c22║墻鐵壁冷地掀翻。阿呵呵，好大哥，那時節，真慶快，風
J38nB423_p0588c23║流不在著衣多，不是一番寒徹骨，爭得梅花撲鼻何？」
J38nB423_p0588c24║卓拄杖一下，喝一喝，下座。
J38nB423_p0588c25║冬至，上堂。師拈拄杖，云：「棒喝縱橫，須是作家戰將；主
J38nB423_p0588c26║賓問答，不妨本分提持。還有恁麼人麼？」問：「弘開爐韝，
J38nB423_p0588c27║煆煉賢才，忽有個無鼻孔底出來，又如何煆煉？」師便
J38nB423_p0588c28║棒，進云：「棒頭喝下翻身去，直入千峰與萬峰。」師云：「五
J38nB423_p0588c29║色索未斷。」進云：「何故壓良為賤？」師云：「秤尺在手。」僧喝，
J38nB423_p0588c30║師云：「者一喝落在甚麼處？」僧又喝，師云：「三喝、四喝又
J38nB423_p0589a01║作麼生？」進云：「只得禮拜去也。」師云：「吽！吽！」問：「慈明冬至
J38nB423_p0589a02║挂榜，魯史他國書雲。挂榜即不問，書雲意若何？」師云：
J38nB423_p0589a03║「石頭生暖氣。」進云：「意氣不從天地得，英雄豈逐四時
J38nB423_p0589a04║催？為甚一陽來復，萬物咸生？」師云：「不妨鼻孔撩天。」進
J38nB423_p0589a05║云：「繡女宮中日長一線，未審水牯牛鼻孔長多少？」師
J38nB423_p0589a06║云：「與山僧拄杖子一般。」進云：「恁麼則蓋天蓋地去也。」
J38nB423_p0589a07║師云：「猛虎不咬石麒麟。」進云：「應時及節一句作麼生
J38nB423_p0589a08║道？」師云：「九曲黃河凍到底。」乃云：「天不言而四時行，地
J38nB423_p0589a09║不言而萬物成，日月不言而往來自明，至道不言而
J38nB423_p0589a10║人心自平，纔見秋風黃葉落，而今又見一陽生。」以拂
J38nB423_p0589a11║子畫一畫，云：「雪後始知松柏操，事難方見丈夫心，朔
J38nB423_p0589a12║風有意梅梢蕊，煖氣無心地裡冰。」喝一喝，下座。
J38nB423_p0589a13║尼法量禪人領眾設齋，請上堂。問：「拄杖抽條，瓦礫生
J38nB423_p0589a14║光，阿誰證明？」師云：「再進一句來。」進云：「更須答話始得。」
J38nB423_p0589a15║師云：「還不會麼？」進云：「香煙穿鼻孔，龜毛栽眼睛，此意
J38nB423_p0589a16║如何？」師云：「描不成，畫不就。」進云：「只如施主遠來，設齋
J38nB423_p0589a17║請法，有何祥瑞？」師云：「白苧村中紫氣高。」進云：「與麼則
J38nB423_p0589a18║將得金獅子，換卻玉麒麟。」師云：「賴汝証明。」進云：「者是
J38nB423_p0589a19║居士分上事，衲僧分上又作麼生？」師便打。進云：「畢竟
J38nB423_p0589a20║如何？」師便喝。進云：「可謂一句無私語，無人和得齊。」師
J38nB423_p0589a21║云：「果然。」乃拈拂，云：「自謂今生老白洋，拖犁拽耙笑諸
J38nB423_p0589a22║方，翻然與麼隨流去，鴛水湖頭建法幢。今日現前大
J38nB423_p0589a23║眾不嫌普明冷落，不道山僧德薄，朝參暮扣，共扶將
J38nB423_p0589a24║墜之叢林；擦褲磨褌，勤求佛祖之玅道。然佛祖有甚
J38nB423_p0589a25║麼道？大眾還見麼？蓋道非青黃赤白，有眼莫能見；非
J38nB423_p0589a26║長短方圓，有足不能趨；非知與無知，有識不能識。畢
J38nB423_p0589a27║竟喚甚麼作道？」卓拄杖，云：「會麼？今日法量禪人領眾
J38nB423_p0589a28║設齋，請山僧上堂。」便下座。
J38nB423_p0589a29║上堂。問：「棒喝交參即不問，如何是第一義？」師便打。進
J38nB423_p0589a30║云：「開口成雙橛，楊眉落二三，請師向未問已前答話。」
J38nB423_p0589b01║師云：「者喫棒漢。」進云：「利劍拂開天地靜，霜刀纔舉斗
J38nB423_p0589b02║牛寒。」師云：「照顧命根。」乃云：「興龍橋畔正令全提，鳳翥
J38nB423_p0589b03║洲前揚聲大叫，叫道：『達磨九年面壁，萬事無能；二祖
J38nB423_p0589b04║斷臂覓心，一無所曉；三祖達罪性空，不是宗門牙爪；
J38nB423_p0589b05║四祖橫按牛頭，多虛少實；五祖栽松再來，不識本分；
J38nB423_p0589b06║六祖雖傳衣缽，不知行腳事。今日長老出來，不知說
J38nB423_p0589b07║個甚麼？』山僧向伊道：『燈籠跳上梵天，露柱驀過東海。』
J38nB423_p0589b08║大眾！還信得及麼？其或未然，山僧更為拈出：今朝仲
J38nB423_p0589b09║冬月日，為眾說法登臺，若問西來祖意，普請托缽化
J38nB423_p0589b10║柴。」下座。
J38nB423_p0589b11║上堂。問：「宗開濟牝，法振鴛湖，萬派逆流，一言截斷。不
J38nB423_p0589b12║涉古今一句，請師速道。」師云：「八八六十四。」進云：「棒喝
J38nB423_p0589b13║交馳，紅爐點雪，秪如隔江招手，橫趨而去，又作麼生？」
J38nB423_p0589b14║師云：「落二落三。」問：「世尊未離兜率，已降王宮；未出母
J38nB423_p0589b15║胎，度人已畢。為甚又說三乘五教？」師云：「仙人愛喫胡
J38nB423_p0589b16║麻飯。」乃云：「一真不昧，句句朝宗；萬象不殊，頭頭合轍。
J38nB423_p0589b17║昔德山一日因飯遲，托缽下堂，饑火所逼，雪峰云：『鐘
J38nB423_p0589b18║未鳴，鼓未響，托缽向甚處去？』忍俊不禁。山低頭歸方
J38nB423_p0589b19║丈，理長則就。巖頭云：『未會末後句。』平地風波。山喚巖
J38nB423_p0589b20║問云：『不肯老僧那？』將蝦釣鱉。巖頭密啟其意，今日瞞
J38nB423_p0589b21║普明不得。來日上堂，果與尋常不同，真個那？巖撫掌
J38nB423_p0589b22║云：『且喜者老漢已會末後句。』三頭六臂。『雖然，只得三
J38nB423_p0589b23║年活。』滿口含霜。眾禪德！山僧如此下語，亦能迷卻天
J38nB423_p0589b24║下人，亦能悟卻天下人，迷悟若能俱坐斷，將軍拔劍
J38nB423_p0589b25║攪龍門。且道今日說戒傳衣一句作麼生道？著衣喫
J38nB423_p0589b26║飯豈尋常？今古何妨再舉揚？祖祖共傳無底缽，生生
J38nB423_p0589b27║世世永馨香。」卓拄杖，下座。
J38nB423_p0589b28║元旦，上堂。云：「天開子，地闢丑，人生寅，日居月諸，亙古
J38nB423_p0589b29║彌今，陰陽消長，臘去春臨，三百六十日，今日又重新，
J38nB423_p0589b30║李四賀張三，盲龜值跛鱉，冷地相呼作揖頻，十分喜
J38nB423_p0589c01║氣動眉睫，更有石女吹笙、木人起舞，堪笑王老師不
J38nB423_p0589c02║打鹽官鼓，三十三天撲帝鐘，最是雲門道個普。忽有
J38nB423_p0589c03║問：『如何是新年頭佛法？』則向伊道：『兔角龜毛呈舊面，
J38nB423_p0589c04║乾坤萬象盡增輝。』」卓拄杖，下座。
J38nB423_p0589c05║解制，上堂。云：「摩竭提國去此不遠，覺城東際只在目
J38nB423_p0589c06║前。善財五十三參，撥火覓漚；釋迦三百餘會，泥裡洗
J38nB423_p0589c07║塊。淨明杜口於毘耶，支離太甚；達磨面壁於少室，妄
J38nB423_p0589c08║想更多。臨濟喝、德山棒，虛空釘橛；道吾笏、雪峰毬，平
J38nB423_p0589c09║地干戈。總不恁麼時如何？」良久，云：「春風開闢普明門，
J38nB423_p0589c10║吹出梅花香遠村，要見堂前空落落，請看瓢笠雪紛
J38nB423_p0589c11║紛。雖然如是……」以拂子打圓相，云：「還有跳得者個出底
J38nB423_p0589c12║麼？」有僧出，云：「十方無壁落，四面亦無門，未審和尚作
J38nB423_p0589c13║麼生解？」師便喝，進云：「解了也。」師云：「即當漢又恁麼去
J38nB423_p0589c14║也。」卓拄杖，下座。
J38nB423_p0589c15║結制，上堂。問：「開爐大地總紛紛，毒辣鉗鎚讓普明，煆
J38nB423_p0589c16║聖鎔凡即不問，那邊底事作麼生？」師云：「許汝能吞鐵
J38nB423_p0589c17║蒺藜。」進云：「猶是這邊事。」師云：「如何是那邊事？」僧便喝，
J38nB423_p0589c18║師云：「再喝喝看。」進云：「是何言歟？」師便棒。問：「樹凋葉落，
J38nB423_p0589c19║全彰古佛家風；雨霽風晴，洞徹普賢境界。西來玅旨，
J38nB423_p0589c20║遍界全彰，結制開爐，一場特地。」師打，云：「卻被闍黎帶
J38nB423_p0589c21║累。」進云：「棒頭有眼明如日。」師云：「為甚不會？」僧頂坐具，
J38nB423_p0589c22║遶一匝，師云：「醜。」僧舉坐具，云：「轉得這重關捩子，凡聖
J38nB423_p0589c23║齊教立下風。」師便打，乃云：「去年纔挂錫，今歲又開爐，
J38nB423_p0589c24║佛法無多子，相看奈若何？豈不見古人道：『向上一著，
J38nB423_p0589c25║千聖不傳。超生死迷悟之門，絕聖凡證修之路。』是以，
J38nB423_p0589c26║黃面老子纔出母胎，便指天指地，云：『唯我獨尊。』於此
J38nB423_p0589c27║見得，則天然尊貴，本自現成。其後，雲門忍俊不禁，亦
J38nB423_p0589c28║是掉棒打月；瑯琊因邪打正，未免捏目生花。在普明
J38nB423_p0589c29║則隨處作主，遇緣即宗去也。」握拄杖，云：「要識真金火
J38nB423_p0589c30║裡看，千鎚百擊始知堅，換骨奪胎些子藥，頓見風流
J38nB423_p0590a01║徹大千。」卓拄杖，下座。
J38nB423_p0590a02║朱遇菴居士請上堂。問：「今朝臘月一，四眾雲臻畢，覿
J38nB423_p0590a03║面無私句，請師試拈出。」師云：「鐵棒擊寒冰。」進云：「猶費
J38nB423_p0590a04║唇舌在。」師云：「你又作麼生？」僧呈起坐具，顧視左右，師
J38nB423_p0590a05║云：「笑倒傍觀。」進云：「子期時不遇，誰識伯牙心？」師便打。
J38nB423_p0590a06║進云：「問玄答妙則且止，只如昔日甘贄行者入南泉
J38nB423_p0590a07║設粥、王老師打破鍋子，今日遇菴居士入普明設齋，
J38nB423_p0590a08║未審和尚作何去就？」師打，云：「劈破你腦門。」進云：「恁麼
J38nB423_p0590a09║則雲收雨霽天長闊，一對鴛鴦畫不成。」師云：「一任卜
J38nB423_p0590a10║度。」問：「森森庭柏，趙老機關；嫋嫋爐煙，普明作用。祖意
J38nB423_p0590a11║西來即不問，香嚴上樹意如何？」師云：「剔起眉毛向上
J38nB423_p0590a12║看。」進云：「只如虎頭上座還具眼也無？」師云：「知音之外
J38nB423_p0590a13║有誰知？」進云：「恁麼則香嚴老子被虎頭上座捉敗了
J38nB423_p0590a14║也。」師云：「你聻？」進云：「者老漢亦被某甲捉敗了也。」師便
J38nB423_p0590a15║打。進云：「直下棒頭開正眼，當堂點出玉麒麟。」師云：「猶
J38nB423_p0590a16║是死貨。」僧作舞，云：「搖頭擺尾去也。」師云：「轉見不堪。」乃
J38nB423_p0590a17║云：「金烏東升，玉兔西墜，老胡不會，面壁瞌睡。懶殘終
J38nB423_p0590a18║日無拘，布袋常年落魄，打失鼻孔，業識茫茫。凌上座
J38nB423_p0590a19║一味放憨，撞入普明寺裡，全無消息。堪笑沒米沒柴，
J38nB423_p0590a20║也要安禪打七，不提祖意西來，用盡平生氣力。如此，
J38nB423_p0590a21║者孟八郎不堪燒火掃地，伶俐衲僧到這裡討甚巴
J38nB423_p0590a22║鼻？今日遇菴居士好沒來由，入山設齋，請山僧說個
J38nB423_p0590a23║第一義諦。且道：這第一義諦向甚麼處開口？」驀豎拂，
J38nB423_p0590a24║云：「向這裡薦取。」下座。
J38nB423_p0590a25║冬至，上堂。問：「群陰剝盡轉微陽，葭管飛灰日影長，伐
J38nB423_p0590a26║鼓陞堂則不問，應時及節請宣揚。」師云：「石頭睡夢裡。」
J38nB423_p0590a27║進云：「及盡去也，滴水滴凍，放通一線，枯木糝花，且道
J38nB423_p0590a28║是甚麼人分上事？」師云：「海底火燒冰。」進云：「慈明挂榜，
J38nB423_p0590a29║勘聖驗凡，洞山掇桌，驅耕奪食，普明今日又作麼生
J38nB423_p0590a30║施設？」師云：「前村深雪裡，更有好商量。」進云：「幾不問過。」
J38nB423_p0590b01║師打，云：「也少不得這一棒。」乃云：「天無門，地無戶，九九
J38nB423_p0590b02║陽生第一爻，數到寒食一百五，迷者歷劫迷，悟者一
J38nB423_p0590b03║時悟，甜瓜徹蒂甜，苦瓜連根苦，何事諸方學道人，利
J38nB423_p0590b04║名兩字磨千古，一念無生徹本元，截斷去來寒暑路。」
J38nB423_p0590b05║豎起拄杖，云：「獨有者個不遷移，翻轉面皮超佛祖。」舉：
J38nB423_p0590b06║「法華會上龍女獻珠，世尊納受，即往南方無垢世界，
J38nB423_p0590b07║坐寶蓮華成等正覺。大眾！且道這龍女有甚伎倆成
J38nB423_p0590b08║佛如此迅速？請下語看。」眾無對，遂卓拄杖，云：「不是一
J38nB423_p0590b09║番寒徹骨，怎得梅花噴鼻香？」下座。
J38nB423_p0590b10║解制，上堂。問：「一冬賓主風雲會，奪鼓攙旗意不餘，三
J38nB423_p0590b11║五良宵驚制滿，請垂一語定分拏。」師云：「山門八字開。」
J38nB423_p0590b12║進云：「恁麼則殺活機權歸掌握，收來放去不由人。」師
J38nB423_p0590b13║云：「春到梅花遍地香。」進云：「昔日三聖問雪峰：『透網金
J38nB423_p0590b14║鱗以何為食？』峰云：『待汝出網來向汝道。』意旨如何？」師
J38nB423_p0590b15║云：「舌頭拖地。」進云：「三聖道：『一千五百人善知識，話頭
J38nB423_p0590b16║也不識。』峰云：『住持事繁。』又作麼生？」師云：「滿口含霜。」進
J38nB423_p0590b17║云：「今日設問和尚：『透網金鱗以何為食？』又且如何抵
J38nB423_p0590b18║對？」師打，云：「你且領取這一棒。」進云：「老老大大，話頭也
J38nB423_p0590b19║不識。」師云：「山僧聽事不真。」進云：「不是平原能愛客，爭
J38nB423_p0590b20║容毛遂露囊錐？」師云：「詐明頭。」乃云：「那管禪堂止靜牌，
J38nB423_p0590b21║玉關金鎖頓敲開，半肩瓢笠春風暖，天上人間任去
J38nB423_p0590b22║來。是則是，有佛處不得住，無佛處急走過，仰面莫見
J38nB423_p0590b23║天，低頭莫見地，三千里外賓主全提，八萬門中生死
J38nB423_p0590b24║斷絕。摘揚花，摘揚花，鐵蛇驚出草，頭戴雀兒窠。」擲拄
J38nB423_p0590b25║杖，下座。
J38nB423_p0590b26║結制，圓旵知浴領眾請上堂。問：「豎拂拈椎即不問，紅
J38nB423_p0590b27║爐點雪是如何？」師云：「七花八裂。」進云：「設有銅頭鐵額
J38nB423_p0590b28║漢來，又如何抵對？」師云：「朝打三千，暮打八百。」進云：「恁
J38nB423_p0590b29║麼則師子窟中無異獸，象王行處絕狐蹤。」師云：「今日
J38nB423_p0590b30║安你做西堂。」進云：「大眾證明」。師云：「也須珍重。」僧禮拜，
J38nB423_p0590c01║云：「光前耀後去也。」門：「今日選佛場，聚眾學無為，如何
J38nB423_p0590c02║是無為底句？」師云：「八八六十四。」僧便喝，師便打，僧禮
J38nB423_p0590c03║拜歸位，乃云：「挂錫普明來，冬制經三結，柴米任他無，
J38nB423_p0590c04║只要人人徹。自家冷暖自家知，各人生死各人切，百
J38nB423_p0590c05║萬雄兵八面圍，拚此一條窮命敵。剔起眉毛仔細看，
J38nB423_p0590c06║不是心兮不是佛，金剛寶劍蒲空揮，大冶紅爐無鈍
J38nB423_p0590c07║鐵。鐵壁銀山頓豁開，世界翻成一片雪，若人恁麼便
J38nB423_p0590c08║分明，笑殺山僧多饒舌。」下座。
J38nB423_p0590c09║朱寧宇、張瑞昇居士領眾請上堂。問：「頭頭應現，物物
J38nB423_p0590c10║如然，撒手懸崖，那邊底人為甚麼不居正位？」師云：「問
J38nB423_p0590c11║取露柱。」進云：「學人坐斷乾坤去也。」拂袖便出。師云：「弄
J38nB423_p0590c12║虛頭漢。」乃云：「佛法無多子，只要識取自己去。識得自
J38nB423_p0590c13║己，便識三世諸佛、歷代祖師、天下老和尚根源去。百
J38nB423_p0590c14║千法門、百千三昧、無量妙義，總於一毫頭上了卻。譬
J38nB423_p0590c15║如百千眾流歸於大海，皆同一味；又如然百千億燈，
J38nB423_p0590c16║燈點雖殊，其光不別。諸人日用萬般，惟此一心，更無
J38nB423_p0590c17║他物。」拈拂子擊一下，云：「只今便好猛提取，莫待天明
J38nB423_p0590c18║失卻雞。今日寧宇、瑞昇居士領眾入山，設齋請法
J38nB423_p0590c19║句，大眾試道看。」眾無語。喝一喝，云：「山前麥未熟，廬陵
J38nB423_p0590c20║米價高。衲僧如不會，滴水也難消。」卓杖，下座。
J38nB423_p0590c21║監院禪初領眾請上堂。云：「佛佛授手，祖祖相傳，西天
J38nB423_p0590c22║四七，東土二三，從上來事，只在目前。不是心，不是佛，
J38nB423_p0590c23║不是禪，不是道，懷州牛喫禾，益州馬腹脹，天下覓醫
J38nB423_p0590c24║人，炙豬在膊上。這個語話，大似將五彩描畫虛空。雲
J38nB423_p0590c25║門扇子𨁝跳上三十三天，觸著帝釋鼻孔，東海鯉魚
J38nB423_p0590c26║打一棒，雨似盆傾，何異掉棒打月？從上老古錐，談玄
J38nB423_p0590c27║說玅，說性說心，豎指擎拳，揚眉瞬目，總是為蛇畫足。」
J38nB423_p0590c28║卓拄杖，云：「善言言者，言所不能言；善跡跡者，跡所不
J38nB423_p0590c29║能跡。山僧到者裡，未免口似匾擔、眼似流星，高挂缽
J38nB423_p0590c30║囊、橫眠柱杖去也。忽然院主出來道：『請和尚上堂說
J38nB423_p0591a01║法，以謝檀那供養。』山僧喝一喝，云：『會麼？打麵還他州
J38nB423_p0591a02║土麥，唱歌須是帝鄉人。』」下座。
J38nB423_p0591a03║師誕辰，戒子德奇請上堂。云：「緣生無象，亙古亙今，獨
J38nB423_p0591a04║立無依，不變不易。有時白洋峰頂𥳽土揚塵，有時雙
J38nB423_p0591a05║徑山頭吟風弄月，今則於普明橋畔和泥合水、拽耙
J38nB423_p0591a06║牽犁。然則洞山道：『若以揚眉瞬目、豎指擎拳、謦欬咳
J38nB423_p0591a07║嗽，是廚中拭缽帛；道甚麼會也無？是衲僧破草鞋；這
J38nB423_p0591a08║瞎漢、這漆桶，是弄精魂鬼；總與麼、總不與麼，是東司
J38nB423_p0591a09║頭廁籌子。』山僧總不似者老漢狼藉。」拈拄杖卓一下，
J38nB423_p0591a10║云：「未悟直須悟，到家須問路，脫卻鶻臭衫，十方俱顯
J38nB423_p0591a11║露。今日德音上座設齋與山僧祝慶。」驀豎拂子，云：「且
J38nB423_p0591a12║道這個幾時生日？」乃擲下，云：「撲落非他物，縱橫不是
J38nB423_p0591a13║塵，山河及大地，全露法王身。」下座。
J38nB423_p0591a14║元旦，祝
J38nB423_p0591a15║聖畢，乃云：「盡十方世界是須彌燈王寶座，盡十方世
J38nB423_p0591a16║界是金剛無量壽道場，山河大地常轉法輪，日月星
J38nB423_p0591a17║辰闡揚佛事，澄澄光彩洞徹十虛，蕩蕩真慈包含萬
J38nB423_p0591a18║有，統攝無邊剎海，曠達十世古今，不可以識識、不可
J38nB423_p0591a19║以智知、不可以稱量、不可以希冀，以此祝
J38nB423_p0591a20║聖人壽，壽同天地，資聖人福，福等山河，山僧今日錦
J38nB423_p0591a21║上鋪花去也。」卓拄杖，云：「爇片旃檀頻稽首，咸新萬物
J38nB423_p0591a22║頌豐年。」下座。
J38nB423_p0591a23║周純宇、曹仰虹居士請上堂。問云：「去聖時遙，法幢難
J38nB423_p0591a24║建，法道難行。近日師僧打點一二轉問頭，問古、問今、
J38nB423_p0591a25║問佛、問法，乃不知自己落處，有甚相干？昔華嚴禪師
J38nB423_p0591a26║示眾云：『若是臨濟、德山、高亭、大愚、鳥窠、船子下兒孫，
J38nB423_p0591a27║不用如何若何，便請單刀直入。』時守廓侍者出眾便
J38nB423_p0591a28║喝，嚴亦喝，廓又喝，嚴又喝，廓禮拜起，以手指嚴云：『且
J38nB423_p0591a29║看這老漢今日一場敗闕。』復喝一喝，歸眾。大眾！你看
J38nB423_p0591a30║廓侍者得這些巴鼻，如大將上陣，殺活自由，若非華
J38nB423_p0591b01║嚴慣戰作家，幾被惑亂一上。然則檢點將來，華嚴龍
J38nB423_p0591b02║頭蛇尾，守廓平地喫交。爭似山僧於此住持三載，門
J38nB423_p0591b03║風冷淡，佛法全無，忽然遇著純宇、仰虹二居士，為道
J38nB423_p0591b04║殷勤，不惜身命，拖泥帶水，化米齋僧，今日復領眾設
J38nB423_p0591b05║齋，請山僧上堂。然則居士出禮三拜，山僧合掌道個
J38nB423_p0591b06║難消，居士便搖首云：『是甚麼語話？』且道與古人激揚
J38nB423_p0591b07║是同是別？」喝一喝，云：「放鶴洲前千古事，普明橋畔有
J38nB423_p0591b08║知音。」下座。
J38nB423_p0591b09║解制，上堂。問：「把住牢關，不通凡聖，今日放行一句又
J38nB423_p0591b10║作麼生？」師云：「春來草自青。」進云：「古人道：『有佛處不得
J38nB423_p0591b11║住。』又且如何？」師云：「不妨留上座在這裡。」進云：「畢竟向
J38nB423_p0591b12║甚麼處行履？」師云：「禪堂內橫眠豎坐。」進云：「謝師答話。」
J38nB423_p0591b13║師云：「照顧眉毛。」乃云：「已過九十日，隨往無礙，東弗于
J38nB423_p0591b14║逮、南贍部州、西瞿耶尼、北鬱單越，拄杖子上透乾坤、
J38nB423_p0591b15║下透黃泉，賓頭盧尊者打失鼻孔、閻羅大王突出眼
J38nB423_p0591b16║睛。雖然如是，或有人問：『從何處結冬？』那時道在普明
J38nB423_p0591b17║也得、道不在普明也得。在不在且置，只如古人道：『佛
J38nB423_p0591b18║法無多子，久長難得人，銅頭鐵額漢，扶起古叢林，識
J38nB423_p0591b19║得諸方無二道，缽盂依舊挂三春。』」顧左右，云：「會麼？且
J38nB423_p0591b20║住住好。」卓拄杖，下座。
J38nB423_p0591b21║萬佛期，上堂。云：「一毫端具無邊剎海，一句子含無量
J38nB423_p0591b22║玅義，一切處坐大道場，一切時作大佛事，破微塵出
J38nB423_p0591b23║大千經卷，拈片香轉最上法輪，會真俗為一家，融根
J38nB423_p0591b24║塵為三昧。到者裡，無佛可求、無魔可破，無生可貪、無
J38nB423_p0591b25║死可怖，無福可祈、無罪可露，無恩可報、無迷可度，冤
J38nB423_p0591b26║親平等，彼此無差，此生他生，一時事畢。其或未然，白
J38nB423_p0591b27║日莫閑過，青春不再來，投誠歸萬德，究取自心開。」
J38nB423_p0591b28║圓萬佛期，上堂。問：「萬佛雲臻，千祥駢集，格外一句，請
J38nB423_p0591b29║師舉揚。」師云：「寺前橋下東流水。」進云：「恁麼則一人有
J38nB423_p0591b30║德，萬信歸宗。」師云：「那裡得者消息？」僧禮拜，師便喝。問：
J38nB423_p0591c01║「鐘鼓交加，燈燭輝煌，會得個事，全露法王。全露法王
J38nB423_p0591c02║即不問，玄音唱罷時如何？」師云：「庭前柏子仍依舊。」進
J38nB423_p0591c03║云：「末後一句又作麼生？」師便打，乃云：「毘盧正印逼塞
J38nB423_p0591c04║虛空，大智玄文十方充滿，梵演非聲而聲聲普應，天
J38nB423_p0591c05║花非色而色色全彰，處太虛而非寬，置毫末而非隘，
J38nB423_p0591c06║在聖不增、處凡不減，僧也如是、俗也如是、男也如是、
J38nB423_p0591c07║女也如是，如天普覆、如地普擎、如日普照、如風普吹，
J38nB423_p0591c08║塵塵爾、剎剎爾、念念爾，亙古今而不變不壞，如來以
J38nB423_p0591c09║此而出現於世、轉大法輪，祖師以此而直指單傳、建
J38nB423_p0591c10║宗立旨，君王以此而尊臨萬民、端拱無為，宰官以此
J38nB423_p0591c11║而忠孝節義、輔弼天下，庶人以此而治生產業、尊卑
J38nB423_p0591c12║有序，山僧以此而開方便門、化導群品，諸人以此而
J38nB423_p0591c13║崇修善事、脫離苦輪，一稱一禮，種智現前，供佛供僧，
J38nB423_p0591c14║福緣充滿，是以懺罪罪滅、祈福福臻，自慶追先，存亡
J38nB423_p0591c15║並利，禳災了願，終始俱祥。今則功圓果滿，就路還家
J38nB423_p0591c16║一句作麼生道？」卓拄杖，云：「桑麻百里晴煙煖，桃李千
J38nB423_p0591c17║家化日長。」下座。
J38nB423_p0591c18║師到當湖，蓮溪新元法侄請上堂。德藏古笠和尚白
J38nB423_p0591c19║椎。問：「法振鴛湖，化行鵡水，人天交接，合談何事？」師云：
J38nB423_p0591c20║「昨日晴，今日雨。」進云：「拂子點開千聖眼，杖頭指出萬
J38nB423_p0591c21║人心，此意如何？」師云：「那個知恩？」進云：「秪如營齋請法
J38nB423_p0591c22║有何祥瑞？」師云：「胡言漢語不成章。」進云：「恁麼則春光
J38nB423_p0591c23║輝大地，法雨利人天去也。」師云：「且過一邊。」乃云：「文殊、
J38nB423_p0591c24║普賢、觀音、彌勒，腦後一鎚，七花八裂，堪笑碧眼老臊
J38nB423_p0591c25║胡，究竟西來有何益？寥寥坐九年，覷破少林壁，壞卻
J38nB423_p0591c26║東土人，依然返西國。臨濟小廝兒只具一隻眼，偶然
J38nB423_p0591c27║道個無位真人在諸人面門出入，卻被象骨師喚作
J38nB423_p0591c28║白拈賊。象骨老師三登投子、九上洞山，因甚話頭也
J38nB423_p0591c29║不識？屈指諸方老古錐，議論紛紛有何極？且喜蓮溪
J38nB423_p0591c30║綱法侄，半生行事多朴實，一雙眼目頗分明，不落從
J38nB423_p0592a01║前三五七。」卓拄杖，下座。
J38nB423_p0592a02║結制，上堂。問：「人天普集即不問，弘開爐韝是如何？」師
J38nB423_p0592a03║云：「為甚人天普集不問？」僧擬議，師便打。進云：「問過了
J38nB423_p0592a04║也。」師復打，云：「再喫一棒。」進云：「如何是棒頭有眼明如
J38nB423_p0592a05║日？」師云：「知你是瞎底。」進云：「悟則借手行拳，迷則執燈
J38nB423_p0592a06║求火，只如不著迷悟，如何行履？」師云：「者不知痛癢漢。」
J38nB423_p0592a07║乃云：「十方聚會，選佛場開，祖師西意，信手拈來，是以
J38nB423_p0592a08║禪林法社依規結制，煆聖煉凡。然則古佛場中堪笑
J38nB423_p0592a09║重新選佛，自心境內何勞特地明心？無一人而非佛，
J38nB423_p0592a10║無一佛而非心，心佛及眾生，大似乾矢橛。」拈拄杖，云：
J38nB423_p0592a11║「鉗錘在握，人天窺測無門；猛燄燒空，佛祖迴避不及。
J38nB423_p0592a12║盡大地是個爐韝，諸人在裡許作麼生翻身吐氣？」卓
J38nB423_p0592a13║拄杖，云：「出群須是英靈漢，敵勝還他獅子兒。」下座。
J38nB423_p0592a14║冬至，上堂。問：「冰河纔發燄，葭管便飛灰，且道一陽生
J38nB423_p0592a15║與第一義是同？是別？」師云：「嶺上梅花開笑眼。」進云：「一
J38nB423_p0592a16║枝纔發育，萬樹盡沾恩。」師云：「碌磚瓦礫自翻身。」進云：
J38nB423_p0592a17║「今日禮拜有分。」師云：「且莫草草。」僧便喝，師云：「亂喝。」僧
J38nB423_p0592a18║連喝兩喝，師云：「轉見不堪。」僧拂袖歸位。問：「魯史書雲
J38nB423_p0592a19║日，慈明挂榜時，一陽初發處，萬物未萌枝。如何是萬
J38nB423_p0592a20║物未萌枝？」師云：「前村深雪裏，更有好商量。」進云：「與麼
J38nB423_p0592a21║則滴水滴凍去也。」師云：「也須七花八裂。」進云：「如何是
J38nB423_p0592a22║一陽初動處？」師云：「石頭生煖氣。」進云：「與麼則日添一
J38nB423_p0592a23║線去也。」師云：「隴上暗飛香。」進云：「秪如今朝和尚陞座，
J38nB423_p0592a24║昔日慈明挂榜，是同？是別？」師云：「分身兩處看。」進云：「首
J38nB423_p0592a25║座云：『今晚和尚放參。』與今日學人酬唱孰優？孰劣？」師
J38nB423_p0592a26║云：「問取露柱。」進云：「且喜小人道消，君子道長。」師云：「冬
J38nB423_p0592a27║不寒，臘後看。」僧禮拜，云：「知恩有地。」師鳴指一下。問：「刺
J38nB423_p0592a28║繡五紋添弱線，吹葭六管動飛灰，此是造化陰陽有
J38nB423_p0592a29║變有遷底事。」打圓相，云：「秪如者個亙古亙今、無減無
J38nB423_p0592a30║增底，未審和尚如何指示？」師云：「九曲黃河連底凍。」進
J38nB423_p0592b01║云：「恁麼則長至已知處處瑞，不勞禿帚更書雲。」拂袖
J38nB423_p0592b02║便行。師云：「又恁麼去也。」問：「如何是賓中賓？」師云：「又來
J38nB423_p0592b03║𨁝跳。」「如何是賓中主？」師云：「看取手中拄杖子。」「如何是
J38nB423_p0592b04║主中賓？」師云：「問阿誰？」「如何是主中主？」師云：「還見山僧
J38nB423_p0592b05║麼？」乃云：「大道只在目前，十方無異路，要且目前難睹，
J38nB423_p0592b06║無人識得渠。欲識大道真體，何似生不離聲色，語言
J38nB423_p0592b07║沒交涉？時當歲暮，地凍天寒，魯史臺上書雲，漢女宮
J38nB423_p0592b08║中測日，三家村裏王大姐說長道短，十字街頭赤鬚
J38nB423_p0592b09║胡又手當胸，怎如得林下衲僧破被蒙頭、蒲團兀坐？
J38nB423_p0592b10║饑來瓦缽盂喫飯，睡來長連床打眠，管甚日添長？說
J38nB423_p0592b11║甚冬來意？」遂擊如意，云：「但願來年田麥熟，村歌社舞
J38nB423_p0592b12║祝豐穰。」下座。
J38nB423_p0592b13║師誕日，上堂。問：「昔日世尊初生，便云：『天上天下，惟我
J38nB423_p0592b14║獨尊。』今朝和尚誕辰，未審說個甚麼？」師云：「八十公公
J38nB423_p0592b15║打花鼓。」進云：「大眾分明記取。」師云：「你分上又作麼生
J38nB423_p0592b16║聻？」進云：「今日禮拜和尚。」師云：「記取分明。」問：「吹大法螺、
J38nB423_p0592b17║擊大法鼓、陞大法座、闡大法義，四大即不問，今日設
J38nB423_p0592b18║齋慶誕如何酬唱？」師云：「個個青山齊拜首。」進云：「柳絲
J38nB423_p0592b19║如麵塔如燭，日月為盤獻法王。」師云：「條條河水繞階
J38nB423_p0592b20║流。」進云：「我師法臘超從諗，柏子庭前劫外春。」師云：「許
J38nB423_p0592b21║你窺探有分。」進云：「今日蓮溪來慶賀，大家齊唱太平
J38nB423_p0592b22║歌。」師云：「香煙堆裡再瞻觀。」又僧出禮，欲問，師云：「已遲
J38nB423_p0592b23║八刻。」僧便喝，師云：「還要亂喝。」僧又喝，師云：「不堪，不堪。」
J38nB423_p0592b24║僧禮拜，乃云：「朝而出，暮而歸，鴛鴦湖畔好徘徊，放鶴
J38nB423_p0592b25║洲前西祖意，普明橋上露全機，五十七年無法說，今
J38nB423_p0592b26║朝特地叫希奇。且道叫個甚麼？」驀舉拂子，云：「吾有正
J38nB423_p0592b27║法眼藏、涅盤妙心，不立文字，教外別傳，付囑摩訶佛
J38nB423_p0592b28║殿、摩訶山門、摩訶柏樹子、摩訶乾矢橛，善自護持，毋
J38nB423_p0592b29║令斷絕。驚得他泥團土塊、石頭瓦礫俱搖頭吐舌，云：
J38nB423_p0592b30║『吾未嘗見如此奇特，吾未嘗聞如此奇特。』阿呵呵，好
J38nB423_p0592c01║大哥，有時唱，有時歌，風流不在著衣多。」驀豎拄杖，云：
J38nB423_p0592c02║「且道者個年多少？」遂卓一下，云：「打風打雨任縱橫，拄
J38nB423_p0592c03║地撐天亙古今。」下座。
J38nB423_p0592c04║歲旦，上堂。問：「梅梢初破玉，柳線漸舒金，如何是斬新
J38nB423_p0592c05║一句？」師云：「柏子庭前瑞氣多。」進云：「把斷鴛湖水逆流，
J38nB423_p0592c06║放行▆苧通消息，如何是和尚為人一句？」師云：「棒頭
J38nB423_p0592c07║開正眼。」問：「城上已吹新歲角，窗前猶點舊年燈，這是
J38nB423_p0592c08║古人道底，即今和尚將何示人？」師云：「庭前一片雪，堂
J38nB423_p0592c09║內十分寒。」僧云：「大眾諦聽。」師云：「你作麼生？」進云：「某甲
J38nB423_p0592c10║耳朵不塞。」師便打，僧禮拜，乃豎拂子，云：「三陽交泰，萬
J38nB423_p0592c11║物生輝，一歲當頭，千祥並集，狸奴白牯交賀新正，露
J38nB423_p0592c12║柱燈籠應時納祐，事事喜，法法玅，歲朝祝
J38nB423_p0592c13║聖句畢竟如何道？」擊拂子，云：「今歲自從今日始，一年
J38nB423_p0592c14║又是一番新，等閒覷破東風面，只願
J38nB423_p0592c15║當今萬萬春。」下座。
J38nB423_p0592c16║解制，上堂。問：「九旬禁足，把住則失色於黃金；三月功
J38nB423_p0592c17║圓，放行則增輝於瓦礫。秪如收放自由底到來，和尚
J38nB423_p0592c18║如何垂示？」師云：「朝打三千暮八百。」進云：「堂前鐵笛吹
J38nB423_p0592c19║無盡，舉頭個個悉知音。」師云：「只恐不是玉。」進云：「繡出
J38nB423_p0592c20║鴛湖無背面，閑攜煙雨缽中藏。」師云：「未必是你境界。」
J38nB423_p0592c21║僧拂袖歸位。問：「不立文字義，獨露本來真時如何？」師
J38nB423_p0592c22║云：「合取狗口。」乃云：「古聖方便，猶若河沙，激揚提舉，玉
J38nB423_p0592c23║轉珠迴。昔溈山問仰山云：『子一夏不見上來，在山下
J38nB423_p0592c24║作何所務？』仰云：『鉏得一爿畬，種得一籮粟。』溈云：『子可
J38nB423_p0592c25║謂不空過。』仰卻問溈：『和尚夏間作甚麼？』溈云：『日間一
J38nB423_p0592c26║食，夜間一宿。』仰云：『和尚亦可謂不空過。』然則普明結
J38nB423_p0592c27║冬一期，山僧時時落堂，大眾刻刻參究，檢點將來卻
J38nB423_p0592c28║成空過，今日解制不妨說破。請問大眾：如何是空過、
J38nB423_p0592c29║不空過底道理？」卓拄杖，云：「梅綻缽囊腰下重，翩翩篛
J38nB423_p0592c30║笠戴雲輕。」便下座。
J38nB423_p0593a01║圓萬佛期。平湖王鳳翼、陳繩武居士請上堂。問：「道場
J38nB423_p0593a02║圓滿，普利人天，未審有何奇特？」師卓拄杖，云：「向者裏
J38nB423_p0593a03║薦取。」進云：「恁麼則個個光騰今古，家家慶快平安去
J38nB423_p0593a04║也。」師云：「汝分上又作麼生？」進云：「某甲且止，秪如古人
J38nB423_p0593a05║問：『千佛居何國土？』長沙答：『垂千古。』今日忽有人問：『萬
J38nB423_p0593a06║佛即今在甚麼處？』未審和尚如何舉揚？」師云：「齋堂前，
J38nB423_p0593a07║佛殿後。」進云：「恁麼則遍界盡非常草木，何山松柏不
J38nB423_p0593a08║青青？」師云：「非汝境界。」進云：「大眾證明。」便禮拜。師云：「墮
J38nB423_p0593a09║也，墮也。」乃云：「千年暗室，一燈能破；三乘玅法，一句該
J38nB423_p0593a10║通。是以諸佛演最上乘，祖師傳心地法，凈明談不二
J38nB423_p0593a11║門，山僧提末後句，猶如時雨普潤大千，草木花果悉
J38nB423_p0593a12║皆充洽而得長生。然則甘草得之而甜，黃連得之而
J38nB423_p0593a13║苦，梅杏得之而酸，椒桂得之而辣，非雨有分別，而彼
J38nB423_p0593a14║草木種性之不同耳，學道禪流各宜會取。今日普明
J38nB423_p0593a15║萬佛之期，因去年在會眾居士立三年之願，所謂實
J38nB423_p0593a16║際理地不受一塵，佛事門頭不捨一法，是以冬夏安
J38nB423_p0593a17║禪，春秋禮誦，遂成普明長式。今當第二期圓滿之日，
J38nB423_p0593a18║蒙王、陳二居士請山僧上堂舉揚個事，且道上堂與
J38nB423_p0593a19║禮懺還有差別也無？」卓拄杖，云：「識得到家無二性，何
J38nB423_p0593a20║妨方便有多門？拈起一花標正眼，展開半葉頓明心。」
J38nB423_p0593a21║下座。
J38nB423_p0593a22║吳雙泉居士求剃度，請上堂。云：「娑婆世界以音聲為
J38nB423_p0593a23║佛事，香積世界以香飯為佛事，且道普明寺裡以何
J38nB423_p0593a24║為佛事？」拈如意，云：「以如意為佛事，不落名相，得大自
J38nB423_p0593a25║在。古人云：『菩提無樹，煩惱無根，父母非親，諸佛非道。』
J38nB423_p0593a26║於此會得，不妨活潑潑超然三界之外，孤迥迥跳出
J38nB423_p0593a27║名利之場，天子不臣，諸侯不友，如孤雲野雀，自在無
J38nB423_p0593a28║▆，實佛祖之標持，乃道人之行履。今日雙泉居士特
J38nB423_p0593a29║來設供，求山僧剃落，秉佛真規，山僧命名超曇，法號
J38nB423_p0593a30║鐵樹，其奈貴親戚苦意相留，并致山僧相勸，不得遂
J38nB423_p0593b01║居士之願。然則居士以不如意處不妨如意。何故？古
J38nB423_p0593b02║云：『袈裟之下透出三界如恒河沙，袈裟之下失卻人
J38nB423_p0593b03║身如恒河沙。』由是觀之，大道不分僧俗相，何須割髮
J38nB423_p0593b04║并披緇？」下座。
J38nB423_p0593b05║萬佛懺期圓滿，請上堂。云：「塵點劫事只在目前，菩提
J38nB423_p0593b06║玅場不離當處。大覺世尊起菩提樹，詣鹿野苑轉四
J38nB423_p0593b07║諦法輪，惟憍陳如最初得度。達磨大師從南天國至
J38nB423_p0593b08║東震旦，坐少林九年，賺神光三拜，謂其得髓。山僧蒙
J38nB423_p0593b09║諸檀護命錫此山，六載以來，三起萬佛懺期，專祝
J38nB423_p0593b10║皇圖鞏固，帝道遐昌，雨順風調，民安物阜。而我衲僧
J38nB423_p0593b11║均樂無為之化，長沾沕穆之風，於心無事、於事無心，
J38nB423_p0593b12║一種光明自然顯現，以此而證自性三昧、以此而獲
J38nB423_p0593b13║本地風光、以此而開四生九有之昏衢、以此而報天
J38nB423_p0593b14║地君親之厚德。」擊如意，云：「一色一香開正眼，再瞻再
J38nB423_p0593b15║禮契無生。」下座。
J38nB423_p0593b16║解制，紹昇基知浴請上堂。問：「一期把定繩頭，施設不
J38nB423_p0593b17║能由己，只如放行一句作麼生道？」師云：「緊峭草鞋。」進
J38nB423_p0593b18║云：「恁麼則一任去也。」師云：「猛虎當路坐。」進云：「前程或
J38nB423_p0593b19║有人問，如何對他？」師云：「兩眼對兩眼。」進云：「古人道：『祖
J38nB423_p0593b20║師心印，狀似鐵牛之機，去即印住，住即印破。』若遇無
J38nB423_p0593b21║面目漢，又作麼生印？」師打，云：「也放過不得。」紹昇居士
J38nB423_p0593b22║問：「臘盡春來，梅花與柏子交新，意旨如何？」師云：「剔起
J38nB423_p0593b23║眉毛仔細看。」士便喝，師云：「這一喝落在甚麼處？」進云：
J38nB423_p0593b24║「這老漢還不會麼？」師便打，士便喝，師亦喝，士便禮拜，
J38nB423_p0593b25║乃云：「居士新正遠入山，殷勤請法自焚檀，打開布袋
J38nB423_p0593b26║無他說，只要人人透祖關。」以拄杖左卓一下，云：「文殊、
J38nB423_p0593b27║普賢起佛見、法見，且向者邊立。以拄杖右卓一下，云：
J38nB423_p0593b28║臨濟、德山因風生浪，且向那邊立。」復卓拄杖，云：「我此
J38nB423_p0593b29║一眾，九十日內不依倚一物者不妨請出，山僧與汝
J38nB423_p0593b30║柱杖子。」眾默然，師云：「有佛處不得住，無佛處急走過，
J38nB423_p0593c01║三千里外即不問，未出門一句作麼生道？」喝一喝，云：
J38nB423_p0593c02║「幾片白雲俱散盡，不知明月落誰家？」下座。
J38nB423_p0593c03║結制，上堂。云：「荊棘林裏安居，險惡道中選佛，刀山劍
J38nB423_p0593c04║樹上經行，鑊湯爐炭裡坐臥。必須透過這四重關，山
J38nB423_p0593c05║僧纔開禪堂門，與諸上座拄杖子喫。」擊拂子，下座。
J38nB423_p0593c06║臘八日，倪遠生居士請上堂。師云：「威音那畔有一句
J38nB423_p0593c07║子，直至如今盡大地人無能舉得。今日還有舉得者
J38nB423_p0593c08║麼？請出舉看。」僧出作禮，師云：「錯舉了也。」僧云：「和尚錯！
J38nB423_p0593c09║學人錯！」師云：「錯！錯！」乃云：「未有天地日月已前，無佛名
J38nB423_p0593c10║字、無眾生名字，不說聖、不說凡，不說迷、不說悟，亦無
J38nB423_p0593c11║持戒、毀戒。自釋迦老子入雪山苦行、睹明星悟道之
J38nB423_p0593c12║後，遂分聖、分凡，立宗、立教，有禪、有律，以後幾多老古
J38nB423_p0593c13║錐承虛接響，便道：『迷之則生死始，悟之則輪迴息。』眾
J38nB423_p0593c14║禪德！今日還見釋迦老子麼？」擊拂子一下，云：「出家夜
J38nB423_p0593c15║半王臣泣，苦行六年魔外降，一念頓成無上覺，人間
J38nB423_p0593c16║天上更無雙。」下座。
J38nB423_p0593c17║解制上堂。云：「太陽門下，日日三春；明月堂前，時時九
J38nB423_p0593c18║夏。古人恁麼語話，能不慚惶？娑婆世界內，三月為春、
J38nB423_p0593c19║三月為夏、三月為秋、三月為冬，寒則普天之下寒，熱
J38nB423_p0593c20║則普天之下熱。太陽門下幾人能到？明月堂前若個
J38nB423_p0593c21║能知？凌上座尋常不欲與諸禪德面前拋沙撒土，諸
J38nB423_p0593c22║禪德亦不必敲磚打瓦，只教二六時中放得空閒閒
J38nB423_p0593c23║地，便是大休歇時節。今朝打開布袋，未免東往拜年、
J38nB423_p0593c24║西往賀節，前途忽遇個守破關鎮使、打口令措大、賣
J38nB423_p0593c25║鹽袋老公子、使耕牛臭老婆，觸著便作屎臭氣，好拈
J38nB423_p0593c26║拄杖劈脊與一頓，使他知我普明門下別有長處，豈
J38nB423_p0593c27║不快哉？還會麼？龍袖拂開全體現，象王行處絕狐蹤。」
J38nB423_p0593c28║下座。
J38nB423_p0593c29║結制，上堂。「釋迦世尊於摩竭陀國三七思惟，開闡利
J38nB423_p0593c30║生事業；達磨祖師於少室山前九年面壁，煆煉斷臂
J38nB423_p0594a01║阿師；智者大師於天台山中九十日，廣談妙法；天下
J38nB423_p0594a02║善知識於所坐道場九十日，提唱宗猷；山僧於此普
J38nB423_p0594a03║明寺中九十日，與諸衲子斬斷從上葛藤，點出諸人
J38nB423_p0594a04║面目。與麼，與麼，白雲乍可來青嶂；不與麼，不與麼，明
J38nB423_p0594a05║月難教下碧天。」擊如意，云：「千聖頂𩕳時踏斷，倚天長
J38nB423_p0594a06║劍逼人寒。」下座。
J38nB423_p0594a07║冬至，上堂。云：「日月行空，短長自異；陰陽合序，消長不
J38nB423_p0594a08║停。不是心，不是佛，不是物，古往今來是何物？寒時太
J38nB423_p0594a09║煞寒，熱時真個熱，超然寒熱是何人？夏扇冬衣赤骨
J38nB423_p0594a10║力，火官頭上轉風車，金剛腦後三觔鐵。秪如古人問：
J38nB423_p0594a11║『如何是冬來意？』答云：『京中出大黃。』此意如何？大家不
J38nB423_p0594a12║妨下一語看。」侍者云：「九曲黃河連底凍。」一僧大笑，師
J38nB423_p0594a13║搖手云：「不是，不是。」便下座。
J38nB423_p0594a14║師六十壽誕，兩序設齋，請上堂。僧問：「彩雲凝白苧，瑞
J38nB423_p0594a15║氣映鴛湖，如何是普明境？」師云：「山門八字開。」進云：「有
J38nB423_p0594a16║星皆拱北，無水不朝東，如何是境中人？」師云：「按劍當
J38nB423_p0594a17║堂坐。」進云：「有意氣時添意氣，不風流處卻風流，如何
J38nB423_p0594a18║是人中意？」師一喝，僧顧眾云：「海屋添籌，恩沾大眾去
J38nB423_p0594a19║也。」師云：「放汝三十棒。」問云：「靈明廓徹無邊表，擒縱臨
J38nB423_p0594a20║機獨振威，海屋芥城收不住，熾然共祝不思議。大眾
J38nB423_p0594a21║願聞，請師自祝一句。」師云：「春秋不涉。」進云：「恁麼則逼
J38nB423_p0594a22║塞虛空去也。」師云：「你向甚麼處著腳？」進云：「昔韓文公
J38nB423_p0594a23║問大顛：『年庚多少？』顛云：『晝夜一百八。』此意如何？」師卓
J38nB423_p0594a24║拄杖云：「會麼？」進云：「有問和尚又作麼生？」師打云：「還不
J38nB423_p0594a25║會麼？」進云：「靉靆祥雲呈瑞彩，滿筵喜色總光輝。」師云：
J38nB423_p0594a26║「大好一聯詩。」問：「天垂寶蓋，地湧金蓮，一句無私，如何
J38nB423_p0594a27║舉揚？」師云：「紫氣盤空。」進云：「法王大寶自然而至，如何
J38nB423_p0594a28║是法王大寶？」師云：「祥雲彌布。」問：「梅花香繞座，說法又
J38nB423_p0594a29║從新，如何是諸佛出身處？」師云：「須彌日月高。」進云：「不
J38nB423_p0594a30║問有語，不問無言，有句無句，如何指示？」師放下拂子。
J38nB423_p0594b01║進云：「據虎頭，收虎尾去也。」師云：「一任卜度。」乃云：「行年
J38nB423_p0594b02║忽爾六十，大道不知不識，饑餐渴飲，困眠不覺，事事
J38nB423_p0594b03║合拍，有時挽起眉毛，有時豎起鐵脊，有時佛祖冤家，
J38nB423_p0594b04║有時聖凡不測，撞著鐵壁銀山，獨自縱橫出入，更有
J38nB423_p0594b05║一種強暴，遇著棒頭血出，如斯惡辣名聲，遠近見聞
J38nB423_p0594b06║不得，這般杜撰阿師，又要請他說法，且道他有甚麼
J38nB423_p0594b07║法？」握拄杖，云：「打開父母未生前，突出乾坤花簇簇。」
J38nB423_p0594b08║師誕日，恒宗禪人領眾設齋，請上堂。問：「共祝華封耳
J38nB423_p0594b09║順年，全提正令絕廉纖，干將掃蕩群狐跡，咸賴楊岐
J38nB423_p0594b10║正脈傳。四眾瞻仰，請師速道。」師云：「杲日當空。」進云：「莫
J38nB423_p0594b11║是和尚極則處麼？」師云：「清風遍界。」進云：「迥超千聖乾
J38nB423_p0594b12║坤廓，花甲重回歲月長。」師云：「知即得。」問：「日月為天眼、
J38nB423_p0594b13║須彌作壽山即不問，普明堂上一句作麼生？」師云：「萬
J38nB423_p0594b14║象森羅齊稽首。」進云：「機關藏不得，一劍定乾坤。」師云：
J38nB423_p0594b15║「照顧性命。」乃云：「鼻孔撩天，觸破威音那畔；眼睛突出，
J38nB423_p0594b16║掀翻無位真人。是以任運騰騰，七花八裂；威儀濟濟，
J38nB423_p0594b17║百匝千重。所以云：天得一以清，地得一以寧，君王得
J38nB423_p0594b18║一天下太平，天下老和尚得一拔楔抽釘，山僧得一
J38nB423_p0594b19║以事事現成。既現成矣，是法住法位，我為法王，於法
J38nB423_p0594b20║自在，何用六十耳順、七十從心而後為得哉？今日恒
J38nB423_p0594b21║宗上座領眾設齋，與山僧慶祝又作麼生？」卓拄杖，云：
J38nB423_p0594b22║「大道誰分短與長？當頭坐斷絕爾量，須彌聳出虛空
J38nB423_p0594b23║翠，一著無私兩鬢霜。」便下座。
J38nB423_p0594b24║佛誕日，當湖尼越塵上座請上堂。紹昇知浴問：「降誕
J38nB423_p0594b25║王宮即不問，時新一句是如何？」師云：「為甚降誕不問？」
J38nB423_p0594b26║進云：「不必更重宣。」師便打，士便喝，師云：「亂喝。」進云：「且
J38nB423_p0594b27║莫壓良為賤。」師云：「敗缺不少。」進云：「滿架薔薇一院香。」
J38nB423_p0594b28║師云：「干你甚事？」進云：「瞞某甲不得。」師云：「老面皮。」進云：
J38nB423_p0594b29║「鄉村四月閑人少，惟我一個是閑人。」師云：「速退，速退。」
J38nB423_p0594b30║乃舉：「世尊初生，一手指天，一手指地，周行七步，目顧
J38nB423_p0594c01║四方，云：『天上天下，惟我獨尊。』據山僧觀之，太平無象，
J38nB423_p0594c02║麒麟出而芝草生，則有其象焉；至治無為，教化設而
J38nB423_p0594c03║號令施，則禍亂作焉。雲門云：『我當時若見，一棒打殺
J38nB423_p0594c04║與狗子喫。』果然。法眼云：『雲門氣勢甚大，要且無佛法
J38nB423_p0594c05║道理。』識甚好惡？雲峰云：『雲門雖有定亂之謀，且無出
J38nB423_p0594c06║身之路。』雪上加霜。琅琊云：『雲門可謂將此身心奉塵
J38nB423_p0594c07║剎，是則名為報佛恩。』略較些子。」以拂子畫一畫，云：「昨
J38nB423_p0594c08║夜清風生八極，今朝流水漲南湖，瞿曇面目能多少？
J38nB423_p0594c09║惹得兒孫檢點多。」顧越塵上座，云：「你為何如？試道道
J38nB423_p0594c10║看。」座便出，師便下座。
J38nB423_p0594c11║小參
J38nB423_p0594c12║僧問：「七縱八橫、千變萬化底人，為甚正合喫棒？」師云：
J38nB423_p0594c13║「汝非其人。」僧以腳打圓相，師云：「是甚麼？」進云：「正要和
J38nB423_p0594c14║尚疑著。」師云：「好大燒餅。」進云：「難咬嚼在。」師便打，乃豎
J38nB423_p0594c15║拂云：「結制今朝七日，相對眼橫鼻直，西單捏緊拳頭，
J38nB423_p0594c16║東單豎起鐵脊，縱使鐵壁銀山，也要單刀直入。若問
J38nB423_p0594c17║如何若何，便乃證龜作鱉。山僧今日忍俊不禁，略為
J38nB423_p0594c18║諸公露個消息。是甚麼消息？必須絕後再蘇，始乃欺
J38nB423_p0594c19║君不得。」卓拄杖，下座。
J38nB423_p0594c20║對靈小參。云：「細雨飄空，打濕威音鼻孔；秋風括地，吹
J38nB423_p0594c21║開佛祖面門。本無生死之蹤，寧有去來之相？」豎拂子，
J38nB423_p0594c22║云：「敬泉居士還會麼？你看六十五年前是甚麼？六十
J38nB423_p0594c23║五年後又是甚麼？正當六十五年，懸崖撒手，撩起便
J38nB423_p0594c24║行，更且道是甚麼？今日山僧與你點出末後一句，使
J38nB423_p0594c25║得自在去也。」喝一喝，云：「桂子飄香劫外秋，死生路上
J38nB423_p0594c26║好風流，從前窠臼掀翻去，脫略陰陽第二籌。」下座。
J38nB423_p0594c27║仝門轢𨍏居士木主入山，請小參。云：「一坐十小劫，靜
J38nB423_p0594c28║然安不動，玅用等河沙，隨緣獨鼓弄。濟上好宗風，惟
J38nB423_p0594c29║兄當大用，𨍏轢鑽頭尖，普明得擁重。今日蒙眾檀護
J38nB423_p0594c30║送木主進山供養，且為老法兄安位一句作麼生道？」
J38nB423_p0595a01║拈拄杖打圓相，云：「吽！吽！」
J38nB423_p0595a02║為扆臣嚴護法對靈小參。師舉拂子云：「相逢已半秋，
J38nB423_p0595a03║兩心水乳合，何意忽分離？令人嘆長別。悲翁非真齡，
J38nB423_p0595a04║悼翁是人傑，燈傳夜壑寒，露冷霜臺嚙。聽徹曉風鐘，
J38nB423_p0595a05║死生是何物？即此正當陽，清風共明月。世諦最堪傷，
J38nB423_p0595a06║蒼生梁棟折，吾雖林下人，愀然長叫屈。雖然……」擊拂三
J38nB423_p0595a07║下云：「芙蓉江上拂秋風，日轉東山月西落。」下座。
J38nB423_p0595a08║解制，小參。師豎拂子，云：「一年一度結。」放下拂子，云：「一
J38nB423_p0595a09║年一度解，結解甚分明。」以拂子打圓相，云：「那事如何
J38nB423_p0595a10║委？所以於九十日內把定牢關，風吹不入，雨打不濕，
J38nB423_p0595a11║猶如癩馬繫枯樁；九十日外解開布袋，橫擔拄杖，倒
J38nB423_p0595a12║著草鞋，好似快鷂沖霄漢。且道：結底畢竟結個甚麼？
J38nB423_p0595a13║解底畢竟解個甚麼？更有不結不解一句。若還道得
J38nB423_p0595a14║諦當，山僧今日兩手分付。眾上座各道道看。」眾不出，
J38nB423_p0595a15║卓拄杖，云：「還須看取腳下始得。」便下座。
J38nB423_p0595a16║除夕，小參。師以如意畫一畫，云：「三百六十日星馳電
J38nB423_p0595a17║捲，到者裡卻被山僧如意子畫斷了也。餘有今夜在，
J38nB423_p0595a18║贏得與諸公敘話。人天本豎，畜生本橫，火不待日而
J38nB423_p0595a19║熱，水不待月而涼。南泉十八上便解作活計，趙州十
J38nB423_p0595a20║八上便解破家宅，雪峰住持事繁，普明清寒徹骨。自
J38nB423_p0595a21║從掛錫七年來，梅花苦茗無消息，燈籠露柱兩交參，
J38nB423_p0595a22║無位真人眼突出。且畢竟作麼生與諸公話除夕？」擊
J38nB423_p0595a23║如意一下，云：「小盡二十九，大盡三十日，爆竹通宵響
J38nB423_p0595a24║振空，家家松火連天碧。雖然，父子同情，到者裡各自
J38nB423_p0595a25║努力。」便下座。
J38nB423_p0595a26║機緣
J38nB423_p0595a27║師問維那：「不與萬法為侶者是甚麼人？」那一喝，師云：
J38nB423_p0595a28║「有人喝過了也。」那拂袖便行，師追打。
J38nB423_p0595a29║師問知藏：「舉一不得舉二，放過一著，落在第二，意旨
J38nB423_p0595a30║如何？」藏云：「不得錯舉。」師云：「如何是不錯舉底？」藏云：「剎
J38nB423_p0595b01║竿頭上仰蓮心。」師云：「本分事如何？」藏云：「如無手人行
J38nB423_p0595b02║拳。」師云：「還有麼？」藏禮拜，師打云：「須喫棒始得。」
J38nB423_p0595b03║師問知藏：「如何是正法眼藏？」藏云：「照破面門。」師云：「為
J38nB423_p0595b04║甚古人道破砂盆聻？」進云：「七零八落。」師云：「還有向上
J38nB423_p0595b05║事也無？」進云：「無。」師打云：「莫道無字好。」
J38nB423_p0595b06║師問僧：「那裡來？」僧云：「天竺過來。」師云：「聞觀音殿回祿
J38nB423_p0595b07║了麼？」僧云：「燒過了。」師云：「觀音大士不妨麼？」僧無語。師
J38nB423_p0595b08║云：「燎卻眉毛也不知。」
J38nB423_p0595b09║師問病僧：「你昨日發寒發熱？」僧便喝，師云：「又發寒熱
J38nB423_p0595b10║也。」僧又喝，師連棒打出。
J38nB423_p0595b11║師問僧：「甚麼處來？」僧云：「福嚴度夏。」師云：「其中事作麼
J38nB423_p0595b12║生？」僧云：「福嚴太熱，此地清涼。」師云：古人道：「寒則普天
J38nB423_p0595b13║普地寒，熱則普天普地熱。為甚麼福嚴熱者裡涼？」僧
J38nB423_p0595b14║擬議，師直打出。
J38nB423_p0595b15║師問僧：「那裡來？」僧云：「天目。」師云：「將甚麼去供養高峰
J38nB423_p0595b16║祖師？」僧聳肩云：「者個。」師云：「山僧不識者個。」僧無語。師
J38nB423_p0595b17║云：「卻是上座不識者個。」
J38nB423_p0595b18║僧辭師出山，師伸手云：「拿飯錢來。」僧便出，師隨後一
J38nB423_p0595b19║拳云：「打這飯袋子。」
J38nB423_p0595b20║師與客喫茶次，師云：「再請一杯。」客云：「不喫了。」師云：「為
J38nB423_p0595b21║甚不喫？」客云：「昨日喫多了，今日肚痛。」師云：「是誰之過？」
J38nB423_p0595b22║客無語，師云：「口是禍門。」
J38nB423_p0595b23║師同居士隨喜，士讓師前行，師云：「必須賓主分明。」士
J38nB423_p0595b24║云：「如何是賓中主？」師云：「居士上前去。」「如何是主中賓？」
J38nB423_p0595b25║師云：「山僧在後來。」士云：「還有向上事也無？」師便掌。
J38nB423_p0595b26║贊
J38nB423_p0595b27║釋迦佛讚
J38nB423_p0595b28║一出頭來，天大地大。說法談經，三百餘會。末後拈花，
J38nB423_p0595b29║捏神捏怪。好個迦葉，當陽捉敗。阿誰今日又描他，賺
J38nB423_p0595b30║得兒孫常禮拜。
J38nB423_p0595c01║彌勒贊
J38nB423_p0595c02║終日波波，拖個布袋。十字街頭，是神是怪。名利渾身，
J38nB423_p0595c03║卻也自在。族姓往來，行頹口快。呵呵，他日龍華會上，
J38nB423_p0595c04║怎麼教人天禮拜。
J38nB423_p0595c05║彌陀贊
J38nB423_p0595c06║稽首無量光，誓願四十八。接引上蓮臺，者個是你錯。
J38nB423_p0595c07║眾生本成佛，何事太落索。喧動多人到那邊，待我東
J38nB423_p0595c08║土何其薄。設或眉間再放光，輪轉拂子打一百。
J38nB423_p0595c09║文殊贊
J38nB423_p0595c10║曾為七佛師，今作瞿曇弟。打鼓弄琵琶，騎獅任遊戲。
J38nB423_p0595c11║現身五臺山，太煞沒本據。稽首大智若虛空，者個文
J38nB423_p0595c12║殊不是你。
J38nB423_p0595c13║普賢贊
J38nB423_p0595c14║普賢普賢，大用現前。身騎白象，行願無邊。運水搬柴
J38nB423_p0595c15║覿面機，塵塵剎剎總歸禪。
J38nB423_p0595c16║福嚴老人贊
J38nB423_p0595c17║捉著冤家不肯休，全機逼拶汗通流，面皮翻轉如生
J38nB423_p0595c18║鐵，白棒揎來似石頭。徹底為人無半字，頂門著眼照
J38nB423_p0595c19║千秋，兒孫滿地何如也？不落傳燈第二籌。
J38nB423_p0595c20║自題
J38nB423_p0595c21║透徹當年濟北宗，一腳踢倒鵬搏峰，開口便吞四大
J38nB423_p0595c22║海，攢眉綰結太虛空。大用當機無一物，出頭天外主
J38nB423_p0595c23║人公，堪笑這無面目漢是阿誰，卻住曹溪正脈中。
J38nB423_p0595c24║自贊
J38nB423_p0595c25║這位阿師，心粗氣傲。三千威儀，全不知道。正法眼藏，
J38nB423_p0595c26║一總不曉。若人問著，粗拳劈腦。天目首座欲親依，堪
J38nB423_p0595c27║笑自起還自倒。
J38nB423_p0595c28║久坐凌霄峰，乍來鴛水畔，痴痴等個人，誰知空打筭。
J38nB423_p0595c29║海盬塘上往來多，鼻孔撩天沒個半，這點虛靈亙古
J38nB423_p0595c30║今，萬別千差成一貫。
J38nB423_p0596a01║一雙窮相手，弄土復弄墨，不是等閑人，生平不拈出。
J38nB423_p0596a02║吾家維那石堂子，點火焚香有甚益？咄咄！
J38nB423_p0596a03║堪笑這老漢，太煞無慚愧。拈起拄杖頭，虛空百雜碎。
J38nB423_p0596a04║天童忤逆孫，造下彌天罪。佛祖死冤家，終始做頭對。
J38nB423_p0596a05║八月金風香桂飄，敢問諸人會不會。
J38nB423_p0596a06║這個老禿奴，說一又不一，有時六合彌，有時藏於密。
J38nB423_p0596a07║有時殺人刀，有時活人戟，奮喝碎須彌，驚電如不及。
J38nB423_p0596a08║盡大地是關，天放供養畢，分明山中漢，又道白拈賊。
J38nB423_p0596a09║石關本無縫，何處通消息，叉手向虛空，青山炳白日。
J38nB423_p0596a10║拈
J38nB423_p0596a11║世尊初生，一手指天，一手指地，云：「天上天下，唯我獨
J38nB423_p0596a12║尊。」雲門云：「吾當時若見，一棒打殺與狗子喫。」
J38nB423_p0596a13║拈云：「奇特太煞奇特，俊悄果然俊悄，於千百年後
J38nB423_p0596a14║下者一棒，卻是打活世尊。」驀豎拂子云：「世尊來也。」
J38nB423_p0596a15║世尊陞座，文殊白椎云：「諦觀法王法，法王法如是。」世
J38nB423_p0596a16║尊便下座。
J38nB423_p0596a17║拈云：「世尊平地起堆，文殊就地剷削，雖然起捺相
J38nB423_p0596a18║違，不失父慈子孝。且道世尊陞座、文殊白椎，還有
J38nB423_p0596a19║人會得也未？」
J38nB423_p0596a20║世尊於靈山會上，拈一枝花，顧視大眾，惟迦葉尊者
J38nB423_p0596a21║破顏微笑。世尊云：「吾有正法眼藏，涅槃玅心，付與摩
J38nB423_p0596a22║訶迦葉。」
J38nB423_p0596a23║拈云：「世尊和盤托出，迦葉覿體承當，以致遞代相
J38nB423_p0596a24║傳，眉橫鼻直。雖然如是，大似好肉剜瘡，一場特地。
J38nB423_p0596a25║山僧當時若見，振威一喝，使這兩個老漢一場懡
J38nB423_p0596a26║㦬。」
J38nB423_p0596a27║夾山二十年，不曾舉著宗門中事。
J38nB423_p0596a28║拈云：「夾山用本分機，這僧行格外句，至明日掘坑
J38nB423_p0596a29║請埋，這僧束裝前去，虎頭蛇尾一場敗缺。若山僧
J38nB423_p0596a30║作這僧，待夾山云：『請打殺埋向坑裏。』便推向坑裏，
J38nB423_p0596b01║云：『活埋底好。』看他如何？」
J38nB423_p0596b02║百丈被馬祖一喝，直得耳聾三日。後來黃檗聞舉便
J38nB423_p0596b03║吐舌。
J38nB423_p0596b04║拈云：「馬祖一喝如撾毒鼓，聞者無有不死；百丈乃
J38nB423_p0596b05║大闡提人，聞如不聞，得以不死。且道黃檗吐舌，落
J38nB423_p0596b06║馬祖處？落百丈處？三個胡孫夜𥳽錢，天明依舊尾
J38nB423_p0596b07║連顛。」
J38nB423_p0596b08║黃檗與臨濟三頓痛棒。
J38nB423_p0596b09║拈云：「這條白棒揭地掀天，不惟臨濟喫三頓，大愚
J38nB423_p0596b10║亦喫棒了也；不惟大愚，黃檗自己亦喫棒了也。且
J38nB423_p0596b11║道自己如何喫得？呵呵！忤逆不天打。」
J38nB423_p0596b12║僧問首山：「如何是佛？」山云：「新婦騎驢阿家牽。」
J38nB423_p0596b13║拈云：「首山機通格外，語出常情，然中下之流卒難
J38nB423_p0596b14║話會。或有問山僧：『如何是佛？』向他道：『三個畜生顛
J38nB423_p0596b15║倒走。』」
J38nB423_p0596b16║浮杯凌行婆話。
J38nB423_p0596b17║拈云：「浮杯把定乾坤，南泉就中取事，趙州殺活臨
J38nB423_p0596b18║時，至使這婆一場賣弄，千古傳名。當時若問山僧
J38nB423_p0596b19║盡力道不得底句，劈脊便打；婆若擬議，即云：『蒼天
J38nB423_p0596b20║中更添怨苦。』不惟奪婆子機關，更坐斷南泉、趙州
J38nB423_p0596b21║一番狼籍。」
J38nB423_p0596b22║瑞巖與麼與麼云云。巖頭云：「將我一枝佛法與麼流
J38nB423_p0596b23║將去。」
J38nB423_p0596b24║拈云：「那裏是暪闍黎處？彥便出去。是受他暪？不受
J38nB423_p0596b25║他暪？岩頭云：『將我一枝佛法與麼流將去。』大似憐
J38nB423_p0596b26║兒不覺醜。」
J38nB423_p0596b27║老宿一夏不為師僧說話。
J38nB423_p0596b28║拈云：「老宿不語，其聲如雷；這僧無聞，有耳如聾。僧
J38nB423_p0596b29║云：『得聞正因也得。』當面錯過。宿云：『一字也無。』不合
J38nB423_p0596b30║與麼道，大似揚聲止響。鄰宿云：『鼠糞污卻。』普州人
J38nB423_p0596c01║送賊。雪竇云：『誰家釜裡無一兩顆？』路見不平？若是
J38nB423_p0596c02║山僧，待伊云：『得聞正因也得。』便打出去，免見許多
J38nB423_p0596c03║狼籍。」良久，云：「相識滿天下，知心能幾人？」
J38nB423_p0596c04║頌
J38nB423_p0596c05║世尊拈花
J38nB423_p0596c06║靈山會上一枝花，信手拈來驗作家，百萬此時俱卻
J38nB423_p0596c07║當，無端一笑事如麻。
J38nB423_p0596c08║女子出定
J38nB423_p0596c09║用盡神通不出定，輕輕彈指便出得，只因者個果即
J38nB423_p0596c10║當，費卻幾年空氣力。
J38nB423_p0596c11║臨濟在黃檗喫三頓痛棒
J38nB423_p0596c12║相逢不用更嘮叨，三頓烏藤徹骨敲，脫殼靈龜潑天
J38nB423_p0596c13║去，肋還三下轉風騷。
J38nB423_p0596c14║百丈耳聾三日
J38nB423_p0596c15║一喝猶如毒鼓揚，耳聾三日事非常，後來吐舌緣何
J38nB423_p0596c16║事，不是愁人不斷腸。
J38nB423_p0596c17║夾山二十年不舉宗門中事
J38nB423_p0596c18║二十年來不舉宗，和盤托出太虛空，掀床大似安空
J38nB423_p0596c19║柄，掘地相埋顯此風。
J38nB423_p0596c20║浮杯凌行婆話
J38nB423_p0596c21║浮杯不會老婆禪，王老機關猶未全，唯有趙州能殺
J38nB423_p0596c22║活，當機贏得一粗拳。
J38nB423_p0596c23║閩王封柑橘問雪峰
J38nB423_p0596c24║一色因何名兩般，封回體露好生觀，閩王蹉過重相
J38nB423_p0596c25║問，紙覆方纔見一端。
J38nB423_p0596c26║產難因緣
J38nB423_p0596c27║子母難分正苦時，瞿曇於法實無知，可憐殃窟傳言
J38nB423_p0596c28║漢，撞彩人偏信得伊。
J38nB423_p0596c29║高峰枕子落地
J38nB423_p0596c30║網羅蜜布萬千重，性命將逃斷不容，冷地枕頭墮落
J38nB423_p0597a01║處，翻身跳出夜摩宮。
J38nB423_p0597a02║破砂盆
J38nB423_p0597a03║迅口道個破砂盆，塞卻虛空不露痕，三世古錐錐不
J38nB423_p0597a04║入，貴如糞土賤如金。
J38nB423_p0597a05║丹霞燒木佛
J38nB423_p0597a06║荒院天寒燒木佛，一堆紅焰逼繩床，渾身終夜烘烘
J38nB423_p0597a07║煖，罪過還須院主當。
J38nB423_p0597a08║牧牛圖頌未牧
J38nB423_p0597a09║兩角崢崢氣性哮，四蹄奔走不知遙，牧童猛力相追
J38nB423_p0597a10║去，猶恐前途踏著苗。
J38nB423_p0597a11║初調
J38nB423_p0597a12║鼻頭捏住把繩穿，不肯回來著實鞭，今日斷然難放
J38nB423_p0597a13║手，生平力氣盡加牽。
J38nB423_p0597a14║受制
J38nB423_p0597a15║頭漸低兮足漸隨，方纔爾我兩亡馳，腳根穩穩相牽
J38nB423_p0597a16║去，帶月披雲不敢疲。
J38nB423_p0597a17║迴首
J38nB423_p0597a18║暫把繩頭繫樹頭，相看不覺去剛柔，半身黑白何如
J38nB423_p0597a19║也，行步猶能轉顧留。
J38nB423_p0597a20║馴伏
J38nB423_p0597a21║爛索收來在手邊，尾巴放下不勞牽，山童日暮先歸
J38nB423_p0597a22║去，遠遠相隨亦自前。
J38nB423_p0597a23║無礙
J38nB423_p0597a24║了無榮辱意恬如，牛自眠兮人不拘，一曲放開山色
J38nB423_p0597a25║外，隨時水草飽還餘。
J38nB423_p0597a26║任運
J38nB423_p0597a27║咄咄山童瞌睡中，牛兒馴遶草蒙茸，忽然醒得雲霞
J38nB423_p0597a28║暮，徹骨清涼向晚風。
J38nB423_p0597a29║相忘
J38nB423_p0597a30║人牛各自在山中，彼此形骸心自同，多少白雲多少
J38nB423_p0597b01║月，相看兩眼對西東。
J38nB423_p0597b02║獨炤
J38nB423_p0597b03║山自無心月自閒，何人拍手在雲間，獨歌獨步誰堪
J38nB423_p0597b04║伴，不覺牛兒已過關。
J38nB423_p0597b05║雙泯
J38nB423_p0597b06║忽然無跡又無蹤，只有團圞一個空，識得中間還有
J38nB423_p0597b07║主，大千沙界總叢叢。
J38nB423_p0597b08║偈
J38nB423_p0597b09║示雲行二首
J38nB423_p0597b10║眼裡無筋一世貧，奔南走北轉勞辛，若知此道無殊
J38nB423_p0597b11║別，何必他山覓遠人。
J38nB423_p0597b12║三迴九轉煉成丹，腳底山河路百千，直得紅爐飛片
J38nB423_p0597b13║雪，十年心事總蕭然。
J38nB423_p0597b14║與天目首座
J38nB423_p0597b15║頂門具隻摩醯眼，鑑破拈花佛祖風，杖拂原流親付
J38nB423_p0597b16║汝，立持濟道去流通。
J38nB423_p0597b17║示法融書記募飯
J38nB423_p0597b18║佛祖皆從行門出，化飯供僧事最高，法法頭頭能活
J38nB423_p0597b19║潑，要知隨處露風騷。
J38nB423_p0597b20║示徒道模
J38nB423_p0597b21║參禪如行路，急忙趕向前，繫得草鞋繩，前人過嶺去。
J38nB423_p0597b22║與元樸維那
J38nB423_p0597b23║看破拈花最上機，隨宜說法不思議，龜毛一柄親分
J38nB423_p0597b24║付，濟北宗風任汝為。
J38nB423_p0597b25║與天放書記
J38nB423_p0597b26║掀翻佛祖關，手段真奇特，若有法可傳，紅爐飛片雪。
J38nB423_p0597b27║吾家書記天放子，室中領略曾親切，一柄龜毛拈付
J38nB423_p0597b28║汝，直下承當無別說。
J38nB423_p0597b29║與千靈堂主
J38nB423_p0597b30║祖禰擔不了，須得後人肩。兩臂從來曲向前，人大鼻
J38nB423_p0597c01║孔大頭穿。一把龜毛一卷煙，分付當人是的傳。
J38nB423_p0597c02║與古融維那
J38nB423_p0597c03║無法可傳，無道可說，珍重行持，天童正脈。鴛湖斗水
J38nB423_p0597c04║冷且清，漏網金鱗好活潑，布雨興雲等個時，攪動乾
J38nB423_p0597c05║坤不在舌。
J38nB423_p0597c06║與石堂書記
J38nB423_p0597c07║昔年曾到語溪遊，冷眼相看暗點頭，今日重來鴛水
J38nB423_p0597c08║畔，低頭九拜轉風流。
J38nB423_p0597c09║與月映西堂
J38nB423_p0597c10║三登九上已多年，佛祖機關盡打穿，一把龜毛今付
J38nB423_p0597c11║汝，從教鼻孔去撩天。
J38nB423_p0597c12║與香嚴西堂
J38nB423_p0597c13║一拂珍藏二十年，今朝拈出快人天，祖翁鼻孔時穿
J38nB423_p0597c14║卻，雙徑鴛湖一脈傳。
J38nB423_p0597c15║與紹昇知浴
J38nB423_p0597c16║從今不必更商量，鼻直眉橫絕覆藏，好把一枝無孔
J38nB423_p0597c17║笛，玄音隨地發清光。
J38nB423_p0597c18║與尼越塵
J38nB423_p0597c19║打破虛空方穩坐，聽他石女唱巴歌，超塵越格無過
J38nB423_p0597c20║此，好自埋頭理錦梭。
J38nB423_p0597c21║示超珍居士
J38nB423_p0597c22║頂門珍寶自家藏，不遇知音莫舉揚，信手撥開關捩
J38nB423_p0597c23║子，隨時通透這風光。
J38nB423_p0597c24║示文之居士
J38nB423_p0597c25║乾坤一首大文章，艸木山河字句長，透得其間端的
J38nB423_p0597c26║意，薰風吹動筆頭香。
J38nB423_p0597c27║示隱凡監院
J38nB423_p0597c28║輔弼高賢豈遠求，通身經濟見風流，紀綱佛祖權衡
J38nB423_p0597c29║處，莫落楊岐第二籌。
J38nB423_p0597c30║示公樸居士
J38nB423_p0598a01║丈夫別有千秋業，此個根基不等閒，鐵壁銀山挨得
J38nB423_p0598a02║入，從教踏破萬重關。
J38nB423_p0598a03║四威儀
J38nB423_p0598a04║山中行，高低石不平。絆芒鞋，殊覺腳頭輕。乘興峰前
J38nB423_p0598a05║趁麋鹿，不知過卻幾多程。
J38nB423_p0598a06║山中住，冷煖隨時過。愛清風，明月常盈戶。葉落花開
J38nB423_p0598a07║歲月忘，折鐺破甕超今古。
J38nB423_p0598a08║山中坐，擦破臀間褲。愛跏趺，沒膝青苔護。瓦礫泥團
J38nB423_p0598a09║出定來，叫他佛也不肯做。
J38nB423_p0598a10║山中臥，鼻息如雷太。到天明，紅日床頭露。一盆清水
J38nB423_p0598a11║洗面皮，摸著眼睛卻三個。
J38nB423_p0598a12║山居十首
J38nB423_p0598a13║山居沒個人，松竹最相親，活菜思量喫，攜籃去採蘋。
J38nB423_p0598a14║一飽不餘思，獨行還獨坐，懶得再煎茶，夜來空腹臥。
J38nB423_p0598a15║去事不必思，來事不必算，眼底又如何，獨自閑支管。
J38nB423_p0598a16║修行不得力，住山無米喫，到老還造業，問著便一摑。
J38nB423_p0598a17║氣小量復小，世事全不曉，一個舌頭尖，與人打之遶。
J38nB423_p0598a18║一雙窮相手，弄鋤又弄筆，不是等閒人，生平不拈出。
J38nB423_p0598a19║清晨喜看松，到晚喜看竹，萬事不如人，獨高兩隻目。
J38nB423_p0598a20║要武卻會文，要文卻又武，不合世閒情，終年獨自苦。
J38nB423_p0598a21║一片老面皮，半邊沒鼻孔，日日對青山，不管閑骨董。
J38nB423_p0598a22║青山個個笑，笑我茆庵小，終年不見人，只見猿和鳥。
J38nB423_p0598a23║住山歌
J38nB423_p0598a24║君不見古人說道住山良，仙風道骨多詩腸，耳不聞
J38nB423_p0598a25║貪嗔癡財色忙，眼常見松竹梅霜雪揚，草鞋一雙腳
J38nB423_p0598a26║跟老，烏藤七尺腰肢強，侵早起穿件百衲千結破衣
J38nB423_p0598a27║裳，推開窗聽得前山黃鳥叫陰涼，流來清泉與石髓，
J38nB423_p0598a28║煎作清涼肺腑好茶湯，只樂得沒有里胥債主催錢
J38nB423_p0598a29║糧，又沒有賓客檀施要支當，單單鋪得一張折腳床，
J38nB423_p0598a30║松風明月細商量，乘興吟出一句兩句放毫光，粘得
J38nB423_p0598b01║稿子滿茆堂，不知來得幾個採樵子，大家嘻嘻呵呵
J38nB423_p0598b02║笑一場，忽然想著幾根鮮筍喫，直到高山頂上束一
J38nB423_p0598b03║筐，也不管春蘭芳秋菊黃，眼空四海任滄桑，末法世
J38nB423_p0598b04║好珍藏，人情冷煖如朝霜，若落了十日五日雨，籬▆
J38nB423_p0598b05║緊閉花徑荒，幽然獨得與高狂，荳腐經年不見嘗，只
J38nB423_p0598b06║落得個野僧千般絕萬般忘，拍手呵呵上高岡，忽然
J38nB423_p0598b07║一嘯聲入白雲鄉，石關道人癡興長。
J38nB423_p0598b08║詩
J38nB423_p0598b09║山居
J38nB423_p0598b10║居山何所事，志氣得清狂，水擊石痕瘦，風梳竹葉香。
J38nB423_p0598b11║心閑病自減，慮靜日方長，若問禪餘外，花開書架傍。
J38nB423_p0598b12║過訪無學兄不值
J38nB423_p0598b13║風入書窗捲案章，到來獨自想清狂，可憐不似仙陀
J38nB423_p0598b14║客，卻帶松聲出草堂。
J38nB423_p0598b15║宿高菴
J38nB423_p0598b16║薄暮探山色，逢君意欲傾，雲歸松葉暗，鳥語石蘿輕。
J38nB423_p0598b17║水落存清響，窗虛集漏聲，竹爐香有韻，相續到天明。
J38nB423_p0598b18║還山
J38nB423_p0598b19║戴卻來時笠，笻隨山色歸，野禽啼曲徑，村犬吠斜暉。
J38nB423_p0598b20║泉落危峰急，花開夾路飛，行行聊欲憩，流水候荊扉。
J38nB423_p0598b21║石根
J38nB423_p0598b22║百尺危岩似虎蹲，幾層苔瘦見蒼根，風過有意清毛
J38nB423_p0598b23║孔，霜打無心露骨痕。靜夜未辭磨活水，窮年見賞立
J38nB423_p0598b24║當門，我今試探中深淺，撥土還知到底存。
J38nB423_p0598b25║竹居
J38nB423_p0598b26║節高枝勁聚幽香，吹入窗來個個涼，莫道虛心常伴
J38nB423_p0598b27║我，從來骨格傲秋霜。
J38nB423_p0598b28║高菴寄友
J38nB423_p0598b29║抱病空山事事真，茶煙不斷不為貧，吟聲未絕雲流
J38nB423_p0598b30║出，琴韻將成鳥和頻。屋裡尖巒常遶座，門前老虎慣
J38nB423_p0598c01║依人，忘身樂道多幽寂，君但能來話更親。
J38nB423_p0598c02║東坡洗硯池看殘雪
J38nB423_p0598c03║輕風吹斷凍雲香，恍接先生笑語長，能見此時山半
J38nB423_p0598c04║白，追思當日雪深堂。聚寒益淡籬邊石，餘墨仍涵水
J38nB423_p0598c05║面光，欲洗案頭鴝鴝眼，至今還想到池塘。
J38nB423_p0598c06║夏日山居
J38nB423_p0598c07║采芹兀自澗東西，筐欲盈時蟬正啼，歸到茆菴無個
J38nB423_p0598c08║事，枕書眠到日頭低。
J38nB423_p0598c09║改路
J38nB423_p0598c10║欹側多時厭，方今治始平，腳頭殊覺穩，眼底倍分明。
J38nB423_p0598c11║讓樹因多曲，依花更轉清，客來屢回顧，凝立聽松聲。
J38nB423_p0598c12║天目道中
J38nB423_p0598c13║崎嶇百里向天涯，野趣幽然興不賒，冷氣淡浮新竹
J38nB423_p0598c14║葉，寒聲高接活煙霞。細流轉處重尋徑，竹杖停時欲
J38nB423_p0598c15║問茶，莫道前途艱且遠，行行復渡淺溪沙。
J38nB423_p0598c16║秋前一日集湖舫喜三宜禪師與席得齊字
J38nB423_p0598c17║涼風初起斷橋西，吹出秋來尚未齊，欲送殘炎歸樹
J38nB423_p0598c18║杪，好招同調賦詩題。煙浮一艇雲期集，鷗舞多聲鳥
J38nB423_p0598c19║共啼，有客喜從江上至，眉稜峰影並高低。
J38nB423_p0598c20║宿眉公頑仙廬
J38nB423_p0598c21║山色籠青靄，流陰濕到門，落花疑絳雪，歸鳥定黃昏。
J38nB423_p0598c22║樓逼四圍水，竹隨幾萬孫，虛堂安石榻，直接淨名源。
J38nB423_p0598c23║乞食
J38nB423_p0598c24║沿流溪上總桃花，十里行持不覺賒，山色外頭無世
J38nB423_p0598c25║法，犬聲裡面有人家。禪窮一缽清高事，食聚千家本
J38nB423_p0598c26║分誇，從古傳今真妙訣，好教拈出遍天涯。
J38nB423_p0598c27║走馬燈
J38nB423_p0598c28║炎炎虛氣鬧籃中，賺得英雄走不窮，玉燭搏風征夜
J38nB423_p0598c29║永，金戈卻月戰虛空。龍城鐵馬何難渡，鳳闕雕弓自
J38nB423_p0598c30║擬通，冷地烽煙中路息，將軍誰肯與論功。
J38nB423_p0599a01║憶鶴
J38nB423_p0599a02║一從舞罷竟無尋，每日臨風想到今，怳覺長鳴松際
J38nB423_p0599a03║遠，沉吟高舉石邊深。翻嫌花下苔痕減，宛擬池前月
J38nB423_p0599a04║影臨，蓬島幽閑應未去，撫琴遐寄操玄音。
J38nB423_p0599a05║無錢買書讀
J38nB423_p0599a06║囊橐傾如洗，耽書意若何，慕名期策勵，對面復蹉跎。
J38nB423_p0599a07║破笠不堪易，單瓢徒見呵，南鄰貴公子，不讀卻能多。
J38nB423_p0599a08║映山紅
J38nB423_p0599a09║枝枝葉葉笑春風，染得青山八面紅，彼或自知身似
J38nB423_p0599a10║杏，我終不擬嶺頭松。繁華能啟峰巒色，艷麗偏增巖
J38nB423_p0599a11║壑工，絳雪潑隨風雨後，青山依舊白雲中。
J38nB423_p0599a12║殘雪
J38nB423_p0599a13║金丸爍破樹頭封，寒鎖深林猶未通，鶴跡漸除容竹
J38nB423_p0599a14║徑，小窗時聽落長松。
J38nB423_p0599a15║過文表關主
J38nB423_p0599a16║過幾峰頭轉幾坡，青松密密梵聲多，扣關握手談秋
J38nB423_p0599a17║月，隔戶論心對碧蘿。香氣玉爐通古道，茶煙石鼎泛
J38nB423_p0599a18║雄波，知君踏斷芒鞋鼻，試問關中事若何？
J38nB423_p0599a19║秋夜
J38nB423_p0599a20║新涼益我寐，不覺半床秋，月自同花過，鐘惟並水流。
J38nB423_p0599a21║山空雲未醒，天寂鬼多愁，忽聽狂猿嘯，幽然長倚樓。
J38nB423_p0599a22║賦得一雨洗天殘暑退
J38nB423_p0599a23║雨後峰巒點點青，火雲拍散覓無形，桐飛一葉乾坤
J38nB423_p0599a24║淡，瀑響千山草木醒。松際石床涼似水，岩前螢火燦
J38nB423_p0599a25║於星，晚來獨向階前坐，古澗寒泉冷自聽。
J38nB423_p0599a26║立秋喜晴
J38nB423_p0599a27║晴雲出松際，梧葉落秋關，蛩泣空庭草，蟬鳴隔澗山。
J38nB423_p0599a28║半年今日始，旬雨此時刪，天霽同人霽，幽花處處閒。
J38nB423_p0599a29║過岸梅兄樓頭
J38nB423_p0599a30║已得樓頭趣，幽談最是茶，檢書清睡眼，覓句伴名花。
J38nB423_p0599b01║梧落鐘初到，猿啼月正斜，山眉橫兩岸，日久綴煙霞。
J38nB423_p0599b02║夜坐同古笠兄追懷雪大師
J38nB423_p0599b03║相對無言坐北堂，寒螿唧唧冷侵床，半瓢月色和雲
J38nB423_p0599b04║煮，百尺松陰入座長。雅德有琴追古調，傳燈無後繼
J38nB423_p0599b05║文章，東坡池已空多載，猶見遺風處處香。
J38nB423_p0599b06║紫崖兄監徑山院事賦贈
J38nB423_p0599b07║五峰高插漢，應讖不無人，聲譽超山谷，文章共主賓。
J38nB423_p0599b08║天童公案整，興聖令行新，扶起唐朝寺，龍宮劫外春。
J38nB423_p0599b09║過大育兄乞臘梅
J38nB423_p0599b10║開得庭前破凍枝，幽然啟我隔林思，分來清入半瓶
J38nB423_p0599b11║月，插得香浮滿硯池。自許芬芳殘歲後，人嫌矜傲出
J38nB423_p0599b12║頭遲，孤高自古希同調，相對寒燈話臘時。
J38nB423_p0599b13║接得魯居士書
J38nB423_p0599b14║一別福嚴渡，凌霄臥九旬，已成疏淡意，竟作住山人。
J38nB423_p0599b15║草木欣同調，詩文越世塵，忽來秋半語，令我倍精神。
J38nB423_p0599b16║省母
J38nB423_p0599b17║十年乞法始旋歸，拜膝追情淚濕衣，一點孝思浮世
J38nB423_p0599b18║外，多生恩愛總忘機。報親最是離塵垢，憶子何如脫
J38nB423_p0599b19║是非，窮苦到家翻作客，願言去後莫依依。
J38nB423_p0599b20║本師主徑山賦呈
J38nB423_p0599b21║八十七燈燄，古今相續明，唐朝松檜老，宋世閣堂▆。
J38nB423_p0599b22║復值師絃振，重教山鯉生，末流知有托，鞭策願無輕。
J38nB423_p0599b23║坐望江亭
J38nB423_p0599b24║含暉亭似海蜃樓，坐看乾坤日夜浮，潮勢遠空通兩
J38nB423_p0599b25║耳，山光開合豁雙眸。天邊野鶴來千里，越國峰巒接
J38nB423_p0599b26║眾幽，歷歷分明藏不得，指揮如意有來由。
J38nB423_p0599b27║夏臥山樓
J38nB423_p0599b28║萬籟隨明息，山床先得秋，兩鞋存舊冷，一枕卻新愁。
J38nB423_p0599b29║月到方吹火，風來莫閉樓，夜深眠最省，得句每吟留。
J38nB423_p0599b30║同聲海步月
J38nB423_p0599c01║山高天覺近，乘月玩清光，竹密秋爭淡，松孤影共蒼。
J38nB423_p0599c02║鐘聲同露冷，花氣入雲香，長嘯猿能和，更深意未央。
J38nB423_p0599c03║行實
J38nB423_p0599c04║癸丑冬，師圓花甲，門下弟子咸集，祝慶既畢，首座超
J38nB423_p0599c05║鑑、西堂芳桂等率眾請師行實，師云：「我生無行，又何
J38nB423_p0599c06║有實？」請之再三，師云：「定要出醜作麼？」鑑等拜云：「為弟
J38nB423_p0599c07║子者不知師之行由，何可哉？」師云：「余乃嘉興秀水人，
J38nB423_p0599c08║新城顧族。母鄒氏，素奉三寶，生三子，余處其中。自幼
J38nB423_p0599c09║好習詩書，家貧難遂其志，每見僧過輒喜。父母知金
J38nB423_p0599c10║夙緣，送徑山松源菴出家。年十九，以松源禪師法▆
J38nB423_p0599c11║自任，遂往真寂求聞谷大師披剃受具。臨行，乞開示
J38nB423_p0599c12║聞教，看《華嚴疏鈔》，即入山至高菴，閉門不出，夜禮觀
J38nB423_p0599c13║音名號，日則披閱疏文。三載畢，入諸講肆，於中峰汰、
J38nB423_p0599c14║曲水古、蓮居新三師處往還辨難，議論超拔，三師俱
J38nB423_p0599c15║命高座代演，諸方以角虎稱余。然不敢自負，私謂：『出
J38nB423_p0599c16║家須明心見性，了脫生死為事，談玄說玅，未必便當。』
J38nB423_p0599c17║時崇禎丁丑歲荒，諸方撤講，遂歸徑山，於東坡池見
J38nB423_p0599c18║雪大師，求出生死法，雪云：『誰教你在生死裡要去出
J38nB423_p0599c19║他？』余不覺汗流，禮拜而退。後命作落葉詩三十詠，內
J38nB423_p0599c20║有『撲落一聲黃滿澗，夜深疑殺一潭冰』之句，雪見拍
J38nB423_p0599c21║案大喜曰：『這後生已得詩三昧，汝等勿以詩眼觀之。』
J38nB423_p0599c22║遂捉筆將此二句連書數十幅。新正，同雪赴齋，聯句
J38nB423_p0599c23║云：『新歲雪多不見雨。』余應聲云：『雨傘安閒木屐苦。』雪
J38nB423_p0599c24║躍然。如是者數十次，往來池上，問道吟詩十有餘年，
J38nB423_p0599c25║末後一句叮嚀不倦。後參雪關禪師於虎跑，再參永
J38nB423_p0599c26║覺禪師於真寂，機緣不契。後值覺浪和尚主徑山，新
J38nB423_p0599c27║正上堂，余出問云：『八十七燈無盡火，百千萬法只傳
J38nB423_p0599c28║心，喚甚麼作心？』浪云：『腳跟下看。』進云：『百年三萬六千
J38nB423_p0599c29║朝，反覆原來是這漢。』浪云：『這漢在那裡？』余振威一喝，
J38nB423_p0599c30║浪云：『喫棒有分在。』余拂袖便出，然終不自肯。一夜，獨
J38nB423_p0600a01║坐琉璃下，忽有僧出小圊，聞開門聲，不覺解豁重圍，
J38nB423_p0600a02║疑團頓釋，內不見身心，外不見器界，遂成偈云：『團圞
J38nB423_p0600a03║無縫罅，綿密不通風，撥轉虛空骨，翻身剎土中。』
J38nB423_p0600a04║歲，本師和尚住持徑山，值上堂，余出問：『五臺山上雲
J38nB423_p0600a05║蒸飯，意旨如何？』師云：『白日起清風。』進云：『今日凌霄峰
J38nB423_p0600a06║頂又作麼生？』師云：『試登登看。』進云：『高高山頂立，深深
J38nB423_p0600a07║海底行。』師云：『你自受用底麼？』余便喝。師云：『那裡來者
J38nB423_p0600a08║消息？』余連喝兩喝而出。師住山四載，余之問道機緣，
J38nB423_p0600a09║詳載徑山錄中。師因刻《嚴統》，萋菲出山，復參本師於
J38nB423_p0600a10║虞山，又參師於吳門。往龍池見萬如和尚，入門便問：
J38nB423_p0600a11║『覿面相逢是如何？』萬云：『我知你從徑山來。』余云：『凌霄
J38nB423_p0600a12║峰與上龍池比肩。』萬拈棒，余便喝；萬作打勢，余又喝。
J38nB423_p0600a13║萬云：『且喫茶去。』余連喝兩喝而出。嗣遊洞庭、圓墓、靈
J38nB423_p0600a14║巖諸山，復歸雙徑，杜門三載，與二三子講易吟詩，悠
J38nB423_p0600a15║然自樂。至丁酉春，受桐溪之請，於鳳鳴寺講《法華》九
J38nB423_p0600a16║十日，聽眾八百餘人。期畢，復還徑山。適撫臺陳公復
J38nB423_p0600a17║請本師還徑山，余同闔山耆宿往福嚴啟請，本師問
J38nB423_p0600a18║云：『我在山中不見你說經，你為何便能開講？』余云：『老
J38nB423_p0600a19║將不談兵。』師云：『你便自負那？』余云：『不敢。』坐次，師云：『《法
J38nB423_p0600a20║華經》中「是法住法位，世間相常住」，者兩個法字你作
J38nB423_p0600a21║麼看？』余云：『波即是水。』師云：『又是兩個。』余云：『一有多種，
J38nB423_p0600a22║二無兩般。』明日茶次，又問：『如何是全機？』余豎一指。『如
J38nB423_p0600a23║何是全用？』余展兩手。師云：『除卻者個再道看。』余即禮
J38nB423_p0600a24║拜，師拈荔枝二枚遞過，云：『且道是賞你？罰你？』余云：『一
J38nB423_p0600a25║口吞卻。』師云：『吞得下，吐得出始得。』余云：『粉碎了也。』師
J38nB423_p0600a26║云：『果然吐不出。』余便喝，因留住，命典記室。不旬日，徑
J38nB423_p0600a27║山眾護法請師還山，師不許，山中大眾哀懇不已，因
J38nB423_p0600a28║出規約，命余為西堂領執事，先權主徑山，付余法偈
J38nB423_p0600a29║云：『煩充第二座，說法利人天，直指西來意，楊岐正脈
J38nB423_p0600a30║傳。』明春，師因福嚴未了，護法固留，余謝職，隱於關門
J38nB423_p0600b01║石五年。餘杭縣尊楊公請住蟠龍寺開法，寺乃高峰
J38nB423_p0600b02║妙祖道場，因久荒廢，盡力主持，乃得興復，而有𨍏轢
J38nB423_p0600b03║道人普明之請，中興古剎，心力迨盡，所謂轉見不堪
J38nB423_p0600b04║矣。自念行淺智疏，徒自勞苦，消歸自己而已，汝等當
J38nB423_p0600b05║極力操持，不可似余疏散而狼藉若是也。勉之！勉之！」
J38nB423_p0600b06║眾禮拜而退。
J38nB423_p0600b07║小佛事
J38nB423_p0600b08║開鐘板。師云：「選佛場開，人天號令，破疑啟悟，定有靶
J38nB423_p0600b09║柄，萬別千差，一鎚打正。」遂擊鐘板，云：「石頭瓦礫盡知
J38nB423_p0600b10║音，內外乾坤俱平定。」
J38nB423_p0600b11║為明山禪人火。師舉火炬云：「青山常舉足，白日不挑
J38nB423_p0600b12║燈，驀唱還鄉曲，虛空側耳聽。」遂高聲呼明山禪人云：
J38nB423_p0600b13║「綰起兩行眉，看取腳下路，一句無生曲，大家齊唱和，
J38nB423_p0600b14║打破太虛空，笑倒破灶墮。且道無位真人只今在甚
J38nB423_p0600b15║麼處？」振威一喝，便擲下火炬。
J38nB423_p0600b16║為路氏孺人火。師拈火炬打圓相，云：「會麼？說水何曾
J38nB423_p0600b17║濕？道火何曾燒？今朝親舉起，決定不相饒。孺人！孺人！
J38nB423_p0600b18║你五十年來持誦底、禮拜底、齋僧造像底，到今日還
J38nB423_p0600b19║受用也無？若受用得，許汝少分相應；其或未然，山僧
J38nB423_p0600b20║倩火把，予為汝親切道破。」擲火炬，云：「灼破浮塵全體
J38nB423_p0600b21║露，真人隨處自逍遙。」
J38nB423_p0600b22║為大年上座起龕。師以拄杖擊龕三下，云：「敲開生死
J38nB423_p0600b23║關，裂破塵勞網，大道坦然平，一任人來往。轉身句子
J38nB423_p0600b24║莫遲疑，鐵馬嘶風聲正朗。」
J38nB423_p0600b25║為𨍏轢居士封龕。云：「昨夜霜風冷欲侵，飄飄黃葉亂
J38nB423_p0600b26║歸根，真人忽地超無際，紫氣盤旋月滿門。恭惟𨍏翁
J38nB423_p0600b27║法兄之靈，向來凡聖不測，今朝毀譽兩亡，人天失卻
J38nB423_p0600b28║正眼，緇素倒卻法樑，知音底捶胸頓足，不知音底兀
J38nB423_p0600b29║坐悲傷，不是凡情聖解，實乃淚出痛腸。然則末後一
J38nB423_p0600b30║句，今日法弟為兄舉揚。」便粘封皮云：「佛祖會中留不
J38nB423_p0600c01║住，沒蹤跡處且安藏。」
J38nB423_p0600c02║起龕。師拈拄杖擊龕，云：「堪笑當年老鼠子，曾盜先師
J38nB423_p0600c03║一粒粟，今朝撇斷草鞋繩，赤腳行來稱幽獨。」遂拽杖
J38nB423_p0600c04║引出。
J38nB423_p0600c05║為清涼菴主火。師以火炬打圓相，云：「威音那畔又那
J38nB423_p0600c06║畔，留卜者個舊公案，古今天下老古錐，未有一人能
J38nB423_p0600c07║剖判。山僧者個火柴頭，熏卻鼻孔燒卻眼，窠臼掀翻
J38nB423_p0600c08║徹底紅，今日命根真個斷。」擲下火炬，云：「燒。」
J38nB423_p0600c09║為古帆和尚封龕。云：「昔年同住五峰頭，喜忽相逢煙
J38nB423_p0600c10║雨樓，聚首不多時又別，令人頓起法門愁。秋風秋雨
J38nB423_p0600c11║情難禁，無語無言恨不休，落落影堂誰是主？玉關金
J38nB423_p0600c12║鎖柄誰收？古兄老和尚不料落在我小弟手裡，今日
J38nB423_p0600c13║為兄把斷玄關，結華蓋頂去也。」便上龕頂，云：「封。」
J38nB423_p0600c14║起龕。至大潮，師云：「要坐便坐，要行便行，去住自在，大
J38nB423_p0600c15║道坦平。古兄和尚臨行一句作麼生道？」喝一喝：「洞庭
J38nB423_p0600c16║水闊三千頃，一腳掀翻到底清。」
J38nB423_p0600c17║為華林居士火。師云：「華林華林，天地同生，既與天地
J38nB423_p0600c18║同生，應與天地同滅，何得今日有此一番起倒？雖然，
J38nB423_p0600c19║大千俱壞，者個不壞，如何是你不壞底聻？」舉起火炬，
J38nB423_p0600c20║云：「性火真空，性空真火，燎卻眉毛，直下薦取。」便燒。
J38nB423_p0600c21║為圊頭火。師以炬作圓相，云：「活人燒死人，死人走活
J38nB423_p0600c22║路，若識死活根，不妨顛倒做。石虎咬麒麟，金烏吞玉
J38nB423_p0600c23║兔，老圊頭水裡浴，不若火裡浴。」豎火炬，云：「者點光明
J38nB423_p0600c24║用得來，要知佛也不必做。」便燒。
J38nB423_p0600c25║為漚天和尚入塔。師捧靈骨，云：「法身無相，逼塞虛空；
J38nB423_p0600c26║法眼圓明，輝騰今古。恭惟我法兄道骨，黃金鎖子脫
J38nB423_p0600c27║略凡塵，昔年於先師會裡逸格超群，後來在揚州境
J38nB423_p0600c28║內大展神通，作師子吼，頓令群鳴絕響；拈毘盧印，能
J38nB423_p0600c29║使大地生春。提持臨濟宗風，布揚福嚴家醜，大用現
J38nB423_p0600c30║前，當機無敵。正宜久住世間，為人解粘去縛，誰知一
J38nB423_p0601a01║念不生，遽爾旋歸撒手？今火浴之後，靈骨晶瑩，光明
J38nB423_p0601a02║燦爛。」托起，云：「且道供養何所？」便送塔下，云：「窣堵波中
J38nB423_p0601a03║安歲月，離憂寶幢放毫光。」
J38nB423_p0601a04║
J38nB423_p0601a05║
J38nB423_p0601a06║
J38nB423_p0601a07║
J38nB423_p0601a08║
J38nB423_p0601a09║
J38nB423_p0601a10║普明石關禪師語錄（終）