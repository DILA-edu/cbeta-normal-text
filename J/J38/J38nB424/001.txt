J38nB424_p0603a01║香嚴禪師語錄序
J38nB424_p0603a02║黃檗以三頓毒棒啟濟宗一枝，
J38nB424_p0603a03║蔭蓋天下，其法源之盛，直至於
J38nB424_p0603a04║今。雖然，其盛之故，可得而言歟？
J38nB424_p0603a05║自初祖西來傳心，不立文字，掃
J38nB424_p0603a06║盡葛藤，衲子始知向上一著不
J38nB424_p0603a07║從言語而得。黃梅、曹溪以來，燈
J38nB424_p0603a08║之相印，至於棒喝交馳，立地喪
J38nB424_p0603a09║身失命，猶未若臨濟、德山諸大
J38nB424_p0603a10║老之險絕也。何者？蓋宗旨則定
J38nB424_p0603a11║以從上為尊，而宗風則恒以自
J38nB424_p0603a12║沒而峻。然尊者有時而或降，峻
J38nB424_p0603a13║者有時而或夷，雖道有隨時，而
J38nB424_p0603a14║無回乎風會矣。自唐以來，濟燈
J38nB424_p0603a15║常盛，而極盛於大慧杲，實前無
J38nB424_p0603a16║古人，沒無來者，真能於一毫端
J38nB424_p0603a17║現寶王剎，坐澂塵裏轉大法輪，
J38nB424_p0603a18║極盛矣。乃嗣法者若存若亡，遂
J38nB424_p0603b01║尒中絕正法眼藏，乃者杲公同
J38nB424_p0603b02║堂之虎丘隆，斯無奇矣。隆祖以
J38nB424_p0603b03║沒，高峰、中峰疊興繼起，此一盛
J38nB424_p0603b04║也。逮至有明隆、萬之間，宗風駸
J38nB424_p0603b05║之乎少复，天童密老人以一條
J38nB424_p0603b06║拄杖直起而揮之，直捷痛快。自
J38nB424_p0603b07║是而臨濟之正印全提，為初祖
J38nB424_p0603b08║以來禪宗中興一大關鍵，而福
J38nB424_p0603b09║嚴費老人實為密公第一座，
J38nB424_p0603b10║而沒宗旨宗風，不入於廉纖，
J38nB424_p0603b11║不淆於疑似，不墮於疲軟，不
J38nB424_p0603b12║襲於瞞盰，直下承當，一絲不
J38nB424_p0603b13║挂。今日之普明香嚴和尚，則福
J38nB424_p0603b14║嚴之嫡骨兒孫，能繩其祖父者
J38nB424_p0603b15║也。雖然，嘗試論之。廓然無聖之
J38nB424_p0603b16║旨，至道嫌揀之言，當陽一著非
J38nB424_p0603b17║不全彰，至洞宗之五位君臣，濟
J38nB424_p0603b18║上之三玄三要，賓主歷然，瓶鵝
J38nB424_p0603c01║已出，似可潛通消息，坐草盤桓，
J38nB424_p0603c02║但每一拈來，盡皆黏縛，所以一
J38nB424_p0603c03║棒就行，四喝互用，直待懸崖無
J38nB424_p0603c04║撒手處，方是絕後再甦時也。余
J38nB424_p0603c05║與香公交二十年，自其行腳至
J38nB424_p0603c06║坐道場及居退院，無不歷歷在
J38nB424_p0603c07║目，徒以頑老不堪捶策，有負香
J38nB424_p0603c08║公一片婆心。然此一著子，未嘗
J38nB424_p0603c09║不向眉端指端時時出現，香公
J38nB424_p0603c10║不以其愚且廢，出語錄示余，且
J38nB424_p0603c11║索余為序。然香公真面目不在
J38nB424_p0603c12║語錄，余與香公真面目不在序
J38nB424_p0603c13║語錄，則請以此語錄并語錄序
J38nB424_p0603c14║還質之香公，香公以為何如？
J38nB424_p0603c15║時
J38nB424_p0603c16║康熙辛酉季夏法弟獨巖
J38nB424_p0603c17║葉燮拜手題
J38nB424_p0603c18║
J38nB424_p0604a01║普明香嚴禪師語錄
J38nB424_p0604a02║嗣法門人明耀等編錄
J38nB424_p0604a03║上堂
J38nB424_p0604a04║康熙十六年戊午冬，師於普明守龕制滿，本郡護法
J38nB424_p0604a05║紳衿同山主及眾檀信復請師繼席，於十二月十一
J38nB424_p0604a06║日入院。至山門，師云：「山門豁達開，行人自往來，還識
J38nB424_p0604a07║彌勒麼？」顧左右云：「鑒。」
J38nB424_p0604a08║韋馱。云：「驅邪輔正，護法安僧，有煩神用，功德彌增。」驀
J38nB424_p0604a09║豎拂子，云：「且道這個又作麼生？須是桂上座拈出。」
J38nB424_p0604a10║伽藍。云：「以大圓覺為我伽藍，更要護持個甚麼？雖然，
J38nB424_p0604a11║山門振肅、災橫消除，也少不得。」舉手，云：「一任威靈顯
J38nB424_p0604a12║赫。」
J38nB424_p0604a13║祖堂。云：「跨灶之子，觸破煙樓，超佛越祖，好立上頭。」以
J38nB424_p0604a14║手指云：「這一隊阿師，個個好與一錐。何故？」乃拈香云：
J38nB424_p0604a15║「一時勘破。」便禮拜。
J38nB424_p0604a16║大殿。云：「佛身充滿於法界，普現一切群生前。既充滿
J38nB424_p0604a17║法界，未舉足前已相見了也。又來這裡作甚麼？」乃顧
J38nB424_p0604a18║視，云：「見相作福。」便拜。
J38nB424_p0604a19║方丈，據座。云：「千年田，八百主，露堂堂，好自處。今朝正
J38nB424_p0604a20║令當行，驅卻三蛇九鼠。」拈拄杖云：「倚天長劍逼人寒。」
J38nB424_p0604a21║當日本山勤舊設齋，請上堂。師至座前，拈書云：「言言
J38nB424_p0604a22║錦繡，字字珠璣，嚴飭梵儀，弘揚正法，總從這裡為始，
J38nB424_p0604a23║煩維那對眾表白。」宣畢，指座云：「寶華王座，人天護持，
J38nB424_p0604a24║闡揚本分，晝夜無時，今日錦上鋪花去也。」便陞座，拈
J38nB424_p0604a25║香云：「此一瓣香，根盤劫外，葉蔭寰中，不同生滅鎮長
J38nB424_p0604a26║存，天地壞時渠不朽。爇向爐中，端為祝延
J38nB424_p0604a27║皇帝萬歲萬歲萬萬歲，伏願堯風永扇，舜日恒新，四
J38nB424_p0604a28║海昇平，萬方樂德。」次拈香云：「此一瓣香，栽培既久，貴
J38nB424_p0604a29║重無倫，熏之遍界氤氳，觸之通身和暢，奉為護法宰
J38nB424_p0604a30║官信心檀施，莊嚴福果，頓悟真常。」次拈香云：「此一瓣
J38nB424_p0604b01║香，大圓覺海藏根，自性源頭流出，奉為本山耆宿贊
J38nB424_p0604b02║輔諸師，共證法雲，同圓種智。」次拈香云：「此一瓣香，曾
J38nB424_p0604b03║於觸不得、背不得處到手，未能運用，韜藏十載，遇個
J38nB424_p0604b04║本色作家，一椎打破，直得八面玲瓏，特為拈出，供養
J38nB424_p0604b05║本山堂上傳臨濟三十二世石關先老和尚，用酬法
J38nB424_p0604b06║乳之恩。」撩衣就座。蓮溪新元和尚白椎，云：「法筵龍象
J38nB424_p0604b07║眾，當觀第一義。」師云：「第一義諦非色非形，作麼生觀？
J38nB424_p0604b08║伶俐漢聞舉，掉臂而去；其或未然，請出激揚看。」問：「一
J38nB424_p0604b09║番提起一番新，續燄挑燈千古明，今請法王登寶座，
J38nB424_p0604b10║寒梅馥郁滿乾坤。教外別傳則不問，續佛慧命一句
J38nB424_p0604b11║作麼生道？」師云：「日輪當午。」進云：「今日普明上堂，弘揚
J38nB424_p0604b12║法道，振起家風，與昔日世尊於靈山會上轉大法輪
J38nB424_p0604b13║是同是別？」師云：「也要你會取好。」進云：「今日四眾臨筵，
J38nB424_p0604b14║還有功德也無？」師云：「並無功德。」進云：「和尚大闡宗風
J38nB424_p0604b15║為甚麼？」師卓拄杖，云：「會麼？」僧拜，云：「知恩方解報恩。」師
J38nB424_p0604b16║云：「莫詐明頭。」乃云：「具大根，發大信，得大機，顯大用，掀
J38nB424_p0604b17║翻目前窠臼，斬斷從上葛藤，建法幢，立宗旨，呵佛祖，
J38nB424_p0604b18║棒人天，直得須彌岌峇，海水騰波，釋迦、彌勒暗地喝
J38nB424_p0604b19║彩，臨濟、德山望空仰讚，於是皇風浩蕩，佛日騰輝，人
J38nB424_p0604b20║人鼻孔撩天，個個腳跟著地。且繼席開法一句作麼
J38nB424_p0604b21║生道？擘開華嶽連天色，放出黃河倒海聲。」蓮溪和尚
J38nB424_p0604b22║結座，云：「諦觀法王法，法王法如是。」
J38nB424_p0604b23║歲旦祝
J38nB424_p0604b24║聖，上堂。云：「開闢乾坤，執持世界。」打圓相，云：「莫不從者
J38nB424_p0604b25║裡發揚。所以，日月由之而明、山河由之而固、人民由
J38nB424_p0604b26║之而生、禮義由之出，是聖、是凡，若草、若木，種種品類、
J38nB424_p0604b27║種種名相、種種平險、種種奇特，亦皆承此恩力而能
J38nB424_p0604b28║變現，帝王以之而治、國土以之而平、君子以之而教、
J38nB424_p0604b29║小人以之而化，三綱正、五常尊、六合廣、四維張，上下
J38nB424_p0604b30║和同，相需為樂，則風雨時、禾黍熟、禮義興、人民育，共
J38nB424_p0604c01║享無為之化、均陶不治之天，而我衲僧家得以安坐
J38nB424_p0604c02║禪床，頓忘人世，參究本來，弘揚道法，實賴太平之治，
J38nB424_p0604c03║全憑富庶之康，豈得不祝延
J38nB424_p0604c04║聖壽、慶賀良時？且慶賀一句作麼生道？皇風浩蕩乾
J38nB424_p0604c05║坤廓，野老謳歌春盡長。」下座。
J38nB424_p0604c06║啟萬佛懺期，上堂。云：「獅子吼時芳草綠，象王行處落
J38nB424_p0604c07║花紅，獅象交參，人天普集。還有出格者麼？」問：「觀音降
J38nB424_p0604c08║誕則不問，祖師公案請師宣。」師云：「道來，道來。」進云：「牛
J38nB424_p0604c09║頭未見四祖，因甚百鳥啣花？」師云：「一爐香透碧雲間。」
J38nB424_p0604c10║進云：「見後因甚不啣花？」師云：「萬丈深潭徹底清。」進云：
J38nB424_p0604c11║「啣與不啣又作麼生？」師云：「突出難辨。」進云：「公案已從
J38nB424_p0604c12║師指示，當陽一句是如何？」師打，云：「棒下薦取。」進云：「棒
J38nB424_p0604c13║頭有眼明如日。」師云：「會取這棒好。」乃云：「先師在日，智
J38nB424_p0604c14║行兩立，福慧雙修，冬夏則結制安禪，春秋則開期禮
J38nB424_p0604c15║誦，不惟僧眾參修，抑使檀那植福，如永明之萬善同
J38nB424_p0604c16║歸與宗鏡並行，覺範之根基成熟而佛眼開明，是以
J38nB424_p0604c17║住持十載，饒益良多。今日不肖繼席，艱苦異常，德業
J38nB424_p0604c18║難方，舊日訓儀願得無改，所以於此春光明媚之際
J38nB424_p0604c19║啟建萬佛懺期，壇雖草率，意實精勤，欲使人人於千
J38nB424_p0604c20║紅萬紫之間識取自家春色，個個於一月三旬之內
J38nB424_p0604c21║了明諸佛心光。今則道場初建，佛事方陳，普賢菩薩
J38nB424_p0604c22║為懺主，觀音大士作護持，眾居士各脩供養，桂上座
J38nB424_p0604c23║特為舉揚，大眾還會麼？」以拂子畫卍字圍卻，云：「象王
J38nB424_p0604c24║牙上展歌音，楊柳枝頭洒剎塵，萬號千名俱自口，福
J38nB424_p0604c25║資四境一時新。」下座。
J38nB424_p0604c26║上堂。云：「蛟龍騰躍於天，鯤鵬運化於海，蝸牛角上展
J38nB424_p0604c27║家風，蟭螟眼裡放鬧市，多般俊俏，未免之遶。若論佛
J38nB424_p0604c28║法，一切現成，言詮莫及，機教非真。窮諸玄辯，一毫投
J38nB424_p0604c29║於太虛；竭世樞機，一滴投於巨壑。三世諸佛口掛壁
J38nB424_p0604c30║上，山河全露法王機；九類異生心同實際，草木盡成
J38nB424_p0605a01║師子吼。雖然如是，更須具摩醯眼睛，用白拈手段，擊
J38nB424_p0605a02║塗毒鼓，揮金剛劍，自在縱橫，弘通法忍。且即今一句
J38nB424_p0605a03║又作麼生？牢關把斷無凡聖，只要男兒自點頭。」下座。
J38nB424_p0605a04║結制，知浴領眾設齋，請上堂。問：「龍袖拂開全體現，象
J38nB424_p0605a05║王行處絕狐蹤，應時一句是如何？」師云：「一拂千條。」進
J38nB424_p0605a06║云：「既開爐冶，煆聖煉凡，倘遇不假鉗鎚底來又作麼
J38nB424_p0605a07║生？」師云：「管取百雜碎。」進云：「猶是那邊事，這邊事又如
J38nB424_p0605a08║何？」師便喝。進云：「打麵還他州土麥，唱歌須是帝鄉人。」
J38nB424_p0605a09║師云：「不消得。」問：「諸方大開爐韝，普明新設鉗鎚，祖席
J38nB424_p0605a10║重開即不問，五家宗旨請師宣。」師云：「問將來。」進云：「如
J38nB424_p0605a11║何是臨濟宗？」師云：「一棒一條紅。」「如何是雲門宗？」師云：
J38nB424_p0605a12║「青山高聳白雲中。」「如何是曹洞宗？」師云：「金針玉線暗
J38nB424_p0605a13║彌縫。」「如何是溈仰宗？」師云：「父慈子孝顯家風。」「如何是
J38nB424_p0605a14║法眼宗？」師云：「步步絕行蹤。」進云：「五家宗旨承師指，今
J38nB424_p0605a15║日開爐是若何？」師云：「只要尋個不受煆煉底。」乃云：「前
J38nB424_p0605a16║三三，後三三，獨露古今面目；南斗七，北斗六，突出摩
J38nB424_p0605a17║醯眼睛。拋出金剛圈，要使俊猊翻躑；放開栗棘蓬，驗
J38nB424_p0605a18║他於菟行藏。兔角杖，敲破虛空百雜碎；龜毛拂，建立
J38nB424_p0605a19║大地囫圇頭。佛祖門風一時掃蕩，衲僧巴鼻不必牽
J38nB424_p0605a20║連，展開新世界，打疊舊乾坤，一任佛來魔來，旋風打
J38nB424_p0605a21║散，倒退三千。且道具何手眼？橫按莫邪全正令，太平
J38nB424_p0605a22║寰宇斬癡頑。」舉：「臨濟初住院時，謂普化、克符二上座
J38nB424_p0605a23║云：『我欲於此建立黃檗宗旨，汝二人可成褫我。』明日，
J38nB424_p0605a24║普化上來問：『和尚昨日道甚麼？』濟便打。又明日，克符
J38nB424_p0605a25║上來問：『和尚前日打普化作甚麼？』濟便打。」師云：「可謂
J38nB424_p0605a26║千鈞之弩，應時而發。」至晚，小參，云：「有時奪人不奪境，
J38nB424_p0605a27║有時奪境不奪人，有時人境俱奪，有時人境俱不奪。」
J38nB424_p0605a28║師云：「為人太切，剖腹剜心。普明今日雖則始初開法
J38nB424_p0605a29║宗旨，料揀從上相承，不敢妄加增減，只有個緊箍咒
J38nB424_p0605a30║兒，若念起來，管教個個腦門迸裂，轉動不得。內中有
J38nB424_p0605b01║個銅頭鐵額、八面玲瓏底出來云：『請和尚念看。』桂上
J38nB424_p0605b02║座則向他道：『今日眾信設齋，堂中大好供養。』」便下座。
J38nB424_p0605b03║當湖尼慧燈求戒，請上堂。問：「戒居慧本，最上宗乘，因
J38nB424_p0605b04║甚高沙彌不受戒？」師云：「橫吞八極。」進云：「如何是比丘
J38nB424_p0605b05║戒？」師云：「渾身泥水。」「如何是菩薩戒？」師云：「驢事未去，馬
J38nB424_p0605b06║事到來。」進云：「三壇大戒蒙師指，應時及節是如何？」師
J38nB424_p0605b07║便打。進云：「動容揚古路，不墮悄然機。」師云：「未是你境
J38nB424_p0605b08║界。」進云：「崑崙𨁝跳上須彌。」師便喝，僧禮拜。乃云：「菩提
J38nB424_p0605b09║種發，智慧燈明，戒光自口中出，毘尼從心上來，放收
J38nB424_p0605b10║無礙，持守分明，覷破祖師巴鼻，頭頭是用，發揚自己
J38nB424_p0605b11║家珍，物物成機，牟尼珠光明燦爛，如意寶色相圓融，
J38nB424_p0605b12║毛吞巨海，芥納須彌，大用現前，不存規則，證那舍身，
J38nB424_p0605b13║踏毘盧頂，玲瓏八面，運轉微塵，總從今日顯揚去也。」
J38nB424_p0605b14║良久，云：「會麼？臘月花開無影樹，妙明心顯沒絃琴。」揮
J38nB424_p0605b15║拂子，下座。
J38nB424_p0605b16║臘八，圓戒，上堂。云：「突出眼睛，大地何曾有物？豁開心
J38nB424_p0605b17║地，河沙總是微塵。學戒學禪，空花亂墜；說迷說悟，寐
J38nB424_p0605b18║語多端。今日乃釋迦老子悟明本性之時、求戒大德
J38nB424_p0605b19║圓滿木叉之際，山僧因齋慶讚，兩彩一賽，所以跳入
J38nB424_p0605b20║這場子裡，掀翻底掀翻、扶起底扶起，大家須著眼始
J38nB424_p0605b21║得。」以手打圓相拂，卻云：「會麼？眼中有翳須撩撥，定慧
J38nB424_p0605b22║無門莫妄修，德相人人從本有，眉橫鼻直更何求？」擊
J38nB424_p0605b23║拂子，下座。
J38nB424_p0605b24║歲旦，云：「乾坤永固，日月齊明。律回斗柄，揮開遍界陽
J38nB424_p0605b25║春；節換桃符，發育漫空淑氣。觸不得，背不得，擊壤謳
J38nB424_p0605b26║歌，靈明自現；心不是，佛不是，棒喝交馳，機鋒不讓。若
J38nB424_p0605b27║論衲僧本分，只宜土面灰頭；看來世俗生涯，須要攢
J38nB424_p0605b28║花簇錦。各若自守，殊見偏枯，交互融通，真風沕穆。是
J38nB424_p0605b29║以僧伽雲集，慶祝韶華，用祈天下太平，人民樂業。且
J38nB424_p0605b30║道山僧自祝一句又作麼生？」卓拄杖，云：「棒頭點出金
J38nB424_p0605c01║剛眼，鑒地輝天耀古今。」下座。
J38nB424_p0605c02║解制，上堂。問：「昨朝城市歸來晚，今日陞堂唱古風，如
J38nB424_p0605c03║何是古風？」師云：「棒頭有眼明如日。」進云：「人天交接聞
J38nB424_p0605c04║真諦，更有尖新事也無？」師云：「棒棒打著。」進云：「風送好
J38nB424_p0605c05║雲歸碧洞，水歸滄海作波濤。」師云：「為甚乾爆爆地？」問：
J38nB424_p0605c06║「牢關固閉，不容走漏，今日放開向甚麼處去？」師打，云：
J38nB424_p0605c07║「只在者裡。」進云：「有門無路是如何？」師打，云：「只在者裡。」
J38nB424_p0605c08║進云：「有路無門是如何？」師打，云：「只在者裡。」進云：「相識
J38nB424_p0605c09║滿天下，知心能幾人？」師云：「將謂，將謂。」問：「萬里不掛片
J38nB424_p0605c10║雲，虛空突出一竅，且道是觸？是背？」師云：「淑氣催黃鳥，
J38nB424_p0605c11║睛光轉綠蘋。」進云：「有佛處不得住又如何？」師云：「梅花
J38nB424_p0605c12║似玉柳如金。」進云：「無佛處急走過又作麼生？」師云：「雲
J38nB424_p0605c13║在青天水在瓶。」進云：「坐斷兩頭，畢竟如何是他行履
J38nB424_p0605c14║處？」師云：「三十棒少你不得。」進云：「緊峭草鞋獰似虎，橫
J38nB424_p0605c15║肩拄杖活如龍。」師云：「五色索未斷。」乃云：「普明疏曠勝
J38nB424_p0605c16║山林，凶歲開罏煉自心，薪桂米珠瓔珞粥，棒雲喝月
J38nB424_p0605c17║沒絃琴，結原無拘泥牛走，解亦非行石虎吟，會得個
J38nB424_p0605c18║中端的意，不妨隨處唱玄音。且如何是端的意？」展兩
J38nB424_p0605c19║手，喝一喝，下座。
J38nB424_p0605c20║萬佛期，上堂。云：「清明佳節，桃李芬芳；普利壇場，存亡
J38nB424_p0605c21║獲益。應時應節，物我同情；禮佛禮僧，人天胥晤。要得
J38nB424_p0605c22║智行兩足，須宜事理雙修。向此普明，參究本來，於冬
J38nB424_p0605c23║制專明其理；莊嚴福果，於春期共修其事。理如根本，
J38nB424_p0605c24║事若枝條，根本深而枝葉盛，信心固而道場開，自利
J38nB424_p0605c25║利他，普同解脫，求佛佛現，了悟真常。今則集同緇素，
J38nB424_p0605c26║頂禮佛名，用祈滅罪除愆，遐齡集福。然則古德云：『佛
J38nB424_p0605c27║之一字，我不喜聞；念佛一句，漱口三日。』又作麼生？」舉
J38nB424_p0605c28║拂子，云：「會麼？縱奪是非俱在我，超然獨立錦乾坤。」
J38nB424_p0605c29║結制上堂。云：「棒喝交馳，拋擲大千剎土；風雲相會，激
J38nB424_p0605c30║揚向上鉗鎚。眼中無翳，不用金針撩撥；皮下有血，還
J38nB424_p0606a01║須寶劍橫揮。於是移高就下，別立門風，拈出膠盆子，
J38nB424_p0606a02║放開栗棘蓬，一任孟八郎不顧危亡，全身拶入；待他
J38nB424_p0606a03║王小二纔露生涯，和贓捉敗。顯出自家寶藏，頭頭應
J38nB424_p0606a04║現；高提輪王正令，在在弘揚。然雖如是，猶是門庭邊
J38nB424_p0606a05║事，未是衲僧本分。且如何是衲僧本分？眉毛卻在眼
J38nB424_p0606a06║睛上，鼻孔依然搭上唇。」舉：「先和尚於康熙九年水淹
J38nB424_p0606a07║結制，云：『山僧一味放憨，撞入普明寺裡，堪笑沒米沒
J38nB424_p0606a08║柴，也要安禪打七。』桂上座今年結制，遇此亢陽之餘，
J38nB424_p0606a09║非惟柴米應用俱無，然則為生死事大，衣食因緣不
J38nB424_p0606a10║妨淡泊。」顧眾，云：「且莫憂，待落堂時拈出古人所用之
J38nB424_p0606a11║物供養去也。」以手畫一畫，云：「謀道不謀食，參禪須著
J38nB424_p0606a12║急，打破祖師關，身心當下息。」卓拄杖，下座。
J38nB424_p0606a13║臘八，上堂。問：「如何是十方同聚會？」師云：「你從那裡來？」
J38nB424_p0606a14║「如何是個個學無為？」師云：「與你三十棒。」「如何是此是
J38nB424_p0606a15║選佛場？」師云：「你且立半邊。」「如何是心空及第歸？」師云：
J38nB424_p0606a16║「未到你在。」僧拜，師便喝，乃云：「天空水寂鳥飛絕，月冷
J38nB424_p0606a17║風高人正寒，謾道奇哉臘八夜，誰家灶裡火無煙？正
J38nB424_p0606a18║覺山前悟卻迷，普明寺裡迷還悟，迷悟掀翻見本真，
J38nB424_p0606a19║是非脫略離窠臼，揚眉吐舌有端由，揭地掀天憑本
J38nB424_p0606a20║據，鬼面神頭是阿誰？長來短去更由渠，三三五五眼
J38nB424_p0606a21║中花，古古今今隙中馬，若肯從頭放下休，大家跳在
J38nB424_p0606a22║粥鍋裡。」良久，云：會麼？「果子多般任我尋，香甜滿碗從
J38nB424_p0606a23║君飽。」顧左右，云：「莫相孤負好。」喝一喝，下座。
J38nB424_p0606a24║歲旦上堂。云：「爆竹數聲催臘去，梅花幾點送春來，有
J38nB424_p0606a25║不落去來底請出相見。」問：「鴛湖畔鼓角喧天，花村裡
J38nB424_p0606a26║竹聲振地，祖師家未審作何景象？」師云：「梅花枝上日
J38nB424_p0606a27║將斜。」進云：「師登寶座，豎拂拈椎，祝　聖一句又作麼
J38nB424_p0606a28║生？」師云：「天長地久，日月齊明。」進云：「皇圖永固，地久天
J38nB424_p0606a29║長，萬民樂業又且如何？」師云：「家家燒柏子，處處插梅
J38nB424_p0606a30║花。」進云：「皇安民樂，從師指本分一句是如何？」師云：「三
J38nB424_p0606b01║十棒。」乃拈拄杖云：「見麼？新春造化盡從者裡發生，且
J38nB424_p0606b02║道者裡又作麼生？」卓拄杖云：「會麼？張公喫酒李公醉。」
J38nB424_p0606b03║倚杖吟云：「萬緣放下任枯榮，應節隨時物外情，梅玉
J38nB424_p0606b04║吐香呈祖意，柳金含色示無生，村歌社舞嬌紅紫，鼓
J38nB424_p0606b05║響囉鳴鬧市城，拄杖動人春一點，拈來何處不分明？」
J38nB424_p0606b06║復卓拄杖下座。
J38nB424_p0606b07║解制，紹昇師領眾設齋，請上堂。法隆問：「今日解制即
J38nB424_p0606b08║不問，秪如方丈對聯云：『有燈可傳，無法可說。』未審傳
J38nB424_p0606b09║個甚麼燈？」師云：「今宵正好看。」進云：「除卻看燈，親切請
J38nB424_p0606b10║問一句。」師云：「切忌眼瞎。」紹昇問：「祖意西來則不問，庭
J38nB424_p0606b11║前柏子意如何？」師云：「殘雪滿枝頭。」進云：「卻被境轉了
J38nB424_p0606b12║也。」師云：「你作境會麼？」進喝一喝，師云：「落境了也。」乃云：
J38nB424_p0606b13║「天上月正圓，人間燈正好，燈月兩交輝，四衢鬧浩▆。
J38nB424_p0606b14║我家一盞祖師燈，光明遍界能長久，不惟元夜展芬
J38nB424_p0606b15║芳，▆見隨時即便有。臥官街，喫官酒，會得三三原是
J38nB424_p0606b16║九，解開布袋任縱橫，花街柳陌揚家醜。」舉：「古人云：『有
J38nB424_p0606b17║一人終日喫飯不道飽，有一人長不喫飯不道饑，有
J38nB424_p0606b18║一人論劫在途中不離家舍，有一人離家舍不在途
J38nB424_p0606b19║中。』今日普明則不然，有齋時大家要飽，無飯喫束取
J38nB424_p0606b20║肚皮，要住底在堂中東語西話，要去底不妨路上北
J38nB424_p0606b21║走南奔。且道與古人是同？是別？」喝一喝，云：「鶴有九皋
J38nB424_p0606b22║難翥翼，馬無千里謾追風。」下座。
J38nB424_p0606b23║法姪法隆領眾請師於湧卍禪院圓萬佛懺期，上堂。
J38nB424_p0606b24║問：「樊道橋邊香雲繚繞，如何是第一要？」師云：「大家在
J38nB424_p0606b25║者裡。」進云：「湧卍庵中萬佛咸臻，如何是第二要？」師云：
J38nB424_p0606b26║「因緣湊集。」進云：「今日施主恭請和尚上堂，如何是第
J38nB424_p0606b27║三要？」師云：「個個眉橫鼻直。」僧禮拜，師便打。問：「十方聚
J38nB424_p0606b28║會，禮萬功成，如何是功成一句？」師云：「今日為眾上堂。」
J38nB424_p0606b29║進云：「恁麼則問處分明答處親。」師云：「如何是你親切
J38nB424_p0606b30║處？」僧議擬，師便喝，僧亦喝，師云：「喝後作麼生？」進云：「當
J38nB424_p0606c01║陽一箭收功後，天下何愁不太平？」師云：「非君境界。」乃
J38nB424_p0606c02║云：「天高群象正，梅柳爭芬；海闊百川朝，緇素並集。於
J38nB424_p0606c03║一毫端現寶王剎，不離樊道橋邊；坐微塵裡轉大法
J38nB424_p0606c04║輪，只在湧卍庵裡。是以，於此春光明媚之際，四眾雲
J38nB424_p0606c05║集，興顯道場，福源慧海各自滋培，禮一佛而萬德駢
J38nB424_p0606c06║臻，舉一名而千祥輻湊，和風浩蕩，淑氣躚翩，無非妙
J38nB424_p0606c07║用莊嚴，莫不玄機活潑，獅子吼時芳草綠，象玉行處
J38nB424_p0606c08║落花紅，皆我隆公法姪真實中流出，乃至無量香雲、
J38nB424_p0606c09║無量花雲、幔雲、瓔珞雲，種種佛剎供養海雲，行布圓
J38nB424_p0606c10║融，重重無盡。今日圓滿之次，山僧到來因齋慶讚證
J38nB424_p0606c11║明而已。」以拂打○相中安土字，云：「會麼？」復擊，云：「從斯
J38nB424_p0606c12║識得東風面，萬紫千紅總是春。」下座。
J38nB424_p0606c13║說戒，上堂。問：「昨夜雪飛千里白，今朝迸出一輪紅。定
J38nB424_p0606c14║慧雙彰即不問，如何是沙彌得力處？」師云：「是事如是
J38nB424_p0606c15║持。」進云：「如何是比丘轉身處？」師云：「堂中應缽去。」進云：
J38nB424_p0606c16║「如何是菩薩行履處？」師云：「拖泥帶水。」進云：「秪如向上
J38nB424_p0606c17║一句又作麼生？」師云：「打你腦門破。」乃云：「本源清淨，生
J38nB424_p0606c18║死不相干；面目現成，是非都坐斷。堅脩梵行、嚴淨毘
J38nB424_p0606c19║尼，是泥裡洗土塊；參尋祖意、徹透禪關，是門外打之
J38nB424_p0606c20║遶。浮雲遮日，日體原明；物象從心，心源本淨。非戒、非
J38nB424_p0606c21║禪，何持、何犯？優波離無繩自縛、金頭陀有眼如盲，好
J38nB424_p0606c22║與一坑埋卻，方能自性圓融。有個傍不肯底出來道：
J38nB424_p0606c23║『即今和尚說戒、說禪又作麼生？』山僧好與劈頭一棒，
J38nB424_p0606c24║云：『會麼？明珠剖出光凌亂，換卻時人眼裡睛。』」下座。
J38nB424_p0606c25║臘八，圓戒，上堂。云：「心、佛、眾生，三無差別；瑜伽、禪教，一
J38nB424_p0606c26║戒全收。毛端現寶王剎，華臺轉大法輪，放開匝地普
J38nB424_p0606c27║天，運轉冰清玉潔。塵塵三昧，法法圓融，不落思惟，不
J38nB424_p0606c28║存規式，覿體光明，了無罣礙。且道圓菩薩戒普利一
J38nB424_p0606c29║句作麼生道？奇哉德相人皆具，帶水拖泥要發明。」舉：
J38nB424_p0606c30║「世尊成道頌云：『抬頭誰信眼生睛？堪笑瞿曇誑百靈。
J38nB424_p0607a01║若謂眾生咸具足，如何又要睹明星？』」下座。
J38nB424_p0607a02║解制，上堂。云：「亙古亙今，空勞勞地，向甚磨處結？向甚
J38nB424_p0607a03║麼處解？然則古人云：『無著力處正好著力，無下手處
J38nB424_p0607a04║正好下手。不妨於結不得處打結，解不得處解散。』今
J38nB424_p0607a05║則制期圓滿，理宜解散。於是打開布袋，拋向階前，黃
J38nB424_p0607a06║金瓦礫、魚目明珠，是鐵、是銅，若真、若俗，一任諸人自
J38nB424_p0607a07║取。何故？分金爐既鎔成色，貴賤從他自品論。」下座。
J38nB424_p0607a08║華嚴懺期，上堂。云：「透向上乘，踏毘盧頂，收佛剎於毫
J38nB424_p0607a09║端，布真空於法界，頭頭應現，物物全機。象王回顧，百
J38nB424_p0607a10║花林裡肆盤桓；獅子嚬呻，萬卉叢中舒妙用。到這裡，
J38nB424_p0607a11║佛魔並掃，空有俱擬，掀翻海岳三千，踢倒須彌百億，
J38nB424_p0607a12║摠是當人自家受用，不妨者裡直下承當。其或未然，
J38nB424_p0607a13║山僧向第二頭舉唱去也。同音異口共宣揚，字字毘
J38nB424_p0607a14║盧法界場，瞻禮不妨勤懺悔，眼橫鼻直不囊藏。」下座。
J38nB424_p0607a15║圓華嚴懺期，上堂。云：「時歲艱難際，荒山勉啟期，齋稀
J38nB424_p0607a16║惟供粥，道愜共舒眉。事理塵俱懺，身心潔自知，今朝
J38nB424_p0607a17║圓滿日，相慶喜孜孜。」顧眾云：「疋上不足，疋下有餘，清
J38nB424_p0607a18║苦修持，是真功德。且道者個功德落在甚麼處？」卓拄
J38nB424_p0607a19║杖云：「會麼？雨洗淡紅花萼嫩，風搖淺碧柳絲輕。」下座。
J38nB424_p0607a20║結制，上堂。問：「大展洪爐即不問，雪覆千山事若何？」師
J38nB424_p0607a21║云：「不消一輪日。」進云：「恁麼則龍得水時添意氣，不風
J38nB424_p0607a22║流處也風流。」師云：「非君境界。」問：「今日結制，雪冷風高，
J38nB424_p0607a23║掛卻缽囊，真機獨露。如何是真機獨露？」師云：「滴水成
J38nB424_p0607a24║冰。」進云：「為甚麼星分溪澗白，露洒竹松清？」師云：「刺人
J38nB424_p0607a25║眼睛。」進云：「一言包括乾坤外，佛祖齊教立下風。」師云：
J38nB424_p0607a26║「學語之流。」乃云：「一團綿密，八面玲瓏，放收自在，縱奪
J38nB424_p0607a27║自由。毫端佛剎，左右逢原；惡辣鉗錘，自他共利。直得
J38nB424_p0607a28║興龍橋楊眉吐舌，翥鳳洲舞手蹈足，激揚本分宗猷，
J38nB424_p0607a29║振起祖翁舊業。其奈時艱歲歉，米鮮柴稀，職事不堪
J38nB424_p0607a30║酬應，無計安排；佛法正好商量，貴乎枯寂。是以把定
J38nB424_p0607b01║牢關，不容走作，以金剛劍斬斷命根，用肘後符驅絕
J38nB424_p0607b02║生死，管甚廚無煙、庫無粒，直是行有棒、用有喝，一任
J38nB424_p0607b03║銅頭鐵額禪和子來，個個與他腦門迸裂。莫怪從前
J38nB424_p0607b04║多意氣，已曾踏破上頭關。」卓拄杖，下座。
J38nB424_p0607b05║師誕日，請上堂。問：「雪覆千山，高低普遍，奇特相逢，未
J38nB424_p0607b06║審如何開導？」師云：「頂門迸出一輪紅。」進云：「恁麼則八
J38nB424_p0607b07║仙過海，各顯神通去也。」師云：「足下未生雲。」僧喝，師打。
J38nB424_p0607b08║問：「今日和尚大誕之辰，未審還有佛法也無？」師豎拂
J38nB424_p0607b09║子，云：「會麼？」進云：「恁麼則龍得水時添意氣，虎逢山色
J38nB424_p0607b10║長威獰。」師云：「是誰境界？」進云：「龍生金鳳子，衝破碧琉
J38nB424_p0607b11║璃。」師云：「一棒打落。」問：「花開一萬歲，桃熟九千年，如何
J38nB424_p0607b12║是長生不老句？」師良久，云：「會麼？」進云：「世界壞而不朽，
J38nB424_p0607b13║山河變而不遷，莫是者個麼？」師云：「切忌卜度。」乃云：「不
J38nB424_p0607b14║生不滅，覿體現前；無古無今，光明烜赫。皜皜乎臘月
J38nB424_p0607b15║蓮花，落落兮嚴冬頑石。無眼耳鼻舌，通身八面玲瓏；
J38nB424_p0607b16║有色香味觸，遍體一團綿密。洪鐘有叩則鳴，古本逢
J38nB424_p0607b17║春便發。奇特甚奇特，平常實平常。今日因齋慶讚，不
J38nB424_p0607b18║妨對眾拈出。」喝一喝，云：「檀林精潔超群象，衍數圓僧
J38nB424_p0607b19║海屋籌。」下座。
J38nB424_p0607b20║圓比丘戒，尼靜觀、寶明等請上堂。問：「如何是清淨法
J38nB424_p0607b21║身？」師云：「雪花遍布。」進云：「既是清淨法身，因何更說淨
J38nB424_p0607b22║戒？」師云：「為汝不唧溜。」進云：「作麼生是和尚唧溜處？」師
J38nB424_p0607b23║云：「三十棒少你不得。」僧便喝，師云：「你再喝看。」僧便作
J38nB424_p0607b24║禮。問：「鐘鼓交參，請師速道。」師云：「今日不答話。」進云：「如
J38nB424_p0607b25║何是奪人不奪境？」師云：「打你三十棒。」「如何是奪境不
J38nB424_p0607b26║奪人？」師云：「放你三十棒。」「如何是人境俱奪？」師云：「速退，
J38nB424_p0607b27║連退。」「如何是人境俱不奪？」師云：「道來，道來。」進云：「臨濟
J38nB424_p0607b28║宗乘蒙師指，虎逢山勢事如何？」師便打，僧便喝。問：「喚
J38nB424_p0607b29║作戒則觸，不喚作戒則背。且道今日說個甚麼？」師云：
J38nB424_p0607b30║「無鬚鎖子。」進云：「動容揚古路，不墮悄然機。」師云：「非汝
J38nB424_p0607c01║境界。」僧便喝，師云：「好喝，再喝喝看。」進云：「不必錦上添
J38nB424_p0607c02║花。」便出，乃云：「梵行原無墜，分明在目前。如何是目前
J38nB424_p0607c03║梵行？」豎拂子，云：「見麼？於此見得，無邊剎海自他不隔
J38nB424_p0607c04║絲毫，十世古今始終不離當念，釋迦不先、彌勒不後，
J38nB424_p0607c05║不增、不減，不是、不非，大千總攝、三際俱收，如日麗中
J38nB424_p0607c06║天，纖塵不昧，月臨霄漢，遍界清涼。其或未然，今日優
J38nB424_p0607c07║波離尊者從山僧口門而出，為諸戒德說三聚淨戒，
J38nB424_p0607c08║云：『清淨莫放逸，是事如是持。』既是梵行無墜，如何又
J38nB424_p0607c09║說淨戒？」顧眾，云：「會麼？雖然本有靈光在，也要工夫▆
J38nB424_p0607c10║用他。」下座。
J38nB424_p0607c11║祈嗣，請上堂。問：「窮子一衣証四果，貧婆一飯感三天。
J38nB424_p0607c12║今日王俊生居士設齋請法有何功德？」師云：「突出難
J38nB424_p0607c13║辨。」進云：「恁麼則有意氣時添意氣。」師打一棒，云：「不風
J38nB424_p0607c14║流處也風流。」問：「打鳳羅龍即不問，法身無相是如何？」
J38nB424_p0607c15║師打，云：「者個是智慧之男。」進云：「法眼無瑕又作麼生？」
J38nB424_p0607c16║師打，云：「者個是端正之女。」問：「普明家風即不問，請法
J38nB424_p0607c17║求嗣事若何？」師豎拂，云：「者裡種取。」進云：「冰霜堆裡通
J38nB424_p0607c18║陽氣，占斷春風花滿枝。」師云：「喜添眉睫。」乃云：「火不待
J38nB424_p0607c19║日而熱，水不待月而涼，西來妙旨豈待披發而後顯？
J38nB424_p0607c20║蓋自威音已前直至今生以及盡未來際，不曾少間
J38nB424_p0607c21║隱沒，上至諸佛、下及三途，情與非情共成一體，無佛、
J38nB424_p0607c22║無眾生、無人、亦無我，洞然太虛，了無一物。如人一身，
J38nB424_p0607c23║百骸、九竅、骨節、毛孔，分別名相即無其人，名相假立，
J38nB424_p0607c24║離相全真。推此而言，重重法界，假合大千，一滴全收，
J38nB424_p0607c25║了然何物？所以云：『大千沙界水中漚，一切聖賢如電
J38nB424_p0607c26║拂。』何處更有佛祖傳持、西來指示、種種葛藤？昔溈山
J38nB424_p0607c27║問仰山：『妙淨明心子作麼生會？』仰云：『山河大地、日月
J38nB424_p0607c28║星辰。』而《楞嚴》云：『十方虛空生汝心內，猶如片雲點太
J38nB424_p0607c29║清裡，亙古亙今了然顯現。』於此明得，抱妻罵釋迦、醉
J38nB424_p0607c30║酒打彌勒，不為分外；其或未然，今日王俊生居士設
J38nB424_p0608a01║齋供眾、請法祈嗣又作麼生？福德滋培丹桂子，從教
J38nB424_p0608a02║高大舊門墻。」下座。
J38nB424_p0608a03║臘八日，解制，圓戒，辭眾上堂。云：「無佛無法，無我無人。
J38nB424_p0608a04║人我既無，佛法那有？佛法既無，戒從何立？於此會得，
J38nB424_p0608a05║親見盧舍那、親證解脫道，釋迦、彌勒猶為走使，宣律
J38nB424_p0608a06║優波且須退後。其或未然，古人云：『欲行千里，一步為
J38nB424_p0608a07║初。欲究真乘，先須戒定。』今戒法既圓，各生慶幸，信心
J38nB424_p0608a08║堅固，日久行持，到不持而持、不戒而戒處，觸撒缽盂、
J38nB424_p0608a09║倒拈錫杖，不妨向人道：無我、無人、無佛、無法，始見釋
J38nB424_p0608a10║迦老子於正覺山前大驚小怪底時節，卻來者裡朝
J38nB424_p0608a11║打三千、暮打八百。」舉：「白雲端祖遊廬山，圓通訥讓以
J38nB424_p0608a12║院事。不久，太守來，通敘以東堂之苦，太守以目顧端，
J38nB424_p0608a13║端低頭。至明日上堂，舉法眼偈云：『難難難是遣情難，
J38nB424_p0608a14║一顆圓明透水寒。方便遣情猶不是，更除方便太無
J38nB424_p0608a15║端。』喝一喝下座，腰包而去，眾挽之不可。山僧今日因
J38nB424_p0608a16║有一頌：遣情退院事方閒，破院驅馳未足觀。從此清
J38nB424_p0608a17║風遍寰宇，圓明千古逼人寒。且道普明今日解散又
J38nB424_p0608a18║作麼生？啼得血流無用處，不如緘口過殘年。」喝一喝
J38nB424_p0608a19║下座。
J38nB424_p0608a20║師從普明退靜湧卍菴，受新行鎮眾信，請住本鎮太
J38nB424_p0608a21║平禪院，於癸亥歲九月八日進院。
J38nB424_p0608a22║據室。云：「者一片田地，山河大地從此入，微塵佛剎從
J38nB424_p0608a23║此出，三萬二千師子座就中羅列，五十二位法身士
J38nB424_p0608a24║時納敗闕，正令全提，佛魔並掃，窺天鑑地，縱奪自由。
J38nB424_p0608a25║山僧今日把住放行，於法自在去也。」拈拄杖，云：「橫按
J38nB424_p0608a26║莫邪全正令，太平寰宇斬癡頑。」
J38nB424_p0608a27║當日舊住戒子勤修，領眾設齋，請上堂。師指座云：「是
J38nB424_p0608a28║座？非座？」展兩手云：「此法非法，非法非座，正好拈出與
J38nB424_p0608a29║諸人頂門著眼。」遂陞云：「見麼？」拈香云：「此一瓣香，根深
J38nB424_p0608a30║劫外，葉蔭寰中，龍天擁護，法界蒙熏，爇向爐中，端為
J38nB424_p0608b01║祝嚴
J38nB424_p0608b02║皇帝萬歲！萬萬歲！伏願萬方樂德，四海謳歌。此一瓣
J38nB424_p0608b03║香，名聞海宇，價重連城，風沾黎庶，氣洽林泉，奉為護
J38nB424_p0608b04║法宰官、縉紳檀度，福慧莊嚴，金湯佛日。此一瓣香，檀
J38nB424_p0608b05║林獨秀，德水滋培，熏成解脫之心、顯出光明之相，奉
J38nB424_p0608b06║為本鎮眾善信等，興顯維新，福緣善慶。此一瓣香，雜
J38nB424_p0608b07║毒為末，鴆血和丸，焚之百骸潰散、沾之五內俱消，昔
J38nB424_p0608b08║年觸著恨難消，今日重拈第二會，奉為普明堂上傳
J38nB424_p0608b09║臨濟正宗第三十二世石關先老和尚，用酬法乳之
J38nB424_p0608b10║恩。」維那白椎，云：「法筵龍象眾，當觀第一義。」師云：「若論
J38nB424_p0608b11║第一義諦，亙古圓明，不容圖度。今日雖然拈出，爭奈
J38nB424_p0608b12║落二了也。有識得一者，請出相見。」問：「法筵龍象即不
J38nB424_p0608b13║問，第一義諦是如何？」師云：「麗日正當天。」進云：「今日眾
J38nB424_p0608b14║檀越敦請和尚開堂，當說何法？」師豎拂子，云：「見麼？」進
J38nB424_p0608b15║云：「入大寶剎，登大法壇，吹大法螺，擊大法鼓，演大法
J38nB424_p0608b16║義，此種種法畢竟如何施設？」師云：「無手人行拳。」進云：
J38nB424_p0608b17║「恁麼則佛殿重光開法席，高提祖印顯宗風。」師云：「闍
J38nB424_p0608b18║黎不得無分。」進云：「新溪水接漕溪水，一派流通賀太
J38nB424_p0608b19║平。」師云：「須得如此。」問：「黃花吐蕊，太平法席新開；大冶
J38nB424_p0608b20║紅爐，直下煆凡煉聖。百千三昧即不問，利生接物是
J38nB424_p0608b21║如何？」師云：「兩口無一舌。」進云：「如何是賓中賓？」師云：「打
J38nB424_p0608b22║你頭顱破。」「如何是賓中主？」師云：「我問你答。」「如何是主
J38nB424_p0608b23║中賓？」師云：「你問我答。」「如何是主中主？」師云：「直得山僧
J38nB424_p0608b24║無口說。」進云：「賓主歷然蒙師指，撩天鼻孔是如何？」師
J38nB424_p0608b25║打，云：「會麼？」進云：「棒頭落處全機露，匝地清風徹骨涼。」
J38nB424_p0608b26║師云：「不是你境界。」問：「有相無相即不問，離形離相是
J38nB424_p0608b27║如何？」師云：「者問卻好。」進云：「畢竟向甚麼處安身立命？」
J38nB424_p0608b28║師云：「退後看。」僧禮拜，師云：「著。」乃云：「天垂寶蓋，地湧金
J38nB424_p0608b29║蓮，於者個事上全無交涉；破衲蒙頭，蘆芽穿膝，在衲
J38nB424_p0608b30║僧分上亦是周遮。若論此事，知不能知、識不能識，毫
J38nB424_p0608c01║端現寶王剎，微塵轉大法輪，棒喝俱非，語默皆喪，迥
J38nB424_p0608c02║然獨露，覿體現前，人人鼻孔撩天，個個腳跟著地，橫
J38nB424_p0608c03║吞八極，豎透金輪。然雖如是，不因傍觀指注，難見自
J38nB424_p0608c04║家寶藏。」驀豎拂子，云：「會麼？靈光影裏解翻身，用了吹
J38nB424_p0608c05║毛色倍新，從此掀騰空界月，秋光直顯太平春。」舉：「臨
J38nB424_p0608c06║濟初住，謂普化、克苻二上座云：『我欲於此建立黃檗
J38nB424_p0608c07║宗旨，汝二人可成褫我。』二人珍重下去。至明日，普化
J38nB424_p0608c08║上來問：『和尚昨日向某甲道甚麼？』濟便打。又明日，克
J38nB424_p0608c09║符上來問：『和尚昨日打普化作甚麼？』濟又打。」師云：「臨
J38nB424_p0608c10║濟老人倩人成褫，上來便打，懸羊頭，賣狗肉。普化、克
J38nB424_p0608c11║符盡力扶持，赤身受棒，損自己，長他人。檢點將來，千
J38nB424_p0608c12║載之下不無話靶。山僧今日到此，不勞成褫，一任施
J38nB424_p0608c13║為。蓋自太白峰高，語溪水秀，源遠流長，派及普明，山
J38nB424_p0608c14║僧住持六載，於此相去不遠。」以拂子倒點三下，云：「舌
J38nB424_p0608c15║頭飛鐵馬，眉睫現金毛。」維那結座，云：「諦觀法王法，法
J38nB424_p0608c16║王法如是。」
J38nB424_p0608c17║師誕日，監院紹昇領眾設齋，請上堂。問：「大眾臨筵，聖
J38nB424_p0608c18║凡普集。弘法利生即不問，且道如何是壽？」師云：「天長
J38nB424_p0608c19║地久。」「如何是量？」師云：「地久天長。」進云：「壽量齊拈出，花
J38nB424_p0608c20║甲等河沙。」師云：「石虎當途據。」乃云：「淨裸裸，無形無相；
J38nB424_p0608c21║赤酒酒，非古非今。去來坐斷，覿體圓明。擬思量，千山
J38nB424_p0608c22║迥隔；忘伴侶，萬境一如。名之為凡，則微塵總攝；云之
J38nB424_p0608c23║為聖，則諸行未彰。人我兩忘，是非不立。遇貴之時，可
J38nB424_p0608c24║與龍王鬥富；遇賤之際，都來不值分文。山蒼蒼，水茫
J38nB424_p0608c25║茫，一錫孤雲在處安。無量劫來離筭數，那道今年五
J38nB424_p0608c26║十三？」豎拂子，云：「見麼？鼻直眉橫曾不異，冰霜堆裏好
J38nB424_p0608c27║商量。」下座。
J38nB424_p0608c28║臘八日，上堂。問：「明星列月初前，打失眉毛卻怨天，盡
J38nB424_p0608c29║道今朝臘八日，誰家灶裏火無煙？既是人人具足，因
J38nB424_p0608c30║甚又大驚小怪？」師云：「與你作個榜樣。」進云：「如世尊云：
J38nB424_p0609a01║『一切眾生皆具佛性。』為甚不會？」師云：「只你不唧溜。」進
J38nB424_p0609a02║云：「受盡六年饑寒苦，今日方知本現成。」師云：「拈出來
J38nB424_p0609a03║看。」進云：「恁麼則刺瞎摩醯首羅眼，腦後圓光千萬重。」
J38nB424_p0609a04║師云：「那裏見得？」進云：「師子窟中師子吼，栴檀林內象
J38nB424_p0609a05║王遊。」師云：「只在外邊。」問：「朔風號怒樹頭空，昔日今朝
J38nB424_p0609a06║事不同，唯有瞿曇臘八日，普天匝地顯家風。如何得
J38nB424_p0609a07║悟此意去？」師云：「瞎眼闍黎讀梵書。」進云：恁「麼則好手
J38nB424_p0609a08║手中呈好手，紅心心裏中紅心。」師便打，僧便喝，師云：
J38nB424_p0609a09║「猶是客作漢。」問：「天上天下，唯我獨尊，是甚麼意旨？」師
J38nB424_p0609a10║舉拂子。進云：「未出母胎，度人已畢，又作麼生？」師放下
J38nB424_p0609a11║拂子。進云：「雪山六載所為何事？」師云：「只為闍黎。」進云：
J38nB424_p0609a12║「夜睹明星意旨如何？」師云：「刺瞎汝眼。」進云：「四十九年
J38nB424_p0609a13║三百餘會，為甚末後更拈花？」師云：「賣弄不少。」乃云：「無
J38nB424_p0609a14║依無倚，絕慮絕思，冷清清銀山鐵壁，空勞勞死水枯
J38nB424_p0609a15║株。窮斯煎、餓斯炒，技能已盡；上無攀、下無仰，自己猶
J38nB424_p0609a16║多。抬頭忽見一天星，開口便言皆佛性，從此傳虛盡
J38nB424_p0609a17║世間，至今還守空途轍。山僧雖作後兒孫，畢竟不從
J38nB424_p0609a18║者裏住。既不從此住，只今在者裏作甚麼？珊瑚枕上
J38nB424_p0609a19║兩行淚，半是思君半恨君。」下座。
J38nB424_p0609a20║啟萬佛期，上堂。問：「花兩繽紛即不問，宣揚佛號是如
J38nB424_p0609a21║何？」師云：「句句從口門出。」乃云：「佛為眾生之藥，無病何
J38nB424_p0609a22║須服藥？懺乃滅罪之方，無罪豈必求方？自性本源清
J38nB424_p0609a23║淨，蓋天蓋地了無遮障，只因一念無明，便乃我人對
J38nB424_p0609a24║立、生佛交分，不知生佛同原、罪福非異，一太虛空了
J38nB424_p0609a25║無罣礙，所謂覓罪性不可得，佛來也須三十棒。於此
J38nB424_p0609a26║會得，求佛佛現、懺罪罪除，人我兩忘、生佛不二。昔有
J38nB424_p0609a27║秀才問長沙云：『但聞《千佛名經》，不知千佛居何國土？
J38nB424_p0609a28║還化物也無？』沙云：『黃鶴樓崔顥題詩後，秀才還題也
J38nB424_p0609a29║未？』答云：『未曾。』沙云：『得閒題取一篇好。』長沙驚人語句
J38nB424_p0609a30║不妨奇特，爭奈令人於黃鶴樓中著倒，要明佛土亦
J38nB424_p0609b01║大遠在。山僧今日啟禮萬佛懺，斯或有秀才問：『萬佛
J38nB424_p0609b02║居何國土？』山僧連聲喚云：『秀才！秀才！』若應諾，則向他
J38nB424_p0609b03║道：『只在者裏。』」喝一喝，云：「會麼？千佛萬佛總一佛，只此
J38nB424_p0609b04║聲中無別物。黃鶴樓詩崔顥題，漢時關塞秦時月。」
J38nB424_p0609b05║上堂。問：「春光明媚，柳綠花紅，燕語鶯啼，惠風和暢，是
J38nB424_p0609b06║甚麼人境界？」師云：「高著眼。」進云：「門前楊柳色蒼蒼，觸
J38nB424_p0609b07║目春光不覆藏。」師云：「會取好。」乃云：「桃腮柳眼，顯揚佛
J38nB424_p0609b08║祖家風；燕語鶯啼，播弄衲僧巴鼻。印水印空，雲霞飄
J38nB424_p0609b09║緲；打風打兩，聲韻鏗鏘。轉山河歸自己，物物全彰；將
J38nB424_p0609b10║自己入山河，頭頭應現。東山水上行，西河火裏坐，山
J38nB424_p0609b11║高不礙白雲飛，竹密不妨流水過。諸佛出身，正是東
J38nB424_p0609b12║君行令；祖師玅用，全憑者裏風光。瞬目揚眉，無非者
J38nB424_p0609b13║個鳥啼花笑，豈是他哉？」揮拂子，云：「會麼？遍界盡非閑
J38nB424_p0609b14║草木，何山松柏不青青？」下座。
J38nB424_p0609b15║圓萬佛期，上堂。云：「實際理地不受一塵，佛事門中不
J38nB424_p0609b16║捨一法，有開必有合，有聚必有散，有起必有止，有始
J38nB424_p0609b17║必有終。山僧於此太平禪院，仰仗十方贊助、一眾堅
J38nB424_p0609b18║勤，幻起空中樓閣，迓迎諸佛光臨，炊無米飯、煮不濕
J38nB424_p0609b19║羹，雲門餅、趙州茶一時拈出，上以普供聖賢、下則均
J38nB424_p0609b20║資幽爽，於中普利檀那各得除災益福。今則佛事告
J38nB424_p0609b21║圓，收起幻場，復歸舊相。且問大眾：適來種種功德，且
J38nB424_p0609b22║道著在甚麼處？雨洗淡紅花萼嫩，風搖淺碧柳絲輕。」
J38nB424_p0609b23║上堂。云：「兩個黃鸝鳴翠柳，逗漏那邊消息；一行白鷺
J38nB424_p0609b24║上青天，發揚者裏家風。若是伶俐漢，一時覷破，跳出
J38nB424_p0609b25║圈圚，賣弄家私，向桃花浪裏張帆、錦繡林中躍馬，吟
J38nB424_p0609b26║風詠月、問柳尋花，中途忽遇焦尾大蟲，者裏還有轉
J38nB424_p0609b27║身處麼？今日曾居士設齋堂中，大好供養。」便下座。
J38nB424_p0609b28║靈鷲庵佛開光，法隆師領眾請師上堂。問：「隨方應化，
J38nB424_p0609b29║建立法幢；放光現瑞，大地輝煌。建剎竿，顯鷲嶺之宗
J38nB424_p0609b30║風；獻桐花，見象龍之投款。祖師心印即不問，開光一
J38nB424_p0609c01║句請師宣。」師云：「直透九天。」進云：「即今四眾臨筵，悉蒙
J38nB424_p0609c02║光照，還有利益也無？」師云：「大眾證明。」進云：「古佛放光，
J38nB424_p0609c03║度人無量；今佛現瑞，幾人得睹？」師云：「腦後薦取。」僧喝，
J38nB424_p0609c04║師云：「未在。」進云：「等閒點出如千日，照徹塵寰大地明。」
J38nB424_p0609c05║師云：「好禮三拜。」僧拜，云：「知恩方解報恩。」師云：「切忌隨
J38nB424_p0609c06║他腳跟轉。」問：「祖師公案即不問，當機覿面是如何？」師
J38nB424_p0609c07║便打，僧便喝，師云：「未見在。」僧擬議，師便打。問：「今日佛
J38nB424_p0609c08║登寶座，師登法座，去此二途，畢竟作麼生？」師云：「簉破
J38nB424_p0609c09║闍黎鐵面門。」僧便喝，師云：「再喝喝看。」僧禮拜，乃以拂
J38nB424_p0609c10║子左點，云：「杲日騰輝。」右點，云：「皓魄當空。」放下拂子，云：
J38nB424_p0609c11║「總不出者個。且者個又作麼生？」驀豎拂子，云：「見麼？其
J38nB424_p0609c12║或未然，山僧今日當陽說破昔日釋迦世尊初生之
J38nB424_p0609c13║際，一手指天，一手指地，云：『天上天下，唯我獨尊。』引發
J38nB424_p0609c14║後來刻雕種種形相，隨緣應現，遍界分身，總不離獨
J38nB424_p0609c15║尊妙體。然則此體非五行之所鑄，非二氣之所成，只
J38nB424_p0609c16║在當人最初一念，全身獨露，覿體光明，譬彼明月當
J38nB424_p0609c17║天，萬水千江無處不現。由此觀之，則知諸人自己各
J38nB424_p0609c18║皆是佛。所以僧問古德：『如何是佛？』答云：『即汝便是。』又
J38nB424_p0609c19║裴相國托佛跪黃檗前請安名，檗喚云：『裴休！』休應諾。
J38nB424_p0609c20║檗云：『與汝安名竟。』於此會得，則知我隆公鳩同眾信
J38nB424_p0609c21║創建此靈鷲禪院，裝塑釋迦佛像，今日功竣開光，山
J38nB424_p0609c22║僧特來點眼。山僧非點如來之眼，直是點出諸人自
J38nB424_p0609c23║己光明，欲使窺天鑑地，耀古騰今。聽取一偈：巍巍獨
J38nB424_p0609c24║坐黃金相，只在當人一念成。萬古千秋光閃爍，儼然
J38nB424_p0609c25║靈鷲會崢嶸。」喝一喝，下座。
J38nB424_p0609c26║復請住普明禪院，上堂。云：「祖翁田地不離當處，自家
J38nB424_p0609c27║寶藏不隔絲毫，生佛悟迷不移本性，聖凡隆替不出
J38nB424_p0609c28║自心。執相則一身各別，觀空則萬象全真。鼻直眉橫，
J38nB424_p0609c29║阿誰有異？天迴地轉，若個非同？量大則縱橫無礙，情
J38nB424_p0609c30║消則物我一如。棒喝交馳，總明個事；後先相繼，只貴
J38nB424_p0610a01║了因。劫見銷鎔，頓現普光再會；剎時斂念，乃知三聖
J38nB424_p0610a02║重光。臨濟、德山指歸有據，天童語水一滴，從來發明
J38nB424_p0610a03║向上宗猷，大展無為妙化。且正恁麼時，舉揚一句又
J38nB424_p0610a04║作麼生？千峰勢向嶽邊止，萬派聲歸海上消。」下座。
J38nB424_p0610a05║靈鷲庵圓華嚴期，請上堂。云：「塵塵剎剎總全真，一念
J38nB424_p0610a06║迴機識自心，看破善財彈指處，重重法界是陽春。」豎
J38nB424_p0610a07║拂子，云：「者個是甚麼法界？」喝一喝，云：「若向者裏會得，
J38nB424_p0610a08║則知華嚴境界不出自心，所以十世古今始終不離
J38nB424_p0610a09║當念，無邊剎海自他不隔毫端。然雖如是，若向祖師
J38nB424_p0610a10║門下落在第二，直須掀翻華藏、踏破毘盧，縱橫無礙、
J38nB424_p0610a11║收放自由，麻三觔、乾矢橛拈來便用，金剛圈、栗棘蓬
J38nB424_p0610a12║就手全拋，三面狸奴踏著月，兩頭白牯手拏煙。」喝一
J38nB424_p0610a13║喝，云：「會麼？其或未然，問取我法隆上座。圓融行布在
J38nB424_p0610a14║當人，機用翻騰海嶽昏，拈出華嚴大經典，收來元在
J38nB424_p0610a15║一微塵。」喝兩喝，下座。
J38nB424_p0610a16║啟藥師期，上堂。問：「桃花浪暖，嫩柳舒金，正值諸師禮
J38nB424_p0610a17║懺，未審作何功德？」師云：「鳥啼花笑最分明。」問：「萬紫千
J38nB424_p0610a18║紅不出者個，萬紫千紅即不問，高峰四語請師宣。」師
J38nB424_p0610a19║云：「識取者個好。」「如何是海底泥牛啣月走？」師云：「舌頭
J38nB424_p0610a20║拄地。」「如何是巖前石虎抱兒眠？」師云：「眉毛插天。」「如何
J38nB424_p0610a21║是鐵蛇鑽入金剛眼？」師云：「耳朵兩片皮。」「如何是崑崙
J38nB424_p0610a22║騎象鷺鷥牽？」師云：「牙齒一具骨。」進云：「四句蒙師親指
J38nB424_p0610a23║示，得何意旨利群機？」師云：「會取內一句。」進云：「恁麼則
J38nB424_p0610a24║大眾霑恩去也。」師云：「切忌外追尋。」乃云：「普明有一丸
J38nB424_p0610a25║藥直是靈驗，所謂求長壽得長壽、求富饒得富饒、求
J38nB424_p0610a26║官位得官位、求男女得男女，邪者得以正、病者得以
J38nB424_p0610a27║愈、亡者得超昇、罪者得懺悔，有求必應，無感亦通。將
J38nB424_p0610a28║欲拈出，舉似大眾，藥師如來於香煙影裏忽然湧現，
J38nB424_p0610a29║為作證明，云：『我於此藥發十二微妙上願，是名藥師，
J38nB424_p0610a30║一切眾生服此藥者，我必加被，悉獲吉祥。』言已，放大
J38nB424_p0610b01║光明照十方剎，六道四生悉蒙饒益。大眾！且道此藥
J38nB424_p0610b02║即今在甚麼處？」驀豎拂子，云：「會麼？千溪萬派咸歸海，
J38nB424_p0610b03║河沙妙德總由心。」下座。
J38nB424_p0610b04║上堂。問：「本來無說，不涉言詮，因甚麼和尚今日又陞
J38nB424_p0610b05║座？」師云：「秪為闍黎。」進云：「恁麼則三玄三要請師宣唱。」
J38nB424_p0610b06║師云：「不消一劄。」進云：「如何是第一玄？」師云：「風花滿眼
J38nB424_p0610b07║前。」「如何是第二玄？」師云：「明月照巖間。」「如何是第三玄？」
J38nB424_p0610b08║師云：「雨過法堂邊。」「如何是第一要？」師云：「不妨開口笑。」
J38nB424_p0610b09║「如何是第二要？」師云：「曲高翻別調。」「如何是第三要？」師
J38nB424_p0610b10║云：「身輕當𨁝跳。」進云：「三玄三要蒙師指，最初一句請
J38nB424_p0610b11║師宣。」師云：「頭上不要安頭。」進云：「不妨錦上添花。」師云：
J38nB424_p0610b12║「塗汙不少。」問：「攢花簇錦，四六尖新，是諸方舊套頭不
J38nB424_p0610b13║必拈出，雲門三句懇啟尊慈。」師云：「舊套頭。」「如何是函
J38nB424_p0610b14║蓋乾坤句？」師云：「逼塞虛空。」「如何是截斷眾流句？」師云：
J38nB424_p0610b15║「須彌突兀。」「如何是隨波逐浪句？」師云：「要是弄潮人。」問：
J38nB424_p0610b16║「無邊色相，何非本地風光？如何是本地風光？」師豎拂
J38nB424_p0610b17║子，云：「見麼？」進云：「大通智勝佛，十劫坐道場，為甚麼不
J38nB424_p0610b18║得成佛道？」師云：「蝦蟆趁鷂子。」進云：「既是大通智勝，因
J38nB424_p0610b19║甚不得成佛？」師云：「第二頭。」乃云：「東皇已去，夏景方臨，
J38nB424_p0610b20║節換時移，茶新筍嫩。梅子壓枝，體露青青顏色；芭蕉
J38nB424_p0610b21║抽綠，發揚陣陣薰風。槐葉屯雲，荷錢貼水，牡丹誇富
J38nB424_p0610b22║貴，芍藥弄鮮妍，罌粟花紅紅白白，蚕荳莢密密疏疏。
J38nB424_p0610b23║正恁麼時，與藥師如來淨琉璃境界是同是別？即此
J38nB424_p0610b24║淨琉璃世界與諸人自己境界是同是別？即自己境
J38nB424_p0610b25║界與春紅夏綠種種芬芳境界是同是別？即今慧燈
J38nB424_p0610b26║上座設齋供眾，請山僧上堂，舉揚個事，發明向上一
J38nB424_p0610b27║路底境界復是同是別？於此會得，則知無邊境界不
J38nB424_p0610b28║隔絲毫。還會麼？」拽拄杖，云：「理策邀朋誰處好？村南村
J38nB424_p0610b29║北看桑麻。」下座。
J38nB424_p0610b30║四月八日，圓藥師懺期，上堂。問：「世尊初生，一手指天，
J38nB424_p0610c01║一手指地，周行七步，目顧四方，云：『天上天下，惟我獨
J38nB424_p0610c02║尊。』如何是指天指地底事？」師云：「笑倒傍觀。」「如何是周
J38nB424_p0610c03║行七步底事？」師云：「弄巧成拙。」「如何是目顧四方底事？」
J38nB424_p0610c04║師云：「切忌眼花。」「如何是獨尊底事？」師云：「妄自尊大。」問：
J38nB424_p0610c05║「十方虛空被某甲一口吞盡，未審普明向甚麼處出
J38nB424_p0610c06║氣？」師云：「非公境界。」進云：「一句迥超今古格，令人瞻仰
J38nB424_p0610c07║絕躋攀。」師云：「還會得也未？」僧一喝，師云：「原來不會。」乃
J38nB424_p0610c08║云：「釋迦世尊正恁麼時，全體顯露，手指天地，自稱獨
J38nB424_p0610c09║尊，打破藥師如來燄網莊嚴境界，縱橫無礙，威猛絕
J38nB424_p0610c10║倫。其藥師如來於淨琉璃光中端嚴不動，任其騰躍，
J38nB424_p0610c11║是二如來於此大地中一動一靜，各逞威神。山僧振
J38nB424_p0610c12║威一喝，於是動靜二相了然不生，但見普明寺裏道
J38nB424_p0610c13║場圓滿，十方同聚，緇素咸臻，求福者福、求壽者壽，稱
J38nB424_p0610c14║其所求，悉皆饒益。然則欲覓絲毫形相了不可得，既
J38nB424_p0610c15║云不可得，種種莊嚴佛事向甚麼處著倒？」擊拂子，云：
J38nB424_p0610c16║「夢幻場中互舉揚，空花佛事競芬芳，綠陰遍界更時
J38nB424_p0610c17║令，梅子熟時滋味香。」喝一喝，下座。
J38nB424_p0610c18║結制，上堂。問：「鼓聲纔罷，海眾雲臻；爐韝初開，煆凡煉
J38nB424_p0610c19║聖。有個無面目漢，未審和尚作麼生煆煉？」師打，云：「今
J38nB424_p0610c20║日煆著你。」問：「盡大地是個禪堂，晝三夜三，因甚麼又
J38nB424_p0610c21║要安禪結制？」師云：「天高群象正。」進云：「大圓鏡裏絕塵
J38nB424_p0610c22║埃，秪如紅塵滾滾、白浪滔滔，如何絕得？」師云：「海闊百
J38nB424_p0610c23║川朝。」進云：「聲前薦得，落在今時；句後承當，迷頭認影。
J38nB424_p0610c24║又作麼生？」師云：「卻好處道將來。」問：「龍蛇溷雜、凡聖交
J38nB424_p0610c25║參即不問，高峰四語請師宣。」師云：「不妨與你葛藤。」進
J38nB424_p0610c26║云：「如何是大海無魚？」師云：「衝波逆浪。」「如何是大地無
J38nB424_p0610c27║草？」師云：「遍界芊芊。」「如何是大富無糧？」師云：「空腹高心。」
J38nB424_p0610c28║「如何是大悟無道？」師云：「有頭無尾」。進云：「只如轉身一
J38nB424_p0610c29║句又作麼生？」師云：「眉毛八尺長。」進云：「有意氣時添意
J38nB424_p0610c30║氣，不風流處也風流。」師云：「閒言語。」問：「九旬禁足則不
J38nB424_p0611a01║問，今朝起七是如何？」師云：「橫按莫邪全正」令。進云：「秪
J38nB424_p0611a02║如無面目人如何相見？」師云：「打破你底頭。」進云：「恁麼
J38nB424_p0611a03║則掀倒禪床、踢翻爐韝去也。」師云：「不是你伎」倆。乃云：
J38nB424_p0611a04║「舊店新開，賣弄祖翁家業；門庭再整，重提往日鉗錘。
J38nB424_p0611a05║金剛圈撒開遍地，栗棘蓬拋出漫天，要使無形段、無
J38nB424_p0611a06║面目漢全身擔荷，有志量、有見解人覿體承當，與臨
J38nB424_p0611a07║濟無位真人安位，雲門𨍏轢鑽頭加尖，說甚三玄三
J38nB424_p0611a08║要、四主四賓？直是魔來魔掃、佛來佛除，銅頭鐵額總
J38nB424_p0611a09║教虀粉，石壁銀山立地迸摧。雖然如是，於我祖師門
J38nB424_p0611a10║下猶落第二，且作麼生？」良久，云：「師子教兒迷子法，進
J38nB424_p0611a11║前跳躑忽翻身，羅紋結角交加處，鶻眼龍睛失卻真。」
J38nB424_p0611a12║以拂子倒點三下，喝一喝，下座。
J38nB424_p0611a13║臘八，圓戒，上堂。問：「據寶座於當陽，辨龍蛇於白棒，向
J38nB424_p0611a14║上宗乘則不問，戒法齊彰是若何？」師云：「花簇簇，錦簇
J38nB424_p0611a15║簇。」進云：「昔日雲門欲打殺世尊和尚，今朝說法慶讚，
J38nB424_p0611a16║是同？是別？」師云：「騎虎頭，收虎尾。」乃云：「即一而萬，了萬
J38nB424_p0611a17║而一，一之與萬，總是假名。於此會得，則菩薩萬行即
J38nB424_p0611a18║是一真，一真之道不離萬行，遍現俱該法界，收來在
J38nB424_p0611a19║一微塵。一微空故眾微空，眾微空故一微空，一微空
J38nB424_p0611a20║中無眾微，眾微空中無一微。一微既無，眾微何有？山
J38nB424_p0611a21║河大地、明暗色空，當體全真，戒從何來？律從何起？何
J38nB424_p0611a22║處更有五戒、十戒、二百五十戒種種程限？古人云：『事
J38nB424_p0611a23║事無礙，如意自在，手把豬頭，口說淨戒。』其或未然，且
J38nB424_p0611a24║把格則，盡形壽行持去，以至親見盧舍那心地，始不
J38nB424_p0611a25║負出家受戒之志。」舉：「世尊睹明星悟道，乃頌云：『棄捨
J38nB424_p0611a26║王宮坐雪山，六年凍餓始開顏，從茲傳得無生決，要
J38nB424_p0611a27║在皮穿骨露斑。』」下座。
J38nB424_p0611a28║歲旦祝　聖，上堂。拈香，云：「此一瓣香，攢花簇錦，巧妙
J38nB424_p0611a29║尖新，爇向爐中，端為祝延今上　皇帝萬歲萬萬歲，
J38nB424_p0611a30║伏願八方齊拱瑞，萬派悉朝宗。」乃豎拂子，云：「見麼？依
J38nB424_p0611b01║前原是舊時人，不改舊時行履處。然則，舊時面目喜
J38nB424_p0611b02║氣頻添，後日眉鬚暗中漸減，韶華交接，物色鮮妍，景
J38nB424_p0611b03║象推遷，時光迅速，要須推前筭後，急著輪椎，脫略浮
J38nB424_p0611b04║華，了明實際。」擊桌一下，云：「會麼？爆竹聲中一歲除，無
J38nB424_p0611b05║邊光景一時新，等閒識得東風面，萬紫千紅總是春。」
J38nB424_p0611b06║下座。
J38nB424_p0611b07║解制，上堂。云：「波波挈挈走叢林，只為參禪了自心，當
J38nB424_p0611b08║下一機能薦得，虛空粉碎地平沉。然則虛空粉碎、大
J38nB424_p0611b09║地平沉底境界，要須自證自悟，別人替代不得，如人
J38nB424_p0611b10║飲水，冷暖自知。所以普明於此九十日內把定牢關，
J38nB424_p0611b11║不容出入，只要諸人了取自心境界。即今九十日圓
J38nB424_p0611b12║滿，打破牢關，解開布袋，正值元宵時分，梅柳爭芬、燈
J38nB424_p0611b13║月交輝之際，四五百條花柳巷東遊西走，二三千處
J38nB424_p0611b14║管絃樓逐色隨聲。正恁麼時，且道與自心境界是一？
J38nB424_p0611b15║是二？於此會得，不孤負此九十日中眉毛廝結、一番
J38nB424_p0611b16║苦受；其或未然，莫道出門便是草，未曾舉步已芊芊。」
J38nB424_p0611b17║下座。
J38nB424_p0611b18║啟萬佛懺期，上堂。云：「百千眾流同歸於海，河沙妙德
J38nB424_p0611b19║總屬心原，是以了心無二，達性原空，人我併消，是非
J38nB424_p0611b20║並遣。於此會得，則知於一毫端現寶王剎，坐微塵裏
J38nB424_p0611b21║轉大法輪，須彌燈王如來以三萬二千師子座入維
J38nB424_p0611b22║摩丈室，十方諸佛同垂感降，不為奇特。其或未然，普
J38nB424_p0611b23║明今日順硃填墨、依樣畫貓，啟個萬佛懺期，要使十
J38nB424_p0611b24║方聚會個個無為，一瞻一禮發明自性天真，一讚一
J38nB424_p0611b25║揚宣演本來佛智，香雲繚繞，花雨繽紛，福慧莊嚴，吉
J38nB424_p0611b26║祥如意。」顧眾，云：「且如何是諸佛出身處？滿村紅白桃
J38nB424_p0611b27║李樹，遍界青黃菜麥田。」下座。
J38nB424_p0611b28║圓萬佛懺期，上堂。云：「有起有止，有聚有散，有來有去，
J38nB424_p0611b29║有真有俗，仔細看來，總成虛幻。且道如何是不虛幻？」
J38nB424_p0611b30║豎拂子，云：「只有者個無起無止、無聚無散、無來無去、
J38nB424_p0611c01║無真無俗，先天地生不為生，後天地滅不為滅，露迥
J38nB424_p0611c02║迥地，不著纖毫。然則古人云：『纖毫不犯，總教滅門。』又
J38nB424_p0611c03║作麼生？普明於前月廿六日啟建懺期，即今廿六日
J38nB424_p0611c04║圓滿，其間起止、聚散、去來、真俗並非虛幻，於此不虛
J38nB424_p0611c05║幻中識取者個面目，則知虛幻未嘗虛幻、真實未嘗
J38nB424_p0611c06║真實，以此功德回向法界眾生，福永壽增，財法平等。」
J38nB424_p0611c07║喝一喝，云：「當體無生無不生，生生無盡總無生，個中
J38nB424_p0611c08║識得真常理，亙古窮今絕變更。」下座。
J38nB424_p0611c09║空諸師仝弟念恒為母八旬祝髮，請上堂。云：「親得離
J38nB424_p0611c10║塵子道成，度親出世孝分明，山僧代結前公案，子意
J38nB424_p0611c11║師心兩見情。」舉拂子，云：「見麼？只是者個非男、非女，非
J38nB424_p0611c12║僧、非俗，非古、非今，淨裸裸、赤洒洒，亙古、亙今，不落名
J38nB424_p0611c13║相，非口所宣、非心所測。蓋以塵緣固蔽，窒塞成形，乃
J38nB424_p0611c14║有我、人、眾生之見，纔生見執，便難解脫，必須離塵脫
J38nB424_p0611c15║俗，始得妙明真體。道貞上德向皈依我法兄黃山雨
J38nB424_p0611c16║峰和尚，因能捨子出家，黃山開發，已具離塵之志，待
J38nB424_p0611c17║欲於黃山手中剷去髼鬆，不意遷延歲月，年忽八旬。
J38nB424_p0611c18║今則釋子空諸念恒為母祝壽，欲與剃落，以黃山遼
J38nB424_p0611c19║遠，爰請山僧與之脫白。然此禪德皈自黃山、派自黃
J38nB424_p0611c20║山，志在黃山、願在黃山，黃山杳隔，未得遽旋，山僧與
J38nB424_p0611c21║之剃染，以全其子母之情、師資之義、兄弟之好，一舉
J38nB424_p0611c22║三得。大眾還會麼？」以拂子打圓相中點三點，云：「從今
J38nB424_p0611c23║脫略根塵識，體露堂堂絕覆藏。」下座。
J38nB424_p0611c24║結制，上堂。橫拄杖，云：「見得拄杖生枝、缽盂安柄、露柱
J38nB424_p0611c25║開花、燈籠結果，好向劍鋒上走馬、井底下張帆，眉毛
J38nB424_p0611c26║生海水、鼻孔安須彌。然雖如是，未為奇特，更須一喝
J38nB424_p0611c27║全收大千沙界、三玄直顯無著真宗，打開佛祖關鍵、
J38nB424_p0611c28║掀翻綱宗要門，到者裏亦落第二。普明總不恁麼，我
J38nB424_p0611c29║只要你摸取腳跟，識得自己口是兩片皮、牙是一具
J38nB424_p0611c30║骨，一任說長說短、咬東咬西；其或未然，於二時中粥
J38nB424_p0612a01║飯嚼著一粒砂，管取通身慶快，便好朝打三千、暮打
J38nB424_p0612a02║八百。且正恁麼時一句作麼生？擂臺勢陣從君打，拚
J38nB424_p0612a03║命忘生好上來。」便下座。
J38nB424_p0612a04║師六旬誕日，鐵樹師請上堂。云：「此身非相，一物也無。
J38nB424_p0612a05║身既無相，壽量何來？」卓拄杖，云：「向者裏會得，則知以
J38nB424_p0612a06║悲願力示現受生，從緣應感，隨類化身，或慈、或威，或
J38nB424_p0612a07║嗔、或喜，或順、或逆，或小、或大，如牟尼珠現於眾色。珠
J38nB424_p0612a08║體本淨，映色為染，所以云：山河大地皆妙明真心中
J38nB424_p0612a09║物。河山各異，珠體一如，亙古亙今，不生不滅。既無生
J38nB424_p0612a10║滅，壽量何涯？大眾還見山僧壽量麼？」舉拂子，云：「於此
J38nB424_p0612a11║見得，有相身中無相身，極意慶賞，不為分外；其或未
J38nB424_p0612a12║然，縱饒百歲還歸盡，只是相分後與先。」下座。
J38nB424_p0612a13║解制，上堂。云：「盡大地是個解脫，了無一物間隔，空空
J38nB424_p0612a14║蕩蕩，寂寂默默，自由自在，無拘無束。蓋以妄緣縈繞，
J38nB424_p0612a15║不能解脫，所以佛祖婆心太切，捏目生花，強生規式，
J38nB424_p0612a16║向結不得處著結，解不得處解散，以楔出楔，將夢破
J38nB424_p0612a17║夢。山僧恁麼告報，亦是夢話。然雖如是，聽取一頌：舟
J38nB424_p0612a18║膠浦凍雪漫漫，歲底經商絕往還，到得陽春天氣暖，
J38nB424_p0612a19║江湖依舊去來寬。」下座。
J38nB424_p0612a20║歲旦祝　聖，上堂。舉拂子，云：「只是者個，非色、非聲，無
J38nB424_p0612a21║形、無相，即無、即有，是古、是今，山河大地由此建立，三
J38nB424_p0612a22║昧六通從此發現，放開也在我，捏聚也在我。若放開
J38nB424_p0612a23║時，乾坤六合、陰陽二氣、四時八節、三草二木、千紅萬
J38nB424_p0612a24║紫，芬芳遍界，無邊光景一時新；若捏聚時，佛眼覷不
J38nB424_p0612a25║見，罔象不能窺。即今山僧放開也，大眾見個甚麼？」擲
J38nB424_p0612a26║拂子，云：「頂天立地超凡聖，耀古騰今絕去來。」下座。
J38nB424_p0612a27║郡城紳衿於普明請師歸住精嚴古禪堂，入院，請上
J38nB424_p0612a28║堂。第四回拈香畢，乃云：「萬機休罷付癡憨，蹤跡隨時
J38nB424_p0612a29║不用參，忽被薰風吹不住，又來此地弄高竿。衲僧無
J38nB424_p0612a30║事，用舍隨宜，無固無必，動靜一如，向上一路，千聖不
J38nB424_p0612b01║傳，法隨法行，隨建法幢，時節若至，其理自彰，倒用橫
J38nB424_p0612b02║拈，總歸真際。今此精嚴古剎坍頹日甚，眾僧憂憤，乏
J38nB424_p0612b03║力修崇，乃蒙眾檀護發心欲為修葺，爰命山僧料理
J38nB424_p0612b04║其事。然則古人云：『會得，則一莖草上現起瓊樓玉殿；
J38nB424_p0612b05║不會，則玉殿瓊樓被一莖草遮卻。』」豎起拂子，云：「大眾
J38nB424_p0612b06║見麼？此精嚴大殿在拂子頭上，衝霄聳漢，八面玲瓏，
J38nB424_p0612b07║金碧交輝，巋然萬古；其或未然，則見樑棟傾斜，基陛
J38nB424_p0612b08║頹毀，椽梠差脫，覆苫亂墜，種種頹壞，不堪屬目。山僧
J38nB424_p0612b09║向第二頭與眾兄弟共相施設去也。」拽拄杖，下座。
J38nB424_p0612b10║小參
J38nB424_p0612b11║僧問：「如何是踞地師子？」師云：「你且立在者裡。」「如何是
J38nB424_p0612b12║出窟師子？」師云：「退後去。」進云：「蒙師指出真師子，跳擲
J38nB424_p0612b13║翻騰平地波。」師云：「未點眼在。」僧喝，師便打，乃云：「參須
J38nB424_p0612b14║實參，悟須實悟。若得實參實悟，自能隨處作主，遇緣
J38nB424_p0612b15║即宗，竿木隨身，逢場作戲，羅大千於掌握，撮虛空於
J38nB424_p0612b16║頂𩕳，踢脫佛祖機關，掃除聖凡窠窟，縱橫無礙，獨立
J38nB424_p0612b17║乾坤。」打圓相，云：「若到者裡，正好喫棒。且解七一句又
J38nB424_p0612b18║作麼生？龍生金鳳子，衝破碧琉璃。」下座。
J38nB424_p0612b19║小參。云：「結制已經十五日，艱難種種不可述，無柴無
J38nB424_p0612b20║米最堪憂，有口只堪掛在壁。平湖知浴入山來，今宵
J38nB424_p0612b21║要起第二七，鐵壁還須拚命挨，要知謀道不謀食。就
J38nB424_p0612b22║地翻身跳出場，一曲吹將無孔笛。」卓拄杖，云：「會麼？根
J38nB424_p0612b23║塵脫落聞不聞，廣長舌相非今昔。」以杖畫圓相，復卓
J38nB424_p0612b24║三下，下座。
J38nB424_p0612b25║嚴質人護法掩棺請小參。云：「質義成人最可誇，巋然
J38nB424_p0612b26║不著眼中沙，麗天杲日能長久，越古超今事不差。恭
J38nB424_p0612b27║惟質翁老居士之靈，立身忠信，鄉黨稱為長者；處世
J38nB424_p0612b28║真誠，英才樂於門下。文瞻北斗，德重南山，與先師為
J38nB424_p0612b29║方外交，始終不易；受令叔作普明護，生死俱沾。未嘗
J38nB424_p0612b30║留心於吾道而暗合禪宗，已能樂志於名倫而超然
J38nB424_p0612c01║物理，正宜壽考引導澆漓，豈意奄然撒手歸寂？世諦
J38nB424_p0612c02║看之，最堪痛惜；道眼觀之，歸其真宅。所以云：生死如
J38nB424_p0612c03║花，見聞如翳，翳消花謝，一亙長空。即今蓋棺之際如
J38nB424_p0612c04║何舉揚？脫體迥超生死見，端嚴不動在其中。」下座。
J38nB424_p0612c05║小參。云：「心隨外境轉，轉處實能幽。」良久，云：「喚甚麼作
J38nB424_p0612c06║心？喚甚麼作境？」喝一喝，云：「若向者裡會得，心境俱忘、
J38nB424_p0612c07║事跡並掃，無禪可參、無道可學，放浪形骸之外、優游
J38nB424_p0612c08║寂滅之中，住窄若寬、處幽若顯，問話參禪翻成特地；
J38nB424_p0612c09║其或未然，向十二時中、四威儀內、應緣接物之際一
J38nB424_p0612c10║覷便見。何故聻？不見道：隨流認得性，無喜亦無」憂。撫
J38nB424_p0612c11║掌，下座。
J38nB424_p0612c12║對靈小參。云：「身從無相中受生，猶如幻出諸形象，幻
J38nB424_p0612c13║人心識本來無，罪福皆空無所住。」以拂子打圓相，云：
J38nB424_p0612c14║「者個是無相，一切世間、盡世間所有種種形色、種種
J38nB424_p0612c15║名相、種種是非、種種得失，莫不從此無相中發現，如
J38nB424_p0612c16║母生子，未嘗改形。母有子有，母無子無，母既無相，子
J38nB424_p0612c17║豈有相？子母既無，則形色聲名俱同幻化；既同幻化，
J38nB424_p0612c18║生死亦然。所以云：見聞如幻翳，三界若空花。於此會
J38nB424_p0612c19║得，則知嚴母孺人生未嘗生，死未嘗死。且道即今在
J38nB424_p0612c20║甚麼處？」喝一喝，云：「漚生漚滅水還在，一性圓明亙古
J38nB424_p0612c21║今。」下座。
J38nB424_p0612c22║對靈小參。云：「生時未嘗生，滅亦未嘗滅，即其不生滅，
J38nB424_p0612c23║應緣而分別。當其應緣之際，於聲色頭邊、是非窟裡，
J38nB424_p0612c24║或威、或慈，或嗔、或喜，隨緣應感，立業成家。及其緣滅，
J38nB424_p0612c25║四大分離，事業雖云拋散，而此性未嘗轉移。且此性
J38nB424_p0612c26║即今在甚麼處？」豎拂子，云：「見麼？亙古亙今原不昧，花
J38nB424_p0612c27║開花落總如然。」下座。
J38nB424_p0612c28║圓萬佛懺，小參。云：「佛不是佛，道不是道，目盲眩五色，
J38nB424_p0612c29║知見立三心。有修還壞，無念即真，天然自性，不落他
J38nB424_p0612c30║人。千佛、萬佛總是一佛，早已百雜碎；真名、假名盡屬
J38nB424_p0613a01║無名，不消一踏倒。水中月、鏡裏花，聰慧人瞞他不得；
J38nB424_p0613a02║空中彩、谷裡聲，多知漢枉自勞神。今則萬佛懺期，道
J38nB424_p0613a03║場圓滿，檀那獲福，僧眾增修，上報四恩，下資三有，因
J38nB424_p0613a04║緣輻湊，功德週隆。忽然，達磨大師從拄杖頭跳出，高
J38nB424_p0613a05║聲喝道：『有漏之因，並無功德。』山僧輕輕對他道：『幻中
J38nB424_p0613a06║成幻幻功勳，幻裏功勳幻裏身，欲了幻因須作幻，幻
J38nB424_p0613a07║中超脫幻俱真。』」下座。
J38nB424_p0613a08║解七，小參。問：「大事未明時如何？」師云：「煙雨樓前漁父
J38nB424_p0613a09║舟。」進云：「某甲即不然。」師云：「作麼生？」進云：「公案現成。」師
J38nB424_p0613a10║便打。問：「德山小參不答話，趙州小參要答話，未審二
J38nB424_p0613a11║老酬唱如何？」師云：「一彩兩賽。」進云：「今日和尚小參又
J38nB424_p0613a12║作麼生？」師云：「蝦蟆吞大蟲。」進云：「某甲即不然。」師便打。
J38nB424_p0613a13║問：「打鳳羅龍即不問，忽遇師子兒來又作麼生？」師云：
J38nB424_p0613a14║「那裡有？」僧喝，師云：「野干鳴。」問：「七日已過即不問，車馬
J38nB424_p0613a15║橫行時如何？」師云：「看腳」下。進云：「虛空粉碎、大地平沉
J38nB424_p0613a16║時又作麼生？」師打，云：「我與你打破來看。」乃云：「佛祖之
J38nB424_p0613a17║道本非奇特，不過指出當人本源而已，蓋以此事人
J38nB424_p0613a18║人共有、個個不無，只因妄想執著不能證得，迷昧既
J38nB424_p0613a19║久返以為奇，然在當人日用未嘗欠少絲毫。昔，僧問：
J38nB424_p0613a20║『如何是佛？』『即汝便是。』『如何是佛？』『汝是慧超。』伶俐漢子，
J38nB424_p0613a21║於一言之下一信永信、一得永得，淨裸裸、赤洒洒，捺
J38nB424_p0613a22║著便跳、撥著便轉，吞吐十方、放收三際，始知與從上
J38nB424_p0613a23║巴鼻無二無別、亙古亙今、不生不滅，建立也在我、掃
J38nB424_p0613a24║蕩也在我，更無他人，只是自己，故曰：天地同根，萬物
J38nB424_p0613a25║一體。諸人還證得也未？證得，則了脫生死；其或未然，
J38nB424_p0613a26║有寒暑兮促君壽，有鬼神兮妒君福。且今解七作麼
J38nB424_p0613a27║生道？新出紅爐金彈子，打破諸人鐵面門。」下座。
J38nB424_p0613a28║結制日，小參。師云：「本來成現，雲騰可致雨；覿體圓明，
J38nB424_p0613a29║露結便為霜。觀世音菩薩將錢買胡餅，放下于卻是
J38nB424_p0613a30║饅頭，拈卻鼻孔失卻口，從來腳不離▆▆。且道：今日
J38nB424_p0613b01║是十月十五？不是十月十五？諸方把住牢關，者裏放
J38nB424_p0613b02║行一路，行腳雖無一個，賴有圓通二十五，合眼跳黃
J38nB424_p0613b03║河，不勞開臭口，狗走抖擻口，猴愁摟搜頭。且道：太平
J38nB424_p0613b04║今日還為人也無？」舉拂子，云：「鑒。」復云：「咦。」良久，云：「舉不
J38nB424_p0613b05║顧，即差誤，擬思量，何劫悟？」喝一喝，下座。
J38nB424_p0613b06║解七，小參。云：「山僧於此七日之內把住牢關，不容出
J38nB424_p0613b07║入，直與三世諸佛、歷代祖師、天下老和尚以至四生
J38nB424_p0613b08║六道、情與非情同一本體寂默。其有好動阿師說道
J38nB424_p0613b09║氣悶，於是東衝西撞，要求出氣。今日解開布袋，任其
J38nB424_p0613b10║往來，直與三世諸佛、歷代祖師、天下老和尚以至四
J38nB424_p0613b11║生六道、情與非情同一正智作用。又有好靜阿師說
J38nB424_p0613b12║道散誕，於是自拘自束，求個安靜。者兩般漢總好與
J38nB424_p0613b13║三十棒，趁出門外始得。且作麼生？隨緣事事了，日用
J38nB424_p0613b14║何欠少？一切但尋常，自然不顛倒。」舉：「龐居士偈云：『日
J38nB424_p0613b15║用事無別，惟我自偶諧，頭頭非取舍，處處勿張乖。宋
J38nB424_p0613b16║紫誰為號？青山絕點埃，神通并妙用，運水與般柴。』」師
J38nB424_p0613b17║云：「如來藏中一個旋陀羅尼卻被者老漢拾得，拋來
J38nB424_p0613b18║擲去，不妨暢快。然則檢點將來，只見錐頭利，不見鑿
J38nB424_p0613b19║頭方。何故聻？古墓毒蛇頭戴角，南山猛虎尾叱沙。」
J38nB424_p0613b20║除夕，小參。云：「道無更換，隨物令以遷移；時有去來，體
J38nB424_p0613b21║虛空而不變。不變而遷，城上已吹新歲角；不遷而▆，
J38nB424_p0613b22║窗前猶點舊年燈。」喝一喝，云：「向者裏會得，則超脫世
J38nB424_p0613b23║諦、了悟性空，眉毛插天、鼻孔拄地，洒洒落落、寂寂惺
J38nB424_p0613b24║惺，年窮歲盡，看他王老燒錢守歲辭年，宰個白牛露
J38nB424_p0613b25║地，法喜為餐、禪悅為樂，敲鑼打鼓發揚向上宗猷，作
J38nB424_p0613b26║舞唱歌賣弄自家珍寶；其或未然，明朝更有新條令，
J38nB424_p0613b27║惱亂春風卒未休。」
J38nB424_p0613b28║啟華嚴懺期，小參。驀豎拂子，云：「見麼？者個是毘盧樓
J38nB424_p0613b29║閣，瞿曇老人於三七日中盡情剖露，善財童子於百
J38nB424_p0613b30║一十城一時參透，無邊剎境不隔絲毫，十世古今不
J38nB424_p0613c01║離當念，大千沙界海中漚，一切聖賢如電拂，云何更
J38nB424_p0613c02║有七處、九會、三賢、十聖種種葛藤？所以云：如來大華
J38nB424_p0613c03║嚴，藏在一塵中，有一聰慧人，破塵出經卷。且喚甚麼
J38nB424_p0613c04║作塵？此經著於何處？」喝一喝，云：「者裏會得，高踏毘盧
J38nB424_p0613c05║頂，超脫法界量，自由自在，放浪無礙去也；其或未然，
J38nB424_p0613c06║且從普賢十大願中禮敬無量諸佛，一一發願行持，
J38nB424_p0613c07║至盡未來際，忽然磕著頂門，好向普明者裏喫痛棒。」
J38nB424_p0613c08║除夕，小參。云：「攢花簇錦，不落數量，巧妙尖新，覿體無
J38nB424_p0613c09║依。自從元旦以至歲除，增一毫不得、減一毫不得，恁
J38nB424_p0613c10║麼則離名離相、非古非今，眼睛只是眼睛、鼻孔依然
J38nB424_p0613c11║鼻孔，各各不相知、各各不相到，遇飯喫飯、遇茶喫茶，
J38nB424_p0613c12║說甚禪道佛法、古今往來？其或未然，即今臘月三十
J38nB424_p0613c13║日整頓新鞋新襪，管取明朝拜年。且正恁麼時作麼
J38nB424_p0613c14║生？放教鑼鼓敲長夜，爆竹從教吼似雷。」
J38nB424_p0613c15║請為李天生對靈小參。師擊拂子云：「擊破南柯枕上
J38nB424_p0613c16║情，脫然獨露自家珍，了知夢幻終歸盡，始信浮生鏡
J38nB424_p0613c17║上塵。」驀豎拂子云：「天生居士還會麼？者是你自家寶
J38nB424_p0613c18║藏受用無窮，只因向外馳求，擾擾於聲色利名不能
J38nB424_p0613c19║自得，今日到此，利為何求？色為何得？冤親如夢幻，生
J38nB424_p0613c20║死若浮沉，覿體現前，光明遍界。」擲下拂子云：「還委悉
J38nB424_p0613c21║麼？更聽一偈，雲開明月現，大地光凌亂，截斷是非緣，
J38nB424_p0613c22║主人方得見。」喝一喝下座。
J38nB424_p0613c23║對靈，小參。師揮拂子，云：「去來生死事如麻，放下身心
J38nB424_p0613c24║即到家，會得個中真面目，了知身世等空花。恭惟黃
J38nB424_p0613c25║氏淑人之儀，生成閨秀，長適名門，慧質天資，幽貞自
J38nB424_p0613c26║克，報緣既盡，撒手歸真。乃兄黃建中以兄妹之情不
J38nB424_p0613c27║忍捨置，爰請山僧舉揚個事，莊嚴淨土。然則吾宗無
J38nB424_p0613c28║語句，亦無一法與人，只是直指當人自性而已。且道
J38nB424_p0613c29║淑人二十九年中與二十九年之前及今捨識之後，
J38nB424_p0613c30║者個面目即今在甚麼處？」良久，云：「脫體迥超生死見，
J38nB424_p0614a01║全身出沒絕行蹤。」喝一喝，下座。
J38nB424_p0614a02║庠生王允燦等請為先妣陳氏孺人明永對靈小參。
J38nB424_p0614a03║舉拂子云：「見麼？未有世界，先有此性；世界壞時，此性
J38nB424_p0614a04║不壞。如何是不壞之性？」放下拂子云：「會麼？於此會得，
J38nB424_p0614a05║則知因緣成聚皆為幻化、世業興隆皆為幻化、身形
J38nB424_p0614a06║強弱皆為幻化、生死去來皆為幻化，於幻化中營為
J38nB424_p0614a07║百轉、應用多般，其真如妙性於中無二無別。識得幻
J38nB424_p0614a08║化，便見真常；了得真常，無非幻化。所以云：迷則眾生，
J38nB424_p0614a09║悟則諸佛。只在一念信與不信之間。今爾一念信真，
J38nB424_p0614a10║皈投三寶，山僧已曾攝受，志欲進修以全壽考，豈謂
J38nB424_p0614a11║捐妝太速、撒手歸真？世相觀之，以幽閒之德治家勤
J38nB424_p0614a12║慎，不無悲歎；道眼觀之，空花幻翳有時而散，其自性
J38nB424_p0614a13║天真儼然不動，一念回機便同本得。且如何是本有
J38nB424_p0614a14║之性？」良久云：「六窗頓曉三更月，萬籟無聲其寂寥。」
J38nB424_p0614a15║承德郎周扆勳請為元配楊氏安人對靈小參。云：「春
J38nB424_p0614a16║已去，夏方新，綠密紅稀雨滿林，代謝不妨隨氣運，個
J38nB424_p0614a17║中不動是天真。」驀豎拂子，云：「安人還會麼？於此會得，
J38nB424_p0614a18║則知春紅、夏綠，秋斂、冬藏，榮枯、修短，生死、去來，無非
J38nB424_p0614a19║夢幻。其真常之體，通天徹地，亙古亙今，不為一切色
J38nB424_p0614a20║緣所礙，所以云：旋嵐偃嶽而常靜，江湖競注而不流。
J38nB424_p0614a21║要知動原不動，生實無生，性靜圓明，一真獨露，雖居
J38nB424_p0614a22║幻化，體實如然，物謝情消，光輝愈勝。且道安人天真
J38nB424_p0614a23║面目在甚麼處？」喝一喝，云：「一把柳絲收不得，和煙搭
J38nB424_p0614a24║上玉闌干。」
J38nB424_p0614a25║示寶明禪人
J38nB424_p0614a26║欲了生死、超越佛祖者，只要明白者一著子。然在當
J38nB424_p0614a27║人自信得及，日久揩磨，必能洞見自己本命元辰。既
J38nB424_p0614a28║明自己佛祖，自能超越參究之法。如世人貪愛珍寶
J38nB424_p0614a29║相似，朝求暮想，惟寶為念，蓋寶能使人一生富足故
J38nB424_p0614a30║也。今清淨牟尼之寶具在自身，得之可能了明佛智，
J38nB424_p0614b01║超脫輪迴。人反不能朝求暮想，而置之無事甲裏，甘
J38nB424_p0614b02║受輪迴之苦，亦為大錯。寶明上座從山僧剃落，受具
J38nB424_p0614b03║足戒，有超脫之志，為病魔所阻，未遂其意。值山僧退
J38nB424_p0614b04║普明，居湧卍，相隔既遠，倏忽三載。今年春，尋山僧於
J38nB424_p0614b05║狂風猛雨中，乞為開示。然無價寶珠在汝衣裏，若能
J38nB424_p0614b06║提個話頭，念茲在茲，日進不已，便能明了自家寶藏，
J38nB424_p0614b07║生生劫劫，受用無窮。如或半信半疑，因循度日，荏苒
J38nB424_p0614b08║過時，則此大寶畢竟不能明白，所謂如八寶山空手
J38nB424_p0614b09║回。又云：袈裟下，失卻人身最是苦。
J38nB424_p0614b10║示慧燈禪人
J38nB424_p0614b11║達磨大師從南天國來，秪要覓個不受惑底人，有能
J38nB424_p0614b12║於一言之下，一信永信，不被人惑，雖未能擴充力量，
J38nB424_p0614b13║日久揩磨，自能光騰千古。如大梅得即心即佛一句，
J38nB424_p0614b14║便隱梅山二十年，乃有馬祖梅子熟之記。茲慧燈上
J38nB424_p0614b15║座初未知有此事，因入普明隨喜七期，便發心坐香，
J38nB424_p0614b16║山僧不甚逼拶，因見荅旁僧即心即佛之句，領會自
J38nB424_p0614b17║己面目，作偈呈見，遂深信此事。次年復來打七求戒，
J38nB424_p0614b18║驗以法身邊事，可稱不惑，但百尺竿頭未能進步，如
J38nB424_p0614b19║啞子喫蜜相似。然古來自了漢、俱胝打地之流，雖不
J38nB424_p0614b20║大興波作浪，而流芳千古者，皆真實中來。因以如意
J38nB424_p0614b21║一柄與之，使其於本分中如意行持，不為物礙，管取
J38nB424_p0614b22║臘月三十日得自由自在去也。偈曰：即心即佛事無
J38nB424_p0614b23║差，會得從教到處誇，如意行持無不是，頭頭物物更
J38nB424_p0614b24║何加？珍重。
J38nB424_p0614b25║此事不論僧俗男女皆可了悟，以人人本具之佛性
J38nB424_p0614b26║靈明廓徹，但為妄想執著各成異見，乃有六道四生
J38nB424_p0614b27║之別。故曰：迷即眾生，悟即諸佛。只在一念回機而已。
J38nB424_p0614b28║慧燈上座於辛酉歲在普明堂中聞舉即心即佛公
J38nB424_p0614b29║案，而得自受用三昧，雖未到大梅田地，其固守自▆
J38nB424_p0614b30║寶藏，不為外物所轉，志可嘉也。但惜闡尼失於參▆，
J38nB424_p0614c01║不能再進竿頭，如啞人作夢而不能道也。然能念念
J38nB424_p0614c02║不忘、心心無間，焉知不到末山總持輩境界耶？茲值
J38nB424_p0614c03║六旬之誕，道人不應世諦祝慶，因書片語以助竿頭。
J38nB424_p0614c04║且如做生日，不識他是阿誰生底？本來父母今在何
J38nB424_p0614c05║處？請下一語相稱，是真做生日也。速道！速道！
J38nB424_p0614c06║新元和尚牧牛圖序
J38nB424_p0614c07║昔馬祖問石鞏：「汝在此作甚麼？」答曰：「牧牛。」祖曰：「作麼
J38nB424_p0614c08║生牧？」答曰：「一回入草去，驀鼻拽將來。」祖曰：「子真善牧
J38nB424_p0614c09║牛者。」以致南泉、溈山、懶安、郭功甫輩，皆牧成一頭露
J38nB424_p0614c10║地白牛，踏翻香海、踢倒須彌，超然物外，得大自由。及
J38nB424_p0614c11║五代時，有普明禪師，老婆心切，起模畫模，作牧牛圖
J38nB424_p0614c12║并頌，自未牧初調，以致人牛兩忘，曲盡態度。其頌十
J38nB424_p0614c13║首，流傳已久，倡和亦多，獨嚴𨍏轢居士和韻十有餘
J38nB424_p0614c14║過。復又中興普明古剎，請我先師聞法，大振鞭策，欲
J38nB424_p0614c15║使盡地奔狂，頓成獨照。新元和尚為先師猶子，首座
J38nB424_p0614c16║普明則亦橐鞬從事於大牢君者，深獲牧牛之法，卜
J38nB424_p0614c17║隱蓮溪，為嘉禾紳衿請住漏澤禪院，意欲耕轉鴛湖
J38nB424_p0614c18║之地，以牓四維，可謂有志於大白牛車者矣。曾於丁
J38nB424_p0614c19║亥示余牧牛圖一冊，皆近世名公尊宿所書，詩畫相
J38nB424_p0614c20║兼，曲入奧妙。今戊午冬，余繼席開戒，和尚枉贊羯磨，
J38nB424_p0614c21║說法之暇，出卷索題，展之，則又牧牛圖也。筆法古俏，
J38nB424_p0614c22║形體殊絕，曲盡馴梗之狀，云是明州大老黃公之筆，
J38nB424_p0614c23║其與趙文敏之用心亦勝矣。所和原韻，辭旨超逸，深
J38nB424_p0614c24║得牧牛之法，則又一士大夫李次公之製，可與𨍏轢
J38nB424_p0614c25║並轡。展玩再四，不忍釋手，深愧牛性未調，牛力未備，
J38nB424_p0614c26║焉能提舉牧牛之旨？然已入此牛欄，或致牽繩挽鼻，
J38nB424_p0614c27║於和尚分中亦大費力，只得道個吽吽，和尚亦撫掌
J38nB424_p0614c28║呵呵，相忘於人牛之外。若曰題頌，其實未能。
J38nB424_p0614c29║敘異記
J38nB424_p0614c30║昔先師翁屬我先師云：「直指西來意，楊岐正脈通。」先
J38nB424_p0615a01║師後為臨安邑侯楊琳請住縣之白洋山高峰妙祖
J38nB424_p0615a02║結茆之所曰蟠龍院者，棲遲既久，為禾中紳衿延住
J38nB424_p0615a03║普明禪剎，中興開法，接納高真。時值歲歉，極意彌縫，
J38nB424_p0615a04║遂成嘉郡名席，十年艱苦，未滿所懷而逝。桂以愚拙，
J38nB424_p0615a05║得侍四載，不異針芥之投。桂請語錄付梓，先師叱曰：
J38nB424_p0615a06║「從上經論以致諸家法語汗牛充棟，而倍蓰之人未
J38nB424_p0615a07║嘗閱，余言何及古人而欲傳世耶？雖上堂參請，一時
J38nB424_p0615a08║方便語言皆不存錄，汝當志學古人，毋為我意。」及先
J38nB424_p0615a09║師圓寂後，檢廢紙得錄一卷，乃侍僧所竊記者，文多
J38nB424_p0615a10║倒置，語或差訛，桂即藏之，以俟梨棗。自康熙乙卯年
J38nB424_p0615a11║守龕多障，未遂所懷，殆嗣席之三年，奮志編集，其所
J38nB424_p0615a12║潤色，桂實裁以付劂，裝既成卷，捧錄告成像前。時庚
J38nB424_p0615a13║申五月朔旦。桂禮拜纔畢，忽覺齒邊有物累累，以手
J38nB424_p0615a14║捫之，得粒如蚌珠，視之有光，因思清晨漱洗已竟，何
J38nB424_p0615a15║從有此？若藏宿齒隙，何以安然？不覺待供錄時流出，
J38nB424_p0615a16║細視如晶狀，非砂石齒屑可比。竊思先師生平真實，
J38nB424_p0615a17║潛修密行，所出言語皆真實中來。夫能真實，則遍通
J38nB424_p0615a18║法界，應感精誠，而現奇特之相。聞之舍利有三，皆道
J38nB424_p0615a19║德所感，如高峰髮中生舍利、中峰像中出舍利、路公
J38nB424_p0615a20║求舍利得瓶中、道士求舍利得口中、慶隆風沙所及
J38nB424_p0615a21║俱舍利、摩伽道場精潔兩舍利，古今上士或潛或顯，
J38nB424_p0615a22║數不能舉。由此觀之，或有感於不肖齒邊而證真實
J38nB424_p0615a23║之說乎？桂不敢妄認是非，藏固匣中，以驗其後。今壬
J38nB424_p0615a24║戌，清和偶出視之，光明炯炯，敬仰維新。桂因憶清隱
J38nB424_p0615a25║山房遠祖冬谿和尚名布海內，桂童時，先祖指遺像
J38nB424_p0615a26║謂曰：「此冬谿和尚也。」因述始末，桂遂立振起之志。及
J38nB424_p0615a27║鼎革際，所藏諸像俱屬飄零，唯冬谿止存一面兩履，
J38nB424_p0615a28║鮮明如昨，爰命畫手補身設供。又照孫疾篤，藥難投
J38nB424_p0615a29║治，桂禱佛哀求，忽一泥丸墮前，外褁苔蘚，碎即發光，
J38nB424_p0615a30║因與吞之，其疾頓愈。嗟乎！桂自睹冬谿而志於學，上
J38nB424_p0615b01║無師誘，下絕良朋，多病弱植，荏苒其時，雖忝法門，智
J38nB424_p0615b02║行全缺。今五十歲餘，病魔更熾，上失先德遺範，下乏
J38nB424_p0615b03║英靈繼起，荒庵固守，與木石俱。先師之錄雖成，未能
J38nB424_p0615b04║流通於世，然桂此心未嘗敢負佛祖之恩，此桂之本
J38nB424_p0615b05║志也。因以三異為記。
J38nB424_p0615b06║跋檢補輪藏後
J38nB424_p0615b07║余脫白精嚴之清隱，受法為天童四葉，而繼席於普
J38nB424_p0615b08║明。從太平湧卍退靜故山之竹隱，出入精嚴四十餘
J38nB424_p0615b09║載。自惟薄祜，無補茲山。乙丑春，王宴坐室中，聞轉輪
J38nB424_p0615b10║聲如鳳鳴。跬步藏閣，見瑯𪻱滿地，為諸遊童所踐踏。
J38nB424_p0615b11║有以瓦礫褁經頁，倒擲輪內，以為惜福者，睹之愀然。
J38nB424_p0615b12║垂收拾敗軸歸室，幾十數斛。或議火藏者，有勸送入
J38nB424_p0615b13║海者。余曰：「若付水火，則絕披閱之後人，而輪藏空虛，
J38nB424_p0615b14║流通無寄，與彼踐擲何異哉？」因自每紙以手刷挺，照
J38nB424_p0615b15║號查檢。一年之功，理歸原篋。其殘朽遺失者，計三百
J38nB424_p0615b16║六十餘卷。得盛澤與菴沈君資施紙費，假普善庵全
J38nB424_p0615b17║藏，摘卷募書。既檢補清足，聊加裝整，復補藏匣二百
J38nB424_p0615b18║五十。雖不能裝潢璀璨，其部帙次第，大義無虧，俾後
J38nB424_p0615b19║閱者猶可意焉。按：明宣德七年，沙門如竺缽資贖藏，
J38nB424_p0615b20║以答師恩者。嘉靖庚戌，淮陰僧祖月檢補六百餘卷，
J38nB424_p0615b21║有冬谿和尚閱藏記。崇禎六年，居士顧天命等檢補。
J38nB424_p0615b22║順治末，沙門巨元募補未半，仍遭凌亂。茲康熙二十
J38nB424_p0615b23║四年乙丑至丁卯，余獲竣功。吁！其三百年中，廢興不
J38nB424_p0615b24║一，難可記述。復萬曆間，僧桂蕖為袁了凡先生所勗，
J38nB424_p0615b25║疏以修補，見於函尾。今余芳桂又為整理，桂桂相承，
J38nB424_p0615b26║豈亦有數存乎其間耶？願後之披攬者，亦如前誌，使
J38nB424_p0615b27║此山法輪常轉，興復荒蕪，不勝顒望焉。
J38nB424_p0615b28║題冬谿和尚所書法華經後
J38nB424_p0615b29║此法華經，吾遠祖冬谿和尚所書，以禳梅巖翁者。谿
J38nB424_p0615b30║為清隱十世祖，書法遒勁，學海汪洋，以龍袖拂開全
J38nB424_p0615c01║體，現公案發明個事。嗣法舟濟，為臨濟二十七世孫，
J38nB424_p0615c02║有外內集行世。芳桂於崇禎驅烏時，先祖以仁偶展
J38nB424_p0615c03║遺像，因述谿出世始末為最。革世後，箱軸零亂，止存
J38nB424_p0615c04║面貌并雙履，生新無比，慨以藏之。自後參尋鹿鹿，未
J38nB424_p0615c05║遑從事。康熙甲寅，始倩丹青臨面及履，補全身相▆
J38nB424_p0615c06║黎白拂，儼然臨機說法時矣。其所書經遺失既久，崇
J38nB424_p0615c07║禎末，先師爾廉偶值購歸，絕後再甦，俱為異寶，後人
J38nB424_p0615c08║瞻仰之幸也。康熙戊辰，桂復續書一部，合璧貽永，為
J38nB424_p0615c09║後世徵。且能珍惜先人遺跡而藏玩之者，先人猶在
J38nB424_p0615c10║也，況第一義之法寶哉？後之視今，當如今之視昔。
J38nB424_p0615c11║書補晉譯華嚴一函答劬勞跋
J38nB424_p0615c12║《華嚴》以法界為宗，法界以心為宗。此心變現，不可限
J38nB424_p0615c13║量。是以法界重重，圓融行布，彼彼不礙，總在此心現
J38nB424_p0615c14║量中發。故一念不生，剎剎皆歸自己。微塵了悟，頭頭
J38nB424_p0615c15║總是家鄉。所以離妄想，則法界俱無。悟剎那，則我人
J38nB424_p0615c16║何有。塵勞蕩盡，生死頓消。何處有父母親緣，根身器
J38nB424_p0615c17║界，禪道佛法，悉屬子虛。而未離兜率，已降王宮。未出
J38nB424_p0615c18║母胎，度人已畢。如人夢境，種種難捨。忽被頂門一椎，
J38nB424_p0615c19║猛然驚惺。思適所遇，一笑而已。然非夢中驚發，焉知
J38nB424_p0615c20║千變萬化，若親若冤，同歸普賢一毛端上。知一毛端
J38nB424_p0615c21║變現種種，則父母恩緣，皆出自心幻妄。則我父母，為
J38nB424_p0615c22║自心妄想中人。此妄既離，同處毘盧法界，互為出沒，
J38nB424_p0615c23║成就智身。則此《華嚴》，為性中典記之書，其可少哉。因
J38nB424_p0615c24║檢補藏經書，晉譯《華嚴》湯字一函，以酬父母生成之
J38nB424_p0615c25║德。願了達性真，同遊佛海。子母夫妻，共入毘盧樓閣；
J38nB424_p0615c26║四生六道，同遊華藏玄門。十世古今，不離當念；無邊
J38nB424_p0615c27║剎海，不隔絲毫。信夫此心之用大矣。
J38nB424_p0615c28║拈
J38nB424_p0615c29║世尊於靈山會上，拈一枝萼，顧視大眾，惟迦葉尊者
J38nB424_p0615c30║破顏微笑。世尊云：「吾有正法眼藏，涅槃妙心，付與摩
J38nB424_p0616a01║訶迦葉。」
J38nB424_p0616a02║拈云：「世尊將一塊燕石云為至寶賣弄人前，被傍
J38nB424_p0616a03║觀覷破，慚惶無地，卻向暗中理會，大似掩耳偷鈴，
J38nB424_p0616a04║千載之卜可發一笑。」
J38nB424_p0616a05║文殊三處過夏。
J38nB424_p0616a06║拈云：「若向理上看，迦葉膠柱鼓瑟；若向事上看，文
J38nB424_p0616a07║殊了無忌憚。普明當時若在，用個移換手段，均其
J38nB424_p0616a08║事理，縱使釋迦老子也拋在大千世界之外。」又云：
J38nB424_p0616a09║「待世尊問你：『擯那個文殊？』則向道：『某甲罪過。』何故？
J38nB424_p0616a10║爭之不足，讓之有餘。」
J38nB424_p0616a11║世尊於涅槃會上，以手摩胸。
J38nB424_p0616a12║拈云：「世尊弄巧成拙，人天認奴作郎，博得一場熱
J38nB424_p0616a13║鬧，賺他千載懡㦬。為甚當時無有一箇具眼底？普
J38nB424_p0616a14║明若見世尊以手摩胸，便一喝而出，管教者老子
J38nB424_p0616a15║當下知非。」
J38nB424_p0616a16║馬祖因僧問：「離四句，絕百非，請師直指西來意。」
J38nB424_p0616a17║拈云：「者僧欲圖畫虛空，卻假手於馬師父子，不▆
J38nB424_p0616a18║為其五彩描畫，更得馬師題跋，可謂古今至▆，▆
J38nB424_p0616a19║是無人識得，拋在壒𡒁堆頭。普明今日特為拈出，
J38nB424_p0616a20║不妨大家展玩。」便喝一喝。
J38nB424_p0616a21║百丈野狐。
J38nB424_p0616a22║拈云：「普天匝地看來多是野狐精，何處有墮脫來？
J38nB424_p0616a23║若要做箇金毛師子，直須一時放下。或有人問：『忽
J38nB424_p0616a24║然放下時如何？』則向道：『野狐精。』」
J38nB424_p0616a25║南泉住菴打破家事。
J38nB424_p0616a26║拈云：「卻如扎箇營塞，忽有敵人詐投軍內，乘其無
J38nB424_p0616a27║備，持刀亂殺，如入無人之境。及至整軍廝殺，敵人
J38nB424_p0616a28║已去。後來雖是怪他，卻也稱他猛烈。」
J38nB424_p0616a29║趙州狗子無佛性。
J38nB424_p0616a30║拈云：「據山僧看來，那箇是有佛性底？及乎道箇狗
J38nB424_p0616b01║子無，便亡鋩結舌，理會不得，何不向腳跟下摸摸
J38nB424_p0616b02║看？忽然摸著鼻孔，管教遍界風生。」
J38nB424_p0616b03║趙州云：「我在青州做領布衫，重七觔。」
J38nB424_p0616b04║拈云：「七觔一領布衫無甚奇特，只是工夫綿密，所
J38nB424_p0616b05║以寒時溫和，熱時窨涼，是他體貼受用。大眾！既道
J38nB424_p0616b06║奇特，何不自去做一領？為甚只管饕少年？普明也
J38nB424_p0616b07║有一件布衫，無有分毫觔兩，也無綿密工夫，寒不
J38nB424_p0616b08║耐寒，熱不耐熱，今日不妨拈出。」舉袖，云：「且道與趙
J38nB424_p0616b09║州是同？是別？」
J38nB424_p0616b10║甘贄行者接待云：「譬如餵驢餵馬。」
J38nB424_p0616b11║拈云：「甘贄如開飯店相似，不拘高低、貴賤、百工等
J38nB424_p0616b12║類，只是一樣看待。若有箇不還飯錢底來，譬如餵
J38nB424_p0616b13║驢、餵馬，也要他知恩去。現前一隊驢漢喫得飽齁
J38nB424_p0616b14║齁地，長連床上東倒西歪，還知恩也未？」
J38nB424_p0616b15║石鞏禪師三十年張弓架箭，射得半箇聖人。
J38nB424_p0616b16║拈云：「石鞏三十年張弓架箭，射得半箇聖人，也是
J38nB424_p0616b17║一場懡㦬。爭如我者裏不張弓，也不架箭，一切不
J38nB424_p0616b18║為。看來箇箇聖人，只要他自己承當。若承當得，喚
J38nB424_p0616b19║來拽磨。」
J38nB424_p0616b20║雪峰云：「南山有一條鱉鼻蛇，大須仔細。」
J38nB424_p0616b21║拈云：「者條蛇不惟雪峰父子解弄，盡世間無有一
J38nB424_p0616b22║人不有。或時穿鼻孔，或時鑽眼睛，或時纏四體，或
J38nB424_p0616b23║時踞一心。解弄者，死蛇也活；若不解弄，縱活也臭
J38nB424_p0616b24║氣熏天。」
J38nB424_p0616b25║聲明三藏，善別音響。
J38nB424_p0616b26║拈云：「以銅箸敲鐵罏，是銅鐵聲？不是銅鐵聲？若是
J38nB424_p0616b27║玄沙，何故與麼道不是？其奈銅鐵何？且道玄沙意
J38nB424_p0616b28║作麼生？若將耳聽應難會，眼處聞聲方始知。」
J38nB424_p0616b29║玄沙見面前一點白。
J38nB424_p0616b30║拈云：「者點白光，阿誰不見？卻再三盤問，可謂惑亂
J38nB424_p0616c01║人不少。山僧若見他道：『為甚不會？』向道：『者老漢腳
J38nB424_p0616c02║跟未點地在。』」
J38nB424_p0616c03║安和喚仰山移床子。
J38nB424_p0616c04║拈云：「安和見神見鬼，一片婆心，殊不知仰山就窠
J38nB424_p0616c05║打劫，把此老心肝五藏一時鏤出。普明若待安和
J38nB424_p0616c06║喚云：『擔床子來。』便掀翻者老漢。」
J38nB424_p0616c07║僧問古德：「如何是毘盧印？」答云：「草鞋踏雪。」
J38nB424_p0616c08║拈云：「者顆印子從未出娘胎時鑄就，只是不知用
J38nB424_p0616c09║處，只如他搭雪上亦未奇特。今日普明拈出來，大
J38nB424_p0616c10║家驗箇端的，或有人問，便與一掌。」
J38nB424_p0616c11║興化答唐莊宗皇帝云：「君王之寶，誰敢酬價？」
J38nB424_p0616c12║拈云：「興化老人膽寒氣弱，見是官家所問，便云：『不
J38nB424_p0616c13║敢酬價。』夫為宗師，貴在解粘去縛，直顯宗綱，豈得
J38nB424_p0616c14║朦朧手眼，稱為帝王師法？當時若是普明，便與酬
J38nB424_p0616c15║個價云：『分文不值。』作家君王必然欽敬。」
J38nB424_p0616c16║興化打克賓維那。
J38nB424_p0616c17║拈云：「克賓大似蘇武，奉節不屈，受得一番冷落，贏
J38nB424_p0616c18║他千載芬芳。」
J38nB424_p0616c19║德山示眾云：「道得也三十棒，道不得也三十棒。」
J38nB424_p0616c20║拈云：「德山棒、臨濟喝，正是敵手，彼此機關互相了
J38nB424_p0616c21║了，但臨濟要侍者開眼，特遣之當鋒耳。貓兒依樣
J38nB424_p0616c22║畫了一箇，爭奈不知二師落處？」
J38nB424_p0616c23║藥山見遵布衲浴佛次，山云：「汝浴得者個，還浴得那
J38nB424_p0616c24║個麼？」遵云：「把將那個來。」山休去。
J38nB424_p0616c25║拈云：「遵公如葉公畫龍相似，真龍出現，即便驚怖。」
J38nB424_p0616c26║又云：「藥山雖然拈出那個，未免打作兩橛。山僧若
J38nB424_p0616c27║見他道：『把將那個來。』便去幫他浴佛。遵公果若伶
J38nB424_p0616c28║俐，自有出身之路。」
J38nB424_p0616c29║靈樹因尼送瓷缽，師托起云：「者個出在甚處？」尼云：「定
J38nB424_p0616c30║州。」師即撲破。
J38nB424_p0617a01║拈云：「投之以木桃，報之以瓊瑤，禮固然也。然此尼
J38nB424_p0617a02║若能領意，見托起問時便禮拜云：『深知和尚慈悲，
J38nB424_p0617a03║不妨留取粥飯。』則亦不致傷惠傷廉。」
J38nB424_p0617a04║僧問洞山：「寒暑到來，如何回避？」山云：「向無寒暑處。」
J38nB424_p0617a05║拈云：「若也會得，安然在無寒暑中，經冬過夏，搖扇
J38nB424_p0617a06║烘爐；若還不會，寒時熱殺闍黎，熱時寒殺闍黎。」
J38nB424_p0617a07║洞山解制云：「東去西去，直須向萬里無寸草處去。」石
J38nB424_p0617a08║霜聞云：「何不道出門便是草？」
J38nB424_p0617a09║拈云：「山東路上放響馬箭，遇著當行接箭射還他
J38nB424_p0617a10║去，不特不來搶東西，卻倒喝采一番。何故？得遇知
J38nB424_p0617a11║音。」
J38nB424_p0617a12║寶蓋訪漸源，源見來，便在方丈內坐。蓋乃一見，便下
J38nB424_p0617a13║卻簾，遂歸客位。源使侍者去傳語云：「長老遠來不易，
J38nB424_p0617a14║猶隔津在。」
J38nB424_p0617a15║拈云：「一人怠惰不解作主，一人驕倨不善為客，惹
J38nB424_p0617a16║得一場閑鬨，侍者介紹其間不無費力，然亦暗得
J38nB424_p0617a17║便宜。且道何處是侍者得便宜處？試道看。」
J38nB424_p0617a18║玄沙縣中看戲回，問小塘長老云：「昨日許多喧鬧，向
J38nB424_p0617a19║甚處去也？」塘提起袈裟角。
J38nB424_p0617a20║拈云：「大小玄沙在鬼窟裡作活計，借事生端，幸是
J38nB424_p0617a21║小塘具急切手段，不致失利，也是一場虛驚。若問
J38nB424_p0617a22║普明：『昨日許多喧鬧甚處去也？』便云：『猶得和尚重
J38nB424_p0617a23║舉。』」
J38nB424_p0617a24║藥山齋時自打鼓，高沙彌捧缽作舞入堂，山擲下椎
J38nB424_p0617a25║云：「是第幾和？」彌云：「第二和。」
J38nB424_p0617a26║拈云：「一個打鼓，一個作舞，把戲不無他藥山、沙彌
J38nB424_p0617a27║做。若是第一和，終是未在。」
J38nB424_p0617a28║龍潭未出家時，每以餅供天皇，皇每留一餅與之，曰：
J38nB424_p0617a29║「惠汝以蔭子孫。」
J38nB424_p0617a30║拈云：「恩將警報，自古如斯。好意供餅，返加毒藥還
J38nB424_p0617b01║他，不特龍潭受屈，直使德山、巖頭輩相繼顛狂。還
J38nB424_p0617b02║有人救得者麼？」呵呵大笑，云：「賊過後張弓。」
J38nB424_p0617b03║洞山示眾云：「有一人在千人萬人之中，不背一人，不
J38nB424_p0617b04║向一人，你道具何面目？」雲居出云：「某甲參堂去。」
J38nB424_p0617b05║拈云：「若論者個人，無背無面、非有非無、不減不增、
J38nB424_p0617b06║何形何相，莫說千人萬人中不背向，乃至山河大
J38nB424_p0617b07║地、草木叢林、四生六道、八難三途，又何曾背向來？
J38nB424_p0617b08║是與洞山諸人面孔合而為一，又何曾背向來？且
J38nB424_p0617b09║自己尚不見自己，又何曾有千萬人來？雖是入草
J38nB424_p0617b10║求人，畢竟誤天下蒼生不少。雲居青出於藍，盡力
J38nB424_p0617b11║出來救得一半。」
J38nB424_p0617b12║德山小參，云：「今夜不答話，問話者三十棒。」
J38nB424_p0617b13║拈云：「普明若作者僧，見伊云：『今夜不答話，問話者
J38nB424_p0617b14║三十棒。』便出云：『勘破了也。』拂袖便行，直教德山進
J38nB424_p0617b15║退無門。」
J38nB424_p0617b16║僧問鏡清：「學人未達其源，乞師方便」。
J38nB424_p0617b17║拈云：「者僧離波討源，如在水裡沒頭浸，卻又伸手
J38nB424_p0617b18║討水喫，鏡清就舀一碗與伊。雖然喫得，未知就是
J38nB424_p0617b19║此水。如今若有人問其源，和聲便打。何故？要伊悟
J38nB424_p0617b20║知所浸之水可喫。」
J38nB424_p0617b21║外道問迦葉尊者：「如何是我我？」者云：「覓我者是汝我。」
J38nB424_p0617b22║拈云：「尊者老實有餘，機變不足，若是後代兒孫，決
J38nB424_p0617b23║不肯輕易放過，必使洞徹根源，斬除人我，直顯拈
J38nB424_p0617b24║花之旨始得。普明若有人問：『如何是我我？』和聲打
J38nB424_p0617b25║出門外，非惟與他脫卻鶻臭布衫，而且自己無委
J38nB424_p0617b26║曲遲疑之獘。」
J38nB424_p0617b27║優波鞠多以三尸加波旬之頸。
J38nB424_p0617b28║拈云：「佛國魔宮俱為阱陷，波旬雖脫三尸，又落在
J38nB424_p0617b29║佛阱中，展轉不得自在。即今諸人頸上亦有三物，
J38nB424_p0617b30║寧受蟲蛆臭敗之苦，不求脫免，恐墮佛阱故耳。如
J38nB424_p0617c01║今已有一法，使此三物變成自己家珍，佛魔俱掃，
J38nB424_p0617c02║苦樂雙忘。」良久，云：「久而不聞其臭，則與之化矣。」
J38nB424_p0617c03║昔有老宿，一夏不為諸人說話。
J38nB424_p0617c04║拈云：「者老宿具旋輪之手，一邊開、一邊合，而又開
J38nB424_p0617c05║中有合、合中有開，僧若伶俐，一捷拶入，洞見其中
J38nB424_p0617c06║好處。其鄰僧只知鼠糞污羹，不知糞能卻病，若還
J38nB424_p0617c07║入口，管取頓息沉痾。」
J38nB424_p0617c08║官人問僧：「名甚麼？」曰：「無揀。」官人云：「忽將一碗砂與上
J38nB424_p0617c09║座，又作麼生？」僧云：「謝供養。」
J38nB424_p0617c10║拈云：「者僧只會喫食，技量全無，沙來與他，也謝供
J38nB424_p0617c11║養，習氣不堪，甚為可笑。法眼滿腔不足，為他別語，
J38nB424_p0617c12║爭奈賊過後張弓？普明若有人問：『名甚麼？』向他道：
J38nB424_p0617c13║『與汝同名，因何忘卻？』」
J38nB424_p0617c14║金牛每至齋時，自舁飯桶至僧堂前作舞云：「菩薩子
J38nB424_p0617c15║喫飯來。」
J38nB424_p0617c16║拈云：「人見其自舁飯作舞，多道老婆心切，殊不知
J38nB424_p0617c17║以蜜浸砒霜誘人下口。此時若有個知奸識惡底
J38nB424_p0617c18║出來，踢翻飯桶，打赶出院，也是千百年一場猛烈。」
J38nB424_p0617c19║平田訪茂源，源纔起迎，平便把住云：「開口即失，閉口
J38nB424_p0617c20║即喪，去此二途，請師別道。」源以手掩鼻。
J38nB424_p0617c21║拈云：「慣戰之將忽然遇敵，雖未隄防，亦能就中取
J38nB424_p0617c22║勝，決不致棄甲曳兵而走。」又云：「待云：『請師別道。』則
J38nB424_p0617c23║亦把其手云：『堂內喫茶去。』如有動靜，便一刀兩段。」
J38nB424_p0617c24║水潦被馬祖一腳踏倒起來，呵呵大笑。
J38nB424_p0617c25║拈云：「馬駒踏殺天下人，只有者一腳倍加惡毒，把
J38nB424_p0617c26║水潦心肝五臟皆為虀粉。且道心肝五藏既成虀
J38nB424_p0617c27║粉，何故又呵呵大笑？」
J38nB424_p0617c28║丹霞見龐居士來，便作走勢，士云：「此是拋身勢，作麼
J38nB424_p0617c29║生是嚬呻勢？」霞便坐。
J38nB424_p0617c30║拈云：「大小丹霞，龍頭蛇尾，卻被者老翁扭捏。普明
J38nB424_p0618a01║若見他問：『作麼生是嚬呻勢？』便入方丈閉卻門，好
J38nB424_p0618a02║教此老有癢難搔。」
J38nB424_p0618a03║仰山見雪師子，乃指云：「還有過得此色者麼？」眾無對。
J38nB424_p0618a04║雲門云：「當時但與推倒。」
J38nB424_p0618a05║拈云：「大小雲門擔板不少，於一年中落得者場大
J38nB424_p0618a06║雪，苦心為樂，冒冷而成，惟恐日出消滅為憂，何乃
J38nB424_p0618a07║便與推倒人情？佛法亦所未然。若問普明：『還有過
J38nB424_p0618a08║得者色者麼？』對他道：『再做一個看。』」
J38nB424_p0618a09║麻谷問臨濟：「十二面觀音，阿那個是正面？」
J38nB424_p0618a10║拈云：「本是現成，翻為特地，弄出許多惡樣，甚是可
J38nB424_p0618a11║笑。普明若有人問：『十二面觀音，阿那個是正面？』但
J38nB424_p0618a12║默然良久。」
J38nB424_p0618a13║雲門云：「聞聲悟道，見色明心。」舉手云：「觀世音菩薩將
J38nB424_p0618a14║錢買胡餅。放下手云：『卻是饅頭。』」
J38nB424_p0618a15║拈云：「雲門老漢說心說色，拈起放下胡餅饅頭，將
J38nB424_p0618a16║謂有多少奇特，不知卻在亂草裡輥。爭似普明無
J38nB424_p0618a17║知無識、自由自在，縱是觀音變化多端，也趁出山
J38nB424_p0618a18║門外。」
J38nB424_p0618a19║五祖演云：「如牛過窗櫺，頭角四蹄都過了云。」
J38nB424_p0618a20║拈云：「古人說得一個譬喻，直使多少人鑽龜打瓦，
J38nB424_p0618a21║逐塊過時。若有問普明：『因甚尾巴過不得？』便與一
J38nB424_p0618a22║頓痛棒。何故？與他脫卻者尾巴。」
J38nB424_p0618a23║僧問疏山：「如何是冬來意？」答云：「京中出大黃。」
J38nB424_p0618a24║拈云：「古人得超方用，具向上機，應接臨時，截斷學
J38nB424_p0618a25║者偷心。美則美矣，只是太遠。若有問普明：『如何是
J38nB424_p0618a26║冬來意？』對他道：『寒涕沾唇。』」
J38nB424_p0618a27║馬祖一喝，百丈三日耳聾。
J38nB424_p0618a28║拈云：「馬祖者喝，用盡自己心，笑破傍人口；百丈耳
J38nB424_p0618a29║聾，子為父隱，曲中有直。爭奈影響之流墮他坑塹？
J38nB424_p0618a30║且道百丈再參馬祖，畢竟明得甚麼邊事？床下泥
J38nB424_p0618b01║貓兒，咬破鐵酸餡。」
J38nB424_p0618b02║百丈再參馬祖，祖見來，拈拂子豎起，百丈云：「即此用？
J38nB424_p0618b03║離此用？」
J38nB424_p0618b04║拈云：「圓悟老人識大機、行大用，直是馬祖、百丈再
J38nB424_p0618b05║興不過如此。雖然，若是噇酒糟漢以棒喝為窠臼，
J38nB424_p0618b06║則醍醐上味翻成毒藥。普明者裡或有問：『即此用？
J38nB424_p0618b07║離此用？』則向道：『咬人矢橛，不是好狗。』」
J38nB424_p0618b08║僧問雲門：「佛法如水中月，是否？」門云：「清波無透路。」
J38nB424_p0618b09║拈云：「圜悟道：『者僧入雲門法海裡，引陣猛風不易
J38nB424_p0618b10║當抵，可惜下梢輪卻一籌。』殊不知者僧不惟能把
J38nB424_p0618b11║舵張帆，更有藏舟於壑底手段，雖有猛風巨浪，也
J38nB424_p0618b12║奈何他不得。」
J38nB424_p0618b13║僧問雲門：「初秋夏末，前程或有人問，未審對他道甚
J38nB424_p0618b14║麼？」門云：「大眾退後。」
J38nB424_p0618b15║拈云：「者僧置得個問頭，卻被雲門打箇背翻觔斗、
J38nB424_p0618b16║錯過當機，不惟飯錢無出，喫飯底畢竟不知下落。
J38nB424_p0618b17║圜悟云：『崇寧向道：驢事未去，馬事到來。』要顯本分
J38nB424_p0618b18║草料，亦未是在。如今或有問：『秋初夏末向他道甚
J38nB424_p0618b19║麼？』普明則向他道：『路逢死蛇莫打殺，無底籃子盛
J38nB424_p0618b20║將歸。』」
J38nB424_p0618b21║玄、紹二上座見鳥臼，臼問：「近離甚麼處？」僧云：「江西。」臼
J38nB424_p0618b22║便打。僧云：「久嚮和尚有此機要。」
J38nB424_p0618b23║拈云：「『鳥臼果是橫按鏌邪全正令，太平寰宇斬癡
J38nB424_p0618b24║頑。』不妨雪竇恁麼道。圜悟云：『雪竇只見鳥臼放行，
J38nB424_p0618b25║若把住時，釋迦、彌勒猶為走使；據令而行，盡大地
J38nB424_p0618b26║人並須喫棒。』圜悟可謂益有餘而損不足，欲扶豎
J38nB424_p0618b27║鳥臼威風，未免鋪花錦上。普明道：『若據令而行，好
J38nB424_p0618b28║教鳥臼先喫痛棒始得。』」
J38nB424_p0618b29║風穴在郢州陞座云：「祖師心印，狀似鐵牛之機。」
J38nB424_p0618b30║拈云：「風穴如龍戲珠，收放自在，致令傍觀得其妙
J38nB424_p0618c01║用。若據圜悟便棒，有甚長處？雖然，要識鐵牛之機，
J38nB424_p0618c02║還是盧陂會得。」
J38nB424_p0618c03║僧問五祖：「一大藏教是個切腳，未審切那個字？」祖云：
J38nB424_p0618c04║「八囉娘。」圜悟云：「迅雷不及掩耳。」
J38nB424_p0618c05║拈云：「五祖欲銷鎔點畫，泯絕宮商，切得個字不妨
J38nB424_p0618c06║奇特，秖是太遠，未免使人胡猜瞎撞。或有問普明：
J38nB424_p0618c07║『未審切那個字？』則展兩手云：『會麼？』」
J38nB424_p0618c08║藥山謂雲巖云：「與我喚沙彌來。」巖云：「和尚喚他作麼？」
J38nB424_p0618c09║山云：「我有個折腳鐺子，要伊提上挈下。」
J38nB424_p0618c10║拈云：「圜悟要逞自家沒底籃子，只得向藥山肋下
J38nB424_p0618c11║棲泊。然則大丈夫漢操戈入室不為分外，若是隨
J38nB424_p0618c12║風倒舵，縱然出得隻手，未是作家。普明若見恁麼
J38nB424_p0618c13║道，但向道：『轉見不堪。』」
J38nB424_p0618c14║僧問趙州：「未有世界，早有此性。世界壞時，此性不壞。
J38nB424_p0618c15║如何是不壞之性？」州云：「四大五蘊。」
J38nB424_p0618c16║拈云：「圜悟老人慈悲太煞，為通一線道，千尺寒潭
J38nB424_p0618c17║徹底清。雖然，向四大五蘊處會得，則地、水、火、風，色、
J38nB424_p0618c18║受、想、行、識皆成堅固法身，動轉施為，山岳鼓舞；其
J38nB424_p0618c19║或未然，且向寒潭裡坐著。」
J38nB424_p0618c20║雪峰示眾云：「世界闊一丈，古鏡闊一丈。」
J38nB424_p0618c21║拈云：「非但雪峰腳跟不點地，玄沙又何嘗點地來？
J38nB424_p0618c22║圜悟道：『若非父子投機，爭見赤心片片？』要人會他
J38nB424_p0618c23║腳跟未點地處，也是普州人。普明則不然，待他道：
J38nB424_p0618c24║『世界闊一丈，古鏡闊一丈。』便掀翻禪床，管教淨裸
J38nB424_p0618c25║裸、赤洒洒，通天透地。」
J38nB424_p0618c26║古者道：「者片田地分付來多少時也？我立地待你搆
J38nB424_p0618c27║去。」法眼云：「我坐地待你搆去。」
J38nB424_p0618c28║拈云：「古者道：『立地待你搆去。』法眼云：『坐待你搆去。』
J38nB424_p0618c29║圜悟云：『今日當眾慶懺。』普明道：『看腳下。』」
J38nB424_p0618c30║僧問：「鏡清、明教新年頭佛法有無？」
J38nB424_p0619a01║拈云：「圜悟既能掀翻鏡清、明教兩頭佛法，為甚又
J38nB424_p0619a02║在失利處更加失利？雖則提持綱要，未免在別人
J38nB424_p0619a03║茆簷下棲泊。或有問普明：『新年頭還有佛法也無？』
J38nB424_p0619a04║向道：『大家在者裡。』若道：『為甚如此？』向道：『領取三十
J38nB424_p0619a05║棒。』」
J38nB424_p0619a06║靈雲見桃花悟道。
J38nB424_p0619a07║拈云：「靈雲明修棧道，玄沙暗度陳倉，作用雖然各
J38nB424_p0619a08║別，鼻孔其如一般。圜悟云：『具透關眼者，辨他未徹
J38nB424_p0619a09║處。』也是胡餅裡呷汁。」
J38nB424_p0619a10║古者道：「護生須是殺，殺盡始安居。會得個中意，鐵船
J38nB424_p0619a11║水上浮。」
J38nB424_p0619a12║拈云：「圜悟老人如盲捫象，分尾分牙。要問：衲僧分
J38nB424_p0619a13║上殺個甚麼？殊不知衲僧手握金剛劍，身披忍辱
J38nB424_p0619a14║鎧，牙如劍樹，口似血盆，逢佛殺佛，逢祖殺祖，眾生
J38nB424_p0619a15║物命，煩惱無明，乃至情與非情，一時殺盡。所以得
J38nB424_p0619a16║凈裸裸、赤洒洒，頂天立地，惟我獨尊。既然如是，現
J38nB424_p0619a17║前大眾還殺也未？試道看。」
J38nB424_p0619a18║睦州陞座云：「首座𠰚？」答云：「在。」「寺主𠰚？」答云：「在。」「維那𠰚？」
J38nB424_p0619a19║答云：「在。」州云：「三段不同，今當第一。向下文長，付在來
J38nB424_p0619a20║日。」圜悟云：「一等是借路經過，就中奇怪。」
J38nB424_p0619a21║拈云：「用棒用喝，盡力提持，尚是不會；藏頭藏尾，醬
J38nB424_p0619a22║裡著鹽，若個承當？雖然，賴首座、寺主與維那，若或
J38nB424_p0619a23║別人，一場孤負。今日山僧陞座，也無首座、也無寺
J38nB424_p0619a24║主、也無維那，進之不可、退之不可，且自拈自美去
J38nB424_p0619a25║也。乃高呼云：『堂頭。』自答云：『在。』」呵呵云：「幸得還在，若
J38nB424_p0619a26║不在者，一眾向甚處棲泊？」良久，云：「退後，退後。」
J38nB424_p0619a27║臨濟與普化一日同往施主齋，濟問：「毛吞巨海，芥納
J38nB424_p0619a28║須彌，為復神通妙用？為復法爾如然？」化踢倒飯床。
J38nB424_p0619a29║拈云：「臨濟有寬廓大度，作養英雄；普化有拔山之
J38nB424_p0619a30║力，纖細難容。圜悟云：『不是臨濟不能驗普化，不是
J38nB424_p0619b01║普化不能抗臨濟。』果然，果然。若據普明看來，總好
J38nB424_p0619b02║三十棒。何故？太平本是將軍致，不許將軍見太平。」
J38nB424_p0619b03║秀才問長沙：「曾看《千佛名經》，百千諸佛，未審居何國
J38nB424_p0619b04║士？」長沙召秀才，才應諾。沙云：「黃鶴樓崔顥題詩後，秀
J38nB424_p0619b05║才還曾題否？」
J38nB424_p0619b06║拈云：「秀才向含元殿裡問長安，當頭蹉過；長沙從
J38nB424_p0619b07║自家屋裡販楊州，覿面全提。爭奈教人向黃鶴樓
J38nB424_p0619b08║上吟詩，亦大遠在。雖然，果若題得一篇，亦是名高
J38nB424_p0619b09║千古。圜悟云：『向奔流度刃、疾燄過風處見長沙橫
J38nB424_p0619b10║身為物去，不消一捏。』果然，果然。」
J38nB424_p0619b11║趙州訪二菴主。
J38nB424_p0619b12║拈云：「菴主兩個拳頭，如太行、王屋，千古巍然；趙州
J38nB424_p0619b13║作用，如黃河倒瀉，緩急隨宜。圜悟云：『若能握向上
J38nB424_p0619b14║綱宗與二菴主相見，便可以定龍蛇、別緇素。』要知
J38nB424_p0619b15║趙州作用處麼？老婆心切呵呵笑，一任傍人說短
J38nB424_p0619b16║長。」
J38nB424_p0619b17║僧問長沙：「作麼生轉得山河大地歸自己去？」沙云：「作
J38nB424_p0619b18║麼生轉得自己歸山河大地去？」
J38nB424_p0619b19║拈云：「一個左旋，一個右轉，還知長沙為人處麼？檢
J38nB424_p0619b20║點將來，好與三十棒。圜悟云：『得人一牛，還人一馬，
J38nB424_p0619b21║也是泥裡洗土塊。』」
J38nB424_p0619b22║雲門示眾云：「百草頭上道將一句來。」自代云：「俱。」
J38nB424_p0619b23║拈云：「雲門百草頭上道將一句，自代云俱。我道：『百
J38nB424_p0619b24║雜碎。』圜悟云：『收。』我道：『何處下手？』普明則不然，若問：
J38nB424_p0619b25║『百草頭上道將來。』向他道：『瞎。』若能瞎處會得，大千
J38nB424_p0619b26║剎土掌中觀。」
J38nB424_p0619b27║興化打同參。
J38nB424_p0619b28║拈云：「興化威風八面，有主無賓；者僧擊浪千尋，有
J38nB424_p0619b29║賓無主。如此相見，可謂肘臂相交，露出當人面目；
J38nB424_p0619b30║主賓合一，宣揚向上家風。圜悟云：『若洞明向伊面
J38nB424_p0619c01║前劃兩遭處，可以荷負臨濟正法眼藏。』要明者個
J38nB424_p0619c02║意麼？」呵呵！云：「心不負人，面無慚色。」
J38nB424_p0619c03║僧問投子：「如何是一大事因緣？」子云：「尹司空與老僧
J38nB424_p0619c04║開堂。」
J38nB424_p0619c05║拈云：「投子朴實處暗弄虛頭，圜悟弄虛處不妨朴
J38nB424_p0619c06║實。若是一大事因緣，亦太遠在。或有問普明一大
J38nB424_p0619c07║事因緣，對他道：『被你一問。』」
J38nB424_p0619c08║巖頭參德山，入門便問：「是凡是聖？」山便喝，頭禮拜。
J38nB424_p0619c09║拈云：「德山一喝，如山摧地裂，一切人無有立腳處。
J38nB424_p0619c10║巖頭見風倒梅，不為分外；洞山與圜悟互相扶植，
J38nB424_p0619c11║爭奈傍觀檢點？如圜悟道：『洞山通方有眼。』為甚巖
J38nB424_p0619c12║頭道：錯下名言？又道：『巖頭作家戰將，七事俱全。』為
J38nB424_p0619c13║甚一喝便倒？還會麼？海枯終見底，人死不知心。」
J38nB424_p0619c14║僧問雲門：「如何是清淨法身？」門云：「六不收。」
J38nB424_p0619c15║拈云：「圜悟老人檢點雲門，只得一半，不知自己也
J38nB424_p0619c16║只得一半。如問普明，向他道：『捏得團欒撳得匾。』」
J38nB424_p0619c17║僧問雲門：「如何是法身向上事？」門云：「向上與汝道即
J38nB424_p0619c18║不難，作麼生會法身？」
J38nB424_p0619c19║拈：「圜悟云：『權衡佛祖，龜鑒宗乘，只明得法身邊事，
J38nB424_p0619c20║未明法身向上事。』是則果是，普明道：『一有多種，二
J38nB424_p0619c21║無兩般。若識法身，自能向上。』雖然，須是恁麼人，還
J38nB424_p0619c22║知恁麼事？若是弄泥團漢，一任驢前馬後。」
J38nB424_p0619c23║雪竇云：「乾坤之內，宇宙之間，中有一寶，挂在壁上。達
J38nB424_p0619c24║磨九年面壁，不敢正眼覷著。」
J38nB424_p0619c25║拈云：「圜悟既讚雪竇奇特，又道只見錐頭利卻，又
J38nB424_p0619c26║豎起拄杖云云，分付天台木上座，突出南山鱉鼻
J38nB424_p0619c27║蛇。雖能用盡神通，未免向外之遶。若是普明則不
J38nB424_p0619c28║然，乾坤之內、宇宙之間，中有一寶，只在口門，合取
J38nB424_p0619c29║時，萬聖不能知其意；開卻也，三藏盡得通其義。露
J38nB424_p0619c30║迥迥地，日月難以比其明；鬧叢叢處，電雷不能方
J38nB424_p0620a01║其疾。若還不信，大家摸取看。」
J38nB424_p0620a02║僧問大梅：「如何是祖師西來意？」梅云：「西來無意。」
J38nB424_p0620a03║拈云：「三死漢既在棺材裏，圜悟又要穿他作麼？山
J38nB424_p0620a04║僧今日要救活者三個死漢出棺材。」乃拍手，云：「寐
J38nB424_p0620a05║語作麼？」
J38nB424_p0620a06║玄沙云：「諦當甚諦當，敢保老兄未徹在。」
J38nB424_p0620a07║拈云：「是賊識賊，靈雲果然未徹；是精識精，玄沙必
J38nB424_p0620a08║定欺謾。有不受惑底，任你通身弄巧。呵呵！曾為浪
J38nB424_p0620a09║子偏憐客。」
J38nB424_p0620a10║南泉因師祖問摩尼珠話。
J38nB424_p0620a11║拈云：「若是向上事則易，只如盡大地是藏，盡大地
J38nB424_p0620a12║是珠，作麼生分別？若分別得明白，三十棒一棒也
J38nB424_p0620a13║少他不得。」
J38nB424_p0620a14║南泉問僧云：「昨夜好風？」僧云：「昨夜好風。」泉云：「吹折門
J38nB424_p0620a15║前一株松。」僧亦云：「吹折門前一株松。」
J38nB424_p0620a16║拈云：「一個順硃塗墨，一個逆水尋源，雖然用處不
J38nB424_p0620a17║同，總是一對無孔鐵錐。南泉將𨍏轢鑽欲鑽通為
J38nB424_p0620a18║用，還知南泉下手處麼？」
J38nB424_p0620a19║修山主頌云：「二破不成一，一法鎮長存。若人一二解，
J38nB424_p0620a20║永劫受沉淪。」圜悟云：「二破不成一，一法亦不存。不作
J38nB424_p0620a21║一二解，永劫受沉淪。」
J38nB424_p0620a22║拈云：「圜悟脩破缸、補破甕，雖得完全，畢竟是破底。
J38nB424_p0620a23║普明即不然，一破卻成二，二破卻成一，離卻一二
J38nB424_p0620a24║道，沉淪當時息。」
J38nB424_p0620a25║僧問香林：「如何是衲衣下事？」林云：「臘月火燒山。」圜悟
J38nB424_p0620a26║云：「有問道林衲衣下事，只對他道：『綿包特石。』」
J38nB424_p0620a27║拈云：「一個應時及節，只露目前；一個設為奇特，失
J38nB424_p0620a28║卻現成。如有問普明：『如何是衲衣下事？』對道：『脫下
J38nB424_p0620a29║來與汝三十棒。』」
J38nB424_p0620a30║頌
J38nB424_p0620b01║世尊初生。
J38nB424_p0620b02║手指乾坤逞獨尊，爭知落節在兒孫，渠儂亙古何曾
J38nB424_p0620b03║賤，賣弄墮他第二門。
J38nB424_p0620b04║外道問佛：「不問有言，不問無言。」世尊據坐。
J38nB424_p0620b05║世尊一口太阿劍，未曾出匣光先現，驚得邪魔肝膽
J38nB424_p0620b06║摧，冰消瓦解奔如電。
J38nB424_p0620b07║外道問佛：「昨日說何法？」答云：「定法。」
J38nB424_p0620b08║走盤珠獨富家有，貧人仰慕不置口，及至相逢不識
J38nB424_p0620b09║珍，依然辛苦東西走。
J38nB424_p0620b10║梵志索論義，預約云：「我若義墮，願斬首以謝。」
J38nB424_p0620b11║破釜沉舟拚此行，誰知誤劫自家營，天明深愧無立
J38nB424_p0620b12║法，納款軍前聽死生。
J38nB424_p0620b13║世尊問舁豬者云：「是甚麼？」
J38nB424_p0620b14║一片熱心腸，反得離肝肺，惆悵獨歸來，且把門兒閉。
J38nB424_p0620b15║金槨示雙趺。
J38nB424_p0620b16║生來活作怪，死去活作怪，貪圖後來人，合掌深深拜。
J38nB424_p0620b17║不知早已落深坑，引得兒孫成露敗。
J38nB424_p0620b18║女子出定。
J38nB424_p0620b19║卻如幾個小孩兒，喫飽無事做摸盲，偶然一把捉住
J38nB424_p0620b20║了，笑得傍觀鼻也橫。
J38nB424_p0620b21║五通仙人問佛：「佛有六通，我有五通。」
J38nB424_p0620b22║無端引賊入房門，盡把家私偷出來，就著婆衫拜婆
J38nB424_p0620b23║節，主人還自不疑猜。
J38nB424_p0620b24║世尊陞座，文殊白椎云：「諦觀法王法。」
J38nB424_p0620b25║世尊自謂遇知音，豈料琴中隱殺機，坑卻當時人百
J38nB424_p0620b26║萬，至今刀劍正翻飛。
J38nB424_p0620b27║世尊拈花。
J38nB424_p0620b28║自得褒姬樂未央，風流非復古周王，無端弄巧傳烽
J38nB424_p0620b29║火，甘使河山一笑亡。
J38nB424_p0620b30║阿難問迦葉：「世尊傳金襴外，別傳何物？」
J38nB424_p0620c01║從來兄弟相猜忌，為是前人愛處偏，誰似飲光能執
J38nB424_p0620c02║義，一時拋出大家看。
J38nB424_p0620c03║產難因緣。
J38nB424_p0620c04║老胡方便一時間，子母團圓共喜歡，留下疑團千載
J38nB424_p0620c05║後，至今方作等閒看。
J38nB424_p0620c06║城東老母與佛同生，不欲見佛。
J38nB424_p0620c07║為人向外日馳求，因掩雙眸示本由，與佛互揚非別
J38nB424_p0620c08║事，同生意氣好相酬。
J38nB424_p0620c09║傅大士陞座說法，揮案一下。
J38nB424_p0620c10║傾家學就屠龍術，爭奈無因逞技能，今日試彈三尺
J38nB424_p0620c11║劍，好將心事付知音。
J38nB424_p0620c12║傅大士道冠、儒履、衲衣，朝見梁武帝。
J38nB424_p0620c13║旦生丑末一人粧，關調交參意態長，借問誰人能若
J38nB424_p0620c14║此，黎園新出李三郎。
J38nB424_p0620c15║善財入毘盧樓閣。
J38nB424_p0620c16║離卻家資事遠求，七珍八寶盡行收，歸來併作家山
J38nB424_p0620c17║玩，從此堪方萬戶侯。
J38nB424_p0620c18║清淨行者不入涅槃，破戒比丘不入地獄。
J38nB424_p0620c19║敵軍水陸阻如城，囑付先鋒密計行，一局未殘飛報
J38nB424_p0620c20║至，謂言兩路敗投誠。
J38nB424_p0620c21║須菩提持缽入維摩詰室乞食。
J38nB424_p0620c22║好笑維摩老，葛藤亦不少，讓你自嘮叨，我則索個飽。
J38nB424_p0620c23║維摩默然。
J38nB424_p0620c24║磕也著，𠊧也著，動用周旋光閃爍。何事維摩老，畫得
J38nB424_p0620c25║蛇兒添隻腳。
J38nB424_p0620c26║牛頭見四祖。
J38nB424_p0620c27║昨日今朝事不同，孤峰依舊白雲中，飽柴飽水原無
J38nB424_p0620c28║異，百鳥啣花不見蹤。
J38nB424_p0620c29║六祖云：「有一物，非青、黃、赤、白、男、女等相。」
J38nB424_p0620c30║開口說著閉口著，應用周旋處處著，只是盡力捉著。
J38nB424_p0621a01║捉得著，好合藥。
J38nB424_p0621a02║破灶墮因緣。
J38nB424_p0621a03║泥瓦相成何聖靈，分明指出本無生，奼女已歸霄漢
J38nB424_p0621a04║去，獃郎猶向火邊蹲。
J38nB424_p0621a05║國師三喚侍者。
J38nB424_p0621a06║從容勸飲三盃酒，滿面春風意氣揚，何事無端論夙
J38nB424_p0621a07║昔，傷心不覺淚千行。
J38nB424_p0621a08║南嶽問馬祖：「坐禪圖作甚麼？」祖曰：「圖作佛。」
J38nB424_p0621a09║馬祖清風貫九天，讓師手段實超然，卻將一塊泥磚
J38nB424_p0621a10║子，磨出光明照世間。
J38nB424_p0621a11║清源問六祖：「作何所務，則不落階級？」
J38nB424_p0621a12║一陣風吹一陣香，知他紅紫鬥芬芳，懶尋春色渾無
J38nB424_p0621a13║賴，獨倚匡床午夢長。
J38nB424_p0621a14║百丈卷席。
J38nB424_p0621a15║扭鼻還他卷席讎，從今報復有來由，父獰子惡家常
J38nB424_p0621a16║事，一任傍人話不休。
J38nB424_p0621a17║扭鼻因緣。
J38nB424_p0621a18║一扭突出野鴨子，卻對人前撩亂飛，飛向大雄峰頂
J38nB424_p0621a19║上，啄盡人間穀與粞。
J38nB424_p0621a20║南泉翫月，趙州指月問曰：「何時得到恁麼？」
J38nB424_p0621a21║相攜桐下談情緒，共把冰心對月明，敢道月光雖不
J38nB424_p0621a22║昧，難能比得默中倩。
J38nB424_p0621a23║南泉魯祖，杉山歸宗，離馬祖席，至中途分袂。
J38nB424_p0621a24║列土分茅見太平，齊強魯弱定兒孫，一言萬古猶堪
J38nB424_p0621a25║法，不特當時八百春。
J38nB424_p0621a26║南泉訪百丈，丈曰：「將得馬師真來麼？」
J38nB424_p0621a27║兄弟相尋意氣親，就中拈得馬師真，頓將江水翻空
J38nB424_p0621a28║碧，流到如今處處深。
J38nB424_p0621a29║南泉云：「王老師自小牧得一頭水牯牛。」
J38nB424_p0621a30║便是尋常那一頭，為能養得恣優游。於今踏破平田
J38nB424_p0621b01║路，天地縱橫不見收。
J38nB424_p0621b02║大梅即心是佛。
J38nB424_p0621b03║囓雪吞氈志不違，管教忠節信蠻夷，歸來莫說君王
J38nB424_p0621b04║賜，萬古千秋盡慕思。
J38nB424_p0621b05║僧問馬祖：「如何是佛？」祖云：「即心即佛。」
J38nB424_p0621b06║任運騰騰只麼行，尋香逐色顯生平，可憐怖影迷頭
J38nB424_p0621b07║者，飲水何曾不是冰。
J38nB424_p0621b08║百丈野狐。
J38nB424_p0621b09║左眼半觔右八兩，莫教錯認定盤星，直饒挑出翻身
J38nB424_p0621b10║去，依舊狐精跳不停。
J38nB424_p0621b11║趙州狗子無佛性。
J38nB424_p0621b12║看得趙州無字破，山河錦繡畫圖中，夜來一覺天明
J38nB424_p0621b13║也，摸著眉毛眼上橫。
J38nB424_p0621b14║七觔衫。
J38nB424_p0621b15║用盡工夫堪一笑，拈來不值半分文，隆冬且待祁寒
J38nB424_p0621b16║者，付與披來似亂雲。
J38nB424_p0621b17║甘贄接待。
J38nB424_p0621b18║接待云如餵馬驢，要人從此斷情私，知音便爾承當
J38nB424_p0621b19║去，一日三餐好過時。
J38nB424_p0621b20║陸亙大夫問南泉：「弟子家中一片石，也曾坐。」
J38nB424_p0621b21║本來不假施雕琢，雕琢何妨順世間，坐臥其中是何
J38nB424_p0621b22║物，冬瓜儱侗瓠彎環。
J38nB424_p0621b23║陸亙瓶鵝。
J38nB424_p0621b24║問來將謂多奇特，那信鵝兒不在瓶，驀地喚回秋夜
J38nB424_p0621b25║夢，方知日午打三更。
J38nB424_p0621b26║石鞏張弓。
J38nB424_p0621b27║張弓架箭接英雄，欲接英雄振祖風，三十年來方中
J38nB424_p0621b28║的，那知弄巧總非功。
J38nB424_p0621b29║德山托缽。
J38nB424_p0621b30║缽盂托出婆心切，安柄巖頭笑轉新，及至三年偏撞
J38nB424_p0621c01║彩，疑團從此落叢林。
J38nB424_p0621c02║雪峰南山鱉鼻蛇。
J38nB424_p0621c03║毒蛇相聚人難近，鑽眼攢心死不休，爭似乞兒家計
J38nB424_p0621c04║盡，揩頭拽尾逞風流。
J38nB424_p0621c05║聲明三藏善別音響。
J38nB424_p0621c06║分明銅鐵便波瀾，方識玄沙意可觀，推向爐中來煆
J38nB424_p0621c07║煉，這回方信不相瞞。
J38nB424_p0621c08║仙天因僧禮拜，云：「野狐精見甚麼便禮拜？」僧云：
J38nB424_p0621c09║「老禿驢見甚麼便恁麼道？」
J38nB424_p0621c10║冤家相遇對頭人，劍去鎗來著著新，撲地一交翻擲
J38nB424_p0621c11║去，幾家歡喜幾家嗔。
J38nB424_p0621c12║安和喚仰山移床子。
J38nB424_p0621c13║甘作奴兒婢子身，不知元是舊時人，一聲喚得回頭
J38nB424_p0621c14║後，萬紫千紅不屬春。
J38nB424_p0621c15║問：「如何是毘盧印？」答云：「草鞋踏雪。」
J38nB424_p0621c16║信腳騰騰宛似雲，南台北嶽恣殷勤，普天匝地瀟湘
J38nB424_p0621c17║景，搭得毘盧印子文。
J38nB424_p0621c18║興化打克賓。
J38nB424_p0621c19║不變臨危稱好手，事難方見丈夫心，罰錢千古猶難
J38nB424_p0621c20║昧，大冶罏中始識金。
J38nB424_p0621c21║贊
J38nB424_p0621c22║三教圖
J38nB424_p0621c23║三位老作家，原是一個鼻孔，千般善巧說，豈有兩樣
J38nB424_p0621c24║心腸？只因門戶有多端，學者波中認明月，忽若抬頭
J38nB424_p0621c25║笑不休，星明日麗月輪秋。今日描他一處立，請看面
J38nB424_p0621c26║目差多少，如云教外有真機，迦維羅客尤能道。咄！
J38nB424_p0621c27║大悲像
J38nB424_p0621c28║根塵識界一十八，一手一界拋虛空。頂門豎亞一隻
J38nB424_p0621c29║眼，八萬四千藏其中。逆行順行隨自在，邪來正來驅
J38nB424_p0621c30║無蹤。劍慈幢利如意揮，法螺甘露超神功。大雄大力
J38nB424_p0622a01║大悲王，應現母阤無定方。眾生有感便施顯，如月水
J38nB424_p0622a02║臨千澗光。阿呵呵，乾打鬨，爭似衲僧手眼親，坐臥隨
J38nB424_p0622a03║時閑錯綜。客來相對喫杯茶，兩腋清風長鼓弄。
J38nB424_p0622a04║羅漢圖
J38nB424_p0622a05║不在天台山裏住，逐隊隨群是何故？雖然證入化城
J38nB424_p0622a06║邊，家醜洋洋自露布。降龍伏虎太威獰，熊經鳥伸恣
J38nB424_p0622a07║優豫。有癢能搔痛能護，無事不欣苦不怒。各各翻騰
J38nB424_p0622a08║自己天，出肘被肩裸兩乳。眉長種種不知結，鼻大垂
J38nB424_p0622a09║垂不知處。吟風嘯月不為清，攫浪拿雲不為惡。卻被
J38nB424_p0622a10║寒山喚作牛，都緣不會那一句。更兼不肯利人天，黃
J38nB424_p0622a11║檗欲將叩其足。我今為眾行持缽，臭汗淋漓遍村落。
J38nB424_p0622a12║雖云缽底太荒涼，八方四姓皆歸作。何不拈將只麼
J38nB424_p0622a13║行？瞿曇向上分明具。不然縱汝弄神通，總是癡狂外
J38nB424_p0622a14║邊路。
J38nB424_p0622a15║九祖像
J38nB424_p0622a16║梅花纔見便啼春，大地緣生物侯新。識得本心離合
J38nB424_p0622a17║外，洛陽從此錦如鱗。
J38nB424_p0622a18║幻祖像
J38nB424_p0622a19║一聲熚爆見分明，猶更尋師點眼睛，透得紅綿套索
J38nB424_p0622a20║意，從教一笠覆非輕。
J38nB424_p0622a21║蜜祖像
J38nB424_p0622a22║入室哀求大悟慳，銅官踏破始開顏，一條白棒多頑
J38nB424_p0622a23║賴，先打從頭釣背蠻。
J38nB424_p0622a24║費祖像
J38nB424_p0622a25║頭顱裂破露全機，十坐名山龍象依，怪道石邊流出
J38nB424_p0622a26║冷，漸成江海共雲飛。
J38nB424_p0622a27║石老人像
J38nB424_p0622a28║徑山得名，福嚴得位。鼓白洋波，振普明轡。十載驅馳，
J38nB424_p0622a29║艱辛歷備。教育英才，鉗錘出類。宗說兩通，道德無愧。
J38nB424_p0622a30║一條楖栗任縱橫，打邪打正同兒戲。
J38nB424_p0622b01║開門聲裡識家風，坐斷凌霄意不窮，搏得語溪溪上
J38nB424_p0622b02║月，流將千古照虛空。
J38nB424_p0622b03║偈
J38nB424_p0622b04║募齋
J38nB424_p0622b05║滹沱河畔舊因緣，飯架掀翻大用全。扶起日輪法便
J38nB424_p0622b06║轉，三餐一日好流傳。
J38nB424_p0622b07║和雪竇四偈
J38nB424_p0622b08║遲日融和景豁開，仍教冷坐面崔嵬。不陳高下芬芳
J38nB424_p0622b09║色，恐有蝴蜂逐影來。右道貴如愚。
J38nB424_p0622b10║識得行藏懶似雲，隨緣任運樂吾身。春秋不涉詎知
J38nB424_p0622b11║老，寄語悠悠學佛人。右大功不宰。
J38nB424_p0622b12║浩浩塵中得此心，廓然安坐到於▆，幾多鳥雀聲相
J38nB424_p0622b13║聒，獨自殷殷倚石屏。右晦跡自怡。
J38nB424_p0622b14║自然寥落不相期，白板長支亦自▆，花竹互投機已
J38nB424_p0622b15║密，撫強濟弱更由誰？右與時寡合。
J38nB424_p0622b16║施茶圓滿
J38nB424_p0622b17║喫茶已得露金風，撲破盤甌任所從，更有一機須了
J38nB424_p0622b18║卻，好教秋月挂青松。
J38nB424_p0622b19║上堂齋
J38nB424_p0622b20║選佛場開動地來，龍驤虎驟勢如電，檀那欲識其中
J38nB424_p0622b21║意，拈向當陽戰一回。
J38nB424_p0622b22║募衣
J38nB424_p0622b23║鐘聲咬破七條衣，體露當陽第一機，舉向街頭伶俐
J38nB424_p0622b24║客，為渠整卻這威儀。
J38nB424_p0622b25║募放參
J38nB424_p0622b26║二軍苦戰暫鳴金，中夜憦餐再進擒。背水赤幟拚命
J38nB424_p0622b27║後，功成誰不感恩深。
J38nB424_p0622b28║募造橋亭施茶
J38nB424_p0622b29║渡過橋來喫茶去，普明何似趙州橋？勸君會取其中
J38nB424_p0622b30║意，打破慳囊入勝招。
J38nB424_p0622c01║行實
J38nB424_p0622c02║庚午歲臘月三日，耆舊鐵樹師為師祝六旬壽，請上
J38nB424_p0622c03║堂。夜復設茶，禪戒共集，鐵樹同兩序白云：「和尚住持
J38nB424_p0622c04║普明共有八載，今和尚六旬，我亦八十賤誕，今夜要
J38nB424_p0622c05║請和尚說行實，使大眾欣樂，而我得聞妙行，以結般
J38nB424_p0622c06║若之因。」禮請再三，師云：「山僧本無德行，匪敢擔荷法
J38nB424_p0622c07║門，但先師於普明未了，聊作應酬，既承敦意，僅為大
J38nB424_p0622c08║眾作一笑具耳。山僧俗姓陳，嘉興縣人，始祖隨宋高
J38nB424_p0622c09║宗南渡，居海寧，至先祖分居嘉興，發家頗厚。父鳳雲
J38nB424_p0622c10║公，母沈，上有三兄，山僧乃晚年子也。因兄等致禍傾
J38nB424_p0622c11║家，母不欲舉，臨盆壓溺再三，婢女力救得免。崇禎壬
J38nB424_p0622c12║午，時年十一，投禮郡城精嚴寺清隱房爾廉為師，習
J38nB424_p0622c13║瑜伽教，每多病患。至年二十時，有天台百二十歲老
J38nB424_p0622c14║僧寓寺，我因禮拜，僧云：『不要拜，汝能參學，後日別人
J38nB424_p0622c15║拜你。』因發信心，乃有參禪之志。二十六歲，始乞戒圓
J38nB424_p0622c16║墓山剖老和尚，時吼崖和尚為首座，為我開發竹篦
J38nB424_p0622c17║子工夫，云：『但參「一切總不得，畢竟是甚麼？」便了。』及還
J38nB424_p0622c18║嘉興，於蘇州航舡中極力參完，忽得輕快，其是甚麼
J38nB424_p0622c19║三字牢在胸中，自此綿密無有間斷。既歸，惟參是甚
J38nB424_p0622c20║麼為事，幾忘人世，眾以為痴，而我迷悶愈甚，時已二
J38nB424_p0622c21║十九歲矣。次年，有同戒曉宗於古隱菴打七有省，聞
J38nB424_p0622c22║我肯做工夫，特來策勸，言古隱大師手段高強，可求
J38nB424_p0622c23║逼拶，因引拜見。古師號一藏，乃密祖侍者，高上不出
J38nB424_p0622c24║額，云：古隱為緇素歸信。師為我覿面提持，不能領略，
J38nB424_p0622c25║因約秋初起七，候至九月間，我與介先、文遠二兄同
J38nB424_p0622c26║進七期，古師以竹篦拶逼異常。我至第三日侵早，隨
J38nB424_p0622c27║眾經行，遭仆話頭脫落，機語敏捷，自以為喜。至夜，古
J38nB424_p0622c28║師勘驗眾人，翻覆問話，則又不會，師指云：『暫得輕安，
J38nB424_p0622c29║事猶未在。』因復苦參，了難著倒。第五日夜間，古師垂
J38nB424_p0622c30║問：『如何是不傳之旨？』眾答話間，我問曉宗：『為之奈何？』
J38nB424_p0623a01║宗云：『若不一番寒徹骨，爭得梅花撲鼻香？』時我憤極，
J38nB424_p0623a02║不覺望古師撞上，云：『是甚麼？』師以兩手一掀，翻倒在
J38nB424_p0623a03║地，頓覺胸中如剜出心肝，五藏身如在虛空中，又如
J38nB424_p0623a04║入水晶簾內相似，所有機緣，後皆忘卻，欲覓一念，了
J38nB424_p0623a05║不可得，歡喜之極。古師云：『待你快活快活，再向你道。』
J38nB424_p0623a06║及歸，讀古人機緣，有明得明不得者，以問古師，師云：
J38nB424_p0623a07║『猶如火發，未至燎天，物像尚在。古人云：「得坐披衣，向
J38nB424_p0623a08║後自見。」又云：「末後一著，始到牢關。」』乃復起疑情，志在
J38nB424_p0623a09║透徹，室中作聯云：『長為粥飯僧，不復學識；做個癡獃
J38nB424_p0623a10║漢，必要明心。』吼崖和尚從山中來，見云：『長為粥飯僧，
J38nB424_p0623a11║做個癡獃漢足矣，更要明個甚麼？』及古師圓寂，感其
J38nB424_p0623a12║孤高相為，受益良多，冷坐十年，而從上淆訛公案漸
J38nB424_p0623a13║得清楚。辛亥春，偶遊普明，問：『和尚是誰？』知客云：『費老
J38nB424_p0623a14║和尚門人，從徑山來底。』因隨喜芝根室，見和尚頂相
J38nB424_p0623a15║魁巍，肅然敬仰，便有親近之意。知客云：『和尚分衛海
J38nB424_p0623a16║鹽回來，即啟萬佛懺期。』先我夢見空馬五六十疋，因
J38nB424_p0623a17║騎上一疋，餘皆伏地，視之皆象也，騎向東南而醒，遂
J38nB424_p0623a18║有固往普明之志。不數日，知客請我禮懺，便至普明
J38nB424_p0623a19║安書記，因與和尚相契，所有問酬機語皆不記錄，蓋
J38nB424_p0623a20║我素不喜弄機逞利者。是年，結制安西堂。壬子元旦，
J38nB424_p0623a21║領眾入方丈，和尚便以衣拂源流付我，時不肯受，和
J38nB424_p0623a22║尚云：『年初一要發利市，不得推阻。』我云：『某甲不要做
J38nB424_p0623a23║賣買底。』便出，和尚命侍者送至寮中。時天放、石堂二
J38nB424_p0623a24║見，極力相勸，勉強拜受。乙卯戒期後，還歸清隱別室。
J38nB424_p0623a25║丙辰秋，月映兄到精嚴，謂云：『老和尚有疾，弟住漏澤，
J38nB424_p0623a26║不能朝夕侍奉，必要兄去，大眾方安。』便坐待束裝，即
J38nB424_p0623a27║於七月二十七日到寺，和尚大喜，即送首座寮。至八
J38nB424_p0623a28║月十八日，和尚自領眾托缽而歸，大喜，至中夜說偈
J38nB424_p0623a29║坐化，眾推我料理。自此喫盡苦辛，畫虎不成，今日追
J38nB424_p0623a30║思，深為敗缺，大眾珍重！」鐵樹同眾禮謝而退。
J38nB424_p0623b01║十二時歌
J38nB424_p0623b02║夜半子，鼾睡猶未止，猛如雷，貓兒捉老鼠。腰間虱子
J38nB424_p0623b03║苦叮人，就手摸來已半死。
J38nB424_p0623b04║雞鳴丑，怪他啼臭口，被頭溫，撩衣懶出手。晨鐘聲裡
J38nB424_p0623b05║纔開眼，床頭月落光如走。
J38nB424_p0623b06║平旦寅，添香換水人，啟柴扉，煙雲沒半身。優游自在
J38nB424_p0623b07║難拘束，衣裡明珠獨自尊。
J38nB424_p0623b08║日出卯，高低盡明了，造峰巔，一覽眾山小。不嫌草露
J38nB424_p0623b09║濕衣裳，日照高林興不少。
J38nB424_p0623b10║食時辰，松花黃獨根，太和味，飽飫勝兒孫。花開花落
J38nB424_p0623b11║成何事，贏得年來痴兀人。
J38nB424_p0623b12║禺中巳，不堪拈，舉似在眉端，究竟無終始。常言常語
J38nB424_p0623b13║萬千千，更道從來無一字。
J38nB424_p0623b14║日南午，不須打齋鼓，自炊爨，剩食餵蛇虎。無心無毒
J38nB424_p0623b15║兩相和，一念起時早被鎖。
J38nB424_p0623b16║日昳未，攜笻看山去，亂松間，麋鹿同遊戲。玉龍噴浪
J38nB424_p0623b17║勢飛空，到來別是一天地。
J38nB424_p0623b18║晡時申，衲衣知幾觔，步雖輕，白汗已通身。解衣盤薄
J38nB424_p0623b19║長松下，頓覺行來倍有神。
J38nB424_p0623b20║日入酉，獨立三叉口，暮雲中，不辨烏飛走。古人漫道
J38nB424_p0623b21║摘楊花，那比松花幾十斗。
J38nB424_p0623b22║黃昏戌，無油無月色，有明珠，何妨常坐立。腳頭腳底
J38nB424_p0623b23║逞風流，堪笑扶籬又摸壁。
J38nB424_p0623b24║人定亥，夜深欲自在，眼麻迷，萬事拋身外。絮被稜稜
J38nB424_p0623b25║不用烘，和衣拶入連頭蓋。
J38nB424_p0623b26║寓芝根室歌
J38nB424_p0623b27║芝根室在殿東北，兩樹梅花交覆屋，塵囂不入是深
J38nB424_p0623b28║山，坐臥其中無限福。捉布絛，拴衲服，拖卻芒鞋露兩
J38nB424_p0623b29║足，每時斜立倚危欄，佇看翛翛窗外竹。破禪床，亂草
J38nB424_p0623b30║褥，欲坐欲眠無拘縛，倦來睡去息如雷，撲落一聲枕
J38nB424_p0623c01║頭木。隨眾食，齋與粥，那辨黃虀生與熟？時逢嘉友便
J38nB424_p0623c02║投機，書贈長箋三四幅。蝦蟆鼓，蚯蚓曲，雨後閑園跳
J38nB424_p0623c03║麋鹿，疏鐘堂外漸相催，緩步披衣登曲彔。得清閑，正
J38nB424_p0623c04║好縮，登高遠眺新苗綠，一從住入有餘年，不曾少把
J38nB424_p0623c05║眉毛蹙。不如農，懶種栗，隨群作務徒名目，坐長細數
J38nB424_p0623c06║落花多，食罷經行摩飽腹。嘯一聲，應空谷，欲覓端倪
J38nB424_p0623c07║誰處握？輕風皓月共浮雲，伴我蒲團戀幽獨。渴思泉，
J38nB424_p0623c08║慕林麓，設計簷端雨如瀑，滿爐活火自煎茶，掀倒東
J38nB424_p0623c09║天并西竺。寓普明，雲一束，收放隨宜非妄作，自家喫
J38nB424_p0623c10║棒似蒿枝，敢把粗拳驀面築。
J38nB424_p0623c11║山居偈
J38nB424_p0623c12║門前桐樹影雙閑，雨後新青勝是山，寂寂飛花堆逕
J38nB424_p0623c13║滿，日頭又復掛西邊。
J38nB424_p0623c14║孤雲一點繞莓苔，啅雀爭枝墜拂開，把茗細看幽興
J38nB424_p0623c15║動，口頭詩句偶然來。
J38nB424_p0623c16║花竹幽分高與低，於中曲折一條蹊，道人情性頻來
J38nB424_p0623c17║往，遙識行人古樹西。
J38nB424_p0623c18║寶藏如今盡豁開，妙高不向別峰來，無窮受用輝今
J38nB424_p0623c19║古，說與傍人冷似灰。
J38nB424_p0623c20║野色離離擁竹扉，荷珠墜點破漣漪，麥羹未熟鳥先
J38nB424_p0623c21║待，會得方稱上上機。
J38nB424_p0623c22║閑看飛鳥意陶陶，往返垂涎一樹桃，不避人聲恣搏
J38nB424_p0623c23║啄，飽餐之後但搜毛。
J38nB424_p0623c24║瀑布光兼日月懸，遙看竹榻伴僧眠，陰晴緩急宜清
J38nB424_p0623c25║聽，無限寒聲落枕邊。
J38nB424_p0623c26║亂雲堆裡故人家，蹊徑幽深訪日斜，童子不聞人剝
J38nB424_p0623c27║啄，癡然共鶴掃殘花。
J38nB424_p0623c28║閑看春秋往復還，興來時泛野漁船，一聲鐵笛驚波
J38nB424_p0623c29║浪，直得清音徹大千。
J38nB424_p0623c30║尋常擔子重難挑，耐著肩頭挺著腰，捱得到家纔放
J38nB424_p0624a01║下，安然快足一冬燒。
J38nB424_p0624a02║詩
J38nB424_p0624a03║飛瀑
J38nB424_p0624a04║一雨山山掛玉龍，聲吞宇宙震寒空，攜笻欲傍何妨
J38nB424_p0624a05║濕？日照光明看不窮。
J38nB424_p0624a06║焚琴
J38nB424_p0624a07║有意徒勞流水音，廿年珍賞到於今，子期終古難相
J38nB424_p0624a08║遇，縱撫還同野舍薪。
J38nB424_p0624a09║弄魚
J38nB424_p0624a10║消閒每日池邊坐，影落游魚亦見知，小大互伺投減
J38nB424_p0624a11║食，浮沉幾度破漣漪。
J38nB424_p0624a12║木筆花
J38nB424_p0624a13║得句擬書蕉葉上，遊途未便捉毛錐，峰前滿樹江郎
J38nB424_p0624a14║筆，欲折和煙寫興時。
J38nB424_p0624a15║招友
J38nB424_p0624a16║花竹頓開幽徑曲，茶烹偶得紫茸香，清談莫負池邊
J38nB424_p0624a17║石，觸暑能來卻有涼。
J38nB424_p0624a18║鄰菊
J38nB424_p0624a19║常持主意教留去，偶值乾枯助力微，開列不妨頻過
J38nB424_p0624a20║賞，主人況是最投機。
J38nB424_p0624a21║將軍樹
J38nB424_p0624a22║賈勇爭先衛寺門，宋君親自許將軍，衝風冒雨懸崖
J38nB424_p0624a23║畔，不似秦封只論文。
J38nB424_p0624a24║御愛峰
J38nB424_p0624a25║千山萬嶺總成春，獨得君王意最親，知遇始知還是
J38nB424_p0624a26║命，至今追望事猶新。
J38nB424_p0624a27║登鵬搏峰
J38nB424_p0624a28║盤空直上峰端立，大似扶搖九萬程，俯欲蒼蒼辨人
J38nB424_p0624a29║世，萬山雲擁浪中萍。
J38nB424_p0624a30║釣鰲磯
J38nB424_p0624b01║晴峰疊疊翻成浪，撼得危磯勢欲浮，擬若巨鰲吞釣
J38nB424_p0624b02║去，坐來彷彿在虛舟。
J38nB424_p0624b03║佛聖水
J38nB424_p0624b04║非泉非澗亦非潭，石角坳邊一掬甘，欲汲清新試佳
J38nB424_p0624b05║茗，客中宜玩不宜貪。
J38nB424_p0624b06║畫禪
J38nB424_p0624b07║大千迴一滴，隨意露群峰，建立皆由我，鋪排盡屬宗。
J38nB424_p0624b08║河山清淨影，世界有無蹤，識得其中意，煙霞處處濃。
J38nB424_p0624b09║編籬
J38nB424_p0624b10║三間塵外意，疏落個中情，插棘因花竹，編城卻送迎。
J38nB424_p0624b11║夾從鄰叟學，結是倩人成，借此消間力，盤旋路更新。
J38nB424_p0624b12║移梅
J38nB424_p0624b13║將結歲寒盟，孤梅最所傾，不辭名苑送，親自買船迎。
J38nB424_p0624b14║築土量深淺，倚窗驗側平，紅霞含白雪，便欲吐真情。
J38nB424_p0624b15║掃葉
J38nB424_p0624b16║昨夜秋風急，枝頭倍覺稀，就吟題小字，帶惜掃斜暉。
J38nB424_p0624b17║蟲語原無去，雲心自此飛，午間猶有餉，炊補晚來饑。
J38nB424_p0624b18║古鏡
J38nB424_p0624b19║珍重如明月，隨行好好朋，體清塵自遠，象古物當憑。
J38nB424_p0624b20║辨色原無意，規人屢有徵，請看眉與目，妍媿不加增。
J38nB424_p0624b21║藥籃
J38nB424_p0624b22║獨向層巒去，惟笻與爾隨，可生方入採，所得盡投之。
J38nB424_p0624b23║本始無非竹，工深益見奇，物交原似友，默坐對深時。
J38nB424_p0624b24║鼓琴
J38nB424_p0624b25║倘有聞之愛，招其結歲寒，露香思未散，月冷戀孤單。
J38nB424_p0624b26║好道忘情識，傷時猗谷蘭，洒然驚別鶴，清飲助瓢簞。
J38nB424_p0624b27║拂石
J38nB424_p0624b28║余意在堅冷，逢君締勝緣，近花添遠目，歸鳥合參前。
J38nB424_p0624b29║苔色掃還綠，松聲互入絃，坐深幽興劇，詩思滿雲箋。
J38nB424_p0624b30║月夜泛舟
J38nB424_p0624c01║曠然天一色，疑泛入虛空，激水弄明月，叩舷來好風。
J38nB424_p0624c02║宿鷗隨掉出，淺草逐波同，何處聞孤笛，深宵曲易工。
J38nB424_p0624c03║夜登峴山
J38nB424_p0624c04║攀緣高頂立，體弱欲乘風，鳥靜藏松際，魚深隱澗中。
J38nB424_p0624c05║眾峰攢一霧，孤月動千楓，別有懷人處，平雲四望同。
J38nB424_p0624c06║登飛英塔
J38nB424_p0624c07║孤標寄冥漠，超逸冠雲林，笑指千峰裡，遙看萬壑陰。
J38nB424_p0624c08║殘陽擁秋色，幽鳥避清砧，靜理從茲契，憑虛了夙心。
J38nB424_p0624c09║遊沈氏園林
J38nB424_p0624c10║積年遐慕意，今日始登臨，複磴迴深洞，長松冠碧岑。
J38nB424_p0624c11║石蹲疑猛獸，荷動駭幽禽，交互尋花曲，香風共滿襟。
J38nB424_p0624c12║梅魂
J38nB424_p0624c13║一點悠悠何處尋，擬隨淑氣伴幽琴，倩寒擁雪留難
J38nB424_p0624c14║定，結夢衝煙入更深。永夜不忘孤寂意，明窗恐負苦
J38nB424_p0624c15║吟心，生平愛潔甘疏淡，曉月沉沉赴笛音。
J38nB424_p0624c16║聽雪
J38nB424_p0624c17║深夜貪吟坐擁衣，亂風聲碎擊柴扉，試猜翠竹何因
J38nB424_p0624c18║折，必定疏梅花已肥。砌葉凍迎常淅淅，棲禽寒逼復
J38nB424_p0624c19║飛飛，爐頭撥火呼童問，恐有扁舟在釣磯。
J38nB424_p0624c20║留春
J38nB424_p0624c21║不識何鄉是舊邦，漸攜花事入清江，且遲舞蝶催殘
J38nB424_p0624c22║色，再讓啼鶯伴曉窗。送別新題猶未贈，滿懷痴興不
J38nB424_p0624c23║曾降，寄言莫便無情去，孤負鄰家酒一缸。
J38nB424_p0624c24║病鶴
J38nB424_p0624c25║聞道君齡最久長，何為行止強施張，衝霄虛負凌霜
J38nB424_p0624c26║翼，有病何曾為稻糧。瘦骨似余支水畔，看書因汝簡
J38nB424_p0624c27║醫方，尋思健日能鳴舞，相對殷殷意自傷。
J38nB424_p0624c28║落花
J38nB424_p0624c29║相慰相憐得意深，如何纔盛便飄森，紛紛影散成孤
J38nB424_p0624c30║坐，寂寂香消感夙心。天既晴和培艷色，雨何冷落妒
J38nB424_p0625a01║芳林，幽居多少尖新意，總向苔邊覓錦音。
J38nB424_p0625a02║僧鞋菊
J38nB424_p0625a03║騰竺東來漢土圓，籬邊菊亦有知禪，半枝忽現西方
J38nB424_p0625a04║跡，三徑還疑衲子懸。清淨擬歸曇始足，馨香不異少
J38nB424_p0625a05║林傳，如今非復陶元亮，換質披緇見昔年。
J38nB424_p0625a06║登靈巖山
J38nB424_p0625a07║落紅亭畔話當時，指顧層巒理舊知，十載林園多筆
J38nB424_p0625a08║削，二春峰壑倍參差。短笻趁日凌高頂，卻步攀藤探
J38nB424_p0625a09║古碑，相得幽尋寧畏晚，須知月有上山期。
J38nB424_p0625a10║重遊虎丘
J38nB424_p0625a11║昔年風雨訪林泉，今日重登話舊緣，細讀碑題曾不
J38nB424_p0625a12║異，還思人世宛如煙。欲窮山外須登塔，長坐亭中懶
J38nB424_p0625a13║下船，分韻就聯期再敘，淋漓濃淡紀幽巔。
J38nB424_p0625a14║普明八景
J38nB424_p0625a15║古佛晨鐘
J38nB424_p0625a16║三聖重光古寺興，深潛九乳應時騰，宣揚八表悲聲
J38nB424_p0625a17║壯，開發千山爽氣澄。曉月吼殘漁火亂，晨星敲斷客
J38nB424_p0625a18║心兢，乘風擊破村村夢，耳畔星星會未曾。
J38nB424_p0625a19║娑羅夜雨
J38nB424_p0625a20║蓮漏沉沉坐未興，交交翠葉勁聲騰，三更慣識蒼煙
J38nB424_p0625a21║點，竟夕凝神定水澄。滴滿柔枝音亦冷，響迴高樹靜
J38nB424_p0625a22║宜兢，連年自得棲曇萼，幾度幽清聽不曾。
J38nB424_p0625a23║芝根鎖翠
J38nB424_p0625a24║半園蒼翠映空庭，別館蕭疏賴有屏，靜影掃歸窗外
J38nB424_p0625a25║月，寒香傳出殿邊鈴。菁菁覆檻誰能掇，肅肅倚欄似
J38nB424_p0625a26║可聽，欲覓芝根終自鎖，隆隆未肯世間形。
J38nB424_p0625a27║瑞竹連雲
J38nB424_p0625a28║掉尾沖霄絕徑庭，白雲幕幕結寒屏，龍翻碧浪聞鼉
J38nB424_p0625a29║鼓，鳳舞青冥唱雨鈴。拔萃分天功莫論，和群合地曲
J38nB424_p0625a30║宜聽，臨風戛戛鳴空界，月映雙梢攪海形。
J38nB424_p0625b01║龍橋步月
J38nB424_p0625b02║偶因跬步出門前，堤上輕風石上涓，斜立柳梢瞻皓
J38nB424_p0625b03║月，倚笻欄曲眺寒煙。村歌清唱深林末，野笛遙聞古
J38nB424_p0625b04║路邊，欲駕飛龍乘興杳，千山萬壑訪幽玄。
J38nB424_p0625b05║鳳洲撥棹
J38nB424_p0625b06║芳洲蘋蓼不勝前，罷楫隨舟趁野涓，欹樹半黃迷橘
J38nB424_p0625b07║柚，垂藤合翠隱人煙。遲遲牽荇哀湍畔，泛泛輕鳧折
J38nB424_p0625b08║葦邊，鐵笛一聲驚彩鳳，尋幽常得寫真玄。
J38nB424_p0625b09║珠阜松風
J38nB424_p0625b10║皓魄松風漾水珠，杖藜獨往洵幽娛，耳邊環珮臨仙
J38nB424_p0625b11║子，眼底波濤寄玉壺。拂石已深螢繞座，沖霄未久鶴
J38nB424_p0625b12║歸梧，浮塵頓豁何須洗，怪道巢由意自殊。
J38nB424_p0625b13║瑤圃桑陰
J38nB424_p0625b14║閑閑十畝愛如珠，興適幽行最所娛，花蕊欲殘誰喚
J38nB424_p0625b15║起，桑枝正綠有提壺。龍孫遙護方成竹，鳳子先歸未
J38nB424_p0625b16║放梧，三徑野情隨地足，一鋤自得與人殊。
J38nB424_p0625b17║小佛事
J38nB424_p0625b18║為悟如知客火。師拈火炬，云：「十年相守普明貧，兩世
J38nB424_p0625b19║俱克司客身，自己不知原是客，今朝方見舊時人。悟
J38nB424_p0625b20║未悟？如不如？總是毘盧界內塵，從此光明燦爛去，秋
J38nB424_p0625b21║雲黃葉勝三春。」以火打圓相，云：「會麼？」擲下炬，云：「鑒。」
J38nB424_p0625b22║為明本嬰孩安葬。云：「因緣會遇成親屬，夢幻空花不
J38nB424_p0625b23║久存，撒手分離真性在，去來不二涅槃門。恭為明本
J38nB424_p0625b24║嬰魂，生緣有據，宿習非虛，出世便能信佛，父母許皈
J38nB424_p0625b25║三寶，生成不肯茹葷，獨自持齋六載，本期超然塵世，
J38nB424_p0625b26║引導迷途，豈謂頓拋恩愛，早萎奇花？然則幻身雖謝，
J38nB424_p0625b27║法性猶存，恐爾未明，墮於昏昧，山僧為汝點出真源，
J38nB424_p0625b28║以圓明本之實」。豎拂子，云：「會麼？」擲下，云：「秋風飄落霜
J38nB424_p0625b29║黃葉，春日重開錦繡花。」
J38nB424_p0625b30║為漢英侍者火。云：「先師撫汝未成圓，四載殷勤在我
J38nB424_p0625c01║邊，今日一機能自捷，全身入定燦紅蓮。」便燒。
J38nB424_p0625c02║為密書記火。云：「秋風起，秋葉捲，秋雲生，秋月掩。密書
J38nB424_p0625c03║記！應時順節翻身轉。」舉火炬，云：「我將者個火柴頭，助
J38nB424_p0625c04║汝行程如電閃，直得根身器界空，頭頭物物光明殿。」
J38nB424_p0625c05║擲火炬，云：「咦！看取優曇現。」
J38nB424_p0625c06║為馨寶嬰魂安厝。云：「因緣會遇相投托，緣盡翻然歸
J38nB424_p0625c07║去來，從此因緣更親密，再來相續笑顏開。」以杖叩棺，
J38nB424_p0625c08║云：「馨寶會麼？依前原是舊時人，莫改舊時行履處。」卓
J38nB424_p0625c09║柱杖，云：「安。」
J38nB424_p0625c10║補遺
J38nB424_p0625c11║古澗嗣法門人明溶等請為先師文遠和尚封龕。師
J38nB424_p0625c12║卓拄杖，云：「九龍吐水，兩處分疆，天大地大，不如今日
J38nB424_p0625c13║事大。我已抱病懸心，那知情深難卻？現前嗣眾伸請
J38nB424_p0625c14║精嚴為我文兄和尚封龕，且道如何封法？桃花紅，李
J38nB424_p0625c15║花白，不是宮商雪曲，亦非世諦莊嚴。畢竟是個甚麼？
J38nB424_p0625c16║白雲籠嶽頂，終不露崔巍。」
J38nB424_p0625c17║自題像讚（寶林侍者請）
J38nB424_p0625c18║癡鈍其生，瞞盰過日，不落是非，管他黑白。主法名藍，
J38nB424_p0625c19║幾番狼籍，急退幽閒，頹然頑石。城市棲遲，賴無踧踖，
J38nB424_p0625c20║吞吐大藏，不存點畫。只此自知，阿誰識得？寶林描邈
J38nB424_p0625c21║欲何為？切忌他時做標格。
J38nB424_p0625c22║先師開法普明，次住太平湧卍。復主普明，請歸精嚴。
J38nB424_p0625c23║世壽七十八，僧臘六十二夏。於康熙四十七年戊子
J38nB424_p0625c24║九月初一日，無疾說偈坐脫。
J38nB424_p0625c25║辭世偈
J38nB424_p0625c26║脫卻浮塵獨露身，日輪當午轉鮮新。此時何必重拈
J38nB424_p0625c27║偈，趺坐遺言警後人。
J38nB424_p0625c28║自掩龕
J38nB424_p0625c29║隨時撒手，趺坐其中，從無出入，不要人封。
J38nB424_p0625c30║自舉火
J38nB424_p0626a01║塵消緣盡，打破虛空。一團猛火，遍界清風。