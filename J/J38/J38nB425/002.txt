J38nB425_p0632b01║即非禪師全錄卷之二
J38nB425_p0632b02║門人明洞、性安、性節、明覺、明幢仝編
J38nB425_p0632b03║乙巳季春望旦，
J38nB425_p0632b04║豐主源忠真大檀越暨明洞上座請
J38nB425_p0632b05║師進寺。至三門云：「大道興，方便立，從信入者，永無退
J38nB425_p0632b06║失。有超方便的，一任丹霄獨步。」
J38nB425_p0632b07║世尊。拈香云：「一塵一佛國，一花一釋迦，說甚麼殿裏
J38nB425_p0632b08║的爛冬瓜、洞山麻、雲門橛？」遂插香云：「香雲彌法界，瑞
J38nB425_p0632b09║氣靄乾坤。」
J38nB425_p0632b10║韋馱。拈香，云：「扶持正法，現金剛身，此一瓣香，耀古騰
J38nB425_p0632b11║今。」
J38nB425_p0632b12║伽藍。拈香云：「欽承佛囑，擁護叢林，叢林作獅吼，大地
J38nB425_p0632b13║變黃金，有如是無作妙用，所以立為福聚伽藍神。」
J38nB425_p0632b14║祖師。拈香云：「腦後一輪紅，豁開正法眼；庭前柏樹子，
J38nB425_p0632b15║畢露祖師心。」
J38nB425_p0632b16║監齋。拈香云：「三德六飾，百味具足，大眾加餐，檀那獲
J38nB425_p0632b17║福。」
J38nB425_p0632b18║據室。云：「此方丈不涉新舊，廓同大虛，任是百億微塵
J38nB425_p0632b19║數雲門、興化，百億微塵數福海、壽山，一時頓入，無欠
J38nB425_p0632b20║無餘。咄！臨濟來也，汝們更須倒翻筋斗，向虛空背上
J38nB425_p0632b21║行一遭，又正翻筋斗撲落下來，廣壽為汝們證據。」
J38nB425_p0632b22║孟夏八日，受請祝國開堂。師於源太守手中接得請
J38nB425_p0632b23║疏，示眾云：「佛祖付囑，王臣流通，公驗分明，仰煩披露。」
J38nB425_p0632b24║維那宣疏畢，師指法座云：「超佛越祖，總落階梯。看廣
J38nB425_p0632b25║壽從空放下，平地昇高，為諸仁者撥轉向上一著。」遂
J38nB425_p0632b26║陞座。拈香云：「此瓣香，根盤空劫，葉覆閻浮，爇向金爐，
J38nB425_p0632b27║耑伸供養。
J38nB425_p0632b28║靈山會上禪祖
J38nB425_p0632b29║釋迦牟尼佛，以及西天東土歷代祖師，證明開堂，龍
J38nB425_p0632b30║天八部擁護道場，伏願日新鷲嶺之風，時邁唐虞之
J38nB425_p0632c01║治。」又拈香云：「此瓣香統天地以為根，會萬物為一體，
J38nB425_p0632c02║端為祝延
J38nB425_p0632c03║當今皇帝聖躬萬福，聖壽無疆，欽願生生不忘佛囑，
J38nB425_p0632c04║世世常現人王，興隆三教，坐享太平。
J38nB425_p0632c05║「此瓣香，明如日月，秀麗山河。奉為
J38nB425_p0632c06║本朝大將軍，位同地久，壽與天長。恭願等閒伸出定
J38nB425_p0632c07║邦手，大轉靈山正法輪。
J38nB425_p0632c08║「此瓣香，四海毓秀，五岳鍾靈。奉為
J38nB425_p0632c09║文武官僚，列國勳貴，增培祿筭，儒佛並肩。
J38nB425_p0632c10║「此瓣香鷲嶺傳來，龍宮涌出，奉為
J38nB425_p0632c11║豐主源大檀越以出世之心治世，從有為而證無為，
J38nB425_p0632c12║建法幢，立宗旨，爇向爐中，用酬檀德，恭願福祿深巨
J38nB425_p0632c13║海，壽算等須彌。
J38nB425_p0632c14║「此瓣香遇賤則分文不值，遇貴則價重娑婆。第二回
J38nB425_p0632c15║拈出，奉為現住京畿黃檗山萬福禪寺開山第一代
J38nB425_p0632c16║傳
J38nB425_p0632c17║臨濟正宗第三十二世七十五臘
J38nB425_p0632c18║上隱下元本師老和尚，用酬法乳，恭願常住世間為
J38nB425_p0632c19║道樹，千枝並秀蔭人天。此瓣香深踰滄海，重越丘山，
J38nB425_p0632c20║奉為父母養育之恩、師長剃度之德，十方檀那、一切
J38nB425_p0632c21║師友，或一言半句資我慧命，粒米寸絲成我道業，今
J38nB425_p0632c22║日普同報謝，伏願現在植金剛正因，將來為菩提眷
J38nB425_p0632c23║屬。」遂斂衣就座。維那白槌竟，監寺法雲問：「福地新開
J38nB425_p0632c24║選佛場，靄然瑞氣繞猊床，願通少室真消息，格外玄
J38nB425_p0632c25║機為舉揚。」師云：「頂門隻眼耀乾坤。」進云：「只將隻眼乾
J38nB425_p0632c26║坤句，仰祝皇王億萬年。」師云：「也讚得一分。」進云：「更願
J38nB425_p0632c27║國風與祖風永扇，帝道齊法道綿昌。」師云：「此語最親
J38nB425_p0632c28║切。」維那柏巖問：「法海出世，閩王證明，和尚開堂，豐主
J38nB425_p0632c29║預會，先後一揆則不問，如何是壽國福民一句？」師云：
J38nB425_p0632c30║「百億須彌盧。」進云：「恁麼則如龍得水去也。」師云：「且緩
J38nB425_p0633a01║承當。」友松信士問：「雪峰山頂卿雲呈瑞，廣壽堂中佛
J38nB425_p0633a02║日增光，如何是重重現瑞彩一句？」師云：「樓至來也。」進
J38nB425_p0633a03║云：「只如今日豐主新創法席，恭請和尚祝國開堂，親
J38nB425_p0633a04║臨座下行香聽法，敢問和尚舉揚何法？」師云：「合國證
J38nB425_p0633a05║明。」進云：「現前萬指圍繞，和尚作麼生接？」師云：「各與一
J38nB425_p0633a06║頓棒。」進云：「棒頭有眼明如日，照徹人人在此時。」師云：
J38nB425_p0633a07║「幾人薦取？」松禮拜退，師乃云：「機前薦得猶涉纖廉，槌
J38nB425_p0633a08║下承當翻成鈍置，何況機鋒相扣、棒喝交馳，喚作激
J38nB425_p0633a09║揚直指，轉見迂曲？今則按下雲頭、拗曲作直，為諸仁
J38nB425_p0633a10║者婆舌一上。若論此事，如積樹成林、積日成歲、積善
J38nB425_p0633a11║成功、積功成德，德積以成道、道積以成無為，無為而
J38nB425_p0633a12║無不為耳。既不住無為、不盡有為，以大心為功德海、
J38nB425_p0633a13║以智慧為般若舟，自他利濟並登覺岸，正眼觀來猶
J38nB425_p0633a14║在半途。正當恁麼時，如何是不離堂奧隨緣應現一
J38nB425_p0633a15║句？風生萬壑，月印千江。」復舉：「閩王請法，海閒禪師開
J38nB425_p0633a16║堂，纔登座，以手斂僧伽黎，顧視大眾便下座。王近前
J38nB425_p0633a17║執閒手云：『靈山一會何異今日？』閒云：『將謂汝是箇俗
J38nB425_p0633a18║漢。』」師云：「大音希聲不同常調，若非角聽幾失知音，八
J38nB425_p0633a19║百年來令天下人疑著，卻成未了公案。茲承豐主源
J38nB425_p0633a20║忠真大檀越乘夙願再來，特創寶坊，延山僧開山卓
J38nB425_p0633a21║錫，祝國開堂。是日台旆臨筵，預會聽法，山僧自揣道
J38nB425_p0633a22║行微劣，無可圖答，只將一點水墨兩處成龍，完此公
J38nB425_p0633a23║案作法施去也，將謂大王是俗漢，元來佛法箇中人。
J38nB425_p0633a24║山僧堂已開了、聖已祝了、法已說了，只如今日釋迦
J38nB425_p0633a25║世尊出世，一手指天、一手指地，且道明甚麼邊事？」眾
J38nB425_p0633a26║罔答，師云：「各各歸堂明取好。」維那結槌，師下座。
J38nB425_p0633a27║安執事，豐主請上堂。舉：「雲門因僧問：『齋主設齋如何
J38nB425_p0633a28║報答？』門云：『量才補職。』僧云：『不會。』門云：『不會，喫齋去。』僧
J38nB425_p0633a29║有省。」師云：「雲門推門落臼，者僧虛往實歸，悟則不無，
J38nB425_p0633a30║要嗣雲門未可在。何故？者僧被雲門一塞口開不得，
J38nB425_p0633b01║只是解吞不解吐。廣壽則不然，跳過金剛圈，獨步大
J38nB425_p0633b02║方；咬破鐵酸餡，百味具足。果有其人，不惟堪扶法化
J38nB425_p0633b03║以助王化，抑亦永作人天之福田；其或未然，喫水也
J38nB425_p0633b04║須防噎，平地豈無慎跌？諸大德！還委悉麼？為法求賢
J38nB425_p0633b05║擇手眼，等閒說與飽參人。」下座。
J38nB425_p0633b06║豐主建新禪堂成，遠州太守源長真檀越捐金為知
J38nB425_p0633b07║浴，請結夏，上堂。梅嶺問：「圓覺伽藍、華藏剎海，豁開戶
J38nB425_p0633b08║牖，大座當軒，四海趨風，檀越加敬則不問，九旬安居
J38nB425_p0633b09║事如何？」師云：「垂絲千尺，意在鉤頭。」嶺喝，師打，云：「未是
J38nB425_p0633b10║金鱗。」進云：「和尚只見金鱗，未見金毛獅子。」師云：「欠牙
J38nB425_p0633b11║爪在。」僧問：「以百千億劫為一念，以一念為百千億劫，
J38nB425_p0633b12║為其神通妙用？為復法爾如然？」師云：「百艸頭邊獅子
J38nB425_p0633b13║吼。」進云：「直得盡十方世界總是一會安居。」師云：「三千
J38nB425_p0633b14║剎海一伽藍。」進云：「只如朝過天台、暮遊南嶽底漢來
J38nB425_p0633b15║又作麼生接？」師云：「朝打三千，暮打八百。」乃云：「萬松青
J38nB425_p0633b16║入漢，密構凌雲煙，括大千於箇裏，包法界於其中，殊
J38nB425_p0633b17║勝莊嚴，同佛受用。此會功德實非小緣，各生難遭之
J38nB425_p0633b18║想，同期出世之心，豎起鐵脊梁，放開大眼孔，覷透佛
J38nB425_p0633b19║祖心肝，坐斷銀山鐵壁，然後向佛祖行不到處行取
J38nB425_p0633b20║一步，步步踏實；說不到處說取一句，句句朝宗。檢點
J38nB425_p0633b21║將來，未為究竟。如何是究竟一句？翻身磕破虛空額，
J38nB425_p0633b22║祖德檀恩一併酬。」下座。
J38nB425_p0633b23║豐前州源太守恭薦　東照大權現先將軍五十年
J38nB425_p0633b24║諱日，請師上堂。法雲問：「森森大樹插青天，為蔭蒼生
J38nB425_p0633b25║五十年，太守親臨求薦拔，證明一句若何宣？」師云：「海
J38nB425_p0633b26║印光中全體露。」進云：「恁麼則眾星拱北，萬派朝東去
J38nB425_p0633b27║也。」師云：「權現嘉名天下聞。」進云：「謝師答話。」師云：「拱北
J38nB425_p0633b28║朝東道一句看。」雲禮拜，云：「道過了也。」師云：「親切。」萬水
J38nB425_p0633b29║問：「太守請師說法則不問，如何是坐享太平一句？」師
J38nB425_p0633b30║云：「路不拾遺真古道。」進云：「更喜風調雨順，國泰民安。」
J38nB425_p0633c01║師云：「萬民樂業享豐年。」進云：「恁麼則天長地久無餘
J38nB425_p0633c02║事，玉葉金枝萬古春。」師云：「被上座道著。」友松問：「太守
J38nB425_p0633c03║今日恭請和尚上堂追薦東照大權現五十年諱辰，
J38nB425_p0633c04║如何薦超？」師云：「佛國任遨遊。」進云：「五十年前凜凜威
J38nB425_p0633c05║風震八極，五十年後昭昭瑞氣福榑桑，請師證明。」師
J38nB425_p0633c06║云：「誰不仰恩光？」進云：「與麼則源遠流長清萬古，喬松
J38nB425_p0633c07║翠竹秀無窮。」師云：「放汝二十棒。」松作禮，退。師乃云：「法
J38nB425_p0633c08║性湛然，元無生滅，隨類應現，示有去來。東照大權現，
J38nB425_p0633c09║夙乘悲願，現將軍身，撫治家邦，朝野頌德，應緣已盡，
J38nB425_p0633c10║擦手賓仙，往五十年，凜然生氣。茲逢諱日，承外孫豐
J38nB425_p0633c11║前州仁孝太守小笠原公請，山僧特陞此座，舉揚般
J38nB425_p0633c12║若，資嚴冥福。然般若之體，明如日月；般若之用，迅若
J38nB425_p0633c13║風雷。亙古亙今，無變無易，以此拔幽，直超果位；以此
J38nB425_p0633c14║利顯，家國興隆。正恁麼時，如何是光前耀後一句？突
J38nB425_p0633c15║出乾坤眼，萬古福源長。」下座。
J38nB425_p0633c16║豐夫人那須氏同次公郎源光真請上堂。僧問：「龍女
J38nB425_p0633c17║獻寶珠，直往無垢世界成佛，如何是寶珠？」師云：「大眾
J38nB425_p0633c18║證明。」進云：「女身垢穢，如何成佛？」師云：「蓮花出淤泥。」乃
J38nB425_p0633c19║舉：「秦國夫人計氏參大慧杲和尚，力究有省，呈偈云：
J38nB425_p0633c20║『逐日看經文，如逢舊識人，莫言頻有礙，一舉一回新。』」
J38nB425_p0633c21║師云：「秦國夫人雖處女流，宛有丈夫之作，但偈語猶
J38nB425_p0633c22║堪檢點，杲和尚許他也是半幅全封。試舉似看：逐日
J38nB425_p0633c23║看經文，黑豆生芽；如逢舊識人，夙世冤家；莫言頻有
J38nB425_p0633c24║礙，寸絲猶掛；一舉一回新，如何放下？山僧恁麼註腳，
J38nB425_p0633c25║不是減沈之香，要使五百年後接一箇同參的豐國
J38nB425_p0633c26║夫人那須氏內相攸宜，克勷政績，日用之中不離佛
J38nB425_p0633c27║法。山僧駐錫金粟園六箇月，時同豐主暨二公郎頻
J38nB425_p0633c28║來問道，兼承種種供養，今住廣壽，合府請法，儼然靈
J38nB425_p0633c29║山一會，雖不呈偈，金在礦中。且道與五百年前秦國
J38nB425_p0633c30║夫人同別如何？處處逢龍女，門門遇善財。」下座。
J38nB425_p0634a01║五月初五日，九山、北源、納川、雪濤、獨立、鐵檣、萬水、靈
J38nB425_p0634a02║泉、梅嶺、龍舟、獨健、夢堂、德海、既白、徹玄、僧眼、慧雲、鑑
J38nB425_p0634a03║印、東曉、月江、宜山、于朴、東白、道長、靈秀暨合山諸大
J38nB425_p0634a04║眾預祝師半百大誕，請上堂。僧問：「弟子輩恭祝和尚
J38nB425_p0634a05║尊誕，仰冀與趙州古佛同一春秋。如何是大法流通，
J38nB425_p0634a06║永鎮榑桑一句？」師云：「滿天花雨落，知有龍王來。」進云：
J38nB425_p0634a07║「今日龍王行雨沐聖體時如何？」師云：「頭角露也。」進云：
J38nB425_p0634a08║「恁麼則雨中突出眼中眼，天外高挑燈外燈。」師云：「速
J38nB425_p0634a09║禮三拜。」乃舉：「趙州和尚因僧問：『和尚姓甚麼？』州曰：『常
J38nB425_p0634a10║州有。』又問：『和尚春秋多少？』州曰：『蘇州有。』」師云：「趙老逆
J38nB425_p0634a11║行域中，日月發明劫外，春秋手眼通身，超今越古，不
J38nB425_p0634a12║虛為古佛之稱。若問：『廣壽姓甚麼？』答道：『大地載不起。』
J38nB425_p0634a13║更問：『春秋多少？』乃道：『虛空包不盡。』且道：與趙州相去
J38nB425_p0634a14║幾何？有辨得出，不妨與古佛相見。正恁麼時，如何是
J38nB425_p0634a15║同誠祝讚一句？繞圍龍象三千指，意氣一團萬古春。」
J38nB425_p0634a16║下座。
J38nB425_p0634a17║初七日，遠州太守源長真檀越為師祝壽，請上堂。月
J38nB425_p0634a18║江問：「五十而知天命乃尋常事，和尚是大善知識，知
J38nB425_p0634a19║命既在未生已前，如何是今日太守祝壽一句？」師云：
J38nB425_p0634a20║「日照天臨。」進云：「別有天地異人間又作麼生？」師云：「林
J38nB425_p0634a21║巒添瑞氣。」進云：「恁麼則盡大地普祝去也。」師云：「如何
J38nB425_p0634a22║是普祝一句？」進云：「晝夜一百八。」師乃舉：「大顛和尚因
J38nB425_p0634a23║韓文公問云：『和尚年多少？』顛提起數珠云：『會麼？』韓云：
J38nB425_p0634a24║『不會。』顛云：『晝夜一百八。』廣壽云：韓公問年多少，大似
J38nB425_p0634a25║虛空背上覓起止。顛提起數珠示之，無孔鐵鎚當面
J38nB425_p0634a26║擲。韓云：不會，六律分明。顛云：晝夜一百八，亙古亙今。
J38nB425_p0634a27║山僧恁麼舉似，還當得慶讚也無？」突豎拂子云：「大顛
J38nB425_p0634a28║和尚來也，即今在山僧拂子頭上合掌讚歎云：『老僧
J38nB425_p0634a29║今日親到廣壽，見遠州太守俊秀青年，有如是信心
J38nB425_p0634a30║重法，聞其本月二十日初度，何不自他共祝去也？』山
J38nB425_p0634b01║僧不勝歡喜，問訊答云：『願將晝夜一百八，轉為太守
J38nB425_p0634b02║祝遐齡。』大顛和尚含笑而起，山僧致謝云：『勞先輩證
J38nB425_p0634b03║明。』」下座。
J38nB425_p0634b04║初八日，法雲監寺為師祝壽，請上堂。雲問：「法王出世，
J38nB425_p0634b05║坐斷古今。正恁麼時，威音王是和尚兒孫，請問威音
J38nB425_p0634b06║前一句？」師云：「威音王即今在甚處？」進云：「在和尚拂子
J38nB425_p0634b07║頭上。」師云：「突出難辨。」進云：「然則燈籠露柱齊慶祝去
J38nB425_p0634b08║也。」師云：「一言之下報深恩。」進云：「法雨周沙界，壽山亙
J38nB425_p0634b09║古今。」師云：「燈籠露柱笑呵呵。」乃云：「佛祖出世並無別
J38nB425_p0634b10║事，第為護念付囑而已。護念者，要人衛法道也；付囑
J38nB425_p0634b11║者，要人續慧命也。廣壽出世，不外是也。法雲洞上座
J38nB425_p0634b12║精白一心，以衛續為念，監領寺務，井井有條，人咸稱
J38nB425_p0634b13║其有楊岐之風，山僧亦知其夙記再來耳。茲值山僧
J38nB425_p0634b14║半百初度，預伸慶祝，請陞座，普示威音前一著。若論
J38nB425_p0634b15║威音前，佛祖未曾指註，山僧如何措辭？惟各各自悟
J38nB425_p0634b16║自證始得。或問：『自悟自證後如何？』南山布法雨，東海
J38nB425_p0634b17║起雲雷。」下座。
J38nB425_p0634b18║初十日，源太守次公郎光真檀越為師祝壽，請上堂。
J38nB425_p0634b19║僧問：「南極壽星臨福地，中天紫氣貫豐山。今日源光
J38nB425_p0634b20║真檀越恭祝和尚華誕，如何是壽星臨福地之句？」師
J38nB425_p0634b21║云：「露柱生兒。」進云：「如何是不涉春秋一句？」師云：「未解
J38nB425_p0634b22║語言先作賦，一操直取狀元來。」乃云：「光真髫年英發，
J38nB425_p0634b23║骨氣超凡，蘊夙世般若之種，生尊貴菩薩之家，所習
J38nB425_p0634b24║詩禮、所行十善不染之性，猶青蓮出水，挺挺池中，得
J38nB425_p0634b25║此殊勝福緣，非一佛、二佛邊所種善根可能耶？每參
J38nB425_p0634b26║山僧，益加敬信，今來祝壽，請法彌懃。其蹟頗似善財
J38nB425_p0634b27║詣佛會中參普賢大士，見乘白象王、處紅蓮座，一心
J38nB425_p0634b28║親近，訟聞法要，悲智圓滿，行願圓成，其發心功德與
J38nB425_p0634b29║善財無二無別。雖然，光真恁麼慶祝、山僧恁麼舉揚，
J38nB425_p0634b30║於唱教門中足可觀光。若約衲僧分上，彼此俱要喫
J38nB425_p0634c01║棒。何故？棒頭取證無生忍，鐵樹花開萬劫春。」下座。
J38nB425_p0634c02║十二日，豐夫人為師祝壽，請上堂。東曉問：「法身元不
J38nB425_p0634c03║動，只為方便示。生即不問，如何是第一玄？」師云：「覷破
J38nB425_p0634c04║未生前。」進云：「如何是第二玄？」師云：「耳朵列兩邊。」進云：
J38nB425_p0634c05║「如何是第三玄？」師云：「兩腳踏地頭頂天。」進云：「如何是
J38nB425_p0634c06║第一要？」師云：「古篆無文。」進云：「如何是第二要？」「新條有
J38nB425_p0634c07║識。」進云：「如何是第三要？」師云：「千差都一照。」進云：「三玄
J38nB425_p0634c08║三要蒙指示，格外金鱗來時作麼生？」師打云：「會取玄
J38nB425_p0634c09║要好。」乃云：「生佛之元，古今不易；化育之本，物我同途。
J38nB425_p0634c10║只如山僧五十年前未出母胎時，以何為初度之辰？
J38nB425_p0634c11║於此覷透，不惟見得山僧本來面目，抑摸著自己元
J38nB425_p0634c12║辰。如覷不透，山僧自出頭來，也應以此身而說法，不
J38nB425_p0634c13║妨重現女人身。」復舉：「余夫人祝廣慧禪師壽，且云：『願
J38nB425_p0634c14║和尚與虛空同年。』慧云：『道甚麼？』廣壽云：古人相見，無
J38nB425_p0634c15║非佛法，一問一答，如空合空。今日豐夫人祝山僧壽，
J38nB425_p0634c16║也不曾發問，山僧亦不用答，且道還有佛法也無？咄！
J38nB425_p0634c17║彼此淵默，問答如雷。」下座。
J38nB425_p0634c18║十四日，正當師五十歲初度之辰，豐主源忠真大檀
J38nB425_p0634c19║越為師祝壽，請上堂。僧問：「聖人作而萬物睹，今晨法
J38nB425_p0634c20║雨初霽，杲日當空，請問是何祥瑞？」師云：「天高地厚。」進
J38nB425_p0634c21║云：「豐主臨筵，慶師降誕，如何是感應道交一句？」師云：
J38nB425_p0634c22║「海闊山長。」進云：「恁麼則十方歸仰無為化，恭祝吾師
J38nB425_p0634c23║億萬春。」師云：「雷鳴誰不聞？」僧禮拜，師乃云：「突出一枝
J38nB425_p0634c24║肉菡萏，大地皆聞解脫香，花果齊彰昭正覺，是名佛
J38nB425_p0634c25║子報爹孃。山僧親恩已答了，檀恩又作麼生？如豐主
J38nB425_p0634c26║源檀越智勇謙德不讓趙王，邇來覷破向上一著，乃
J38nB425_p0634c27║能捨世間之浮塵，布出世之實地，悟夢幻之色身，祝
J38nB425_p0634c28║堅固之慧命。以此慧命壽國家，則時清道泰；以此慧
J38nB425_p0634c29║命蔭宗裔，則世衍祿昌。可謂大福德人修、大福德人
J38nB425_p0634c30║受，無非皆從正信見道中成就耳。更有一偈，大眾證
J38nB425_p0635a01║明：都盧原不涉春秋，一彩何妨賽兩籌？七十高齡添
J38nB425_p0635a02║半百，綿延慧命續源流。」下座。
J38nB425_p0635a03║十五日，開善寺月交禪德為師祝壽，請上堂。月交問：
J38nB425_p0635a04║「曇華現瑞彩，大地變黃金，龍象繞圍，人天傾向。正當
J38nB425_p0635a05║恁麼時，如何是格外慶祝一句？」師云：「海底泥牛銜月
J38nB425_p0635a06║走。」進云：「七佛已前四時春，現成公案如今日。」師云：「善
J38nB425_p0635a07║世法門八字開。」進云：「恁麼則法霖潤國土，紫氣貫山
J38nB425_p0635a08║門。」師云：「幸值闍黎知時節。」交禮拜退，師乃云：「神龍來
J38nB425_p0635a09║聽法，曉雨猶未止，拄杖有神通，攝入缽盂裏。正恁麼
J38nB425_p0635a10║時，明月當午現，與你們說個目前道理，月印長空，影
J38nB425_p0635a11║含眾水，清涼大地，光被九洲。有此善利，所以靈山標
J38nB425_p0635a12║之、曹谿話之、馬祖翫之、藥山嘯之。若夫水底撈、紙上
J38nB425_p0635a13║畫、指邊覓、瞽處問，如斯等人敢保驢年未夢見真月
J38nB425_p0635a14║在？開善月交禪德為人實行，虛心待物，實不媿其名
J38nB425_p0635a15║也。茲值山僧母難後一日正當月望，進山補祝，請上
J38nB425_p0635a16║堂。因念其誠，推出真月以答之。」以拂子打圓相，云：「委
J38nB425_p0635a17║悉麼？籃兒沒底盛明月，月交持來祝壽筵，突出頂門
J38nB425_p0635a18║一隻眼，清光照徹未生前。」下座。
J38nB425_p0635a19║十六日，黃檗木菴和尚為師祝壽，請上堂。僧問：「於一
J38nB425_p0635a20║切法離諸言說，未審和尚說何法？」師云：「汝要我說何
J38nB425_p0635a21║法？」進云：「瞻之仰之。」師云：「蹉過了也。」進云：「今日黃檗和
J38nB425_p0635a22║尚為師祝壽，請上堂。作麼生是祝壽一句？」師云：「壎箎
J38nB425_p0635a23║同調。」進云：「恁麼則滿山松竹萬年春。」師云：「賴有知音。」
J38nB425_p0635a24║問：「向上一路，千聖不傳，學人如何進步？」師云：「嶺上石
J38nB425_p0635a25║人開口笑。」進云：「恁麼則某甲一趠趠得去也。」師云：「堂
J38nB425_p0635a26║前鐵鋸舞三臺。」僧作禮，退。師乃云：「虛度五旬，承祝增
J38nB425_p0635a27║愧。復命陞座，勉赴來宜。雖無當于獅吼鳳鳴，而同門
J38nB425_p0635a28║法愛之誼庶幾無負也。」遂舉：「雲門和尚因僧問：『二尊
J38nB425_p0635a29║宿相見時如何？』門云：『不是偶然。』廣壽云：正令當行，十
J38nB425_p0635a30║方坐斷，機輪轉處，作者猶迷。惟有格外人相見，自然
J38nB425_p0635b01║聲和響順，形直影端，彼此情忘，主賓道合。正當恁麼
J38nB425_p0635b02║時，如何是因齋慶讚一句？黃檗枝頭雙蜜果，合成一
J38nB425_p0635b03║顆大蟠桃。」下座。
J38nB425_p0635b04║十七日，佛日慧林和尚為師祝壽，請上堂。宗崑問：「法
J38nB425_p0635b05║身等虛空，福聚海無量，如何是不生不滅一句？」師云：
J38nB425_p0635b06║「趙州東壁掛葫蘆。」進云：「恁麼則廣壽峰頂月與摩耶
J38nB425_p0635b07║同光。」師云：「如何是摩耶峰頂月？」僧作禮而退。萬水問：
J38nB425_p0635b08║「昔日裴相國見石霜借笏垂慈，今日源豐主隨喜聽
J38nB425_p0635b09║法，和尚如何指示？」師云：「萬水千山。」進云：「恁麼則如龍
J38nB425_p0635b10║得水、虎靠山去也。」師云：「千山萬水。」進云：「昔日裴相今
J38nB425_p0635b11║豐主，須信慧林即壽林。」師云：「不涉古今再道看。」水禮
J38nB425_p0635b12║退，乃云：「靈觀上堂祝睦州壽，揩背須借他人手；佛日
J38nB425_p0635b13║請廣壽陞座自祝，喫飯須用自己口。遠承法愛，愧感
J38nB425_p0635b14║無涯，分此炊香作平等供養去也。正恁麼時，震法雷、
J38nB425_p0635b15║鳴法鼓、布慈雲、灑甘露，萬象森羅，踊躍起舞，俱要聽
J38nB425_p0635b16║山僧舉古。」遂舉：「太平恩禪師因僧問：『日未出時如何？』
J38nB425_p0635b17║平曰：『眾人皆仰望。』進云：『日出後如何？』平曰：『萬里照無
J38nB425_p0635b18║私。』廣壽云：太平恁麼答話，可謂頭正尾正，若要耀後
J38nB425_p0635b19║光前，更資一路。或問廣壽：『日未出時如何？』曰：『瞌睡漢。』
J38nB425_p0635b20║更問：『日出後時如何？』曰：『堪作人天眼目。』大眾且道：還
J38nB425_p0635b21║當得彼此慶讚也無？天親塢裏蟠桃熟，無著山中柏
J38nB425_p0635b22║子青。」下座。
J38nB425_p0635b23║十八日，崇福寺化林上座同徒孫海天祝壽，請上堂。
J38nB425_p0635b24║化林問：「格外蟠桃此地栽，十分春色日邊來，誕生已
J38nB425_p0635b25║度五朝後，和尚如何作主裁？」師云：「和盤托出。」進云：「恁
J38nB425_p0635b26║麼則某甲領取一顆飽天下人去也。」師云：「若是別人，
J38nB425_p0635b27║大難承當。」進云：「謝和尚證明。」師云：「知恩方解報恩。」乃
J38nB425_p0635b28║云：「智積大士於無生中受生，只可自知；廣壽道人向
J38nB425_p0635b29║未兆前一畫，人或難卜。如卜得出，一任發揮佛祖，紹
J38nB425_p0635b30║續宗風，總報四恩，弘範三界。且道是甚麼人？崇福化
J38nB425_p0635c01║林上座，三山英俊也，早歲博通典墳，尤精於易，得聖
J38nB425_p0635c02║人之心，渾造化之妙，後捨儒入禪，達佛閫奧。昨日嚴
J38nB425_p0635c03║持花雲，莊嚴供具，為山僧卜云：『露柱生蟠桃，一舉四
J38nB425_p0635c04║十九，馨聞海外天，空生歎希有。』山僧肯他一半。今日
J38nB425_p0635c05║請山僧陞座舉唱，且道那一半作麼生得全諾去？」豎
J38nB425_p0635c06║拂，云：「委悉麼？山僧慧命龜毛拂，紹續流通賴白眉，構
J38nB425_p0635c07║著祖師真血脈，是名出格報恩兒。」下座。
J38nB425_p0635c08║十九日，宮本居士為師祝壽，請上堂。龍舟問：「如何是
J38nB425_p0635c09║如來禪？」師云：「滿天瑞氣。」進云：「如何是和尚禪？」師云：「匝
J38nB425_p0635c10║地祥光。」進云：「恁麼則將此祥瑞祝和尚壽福檀那去
J38nB425_p0635c11║也。」師云：「如何是闍黎禪？」僧禮拜。東曉問：「佛言：『佛法付
J38nB425_p0635c12║囑國王大臣、有力檀那。』今日宮本居士欽護法筵，祝
J38nB425_p0635c13║我師華誕，正與麼時，酬檀恩一句作麼生？」師云：「拈出
J38nB425_p0635c14║雲門棒。」進云：「世尊初生，金蓮捧足，和尚華誕有何祥
J38nB425_p0635c15║瑞？」師云：「坐斷千差，放開線路。」進云：「與麼則人天龍象
J38nB425_p0635c16║嘆希有，艸木林巒獻瑞徵去也。」師云：「還我獨尊一句。」
J38nB425_p0635c17║進云：「真獅子吼。」師云：「莫謗山僧好。」問：「和尚壽展越六
J38nB425_p0635c18║日，諸方慶讚猶未休，如何是重重慶祝一句？」師云：「錦
J38nB425_p0635c19║上鋪花色轉鮮。」進云：「恁麼則一點元辰亙古今也。」師
J38nB425_p0635c20║云：「如何是亙古今一句？」進云：「誕出恒沙功德聚，寶華
J38nB425_p0635c21║座上現全身。」師云：「禮拜著。」乃云：「廣壽門下日日生辰，
J38nB425_p0635c22║福聚堂中時時慶祝，說甚麼初度越六日？偏頗之人
J38nB425_p0635c23║必以刻舟共哂，正信之士競來錦上鋪紅，所謂欲知
J38nB425_p0635c24║宮本事，須是宮裏人，若非宮裏人，焉知宮本事？」復舉：
J38nB425_p0635c25║「雲門和尚曰：『十五日已前則不問你，十五日已後道
J38nB425_p0635c26║將一句來。』又自代云：『日日是好日。』廣壽云：若會得日
J38nB425_p0635c27║日是好日，不求福而福自至，不求壽而壽自增，乃至
J38nB425_p0635c28║齊家治政、成佛作祖，莫不皆從此日日是好日流出。
J38nB425_p0635c29║且道日日是好日向甚麼處流出？華藏界中纔一念，
J38nB425_p0635c30║閻浮早已八千年。」下座。
J38nB425_p0636a01║二十二日，吉岡居士為師祝壽，請上堂。友松問：「菩薩
J38nB425_p0636a02║十願，禮敬為先；人間五福，祝壽為先。今日吉岡居士
J38nB425_p0636a03║恭祝華誕，請轉法輪，如何是當陽一句？」師云：「衝開碧
J38nB425_p0636a04║落松千尺。」進云：「居士禮敬還有功德也無？」師云：「轉贈
J38nB425_p0636a05║檀那一壽圖。」乃云：「一夢五十霜，夢語醒猶長，恐費娘
J38nB425_p0636a06║生舌，萬松代舉揚。大眾諦聽！一松云：『法身與虛空同
J38nB425_p0636a07║體，合暗合明；法性與虛空同量，亙古亙今。』一松云：『只
J38nB425_p0636a08║如一人發真歸元，十方虛空悉皆消殞，且道向甚麼
J38nB425_p0636a09║處安身立命？』一松云：『好個問頭！只是你不知落處。若
J38nB425_p0636a10║知得落處，堪續佛祖不傳之慧命，豈直為祝有相之
J38nB425_p0636a11║壽量哉？』一松云：『莫謗我好！莫道我不知落處，試問大
J38nB425_p0636a12║眾：個個都知落處也無？』山僧見他說得有理，乃問：『你
J38nB425_p0636a13║名甚麼？』曰：『萬年。』又問：『贊助無私之政，不落前後之機，
J38nB425_p0636a14║是甚麼人？』曰：『今日齋主是也。』山僧曰：『你不惟知言，且
J38nB425_p0636a15║能知人。』輒成一偈：萬年松在祝融岡，覆蔭兒孫永吉
J38nB425_p0636a16║昌，覷透歸元一著子，世間世出壽難量。」有僧出問：「此
J38nB425_p0636a17║是和尚饒舌，萬松何曾舉揚？」山僧曰：「待你醒來向你
J38nB425_p0636a18║道。」卓拄杖，下座。
J38nB425_p0636a19║廿八日，大羽居士為師祝壽，請上堂。問：「山頭挺出一
J38nB425_p0636a20║靈椿，劫外風光別是春。大羽請師陞寶座，如何一句
J38nB425_p0636a21║祝元辰？」師云：「彩鳳空中方展翼。」進云：「恁麼則物物呈
J38nB425_p0636a22║祥去也。」師云：「無毛鷂子過新羅。」進云：「誰知和尚活手
J38nB425_p0636a23║眼，照用並行越格量？」師云：「賴有維摩證明。」乃云：「以不
J38nB425_p0636a24║生之生而現於有生之生，生即無生；以無相之相而
J38nB425_p0636a25║現於有相之相，相亦非相。相亦非相，月印寒潭；生即
J38nB425_p0636a26║無生，雷鳴空谷。一聲㘞地，萬籟無聲；隻眼舒開，千光
J38nB425_p0636a27║匿耀。直得賜兒母放下掌上明月珠，註生官打失肘
J38nB425_p0636a28║後黃金印，惟有通方作者轉變臨時，格外慶生，人天
J38nB425_p0636a29║獲福。雖是一時緣會，須知積劫薰成。薰成因種，果熟
J38nB425_p0636a30║今時則且置，只如龐公一曲沒絃琴，不落宮商角徵
J38nB425_p0636b01║羽，特慶山僧半百誕辰。如何是知音之外更知音一
J38nB425_p0636b02║句？」良久，云：「福海壽山齊起舞，缽中童子笑忻忻。」下座。
J38nB425_p0636b03║二十九日，曇瑞、柏嚴二上座為師祝壽，請上堂。曇瑞
J38nB425_p0636b04║問：「將百億須彌盧，無邊香水海，恭祝和尚壽時如何？」
J38nB425_p0636b05║師答云：「未足酬恩。」進云：「廣壽一枝佛法，未審分付阿
J38nB425_p0636b06║誰？」師云：「樓高先得月。」進云：「恁麼則某甲承當去也。」師
J38nB425_p0636b07║打，云：「當仁不讓是男兒。」瑞作禮，云：「謝師賜棒。」師云：「棒
J38nB425_p0636b08║下開眼始得。」乃云：「移滄海為福海，指須彌作壽山，用
J38nB425_p0636b09║祝山僧法臘，大似持燈助日之明。不見道：諸供養中，
J38nB425_p0636b10║法供養最。如何是法供養？如拈不出，山僧為子拈出
J38nB425_p0636b11║也。南岳和尚參六祖大師，於說似一物即不中處打
J38nB425_p0636b12║破漆桶，遂執侍一十六載，然後五葉紹芳，踏滿天下，
J38nB425_p0636b13║此是法供養。青原和尚於聖諦亦不為處放倒無位
J38nB425_p0636b14║真人，亦於曹谿首眾數年，一株嫩桂馨塞娑婆，此是
J38nB425_p0636b15║法供養。曇、柏二子行履端正，見地真實，三事隨身，十
J38nB425_p0636b16║願不易，彼既丈夫，我何不爾？倘如二老祖大撲落一
J38nB425_p0636b17║番傳持慧命，是名真法供養。」復展拂，云：「委悉麼？將此
J38nB425_p0636b18║壽塵剎，是名真報恩。」下座。
J38nB425_p0636b19║謝豐主及遠州太守暨法雲監寺、合山大眾上堂。僧
J38nB425_p0636b20║問：「如何是廣壽境？」師云：「千峰如畫。」進云：「如何是境中
J38nB425_p0636b21║人？」師云：「人在畫圖中。」進云：「人境已蒙師指示，只如上
J38nB425_p0636b22║無佛可成、下無眾生可度，和尚今日上堂為何事？」師
J38nB425_p0636b23║云：「好人境外一句。」僧喝，師云：「學來的？悟來的？」僧又喝，
J38nB425_p0636b24║師云：「莫道無眾生可度好。」僧禮退，師乃云：「法性不寬，
J38nB425_p0636b25║波瀾不闊，佛法知見不忘生死，命根不斷，自救不了，
J38nB425_p0636b26║如何為人？山僧雖波瀾不闊，卻解斬釘截鐵，轉變臨
J38nB425_p0636b27║時，應此堂期酬法檀去也。前月豐主、合府寶眷，暨合
J38nB425_p0636b28║山大眾運出自己寶藏，共贊古佛家風，忙了一月，總
J38nB425_p0636b29║不知山僧動靜，山僧卻知諸人動靜。以何為驗？山僧
J38nB425_p0636b30║逐日向諸人眼睛裏經行、舌頭上趺坐，山僧出定、諸
J38nB425_p0636c01║人舌動，山僧休歇、諸人瞌睡，于今諸人卻知山僧動
J38nB425_p0636c02║靜，山僧又不在者兩處。且道在甚麼處？知得山僧立
J38nB425_p0636c03║命處，祖師鼻孔一齊穿。」復舉：「袁中郎致書于封君曰：
J38nB425_p0636c04║『天下奇人聚京師，兒得遍觀，大約趨利者如沙、趨名
J38nB425_p0636c05║者如礫、趨性命者如夜光明月，千百人中僅得一二
J38nB425_p0636c06║人而已、一二人中僅得一二分而已。』」師云：「中郎少年
J38nB425_p0636c07║高第，具如是藻鑑，所謂明眼難瞞三種人，聞之寧無
J38nB425_p0636c08║愧乎？雖然，更有一種奇人，視名利如糞土、等性命若
J38nB425_p0636c09║虛空，有時在鬧市街頭、有時在水邊林下、有時在公
J38nB425_p0636c10║堂前後，可惜蹉過，爭如豐主父子及諸仁者時時磕
J38nB425_p0636c11║著？」卓拄杖，下座。
J38nB425_p0636c12║青木端峰居士請上堂。梅嶺問：「如何是第一句？」時值
J38nB425_p0636c13║典座噴嚏，師云：「典座噴嚏答汝了。」進云：「如何是第二
J38nB425_p0636c14║句？」師云：「五月梅花吹一曲。」進云：「學人今日小出大遇。」
J38nB425_p0636c15║師云：「三千里外有知音。」嶺禮拜，師云：「何不問取第三
J38nB425_p0636c16║句？」乃云：「山僧初住廣壽事繁，近日遠近來請上堂，概
J38nB425_p0636c17║不許可，為居士是一會中人，勉應來機。諸仁者！委悉
J38nB425_p0636c18║麼？居士不昧夙因，宦身僧行，流通大法，獨創叢林，舊
J38nB425_p0636c19║冬延慧法弟開堂利益人天，今夏遣使走千里請法
J38nB425_p0636c20║證明本分，可謂世、出世間兩盡其道耳。第山野莫能
J38nB425_p0636c21║贊揚，拈出現成公案，用酬道契。」遂舉：「臨濟和尚因王
J38nB425_p0636c22║常侍來謁，引入僧堂隨喜，侍云：『此一堂僧還看經否？』
J38nB425_p0636c23║濟曰：『不看經。』侍云：『還參禪否？』濟曰：『不參禪。』侍云：『經又
J38nB425_p0636c24║不看，禪又不參，畢竟作個甚麼？』濟曰：『總教伊成佛作
J38nB425_p0636c25║祖去。』侍云：『金屑雖貴，落眼成翳。』濟曰：『將謂你是個俗
J38nB425_p0636c26║漢。』廣壽曰：常侍故是明眼，不合逆風揚塵；臨濟手眼
J38nB425_p0636c27║不親，金錍用在何處？或問山僧：『此一堂僧還看經麼？』
J38nB425_p0636c28║向道：『喚甚麼作經？』待他開口，驀頭一棒，管取王常侍
J38nB425_p0636c29║當下脫卻金甲，更令一堂僧個個坐斷毘盧頂𩕳，不
J38nB425_p0636c30║致佛粘祖縛，帶累天下兒孫至今解釋不了。雖然，至
J38nB425_p0637a01║理一言，轉凡成聖則不無，只如末後一句如何話會？
J38nB425_p0637a02║莫言世上無仙客，須信壺中別有天。」下座。
J38nB425_p0637a03║監寺法雲上座領合郡善信，宗德、養德、教意等，請上
J38nB425_p0637a04║堂。柏巖問：「合郡善信請上堂，和尚如何開示？」師云：「灶
J38nB425_p0637a05║婦街童知祖意。」進云：「恁麼則善信知恩去也。」師云：「松
J38nB425_p0637a06║風鳥語演堯歌。」進云：「謝和尚證明。」師云：「還我證明一
J38nB425_p0637a07║句。」巖云：「明月當空皆普照。」師云：「闍黎也得一分光明。」
J38nB425_p0637a08║乃云：「人生於五，天覆之、地載之、君親成育之、師長教
J38nB425_p0637a09║誨之，能酬此五，人道乃盡、人道乃盡，可以入佛道耳。
J38nB425_p0637a10║山僧開法廣壽，無非欲人人盡人道而入佛道，令生
J38nB425_p0637a11║生世世不失金剛種子。茲法雲上座所領合郡善信
J38nB425_p0637a12║皆忠孝五常之士，不言而喻，道同氣合，各生歡喜，設
J38nB425_p0637a13║齋請上堂，仗我三寶，用答四恩。觀此一節，不惟可入
J38nB425_p0637a14║佛道，可以卜人道于萬世昌隆耳。正恁麼時，如何是
J38nB425_p0637a15║共樂豐平一句？風雨以時邦國泰，大家稽首答深恩。
J38nB425_p0637a16║雖然，更須知有天不能盍、地不能載、君王不得而臣、
J38nB425_p0637a17║父母不得而子，如此奇特，還要到廣壽門下勘過始
J38nB425_p0637a18║得。」卓拄杖，下座。
J38nB425_p0637a19║中元解制日，知浴梅嶺上座領遠州太守源檀越請
J38nB425_p0637a20║上堂。僧問：「結解則不問，金鱗透網時如何？」師云：「試𨁝
J38nB425_p0637a21║跳看。」僧喝，師云：「蝦蟆叫。」僧云：「謝和尚證明。」師云：「證明
J38nB425_p0637a22║個甚麼？」僧禮拜退，乃云：「九十日內合虛空口結卻布
J38nB425_p0637a23║袋，直得森羅萬象斂影斂蹤，十聖三賢吞聲吞氣。今
J38nB425_p0637a24║朝目連尊者歡喜之晨、文殊大士解制之日，依例打
J38nB425_p0637a25║開布袋，塵塵解脫，處處縱橫，一任不老峰獨步大方，
J38nB425_p0637a26║放生池倒傾大海，四大部洲各歸本處，兩輪日月西
J38nB425_p0637a27║涌東昇，檀越功該果滿，衲僧事備理圓。且作麼生是
J38nB425_p0637a28║諸仁者心空及第歸一句？信腳踏翻解脫海，掌中至
J38nB425_p0637a29║寶耀乾坤。」下座。