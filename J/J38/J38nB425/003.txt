J38nB425_p0637b01║即非禪師全錄卷之三
J38nB425_p0637b02║門人明洞、性安、性節、明覺、明幢仝編
J38nB425_p0637b03║陞座
J38nB425_p0637b04║結冬，陞座示眾。問繁不錄。師云：「今日諸方結制，也有
J38nB425_p0637b05║押韻禪，也有四六禪，也有花柳摩捋禪，也有奇怪極
J38nB425_p0637b06║則禪。廣壽雖無此等禪，然已與諸人同此道聚，又且
J38nB425_p0637b07║不可恁麼杜口休去，隨分說些平實禪，以警其不逮，
J38nB425_p0637b08║各宜委悉。豐主檀越以四事供養，大開福田，正要諸
J38nB425_p0637b09║仁者修行辨道，猶播佳種，更要山僧隨機說法，如降
J38nB425_p0637b10║時雨，令其抽信芽、開心花，遂克成就無上道果而後
J38nB425_p0637b11║已。此便是佛祖慧命有賴，人天福田有望耳。諸仁者！
J38nB425_p0637b12║當自生難遭思，不可作容易想。果能存了生死之志，
J38nB425_p0637b13║把從前許多學的解的、所祕所蘊的雜毒，盡底一翻
J38nB425_p0637b14║翻卻，直須豎起鐵脊梁，突出兩眼睛，盡三百六十骨
J38nB425_p0637b15║節、八萬四千毛孔併作趙州一箇無字一提提起，如
J38nB425_p0637b16║撐上水舟，單篙直進，心心無間、念念無斷，忽然拶透，
J38nB425_p0637b17║和箇身心器界、山河大地一時瓦解冰消有日在。其
J38nB425_p0637b18║或立志不堅、用心不切，朝勤夕怠，一曝十寒，蒲團未
J38nB425_p0637b19║暖，妄想昏沈，開靜放參，交頭接耳，威儀不檢，細行不
J38nB425_p0637b20║修，又怕人簡點。如此參禪，參到驢年更驢年，只成個
J38nB425_p0637b21║光頭俗漢，豈不孤負己靈，虛消檀施，唐喪光陰，有何
J38nB425_p0637b22║益哉？古佛云：制之一處，無事不辦。努力，珍重。」下座。
J38nB425_p0637b23║示眾。云：「參禪了生死，了則度一切。且道：喚甚麼作生
J38nB425_p0637b24║死？又作麼生了？莫是卜度公案是了生死麼？癡守一
J38nB425_p0637b25║橛是了生死麼？學智機解是了生死麼？好沒交涉。真
J38nB425_p0637b26║了生死的人，如紅爐上一點雪相似，始有少分相應；
J38nB425_p0637b27║其或未然，切勿因循蹉過。試思量：世間農民不憚寒
J38nB425_p0637b28║暑，竭三時之力，欲其廬舍之完、食飲之充而不可得。
J38nB425_p0637b29║吾輩坐享信施，華居美食，寧知王家之餘祿皆農民
J38nB425_p0637b30║之汗血也？又不思父母不供甘旨，師長固自遠離跋
J38nB425_p0637c01║涉，千里萬里親覲知識，所圖何事？若不真參力究以
J38nB425_p0637c02║報四恩，寸土滴水也難消。各自鞭策，努力，珍重。」
J38nB425_p0637c03║十一月十七日彌陀佛降誕日，值冬至，示眾。印光問：
J38nB425_p0637c04║「陰剝陽生，請師宣明此理。」師云：「梅華心似鐵，獨露一
J38nB425_p0637c05║枝春。」進云：「妄消真現時如何？」師云：「一陽未復時薦取。」
J38nB425_p0637c06║迺云：「慈明和尚冬日榜示僧堂作此【圖】，註曰：
J38nB425_p0637c07║『若人識得，不離四威儀中。』首座見，謂眾曰：『和尚今日
J38nB425_p0637c08║放參。』廣壽云：慈明祖揭榜僧堂，黃河九曲直在其中。
J38nB425_p0637c09║首座白眾，譯梵為華只得一半。那一半作麼生？你們
J38nB425_p0637c10║不會，請問阿彌陀佛。且道阿彌陀佛即今在甚麼處？
J38nB425_p0637c11║其若不知，山僧向第二門頭饒舌去也。一念不生，念
J38nB425_p0637c12║念彌陀出現；一塵不動，塵塵極樂淨邦。故經云：『心清
J38nB425_p0637c13║淨即佛出世。』又云：『心淨則佛土淨。』當知十萬億土初
J38nB425_p0637c14║不外乎一心也。聽取一偈：會得箇中無量壽，祖師公
J38nB425_p0637c15║案已全呈。慶生不涉陰陽句，水鳥風柯念佛名。」
J38nB425_p0637c16║除夕，示眾。云：「古者謂山中無曆日，寒盡不知年。今者
J38nB425_p0637c17║居山預備做歲，與廛居何異？山僧雖不預備，亦愧古
J38nB425_p0637c18║人多矣。茲者諸執事強山僧應箇時節，臨時無一物
J38nB425_p0637c19║可為分歲，記得現成一則公案，總與諸人結般若緣
J38nB425_p0637c20║去也。今朝臘月三十日到來，閻老子要徵汝們飯錢，
J38nB425_p0637c21║未審將何抵對？」一僧云：「小盡二十九，大盡三十一。」僧
J38nB425_p0637c22║云：「恭惟大王萬福。」一僧云：「從來不曾咬著一粒米。」一
J38nB425_p0637c23║僧云：「今年錐也無。」一僧云：「昨日還了也。」一僧云：「心不
J38nB425_p0637c24║負人，面無慚色。」一僧展兩手示之。「觀此數轉語，頗有
J38nB425_p0637c25║衲僧氣格，足以酬償，然檢點將來，猶欠息在。其中有
J38nB425_p0637c26║一轉語：有權、有實，有照、有用，無得、無失，無欠、無餘。如
J38nB425_p0637c27║有檢點得出，許伊坐受人天供養；其或未然，五過五
J38nB425_p0637c28║進一十。」
J38nB425_p0637c29║元旦祝聖。云：「天得一以清，地得一以寧，君王得一天
J38nB425_p0637c30║下貞，衲僧得一公案現成。現成公案如何舉？一塵春
J38nB425_p0638a01║風祝聖人。」
J38nB425_p0638a02║示眾。云：「說禪說道，孤負佛祖；論心論性，埋沒己靈；無
J38nB425_p0638a03║言無說，小乘枯禪；流出胸襟，急須吐卻。縱展百千三
J38nB425_p0638a04║昧，到廣壽門下總用不著。且道廣壽有甚麼長處？一
J38nB425_p0638a05║任諸人疑著。」
J38nB425_p0638a06║中津太守源長勝檀護求薦故考中散大夫慈源惠
J38nB425_p0638a07║公，請陞座。僧問：「秋雨晴，秋風清，秋山空，秋水明，正與
J38nB425_p0638a08║麼時，如何是薦拔一句？」答云：「體露金風。」進云：「此莫是
J38nB425_p0638a09║中散大夫轉身處麼？」答云：「露也，露也。」進云：「只如孝子
J38nB425_p0638a10║請和尚舉揚大法，以報罔極之恩，還有端的分也無？」
J38nB425_p0638a11║答云：「子試道看。」進云：「恁麼則子流孫派日綿遠，為有
J38nB425_p0638a12║豐源活水來。」師云：「放你三十棒。」乃云：「慈源居士在世
J38nB425_p0638a13║之日，持己也德，為政也仁，緇素均感其恩澤，大限忽
J38nB425_p0638a14║臨，宴然委順，此以見其生平也。茲當七七之辰，孝子
J38nB425_p0638a15║請山僧舉揚法要，以薦賢靈。然山僧口挂壁上，一法
J38nB425_p0638a16║也無，猶恐孤負，不免於無法中演法，以慰孝誠。」乃豎
J38nB425_p0638a17║拂，云：「還委悉麼？當下薦得，超拔已竟；其或不委，再垂
J38nB425_p0638a18║方便。有生有滅，水面漚花；無去無來，空中鳥跡。正當
J38nB425_p0638a19║恁麼時，且道向甚麼處安身立命？」良久，云：「五品位中
J38nB425_p0638a20║留不住，無生國裏樂陶陶。」
J38nB425_p0638a21║薦養德院益翁居士。師云：「養德院有一片無陰陽地，
J38nB425_p0638a22║益翁居士未出母胎時已承紹了也，直至于今始為
J38nB425_p0638a23║安樂窩。有孝女那須氏，營齋修佛事，請法為津梁，冀
J38nB425_p0638a24║其乃翁靈性圓明，高超淨域，不歷祇劫，頓證無生。正
J38nB425_p0638a25║與麼時，如何是益翁轉身一句？夢回噴嚏如雷吼，觸
J38nB425_p0638a26║破彌陀鼻半邊。」
J38nB425_p0638a27║薦男。師云：「兵部太輔源長安居士，天性良實，精練家
J38nB425_p0638a28║法。退公之暇，遵父祖庭訓，崇信三寶，以筆墨為佛事，
J38nB425_p0638a29║日書普門品一卷，兼以禪宴為程課，如此五十年若
J38nB425_p0638a30║一日耳。今春染微恙，便有轉凡之念，遽爾西生，藉此
J38nB425_p0638b01║平日信力、般若力往生無疑。然願力弘重，還期應現
J38nB425_p0638b02║耳。老太守請法以資冥福，聊說伽陀，為薦長安之德。
J38nB425_p0638b03║蒼蒼洋洋，長安面目，山高水長。大悲願重，應現他方，
J38nB425_p0638b04║普現色身，隨處津梁。痘花暗結菩提果，一度風來一
J38nB425_p0638b05║度香。」
J38nB425_p0638b06║島村自雄信士薦考理白日脫居士。師云：「古今無二
J38nB425_p0638b07║道，天下共一理，理白則日日解脫，道明則處處皆通。
J38nB425_p0638b08║其通也，去來無礙；其脫也，生死自在。天上人間瀟灑
J38nB425_p0638b09║慶快，理白亡靈曾恁麼一回也未？如曾恁麼，許汝明
J38nB425_p0638b10║白會得教家極則道理，更須知有祖師西來直指超
J38nB425_p0638b11║凡超聖的消息。且作麼生是直指消息？」卓拄杖，下座。
J38nB425_p0638b12║薦夫。師云：「夫生必有死，聚當合離，縱位極聖賢，亦不
J38nB425_p0638b13║能免，但凡聖與賢愚有等差耳。若生無愧，死無憾，有
J38nB425_p0638b14║不死者存，道中其人歟？今夏四月望後，乃其大祥諱
J38nB425_p0638b15║辰，乃內道傳求法語追薦。愧山野無言可說，只教伊
J38nB425_p0638b16║且自看生從何來，死從何去，者裏看得透，便知道中
J38nB425_p0638b17║安身立命處，抑曉得自己本地風光與安身立命之
J38nB425_p0638b18║處，則生來死去全成一大解脫矣。再聽一偈：紅輪西
J38nB425_p0638b19║去又還東，蓮始開時果在中。信女齋僧求薦拔，缽盂
J38nB425_p0638b20║張嘴笑薰風。」
J38nB425_p0638b21║大堂林居士求薦故戚，請對靈。師迺云：「性秀、性茂，夫
J38nB425_p0638b22║妻偕老，正信樂善，優游一世，壽考而終，必也往生無
J38nB425_p0638b23║疑，何用山僧超薦？緣彼遺囑，請山僧舉揚般若，以助
J38nB425_p0638b24║冥福，故不違本願，作法施去也。」遂舉：「趙州和尚因僧
J38nB425_p0638b25║問：『未有世界，早有此性；世界壞時，此性不壞。如何是
J38nB425_p0638b26║不壞之性？』州云：『四大五蘊。』進云：『此是壞的，如何是不
J38nB425_p0638b27║壞之性？』州云：『四大五蘊。』」師云：「趙州寒潭徹底，此僧徒
J38nB425_p0638b28║費撈摸。若向徹底處明取不變不遷一著子，便知天
J38nB425_p0638b29║地未分之先、世界已壞之後，於中無絲毫起滅、無絲
J38nB425_p0638b30║毫榮悴，但隨所作心，應所知量，故有生住異滅。且隨
J38nB425_p0638c01║緣不變一句作麼生道？時節不相饒，乾坤常自在。」
J38nB425_p0638c02║源長真檀越薦德叟老居士，請陞座。僧問：「七七由來
J38nB425_p0638c03║四十九，大海起舞崑崙走，昔不曾生今不亡，一道神
J38nB425_p0638c04║光亙宇宙。只如遠州太守恭請和尚舉揚佛法，如何
J38nB425_p0638c05║是薦拔德叟老居士底句？」師云：「不二門大啟，為接老
J38nB425_p0638c06║維摩。」進云：「盡大地總是和尚舌頭，阿那箇是說法聽
J38nB425_p0638c07║法者？」師云：「崑崙走入海。」進云：「與麼則上無攀仰，下絕
J38nB425_p0638c08║己躬去也。」師云：「劈破銕饅頭。」進云：「飽卻毗耶翁則得，
J38nB425_p0638c09║作麼生是蔭庇後昆一句？」師云：「臘雪播春風。」僧禮拜，
J38nB425_p0638c10║師云：「還我薦拔前一句。」僧問訊，云：「空王為證明。」師云：
J38nB425_p0638c11║「放過一著。」僧問：「德叟老居士現今在什麼處安身立
J38nB425_p0638c12║命？」師云：「在山僧眉毛罅裏。還見麼？」進云：「見了也。」師云：
J38nB425_p0638c13║「換卻汝眼睛。」僧禮退，師迺云：「今日孝子源長真太守
J38nB425_p0638c14║請陞此座，用薦尊嚴，約祖師門下無啟口處。然世諦
J38nB425_p0638c15║報恩，凡聖共遵，山僧可不曲垂方便，俯順孝誠，作法
J38nB425_p0638c16║檀二施等也？」遂豎拳，云：「大眾委悉麼？有去有來，猶伸
J38nB425_p0638c17║拳握掌；了生達死，如著褲脫衫。此德叟老居士早已
J38nB425_p0638c18║看破了也。所以，攃手之際，屹挺霜崖；結果收因，如卸
J38nB425_p0638c19║落葉。而況不違本誓，從初地中示現元勳而佐治邦
J38nB425_p0638c20║國，興隆三寶而護惜四生，恩惠感在眾心，功德播於
J38nB425_p0638c21║後世，定生勝處無疑，何用山僧為薦？雖然，菩薩尚有
J38nB425_p0638c22║隔陰之迷，賢者寧無微細之惑？微惑未盡，莫證其極。
J38nB425_p0638c23║今也，微惑既破，令證其極，直下與佛祖同源、人天合
J38nB425_p0638c24║轍，隨處自在、當處解脫。正恁麼時，如何是最後究竟
J38nB425_p0638c25║的句？」以拂敲空，云：「撥轉上頭關捩子，閻浮兜率任翻
J38nB425_p0638c26║身，珊瑚撐月枝枝秀，不愧靈山受記人。」下座。
J38nB425_p0638c27║戊申上元，謝院事，上堂。法雲問：「福海一場圓覺，壽山
J38nB425_p0638c28║萬古伽藍，因甚有結有解？」師豎拂，云：「是解？是結？」進云：
J38nB425_p0638c29║「恁麼則靈山一會儼然未散。」師云：「眼裏一枝花。」進云：
J38nB425_p0638c30║「當時世尊三昧為甚迦葉不知？」師云：「莫謗迦葉好。」進
J38nB425_p0639a01║云：「今日和尚三昧為甚諸人總知？」師云：「莫謗自己好。」
J38nB425_p0639a02║進云：「只如頂門別具摩醯眼，和尚如何相接？」師云：「如
J38nB425_p0639a03║何是頂門眼？」進云：「爍破佛祖面目。」師云：「腦後一槌自
J38nB425_p0639a04║領出去。」雲禮拜，云：「謝和尚證明。」師云：「更領一頓。」問：「欲
J38nB425_p0639a05║識佛性義，當觀時節因緣。時節若至，其理自彰。正當
J38nB425_p0639a06║恁麼時是何時節？」師云：「雪晴大地春。」進云：「恁麼則覿
J38nB425_p0639a07║面相呈，更無回互。」師云：「鷂子過新羅。」進云：「相識滿天
J38nB425_p0639a08║下，知心能幾人？」師云：「如何是知心一句？」進云：「今日親
J38nB425_p0639a09║蒙和尚指示。」師云：「蹉過了也。」問：「廣壽第一關如何透？」
J38nB425_p0639a10║師云：「腳下具眼始得。」進云：「如此則大道透長安。」師云：
J38nB425_p0639a11║「你即今在關內？在關外？」僧一喝，師打云：「放過則不可。」
J38nB425_p0639a12║迺云：「王臣檀護佛法，山僧祖令全提，領眾三載，無愧
J38nB425_p0639a13║始終，飲水知源，酬恩有地。今也眉毛拆散，光彩重重，
J38nB425_p0639a14║鼻孔遼天，全彰意氣，但隨時節因緣恁麼去，則卷舒
J38nB425_p0639a15║自在，隱顯自由，覿面一關如何通透？如透得，踏長安
J38nB425_p0639a16║路，晤天下知心人，有甚麼難？其或未然，觸途成滯。更
J38nB425_p0639a17║有最後向上一關，還委悉麼？世尊三昧，迦葉不知；迦
J38nB425_p0639a18║葉三昧，阿難不知。互不相知，遞代流傳，至于今日。只
J38nB425_p0639a19║如山僧三昧，諸人皆知，為甚彼此了無消息？且道有
J38nB425_p0639a20║流傳耶？無流傳耶？忽有箇漢出來道：『請和尚分付。』山
J38nB425_p0639a21║僧呵呵大笑，展兩手示之，大眾證明。更聽一偈：頂眼
J38nB425_p0639a22║揭開新日月，許伊是廣壽同流，檀恩答罷無餘事，容
J38nB425_p0639a23║我閒從瑞鹿遊。」下座。
J38nB425_p0639a24║小參
J38nB425_p0639a25║信士陳朝中祈嗣，請小參。問：「水澂月現，有感必通，請
J38nB425_p0639a26║師瑞應麒麟兒。」師云：「張公喫酒李公醉。」進云：「恁麼則
J38nB425_p0639a27║春色滿園關不住，一枝紅杏出墻來。」師打，云：「且惺惺。」
J38nB425_p0639a28║乃云：「信是萬行功德母，長養一切諸善根，以之回屋
J38nB425_p0639a29║頭春色，以之植蔭涼大樹，以之續照世明燈，以之成
J38nB425_p0639a30║諸佛子住，以之撥轉如來法輪，以之揭示衲僧巴鼻，
J38nB425_p0639b01║如川赴海，如月臨淵，隨機應現，莫不皆然。只如本有
J38nB425_p0639b02║一句如何著力？雲裏掣開金鳳鎖，棒頭點出玉麒麟。」
J38nB425_p0639b03║劉曜哲居士薦嚴，請對靈小參。問：「生是不生生，死是
J38nB425_p0639b04║不死死，只如了生死無面目漢子，和尚作麼生超薦？」
J38nB425_p0639b05║師云：「無影枝頭一點春。」進云：「燈籠側耳，露柱點頭。」師
J38nB425_p0639b06║云：「知恩方解報恩。」乃豎拂，云：「燈籠側耳，露柱點頭，且
J38nB425_p0639b07║道聞底聞箇甚麼？說底是甚麼法？法本無法，說本無
J38nB425_p0639b08║說，無法無說，說法如雨。者裏薦得，乃能慶快平生，報
J38nB425_p0639b09║恩資有，了了分明；其或未然，再垂方便去也。一靈覺
J38nB425_p0639b10║性，本然清淨，亙今古而不見其際，窮十虛而不見其
J38nB425_p0639b11║邊，天地依此覆載，日月依此照臨，世界依此成立，萬
J38nB425_p0639b12║物依此出生，此即人人本來面目，此即空王本地風
J38nB425_p0639b13║光，只貴自家信取、自家領略，徹下通上，渾無凝滯，以
J38nB425_p0639b14║之行孝，孝無不至，以之酬德，德莫不酬。正恁麼時，如
J38nB425_p0639b15║何是獨脫超昇一句？」擲拂，云：「赤腳踏翻生死海，全機
J38nB425_p0639b16║靠倒涅槃山。」
J38nB425_p0639b17║薦夫，請小參。甚吉問：「今日性茂為性秀請和尚演法，
J38nB425_p0639b18║未審何以超度？」師云：「業鏡臺前鬼放卵。」進云：「且喜塵
J38nB425_p0639b19║塵入正受去也。」師云：「黃泉路上好翻身。」吉作禮而退。
J38nB425_p0639b20║僧問：「雪花片片不落別處，畢竟落在何處？」師云：「汝道
J38nB425_p0639b21║甚麼處？」進云：「無底籃子盛將來。」師云：「拈出無底籃看。」
J38nB425_p0639b22║進云：「一段風光描不盡。」師云：「與汝三十棒。」問：「如何是
J38nB425_p0639b23║無寒暑處？」師豎拂，云：「向這裏薦取。」進云：「恁麼則禮拜
J38nB425_p0639b24║退。」師云：「知落處始得。」一僧出，禮拜即退，師云：「三世諸
J38nB425_p0639b25║佛到來也無開口處。」乃云：「觀色即空成大智，故不墮
J38nB425_p0639b26║生死；觀空即色成大悲，故不墮涅槃。只如色空俱泯，
J38nB425_p0639b27║且道成箇甚麼？苟能明此，不但智悲無著處，涅槃生
J38nB425_p0639b28║死等空花。涅槃生死既等空花，父子夫妻皆同夢幻。
J38nB425_p0639b29║所以，性秀善人年踰古稀，不以子嗣介懷，獨樂宿命，
J38nB425_p0639b30║可謂達矣。客冬長揖人間，怡然獨脫，人羨其無累，予
J38nB425_p0639c01║知其煢也。必如維摩詰以柔順為妻、以智慧為男、誠
J38nB425_p0639c02║實為女，日日團圞說無生話，此之真眷屬非人間夢
J38nB425_p0639c03║幻可比也。惺惺不退固無疑，如何是不墮凡聖一句？
J38nB425_p0639c04║劫外靈枝開獨秀，石人夢破日三更。」
J38nB425_p0639c05║獨立禪德出關，小參。云：「梅咢破雪，風竹敲窗，觀聽分
J38nB425_p0639c06║明，未透聲色。直須於見聞俱泯處，踏翻路頭，撥轉關
J38nB425_p0639c07║捩，迥出威音前，高超毗盧頂，顯大機，發大用，建大法
J38nB425_p0639c08║幢，始與瞎驢氣分相投，亦不虛幻寄活埋一番。茲者
J38nB425_p0639c09║千日期圓滿即且置，作麼生是透關一句？明星當午
J38nB425_p0639c10║現，梅燦一枝春。」
J38nB425_p0639c11║小參。師云：「融光、道通、緇素等追薦痘亡鳩造法華塔
J38nB425_p0639c12║落成，請山僧證明小參。山僧久不說法，亦無法可說，
J38nB425_p0639c13║不免舉些現成公案，以副群誠。六祖云：『心迷法華轉，
J38nB425_p0639c14║心悟轉法華。』且道喚甚麼作法華？又作麼生轉？若向
J38nB425_p0639c15║者兩句下透得，寶塔隨處出現，玅法時時宣傳，不惟
J38nB425_p0639c16║令一切見聞隨喜者開示悟入，共證一乘，抑令華嚴
J38nB425_p0639c17║會上所度善財童子及法華會上所度八歲龍女，當
J38nB425_p0639c18║下領諸痘亡數千童男女一齊成佛去也。正當恁麼
J38nB425_p0639c19║時，如何是超方一句？大地生頭角，觸破太虛空。」下座。
J38nB425_p0639c20║太原左兵衛為薦故友盧君用、翁允燕，請小參。師云：
J38nB425_p0639c21║「盧、翁二君生平有逆風把柁、截斷眾流之能，今日且
J38nB425_p0639c22║置一邊，只如《圓覺經》云：『我今妄身四大合成，當觀身
J38nB425_p0639c23║中堅硬歸地、潤溼歸水、煖氣歸火、動轉歸風，四大各
J38nB425_p0639c24║離。今者妄身當在何處？』到者裏不知落處，喚作迷頭
J38nB425_p0639c25║認影，不妨就此影子裏借路還家，直下回光返照，窮
J38nB425_p0639c26║究妄源，究到山窮水盡，密移一步便是安身立命之
J38nB425_p0639c27║處，一任團圞頭，共說無生話。二位覺靈還委悉麼？自
J38nB425_p0639c28║是不歸歸便得，五湖煙景有誰爭？」
J38nB425_p0639c29║肥前國佐賀郡弟子道零，求薦父鍋島氏信濃守勝
J38nB425_p0639c30║茂泰盛院澤圓良厚居士，母岡部氏乾秀正貞孺人，
J38nB425_p0640a01║夫神代氏岡介常利全榮，子長門守常宣，姐亨巖玅
J38nB425_p0640a02║貞，設齋，請小參。師云：「龍泉聰禪師因僧問云：『今朝四
J38nB425_p0640a03║月八，天下叢林皆慶如來降誕，未審如來向甚處降
J38nB425_p0640a04║生？』泉於几上畫圓相示之。」師召大眾云：「若有會得者
J38nB425_p0640a05║一圈落處，未出母胎，度人已畢，透脫死生，是甚閒事？
J38nB425_p0640a06║其或未然，悉達太子又向者圈裏出生，度諸有情；勝
J38nB425_p0640a07║茂信濃守暨五位覺靈亦向者圈裏入滅，承佛記莂。
J38nB425_p0640a08║雖然，此猶是建化門頭事，若是出格丈夫，超情離見，
J38nB425_p0640a09║別有生涯，正當恁麼時，把斷要津，不通凡聖。且道：悉
J38nB425_p0640a10║達太子及信濃守勝茂、數位覺靈向甚麼處安身立
J38nB425_p0640a11║命？一把柳絲收不得，和煙搭在玉欄干。」
J38nB425_p0640a12║秉拂
J38nB425_p0640a13║福唐黃檗西堂寮秉拂小參。僧問：「如何是格外句？」師
J38nB425_p0640a14║云：「雪裏埋金。」進云：「莫是雪窟家珍麼？」師云：「馬頭漫栽
J38nB425_p0640a15║角。」進云：「爭奈落眼成翳？」師云：「未肯和沙賣與人。」進云：
J38nB425_p0640a16║「只如大海為墨、須彌為筆，一畫下不得時如何？」師云：
J38nB425_p0640a17║「文彩已露。」問：「箭鋒相拄即不問，單刀直入時如何？」師
J38nB425_p0640a18║云：「我被汝看破。」僧作聽勢，師云：「汝被我熱瞞。」進云：「了。」
J38nB425_p0640a19║師云：「彼此不相饒，試道一句看。」僧便轉身，師云：「汝義
J38nB425_p0640a20║墮了。」問：「妄心不息時如何？」師云：「拈出妄心看。」進云：「如
J38nB425_p0640a21║何了得生死？」師云：「問取翁仲去。」僧禮退，師乃云：「堂頭
J38nB425_p0640a22║老人命第二座秉拂，也是憐兒不覺醜，兩堂諸大德
J38nB425_p0640a23║降尊就卑，大似逼石女生兒。不肖一介麤行，自了未
J38nB425_p0640a24║能，敢向作家前說黃道白，無乃負布鼓而過面門？今
J38nB425_p0640a25║既推辭弗獲，勉強從命，不免將錯就錯，翻轉古今窠
J38nB425_p0640a26║臼，奇言妙語拈過一邊，熱喝痛棒送向他處，焚三玄
J38nB425_p0640a27║戈甲於二六峰頭，碎五位鎗旗于三三潭畔，行未行
J38nB425_p0640a28║之令、報莫報之恩，及到人天眾前，全無一點氣息。然
J38nB425_p0640a29║雖如是，令不虛行，卻舉些切要說話，以副堂頭嚴命，
J38nB425_p0640a30║與諸兄弟遞相警策去也。昔鹽官會下有主事僧，忽
J38nB425_p0640b01║見一鬼使來追，僧告云：『某身充主事，未暇修行，乞容
J38nB425_p0640b02║七日得否？』使云：『待為白王。若許，七日後來；不然，須臾
J38nB425_p0640b03║便至。』言訖不見。至七日後，復來覓其僧，了不可得。諸
J38nB425_p0640b04║兄弟！還委悉麼？主事僧七日精進，鬼使便摸索不著，
J38nB425_p0640b05║且道向甚麼處安身立命？如有緇素得出，不孤生平
J38nB425_p0640b06║撥艸瞻風；苟或一向顢頇，正好痛自鞭策，莫待鐵棒
J38nB425_p0640b07║當頭，噬臍無及。忠言逆耳，伏望垂慈。」
J38nB425_p0640b08║福唐黃檗首座寮秉拂陞座。云：「拈出黃檗烏藤，千聖
J38nB425_p0640b09║魂飛膽落；高懸雪峰古鏡，野狐削蹟吞聲。飽參尊宿，
J38nB425_p0640b10║有勞證明；格外弟昆，如何通信？莫是默然良久麼？豎
J38nB425_p0640b11║拳下喝麼？縱展百千三昧，到這裏總納敗闕。設有沒
J38nB425_p0640b12║面目漢別轉一機，向無湊泊處伸出三頭六臂，奪折
J38nB425_p0640b13║烏藤、打破古鏡，亦未是衲僧本分。如何是衲僧本分？
J38nB425_p0640b14║棒頭有眼明如日，灼破菱花未照前。」
J38nB425_p0640b15║太和黃檗首座寮秉拂上堂。僧問：「臨濟入門便喝，德
J38nB425_p0640b16║山入門便棒，如何是臨濟意旨？」師云：「汝不是臨濟兒
J38nB425_p0640b17║孫。」進云：「如何是德山受用？」師一喝。進云：「臨濟喝、德山
J38nB425_p0640b18║棒，是同？是別？」師云：「一串串過。」進云：「先聖後聖，其揆一
J38nB425_p0640b19║也。」師云：「汝在甚麼處見臨濟、德山？」僧無語，師云：「虛頭
J38nB425_p0640b20║漢。」迺云：「十五日已前，行到說不到；十五日已後，說到
J38nB425_p0640b21║行不到。正當十五日，行說俱到猶是半提，作麼生是
J38nB425_p0640b22║全提？列位既勘不出，適來問話寧屬影響？」就舉：「汝問
J38nB425_p0640b23║我：『臨濟入門便喝。』我答了，便下一喝。古云：『一喝全賓
J38nB425_p0640b24║主，照用一時分。』且道：賓主照用在喝裏耶？喝外耶？或
J38nB425_p0640b25║不裏不外耶？者裏具得一隻眼，臨濟、德山結舌有分；
J38nB425_p0640b26║其或遲疑，秉拂頭陀再垂方便去也。」又舉：「臨濟上堂
J38nB425_p0640b27║次，兩堂首座相見同時下喝，僧問：『臨濟還有賓主句
J38nB425_p0640b28║也無？』濟云：『賓主歷然。』復召眾曰：『要會臨濟賓主句，問
J38nB425_p0640b29║取兩堂二首座。』」師云：「首座兩張嘴，其一舌頭放光；濟
J38nB425_p0640b30║祖一箇鼻，借兩竅出氣。賓主句還他一對無孔鐵鎚，
J38nB425_p0640c01║主中主須是老古錐始得。頭陀恁麼舉似，還愜兩堂
J38nB425_p0640c02║諸昆仲證明也無？選佛迸開千手眼，崑崙騎象點頭
J38nB425_p0640c03║回。」下座。
J38nB425_p0640c04║播州道婆元正薦夫道立，請秉拂上堂。悅眾問：「龍象
J38nB425_p0640c05║雲集，和尚說什麼法？」師云：「日午三更。」進云：「若有人耳
J38nB425_p0640c06║聽如聾、口說如啞，又如何祇對？」師云：「石人反側。」僧便
J38nB425_p0640c07║喝，師云：「口不曾啞，耳不曾聾。」問：「如何是向上一路？」師
J38nB425_p0640c08║云：「向下問將來。」僧繞一匝，云：「步步踏著。」師云：「縱繞百
J38nB425_p0640c09║億須彌山，到山僧門下總要喫棒在。」進云：「不是，不是。」
J38nB425_p0640c10║師云：「如是，如是。」問：「猛虎當路坐，如何過得？」師云：「渾身
J38nB425_p0640c11║在裏許。」進云：「畢竟向何處安身立命？」師云：「汝喪身失
J38nB425_p0640c12║命了也。」進云：「如某甲意，竹密不妨流水過，山高豈礙
J38nB425_p0640c13║白雲飛？」師云：「且莫念詩篇。」僧禮拜，云：「謝和尚答話。」師
J38nB425_p0640c14║喝，云：「虎頭虎尾一齊收。」問：「未開口已前，請和尚開示。」
J38nB425_p0640c15║師云：「未登座時答汝了。」問：「願和尚開甘露門。」師云：「▆
J38nB425_p0640c16║著源頭一滴水，為霖為雨遍三千。」惟澈問：「昔大慧省
J38nB425_p0640c17║覲圓悟，悟命秉拂，有元禪客出問：『眉間掛劍時如何？』
J38nB425_p0640c18║慧曰：『血濺梵天。』圓悟忻然，曰：『問得極好，答得更奇。』今
J38nB425_p0640c19║請和尚別一轉語。」師云：「放下劍子。」進云：「固知和尚大
J38nB425_p0640c20║有超方之作。」師云：「切忌犯鋒鋩。」澈禮拜云：「昔日大慧，
J38nB425_p0640c21║今日和尚。」師云：「被汝看破。」迺云：「聖壽上堂，禾山打鼓，
J38nB425_p0640c22║驚動玅高峰點頭、雙鶴亭起舞，直得有情、無情同來
J38nB425_p0640c23║聽法，十方龍象共作證明。自愧慧淺德涼，敢向河頭
J38nB425_p0640c24║賣水？然師命不敢違，勉赴來機。」遂舉：「末山尼因灌谿
J38nB425_p0640c25║問：『如何是末山境？』山云：『不露頂。』谿云：『如何是末山主？』
J38nB425_p0640c26║山云：『非男女相。』谿乃喝云：『何不變去？』山云：『不是神、不
J38nB425_p0640c27║是鬼，變箇甚麼？』」師云：「灌谿雖有本分鉗鎚，爭奈末山
J38nB425_p0640c28║是鍛過的真金，了無異色。茲者道婆元正落髮修行，
J38nB425_p0640c29║頭腦與末山相似，惜乎參究不到他田地，所以見有
J38nB425_p0640c30║男女、有眷屬，有菩提、有涅槃。若向非男女處一覷，覷
J38nB425_p0641a01║破菩提、涅槃，不消一捏，到黃檗門下，主山猶未肯點
J38nB425_p0641a02║頭。正當恁麼時，如何是獨脫一句？龐公過去久矣，有
J38nB425_p0641a03║煩眾師久立，伏惟珍重。」
J38nB425_p0641a04║孝子祐竹等薦故考常有信士，請秉拂上堂。僧問：「如
J38nB425_p0641a05║何是佛？」師云：「頭頂五須彌。」進云：「如何是法？」師云：「口包
J38nB425_p0641a06║四大海。」進云：「如何是僧？」師云：「雙眸懸日月。」進云：「三寶
J38nB425_p0641a07║已蒙師指示，向上一著如何趨向？」師打一棒，云：「會取
J38nB425_p0641a08║佛法僧。」僧一喝，師云：「伶俐衲僧最難得。」齊雲問：「一法
J38nB425_p0641a09║若有，毗盧墮在凡夫；萬法若無，普賢失其境界。去此
J38nB425_p0641a10║二途，請師超薦。」答云：「雲藏無縫襖。」進云：「恁麼則坐斷
J38nB425_p0641a11║真空玅有，直登上品蓮華去也。」答云：「花燦不萌枝。」僧
J38nB425_p0641a12║禮拜而退，師迺云：「生前無業累，死去快如仙，當下信
J38nB425_p0641a13║得及，不用哭蒼天。其或未然，再垂方便。常有信士白
J38nB425_p0641a14║手起家，惜土如金，周人之急，惟義是從，鄉人稱為善
J38nB425_p0641a15║士也。一旦無常，乘時委順，其孝子賢孫以父祖形容
J38nB425_p0641a16║不可見，而其靈明不昧未嘗亡也。三七之辰，特進山
J38nB425_p0641a17║請法以薦其親，是可謂能知孝道者耳。予雖不敏，承
J38nB425_p0641a18║堂頭老人委命，勉副來誠，伏惟諦聽。常有五十八年
J38nB425_p0641a19║前之生也，猶月映寒潭，雖有有之有，不有於有也；五
J38nB425_p0641a20║十八年後之滅也，如雲散長空，則無無之無，不無於
J38nB425_p0641a21║無也。不無之無，聖凡非減；不有之有，來去非增。正當
J38nB425_p0641a22║恁麼時，如何是超空有、證真常的消息？頓明無相天
J38nB425_p0641a23║真佛，休戀黃金鑄舊顏。」下座。
J38nB425_p0641a24║立春，秉拂小參。問答竟，迺云：「今日立春，承方丈老人
J38nB425_p0641a25║命，第一座秉拂與大眾結般若緣，有煩兩堂法昆仲
J38nB425_p0641a26║降尊證明，應箇時節去也。青帝笏頭點出無邊春色，
J38nB425_p0641a27║達摩腳下重敷五葉一花。」復豎拂，云：「且道：祖師未西
J38nB425_p0641a28║來時還有者箇也無？若道有，有在甚麼處？若道無，爭
J38nB425_p0641a29║得者箇來？若向箇裏覷得破，一任開鑿，人天眼目隨
J38nB425_p0641a30║處簇錦鋪紅；其或未然，不免隨渠流轉。且作麼生是
J38nB425_p0641b01║不遷之句？春風影裏乾坤大，萬福堂中日月長。」