J38nB425_p0641c01║即非禪師全錄卷之四
J38nB425_p0641c02║門人明洞、性安、性節、明覺、明幢仝編
J38nB425_p0641c03║法語
J38nB425_p0641c04║示靈智禪人
J38nB425_p0641c05║向上一著，直截承當，操持久遠，從古為難。歷觀前輩，
J38nB425_p0641c06║拌捨身命，不顧危亡，千里萬里，求明師勝友，與之決
J38nB425_p0641c07║擇大事，動是三二十年，遍試諸難，乃至盡形壽，辨不
J38nB425_p0641c08║退轉之心，以願力所持，窮劫不化，亙古如一日者，良
J38nB425_p0641c09║由根器猛利，規度恢宏，所以涵養練磨，造詣深遠，一
J38nB425_p0641c10║發其用，則光明盛大，為人天之師表，揭日月千昏衢，
J38nB425_p0641c11║誠非苟然也。子於般若有緣種，親宗學道，一以古人
J38nB425_p0641c12║步履為標榜，猛著精彩，進進向前，到撲不破處，廓然
J38nB425_p0641c13║脫體透徹，果能發揮靈智，轉益未來，庶幾不負最初
J38nB425_p0641c14║超方本志也。
J38nB425_p0641c15║示曇瑞監寺
J38nB425_p0641c16║曇瑞禪人，福州長樂陳氏子。幼失怙恃，與胞兄相依。
J38nB425_p0641c17║一日，伊兄秋試，值鄉中有警，逃入浙中密印寺出家。
J38nB425_p0641c18║行苦行二年，精進無怠，過中不食。夜禮願文，天寒衣
J38nB425_p0641c19║單，往處州乞緣。谿行失舟，墮急流中，隨波出沒二里
J38nB425_p0641c20║許，意不散亂，極力冥稱觀世音菩薩名號。忽從覆出，
J38nB425_p0641c21║遇官船，得濟彼岸。同舟文學兩人、商客四人，俱淹沒
J38nB425_p0641c22║而死，獨子再生。歸辭寺主，欲別求出世師。主曰：「不須
J38nB425_p0641c23║別去。」直指參予薙染為弟子，隨予東渡，執巾缾兩載，
J38nB425_p0641c24║兼理院事。一日，自知精進不及於前，大發猛省，懷香
J38nB425_p0641c25║投五，懇求開示。因示之曰：子出家便遇善知識，可謂
J38nB425_p0641c26║受化有緣，但志求大法之心未專且切耳。果能以生
J38nB425_p0641c27║死事大，參究向上，十年、二十年不異其心、不改其志，
J38nB425_p0641c28║如覆舟求出，不悟不止，庶不孤父母四重之恩，亦不
J38nB425_p0641c29║負出家遇善知識之緣也。勉之！勉之！
J38nB425_p0641c30║示唯仁禪人
J38nB425_p0642a01║履名山，登福地，穿叢林，觀勝境，今年南海，明年五臺，
J38nB425_p0642a02║後年徑山、黃檗，縱經塵沙劫，歷微塵數梵剎，參禮諸
J38nB425_p0642a03║大知識，總不出幻化門頭，而非究竟真實處也，古人
J38nB425_p0642a04║喚作迷頭認影。汝今不妨就路還家，苟能一步踏翻
J38nB425_p0642a05║幻海，直登覺岸，始得本來主人翁矣。努力，囑囑！
J38nB425_p0642a06║示徹玄禪人
J38nB425_p0642a07║吾觀從上佛祖，無有不從行門中建立世出世間福
J38nB425_p0642a08║田功德。今去古遠矣，名字比丘率無慚愧，一味養嬾，
J38nB425_p0642a09║三業不修，肯念佛祖慧命利及將來乎？徹玄禪人生
J38nB425_p0642a10║長東方，屢慕西竺典籍，生難遭想，發心募刻書本藏
J38nB425_p0642a11║流通，思與十方四眾同種般若勝緣，共續佛祖慧命，
J38nB425_p0642a12║藉此慧命永壽邦家。如此為僧，大越於人多矣。予聞
J38nB425_p0642a13║之不勝讚歎，欲令徹玄竿頭更進一步，向佛祖未出
J38nB425_p0642a14║母胎時一則公案一翻翻轉，是名轉大法輪，是名報
J38nB425_p0642a15║佛深恩，努力勉旃。
J38nB425_p0642a16║示勇學禪人
J38nB425_p0642a17║如何是臨濟禪？曰：青天轟霹靂。若向者一句下會去，
J38nB425_p0642a18║可以入凡入聖，入一切國土，度脫有情，無諸惡礙。但
J38nB425_p0642a19║切忌卜度，卜度則又成智解也。勇闍黎勉之。
J38nB425_p0642a20║示玄通禪人
J38nB425_p0642a21║子有志向上，切勿向他人言語文字中求，須向自己
J38nB425_p0642a22║心地上求。子自己妄想是虛謬，又將他人言語把作
J38nB425_p0642a23║實法會，則是重增一重障礙耳。佛言：「狂心不歇，歇即
J38nB425_p0642a24║菩提。」勝淨明心，本非外得。果能如此放得下，看得破，
J38nB425_p0642a25║便是了事凡夫。努力勉旃。
J38nB425_p0642a26║示道模禪人
J38nB425_p0642a27║出家人以持戒為根本，禮誦作福為助因，參禪辦道
J38nB425_p0642a28║為正果。如是操持參究十年廿年，如不悟，佛祖墮妄
J38nB425_p0642a29║語矣。努力努力。
J38nB425_p0642a30║示性具禪人
J38nB425_p0642b01║本具性善，如艸種在地，但有土處莫不有之，若遇時
J38nB425_p0642b02║雨靡不發生。今有緣遇善知識，譬如智種含心地，遇
J38nB425_p0642b03║澤悉皆萌，將來必成玅果，所謂佛種從緣起也。
J38nB425_p0642b04║示夢覺禪人
J38nB425_p0642b05║若謂是夢，覺者是誰？若謂是覺，因何有夢？夢即覺，覺
J38nB425_p0642b06║即夢，猶未離夢覺，夢所夢盡，覺所覺空。且道主人公
J38nB425_p0642b07║在甚麼處？參！
J38nB425_p0642b08║示鐵牛禪人
J38nB425_p0642b09║鐵牛不怕獅子吼，遇著勝熱婆羅門又作麼生？這裏
J38nB425_p0642b10║透得過，五十三人呼來搖櫓，未為分外。其或未然，過。
J38nB425_p0642b11║示鐵崖禪人
J38nB425_p0642b12║好一座鐵崖，純鋼鑄就，不費鉗鎚。雖然，爭似黃金百
J38nB425_p0642b13║煉，愈見光輝。
J38nB425_p0642b14║示法雲上座
J38nB425_p0642b15║若論此事，如金翅拍海，直取龍吞，始有衲僧氣息。子
J38nB425_p0642b16║之機用頗以相當，只是藏而不露，待時而彰，此便是
J38nB425_p0642b17║出人一頭地。山僧忍俊不禁，展起須彌粗拳，覿面分
J38nB425_p0642b18║付，子甘受之，更復何云？咄！咄！
J38nB425_p0642b19║示萬拙禪人
J38nB425_p0642b20║一也不立，萬從奚生？覓巧不得，拙自何來？聖名凡號，
J38nB425_p0642b21║總是虛聲，描之狀之，空中捉響。
J38nB425_p0642b22║示愚岳上座
J38nB425_p0642b23║岳為眾山長，海為萬派宗，蟭螟眉底坐，吞卻太虛空。
J38nB425_p0642b24║正恁麼時，還容愚智也無？咄咄！
J38nB425_p0642b25║示崎主
J38nB425_p0642b26║夫參禪學道，本為透脫生死，只貴當人具決定信、發
J38nB425_p0642b27║勇猛心，照徹身名世界泡幻無實，把平日自己妄想
J38nB425_p0642b28║忘念、惡知惡見盡底掀翻，壁立千仞，然後將佛祖一
J38nB425_p0642b29║節公案晝夜提撕，眠食行坐無容走作，今日也如是、
J38nB425_p0642b30║明日也如是，逗到嬴紋結角處，㘞地一聲，豁然如雲
J38nB425_p0642c01║開日出，即此便是發明大事時也。發明之後，更須依
J38nB425_p0642c02║本分宗師為解粘去縛，方能了生脫死、超凡越聖、變
J38nB425_p0642c03║通自在。如公到家，家權在手，堂上一呼、堂下百諾，大
J38nB425_p0642c04║開寶藏，利濟無窮。到此時節，方知佛祖善知識不汝
J38nB425_p0642c05║欺也。公其勉之。
J38nB425_p0642c06║示鄭居士
J38nB425_p0642c07║鄉人鄭虎谿文學，曾遍參曹谿、長慶、廬山、徑山、黃檗
J38nB425_p0642c08║諸大知識。近來聖壽請益，山野謂之曰：「若論此事，非
J38nB425_p0642c09║語言之所能傳、心思之所能及，必須識得古人道的。
J38nB425_p0642c10║如古德問秀才云：『百姓日用而不知，不知個甚麼？』才
J38nB425_p0642c11║云：『不知道。』德云：『灼然不知。』山野曰：古德暗指路頭，秀
J38nB425_p0642c12║才舉步踏著，無端被古德向腳跟下一錐，直得至今
J38nB425_p0642c13║未點地在。點與未點則且置，畢竟喚甚麼作道？」士答
J38nB425_p0642c14║云：「和尚手中如意子。」山野曰：「如意是道麼？」士擬議，山
J38nB425_p0642c15║野曰：「白雲萬里了也。」又曰：「末後一句始透重關。若也
J38nB425_p0642c16║會得，捉敗古德、看破同袍，一任孤峰頂上嘯月吟風、
J38nB425_p0642c17║十字街頭和光納垢，轉塵勞為佛事，現居士而說法；
J38nB425_p0642c18║其或未然，正好如昔日臨試官完卷時，不可須臾忽
J38nB425_p0642c19║也。居士勉之。」
J38nB425_p0642c20║示林居士
J38nB425_p0642c21║齋戒信士惠林者，瀚江林孝廉之堂弟也。骨剛氣雄，
J38nB425_p0642c22║質直慷慨。每見事之不平，無論可否，或有可為者，即
J38nB425_p0642c23║輕財捨命以當之，人皆義之。予不然，曰：此是血氣所
J38nB425_p0642c24║使，非由道力發也。將此血氣置在般若之上，何患道
J38nB425_p0642c25║之不成，義之不廣也？血氣之盛，譬如萬斛之舟，正好
J38nB425_p0642c26║趁其時節，乘風張帆，便有瞬息千里之勢。若也釘樁
J38nB425_p0642c27║搖櫓，驢年得到彼岸也。子能知時節，趁因緣，工上加
J38nB425_p0642c28║工，切上加切，忽然噴地一聲，萬夫攔不住耳。轉身向
J38nB425_p0642c29║上，一路自有木和尚為子道破，毋容饒舌。因子請益，
J38nB425_p0642c30║聊書數語以發之。
J38nB425_p0643a01║示島田崎生
J38nB425_p0643a02║若論向上一著，了無別說，貴在當人辨久遠鐵石心
J38nB425_p0643a03║身。然此一著，人人本具，直下未能發明者，如果仁之
J38nB425_p0643a04║在核，未有浸入之功、熏發之力，所以枝葉花果皆隱
J38nB425_p0643a05║仁中，未得發現也。若遇善知識，教其增培心地，長養
J38nB425_p0643a06║善根，靈苗頓發，千枝萬葉，即是收功結果之時也。然
J38nB425_p0643a07║後發之為道用，著而為經書，列而為綱常，轉而為事
J38nB425_p0643a08║業，上可以事君親，下可以撫百姓，扶正除邪，獎善罰
J38nB425_p0643a09║惡，致功名於不朽，證清淨於無為，皆承此一著恩力
J38nB425_p0643a10║受用也。茲島田檀護治崎，發政施仁，明如止冰，不為
J38nB425_p0643a11║事物所轉。公事之餘，直欲究明向上一著，此非夙具
J38nB425_p0643a12║大根大器，安能汲汲如是哉？初夏間，出卷一帙，請益
J38nB425_p0643a13║開示，予從直截根源處顯明開發。倘于公私之暇，著
J38nB425_p0643a14║實參究，一旦豁然瞥地，方信予言為有據矣。勉旃！勉
J38nB425_p0643a15║旃！
J38nB425_p0643a16║示林英士
J38nB425_p0643a17║林子熟也，姿稟俊秀，幼讀書，一覽輒通大義。及長，尤
J38nB425_p0643a18║工真艸篆隸，詩詞敦篤，有乃父風，長者莫不愛之。丁
J38nB425_p0643a19║酉春，值予東渡，卓錫聖壽山中，常來參謁請益。予見
J38nB425_p0643a20║其心善下，於般若有夙緣，每以向上語之，其心領若
J38nB425_p0643a21║飲水焉。今歲辛丑秋杪，崎主邀之偕遊東武，特來拜
J38nB425_p0643a22║別，併乞數語佩奉。因謂之曰：若論此事，如種樹一般，
J38nB425_p0643a23║初培以厚土，徐沃以清流，及其成立長大，受雨露之
J38nB425_p0643a24║恩，飫日月之華，然後聽其時節開花結實。實既熟矣，
J38nB425_p0643a25║或為獻佛，或為進御，或以待賓，或資家用，取之不竭，
J38nB425_p0643a26║用之無窮。世出世間不外于此，子其勉之。
J38nB425_p0643a27║示野山丹後守
J38nB425_p0643a28║五蘊山也，人我山也，涅槃山也。一切聖凡，出生入死，
J38nB425_p0643a29║未嘗不居於此山也。若能坐斷此山，全身是道，則無
J38nB425_p0643a30║內無外，無彼無此。到恁麼田地，便是超生脫死的時
J38nB425_p0643b01║節，也終日事上御下，了不相妨。其或未然，世間事逐
J38nB425_p0643b02║眼前過，不覺老從頭上來。
J38nB425_p0643b03║示范信士
J38nB425_p0643b04║信士范石甫者，泉人也。齋戒篤行，善以彫刻為佛事。
J38nB425_p0643b05║癸卯冬，黃檗老人命造大士及十八羅漢、祖師、伽藍
J38nB425_p0643b06║像，巧心玅手，難可云喻，瞻禮者莫不贊難希有。一日，
J38nB425_p0643b07║仲紙求開示，因示之曰：「像之未成，全佛是木；及其成
J38nB425_p0643b08║也，全木是佛。佛不自佛，從緣而成；以類推之，物物皆
J38nB425_p0643b09║佛。所謂是心作佛，是心是佛。只如祖師云：『不是心，不
J38nB425_p0643b10║是佛，不是物。且道是甚麼物？』向者裏下得一轉語，是
J38nB425_p0643b11║真造佛。」石甫作禮三拜，塞白還之。
J38nB425_p0643b12║示超方信士
J38nB425_p0643b13║平等本際，無聖無凡。為起一念不平等之見，則聖凡
J38nB425_p0643b14║分耳。所以有佛、有眾生，有煩惱、有菩提，有六趣、有六
J38nB425_p0643b15║度。若在當人分上，在聖不增、在凡不減。無明即佛性，
J38nB425_p0643b16║煩惱即菩提。無明煩惱喻冰，菩提佛性喻水。迷則結
J38nB425_p0643b17║為冰，悟則消為水。今子所問，或云：厭煩惱而求菩提，
J38nB425_p0643b18║斷無明而證佛性。此是二乘見解，何異離冰求水？又
J38nB425_p0643b19║云：見性明道，總屬妄想。佛是何物，而欲成之？此是撥
J38nB425_p0643b20║無外道，猶如執冰排水。並是邪見邪解，非惟孤負佛
J38nB425_p0643b21║祖，抑且孤負己靈。如其利根上智，向自家跟腳下，確
J38nB425_p0643b22║實見徹本源，更無絲毫透漏，方始辨得邪正，不墮惡
J38nB425_p0643b23║知惡見，亦不起佛見法見，截生死流到休歇地，乃為
J38nB425_p0643b24║真箇超方解脫之士也。
J38nB425_p0643b25║示林大堂居士
J38nB425_p0643b26║《易》曰：「天道好善。」《書》曰：「緊德緊馨。」可見古之聖賢，其不
J38nB425_p0643b27║同于人者，無非繼之者善，而成之者性也。山野于居
J38nB425_p0643b28║士，竊有取焉。居士德性淳和，踐履耿介，與人無妄語，
J38nB425_p0643b29║凡一取一與，莫不與義自持，此誠閩邑之流馨，鉅族
J38nB425_p0643b30║之軌範也。初年即知歸命黃檗老人，向上之志已云
J38nB425_p0643c01║篤矣。殆與山野周旋十餘年，肫肫以佛法從事，朝夕
J38nB425_p0643c02║在家炷香持誦，于尊人墳墓，四時八節致其孝思，每
J38nB425_p0643c03║時來寺中設供，構山亭以供遊覽，施花園以廣山門，
J38nB425_p0643c04║倘非真實正信，烏能一一不作銖兩計耶？世人務為
J38nB425_p0643c05║身家利便之私，而居士惟知積善植福為寶，則異日
J38nB425_p0643c06║雲仍繼美，高出門戶，豈非合天道鬼神之心哉？山野
J38nB425_p0643c07║嘉居士之行，書此以勛向上一著，當自勉旃。
J38nB425_p0643c08║示法真優婆塞
J38nB425_p0643c09║法真雖處塵勞，心常清淨，鄉里咸為起敬，謂其在家
J38nB425_p0643c10║杜多也。弱冠不娶，發願斷婬，禱于大士，求加被。一夜，
J38nB425_p0643c11║夢授陀羅尼咒一遍，曰：「誦此不驗，吾不名正法明。」覺
J38nB425_p0643c12║而婬機頓寂，忘念不生，遂炷香觀想，描寫大士相好，
J38nB425_p0643c13║極其莊嚴，盍神授也。丙午孟春望，奉持入山，上山僧
J38nB425_p0643c14║清供，因鑒其誠，為之納供丈室。乃問曰：「有箇無面目
J38nB425_p0643c15║漢，如何描邈？」法真下語不契，復謂之曰：「子之品行固
J38nB425_p0643c16║佳，但未發明心要。心要不明，露柱亦持戒也。持戒獲
J38nB425_p0643c17║福報，生死終是不了。欲了生死，須明心要。心要已明，
J38nB425_p0643c18║慧光、戒光同日月並輝，可不勉旃。」
J38nB425_p0643c19║示那須氏豐夫人
J38nB425_p0643c20║佛言，遇道人難，道人遇矣，興正信難；正信具矣，發菩
J38nB425_p0643c21║提心難；菩提心發矣，全在時時栽培而保護之，否則
J38nB425_p0643c22║無增長之日矣。保護之功，須仁澤灌溉，慧日照臨。要
J38nB425_p0643c23║以照潤及時，方能有濟。若雨多則爛，日多則焦。雨暘
J38nB425_p0643c24║均，則根日固，樹日長，心花發現，福果圓明。然後可以
J38nB425_p0643c25║利濟一切，覆蔭大方。如此可謂功成矣。努力努力。
J38nB425_p0643c26║示元榮
J38nB425_p0643c27║修行在乎觀心，植福在乎萬行。觀心以參禪為最，萬
J38nB425_p0643c28║行以供眾為先。參禪須是上根器，植福還他大福人。
J38nB425_p0643c29║汝於二者兼而有之，可謂大心菩提耳。然雖如是，人
J38nB425_p0643c30║天福報則不無，超凡入聖尚遠在。參禪植福，若不悟
J38nB425_p0644a01║明佛慧，則禪定萬行亦化為福。福是有漏之因，福報
J38nB425_p0644a02║亦有盡時。第欲免三途、超三界，藉福為進道之資，直
J38nB425_p0644a03║須悟明佛慧乃可。經云：「供養百千辟支佛，不如供養
J38nB425_p0644a04║一無心道人。」且道辟支佛有何過？道人有何長？者裏
J38nB425_p0644a05║開得一隻眼，是真參禪？是真供養？其或未然，莫道不
J38nB425_p0644a06║疑。
J38nB425_p0644a07║示在原優婆姨
J38nB425_p0644a08║末世修行，信得此事及者，如披沙揀金，非曰全無，盍
J38nB425_p0644a09║亦鮮矣。邇築州有貴種正信女，丈夫在原氏，歸向三
J38nB425_p0644a10║寶，旦夕禪誦，雖居華室，樂遠離行，惟欲究明一著子，
J38nB425_p0644a11║為未來際金剛種子。此皆從夙生般若中來，志可嘉
J38nB425_p0644a12║也。戊申夏，特託梵禪遠來參謁，代請上堂法語，為進
J38nB425_p0644a13║道之資。恰值山僧退閒，不能如命，恐孤遠誠，乃書數
J38nB425_p0644a14║語以示之曰：智度菩薩母，容受一切法。然此一切法，
J38nB425_p0644a15║在聖不增、在凡不減，在難不遠、在易不近，在失不無、
J38nB425_p0644a16║在得不有，亙古亙今，無欠無剩。只為歷劫久遠，被習
J38nB425_p0644a17║染所移，纖毫不透，狼籍三千，致令真淨法身變作業
J38nB425_p0644a18║質，清淨玅土化為六塵。若能回光返照，勿捨寸陰，參
J38nB425_p0644a19║取趙州萬法歸一，一歸何處？忽朝覷破，則從前六塵
J38nB425_p0644a20║業質，猶百川歸海，融成一味耳。到此時節，方知步步
J38nB425_p0644a21║極樂、念念觀音，縱橫自在，無得不得，然後隨緣助宣
J38nB425_p0644a22║王化，福利斯民，豈特嗣續慧命而已哉？更贅一偈：此
J38nB425_p0644a23║事猶如沙裏金，工夫不到總難尋，頂門突出金剛眼，
J38nB425_p0644a24║照徹婆婆三世心。
J38nB425_p0644a25║示宗樸信士
J38nB425_p0644a26║阿那律陀尊者，此云如意，乃白飯王子也。過去世以
J38nB425_p0644a27║一飯施辟支佛，感九十一劫受如意樂。《增一阿含經》
J38nB425_p0644a28║云：「佛在給孤園為眾說法，律陀於中眠睡，佛說偈訶
J38nB425_p0644a29║曰：『咄咄何為睡？嬴螄蚌蛤類。一睡一千年，不聞佛名
J38nB425_p0644a30║字。』律陀於是涕泣自責，至七日夜，禪定不眠，因失雙
J38nB425_p0644b01║目。及得天眼，通觀大千界如掌中果，可謂旋見循元，
J38nB425_p0644b02║斯證第一矣。」茲築前宗朴居士，乃正信之士也，壯年
J38nB425_p0644b03║亦失兩目，雖感果不同，則佛性無異。今能作種種好
J38nB425_p0644b04║事，入山齋僧，此一飯之施，功超等等耳。倘更能回光
J38nB425_p0644b05║返照，將父母未生前本來面目一句六時參究，以悟
J38nB425_p0644b06║為期，忽朝瞥地，如久處晦暝，忽睹天日，豈不慶快平
J38nB425_p0644b07║生？然後可與阿那律陀把手共行，於末運中作大佛
J38nB425_p0644b08║事，利益有情，庶不虛來閻浮一上矣。宗朴不憚數日
J38nB425_p0644b09║途程，特來請上堂，值山僧退閒，不能如命，憐宗朴之
J38nB425_p0644b10║誠，略引教家方便以示。若論達磨極則，待宗朴頂門
J38nB425_p0644b11║眼開，再通消息。
J38nB425_p0644b12║示夢堂上座
J38nB425_p0644b13║夢堂覺上座相從有年，今秋值山僧謝院事退閒，回
J38nB425_p0644b14║聖壽山。上座夜行六十里，接予至圓通信宿，緇素盡
J38nB425_p0644b15║禮，可謂誠敬矣。及到崇福，又來省候，併呈偈頌二冊
J38nB425_p0644b16║請益。予閱之，大都不錯，只是竿頭邊事，更須退步始
J38nB425_p0644b17║得。復示之曰：唐宋禪道大盛之時，天下明眼知識甚
J38nB425_p0644b18║多，學道衲子不憚千里萬里，到處參扣，如機緣契合，
J38nB425_p0644b19║遂得印可，故悟道者不落邪見。以後知識無眼，學者
J38nB425_p0644b20║爪印自肯，所以不墮生滅，則落空見，甚至撥無因果，
J38nB425_p0644b21║墮落外道。其或悟心未徹，纔見影響，便得少為足，說
J38nB425_p0644b22║時似悟，對境還迷。如此之人，皆未得明眼宗師勘驗，
J38nB425_p0644b23║故致如是。故古德云：「不是無禪，只是無師耳。」上座有
J38nB425_p0644b24║志大事，為法情深，倘退步踏倒剎竿，則大覺之法道
J38nB425_p0644b25║常存，濟祖之慧命有賴矣。努力！珍重！
J38nB425_p0644b26║示光巨上座
J38nB425_p0644b27║中秋前，山僧有未了因緣到崎，道經肥前，光巨上座
J38nB425_p0644b28║領弟子輩于數十里外相迎，到上剎安歇，禮數甚慇。
J38nB425_p0644b29║入門，見其叢林清潔，大眾整肅，效唐規矩，朝夕禪誦，
J38nB425_p0644b30║所來瞻禮者皆生難遭之想，此皆上座願力所持也。
J38nB425_p0644c01║及予到崇福，又不憚跋涉，遠來省候，可謂誠愈篤、義
J38nB425_p0644c02║至高也。臨別，懷香來求法名請益，因謂之曰：欲得梅
J38nB425_p0644c03║花香撲鼻，還須徹骨幾番寒。囑囑。
J38nB425_p0644c04║示慶存長老
J38nB425_p0644c05║余返錫崇福，三嶽存上座領諸弟子迎于三十里外，
J38nB425_p0644c06║具威儀向前作禮甚恭。予見其精誠端愨，謂左右曰：
J38nB425_p0644c07║「此本色住山僧也。」遂應其齋。上座乃嘆曰：「我輩不見
J38nB425_p0644c08║唐國知識將四百年矣，今日幸法駕光臨，得與瞻禮，
J38nB425_p0644c09║豈非夙緣耶？敢求開示一言半句為金剛種子。」山僧
J38nB425_p0644c10║因語之曰：「子能持此難遭希有之心，以明佛祖之道，
J38nB425_p0644c11║不惟數百年前之開山面目猶在，抑今日承檀越之
J38nB425_p0644c12║供養，則福有攸歸矣。子其勉之。」
J38nB425_p0644c13║示大眾
J38nB425_p0644c14║當此像季，身服田衣，宿生善因，極不容易。須要念德
J38nB425_p0644c15║修德，知恩報恩，但以深究死生為第一件大事。不圖
J38nB425_p0644c16║名，不苟利，除人我見，蕩生滅心，大小和睦，內外恭敬，
J38nB425_p0644c17║有善相贊，有過相規，惟道是務，勿管是非，此謂之聖
J38nB425_p0644c18║賢之聚會。不然，滴水粒米，無非鐵丸銅汁，可不畏與？
J38nB425_p0644c19║當共勉之。
J38nB425_p0644c20║示實歸禪人
J38nB425_p0644c21║世有虛頭禪，見他人病，極善開導。或云：一切放下，莫
J38nB425_p0644c22║著於病。或云：四大本空，病將安寄？及自家熱病到來，
J38nB425_p0644c23║一毫主宰都做不得，依舊空不去，放不下。汝今始知
J38nB425_p0644c24║放下，須明取本空始得。本空若明，始會得安樂法。努
J38nB425_p0644c25║力勉旃！
J38nB425_p0644c26║示曉覺禪人
J38nB425_p0644c27║戒以防閒，定以攝亂，慧以破惑，三學全提，障盡心空，
J38nB425_p0644c28║如夢忽覺，此修行綱領也。索我開示書以勉，努力努
J38nB425_p0644c29║力。
J38nB425_p0644c30║示用方禪人
J38nB425_p0645a01║用方在廣壽為殿主三載，過午不食，夜不脅席，參究
J38nB425_p0645a02║之餘，發心刺血，寫三千諸佛名號，一字一拜，仗此殊
J38nB425_p0645a03║勛，祈答四恩。不一月，拜寫已畢，予嘉其誠，乃謂之曰：
J38nB425_p0645a04║行既整飭，理要頓明，理若不明，終歸虛妄，事理雙備，
J38nB425_p0645a05║成佛之階，子其勉之。
J38nB425_p0645a06║示病僧
J38nB425_p0645a07║病有多種，或夙障、或現障，皆因少持律故也。所以平
J38nB425_p0645a08║日參究讀誦，要除夙現障。今障不能除，非經書公案
J38nB425_p0645a09║不靈驗，盍由學之不精，參之不力，信之不至也。汝能
J38nB425_p0645a10║一念迴機，不惟病魔自退，而道從此入矣。所謂病是
J38nB425_p0645a11║眾生良藥，不其然乎。猛省勉旃。
J38nB425_p0645a12║示覺珠禪尼
J38nB425_p0645a13║一切家緣、兒女緣、內外緣，既盡情放下，直教胸中空
J38nB425_p0645a14║蕩蕩，單單提箇念佛的是誰？重下疑情，如空中橛子，
J38nB425_p0645a15║疑來疑去，疑到銀山鐵壁處，從新勇猛，奮發精彩。如
J38nB425_p0645a16║此用心，久久不退，忽然迸出本來面目，便是超凡越
J38nB425_p0645a17║聖的消息也。勉之！
J38nB425_p0645a18║示性空院道婆
J38nB425_p0645a19║肥前州性空院道婆松陰，求薦長男覺智宗本十七
J38nB425_p0645a20║年忌辰，特命耑使入山設齋，請上堂，用嚴冥福。正值
J38nB425_p0645a21║山僧養病退閒，不能應，因再求法語，乃示之曰：行一
J38nB425_p0645a22║善，斷一惡；行十善，超五濁。覺智宗本居士曾修眾善，
J38nB425_p0645a23║早超極樂，何用山僧為薦？雖然，不因樵子引，爭到葛
J38nB425_p0645a24║洪家？再聽一偈：顛倒想生生死續，顛倒想滅誰生佛？
J38nB425_p0645a25║六凡泯處涅槃空，元霄月現寶池中。
J38nB425_p0645a26║示因旛守
J38nB425_p0645a27║大村因旛守居士請益，因謂之曰：「鳥窠禪師示白侍
J38nB425_p0645a28║郎云：『諸惡莫作，眾善奉行。』然依此修持，不失為君子，
J38nB425_p0645a29║亦得人天福報，但未能入得佛祖堂奧。須知當人分
J38nB425_p0645a30║上，有不屬善、不屬惡、不屬名言、不屬指擬一著子，輝
J38nB425_p0645b01║天鑑地，耀古騰今。倘於此處著得隻眼，踏斷善惡兩
J38nB425_p0645b02║途，踢翻凡聖窠日，便是入堂奧時節。然後大坐當軒，
J38nB425_p0645b03║治政施仁，無不合道。果能直下承當，白翁讚歎有分。」
J38nB425_p0645b04║示曇瑞侒上座最後語
J38nB425_p0645b05║山僧于丁酉春，應崇福諸檀越請，吾徒侍杖跋涉，萬
J38nB425_p0645b06║里同來。時雖年紀未高，為人淳篤，頗有老成氣象。監
J38nB425_p0645b07║院六年，寬心處眾，內外圓融，明因識果，甚愜眾意。癸
J38nB425_p0645b08║卯秋，山僧省覲黃檗老人，吾徒隨侍上京，暫將院事
J38nB425_p0645b09║交化林子掌管。甲辰秋，山僧擬再回崇福，道經豐前
J38nB425_p0645b10║州，緣遇小笠原老太守，乘大願力，勤留卓錫，為國開
J38nB425_p0645b11║法，蒙上意允許，隨開山廣壽。吾徒時領都寺，兼衣缽
J38nB425_p0645b12║之職，井井有條，人所嘉歎。越三載，歲在丁未冬，不幸
J38nB425_p0645b13║豐君仙逝，山僧隨散眾，閉門靜守。次年戊申秋，直退
J38nB425_p0645b14║閒本山，崇福獨捐衣缽資，特造黃檗本師老人壽髮
J38nB425_p0645b15║塔一座，吾徒亦發心捐衣缽資，造菴一所，看守壽塔，
J38nB425_p0645b16║以時洒掃，可謂道義兩盡。時闕監寺，舊唐諸檀越屢
J38nB425_p0645b17║白山僧公舉吾徒，吾徒再三告辭，舉之益堅，方乃從
J38nB425_p0645b18║命，隨稟崎主再任寺事。值年來常住淡薄，緣事不廣，
J38nB425_p0645b19║吾徒為法為山門栽補樹木，修破整敝，任勞任怨，力
J38nB425_p0645b20║守如常，藂林頗有可觀。山僧自東渡以來，兩坐道場，
J38nB425_p0645b21║甚得吾徒一臂之力，此緇素咸知匪山僧私意屬子
J38nB425_p0645b22║也。今也欲往他方行腳，無以答吾徒服勞，惟望各自
J38nB425_p0645b23║努力，以道靜守，為法自重，切勿自輕。徒眾有道誼肯
J38nB425_p0645b24║作行為常住者，留數人共守；若躲嬾偷閒，不守戒律，
J38nB425_p0645b25║不義不法，登時遣出，免得虛消信施，退人信心，玷辱
J38nB425_p0645b26║山門，敗壞僧風。前所云云，當力行之，不依吾訓，匪吾
J38nB425_p0645b27║徒也。至囑！至囑！前表信一柄與吾徒密藏操履，俟數
J38nB425_p0645b28║年後拈出，居山勿得輕露，佛祖慧命非同小可。又囑。
J38nB425_p0645b29║示翠峰上座
J38nB425_p0645b30║棒頭領旨，喝下明宗，早已遲了八刻，說箇乾坤大地
J38nB425_p0645c01║常露現前，何異白日誇明？若是本色衲僧，當知別有
J38nB425_p0645c02║生涯，方可少分相應。肥前翠峰上座從吾淹矣，只為
J38nB425_p0645c03║從前雜毒入心，所以觸處不無蹇滯之患。及山僧退
J38nB425_p0645c04║閒，聖壽再來掛錫，見汝稍覺痛痒，室中緊下鍼錐，近
J38nB425_p0645c05║來瞥地，方知山僧用處未嘗欺人，寧匪佛法靈驗歟？
J38nB425_p0645c06║茲吾欲唱還鄉曲子，因付一枝以表遠別之信，到者
J38nB425_p0645c07║裏更須知慚識愧始得。古德尚恐離師太早，未盡要
J38nB425_p0645c08║玅，何況於叔世乎？汝只向水邊林下韜晦形影三二
J38nB425_p0645c09║十年，使腳跟練熟，自然脫落今時，乃是報不報之恩
J38nB425_p0645c10║也。至囑，至囑。
J38nB425_p0645c11║示光巨上座
J38nB425_p0645c12║若論此事，如千日並照，無一點翳障，縱向未舉以前
J38nB425_p0645c13║擬欲會取，早已被片雲遮了，何況說明說暗，自纏無
J38nB425_p0645c14║繩之縛耶？肥前光巨上座，天性牢實，修行有年，嘗來
J38nB425_p0645c15║廣壽參見，尋兩掛搭崇福。山僧見他於葛藤露布上
J38nB425_p0645c16║作活計，每痛下鉗鎚，當時不能領荷，晝三夜三，孜孜
J38nB425_p0645c17║參究。近到岩頭，所謂從自己胸襟流出，一一盍天盍
J38nB425_p0645c18║地處，忽然撞著路頭，乃呈偈語，山僧劈頭便棒，未嘗
J38nB425_p0645c19║輕易放過。茲山僧將圖行腳，因付一枝，以為表信。汝
J38nB425_p0645c20║切須自祕自重，不可敢輕開口，只可靜地持提，勉息
J38nB425_p0645c21║長養，或十年、二十年，待時行化，其必到路頭盡處，徹
J38nB425_p0645c22║頭徹尾，寧匪成就本分事業者哉？囑囑。