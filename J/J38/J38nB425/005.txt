J38nB425_p0646a01║即非禪師全錄卷之五
J38nB425_p0646a02║門人明洞、性安、性節、明覺、明幢仝編
J38nB425_p0646a03║舉古
J38nB425_p0646a04║舉：「世尊初生，乃一手指天，一手指地，周行七步，目顧
J38nB425_p0646a05║四方云：『天上天下，惟吾獨尊。』雲門云：『我當時若見，一
J38nB425_p0646a06║棒打殺與狗子喫，貴圖天下太平。』」
J38nB425_p0646a07║師云：「世尊出世，攪動乾坤，雲門行棒，無活人劍。我
J38nB425_p0646a08║當時若見，亦不用如之若何，但進云：『未出孃胎，略
J38nB425_p0646a09║較些子，突出頭來，堪作何用？』縱鐵鑄面皮，也須裂
J38nB425_p0646a10║下。還知山僧為人處麼？撥轉無為化，追回太古風。」
J38nB425_p0646a11║舉：「世尊陞座，眾纔集定，迦葉白椎云：『世尊說法竟。』世
J38nB425_p0646a12║尊便下座。」
J38nB425_p0646a13║師云：「世尊要豎葛藤椿，不合隨人起倒；迦葉欲直
J38nB425_p0646a14║截根苗，那知早生枝葉？惹得後代兒孫牽枝引蔓。
J38nB425_p0646a15║山僧恁麼道，亦是郎當不少。」喝一喝。
J38nB425_p0646a16║舉：「世尊云：『吾有正法眼藏、涅槃玅心，付囑摩訶迦葉，
J38nB425_p0646a17║廣令傳授。』天如云：『今日不肖兒孫要問黃面老子：者
J38nB425_p0646a18║兩件物從那裏得來？』」
J38nB425_p0646a19║師云：「若論者兩件物，威音以前漏逗了也。更問：從
J38nB425_p0646a20║那裏得來？將謂忘卻。」
J38nB425_p0646a21║舉：「世尊在靈山會上說法，有五百比丘，得四禪定，具
J38nB425_p0646a22║五神通，未得法忍，以宿命通，各各自見過去世時，弒
J38nB425_p0646a23║父害母，及諸重罪，於自心內，各各懷疑，於甚深法，不
J38nB425_p0646a24║能證入。是時文殊，知眾疑怖，承佛神力，遂手握利劍，
J38nB425_p0646a25║持逼如來。世尊乃謂文殊曰：『住住，不應作逆，勿得害
J38nB425_p0646a26║吾，吾必被害，為善被害。文殊師利！爾從本已來，無有
J38nB425_p0646a27║我人，但以內心，見有我人，內心起時，我必被害，即名
J38nB425_p0646a28║為害。』於是五百比丘，自悟本心，如夢如幻，於夢幻中，
J38nB425_p0646a29║無有我人，乃至能生所生父母。於是五百比丘，同聲
J38nB425_p0646a30║說偈，讚文殊曰：『文殊大智士，深達法源底，自手握利
J38nB425_p0646b01║劍，持逼如來身。如劍佛亦爾，一相無有二，無相無所
J38nB425_p0646b02║生，是中云何弒？』」
J38nB425_p0646b03║師云：「文殊握金剛王寶劍，欲剖如來心胸，何異空
J38nB425_p0646b04║中釘橛？五百比丘悟得無有我人，也是夢裏渡河。」
J38nB425_p0646b05║舉：「世尊因廣額旃陀羅日殺千羊，一日至佛所，颺下
J38nB425_p0646b06║屠刀云：『我是千佛一數。』世尊云：『如是，如是。』」
J38nB425_p0646b07║師云：「世尊大開爐𩍁，鎔屠刀為彈子，換卻旃陀羅
J38nB425_p0646b08║眼睛。若逢乞眼人，未審全肯放下否？」
J38nB425_p0646b09║舉：「世尊往忉利天，為聖母說法。優填王思佛，命匠人
J38nB425_p0646b10║雕栴檀像。及至世尊下來，像亦出迎。」
J38nB425_p0646b11║師云：「水底金烏天上日，眼中瞳子面前人。」
J38nB425_p0646b12║舉：「世尊般涅槃已，迦葉後至，槨示雙趺。後來無準範
J38nB425_p0646b13║示眾云：『大眾！靈山百萬，惟迦葉獨紹祖位，誠不忝矣。
J38nB425_p0646b14║何故？為他親見黃面老子腳跟來。』」
J38nB425_p0646b15║師云：「無準老漢也是扶強抑弱，覿面欺人。若論瞿
J38nB425_p0646b16║曇腳跟，阿誰不見？殊不知飲光曾摸著瞿曇腳跟
J38nB425_p0646b17║來。大眾！還曾摸著也未？如未，且向自己腳跟摸摸
J38nB425_p0646b18║看，縱摸不著，也摸著自己腳跟。」
J38nB425_p0646b19║舉：「城東老姥與佛同生，不欲見佛，每見佛來，即便回
J38nB425_p0646b20║避。雖然如是，回顧東西，總皆是佛。遂以手掩面，於十
J38nB425_p0646b21║指中亦總是佛。」
J38nB425_p0646b22║師云：「將謂老婆眼光灼破四天下，元來病眼見空
J38nB425_p0646b23║花，以手掩面，重加一重翳膜，若能回光返照，豈不
J38nB425_p0646b24║丈夫？」
J38nB425_p0646b25║舉：「維摩詰居士令諸大菩薩各說不二法門時，三十
J38nB425_p0646b26║二菩薩皆以二見，有為、無為，真諦、俗諦，合為一見，為
J38nB425_p0646b27║不二法門。然後問文殊，殊云：『如我意者，於一切法無
J38nB425_p0646b28║言、無說，無示、無識，離諸問答，是為入不二法門。』殊復
J38nB425_p0646b29║謂維摩曰：『我等各自說已，仁者當說何等是菩薩入
J38nB425_p0646b30║不二法門？』維摩默然。」
J38nB425_p0646c01║師云：「維摩病多諳藥性，徹底老婆心，末後被文殊
J38nB425_p0646c02║翻轉藥頭，直得佛病、祖病、眾生病一時掃蹤滅跡。」
J38nB425_p0646c03║舉：「達磨大師因梁武帝問：『如何是聖諦第一義？』磨云：
J38nB425_p0646c04║『廓然無聖。』帝云：『對朕者誰？』摩不識。」
J38nB425_p0646c05║師云：「梁帝逢而不逢，初祖識而不識，子細觀來，兩
J38nB425_p0646c06║兩無面目漢。會得廓然聖，惟我獨尊。」
J38nB425_p0646c07║舉：「布袋和尚以破布一塊裹乾菌橛，逢人則拈起云：
J38nB425_p0646c08║『兜率陀天底，兜率陀天底。』瑯琊云：『慈氏菩薩。』徑山云：
J38nB425_p0646c09║『牢收取。』」
J38nB425_p0646c10║師云：「瑯琊鏤糞作栴檀，徑山囊業作香袋，擬欲並
J38nB425_p0646c11║芳兜率，誰知遺臭娑婆？是山僧見他拈起，攫來驀
J38nB425_p0646c12║口擲，管取嗽口三生，免致彼此向菌橛裏作活計。」
J38nB425_p0646c13║舉：「馬祖大師因洪州廉使問云：『弟子喫酒肉的是？不
J38nB425_p0646c14║喫的是？』祖云：『喫的是中丞祿，不喫是中丞福。』廉使歡
J38nB425_p0646c15║喜，禮謝而退。」
J38nB425_p0646c16║師云：「馬大師玉解連環則不無，要且未會斬釘截
J38nB425_p0646c17║鐵，致彼廉使半吞半吐。或問：『山僧喫的是？不喫的
J38nB425_p0646c18║是？』向他道：『拗轉舌頭。』看他向何處啗啄。」
J38nB425_p0646c19║舉：「大珠和尚因法明問：『阿彌陀佛有父母及姓否？』珠
J38nB425_p0646c20║曰：『阿彌陀佛姓憍尸迦，父名月上，母名殊勝玅顏。』明
J38nB425_p0646c21║曰：『出何教？』大珠曰：『出《鼓音王經》。』法明禮謝讚歎而退。」
J38nB425_p0646c22║師云：「法明所問的是序分，大珠所答的是流通分。
J38nB425_p0646c23║且道正宗分在甚麼處？依經解義，三世佛冤；離經
J38nB425_p0646c24║一字，如同魔說。」
J38nB425_p0646c25║舉：「徑山國一禪師因官人問云：『傳舍有二使，郵吏為
J38nB425_p0646c26║刲一羊，二使聞之，一人救，一人不救，罪福異之乎？』國
J38nB425_p0646c27║一曰：『救者慈悲，不救者解脫。』」
J38nB425_p0646c28║師云：「徑山將無縫鎖兩頭掣開，不妨好手，疇知無
J38nB425_p0646c29║柄匙子在馬相公庫裏？」
J38nB425_p0646c30║舉：「長沙和尚因僧問：『作麼生轉得山河大地歸自己
J38nB425_p0647a01║去？』沙云：『作麼生轉得自己歸山河大地去？』」
J38nB425_p0647a02║師云：「收來放去，萬古如今，不惜眉毛，平分八字。作
J38nB425_p0647a03║麼生轉得山河大地歸自己去？千峰勢倒岳邊止。
J38nB425_p0647a04║作麼生轉得自己歸山河大地去？一葉落兮天下
J38nB425_p0647a05║秋。」
J38nB425_p0647a06║舉：「南泉因陸亙大夫問云：『弟子家中有片石，亦曾坐，
J38nB425_p0647a07║亦曾臥，如今擬鐫作佛，還得否？』泉云：『得。』亙云：『莫不得
J38nB425_p0647a08║否？』泉云：『不得。』」
J38nB425_p0647a09║師云：「王老師可乎可，不可乎不可，何如無可無不
J38nB425_p0647a10║可？」
J38nB425_p0647a11║舉：「趙州因一秀才問云：『佛不違眾生願，然否？』州曰：『然。』
J38nB425_p0647a12║才云：『弟子要乞和尚手中拄杖子。』州云：『君子不奪人
J38nB425_p0647a13║所好。』才云：『某甲非君子。』州曰：『老僧亦不是佛。』」
J38nB425_p0647a14║師云：「臨機應變，各各有計謀之策，各各有隱身之
J38nB425_p0647a15║術。至于收放自如，須讓趙州獨步。」
J38nB425_p0647a16║舉：「溈山示眾云：『老僧百年後，向山下作頭水牯牛，左
J38nB425_p0647a17║脅書五字曰：溈山僧某甲。此時喚作溈山僧，又是水
J38nB425_p0647a18║牯牛；喚作水牯牛，又是溈山僧。喚作甚麼即得？』」
J38nB425_p0647a19║師云：「溈山計窮力極，擬向異類中躲跟，猶未是好
J38nB425_p0647a20║漢。當時若遇山僧，直于面前作此[※-((鬯-匕)-凶)+○]相，云：『吽！吽！』管
J38nB425_p0647a21║教一不成，兩不是。」
J38nB425_p0647a22║舉：「臨濟上堂云：『有一人論劫在途中不離家舍，有一
J38nB425_p0647a23║人離家舍不在途中，那個合受人天供養？』便下座。」
J38nB425_p0647a24║師云：「知賢養賢，烏可不重？只為天寒日短，兩人共
J38nB425_p0647a25║一碗喫了，各與艸鞋一雙。」
J38nB425_p0647a26║舉：「曹山因僧問：『學人抱璞投師，請師雕琢。』山曰：『不雕
J38nB425_p0647a27║琢。』僧曰：『為甚不雕琢？』山曰：『須知曹山好手。』」
J38nB425_p0647a28║師云：「者僧朴外虛中，終成美器。若不遇曹山，幾喪
J38nB425_p0647a29║淳矣。」
J38nB425_p0647a30║舉：「仰山夢往彌勒內院居第二座，有一尊者白椎云：
J38nB425_p0647b01║『今當第二座說法。』仰起白椎云：『摩訶衍法，離四句絕
J38nB425_p0647b02║百非，諦聽諦聽。』一眾散去。次日舉似溈山，山云：『子不
J38nB425_p0647b03║久入聖位。』」
J38nB425_p0647b04║師云：「仰山登夢位，說夢法，槌醒夢中微塵數聖眾，
J38nB425_p0647b05║可謂不虛。小釋迦之名，雖然落二落三了也，若向
J38nB425_p0647b06║一尊者舉槌時便醒，即佛祖不能識，誰敢強安名？」
J38nB425_p0647b07║舉：「仰山一日見梵僧來參，山於地上畫半月相示之，
J38nB425_p0647b08║僧近前添作圓相，以腳抹卻，山展兩手，僧拂袖騰空
J38nB425_p0647b09║而去。」
J38nB425_p0647b10║師云：「人間月半，天上月圓。仰山早已勘破梵僧矣，
J38nB425_p0647b11║而梵僧欲與仰山月落後相見。不貪香餌味，真是
J38nB425_p0647b12║碧潭龍。」
J38nB425_p0647b13║舉：「大隨因僧問：『劫火洞然，大千俱壞，未審者個壞不
J38nB425_p0647b14║壞？』隨曰：『壞。』僧曰：『恁麼則隨他去？』隨曰：『隨他去。』僧又問
J38nB425_p0647b15║龍濟，濟曰：『不壞。』僧曰：『為甚不壞？』濟曰：『為同大千。』」
J38nB425_p0647b16║師喚大眾：「壞與不壞即且置，者箇畢竟是箇甚麼？
J38nB425_p0647b17║若也會得，火燒不著，水打不溼，風吹不入；其或未
J38nB425_p0647b18║然，急須照顧性命好。」
J38nB425_p0647b19║舉：「雪峰因三聖問：『透網金鱗以何為食？』峰曰：『待汝出
J38nB425_p0647b20║網來，卻向汝道。』聖云：『一千五百人善知識，話頭也不
J38nB425_p0647b21║識。』峰云：『老僧住持事繁。』」
J38nB425_p0647b22║師云：「破網金鱗不解取，氣悶殺人。待問以何為食，
J38nB425_p0647b23║便與本分草料，豈不彼此慶快？可惜淹他齏甕裏，
J38nB425_p0647b24║徒留話柄落人間。」
J38nB425_p0647b25║舉：「玄沙因光上座曰：『師叔若學得禪，某甲打鐵船下
J38nB425_p0647b26║海去。』沙出世後，令人問光：『打鐵船也未？』」
J38nB425_p0647b27║師云：「玄沙滴水也無，能鼓滔天之浪；光公大海出
J38nB425_p0647b28║沒，卻向陸地行舟。檢點將來，各與痛棒。何也？一人
J38nB425_p0647b29║先行不到，一人末後太過。」
J38nB425_p0647b30║舉：「玄沙到莆田，眾以百戲迎之。次日，問小塘長老：『許
J38nB425_p0647c01║多喧鬧向甚處去？』小塘提起袈裟角示之，沙云：『料掉
J38nB425_p0647c02║沒交涉。』」
J38nB425_p0647c03║師云：「玄沙搬弄神頭鬼臉以為奇特，若不是小塘
J38nB425_p0647c04║半幅袈裟角，遮羞無地。」
J38nB425_p0647c05║舉：「雲門因僧問：『如何是直截一路？』門云：『主山後。』僧云：
J38nB425_p0647c06║『謝師指示。』門云：『合取皮袋。』無準云：『雲門大師是則是，
J38nB425_p0647c07║直截未免翻成迂曲。徑山則不然，或問：「如何是直截
J38nB425_p0647c08║一路？」「案山前。」若言：「謝師指示。」向他道：「一任東行西行。」』」
J38nB425_p0647c09║師云：「好直截一路，被主山、案山礙卻路頭，令者僧
J38nB425_p0647c10║至今轉動不得。山僧路見不平，為伊掇開去也。」遂
J38nB425_p0647c11║拈拄杖下座，一齊打散。
J38nB425_p0647c12║舉：「太原孚問鼓山云：『父母未生時，鼻孔在甚麼處？』山
J38nB425_p0647c13║云：『即今生也，鼻孔在甚麼處？』孚不肯，乃云：『你問，我與
J38nB425_p0647c14║你答。』山云：『父母未生時，鼻孔在甚麼處？』孚乃搖扇而
J38nB425_p0647c15║已。」
J38nB425_p0647c16║師云：「我若作鼓山，見孚搖扇，但云：『是則也是，只許
J38nB425_p0647c17║你見得父母未生時半邊鼻孔。要見完全，更參三
J38nB425_p0647c18║十年。』」
J38nB425_p0647c19║舉：「法眼因僧慧超問：『如何是佛？』眼云：『汝是慧超。』僧於
J38nB425_p0647c20║是悟入。」
J38nB425_p0647c21║師云：「快人一言，快馬一鞭。者僧悟去，固是知恩，所
J38nB425_p0647c22║謂犒將不如激將也。」
J38nB425_p0647c23║舉：「昔有道士在殿前背佛而坐，殿主云：『道流！莫背佛
J38nB425_p0647c24║好。』士云：『大德！佛身充滿於法界，教我向甚麼處坐？』」
J38nB425_p0647c25║師云：「看者黃冠卻有衲僧氣息，只是貪前失後，理
J38nB425_p0647c26║上偏枯。使我得見，直拽向尿阬，非惟知我法苑中
J38nB425_p0647c27║有人，要渠識取充滿佛身。」
J38nB425_p0647c28║舉：「慈明和尚冬日牓示僧堂前作此【圖】相，注
J38nB425_p0647c29║曰：『若人識得，不離四威儀中。』首座見，謂眾曰：『和尚今
J38nB425_p0647c30║日放參。』」
J38nB425_p0648a01║師云：「璞玉無瑕，雕文喪德，慈明老人未免傷鋒犯
J38nB425_p0648a02║手。首座雖善琢磨，豈知刁刀相似，魚魯參差？」喝一
J38nB425_p0648a03║喝。
J38nB425_p0648a04║舉：「白雲端和尚謂五祖曰：『有一事，老兄還知麼？』祖曰：
J38nB425_p0648a05║『不知。有什麼事？』端云：『近有數禪客自廬山來，問他也
J38nB425_p0648a06║有箇悟處，教他說也說得，頌也頌得，批判也批判得，
J38nB425_p0648a07║只是未在。』五祖聞得，七十七夜不成肚腸。無準云：『白
J38nB425_p0648a08║雲和尚用盡自己心，笑破他人口。乳峰這裏亦有一
J38nB425_p0648a09║件事，不得不說與諸人。近日亦有數禪客自諸方來，
J38nB425_p0648a10║問他也無悟處，教他說也說不得，頌也頌不得，批判
J38nB425_p0648a11║也批判不得。雖然如是，乳峰許他是箇千了百當底
J38nB425_p0648a12║人，諸人聞得亦不用疑著。何故？南天台，北五臺。』」
J38nB425_p0648a13║師云：「一人把住，一人放行，檢點將來，一得一失。山
J38nB425_p0648a14║僧別資一路舉似大眾。近日亦有數百禪客從六
J38nB425_p0648a15║十六州來，山僧也不問他悟、也不教他說、也不教
J38nB425_p0648a16║他頌、也不教他批判，未跨門來，一齊看破了也。有
J38nB425_p0648a17║人聞得，讚歎不少。且道與二大老相去幾何？青山
J38nB425_p0648a18║不鎖長飛勢，滄海合知來處高。」
J38nB425_p0648a19║舉：「五祖演問僧：『倩女離魂，那個是真的？』僧罔答。」
J38nB425_p0648a20║師云：「僧既顢頇，祖亦莽鹵。如何是不莽鹵？趁出大
J38nB425_p0648a21║虫吞卻虎。」
J38nB425_p0648a22║舉：「玉泉皓禪師因內翰東坡居士易微服往謁，泉見
J38nB425_p0648a23║便問：『尊官高姓？』坡云：『姓秤。』泉云：『是甚麼秤？』坡云：『是秤
J38nB425_p0648a24║天下長老的秤。』泉震聲一喝云：『且道重多少？』坡無對。」
J38nB425_p0648a25║師云：「東坡握權衡於掌內，固其所長，爭知鉤頭有
J38nB425_p0648a26║準，秤尾無星？玉泉通身是一面古鏡，明於鑑往知
J38nB425_p0648a27║來，不合上他直鉤。幸東坡提持不起，救得一半。如
J38nB425_p0648a28║何是那一半鉤在不疑之地？」
J38nB425_p0648a29║舉：「宋太宗皇帝托起寶缽，問丞相王隨曰：『既是大庾
J38nB425_p0648a30║嶺頭提不起，為甚在朕手裏？』隨無對。」
J38nB425_p0648b01║師云：「宋帝不忘佛祖付囑，掀翻鷲嶺家風，丞相舌
J38nB425_p0648b02║頭雖不拄天，腳跟穩踏實地，但轉身一路，似欠所
J38nB425_p0648b03║長。當時聽上道了，便對曰：『萬里山河歸有道。』豈不
J38nB425_p0648b04║君臣際會，道合古今？」
J38nB425_p0648b05║舉：「張橫渠曰：『以天地觀萬物，則萬物為物；以道觀天
J38nB425_p0648b06║地，則天地亦萬物。』」
J38nB425_p0648b07║師云：「既成九仞之山，不進一簣之土。何不道：返觀
J38nB425_p0648b08║其道，道是何物？」
J38nB425_p0648b09║舉：「昔有一菴主，受婆子供養，嘗令二八女子送飯給
J38nB425_p0648b10║侍。一日，今女子抱定云：『正當恁麼時如何？』主曰：『枯木
J38nB425_p0648b11║倚寒巖，三冬無暖氣。』女子舉似婆，婆曰：『我二十年只
J38nB425_p0648b12║供養個俗漢。』遂遣出，燒卻菴。」
J38nB425_p0648b13║師云：「菴主種艸孤高，惜乎氣味不辣，致使者婆子
J38nB425_p0648b14║露手露腳，叢林中往往商量於女子抱定處劈面
J38nB425_p0648b15║一掌，或豎一指，或下一喝，或云：『少賣弄。』或云：『疑則
J38nB425_p0648b16║別參。』或云：『脫下褲子。』如斯等見，蒼天！蒼天！若是山
J38nB425_p0648b17║僧，待他抱住云：『正當恁麼時如何？』向他道：『扁舟已
J38nB425_p0648b18║過洞庭湖。』不惟勘破婆子，抑且具衲僧眼。然雖如
J38nB425_p0648b19║是，諸人還識得燒菴出菴的落處麼？驅耕手段重
J38nB425_p0648b20║拈出，枯木花開別是春。」
J38nB425_p0648b21║拈古
J38nB425_p0648b22║舉：「世尊陞座，眾纔集，文殊白椎云：『諦觀法王法，法王
J38nB425_p0648b23║法如是。』世尊便下座。」
J38nB425_p0648b24║拈云：「世尊陞座，當堂據令，文殊白椎，因邪打正。是
J38nB425_p0648b25║則是矣，未免傍觀者哂。」
J38nB425_p0648b26║舉：「世尊九十日在忉利天為母說法，及辭天界下時，
J38nB425_p0648b27║四眾八部俱往空界迎。有蓮花色比丘尼作念云：『我
J38nB425_p0648b28║是尼身，必居大僧後見佛。不如用神力變作轉輪聖
J38nB425_p0648b29║王，千子圍繞，最初見佛。』果滿其願。世尊纔見，乃呵云：
J38nB425_p0648b30║『蓮花色比丘尼何得越大僧見吾？汝雖見吾色身，且
J38nB425_p0648c01║不見吾法身。須菩提巖中宴坐，卻見吾法身。』」
J38nB425_p0648c02║拈云：「蓮花色比丘尼，雖有先鋒且無殿後，若有殿
J38nB425_p0648c03║後，敢保世尊眉毛涓合打失。」
J38nB425_p0648c04║舉：「阿育王共一七歲沙彌至於屏處，為沙彌作禮竟，
J38nB425_p0648c05║云：『慎莫與人說，我禮拜汝。』沙彌見面前有一澡缾，遂
J38nB425_p0648c06║躍入，復踊出，語王曰：『慎勿與人說，我躍入缾中，復踊
J38nB425_p0648c07║出。』王曰：『早箇說了。』」
J38nB425_p0648c08║拈云：「阿育王把無線底傀儡僻處拈弄，好一場曲
J38nB425_p0648c09║調，大似蹉過知音。小沙彌將缾子作浴盆，潛身洗
J38nB425_p0648c10║濯，雖神用不易，爭奈被王看破？山僧當時若見，腦
J38nB425_p0648c11║後各與一椎。何故？明人不作暗事。」
J38nB425_p0648c12║舉：「佛陀波利尊者遊臺山到忻州，逢一老人問云：『向
J38nB425_p0648c13║甚處去？』尊者答云：『臺山禮文殊去。』老人云：『大德見文
J38nB425_p0648c14║殊，還識不？』尊者無對。」
J38nB425_p0648c15║拈云：「尊者大似捨邇求遠、貴耳賤目，當時見老人
J38nB425_p0648c16║問了便與作禮，管取慚惶無地。」
J38nB425_p0648c17║舉：「誌公傳語思大云：『何不下山教化眾生？目視雲漢
J38nB425_p0648c18║作麼？』思大云：『三世諸佛被我一口吞卻，更有甚麼眾
J38nB425_p0648c19║生可化？』」
J38nB425_p0648c20║拈云：「一人在鬧市口，舌頭拖地；一人在孤峰頂，眼
J38nB425_p0648c21║光射天。放過一著，彼此作家；簡點將來，二俱不了。
J38nB425_p0648c22║據山僧所見，者兩尊宿合當縛作一束，送在大洋
J38nB425_p0648c23║海底，不為分外。何故？免致割截虛空，惑亂人家男
J38nB425_p0648c24║女。」
J38nB425_p0648c25║舉：「南泉願禪師因普請次，乃問維那：『作甚麼？』那云：『拽
J38nB425_p0648c26║磨。』師云：『不得動著中心樹子。』那無對。」
J38nB425_p0648c27║拈云：「堂頭相借問時，樹子便動了，爭怪得維那？惜
J38nB425_p0648c28║乎當時不解拈卻，似為蹉過。山僧今日與汝們撥
J38nB425_p0648c29║轉通天一竅，汝們還知麼？」
J38nB425_p0648c30║舉：「曇藏和尚一夜在菴中經行，值群盜至，藏乃從容
J38nB425_p0649a01║語盜曰：『茅舍有可意物，一任將去，終無所吝。』盜感其
J38nB425_p0649a02║言，稽首而散。」
J38nB425_p0649a03║拈云：「赤眉元不打貧家。」
J38nB425_p0649a04║舉：「曇藏和尚一日見有大蟒至菴，身長數丈，大張口
J38nB425_p0649a05║牙，毒氣熾然。侍者請避，藏云：『死可逃乎？彼以毒來，我
J38nB425_p0649a06║以慈受。毒無實性，激發則強；慈苟無緣，冤親一揆。』言
J38nB425_p0649a07║訖，其蟒按首徐行，倏然不見。」
J38nB425_p0649a08║拈云：「曇藏觀身如幻，觀惡如化，侍者請避，早被一
J38nB425_p0649a09║口。諸兄弟！識此蟒麼？龍得水時增意氣。還識曇藏
J38nB425_p0649a10║麼？象當行處絕狐蹤。」
J38nB425_p0649a11║舉：「黃檗運禪師在鹽官佛殿上禮拜次，時大中帝為
J38nB425_p0649a12║沙彌，乃問：『不著佛求，不著法求，不著僧求，長老禮拜
J38nB425_p0649a13║當何所求？』師云：『不著佛求，不著法求，不著僧求，常禮
J38nB425_p0649a14║如是事。』彌云：『用禮何為？』師便與一掌。彌云：『太麤生！』師
J38nB425_p0649a15║云：『這裏是甚麼所在，說麤說細？』隨後又掌。」
J38nB425_p0649a16║拈云：「直下兩掌，黃檗連根苦；逆來順受，甜瓜徹蒂
J38nB425_p0649a17║甜。若也會得兩掌，自然坐享太平。」
J38nB425_p0649a18║舉：「黃檗運禪師因斐相國捧一尊像於前，胡跪云：『請
J38nB425_p0649a19║師安名。』師喚云：『裴休！』休應諾。師云：『與汝安名竟。』休作
J38nB425_p0649a20║禮而退。」
J38nB425_p0649a21║拈云：「黃檗錯安名字，裴休認奴作郎，明眼衲僧畢
J38nB425_p0649a22║竟喚作甚麼？」
J38nB425_p0649a23║舉：「趙州問老婆：『甚處去？』曰：『偷趙州筍去。』師云：『忽遇趙
J38nB425_p0649a24║州時作麼生？』婆便掌，師休去。」
J38nB425_p0649a25║拈云：「趙州放行，易招口款。難獲真贓，老婆勘破。賊
J38nB425_p0649a26║是小人，智過君子。」
J38nB425_p0649a27║舉：「趙州因僧問：『學人乍入叢林，乞師指示。』師云：『喫粥
J38nB425_p0649a28║也未？』僧云：『喫了。』師云：『洗缽盂去。』其僧因此契悟。」
J38nB425_p0649a29║拈云：「趙州指示，因風吹火；者僧契悟，灰裏豆爆。諸
J38nB425_p0649a30║人平旦展缽洗缽，因甚不悟？且道得失在什麼處？
J38nB425_p0649b01║未到盡驚山險峻，曾來方識路高低。」
J38nB425_p0649b02║舉：「德山和尚一日因飯遲，自托缽至齋堂前，遇雪峰
J38nB425_p0649b03║云：『鐘未鳴，鼓未響，托缽向甚麼處去？』山便回方丈。雪
J38nB425_p0649b04║峰舉似巖頭，頭云：『者老漢未會末後句在。』山聞得，遂
J38nB425_p0649b05║呼巖頭云：『汝不肯老僧麼？』巖頭密啟其意。次日，德山
J38nB425_p0649b06║上堂，果與尋常不同。巖頭云：『且喜老漢會末後句。』」
J38nB425_p0649b07║拈云：「雪峰撥轉天關，巖頭掀翻地軸，二人雖竭忠
J38nB425_p0649b08║盡孝，只扶得德山末後句。如何是末後句？任從滄
J38nB425_p0649b09║海變，終不為君通。」
J38nB425_p0649b10║舉：「德山垂示云：『我先祖見處即不然，這裏無佛無祖，
J38nB425_p0649b11║達磨是老臊胡，釋迦是乾菌橛，文殊、普賢是擔菌漢，
J38nB425_p0649b12║等覺、玅覺是破執凡夫，菩提、涅槃是繫驢橛，十二分
J38nB425_p0649b13║教是鬼神簿、拭瘡疣紙，四果、三賢、初心、十地是守古
J38nB425_p0649b14║塚鬼，自救不了。』」
J38nB425_p0649b15║拈云：「千鈞之弩不為鼷鼠發機，所謂顯揚格外事，
J38nB425_p0649b16║須還過量人。德山披肝瀝膽，為上根人抽釘拔楔，
J38nB425_p0649b17║還有知恩解報者麼？請出與山僧相見。」
J38nB425_p0649b18║舉：「古者道：『護生須是殺，殺盡始安居，會得其中意，鐵
J38nB425_p0649b19║船水上浮。』圓悟云：『且道殺個甚麼？殺眾生物命，凡夫
J38nB425_p0649b20║見解；殺六賊煩惱，座主見解；殺佛殺祖，大闡提人見
J38nB425_p0649b21║解。衲僧分上畢竟殺個甚麼？試定當看。』」
J38nB425_p0649b22║拈云：「圓悟剖露全機，未免自傷己命。若論衲僧分
J38nB425_p0649b23║上，直得無下手處。諸兄弟會麼？道泰不傳天子令，
J38nB425_p0649b24║將軍塞外絕煙塵。」
J38nB425_p0649b25║舉：「夾山因僧問：『承和尚有言：「二十年住此山，未曾舉
J38nB425_p0649b26║著宗門中事。」是不？』師曰：『是。』僧便掀倒禪床，師便休去。
J38nB425_p0649b27║至明日，普請掘一阬，召僧至，曰：『老僧二十年只說無
J38nB425_p0649b28║義語，便請上座打殺老僧，埋向此中。不然，主座自著
J38nB425_p0649b29║打殺，埋向此中始得。』其僧歸堂，束裝潛去。」
J38nB425_p0649b30║拈云：「者僧展摧山手段，天然迥別，惜乎只得其大
J38nB425_p0649c01║用，未得其大機。夾山設陷虎阬阱，太殺尋常，雖有
J38nB425_p0649c02║入地之謀，且無衝天之略。若是山僧又且不然，當
J38nB425_p0649c03║時見這僧掀倒禪床，即連棒趁出，不惟有意氣時
J38nB425_p0649c04║重添意氣，抑且不風流處轉見風流。」
J38nB425_p0649c05║舉：「洞山禪師因僧問：『寒暑到來如何迴避？』師云：『何不
J38nB425_p0649c06║向無寒暑處迴避？』僧云：『如何是無寒暑處？』師云：『寒時
J38nB425_p0649c07║寒殺闍黎，熱時熱殺闍黎。』」
J38nB425_p0649c08║拈云：「冰不自寒，火不自熱，於此薦去，勘破洞山。其
J38nB425_p0649c09║或未然，便有寒暑促君壽，鬼神妒君福。」
J38nB425_p0649c10║舉：「仰山住東平時，溈山附書并鏡一面至，師陞座，乃
J38nB425_p0649c11║提鏡示眾云：『大眾！且道是溈山鏡？東平鏡？若道是東
J38nB425_p0649c12║平鏡，又是溈山寄來；若道是溈山鏡，又在東平手裏。
J38nB425_p0649c13║道得則存取，道不得則打破。』如是三舉，眾皆無對，師
J38nB425_p0649c14║乃撲破。」
J38nB425_p0649c15║拈云：「山僧當時若在會中，便拈轉與東平照照看，
J38nB425_p0649c16║看他面皮厚多少？」
J38nB425_p0649c17║舉：「長慶禪師云：『路逢道伴交肩過，一生參學事畢。』」
J38nB425_p0649c18║拈云：「長慶將謂道伴多少奇特，殊不知被渠隙過
J38nB425_p0649c19║一生。山僧則不然，路逢道伴交肩過，更買艸鞋行
J38nB425_p0649c20║腳。」
J38nB425_p0649c21║舉：「修山主示眾云：『具足凡夫法，凡夫不知；具足聖人
J38nB425_p0649c22║法，聖人不會。聖人若會，即是凡夫；凡夫若知，即同聖
J38nB425_p0649c23║人。此語具一理二義，若人辨得，不妨於佛法中有個
J38nB425_p0649c24║入處；若辨不得，莫道不疑。』」
J38nB425_p0649c25║拈云：「修山主只管私通車馬，誰知官不容鍼？那時
J38nB425_p0649c26║忽遇沒面目漢出來，把斷要津，不通凡聖。修山主
J38nB425_p0649c27║又作麼生？」
J38nB425_p0649c28║神宴國師示眾云：「鼓山門下不得咳嗽。」時有僧便咳
J38nB425_p0649c29║嗽一聲，師云：「作麼？」僧云：「傷風。」師云：「傷風即得。」古德云：
J38nB425_p0649c30║「雷聲浩大，雨點全無。」
J38nB425_p0650a01║拈云：「祖庭秋晚，佛法下衰，抱病者流，填門塞戶。者
J38nB425_p0650a02║僧若不是鼓山以毒攻毒，幾乎喪身失命。諸兄弟！
J38nB425_p0650a03║還識鼓山麼？解用不須霜利劍，延齡何必九還丹？」
J38nB425_p0650a04║舉：「石門聰禪師示眾云：『十五日已前諸佛生，汝不得
J38nB425_p0650a05║離我這裏。汝若離我這裏，我有鉤子鉤汝。十五日已
J38nB425_p0650a06║後諸佛滅，汝不得住我這裏。汝若住我這裏，我有錐
J38nB425_p0650a07║子錐汝。正當十五日，且道用鉤即是？用錐即是？』」
J38nB425_p0650a08║拈云：「鉤來錐去，本分鉗鎚；把住放行，作家手眼。石
J38nB425_p0650a09║門雖把柄在手，要且勞而無功，若有點檢得出，許
J38nB425_p0650a10║伊是一員無事道人。」
J38nB425_p0650a11║舉：「慧弼禪師因僧問：『如何是毘盧印？』弼曰：『艸鞋踏雪。』
J38nB425_p0650a12║僧曰：『學人不會。』弼曰：『步步成蹤。』」
J38nB425_p0650a13║拈云：「全提祖印，弼老固是作家，子細觀來，鈍置者
J38nB425_p0650a14║僧不少。或問山僧：『如何是毘盧印？』劈面一掌。若曰：
J38nB425_p0650a15║『學人不會。』向道：『印破闍黎鐵面門。』且道與古人相
J38nB425_p0650a16║去多少？」
J38nB425_p0650a17║舉：「昔有施主入院，行眾僧隨年錢。知事云：『聖僧前著
J38nB425_p0650a18║一分。』施主云：『聖僧年多少？』知事不能答。」
J38nB425_p0650a19║拈云：「知事筭聖僧八字不真，所以施主不還命錢。
J38nB425_p0650a20║當時若道得『與露柱同年』，管取百千萬億分供養，
J38nB425_p0650a21║非但一分已也。」