J38nB425_p0650b01║即非禪師全錄卷之六
J38nB425_p0650b02║門人明洞、性安、性節、明覺、明幢仝編
J38nB425_p0650b03║頌古
J38nB425_p0650b04║世尊初生。
J38nB425_p0650b05║何事又離兜率天，水深難盍碧枝蓮，當時莫處摩耶
J38nB425_p0650b06║腹，又較威音一著先。
J38nB425_p0650b07║世尊未離兜率，已降王宮；未出母胎，度人已畢。
J38nB425_p0650b08║謾向空中尋鳥蹟，休來水底覓魚蹤，翻身踏斷毘盧
J38nB425_p0650b09║頂，沙界收歸一粟中。
J38nB425_p0650b10║世尊見星悟道。
J38nB425_p0650b11║明星夜夜照無私，六載悟來早是遲，若解面南看北
J38nB425_p0650b12║斗，何勞夜半豁雙眉。
J38nB425_p0650b13║世尊拈花。
J38nB425_p0650b14║大小瞿曇不奈何，花枝拈起當風播，一場敗闕少人
J38nB425_p0650b15║知，獨被飲光親笑破。
J38nB425_p0650b16║世尊敕阿難托缽。
J38nB425_p0650b17║看七佛儀式，阿難片諾酬，一聲無孔遂，吹散碧天秋。
J38nB425_p0650b18║應無所住而生其心。
J38nB425_p0650b19║無所之心作麼生？霜輪印破碧天清。為君點出金剛
J38nB425_p0650b20║眼，任向毘盧頂上行。
J38nB425_p0650b21║見見之時，見非是見，見猶離見，見不能及。
J38nB425_p0650b22║離見見不能及，笑指臺前片石，換卻瞿曇眼睛，露出
J38nB425_p0650b23║阿難巴鼻。
J38nB425_p0650b24║文殊問病。
J38nB425_p0650b25║不二門通百萬塗，相逢況是赤鬚胡，譚空說有千般
J38nB425_p0650b26║玅，爭及維摩一字無？
J38nB425_p0650b27║跋難陀尊者入浴忽悟水因。
J38nB425_p0650b28║污池蓮花絕點塵，不教細雨一番新，雖云選入圓通
J38nB425_p0650b29║數，究竟何曾悟水因。
J38nB425_p0650b30║那吒還身。
J38nB425_p0650c01║那吒還卻孃生身，誰是本來真面目？踏轉乾坤沒處
J38nB425_p0650c02║藏，寒潭倒浸千峰碧。
J38nB425_p0650c03║調達謗佛，生身陷地獄。
J38nB425_p0650c04║臨危不變真丈夫，試問如今出也無？打破大唐歸一
J38nB425_p0650c05║統，不知誰是赤鬚胡。
J38nB425_p0650c06║九祖伏馱密多問八祖云：「父母非我親，誰是最
J38nB425_p0650c07║親者？諸佛非我道，誰是最道者？」祖答謁云云。
J38nB425_p0650c08║佛非吾道言猶可，舉眼無親怕殺人。欲識祖師端的
J38nB425_p0650c09║旨，須明父母未生身。
J38nB425_p0650c10║般若多羅尊者轉經。
J38nB425_p0650c11║多羅尊者太顢頇，不肯隨他紙上鑽，個裏本無元字
J38nB425_p0650c12║腳，縱云常轉也多端。
J38nB425_p0650c13║初祖面壁
J38nB425_p0650c14║喪卻風光一葉孤，九年少室嘴盧都？若非二祖投鍼
J38nB425_p0650c15║芥，羞殺西來碧眼胡。
J38nB425_p0650c16║五祖再來。
J38nB425_p0650c17║奇窮徹骨植松夫，轉卻身來姓也無。玷污女郎猶可
J38nB425_p0650c18║恕，那堪傳法受糊塗。
J38nB425_p0650c19║南泉斬貓。
J38nB425_p0650c20║可歎兩堂生亦死，誰知貓子死猶生，當時不遇趙州
J38nB425_p0650c21║返，王老之冤洗莫清。
J38nB425_p0650c22║百丈大師再參馬祖，被祖一喝，直得三日耳聾。
J38nB425_p0650c23║一喝迅雷聾兩耳，還他父子顯全機，黧奴白牯齊開
J38nB425_p0650c24║眼，鐵額銅頭也皺眉。
J38nB425_p0650c25║黃檗禪師示眾云：「汝等諸人盡是噇酒糟漢，恁
J38nB425_p0650c26║麼行腳，何處有今日？還知大唐國裏無禪師麼？」
J38nB425_p0650c27║僧云：「只如諸方匡徒領眾又作麼生？」師云：「不道
J38nB425_p0650c28║無禪，只是無師。」
J38nB425_p0650c29║莫謂無師祗有禪，阿誰氣宇不翀天？拈翻黃檗無情
J38nB425_p0650c30║舌，穿過諸方鼻半邊。
J38nB425_p0651a01║黃檗三頓棒。
J38nB425_p0651a02║憐兒不覺醜，恩多怨亦深，若非遭毒口，孤負老婆心。
J38nB425_p0651a03║趙州和尚示眾云：「佛之一字，吾不喜聞。」
J38nB425_p0651a04║佛不喜聞，獨鎮寰中，十方坐斷，凡聖無蹤。
J38nB425_p0651a05║趙州狗子。
J38nB425_p0651a06║狗子佛性無，黃金攃滿塗，寧知廉義者，不作守錢奴。
J38nB425_p0651a07║趙州布衫。
J38nB425_p0651a08║家家有路通京國，客子何勞別問津，雪後始知松柏
J38nB425_p0651a09║操，夜深方見把鍼人。
J38nB425_p0651a10║甘贄設粥，南泉打鍋。
J38nB425_p0651a11║粥闌鍋破莫猜疑，舉唱還須作者知，甘贄惜花春起
J38nB425_p0651a12║早，南泉愛月夜眠遲。
J38nB425_p0651a13║肇法師云：「天地同根，萬物一體。」
J38nB425_p0651a14║驢鳴狗吠非他物，柳暗花香不是塵，三際窮時凡聖
J38nB425_p0651a15║盡，大千沙界現全身。
J38nB425_p0651a16║三不是。
J38nB425_p0651a17║不是心佛不是物，明明拔出眼中楔，到頭不遇作家
J38nB425_p0651a18║人，未免渾身都喪卻。
J38nB425_p0651a19║德山托缽。
J38nB425_p0651a20║父慈出孝子，國霸有謀臣，巖頭末後句，疑殺天下人。
J38nB425_p0651a21║古德油餈。
J38nB425_p0651a22║古德喫油餈，解吞不解吐，當面擬瞞人，不覺賊身露。
J38nB425_p0651a23║臨濟大師示眾云：「我於先師處三度問佛法大
J38nB425_p0651a24║意，三度被打，如蒿枝拂相似。如今更思一頓，誰
J38nB425_p0651a25║與下手？」時有僧出云：「某甲下手。」師拈棒度與僧，
J38nB425_p0651a26║僧擬接，師便打。
J38nB425_p0651a27║一棒一條痕，知恩解報恩，無端思一頓，千古累兒孫。
J38nB425_p0651a28║臨濟栽松。
J38nB425_p0651a29║短钁峰頭一斬新，機鋒特地露全真，當時不借春風
J38nB425_p0651a30║方，那得蒼松盍後人？
J38nB425_p0651b01║三玄三要。
J38nB425_p0651b02║打破玄開，截斷要路。一句齊收，人天罔措。休罔措，朕
J38nB425_p0651b03║兆未彰全體露。
J38nB425_p0651b04║曹山禪師因僧問：「世間甚麼物最貴？」山云：「死貓
J38nB425_p0651b05║兒最貴。」僧云：「死貓兒因甚卻貴？」山云：「無人著價。」
J38nB425_p0651b06║一箇死貓兒，古今難著價，滯貨不愁人，沒錢生驚怕。
J38nB425_p0651b07║疏山壽塔。
J38nB425_p0651b08║壽塔落成報賞工，誰知不值半分文。當時好手都推
J38nB425_p0651b09║倒，家醜何由得外聞。
J38nB425_p0651b10║香嚴上樹。
J38nB425_p0651b11║為要諸人活眼開，故將樹子路頭栽，虎公一見和根
J38nB425_p0651b12║拔，免使攀枝摘葉來。
J38nB425_p0651b13║芭蕉拄杖子。
J38nB425_p0651b14║誰種春蕉滿綠蹊，一霜打盡鳥空啼，從教葉落青如
J38nB425_p0651b15║故，總是鳳凰不肯棲。
J38nB425_p0651b16║臨濟大師凡見僧入門便喝。
J38nB425_p0651b17║旱日燒天忽震▆，髑髏粉碎頂門開，等閒勘破白拈
J38nB425_p0651b18║賊，平地無端起骨。
J38nB425_p0651b19║諸佛出身。
J38nB425_p0651b20║諸佛出身處，大千攔不住，疏鐘過海門，明月梯山樹。
J38nB425_p0651b21║盧陵米價。
J38nB425_p0651b22║親到廬陵尚隔津，那堪言句覓疏親，衲僧解用機前
J38nB425_p0651b23║薦，倒廩傾倉不讓人。
J38nB425_p0651b24║雲門露。
J38nB425_p0651b25║佛祖冤親殺盡休，大千無地著慚羞，彌空罪罟從誰
J38nB425_p0651b26║懺，截斷滄江絕點流。
J38nB425_p0651b27║雪峰初參德山，問：「從上宗乘，學人還有分也無？」
J38nB425_p0651b28║山打一棒，云：「道甚麼？」師云：「不會。」至明日請益，山
J38nB425_p0651b29║云：「我宗無語句，實無一法與人。」師因此有省。住
J38nB425_p0651b30║後，僧問：「和尚見德山，得個甚麼便休去？」師云：「我
J38nB425_p0651c01║空手去，空手歸。」
J38nB425_p0651c02║無法依然成朕蹟，離言尚未捨筌蹄，雖然省得鉤頭
J38nB425_p0651c03║意，未免渾身帶水泥。
J38nB425_p0651c04║南院啐啄語。
J38nB425_p0651c05║大用作家不啐啄，一棒打破鳳雛殼，當時若解潑天
J38nB425_p0651c06║飛，風穴何處見頭角。
J38nB425_p0651c07║以字不成八不是。
J38nB425_p0651c08║點畫依然明歷歷，瞿曇鶖子不能識，等閒攃向紙堆
J38nB425_p0651c09║頭，一任風吹與日炙。
J38nB425_p0651c10║法眼指簾。
J38nB425_p0651c11║野老謀生何太切，孤舟獨釣寒江雪，拋鉤直欲引獰
J38nB425_p0651c12║龍，誰擬盲龜與跛鱉。
J38nB425_p0651c13║聞鐘披衣。
J38nB425_p0651c14║灘頭多蛤子，觀音未入理，鐘聲披七條，吾無隱乎爾。
J38nB425_p0651c15║雲門云：「聞聲悟道，見色明心。觀音將錢買餬餅，
J38nB425_p0651c16║放下卻是饅頭。」
J38nB425_p0651c17║雲門賣弄滯貨，那知鍋是鐵鑄，無端帶累觀音，千古
J38nB425_p0651c18║被人看破。
J38nB425_p0651c19║高峰枕子。
J38nB425_p0651c20║五載覓難見，何曾與我疏，自從撲落後，處處得逢渠。
J38nB425_p0651c21║物不遷。
J38nB425_p0651c22║懸崖鶴宿枝頭月，古澗龍眠水底天，幾度河枯滄海
J38nB425_p0651c23║變，風光占斷不知年。
J38nB425_p0651c24║慈明因僧問：「如何是不動尊？」師云：「提不起。」
J38nB425_p0651c25║不動尊，足蹟遍諸方，提不起，放下輕如紙。鷓鴣岸上
J38nB425_p0651c26║啼，意在深花裏。
J38nB425_p0651c27║牛過窗櫺。
J38nB425_p0651c28║攃手出門天已曉，何須更執夜明符，踏翻宇宙從頭
J38nB425_p0651c29║看，幾個男兒眼有珠。
J38nB425_p0651c30║首山竹篦。
J38nB425_p0652a01║句後承機休弄巧，言前薦得猶遲了，報君莫向兩邊
J38nB425_p0652a02║尋，江上侍郎過去久。
J38nB425_p0652a03║童子豎指。
J38nB425_p0652a04║俱胝豎指熾然譚，童子渾淪效指南，直得回頭天外
J38nB425_p0652a05║看，始知月不在空潭。
J38nB425_p0652a06║古德問秀才云：「百姓日用而不知，不知個甚麼？」
J38nB425_p0652a07║才云：「不知道。」德云：「灼然不知。」
J38nB425_p0652a08║達磨不會禪，夫子不識字。白牯與狸奴，卻較些些子。
J38nB425_p0652a09║代古
J38nB425_p0652a10║舉：「鵝湖和尚問諸碩德曰：『行住坐臥，畢竟以何為道？』
J38nB425_p0652a11║有曰：『知者是義。』曰：『不可以智知，不可以識識。何謂知
J38nB425_p0652a12║者是？』有曰：『無分別是義。』曰：『善能分別諸法相，於第一
J38nB425_p0652a13║義而不動，安得無分別是有？』曰：『四禪八定是義。』曰：『佛
J38nB425_p0652a14║身無為，不墮諸數，安得四禪八定是？』眾皆杜口。」
J38nB425_p0652a15║代：翻觔斗而出。
J38nB425_p0652a16║舉：「鹽官國師問座主：『蘊何經？』曰：『《華嚴》。』官曰：『華嚴有幾
J38nB425_p0652a17║種法界？』曰：『略說有四，廣說則重重無盡。』官豎起拂子
J38nB425_p0652a18║曰：『者箇是第幾種法界中收？』主無對。」
J38nB425_p0652a19║代云：「普。」
J38nB425_p0652a20║舉：「鶴林素禪師因僧敲門，林問：『是誰？』僧云：『是僧。』林云：
J38nB425_p0652a21║『非但是僧，佛來亦不著。』僧云：『佛來為甚不著？』林云：『無
J38nB425_p0652a22║棲泊處。』」
J38nB425_p0652a23║代云：「謝師撥轉通霄路。」
J38nB425_p0652a24║舉：「昔高麗國來錢塘刻觀音聖像，及舁上船，竟不能
J38nB425_p0652a25║動，因請入明州開元寺供養。後有設問：『無剎不現身，
J38nB425_p0652a26║聖像為甚不去高麗國？』」
J38nB425_p0652a27║代云：「一樹花開萬國春。」
J38nB425_p0652a28║舉：「長慶十日陞堂，眾集定，拽出一僧云：『大眾禮拜者
J38nB425_p0652a29║僧著。』又云：『者僧有甚長處，卻教大眾禮拜？』眾無對。」
J38nB425_p0652a30║代云：「獅子窟中無異獸。」
J38nB425_p0652b01║舉：「雪峰辭洞山，山云：『甚處去？』峰云：『歸嶺中去。』山云：『當
J38nB425_p0652b02║時從甚麼路出？』峰云：『從飛猿嶺出。』山云：『今向甚路去？』
J38nB425_p0652b03║峰云：『飛猿嶺去。』山云：『有一人不從飛猿嶺去，子還識
J38nB425_p0652b04║麼？』峰云：『不識。』山云：『為甚不識？』峰云：『他無面目。』山云：『子
J38nB425_p0652b05║既不識，爭知無面目？』峰無對。」
J38nB425_p0652b06║代云：「今日被和尚看破。」
J38nB425_p0652b07║舉：「韓文公問僧：『承聞講得《肇論》，是否？』僧云：『是。』公云：『肇
J38nB425_p0652b08║有四不遷，是否？』僧云：『是。』公將茶盞撲破，云：『者箇是遷
J38nB425_p0652b09║不遷？』僧無語。」
J38nB425_p0652b10║代云：「花開花落樹長存。」
J38nB425_p0652b11║舉：「無著至臺山，遇文殊喫茶次，殊拈起玻璃盞問云：
J38nB425_p0652b12║『南方還有者箇麼？』著云：『無。』殊云：『尋常將甚喫茶？』著無
J38nB425_p0652b13║對。」
J38nB425_p0652b14║代云：「喫茶即有。」
J38nB425_p0652b15║舉：「仰山問僧：『名甚麼？』僧曰：『靈通。』仰云：『便請入露柱。』僧
J38nB425_p0652b16║無語。」
J38nB425_p0652b17║代云：「入則不辭，只恐驚群動眾。」
J38nB425_p0652b18║舉：「石霜因僧辭，乃問：『船去？陸去？』僧云：『遇船即船，遇陸
J38nB425_p0652b19║即陸。』霜云：『我道半途稍難。』僧無對。」
J38nB425_p0652b20║代云：「某甲到家卻易。」
J38nB425_p0652b21║舉：「漢國有菴主，遇王出遊，人報云：『大王來，請起。』主云：
J38nB425_p0652b22║『非但大王，佛來亦不起。』王聞，乃問曰：『佛豈不是汝師？』
J38nB425_p0652b23║主曰：『是。』王曰：『弟子見師，為甚不起？』主無對。」
J38nB425_p0652b24║代云：「捧下無生忍，臨機不見師。」
J38nB425_p0652b25║舉：「雲盍寺僧化瓦。官人問：『既有雲盍，何須化瓦？』僧無
J38nB425_p0652b26║對。」
J38nB425_p0652b27║代云：「不妨錦上鋪花。」
J38nB425_p0652b28║舉：「無垢院化浴，官人問：『既無垢，何用浴？』」
J38nB425_p0652b29║代云：「也要通身汗出。」
J38nB425_p0652b30║舉：「一僧托缽至長者家，偶為狗傷。長者問：『龍披一縷，
J38nB425_p0652c01║免金翅之難。大師全披法服，為甚卻被狗咬？』僧無對。」
J38nB425_p0652c02║代云：「欲把袈裟盍羽毛。」
J38nB425_p0652c03║舉：「陶相公見人犯法當死，問僧曰：『殺則違佛戒，不殺
J38nB425_p0652c04║又犯王法，未審如何則是？』僧罔答。」
J38nB425_p0652c05║代云：「因緣會遇時，果報還自受。」
J38nB425_p0652c06║舉：「淨照和尚問楞嚴大師：『經中道：「若能轉物，即同如
J38nB425_p0652c07║來。」只此昇仙閣作麼生轉？』大師無語。」
J38nB425_p0652c08║代云：「相隨來。」
J38nB425_p0652c09║舉：「誌公問梵僧：『承聞尊者喚我作屠兒，曾見我殺生
J38nB425_p0652c10║否？』曰：『見。』誌云：『有見見，無見見，不有不無見見。若有見
J38nB425_p0652c11║見，是凡夫見；無見見，是聲聞見；不有不無見，是外道
J38nB425_p0652c12║見。未審尊者如何見？』僧曰：『汝有此等見耶？』」
J38nB425_p0652c13║代云：「元來不曾見。」
J38nB425_p0652c14║舉：「陸亙因南泉遷化來弔懺，院主問：『大夫何不哭？』亙
J38nB425_p0652c15║曰：『院主道得即哭。』主無對。」
J38nB425_p0652c16║代院主呵呵大笑。
J38nB425_p0652c17║舉：「龍門僧被蛇傷，有問：『既是龍門客，為甚被蛇傷？』」
J38nB425_p0652c18║代云：「不因夜來雁，爭見海門秋。」
J38nB425_p0652c19║舉：「有僧化鍍佛，官人曰：『本望佛度弟子，因什麼弟子
J38nB425_p0652c20║度佛？』」
J38nB425_p0652c21║代云：「眾生度盡恒沙佛，諸佛何曾度一人？」
J38nB425_p0652c22║舉：「王常侍問僧：『一切眾生還有佛性也無？』僧曰：『一切
J38nB425_p0652c23║皆有。』侍指壁畫狗子曰：『者個還有佛性也無？』僧無語。」
J38nB425_p0652c24║代云：「逐物作麼？」
J38nB425_p0652c25║舉：「洞山同密師伯避雨入餅店，密於地上畫圓相云：
J38nB425_p0652c26║『將取去。』山曰：『拈將來。』密無對。」
J38nB425_p0652c27║代云：「食到口邊不解喫。」
J38nB425_p0652c28║舉：「徑山問僧：『什處來？』僧曰：『天台來。』山曰：『阿誰問汝天
J38nB425_p0652c29║台來？』僧無語。」
J38nB425_p0652c30║代云：「和尚道甚麼？」
J38nB425_p0653a01║舉：「玄沙問文柟頭：『下山幾時歸？』文曰：『三五日。』沙曰：『歸
J38nB425_p0653a02║時有無底桶子將一擔來。』文無對。」
J38nB425_p0653a03║代云：「漏逗不少。」
J38nB425_p0653a04║舉：「世尊臨入涅槃，文殊請再轉法輪。世尊咄云：『吾四
J38nB425_p0653a05║十九年住世，未曾說一字，汝請再轉法輪，是吾曾轉
J38nB425_p0653a06║法輪耶？』」
J38nB425_p0653a07║代云：「伸腳元在縮腳裏。」
J38nB425_p0653a08║舉：「忠國師因肅宗皇帝問師：『在曹谿得何法？』師云：『陛
J38nB425_p0653a09║下還見空中一片雲麼？』帝云：『見。』師云：『丁釘著，懸掛著。』」
J38nB425_p0653a10║代云：「縮取舌頭好。」
J38nB425_p0653a11║舉：「布袋和尚常將布袋并破蓆於通衢往來，布袋內
J38nB425_p0653a12║盛缽盂、木履、魚飯、菜肉、瓦石、土木，諸般總有。或於稠
J38nB425_p0653a13║人處打開布袋內物，攃下云：『看！看！』又一一將起，問人
J38nB425_p0653a14║云：『者箇喚作甚麼？』眾無對。」
J38nB425_p0653a15║代云：「滯貨不勞拈出。」
J38nB425_p0653a16║舉：「雲居膺和尚聞山下有一僧住菴，令侍者送褲腰
J38nB425_p0653a17║與之，僧云：『我自有娘生褲。』竟不受。再令侍者去問：『娘
J38nB425_p0653a18║未生時著個甚麼？』僧無語。」
J38nB425_p0653a19║代云：「手執夜明符，幾個知天曉？」
J38nB425_p0653a20║舉：「泗洲塔頭侍者及時鎖門，有問：『既是三界大師，為
J38nB425_p0653a21║甚被弟子鎖？』者無對。」
J38nB425_p0653a22║代云：「竹密不妨流水過。」
J38nB425_p0653a23║舉：「龐居士聽《金剛經》，問座主曰：『俗人敢有小問，不知
J38nB425_p0653a24║如何？』主曰：『有疑請問。』士曰：『無我相，無人相。既無我人，
J38nB425_p0653a25║教阿誰講，阿誰聽？』座主無對。」
J38nB425_p0653a26║代云：「妝聾作啞作麼？」
J38nB425_p0653a27║舉：「梁武帝請傅大士講經，士纔陞座，以尺拊案一下，
J38nB425_p0653a28║便下座，帝愕然。誌公乃云：『陛下還會麼？』帝云：『不會。』誌
J38nB425_p0653a29║公云：『大士講經竟。』」
J38nB425_p0653a30║代云：「謝師覆講。」
J38nB425_p0653b01║答古
J38nB425_p0653b02║兜率悅和尚垂語三則
J38nB425_p0653b03║撥艸瞻風，只圖見性。畢竟性在什麼處？
J38nB425_p0653b04║師答：填溝塞壑無人會，雨過夜塘秋水深。
J38nB425_p0653b05║見得自性，便脫生死。眼光落地時，又作麼生脫？
J38nB425_p0653b06║答：兩腳捎空。
J38nB425_p0653b07║脫得生死，便知去處。四大分散時，向甚麼處去？
J38nB425_p0653b08║答：待有去處即報。
J38nB425_p0653b09║徑山虛堂愚和尚垂語三則
J38nB425_p0653b10║己眼未明的因甚將虛空作布褲著？
J38nB425_p0653b11║答：不妨，盍覆將來。
J38nB425_p0653b12║畫地為牢的，因甚透者箇不過？
J38nB425_p0653b13║答：劍去久矣。
J38nB425_p0653b14║入海算沙的，因甚鍼鋒頭上翹足？
J38nB425_p0653b15║答：百千玅義一毫頭。
J38nB425_p0653b16║肓王照和尚垂語三則
J38nB425_p0653b17║山中猛虎以肉為命，何故不食其子？
J38nB425_p0653b18║答：火不自燒。
J38nB425_p0653b19║虛空無向背，何緣有東西南北？
J38nB425_p0653b20║答：逐物意移。
J38nB425_p0653b21║飲乳等四大海，積骨如毘富羅山，何者是汝最初
J38nB425_p0653b22║父母？
J38nB425_p0653b23║答：歷劫不曾離。
J38nB425_p0653b24║大休隆和尚垂語三則
J38nB425_p0653b25║吹毛寶劍被石人持去，掛在萬仞峰頭，四壁無路，
J38nB425_p0653b26║如何取得？
J38nB425_p0653b27║答：無勞刻舟。
J38nB425_p0653b28║有一如意珠，被木人擎來，拋向大海中，不假舟楫，
J38nB425_p0653b29║如何覓得？
J38nB425_p0653b30║答：覓則知君不可見。
J38nB425_p0653c01║盡大地是箇火阬，燒卻了也。惟有一莖眉毛在，未
J38nB425_p0653c02║審何人得見。
J38nB425_p0653c03║答：由來眼不花。
J38nB425_p0653c04║正當辨和尚垂語三則
J38nB425_p0653c05║貓兒為甚愛捉老鼠？
J38nB425_p0653c06║答：熟處難忘。
J38nB425_p0653c07║雲版鳴因甚犬吠？
J38nB425_p0653c08║答：竹竿打水魚頭痛。
J38nB425_p0653c09║蚯蚓為甚化為百合？
J38nB425_p0653c10║答：何處不稱尊？
J38nB425_p0653c11║松源嶽和尚垂語二則
J38nB425_p0653c12║大力量人，因甚抬腳不起。
J38nB425_p0653c13║答：法地一動，一切不安。
J38nB425_p0653c14║明眼衲僧，因甚腳根下紅絲線不斷？
J38nB425_p0653c15║答：絆倒人無數。
J38nB425_p0653c16║斷崖義和尚垂語二則
J38nB425_p0653c17║除卻語默動靜，道將一句來。
J38nB425_p0653c18║答：將謂別有。
J38nB425_p0653c19║一息不來，向何處安身立命？
J38nB425_p0653c20║答：百艸頭邊。
J38nB425_p0653c21║雲門偃和尚垂語一則
J38nB425_p0653c22║世界與麼闊，為甚鐘聲披七條？
J38nB425_p0653c23║答：吾無隱乎爾。
J38nB425_p0653c24║大洪恩和尚垂語一則
J38nB425_p0653c25║假使八千劫，所作業不忘，為甚稱南無佛，罪滅河
J38nB425_p0653c26║沙劫？
J38nB425_p0653c27║答：雪點紅爐。
J38nB425_p0653c28║天童覺和尚垂語二則
J38nB425_p0653c29║吞盡三世佛底人，為甚開口不得？
J38nB425_p0653c30║答：通身是口。
J38nB425_p0654a01║照破四天下的人，為甚合眼不得？
J38nB425_p0654a02║答：待四天下人，眼開即合。
J38nB425_p0654a03║龍革初和尚垂語一則
J38nB425_p0654a04║雞見便鬥，狗見便咬，殿上鴟吻，終日相對，為甚卻
J38nB425_p0654a05║不瞋？
J38nB425_p0654a06║答：獅子不逐塊。
J38nB425_p0654a07║雪竇顯和尚垂語三則
J38nB425_p0654a08║十方無壁落，四面亦無門。古人向甚處見客？
J38nB425_p0654a09║答：誰在門外？
J38nB425_p0654a10║田地穩密底，佛祖不敢近，為甚抬腳不起？
J38nB425_p0654a11║答：太珍重生。
J38nB425_p0654a12║神通遊戲底，鬼神不能測，為甚下腳不得？
J38nB425_p0654a13║答：恐教蹋殺天下人。
J38nB425_p0654a14║天衣懷和尚垂語一則
J38nB425_p0654a15║泥犁長夜苦，聞者痛傷心。調達在地獄，為甚如三
J38nB425_p0654a16║禪天樂。
J38nB425_p0654a17║答：通身在裏許。
J38nB425_p0654a18║隆慶閑和尚垂語六則
J38nB425_p0654a19║祖師心印，篆作何文？
J38nB425_p0654a20║答：描不成，畫不就。
J38nB425_p0654a21║諸佛本源深之多少。
J38nB425_p0654a22║答：一吸無涓滴。
J38nB425_p0654a23║十二時中，上來下去，開單展缽，此五蘊敗壞之身，
J38nB425_p0654a24║那箇是清淨法身？
J38nB425_p0654a25║答：開單展缽。
J38nB425_p0654a26║不用指東畫西，實地上道將一句來。
J38nB425_p0654a27║答：險。
J38nB425_p0654a28║十二時中，著衣喫飯，承甚麼人恩力？
J38nB425_p0654a29║答：無人識得渠。
J38nB425_p0654a30║魚行水濁，鳥飛毛落。亮座主一入西山，為甚杳無
J38nB425_p0654b01║蹤蹟？
J38nB425_p0654b02║答：通身無影像，遍界不曾藏。
J38nB425_p0654b03║徑山容和尚垂語五則
J38nB425_p0654b04║水既無筋，因甚長流不斷？
J38nB425_p0654b05║答：花燦不萌枝。
J38nB425_p0654b06║佛祖公案猶空中紙鷂，向甚處收取線索？
J38nB425_p0654b07║答：鴛鴦繡出從君看，不把金針度與人。
J38nB425_p0654b08║鵬搏峰與宴坐峰相交，且道說個甚麼？
J38nB425_p0654b09║答：賴和尚證明。
J38nB425_p0654b10║風扇大野，畢竟作何形色？
J38nB425_p0654b11║答：覷著則瞎。
J38nB425_p0654b12║望江亭上垂機，誰是知音。
J38nB425_p0654b13║答：將謂忘卻。
J38nB425_p0654b14║黃檗琦和尚垂語四則
J38nB425_p0654b15║金剛圈如何跳得出？
J38nB425_p0654b16║答：古佛過去久矣。
J38nB425_p0654b17║栗棘蓬如何吞得下。
J38nB425_p0654b18║答：殘羹不勞拈出。
J38nB425_p0654b19║夜半日頭紅，誰人得見。
J38nB425_p0654b20║答：好向面南看北斗。
J38nB425_p0654b21║日午打三更，誰人得聞？
J38nB425_p0654b22║答：眼處聞聲方始知。
J38nB425_p0654b23║古德十無
J38nB425_p0654b24║如何是無為國？答：坐享太平。
J38nB425_p0654b25║如何是無星秤？答：鉤頭薦取。
J38nB425_p0654b26║如何是無根樹？答：葉覆大千。
J38nB425_p0654b27║如何是無底缽？答：山藏海納。
J38nB425_p0654b28║如何是無絃琴？答：千峰側耳。
J38nB425_p0654b29║如何是無孔笛？答：吹落空花。
J38nB425_p0654b30║如何是無底船？答：度脫生死。
J38nB425_p0654c01║如何是無鬚鎖？答：表裏玲瓏。
J38nB425_p0654c02║如何是無生曲？答：萬籟無聲。
J38nB425_p0654c03║如何是無底藍？答：貯盡春風。
J38nB425_p0654c04║古德六一
J38nB425_p0654c05║如何是達磨一隻履？答：踏斷毘盧頂。
J38nB425_p0654c06║如何是慧可一隻臂？答：（等閒捏出虛空髓，化作炎天三尺雪）。
J38nB425_p0654c07║如何是僧燦一身罪？答：紅爐片雪。
J38nB425_p0654c08║如何是道？信一隻虎。答：觸著喪身失命。
J38nB425_p0654c09║如何是弘忍一株松？答：覆蔭天下人
J38nB425_p0654c10║如何是慧能一張碓？答：一踏到底。