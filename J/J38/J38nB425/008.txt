J38nB425_p0663c01║即非禪師全錄卷之八
J38nB425_p0663c02║門人明洞、性安、性節、明覺、明幢仝編
J38nB425_p0663c03║贊
J38nB425_p0663c04║世尊（四首）
J38nB425_p0663c05║見性如虛空，見佛猶夢寤，見佛不見性，紅日籠煙霧。
J38nB425_p0663c06║具得通身眼，佛身自呈露，是為見性人，不忘佛囑付。
J38nB425_p0663c07║人間天上孰堪倫，萬億化身不露蹤，四八端嚴百種
J38nB425_p0663c08║好，不萌枝上富春風。
J38nB425_p0663c09║如來相好等虛空，應物現形隨類通，三界導師四生
J38nB425_p0663c10║父，眾生無始願無終。
J38nB425_p0663c11║世間世出，無如佛尊，雲門一棒，足以酬恩。
J38nB425_p0663c12║出山相（五首）
J38nB425_p0663c13║誕質皇宮猶旅泊，六霜雪窟學孤松，摩耶腹裏度難
J38nB425_p0663c14║盡，又向市廛作客春。
J38nB425_p0663c15║母胎度已畢，出嶺接何人？覷破一星子，重添眼裏塵。
J38nB425_p0663c16║抬眸星斗落，赤腳下空山，踏斷眾生界，夢中勞往還。
J38nB425_p0663c17║六載夢方覺，明星午夜寒；人人具隻眼，莫被老胡瞞。
J38nB425_p0663c18║街頭垂手，滿面慚惶，眾生難度，出不如藏。
J38nB425_p0663c19║阿彌陀如來
J38nB425_p0663c20║稽首接引大導師，如幻度生三界表，一毛孔現一月
J38nB425_p0663c21║輪，無邊淨穢咸照了。（接引二首）
J38nB425_p0663c22║正手原向上，隨你顛倒想，當下不回光，攔腮好一掌。
J38nB425_p0663c23║心淨不生五濁，無苦不顯極樂，五千五百同名，總是
J38nB425_p0663c24║將錯就錯。（觀想六首）
J38nB425_p0663c25║一十六觀，四十八誓，生佛未立，作何授記？
J38nB425_p0663c26║想滅觀空，能所皆捨，度無邊生，實無度者。
J38nB425_p0663c27║妄想俱空，覺觀湛然，不著聲色，佛常現前。
J38nB425_p0663c28║植福饒益，所願成就，同有情樂，名無量壽。
J38nB425_p0663c29║觀甚麼，想何物，無土無生，非心非佛。
J38nB425_p0663c30║藕絲織彌陀（永貞院請）
J38nB425_p0664a01║藕孔億恒河，眾生出沒多，拶開一線路，接引阿彌陀。
J38nB425_p0664a02║信禪者瀝指血寫彌陀經，為佛像請題
J38nB425_p0664a03║全經是佛，全佛是經，非經非佛，滴血淋淋。指端血斂
J38nB425_p0664a04║無痕跡，獨露蓮池會上人。
J38nB425_p0664a05║佛祖正印源流圖像贊（并序）
J38nB425_p0664a06║形名未彰，全無巴鼻，些子露出，狼藉三千。承虛接
J38nB425_p0664a07║響者起模畫樣，何異繪虛空于鏡面？喚鐘作甕者
J38nB425_p0664a08║歌頌贊歎，豈非施五綵于光中？余既不能破鏡，復
J38nB425_p0664a09║為忍俊效顰，明眼觀之，寧不絕倒？噫！虛空面目果
J38nB425_p0664a10║如是耶？盍欲借指標月，令人見月自忘其指耳。昔
J38nB425_p0664a11║公美觀斷際儀像而直下頓省，高峰讀五祖真贊
J38nB425_p0664a12║而打破疑團，此非因指而見月、得意而忘言者乎？
J38nB425_p0664a13║所謂色相語言皆歸第一義諦，信不誣矣。邇承黃
J38nB425_p0664a14║檗老人賜佛祖圖贊一卷，焚香頂禮，胡跪披閱，自
J38nB425_p0664a15║靈鷲一花、少林五葉，吐英葩于南嶽、抽繁枝于濟
J38nB425_p0664a16║北，正榦流芳七十一葉，皆從老瞿曇實相無相中
J38nB425_p0664a17║流出，言下無容贊一辭耳。竊愍像季難信，安得法
J38nB425_p0664a18║界有情共種佛因？於是重參古本，繫贊付梓。不圖
J38nB425_p0664a19║話行千古，只貴正眼流通，佛祖面目一時點開，不
J38nB425_p0664a20║傳之旨大家領荷。（小傳不錄）
J38nB425_p0664a21║釋迦牟尼佛
J38nB425_p0664a22║受然燈記，成賢劫佛，托質皇宮，度生母腹。㘞地獅吼，
J38nB425_p0664a23║三界尊獨，容顏殊特，秋蟾春旭。御遊鳳城，悟世迅速，
J38nB425_p0664a24║視金輪位，不啻帚禿。雪嶺六霜，突開頂目，光被河沙，
J38nB425_p0664a25║道成兩足。忉利首登，為酬鞠育，普副群機，春行艸木。
J38nB425_p0664a26║天人歸敬，魔外降伏，三百餘會，響答空谷。拈花啟笑，
J38nB425_p0664a27║尾巴露出，不了命根，迦葉能續。丈六金身，幻臨片牘，
J38nB425_p0664a28║永陳供養，筆底燈燭。
J38nB425_p0664a29║第一祖摩訶迦葉尊者
J38nB425_p0664a30║株守金襴於雞足山中，鈍置黃老；喚倒剎竿於王舍
J38nB425_p0664b01║城畔，貽累阿難。九十一劫身金色，面皮厚也不堪觀。
J38nB425_p0664b02║第二祖阿難陀尊者
J38nB425_p0664b03║如來成道祖生日，珠聯合璧。三十二相祖缺一，飴甘
J38nB425_p0664b04║如蜜。為佛侍者三十年，智慧總持稱第一。從上正法
J38nB425_p0664b05║眼，展轉流通，遺下多羅藏。如是結集，人天信受奉行。
J38nB425_p0664b06║迦葉證明已訖，向恒河涅槃。許二王親到中流彼岸，
J38nB425_p0664b07║度五百仙人，唯商那會得眼橫鼻直。
J38nB425_p0664b08║第三祖商那和修尊者
J38nB425_p0664b09║胎六白而出世，感九枝以降祥。兆符佛記，百歲後法
J38nB425_p0664b10║輪常轉；迸開法眼，二火龍匿耀無光。鞠多分得一枝
J38nB425_p0664b11║秀，遍界咸聞瑞艸香。
J38nB425_p0664b12║第四祖優波鞠多尊者
J38nB425_p0664b13║答身十七，以性渾圓，性身本空，法何以傳？真空不空，
J38nB425_p0664b14║如春有權，時節若至，硬地皆穿。魔嬈正法，伺尊者便，
J38nB425_p0664b15║逆風把火，反燒其面。度人如沙，香眾英彥，法付已竟，
J38nB425_p0664b16║猶弦離箭。踊身虛空，現十八變，籌放光明，如雷如電。
J38nB425_p0664b17║第五祖提多迦尊者
J38nB425_p0664b18║巍巍寶峰，佛日方中，法流無盡，優波疏通。心離名字，
J38nB425_p0664b19║身等虛空，無我我故，佛體是同。證無所得，聖種紹隆，
J38nB425_p0664b20║化行中印，首度仙翁。
J38nB425_p0664b21║第六祖彌遮迦尊者
J38nB425_p0664b22║別師梵天，錯腳神仙，已經六劫，始了夙緣。入一乘道，
J38nB425_p0664b23║其道無前，誰契密意，抹過那邊。
J38nB425_p0664b24║第七祖婆須密尊者
J38nB425_p0664b25║手提觸器，街坊遊詠，不染外塵，朗然內淨。先三百年，
J38nB425_p0664b26║佛記汝聖，頓省前緣，傳提法印。有智者來，鋒論不勝，
J38nB425_p0664b27║願歸座下，上鉤負命。
J38nB425_p0664b28║第八祖佛陀難提尊者
J38nB425_p0664b29║義路如苔難逞大辯才，大道無階拶取入門來。紹承
J38nB425_p0664b30║一滴真甘露，灌得伏馱臭口開。
J38nB425_p0664c01║第九祖伏馱蜜多尊者
J38nB425_p0664c02║五十年口未曾言，言與心親；自墮地足未曾行，行與
J38nB425_p0664c03║道合。翻身磕破虛空，壓碎難生臥榻。
J38nB425_p0664c04║第十祖脅尊者
J38nB425_p0664c05║週甲胎中打坐，三生不著睡魔。感雨祥光舍利，分付
J38nB425_p0664c06║夜奢富那。
J38nB425_p0664c07║第十一祖富那夜奢尊者
J38nB425_p0664c08║來無所來，去無所去。心無所生，法無所住。無住之法，
J38nB425_p0664c09║付與大士。仔細觀來，秤鎚醮醋。
J38nB425_p0664c10║第十二祖馬鳴大士尊者
J38nB425_p0664c11║覿面是佛，尚自不識，言下悟去，信汝不及。前因化蠶，
J38nB425_p0664c12║功無等匹，感化摩羅，三千入室。明暗不二，法非離即，
J38nB425_p0664c13║相現日輪，騰空而寂。
J38nB425_p0664c14║第十三祖迦毘摩羅尊者
J38nB425_p0664c15║有形總歸於盡，無相方知道尊。涌金人而復現女人，
J38nB425_p0664c16║孽芽翻作菩提種；化性海而毛吞巨海，接得半千龍
J38nB425_p0664c17║子孫。
J38nB425_p0664c18║第十四祖龍樹尊者
J38nB425_p0664c19║測度聖智，自生慚惶。一禮簷蔔，不嗅餘香。世間文字
J38nB425_p0664c20║海，一口吸盡；華嚴十萬偈，一日不忘。身現月輪，令一
J38nB425_p0664c21║切人皆睹佛性。雷音灌耳，惟長者子擇乳鵝王。親製
J38nB425_p0664c22║三論，疏鈔相當。焚卻可惜，施人拭瘡。
J38nB425_p0664c23║第十五祖迦那提波尊者
J38nB425_p0664c24║座前置滿缽水，法海無涯；尊者投之以鍼，直窮到底。
J38nB425_p0664c25║一頭陀恁麼贊揚，多少人背後嚙指，謂予不明向上，
J38nB425_p0664c26║只管愛說道理。咄！水頭有耳，急請羅多收起。
J38nB425_p0664c27║第十六祖羅睺羅多尊者
J38nB425_p0664c28║放過佛祖出頭來，冰河發焰；把住乾坤不露蹤，黃金
J38nB425_p0664c29║失色。當時僧伽常在定，金缽香飯成狼藉。
J38nB425_p0664c30║第十七祖僧伽難提尊者
J38nB425_p0665a01║寶莊嚴王之太子，娑羅如來之後身。生而能語，猶頻
J38nB425_p0665a02║伽在鷇中，音超眾鳥；七歲厭俗，如獅子初出窟，氣概
J38nB425_p0665a03║絕倫。事師十九載不倦，博得一百歲童真。緣盡攀樹
J38nB425_p0665a04║而化，眾力難舉，全身就樹建塔，垂蔭後人。
J38nB425_p0665a05║第十八祖伽耶舍多尊者
J38nB425_p0665a06║娠七日而誕，其肌無瑕，瓊枝寸寸是玉；生未嘗入浴，
J38nB425_p0665a07║其體芳潔，栴檀片片皆香。風鈴不語，境出心寂。圓明
J38nB425_p0665a08║寶鑑，道藉人彰。聖者德風彌宇宙，祖燈嗣續永昌昌。
J38nB425_p0665a09║第十九祖鳩摩羅多尊者
J38nB425_p0665a10║在天而天與天作眼，在佛而佛為佛偏袒。示因果如
J38nB425_p0665a11║影隨形，說生滅猶漚歸浣。無生偈付闍夜多，面放紅
J38nB425_p0665a12║蓮香不斷。
J38nB425_p0665a13║第二十祖闍夜多尊者
J38nB425_p0665a14║闡揚頓教，縱橫與奪，辯若懸河，不消一拶。解纏縛之
J38nB425_p0665a15║苦行，令絕功勳；破執著之妄心，當下解脫。若不是婆
J38nB425_p0665a16║修盤頭，爭領得者虛空棒喝？
J38nB425_p0665a17║第二十一祖婆修盤頭尊者
J38nB425_p0665a18║杖倚佛像，遂失二果。墮富家兒，堪作甚麼。未出孃胎，
J38nB425_p0665a19║被人看破。聖子在懷，生為法寶。一食終日，長坐不臥。
J38nB425_p0665a20║感摩拏羅，同證佛道。
J38nB425_p0665a21║第二十二祖摩拏羅尊者
J38nB425_p0665a22║全德天授，一念正信，遵父王命，佩佛祖印。度彼世主，
J38nB425_p0665a23║七日證聖，囑鶴上座，荷擔上乘。
J38nB425_p0665a24║第二十三祖鶴勒那尊者
J38nB425_p0665a25║聖子神童英中秀，金環在握花生肘。幼行聚落叱淫
J38nB425_p0665a26║祠，言訖廟貌立崩朽。中年行化至中印，國王接足天
J38nB425_p0665a27║稽首。至人達觀體性空，無作功德亦非有。復為師子
J38nB425_p0665a28║說休咎，眾生倒計汝正受。
J38nB425_p0665a29║第二十四祖師子尊者
J38nB425_p0665a30║聰明難敵業，無作即功德，悟此至人言，深入智慧宅。
J38nB425_p0665b01║詰化小乘禪，五眾齊解惑，呼童還宿珠，古今理不隔。
J38nB425_p0665b02║伽黎付斯多，他方施法澤，祖受鶴懸記，獨留罽方客。
J38nB425_p0665b03║平地骨堆成，冤對路頭迫，劈開瀑布泉，界破青山色。
J38nB425_p0665b04║槐根既傷鋒，柳枝斷移刻，俱了本來空，無失亦無得。
J38nB425_p0665b05║第二十五祖婆舍斯多尊者
J38nB425_p0665b06║劍鑄鼻孔，珠換眼睛。藏身露影，面目分明。被師看破，
J38nB425_p0665b07║特地安名。密授心法，直抵王城。摧伏外道，義海無聲。
J38nB425_p0665b08║聞師償難，北面傷情。振策南邁，山谷遁形。德王徵起，
J38nB425_p0665b09║疑信相并。祖出信衣，命付丙丁。薪盡如故，謝過致誠。
J38nB425_p0665b10║諭弟嗣法，祖道雷鳴。神變入滅，舍利尺盈。敕賜建塔，
J38nB425_p0665b11║空碑宿銘。
J38nB425_p0665b12║第二十六祖不如蜜多尊者
J38nB425_p0665b13║不捨四誓願，降跡誕王宮，為一大事故，傳法度愚蒙。
J38nB425_p0665b14║楓宸初羯磨，地震搖虛空，大人具大用，不與尋常同。
J38nB425_p0665b15║隨類化王者，外道術相攻，祖以無心應，一指超五通。
J38nB425_p0665b16║化山頓殞滅，首度瓔珞童，以聖而繼聖，果熟遠劫中。
J38nB425_p0665b17║第二十七祖般若多羅尊者
J38nB425_p0665b18║瓔珞童真，勢至化身，先佛綱紀，後代繩津。報緣已周，
J38nB425_p0665b19║謝萬乘之弟子；度生果滿，作勝熱之上賓。放光二十
J38nB425_p0665b20║七道，如虹貫日；騰空雨注舍利，墜若飛星。袈裟留褁
J38nB425_p0665b21║菩提子，一葉花敷無盡春。
J38nB425_p0665b22║初祖菩提達磨大師
J38nB425_p0665b23║西乾正榦，東土初枝。貌五露而象五竺，胸天空而印
J38nB425_p0665b24║天池。志紹覺胤，敝屣香至大寶；智珠月朗，眇視無價
J38nB425_p0665b25║摩尼。槨邊入定七朝昏，道酬鞠育；座下服勤四十載，
J38nB425_p0665b26║義盡師資。除六宗婆心何切，對梁主覿面相欺。九年
J38nB425_p0665b27║壁觀成何事，賺得承宗半臂兒。
J38nB425_p0665b28║二祖慧可大師
J38nB425_p0665b29║頂似五峰秀出，胸羅三藏文章。開舜若身中活眼，現
J38nB425_p0665b30║昆廬頂後神光。為法斷肱，續少林之嫡髓；密傳正印，
J38nB425_p0665c01║燦鷲嶺之芬芳。業空百有七齡，霜消雪解；衣付風恙
J38nB425_p0665c02║長老，杏接梅香。
J38nB425_p0665c03║三祖僧璨大師
J38nB425_p0665c04║僧中之寶，法中之龍。心銘如鏡，無不包容。委順時至，
J38nB425_p0665c05║合掌立終。輕信沙彌，敗露家風。
J38nB425_p0665c06║四祖道信大師
J38nB425_p0665c07║自縛自解，乘風展翼。經六十載，脅不至席。鳳詔三卻，
J38nB425_p0665c08║帝彌加欽。一枝橫出，吾道如林。
J38nB425_p0665c09║五祖弘忍大師
J38nB425_p0665c10║以宿緣故，出家童真。兩夢一覺，鏡像瞳人。相缺七種，
J38nB425_p0665c11║不逮能仁。以性為姓，族無比倫。破山忽晦，嗣化方晨。
J38nB425_p0665c12║七百龍象，選取一麟。樹堂養母，以道資親。有情下種，
J38nB425_p0665c13║如火傳薪。
J38nB425_p0665c14║六祖慧能大師
J38nB425_p0665c15║八十一生，為善知識。一物也無，留取腰石。石爛花酣，
J38nB425_p0665c16║果熟梅巖。馨香充塞東西土，衣缽誰云在嶺南。
J38nB425_p0665c17║第一世南嶽懷讓禪師
J38nB425_p0665c18║佛旦降生，聖賢應化，為國法器，象應王霸。五葉紹芳，
J38nB425_p0665c19║英靈獨跨，腳底兒孫，踏滿天下。
J38nB425_p0665c20║第二世馬祖道一禪師
J38nB425_p0665c21║全德異器，牛行虎視，引舌覆鼻，足紋成字。衡嶽坐禪，
J38nB425_p0665c22║看破磨磚，車牛兩亡，心佛俱捐。八十四員，鼻孔被穿，
J38nB425_p0665c23║百丈老祖，扭失半邊。
J38nB425_p0665c24║第三世百丈懷海禪師
J38nB425_p0665c25║佛與人無異，我後當必至，虎子生三朝，便有食牛氣。
J38nB425_p0665c26║喝下雙耳聾，突出超師智，叢林製禮樂，萬古為標幟。
J38nB425_p0665c27║日作必日食，不置閒家具，卓然而獨存，享壽九十五。
J38nB425_p0665c28║道貌甚清臞，儼然未度世，千載遇一時，慚惶續世糸。
J38nB425_p0665c29║第四世黃檗希運禪師
J38nB425_p0665c30║巍巍如山，頂珠面盤；轟轟烈烈，虎嘯龍翻。放下九潭
J38nB425_p0666a01║十二峰，硯池筆架；提起須彌大千界，拄杖蒲團。萬象
J38nB425_p0666a02║森羅都喫棒，至今濟祖膽猶寒。
J38nB425_p0666a03║第五世臨濟義玄禪師
J38nB425_p0666a04║智擬孫曹，面冷如鐵；道越古今，膽赤腸熱。倒捋虎須，
J38nB425_p0666a05║露猊兕之爪牙；誑嚇閭閻，肆風雷之喉舌。是所謂風
J38nB425_p0666a06║顛之烈，白拈之傑，熱瞞瞎驢，殃遺跛腳。
J38nB425_p0666a07║第六世興化存獎禪師
J38nB425_p0666a08║濟祖剃度，六載承歡，孤賒撲落，兩不成單。拈香雪，屈
J38nB425_p0666a09║新艾，著舊瘢，揭開羅帳，砥柱迴狂瀾。中原驗寶，明眼
J38nB425_p0666a10║難瞞，出入生死，如遊園觀。聲鐘告眾般涅槃，北辰日
J38nB425_p0666a11║午面南看。
J38nB425_p0666a12║第七世南院慧顒禪師
J38nB425_p0666a13║臨濟三世，興化克家，睟然道貌，雪燦春葩。壁立推倒，
J38nB425_p0666a14║扶起無從，瞎驢趁出，逸驥追風。
J38nB425_p0666a15║第八世風穴延紹禪師
J38nB425_p0666a16║一舉不第，直出凡籠，棒下契旨，如空合空。艸屋單丁，
J38nB425_p0666a17║幾三十載，繼承重託，崛起頹宗。為法求人淚點血，年
J38nB425_p0666a18║年華染萬枝紅。
J38nB425_p0666a19║第九世首山省念禪師
J38nB425_p0666a20║荷負鼎絲，真丈夫兒，門庭高大，一肩支持。天人物表，
J38nB425_p0666a21║獅象威儀，道昭日月，邁種之師。
J38nB425_p0666a22║第十世汾陽善昭禪師
J38nB425_p0666a23║未曾拶入，遍參知識七十員。放下身心，郡侯八聘堅
J38nB425_p0666a24║不起。無奈同門啟封，迸出西河獅子。別立三句，直闡
J38nB425_p0666a25║向上宗猷。繼示十同，如箭不離弦矢。末後三徵，迫不
J38nB425_p0666a26║得已。停箸蟬蛻報李君，休向圓環覓終始。
J38nB425_p0666a27║第十一世慈明楚圓禪師
J38nB425_p0666a28║麝匿瓿，甕藏鮮，封愈固，香益全。時節至，水出蓮，道如
J38nB425_p0666a29║蜜，甜中邊。忘垢淨，月臨川，等逆順，風匾圓。豎寶劍，列
J38nB425_p0666a30║聖賢，正法眼，照人天。
J38nB425_p0666b01║第十二世楊岐方會禪師
J38nB425_p0666b02║小出大遇，意下休休，十年冤債，一旦相酬。天共雲曉，
J38nB425_p0666b03║水和月流，三腳驢子，鬥殺牯牛。
J38nB425_p0666b04║第十三世白雲守端禪師
J38nB425_p0666b05║瞿曇舉身，毛孔俱笑，楊岐笑趨，驢溼處尿。堂前白雲，
J38nB425_p0666b06║江山失照，提醒一籌，頓契本妙。六會舉揚，風號萬竅，
J38nB425_p0666b07║曲演無生，宮商合調。
J38nB425_p0666b08║第十四世五祖法演禪師
J38nB425_p0666b09║而立之外，鏟艸受具，初習惟識，乃通大義。不會空宗，
J38nB425_p0666b10║知識是慕，逮見白雲，如瘳其痼。鐵裏酸餡，隨時吞吐，
J38nB425_p0666b11║撞破口門，汗泚無數。晚住東山，蠅依蟻附，彩鳳丹霄，
J38nB425_p0666b12║鐵蛇古路。下載清風，疇堪分付，授與滅宗，冤有頭故。
J38nB425_p0666b13║告倦津梁，示同電露，舍利旋煙，疏兩出霧。體同虛空，
J38nB425_p0666b14║法身常住，真天下師，法門大樹。
J38nB425_p0666b15║第十五世佛果克勤禪師
J38nB425_p0666b16║一目十行，自笑無書可讀；艸鞋踏破，方登五祖之▆。
J38nB425_p0666b17║瞎隻眼于聲色堆頭，風流千古；辨龍蛇于無生棒下，
J38nB425_p0666b18║機用雷奔。相府談玄，全提華嚴法界；紫宸入對，別立
J38nB425_p0666b19║格外乾坤。特賜金襴師號，東山之道益尊；舌、牙、舍利
J38nB425_p0666b20║三不壞，睡虎翻身一口吞。
J38nB425_p0666b21║第十六世虎丘紹隆禪師
J38nB425_p0666b22║通身是斑，一翳在眼。竹密水流，天空雲斷。涌出金輪
J38nB425_p0666b23║第一峰，堪作四生大彼岸。
J38nB425_p0666b24║第十七世應菴曇華禪師
J38nB425_p0666b25║巾侍半載，鼻孔去半邊。不沾肉氣，惹得滿身羶。外揚
J38nB425_p0666b26║父醜，高索價錢。妙喜長姪之惡，彌增逆子之僽。知罪
J38nB425_p0666b27║不辭，贊歎贊歎。或為疏密，蒼天蒼天。
J38nB425_p0666b28║第十八世密菴咸傑禪師
J38nB425_p0666b29║掇出砂盆，賣弄家風，正法眼藏，自此流通。被人看破，
J38nB425_p0666b30║卻成滯貨，明眼人前，不直一唾。
J38nB425_p0666c01║第十九世破菴祖先禪師
J38nB425_p0666c02║徹證根源無本據，教得胡孫倒上樹，烏頭子也早留
J38nB425_p0666c03║心，直至于今無覓處。
J38nB425_p0666c04║第二十世無準師範禪師
J38nB425_p0666c05║尺短寸長，量盡虛空無欠剩；殺刀活劍，威光凜凜逼
J38nB425_p0666c06║人寒。一朝劍尺忽雙失，竊得胡孫上徑山。少賣弄，悅
J38nB425_p0666c07║龍顏，誰知難掩面門斑。欽頒紫服銷金帽，衣拂並傳
J38nB425_p0666c08║匹似閒。
J38nB425_p0666c09║第二十一世雪巖祖欽禪師
J38nB425_p0666c10║看破庭前柏，趙州欠悟門，平生作一夢，且喜有人原。
J38nB425_p0666c11║居住萬指千礎，身披御賜衣，黃芳流千載，目擊道存。
J38nB425_p0666c12║第二十二世高峰原妙禪師
J38nB425_p0666c13║誰拖死屍來，自負還自埋，三吳為土墓，天目作棺材。
J38nB425_p0666c14║大死忽大活，咳唾成風雷，獨許不肖兒，扶起上高臺。
J38nB425_p0666c15║第二十三世中峰明本禪師
J38nB425_p0666c16║觀流泉有省大意，度竹篦洞澈源底。道容滿月，沾光
J38nB425_p0666c17║莫不清涼；齒頰春風，拂地皆成紅紫。有福慧等滄溟，
J38nB425_p0666c18║視名位若敝履。天子知師不可致，瀋王懷香扣直指。
J38nB425_p0666c19║兩賜金襴，五山不蒞，奔走萬方龍象，千公卻較些子。
J38nB425_p0666c20║第二十四世千巖元長禪師
J38nB425_p0666c21║豐頤美髯，眉清眼碧，脫口河傾，漢注落筆。無字渾圇，
J38nB425_p0666c22║堅不可入，築碎方壺，萬機頓息。道離有無，用即權實，
J38nB425_p0666c23║濟世醫王，隨證愈疾。敷揚大教，雷霆啟蟄，寶構凌空，
J38nB425_p0666c24║如鵬展翼。道韻德容，可捧可掬，王公大臣，望風屈膝。
J38nB425_p0666c25║迸出金毛，懸崖返擲，腳下萬峰，頭上紅日。化儀云周，
J38nB425_p0666c26║投筆而寂，兩朝諡號，用垂千億。
J38nB425_p0666c27║第二十五世萬峰時蔚禪師
J38nB425_p0666c28║拳頭上相見，荷葉下翻身，不是劈空手，爭擒萬甲鱗。
J38nB425_p0666c29║自從逆浪後，隨處作甘霖，大寶無心得，舒光耀古今。
J38nB425_p0666c30║第二十六世寶藏普持禪師
J38nB425_p0667a01║久依鄧尉，不事寒溫。大事了畢，有褲無裨。徹底掀翻
J38nB425_p0667a02║無盡藏，玉毫散作榑桑暾。
J38nB425_p0667a03║第二十七世東明慧旵禪師
J38nB425_p0667a04║一宿甌永，兩夜慧醒，今古季昆，天下匠郢。餘三十年，
J38nB425_p0667a05║空山弔影，千里趨風，雲濤萬頃。欲泛滄溟，呼龍入井，
J38nB425_p0667a06║砍竹垂綸，拾得釣艇。
J38nB425_p0667a07║第二十八世海舟普慈禪師
J38nB425_p0667a08║𥗋𥗋論實義，扁舟過洞庭，琉璃忽墮地，築碎水晶缾。
J38nB425_p0667a09║七十四僧臘，九十六報齡，寂呼瑄長老，無語可丁寧。
J38nB425_p0667a10║第二十九世寶峰明瑄禪師
J38nB425_p0667a11║面門放光，燎卻眉毛。現成公案，悟個甚麼？我見燈明
J38nB425_p0667a12║瑞如此，高提古鏡印山河。
J38nB425_p0667a13║第三十世天奇本瑞禪師
J38nB425_p0667a14║雲月是同，蕩然一片古皇風；諸佛不識，平欺佛祖超
J38nB425_p0667a15║常倫。從前聞見非聞見，獨露一枝優缽紅。
J38nB425_p0667a16║第三十一世無聞明聰禪師
J38nB425_p0667a17║人家教壞不知羞，卻向龍天說悟由，露柱揚聲罵不
J38nB425_p0667a18║徹，燈籠鼓腹笑無休。
J38nB425_p0667a19║第三十二世笑巖德寶禪師
J38nB425_p0667a20║㘞地一聲雷，通身手眼開，光明遮宇宙，標格露崔嵬。
J38nB425_p0667a21║賢聖目中屑，爹孃爐底灰，曹谿一滴血，老祖錯傳來。
J38nB425_p0667a22║第三十三世幻有正傳禪師
J38nB425_p0667a23║拄杖頭雙懸日月，笠子下盍覆三千。幻起微雲半點，
J38nB425_p0667a24║龍池浪涌滔天。翁翁常住寂光土，萬象共論物不遷。
J38nB425_p0667a25║第三十四世密雲圓悟禪師
J38nB425_p0667a26║他方補處，此土樵夫。曹谿芳躅，千載合符。銅棺開眼，
J38nB425_p0667a27║大地平沈。全提白棒，直指元辰。涌殿飛樓，應念成就。
J38nB425_p0667a28║道播九重，公侯稽首。七十七年，普注法雨。大根小莖，
J38nB425_p0667a29║盡量而已。二六法嗣，堪方四季。生化無窮，毫力不費。
J38nB425_p0667a30║鳳眸龍姿，身掛紫衣。瞻禮遺像，渾是生機。
J38nB425_p0667b01║第三十五世費隱通容禪師
J38nB425_p0667b02║翻轉面皮，自是出爐彈子；辣鎚不變，終成百煉真金。
J38nB425_p0667b03║年而立大方獨步，迄稀古十振叢林。撾天童三面毒
J38nB425_p0667b04║鼓，掃雙徑百萬松陰。全展金翅之威，滄海中獰龍活
J38nB425_p0667b05║捉；倒用魔王之印，藕孔裏大卒生擒。續五燈未全之
J38nB425_p0667b06║譜，符列祖大公之心。空胸峻骨，寵辱不臨。落葉歸根，
J38nB425_p0667b07║舍利珠圓玉皎；無隱面目，依舊山高水深。
J38nB425_p0667b08║第三十六世隱元隆琦禪師
J38nB425_p0667b09║首入費師翁之室，獨踞運遠祖之席。痛處加錐，紹三
J38nB425_p0667b10║十五世骨髓；酬恩兩拂，續二十八代正脈。此吾師承
J38nB425_p0667b11║從上源流之大體也。奔流度刃，花劈三玄于棒頭；電
J38nB425_p0667b12║激雷轟，包羅五教于喝下。此吾師整臨濟接人之大
J38nB425_p0667b13║機用也。望之儼然，如海上孤峰；即之油然，若垂雲無
J38nB425_p0667b14║跡。此吾師之隱顯三昧，得法大自在也。六坐道場，皆
J38nB425_p0667b15║栴檀圍繞，眾栴檀總一栴檀；七十二臘，賜黃檗重開，
J38nB425_p0667b16║一黃檗現多黃檗。是無添徑山之真子，斷際之象孫
J38nB425_p0667b17║也。至于雲仍繼美，法脈悠長，非不肖一人所敢擅其
J38nB425_p0667b18║後塵，以開來學，用新東來之正印也。
J38nB425_p0667b19║祖師源流像贊
J38nB425_p0667b20║初祖菩提達磨大師
J38nB425_p0667b21║道貌五露，胸毛盍膽，旭日東昇，頂門隻眼。
J38nB425_p0667b22║二祖慧可禪師
J38nB425_p0667b23║頂隆五峰，神光燭空，百有七歲，果結春風。
J38nB425_p0667b24║三祖鑑智禪師
J38nB425_p0667b25║白玉在璞，黃金出礦，人天眼目，古今瞻仰。
J38nB425_p0667b26║四祖大醫禪師
J38nB425_p0667b27║天姿異偉，道韻超倫，三詔不起，大法彌尊。
J38nB425_p0667b28║五祖大滿禪師
J38nB425_p0667b29║只知松老，不覺梅黃，祥麋獨角，破鏡重光。
J38nB425_p0667b30║六祖大鑒禪師
J38nB425_p0667c01║眾妙會心，百福成相，急鑑圓明，萬古榜樣。
J38nB425_p0667c02║南嶽懷讓禪師
J38nB425_p0667c03║諸佛護念，不虛流傳，磨得磚片，光照三千。
J38nB425_p0667c04║馬祖道一禪師
J38nB425_p0667c05║虎視牛行，虯髭鐵面，腳下兒孫，奔雷掣電。
J38nB425_p0667c06║百丈懷海禪師
J38nB425_p0667c07║玉骨稜稜，星眸炯炯，三朝追諡，宗門匠郢。
J38nB425_p0667c08║黃檗希運禪師
J38nB425_p0667c09║頂具神骨，額露圓珠，一條白棒，打落太虛。
J38nB425_p0667c10║臨濟義玄禪師
J38nB425_p0667c11║鐵面刮霜，威風捲地，獅子翻身，大鵬展翅。
J38nB425_p0667c12║興化存獎禪師
J38nB425_p0667c13║罰出克賓，棒頭雷走，不是張華，徒窺牛斗。
J38nB425_p0667c14║南院慧顒禪師
J38nB425_p0667c15║肉團千仞，眼生三角，沒量罪過，傾湫倒嶽。
J38nB425_p0667c16║風穴延紹禪師
J38nB425_p0667c17║面目冰雪，骨格標致，出海獰龍，空群良驥。
J38nB425_p0667c18║首山省念禪師
J38nB425_p0667c19║一言之下，截斷千江，家風不掩，地久天長。
J38nB425_p0667c20║汾陽善昭禪師
J38nB425_p0667c21║瓊林寶樹，滄海奇珍，丰標絕世，道韻照人。
J38nB425_p0667c22║慈明楚圓禪師
J38nB425_p0667c23║黑夜明月，污池青蓮，親言親口，大哉楚圓。
J38nB425_p0667c24║楊岐方會禪師
J38nB425_p0667c25║其威可畏，其儀可法，三腳驢兒，龍象踏殺。
J38nB425_p0667c26║白雲守端禪師
J38nB425_p0667c27║出岫之雲，立雪之鶴，若非老祖，終難湊泊。
J38nB425_p0667c28║五祖法演禪師
J38nB425_p0667c29║喜怒不形，動靜如山，舍利如雨，衝破鐵關。
J38nB425_p0667c30║圓悟克勤禪師
J38nB425_p0668a01║龐蔚之姿，氣宇弘恢，眉稜日月，齒頰風雷。
J38nB425_p0668a02║虎丘紹隆禪師
J38nB425_p0668a03║形似睡虎，氣如簷蔔，大闡芳猷，東山正續。
J38nB425_p0668a04║應菴曇華禪師
J38nB425_p0668a05║日裏麒麟，劫外曇花，道越今古，法蔭河沙。
J38nB425_p0668a06║密菴咸傑禪師
J38nB425_p0668a07║容莊軒豁，道韻卓舉，托出砂盆，光昭寰宇。
J38nB425_p0668a08║破菴祖先禪師
J38nB425_p0668a09║器度英芬，神宇清曠，臥龍一奮，遍地黑浪。
J38nB425_p0668a10║無準師範禪師
J38nB425_p0668a11║頂髮垂絲，兩眼如眉，瑞世雙徑，優曇一枝。
J38nB425_p0668a12║雪巖祖欽禪師
J38nB425_p0668a13║渾金肺腑，生鐵面具，捉敗徑山，無立地處。
J38nB425_p0668a14║高峰原妙禪師
J38nB425_p0668a15║亂髮披肩，眉橫兩帚，絕後再穌，眼空宇宙。
J38nB425_p0668a16║中峰明本禪師
J38nB425_p0668a17║道容滿月，答響如鐘，丹山彩鳳，法海金龍。
J38nB425_p0668a18║千巖元長禪師
J38nB425_p0668a19║逆風把柁，順水張帆，無明脫體，梵行莊嚴。
J38nB425_p0668a20║萬峰時蔚禪師
J38nB425_p0668a21║須鬍而赤，眼橫鼻直，翻轉面皮，瞻望不及。
J38nB425_p0668a22║寶藏普持禪師
J38nB425_p0668a23║挺卓不群，骨梗無輩，法印全提，超方之外。
J38nB425_p0668a24║東明慧旵禪師
J38nB425_p0668a25║瘦益精神，老有餘韻，咳嗽一聲，大地震動。
J38nB425_p0668a26║海舟普慈禪師
J38nB425_p0668a27║風骨凌霜，氣宇優遠，九十六年，珠回玉轉。
J38nB425_p0668a28║寶峰明瑄禪師
J38nB425_p0668a29║神彩超邁，淳德不渝，打翻古鏡，賺卻缽盂。
J38nB425_p0668a30║天奇本瑞禪師
J38nB425_p0668b01║儀表端嚴，道風可挹，法海津梁，中流一楫。
J38nB425_p0668b02║無聞明聰禪師
J38nB425_p0668b03║道榦宏拔，間世英華，普施法雨，大地明芽。
J38nB425_p0668b04║幻有正傳禪師
J38nB425_p0668b05║挺生拔萃，犀顱象肩，條杖歸握，拄地撐天。
J38nB425_p0668b06║密雲圓悟禪師
J38nB425_p0668b07║大機活脫，正令全提，臨濟再世，天下宗師。
J38nB425_p0668b08║費隱通容禪師
J38nB425_p0668b09║氣吞佛祖，眼盍乾坤，正法眼藏，分付兒孫。
J38nB425_p0668b10║隱元隆琦禪師
J38nB425_p0668b11║耋齡古貌，黃檗開宗，一枝挺出，旭日方東。
J38nB425_p0668b12║舍利贊（并引）
J38nB425_p0668b13║歲丙午七月初一夜，一夢神人頭頂五梁珠冠，手
J38nB425_p0668b14║捧九層寶塔，乘空而下，問訊一曰：「何不贊歎大檀
J38nB425_p0668b15║越？」一乃出袖中寶珠，命神人置於塔尖。神人安訖，
J38nB425_p0668b16║一復命疊珠，神曰：「無以加矣。」一曰：「山僧贊歎大檀
J38nB425_p0668b17║越亦如是也。」神謝曰：「和尚善說法要。」遂騰空而去。
J38nB425_p0668b18║一忽覺，次早為初二日，諸執事來參，一述夢語為
J38nB425_p0668b19║原，諸執事或贊或默，俱作禮而退。一喚侍者取紗
J38nB425_p0668b20║一幅，手圖夢中所見神人像，忽值原太守送古銅
J38nB425_p0668b21║塔一座至。奇哉！何符合如是耶？遂題偈其上，以答
J38nB425_p0668b22║神庥，併復太守。至十五日，接黃檗諸昆仲書，咸云：
J38nB425_p0668b23║「太上皇於六月廿九日，敕使齎金塔一座，高二尺許，
J38nB425_p0668b24║中安佛舍利五顆，賜黃檗本師和尚供養外，毘吾百
J38nB425_p0668b25║塊，備建舍利殿。是日，本師和尚命合山大眾，聲鐘鼓，
J38nB425_p0668b26║具旛花，出三門奉迎。僧俗歡呼，唄梵慶贊，以斯法利，
J38nB425_p0668b27║壽國福民，一體三寶，藉此重光耳。本師說偈八首，併
J38nB425_p0668b28║舍利記進謝，諸法昆仲亦有贊頌附末。」一聞之，益奇
J38nB425_p0668b29║所夢，乃焚香向妙高峰作禮，復唱贊一十八韻，用展
J38nB425_p0668b30║微忱，時孟秋既望日也。贊曰：
J38nB425_p0668c01║道本不生，佛化無形，而此舍利，無乃強名。名由實有，
J38nB425_p0668c02║有自空成，空含諸相，佛示其貞。內定湛寂，外慧圓明，
J38nB425_p0668c03║非空非色，無臭無聲。染而不污，猶月臨清，隨方應現，
J38nB425_p0668c04║度脫有情。佛心天子，坐享太平，不忘付囑，覿面相呈。
J38nB425_p0668c05║鶴髮老衲，感上至誠，珍供函室，家國興禎。禎祥入夢，
J38nB425_p0668c06║大道方亨，遙空贊頌，掌合拳擎。金剛智種，匪涉枯榮，
J38nB425_p0668c07║逢信則發，遇緣即萌。芳流桑國，瑞應神京，龍圖永固，
J38nB425_p0668c08║法海長盈。