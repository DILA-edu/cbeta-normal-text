J38nB425_p0669a01║即非禪師全錄卷之九
J38nB425_p0669a02║門人明洞、性安、性節、明覺、明幢仝編
J38nB425_p0669a03║贊
J38nB425_p0669a04║文殊大士（五首）
J38nB425_p0669a05║熱瞞七佛，教壞善財。被人看破，藏身五臺。倒跨金毛
J38nB425_p0669a06║子，天上戲毬來。
J38nB425_p0669a07║截斷維摩舌頭，鈍置迦葉槌楗。跨金毛遊戲十方，原
J38nB425_p0669a08║不離靈山會上。
J38nB425_p0669a09║我真文殊非文殊，按下獅子如騎驢。大智深達法源
J38nB425_p0669a10║底，南無過去七佛師。
J38nB425_p0669a11║通身是劍通身佛，身不可持弒何物？一毛頭上億金
J38nB425_p0669a12║毛，吼破虛空芳艸綠。
J38nB425_p0669a13║若也著色相，空花猶未除，一切心清淨，是真見文殊。
J38nB425_p0669a14║普賢大士（四首）
J38nB425_p0669a15║佛口化生，華嚴長子，行高於山，願多於雨。毛頭迸出
J38nB425_p0669a16║白象王，億蘇彌盧在裏許。
J38nB425_p0669a17║以理印行，珠圓玉皦。經卷不大，微塵不小。二千缾瀉
J38nB425_p0669a18║酬何長，咳嗽一聲答已了。
J38nB425_p0669a19║何疏普眼，何親善財。被人檢點，峨嵋活埋。依然藏不
J38nB425_p0669a20║得，騎象舞三臺。
J38nB425_p0669a21║謂是菩薩身，執相總徒然，不捨眾生行，是名供普賢。
J38nB425_p0669a22║維摩大士
J38nB425_p0669a23║大千為榻臥維摩，病與眾生不較多，三萬二千都拱
J38nB425_p0669a24║手，瞿曇亦不奈伊何。
J38nB425_p0669a25║獨臥毘耶城，目中無聖人，一柄龜毛拂，掃空諸法塵。
J38nB425_p0669a26║觀音大士
J38nB425_p0669a27║稽首過去正法明，聲色堆頭觀世音，擬對君王親說
J38nB425_p0669a28║法，一毫頭上現全身。
J38nB425_p0669a29║百千手眼一毫頭，個個須開頂上眸。覷破自他無相
J38nB425_p0669a30║相，鐵船沒底也教浮。
J38nB425_p0669b01║身似泰山盤石安，中流砥柱截狂瀾。海潮音裏宮商
J38nB425_p0669b02║別，眼聽是名清淨觀。
J38nB425_p0669b03║鸚鵡能說法，軍持解知音。寒岩觀自在，滄海無邊身。
J38nB425_p0669b04║大哉慈悲父，處處度迷津。
J38nB425_p0669b05║三十二應，如鏡現形。不留朕跡，豈涉途程。婆心生鐵
J38nB425_p0669b06║鑄，南無正法明。
J38nB425_p0669b07║眼聽雷鳴，耳觀電爛。聲色堆頭，突出手眼。慈悲如水
J38nB425_p0669b08║月，淨穢皆赴感。
J38nB425_p0669b09║凡夫色礙，二乘聲礙，耳觀眼聽渾無物，是則名為觀
J38nB425_p0669b10║自在。
J38nB425_p0669b11║一月現眾水，圓明清淨觀，大悲千手眼，攝在一毫端。
J38nB425_p0669b12║有意描不成，無心畫卻像，欲求出世身，不離世間相。
J38nB425_p0669b13║讚歎無量壽，現此無邊身，承事皆如意，還他大福人。
J38nB425_p0669b14║一滴杏花雨，散為楊柳風，善財行腳返，笑破福城東。
J38nB425_p0669b15║無作大悲心，切切於救世，滿目皆男兒，幾箇知母意？
J38nB425_p0669b16║有求皆如意，南無觀世音，豁開正法眼，隨處現婆心。
J38nB425_p0669b17║忘卻婆心苦，為憐赤子歡，滄江明月上，托出走珠盤。
J38nB425_p0669b18║淨缾納大海，荷葉載三千，慈愍眾生苦，無時不現前。
J38nB425_p0669b19║木人見花鳥，石女聽雷鳴，返聞聞自性，是名觀世音。
J38nB425_p0669b20║智入無邊身，慈應河沙國，了無淨穢殊，如水涵明月。
J38nB425_p0669b21║去來無轍跡，法說有顯密，能救世間苦，觀音玅智力。
J38nB425_p0669b22║鏡含菩薩面，鐵鑄老婆心，婆心如日月，光明耀古今。
J38nB425_p0669b23║福德男，智慧女，慧如日，德似雨，菩提逢春，花實並舉。
J38nB425_p0669b24║解眾生縛，還佛祖債，一物不為，縱橫自在。
J38nB425_p0669b25║三十二應，十四無畏，如月臨川，毫力不費。
J38nB425_p0669b26║觀無所觀。兀坐蒲團，三十二應，月蘸秋潭。
J38nB425_p0669b27║黑白分明，卷舒自在，頂門隻眼，普觀沙界。
J38nB425_p0669b28║得大自在，證真圓通，無剎不現，如無邊春。
J38nB425_p0669b29║東土導師，西方補處，踏斷兩條，向甚處去？
J38nB425_p0669b30║千手千眼，自覷不見，念念觀音，時時出現。
J38nB425_p0669c01║滿眼春色，滿耳秋聲，剎剎塵塵觀世音。
J38nB425_p0669c02║古鏡當臺，坐斷去來，密移一步，大地花開。（立身）
J38nB425_p0669c03║不離谿聲山色，處處圓通普門。長年巖上閒看瀑，欲
J38nB425_p0669c04║令眾生識本源。（觀瀑）
J38nB425_p0669c05║大悲海裏立生涯，千葉蓮花水面栽，為度眾生登九
J38nB425_p0669c06║品，百千手眼一齊開。（千手千眼）
J38nB425_p0669c07║三十二相（曇瑞上座請）
J38nB425_p0669c08║大士因童子請法
J38nB425_p0669c09║大士端立，童子胡跪，有求赴感，願施無畏。
J38nB425_p0669c10║大士和南
J38nB425_p0669c11║空垂仰蓮，佛坐其上，補處現前，鞠躬合掌。
J38nB425_p0669c12║龍聽法
J38nB425_p0669c13║說不以口，聽必以角，轉此業身，以法為樂。
J38nB425_p0669c14║大士坐薝蔔叢中
J38nB425_p0669c15║毛孔吐香，化為薝蔔，解五濁穢，供一切佛。
J38nB425_p0669c16║童子倒地作求物勢，大士以手招之
J38nB425_p0669c17║以信為母，以施為子，三輪空寂，我方與汝。
J38nB425_p0669c18║騎獅子
J38nB425_p0669c19║勇猛難羈，柔慈可攝，一彈指頃，超無量劫。
J38nB425_p0669c20║寒潭印月
J38nB425_p0669c21║感必在我，信生汝心，心心水月，在在觀音。
J38nB425_p0669c22║籃貯錦鯉
J38nB425_p0669c23║大地魚籃，全提不醒，一片婆心，千江月影。
J38nB425_p0669c24║大士端坐蓮花，韋馱持杵護侍
J38nB425_p0669c25║蓮花無染，慧劍光燄，魔外妖邪，莫伺其便。
J38nB425_p0669c26║大士手捧尊佛
J38nB425_p0669c27║心外無佛，佛外無心，心佛俱非，識取觀音。
J38nB425_p0669c28║童子戲鸚
J38nB425_p0669c29║童子戲鸚，鸚戲童子，戲為佛事，大士不語。
J38nB425_p0669c30║持蓮行道
J38nB425_p0670a01║大士行道，手捧蓮花。一塵不染，香遍河沙。
J38nB425_p0670a02║出神童子作禮
J38nB425_p0670a03║大士假寐，神從口出。童子惺惺，空中禮足。
J38nB425_p0670a04║鬼負童子
J38nB425_p0670a05║大慈悲父，法王真子，不費文錢，鬼可役使。
J38nB425_p0670a06║童子先大士而行
J38nB425_p0670a07║我坐爾坐，我行爾行，機先一著，不讓當仁。
J38nB425_p0670a08║大士坐巨石
J38nB425_p0670a09║佛心體空，石心體貞，惟貞與空，不受纖塵。
J38nB425_p0670a10║倚坐荷葉，足躡蓮花
J38nB425_p0670a11║花葉有異，根本則同，躡承匪力，佛身如空。
J38nB425_p0670a12║手握浮圖，童子問訊
J38nB425_p0670a13║七級浮圖，猶如提壺，道力殊勝，童子曩謨。
J38nB425_p0670a14║渡蓮舟
J38nB425_p0670a15║為渡群流，駕葉蓮舟，不施櫓棹，直到岸頭。
J38nB425_p0670a16║那伽荷載
J38nB425_p0670a17║足躡龍背，遨遊法海，猛性能馴，真觀自在。
J38nB425_p0670a18║正几轉視
J38nB425_p0670a19║竟日抱几，回顧不已，童子來也，何憂何喜。
J38nB425_p0670a20║老翁指顧
J38nB425_p0670a21║汝有所指，說盡道理，語默雙忘，依然不是。
J38nB425_p0670a22║曇花現座
J38nB425_p0670a23║坐優曇花，手捧其實，非其種類，瞻嗅不及。
J38nB425_p0670a24║籃裝三笊籬，手握一木杓
J38nB425_p0670a25║三界有漏，一念無為。撈得童子，日日相隨。
J38nB425_p0670a26║古柳為榻，童子語鸚
J38nB425_p0670a27║身依古柳，靜觀自在。童子指鸚，汝超三界。
J38nB425_p0670a28║手展貝葉
J38nB425_p0670a29║教外別傳，法離文字，纔涉思惟，落第二義。
J38nB425_p0670a30║行持甘露缾
J38nB425_p0670b01║攜甘露缾，遍蘇熱惱，難行能行，到所不到。
J38nB425_p0670b02║磐石倚竹
J38nB425_p0670b03║貞忘其石，幽忘其竹，回小向大，拗直作曲。
J38nB425_p0670b04║置函石上
J38nB425_p0670b05║陰陽匪涉，原從化生，不無寶卷，焉知錚錚。
J38nB425_p0670b06║禪定
J38nB425_p0670b07║石頭蠢動，皆應得定，大士不然，禪寂如鏡。
J38nB425_p0670b08║乘蓮
J38nB425_p0670b09║渡人自度，獨泛蓮舟，船頭撥轉，海水逆流。
J38nB425_p0670b10║海涌金盆
J38nB425_p0670b11║曉日東昇，光不汝獨，昏雨晦冥，眉光交燭。
J38nB425_p0670b12║枯木大士（慧覺上人請）
J38nB425_p0670b13║惟此真實，枝葉自落，久臥青山，何異鎖骨。藏身不密，
J38nB425_p0670b14║被人摸索，具足梵形，不假雕琢。全木是佛，全佛是木，
J38nB425_p0670b15║救苦尋聲，如月赴壑。蟻聽以身，龍聽以角，根根圓通，
J38nB425_p0670b16║超出五濁。佛木假名，離真何托，返觀遺聞，即究竟覺。
J38nB425_p0670b17║經繪大士像
J38nB425_p0670b18║（三昧禪人瀝指血為墨，以普門品寫大士像，近視之如蟻陣成行，遠視之了無字跡，可謂
J38nB425_p0670b19║巧心玅手，以遊戲為佛事，堪種成佛之因。倘向筆畫外突開隻眼，是深入三昧。）
J38nB425_p0670b20║通身是經，誰為觀音？春回雪裏，花滿千林。
J38nB425_p0670b21║勢至
J38nB425_p0670b22║彈指裂虛空，魔宮皆震動，一切自歸正，引入蓮花洞。
J38nB425_p0670b23║地藏王
J38nB425_p0670b24║不違昔本誓，紅日出西方，度盡度不盡，南無地藏王。
J38nB425_p0670b25║十六羅漢
J38nB425_p0670b26║第二門頭開方便，各顯神通十八變，安禪入定兩尊
J38nB425_p0670b27║慈，肉眼凡夫覷不見。
J38nB425_p0670b28║見思惑斷，證阿羅漢。向上一路，只得一半。那一半如
J38nB425_p0670b29║何讚？形名未兆時看。
J38nB425_p0670b30║降龍
J38nB425_p0670c01║願大滄溟小，心空應器寬，渾身在裏許，切勿弄泥團。
J38nB425_p0670c02║伏虎
J38nB425_p0670c03║座下老大虫，馴伏同廝養，正眼忽觀來，也是閒伎倆。
J38nB425_p0670c04║十八尊羅漢一軸
J38nB425_p0670c05║十八應真阿羅漢，俱是靈山記莂儔，為應娑竭羅王
J38nB425_p0670c06║供，各展神通逐浪遊。欲把恆河都一吸，恐教海底吼
J38nB425_p0670c07║泥牛，嚫受驪龍珠一顆，至今無價莫能酬。
J38nB425_p0670c08║羅漢渡谿
J38nB425_p0670c09║出境渡谿，渾身水泥，不先自度，接人無梯。有生可覺，
J38nB425_p0670c10║我執猶迷，四相俱空，誰證菩提。
J38nB425_p0670c11║十八尊者
J38nB425_p0670c12║布袋
J38nB425_p0670c13║囊藏大地，坐斷古今，百千日月，流出胸襟。
J38nB425_p0670c14║入定
J38nB425_p0670c15║正觀無我，定者是誰？返觀實相，無作思惟。
J38nB425_p0670c16║持尺
J38nB425_p0670c17║拈起禪尺，佛也不識，勘驗諸方，不留朕蹟。
J38nB425_p0670c18║焚香
J38nB425_p0670c19║栴檀玅香，不煙自熱，鼻觀無聞，虛空逼塞。
J38nB425_p0670c20║了經
J38nB425_p0670c21║義天朗耀，隨讀隨空，月輪穿海，影過無蹤。
J38nB425_p0670c22║揮麈
J38nB425_p0670c23║手內有拂，身外無染，清淨無瑕，拭此一點。
J38nB425_p0670c24║補衲
J38nB425_p0670c25║裁荷成痕，補雲無蹟，密下一鍼，思慮不及。
J38nB425_p0670c26║閒坐
J38nB425_p0670c27║放卻雙眸，接取一足，若問春秋，盆艸時綠。
J38nB425_p0670c28║展卷
J38nB425_p0670c29║尊者此卷，不著文字，為伊不薦，展以開示。
J38nB425_p0670c30║如意
J38nB425_p0671a01║恆持如意，而作佛事，一切眾生，俱圓種智。
J38nB425_p0671a02║鳴鐸
J38nB425_p0671a03║手動鈴鳴，鐸空音息，萬法惟心，證波羅密。
J38nB425_p0671a04║敲魚
J38nB425_p0671a05║魚梵清吐，聞以眼入，一根既返，音聞雙寂。
J38nB425_p0671a06║結印
J38nB425_p0671a07║以身作觀，以手結印，咒不言中，魔外歸正。
J38nB425_p0671a08║降龍
J38nB425_p0671a09║一顆摩尼，光吞無際，引取獰龍，缽中遊戲。
J38nB425_p0671a10║伏虎
J38nB425_p0671a11║於菟跳梁，尊者善將，善機既寂，彼惡亦忘。
J38nB425_p0671a12║觀蓮
J38nB425_p0671a13║清風在手，明月非賒，冰心雪質，一朵蓮花。
J38nB425_p0671a14║安禪
J38nB425_p0671a15║諸漏已盡，稿木其形，不定不亂，常寂常惺。
J38nB425_p0671a16║長眉
J38nB425_p0671a17║道尊德備，臘高眉長，不起于座，應供十方。
J38nB425_p0671a18║鉤洗香象
J38nB425_p0671a19║象王威德世間無，應世猶如水底烏，彼此無瘡安樂
J38nB425_p0671a20║甚，何勞傷損好皮膚？
J38nB425_p0671a21║童子為尊者明耳
J38nB425_p0671a22║耳裏根廛壅幾時，疏通幸有小廝兒，牙關咬定辭難
J38nB425_p0671a23║措，癢痛由來當自知。
J38nB425_p0671a24║空生尊者
J38nB425_p0671a25║宴坐天雨花，空生未作家，佛眼覷不見，何處攃泥沙。
J38nB425_p0671a26║布袋和尚（十五首）
J38nB425_p0671a27║掌示神珠，迷者不顧，欲落泥中，恐成染污。待他回心，
J38nB425_p0671a28║兩手交付，一花普春，大心獨露。
J38nB425_p0671a29║放下藤條，不落照用。拋卻扇子，不作炎涼。為甚把住
J38nB425_p0671a30║布袋，留取作戲逢場。
J38nB425_p0671b01║特地分身百億，囊灰到處成跡，好與三十烏藤，趁入
J38nB425_p0671b02║銀山鐵壁。
J38nB425_p0671b03║布袋拖泥帶水，拄杖打雨敲風，莫嫌不歸兜率，家舍
J38nB425_p0671b04║原在途中。
J38nB425_p0671b05║佛祖眼睛穿一串，穢土淨邦囊半袋，虛空背上立乾
J38nB425_p0671b06║坤，輸我此時都不會。
J38nB425_p0671b07║自離兜率天，分身入肆廛，知音猶未遇，在處且隨緣。
J38nB425_p0671b08║袋盡大千界，依然無一物，因我識得汝，驢年得成佛。
J38nB425_p0671b09║人為兒女癡，爾為眾生癡，癡心無日了，成佛待何時？
J38nB425_p0671b10║乾坤常自在，日月任他忙，布袋都放下，大地浚囊藏。
J38nB425_p0671b11║知汝厭娑婆，相邀出愛河，放開三不了，把住六波羅。
J38nB425_p0671b12║不行而至，無為而成，布袋放下，坐享太平。
J38nB425_p0671b13║肚寬似海，坐儼如山，雙眸秋水，春風笑顏。
J38nB425_p0671b14║放無量光，倒垂隻臂，全提眾生，阿鞞跋致。
J38nB425_p0671b15║圓滿覺智，朗然獨存，春風一塵，半袋乾坤。
J38nB425_p0671b16║寬著肚皮，放下布袋，過現未來，於法自在。
J38nB425_p0671b17║又（十八子圍繞）
J38nB425_p0671b18║淨穢收一袋，到處生捏怪，拋擲百千番，展轉無罣礙。
J38nB425_p0671b19║貪著小兒曹，願求各所愛，十方八面來，空有一齊賽。
J38nB425_p0671b20║自離兜率宮，走遍大千界，度盡難度人，未還菩薩債。
J38nB425_p0671b21║當時遇山僧，都喚來踏碓，約住六門頭，一箇不許退。
J38nB425_p0671b22║然後各賜棒，趁入龍華會，方知我法王，於法得自在。
J38nB425_p0671b23║對月了經
J38nB425_p0671b24║月白紙一色，眼與墨俱黑，玅義箇中圓，了亦不可得。
J38nB425_p0671b25║朝陽補衲
J38nB425_p0671b26║挑出一輪紅，撥開一線路，補教無縫時，心眼一齊露。
J38nB425_p0671b27║二尊者同幀，一翻經，一補衲
J38nB425_p0671b28║補不完，讀不了，趁取山月皎。東一句，西一鍼，滴漏知
J38nB425_p0671b29║多少。線斷眼空，紅輪東曉。
J38nB425_p0671b30║寶掌
J38nB425_p0671c01║千年願住世，為度娑婆人，日月互相照，是師掌上珍。
J38nB425_p0671c02║豐干
J38nB425_p0671c03║這阿師，嬾似傲，帝王來也不起，佛祖薄而不做。謂是
J38nB425_p0671c04║豐干耶，何異眼中著屑？謂非豐干耶，依然石邊打坐。
J38nB425_p0671c05║熱瞞多少人，阿誰想得到？無端饒舌，被人窺破。
J38nB425_p0671c06║者箇老豐干，機忘心自安，晨昏臥猛虎，總作石頭看。
J38nB425_p0671c07║道富德豐，菸菟相從，頓忘物我，如空合空。
J38nB425_p0671c08║寒山
J38nB425_p0671c09║無字詩，誰沒有，不妨和你三兩首。紙上描來總非真，
J38nB425_p0671c10║除卻寒山誰敵手。
J38nB425_p0671c11║了無清夢落人間，嬴得浮生一世間，不覺天風來檻
J38nB425_p0671c12║外，一池秋水動寒山。（打睡）
J38nB425_p0671c13║一條鐵楖栗，重如須彌山，有人扶得起，許伊是同參。
J38nB425_p0671c14║鼓掌狂吟，拍拍是令，穢土淨邦，竹筒貯盡。
J38nB425_p0671c15║狀似癡狂，意不顛倒，無韻之詩，愈讀愈好。
J38nB425_p0671c16║拾得
J38nB425_p0671c17║一物也無，掃箇甚麼？呵呵呵，拈起何如放倒？放不倒，
J38nB425_p0671c18║一任掃破太虛空，銕帚曇花開朵朵。
J38nB425_p0671c19║至人無夢，入夢三昧；度顛倒眾，出夢想界。夢中拾得
J38nB425_p0671c20║覺來空，開眼應須作夢會。（打睡）
J38nB425_p0671c21║一卷沒字詩，開口便成錯，有人和得成，許伊超無學。
J38nB425_p0671c22║拈起笤帚，有用有照，冷地看來，一場好笑。
J38nB425_p0671c23║掃空佛魔，不留朕蹟，特地全彰，剩卻遍吉。
J38nB425_p0671c24║元無點塵，掃個甚麼？拂落空花，為結實果。
J38nB425_p0671c25║寒拾同軸
J38nB425_p0671c26║相逢無半面，千里有知音，笑破寒山口，難描拾得心。
J38nB425_p0671c27║四睡
J38nB425_p0671c28║理寂事也寂，心空境亦空，無夢亦無想，坐斷主人翁。
J38nB425_p0671c29║忽遇大蟲欠伸時如何？寒拾拍笑舞春風，豐干踏轉
J38nB425_p0671c30║一輪紅。
J38nB425_p0672a01║人睡虎亦睡，彼此施無畏。虎醒人亦醒，彼此俱忘形。
J38nB425_p0672a02║稽首如空合空，大哉慈悲至仁。
J38nB425_p0672a03║杯渡和尚
J38nB425_p0672a04║腳下不知滄海闊，大圓鏡裏日浮杯。吸乾巨浪無涓
J38nB425_p0672a05║滴，戴角金鼇掣得回。
J38nB425_p0672a06║金華聖者
J38nB425_p0672a07║亥元如喫木楂羹，格外風流過一生，不是末梢誇好
J38nB425_p0672a08║手，賺他個個落深阬。
J38nB425_p0672a09║韋馱
J38nB425_p0672a10║摩那天王真子，大權菩薩降神，十八世曾居將軍之
J38nB425_p0672a11║位，六九生示現宰輔之身。受佛遺囑，護轉法輪，無邊
J38nB425_p0672a12║功德，福利天人。
J38nB425_p0672a13║關大王
J38nB425_p0672a14║惟義不朽，山河共固，其心愈赤，日月並明，挺身護國，
J38nB425_p0672a15║衛道忘形，所以為聰明正直之伽藍神。
J38nB425_p0672a16║配天配帝，神祗至尊，丹心昭日月，正氣塞乾坤。
J38nB425_p0672a17║役小角（靈秀道士請）
J38nB425_p0672a18║和州役小角，少敏而博學，岩居三十年，艸食以自樂。
J38nB425_p0672a19║持咒驅鬼神，騰空遊海岳，箕而之伽藍，神靈難測度。
J38nB425_p0672a20║媽祖
J38nB425_p0672a21║（永樂己丑正月，敕封宋靈惠夫人林氏，為護國庇民玅靈昭應弘仁普濟天妃。）
J38nB425_p0672a22║懿德天堪配，洪恩海共深。揚帆登寶所，慈愛見婆心。