J38nB425_p0672b01║即非禪師全錄卷之十
J38nB425_p0672b02║門人明洞、性安、性節、明覺、明幢仝編
J38nB425_p0672b03║贊
J38nB425_p0672b04║達磨大師
J38nB425_p0672b05║豎起擎天鐵脊梁，謾將皮髓強分張，九春果滿菩提
J38nB425_p0672b06║樹，五葉花敷遍界香。
J38nB425_p0672b07║昔年少室冷坐，剛被神光覷破，今日萬里東來，多少
J38nB425_p0672b08║衲僧蹉過。
J38nB425_p0672b09║分皮與分髓，特地起波瀾，頂門開隻眼，不被老胡瞞。
J38nB425_p0672b10║長江波浪險，少室雪霜寒，不度三三載，爭開五葉丹。
J38nB425_p0672b11║渡江
J38nB425_p0672b12║腳下橫一葦，萬古為津梁，楊子江中過，至今流水香。
J38nB425_p0672b13║梁皇殿上納敗闕，走入少林藏醜拙，覷開鐵樹一枝
J38nB425_p0672b14║春，五葉花敷馨萬國。（面壁四首）
J38nB425_p0672b15║九年背坐少室，一座銀山銕壁，無端錯露一機，至今
J38nB425_p0672b16║遮掩不及。
J38nB425_p0672b17║坐斷熊峰，覷穿鐵壁，賺得神光，三拜而立。
J38nB425_p0672b18║只因不識，九年面壁，少林堂前，參天荊棘。
J38nB425_p0672b19║老胡隻履，踏翻熊耳，沒量大人，提持不起。（隻履二首）
J38nB425_p0672b20║失卻破信衣，忙攜隻履歸，大千藏不得，與日爭光輝。
J38nB425_p0672b21║函盍古熊耳，何曾在裏許。卻被魏宋雲，看破一著子。
J38nB425_p0672b22║六祖大師
J38nB425_p0672b23║踏著上頭關，千花開碓觜，看破一物無，夜渡九江水。
J38nB425_p0672b24║忠國師喚侍者
J38nB425_p0672b25║一條拄杖兩人扶，三應依然汝負吾，未喚以前開隻
J38nB425_p0672b26║眼，方能看破赤須胡。
J38nB425_p0672b27║黃檗運和尚
J38nB425_p0672b28║鞭起銕牛作獅吼，大地山河丁倒走，裴相胡跪甘熱
J38nB425_p0672b29║瞞，唐皇兩掌空生受。不是風顛漢，誰敢繼其後？
J38nB425_p0672b30║黃檗和尚度母圖
J38nB425_p0672c01║相見依然在別峰，娘睛雙瞎子雙聾，沒絃琴上無生
J38nB425_p0672c02║曲，別有宮商調不同。
J38nB425_p0672c03║黃檗由來號大蟲，大蟲好個闊喉嚨，吞乾愛海無涓
J38nB425_p0672c04║滴，咒起盲龜化活龍。
J38nB425_p0672c05║黃金鑄就鐵心肝，半偈驚開佛祖關，母德如天酬已
J38nB425_p0672c06║竟，無雙孝道載三山。
J38nB425_p0672c07║黃檗和尚與唐宣宗皇帝授戒圖
J38nB425_p0672c08║三千世界袈裟裏，不是大中搭不起，當時兩掌痛攔
J38nB425_p0672c09║腮，靈山授記不過此。
J38nB425_p0672c10║臨濟玄和尚
J38nB425_p0672c11║棒拂蒿枝，喝走雷霆。開眼作夢，白日見星。檗嶺栽松
J38nB425_p0672c12║樹，蔭涼天下人。
J38nB425_p0672c13║德山鑒和尚
J38nB425_p0672c14║口盆牙劍，倒握藤根。鞭撻龍象，佛祖並吞。肚中能走
J38nB425_p0672c15║馬，須讓雪峰存。
J38nB425_p0672c16║雪峰真覺禪師
J38nB425_p0672c17║赤手歸去來，掀翻銀世界。賺得三萬指，驢腮鱉鼻，都
J38nB425_p0672c18║來納敗。真天下古佛，道越乾坤，八百餘春，面目儼然，
J38nB425_p0672c19║兒孫猶在。
J38nB425_p0672c20║雪釀大冶，春露一痕，面目現在，那個知恩？咄！萬仞銀
J38nB425_p0672c21║山鐵壁，拶透須是雲門。
J38nB425_p0672c22║普化和尚
J38nB425_p0672c23║虛空連架打，百鍊是真金，鐸聲猶在耳，若個解知音。
J38nB425_p0672c24║船子度夾山
J38nB425_p0672c25║煙波釣盡碧江秋，船子踏翻水逆流，言下知歸無剩
J38nB425_p0672c26║語，一天明月印滄洲。
J38nB425_p0672c27║釣盡江波遇錦鱗，漚花影裏莫藏身，鐵船沒底踏翻
J38nB425_p0672c28║去，獨向虛空背上行。
J38nB425_p0672c29║慧遠法師
J38nB425_p0672c30║遠公道德優，千載已無儔，送客谿橋外，至今水逆流。
J38nB425_p0673a01║虎谿三笑
J38nB425_p0673a02║白社泉聲猶未散，廬山面目尚依然，三賢何事浪開
J38nB425_p0673a03║口，笑破虛空觜半邊。
J38nB425_p0673a04║龐居士
J38nB425_p0673a05║百萬家財，盡沈湘水，一柄笊籬，潑天富貴。
J38nB425_p0673a06║龐女靈照鬻笊籬
J38nB425_p0673a07║垂手街頭日苦辛，富非所樂豈愁貧，欲將有漏證無
J38nB425_p0673a08║漏，除卻龐公無半人。
J38nB425_p0673a09║政黃牛
J38nB425_p0673a10║放下斷貫索，不施無影鞭，四稜纔點地，鼻孔便遼天。
J38nB425_p0673a11║覺範禪師
J38nB425_p0673a12║汾陽五葉，間世英傑，點筆傾湫，滾滾無竭。道大莫容，
J38nB425_p0673a13║世界非狹，普現色身，號甘露滅。
J38nB425_p0673a14║普菴肅和尚
J38nB425_p0673a15║古佛應世，救患弭災，法流三際，澤被九垓。
J38nB425_p0673a16║大慧普覺禪師
J38nB425_p0673a17║壯稱大宋禪精，踏碎諸方爪印，被穿半邊鼻孔，不消
J38nB425_p0673a18║一線薰風。背觸黑漆篦，敲出虛空骨髓；喧天霹靂舌，
J38nB425_p0673a19║頓惺大地盲聾。臭皮襪，沒底靴，一跌衡梅十六載；木
J38nB425_p0673a20║渣羹，栗棘飯，恆飽徑山千七翁。道大絕倫，感孝宗帝
J38nB425_p0673a21║以讚號並賜；法自無我，記金輪姪而正眼流通。稽首
J38nB425_p0673a22║祖師常寂定，頂門涌出一輪紅。
J38nB425_p0673a23║虛空其口，霹靂其舌。大機大用，天崩地裂。士林稱其
J38nB425_p0673a24║世出世間，忠孝兩全。宋帝晚年，賜其法號，旌其道業。
J38nB425_p0673a25║萬世明燈，中流巨楫。
J38nB425_p0673a26║聖福開山明菴西禪師（萬水上座請）
J38nB425_p0673a27║三藏重來，黃龍九世，法嗣天童，一燈善繼。三建道場，
J38nB425_p0673a28║福被大方，護國興禪，同超實際。狂風不動道彌高，四
J38nB425_p0673a29║百餘年光益麗。
J38nB425_p0673a30║永平道元禪師
J38nB425_p0673b01║捏碎淨老鼻孔，放過諸方腳跟。煉成如龍拄杖，菸菟
J38nB425_p0673b02║不能噬吞。一自扶歸東國後，至今猶賴撐乾坤。昔日
J38nB425_p0673b03║有此神用，夫是之謂興聖開山第一祖，洞下宗師永
J38nB425_p0673b04║平元。
J38nB425_p0673b05║高峰玅和尚
J38nB425_p0673b06║覿面者誰？高峰知識，衲補煙霜，口吞荊棘。一笑生春
J38nB425_p0673b07║風，一怒天魔泣，廾載死關甘活埋，驚起泥牛吼不息。
J38nB425_p0673b08║中峰本和尚
J38nB425_p0673b09║福富輪王，慧豐鶖子，兩國之師，天目之主。振起濟宗，
J38nB425_p0673b10║千巖接縷，遺影人天，冰壺月渚。
J38nB425_p0673b11║夢窗國師
J38nB425_p0673b12║道振三朝，名飛四海，窗破無餘，夢身猶在。
J38nB425_p0673b13║玅心開山關山和尚
J38nB425_p0673b14║初入門，踏倒向上關；出艸菴，豁開正法眼。持笊承屋
J38nB425_p0673b15║漏，愛他點滴分明；鍊藤作袈裟，且喜寸絲自斷。十六
J38nB425_p0673b16║高禪總歸席下，鐵笛一聲玉鳳來，八十四年談笑而
J38nB425_p0673b17║終。大樹窠頭霜月滿，繼起法燈，圓照如暕。
J38nB425_p0673b18║天童密雲和尚
J38nB425_p0673b19║中興天童，大恢祖業。突出濟枝，千花萬葉。正榦獨攀，
J38nB425_p0673b20║矮虎為烈。
J38nB425_p0673b21║徑山師祖費隱和尚
J38nB425_p0673b22║十踞大剎，道震寰中，通身是口，罵雨呵風。熱瞞佛祖，
J38nB425_p0673b23║喚醒盲聾，若問其誰，徑山師翁。
J38nB425_p0673b24║黃檗本師隱元和尚
J38nB425_p0673b25║白棒摑青天，熱喝聾佛祖。潦倒八十年，甘茹黃檗苦。
J38nB425_p0673b26║燈續少林，缽傳東土。泥彈降龍，空拳伏虎。有此神通
J38nB425_p0673b27║大玅用，所以感得桑國主賜地開山。更有微長自不
J38nB425_p0673b28║知，乃做得天下人法身父母。
J38nB425_p0673b29║骨聳檗峰峻，胸印九潭清。大悲千手眼，都來畫不成。
J38nB425_p0673b30║不肖十霜描半鼻，換卻天下人眼睛。
J38nB425_p0673c01║單提楖栗，獨跨獅王，花開遍國，日涌榑桑。
J38nB425_p0673c02║達觀大師
J38nB425_p0673c03║道貌如月，禪心若雪，透氣吐詞，迅雷轟烈。紫柏參天，
J38nB425_p0673c04║業風頓折，法門孤忠，亞聖之傑。
J38nB425_p0673c05║雲棲大師
J38nB425_p0673c06║道包儒釋，學貫人天，身居物外，行在言前。火宅甘露，
J38nB425_p0673c07║法海青蓮，豐干再世，八十一年。
J38nB425_p0673c08║憨山大師
J38nB425_p0673c09║李后之師，曹谿之主，道補江山，法施雲雨。還丹文章，
J38nB425_p0673c10║善讀不死，日月肺肝，乾坤氣宇。
J38nB425_p0673c11║大梅幟和尚
J38nB425_p0673c12║宿覺再來，白拈榜樣，銕石肝腸，乾坤度量。義勇為，仁
J38nB425_p0673c13║不讓。轉擎天隻手而扶起剎竿，吹點雪紅爐而陶鎔
J38nB425_p0673c14║萬象。喚作密印主人，又是保福和尚。一任分身兩處
J38nB425_p0673c15║看，月明不在梅花上。
J38nB425_p0673c16║鼓山賢和尚
J38nB425_p0673c17║一箭攪西江，洞水逆流潮。再長廾年撾石鼓，直教大
J38nB425_p0673c18║地沒聾人。予方而立，曾學三上。別師一紀，臘踰八旬。
J38nB425_p0673c19║近聞葉落歸根也，無影枝頭爛熳春。
J38nB425_p0673c20║祝髮師龍山灝和尚
J38nB425_p0673c21║福唐玉山禪之季子，永陽覺菴通之玄孫。去來無蹟，
J38nB425_p0673c22║猶水底之月痕；慈育不肖，逾罔極之深恩。枝香薰鼻，
J38nB425_p0673c23║得流知源。
J38nB425_p0673c24║黃檗法兄慧門禪師（高泉法姪請）
J38nB425_p0673c25║汪汪襟度，法相巍巍。慣弄險崖之句，時設陷虎之機。
J38nB425_p0673c26║折人以默不以辯，服人以德不以威。望之如霜寒月
J38nB425_p0673c27║冷，就之猶煦日春暉。十年踢踏馬駒子，彥得玉麟天
J38nB425_p0673c28║外飛。
J38nB425_p0673c29║撤玄關，斷要路，一任藤條作杯渡。不是天猊兒，爭越
J38nB425_p0673c30║榑桑樹。（深玄法姪請）
J38nB425_p0674a01║黃檗山中，大開爐𩍁。鈍鐵利金，一鎚成器。萬里天方，
J38nB425_p0674a02║何由默契。齒頰眉毛，放光動地。
J38nB425_p0674a03║象山法兄木菴禪師
J38nB425_p0674a04║有時口嘮舌沸，有時風恬浪靜。謝紫雲名藍，屈為山
J38nB425_p0674a05║中表率；繼黃檗法席，別行格外號令。盡道是小雪峰
J38nB425_p0674a06║同門儔，知渠是後身長慶。
J38nB425_p0674a07║大宗正統禪師龍谿和尚
J38nB425_p0674a08║量舒舒，體如如。亡淨穢，挺芙蕖。處丈室，猶太虛。渺湖
J38nB425_p0674a09║海，若溝渠。上賜號，名不居。統有宗，德乃餘。勿住著，念
J38nB425_p0674a10║衣盂。趙老婆，尚倚閶。
J38nB425_p0674a11║東渡諸祖
J38nB425_p0674a12║唐義空大和尚（嗣鹽官安國師。弘仁間，慧夢法師應詔入唐，迎師而歸，敕建檀林寺
J38nB425_p0674a13║居焉。經三載還唐。）
J38nB425_p0674a14║為法西來，應詔東渡。虎林橫出一枝，覆蔭榑桑國土。
J38nB425_p0674a15║安僧敕建大檀林，選佛命擊鹽官鼓。許藤公而共奏
J38nB425_p0674a16║壎箎，感橘氏以頓悟空苦。名走四方，道重今古。大師
J38nB425_p0674a17║住世，如富春在花；四眾歸依，猶嬰兒得母。欽哉日域，
J38nB425_p0674a18║禪宗鼻祖。
J38nB425_p0674a19║宋蘭谿隆禪師（臨濟下第十七世，嗣雙塔無明性和尚。）
J38nB425_p0674a20║起雲雷于無明山上，布雨露于煩惱海中。宗分濟派，
J38nB425_p0674a21║禪繼義空。開山建長，道望日隆。法緣已滿，托質秋風。
J38nB425_p0674a22║舍利逐煙而結，為示非相無非相。鏡中屢現神變，直
J38nB425_p0674a23║指真空原不空。稽首大覺，再世誌公。
J38nB425_p0674a24║兀菴寧禪師（師西蜀人，嗣徑山無準範和尚，平帥迎入建長繼席，居六載歸唐，晚
J38nB425_p0674a25║住東甌江心寺。）
J38nB425_p0674a26║模範龜鏡，傑出叢林。舟航苦海，龍現衣襟。補處建長，
J38nB425_p0674a27║海眾雲興。印可元帥，果熟春深。拂袖宋國，晚住江心。
J38nB425_p0674a28║高山流水，有待知音。水陸解鬥，神鬼同欽。頂門隻眼，
J38nB425_p0674a29║照耀古今。
J38nB425_p0674a30║無學元禪師（嗣無準範和尚。）
J38nB425_p0674b01║印心佛鑑，諡號佛光。數百餘載，光愈煇煌。孝義無兩，
J38nB425_p0674b02║道冠諸方。虛空其口，法說未央。
J38nB425_p0674b03║大休念禪師（臨濟下第十八世，嗣石谿月和尚。）
J38nB425_p0674b04║擎月之東，來自大宋。出海獰龍，沖霄丹鳳。
J38nB425_p0674b05║西澗曇禪師（嗣石▆衍和尚。）
J38nB425_p0674b06║清風一帆，兩登彼岸。長夜漫漫，賴師而旦。
J38nB425_p0674b07║一山寧禪師（嗣▆極彌和尚。）
J38nB425_p0674b08║上皇時幸問道，因賜國師之號。廾年海面栽花，迸出
J38nB425_p0674b09║青蓮兩朵。
J38nB425_p0674b10║鏡堂圓禪師（嗣環谿一和尚。）
J38nB425_p0674b11║一面古鏡，照空肺腑。四海五湖，一口吞吐。
J38nB425_p0674b12║靈山隱禪師（嗣雪巖欽和尚。）
J38nB425_p0674b13║雪裏埋金，欲隱彌露。靈山一會，師預其數。
J38nB425_p0674b14║元清拙澂禪師（師福州連江人，諱正激，清拙其號也。佩淨慈愚極慧和尚之印，于嘉
J38nB425_p0674b15║曆元年應聘來日國，延住五大剎，凡居十四年。至曆應二年歸寂，諡大鑒禪師。）
J38nB425_p0674b16║天連海兮海連江，間生一拙世無雙，割愛而僧參愚
J38nB425_p0674b17║極，虛空拽下作禪床。後承記莂來茲國，上迎建長豎
J38nB425_p0674b18║法幢，檀度施莊二千石，眾多地廣添十窗。道德聲譽
J38nB425_p0674b19║溢天下，不動法戰魔軍降，五會說法如雲雨，左規右
J38nB425_p0674b20║矩垂典章。百丈諱辰期告寂，一枝拄杖兩人扛，朝廷
J38nB425_p0674b21║追諡稱大鑑，黃河忍向北淙淙。
J38nB425_p0674b22║竺僊仙禪師（臨濟下第十九世，嗣古林茂和尚。）
J38nB425_p0674b23║竺僊梵仙，東土西天。此岸彼岸，師其法船。
J38nB425_p0674b24║明極俊禪師（臨濟下第二十世，嗣虎巖伏和尚。）
J38nB425_p0674b25║大師之道，縱橫放肆，莫可撮摸，涯略一二。造詣窮極，
J38nB425_p0674b26║智不能知，履踐端深，四稜踏地。運語默鉗鎚，開包羅
J38nB425_p0674b27║爐𩍁，陶鑄七會聖凡，小大俱無欹器。住世七十五年，
J38nB425_p0674b28║笑示死生寤寐，攃手一物也無，迸出五色舍利。少林
J38nB425_p0674b29║樹塔天台銘，碧落為碑屋宿字。
J38nB425_p0674b30║東明日禪師（洞下第十五世，嗣直翁舉和尚。）
J38nB425_p0674c01║嗣直翁之缽，續洞上之燈。道行高出一世，門庭嚴冷
J38nB425_p0674c02║如冰。當時社火無圓旨，孤負雲中一老僧。
J38nB425_p0674c03║東陵璵禪師（嗣雲外岫和尚。）
J38nB425_p0674c04║天童雲外之子，東谷直翁之孫。青原派下二十世，惟
J38nB425_p0674c05║師承流得其源。重輝寶鏡，普攝三根。光明照耀榑桑
J38nB425_p0674c06║國，夜半金烏出海門。
J38nB425_p0674c07║明黃檗琦和尚（師諱隆琦，號隱元，福州福清林氏子。出世于本縣黃檗山，嗣徑山費
J38nB425_p0674c08║隱容和尚。清甲午秋，應聘東渡。）
J38nB425_p0674c09║我師和尚，法號隱元，徑山肖子，天童嫡孫。溯流而上，
J38nB425_p0674c10║三十二傳，濟宗正派，黃檗流源。出世廾載，六坐道場，
J38nB425_p0674c11║囑累不肖，二八同門。我師道德，法海崑崙，千峰五嶽，
J38nB425_p0674c12║獨讓其尊。崑崙之陽，國名榑桑，重儒弘釋，頗類大唐。
J38nB425_p0674c13║明興以來，法頹幢僵，祖燈久晦，非師莫彰。使三致聘，
J38nB425_p0674c14║不憚一航，直登彼岸，踞地獅王。睹相生悟，合國讚揚，
J38nB425_p0674c15║內廷延見，兼賜金裳。年近古稀，法說汪洋，火宅一滴，
J38nB425_p0674c16║萬古清涼。繼美先覺，崛起後昆，天高地厚，日昫東方。
J38nB425_p0674c17║我師我讚，永貞國光，兆民崇福，聖壽無疆。