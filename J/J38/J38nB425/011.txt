J38nB425_p0675a01║即非禪師全錄卷之十一
J38nB425_p0675a02║門人明洞性安性節明覺明幢全編
J38nB425_p0675a03║贊
J38nB425_p0675a04║三教聖人圖
J38nB425_p0675a05║中華去西域十萬奇里瞿曇先孔老四百餘年跡有
J38nB425_p0675a06║向背道無間然總剎土以同居孰彼孰此融三際于
J38nB425_p0675a07║當念誰後誰先機前覷破三老鼻孔一串稍涉形跡
J38nB425_p0675a08║依舊十萬八千
J38nB425_p0675a09║無極太極皇極三老指龜成鱉聚頭恰似品宇口裏
J38nB425_p0675a10║元無一舌
J38nB425_p0675a11║三聖合一圖
J38nB425_p0675a12║三心不可得六耳不同謀是法皆平等無勞強出頭
J38nB425_p0675a13║神農
J38nB425_p0675a14║縱橫玅展無為化識盡甘辛百艸頭厚德活人今古
J38nB425_p0675a15║頌恩如天大孰堪侔
J38nB425_p0675a16║南極老人
J38nB425_p0675a17║腳踏地頭頂天行仁布德不知年位居南極壽無極
J38nB425_p0675a18║天上人間第一仙
J38nB425_p0675a19║巢父
J38nB425_p0675a20║帝王若好夢高士自惺惺寱語入巢耳至今洗不清
J38nB425_p0675a21║老子
J38nB425_p0675a22║清淨無為守真抱一法天利用為物作則展皇極之
J38nB425_p0675a23║容誠萬古之聖師感猶龍之歎烏足盡其道德五千
J38nB425_p0675a24║玄言如日烜赫牛駕西遊紫氣東塞
J38nB425_p0675a25║孔子
J38nB425_p0675a26║文昭日月亙古師法道貫乾坤隨時開闔即在世而
J38nB425_p0675a27║出世夫是之謂過去儒童菩薩
J38nB425_p0675a28║化身
J38nB425_p0675a29║其德惟馨其智如神是誰面目東方聖人
J38nB425_p0675a30║列子
J38nB425_p0675b01║用之彌六虛廢之無其所高名列群賢慧識超今古
J38nB425_p0675b02║莊子
J38nB425_p0675b03║日月有代謝物我無疏親識得身中主方明蝶夢人
J38nB425_p0675b04║李銕拐（二首）
J38nB425_p0675b05║拐子銕臉皮一齊放不下只管去求真誰知身是假
J38nB425_p0675b06║者箇跛腳仙平地上青天囊有長生藥誰知不直錢
J38nB425_p0675b07║三顧艸廬
J38nB425_p0675b08║不遇徐劉輩何人識臥龍開眸均是夢休說古英雄
J38nB425_p0675b09║朱買臣
J38nB425_p0675b10║千古功名冊子裏百年富貴扁擔頭若無折桂攀龍
J38nB425_p0675b11║手爭得金鞭出鳳樓
J38nB425_p0675b12║陸修靜（晉吳興人字見寂）
J38nB425_p0675b13║目有重瞳掌有篆字背有斗文道合天地遠法師愛
J38nB425_p0675b14║其玄論而送過虎谿陶彭澤交必忘形而心存不二
J38nB425_p0675b15║昔云尸解已千年今見丹青凜生氣
J38nB425_p0675b16║陳芳（宋河南孟縣人官廷尉）
J38nB425_p0675b17║一門十四世同居始終三百年孝義振起元明家風
J38nB425_p0675b18║鄭王二氏堪繼名掛上天芳流萬世（太祖擢鄭王二氏孫子為左右春坊）
J38nB425_p0675b19║趙孟頫居士
J38nB425_p0675b20║不羨公虎豹文章不羨公麒麟頭角只羨公拶透祖
J38nB425_p0675b21║師關踏碎生死窟一別人間四百春凜凜仙姿標松
J38nB425_p0675b22║雪
J38nB425_p0675b23║宋景濂居士
J38nB425_p0675b24║心平似地量闊如天功垂後世卓識無前以文華國
J38nB425_p0675b25║猶春行大地以道佐命若手捧大千宗儒護釋覺後
J38nB425_p0675b26║推先誠永明之轉世繼應化之聖賢
J38nB425_p0675b27║瑞塘居士（石香居士請）
J38nB425_p0675b28║挺然人傑聲色不動義路宅仁惟遵祖訓壯年踏遍
J38nB425_p0675b29║天下視大千猶一塵優游七七之年悟英雄如昨夢
J38nB425_p0675b30║由是屏跡權門松石昆仲家臨東海對南山閒看青
J38nB425_p0675c01║鸞生彩鳳
J38nB425_p0675c02║豐主源檀越
J38nB425_p0675c03║正笏垂紳儼爾如神眉稜劍氣目耀雙輪布德澤如
J38nB425_p0675c04║層雲之雨飲法喜如透花之春檀護三寶年踰七句
J38nB425_p0675c05║義方孫子如鳳如麟芳紹貞宗玉葉功高世代王臣
J38nB425_p0675c06║描得成也讚不盡紀年自有老龍鱗
J38nB425_p0675c07║鍋島和泉守高岳居士
J38nB425_p0675c08║虔請題讚直筆便判隱秀猶深谷芝蘭壯直如蒼松
J38nB425_p0675c09║古榦積岳導川真個丈夫成佛作祖不離者漢
J38nB425_p0675c10║為猶子廷禮題父母像
J38nB425_p0675c11║父母非我親誰是最親者汝既不能知叫我如何寫
J38nB425_p0675c12║陰陽未分時為汝題了也汝眼瞥然開恩愛一齊捨
J38nB425_p0675c13║說甚慈範陳孺人嚴君林長者
J38nB425_p0675c14║獻花天女
J38nB425_p0675c15║朵朵心花隨意彰幻人持獻法中王天龍八部生歡
J38nB425_p0675c16║喜佛果同圓遍界香
J38nB425_p0675c17║獻樂天女
J38nB425_p0675c18║法樂和調獻六通眾生苦樂佛心同幻人幻出無生
J38nB425_p0675c19║曲一切咸令脫苦空
J38nB425_p0675c20║道零小影
J38nB425_p0675c21║早持峻節有先居士之高風天性幽閒現比尼身而
J38nB425_p0675c22║入道蓮華喻其清淨合掌見自佛心棒頭磕著無生
J38nB425_p0675c23║忍不羨龍華會上人
J38nB425_p0675c24║錦鯉
J38nB425_p0675c25║禹門透躍來破浪易凡胎更待春面動為霖遍九垓
J38nB425_p0675c26║大鵬
J38nB425_p0675c27║振翼乾坤小忘機日月長那伽誓不噉歸命法中王
J38nB425_p0675c28║畫獅
J38nB425_p0675c29║金毛纔出窟威已辟妖狐有語資君德何妨充佛奴
J38nB425_p0675c30║畫象
J38nB425_p0676a01║未調菩薩御先代帝王耕知汝有弘願恩霑幾百生
J38nB425_p0676a02║畫龍
J38nB425_p0676a03║潛身煙霧裏鱗甲生光輝一點睛如電從教破壁飛
J38nB425_p0676a04║畫虎
J38nB425_p0676a05║筆下忽翻身威獰赫殺人不須重豹變文質已彬彬
J38nB425_p0676a06║畫鳳
J38nB425_p0676a07║全仁為竹實七德是梧桐出為聖王瑞依然建武中
J38nB425_p0676a08║畫鶴
J38nB425_p0676a09║有意騰霄漢無心浴鳳池翹雲松下立靜對道人宜
J38nB425_p0676a10║畫鵲木
J38nB425_p0676a11║毫端飛出自何時色澤鮮妍更羽儀嬾向人間傳喜
J38nB425_p0676a12║信高樓直上不萌枝
J38nB425_p0676a13║題木蓮杜鵑
J38nB425_p0676a14║聯芳幻出玉堂中香色撩人莫品倫自離污泥栖木
J38nB425_p0676a15║杪年年緘口過殘春
J38nB425_p0676a16║畫松
J38nB425_p0676a17║不繪閒花繪古松愛君無改歲寒容春風影裏自忘
J38nB425_p0676a18║臘白玉堂中起蟄龍
J38nB425_p0676a19║畫竹
J38nB425_p0676a20║脩竹數竿寫意濃枝枝葉葉起清風知音賴有香嚴
J38nB425_p0676a21║在漫捲絲綸付釣翁
J38nB425_p0676a22║此君移半幅日日報平安雖不藏風雨偏能引鳳鸞
J38nB425_p0676a23║畫梅
J38nB425_p0676a24║南枝綴玉北枝斜信是花光手段奢每向堂前看月
J38nB425_p0676a25║色猶疑花影透窗紗
J38nB425_p0676a26║畫牡丹
J38nB425_p0676a27║百卉萌芽破綠苔靈根原不假栽培趙昌筆力回春
J38nB425_p0676a28║色魏紫姚黃爛熳開
J38nB425_p0676a29║題雪毬紅杏
J38nB425_p0676a30║華時百卉沓紛紛紅白交光獨邁倫一自團披西竺
J38nB425_p0676b01║雪無心占斷上林春
J38nB425_p0676b02║倒垂花
J38nB425_p0676b03║不霑雨露獨自開花顛倒想盡攃手懸崖
J38nB425_p0676b04║題富士山圖三首
J38nB425_p0676b05║士能富德山因名莫寫其心只寫形點破未分前黑
J38nB425_p0676b06║白一毫頭上起雷霆
J38nB425_p0676b07║山如有道足無求嬴得高名冠九洲一片冰懷長映
J38nB425_p0676b08║雪簪纓早已付東流
J38nB425_p0676b09║墨雲初布水流香污卻玄沙白一張萬仞峰頭三夏
J38nB425_p0676b10║雪不知世界有炎涼