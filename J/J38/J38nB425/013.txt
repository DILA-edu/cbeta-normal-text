J38nB425_p0680b01║即非禪師全錄卷之十三
J38nB425_p0680b02║門人明洞性安性節明覺明幢仝編
J38nB425_p0680b03║書問
J38nB425_p0680b04║答石香居士
J38nB425_p0680b05║尊諭謂衣到六祖不傳後代作何傳授愚謂法本不
J38nB425_p0680b06║傳師亦無授以不傳之傳而為真傳無授之授是為
J38nB425_p0680b07║嫡授所以世尊付迦葉偈云法本法無法無法法亦
J38nB425_p0680b08║法今付無法時法法何曾法又謂慈氏當來下生身
J38nB425_p0680b09║高千丈世尊以丈六金襴囑迦葉授之未審衣解長
J38nB425_p0680b10║耶身解短耶愚謂毛吞巨海量無廣狹之殊若道是
J38nB425_p0680b11║神通玅用斯人未達其源若道是法爾如然猶是拍
J38nB425_p0680b12║盲狂解若謂如何即得待居士透過法身通個消息。
J38nB425_p0680b13║答錦谿居士
J38nB425_p0680b14║來諭謂人身如泡散不復合再生之理似不可信山
J38nB425_p0680b15║野謂漚生漚滅不可無水倘薦得心身一如身外無
J38nB425_p0680b16║餘必不作斷常之見未知尊意以為何如。
J38nB425_p0680b17║與虛白法兄
J38nB425_p0680b18║君子同風千里如面黑字白紙恐添一重公案耳是
J38nB425_p0680b19║以久不敢通問以辱誨答寄筆數枝備點人天眼目
J38nB425_p0680b20║幸留之不贅。
J38nB425_p0680b21║與友石居士
J38nB425_p0680b22║定業到來似不容避惟居士開智眼於漚花露電之
J38nB425_p0680b23║隙則苦樂逆順道在其中風便布候不贅。
J38nB425_p0680b24║復谷雲禪友
J38nB425_p0680b25║足下所說迺知解禪耳若論祖師禪頂門具眼始得
J38nB425_p0680b26║狂直至此不審見信見怪為何如耳。
J38nB425_p0680b27║復鶴夢居士
J38nB425_p0680b28║承諭我非殺人者人要我殺人山野謂不妨內懷菩
J38nB425_p0680b29║薩願外現將軍身坐致人主太平不忘靈山之囑可
J38nB425_p0680b30║也又謂殺人是魔殺人是佛我欲閉門靜聽指拂居
J38nB425_p0680c01║士口縫未開分付兩棒只如佛魔兩立誰是韓公佛
J38nB425_p0680c02║魔兩忘公在甚處若向者裏覷破方知公堂前後總
J38nB425_p0680c03║是道場干戈叢裏無非佛事豈待閉門然後有佛法
J38nB425_p0680c04║哉。
J38nB425_p0680c05║復君闇居士
J38nB425_p0680c06║辱賜教墨過形贊美山野幽陋何以克堪感愧感愧
J38nB425_p0680c07║承諭塵勞業障莫能解脫者大似無繩自縛人生世
J38nB425_p0680c08║間塵勞自不能免倘於聲色堆頭著得隻眼將見八
J38nB425_p0680c09║萬塵勞化為種種三昧耳更云何時得就鉗鎚為快
J38nB425_p0680c10║山野則不然居士讀書之暇能覷破本命元辰則時
J38nB425_p0680c11║時與佛印握手于數百年上亦何懸隔山野百里之
J38nB425_p0680c12║外哉居士以道契垂及故不敢以世諦相酬艸此奉
J38nB425_p0680c13║復筆舌莫盡。
J38nB425_p0680c14║復大梅法幢和尚
J38nB425_p0680c15║欽仰盛德為日已久自愧緣疏未獲瞻禮近悉法叔
J38nB425_p0680c16║老和尚大闡宗風雷音普被四眾翹勤如旱得雨某
J38nB425_p0680c17║雖萬里相懸亦不外吾叔一雨點耳仰贊勝緣豈勝
J38nB425_p0680c18║忻忭敬附八行問訊起居容持裓花三匝猊座辱賜
J38nB425_p0680c19║佳刻迪蒙孔多承尊諭謹領大教不宣。
J38nB425_p0680c20║上黃檗本師和尚
J38nB425_p0680c21║不肖此行原為省覲而來不為崇福而至適機緣偶
J38nB425_p0680c22║合似出意外今既不獲前進只得杜門行道以答師
J38nB425_p0680c23║恩耳本寺檀越護衛之心至深且切舊唐諸君信向
J38nB425_p0680c24║亦誠四方善信亦如舊唐此皆座下化力所到幸也
J38nB425_p0680c25║何如前修兩書問訊昨聞未到想為郵致所誤諒不
J38nB425_p0680c26║見譴初到崎中無以孝敬荒函附候曷任依依。
J38nB425_p0680c27║此國三百年獅絃弗響今得座下一撥大地盡作琴
J38nB425_p0680c28║聲誠曠劫中不思議事也四眾踊躍歎未曾有不肖
J38nB425_p0680c29║在一方末緣預會只得望風側耳矣白者崎主乘菩
J38nB425_p0680c30║薩願現護法身為民為道兩盡厥心真火中優曇也
J38nB425_p0681a01║回駕欲入普門參謁吾師有大勝緣富垂接引令作
J38nB425_p0681a02║不退上善盡未來際為菩提眷屬也昨來拜別敬附
J38nB425_p0681a03║尺牘代訊座前外具束香齋儀伏冀慈納餘不悉。
J38nB425_p0681a04║謙監寺齎座下所賜法衣一頂源流一幅手誨一函
J38nB425_p0681a05║俱已拜登即時於人天眾前橫披直搭無異天盍地
J38nB425_p0681a06║擎曷勝感佩之至東向投五肅復不縷馳上法語果
J38nB425_p0681a07║儀齋儀伏垂鑒納不宣。
J38nB425_p0681a08║下賜手墨老腕尤健趙州之年信可卜矣清供方丈
J38nB425_p0681a09║如侍慈容百拜鳴謝肅復不備。
J38nB425_p0681a10║日國崇佛自唐已然濟上一宗流傳最盛茲值座下
J38nB425_p0681a11║中興可謂優曇一現耳不肖久不霑法乳如渴思漿
J38nB425_p0681a12║近復聞承旨上燕京第恐拜睹慈顏愈相萬矣修阻
J38nB425_p0681a13║之緣藉在同風某雖不敏不敢不自勉以酬師德耳
J38nB425_p0681a14║緬想座下而今不唱還鄉曲子只恐後來未必然矣
J38nB425_p0681a15║因記大明實錄載太祖六年為此國敬信浮圖特詔
J38nB425_p0681a16║高僧祖闡遠來化導越三載竟不得復命屢欲延住
J38nB425_p0681a17║天龍雖曰延之實則拘留耳後聖諭來督乃得東旋
J38nB425_p0681a18║方盡君臣始終之義今座下遽離支那蒞此行道雖
J38nB425_p0681a19║云平等法化無有彼此之異而我國大義不可苟也
J38nB425_p0681a20║原約宰檀應請三年今享御膳又踰兩載不意岫雲
J38nB425_p0681a21║幾同苑鶴知者以座下緣熟于茲不知將謂忘卻去
J38nB425_p0681a22║就雖憑國主收放端在法王矧法王之道德雙備忠
J38nB425_p0681a23║孝兩全豈不思故山欽賜三大藏皇恩未酬敕建十
J38nB425_p0681a24║二峰公案未了紫衣不勝奉重黃檗苦待回甘今復
J38nB425_p0681a25║飄然高飛恐孤大唐王臣士眾之所望耳惟冀卓錫
J38nB425_p0681a26║從權且緩遠舉俟拄杖子挑出一箇半箇永作此邦
J38nB425_p0681a27║日月然後謝恩理歸唐之棹仍還本地風雷寧不兩
J38nB425_p0681a28║盡其道歟倘不吝慈悲俯從所懇實天下古今之大
J38nB425_p0681a29║幸也不肖誼切師資管瀆若此不知尊意以為何如
J38nB425_p0681a30║若云且作鼻祖西來何必玄奘東返此又座下別具
J38nB425_p0681b01║大人作略非小子所敢知也伏乞裁察幸甚。
J38nB425_p0681b02║舊冬承諸檀強某出世某不自揣抂效三聖為人逢
J38nB425_p0681b03║場露醜不無屈辱吾師耳今已解制特遣曇璲監寺
J38nB425_p0681b04║代申禮足敬具瓣香不敢酬恩報德耑為無鼻孔老
J38nB425_p0681b05║和尚通氣矣仲春猶寒恭惟尊候萬福臨楮不勝惶
J38nB425_p0681b06║恐之至。
J38nB425_p0681b07║上徑山師翁老和尚
J38nB425_p0681b08║弗侍座下彈指數白矣感念示誨無時忘之江山修
J38nB425_p0681b09║阻候缺音疏西瞻雙徑徒切懷仰耳不肖舊冬冒據
J38nB425_p0681b10║猊床開眼尿雨不覺污卻吾祖半邊袈裟打溼徑山
J38nB425_p0681b11║千指鼻孔過犯彌天無所禱也茲特遣若乙維那敬
J38nB425_p0681b12║向方丈及諸大僧前五體投地代申懺悔馳上元寶
J38nB425_p0681b13║一錠少備一齋伏望慈悲俯垂納受不備。
J38nB425_p0681b14║與知禪師
J38nB425_p0681b15║承寄貴侍手鈔唐宋東渡諸祖事實初云詔聘末云
J38nB425_p0681b16║來朝於事有妨於理未順愚聞傳聖道者不北面有
J38nB425_p0681b17║盛德者無臣禮為法應詔不曰來朝唐玉泉大通禪
J38nB425_p0681b18║師春秋高矣天子詔請問道肩輿上殿趺坐受拜清
J38nB425_p0681b19║涼澂觀國師為七朝帝者之師德宗皇帝誕日賜輦
J38nB425_p0681b20║延至內殿執弟子之禮鍾山僧遠大師鑾駕及門床
J38nB425_p0681b21║坐不迎汾陽善昭和尚鳳闕紫泥三詔不起宋元若
J38nB425_p0681b22║類甚多不勝備述近大明洪武皇帝御寶曆之七年
J38nB425_p0681b23║幸蔣山興國禪寺聽法于宗泐宗師致參佛之禮歷
J38nB425_p0681b24║代帝王重道尊僧禮貌若此況外國乎不特此也昔
J38nB425_p0681b25║季札由余入中國而中國者以賢人之禮禮之彼季
J38nB425_p0681b26║札由余者第世之人耳況出世有道之士乎儒者亦
J38nB425_p0681b27║有上不臣天子下不事諸侯漢王霸嚴光是也高士
J38nB425_p0681b28║猶爾況高僧乎僧有朝帝者官僧也僧既授之以官
J38nB425_p0681b29║君臣宜矣有道之士處乎四民之外不應行俗禮也
J38nB425_p0681b30║不行俗禮為帝造福耳昔賓頭盧尊者送帝七步致
J38nB425_p0681c01║七年失國吾輩道德雖不及古人不可不護國為念
J38nB425_p0681c02║以道自處也集中來朝兩字盍錄者不稽之過恐與
J38nB425_p0681c03║衣冠相濫有失事宜故饒舌至此惟高明察焉。
J38nB425_p0681c04║答肥州玄石居士
J38nB425_p0681c05║四月初六日接尊翰承問記錄載黃檗和尚昔隱獅
J38nB425_p0681c06║巖時將應黃檗之請咒石自平以卜行道此段因緣
J38nB425_p0681c07║實有此事否某竊疑焉更難解也伏乞垂慈山野曰
J38nB425_p0681c08║實有此事無可疑者足下無端起此一疑這塊石頭
J38nB425_p0681c09║早礙在胸中了也山野不忍袖手直為劈胸拈出也
J38nB425_p0681c10║足下深究物理誠為高明豈不聞耿恭拜井出泉魯
J38nB425_p0681c11║陽揮戈駐日誠之所格無感不通而況我和尚多生
J38nB425_p0681c12║道力資以定力廓以願力托以咒力眾力所加無施
J38nB425_p0681c13║不克轉石為平獨何疑哉來諭又云挾平石之心是
J38nB425_p0681c14║有為趺坐咒石上者又非正法無悟道之作略山野
J38nB425_p0681c15║謂有心可挾則是有為覓心不得所挾何心耶動無
J38nB425_p0681c16║動相誰為有為耶萬法無咎指何為正法耶若無悟
J38nB425_p0681c17║道之作略爭解平此不平之石也殊不知我和尚正
J38nB425_p0681c18║以無為而至無心而得機感相投如磁引銕不期而
J38nB425_p0681c19║自合盍從不思議中成就之矣譬如李廣箭穿石虎
J38nB425_p0681c20║本出乎無心神而應之稍著思惟則箭不能入耳所
J38nB425_p0681c21║云咒非正法不見維摩經中偈云經書咒禁術工巧
J38nB425_p0681c22║諸技藝盡現行此事饒益諸群生法華經云治生產
J38nB425_p0681c23║業皆順正法治生不背正法利生咒禁豈可譏為非
J38nB425_p0681c24║法也法尚應捨何況非法謂無悟道之作略謗我和
J38nB425_p0681c25║尚甚矣又謂此石得平黃檗佛法大行縱使石為不
J38nB425_p0681c26║平黃檗佛法何墮于地耶山野謂平不平因緣也行
J38nB425_p0681c27║不行時節也出世行道時節因緣不可不審也待彼
J38nB425_p0681c28║因緣合我時節猶順水順風行舟不亦快歟因緣猶
J38nB425_p0681c29║水也時節猶風也佛法猶舟也善知識猶舟師也欲
J38nB425_p0681c30║度眾生於彼岸闕一則不可也因緣未至石或不平
J38nB425_p0682a01║未可知矣石為不平佛法雖不墜于地而今平久矣
J38nB425_p0682a02║佛法何曾望陞于天耶只如石未平時且道佛法落
J38nB425_p0682a03║在甚麼處或在空中耶石中耶或非空非石中耶者
J38nB425_p0682a04║裏著得一隻眼必能笑破無疑矣又謂禪師活法驚
J38nB425_p0682a05║天動地爭待平石之瑞應而後興耶山野謂山不讓
J38nB425_p0682a06║塵海不讓流若非無情感應道交爭顯驚天動地之
J38nB425_p0682a07║活法不有驚天動地之活法焉能令彼無情感應道
J38nB425_p0682a08║交足下不達事理無礙隔於有性無情所以自作死
J38nB425_p0682a09║法會耳又謂記錄因甚以此怪語作多少奇特誑惑
J38nB425_p0682a10║人天足下盍亦未之思耳人不可惑天豈可誑乎門
J38nB425_p0682a11║人記師之行實直其事核長短不敢掩飾推師之驗
J38nB425_p0682a12║以及人故謂之行實足下若以記錄為非平石為怪
J38nB425_p0682a13║是足下聞見之未廣也山野略舉世之盛聞目擊者
J38nB425_p0682a14║一二為證古之竺道生嘗寓虎丘人無識者聚石為
J38nB425_p0682a15║徒坐而說法石為點頭此石現在可中亭上又徑山
J38nB425_p0682a16║國師會下有弟子名崇慧持咒為業功力無比師令
J38nB425_p0682a17║咒破屏石慧叱之石裂為三今喝石巖是也若二師
J38nB425_p0682a18║者天下盡知千古仰慕黃檗平石夫復何疑佛言知
J38nB425_p0682a19║識難遇正信難生足下不生正信之心而存此異見
J38nB425_p0682a20║不生難遭之想而懷此疑心豈智也哉今就足下所
J38nB425_p0682a21║示重關曲鎖施以直匙堂奧八字打開請到不疑之
J38nB425_p0682a22║地玅契無言自不容贅矣外附拙偈三首博取百里
J38nB425_p0682a23║外一笑。
J38nB425_p0682a24║復黃檗慧門法兄
J38nB425_p0682a25║七月何君至詢知法兄住持緣法增勝道體萬福為
J38nB425_p0682a26║慰承賜尊翰併盛儀為娑羯羅留鎮海藏未知所以
J38nB425_p0682a27║見教有孤厚意懷感曷勝曠別之懷修阻之念玄沙
J38nB425_p0682a28║白紙收不盡耳老人東來倍臻矍鑠無煩玉慮不才
J38nB425_p0682a29║近況歸人自能緩頰不贅萬里遙天無可將意敬具
J38nB425_p0682a30║果金齋金供養法兄暨合山大眾外具三處掃塔儀
J38nB425_p0682b01║統祈照納不宣。
J38nB425_p0682b02║復超玄居士
J38nB425_p0682b03║一別兩閏甚深懷仰有自江上來者云足下非久到
J38nB425_p0682b04║此山野日夕跂望久而不至益重懸懸今春貴价至
J38nB425_p0682b05║辱教如面甚慰渴懷中以近況相示聊寫數語為答
J38nB425_p0682b06║然士患不聞道貧富得失何預焉貧不忘道士之賢
J38nB425_p0682b07║也但能堅守隆冬自有春來時節冀努力不退為望
J38nB425_p0682b08║大梅和尚事詳在小徒書中不贅或時參謁為道積
J38nB425_p0682b09║懷重晤末由無任傾向承厚惠領謝不盡。
J38nB425_p0682b10║復細川丹後守
J38nB425_p0682b11║來諭謂空聞德音未拜尊容山野不然足下舉此念
J38nB425_p0682b12║已與相見了也又謂累年力參生死事大近蒙黃檗
J38nB425_p0682b13║老和尚開示甚有得力處此乃千古最勝因緣又云
J38nB425_p0682b14║未得大徹山野曰不妨重下疑情時時參究如僧問
J38nB425_p0682b15║古德云生從何來答云銕鋸舞三臺又問死從何去
J38nB425_p0682b16║答云秤鎚上著鋸只看此兩句畢竟是甚麼意旨念
J38nB425_p0682b17║念提撕如驢覷井覷來覷去覷到心思路絕忽然瞥
J38nB425_p0682b18║地如從夢覺此時瞞君不得耳盛儀領謝艸復不宣。
J38nB425_p0682b19║答梅公居士
J38nB425_p0682b20║江山脩阻道契猶面忘卻別來二十春秋矣從瑜令
J38nB425_p0682b21║弟至接華翰過蒙讚譽愧感曷勝方外野衲每念居
J38nB425_p0682b22║士文章節義時輩罕及今以孝廉自守貧而可樂異
J38nB425_p0682b23║日出為世儀福蔭蒼生莫可涯量也承諭早不入山
J38nB425_p0682b24║祝髮及兒女之累衲則不然夫兒女非能累人特自
J38nB425_p0682b25║累耳婚嫁隨家豐儉無過奢無好勝則何累此事雖
J38nB425_p0682b26║曰人間正事亦實虛幻苟能看破虛幻不惟卻累而
J38nB425_p0682b27║道從此入耳惟望老居士如裴黃蘇李輩不離俗而
J38nB425_p0682b28║入道轉塵勞為泉石豈待入山祝髮然後為得哉令
J38nB425_p0682b29║弟回肅此奉復併候不宣。
J38nB425_p0682b30║答月樵居士
J38nB425_p0682c01║檗山一別不覺五換菖蒲上雪矣未審起居何似每
J38nB425_p0682c02║切懷仰六月十四日丘君至傳二月十八日所惠書
J38nB425_p0682c03║若從天降喜慰無量及開函展讀方知玉樹折于非
J38nB425_p0682c04║時為之嗟悼不已如何素行君子得如是花果莫非
J38nB425_p0682c05║定業使之然乎雖然不幸中猶有幸者令郎向讀孔
J38nB425_p0682c06║聖之書兼誦佛陀之典呼吸朝聞之言蘊之熟矣諒
J38nB425_p0682c07║必遇難自在觀法無常當下化刀劍為蓮花轉生死
J38nB425_p0682c08║為涅槃冤親平等俱證無生無疑耳第老居士分上
J38nB425_p0682c09║恐不能忘情微言相勸幸垂採聽世界空華人生幻
J38nB425_p0682c10║夢眷屬幻聚冤對幻遇經曰知幻即離離幻即覺若
J38nB425_p0682c11║不覺悟幻沒了時冀老居士開醒眼于夢幻之中釋
J38nB425_p0682c12║結解冤以理自遣休已往之嗟期將來之望如張拙
J38nB425_p0682c13║秀才之作用庶不孤廿年為黃檗山護法也丘君回
J38nB425_p0682c14║薄具白鏹壹封于令郎墓上奠一炷香增一片石以
J38nB425_p0682c15║表昔日方外道契幸為簡入肅候不盡。
J38nB425_p0682c16║復三水林居士
J38nB425_p0682c17║向郎至奉教如面乃知老居士返棹遇颶風漂流諸
J38nB425_p0682c18║處因憶山野臨別之囑遂於驚濤險浪中呼同伴極
J38nB425_p0682c19║力持念大悲名號忽見琉光現一佛相宛如敝寺旬
J38nB425_p0682c20║日內乘此悲光一帆到岸如從夢覺慶快生平後對
J38nB425_p0682c21║親朋舉似緣起功歸山野然山野何德敢當此哉此
J38nB425_p0682c22║自居士盛德至誠所感故現斯境界一以顯居士本
J38nB425_p0682c23║有光明即心是佛一以彰持念靈驗不被物轉契經
J38nB425_p0682c24║偈云或漂流巨海魚龍諸鬼難念彼觀音力波浪不
J38nB425_p0682c25║能沒當時持念之勤不惟大士加被即十方如來同
J38nB425_p0682c26║聲讚歎耳大士功德不可思議持念功德亦不可思
J38nB425_p0682c27║議今居士處安樂之地勿忘險祖之時時時持念報
J38nB425_p0682c28║佛深恩庶不辜大士昔日現居士身而為說法也今
J38nB425_p0682c29║能念念無間心心相續生生世世所求如意亙古光
J38nB425_p0682c30║明照天照地耳更囑者隨寓而安時自珍重長安雖
J38nB425_p0683a01║樂不可久居諒高明自能返照無容贅承惠茶筆領
J38nB425_p0683a02║謝不盡。
J38nB425_p0683a03║復萬石居士
J38nB425_p0683a04║人生末世苦海無涯回頭是岸無容饒舌矣今一切
J38nB425_p0683a05║付之夙緣逆順銷歸自己當下便是極樂世界若見
J38nB425_p0683a06║有身心在苦緣中欲求解脫者如香象墮溺爛泥求
J38nB425_p0683a07║脫而愈深耳惟冀居士時自努力承惠詩畫玅手雙
J38nB425_p0683a08║絕藉此而對顏色領謝不盡。
J38nB425_p0683a09║與石也居士
J38nB425_p0683a10║世態如棋世味如酒能使人既醉且迷倘於黑白未
J38nB425_p0683a11║分時杯盤狼藉處以醒眼覷破寧不悟醉與迷者之
J38nB425_p0683a12║可愍哉未卜良晤惟切神馳風便附候不悉。
J38nB425_p0683a13║復叔弟
J38nB425_p0683a14║不肖十七歲出家屈指為僧二十八年矣憶戊子春
J38nB425_p0683a15║回家省母重與叔父賢弟一晤壬辰春哭母次冬葬
J38nB425_p0683a16║母再晤自晤而別僧俗有間時異地殊宗族親舊雖
J38nB425_p0683a17║多往來通問甚少至親骨肉中垂念不肖者惟叔弟
J38nB425_p0683a18║數人而已不獨今日受愛仰德即童稚家居朝夕承
J38nB425_p0683a19║恩教誡迄今不敢少忘但未知所報為愧耳屢修尺
J38nB425_p0683a20║素問候竟為石頭故事南望五馬徒切神馳新春上
J38nB425_p0683a21║浣正懷憶間忽張友至傳到舊年六月中手示詩簡
J38nB425_p0683a22║共三封開函捧讀慰諭勤至宛如面奉誨音感慰無
J38nB425_p0683a23║量三復德言且悲且喜所喜者天道輔善不忍叔弟
J38nB425_p0683a24║久困寒氈一旦俱入泮冠場並振家聲光前啟後慶
J38nB425_p0683a25║幸豈尋常哉所悲者不肖子道未盡親墳崩陷不勝
J38nB425_p0683a26║風木悲號徒抱蓼莪之嘆一身萬里返棹無期不能
J38nB425_p0683a27║掃祭唯修道法為父母冥資況又伯氏作古猶子頑
J38nB425_p0683a28║劣不覺五內為之酸裂古云一子成道親屬生天不
J38nB425_p0683a29║肖道微德涼哀痛何極然究其所極不惟恩愛猶夢
J38nB425_p0683a30║即功名亦幻耳功名恩愛雖曰夢幻智者不為夢幻
J38nB425_p0683b01║所惑就于夢幻中拶開兩眼始知夢幻而非夢幻也
J38nB425_p0683b02║夢幻既非夢幻則如幻三昧存焉然後不妨同入如
J38nB425_p0683b03║幻三昧為孝為忠為賢為聖度夢幻之三有報夢幻
J38nB425_p0683b04║之四恩咸成正覺豈不優歟雖然說丈不如履尺欲
J38nB425_p0683b05║圓夢中事業須了取未了公案今能了人不能了行
J38nB425_p0683b06║人所難行由孝弟而進於道抱忠義無愧于儒大千
J38nB425_p0683b07║擔子將重托者捨吾叔弟其誰望哉寄上衣缽資二
J38nB425_p0683b08║錠一代修墳一置祭田計其遞年租賦以備蒸嘗田
J38nB425_p0683b09║須附墳便於守墳者承佃併令培植樹木以垂福蔭
J38nB425_p0683b10║永付叔弟輪掌公立規約刻示將來俾永遠無易春
J38nB425_p0683b11║秋祭品只用釋菜香齋用表古禮遵依遺囑香醪金
J38nB425_p0683b12║帛從俗不免萬勿兼牲以虧冥福冀念一脈借幻明
J38nB425_p0683b13║真無以微言視為夢語用鑒不肖之心而篤行之先
J38nB425_p0683b14║父母幸甚不肖幸甚。
J38nB425_p0683b15║上黃檗和尚
J38nB425_p0683b16║薰風微涼恭惟本師老和尚興居萬福不肖久違杖
J38nB425_p0683b17║側道業荒疏緬懷法恩惕然慚懼所願座下大弘祖
J38nB425_p0683b18║道壽同古佛振起此土三百年綱宗燈傳永古而法
J38nB425_p0683b19║利無窮以茲慧命壽國福民實天下後世幸甚稟者
J38nB425_p0683b20║不肖十七歲奉母命從龍山老師落髮承教育八載
J38nB425_p0683b21║恩同罔極及落髮師西遐無以報德敬延十二位高
J38nB425_p0683b22║僧修懺摩四日莊嚴冥福七七外躬荷靈骨葬于斂
J38nB425_p0683b23║石山與師祖共塔不肖心喪三年後遊方參學侍座
J38nB425_p0683b24║下十載繼而住山出世又經十載去鄉益遠歲益久
J38nB425_p0683b25║竟不能歸掃負罪良深每念落髮師只剃度不肖一
J38nB425_p0683b26║人親堂法屬雖有數百俛仰二十年間歿者過半而
J38nB425_p0683b27║存者又各散處似有若無不肖徒子數人俱在一力
J38nB425_p0683b28║亦不得力所託守塔法眷某人不意忽起昧心將塔
J38nB425_p0683b29║院及香燈田私賣與黃山監寺逃亡以致祖塔荒頹
J38nB425_p0683b30║春秋闕祀新來主院各宗其宗樹木聽人斫代塔邊
J38nB425_p0683c01║任人盜葬他日更有不可知者不肖時念及此未嘗
J38nB425_p0683c02║不痛心疾首酸鼻出涕也且此院皆三山開元師太
J38nB425_p0683c03║重興甲乙輪下至落髮師在日與廣陵師伯協力鳩
J38nB425_p0683c04║緣改向重新手澤具在豈容變易今不肖獨捐衣缽
J38nB425_p0683c05║資壹百兩重修祖塔贖回塔院香燈擇的當徒子守
J38nB425_p0683c06║之法子主之更請俗家有名位者代立常住碑記永
J38nB425_p0683c07║存祀典少盡不肖孝思萬望慈愍一視同仁下▆▆
J38nB425_p0683c08║旨以諭監寺允不肖備原價贖回庶祖燈晦而復明
J38nB425_p0683c09║叢林枯而再茂則感戴洪恩不直不肖已也忝在座
J38nB425_p0683c10║下敢此冒瀆伏冀恕其無他垂憐許可幽顯顒望佇
J38nB425_p0683c11║俟批示臨楮不勝惶恐之至辛丑五月端午日嗣法
J38nB425_p0683c12║徒如一百拜謹稟。
J38nB425_p0683c13║七月廿三日行者回拜接法旨以斂石塔院撥還深
J38nB425_p0683c14║知婆心片片恩大難酬不惟令不肖等少行孝道而
J38nB425_p0683c15║師祖祝髮師于常寂光中亦佩德無涯矣百拜鳴謝。
J38nB425_p0683c16║答八姪司理
J38nB425_p0683c17║大姪宿乘願輪現宰官身而云悟公庭之一琴一鶴
J38nB425_p0683c18║猶不若吾叔一拂之自如愚知大姪非徒羨一拂必
J38nB425_p0683c19║感慨度生之難也果以度生救世為念勿起難易之
J38nB425_p0683c20║想就于憂國憂民處立定腳跟上與諸佛同一圓證
J38nB425_p0683c21║下與眾生同一悲濟能如是弘願足稱宦途菩薩回
J38nB425_p0683c22║視一拂卻同龜毛耳為政之暇以道自強相望益遠
J38nB425_p0683c23║臨風不勝馳戀惠扁已領無以答貺附五燈一部詩
J38nB425_p0683c24║箑一握引意簡入不宣。
J38nB425_p0683c25║寄檗山慧法兄
J38nB425_p0683c26║林生回重致書問候想必入覽矣瀆者敝寺闕執事
J38nB425_p0683c27║敢煩大手眼代擇的當有品行二人過來相助若問
J38nB425_p0683c28║此方風景深山無惡獸邦人恥爭競席無點塵門無
J38nB425_p0683c29║鎖籲夏無臭蟲冬無蚤虱僧俗尊佛法重斯文務清
J38nB425_p0683c30║高尚節義至於邪外之徒謀利之僧俱用不著矣倘
J38nB425_p0684a01║有志衲子肯放下諸緣樂然而至久遠不生異念他
J38nB425_p0684a02║日堪托大事皆法兄之賜也惟留意焉望望。
J38nB425_p0684a03║六月十六日磐禪人至伏讀尊翰忻慰倍篤但敝寺
J38nB425_p0684a04║欲擇執事二眾何得人若是之難耶蒙示再議倘非
J38nB425_p0684a05║其人徒勞神思不若己之啟者斂石弟四代祖塔存
J38nB425_p0684a06║焉數年鞅掌各天禋祀暌乏每一念至未嘗不瞻雲
J38nB425_p0684a07║而繼之以泣也五月上書老人備價贖回以便祭掃
J38nB425_p0684a08║荷蒙老人慈允目下法姪在彼暫住煩為照管俟撥
J38nB425_p0684a09║有小徒來日求法兄念弟區區同體之誠將契內所
J38nB425_p0684a10║贖物業一一交明以便住持世守則法兄之恩上勒
J38nB425_p0684a11║碑文均垂不朽矣顓此布復祈昭格是荷承惠謹領
J38nB425_p0684a12║謝謝。
J38nB425_p0684a13║與雲崖法姪
J38nB425_p0684a14║別來幾易裘葛懷想德音有逾日月前寄小札計五
J38nB425_p0684a15║次各有菲儀引意併掃塔資未知曾達座次否俱未
J38nB425_p0684a16║獲翰答恒以為念近聞法姪居方斂石盛德足以感
J38nB425_p0684a17║人又克莊嚴佛土修好田園此仁人之用心法門之
J38nB425_p0684a18║大廈也喜不勝言但斂石係愚四代祖塔年來阻隔
J38nB425_p0684a19║各天不能插炷香以展春秋典祀思之愈覺愀然今
J38nB425_p0684a20║五月稟白老人備價贖回以便祭掃蒙老人恩庇慨
J38nB425_p0684a21║然許可茲特走筆奉聞倘明年有小徒至煩法姪將
J38nB425_p0684a22║契內贖業併新致田畝一一交妥便其住持足見出
J38nB425_p0684a23║世眼目丈夫心腸不以俗累拘拘則予拜德多矣尚
J38nB425_p0684a24║容答謝伏惟心鑒不悉。
J38nB425_p0684a25║答大眉禪兄
J38nB425_p0684a26║行者回知兄成禠黃檗可謂法門功臣真不讓于普
J38nB425_p0684a27║化克符欽歎欽歎斂石事有煩留神感謝不盡小意
J38nB425_p0684a28║希簡入。
J38nB425_p0684a29║與木菴法兄
J38nB425_p0684a30║僧自獅林來述國主有尊道重法之誠虔留老人附
J38nB425_p0684b01║京開山祐國福民既有如是盛典去住不得不聽之
J38nB425_p0684b02║隨緣耳此雖老人之道緣已稔抑亦一國之洪福所
J38nB425_p0684b03║召不才從今不敢勸駕矣惟冀老人與法兄以弘道
J38nB425_p0684b04║素懷利生本念立地接得一箇半箇續佛壽命補答
J38nB425_p0684b05║國恩庶不虛此土一行耳不才前年杜門禁足放下
J38nB425_p0684b06║藤條舌頭縮在口裏眉毛閣在眼上不聚廣眾不允
J38nB425_p0684b07║上堂非無為法為人之心久長無多之旨概可卜矣
J38nB425_p0684b08║聞老人與法兄道體萬福甚慰遠懷久闊法候原情
J38nB425_p0684b09║是禱。
J38nB425_p0684b10║與龍溪大德
J38nB425_p0684b11║老人在獅林安居數載與今日太和之機緣實大德
J38nB425_p0684b12║之所護念為法之功豈淺鮮哉惟勿忘初念做箇徹
J38nB425_p0684b13║頭徹尾的漢子庶不孤與老人眉毛廝結一番是所
J38nB425_p0684b14║望也風便布候不既。
J38nB425_p0684b15║與崎主
J38nB425_p0684b16║前歲承顧後即有不出山之戒雖只尺千里而道契
J38nB425_p0684b17║猶面秋復暮矣未審日用工夫何似政暇惟努力為
J38nB425_p0684b18║望前者鄉氓無知有逾國法聞置重辟深為悲憫特
J38nB425_p0684b19║遣三禪士造府乞方便蒙仁者欣從所請法外施恩
J38nB425_p0684b20║此再生之德同于解網矣對佛讚揚朝夕行道以答
J38nB425_p0684b21║肅此代躬感謝不盡。
J38nB425_p0684b22║與崑嵋居士
J38nB425_p0684b23║居士幾年不能歸養時緣也尊堂忽旦仙逝大數也
J38nB425_p0684b24║數定即百千孝子亦無可奈何惟居士看破假合頓
J38nB425_p0684b25║明三世毀不滅性立德修身即尊嚴慈肉身猶在也
J38nB425_p0684b26║況尊先人生平懿行聞于閭里百年覺靈同歸安養
J38nB425_p0684b27║無疑耳惟祈節哀以全大孝肅候不宣。
J38nB425_p0684b28║答青嶼居士
J38nB425_p0684b29║返策故山是山野本願那知出自無心歸不由己此
J38nB425_p0684b30║何異于光音天貪著地肥而身重毛生也一笑近聞
J38nB425_p0684c01║老居士與白社輩入詩禪三昧何樂如之有便寄一
J38nB425_p0684c02║二惠我人還肅候併復。
J38nB425_p0684c03║答補山和尚
J38nB425_p0684c04║老師叔與不肖雖嗣法同門而不肖仰如日月親如
J38nB425_p0684c05║父母常憶早年深承教益至今不敢少忘但地遠莫
J38nB425_p0684c06║能省問每遙向第一峰作禮耳林君回敬具果儀小
J38nB425_p0684c07║刻充訊起居希笑納為幸諸惟為法為眾生自愛惺
J38nB425_p0684c08║叔示寂不能躬弔薄附奠儀一封簡入為慰。
J38nB425_p0684c09║六月十六日泉公至審高年出世不倦垂誘大法九
J38nB425_p0684c10║鼎之任舍吾叔師其誰歟不肖進止聽老人是命若
J38nB425_p0684c11║夫得志行于華域寧不夢寐而神注耶惟老師叔諒
J38nB425_p0684c12║之木兄已上獅林盛情統致領悉肅此布復併候不
J38nB425_p0684c13║既。
J38nB425_p0684c14║復髻珠居士
J38nB425_p0684c15║當斯之世養晦韜光此正有道君子善藏其用時也
J38nB425_p0684c16║況居士親受徑山老和尚記莂具頂門隻眼照佛祖
J38nB425_p0684c17║心肝非裴公後身維摩再世其疇能之承諭謂不肖
J38nB425_p0684c18║攝取四大部洲赤子置衣裓裏不肖則不然袈裟拖
J38nB425_p0684c19║地泥水通身安能如居士寸絲不掛之為得哉未卜
J38nB425_p0684c20║道晤肅此奉訊法任重遠冀力為匡持猶幸。
J38nB425_p0684c21║與法雲上座
J38nB425_p0684c22║近得信知子五日至大阪可謂神用耳羡羡聞豐主
J38nB425_p0684c23║初六日離燕都想月中至檗山月末回府道晤在邇
J38nB425_p0684c24║無容贅候又聞高泉姪至檗山設欲下來可同載為
J38nB425_p0684c25║妙山中十五日結夏有百餘眾山僧不上堂不小參
J38nB425_p0684c26║只用一箇栗棘蓬任他咬嚼嚼得破功不浪施知恩
J38nB425_p0684c27║有地十五下午艸艸附贅。
J38nB425_p0684c28║聞子返錫沿路法友延留如攀青蓮是吾子道行之
J38nB425_p0684c29║所滅▆慰喜之甚廿八日接子書知豐治西南隅火
J38nB425_p0684c30║災之實山野心如焦渴彼時恨無道力不能傾法水
J38nB425_p0685a01║以濟耳慚愧慚愧幸仁檀有甘露以解彼熱惱其功
J38nB425_p0685a02║德曷可思量哉法冘中艸艸封書代為致意囑囑。
J38nB425_p0685a03║山僧近來日用如古徑山今日且了今日事未來何
J38nB425_p0685a04║必預思量此安樂法也茲覺心省親艸艸附知餘略
J38nB425_p0685a05║書外。
J38nB425_p0685a06║壽峰面目時時相見重申慶祝無乃為勞齋品登嘉
J38nB425_p0685a07║謝子厚供時當溽暑以道自強囑囑。