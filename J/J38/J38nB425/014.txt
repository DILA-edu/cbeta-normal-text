J38nB425_p0685b01║即非禪師全錄卷之十四
J38nB425_p0685b02║門人明洞、性安、性節、明覺、明幢仝編
J38nB425_p0685b03║書問
J38nB425_p0685b04║上黃檗老和尚
J38nB425_p0685b05║座下七十大誕，人天圍繞，共慶遐齡。愧不肖為山川
J38nB425_p0685b06║修阻，未能預祝，徒切神馳。擬欲奮飛而至，猶恐冒違
J38nB425_p0685b07║國禁，況未承尊命，是以欲舉而中止焉。所藉師資道
J38nB425_p0685b08║契，君子同風，雖在千里外，無刻不侍奉左右。苟以形
J38nB425_p0685b09║跡相親，縱對面亦千里也。仰冀慈照，幸甚幸甚。茲夤
J38nB425_p0685b10║具大衣、信香、齋儀、果品，具在別幅，略表孝忱。特遣化
J38nB425_p0685b11║林徒前詣座下，代不肖投五百拜，慇勤致敬。恭願座
J38nB425_p0685b12║下壽量等虛空，福量涵滄海，為國為眾生津梁，是不
J38nB425_p0685b13║肖之至祝也。瞻風頂禮，東望惓惓。
J38nB425_p0685b14║復高泉弢玄二法姪
J38nB425_p0685b15║海外道聚，深契夙懷，旦夕交譚，機鋒相湊，真不負吾
J38nB425_p0685b16║宗種艸也。別去之日，每以舟陸為念，行者回，始知平
J38nB425_p0685b17║順。到岸，進侍老人，如龍得水、如虎靠山，不勝意氣，他
J38nB425_p0685b18║日起風雲、布雷雨，愚叔實所慇望焉。老人七十大誕
J38nB425_p0685b19║子，禮當挾履趨賀，奈國土有禁，雖欲展神足之能，不
J38nB425_p0685b20║敢招傍議之惑，是以望白雲深處，惟竭誠遙祝而已，
J38nB425_p0685b21║諒老人必不以予為不起敬起孝而見譴也。太和佐
J38nB425_p0685b22║助之緣，聽之時節，但予回唐之念未嘗暫輟，非作口
J38nB425_p0685b23║頭談柄，徒僧化林過蒙吹噓，凡事尚賴法姪指示，使
J38nB425_p0685b24║勿失禮于老人，則屋烏之愛子亦受惠等也。亹亹之
J38nB425_p0685b25║言，如對覿面，祈心照不悉。
J38nB425_p0685b26║答希孟居士
J38nB425_p0685b27║大塊勞生，誰是閒者？惟老居士識淵德邃，頤養古稀
J38nB425_p0685b28║之天，視彼役役塵網者，烏足絜其短長哉？別來八載，
J38nB425_p0685b29║重晤末由，翹首煙霞，徒切夢想。承惠佳山水，淡遠可
J38nB425_p0685b30║人，儼如攜我過瀟湘洞庭，與摩詰相對語耳。高年勝
J38nB425_p0685c01║筆，足傳千古，領謝曷既！外附拙偈一幅、五燈一部，聊
J38nB425_p0685c02║耑芹祝，幸筦存為愛。
J38nB425_p0685c03║答崆峒法姪
J38nB425_p0685c04║泉、玄二公至，接手札慇勤，愛我甚矣。再讀送諸子偈
J38nB425_p0685c05║語及序言，足見黃檗兒孫俱為不窺鞭影之飛黃逸
J38nB425_p0685c06║紫，異日駕起祖庭，踢踏天下，予實有厚望焉。愚者近
J38nB425_p0685c07║況，亦惟優游泉石，目送飛雲，作林下無事道人去住
J38nB425_p0685c08║之緣，聽之龍天耳。晤對尚賒，雲濤代語，惠寄管生，領
J38nB425_p0685c09║謝不盡。
J38nB425_p0685c10║答良冶法兄
J38nB425_p0685c11║別後雲水各天，懷仰無已，屢欲致片誠，罕逢其便，是
J38nB425_p0685c12║以音問益疏，非敢頓忘道義之好也。及接翰教，知老
J38nB425_p0685c13║兄慰諭之情，索寞之況，未嘗不掩緘三嘆。涉世之難，
J38nB425_p0685c14║果有若此，眾生難度，世事堪忍，從古皆然。惟老兄知
J38nB425_p0685c15║幾觀變，素位暫屈，以俟時節因緣何如耳。弟今棲遲
J38nB425_p0685c16║溟渤之鄉，亦不過隨緣而寓，倘得返棹歸來，助老兄
J38nB425_p0685c17║振起黃檗家聲，豈非至願哉！未來心不可得，徒付之
J38nB425_p0685c18║紙上陳言，奈何！奈何！承惠橘餅，咀嚼知甘，謝謝多矣。
J38nB425_p0685c19║復嘉上座
J38nB425_p0685c20║別後常懷眷眷，今春得子書，方知平安。到家慰我衷
J38nB425_p0685c21║曲，相去益遠，不能如前。在左右可施鞭策，宜自加精
J38nB425_p0685c22║進，勿以嬾怠，翫日愒月，則我爾之蹟雖相背，於心實
J38nB425_p0685c23║相照也。為此至囑。斂石塔院，蒙老和尚撥還，聽我祭
J38nB425_p0685c24║掃。今變衣缽資修理祖塔，子若有志，可招徒眾在彼
J38nB425_p0685c25║焚修洒掃可也。目今時勢不同，凡事可與我叔弟及
J38nB425_p0685c26║月樵、青嶼、允寧、石也諸檀護商議而行。其新置田，可
J38nB425_p0685c27║照價贖回，以便耕作，萬宜珍重。佛母靈塔，費子奠儀，
J38nB425_p0685c28║亦孝念可觀。辰使又得厚貺，皆義氣所孚，應復如是。
J38nB425_p0685c29║雪子曾有書答之，想已達，併致意。
J38nB425_p0685c30║復左近大夫
J38nB425_p0686a01║宋宗室趙子昂學士，以遊戲書畫名世。胡汲仲謂上
J38nB425_p0686a02║下五百年，縱橫三萬里，舉無此筆。且中年留心此道，
J38nB425_p0686a03║參中峰國師為門弟子，恒以筆墨作佛事，稱讚法門，
J38nB425_p0686a04║因此雷霆一時。人或得其片楮隻字，皆寶之如照乘
J38nB425_p0686a05║之珠、連城之璧，況長篇累牘乎？今閱此卷，墨蹟如新，
J38nB425_p0686a06║似欠遒勁，想是早年初學時筆。雖然，如花含胎，已具
J38nB425_p0686a07║無邊春色，亦可寶也。承寄此帖，囑辨真偽，不得不盡
J38nB425_p0686a08║愚衷以答。遠惠珍果，領謝不盡。
J38nB425_p0686a09║復晦堂和尚
J38nB425_p0686a10║辛丑仲冬六日，拜接諸法叔和尚手教，亟焚香盥讀，
J38nB425_p0686a11║知福嚴師翁老和尚寂旦。嗟嗟！人之云亡，邦國疹瘁，
J38nB425_p0686a12║世法且然，況佛法乎？姪與本師和尚僻處一方，隨緣
J38nB425_p0686a13║化度，功成小補，安能如諸法叔之揭麗日于中天、豎
J38nB425_p0686a14║狂瀾之砥柱？高山可仰，景行可行，豈非今人之金石、
J38nB425_p0686a15║萬代之龜鑑者哉？承諭：末法凋弊，宗風頹弛，此時正
J38nB425_p0686a16║在我輩保任，使破砂盆完而不壞、折足鼎扶而不傾，
J38nB425_p0686a17║令魔外縮首服降，諸法叔不可不膺其任矣。▆在萬
J38nB425_p0686a18║里之外，一時難預歸計，倘機緣有在，重尋諸法叔于
J38nB425_p0686a19║吳山浙水之間侍領新教，慶幸何如？厚賜詩箑尊錄，
J38nB425_p0686a20║寵惠渥矣。敬拜登，謝謝。趙居士諒不虛行，但此方極
J38nB425_p0686a21║重清高，一切嫌宜私義莫動一毫，如可盡心處，尊命
J38nB425_p0686a22║不敢辭。無以章意，敬具不腆，聊致遠懷，統祈簡入。不
J38nB425_p0686a23║備。
J38nB425_p0686a24║與佛日法弟
J38nB425_p0686a25║佛日初昇，光被八表，非惟千里外杜門宴默，如鏡照
J38nB425_p0686a26║鏡，即吾宗以及含靈，皆在照燭之中，幸也何如？耑此
J38nB425_p0686a27║奉賀，不悉。
J38nB425_p0686a28║答月樵居士
J38nB425_p0686a29║憶在檗山十餘載，時與居士盤桓，蒙益良多，至今仰
J38nB425_p0686a30║德。及山賢東化，又出榆揚之賜，過分贊美，只恐名不
J38nB425_p0686b01║稱實，有累高明耳。去夏爾默回，手復附候，想必人覽。
J38nB425_p0686b02║今秋諸子南來，再接簡問，兼以詩箑墨鄉之惠，誠添
J38nB425_p0686b03║知見之香，愈固膠漆之義，清風古韻，泉石有光，知老
J38nB425_p0686b04║居士不忘方外，遠辱垂念，何感如之？高泉法姪在荒
J38nB425_p0686b05║山道聚五十餘日，乃接上太和，每述老居士不退願
J38nB425_p0686b06║輪，留心此道，始終法護黃檗，祇此一片赤心，永為金
J38nB425_p0686b07║剛種子，千百生受用無窮，視彼遊戲法門者實霄壤
J38nB425_p0686b08║矣。山野杜門兩載，一切禁絕，且筆墨荒疏，不意萬里
J38nB425_p0686b09║外明眼更不遐棄，索我塗鴉潦艸，就正不自顧其醜
J38nB425_p0686b10║耳。臨風懷想，卜晤無期，簡復不宣。
J38nB425_p0686b11║復部夫居士
J38nB425_p0686b12║泉公至，接華翰，知尊堂乘舞馬西往。在孝子不能無
J38nB425_p0686b13║憾，法眼觀來，憾之無益。何也？孝子全體即是親身，若
J38nB425_p0686b14║能修德立名，光前裕後，即是親身常存於世。否則，雖
J38nB425_p0686b15║殞身捐答，何益于事耶？重君孝義，敬之特深，故爾芻
J38nB425_p0686b16║言至此，伏惟珍重。
J38nB425_p0686b17║答惠風居士
J38nB425_p0686b18║泉公至，詢起居萬福，不勝喜慰。未知道晤又在何日？
J38nB425_p0686b19║徒切瞻風。前寄小刻，聊借餘閒償筆墨債，特因居士
J38nB425_p0686b20║頂門具眼，馳以相證，若作文字觀，不啻滿紙葛藤矣。
J38nB425_p0686b21║翰譽過及，何以克當？家叔輩時獲論文談道，何樂如
J38nB425_p0686b22║之？令叔祖委非一世之士，一回相見，一回談心，誠海
J38nB425_p0686b23║外知己也，恨不與居士共之。承惠佳韻，嚮敵秋濤，不
J38nB425_p0686b24║▆缶音奉和，聊發萬里一笑盛情，領謝不盡，耑此奉
J38nB425_p0686b25║復。
J38nB425_p0686b26║復允寧居士
J38nB425_p0686b27║遠辱慰問併雅惠，益感厚意，謝謝。承招賦歸歟，未嘗
J38nB425_p0686b28║不引動還鄉曲子，第去住之緣實難，意必聽其時節
J38nB425_p0686b29║何如耳。翹企多情，無任瞻注。啟者，尊翁老居士年方
J38nB425_p0686b30║高，德愈盛，不忘佛囑，推忠先朝，法護黃檗龍藏，亦是
J38nB425_p0686c01║世世福田，不惟慰神宗葉相賓天之靈，且感龍天鬼
J38nB425_p0686c02║神共相默祐耳。惟冀優游之暇，如文潞公晚年潛心
J38nB425_p0686c03║內典，為將來津梁是望。值翁大誕，方外弗獲與祝，奉
J38nB425_p0686c04║寄壽章一軸、五燈一部，少申懷答，不具。別幅耑為致
J38nB425_p0686c05║敬，不宣。
J38nB425_p0686c06║復宰匯居士
J38nB425_p0686c07║久仰居士現長者身、行比丘行，知是靈山會裏人，為
J38nB425_p0686c08║白衣中導師也。戊戌冬，聞貴地銃藥庫火發電捲，數
J38nB425_p0686c09║百人家直至鄰舍俱為灰墨，而尊府隔一紙獨保無
J38nB425_p0686c10║虞，非平日敬信三寶、長齋積善所感能致是耶？將來
J38nB425_p0686c11║之福更未可量矣！惟居士勿忘龍天默祐，愈堅道念，
J38nB425_p0686c12║多作好事，利益一切，是山野之至願也。去夏法眷至
J38nB425_p0686c13║荒山，盛陳雅誼，力為黃檗外護，感德何如？今春丘君
J38nB425_p0686c14║至，復承花荳、白糖之惠，山野舌頭有眼，頗知甘香，第
J38nB425_p0686c15║出先施，愧無以答。附致御茶一罐，係王所供，轉送居
J38nB425_p0686c16║士，將備瞌睡之餘，以代趙州一棒。倘當下惺惺，豈不
J38nB425_p0686c17║慶快平生者哉？艸此復候，不宣。
J38nB425_p0686c18║復師姪聞馨
J38nB425_p0686c19║辛丑秋，接賢姪書，以法系念我，慰甚！囑者賢姪居應
J38nB425_p0686c20║院中，當依教奉行，毋為機境所移，明因果，學向上，如
J38nB425_p0686c21║此為僧，庶不謬為吾宗種艸也。愚住山雖不能高出
J38nB425_p0686c22║常流，頗自識慚愧，斂石修塔事，若任事日，當竭一番
J38nB425_p0686c23║心力可也。師太先號真空，為犯派頭，改真為幻，遂號
J38nB425_p0686c24║幻空。師祖玉山公原諱明禪，俱為改正，非愚意錯也。
J38nB425_p0686c25║試以師叔祖明礽、明祥字片觀之可知矣。仙巖碧師
J38nB425_p0686c26║兄及汝師各寄五燈一部，近刻十冊，不及柬候，均此
J38nB425_p0686c27║問訊。不悉。
J38nB425_p0686c28║復惟欽禪人
J38nB425_p0686c29║施茶結緣，誠熱惱中甘露，真不愧菩薩行門。愧予願
J38nB425_p0686c30║大力微，不能如子意。前兩次助貳拾金，少資涓滴，烏
J38nB425_p0687a01║能令大地俱享清涼耶？今歸德于予，益添愧赧矣。結
J38nB425_p0687a02║茅暫守，自成蔭樹，致田長久。倘如願，更復不悉。
J38nB425_p0687a03║與聿輝居士
J38nB425_p0687a04║憶昔同話月于敕書樓，及乎月落樓空，共床異夢，惟
J38nB425_p0687a05║居士開眼作好夢而不被夢惑，誠為希有。願來春奪
J38nB425_p0687a06║錦歸來，則山門又添一活伽藍也。佇賀！佇賀！令兄不
J38nB425_p0687a07║及簡候，併致意。
J38nB425_p0687a08║與石鐘、靈公、允釐三居士
J38nB425_p0687a09║兩致小函，諒達均覽。問音杳復，積抱愈懸。東望雙青，
J38nB425_p0687a10║可勝瞻注。俞尚友、劉孺孝、余希文，皆疇昔忘形友也。
J38nB425_p0687a11║曾有書物致問，聞俱物故，不勝寥落之感。若見渠公
J38nB425_p0687a12║郎，當轉達鄙誠。如三位在日，幸荷。
J38nB425_p0687a13║復侗初居士
J38nB425_p0687a14║老居士德望素著，友誼夙敦，山野雖遙隔萬里，未嘗
J38nB425_p0687a15║不夢結蘭勤，展惠詩箑。兩袖明月清風，情暢神怡，故
J38nB425_p0687a16║人時時在握矣。第愧莫能酬此善價，謝謝。
J38nB425_p0687a17║復潛明居士
J38nB425_p0687a18║遠辱慰問，知故人愛我深也。桑梓之邦，何日忘之？機
J38nB425_p0687a19║緣不可逆料，未審何日復回故山，與居士坐潭頭烹
J38nB425_p0687a20║白雲，豈非厚幸耶？老人復書，曾寄爾默送上，不知何
J38nB425_p0687a21║以不及？至承惠古墨，描不盡居士萬福也。謝謝！
J38nB425_p0687a22║復從羽居士
J38nB425_p0687a23║計別念稔，景況滄桑，遙憶聚談，恍如昨夢。辱惠翰教
J38nB425_p0687a24║及扇筆，知高誼不忘道契，感佩殊深。再讀佳篇，如松
J38nB425_p0687a25║風盤空，清氣爽人，信學業與德業並進，甚暢遠懷。承
J38nB425_p0687a26║諭為福山倡緣，此亦正務，山野亦當竭力贊成，其敢
J38nB425_p0687a27║自愛。第此邦人住相行檀，有孤尊望，想見亮焉。山野
J38nB425_p0687a28║自居方丈，衣缽之外，不蓄分文，愧不能相助，奈何！
J38nB425_p0687a29║復宰官諸居士
J38nB425_p0687a30║法無常住，即緣住為住；僧無他心，以眾心為心。眾心
J38nB425_p0687b01║猶水，緣住如月，跡存彼此，道無間然。苟非列位高明，
J38nB425_p0687b02║莫悉此意也。謹覆。
J38nB425_p0687b03║與一粟居士
J38nB425_p0687b04║百年幻夢，何足堪恃。惟冀優游於清淨之域，時時體
J38nB425_p0687b05║究乎性命之源。縱未至於聖賢實際，亦不失此身于
J38nB425_p0687b06║世世矣。新春起居，諒必納福。耑此問訊。
J38nB425_p0687b07║復從予居士
J38nB425_p0687b08║讀居士前後二札，故人顏色恍焉如對，但世態如棋，
J38nB425_p0687b09║局隨時變，惟見道君子不與推移，即遇世途迫促，總
J38nB425_p0687b10║不礙真趣流行，則無往而非亨衢矣。山野今杜門謝
J38nB425_p0687b11║容，聽龍天推托，可住則住、可行則行，與故人會晤想
J38nB425_p0687b12║有期耳。山居合詠重校付梓，俟容後寄艸復。
J38nB425_p0687b13║復良義法兄
J38nB425_p0687b14║六月十六日，磐子至，接法兄手教，甚慰惓惓之思。但
J38nB425_p0687b15║彼此隔天，不能恒以道法相訊，用是歉耳。五月間，鄉
J38nB425_p0687b16║人過謁，述尊和尚法叔示寂于慶城，吾宗又失一大
J38nB425_p0687b17║法梁矣。食不下咽者數旦，為未聞訃音計二年，是以
J38nB425_p0687b18║不能如世禮也，哀悼之極。前玄上人回，附果儀拾兩，
J38nB425_p0687b19║少申慇勤，未領示答。今夏聞寂，又修奠儀併輓詩，寄
J38nB425_p0687b20║廉生郵置，想必已達。冀法兄重振法幢，化導群品，為
J38nB425_p0687b21║法保愛。不宣。
J38nB425_p0687b22║復法伯退翁和尚
J38nB425_p0687b23║壬寅春，吳信士從虎丘來，惠以佳刻，示以尊偈，儼如
J38nB425_p0687b24║昔日侍教于法苑光中。遙瞻頂禮，曷禁神馳。聞今夏
J38nB425_p0687b25║降錫金粟，知祖庭從茲大振，正法賴以重光，人天胥
J38nB425_p0687b26║慶，何幸如之。茲緣風便，謹以尺素奉候法履。倘天淵
J38nB425_p0687b27║不隔，備禮趨庭，重領法誨。不宣。
J38nB425_p0687b28║復法叔韜明和尚
J38nB425_p0687b29║壬寅九月望日，何居士至，知座下福嚴繼席，讚喜俱
J38nB425_p0687b30║深，非言可述。愧某僻處遐方，孤陋聞見，烏足膺座下
J38nB425_p0687c01║之深美哉？承諭師翁老和尚示寂日期，併舍利遺囑
J38nB425_p0687c02║語，此祖道之有光，法門之大慶也。倘非古佛再世，安
J38nB425_p0687c03║能顯此一段奇局耶？但訃音遺囑，已詳悉于舊冬仲
J38nB425_p0687c04║月，茲得手教頒示，又重拈一番痛切矣。敬將尊札郵
J38nB425_p0687c05║置至京，想本師老人見書，亦恍然如面晤也。耑此奉
J38nB425_p0687c06║復，惟冀為法為眾生珍重。外具果儀一封，聊申隔遠
J38nB425_p0687c07║之敬，希簡納不宣。
J38nB425_p0687c08║復于平居士
J38nB425_p0687c09║二十年來，憶同居士于奎山，臥白雲，烹綠水，夜梵與
J38nB425_p0687c10║書聲相間，渾然一圓通境界。迄今思之，如夢如幻，不
J38nB425_p0687c11║可得而追遊似昔矣。近接華翰，知故人動止亨嘉，甚
J38nB425_p0687c12║慰遠懷。第獎譽過多，益滋顏甲。承惠詩箑，字韻兩佳，
J38nB425_p0687c13║錚錚金石，領謝不盡。聞召移之慘，道人未免有情。惟
J38nB425_p0687c14║冀居士勘破一分，則受用一分；勘破十分，則受用無
J38nB425_p0687c15║窮矣。世路多艱，伏冀自愛。
J38nB425_p0687c16║與三水林居士
J38nB425_p0687c17║別來五載，音問疏闊，常懷雅誼，徒存夢想。不意濱海
J38nB425_p0687c18║召移之慘，而居士寄跡名勝之鄉，目不經見，可謂出
J38nB425_p0687c19║世同觀矣。浮生幻寄，轉盻成空，所貴不迷于業網，當
J38nB425_p0687c20║捨有餘之物，作無窮之福，是山野之至願也。
J38nB425_p0687c21║與佛日法弟
J38nB425_p0687c22║佛日東昇，時時相見，玄沙白紙，猶隔一重，所以不曾
J38nB425_p0687c23║勤致問。茲緣何君晉謁，託渠道箇萬福。
J38nB425_p0687c24║與白漚法姪
J38nB425_p0687c25║法姪道行高古，人所不及，圖報佛祖，正在斯時。尊和
J38nB425_p0687c26║尚不期示寂之速，同條連裏，不能無傷。戊戌冬，益上
J38nB425_p0687c27║人回，附拾金以修遠問，未知達否？歐、詹、繆諸檀信屢
J38nB425_p0687c28║欲通問，魚雁阻絕，一息良艱，想必時來參謁，代為致
J38nB425_p0687c29║辭。問諸檀信悉平安不？風景依稀如舊不？瑣泉香火
J38nB425_p0687c30║不致湮沒不？有便報我。
J38nB425_p0688a01║復呂成五居士
J38nB425_p0688a02║來諭：遭時艱苦，俗累如麻，若不高提隻眼，則竟世役
J38nB425_p0688a03║役，真萬劫罥鎖矣。居士曾與山野晤對一番，亦夙緣
J38nB425_p0688a04║有在，今既躋道成名，須求出人頭地，為國股肱，庶不
J38nB425_p0688a05║負讀書半世耳。甌中密印、法通、天正、慶全、荷庵、松菴、
J38nB425_p0688a06║半山菴、鞭影堂諸禪剎，山野行腳時極感漂惠，愧乏
J38nB425_p0688a07║翰酬，別後不知風景何似？丁酉春密印僧回，己亥夏
J38nB425_p0688a08║林生回，俱附謝簡，不知所託者能致鄙誠否？倘會晤
J38nB425_p0688a09║時，均為申及。
J38nB425_p0688a10║與性近徒
J38nB425_p0688a11║人生聚散，無非夙緣。彼時代汝祝髮，何嘗不欲朝斯
J38nB425_p0688a12║夕斯，代予巾缾之執哉？嗣後各天寄足，鱗雁杳然，實
J38nB425_p0688a13║非余有孤于汝也。近得來書，知汝在福嚴，實慰遠懷。
J38nB425_p0688a14║欲喚汝來，萬里阻隔，不如放下身心，親覲老和尚，以
J38nB425_p0688a15║道自勗，侍予無異。他日做得半箇人，庶不孤為汝剃
J38nB425_p0688a16║度也。風便示，復自重，囑囑。
J38nB425_p0688a17║與曉、深、住三徒
J38nB425_p0688a18║聞汝離鎖泉參方，浮蹤無定，終非了局。茲斂石塔院，
J38nB425_p0688a19║舊年予已贖回，此地山水最勝，況四代祖塔俱在，子
J38nB425_p0688a20║可回彼，同兄弟灑掃修持，方稱吾剃度弟子也。不然，
J38nB425_p0688a21║就三吳有佳處，可尋一所在，作小歇場，有便鴻相報，
J38nB425_p0688a22║予當為子區畫。客行且急，書不盡言，惟悉我意為慰。
J38nB425_p0688a23║復未發西堂兄
J38nB425_p0688a24║道聚未幾，風便言旋；人生聚散之緣，殆有不可意必。
J38nB425_p0688a25║緬惟法兄丰度過人，利養之私了無繫念；故饋送之
J38nB425_p0688a26║物，分毫不取。廉以持身，誠超世之品。愧弟不能為東
J38nB425_p0688a27║道主，往來之煩不足供其匱乏；私心又自慊矣。遠惠
J38nB425_p0688a28║好音，盛情領悉。弟今秋京行省覲，會晤未卜何旦；惟
J38nB425_p0688a29║法兄于狂瀾震撼中力為砥柱，法門幸甚！
J38nB425_p0688a30║復黃檗諸昆仲
J38nB425_p0688b01║劫燒蔓延，荒山無恙，皆承諸昆仲道蔭之力，非敢作
J38nB425_p0688b02║四禪想也。省覲寧不欲速為舊唐懇留？時當盛夏，恐
J38nB425_p0688b03║輿馬艱于奔命，而禮物亦為闕典，俟新秋得故鄉消
J38nB425_p0688b04║息，方堪啟行。承列位備禮為慶賤辰，是日夤辦山飾
J38nB425_p0688b05║野果，轉供三寶，同仁回向，此所謂一花開而大地春，
J38nB425_p0688b06║均感均感。艸率奉復，容晤不既。
J38nB425_p0688b07║復立弟
J38nB425_p0688b08║古文篆法，秦漢為上。老弟筆意，不減蒼頡。茲再煩大
J38nB425_p0688b09║篆數字，與圖刻並傳，以垂不朽。照紙簡入，景仰景仰。
J38nB425_p0688b10║復鄧太守
J38nB425_p0688b11║君與子俱是福城人，而竟不相識，如兩眼隔一鼻，只
J38nB425_p0688b12║為太近生。今夏承寄貴集五冊，不特識丈夫須眉于
J38nB425_p0688b13║萬里外，則赤膽道心暸然指掌矣。艸率一偈，聊答遠
J38nB425_p0688b14║誠。呵呵。
J38nB425_p0688b15║與雪曉徒
J38nB425_p0688b16║古人未悟之先，汲汲於福田，匐匐於教海，以為進道
J38nB425_p0688b17║之階。今之學者，無古人根器，又不知福田、教海為何
J38nB425_p0688b18║物，何異鳥無翼而欲飛，木無根而欲茂，不其難乎？子
J38nB425_p0688b19║力勉之。
J38nB425_p0688b20║答虎谿禪德
J38nB425_p0688b21║學者不能深信有悟門，所以多錯用心於外學。試為
J38nB425_p0688b22║評之：悟猶化工也，學猶巧工也。巧工如寫生逼真，非
J38nB425_p0688b23║不宛然酷肖，欲求其生意則無之。昨閱某錄，是知解
J38nB425_p0688b24║語也，明眼者自能辨之。
J38nB425_p0688b25║答雲叟禪士
J38nB425_p0688b26║今日參學之弊，皆是參鸚鵡禪，非真參了生死禪。法
J38nB425_p0688b27║道興替，于斯可見矣。來問公案，貴在神悟，難以言傳。
J38nB425_p0688b28║縱有可傳，皆文字禪耳。惟高明察之。
J38nB425_p0688b29║與江禪人
J38nB425_p0688b30║初祖西來，盡翻義學窠臼，倡為禪學。目下兒孫將禪
J38nB425_p0688c01║學束之高閣，恣意外學，吾不知其可也。
J38nB425_p0688c02║與廣智禪人
J38nB425_p0688c03║識心達本源，故號為沙門。若不達自心本源，則宗為
J38nB425_p0688c04║邪解，教為妄知，皆非究竟，不可不勉。
J38nB425_p0688c05║與西河禪人
J38nB425_p0688c06║一切法不生，一切法不滅。無一法可棄，無一法可取。
J38nB425_p0688c07║佛與眾生，俱是假名。子眼若開，冷地一笑。
J38nB425_p0688c08║答鶴夢居士
J38nB425_p0688c09║步步登高，儒宗氣象；心心放下，達士襟懷。身在功名
J38nB425_p0688c10║之府，樂登解脫之門。荷恩已深，報德何極。林下道人，
J38nB425_p0688c11║炷香以答。
J38nB425_p0688c12║答允單居士
J38nB425_p0688c13║別來廿載，無從一寄婆心；寶牘遐臨，宛爾別峰相見。
J38nB425_p0688c14║倒峽之雄詞，甚慰久渴；生花之夢筆，足暢幽懷。雖晤
J38nB425_p0688c15║坡公之尚遲，期續傳燈之有在。悵焉永望，言不寫心。
J38nB425_p0688c16║答八姪司理
J38nB425_p0688c17║不面日久，夢想用勞，忽接佳音，甚慰懷抱。序致淵雅，
J38nB425_p0688c18║法道增光，但德不稱辭，此為愧耳。生死事太，貴賤所
J38nB425_p0688c19║同，公私之隙，深心體究可也。道晤未涯，為國自重。山
J38nB425_p0688c20║刻附覽，艸復不宣。
J38nB425_p0688c21║復三水林居士
J38nB425_p0688c22║八月七日。接華翰，俱已領悉。及聞大賢郎失於波臣，
J38nB425_p0688c23║石頭亦為之墜淚，以法眼觀之，猶月落寒潭，惟真理
J38nB425_p0688c24║遣之，當消歸夙業可也。世界空花，恩愛假合，勿懷悲
J38nB425_p0688c25║惱，刻痕無益。居士，慧人也，諒早已看破，無容贅耳。闊
J38nB425_p0688c26║別八載，道晤未涯，山野以拙筆自畫自贊觀音大士
J38nB425_p0688c27║一尊，送居士供養大圓鏡中，藉此為覿面，冀朝夕頂
J38nB425_p0688c28║禮，執持名號，如子喚母，心念不忘，精誠感格，必荷提
J38nB425_p0688c29║攜，現在獲福果而證圓通，當來藉津筏而登彼岸。更
J38nB425_p0688c30║祝者，三界無安，百年一夢，曠劫主人公不可不喚醒，
J38nB425_p0689a01║附致新刻三種，有益身心性命，幸詳覽焉。時寒，珍重。
J38nB425_p0689a02║答龍谿禪師
J38nB425_p0689a03║屢承雅愛慇慇，令予得伸孝念。復辱耑使，感也何如！
J38nB425_p0689a04║行期決於秋初，會晤可堪指日。先來傳雀之音，用酬
J38nB425_p0689a05║寤寐之想。耑復。
J38nB425_p0689a06║與崎主島田居士
J38nB425_p0689a07║一路舟車護送，兼以天色晴明，順風到岸，皆護法之
J38nB425_p0689a08║力。護法護人，福自悠遠，感謝無涯。
J38nB425_p0689a09║答蘊謙禪德
J38nB425_p0689a10║盛德光華，發為辭翰，盎然而春，儼如覿面，不覺別來
J38nB425_p0689a11║之久耳。承寄密果於黃檗林中，所謂苦盡甘來，極感
J38nB425_p0689a12║美惠。孟春猶寒，預訊多福。
J38nB425_p0689a13║與幻寄逸公
J38nB425_p0689a14║禪德病多諳藥性，煉得通身是一株藥樹，自可除痾。
J38nB425_p0689a15║近聞經冬愈翠，遇春轉青，甚慰遠懷。只如不涉冬春，
J38nB425_p0689a16║通箇消息來。呵呵。
J38nB425_p0689a17║與平水禪德
J38nB425_p0689a18║別來六箇月，懷念無已。念子之招提債未償，我之眾
J38nB425_p0689a19║生債不了。債雖有異，苦心則同。倘有出格丈夫，一肩
J38nB425_p0689a20║荷負，何樂如之。
J38nB425_p0689a21║答化林上座
J38nB425_p0689a22║閱來書，知子有志與古聖並肩，必有越聖之地，何幸
J38nB425_p0689a23║如之！謂我隨眾過勞，我實甘之，雖勞亦閒也。若比古
J38nB425_p0689a24║人一日不作不食之勞，負愧多耳。寄來信物俱收到，
J38nB425_p0689a25║無可酬子孝義，只有二十棒親來領去。呵呵！