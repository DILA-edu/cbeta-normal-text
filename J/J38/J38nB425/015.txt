J38nB425_p0689b01║即非禪師全錄卷之十五
J38nB425_p0689b02║門人明洞性安性節明覺明幢仝編
J38nB425_p0689b03║書問
J38nB425_p0689b04║與豐主源忠真老居士
J38nB425_p0689b05║自開善道晤隨即言別不覺秋復冬矣每想高誼厚
J38nB425_p0689b06║款何日而忘仲冬二日遠辱書物愈添愧赧居士治
J38nB425_p0689b07║定元勳奕葉貴重為國為民大展經濟民樂其業物
J38nB425_p0689b08║遂其生共登仁壽之域坐享無為之化此即不離世
J38nB425_p0689b09║而超世也谿山有異雲月是同肅此復謝併候。
J38nB425_p0689b10║與石香林居士
J38nB425_p0689b11║平安兩字吉人至寶列位載之而東皆佛天之賜也
J38nB425_p0689b12║匪列位盛德莫能感兆耳應以半齋戒用答洪恩是
J38nB425_p0689b13║山野所深望焉當茲季運廣德為先列位慧人無容
J38nB425_p0689b14║贅耳。
J38nB425_p0689b15║答無心禪德
J38nB425_p0689b16║少林不立文字將以蕩雜識之情塵示明心之指要
J38nB425_p0689b17║要人立地搆去自有一段真文字流露將來但患不
J38nB425_p0689b18║悟不患無文字上座勉旃。
J38nB425_p0689b19║與性延何齋公
J38nB425_p0689b20║道元功德以信為母解脫諸有以智為因加以行願
J38nB425_p0689b21║之力如順水下舟不勞篙楫直登彼岸在彈指間耳
J38nB425_p0689b22║但轉身向上一著更須勉旃乃可。
J38nB425_p0689b23║答遠州太守
J38nB425_p0689b24║學道豈獨資其性命實有補於治化耳貴使回接華
J38nB425_p0689b25║翰知檀越以忠事上以孝事親時以忠孝自娛殆非
J38nB425_p0689b26║平日學道之驗歟欽羨欽羨。
J38nB425_p0689b27║答象輝禪友
J38nB425_p0689b28║道契同風如鏡照鏡無端道箇對雪峰如對顏色聞
J38nB425_p0689b29║松濤似聞法音不見猶見依舊隔在萬里雖然不慧
J38nB425_p0689b30║自領二十棒何也又存道契同風之見也呵呵。
J38nB425_p0689c01║答毓楚何居士
J38nB425_p0689c02║古德云量寬福大性慈壽高今於居士見之矣況又
J38nB425_p0689c03║念身皆幻悟世匪堅植菩提於濁世遺厚德於子孫
J38nB425_p0689c04║是可謂達矣信惠已領復謝不宣。
J38nB425_p0689c05║答崎主
J38nB425_p0689c06║化林徒至接華翰知興居如意併留心向上深以為
J38nB425_p0689c07║慶兼聞貴治清簡民歌德政國家實攸賴矣可賀可
J38nB425_p0689c08║賀山野重蒙豐州太守款留禮意隆重但愧德涼弗
J38nB425_p0689c09║克負荷勉強栖遲諸留面悉艸復不宣。
J38nB425_p0689c10║上本師老和尚
J38nB425_p0689c11║新夏某禪人齋座下嚴示至不肖伏讀至再徹骨徹
J38nB425_p0689c12║髓之言炙膚然頂難報此恩所賴仁覆周天不憚累
J38nB425_p0689c13║囑不肖日夕冰兢豈忘訓誡謹謹銘佩耳。
J38nB425_p0689c14║曩承造就之功今得開山廣壽雖夙緣有在皆座下
J38nB425_p0689c15║福蔭之力居多也中元解制即遣法雲監寺上謁因
J38nB425_p0689c16║豐主有參訊之緣留之同行是以稽也惟座下亮之
J38nB425_p0689c17║薄具齋儀果品聊表孝敬若更鋪張又恐失之華矣
J38nB425_p0689c18║諒座下不以為簡也幸鑒微誠俯垂納受臨楮不勝
J38nB425_p0689c19║瞻注之至。
J38nB425_p0689c20║法雲上座回恭審尊候康裕曷勝欣慰又接初度示
J38nB425_p0689c21║偈併大筆尊錄過望之賜踊躍拜登永鎮福林以壽
J38nB425_p0689c22║豐國肅此上復銘謝不盡。
J38nB425_p0689c23║復木和尚
J38nB425_p0689c24║弟以不才之資謬叨豐主眷顧皆偶爾成文非敢為
J38nB425_p0689c25║夙緣有在也辱兄遣知客遠顧既承天章雲錦復加
J38nB425_p0689c26║齋供堂儀但尊命俯臨不得不仰就耳涓十六日陞
J38nB425_p0689c27║座勉強塞責雖無當于獅吼鳳鳴而法愛撬誼庶幾
J38nB425_p0689c28║無負也錄稿呈覽惟兄恕而教之謹復。
J38nB425_p0689c29║答佛日和尚
J38nB425_p0689c30║愚兄開山廣壽出於意外機緣湊合拈弄一番今以
J38nB425_p0690a01║賤辰遠勞祝頌詞韻清新禮意隆重實增愧也勉從
J38nB425_p0690a02║陞座塞責勿罪錄稿附覽復謝不宣。
J38nB425_p0690a03║法無定法疏闊卻有來由惟覿面於水流花開之外
J38nB425_p0690a04║何嘗不握手於千里萬里玄沙白紙又隔一重雲起
J38nB425_p0690a05║龍驤無容饒舌。
J38nB425_p0690a06║答東林禪師
J38nB425_p0690a07║禪師道行高古有古人風誠末法之標榜讚歎讚歎
J38nB425_p0690a08║不慧開山料出意表雖緣契有在皆老兄之慈蔭也
J38nB425_p0690a09║半百虛度叨蒙厚貺及金玉之章知法愛之情至容
J38nB425_p0690a10║謝不盡。
J38nB425_p0690a11║東林一枝向黃檗橫出覆蔭桑土全賴遠公耳不腆
J38nB425_p0690a12║之儀聊充缽供耑訊起居餘略書外。
J38nB425_p0690a13║答法苑高禪師
J38nB425_p0690a14║愚叔年值知非錫卓就是慚無美德感人虛受檀越
J38nB425_p0690a15║敬信思增赧耳賢姪遠將壽敬渥以佳章誠至切也
J38nB425_p0690a16║但相去幾千里不勝契闊之懷未審何日仍得如檗
J38nB425_p0690a17║山晤對之為快也時為盛夏保愛節勞書往神馳容
J38nB425_p0690a18║謝不盡。
J38nB425_p0690a19║答曉堂禪師
J38nB425_p0690a20║法姪頭角已成猶潛蹤熙養異日霹靂一聲奮地去
J38nB425_p0690a21║也承惠金玉之韻兼禮意殊深可以心領不盡言謝
J38nB425_p0690a22║也法語未刻容日馳覽艸復不悉。
J38nB425_p0690a23║答初山禪師
J38nB425_p0690a24║違聲漸遠近得手書喜可知也賢弟行化一方必展
J38nB425_p0690a25║驥足異日作一章大樹蔭涼後人何幸如之遙寄壽
J38nB425_p0690a26║偈格外雅頌心領不盡艸復。
J38nB425_p0690a27║答獨吼弟
J38nB425_p0690a28║賢弟氣宇如王自能出人頭地今且潛修靜攝異日
J38nB425_p0690a29║風雲際會受用自不可量矣。
J38nB425_p0690a30║答南源弟
J38nB425_p0690b01║自檗山別後常懷晤對想賢弟侍老人左右贊勷之
J38nB425_p0690b02║勤于丰範必有所加也不慧卓錫廣壽亦不過竿木
J38nB425_p0690b03║逢場耳半百甫臨總為虛度承惠佳章雙祝字字栴
J38nB425_p0690b04║檀愧無德以堪謝謝。
J38nB425_p0690b05║答惟一禪姪
J38nB425_p0690b06║孤峰獨踞雙鶴來賓堪稱天外一閒人諒賢姪不以
J38nB425_p0690b07║此自足承惠壽章皆從香水海中流出謝謝不盡道
J38nB425_p0690b08║晤未涯以道自愛。
J38nB425_p0690b09║答悅山喝禪二姪
J38nB425_p0690b10║栴檀種草自有餘香惟克賓文遠善培植也承祝初
J38nB425_p0690b11║度佳章香氣襲人領謝。
J38nB425_p0690b12║答月潭姪
J38nB425_p0690b13║諸上座皆今時玅選超師之作予所殷望焉承祝初
J38nB425_p0690b14║度禮意加厚辭章出格簇錦攢紅列位與有榮施於
J38nB425_p0690b15║我矣值一月運日上堂未暇逐位致答統此復謝不
J38nB425_p0690b16║既。
J38nB425_p0690b17║答萬拙上座
J38nB425_p0690b18║六月廿二日接上座五月廿三日書恍如覿面重惠
J38nB425_p0690b19║詩扇並增清氣但為法忙冗未遑裁答耳所云山野
J38nB425_p0690b20║即大鑑之後身貞宗即今日之豐主前後若出一轍
J38nB425_p0690b21║卻被明眼人覷破然三身不可得如何和會速通消
J38nB425_p0690b22║息報我。
J38nB425_p0690b23║答鐵牛法姪
J38nB425_p0690b24║霜花七見鴈字罕逢忽辱問箋欣感高誼令徒留此
J38nB425_p0690b25║兩三日▆審賢姪得法之由開創之舉及動止清福
J38nB425_p0690b26║喜慰曷極信知黃檗一枝當仁而橫出耳厚貺信儀
J38nB425_p0690b27║二種謝謝。
J38nB425_p0690b28║與天閒立公
J38nB425_p0690b29║廛居雖無松竹之娛上座雅有薜蘿之思差足樂也
J38nB425_p0690b30║猶恐為羅睺繫念翻成不樂不若放下此念併忘其
J38nB425_p0690c01║樂是名真樂是名極樂何如何如。
J38nB425_p0690c02║袁居士云吳中冠盍如雲過客如雨無一人語我性
J38nB425_p0690c03║命者求如王以明先生一毛孔不可得甚哉法友之
J38nB425_p0690c04║難也中郎一士人耳時處吳縣之繁治案牘如山錢
J38nB425_p0690c05║穀如海惟一簡持之孜孜以性命是圖立公既出廛
J38nB425_p0690c06║離俗無此等累居然不了將性命置之度外寧不孤
J38nB425_p0690c07║負師友埋沒己靈耶人生有限世事無窮年踰古稀
J38nB425_p0690c08║猶日將暮不急究竟更待何時此際正當看破一切
J38nB425_p0690c09║如夢如幻收攝自己精神照顧元辰本命為異日凡
J38nB425_p0690c10║莫拘聖不管的張本豈不快哉立公賢而自明未免
J38nB425_p0690c11║面前亦有三尺暗山野愛之特深故不辭饒舌努力
J38nB425_p0690c12║珍重。
J38nB425_p0690c13║答梅嶺禪人
J38nB425_p0690c14║重陽後得子書知居山有古人風誠可羨所云有堪
J38nB425_p0690c15║牧之牛純乎否耶倘鼻繩斷時好來喫棒夢漢曾從
J38nB425_p0690c16║山中來又向夢國去未知何時得夢覺也更銕漢秋
J38nB425_p0690c17║間寄我珍果欲換我舌頭聞其向道之志益堅各寄
J38nB425_p0690c18║二十棒均道此意囑囑。
J38nB425_p0690c19║與佛日和尚
J38nB425_p0690c20║住山頗久歲月都忘忽睹檻後黃花因憶賢弟法且
J38nB425_p0690c21║乃喚曇子備數種家裏物為祝家裏人至親無文筦
J38nB425_p0690c22║存為愛。
J38nB425_p0690c23║答逸然禪德
J38nB425_p0690c24║祖影降臨梵容生動禪德玅手豈讓吳生登時展掛
J38nB425_p0690c25║法堂值合郡緇素瞻禮不勝讚歎但闕數尊重煩大
J38nB425_p0690c26║筆湊成四十三幅全堂永鎮廣壽常住不惟禪德芳
J38nB425_p0690c27║名與此山俱垂不朽而壽命與列祖慧命同無窮耳
J38nB425_p0690c28║耑此謹瀆容謝不既。
J38nB425_p0690c29║答高泉禪師
J38nB425_p0690c30║接來札知錫卓奧山之勝發其幽光者無待於今日
J38nB425_p0691a01║乎惠我禪衣日佩智鎧更披花卷時聞德馨本禪回
J38nB425_p0691a02║艸艸布謝不既。
J38nB425_p0691a03║自古聖賢無不委順惟道德芳名不朽者則為法身
J38nB425_p0691a04║永存耳然究其所極永存亦夢語也所以略問慰之
J38nB425_p0691a05║書惟高明亮之。
J38nB425_p0691a06║惠寄新編釋門孝傳一冊焚睿暨讀乃知賢姪推孝
J38nB425_p0691a07║德於古今神孝道於父母誠不謬為吾宗種艸間世
J38nB425_p0691a08║英材異日必有大孝出而繼子也其中愚者一條塗
J38nB425_p0691a09║污不少恐有累於高明刪之可也復謝不盡。
J38nB425_p0691a10║寄源老檀越
J38nB425_p0691a11║大公郎天性仁孝一向栖心普門遽爾轉凡必補果
J38nB425_p0691a12║位匪同虛生浪擲者比也諒大檀越自能悟剎那為
J38nB425_p0691a13║常住化悲惱成歡忻毋容山野饒舌耑候不贅。
J38nB425_p0691a14║答石香居士
J38nB425_p0691a15║十六日覺禪至辱惠佳音詞旨增重且詢列位起居
J38nB425_p0691a16║康裕感慰深矣來諭謂行館無停刻時暇請問旅泊
J38nB425_p0691a17║三界中誰是不忙者但能於忙裏偷閒時時省覺則
J38nB425_p0691a18║延一刻如億齡即塵勞成解脫此趙州所謂使得十
J38nB425_p0691a19║二時耳聞南行在邇道晤未期惟順水揚帆不勝祝
J38nB425_p0691a20║願也雪舟載春別是一番佳趣禿摩詰之筆描不盡
J38nB425_p0691a21║列位萬福古書侑緘承惠領謝。
J38nB425_p0691a22║與大堂林居士
J38nB425_p0691a23║人生百歲猶如剎那世間知足能有幾人如居士肯
J38nB425_p0691a24║放下究竟大事更加不退之心何患不到古人田地
J38nB425_p0691a25║臘雪正寒努力珍重。
J38nB425_p0691a26║答兼利居士
J38nB425_p0691a27║孟夏望後接手札知居士留心此道誠濁劫中青蓮
J38nB425_p0691a28║也細閱偈語不無見處只是向見聞聲色裏著到如
J38nB425_p0691a29║油入麵無有出脫滿紙不勝簡點只拈來偈末句云
J38nB425_p0691a30║雖悉皆成佛疇諳一字機者等說話若在山僧面前
J38nB425_p0691b01║好與三十痛棒一棒也不饒何也不見道機前薦得
J38nB425_p0691b02║猶涉纖廉而況句後承當耶箇裏本無元字腳那容
J38nB425_p0691b03║隻字可相諳速折兔管吐出狐涎信則改圖疑任別
J38nB425_p0691b04║參輒贅一偈悟到心空一字無無容點墨亂糊塗祖
J38nB425_p0691b05║師端的如相委莖艸何非五葉蘆。
J38nB425_p0691b06║寄豐主遠州守
J38nB425_p0691b07║春杪聞江戶火災燎及二十里惟三潭府迫近而毫
J38nB425_p0691b08║無所損且得種種吉祥如意之事此所謂佛天祐福
J38nB425_p0691b09║善也讚歎讚歎啟者山野退休之念已堅況崇福公
J38nB425_p0691b10║案未了自延遲至今者本欲候駕面別以盡愚誠昨
J38nB425_p0691b11║聞旋旌在冬間恐時與願左故預辭出山直回崇福
J38nB425_p0691b12║然向沐檀恩自不敢忘也言不寫心惟賴秋月肅此
J38nB425_p0691b13║奉聞不悉。
J38nB425_p0691b14║答法雲上座
J38nB425_p0691b15║丹崖上座及耑使至接子手書足慰遠懷山僧退閒
J38nB425_p0691b16║聖壽惟存此道任信前緣無固必也廣壽與乾坤同
J38nB425_p0691b17║悠久者皆德叟君之忠靈感佛天之默祐與山僧何
J38nB425_p0691b18║與焉新豐主繼位霖雨天下其為世道之幸欣躍無
J38nB425_p0691b19║量聞台旆初回日即登山拜山僧幻影何以克堪此
J38nB425_p0691b20║雖大孝大福人為末世大闍提者作榜樣惟恐山僧
J38nB425_p0691b21║又折兩年福也昨又承新豐主遣使齎盛儀下慰俟
J38nB425_p0691b22║差僧奉賀不既。
J38nB425_p0691b23║得書知源府捨糧充廣壽常住可謂福田有種惠蔭
J38nB425_p0691b24║無邊推及山僧不勝所重上座數年擔荷法門極其
J38nB425_p0691b25║苦辛今受此供不為分外宜體檀越信心當思大法
J38nB425_p0691b26║為重勿以居山自足可也。
J38nB425_p0691b27║兩承府中厚惠自揣道德涼薄恐後來有木菌之報
J38nB425_p0691b28║故不敢受匪矯廉也即欲附專使完璧又恐孤負信
J38nB425_p0691b29║心權登常住為大權植福也山僧進退惟道是從聽
J38nB425_p0691b30║乎緣之所定何如矣艸艸以復餘略書外。
J38nB425_p0691c01║德叟君平生事業向子筆尖頭點出他日勒之金石
J38nB425_p0691c02║萬古具瞻面目儼然不惟子之道誼兩盡抑令遠州
J38nB425_p0691c03║守之纘承孝義並傳不朽矣原稿付回艸復不悉。
J38nB425_p0691c04║與雪曉賢徒
J38nB425_p0691c05║聞吾徒嗣法芙蓉甚慰老懷但今時法道濫廁師承
J38nB425_p0691c06║無眼大為壞法之端良可愍也子今既承當箇事當
J38nB425_p0691c07║以報資恩有為念勿被名利所移毋以住菴自足更
J38nB425_p0691c08║須親近當世宗匠操履到古人田地乃可然後或返
J38nB425_p0691c09║故山守塔保養道胎如種樹一般根株堅固枝葉自
J38nB425_p0691c10║然茂盛方能垂蔭後昆否則自立猶難耳子能遵守
J38nB425_p0691c11║吾言雖不中亦不遠若違吾訓非吾種艸也囑囑。
J38nB425_p0691c12║答鼇峰法弟
J38nB425_p0691c13║闊別日久得書為慰兼惠佳篇豈勝珍誦未卜何日
J38nB425_p0691c14║再與吾弟笠重吳雪瓢貯越煙到處瀟灑之為得也
J38nB425_p0691c15║不慧近自廣壽退閒崇福值洪居士見謁備詳賢弟
J38nB425_p0691c16║動定乃知承嵩和尚付囑遙想雙徑萬緣中又橫出
J38nB425_p0691c17║一枝耳惟冀蓄保聖胎益期遠大此不慧之至望也
J38nB425_p0691c18║明月一方同風萬里不盡欲言。
J38nB425_p0691c19║答碧居禪德
J38nB425_p0691c20║鄉人至辱書審動定清休甚慰翹企之素未知何日
J38nB425_p0691c21║再到龍峰岩頭與大德烹雲煮月話鄉曲為樂也聞
J38nB425_p0691c22║劉魯老賢父子俱下世有孫善守踵武可期予知魯
J38nB425_p0691c23║老肉身猶在高節尚存也凡親知為魯老痛惜者惟
J38nB425_p0691c24║此可以少寬耳薄附奠敬一封聊表昔日道契代致
J38nB425_p0691c25║鄙意是望。
J38nB425_p0691c26║答多久長門居士
J38nB425_p0691c27║居士檀護圓通留心此道已知是佛法中人況住此
J38nB425_p0691c28║山水秀麗之地誠為希有頃承耑使傳來意抱恙未
J38nB425_p0691c29║得躬禮欲山野開示病中工夫試問病從身生身從
J38nB425_p0691c30║妄生妄從心生且道心從何生識得此心維摩之病
J38nB425_p0692a01║一笑而釋珍重珍重。
J38nB425_p0692a02║居士正信人也一撥便轉所謂智種含心地遇澤悉
J38nB425_p0692a03║皆萌更要山野為居士發蒙只有三十棒寄夢堂上
J38nB425_p0692a04║座處居士自領去未審如何承當速下一轉語看。
J38nB425_p0692a05║尊考妣獲莊嚴報地雖藉三寶之力亦居士孝誠之
J38nB425_p0692a06║所感也又聞貴體病魔盡退正當以道自強了此大
J38nB425_p0692a07║事因緣不忘靈山之囑可也。
J38nB425_p0692a08║答喜多島東昌居士
J38nB425_p0692a09║閱呈語知是靈山會中人誠為難得所云被造作心
J38nB425_p0692a10║所轉不得自由▆緣未曾識得本心所以被虛幻之
J38nB425_p0692a11║境所惑不無妨礙欲得徹底須覷破虛幻始得。
J38nB425_p0692a12║答多久玉岑居士
J38nB425_p0692a13║耑使至接華翰恍如對玉慰可知也再讀偈語不無
J38nB425_p0692a14║見處但話作兩橛耳初云坐斷一切次云氣吞十虛
J38nB425_p0692a15║既見有十虛可吞則境猶在如此則人境兩立能所
J38nB425_p0692a16║宛然何曾坐斷一切也不若內不見有我外不見有
J38nB425_p0692a17║物內外無所則中間自空且道喚甚麼作一切十虛
J38nB425_p0692a18║其坐斷能吞者又是甚麼人此處著得隻眼方許見
J38nB425_p0692a19║得頭頭現前其或不然莫道法無所悟好。
J38nB425_p0692a20║閱來語知從般若中來向本分上留心異日證道可
J38nB425_p0692a21║期但末云只無保任又忘卻了也欲得無疑更須打
J38nB425_p0692a22║徹。
J38nB425_p0692a23║答多久茂矩居士
J38nB425_p0692a24║自到福山杜絕應酬不聞窗外事久矣昨圓通僧至
J38nB425_p0692a25║說及尊翁謝世不覺悲喜交集四大井藤百年幻夢
J38nB425_p0692a26║歎人命之無常也幸居士信心純孝繼起父風尊翁
J38nB425_p0692a27║必瞑目無憾耳惟居士節哀順變多行佛事戒殺放
J38nB425_p0692a28║生以資尊翁冥福孝莫大焉僧回艸復。
J38nB425_p0692a29║答法雲上座
J38nB425_p0692a30║近得子書念我之至山僧道力衰微不能副子之誠
J38nB425_p0692b01║惟子行道用報佛祖深恩是山僧之至願也今日得
J38nB425_p0692b02║豐主復書今不贅此兩日身又不爽附聞。
J38nB425_p0692b03║答喜多島道泉居士
J38nB425_p0692b04║承遣貴价來候山野小恙極感道義開函如對忘卻
J38nB425_p0692b05║別來三白耳又知足下抱病中提醒此事誠為希有
J38nB425_p0692b06║更欲山野垂示大休歇處別無方便只要當前放下
J38nB425_p0692b07║苦樂逆順放下生死去來放下擬心大歇連者放下
J38nB425_p0692b08║亦放下然後別轉一機好來喫棒玉岑令兄近日入
J38nB425_p0692b09║山見謁雖無示語默契有餘急足回迫艸艸以復。
J38nB425_p0692b10║與法弟獨照禪師
J38nB425_p0692b11║以道常親自忘歲月彼此居山恕其同嬾缺禮可無
J38nB425_p0692b12║歉耳賢弟為老人鈍置多時所謂伸腳原在縮腳裏
J38nB425_p0692b13║今志得伸猶神龍出窟大地有望布霖雨矣不慧遙
J38nB425_p0692b14║空合掌讚歎有分緣晤尚寬預箋奉慶不宣。
J38nB425_p0692b15║遺豐主遠州守大檀越
J38nB425_p0692b16║山僧世緣至此法道奈何屢承檀恩難以寸答惟願
J38nB425_p0692b17║檀越崇信三寶永護法門其繁昌功德與壽山福海
J38nB425_p0692b18║同無盡也肅此布謝不宣。
J38nB425_p0692b19║啟
J38nB425_p0692b20║候旗山法兄啟
J38nB425_p0692b21║勝旗把住諸佛立在下風要路放行眾生知恩有自
J38nB425_p0692b22║大人作略小子奚知恭惟座下通身手眼滿口冰霜
J38nB425_p0692b23║續黃檗之源流奮臨濟之機用萬仞冷門庭從新開
J38nB425_p0692b24║闢千年間骨董徹底掀翻不出為人何妨高隱愧某
J38nB425_p0692b25║狂若獰龍愚似木偶終朝同石人相鬥莫定輸贏何
J38nB425_p0692b26║日與猛虎交參同時際會敬修牋素聊布闊悰。
J38nB425_p0692b27║候聖泉中柱法兄啟
J38nB425_p0692b28║石眼一泉流出聖賢命脈枝頭百鳥宣揚佛祖綱宗
J38nB425_p0692b29║公案現成還君拈出恭惟座下禪心若雪浩氣如秋
J38nB425_p0692b30║赤手賺得沒根藤畫斷眾流而卓翻大海等閒奪將
J38nB425_p0692c01║三要印倒騎五馬而直跨三山事半天成地全人重
J38nB425_p0692c02║某一生莽鹵素性顢頇入道十霜箇裏本無元字腳
J38nB425_p0692c03║活埋六載此日方登選佛場忝辱弟兄實臻惶恐何
J38nB425_p0692c04║日同兄汲清煮香于萬松樹下令我聞新話舊於一
J38nB425_p0692c05║粟堂中未遂夙心略陳道契。
J38nB425_p0692c06║候鳳山也嬾法兄啟
J38nB425_p0692c07║黃檗林中奇一枝之獨秀碧梧岡上異丹鳳之高棲
J38nB425_p0692c08║在處稱尊隨方作主恭惟座下白拈再世瞌睡重來
J38nB425_p0692c09║酬忍痛于當年結深冤于此日喝走雷霆普使群機
J38nB425_p0692c10║頓赴棒行殺活直教千眼齊開誠萬古之津梁實今
J38nB425_p0692c11║時之龜鑑也某質愧大蟲空負食牛之氣誼同擇木
J38nB425_p0692c12║喜聽朝陽之鳴此際難分身而作化外之賓希賜不
J38nB425_p0692c13║動步而賀塵中之主遙空合爪不盡瞻依。
J38nB425_p0692c14║候岱山時學法兄啟
J38nB425_p0692c15║南山起雷北岱興雲布雨金毛出窟野狐飲氣吞聲
J38nB425_p0692c16║遇緣即宗隨處作主恭惟座下佛祖爪牙人天眼目
J38nB425_p0692c17║佩單傳正印用格外玄機赤體挂紅霞而橫吞碧海
J38nB425_p0692c18║空拳拈白棒而直打青天龍象窺影以奔騰狸牯望
J38nB425_p0692c19║風以𨁝跳慈威廣攝慧澤均霑愧某傅枝弱羽無力
J38nB425_p0692c20║高飛羨師離乳狻猊尤親返擲白紙三張窮谷難逢
J38nB425_p0692c21║秋鴈丹心一片傳郵賴有春風不盡巖瞻伏祈淵照。
J38nB425_p0692c22║復崇福諸檀越啟
J38nB425_p0692c23║以人弘道洵檀越之誠心為法荷擔亦山野之本願
J38nB425_p0692c24║因緣際會當赴時宜恭惟列位老居士德布大方名
J38nB425_p0692c25║欽兩國入不二之門興崇百福闡單傳之旨用祝萬
J38nB425_p0692c26║年五島千峰既點頭以相待莖蘆隻棒遂放意以前
J38nB425_p0692c27║來共明本地風光了此現成公案伏冀固金湯於彼
J38nB425_p0692c28║岸永護津梁摧鐵壁于少林共看爛熳荒函覆勒端
J38nB425_p0692c29║謝不恭。
J38nB425_p0692c30║復高弢二法姪啟
J38nB425_p0693a01║同出雙林之家總為一大事直登萬福之奧豈是小
J38nB425_p0693a02║因緣重託堪承克紹有賴法姪二禪師英姿逸群道
J38nB425_p0693a03║韻拔類孫承天下古佛父事世出猊王誠法苑之光
J38nB425_p0693a04║華吾門之龍象也愧叔年近知非道敢自是第入鄉
J38nB425_p0693a05║隨俗法地莫動一毫許我覲師倦足直輕千里喜值
J38nB425_p0693a06║杲勤分半座紅添濟檗錦同堂共樂泰和之天團笑
J38nB425_p0693a07║話月之會。
J38nB425_p0693a08║復陳林郭薛諸縉紳王林夏蔡諸孝廉啟
J38nB425_p0693a09║五音洞裏奏宮商千山起舞無影枝頭懸日月古剎
J38nB425_p0693a10║重光輝鋪大地黃金籟響一聲天外苟非明眼曷賞
J38nB425_p0693a11║此音恭惟諸位縉紳老先生列位檀護大居士在廟
J38nB425_p0693a12║廊則作生民之寄居艸埜重為鄉里之光今者不忘
J38nB425_p0693a13║法護放出缾中鵝子仍復推重山野呼來壁上高僧
J38nB425_p0693a14║闡七佛前不傳心宗共明正印決千七外未盡公案
J38nB425_p0693a15║嗣續真燈誠法苑之裴蘇儒林之陸李也遙接雲箋
J38nB425_p0693a16║恍如對玉兼蒙佳貺益重深慚每念水木本源遊子
J38nB425_p0693a17║敢忘桑梓之地雪檉掃地丈夫能無扶植之思第事
J38nB425_p0693a18║有不可期緣所莫能遏承豐主以不次之知遇重款
J38nB425_p0693a19║開山諒高明以無外之大觀暫寬卓錫伏望扶起祖
J38nB425_p0693a20║庭藉金湯而各出隻手延禧家國冀玉帶以永鎮山
J38nB425_p0693a21║門佛法托在王臣主賓貴乎終始方命刻下道晤待
J38nB425_p0693a22║時肅此八行謝復不盡。
J38nB425_p0693a23║復豐主暨法雲上座請啟
J38nB425_p0693a24║福地坦平喜有金沙嚴飾法門廣博全憑雲棟撐持
J38nB425_p0693a25║一會新開付囑猶在恭承豐主源忠真大檀越暨大
J38nB425_p0693a26║德法雲上座趙王轉位興化再來具正信於未遇之
J38nB425_p0693a27║前竭至誠于道契之後所謂如鏡照鏡以心印心者
J38nB425_p0693a28║也但山埜非世出之材賴法檀具鼎豎之力寶所包
J38nB425_p0693a29║容萬指香幢高接千層盛舉希逢因緣有在伏願紹
J38nB425_p0693a30║續佛祖慧命永固金湯共了大事因緣用補至化大
J38nB425_p0693b01║海迴瀾龍護法萬松插漢鶴宜家欣從台命行道以
J38nB425_p0693b02║答。
J38nB425_p0693b03║復開堂請啟
J38nB425_p0693b04║恭惟大檀越元勳世德仁勇溫恭制令出言動合至
J38nB425_p0693b05║道苟非夙具正因斷不能如是正信者也昨承延卓
J38nB425_p0693b06║錫推廣佛法於東流今復命開堂欲導國人於至善
J38nB425_p0693b07║總不為自己福田所謂大人具大見耳第愧山野道
J38nB425_p0693b08║行荒疏既荷大法于當興之日仰答顧命於切至之
J38nB425_p0693b09║誠敢藉金湯重撾鐵鼓宣揚國典永祚山靈上座脫
J38nB425_p0693b10║穎機先天生俊骨明宗句外聖養前胎自非夙記重
J38nB425_p0693b11║來鮮能全身擔荷愧山僧涼德輶毛當深壁隱何明
J38nB425_p0693b12║明眼拉出畫堂承闡濟北之宗風勉振江西之祖令
J38nB425_p0693b13║舉唱雖無雪曲知音賴有雲門鍼缽相投一燈有托
J38nB425_p0693b14║法輪恆轉邦國昌隆。
J38nB425_p0693b15║疏
J38nB425_p0693b16║化媽祖殿疏
J38nB425_p0693b17║山為祝聖而開寺由祈福以建法檀久藉栴檀繞作
J38nB425_p0693b18║福須還有福人今也祠宇年深宜乎重新修理茲緣
J38nB425_p0693b19║勸疏敢贊偈言。
J38nB425_p0693b20║媽祖伽藍會一家神功佛德蔭河沙福田請下金剛
J38nB425_p0693b21║種一度春來一度花