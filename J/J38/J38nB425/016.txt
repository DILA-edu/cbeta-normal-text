J38nB425_p0693c01║即非禪師全錄卷之十六
J38nB425_p0693c02║門人明洞性安性節明覺明幢仝編
J38nB425_p0693c03║詩偈
J38nB425_p0693c04║祝黃檗和尚半百
J38nB425_p0693c05║黃檗三三潭潭潭老龍窟復有二六峰峰峰高突兀
J38nB425_p0693c06║潭潭澈師心峰峰肖師骨骨瘦貌崚嶒地天藉一撐
J38nB425_p0693c07║心空含萬象不覺四時行早梅記師誕古柏記師庚
J38nB425_p0693c08║眾以長生祝愚獨壽無生
J38nB425_p0693c09║次韻題曹能始先生石倉園
J38nB425_p0693c10║千古此林墟直留高士居門扃非謝客艇設不為魚
J38nB425_p0693c11║道骨鶴清曠宦心水澹如一閒天所與遊戲出三餘
J38nB425_p0693c12║登武夷
J38nB425_p0693c13║峰巒結構若成文展怪藏奇曲曲分百里尋來將罷
J38nB425_p0693c14║楫數朝行處只看雲谿迴水亦追隨倦谷嚮山能應
J38nB425_p0693c15║答勤不覺舉頭青漢外停笻吾欲對天云
J38nB425_p0693c16║遊九鯉同方道人蔣居士
J38nB425_p0693c17║倦足移時懶出遊偶尋高隱憩丹丘浮沈世界胸中
J38nB425_p0693c18║盡變幻煙霞眼底收半壑深藏三夏冷千峰倒瀉一
J38nB425_p0693c19║湖秋地鄰碧漢疑無路閣俯寒流欲認舟古木閒花
J38nB425_p0693c20║昏異卉漁郎樵父亦仙流不知九子腸何熱還把人
J38nB425_p0693c21║間事應酬
J38nB425_p0693c22║樹不出園（在泉州承天寺三奇之一）
J38nB425_p0693c23║翠盍擎雲漢恩沾雨露深貪根能自斷寧似躍爐金
J38nB425_p0693c24║訪謝寓中詩伯
J38nB425_p0693c25║高士多清致惟於俗不宜閒門深巷僻矮屋半城欺
J38nB425_p0693c26║眼既青如許頭方白幾時一譚猶宿契無愧識君遲
J38nB425_p0693c27║送盛未中客行
J38nB425_p0693c28║促途兼夜發山色暗中分馬首銜明月客心似白雲
J38nB425_p0693c29║腰間防失劍市上急收文素識君遊志因之致別云
J38nB425_p0693c30║遊福廬同化門廣陵二師伯
J38nB425_p0694a01║奇峰看欲了何處是叢林再入三天迥唯從一徑陰
J38nB425_p0694a02║泉郵疏竹遠洞鎖落花深四壁餘清梵猶聞空籟音
J38nB425_p0694a03║憩靈巖般若臺
J38nB425_p0694a04║江山同面目客子自移情地本因人重巖曾借寺名
J38nB425_p0694a05║苔陰粘暑氣樹晚起涼聲般若熾然說何人聽得清
J38nB425_p0694a06║再宿瑞巖值曾弗人孝廉坐雨
J38nB425_p0694a07║偶寄勞生足相逢若有期譚深皆舊事別久恍新知
J38nB425_p0694a08║半榻憐秋去殘燈聽雨宜山窗重宿處轉憶月明時
J38nB425_p0694a09║嵐峰看梅
J38nB425_p0694a10║嵐深塢莫辨步自香中入流水引孤笻斜枝牽短襲
J38nB425_p0694a11║花明月肯歸地▆春先及十里瓊瑤堆羅浮差可匹
J38nB425_p0694a12║西谿遠眺次敖艮夫韻
J38nB425_p0694a13║閒餘來訪友引路者疏鐘寺僻依深澗城高隱半峰
J38nB425_p0694a14║聽鶯停綠柳選石憩青松極目千山際春陰薄幾重
J38nB425_p0694a15║遊靈石仝石石林林文若石不耕諸居士分韻
J38nB425_p0694a16║石靈何必問所貴主賓閒數里未逢寺疏鐘已出山
J38nB425_p0694a17║步緣峰影入路趁谿聲還窮盡源頭處前林月一灣
J38nB425_p0694a18║重逢林子鶴居士于來青閣隨即言別
J38nB425_p0694a19║前度相逢處滄江看落霞又同登水閣空憶去年花
J38nB425_p0694a20║身世渾無我逢迎似有家不堪聚散易語盡即天涯
J38nB425_p0694a21║同山人陳希孟道士許宗藻葉園乘涼
J38nB425_p0694a22║度暑將何適斯園可足淹憑欄看鳥倦坐石喜松兼
J38nB425_p0694a23║果熟風中墜池平雨後添俱為方外客疏懶未須嫌
J38nB425_p0694a24║登福山訪竺上人同林青嶼吳石也俞尚友吳
J38nB425_p0694a25║載白陳君藻劉維及諸同社分得祿字
J38nB425_p0694a26║蔬水道人祿安靜道人福斯二奚足云所貴在幽獨
J38nB425_p0694a27║地僻夏先秋山空雲補屋貝書白社吟持返瀑前讀
J38nB425_p0694a28║訊夏獅巖孝廉病
J38nB425_p0694a29║默然對顏色深知得病因功難專藥石累貴脫心身
J38nB425_p0694a30║日月邁須惜林園閒可親經時疏問候荔子又當新
J38nB425_p0694b01║聽權上人琴
J38nB425_p0694b02║置身燈影外兀坐對桐君靜入宵何許調來秋幾分
J38nB425_p0694b03║不禁迦葉舞如聽伯牙云萬籟空中落群峰倒卓聞
J38nB425_p0694b04║再過林魯充文學竹笑齋
J38nB425_p0694b05║蓄意在相見意滿莫能言卻笑潭頭月又攜入竹軒
J38nB425_p0694b06║庭閒留曙夢詩苦妒秋魂活句如何舉風高葉打門
J38nB425_p0694b07║南亭夜坐同盤師叔
J38nB425_p0694b08║凄清非不寐霜月半江亭忽爾披神爽於焉得語靈
J38nB425_p0694b09║舟居燈炙岸水宿鳥疑形堪慨長橋客車聲尚未停
J38nB425_p0694b10║雨宿梅灣
J38nB425_p0694b11║細雨能當戶瀟瀟鬥竹爐高吟通靜夜短睡憶危途
J38nB425_p0694b12║艸暗蟲聲切燈寒樹影孤窗前梅溼重香氣不曾無
J38nB425_p0694b13║途次
J38nB425_p0694b14║去去望奚極行行曠客情平原迷雨雪古道入山城
J38nB425_p0694b15║野店前村暮荒煙幾處明浮生無定跡何必計行程
J38nB425_p0694b16║雲峰訪友
J38nB425_p0694b17║不識幽棲處樵翁引客勤寺無二八里路入萬重雲
J38nB425_p0694b18║山勢迷能辨溪聲近不聞攜來滄海月獨與主人分
J38nB425_p0694b19║過龍峰訪碧禪宿次黃檗和尚韻
J38nB425_p0694b20║渡江未暇駕崔嵬且向千峰掃浪堆鹿下巖前迎杖
J38nB425_p0694b21║錫龍歸缽底待雲雷遮頭碧樹參天合襯足黃花潑
J38nB425_p0694b22║地開凡聖兩頭都坐斷從教古路沒人來
J38nB425_p0694b23║偶成
J38nB425_p0694b24║春寒芹蕨未抽芽客至敲煙煮浪花隔寺斜陽僧定
J38nB425_p0694b25║起數聲山磬落人家
J38nB425_p0694b26║贈市隱長老
J38nB425_p0694b27║誰似塵中主俗緣最懶刪境忘喧寂擾慮絕是非閒
J38nB425_p0694b28║遁世原無地居心即有山寧如泉石者竟歲揜雙關
J38nB425_p0694b29║訪林振學居士一枝處
J38nB425_p0694b30║相逢何必早所貴在知音方外交雖淺詩中識已深
J38nB425_p0694c01║地曾擎缽至閣始看花臨何日過山寺遲君沒線琴
J38nB425_p0694c02║再謁鼓山永和尚
J38nB425_p0694c03║千里尋師不憚遙山雲海月一肩挑重來請益無餘
J38nB425_p0694c04║說依舊雙眸對碧霄
J38nB425_p0694c05║題喝水巖
J38nB425_p0694c06║晏師棲息處豈礙水鳴幽怪出人間去因之喝倒流
J38nB425_p0694c07║西禪掛蘿亭懷古
J38nB425_p0694c08║四座炎威不敢侵綠蘿青鎖畫成陰毫端易吸西江
J38nB425_p0694c09║水難寫先人一片心
J38nB425_p0694c10║雲門訪惺師叔不值
J38nB425_p0694c11║斜街盡處即孤村幾片閒雲為掩門入室謾云誰是
J38nB425_p0694c12║主黃花解笑鳥能言
J38nB425_p0694c13║過重光寺訪彌師兄次壁間韻
J38nB425_p0694c14║郭外漁家湖上山幽添一寺在中間時尋竹隱停舟
J38nB425_p0694c15║至日愛松門對雨關客思清兼秋氣肅禪心澹與水
J38nB425_p0694c16║流閒主人解給廬陵價詩債何妨獨自還
J38nB425_p0694c17║登名山紫頂訪際雲師兄
J38nB425_p0694c18║山不名為累何妨客作緣一身輕眾鳥短策破層煙
J38nB425_p0694c19║路隱如遊夢行高若在天斜陽何處寺鐘磬白雲邊
J38nB425_p0694c20║重光寺夜坐懷林勺園居士
J38nB425_p0694c21║衲冷夢新足燈殘鐘未移佛雲千個竹貯月兩方池
J38nB425_p0694c22║茶熟頻呼趙詩成每憶支西灣亭此際想亦捲簾帷
J38nB425_p0694c23║林無念孝廉見訪
J38nB425_p0694c24║半白重相見恍然如隔生所譚皆夢事得句盡秋聲
J38nB425_p0694c25║艸短憎髯禿谿光照膽明於公天不負林壑且藏名
J38nB425_p0694c26║宿半山樓同希遷師弟
J38nB425_p0694c27║樹下看殘局登山懶到頭且隨今夕計未暇為朝謀
J38nB425_p0694c28║鳥夢出花路荷香上水樓少焉江月白一嘯碧天秋
J38nB425_p0694c29║補山九日次祇師叔韻
J38nB425_p0694c30║傷時慵出戶姑作補山遊風雨遮重九黃花惜好秋
J38nB425_p0695a01║甲申五月十三日書事
J38nB425_p0695a02║世態如棋局轉乖新符莫換我癡獃恩沾水土難為
J38nB425_p0695a03║答剩朵青山好活埋
J38nB425_p0695a04║哭　崇禎帝
J38nB425_p0695a05║天崩地陷民無主萬竅怒號鬼亦哀大寶花闌歸本
J38nB425_p0695a06║位還期果熟下生來
J38nB425_p0695a07║是年三月十九日逆暴犯闕　崇禎帝投繯煤
J38nB425_p0695a08║山惟司禮大監王之心跟隨跪帝膝前引帶
J38nB425_p0695a09║扼脰同死數日後葬於田貴妃墓之斜獨襄
J38nB425_p0695a10║城伯李國楨一人往送國楨隨自殺
J38nB425_p0695a11║由來版蕩見忠臣急難寧無魚水親手種御桃三萬
J38nB425_p0695a12║實其中兩個見全仁
J38nB425_p0695a13║崇禎帝殯於東華門側覆以蓬廠莫有敢往哭
J38nB425_p0695a14║者惟二沙門在傍誦經長伴帝柩
J38nB425_p0695a15║舉國皆悲痛何人竭股肱始終無象主獨許兩閒僧
J38nB425_p0695a16║惠安伯張慶臻盡散家財於親戚致酒團飲四
J38nB425_p0695a17║面積薪全家共焚
J38nB425_p0695a18║大地化為點雪爐煙消星月印平湖一團正氣知難
J38nB425_p0695a19║掬野衲並將詩句圖
J38nB425_p0695a20║有樵夫負薪至橋上聞帝蒙難大哭赴水
J38nB425_p0695a21║忽聞闖賊犯天庭大義還他艸莽臣寵辱不驚能取
J38nB425_p0695a22║義一時感盡讀書人
J38nB425_p0695a23║時有賣菜者忽見　崇禎帝柩跪號樞前觸首
J38nB425_p0695a24║死義
J38nB425_p0695a25║放下雙籃子全身荷大綱滿城桃李艷爭及菜花香
J38nB425_p0695a26║輓黃侍御海岸居士（有序）
J38nB425_p0695a27║乙酉六月大兵渡江文武官員皆逸散惟黃侍御
J38nB425_p0695a28║榜其門曰大明忠臣黃端伯誓不降有司執之不
J38nB425_p0695a29║屈下獄別家人偈曰義士不憂死忠臣豈愛生只
J38nB425_p0695a30║留方寸赤千古放光明八月臨法場說偈曰四大
J38nB425_p0695b01║原無我銷歸烈燄中紅爐煙冷處遍地起清風乃
J38nB425_p0695b02║引頸就戮噫貪生怖死人之常情惟至人悟其本
J38nB425_p0695b03║不生雖生而無所愛達其未嘗滅雖死而無所畏
J38nB425_p0695b04║故於生死之際自見平日操存居士其人乎國危
J38nB425_p0695b05║致命殺身成仁誠無愧於人臣之義抑徵生平學
J38nB425_p0695b06║道之驗人皆痛悼而追慕之然予觀居士早年曾
J38nB425_p0695b07║升壽昌經和尚之堂晚人天童悟老祖之室其造
J38nB425_p0695b08║道立言足以垂範後世豈特忠烈而已哉遙空合
J38nB425_p0695b09║掌弔以偈曰。
J38nB425_p0695b10║氣節凌霜雪丹心貫日紅孤光鎔鐵壁隻影出銀籠
J38nB425_p0695b11║澤被雙親外道成一念中大明不可睹下載仰清風
J38nB425_p0695b12║福州胡指揮聞大兵入城肅衣冠望東北拜
J38nB425_p0695b13║君親竟南面危坐服毒自盡身不傾斜大兵
J38nB425_p0695b14║見之設祭羅拜而出
J38nB425_p0695b15║天傾隻手力難支一盞鴆醪萬姓悲世祿恩深酬一
J38nB425_p0695b16║死此生應不愧鬚眉
J38nB425_p0695b17║福清林貢士存髮殉節問左右曰此何處答曰
J38nB425_p0695b18║先帝朝也曰寧死於朝不死於市有司義而許
J38nB425_p0695b19║焉端坐受鉞噫林君與能原始及終而得夫
J38nB425_p0695b20║朝聞夕死之實無愧于達儒者也偈以奉輓
J38nB425_p0695b21║散場傀儡又登場何似先生道自強死不離朝全節
J38nB425_p0695b22║義生留綠髮補綱常
J38nB425_p0695b23║余狀元赴水死
J38nB425_p0695b24║吞吐西江誇獨步橫身北闕稱全人九原若遇文丞
J38nB425_p0695b25║相把手陽山訪逸民
J38nB425_p0695b26║省母借某寺度歲有感賦白雲吟
J38nB425_p0695b27║莫怪寒雲嬾度關為溫親舍倦飛還新春自去為霖
J38nB425_p0695b28║雨不待天風送出山
J38nB425_p0695b29║方丈看菊次堂頭和尚韻
J38nB425_p0695b30║竟日籬頭抱獨芳多情移爾入雲房由來隱逸非凡
J38nB425_p0695c01║類謾說花中別有王
J38nB425_p0695c02║松濤
J38nB425_p0695c03║梢頭鼓浪逐風成響近松門若有情幾認半崖看雨
J38nB425_p0695c04║色長疑一路入谿聲秋深似浣千山淨夜永還搖眾
J38nB425_p0695c05║鳥驚太古無絃聽自好勿勞調入韻中清
J38nB425_p0695c06║林僩士計部寄惠箑頭并題三天門佳作賦謝
J38nB425_p0695c07║未即修書答戀戀何當寄我以詩扇滿填乃紀天門
J38nB425_p0695c08║遊山僧如讀廬峰傳杜腸王腕清且新擬議行雲及
J38nB425_p0695c09║掣電禪餘展對茗香中只此見山兼見面
J38nB425_p0695c10║戊子二月還融城省老母危病有感時事寄檗
J38nB425_p0695c11║山諸同參
J38nB425_p0695c12║刀兵劍戟亂縱橫鬼哭狐啼欲近城回想山中仙一
J38nB425_p0695c13║國世途一日百千生
J38nB425_p0695c14║三月義師稍靖郭兵圍城兵退諸親眷賁舍慰
J38nB425_p0695c15║諭口占答謝
J38nB425_p0695c16║山僧豈惜一孤身為念城中萬戶人萬戶多生積善
J38nB425_p0695c17║慶保城活我老娘親
J38nB425_p0695c18║戊子五月省慈還山承檀越乾菴陳太參及同
J38nB425_p0695c19║社俞尚友陳君藻二孝廉林魯充吳石也龔
J38nB425_p0695c20║憲甫翁允釐林聞克葉子暄諸文學王從周
J38nB425_p0695c21║魏震生石不耕余希文許宗藻陳希孟敖艮
J38nB425_p0695c22║夫諸逸士釋獨光良偉二禪士枉賜瑤章敬
J38nB425_p0695c23║賦酬謝（有引）
J38nB425_p0695c24║衲自學禪竊以究竟為己憂聞譽非所求也愧道
J38nB425_p0695c25║業未成弗能助孀慈發明大事邇者耋痾日篤百
J38nB425_p0695c26║計難瘞猥圖幻軀報荷佛天護持獲酬萬一方外
J38nB425_p0695c27║交諸公議行旌舉衲堅請止復寵以詩則又曷取
J38nB425_p0695c28║夫人子一身原為父母生合為父母捨即捨千百
J38nB425_p0695c29║身供養亦本分事其可因此以為名耶雖然旌名
J38nB425_p0695c30║也詩亦名也所願偕文字緣結般若因俾世世生
J38nB425_p0696a01║生恒為道侶庶古文暢當不岐予志云耳。
J38nB425_p0696a02║慚將心血壽坤元出世何曾解報恩大地為肝誠不
J38nB425_p0696a03║貴恒沙轉佛道方尊虛名久作漚花見庸行胡當珠
J38nB425_p0696a04║玉論無德堪酬諸孝友總期當下洞根源
J38nB425_p0696a05║喜繼禪弟入山結夏并答林青嶼吳石也俞尚
J38nB425_p0696a06║友劉儒孝吳載日王大允諸居士見懷
J38nB425_p0696a07║黃檗山中結保社新荷古柳爭春夏天親錫自補山
J38nB425_p0696a08║來恰似翁翁入場舍逢予意滿語難裁郵示贈詩兼
J38nB425_p0696a09║寄懷且喜舉篇對顏色掀翻句裏見高才高才喉舌
J38nB425_p0696a10║蹲李杜筆尖瀟灑欺顛素鏤冰琢雪吐虹霓黃絹一
J38nB425_p0696a11║時題幼婦欲報佳章擬效顰儂家醜態恐驚人清風
J38nB425_p0696a12║不往孤明月伸紙濡毫任率真山僧弄筆荷鋤似信
J38nB425_p0696a13║手胡揮無一字有無不作文字觀聊以翰墨為遊戲
J38nB425_p0696a14║狂吟不盡紙無餘總托薰風訊起居弟兄漱瀑空山
J38nB425_p0696a15║裏秋色猶遲策蹇驢
J38nB425_p0696a16║送林位中居士還徑江
J38nB425_p0696a17║破夏登山又出山也知高士避名難峰頭怪石題▆
J38nB425_p0696a18║▆▆日閒雲袖欲殘秋竹還期張豸入夜濤暫約孟
J38nB425_p0696a19║外看毘耶丈室誰云窄得意忘懷天地寬
J38nB425_p0696a20║步老人小谿十吟（有引▆▆）
J38nB425_p0696a21║寺右一谿林巒映帶如畫堂頭老人常息影其間
J38nB425_p0696a22║石几艸茵或興盡遲歸而竟日忘去斯時也長夏
J38nB425_p0696a23║如秋濃陰鎖綠清風不呼自至萬物敷獻盈前老
J38nB425_p0696a24║人極一時之樂放懷高詠將山色溪聲收拾筆底
J38nB425_p0696a25║予小子輩不禁忍俊賡步詠歸抑不知為樵歌牧
J38nB425_p0696a26║曲聊以紀勝云。
J38nB425_p0696a27║片石谿邊隱几松陰宛坐茅堂一笑清風兩袖何如
J38nB425_p0696a28║殿閣微涼
J38nB425_p0696a29║谿自無心大小人猶差別難忘萬派聲歸巨海一輪
J38nB425_p0696a30║涌出榑桑
J38nB425_p0696b01║風送落花片片時隨流水茫茫閒殺忘機野鳥飛來
J38nB425_p0696b02║聚立人傍
J38nB425_p0696b03║長夏頻頻宴坐禪心印破谿光一幅風柯月渚圖書
J38nB425_p0696b04║發自天藏
J38nB425_p0696b05║水邊林下佳趣時節浪為播揚雪去百川禮樂春來
J38nB425_p0696b06║大地文章
J38nB425_p0696b07║論交竹君梅友得趣山高水長渴飲源頭一滴飽傾
J38nB425_p0696b08║滄海汪洋
J38nB425_p0696b09║性躁掀翻地軸言奇鑿破天荒谿翁勿笑迂闊大冶
J38nB425_p0696b10║鑄成一狂
J38nB425_p0696b11║潭頭爛煮秋色石上安排白雲只可山僧怡悅奚堪
J38nB425_p0696b12║野客平分
J38nB425_p0696b13║梵僧自渡何往砍脛句子尚存翁仲聞之怖走雙靴
J38nB425_p0696b14║蹋破無跟
J38nB425_p0696b15║洞山睹影忘跡悟達澆瘡絕痕笑我閒呼月出千秋
J38nB425_p0696b16║爍破迷昏
J38nB425_p0696b17║過斂石修落髮師塔落成喜雨
J38nB425_p0696b18║半百危途十往還師資義重敢辭艱蒼天憐我奔勞
J38nB425_p0696b19║甚一簣功成雨到山
J38nB425_p0696b20║同熙錫叔祖登石竹山訪隱者不遇
J38nB425_p0696b21║躡磴攀蘿上翠微到門惟見鹿巡扉山能作主留歸
J38nB425_p0696b22║客天外孤雲亦嬾飛
J38nB425_p0696b23║同周崧菴居士聖蹟寺夜坐
J38nB425_p0696b24║大隱孤城裏人煙一寺分經時不作客此夜喜同君
J38nB425_p0696b25║樹老烏棲獨窗虛月入群疏鐘聞未了譚破半山雲
J38nB425_p0696b26║同汝欽叔宿阬田
J38nB425_p0696b27║▆潮鷲客夢明月墮衣襟不踏利名路焉知丘壑心
J38nB425_p0696b28║送古樵禪士之潮州
J38nB425_p0696b29║千里溪山一片心秋高好去聽潮音知君不負梅花
J38nB425_p0696b30║約歸路芒鞋踏雪深
J38nB425_p0696c01║贈清禪宿六旬
J38nB425_p0696c02║殑伽沙劫一彈指耳順春秋奚足紀覷破父母未生
J38nB425_p0696c03║前虛空壽量莫能比惟公有之獨不然晝夜百八無
J38nB425_p0696c04║終始門對榑桑看日生山環萬石常礪齒聖凡把斷
J38nB425_p0696c05║不通津鬧市山林渾彼此今朝花甲又重新嵩祝梅
J38nB425_p0696c06║花香雪裏慚予無物可輸誠聊寫閒言為法喜或遇
J38nB425_p0696c07║揚清激濁人不妨讀作高僧史
J38nB425_p0696c08║贈良守禪宿次本師韻
J38nB425_p0696c09║笑子狂念不知休一口吞殘百萬州此日欲同君結
J38nB425_p0696c10║伴自憐車破覓無牛
J38nB425_p0696c11║送同參還豫章次留別韻
J38nB425_p0696c12║甘苦同嘗誼所關云歸安得色無難此行吸盡西江
J38nB425_p0696c13║水留取寒潭照肺肝
J38nB425_p0696c14║庚寅孟夏同鄭漢奉陳乾菴夏龍岡林月樵諸
J38nB425_p0696c15║居士擇木堂夜坐
J38nB425_p0696c16║白社皆知己宗雷輩最賢選山猶選史譚劍亦譚禪
J38nB425_p0696c17║楊借無根樹茶烹不老泉挑殘潭底月驚起臥龍眠
J38nB425_p0696c18║送林部夫士筌叔姪回徑江
J38nB425_p0696c19║月印層樓葉打窗為憐秋色返鰲江知君此去逢陶
J38nB425_p0696c20║令文鬼詩魔醉裏降
J38nB425_p0696c21║鄭如水尚書題扇頭機緣見惠賦謝
J38nB425_p0696c22║仁風遠被到山林世上炎涼那得侵野衲生平憐白
J38nB425_p0696c23║璧宰官道誼壓黃金當陽展落千峰影信手揮來萬
J38nB425_p0696c24║壑音每讀機緣如晤對幾回忘卻獨開襟
J38nB425_p0696c25║題林孔碩侍御小景示曉天禪人
J38nB425_p0696c26║渾淪一氣筆中分濃抹山川薄染雲摩詰潑將半幅
J38nB425_p0696c27║墨山僧快睹一篇文文章滿紙人難讀化作寒流洗
J38nB425_p0696c28║心目若能覷破一毫頭玉樓不換黃金屋
J38nB425_p0696c29║題林京西余希文二居士所惠小楷
J38nB425_p0696c30║文人道自難臨事畏輕薄作書熟且閒點筆不苟落
J38nB425_p0697a01║精神之所鍾混沌如未鑒平視二君書後世擬無作
J38nB425_p0697a02║君書自若人無能註一腳
J38nB425_p0697a03║送僧參獅巖法兄兼寄
J38nB425_p0697a04║古檗林中懶種杉只緣鍼芥在獅巖數行附訊關中
J38nB425_p0697a05║主鴈字雲箋不拜函
J38nB425_p0697a06║次王仲數居士留別韻
J38nB425_p0697a07║道心千里共歸路莫辭艱上林春色好爭待雪中看
J38nB425_p0697a08║送虛白法兄高隱
J38nB425_p0697a09║路將千里窅步闊青山小動足若行雲高棲同宿鳥
J38nB425_p0697a10║機鋒電裏圓詩債夢中了黃檗九淵潭誰憐秋月皎
J38nB425_p0697a11║贈獨光禪士
J38nB425_p0697a12║凡聖都來輥一團如君明眼似難瞞誰云三尺面前
J38nB425_p0697a13║暗腦後神光萬里寒
J38nB425_p0697a14║贈獨神禪士（明孝廉脫白黃檗職夜巡）
J38nB425_p0697a15║不願選官來選佛當仁豈肯讓丹霞日中打破三更
J38nB425_p0697a16║鼓大地山河獨步跨
J38nB425_p0697a17║題偉上人扇頭
J38nB425_p0697a18║汾陽扇子足風涼塵土奚堪為𥳽揚究竟本無元字
J38nB425_p0697a19║腳兔毫未染已全彰
J38nB425_p0697a20║送友還長沙
J38nB425_p0697a21║潭頭月色正秋妍無那孤雲入楚天六十烏藤如蒿
J38nB425_p0697a22║拂重來豈惜路三千
J38nB425_p0697a23║烜上人乞偈壽母
J38nB425_p0697a24║忽聞蘭水長新荷僧子求詩壽道婆報德不須閒學
J38nB425_p0697a25║解勸娘參取活彌陀
J38nB425_p0697a26║恭次堂頭老人病起韻志喜
J38nB425_p0697a27║捏住閻浮作一丘法身示疾願難周重移北斗眉▆
J38nB425_p0697a28║掛再放西江舌上流山解醫人青不了花能戀主笑
J38nB425_p0697a29║無休謾云骨瘦如臞石一喝收回大地秋
J38nB425_p0697a30║紀春次獨往子韻
J38nB425_p0697b01║春風來谷口掃卻靄冥冥日煦千林暖天開萬象醒
J38nB425_p0697b02║新桃欺雪老古柳學松青鼓角催年急堯歌何處聽
J38nB425_p0697b03║紙炮
J38nB425_p0697b04║千重無縫罅一竅甚分明眨眼電光裏空中霹靂聲
J38nB425_p0697b05║堂頭老人捐地葬希聲錢相國
J38nB425_p0697b06║願力存千古乾坤屬一人惟餘坐具地分取葬孤臣
J38nB425_p0697b07║葉枝南太史為錢公營葬
J38nB425_p0697b08║太史惜幽芳親埋漢國寶味茲仁者心日月不能老
J38nB425_p0697b09║甲午冬錢公安葬檗山詩以弔之
J38nB425_p0697b10║世界仗君作主張奚堪攃手入僊鄉玄心俠膽安何
J38nB425_p0697b11║處耿耿忠魂爭日光
J38nB425_p0697b12║玉骨深埋檗苑東前身想必是裴公可無清奠表清
J38nB425_p0697b13║節推出九潭十二峰
J38nB425_p0697b14║題姚震咸居士覺夢緣起
J38nB425_p0697b15║夢破覺斯圓盤珠無滯礙業酬高士緣禪了道人債
J38nB425_p0697b16║挂劍兩眉春吞江一口快為君寫寱言不覺動天籟
J38nB425_p0697b17║同汝讀叔補山夜坐
J38nB425_p0697b18║窗前梅數點鼓角月三更入此觀音理風雷舌上生
J38nB425_p0697b19║中秋同慧門木菴二法兄獅巖坐月刻韻
J38nB425_p0697b20║為憐秋色正況此弟兄同引到天心月呼來谷口風
J38nB425_p0697b21║獅崖頻踞地虯樹欲騰空不覺山將曉金烏海上紅
J38nB425_p0697b22║示雲樊弟
J38nB425_p0697b23║儒釋半肩荷負迸開火裏曇花入處只消一唯更須
J38nB425_p0697b24║坐斷三車
J38nB425_p0697b25║示峽山劍文上人
J38nB425_p0697b26║聰明賣盡學癡獃買得青山甘活埋平地陷人無數
J38nB425_p0697b27║萬莫教自負棟樑材
J38nB425_p0697b28║之石井掃父母塔
J38nB425_p0697b29║亡牛喫苜猶忍笑翻成哭白雲滿空山我心不可掬
J38nB425_p0697b30║贈法華靜主
J38nB425_p0697c01║芒鞋踏斷買山家短钁頭邊轉法華信手胡揮渾大
J38nB425_p0697c02║用還君斬艸驗龍蛇
J38nB425_p0697c03║詠九潭瀑布
J38nB425_p0697c04║倒瀉晶缾天際流為霖為雨不知秋眾生熱惱都消
J38nB425_p0697c05║盡一片婆心未肯休
J38nB425_p0697c06║恭讀　神宗顯皇帝賜藏聖諭暨瞻相國葉文
J38nB425_p0697c07║忠公檀越銅像有感
J38nB425_p0697c08║煌煌天語宿生身俱是靈山會裏人法海無涯恩獨
J38nB425_p0697c09║霮萬年留供舊君臣
J38nB425_p0697c10║題師祖費老和尚壽塔
J38nB425_p0697c11║虛空撞破出頭來好與生擒特地埋無限春光攔不
J38nB425_p0697c12║住徒勞緣影瑣瑤臺
J38nB425_p0697c13║拜中天師太塔
J38nB425_p0697c14║潭北湘南樣不差紫雲常露角袈裟吾翁面目依然
J38nB425_p0697c15║在黃檗鬧開萬樹花
J38nB425_p0697c16║同慧門法兄觀梅
J38nB425_p0697c17║天肯付晴日招遊高士鄉飛來雙袖雪踏碎幾林霜
J38nB425_p0697c18║銕幹扶松瘦瓊葩照水光此間初破玉大地已聞香
J38nB425_p0697c19║詠黃檗十二峰（併序）
J38nB425_p0697c20║吾邑黃檗為八閩祖庭之冠乃遠祖斷際運和尚
J38nB425_p0697c21║家山初出世處後行道江表思睠故山九潭十二
J38nB425_p0697c22║峰形勝在在以黃檗名之繇茲山昉也座下龍象
J38nB425_p0697c23║三千傑出臨濟大豎黃檗宗旨道播諸方故諸方
J38nB425_p0697c24║皆稱黃檗兒孫良有以也寺興於唐盛於宋微於
J38nB425_p0697c25║元重興於明萬曆中邑檀越相國葉文忠公以中
J38nB425_p0697c26║天祖梵行聞於朝　神宗顯皇帝特敕藏賜紫叢
J38nB425_p0697c27║林田是彌新至崇禎三年庚午春敦請天童密老
J38nB425_p0697c28║和尚蒞此開法八百年堂堂容儀再現山中未幾
J38nB425_p0697c29║還吳徑山費師翁繼之放出白拈手腳擒縱猊兕
J38nB425_p0697c30║三載卸擔本師隱老人荷焉紫羅帳外攃卻真珠
J38nB425_p0698a01║寶殿龍樓重重幻出三代傳器今古一時過現大
J38nB425_p0698a02║地無二黃檗矣余活埋山中十載被老人推出拋
J38nB425_p0698a03║向雪峰輥過聖壽大本難忘猶嬰於乳一座黃檗
J38nB425_p0698a04║恒蘊諸一念中繇此一念露出二六峰三三潭本
J38nB425_p0698a05║來面目直令智仁之士咸趍萬福堂奧而共暢本
J38nB425_p0698a06║懷其有見山不是山見水不是水者吾恐運祖猶
J38nB425_p0698a07║未肯點頭在。
J38nB425_p0698a08║寶峰（雲根積翠如眾寶聚居紫微上）
J38nB425_p0698a09║形山啟自檗山翁鎮國之名今古通富貴潑天無取
J38nB425_p0698a10║捨大家都在寶林中
J38nB425_p0698a11║屏嶂（連峰若屏障在寺之右叢林壯觀）
J38nB425_p0698a12║古殿玲瓏無內外何勞數幅列山眉虛空界破成雙
J38nB425_p0698a13║片露出瞿曇鐵面皮
J38nB425_p0698a14║紫微（形肖北垣萬峰拱之居寺之北）
J38nB425_p0698a15║紫宸瑞應燦雲端元氣英華結一團萬點青蠃咸北
J38nB425_p0698a16║拱獨餘古剎面南看
J38nB425_p0698a17║獅子（天壯形勢儼然踞地金毛與爐峰對峙為本寺捍門）
J38nB425_p0698a18║出窟金毛孰敢儔長將日月戲為毬有時忽震風雷
J38nB425_p0698a19║舌一吼聲聞億萬州
J38nB425_p0698a20║香爐（秀圓卓起間氣所鍾居吉祥之東乃寺之華表）
J38nB425_p0698a21║坤維鑄就博山形千尺寒灰一點明沒竅蒺藜輕一
J38nB425_p0698a22║剔香雲遍覆九重城
J38nB425_p0698a23║佛座（高將千仞顱膝自然若大佛據座為寺前案）
J38nB425_p0698a24║示現峰頭展化權右肩偏袒髻蠃圓若非具透頂門
J38nB425_p0698a25║眼千丈舍那見不全
J38nB425_p0698a26║羅漢（拔出眾岑宛如應供居天柱上）
J38nB425_p0698a27║寸絲不掛若癡憨三界翻為一小菴坐久那知天地
J38nB425_p0698a28║老禪心竟日照寒潭
J38nB425_p0698a29║缽盂（狀以應量器居羅漢前）
J38nB425_p0698a30║誰將應器托虛空半貯寒煙半貯風想是老僧收拾
J38nB425_p0698b01║嬾長年安置白雲中
J38nB425_p0698b02║天柱（卓然獨挺直插雲霄在羅漢右）
J38nB425_p0698b03║壁立千霄一橛禪虛空撐住到驢年欲期放下功成
J38nB425_p0698b04║日覷破陰陽未兆前
J38nB425_p0698b05║五雲（疊巘有五瑞氣成雲日光射之爛然五色在報雨上）
J38nB425_p0698b06║疊嶂層巒競出頭瑞光化作慶雲浮由來五色令人
J38nB425_p0698b07║瞶大地山僧一隻眸
J38nB425_p0698b08║報雨（天將雨每先起雲林木震動農人以之上陰晴焉聯五雲）
J38nB425_p0698b09║舌捲風松谷放喉機先一著解農愁不傳直指西來
J38nB425_p0698b10║意試問如何舉話頭
J38nB425_p0698b11║吉祥（本寺朝案祥光不時呈現于上因名）
J38nB425_p0698b12║峰不求名名自揚國家藉爾示禎祥奴驅萬象齊嵩
J38nB425_p0698b13║祝　帝道遐齡祖道昌
J38nB425_p0698b14║宿斂石
J38nB425_p0698b15║清夜理幽獨柴門莫上關聲香來不息形影靜偏閒
J38nB425_p0698b16║溪色一簾月雲光四面山鶯花能戀主未肯逐春還
J38nB425_p0698b17║題斂石五音洞（洞懸五乳乳具五音以石扣之響答山谷）
J38nB425_p0698b18║壁立峰如削穴垂五乳長希聲人不識別自有宮商
J38nB425_p0698b19║讀葉相國題龍潭石壁詩
J38nB425_p0698b20║鐵帚掃破壁毫光高萬尋雲雷收不得時倩老龍吟
J38nB425_p0698b21║題葉相國假山
J38nB425_p0698b22║多年成結搆石積總非頑後樂為天下完名在世間
J38nB425_p0698b23║堂中同綠埜屋裏有青山憶昔方童稚晨昏學禮還
J38nB425_p0698b24║橋梅次無得法兄韻
J38nB425_p0698b25║寒芳如有待獨立石橋間倒影非因月浮香欲上山
J38nB425_p0698b26║留將霜雪質直與水雲閒穿盡行人鼻春風未許攀
J38nB425_p0698b27║鳥至
J38nB425_p0698b28║好鳥忙春事聲聲不肯閒棲分高樹遍語演一音還
J38nB425_p0698b29║罵雨遲新綠催花過幾山象耕如汝見當必為耘刪
J38nB425_p0698b30║屈竹
J38nB425_p0698c01║猗猗將數尺蓄勢若龍蟠久鬱煙霜裏曾經剪伐殘
J38nB425_p0698c02║葉疏聲亦瘦節勁影猶寒不改當年綠群芳似較難
J38nB425_p0698c03║孤石
J38nB425_p0698c04║片石誠如嬾悠然好共棲禪餘宜作枕吟罷可留題
J38nB425_p0698c05║骨瘦何曾異心貞自與齊雲深難盍覆苔蘚豈能迷
J38nB425_p0698c06║甕雲
J38nB425_p0698c07║一罈留幻質出入自無心別作乾坤小猶藏洞壑深
J38nB425_p0698c08║孤應忘侶伴滯豈惜浮沈隨處堪為主舊峰未可尋
J38nB425_p0698c09║晨鐘
J38nB425_p0698c10║洪音纔動處蕩滉覺群靈每送春秋老頻呼天地醒
J38nB425_p0698c11║霜林過有跡曙月照無形空外從來去千峰不敢扃
J38nB425_p0698c12║寄南山法叔亙和尚
J38nB425_p0698c13║滿懷欲寫也之乎落筆依然隻字無猶恐凍儂多怪
J38nB425_p0698c14║笑一張白紙太糊塗
J38nB425_p0698c15║題梅花紙帳
J38nB425_p0698c16║素繭裁成一片雲秋亦能陰冬亦炙清霄獨影臥其
J38nB425_p0698c17║中伴我梅魂兼月魄冷夢驚翻霜半席一笑能令天
J38nB425_p0698c18║地白堪嘆人間睡正甜流光誰向暗中惜