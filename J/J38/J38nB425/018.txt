J38nB425_p0703c01║即非禪師全錄卷之十八
J38nB425_p0703c02║門人明洞、性安、性節、明覺、明幢仝編
J38nB425_p0703c03║詩偈
J38nB425_p0703c04║丁酉二月初六日東渡舟中偶成
J38nB425_p0703c05║一望海天空，何處覓西東，司南鍼子在，榑桑路可通。
J38nB425_p0703c06║上下唯一碧，宛坐琉璃中，飛鳥去無影，隻葉飽春風。
J38nB425_p0703c07║海日生寒浪，五島望朦朧，洛伽不可即，無二大悲翁。
J38nB425_p0703c08║及旬登彼岸，喜諸上善同，羯羅王水族，護送荷神功。
J38nB425_p0703c09║十六早登岸志喜（是日福州檀越及三寺緇素接進聖壽日崇福彈寺卓錫）
J38nB425_p0703c10║遙觀此土多根器，不辭萬里涉其地，四眾雲奔競散
J38nB425_p0703c11║花，一時默授菩提記。人賢水秀山更蒼，榑桑國裏似
J38nB425_p0703c12║大唐，千古機緣今一遇，祖道重光舜日長。
J38nB425_p0703c13║次日訊木法兄於分紫山，次見贈韻
J38nB425_p0703c14║素志巖棲傍石隈，無端強逼渡江來，欣看紫氣凝春
J38nB425_p0703c15║麗，不覺幽懷對月開。閬苑群峰齊點首，漢庭雙掌待
J38nB425_p0703c16║攔腮，獅絃久輟稀同調，此日重彈一快哉。
J38nB425_p0703c17║贈蘊謙禪德
J38nB425_p0703c18║謙光輝海外，德業滿山中，退步竿頭上，千賢立下風。
J38nB425_p0703c19║贈與福寺逸澂二禪德
J38nB425_p0703c20║東來興濟道，壽國福黎民，撥轉法輪手，須還過量人。
J38nB425_p0703c21║桑天唐日月，梵剎舊吳閩，笑指蟠桃樹，千枝本一仁。
J38nB425_p0703c22║舶主林河清同日開帆，遲一旬到岸，書此慰之
J38nB425_p0703c23║寶舟同日出沙關，後到無吁風浪艱，大抵龍神多有
J38nB425_p0703c24║意，邀君看盡海中山。
J38nB425_p0703c25║謝崎主慰問
J38nB425_p0703c26║地僻宜棲鶴，何當象馭過，天風惺午夢，檀澤漲春波。
J38nB425_p0703c27║道契毘耶久，恩留舍衛多，雲林與水鳥，時演太平歌。
J38nB425_p0703c28║全長溪居士雪夜相訪
J38nB425_p0703c29║落花春正寒，雪意濃於雨，君為夜話來，發我夢中語。
J38nB425_p0703c30║富貴如傳郵，三界大逆旅，來去百千番，不知誰是主。
J38nB425_p0704a01║斯日逢達儒，惟道以自處，全具文武姿，冷然不赴舉。
J38nB425_p0704a02║遊學寓異邦，抱節猶處女，世間稱全人，蒼蒼豈孤汝。
J38nB425_p0704a03║坐久兩忘言，燈寒爐息縷，催歸隔寺鐘，蹋爛桃花渚。
J38nB425_p0704a04║過禪林、春德、皓臺三寺
J38nB425_p0704a05║綠遍郊原春易深，東風扶我訪知音，山行不覺歸來
J38nB425_p0704a06║晚，印破滄江月一林。
J38nB425_p0704a07║楊啟綸居士攜詩見過，次韻酬之
J38nB425_p0704a08║雲松萬壑趣何奢，山搆幽添一徑斜，不覺此身居外
J38nB425_p0704a09║國，時隨清夢返中華。人生恰似枝頭鶴，世態渾如鏡
J38nB425_p0704a10║裏花，白地猶憐開眼暗，棒頭點月落家家。
J38nB425_p0704a11║嘗聞氣宇俊於王，胡不踏翻沒底航，既悟文章如獵
J38nB425_p0704a12║網，肯將山水入詩囊。兔原有角非關種，石本無機不
J38nB425_p0704a13║用忘，大地一塵海一滴，問君動足向何方。
J38nB425_p0704a14║贈林爾受居士
J38nB425_p0704a15║紅紫叢中早隱名，清風明月富生平，雲帆不赴清時
J38nB425_p0704a16║詔，冠髮猶存漢日臣。杯映落霞天共醉，文成滄海浪
J38nB425_p0704a17║低聲，遨遊異國逢鄉衲，話盡家園世外情。
J38nB425_p0704a18║次何崑嵋居士見訪韻
J38nB425_p0704a19║空山無事枕楞嚴，客至呼茶解黑甜；笑我無心期作
J38nB425_p0704a20║聖，欽君正氣可驚閻。詩從句外明豬案，社賺禪餘典
J38nB425_p0704a21║酒籤；色見聲求渾是妄，宗雷何處著巖瞻？
J38nB425_p0704a22║送翁林居士回唐
J38nB425_p0704a23║眾壑松風釀早涼，嘉禾滿野鬧荷香，正當擊缶歌無
J38nB425_p0704a24║象，何事牽雲寫別章？萬里海天容我拙，無窮山水任
J38nB425_p0704a25║君裝，送朋因起懷親念，夢逐歸帆到大唐。
J38nB425_p0704a26║福唐林尚質居士惠荔枝
J38nB425_p0704a27║久不見鄉果，謝君慰渴懷，誰知居異國，也有狀元來。
J38nB425_p0704a28║臥遊居即景
J38nB425_p0704a29║重整象王窟，為緣接上流，滄溟觀日出，河漢臥雲遊。
J38nB425_p0704a30║偶讀神京賦，因懷故國秋，江山爭入座，宛對百花洲。
J38nB425_p0704b01║閱顧長卿、林爾受諸公和篇，再續前韻
J38nB425_p0704b02║千峰留卓錫，高臥俯東流，笑破黃粱夢，何期白社遊。
J38nB425_p0704b03║山藏偏何暖，水近卻宜秋，人境兩相得，堪稱第一洲。
J38nB425_p0704b04║坐月用前韻示弘曇二侍者
J38nB425_p0704b05║一喝青山走，千川水逆流，夜肅鐘如語，亭閒月共遊。
J38nB425_p0704b06║玉碗青樓夢，金風白帝秋，泥牛猶未醒，木馬渡滄洲。
J38nB425_p0704b07║次知法弟見寄韻
J38nB425_p0704b08║海國眠雲趣甚怡，天親別久動關思，何時捉返空潭
J38nB425_p0704b09║月，共聽松吟不字詩。好信郵傳秋到早，荒音附答鴈
J38nB425_p0704b10║行遲，遙看嵩柏抽新榦，橫出榑桑影月支。
J38nB425_p0704b11║雪子母難日書示
J38nB425_p0704b12║水菴然禪姪，初度當而立，覷透趙州關，突出娘生鼻。
J38nB425_p0704b13║道貌瘦于秋，禪心貞似石，打翻花甲子，海上看紅日。
J38nB425_p0704b14║瑣綠軒看菊
J38nB425_p0704b15║不逐群芳艷，金葩隱綠叢，數枝擎露白，幾朵醉霜紅。
J38nB425_p0704b16║所見心非眼，應知色是空，主賓能抱節，令我憶陶公。
J38nB425_p0704b17║十一月初四日，黃檗老人初度，即孔子降誕之
J38nB425_p0704b18║晨賦祝
J38nB425_p0704b19║婆師尼父共生晨，大地嵩呼活聖人，覺苑日懸東魯
J38nB425_p0704b20║旦，杏壇花發少林春。古今卻似夢中夢，儒釋翻成身
J38nB425_p0704b21║外身，六六年遊六六國，金毛出現異麒麟。
J38nB425_p0704b22║江亭夜坐懷寄普門大眉無上無聞諸昆仲
J38nB425_p0704b23║孤帆泊盡長江空，茅廠添余入畫中，為憶弟昆難就
J38nB425_p0704b24║寢，忍看漁火點霜紅。
J38nB425_p0704b25║題大士影寄湛禪座
J38nB425_p0704b26║如意頻拈忘歲月，返觀自在樂無為，善財一去無消
J38nB425_p0704b27║息，數卷楞伽舉似誰。
J38nB425_p0704b28║輓幻寄繼公
J38nB425_p0704b29║聞君方壯歲，點銕卻成金，因病知禪寂，忘言了幻心。
J38nB425_p0704b30║無常生老死，坐斷去來今，面目歸何處？梅香雪滿林。
J38nB425_p0704c01║歲暮宿東明山房悼言石二兄
J38nB425_p0704c02║三千甲子夢中殘，兀坐無聊憶二難，竹榻茶爐人甚
J38nB425_p0704c03║處，月明空照水聲寒。
J38nB425_p0704c04║和乙禪人賦得暗傳春信到梅花韻
J38nB425_p0704c05║南枝消息早，幾點播春功，雖擢百花首，凜然高士風。
J38nB425_p0704c06║冰肌初解凍，雪谷未成叢，卻怪舊交臘，吹香過海東。
J38nB425_p0704c07║丁酉除夕
J38nB425_p0704c08║按取大唐曆，歲除在昨日，海外臘歸遲，明朝是初一。
J38nB425_p0704c09║兩國不陞堂，母胎法說畢，小師請記年，呵凍梅花室。
J38nB425_p0704c10║戊戌元旦
J38nB425_p0704c11║中原新漢土，外國舊堯天，衲享昇平福，山呼鞏固年。
J38nB425_p0704c12║春風旋島角，旦日上雲肩，無德堪圍補，重吟祝聖篇。
J38nB425_p0704c13║詠紅白缾梅
J38nB425_p0704c14║俱是冰霜質，半為紅紫榮，雖云綸閣勝，爭及壺中清。
J38nB425_p0704c15║東明山觀梅
J38nB425_p0704c16║聲影了然靜，香光共一村，全承風以德，更念雪為恩。
J38nB425_p0704c17║容比孤山瘦，清如吾道尊，誰知春面目，收拾在芳根。
J38nB425_p0704c18║晴村野渡
J38nB425_p0704c19║短棹煙江曲，虛虛似有情，更移春樹裏，急趁午潮平。
J38nB425_p0704c20║滿載雲猶溼，爭飛葉共輕，揚帆歸遠浦，臥對一峰晴。
J38nB425_p0704c21║贈象山木法兄
J38nB425_p0704c22║㘞地一聲獅子吼，花紅艸綠百靈走，通身手眼潑天
J38nB425_p0704c23║開，日月須彌齊稽首。
J38nB425_p0704c24║先慈諱日書懷
J38nB425_p0704c25║子居東竺母西方，鞠育恩深曷敢忘，每遇諱晨酬懿
J38nB425_p0704c26║德，返魂專借一爐香。
J38nB425_p0704c27║用前韻答侍者所問
J38nB425_p0704c28║去來無蹟住無方，愛斷情枯恩亦忘，歷劫不離真父
J38nB425_p0704c29║母，數聲黃鳥百花香。
J38nB425_p0704c30║二月十五日世尊涅槃，老子亦于是日出世
J38nB425_p0705a01║三光為晝夜，惟恐德不全，煦日歸春半，眾星扶月圓。
J38nB425_p0705a02║燈籠心眼活，露柱舌頭穿，覷破無生滅，團圞話別傳。
J38nB425_p0705a03║幻寄山觀櫻桃贈八十五翁
J38nB425_p0705a04║選花如選世間賢，卻愛櫻桃醉裏禪，一段風光描不
J38nB425_p0705a05║盡，儼然半壑臥神仙。
J38nB425_p0705a06║詠垂絲櫻桃贈劉曜哲英士
J38nB425_p0705a07║千條花間錯，通身掛瓔珞，不與眾芳同，孤光何其卓。
J38nB425_p0705a08║雨宿逸公幻寄山房
J38nB425_p0705a09║名園春事好，半榻臥層陰，每聽石泉落，不知山雨深。
J38nB425_p0705a10║浮生如幻夢，逸想託雲林，撥斷無絃曲，非公莫賞音。
J38nB425_p0705a11║紀夢
J38nB425_p0705a12║杪春七日夕方半，夢越滄浪桃李灣，插漢丹楹翔欲
J38nB425_p0705a13║墮，陰陰濃樹棲白鵰。轉入一門窅無際，楣文三字阿
J38nB425_p0705a14║鼻關，銕面良久出迎入，藕手甌香殿上頒。獄卒稽首
J38nB425_p0705a15║恐不及，鬼王贊歎莊容顏，默念何緣得至此？心通笑
J38nB425_p0705a16║答爭敢攀？為師昨起佛法見，暫屈此中兩月閒，魔外
J38nB425_p0705a17║聞之手足舞，石頭墮淚點花斑。道人無往不自適，勸
J38nB425_p0705a18║汝石丈開眉彎，調達風流吾不讓，鑊湯爐炭甚安閒。
J38nB425_p0705a19║猛燄化作光明藏，沸鍋傾出瀑潺潺，浣我心身佛法
J38nB425_p0705a20║垢，爍破眾生生死環。果因信如潮不爽，地獄天堂轉
J38nB425_p0705a21║念間，一念回機同本得，翻身靠倒銕圍山。歸輿曳破
J38nB425_p0705a22║萬峰翠，坐斷毘盧佛頂鬟，三界觀來大夢宅，獨醒猶
J38nB425_p0705a23║未離夢寰。爭如夢國夢為覺？以覺為夢無容刪，至人
J38nB425_p0705a24║無夢亦夢語，為君出夢點癡頑。身是春山雲是夢，何
J38nB425_p0705a25║妨飛去復飛還？
J38nB425_p0705a26║贈周栩菴居士
J38nB425_p0705a27║黃金散盡留書劍，呼僕攜來海外遊，傾國奇珍難著
J38nB425_p0705a28║價，俠文兩字足相酬。
J38nB425_p0705a29║戊戌三月望前一日觀千葉櫻桃花（有序）
J38nB425_p0705a30║去崎江十里，地有古桃一樹，名列仙芳，挺合抱之
J38nB425_p0705b01║材，作擎天之勢。繁葩燦爛，結成寶盍玉團團；萬朵
J38nB425_p0705b02║崢嶸，半露珊瑚光簇簇。久臥江山之外，寧將富貴
J38nB425_p0705b03║為懷？禹錫重來，大似一場春夢；靈雲猶在，依然特
J38nB425_p0705b04║地心空。會四海之高賓，不孤爾德；續大唐之正韻，
J38nB425_p0705b05║敢吝微吟？
J38nB425_p0705b06║漢宮四月薦桃香，春杪看花憶洛陽，海外千蹊開獨
J38nB425_p0705b07║晚，雲中一樹賽群芳。文章滿眼隨渠讀，錦繡通身別
J38nB425_p0705b08║樣妝，野衲美君原美德，前因或想是劉郎。
J38nB425_p0705b09║末次亭題詩寄答黃學士
J38nB425_p0705b10║偶入藏春塢，揮殘幾片雲，青山當戶見，人語隔花聞。
J38nB425_p0705b11║翰墨誰知己，詩禪好寄君，龍蛇翻筆底，自讀不成文。
J38nB425_p0705b12║竹石居觀百葉桃同王心渠、何毓楚、林二慧三
J38nB425_p0705b13║檀那
J38nB425_p0705b14║香艷都藏斂，居然節操風，園桃渾色相，獨露幾枝紅。
J38nB425_p0705b15║隱不因秦世，名傳自漢翁，重論花底事，心眼更玲瓏。
J38nB425_p0705b16║詠熟梅贈林熟也英士
J38nB425_p0705b17║花殘葉已勻，蜂蝶不相親，圍繞惟千子，出林居上賓。
J38nB425_p0705b18║能除炎熱渴，俯順歲時新，嚼盡甘酸味，方知有至仁。
J38nB425_p0705b19║一水居士索題乃姪魯菴劉閤部與本師黃檗
J38nB425_p0705b20║和尚同幀影卷，光嚴、鹿巖二禪宿分坐其傍，
J38nB425_p0705b21║展對儼然，迅筆楮末
J38nB425_p0705b22║黃檗二六峰，白雲大小酉。廝結忘春秋，道交天地久。
J38nB425_p0705b23║此雖真面目，抑亦孔之醜。混沌未鑿開，甚處分瓊玖。
J38nB425_p0705b24║邈哉趙丹青，影上脫窠臼。梅彰古佛心，竹示擎天手。
J38nB425_p0705b25║高節有清音，能醒利名酒。況復道果香，時時落座右。
J38nB425_p0705b26║何來雙伽黎，會中添四友。盤石如猿蹲，德澤潤春柳。
J38nB425_p0705b27║云是嚴與嚴，重法克臂肘。因補圖之餘，劫沙同形壽。
J38nB425_p0705b28║魯翁有季父，綱常能自守。浮家滄海東，此軸郵授受。
J38nB425_p0705b29║一日示山僧，鞠請一揮帚。展對欲有云，忻歎未曾有。
J38nB425_p0705b30║筆舌久空荒，辭拙生愧忸。信手抹將來，春風開戶牖。
J38nB425_p0705c01║盥濯謝蒼穹，雪我文字咎。萬象困不言，虛空恒點首。
J38nB425_p0705c02║次吼弟見寄韻
J38nB425_p0705c03║江山看不盡，舟楫獨吾私，遠訪豈無意，相將未有期。
J38nB425_p0705c04║三春不出戶，滿眼皆新詩，收拾雲箋上，臨風寄白眉。
J38nB425_p0705c05║答衍弟來韻
J38nB425_p0705c06║三讀君詩枕簟秋，儼如對榻話因由，句中明月開懷
J38nB425_p0705c07║抱，几上青山足臥遊。雲影無心移石去，鶴蹤有意為
J38nB425_p0705c08║誰留？一緘白紙封來久，待囑薰風到攝州？
J38nB425_p0705c09║為何可候信士題畫
J38nB425_p0705c10║誰移碧沼雲繒上，一朵紅蓮筆底開，相似陸郎何處
J38nB425_p0705c11║去，愛君長供活如來。
J38nB425_p0705c12║夏日山中早起
J38nB425_p0705c13║寺裏青山雲外樓，朝從定起放雙眸，疏鐘引日天邊
J38nB425_p0705c14║出，五島迴瀾江上浮。給侍並無唐虎豹，登門只有趙
J38nB425_p0705c15║王侯，閒餘更上高峰頂，臥聽松風舉話頭。
J38nB425_p0705c16║夜集上方示諸子
J38nB425_p0705c17║何日歸唐國，天涯共爾曹，上方留夜語，萬派釀秋濤。
J38nB425_p0705c18║海納因能下，山名不在高，微雲都斂盡，月好為人勞。
J38nB425_p0705c19║林居士惠冬筍
J38nB425_p0705c20║閩寒地出角，穿破碧雲重，萬里從何得，令予憶孟宗。
J38nB425_p0705c21║雪夜崎主送供
J38nB425_p0705c22║定起天何色，忘言雪許深，空花落半榻，意氣暖寒衾。
J38nB425_p0705c23║雪彌勒
J38nB425_p0705c24║不假黃金骨，錯安彌勒名，大千留不住，豈坐燄陽城。
J38nB425_p0705c25║雪獅子
J38nB425_p0705c26║本是金毛種，金毛類不齊，威光凜冰雪，開口吞虹霓。
J38nB425_p0705c27║雪毬燈
J38nB425_p0705c28║白玉難比其潔，琉璃莫喻其光，表裏玲瓏洞徹，清輝
J38nB425_p0705c29║圓照無方。
J38nB425_p0705c30║雪晴，林大堂居士獻木鍋供
J38nB425_p0706a01║木鍋爛煮虛空渣，飽德餐香豈有涯，拈出爐頭賓主
J38nB425_p0706a02║句，山留積雪照梅花。
J38nB425_p0706a03║詠木鍋（有序）
J38nB425_p0706a04║鐺以片木合成，體方薄甚，不假毫銕而能容物；猛
J38nB425_p0706a05║火活烹，石頭可爛而體自無損。天寒，就鍋團宴，足
J38nB425_p0706a06║供彌日之遊。客心奇之，請余留詠。
J38nB425_p0706a07║變生為熟，入火不焦，凡器神用，不減仙瓢。五行不屬，
J38nB425_p0706a08║世或為饒，或為拈出，百味咸調。
J38nB425_p0706a09║賞雪次木法兄韻
J38nB425_p0706a10║普通瑞雪歲云奢，片片飛光照海涯，瓦展千盤珠有
J38nB425_p0706a11║蹟，山連一塊玉無瑕。六霜凍破多生夢，九載寒彰五
J38nB425_p0706a12║葉花，瑤樹瓊樓觀不盡，天將富貴與山家。
J38nB425_p0706a13║林三水居士六旬別予還唐賦贈
J38nB425_p0706a14║君家向住海門東，著破藍衫不再縫，剩得青眸看雪
J38nB425_p0706a15║浪，那知白髮老春風。圊書醉置三餘外，逆順閒藏一
J38nB425_p0706a16║笑中，歸去兒孫爭接杖，懸弧正值滿林紅。
J38nB425_p0706a17║柬陳乾菴檀越
J38nB425_p0706a18║松菊知無恙，江山夢尚留，何時移雪棹，海外看瀛洲。
J38nB425_p0706a19║己亥元旦王從駕臨有懷唐主
J38nB425_p0706a20║東風扶輦入，有愧法王尊，拈出無私句，恭酬兩國恩。
J38nB425_p0706a21║贈何一粟居士六十
J38nB425_p0706a22║蓂添兩葉歲初更，耳順年臨萬物亨，富有三多何足
J38nB425_p0706a23║羨，龐公看破不生生。
J38nB425_p0706a24║贈何裒仁居士七秩（有序）
J38nB425_p0706a25║居士，端士也，戒殺多年，日課《法華》為業，處塵勞而
J38nB425_p0706a26║不染，可謂淤泥中蓮花耳。茲值㘞地之辰，正是天
J38nB425_p0706a27║誕之日，借取天壽，用祝稀年。
J38nB425_p0706a28║行同古佛壽同天，誤落人間七十年，八萬塵勞渾不
J38nB425_p0706a29║染，寶池長燦一枝蓮。
J38nB425_p0706a30║大士誕日過江月居，值立禪德生日次韻
J38nB425_p0706b01║大悲示現此山齋，兩朵優曇缽底開，父母未生前面
J38nB425_p0706b02║目，一時描寫入新裁。
J38nB425_p0706b03║同木法兄江月居夜坐
J38nB425_p0706b04║花邊促膝劇論懷，兩扇松門徹夜開，明月不隨流水
J38nB425_p0706b05║去，青山幾點渡江來。
J38nB425_p0706b06║送乙維那還徑山，友庫司回黃檗
J38nB425_p0706b07║話別時當三月三，鶯花無計款同參；孤舟載日還雙
J38nB425_p0706b08║徑，短策挑雲上九潭。薑辣未消如檗苦，饡香已化嗽
J38nB425_p0706b09║泉甘；峰頭錦鯉波心月，寄我並裝沒底籃。
J38nB425_p0706b10║題畫松壽知法弟半百
J38nB425_p0706b11║山中雙古柏，世外一閒僧，可是忘年友，堪稱無盡燈。
J38nB425_p0706b12║畫竹贈分紫主人
J38nB425_p0706b13║多福一叢竹，移來紙上綠，擊之卻有聲，覓則了無物。
J38nB425_p0706b14║葉葉起清風，高節宜幽獨，誰可此君儔，分紫萬年木。
J38nB425_p0706b15║答雪峰聖木師弟
J38nB425_p0706b16║六霜不得山中信，一紙飛來猶古鏡，殘雪斷雲在目
J38nB425_p0706b17║中，無外江山皆照映。
J38nB425_p0706b18║戒禪者習詩
J38nB425_p0706b19║種穀方免饑，蒸沙非究竟，吾有無字詩，松風吹不盡。
J38nB425_p0706b20║輓同門無得法兄（出世龍華，歸寂圓通）
J38nB425_p0706b21║入市尋彌勒，撞著觀世音，相牽入地獄，真個老婆心。
J38nB425_p0706b22║鬼窟摟教碎，刀山喝使摧，龍華衣缽在，莫上黃金臺。
J38nB425_p0706b23║輓南山法叔亙和尚
J38nB425_p0706b24║閩天住久厭朦朧，坐斷浮雲碧掃空，晉水蛟龍悲夜
J38nB425_p0706b25║月，芝山虎豹泣秋風。名高不讓知玄輩，道大堪追太
J38nB425_p0706b26║白翁，六十年來鐘漏盡，靈源涌出一輪紅。
J38nB425_p0706b27║示念佛緇素
J38nB425_p0706b28║有念鑄無念，無念即淨念，念念念不生，彌陀全體現。
J38nB425_p0706b29║自心即淨土，佛不離自性，看破念佛誰，是真為究竟？
J38nB425_p0706b30║己亥臘八贈立禪德幻寄閉關（十首）
J38nB425_p0706c01║三間茅屋傍梅花，四面青山護結跏，天賜幻人居幻
J38nB425_p0706c02║境，大千幻納一袈裟。
J38nB425_p0706c03║關即是我我皆山，了無內外與中間，所無所所我無
J38nB425_p0706c04║我，是誰作主坐何關？
J38nB425_p0706c05║悟迷生死兩重關，筋斗打來知幾番，今日路頭都坐
J38nB425_p0706c06║斷，從教大地沒籬藩。
J38nB425_p0706c07║脅老三年證大果，長慶蒲團破七個，莫謂今人非昔
J38nB425_p0706c08║人，佛祖原是眾生做。
J38nB425_p0706c09║一句話頭如銕橛，嚼爛舌根露出骨，果能如是用工
J38nB425_p0706c10║夫，敢保立地補兜率。
J38nB425_p0706c11║瞿曇此日悟明星，瞎卻娘生雙眼睛，禪德眼睛雖未
J38nB425_p0706c12║瞎，看來鼻孔不多爭。
J38nB425_p0706c13║明星無異見差異，異見施為皆識神，識神學道陰陽
J38nB425_p0706c14║攝，不落陰陽名出塵。
J38nB425_p0706c15║日日舉頭天外看，誰云身裏出門艱？忽朝撲落虛空
J38nB425_p0706c16║片，壓倒門前大案山。
J38nB425_p0706c17║一大藏教拭瘡紙，千七百則爛葛藤，大開一口都吞
J38nB425_p0706c18║盡，個是人間無事僧。
J38nB425_p0706c19║霹靂轟天是濟宗，知君雙耳幾番聾，者回透出頂門
J38nB425_p0706c20║眼，不枉獅林覲老翁。
J38nB425_p0706c21║寄呈玉林法叔祖老和尚（有序）
J38nB425_p0706c22║順治十五年，歲在戊戌冬，　皇帝特差內院張嘉
J38nB425_p0706c23║謨頒詔，聘請湖州府報恩寺玉林老和尚入　禁
J38nB425_p0706c24║庭問道，奏答稱　旨，隨賜大覺禪師之號，併賜紫
J38nB425_p0706c25║衣金印，虔留供養。屢以未葬親為辭。　皇上重其
J38nB425_p0706c26║道德孝義，頒金欽賜祭葬，復畫御容與師對坐。返
J38nB425_p0706c27║錫日，　上偕皇后歸，依起法名，復敕群臣隨輦送
J38nB425_p0706c28║至午門，猶不忍別。　上親脫御手珀珠以賜，諭曰：
J38nB425_p0706c29║「和尚見珠，即見朕也。」次年己亥三月，再遣中使存
J38nB425_p0706c30║問，復賜金印，加號明教大覺禪師，旌崇知識，可謂
J38nB425_p0707a01║極矣。庚子冬，浙人來述應詔緣起，信筆三十韻，贊
J38nB425_p0707a02║歎萬一云。
J38nB425_p0707a03║古今聖賢主，多是果位人，慈愍眾生故，乘此大願輪。
J38nB425_p0707a04║不忘靈山囑，大法荷諸身，報恩大知識，同來符宿因。
J38nB425_p0707a05║宗風補治道，帝德全修真，機暇思問法，詔請敕群臣。
J38nB425_p0707a06║道駕啟行日，迎送億兆民，瞻禮無立位，蹄輪填重闉。
J38nB425_p0707a07║合用從新制，御庫給萬珍，逢山開覺路，遇水駕迷津。
J38nB425_p0707a08║一拂登寶殿，奏答迅如綸，機契第一義，龍顏悅幾旬。
J38nB425_p0707a09║賜號曰大覺，衣紫光鱗鱗，少林花再發，龍池雨露新。
J38nB425_p0707a10║殊恩勵後學，寵渥澤雙親，昏衢與晦室，賴師而有晨。
J38nB425_p0707a11║朝野無貴賤，傾心願陶甄，法施已云普，杖拂歸湖濱。
J38nB425_p0707a12║人有榮欣意，法眼視遊塵，道德照今古，華樸靄彬彬。
J38nB425_p0707a13║何來未醒漢，懵論嗽齒脣，謂師名行道，薄言為解醇。
J38nB425_p0707a14║三聘古不起，一詔赴紫宸，時節以當出，隱顯無疏親。
J38nB425_p0707a15║道若無所感，名亦不易陳，差勝德不修，名與身俱淪。
J38nB425_p0707a16║予於丙申歲，為省覲南詢，混雜三作禮，知師道絕倫。
J38nB425_p0707a17║今冬讀綸語，語語似陽春，堂堂一國師，天下仰慈仁。
J38nB425_p0707a18║讀法叔祖木陳老和尚語錄
J38nB425_p0707a19║（順治十六年九月十七日，　皇帝詔請入內問道。于十月望日，奉　旨開堂，　聖駕親臨。）
J38nB425_p0707a20║天童寺裏口三緘，萬善堂中展塵譚。感得　君王親
J38nB425_p0707a21║聽法，道風從此播東南。
J38nB425_p0707a22║次答龍溪禪師
J38nB425_p0707a23║東平古鏡已全提，妍媿光分照用齊，更論不遷端的
J38nB425_p0707a24║旨，馬翁梓里在江西。
J38nB425_p0707a25║答鄧太守
J38nB425_p0707a26║書來異國江山夜，忽感中原霜露秋，再讀嘯菴遂願
J38nB425_p0707a27║艸，了無隻字可相酬。
J38nB425_p0707a28║贈顧長卿居士
J38nB425_p0707a29║眉毛凌寶劍，腦後開雙瞳，滄海眇一滴，老氣吞長虹。
J38nB425_p0707a30║贈李木長居士
J38nB425_p0707b01║廣長覆準眼空群，寶劍高揮不字文，天產英豪為國
J38nB425_p0707b02║器，虯髯未許臥深雲。
J38nB425_p0707b03║次石屋和尚四威儀韻
J38nB425_p0707b04║山中行，扶得一枝藤。纔舉足，踏倒萬崚嶒。
J38nB425_p0707b05║山中住，古今為旦暮。繞猊床，檀林無雜樹。
J38nB425_p0707b06║山中坐，開口成話墮。為無為，石頭點幾個。
J38nB425_p0707b07║山中臥，一切都放過。夢也無，說甚風吹破。