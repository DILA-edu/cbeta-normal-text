J38nB425_p0712c01║即非禪師全錄卷之二十
J38nB425_p0712c02║門人明洞、性安、性節、明覺、明幢仝編
J38nB425_p0712c03║詩偈（洛行艸）
J38nB425_p0712c04║歲癸卯八月初九日上京省師留別諸檀越
J38nB425_p0712c05║檀那德澤比淵深，肯負秋蟾一照心？自笑岫雲閒未
J38nB425_p0712c06║得，從龍飛去勉為霖。
J38nB425_p0712c07║初十日，自諫早渡江至神通院，謝島田崎主及
J38nB425_p0712c08║諫守
J38nB425_p0712c09║輿馬又輕舟，乘子到渡頭，水窮山不盡，隨處更登樓。
J38nB425_p0712c10║十三日肥州道中懷諸公相送回崎
J38nB425_p0712c11║沃野二百里，脩途半是松，懷君一舉首，疊嶂幾千重。
J38nB425_p0712c12║本州遣數馬為負道具，偶鞅斷，撲地幾絕，人皆
J38nB425_p0712c13║不覺。一馬悲鳴，遂得救。余義之，乃授記一偈
J38nB425_p0712c14║人多愛神駿，子兼重其義，一念既不迷，翻身脫毛類。
J38nB425_p0712c15║十四晚，次小倉，月叟、宗洞二禪德接至開善寺
J38nB425_p0712c16║善積小倉優，忻逢達道流，踏翻峰頂月，涌出海門秋。
J38nB425_p0712c17║十五日，謝豐主源忠真老居士見訪惠齋
J38nB425_p0712c18║久聞君富德，一接見平生，未了靈山話，秋泉帶月烹。
J38nB425_p0712c19║豐主呈偈，次韻答示
J38nB425_p0712c20║靈山舊面目，非古亦非今，秋半一輪月，全彰古佛心。
J38nB425_p0712c21║登嘯月樓懷崎中諸禪德
J38nB425_p0712c22║未駕鐵船浮，來邀月上樓，大千俱一照，豈隔數峰頭。
J38nB425_p0712c23║十六晚泊赤間關題　安德天皇廟
J38nB425_p0712c24║德皇廟貌俯滄浪，一點英靈亙入荒，暗度秋光五百
J38nB425_p0712c25║載，乾坤依舊水茫茫。
J38nB425_p0712c26║八月廿二日，登岸謝筑，前太守具舟護送
J38nB425_p0712c27║一帆秋水一江風，相送樓船至浴東，畫裏江山看到
J38nB425_p0712c28║岸，謝君助我半神通。
J38nB425_p0712c29║慧林、龍谿、高泉法弟姪候余于大阪之心月軒
J38nB425_p0712c30║百里光三益，辱迎一佛奴，江頭欣把握，皎月蘸冰壺。
J38nB425_p0713a01║廿三日，小濱民部正易溪船送至山
J38nB425_p0713a02║水陸一千里，旬餘三易舟，謝君雙桂楫，棹破一天秋。
J38nB425_p0713a03║廿四日，至黃檗禮本師老和尚，暨晤諸昆仲
J38nB425_p0713a04║法躬萬福倍忻忻，況值弟昆禮意勤，一日十霜無剩
J38nB425_p0713a05║語，滿堂和氣暖如雲。
J38nB425_p0713a06║奉次老和尚雙鶴亭韻
J38nB425_p0713a07║楓林點赤露婆心，古澗聊為直指吟；雙鶴現前呈普
J38nB425_p0713a08║眼，和山卓立示威音。賢于建剎一莖艸，須達數園百
J38nB425_p0713a09║頃金；翠靄玅高親覿面，南詢謾向別峰尋。
J38nB425_p0713a10║贈惟一禪姪血書華嚴
J38nB425_p0713a11║惟心法界沒多途，萬行因花在處數，滴血化為華藏
J38nB425_p0713a12║海，一毛頭上現毘盧。
J38nB425_p0713a13║次韻贈大眉弟結茅
J38nB425_p0713a14║不著閒也豈著忙，一瓢高掛白雲傍，續燈不假通宵
J38nB425_p0713a15║月，兩道眉毛解放光。
J38nB425_p0713a16║贈高泉法姪血書金剛經報恩
J38nB425_p0713a17║出佛身血寫佛經，妄宣般若咒師親，如斯忤逆為賢
J38nB425_p0713a18║孝，鐵樹花開別是春。
J38nB425_p0713a19║次老人選佛場翫月尊韻
J38nB425_p0713a20║萬里秋空望月光，馬翁師弟喜同堂，金風乍捲雲囊
J38nB425_p0713a21║盡，寶鑑偏從海印彰。華廈樂成先選佛，剎竿扶起好
J38nB425_p0713a22║逢場，不須更折蟾宮桂，露柱花開天外香。
J38nB425_p0713a23║竹林精舍觀紅白菊
J38nB425_p0713a24║香色堆頭隱逸翁，嬾披金鎧戰秋風，虛心日夕對君
J38nB425_p0713a25║子，不覺霜花撲面紅。
J38nB425_p0713a26║詠御菊
J38nB425_p0713a27║金英朝浥露，色帶御衣黃，不逐浮華老，惟期晚節香。
J38nB425_p0713a28║九日侍老人登高
J38nB425_p0713a29║叨陪法駕過東林，山自高兮水自深，雙袖慵隨雙鶴
J38nB425_p0713a30║舞，松蘿時對菊花斟。
J38nB425_p0713b01║山重重也水重重，重九重登最上峰，收拾畫圖歸去
J38nB425_p0713b02║也，山城日午未聞鐘。
J38nB425_p0713b03║同水法兄過普門訪龍谿公次韻
J38nB425_p0713b04║驟雨相催早到門，鼓鐘互動躍砂盆，如知補處無雙
J38nB425_p0713b05║位，笑倒堂中第一尊。閱遍獅林花有品，嚼殘黃檗苦
J38nB425_p0713b06║連根，惟君作用天然別，掇轉西江合本源。
J38nB425_p0713b07║過佛日寺訪慧林法弟
J38nB425_p0713b08║風顛引上白雲衢，一道祥光朗太虛，猊榻平分千嶂
J38nB425_p0713b09║裏，家山隔別十年餘。巨川有豹非難伏，三等接人慚
J38nB425_p0713b10║不如，老大弟兄歸未得，且將大塊作吾廬。
J38nB425_p0713b11║寫彌勒贈舶主
J38nB425_p0713b12║肚皮似海深無涯，梭擲仙風上斗槎，睹史陀天勒不
J38nB425_p0713b13║住，塵勞界裏現龍華。
J38nB425_p0713b14║萬里中納言見訪
J38nB425_p0713b15║佛是了事漢，世豈無全人，踏半榑桑國，初逢社稷臣。
J38nB425_p0713b16║松平若州守見訪
J38nB425_p0713b17║聽法于言前，觀棋在局外，予非遠錄公，君是歐陽輩。
J38nB425_p0713b18║黃檗開山和尚壽像（有序）
J38nB425_p0713b19║佛祖西生，睹相開悟，教法東漸，示像傳心，斯像之
J38nB425_p0713b20║所由設也。本師老人東渡十載，臘踰古稀，雖欲退
J38nB425_p0713b21║休逸老，而壽國度生之心猶未艾也。弟子輩不昧
J38nB425_p0713b22║源本，預圖老人常住法身，為將來無窮慧命。有齋
J38nB425_p0713b23║戒范石甫者，閩之泉人也，善造像，以西域本為之。
J38nB425_p0713b24║胎高五尺許，踞曲菉，握龜毛，道容淵穆，神宇超邁。
J38nB425_p0713b25║緇白瞻禮者，莫不贊歎希有，復相顧曰：「巧心玅手
J38nB425_p0713b26║有是哉？」昔六祖之遇方辯，先後一揆，機緣亦奇耳。
J38nB425_p0713b27║竣工之日，值老人大誕，千指圍繞，迎鎮千萬福堂
J38nB425_p0713b28║中，為當代之化儀，作後覺之模範，誠世世福田也。
J38nB425_p0713b29║或謂：「成壞相尋，縱天地不能保，況此虛幻之相乎？」
J38nB425_p0713b30║余曰：「至道之玅，全性之用，子知之乎？成無成，孰能
J38nB425_p0713c01║為之壞？始無始，孰能為之終？真如獨露，非幻非真，
J38nB425_p0713c02║所以超乎天地之外者，有至理存焉。非普化裴休，
J38nB425_p0713c03║不可以同日語也。」客謝而退，敬賦一律志喜。
J38nB425_p0713c04║上乘根器自西來，郢斲東方出世材，劍刃翻身全大
J38nB425_p0713c05║用，虛空為口老慵開。尊稱萬福堂中主，道契千秋腹
J38nB425_p0713c06║裏孩，七十二齡雙降誕，喜師不墮聖凡胎。
J38nB425_p0713c07║形名未兆相何來，無那天生格外材，照世珠從衣裏
J38nB425_p0713c08║現，驗人眼向頂門開。繞圍龍象餘千指，較勝芝蘭富
J38nB425_p0713c09║百孩，永鎮榑桑為日月，憑教露柱又懷胎。
J38nB425_p0713c10║老人壽塔
J38nB425_p0713c11║癸卯仲冬，同諸昆仲合捐衣缽資為老人建壽
J38nB425_p0713c12║藏于萬松岡，落成志喜
J38nB425_p0713c13║壽域碧雲封，影堂傍古松，百川朝正脈，萬岫繞開宗。
J38nB425_p0713c14║字篆疏山石，碑題熊耳峰，他年入正定，隻履覓無蹤。
J38nB425_p0713c15║恭和老和尚松隱堂尊韻
J38nB425_p0713c16║放去泥牛不見蹤，退閒結屋傍青松，隔簾竹色分深
J38nB425_p0713c17║淺，入戶梅花較淡濃。得趣時聞凌雪操，知音未許抱
J38nB425_p0713c18║琴從，或時午夢尋高士，踏遍綠陰千萬重。
J38nB425_p0713c19║前身疑是慧安公，嵩嶽移來檗苑中，滄海胸襟山肺
J38nB425_p0713c20║腑，清秋明月夏松風。喬撐碧落門庭峻，涼蔭大千化
J38nB425_p0713c21║道隆，誰識白拈為榜樣？出山原是住山翁。
J38nB425_p0713c22║贈王心渠居士七十
J38nB425_p0713c23║手植芝蘭香滿廬，從心之歲樂如如，一聲喚醒英雄
J38nB425_p0713c24║夢，始信堂堂不是渠。
J38nB425_p0713c25║寄化林徒及鶴摶孫
J38nB425_p0713c26║不覺別來又一冬，白雲無語對青松，他時有箇惺惺
J38nB425_p0713c27║漢，借子雙橋過萬峰。
J38nB425_p0713c28║贈高泉法姪
J38nB425_p0713c29║堂上三千指，還誰較一籌，元辰曾覷破，更不涉春秋。
J38nB425_p0713c30║贈監寺吼弟四十
J38nB425_p0714a01║今朝十月十，剛逢年不惑，吞殘粟棘蓬，扶起庭前柏。
J38nB425_p0714a02║次韻答髻上座
J38nB425_p0714a03║貽予半幅紙，掩映一庭芬，琢句如齊已，塗鴉似右軍。
J38nB425_p0714a04║癸卯臘月朔日，黃檗老人開戒，命予為教授。前
J38nB425_p0714a05║一日，妝彌勒大士成，迎進戒壇。高泉法姪揖
J38nB425_p0714a06║謂余曰：「彌勒前身之教授，法叔後身之彌勒。」
J38nB425_p0714a07║余笑而不答，和其贈詩
J38nB425_p0714a08║非凡莫顯聖，借假以明真，分取無情物，合成有相身。
J38nB425_p0714a09║雙眸光映日，一笑冷含春，睹史忘歸去，曇花幾度新。
J38nB425_p0714a10║謝眉弟春齋
J38nB425_p0714a11║玅用繇來別，雲廚不費工，銀甌盛白雪，瓦缽貯春風。
J38nB425_p0714a12║席異洞山果，座兼普化翁，以何酬法供，托出一輪紅？
J38nB425_p0714a13║人日示曇瑞碧巖二子
J38nB425_p0714a14║玉曆開端標甲辰，馬牛脫了好為人，人身難得時須
J38nB425_p0714a15║惜，切莫從前蹉過春。
J38nB425_p0714a16║贈獨照道弟
J38nB425_p0714a17║禪心澹碧波，峻骨自嵯峨，十載栽黃檗，為擎一鳥窠。
J38nB425_p0714a18║贈龍谿法弟（正月十九日得法）
J38nB425_p0714a19║一千七百繫驢橛，十載接成白玉幢，鞭得泥牛攢入
J38nB425_p0714a20║海，雲龍驚起躍春江。
J38nB425_p0714a21║孟春同諸公登醍醐山，首禮藥師如來
J38nB425_p0714a22║殿上如來號藥師，聲鐘接足具威儀，由來不假神功
J38nB425_p0714a23║力，陟彼崔嵬仗護持。
J38nB425_p0714a24║次謁不動尊王，暨圓通大士
J38nB425_p0714a25║風柯鳥語說真言，朵朵青山不動尊，轉入圓通無見
J38nB425_p0714a26║頂，分明別是一乾坤。
J38nB425_p0714a27║寶幢菴齋
J38nB425_p0714a28║午聽齋鐘憩寶幢，銜花瑞鳥落雙雙，山靈卻會山僧
J38nB425_p0714a29║意，拂盡春風看遠邦。
J38nB425_p0714a30║遊下醍醐
J38nB425_p0714b01║均沾法乳潤焦枯，若個男兒不丈夫？傾出曹谿源一
J38nB425_p0714b02║滴，總教大海化醍醐。
J38nB425_p0714b03║禮世尊臥像（有序）
J38nB425_p0714b04║慧日山東福禪寺，元初時有異僧明兆者，能以丹
J38nB425_p0714b05║青作佛事，繪世尊滅度像，長約三丈，高五丈許。諸
J38nB425_p0714b06║尊者及天人環列座下，悵然興哀，異獸靈禽悲號
J38nB425_p0714b07║跳擲。視今去佛二千餘年，儼然一會未散，精致入
J38nB425_p0714b08║神，誠不可思議者也。每歲遇涅槃日，揭于殿中，示
J38nB425_p0714b09║不忘自，而福澤一方。由是都人畢會，瞻禮戀慕，如
J38nB425_p0714b10║失怙恃。甲辰仲春望，予同高泉法姪及諸子到山
J38nB425_p0714b11║拈香，見其四眾誠懇，因示之曰：「原世尊滅度之意，
J38nB425_p0714b12║無非從慈愍中示同人法，攝受眾生，以覺群迷耳。
J38nB425_p0714b13║若論法身，猶若虛空，安有生滅？具眼者當以法觀，
J38nB425_p0714b14║勿以像觀可也。」眾羅拜而退，筆以紀之。
J38nB425_p0714b15║世尊放倒涅槃山，百萬人天扶起難，不意二千年以
J38nB425_p0714b16║外，日僧舒卷一毫端。
J38nB425_p0714b17║靈光一點日並明，今古無人畫得成，是滅度耶非滅
J38nB425_p0714b18║度，半春花鳥自含情。
J38nB425_p0714b19║謁遠祖無準和尚暨聖一國師像
J38nB425_p0714b20║聖一國師與予正傳雪巖和尚同入，徑出佛鑑
J38nB425_p0714b21║老祖之室，為嗣法昆仲
J38nB425_p0714b22║世愈趍兮道益尊，翁翁法澤至今存，瞻雲隔斷東西
J38nB425_p0714b23║土，萬派千川歸一源。
J38nB425_p0714b24║讀虎關禪師語錄
J38nB425_p0714b25║大地一虎關，未許通凡聖，隱顯日月星，是師三要印。
J38nB425_p0714b26║題大機菴
J38nB425_p0714b27║他山分半茅，日與竹松交，鈯斧時拈出，逢場好斬貓。
J38nB425_p0714b28║戒光寺禮栴檀唐像（同無心，潮音諸禪士）
J38nB425_p0714b29║戒光寺裏禮栴檀，噴嚏皆成優缽曇，觸破虛空渾色
J38nB425_p0714b30║相，山花似錦水如藍。
J38nB425_p0714c01║泉涌寺瞻禮佛牙
J38nB425_p0714c02║法泉時涌出，流露一雙牙，以此福人世，如林春著花。
J38nB425_p0714c03║禮三千大士像（有引）
J38nB425_p0714c04║寶像高與人俱，凡三千尊，高下行立，金碧輝煌，恍
J38nB425_p0714c05║怫佛國，移下人間。考其年代，方六百春秋，詳其緣
J38nB425_p0714c06║起，則白河帝因夢感而造。所謂應以此身得度者，
J38nB425_p0714c07║即現此身，白河帝亦三千中之一數與。
J38nB425_p0714c08║天地藏一塵，一塵一天地，三千大悲翁，化身亦如是。
J38nB425_p0714c09║手眼各自殊，鼻孔元無異，稽首如虛空，空相難思議。
J38nB425_p0714c10║大佛寺
J38nB425_p0714c11║寺在洛京，規模宏敞，柱可四人圍，中踞大佛，易敞
J38nB425_p0714c12║方新，高大不知幾許。較其大略，則鼻竅可張小傘，
J38nB425_p0714c13║指掌足臥數人。
J38nB425_p0714c14║玉泉古剎稱冠絕，梵相較此無優劣，若能覷破無邊
J38nB425_p0714c15║身，千丈舍那眼中屑。
J38nB425_p0714c16║大鐘
J38nB425_p0714c17║斤計十萬，圍三十尺，高一丈有五，徑九尺，厚九
J38nB425_p0714c18║寸。其製有古意，頗類金陵之鐘。
J38nB425_p0714c19║大寺之傍懸鑪鐘，偶然一擊山玲瓏，聲塵耳根俱不
J38nB425_p0714c20║涉，真聞獨露心自空。
J38nB425_p0714c21║為道長題三聖圖
J38nB425_p0714c22║一畫肇開文字祖，備嘗百艸現醫王，冠裳雅製垂人
J38nB425_p0714c23║極，帝德如天覆萬方。
J38nB425_p0714c24║過寶林寺
J38nB425_p0714c25║數里閒行不記灣，白雲盡處露青山，為探古寺過橋
J38nB425_p0714c26║立，帶得溪聲隨步還。
J38nB425_p0714c27║遊宇治同獨航石雲惟徹諸禪士
J38nB425_p0714c28║洛邑曰宇治，山川發幽祕，野曠地攤箋，溪紆天艸字。
J38nB425_p0714c29║同遊日國僧，平等唐朝寺，不上寶林峰，焉窮此韻致？
J38nB425_p0714c30║御室山禮大士
J38nB425_p0715a01║御峰作室倩雲扃，中有大悲昭厥靈，水月千江堪供
J38nB425_p0715a02║養，何須芹藻薦惟馨。
J38nB425_p0715a03║題台阪　東照大權現廟
J38nB425_p0715a04║山高分脈遠，湖碧引源長，古廟雲封盡，時聞玉骨香。
J38nB425_p0715a05║登天台山謁傳教大師道場
J38nB425_p0715a06║大千一片土，南北兩天台，蘿徑渾相似，頭陀疑再來。
J38nB425_p0715a07║山高擎日出，殿敞翼雲開，定裏傳何教，天花落講臺。
J38nB425_p0715a08║泛琵琶湖
J38nB425_p0715a09║誰把無絃湖面張，清風明月別宮商，龍吟疑是龍香
J38nB425_p0715a10║撥，一曲餘音雲外長。
J38nB425_p0715a11║遊御井寺
J38nB425_p0715a12║台山歷罷宿湖傍，曉起經行到上方，山色秀鍾王者
J38nB425_p0715a13║氣，林花清沃御泉香。安禪俱是新傳戒，觸目無非古
J38nB425_p0715a14║道場，勝概宛然同我國，不知身已在他鄉。
J38nB425_p0715a15║永觀堂禮回顧彌陀如來
J38nB425_p0715a16║父母皆為兒女癡，如來度世亦如斯，眾生一去都忘
J38nB425_p0715a17║返，轉得頭來是幾時。
J38nB425_p0715a18║謁夢窗國師像
J38nB425_p0715a19║當時宗輩出，獨讓國師賢，帝賜三朝號，山開四百年。
J38nB425_p0715a20║道容凜冰雪，法眼照人天，點醒多生夢，全憑一指禪。
J38nB425_p0715a21║宿相國寺次愚溪禪德見喜韻
J38nB425_p0715a22║久聞相國大叢林，三代國師降法霖，擬欲留題無一
J38nB425_p0715a23║字，憑風轉倩古松吟。
J38nB425_p0715a24║桂禪者呈詩有山神昨夜報來也之句依韻示
J38nB425_p0715a25║之
J38nB425_p0715a26║去來元不涉峰巔，愛子呈詩語句鮮，自愧修行無道
J38nB425_p0715a27║力，山神看破我機先。
J38nB425_p0715a28║過大德寺謁大燈國師像
J38nB425_p0715a29║入得聖賢數，方知道德富，譬續百千燈，一燈光如故。
J38nB425_p0715a30║御爐半點煙，散作三春霧，一喝青山開，國師全體露。
J38nB425_p0715b01║過正法山謁開山國師像
J38nB425_p0715b02║山開三百有餘年，梵剎莊嚴似四禪，誰是國師正法
J38nB425_p0715b03║眼，雨輪日月耀中天。
J38nB425_p0715b04║對大檀越正長　　王像
J38nB425_p0715b05║言佩靈山記，身披忍辱衣，檀波為說法，睹史現皇畿。
J38nB425_p0715b06║過柱宮院謁聖德太子像（有引）
J38nB425_p0715b07║聖德太子者，東國用明帝之長子，南岳思和尚之
J38nB425_p0715b08║後身也。不捨度生之願，托生皇宮。在胎能言，體有
J38nB425_p0715b09║香氣。稍長，好佛經。帝敕高麗沙門慧慈，授以《法華》。
J38nB425_p0715b10║太子語曰：「經中闕一字，師知之乎？」慈曰：「我國經中
J38nB425_p0715b11║無此字，今云闕者，當在何處？」太子曰：「我先身所持
J38nB425_p0715b12║經，在衡山般若臺。」即敕人往取，乃前弟子所讀之
J38nB425_p0715b13║經，非舊本也。遂閉戶入三昧七日。及出定，經現凡
J38nB425_p0715b14║上，乃以落字示之。慈驚嘆不已。茲略敘緣起，以證
J38nB425_p0715b15║前身云。
J38nB425_p0715b16║竹塢深藏聖子家，千年亭畔古桃花，前身南嶽胡為
J38nB425_p0715b17║驗，一字蓮經記不差。
J38nB425_p0715b18║三月廾一日登高雄山值弘法大師諱晨
J38nB425_p0715b19║大雄峰頂再來人，莫訝青山識面新，笑破古今無二
J38nB425_p0715b20║致，大師寂旦是初辰。
J38nB425_p0715b21║宿法光院贈玅公禪德
J38nB425_p0715b22║廣營如探瀆，惟叟富知足，予亦知足人，來此借一宿。
J38nB425_p0715b23║過直指菴訪照道弟
J38nB425_p0715b24║未來蓄盡閒言語，及至相逢半句無，或向菴中問直
J38nB425_p0715b25║指，萬竿松竹兩圓湖。
J38nB425_p0715b26║過清水寺禮大士次元清拙禪師韻
J38nB425_p0715b27║寶鏡無痕水無澱，大悲影裏開生面，肉眼不識淨法
J38nB425_p0715b28║身，一帶青山繞白練。古木差牙盤蒼崖，幻出飛樓擎
J38nB425_p0715b29║涌殿，疑是竺國移桑東，不然法法爭成現。大悲善應
J38nB425_p0715b30║王者身，以德化民無罪譴，山川秀美俗古風，菩薩因
J38nB425_p0715c01║茲發誓願。願力猶如季月春，紅滿園林緣殆遍，眾生
J38nB425_p0715c02║心隱大悲中，惡自無性善非善。鏡花水月菩提場，堂
J38nB425_p0715c03║堂腳下看機變，若向盲人覓路頭，知伊早已不著便。
J38nB425_p0715c04║記遊貂續拙老吟，尤疑句裏藏雷電，倏忽雲捲萬山
J38nB425_p0715c05║青，知有蟠龍起郊甸。
J38nB425_p0715c06║知恩院禮彌陀
J38nB425_p0715c07║佛號彌陀僧頭陀，鹹淡之分江與河，識得溼中無異
J38nB425_p0715c08║性，際天滄海不離波。
J38nB425_p0715c09║紀雷（有序）
J38nB425_p0715c10║甲辰孟夏朔，予坐竹林精舍炷香，閱中峰國師廣
J38nB425_p0715c11║錄。停午，值曇子出木法兄大書聯云：落筆驚風雨。
J38nB425_p0715c12║予奮筆對曰：齒頰走雲雷。墨未乾，忽煙雲晦冥，風
J38nB425_p0715c13║雨驟至，有迅雷從舍後穴地而起，裂五松而昇，聲
J38nB425_p0715c14║震山搖，聞者膽落。少霽，木兄及大眾咸往觀焉。噫！
J38nB425_p0715c15║亦異哉！偶爾三昧，詎符合如是？信天道之不遠，將
J38nB425_p0715c16║顯大道之遐昌。遙空合掌，紀示未聞。
J38nB425_p0715c17║虯龍倒跨上天階，雲暗千峰雨送雷，霹靂一聲喧宇
J38nB425_p0715c18║宙，含靈手眼一齊開。
J38nB425_p0715c19║電光爍破人肝膽，曠劫無明當下灰，正令行時全殺
J38nB425_p0715c20║活，一聲㘞地頂門開。
J38nB425_p0715c21║神霆震激普天驚，我母猶聞箍脫聲，因此不須哀揖
J38nB425_p0715c22║塚，頓成木偶兩忘情。
J38nB425_p0715c23║卻笑弟昆語句靈，中峰廣錄一時呈，填溝塞壑皆文
J38nB425_p0715c24║字，不用思惟總現成。
J38nB425_p0715c25║省初禪者血書金剛經報親偈以示之
J38nB425_p0715c26║拶出黃金汁，揮殘白玉箋，娘生一點血，字字化紅蓮。
J38nB425_p0715c27║越傳禪德呈偈次韻答之
J38nB425_p0715c28║當陽直指見全功，人法雙空空亦空，會得真空含萬
J38nB425_p0715c29║有，金烏依舊出桑東。
J38nB425_p0715c30║次答玄周醫士三首
J38nB425_p0716a01║竹裏邀明月，清風拂素琴，高深藏指外，六合尟知音。
J38nB425_p0716a02║非玉亦非金，兼非瑟與琴，打翻雙鼻孔，直下吼雷音。
J38nB425_p0716a03║別來將數月，令我憶陶琴，明日春歸去，順風一寄音。
J38nB425_p0716a04║予㘞地在五月十四日，恁的禪人誤記為初夏
J38nB425_p0716a05║冒雨而來預祝，偈以示之
J38nB425_p0716a06║眼裏瞳人吹觱篥，為慶未生沒了日，覷破未生日日
J38nB425_p0716a07║生，不妨花雨恒狼籍。
J38nB425_p0716a08║藍岫大德見謁
J38nB425_p0716a09║右袒御衣特遠參，入門影艸不須探，衲衣下事如何
J38nB425_p0716a10║舉？海上孤峰映水藍。
J38nB425_p0716a11║答申景禪德
J38nB425_p0716a12║梅熟憶花苦，詩成簡道安，不將三幅紙，大地一蒲團。
J38nB425_p0716a13║示素白禪者血書金剛經
J38nB425_p0716a14║拈出金剛錍，刮卻根塵膜，皮下有血性，彈指超無學。
J38nB425_p0716a15║示銕文禪人
J38nB425_p0716a16║嚼殘銕橛子，滿口是文章，意趣超言外，世間難度量。
J38nB425_p0716a17║題假山（有序）
J38nB425_p0716a18║老人于松隱堂之右復構一小軒，有信士見其素，
J38nB425_p0716a19║乃為布置丘壑，宛若生成，一石一花，俱有韻致，足
J38nB425_p0716a20║供定餘清翫，真玅手哉！初夏告成，承召同法昆仲
J38nB425_p0716a21║侍坐靜對，茶香雜花香莫辨，瀑韻與道韻俱清，信
J38nB425_p0716a22║足樂也，可無一言以紀之？由是泚筆，敬呈二律。
J38nB425_p0716a23║一座古廬山，移來屋裏看，微雲穿石牖，小瀑動雷灘。
J38nB425_p0716a24║綠瑣三春秀，陰生六月寒，一拳千里勢，胸次海天寬。
J38nB425_p0716a25║景物雖虛假，頭頭契本真，點流成巨壑，大塊納微塵。
J38nB425_p0716a26║寵積無為福，宜歸有道人，人工渾造化，道用妙通神。
J38nB425_p0716a27║贈龍溪法弟
J38nB425_p0716a28║上皇召見話離微，囊得御香滿袖歸，兼賜嚫金何所
J38nB425_p0716a29║表？鉗鎚百煉愈光輝。
J38nB425_p0716a30║法弟以　　上所賜御香供師、御金齋眾、次韻
J38nB425_p0716b01║萬福堂薰萬壽香，香雲香積靄東方，雷聲淵默無私
J38nB425_p0716b02║祝，慧日光同化日長。
J38nB425_p0716b03║示月潭上座二首
J38nB425_p0716b04║潭澂月自現，獨露本來面，月落潭空時，許子親相見。
J38nB425_p0716b05║能隱復能現，如蓮開水面，移向雪中栽，千聖覷不見。
J38nB425_p0716b06║示別傳上座
J38nB425_p0716b07║西來本無意，臨濟有別傳，棒前開活眼，免下築愚拳。
J38nB425_p0716b08║示大雄院萬拙上座
J38nB425_p0716b09║古佛鬥戰勝，聿號曰大雄，子今倒退步，其進也無窮。
J38nB425_p0716b10║阿羅漢（有序）
J38nB425_p0716b11║十八尊者俱是靈山記莂之儔，老人欲肖其法身，
J38nB425_p0716b12║雲會一堂，為此邦植福。會中有大德獨玅公者，知
J38nB425_p0716b13║老人意，勸本田野州守施金，命范生刻其像坐，身
J38nB425_p0716b14║高半丈許，梵相奇古，儼然如生，瞻依者生難遭想。
J38nB425_p0716b15║其三輪殊勝功德，詎可思議耶？經始于癸卯冬，至
J38nB425_p0716b16║甲辰夏，功訖其半。端午日，預請八尊入圓通殿，予
J38nB425_p0716b17║不揣摹空，輒成數韻，用倣石門筆供養云。
J38nB425_p0716b18║一自靈山同授記，神通妙用皆如意，放光讓爾眼睛
J38nB425_p0716b19║高，鼻孔借予方出氣。或謂木偶有甚靈，供之畢竟何
J38nB425_p0716b20║所利？無心應物月臨川，川增之福如潮至。觀之風雲
J38nB425_p0716b21║無甘霖，甘霖必藉風雲致，達人契理超象先，玅斲無
J38nB425_p0716b22║痕渾天地。
J38nB425_p0716b23║贈青木端峰居士
J38nB425_p0716b24║銕梁擎佛日，赤膽對青天，屈指多英傑，饒君一著先。
J38nB425_p0716b25║同慧林法弟慈眼室晚眺
J38nB425_p0716b26║丈室新開罩彩霞，愈添慈母眼中花，摩耶山外歸人
J38nB425_p0716b27║遠，且聽疏鐘點暮鴉。
J38nB425_p0716b28║過慶瑞寺示拙道寂宗二禪座
J38nB425_p0716b29║二難養拙樂天真，禪寂自純慶日新，自是龍天能輔
J38nB425_p0716b30║善，一村水竹付閒人。
J38nB425_p0716c01║題性貞信士假山
J38nB425_p0716c02║入門盤曲徑，少憩古松陰，乳岫窗前緣，靈淵階下深。
J38nB425_p0716c03║不惟彰佛髻，端可蘸天心，隴畝富丘壑，寧輸支遁林。
J38nB425_p0716c04║宿悠然禪人水月菴
J38nB425_p0716c05║池菴疊露月痕新，如許清光冷照人，暑氣洗殘無半
J38nB425_p0716c06║點，古梅瘦竹共精神。
J38nB425_p0716c07║南都觀風吟（併引）
J38nB425_p0716c08║邦人士，尊佛敬神，守法自律，物我一體，彼此忘懷。
J38nB425_p0716c09║群鹿狎遊于廛，似同家牧；池魚授食掌上，了無怖
J38nB425_p0716c10║疑。竹木蔚然，不損一毫；瓜果載途，莫私半箇。風俗
J38nB425_p0716c11║之美，國政之良，宛有太古之風。因述觀風吟。
J38nB425_p0716c12║國君布德澤含靈，魚鹿逢人總不驚，三尺兒童知政
J38nB425_p0716c13║化，宜乎萬代享昇平。
J38nB425_p0716c14║題興福古剎　國主賜地澹海公布金
J38nB425_p0716c15║一堂分兩金，千載沐恩深，帝賜袈裟地，臣開薝蔔林。
J38nB425_p0716c16║風柯明法相，月渚現觀音，不但為興福，要人發道心。
J38nB425_p0716c17║禮銅像（并序）
J38nB425_p0716c18║東大寺為南都十大剎之最，有盧舍那佛銅像，長
J38nB425_p0716c19║一十六丈，盍　　　國主以感異夢所造也。當時
J38nB425_p0716c20║殿堂樓閣，窮極宏壯。治承間，寺遭兵燬，建久復興，
J38nB425_p0716c21║永祿又燬，惟古銅像至今猶存，寶冠蓮座，隱然如
J38nB425_p0716c22║山。聞洛陽大佛亦追軌于此，儻非大心檀度，乘夙
J38nB425_p0716c23║願再來，未易恢張也。向欲拜觀不果，茲緣拙道、寂
J38nB425_p0716c24║宗諸禪士不憚長途，導為法喜之遊，因得瞻禮焉。
J38nB425_p0716c25║敬題一偈，以俟知音。時甲辰閏五月三日也。
J38nB425_p0716c26║誰把小鐘山，肖佛範大冶，法身隨處圓，一真中無假。
J38nB425_p0716c27║大地千華座，虛空一片瓦，幻盍古如來，廣博無踰者。
J38nB425_p0716c28║日月無盡燈，清風帚自把，群鹿時獻花，異香吹綠野。
J38nB425_p0716c29║萬象聽宣揚，一音開聾啞，稽首讚空王，海墨難描寫。
J38nB425_p0716c30║題春日山神廟（有引）
J38nB425_p0717a01║南都勝地，多奠神祠，雨後艸艸登臨，未及遍覽，惟
J38nB425_p0717a02║見其畫巒飛翠茂，林滴青泥，水通身為之洗盡，庶
J38nB425_p0717a03║不虛此一行也。敬題二十八字，以當瓣香。
J38nB425_p0717a04║臨下赫然神且明，欽承護國祐生民，屏翰三寶將何
J38nB425_p0717a05║答，聊假空箋寫寸誠。
J38nB425_p0717a06║詠古檉（有引）
J38nB425_p0717a07║春日山萬林之中有檉樹一章，高出雲表，大可八
J38nB425_p0717a08║人圍，相傳千年物也，偈以誌之。
J38nB425_p0717a09║檉魁立地不知年，翠奪千林綠到天，憶昔不承秦帝
J38nB425_p0717a10║倏，今堪扶起雪峰禪。
J38nB425_p0717a11║高安演劇，為供偈以示之（時演殺酒鬼齣）
J38nB425_p0717a12║大地由來一戲場，諸郎卻解殺無常，肉絲調合無生
J38nB425_p0717a13║曲，度盡迷雲出醉鄉。
J38nB425_p0717a14║閏夏五日雨留高安幻生家
J38nB425_p0717a15║天符人意緩歸期，人與天公想要詩，曉起拾來雲幾
J38nB425_p0717a16║片，揮毫掃盡雨淋漓。
J38nB425_p0717a17║泛舟回檗山
J38nB425_p0717a18║白雲題破雨初收，從者歡呼催放舟，岫列高禪迎兩
J38nB425_p0717a19║岸，川浮巨楫泛中流。者回以道觀風返，不比當年孟
J38nB425_p0717a20║浪遊，或見吾師問勝概，有聲畫出古皇州。
J38nB425_p0717a21║示齊雲上座
J38nB425_p0717a22║腳跟生銕鑄，頭角五雲遮，覷破轉身句，雙眸空月華。
J38nB425_p0717a23║甲辰仲夏望前一日，乃予四十九初度，時逢閏
J38nB425_p0717a24║月，髻恬、曇碧諸子重為予祝，席上書示
J38nB425_p0717a25║母難逢雙祝，猶疑是兩年，昨非渾不覺，半百似徒然。
J38nB425_p0717a26║閏結三祇果，重敷五月蓮，頂門開隻眼，看破未生前。
J38nB425_p0717a27║月泉上座索偈，補次舊韻答之
J38nB425_p0717a28║遠來訊老翁，遇子福城東，隻眼青霄外，百城跬步中。
J38nB425_p0717a29║早知君慧理，莫笑我愚蒙，放出轟雷古，山河耳亦聾。
J38nB425_p0717a30║示因碩奕士
J38nB425_p0717b01║同上縱橫十九路，死生迷悟沒閒時，任君一著高天
J38nB425_p0717b02║下，爭似山僧都不知。
J38nB425_p0717b03║贈諸昆仲
J38nB425_p0717b04║西堂
J38nB425_p0717b05║十霜居洛土，冰檗嘗來苦，苦盡甘自回，倒生獨角虎。
J38nB425_p0717b06║監寺
J38nB425_p0717b07║吞殘栗棘蓬，毛孔吹香風，翻卻舊燈盞，金烏午夜紅。
J38nB425_p0717b08║維那
J38nB425_p0717b09║二六時禪誦，綱領微塵眾，合眼念摩訶，槌醒千劫夢。
J38nB425_p0717b10║書記
J38nB425_p0717b11║宴坐翰墨林，胸藏義海深，和心都嘔出，遍地是黃金。
J38nB425_p0717b12║知藏
J38nB425_p0717b13║一切多羅藏，不在黑白中，咬著元字腳，滿口吐春風。
J38nB425_p0717b14║副寺
J38nB425_p0717b15║鎮庫渾無物，生薑辣古今，祖師不可見，千載有知音。
J38nB425_p0717b16║典座
J38nB425_p0717b17║溈山千七百，一杓舀將來，隻手重伸出，曇花鑊上開。
J38nB425_p0717b18║知客
J38nB425_p0717b19║三根作麼接，一例廾烏藤，佛祖不肯做，邀渠見老僧。
J38nB425_p0717b20║直歲
J38nB425_p0717b21║直原為眾務，普請鼓三通，不運四時力，爭成一歲功。
J38nB425_p0717b22║知浴
J38nB425_p0717b23║浴此無垢人，玅觸已宣明，雲淨水無影，雨餘山更青。
J38nB425_p0717b24║侍者
J38nB425_p0717b25║慶喜三十載，達摩四十年，今人乃若古，鈍置祖師禪。
J38nB425_p0717b26║飯頭
J38nB425_p0717b27║菜頭蒸出骨，香飯煮無涾，彈破趙州齒，與君三十叉。
J38nB425_p0717b28║曉堂法姪書遺教經示省禪
J38nB425_p0717b29║毫頭藏銕畫，描出佛心肝，獨許知恩者，頂門著眼看。
J38nB425_p0717b30║珠姪書報恩經答親
J38nB425_p0717c01║親恩同罔極，析剝也難酬，法海毛吞盡，俱超生死流。
J38nB425_p0717c02║示道昌通士
J38nB425_p0717c03║服異人無異，音殊理不殊，驊騮蹲舌上，笑我腹如衢。
J38nB425_p0717c04║觀流亭
J38nB425_p0717c05║一脈出崑崙，聲光澈海門，萬流旋轉後，何處不逢源。
J38nB425_p0717c06║百花軒
J38nB425_p0717c07║栽培如種德，樂道已忘榮，正信春無盡，花開果自成。
J38nB425_p0717c08║偶閱夏梅詩寫贈官人
J38nB425_p0717c09║筆端三昧非吾長，戲抹斜枝幻冷香，雪質能消三伏
J38nB425_p0717c10║暑，飛紅滴翠總幽芳。
J38nB425_p0717c11║贈馬友松醫士
J38nB425_p0717c12║仙方藏祕訣，佛道露倪端，一句無生話，鍊成不老丹。
J38nB425_p0717c13║予所寓竹林居西照，盛夏熱甚，正明法弟延予
J38nB425_p0717c14║至江州法輪山消遣。立秋前一日到上剎，見
J38nB425_p0717c15║其平林廣隴，秀色可掬，緇素稽首，信心倍常，
J38nB425_p0717c16║援題一律，以寫近趣
J38nB425_p0717c17║山靈符主意，有待道人遊，宿雨消殘夏，涼風送早秋。
J38nB425_p0717c18║忘機隨鶴出，在處為雲留，夜演微塵偈，都盧一句酬。
J38nB425_p0717c19║禮大悲像
J38nB425_p0717c20║四八陀羅臂，時時轉法輪，威儀聲色外，千日繞崑崙。
J38nB425_p0717c21║次獨和禪士韻
J38nB425_p0717c22║勞爾趁朝晴，迎予到正明，相逢賓主外，一句若何呈。
J38nB425_p0717c23║次正明法弟見喜韻併答諸禪士
J38nB425_p0717c24║字字皆舍花雨香，香風吹澈滿山房，只茲數偈堪清
J38nB425_p0717c25║供，何必人天敷法床。
J38nB425_p0717c26║贈豐主忠真老居士
J38nB425_p0717c27║治定大勳臣，樂道忘歲晚，凜然忠義氣，為民暖肝膽。
J38nB425_p0717c28║贈小笠原遠州守
J38nB425_p0717c29║二千五百載，授記到于今，外現郎官相，居然出世心。
J38nB425_p0717c30║立秋後五日，賜紫大牛大德晉黃檗山延予到
J38nB425_p0718a01║土佐州，偈以答之
J38nB425_p0718a02║吾自未能度，焉能以度人，州主與大德，足以化生民。
J38nB425_p0718a03║牧野佐渡守府中產靈芝數朵，于六月廾七日
J38nB425_p0718a04║寄其一請問，因答之曰：「王者仁慈則感生瑞
J38nB425_p0718a05║艸，昔漢殿九莖、天台五秀，邦國禎祥重兆于
J38nB425_p0718a06║今日矣，可嘉可賀。」後三日承駕見訪，復贈以
J38nB425_p0718a07║偈
J38nB425_p0718a08║地靈鍾瑞氣，祥感五芝生，仁與天心合，道同世運亨。
J38nB425_p0718a09║吉良若州守朝覲回駕憩檗山見訪
J38nB425_p0718a10║遠秉將軍令，耑來朝聖君，繡衣餘紫氣，旋結檗山雲。
J38nB425_p0718a11║建仁開山千光國師遠忌以偈代香
J38nB425_p0718a12║國師早出天童門，真是黃龍九世孫，四百五年燈欲
J38nB425_p0718a13║盡，榑桑頂上現朝暾。
J38nB425_p0718a14║贈范贊公居士七十
J38nB425_p0718a15║日月閒邊度，渾忘海國遊，仙齡方七秩，弧且值中秋。
J38nB425_p0718a16║雙桂堂前郁，脩琴竹裏幽，江山收筆底，元不羨丹丘。
J38nB425_p0718a17║贈吉峰居士
J38nB425_p0718a18║年踰稀古鬢春芽，千里懷香行可嘉，瞥轉一機逢遍
J38nB425_p0718a19║吉，玅高峰頂綻曇花。
J38nB425_p0718a20║甲辰中秋乃黃檗慧門法兄半百之辰寄贈
J38nB425_p0718a21║指屈中秋五十番，圓明一點不相瞞，迸開㘞地頂門
J38nB425_p0718a22║眼，照澈娘生赤肉團。算疊南山機共峻，祉涯東海量
J38nB425_p0718a23║同寬，無邊風月無私祝，虎嘯龍吟動九灘。
J38nB425_p0718a24║今歲豐稔，秋成倍登。江州正明檀信，不憚百五
J38nB425_p0718a25║十里，遠來獻新。福田有種，功不唐捐。山僧愧
J38nB425_p0718a26║道微不能消受，口占答謝
J38nB425_p0718a27║新秋炊白粲，香氣靄村村，粒粒丘山重，將何為抵恩。
J38nB425_p0718a28║中秋侍老人坐月
J38nB425_p0718a29║竹隱將雙白，時逢八月中，清光寒玉宇，古桂撲金風。
J38nB425_p0718a30║席預曹溪話，吟賡檗嶠翁，茶香難入夢，一嘯萬山空。
J38nB425_p0718b01║和王陽明先生前身偈（併序）
J38nB425_p0718b02║先生嘉靖初論功，封新建伯。隆慶初，諡文成，世襲
J38nB425_p0718b03║伯爵。萬曆初，詔示天下，從祀孔廟，稱先儒王子。諱
J38nB425_p0718b04║守仁，字伯安，號陽明，杭之餘姚人。父華，成化辛丑
J38nB425_p0718b05║狀元。母鄭氏，孕十四月而生。將誕之夕，夢仙人抱
J38nB425_p0718b06║赤子乘雲而降，因名雲。生六歲，不能言。一日，有老
J38nB425_p0718b07║僧過其門，為摩頂曰：「好箇寧馨兒，卻被名字叫壞
J38nB425_p0718b08║了。」改今名，遂能言。穎異頓發，讀書過目成誦。少喜
J38nB425_p0718b09║任俠，長善詞章，壯好佛老，才辯擅名。登進士，官至
J38nB425_p0718b10║極品。雖處富貴，志在物表。每以道學為己任，不宗
J38nB425_p0718b11║程、朱，獨舉良知為說。上欲以其學輔君，下欲以其
J38nB425_p0718b12║學淑民，惓惓欲天下人同歸於善而後已。一日，遊
J38nB425_p0718b13║山寺，見其院封鎖甚固，欲啟之，寺僧不可，曰：「中有
J38nB425_p0718b14║定僧，閉五十年矣。」先生竟發視，見龕中僧儼然如
J38nB425_p0718b15║生，貌酷像已。既而見壁間一偈云：「五十年前王守
J38nB425_p0718b16║仁，開門原是閉門人。精靈剝後還歸復，始信禪門
J38nB425_p0718b17║不壞身。」先生乃對寺僧曰：「此吾之前身也。」茲緣此
J38nB425_p0718b18║儒者崇先生之學居多，故闡而傳之，以昭儒釋不
J38nB425_p0718b19║二云。時甲辰中秋日。
J38nB425_p0718b20║先生大道繼能仁，有相何曾著我人，只為度生心未
J38nB425_p0718b21║了，再來示現宰官身。
J38nB425_p0718b22║大津甚四郎，性敏慧，三歲能書。六歲謁予于檗
J38nB425_p0718b23║山竹林精舍，面書「風雨高堂明月」六大字為
J38nB425_p0718b24║供，筆意古勁。予甚奇之，就字成韻，走筆以贈
J38nB425_p0718b25║六歲甚四郎，謁我于高堂，落筆疾風雨，心如明月光。
J38nB425_p0718b26║巖倉、松下二黃門先後見訪
J38nB425_p0718b27║曉出楓宸外，遙臨檗苑中，卿雲初布影，林野沐仁風。
J38nB425_p0718b28║示靈秀道士
J38nB425_p0718b29║雨霽山偏秀，秋空月正涼，相逢無一語，別去話頭長。
J38nB425_p0718b30║示了喜老叟
J38nB425_p0718c01║八十五老叟，矍鑠似趙州，世間無可喜，此外復何憂。
J38nB425_p0718c02║示在恬禪姪
J38nB425_p0718c03║海闊天空，風恬浪靜，萬象森羅，收歸一印。
J38nB425_p0718c04║示常信畫士
J38nB425_p0718c05║人道有五常，信者居其一，用一如畫師，不離五色筆。
J38nB425_p0718c06║新賜紫檀叢大德見謁
J38nB425_p0718c07║覿面無玄語，且斟趙老茶，堂前花正發，色映紫袈裟。
J38nB425_p0718c08║探幽信士為寫三笑圖書贈
J38nB425_p0718c09║何年佩法印，筆底自靈通，千載匡山客，呼來半幅中。
J38nB425_p0718c10║甲辰九月初五日拜別本師老和尚出山
J38nB425_p0718c11║法育恩逾父母慈，敢將自便忍離師，緣栖海國沖霄
J38nB425_p0718c12║鶴，整頓當年掃地枝。古渡霜深須早發，重來水遠恐
J38nB425_p0718c13║留遲，願師四大恒安穩，千里同風不隔眉。
J38nB425_p0718c14║留別木菴法兄
J38nB425_p0718c15║鄉國途遙緩鶴回，隨緣作主且浮杯，未能七匝繽花
J38nB425_p0718c16║雨，側聽三冬震法雷。仙島雲留閒漢臥，祖山檗付長
J38nB425_p0718c17║兄培，他時若肯光垂顧，法供禪臺萬樹梅。
J38nB425_p0718c18║留別佛日正明諸法弟
J38nB425_p0718c19║大塊原為寓，隨方皆可安，直將留別意，轉作未來看。
J38nB425_p0718c20║補處賢昆仲，相期豎剎竿，乘閒能過我，山水富盤餐。
J38nB425_p0718c21║次秀峰弟贈別韻
J38nB425_p0718c22║謝贈遼天句，難將踞地酬，相辭重折葦，不忍話深秋。
J38nB425_p0718c23║杲日杖頭挂，滄江麈尾流，兩般君固有，益待壯林丘。
J38nB425_p0718c24║次南源弟贈別韻
J38nB425_p0718c25║法脈宗黃檗，詞源出孔丘，傾腸當別我，運筆迅如流。
J38nB425_p0718c26║從此一相對，不知又幾秋，問梅先得信，勿爽到青州。
J38nB425_p0718c27║次曉堂法姪贈別韻
J38nB425_p0718c28║明日辭京國，連宵話故鄉，清言如簇桂，寤寐已生香。
J38nB425_p0718c29║白浪峰頭鼓，紅塵海面揚，華兒通正脈，杲老有餘光。
J38nB425_p0718c30║次潮音禪士贈別韻
J38nB425_p0719a01║知君學有本，南浦是其宗，久鍊降魔劍，多年不露鋒。
J38nB425_p0719a02║謝君呼片月，送我下高峰，宛爾對顏色，疇云不遠從。
J38nB425_p0719a03║次愚溪禪德贈別韻兼示恁的禪人
J38nB425_p0719a04║速駕鐘何處，金烏天外懸，大家接足禮，送上渡頭船。
J38nB425_p0719a05║無語安高足，和詩答老禪，歸逢癲漢子，為我屈三拳。
J38nB425_p0719a06║執事諸公各以詩贈送，總答一偈
J38nB425_p0719a07║指點風雲明祖意，團圞水石語玄宗，玅高頂上空王
J38nB425_p0719a08║殿，撐拄全憑二六峰。
J38nB425_p0719a09║高泉法姪送予至大阪，同宿心月軒（有引）
J38nB425_p0719a10║兩番宿此，岫雲來去無心；百里重臨，松鶴送迎有
J38nB425_p0719a11║禮。莫酬高義，聊敘法緣。
J38nB425_p0719a12║來去渾如昨，東籬兩度花，此心談不盡，笑引一天霞。
J38nB425_p0719a13║過天王寺觀聖德太子道具，示秋野來林院
J38nB425_p0719a14║借此以發機，見聞勿泥跡，悟取本來無，人天均利益。
J38nB425_p0719a15║太子所握佛舍利
J38nB425_p0719a16║如來真舍利，無成亦無壞，虛空莫能藏，法地方堪載。
J38nB425_p0719a17║前身所書法華
J38nB425_p0719a18║覷破無一實，元腳何處立？太子㘞地時，法華轉已畢。
J38nB425_p0719a19║達摩所授法衣
J38nB425_p0719a20║一幅古袈裟，展開如銕壁，堪笑老臊胡，覿面自不識。
J38nB425_p0719a21║謝石見守
J38nB425_p0719a22║昨夜夢明月，今朝燦福星，回光同本得，雙眼燭天青。
J38nB425_p0719a23║贈高泉法姪應玉峰居士請
J38nB425_p0719a24║祗陀園裏富鋪金，長者難忘舊日心，百頃彤雲翻錦
J38nB425_p0719a25║浪，遲君法雨種瓊林。
J38nB425_p0719a26║喜慧林法弟開堂題聯為贈
J38nB425_p0719a27║佛日新開黃檗禪，雪峰敢吝選場聯？一條拄杖支天
J38nB425_p0719a28║地，半個紅爐鑄聖賢。
J38nB425_p0719a29║示伊藤清三郎
J38nB425_p0719a30║世情淡處道情濃，如水使帆帆使風，彼岸頓登方慶
J38nB425_p0719b01║快，長安古路一時通。
J38nB425_p0719b02║初八午舟發
J38nB425_p0719b03║霽日開風煙，雲帆鏡裏懸，浮生滄海隔，有路可通天。
J38nB425_p0719b04║九日舟中懷本師老人
J38nB425_p0719b05║朝逢重九趁浮杯，移此瑤花鏡面開，未審吾師當此
J38nB425_p0719b06║際，幾人扶上玅高臺？
J38nB425_p0719b07║初十日泊室津，次韻示諸善信
J38nB425_p0719b08║市雜道人家，競參似織霞，善來期見性，勿使路頭差。
J38nB425_p0719b09║是晚宿見性寺
J38nB425_p0719b10║何處無山寺，順風泊室津，江雲招一宿，松月解留人。
J38nB425_p0719b11║十二日泊牛窗，祈風
J38nB425_p0719b12║山野沒神通，兩日住江中，竭羅如有意，敢借一帆風。
J38nB425_p0719b13║十五日過上關，同瑞巖二子賦
J38nB425_p0719b14║野鶴度江灣，乘雲在處閒，海中知有國，天外恐無山。
J38nB425_p0719b15║日涉煙波趣，時忘道路艱，天風扶到岸，闊步上頭關。
J38nB425_p0719b16║十八晚至下關，寄永井右近大夫及獨航監寺
J38nB425_p0719b17║謝君兩葉舟，送我下江流，載返壽山月，清光徹九洲。
J38nB425_p0719b18║十九早，月叟、法雲二禪德具舟相迎，偶成三友
J38nB425_p0719b19║偈以贈（有引）
J38nB425_p0719b20║澤一切物者，雲也；破一切暗者，月也；度一切眾生
J38nB425_p0719b21║越生死流者，舟也。體雖有異，用則大同，立為三友，
J38nB425_p0719b22║誰曰不宜？
J38nB425_p0719b23║閒雲出洞非無意，明月渡江更有情，三益相求添巨
J38nB425_p0719b24║舶，不妨隨處任逢迎。