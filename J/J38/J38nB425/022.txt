J38nB425_p0724a01║即非禪師全錄卷之二十二
J38nB425_p0724a02║門人明洞、性安、性節、明覺、明幢仝編
J38nB425_p0724a03║詩偈
J38nB425_p0724a04║示化子初度
J38nB425_p0724a05║七旬初度日邊臨，宴坐渾忘白髮侵，莢吐仲陽方二
J38nB425_p0724a06║葉，手栽古檜已千尋。山雲久抱從龍志，澗水長懷出
J38nB425_p0724a07║世心，兩兩無情能惠物，道人豈肯負光陰。
J38nB425_p0724a08║靈芝壽豐主
J38nB425_p0724a09║春半融和芝艸生，山靈有意壽翁庚，應知鹿苑含雙
J38nB425_p0724a10║秀，不減龍樓簇九莖。甘露沃成邦國瑞，香風邈度歲
J38nB425_p0724a11║時亨，點湯會宴金仙子，美勝當年碧澗莢。
J38nB425_p0724a12║示法雲監寺上黃檗
J38nB425_p0724a13║子承師命謁師翁，樓閣重重彈指通，踏轉上頭關捩
J38nB425_p0724a14║子，頂門迸出一輪紅。
J38nB425_p0724a15║乙巳除夕值宗瑞侍者生日書示
J38nB425_p0724a16║臘去留殘夢，春回知幾更？江山常自在，日月太忙生。
J38nB425_p0724a17║嬾竭黃皮曆，忻煨折腳鐺，七旬明日是，正好樂時亨。
J38nB425_p0724a18║丙午元旦海侍者母難書示
J38nB425_p0724a19║初度三三歲，辰逢第一朝，春風開殿閣，玉浪奏雲韶。
J38nB425_p0724a20║胎裏乾坤大，區中雨露饒，百川融點滴，觸處長靈苗。
J38nB425_p0724a21║遊嶒閣崛（有序）
J38nB425_p0724a22║山距豐府東南百六十里，峰巒秀拔，崖壁千尋。沿
J38nB425_p0724a23║曲溪盤古徑而上龍脊峰，峰迴徑折，有洞曰羅漢，
J38nB425_p0724a24║以五百尊者現像得名。像高三尺許，係元僧建順
J38nB425_p0724a25║手鐫，梵容古樸，闈繞佛菩薩，左右有四天王衛護，
J38nB425_p0724a26║儼然一會未散。洞高二丈餘，深廣倍之。洞之右又
J38nB425_p0724a27║有重岩，中安千尊石地藏及十閻君。洞之左復有
J38nB425_p0724a28║大洞，積翠玲瓏，諸峰掩映，僧舍納其中，後祀開山
J38nB425_p0724a29║昭覺禪師。皆天然佳境，東海奇觀，惜乎深僻，世人
J38nB425_p0724a30║所未盡覽。丙午春，山僧領眾之暇，特造隨喜，偶題
J38nB425_p0724b01║兩偈，用識歲月。從遊諸子，盍法雲、曇瑞、粟田等二
J38nB425_p0724b02║十餘人也。
J38nB425_p0724b03║鐵石心身數一千，團圞三百有餘年，時時常說無生
J38nB425_p0724b04║法，何似山僧一指禪？
J38nB425_p0724b05║幻示應真五百尊，倦遊海藏臥山根，恐教在處成狼
J38nB425_p0724b06║藉，喚醒寒岩一口吞。
J38nB425_p0724b07║宿法性寺
J38nB425_p0724b08║好山行盡接仙橋，樹籟溪聲半雜潮，信宿毘耶城裏
J38nB425_p0724b09║寺，夢中猶聽奏雲韶。
J38nB425_p0724b10║遊彥山（并序）
J38nB425_p0724b11║去𡺸闍崛百三十里，有彥山最高，其間溪流百折，
J38nB425_p0724b12║疊嶂千重，極頂有古廟，以奉開山神異不測之神。
J38nB425_p0724b13║神之子孫將千餘丁，居山之半，習符咒為業，一金
J38nB425_p0724b14║枝座主諱亮有者統之。予遊是山時，座主遣使于
J38nB425_p0724b15║五十里外相迎，到即延齋，嘉此勝緣，留題以贈。
J38nB425_p0724b16║大川雄入海，人語響霄崢，旭日簷間掛，春雲衣上生。
J38nB425_p0724b17║停車逢宿德，延我飽香粳，更羨開山主，千年道愈亨。
J38nB425_p0724b18║觀瀑（有引）
J38nB425_p0724b19║瀑布泉在管山，距豐府三十里許。自懸崖瀉下，望
J38nB425_p0724b20║之如玉虹垂空，觸石澎湃，奇趣絕塵。
J38nB425_p0724b21║玉龍倒掛白雲巔，時吐甘霖潤大千，不憚飛流奔入
J38nB425_p0724b22║海，揚清只為浴蒼天。
J38nB425_p0724b23║豐主回自燕都，見訪道話
J38nB425_p0724b24║三千餘水陸，歸思已忘勞，馬上看山色，舟中聽海濤。
J38nB425_p0724b25║泠泠大士語，點點小兒曹，掇轉功勳旆，方知出世高。
J38nB425_p0724b26║遠州守初度書贈
J38nB425_p0724b27║遠州源太守，間氣淑英賢，未了三生約，重逢二十年。
J38nB425_p0724b28║政明心即佛，道泰吏如仙，何以申椿祝，一枝華岳蓮。
J38nB425_p0724b29║源太夫人送法衣
J38nB425_p0724b30║昔日寸絲都不掛，今朝錦上又鋪紅，裏得法身無欠
J38nB425_p0724c01║剩，淨檀福德等虛空。
J38nB425_p0724c02║亮有座主見謁，呈偈書示
J38nB425_p0724c03║參禪直下究根源，夜半金烏出海門，覷破個中無點
J38nB425_p0724c04║墨，有何教外可重論？
J38nB425_p0724c05║解荊簡立公
J38nB425_p0724c06║跛鱉獰龍放出關，一軒松竹伴清閒，眠餐以外無餘
J38nB425_p0724c07║事，時望白雲歸舊山。
J38nB425_p0724c08║送梅谷上座還山
J38nB425_p0724c09║谷瑣寒煙凍未開，雪香幾點送春來，溪山一望三千
J38nB425_p0724c10║里，不是南陽喚不回。
J38nB425_p0724c11║示祖禪居山
J38nB425_p0724c12║未有山時誰作祖？闍黎為我舉將來，忽朝踏到山窮
J38nB425_p0724c13║處，百億彌盧沒點埃。
J38nB425_p0724c14║恭次徑山老和尚尊韻示曇瑞上座
J38nB425_p0724c15║新羅鷂子過多時，菴內闍黎猶未知，若問頂門開隻
J38nB425_p0724c16║眼，優曇瑞現實堪怡。
J38nB425_p0724c17║輓未發禪師
J38nB425_p0724c18║自古聖賢無不死，惟於有道死猶存，何時再赴羯羅
J38nB425_p0724c19║供，倒跨泥牛出海門。
J38nB425_p0724c20║輓上䠨和尚
J38nB425_p0724c21║七十五年結祖冤，疇知原是古雲門，九重城裏留難
J38nB425_p0724c22║住，應現他方補處尊。
J38nB425_p0724c23║輓旗山和尚
J38nB425_p0724c24║純金鈍銕與頑銅，迸入鉗鎚大鞴中，煆鍊未成先攃
J38nB425_p0724c25║手，紅爐煙冷動悲風。
J38nB425_p0724c26║輓法兄慧門和尚
J38nB425_p0724c27║坐斷無生國，休誇不死符，清風彌檗苑，慧月照東湖。
J38nB425_p0724c28║日冷降龍缽，塵埋點銕爐，高崖留火種，格外鑄賢模。
J38nB425_p0724c29║輓曉堂法姪
J38nB425_p0724c30║知君看破臭皮囊，膿血化成乳滴香，夙障不辭酬了
J38nB425_p0725a01║了，髑髏眼活耀榑桑。
J38nB425_p0725a02║次吼仲見寄韻
J38nB425_p0725a03║錫卓海中洲，何如檗苑幽，浮生幾許日，一別兩三秋。
J38nB425_p0725a04║憶自烹龍澗，時同話虎丘，團圞昆仲輩，遲月竹林遊。
J38nB425_p0725a05║送柏岩維那上黃檗省覲
J38nB425_p0725a06║為覲師翁上國遊，逢人謾舉過牆牛，長江一碧平如
J38nB425_p0725a07║掌，好看金毛輥出毬。
J38nB425_p0725a08║心牛禪者然指
J38nB425_p0725a09║心光一點難遮盍，火裏芙蕖指上開，曠劫無明都灼
J38nB425_p0725a10║破，是真精進供如來。
J38nB425_p0725a11║柏岩土座生日
J38nB425_p0725a12║三十三秋一覺長，初辰何以報爹娘？當年饡飯餿酸
J38nB425_p0725a13║氣，此日化為丹桂香。
J38nB425_p0725a14║松子省母
J38nB425_p0725a15║明朝跨馬放船時，滿路樨香送到崎，拜母為傳山野
J38nB425_p0725a16║語，老年正合念阿彌。
J38nB425_p0725a17║為松平將監題牧牛圖
J38nB425_p0725a18║述本以逐物，隨流墮生死，往來六道中，何劫而出離。
J38nB425_p0725a19║先聖設方便，譬如牧牛子，初機求見跡，尋跡得牛始。
J38nB425_p0725a20║狂走痛加鞭，純熟忘彼此，人牛兩俱空，空空翻到底。
J38nB425_p0725a21║玉管報春回，轉身幻化裏，和光而同塵，猶是舊行腹。
J38nB425_p0725a22║大匠不留蹤，說甚分皮髓，收拾一毫頭，舉世提不起。
J38nB425_p0725a23║次韻黃檗山　御賜佛舍利塔志喜
J38nB425_p0725a24║覺皇應跡際無邊，最後一機超劫前，五顆光中含日
J38nB425_p0725a25║月，片牙罅裏現金仙。育王功被東西土，窣堵波分上
J38nB425_p0725a26║下天，不昧靈山親付囑，全收雙放福三千。
J38nB425_p0725a27║端午偶成
J38nB425_p0725a28║佳節值天中，吟騷弔楚翁，驪舟吞巨浪，艾虎嘯熏風。
J38nB425_p0725a29║人已騎鰲去，花猶照水紅，船頭齊撥轉，片月印江空。
J38nB425_p0725a30║重陽寄懷長卿石香爾潛子謙諸居士
J38nB425_p0725b01║節值黃花候，詩煩白雁題，未涯歸故國，且自托深棲。
J38nB425_p0725b02║倚杖豐城北，停雲斷岸西，千峰掛眉睫，遙想費攀躋。
J38nB425_p0725b03║贈林碩悟居士八十
J38nB425_p0725b04║白雪滿頭月滿襟，兒安生理叟安心，年踰八十貧無
J38nB425_p0725b05║諂，一世清閒值萬金。
J38nB425_p0725b06║贈王心渠居士七十五
J38nB425_p0725b07║鐵鑄面皮金鑄骨，眉毛落盡頭如雪，庭前蘭桂鬧芬
J38nB425_p0725b08║芳，壽君一句離言說。
J38nB425_p0725b09║題松為何一粟居士七十
J38nB425_p0725b10║長憶何檀契，七旬夢裏逢，新正方二日，點筆寫喬松。
J38nB425_p0725b11║為記無涯壽，藉觀有德容，庭前孫子輩，頫仰活如龍。
J38nB425_p0725b12║贈林公琰居士七十
J38nB425_p0725b13║逢君方耳順，不覺又稀年，卻笑雲邊鶴，何如地上仙。
J38nB425_p0725b14║交朋推禮義，教子拔英賢，不羨長生術，惟參直指禪。
J38nB425_p0725b15║題畫松贈林大堂居士六十
J38nB425_p0725b16║一幅千尋勢，長青不老容，無心沾雨露，得趣臥虯龍。
J38nB425_p0725b17║歲月渾如夢，溪山好寄蹤，描成霜雪操，子結綠陰濃。
J38nB425_p0725b18║曇子初度次韻題畫以示
J38nB425_p0725b19║無聲句子韻尤長，疇信毫端納渺茫，揮出一雙無影
J38nB425_p0725b20║樹，蔭留大地作清涼。
J38nB425_p0725b21║示筑後州陸田奇童
J38nB425_p0725b22║靈羽纔出殼，便有沖天志；譬如將家種，種性迥殊異。
J38nB425_p0725b23║陸田主膳郎，生具自然智；五齡會大書，七歲能飛驥。
J38nB425_p0725b24║咸稱寧馨兒，骨格甚標致；繩武闢門牆，祖業堪紹寄。
J38nB425_p0725b25║不憚數百程，特謁山僧至；稽首具威儀，面書為委贄。
J38nB425_p0725b26║我觀其銕畫，真個出人意；不覺下禪床，走筆以開示。
J38nB425_p0725b27║筆墨久荒疏，敘敘無奇思；囑汝受美祿，珍重靈鷲記。
J38nB425_p0725b28║丁未元旦偈
J38nB425_p0725b29║乾元啟且麗春光，煙熱御爐祝聖王，髮剪頭陀明有
J38nB425_p0725b30║本，身安福地樂無疆。千年古樹雲中翠，一塢寒梅劫
J38nB425_p0725c01║外香，五十二齡綿道力，轉將陽德壽陶唐。
J38nB425_p0725c02║雷洲戒子發心，梓彌勒大士三生經，併血書誦
J38nB425_p0725c03║持，嘉其志向，偈以勉之
J38nB425_p0725c04║書持功德等虛空，一片霞鋪錦上紅，千聖不傳一句
J38nB425_p0725c05║子，闍黎試為我流通。
J38nB425_p0725c06║後堂吼弟，住舍利殿
J38nB425_p0725c07║琳宮新敕建，賢仲得安居，守道閒無極，侍師樂有餘。
J38nB425_p0725c08║身輕巢樹鶴，志壯化龍魚，舍利衣珠映，圓明耀紫虛。
J38nB425_p0725c09║示雲子三十初度
J38nB425_p0725c10║青陽念有七，雲子初度日，童真誓出家，不覺年而立。
J38nB425_p0725c11║倒跨三腳驢，步超千仞級，接得壽山棒，自領百二十。
J38nB425_p0725c12║謝逸公寫全堂祖圖
J38nB425_p0725c13║一毫頭上各翻身，鏡像春容妙入神，隻眼豁空今古
J38nB425_p0725c14║夢，法輪從此轉微塵。
J38nB425_p0725c15║平水禪德耆年
J38nB425_p0725c16║知足無求道自全，金剛壽相妙難傳，六旬花甲都翻
J38nB425_p0725c17║轉，衣裏摩尼顆顆圓。
J38nB425_p0725c18║義叟宗玄老居士諱日
J38nB425_p0725c19║昔者奉符出，勇占萬夫雄，義殫邦家效，仁成汗馬功。
J38nB425_p0725c20║丹心懸杲日，英氣凜秋風，一念回機處，高超果位中。
J38nB425_p0725c21║輓孤峰靈明居士
J38nB425_p0725c22║生前既愛誦觀音，薦拔應須沒字經，若問正文在甚
J38nB425_p0725c23║處，靈明獨露一峰青。
J38nB425_p0725c24║悼化林徒子（有序）
J38nB425_p0725c25║化子捨儒從釋，依予於雪峰，剃染服勤，參究有年。
J38nB425_p0725c26║及予東渡，子復遍參吳越諸知識，頗有見處。金陵
J38nB425_p0725c27║士庶欲留供養，子辭以化城几席非某所安，必欲
J38nB425_p0725c28║登寶所見家尊乃已。噫！志何壯歟？由是于辛丑秋，
J38nB425_p0725c29║不憚萬里鯨濤，攜徒從侍，朝夕承事，了無倦色。越
J38nB425_p0725c30║數載，予緣契豐君開山廣壽，以崇福道場令其監
J38nB425_p0726a01║守，子捨輕從重，又入山侍巾執，一期為徒之道可
J38nB425_p0726a02║謂盡耳。解制別去，乃問曰：「和尚無底缽分付阿誰？」
J38nB425_p0726a03║予曰：「人人有分。」進云：「與麼則某甲領荷去也。」予曰：
J38nB425_p0726a04║「更待合國人為子證明始得。」因以後堂職授之。返
J38nB425_p0726a05║錫未幾，又能鼎新伽藍，誠不愧為主持之任。時或
J38nB425_p0726a06║寄呈偈語，皆不失家法，子其所得不亦至乎？近擬
J38nB425_p0726a07║授子之道，遲之不至，豈謂幻海漚生，遽然變滅？嗚
J38nB425_p0726a08║呼痛哉！缽破半邊矣。聞子俄發背癰，大如升，出膿
J38nB425_p0726a09║血，旬餘日總不見有瘦容，亦無臭穢之氣、酸痛之
J38nB425_p0726a10║聲。又聞力疾開示緇素，人多感激。至六月初三日
J38nB425_p0726a11║巳刻，炷香未盡，憑几脫去。時當暑天，待龕兩日，顏
J38nB425_p0726a12║貌如生，苟非栴檀其表、金石其裏，焉得超脫乃爾？
J38nB425_p0726a13║足驗生平薰修之力也。
J38nB425_p0726a14║放得下時轉得身，縱橫何處不通津？人天路上行方
J38nB425_p0726a15║便，佛祖位中證本真。盡道闍黎今日死，疇知補處止
J38nB425_p0726a16║生辰？反觀七十一年事，水面漚花鏡裏人。
J38nB425_p0726a17║輓梅初薛居士
J38nB425_p0726a18║萬里家山歸未得，甘年夢事向誰諭？無腔銕笛希音
J38nB425_p0726a19║韻，五月梅花也斷魂。莫愧生前金膽喪，嬴餘化外赤
J38nB425_p0726a20║忠存，東西水土原無異，就路翻身禮世尊。
J38nB425_p0726a21║紀鹿吟
J38nB425_p0726a22║法雲上座近於廣壽山之右新構小菴，以安蒲團。
J38nB425_p0726a23║定破之次晨為中秋既望，予同曇瑞、柏岩、印光、慧
J38nB425_p0726a24║雲、禪燈八九輩臨觀新址，址之傍有鹿臥艸窩，彼
J38nB425_p0726a25║此相忘。俄因沙彌覺心所觸而起，且行且鳴，直上
J38nB425_p0726a26║小岡數十武，良久乃轉入深處，因語諸子曰：「此係
J38nB425_p0726a27║豐主前年所放的仙鹿也，人罕得見，今為雲子所
J38nB425_p0726a28║感而出，我輩遇之若有所俟，豈非欲彰豐主之盛
J38nB425_p0726a29║德、壽豐主之永祿也歟？況此鹿苑重開，一會猶在。」
J38nB425_p0726a30║輒成山偈以志。
J38nB425_p0726b01║雲子構雲屋，感得鹿守宿，觸醒見山僧，探花上林麓。
J38nB425_p0726b02║回顧欲有云，託為豐主祝，雙活千年恩，報以萬世福。
J38nB425_p0726b03║輓檀越德叟源老居士（有序）
J38nB425_p0726b04║小笠原祖先明德正信為朝野所稱，宏址深源誕
J38nB425_p0726b05║啟厥後，居士振繩祖武于壯齡之時，所踐所言允
J38nB425_p0726b06║為可法，其於舍衛城可謂不苟處矣。年踰從心，無
J38nB425_p0726b07║意寓世，歲丁未七月末，遽示微疾，掃空一榻，臞然
J38nB425_p0726b08║危坐，不異常時，其所異者，差減飲食耳。月中尚辱
J38nB425_p0726b09║惓惓存問，不五六中感高誼，曷能以口？至十月朔，
J38nB425_p0726b10║遣使致問曰：「弟子忠真處病七十餘日，雖四大相
J38nB425_p0726b11║迫，而自覺身心泰然，了無一毫苦惱相，匪向蒙吾
J38nB425_p0726b12║師指示，焉能臻此？想大限變故之時亦當如是，未
J38nB425_p0726b13║知別有向上工夫也無？」山僧答曰：「居士所云，足徵
J38nB425_p0726b14║平日學佛之驗也。只此泰然之心，亙古亙今，了無
J38nB425_p0726b15║變易，了無限量，何有向上向下之可云？就此之見，
J38nB425_p0726b16║亦須放下又放下可也。」居士聞之，如釋一座須彌
J38nB425_p0726b17║山，寧非有力丈夫哉？嘗語左右曰：「久不謁廣壽和
J38nB425_p0726b18║尚，可備大饅頭為供。」山僧飽德無涯，抑知福田有
J38nB425_p0726b19║種耳。十八早，病將革，櫛沐更衣，正念現前，生死路
J38nB425_p0726b20║頭當下看破，恒以手自指其心云：「惟廣壽和尚知
J38nB425_p0726b21║我。」復云：「當如法供養，為國家植福云云。」遂安然坐
J38nB425_p0726b22║逝。噫！當茲臨末梢頭，十有五雙心忙意亂，居士能
J38nB425_p0726b23║如是自在，不變所守，猶勤勤以國家法門為念，非
J38nB425_p0726b24║靈山記莂中來，斷不能爾也。嗟嗟！哲人往矣，無計
J38nB425_p0726b25║挽留，至於期頤，上以扶斯道，下以福斯民，為可憾
J38nB425_p0726b26║耳。所幸諸賢孝能繼述先志，庶慰此心。雲上座及
J38nB425_p0726b27║專使以遺言舉似山僧，不勝悲悼，愧檀度而莫報，
J38nB425_p0726b28║懼德音之無聞，故不敢默，聊述梗概，以闡其正信，
J38nB425_p0726b29║併綴聲偈三首，以奉輓云。
J38nB425_p0726b30║那知夙障病交纏，看破身心愈泰然，足驗平時心繫
J38nB425_p0726c01║道，臨終不變蛻如蟬。空拳捏住三千界，彈指聲消七
J38nB425_p0726c02║二年，盍代勛勞奚所羨，芳名早已播青蓮。
J38nB425_p0726c03║百年身世類浮漚，感激高情水乳投，摩頂未伸金色
J38nB425_p0726c04║臂，謝君拈出銕饅頭。推窮劫數天何樂，說到輪迴地
J38nB425_p0726c05║也愁，一念圓明登正覺，八功德水七重樓。
J38nB425_p0726c06║三年六應府中齋，道愛相忘雪映梅，輿必登庭君下
J38nB425_p0726c07║榻，果嘗親捧茗同杯。恩如滄海難為答，軸展虛空一
J38nB425_p0726c08║寫哀，哀失法屏摧國棟，願欽佛敕待重來。
J38nB425_p0726c09║丁未除夕次韻
J38nB425_p0726c10║屈指占癡憨，明年五十三，未能如濟北，空自憶江南。
J38nB425_p0726c11║瓶插疏香蕊，盤堆一色柑，小師辛守歲，夢裏打鄉譚。
J38nB425_p0726c12║戊申元旦祝聖
J38nB425_p0726c13║個裏原無始，人天眼目新，陽和調太簇，瑞氣轉洪鈞。
J38nB425_p0726c14║定起千花座，嵩呼萬歲人，時雍蒙至化，共享太平春。
J38nB425_p0726c15║詠梅次曇瑞監寺韻示之
J38nB425_p0726c16║南枝消息播初陽，凍破寒煙冰曉光，銕骨稜稜心似
J38nB425_p0726c17║雪，半邊鼻孔許聞香。
J38nB425_p0726c18║春日簡法昆仲
J38nB425_p0726c19║五雲有約來何晚，瑞鹿銜花出未歸，獨倚懸崖為几
J38nB425_p0726c20║席，坐看臘雪映春暉。
J38nB425_p0726c21║將軍賜白金二萬兩，為本師和尚鼎建黃檗大
J38nB425_p0726c22║殿，進偈奉賀
J38nB425_p0726c23║梵宇賜新建，法光耀上都，善哉阿育主，希有賓頭盧。
J38nB425_p0726c24║日月開窗牖，江山展畫圖，剎竿重豎起，萬古仰宏模。
J38nB425_p0726c25║黃檗大殿上梁進賀
J38nB425_p0726c26║法梁普覆億由旬，一道祥光映日輪；百福莊嚴三世
J38nB425_p0726c27║佛，萬年瑞靄太和春。大檀赤膽含黃檗，老衲丹心染
J38nB425_p0726c28║絳綸；悠久撐持須銕漢，世間世出化風淳。
J38nB425_p0726c29║敬拈本師和尚結句為起句，輒成一偈奉答
J38nB425_p0726c30║托出榑桑第一枝，花敷五葉麗三祇，檀林結果聲珠
J38nB425_p0727a01║髻，檗苑鋪紅映彩眉。積翠拓開棲鳳闕，高源引入化
J38nB425_p0727a02║龍池，形山鎮國將軍寶，福彼蒼生壽　帝基。
J38nB425_p0727a03║謝本師老和尚賜大殿上梁偈并呈木法兄
J38nB425_p0727a04║目昔聖賢坦崖巔，懸記重來五百年，我師真是古黃
J38nB425_p0727a05║檗，弟昆不減臨濟玄。法幢鼎豎高無際，鼻梁橫跨廣
J38nB425_p0727a06║無邊，龍眉據坐主中主，移來藏海納九淵。兩掌一呼
J38nB425_p0727a07║欣再見，直將大法補蒼天，曉夕鐘梵答山谷，提醒眾
J38nB425_p0727a08║主出盍纏。輪奐寶坊示普眼，疇識妙高有四禪，退閒
J38nB425_p0727a09║盡得閒中趣，就澗烹芽帶月煎。啜罷仍集笑花眾，靈
J38nB425_p0727a10║山一會尚依然，白黑繞圍如竹葦，法施平等戒赤旃。
J38nB425_p0727a11║西來大意或請益，默然笑指缽中蓮，稽首支那尊古
J38nB425_p0727a12║佛，棒點金毛遍大千。
J38nB425_p0727a13║本師和尚法臘七十有七，前後所說語錄偈頌，
J38nB425_p0727a14║卷如其數。戊申孟夏，以松堂新集分賜，始獲
J38nB425_p0727a15║跪誦，信廣長之不可及。恭述一十二韻，贊歎
J38nB425_p0727a16║萬一
J38nB425_p0727a17║自從錫卓壽山巔，不覺違師又五年，員海無垠山隔
J38nB425_p0727a18║斷，別峰有路可通玄。定中正擬禮尊足，忽接伽陀來
J38nB425_p0727a19║目邊，慰喜法躬老益健，耋齡道富韻如淵。由來詩膽
J38nB425_p0727a20║大於海，空卻三心含碧大，衝口千偈敏風雨，揮毫電
J38nB425_p0727a21║掃蛟龍纏。全彰棒喝人尟會，往往錯喚老婆禪，足與
J38nB425_p0727a22║眾生開慧性，宜留濁劫洗煩煎。初吟萬壑動寒籟，毛
J38nB425_p0727a23║孔軒軒一粲然，利智言下獲頓契，頑鈍可不加勉旃？
J38nB425_p0727a24║明窗載讀月生紙，一字包函一朵蓮，沙數香光藏不
J38nB425_p0727a25║得，收歸隻眼耀三千。
J38nB425_p0727a26║次韻月潭姪重登天台見懷
J38nB425_p0727a27║神州原不異台州，一帶江山氣象幽，幾載春中思勝
J38nB425_p0727a28║概，深宵夢裏晤同遊。時哉恰似搏雲鶴，老矣渾如架
J38nB425_p0727a29║閣舟，細讀奇篇猶再陟，千峰翠色現眉頭。
J38nB425_p0727a30║吉峰居士園中忽產菩提子，狀如烏豆，可串念
J38nB425_p0727b01║珠，千里寄獻，答偈志瑞
J38nB425_p0727b02║雖分百億身，元是一能仁，輥入仕林裏，為提上善人。
J38nB425_p0727b03║花嘗含白雪，果不染紅塵，清淨既如此，堪稱瑞世珍。
J38nB425_p0727b04║示印光侍者省親
J38nB425_p0727b05║我已禁筆硯，為子開方便，走筆不成章，鬥劣當自薦。
J38nB425_p0727b06║古印無篆文，按指光如電，燎卻爹眉毛，印破娘生面。
J38nB425_p0727b07║面孔既不全，子去如何見，腦後隻眼開，那吒頂門現。
J38nB425_p0727b08║謝雨
J38nB425_p0727b09║陰陽推縱閉，率土皺雙眉，和氣蒸成靄，甘霖沛及時。
J38nB425_p0727b10║至誠三日禱，大慰九秋期，頓入清涼境，炷香答廣慈。
J38nB425_p0727b11║初度答示緇素十首
J38nB425_p0727b12║㘞地逢斯日，元辰自舉揚，中天紅日麗，古澗碧蓮香。
J38nB425_p0727b13║兔角全三昧，龜毛現廣長，豁空壽者相，沙數莫能量。
J38nB425_p0727b14║其二
J38nB425_p0727b15║虛度五十三，白棒當司南，點出一輪月，清光映萬潭。
J38nB425_p0727b16║久思黃獨美，愧負碧泉甘，卻笑無情漢，翻身入鬧藍。
J38nB425_p0727b17║其三
J38nB425_p0727b18║抱道古尊宿，發真歸本元，銜花迷舊路，禮足入無門。
J38nB425_p0727b19║愧我微涼德，且酬曠劫思，無端被看破，獻供鬧喧喧。
J38nB425_p0727b20║其四
J38nB425_p0727b21║今朝逢母難，寸德未能酬，幾度思黃檗，長時憶睦州。
J38nB425_p0727b22║陽為冥隔膜，淚與霰爭流，恩愛長宵夢，天明一笑休。
J38nB425_p0727b23║其五
J38nB425_p0727b24║深掩雲扃後，罷登說法臺，堂前艸壓路，口裏舌生苔。
J38nB425_p0727b25║年越五旬歲，心猶三尺孩，娘生無孔鼻，觸著吼如雷。
J38nB425_p0727b26║其六
J38nB425_p0727b27║無情會慶祝，為子一閒吟，香篆空中字，松彈格外音。
J38nB425_p0727b28║壽山渾色相，福海照禪心，圍繞金仙子，栴檀無雜林。
J38nB425_p0727b29║其七
J38nB425_p0727b30║桃實三千齡，雙生更可人，花仙如有意，為祝我元辰。
J38nB425_p0727c01║世相邦家瑞，沙門道德新，善因感福果，品入上方珍。
J38nB425_p0727c02║其八
J38nB425_p0727c03║何事出頭強？大千莫覆藏，法身彌宇宙，慧命等金剛。
J38nB425_p0727c04║喝下風雷動，棒頭日月長，無生一句子，為答本爹娘。
J38nB425_p0727c05║其九
J38nB425_p0727c06║是爾地寒冷，毋嫌春色賒，冰山回暖氣，石筍自抽芽。
J38nB425_p0727c07║相去半千里，飛來一片霞，知恩方解報，足可剪袈裟。
J38nB425_p0727c08║其十
J38nB425_p0727c09║寄言諸伯仲，不用問如何。東渡十餘載，半生一剎那。
J38nB425_p0727c10║山川慳眼力，歲月老頭陀。自分生涯拙，甘心臥綠蘿。
J38nB425_p0727c11║輓逸然禪德二首
J38nB425_p0727c12║厭住人間世，攃手在初秋，會取個中意，須還逸格流。
J38nB425_p0727c13║大千皆幻寄，何處是君家，杖頭開隻眼，直指上蓮花。
J38nB425_p0727c14║薦迪玄禪人
J38nB425_p0727c15║預期去日程，好識來時路，瞥轉目前機，青山尚如故。
J38nB425_p0727c16║生佛不隔塵，度人志自度，劈破玄中玄，雪裏梅花吐。
J38nB425_p0727c17║示曇瑞徒子建廣福菴上梁二首
J38nB425_p0727c18║托出一梁橫法界，撐持自有好兒孫，片椽隻瓦丘山
J38nB425_p0727c19║重，貴要知恩解報恩。
J38nB425_p0727c20║又（是日有雨）
J38nB425_p0727c21║曇花纔現瑞，法雨便均霑，異日道弘博，自然福愈添。
J38nB425_p0727c22║示朴禪血書金剛經
J38nB425_p0727c23║血自血兮經自經，道非道也親非親，渾侖一個金剛
J38nB425_p0727c24║鎖，吞得方稱報德人。
J38nB425_p0727c25║示碧嶂禪人
J38nB425_p0727c26║向外覓心，著相求佛，拶破虛空，是甚麼物。
J38nB425_p0727c27║戊申仲秋憩錫圓通次夢堂上座志喜韻
J38nB425_p0727c28║天鼓解饒舌，虛空笑展眉，慶雲南乍起，法雨北相隨。
J38nB425_p0727c29║跡紀千年瑞，僧稱一國師，開來與繼往，喜有金毛兒。
J38nB425_p0727c30║退閒崇福偶成
J38nB425_p0728a01║我欲忘塵世，世卻不我忘，寂喧無二致，大地一禪床。
J38nB425_p0728a02║山自留人好，谿為送客忙，檀恩何以答？一炷石樓香。
J38nB425_p0728a03║晤新舊唐諸居士
J38nB425_p0728a04║春夏秋冬景，東西南北身，重將夢裏語，說與個中人。
J38nB425_p0728a05║冰雪顏長在，悟迷局轉新，本來一著子，覷破讓當仁。
J38nB425_p0728a06║寄贈新豐主源檀越
J38nB425_p0728a07║家世有淵源，承流出將門，時豐民自化，攸蕑望彌尊。
J38nB425_p0728a08║道在無心得，親安至樂存，王庭騰瑞氣，法海涌崑崙。
J38nB425_p0728a09║答新豐主（有引）
J38nB425_p0728a10║豐主十月十二日入城嗣位，是日行香，直上廣壽，
J38nB425_p0728a11║拜山僧像。國人見其殷勤盡禮，靡不欽其出忠入
J38nB425_p0728a12║孝之篤，重法尊師之誠，因附驥瞻禮者眾。山僧聞
J38nB425_p0728a13║之，不勝惶恐。
J38nB425_p0728a14║豐君頂禮山僧像，著地腦門光萬丈，海下因稱百谷
J38nB425_p0728a15║王，宜乎一國歸仁讓。
J38nB425_p0728a16║天龍恭敬不為喜，歸信侯王奚足齒？自愧山僧道力
J38nB425_p0728a17║微，願如古德福台履。
J38nB425_p0728a18║詠丈室映池千葉梅
J38nB425_p0728a19║花魁千片玉，品與百花殊，卻喜瑤池浴，頻邀海月俱。
J38nB425_p0728a20║香曾聞北闕，夢屢到西湖，返照本來面，春風笑雪顱。
J38nB425_p0728a21║夜坐懷德峰居士
J38nB425_p0728a22║三界由來大旅泊，何妨孤錫又飛來，思君濟世情何
J38nB425_p0728a23║切，老我度生念未灰。坐久不知山月落，更深猶聽野
J38nB425_p0728a24║猿哀，當年驄馬經行處，剩朵黃花挹露開。
J38nB425_p0728a25║奠化林子塔
J38nB425_p0728a26║泉扃獨掩冷冰冰，一片婆心猶未寧，弔子遠來無半
J38nB425_p0728a27║語，恰如相見望州亭。
J38nB425_p0728a28║次謙公韻
J38nB425_p0728a29║不知月色上高林，蘸筆和君雅正吟，借榻紫雲如有
J38nB425_p0728a30║意，出山流水自無心。井中目繫斷藤鼠，窗外希聞念
J38nB425_p0728b01║佛禽，莫謂退閒無客擾，詩魔未去睡魔尋。
J38nB425_p0728b02║簡謝五賢侯
J38nB425_p0728b03║殿下三千笏，何如五老賢，曩親金粟佛，今現玉堂仙。
J38nB425_p0728b04║道契裴公美，功並楊大年，丹心猶日月，曷幸照枯禪。
J38nB425_p0728b05║簡獨廣居士
J38nB425_p0728b06║一春今又半，佳況近如何，不覺別來久，懷君夢易多。
J38nB425_p0728b07║日登觀海閣，時聽樂堯歌，偶爾成章句，順風寄老坡。
J38nB425_p0728b08║寄昂田出雲守
J38nB425_p0728b09║自枉去年札，跡疏道愈親，乾坤皆寓舍，山海獨留人。
J38nB425_p0728b10║欲展搏雲翼，其如老樹身，懷君千里外，相見在何辰。
J38nB425_p0728b11║翁志鑒居士袖依禪艸見訪，次韻以答
J38nB425_p0728b12║傑士遙從故國來，交情愧不及春荄，半生一別十餘
J38nB425_p0728b13║載，重晤天方得幾回。趙主法壇容我嬾，陶公詩館待
J38nB425_p0728b14║君開，依禪遁世成商隱，物色無由屈吏才。
J38nB425_p0728b15║詠石船
J38nB425_p0728b16║為緣超兩岸，豈是壑難藏，把斷龜毛纜，休撐兔角檣。
J38nB425_p0728b17║無心遊法海，特地示津梁，胡不踏翻去，度生願未忘。
J38nB425_p0728b18║廣福菴即景
J38nB425_p0728b19║壽峰千井外，大隱樂棲遲，野客笻相訪，山僧定出時。
J38nB425_p0728b20║煙描江上景，潮詠畫中詩，造物留心地，茅菴十更宜。
J38nB425_p0728b21║謝圓光院御茶
J38nB425_p0728b22║為接上上賓，分身遍剎塵，趙老家風舊，恩霑雨露新。
J38nB425_p0728b23║題大士薦顯真日實信士
J38nB425_p0728b24║真實為報地，心空時頂戴，南無觀世音，直下超三界。
J38nB425_p0728b25║題初祖薦正源信女
J38nB425_p0728b26║尋流已得其源，西方不離東土，說甚轉女成男，當下
J38nB425_p0728b27║超聖越祖。
J38nB425_p0728b28║贈佛日慧和尚六十（并序）
J38nB425_p0728b29║介公之一拂清風，美流萬世；老人之半瓢明月，獨
J38nB425_p0728b30║朗大千。我慧林法弟，兩手把牢，全身擔荷，可謂家
J38nB425_p0728c01║聲不墜，源委相承者也。若以正眼觀來，二老合掌
J38nB425_p0728c02║有分。茲戊申重陽前一日，值周甲初度，走筆記籌，
J38nB425_p0728c03║兼祈笑斲。
J38nB425_p0728c04║近傳道況至山家，耳順年臨趣轉奢，頭似峨嵋秋降
J38nB425_p0728c05║雪，心非菊圃日開花。精金出礦難增色，古璞全奇不
J38nB425_p0728c06║揀瑕，取捨未忘皆戲論，何如獨獻趙州茶。
J38nB425_p0728c07║賭黃檗時默教授師八十
J38nB425_p0728c08║萬福堂中老比丘，八旬初度值三秋，霜欺白髮斑來
J38nB425_p0728c09║早，德喻丹樨馥未休。錫杖卓開香積國，缽盂藏取勝
J38nB425_p0728c10║神洲，波離面目知猶在，永扇堯風壯祖猷。
J38nB425_p0728c11║贈法兄虛白和尚繼席黃檗
J38nB425_p0728c12║自從嚼碎銕團紅，端坐重潭疊嶂中，敕點神龍施法
J38nB425_p0728c13║雨，指呼羅漢展家風。巍巍道骨摩霄峻，落落襟懷徹
J38nB425_p0728c14║海空，最喜一燈聯大夏，毫光交燦五雲東。
J38nB425_p0728c15║大眉禪師以詩見寄依韻賦答
J38nB425_p0728c16║開函如嗅荔枝香，咀嚼佳篇滋味長，況復兼貽團雪
J38nB425_p0728c17║飥，令人消盡幾炎涼。眼空覷透微塵劫，骨峻鍊成大
J38nB425_p0728c18║法梁，承示讀予三會錄，慚惶惟恐污君腸。
J38nB425_p0728c19║贈南源弟建華藏院
J38nB425_p0728c20║盡道空王一莖艸，疇知古佛是他奴？毘盧頂上安華
J38nB425_p0728c21║藏，十聖三賢聽指呼。
J38nB425_p0728c22║贈高泉禪師建法苑院
J38nB425_p0728c23║信手擘開獅子窩，包函一切修多羅，西來祖意如何
J38nB425_p0728c24║舉，直指金輪壯太和。
J38nB425_p0728c25║題何毓楚居士壽域
J38nB425_p0728c26║梅貪結子花先萎，竹欲胎孫榦愈青，看破死生原一
J38nB425_p0728c27║致，藏仁敷德有餘馨。
J38nB425_p0728c28║建本師老和尚髮塔落成志喜（并序）
J38nB425_p0728c29║老人法身爪髮與衣缽錫杖之壽塔有五，本山聖
J38nB425_p0728c30║壽其一也。盍予舊冬從廣壽退閒於此，因念老人
J38nB425_p0729a01║始來桑東開法之地，亦予舊卓錫之所，遂捐資獨
J38nB425_p0729a02║造，為邦國壽、叢林福，不惟令座下兒孫知淵源之
J38nB425_p0729a03║所自，抑使法界眾生仰津梁之有藉也。塔居本寺
J38nB425_p0729a04║法堂後，高及丈，頂寶珠、次寶盍。復次塔身，命道榮
J38nB425_p0729a05║子篆書，　賜開山黃檗上隱下元本師老和尚髮
J38nB425_p0729a06║壽塔，承以蓮花盤、載以須彌座，前長几、後圍屏、下
J38nB425_p0729a07║方埕、上欄干，皆以石為之，外繞松杉，偉觀山海，四
J38nB425_p0729a08║來瞻禮者咸稱弘麗，俱稽首三匝而去。予復命曇
J38nB425_p0729a09║瑞徒子結艸菴於塔之左，以任酌獻洒掃之勞，雖
J38nB425_p0729a10║地連只尺，其勝概又別一圖畫。山經始于戊申仲
J38nB425_p0729a11║冬，落成今己酉季春，擇吉進髮，緇素雲集，共慶法
J38nB425_p0729a12║禧，乃說二偈以志。
J38nB425_p0729a13║萬福無縫塔，壽山覿面呈，三文造不就，一念自圓成。
J38nB425_p0729a14║髮映摩尼潔，光吞霽月明，少林花再發，香透九重城。
J38nB425_p0729a15║其二
J38nB425_p0729a16║莖髮丘山重，因之憶世尊，掩泥求大法，豎塔報深恩。
J38nB425_p0729a17║雪覆菩提樹，霜銷煩惱根，化成黃檗果，一柱頂乾坤。
J38nB425_p0729a18║先慈上生之日，乃六祖涅槃之辰。書懷
J38nB425_p0729a19║阿娘面目祖師心，道眼圓明空古今，法乳親恩酬不
J38nB425_p0729a20║盡，淚痕歲歲洗春霖。
J38nB425_p0729a21║報資室（廣福菴六詠，為曇瑞徒子題。）
J38nB425_p0729a22║何以資恩有，全憑三昧力，一念未萌時，頓超千百億。
J38nB425_p0729a23║出定鐘
J38nB425_p0729a24║身心空似鐘，鐘鳴猶出定，是定不見定，寂寂見聞性。
J38nB425_p0729a25║洗缽泉
J38nB425_p0729a26║地涌一泓泉，天賜供洗缽，放去潤福田，解盡塵勞渴。
J38nB425_p0729a27║補衣石
J38nB425_p0729a28║衲破剪春雲，石破如何補？跏趺不盡處，一任莓苔裏。
J38nB425_p0729a29║三友軒
J38nB425_p0729a30║香翠結一團，依然室是蘭，愛君均節操，留客倚闌干。
J38nB425_p0729b01║觀潮坪
J38nB425_p0729b02║瓊花逐浪開，眼裏添塵埃，返照本來面，大千一鏡臺。
J38nB425_p0729b03║贈謙禪德耆年
J38nB425_p0729b04║出塵蹤跡貴同塵，無愧荷囊一轉身，換甲桑弧逢杪
J38nB425_p0729b05║夏，爛蒸栗棘飽高賓。山開分紫雙邦瑞，緣熟東方累
J38nB425_p0729b06║世因，福海汪洋期變化，好將德臘壽天人。
J38nB425_p0729b07║示梅嶺禪人居山
J38nB425_p0729b08║何事柴門不浪開，聰明用盡學癡獃，吸乾滄海無涓
J38nB425_p0729b09║滴，放出高源活水來。
J38nB425_p0729b10║戊申除夕
J38nB425_p0729b11║三百六周天外天，退閒猶未得閒眠，鄉人訪我話鄉
J38nB425_p0729b12║曲，瞬息東來十二年。
J38nB425_p0729b13║元旦
J38nB425_p0729b14║自愧未能學嬾殘，臥雲塢裏熱栴檀，年頭佛法從教
J38nB425_p0729b15║爛，一個蒲團天地寬。
J38nB425_p0729b16║寄答紳衿諸親知
J38nB425_p0729b17║殷勤為報眾仙臺，勿念孤棲碧水涯，待得故園松竹
J38nB425_p0729b18║茂，閒雲野鶴自歸來。
J38nB425_p0729b19║示德政徐信士
J38nB425_p0729b20║破暗無別道，貴乎自明德，德明照世間，所願無不克。