J38nB425_p0729c01║即非禪師全錄卷之二十三
J38nB425_p0729c02║門人明洞性安性節明覺明幢仝編
J38nB425_p0729c03║詩偈
J38nB425_p0729c04║歲己酉閏十月朔　　　上御製舍利贊併親
J38nB425_p0729c05║灑宸翰賜黃檗開山本師和尚命和御韻恭
J38nB425_p0729c06║頌進覽
J38nB425_p0729c07║全提堅固鎮堯山宸翰輝騰霄漢間三藏珠聯黃卷
J38nB425_p0729c08║㢋五雲璧合紫泥斑金鐘廣韻長申祝銕佛忘機亦
J38nB425_p0729c09║展顏國泰時和君有道玉音宣賜老僧閒
J38nB425_p0729c10║贈法兄木和尚六十
J38nB425_p0729c11║未遑躬祝托飛翰遙寫大方壯道顏毛孔吸乾香水
J38nB425_p0729c12║海棒頭點出銕牛山一周花甲推庚長不記春秋孰
J38nB425_p0729c13║與班席繼六年昌國祚宗風從此播塵寰
J38nB425_p0729c14║題蘊謙禪德壽藏
J38nB425_p0729c15║夾老藏身處是名安樂鄉洞然無表裏原不涉陰陽
J38nB425_p0729c16║背倚雲山紫門迎濟水長他年來入定雙桂潑天香
J38nB425_p0729c17║送悟休二禪使回唐
J38nB425_p0729c18║使乎不辱命別我返三山未卜在何日重來扣竹關
J38nB425_p0729c19║思鄉傷歲暮送子迓春還兩岸梅花馥渠儂一解顏
J38nB425_p0729c20║送默居士省覲老人回唐
J38nB425_p0729c21║不盡三生話都盧一句收好山縈客夢順水送歸舟
J38nB425_p0729c22║老矣師恩重賢哉孝義優十霜今再別道悟是何秋
J38nB425_p0729c23║寄玉融諸叔姪
J38nB425_p0729c24║端坐無為域靜思恩義途一川雲隔斷萬里月同孤
J38nB425_p0729c25║錫指東方柏杯寬西海蘆遙知八龍輩踏雪上皇都
J38nB425_p0729c26║寄補山白也禪師
J38nB425_p0729c27║憶昔同參歷年所齒牙猶帶檗根苦縱然噴作青蓮
J38nB425_p0729c28║香明眼聞之益嘔吐何如小朗豁芝眉飛越夢河繩
J38nB425_p0729c29║祖武銕樹迸開金粟花祇林春色饒今古
J38nB425_p0729c30║閱三非禪師詩集
J38nB425_p0730a01║讀詩如對玉即景已忘詩寫到天真處超諸象外時
J38nB425_p0730a02║碩年想不及新學豈易知惟有徐銕眼證以道益奇
J38nB425_p0730a03║雪潭瀉春色煙岳開異姿一言描到骨劣也復何詞
J38nB425_p0730a04║鰲峰禪師以詩集見寄賦答二首
J38nB425_p0730a05║墨煤雪粉任渠分惟我癡癡獨喜君真率為人狂似
J38nB425_p0730a06║鹿不羈之性散于雲山誇好友無時見蟻鬥如雷竟
J38nB425_p0730a07║日聞聲色收歸詩缽裏世人錯喚沈休文
J38nB425_p0730a08║佳篇寸寸是珊瑚法眼看來隻字無不願披毛酬施
J38nB425_p0730a09║主豈堪握拂類騷奴君今目守臥雲塢時至憑開鍛
J38nB425_p0730a10║祖爐十載希逢西海雁素心獨露九枝烏
J38nB425_p0730a11║示道昌劉信士
J38nB425_p0730a12║富貴在天行藏有命惟達道者能知前定
J38nB425_p0730a13║輓汝讀叔▆彝弟
J38nB425_p0730a14║世間富貴若浮雲百歲光陰猶閃電叔弟之心滄海
J38nB425_p0730a15║月捲簾夜夜頻相見感時能使春無顏冷落文章星
J38nB425_p0730a16║斗寒有志匡扶回大漢倒翻筋斗孰遮欄
J38nB425_p0730a17║德叟源老檀越大祥
J38nB425_p0730a18║大祥臨此日何以薦豐侯對眾伸驢腳為君指路頭
J38nB425_p0730a19║橫吞八德海直上七金樓笑破閻浮夢紅輪豁頂眸
J38nB425_p0730a20║輓祇園師叔
J38nB425_p0730a21║定光堂後祖山缺手植雙樨補有餘喝石岩前公案
J38nB425_p0730a22║在重來了卻莫躊躇
J38nB425_p0730a23║輓牧野吉峰居士
J38nB425_p0730a24║佛法留心踰七旬宦情冷處便翻身身前預十日時
J38nB425_p0730a25║去定是蓮花國裏人
J38nB425_p0730a26║新廳映水梅花
J38nB425_p0730a27║高士愛高賓留花過仲春臨池猶展鏡挂月似垂綸
J38nB425_p0730a28║顧影形為累疇知香亦塵鼻聞原不少具眼幾何人
J38nB425_p0730a29║光巨上座告別口占送之
J38nB425_p0730a30║自笑無餘物隨機表道情梅花香夾路送子返高城
J38nB425_p0730b01║圓通十二詠
J38nB425_p0730b02║鼎足峰（三罄似𠁼為寺後房）
J38nB425_p0730b03║楊岐三腳驢化為鼎足峰頂戴出世法時感紫雲籲
J38nB425_p0730b04║祝釐峰（義取連呼為寺朝案）
J38nB425_p0730b05║壽君有祕密不止效嵩呼一朵秀天外真堪壯帝圖
J38nB425_p0730b06║積翠林（堆青攢綠因以得名）
J38nB425_p0730b07║間氣山增秀青林日鎖煙只茲一片綠端可補蒼天
J38nB425_p0730b08║認性流（發源高岩引注廚下）
J38nB425_p0730b09║性本無形段汝們若何認入流自忘所乃悟一切性
J38nB425_p0730b10║長舌谿（遠出碧瀾下達庭池）
J38nB425_p0730b11║瀾翻八萬偈經年詠不休西來一句子未審若何酬
J38nB425_p0730b12║蔭涼樹（合抱優盍垂蔭後昆）
J38nB425_p0730b13║濟北蔭涼樹何時移到此無為小棟梁留夜撐寰宇
J38nB425_p0730b14║消災池（訥祖執焚因以命名）
J38nB425_p0730b15║清涼施一句無明熾自識因得弭災名此池終不竭
J38nB425_p0730b16║青嬴峰（鬱壘池上形似取名）
J38nB425_p0730b17║嬴者善閉塞綿密不通風欲宣第一義獨露碧池中
J38nB425_p0730b18║逢源池（重門兩沼可盤肺肝）
J38nB425_p0730b19║直教窮到底左右自逢源更不隨流轉許伊齊入門
J38nB425_p0730b20║淨玻黎（寒光徹底在判祠下）
J38nB425_p0730b21║一而玻璃鏡光明沒點埃要觀真面目急自轉身來
J38nB425_p0730b22║邀月樓（樓先得月話賞標名）
J38nB425_p0730b23║樓迥月先登還期邀老僧有時憐月晦永夜續傳燈
J38nB425_p0730b24║老僧梅（老僧手植在方丈前）
J38nB425_p0730b25║骨瘦久凌霜花分戒定香愛君高德臘日侍法中王
J38nB425_p0730b26║慈岳禪姪呈偈次韻以示
J38nB425_p0730b27║拈來無不是放下莫思惟只此詩中眼全成賈老脾
J38nB425_p0730b28║才高先用拙理造不求奇慚愧風顛子難為一字師
J38nB425_p0730b29║贈天閒禪德
J38nB425_p0730b30║道在忘寬狹身安泯燠涼若非真銕漢爭得煉金剛
J38nB425_p0730c01║目富江山麗牙粘雪檗香年垂七十五浩氣塞洪荒
J38nB425_p0730c02║贈法眷瑞跡達長老八十
J38nB425_p0730c03║人生耄耋古稀奇德臘俱高慶亦宜若使遵齡同齋
J38nB425_p0730c04║掌于今正是小沙彌
J38nB425_p0730c05║簡夏志翰陳聿輝二進士
J38nB425_p0730c06║舊年騎馬去今歲跨龍回雙折蟾宮桂平分雪嶺梅
J38nB425_p0730c07║大方傳盛德千里望提孩異日登黃閣為霖遍九垓
J38nB425_p0730c08║示翠峰上座住菴
J38nB425_p0730c09║積雪連翠微山川生光輝頂門開隻眼大千獨步歸
J38nB425_p0730c10║題血書五大部經（有引）
J38nB425_p0730c11║遍吉大士為大法故不惜身命剝皮為紙刺血為
J38nB425_p0730c12║墨析骨為筆書寫大乘經典舉滴血與法海同盈
J38nB425_p0730c13║視點畫與法界同量如是功德豈可得而思議耶
J38nB425_p0730c14║黃檗惟一禪姪閱如是經纂如是行于辛丑春瀝
J38nB425_p0730c15║指血手書華嚴八十一卷其中三十九品之次第
J38nB425_p0730c16║五周四果之行布四十二位之森嚴燦然全彰計
J38nB425_p0730c17║五十九萬七千三百十七字晝書夜拜方三載而
J38nB425_p0730c18║告成可謂善作佛事矣繼而書法華報恩金光明
J38nB425_p0730c19║涅槃共五大部至丁未冬乃得圓滿遂捐衣缽資
J38nB425_p0730c20║齋僧回向用資恩有予嘉其願行說偈為證倘因
J38nB425_p0730c21║經以明宗真是報恩者更有佛祖說不到末後一
J38nB425_p0730c22║句快下一筆。
J38nB425_p0730c23║三山惟一公世襲為參戎猛性羈不得割愛學大雄
J38nB425_p0730c24║天生銕漢子剖指露丹衷血書五大部溼透梵天紅
J38nB425_p0730c25║佛種從緣起法不離己躬華藏涅槃海收歸一滴中
J38nB425_p0730c26║摩尼映五色色相有異同光影互相入差別自圓融
J38nB425_p0730c27║此經亦如是子不宰其功覷破紅白外真實義自豐
J38nB425_p0730c28║實義不可見見性等虛空了無能所見是名真流通
J38nB425_p0730c29║恩有俱已答聞見超樊籠劫石可消殞行願無始終
J38nB425_p0730c30║佛祖說不到只在百花叢子能書得出千聖列下風
J38nB425_p0731a01║輓法弟龍谿禪師
J38nB425_p0731a02║欲枯苦海吸秋波撲散漚花一剎那法愛王臣心戚
J38nB425_p0731a03║戚狂顛寒拾笑呵呵夙生定業乘時畢一點靈光不
J38nB425_p0731a04║可磨莫戀水晶宮殿好故衣留待檗山阿
J38nB425_p0731a05║輓拙道上座
J38nB425_p0731a06║誼執巾瓶久益親為徒不讓古之人龍宮說法扶師
J38nB425_p0731a07║入果位期登急轉身
J38nB425_p0731a08║次韻天柱峰
J38nB425_p0731a09║群峰獨讓出頭先力荷乾坤總泰然變理陰陽資聖
J38nB425_p0731a10║化雷轟掌上喜開天
J38nB425_p0731a11║贈獨振新比丘
J38nB425_p0731a12║竿頭進步易中難恰似撐舟上急灘勇猛直前無退
J38nB425_p0731a13║轉許君坐斷潑天瀾
J38nB425_p0731a14║贈靈叟禪德
J38nB425_p0731a15║南禪叟大德龍象中英靈山祿從天授道心合杳冥
J38nB425_p0731a16║示石點禪者血書金剛經報親
J38nB425_p0731a17║刺血寫經又寫佛多生父母坐蓮花一毫頭上空諸
J38nB425_p0731a18║相是則名為真出家
J38nB425_p0731a19║次答高岡忠居士
J38nB425_p0731a20║高岡忠信士行逕皎於霜德盛三冬暖言非幾樹香
J38nB425_p0731a21║人遐居不遠道契意偏長分取玄沙紙聊書答大方
J38nB425_p0731a22║贈褎翁和尚
J38nB425_p0731a23║破砂盆貯南湖月揚輝豈止照閩越大地眾生觸其
J38nB425_p0731a24║光一時頓證大禪佛婆心如沸面如銕七十餘齡尚
J38nB425_p0731a25║饒舌假使世間無知音滿口冰霜成噴血
J38nB425_p0731a26║輓范石甫
J38nB425_p0731a27║暮雪冷新香堪悲客路長大千皆逆旅何處是家鄉
J38nB425_p0731a28║夢斷華胥國猿啼午夜霜電光留不住佛日照西方
J38nB425_p0731a29║示公琰居士持咒圓滿
J38nB425_p0731a30║通身是祕密動定顯全機感應道交日圓蟾映碧谿
J38nB425_p0731b01║符忻孫子畫偈愛野禪題海闊江天迴年尊德與齊
J38nB425_p0731b02║贈南源弟四十
J38nB425_p0731b03║流年逢不惑此日值懸弧撲落月中桂羲昇日裏烏
J38nB425_p0731b04║輝煌昭大野璀璨馥東都一段香光美全彰不老圍
J38nB425_p0731b05║題鳳凰山七松寄陳郭林諸居士
J38nB425_p0731b06║煙雲不識眼前事木石那知身後名天惜漢冠無著
J38nB425_p0731b07║處山中留取七松榮
J38nB425_p0731b08║贈醫生
J38nB425_p0731b09║知君作用自超倫況復時逢德化淳國脈調和活手
J38nB425_p0731b10║眼杏林花發董園春
J38nB425_p0731b11║一言能愈維摩詰便是文殊不老丹教外別傳正脈
J38nB425_p0731b12║印當陽拋出與君看
J38nB425_p0731b13║贈神童
J38nB425_p0731b14║五齡能記萬言書德備功成名與俱滿紙縱橫無影
J38nB425_p0731b15║跡細看字字戲龍珠
J38nB425_p0731b16║贈別吟
J38nB425_p0731b17║鄉友松仙子追隨及數年頻參誰念佛忘卻樂如仙
J38nB425_p0731b18║學究還丹旨囊餘賣卜錢無心歸小隱有志赴招賢
J38nB425_p0731b19║夜聽御摟鼓朝看相府蓮士因清益貴產以福為田
J38nB425_p0731b20║幾句口頭語無非直指禪山林物色久待進莫稽延
J38nB425_p0731b21║示自靜禪人
J38nB425_p0731b22║汝師面目明如鏡頂眼未開隔萬山信腳踏翻無寸
J38nB425_p0731b23║土四恩總報剎那間
J38nB425_p0731b24║示梅峰禪人
J38nB425_p0731b25║黃梅結子綠荷新正是那吒現本身彼此丈夫胡不
J38nB425_p0731b26║爾急須覷透本元辰
J38nB425_p0731b27║示禪燈禪人省親二首
J38nB425_p0731b28║燈孫回薩摩為禮活彌陀彼岸須同到慎無阻愛河
J38nB425_p0731b29║聞彼有金鼇年深解化魔中途如遇著捉返與頭陀
J38nB425_p0731b30║瀟湘八景
J38nB425_p0731c01║洞庭秋月
J38nB425_p0731c02║萬頃澂湖僧眼碧秋蟾獨露眼中睛岸頭邊事都看
J38nB425_p0731c03║破吟不就兮畫不成
J38nB425_p0731c04║山市晴嵐
J38nB425_p0731c05║餘嵐一抹橫山根聚落迂墟接遠村樹密風遮人語
J38nB425_p0731c06║響翠微缺處露朝暾
J38nB425_p0731c07║江天暮雪
J38nB425_p0731c08║煙鎖寒江凍不流微茫影裏泊孤舟瓊樓人慶豐年
J38nB425_p0731c09║瑞銀海三千一目收
J38nB425_p0731c10║瀟湘夜雨
J38nB425_p0731c11║通宵雨響雜琅玕疑是谿聲散遠灘破溼湘雲愁客
J38nB425_p0731c12║夢沙田木滿萬家歡
J38nB425_p0731c13║漁村夕照
J38nB425_p0731c14║業網收歸古岸頭稀林猶見數鴉投斜陽掩映酡顏
J38nB425_p0731c15║赤一刻閒消萬劫愁
J38nB425_p0731c16║遠浦歸帆
J38nB425_p0731c17║照世明珠覓得無雲帆幾片類鷗鳧春風飽載歸來
J38nB425_p0731c18║晚令我長懷五葉蘆
J38nB425_p0731c19║煙寺晚鐘
J38nB425_p0731c20║百八圓音斷續聞遙知有寺在江濆高禪為警迷津
J38nB425_p0731c21║黑敲出君山月一輪
J38nB425_p0731c22║平沙落雁
J38nB425_p0731c23║序浴銀沙出葦蘆群披秋色越平湖天開一幅真文
J38nB425_p0731c24║字篆寫瀟湘八景圖
J38nB425_p0731c25║筆
J38nB425_p0731c26║毛頭吞巨海逸氣凌雲煙點開萬象眼覷破未畫先
J38nB425_p0731c27║墨
J38nB425_p0731c28║翻身寶焰裏磨煉愈馨香出入混沌竅滿口嚼玄霜
J38nB425_p0731c29║紙
J38nB425_p0731c30║文彩通身露片心潔似霜非惟模聖訓端可續聯芳
J38nB425_p0732a01║硯
J38nB425_p0732a02║體如山不動應用功無邊喻義同金石論心到聖賢
J38nB425_p0732a03║橋
J38nB425_p0732a04║截流須到底挺特駕津梁獨步雲霄外遙看龍起驤
J38nB425_p0732a05║池
J38nB425_p0732a06║經年資灌溉兼復養魚龍雖云一勺水派接五湖宗
J38nB425_p0732a07║菜
J38nB425_p0732a08║移來春不老山家祿自饒金剛好種子隨處長靈苗
J38nB425_p0732a09║示緇素（四言四句共一百三十七首）
J38nB425_p0732a10║話頭如劍截斷千差千差一致劍化蓮花
J38nB425_p0732a11║一為萬宗萬惟一通一若不立萬亦奚從
J38nB425_p0732a12║珠沈濁水蓮出污泥迷為煩惱悟即菩提
J38nB425_p0732a13║明鏡無心萬象不斷色即是空真不離幻
J38nB425_p0732a14║性命在身如月在壺脫體似有究竟實無
J38nB425_p0732a15║空色兩亡未亡識性不盡空理未為究竟
J38nB425_p0732a16║狂慧多言癡禪守默離此二途還我極則
J38nB425_p0732a17║易了凡心難明差別毋住小悟當期大徹
J38nB425_p0732a18║心既強名身亦是假證無所得解亦都捨
J38nB425_p0732a19║捨無所捨覺空空也是故眾生實無度者
J38nB425_p0732a20║法離文字方便開示百艸頭邊西來祖意
J38nB425_p0732a21║本性全真即成智用所處常如諸法不共
J38nB425_p0732a22║性海吾鄉法界吾宇凡聖同居渾忘彼此
J38nB425_p0732a23║無相觀身如幻涉世此土他方無往不利
J38nB425_p0732a24║法與非法悉自無性無性之性性自平等
J38nB425_p0732a25║至理忘言至言無說無說無言虛空釘橛
J38nB425_p0732a26║道本無形亦自無了未聞其壞安有其成
J38nB425_p0732a27║不留而照不待而鳴寒潭月影靜夜鐘聲
J38nB425_p0732a28║法逐心生心隨法變心法俱空獨超見見
J38nB425_p0732a29║要明生死勿滯言語以解當悟未敢相許
J38nB425_p0732a30║真空不空萬變靡礙偏計色空小乘見解
J38nB425_p0732b01║一真法界妄之所成心空法空諸妄皆真
J38nB425_p0732b02║內心既空外緣亦寂千變萬化不費毫力
J38nB425_p0732b03║腳下一著明如杲日十有五雙自信不及
J38nB425_p0732b04║西天梵語此上華言不消一捏左右逢源
J38nB425_p0732b05║舉措施為全承渠力知恩報恩受用無極
J38nB425_p0732b06║攻苦食淡廢寢忘餐欲證無得先斷有貪
J38nB425_p0732b07║緇林赤幟禪苑白眉打翻筋斗大法可期
J38nB425_p0732b08║傳不以言而以心受百千三昧一時成就
J38nB425_p0732b09║法無內外無求為最求而得之已落解會
J38nB425_p0732b10║道本忘形遇緣即現聲色堆頭識取佛面
J38nB425_p0732b11║歷劫生死盡力發揮纖毫不盡便是銕圍
J38nB425_p0732b12║離意識參絕功勳會萬法縱橫初無向背
J38nB425_p0732b13║青山自在白雲卷舒塵塵既爾法法皆如
J38nB425_p0732b14║法與理冥心與道合萬事隨緣是安樂法
J38nB425_p0732b15║雪庭未曉月暗林寒頓明真性花開滿欄
J38nB425_p0732b16║佛救產難未曾殺生日上月下海晏河清
J38nB425_p0732b17║楊公再世道行無虧轉化未悟同入無為
J38nB425_p0732b18║二由一有一亦莫守驀直是繩外曲非肘
J38nB425_p0732b19║當頭一棒如日光明情雲識霧當下廓清
J38nB425_p0732b20║識得自己辨得他人纖毫不立手眼通身
J38nB425_p0732b21║清淨寶月圓滿無缺光境未忘模索不著
J38nB425_p0732b22║求之於人不若求己別無奇特放下便是
J38nB425_p0732b23║人我業識生死根本有志丈夫一時翻轉
J38nB425_p0732b24║色非青黃聲無生滅於汝眼耳有甚交涉
J38nB425_p0732b25║離師學業切勿敢憚學廣德成如月破暗
J38nB425_p0732b26║求師受業琢玉相似不經匠手不成寶器
J38nB425_p0732b27║明鏡離垢湛水無波東平一棒打破淆訛
J38nB425_p0732b28║在聖不增在凡不減不減不增證無等等
J38nB425_p0732b29║身心寂靜三昧現前若要成佛更待驢年
J38nB425_p0732b30║種種神通變化自在如鳥翔空了無挂礙
J38nB425_p0732c01║一塵纔起大地全收雲門拄杖轉見風流
J38nB425_p0732c02║巡官掌上推定不差算不到處銕樹開花
J38nB425_p0732c03║虛空一呼萬象應諾艸木昆蟲俱證圓覺
J38nB425_p0732c04║白日雷轟虛空噴嚏百怪千妖一齊什地
J38nB425_p0732c05║即色明心附物顯理若遇衲僧打落汝齒
J38nB425_p0732c06║漏洩混沌出入造化衲僧門下勘過了打
J38nB425_p0732c07║踏破艸鞋坐消白日一動一靜各得一橛
J38nB425_p0732c08║心無形相那有古今默然作禮山高水深
J38nB425_p0732c09║若論此事日用無別一念相應直超幾劫
J38nB425_p0732c10║萬物無常惟福可恃福為道基渠成川至
J38nB425_p0732c11║一聞舉揚即起深信吾知此人古佛所印
J38nB425_p0732c12║七佛行道六門放光舉足下足無非道場
J38nB425_p0732c13║呼喚不回籠罩不住爭知古佛早已過去
J38nB425_p0732c14║萬法歸一銀山銕壁一腳踏翻大事了畢
J38nB425_p0732c15║汝能入佛不能入魔魔若來時汝將奈何
J38nB425_p0732c16║入得魔時勿順汝意若順汝意禍事禍事
J38nB425_p0732c17║心非道外行在言前若是龍驥不窺影鞭
J38nB425_p0732c18║不被法縛不求法脫了事衲僧更須一拶
J38nB425_p0732c19║文殊饒舌維摩默然門通不二猶隔三千
J38nB425_p0732c20║金軀無垢何用戽斗一齊打翻山河倒走
J38nB425_p0732c21║人人本有個個不無當下覷破了事凡夫
J38nB425_p0732c22║句要分明意須不錯格外明宗機先湊泊
J38nB425_p0732c23║佛之一字吾不喜聞凡聖一口氣宇絕倫
J38nB425_p0732c24║念佛一聲罪消永劫如日破昏如湯沃雪
J38nB425_p0732c25║識得[○@、]字做得座主五千餘卷皆為剩語
J38nB425_p0732c26║夜半正明天曉不露形諸文彩即成染污
J38nB425_p0732c27║直截開示了無剩語木樨花香無隱乎爾
J38nB425_p0732c28║聞所聞盡覺所覺空聲香觸法俱證圓通
J38nB425_p0732c29║如實而說如說而行向上一著不涉途程
J38nB425_p0732c30║銕印無文印空成跡覿面全提千眼不識
J38nB425_p0733a01║佛是假名法離文字汝口若開虛空墮地
J38nB425_p0733a02║生死無窮百年頃刻莫待頭黃一無所得
J38nB425_p0733a03║一代時教如標月指了知所標皆成故紙
J38nB425_p0733a04║誼重金蘭言投藥石末世之中百不得一
J38nB425_p0733a05║青山作主明月來賓遇緣則應了無疏親
J38nB425_p0733a06║內外無礙動靜皆空敢保此人疾證圓通
J38nB425_p0733a07║百丈懸崖獨冠群峰惟攃手者能住其中
J38nB425_p0733a08║攝心無涯定力無差轉身一著須見作家
J38nB425_p0733a09║名不常居功難與畢世有智人一鉤七筆
J38nB425_p0733a10║寒不加絮暑不追涼敢保此人可入仙鄉
J38nB425_p0733a11║只知作福不求向上肉有千觔智無半兩
J38nB425_p0733a12║趙州布衫拖泥帶水若見山僧拳喝爾嘴
J38nB425_p0733a13║坐斷兩頭退身三步猛虎來也急尋出路
J38nB425_p0733a14║舌頭捲海足下生雲六十大棒賞汝功勳
J38nB425_p0733a15║全體出現要見便見轉腦回睛太虛閃電
J38nB425_p0733a16║推倒雪峰扶起黃檗直苦至今追悔不及
J38nB425_p0733a17║一片頑銅磨成古鏡為甚學人不見本性
J38nB425_p0733a18║剖出微塵迥超教外別傳一句作麼生會
J38nB425_p0733a19║一定之論非達其理物有不齊道無終始
J38nB425_p0733a20║隨情逐物變化不已三變凡鳥鳳凰是矣
J38nB425_p0733a21║千將之劍只是銕片遇火則鎔奚足欣羨
J38nB425_p0733a22║金剛智劍無壞無成不威自伏坐享太平
J38nB425_p0733a23║佛日長明春壺不老拽不肯入不知其可
J38nB425_p0733a24║口縫未開禪床震動湊泊不來且莫說夢
J38nB425_p0733a25║磨推西北碓搗東南分明開示疑則別參
J38nB425_p0733a26║宿植德本於法有緣花開佛國果熟人天
J38nB425_p0733a27║情生智隔形變體殊本來佛性圓同太虛
J38nB425_p0733a28║回首塵勞曲開方便隨機赴感池清月現
J38nB425_p0733a29║佛不遠人即心而證但空其心何患不聖
J38nB425_p0733a30║大辯若訥大智如愚入得世間出世有餘
J38nB425_p0733b01║我為法王於法自在出世入世了無掛礙
J38nB425_p0733b02║同器而食飯色有異是何因緣福業自致
J38nB425_p0733b03║眾生界中植佛種子汝即諸佛即佛即汝
J38nB425_p0733b04║了無依倚能容萬物吾心常分非假他術
J38nB425_p0733b05║為官廿年始終一節心熱若湯面冷如銕
J38nB425_p0733b06║轉業為福解冤作親有此德量是名智人
J38nB425_p0733b07║心若通徹其理自明如鏡現像隱顯忘情
J38nB425_p0733b08║掃卻迷雲惜取光陰剋期取證撮土成金
J38nB425_p0733b09║以心為宗修道為本源頭既長支流必遠
J38nB425_p0733b10║要識主翁莫錯用功拶開夢眼海日東紅
J38nB425_p0733b11║法無二相道合同途吾不汝負汝豈負吾
J38nB425_p0733b12║事勿厭繁理當自簡理事圓融不失隻眼
J38nB425_p0733b13║東方已白汝猶未醒開眼寐語牆壁解聽
J38nB425_p0733b14║古篆無文作麼生識面門一掌始知端的
J38nB425_p0733b15║父母師長如敬佛想孝為道先惟瞻惟仰
J38nB425_p0733b16║聞聲悟道見色明心汝若不薦問取觀音
J38nB425_p0733b17║勿求陽報且行陰功一德既立百善自從
J38nB425_p0733b18║大隱城市深居薜蘿調無生曲唱太平歌
J38nB425_p0733b19║開解脫門示正法眼臨濟白拈睦州擔版
J38nB425_p0733b20║浮雲富貴艸芬功名千載林下今遇一人
J38nB425_p0733b21║誠感人天信貫金石百千人中汝居第一
J38nB425_p0733b22║道光莫掩簡在宸衷且問是誰松隱老翁
J38nB425_p0733b23║獨處幽居養高泉石處世遺世人所不及
J38nB425_p0733b24║光被八表影落百川跡自不染體亦常圓
J38nB425_p0733b25║收視自明返聽自聰一念不起萬化俱空
J38nB425_p0733b26║心如大海一切容受有此汪量法法成就
J38nB425_p0733b27║五言四句（七十二首）
J38nB425_p0733b28║千聖頂𩕳尖有個通天路口吞三世佛方許伊獨步
J38nB425_p0733b29║立地超果海彈指證無生倒騎生銕馬虛空背上行
J38nB425_p0733b30║諸法本無滅是故無所生會得無生滅日午打三更
J38nB425_p0733c01║心淨土皆淨心開花亦開彌陀不東往初祖自西來
J38nB425_p0733c02║念佛須心念念念佛不忘念頭都打斷何處不西方
J38nB425_p0733c03║法性等虛空於空無不攝猶如雲布雨點滴無差別
J38nB425_p0733c04║其性本空寂內外俱解脫見性解空人見得差別法
J38nB425_p0733c05║聖賢如電拂剎海一浮漚可笑瞿曇老無端強出頭
J38nB425_p0733c06║一真一切真一了一切了如日處虛空千差都一照
J38nB425_p0733c07║平地登天易從空放下難轉身須猛省莫作等閒看
J38nB425_p0733c08║拈來無不是放去莫生疑海澗潮來早山高日出遲
J38nB425_p0733c09║家山行不盡野寺足堪投笑破秋江夢踏翻舊路頭
J38nB425_p0733c10║大道無去來幻化有生滅白日暗昏昏夜來光皎潔
J38nB425_p0733c11║虛空有限量大道無減增期作將來眼長為照世燈
J38nB425_p0733c12║本來真面目不用更疑猜昨夜雪消去春雲補斷崖
J38nB425_p0733c13║塵勞雖暫息定力未能深必使心路絕西來意自明
J38nB425_p0733c14║優遊華藏界出入寂滅場栴檀林裏坐時聞解脫香
J38nB425_p0733c15║山河無隔礙世界掌中觀彌勒千樓閣何須一指彈
J38nB425_p0733c16║人歸千嶂裏月上曲江頭此景難描畫披襟獨倚樓
J38nB425_p0733c17║本來無一物赫赫動乾坤無端留破缽千古累兒孫
J38nB425_p0733c18║入水不動波入山不動塵東西無異土十萬八千程
J38nB425_p0733c19║一切金剛種收歸無盡藏好囑主人翁及時為收放
J38nB425_p0733c20║闍黎莫匆匆消息若為通聲前未後句迸出指彈中
J38nB425_p0733c21║茄樹採冬瓜兔口栽象牙冰河初發焰枯木再生花
J38nB425_p0733c22║燈籠與露柱相對說無生情與無情等蓮花頂上行
J38nB425_p0733c23║蒲劍伏獰龍藕絲縛猛虎魍魎與妖邪槌胸齊叫苦
J38nB425_p0733c24║拾得訪寒山撞著老豐干相呼好歸去忘卻路行難
J38nB425_p0733c25║一領破袈裟舉世提不起多年沒處尋元來在者裏
J38nB425_p0733c26║參得活句子做得死工夫通身無向背陸地燦芙蕖
J38nB425_p0733c27║此菴亦非石借石以名菴菴空如法界萬象是同參
J38nB425_p0733c28║洗蕩入心毒消融刻骨冤冤親平等處做得佛兒孫
J38nB425_p0733c29║喫了三頓棒推開一字關腰包休放下山外更青山
J38nB425_p0733c30║半點無明火燒殘功德林剎那不返照萬劫爛身心
J38nB425_p0734a01║業冤不蠲除因果暸然住數里必逢橋了無迴避處
J38nB425_p0734a02║道以義相濟交以德相扶見溺而不拯枉作大丈夫
J38nB425_p0734a03║熟睡饒寱語隔壁有知音眨眼辨言句風吹過別林
J38nB425_p0734a04║午夜明星現榑桑日正紅瞿曇黃老子耳瞎眼如聾
J38nB425_p0734a05║開得一隻眼受得半肩衣未展風雷舌先行掣電機
J38nB425_p0734a06║手執毘盧印直透生死關三更市上過撞倒銕圍山
J38nB425_p0734a07║獨步空劫前橫身三界外彌勒下生時共入龍華會
J38nB425_p0734a08║昔日無多子今朝縱目觀泥牛產石虎荊棘化栴檀
J38nB425_p0734a09║薜蘿無俗客檗樹有聯枝山雲與海月隨時可設施
J38nB425_p0734a10║蕉蘆質非實鏡月光虛衒般若金剛種拈來顆顆圓
J38nB425_p0734a11║水鳥念佛名喚醒本來人樂邦看不遠貴在一翻身
J38nB425_p0734a12║宗眼即教眼祖意同佛意看取一個鼻兩竅齊出氣
J38nB425_p0734a13║寒潭清徹底分明指示你中有一輪月試為我撈起
J38nB425_p0734a14║寒時股慄慄熱時汗滴滴寒熱兩忘時卻是好消息
J38nB425_p0734a15║養生原有道身世順無常喚醒閻浮夢頓登大覺場
J38nB425_p0734a16║佛是心良導僧為世福田檀那來下種好結千生緣
J38nB425_p0734a17║學道要勇猛如登須彌頂一氣到上頭世界眼中眚
J38nB425_p0734a18║源出崑崙北派分滄海東若逢龐老漢一口吸教空
J38nB425_p0734a19║毫頭半點墨吞吐萬江山曠劫本來面試為露一斑
J38nB425_p0734a20║掣電光不留劃水性隨合身世順無常髑髏雙眼活
J38nB425_p0734a21║脫卻臭皮袋方知步更闊灼破黑漫漫神光從口發
J38nB425_p0734a22║突出小崑崙蓬萊稱獨尊羅剎摸不著蟭螟一口吞
J38nB425_p0734a23║放下無一物舉起見全真無生無住著處處見全身
J38nB425_p0734a24║不見有一法滅將何處起了卻無生滅當下超生死
J38nB425_p0734a25║截斷聖凡路踏開生死關筋斗倒翻轉何處不家山
J38nB425_p0734a26║百年一彈指身世總無常活句重拈出髑髏解放光
J38nB425_p0734a27║毘盧印在手不面轉輪王隨方皆極樂亙古不知春
J38nB425_p0734a28║八德水最清般若樹成林老婆心徹困去伴觀世音
J38nB425_p0734a29║知識五十三普現一毫端善哉諸佛子應作如是觀
J38nB425_p0734a30║三界猶旅泊何處真吾家隨緣閒作主知足樂無涯
J38nB425_p0734b01║羨君泯智愚寶劍鑄犁鋤知足富無極一生樂有餘
J38nB425_p0734b02║鑽破百千卷悟來一字無為君重舉似片雪點紅爐
J38nB425_p0734b03║驅馳三十載車破亦忘牛浮渡杯還在無勞打銕舟
J38nB425_p0734b04║屎橛放毫光尿盆沸似湯棒頭輕一觸大地化蓮香
J38nB425_p0734b05║參禪無別訣只要生死切異日頂門開隻眼照三世
J38nB425_p0734b06║覓巧不可得拙也自何來父母未生口逢人莫浪開
J38nB425_p0734b07║梅花瘦愈香黃獨肥為良覷破十八界石巖始放光
J38nB425_p0734b08║磨磚為古鏡返照本來人本人無形相方知鏡亦塵
J38nB425_p0734b09║格外通玄路忘言契本宗百城都踏遍不離妙高峰
J38nB425_p0734b10║七言四句
J38nB425_p0734b11║一超直入指彈中萬劫脩行始見功撲碎雲門乾屎
J38nB425_p0734b12║橛龜毛拂子舞春風
J38nB425_p0734b13║既飽貪味則傷食食傷犯病則無日肯將吐卻昔時
J38nB425_p0734b14║貪元氣自復無得失
J38nB425_p0734b15║一千水陸苦奔波法愛情深喜見過聞說佛魔俱捉
J38nB425_p0734b16║敗莫來驚恐老頭陀
J38nB425_p0734b17║大千為榻雪連天試問闍黎作麼眠此景此時如會
J38nB425_p0734b18║得徒勞奯老話機先
J38nB425_p0734b19║芭蕉無耳聞雷開葵花無眼隨日轉會得無情即有
J38nB425_p0734b20║情無漏智性自圓顯
J38nB425_p0734b21║欲留汝父父難留父子恩情一旦休歸去勸娘齊拭
J38nB425_p0734b22║淚好聽流水說因由
J38nB425_p0734b23║子歲剛逢而立年問予三後與三前山僧舌禿不能
J38nB425_p0734b24║答笑指松岡綠到天
J38nB425_p0734b25║一樹梅花劫外春不勞冰雪也精神移來檗嶺峰頭
J38nB425_p0734b26║種別有清香遍剎塵
J38nB425_p0734b27║戒香馥郁氣如蘭知有天花落講壇教外別傳開隻
J38nB425_p0734b28║眼方知不被老胡瞞
J38nB425_p0734b29║是見見時非見見得休休處且休休定香塞滿三千
J38nB425_p0734b30║界慧月光吞百萬洲
J38nB425_p0734c01║舊路來也舊路去家山只在雲深處推開末後兩重
J38nB425_p0734c02║關還我未生前一句
J38nB425_p0734c03║若肯為人冰也暖不為▆▆火猶寒寒溫之氣消除
J38nB425_p0734c04║盡寒暑由來總不干