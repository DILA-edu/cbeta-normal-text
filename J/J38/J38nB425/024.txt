J38nB425_p0735a01║即非禪師全錄卷之二十四
J38nB425_p0735a02║門人明洞、性安、性節、明覺、明幢仝編
J38nB425_p0735a03║銘
J38nB425_p0735a04║應城鐘銘（有序）
J38nB425_p0735a05║歲次乙巳春，豐州太守源忠真大檀越，同法雲洞
J38nB425_p0735a06║上座，延山僧於本州開山，山名廣壽，寺名福聚。寶
J38nB425_p0735a07║構既成，復範鉅鐘，耑為祝國，用覺群靈。其大心功
J38nB425_p0735a08║德，與乾坤同悠久者矣。太守請銘，銘曰：
J38nB425_p0735a09║鐘是銅鑄，饒舌指註。格外知音，丹霄獨步。叢林禮樂，
J38nB425_p0735a10║衲僧軌度。大振綱宗，隨機頓赴。聞於無聞，聞性空故。
J38nB425_p0735a11║聲而非聲，道心獨露。如是返聞，功超沙數。凡聖揚眉，
J38nB425_p0735a12║人天覺悟。體靜壽山，用弘福聚。常轉法輪，國基永固。
J38nB425_p0735a13║崎陽鐘銘（并序）
J38nB425_p0735a14║崎主島田源守政檀護，愍昏衢之不覺，警子姓之
J38nB425_p0735a15║迷蒙，乃捐俸範銅鐘，以時考▆，俾聞者從迷悟覺，
J38nB425_p0735a16║共證圓通。政事之暇，重示慈旨，其設心用器，可謂
J38nB425_p0735a17║弘矣。歲乙巳中元後六日，郵書請銘。為之銘曰：
J38nB425_p0735a18║惟我大士，從聞進修。一根圓證，六用俱休。源氏守政，
J38nB425_p0735a19║由聲悟性。寂然忘機，遇物則應。應念如霆，迪陽啟冥。
J38nB425_p0735a20║時至震發，百蟄咸醒。以模以範，方便爐鍛。一音普被，
J38nB425_p0735a21║如日之旦。
J38nB425_p0735a22║泉福寺鐘銘（有序）
J38nB425_p0735a23║筑前宗像郡距城之北越百里間，有山名影向，島
J38nB425_p0735a24║名鐘崎。原其所由，昔有巨鐘沈此海滸，橫機截渡，
J38nB425_p0735a25║不利舟楫，鄉人患之，合舉不起，且舉必得殃。知下
J38nB425_p0735a26║有龍鬼司護，待時而然，因是不敢復動。識者僉議
J38nB425_p0735a27║再範銅鐘，建樓崎步，使人時時扣擊於陰雨晦冥、
J38nB425_p0735a28║風潮浩蕩之際，令津渡彼岸者聞聲知所趨向，則
J38nB425_p0735a29║不墮前轍，功德之大，應與鐘聲揚溢俱無盡矣。乙
J38nB425_p0735a30║巳仲秋朔日，泉福寺寺主照空來謁銘。為之銘曰：
J38nB425_p0735b01║像郡之北，名曰鐘崎。昔有巨鐘，忽沈水湄。年深月遠，
J38nB425_p0735b02║龍鬼護持。民莫觸背，況敢動移。識者合議，珍重臨崎。
J38nB425_p0735b03║再範大器，聲應篙師。從昏暗中，如母得兒。默守斯要，
J38nB425_p0735b04║發宣以時。返聞無性，圓證剋期。人天護福，永壽贊詞。
J38nB425_p0735b05║圓照寺鐘銘（有序）
J38nB425_p0735b06║寺在西海道肥後州志岐縣之萬松山。寬永中，鈴
J38nB425_p0735b07║木重成。郡守承先大將軍鈞命，鼎建為祝釐之所。
J38nB425_p0735b08║令嗣重辰，復鑄銅鐘，以揚正教，俾黎庶有情，同歸
J38nB425_p0735b09║佛化。倘因聲而入圓通，因圓通而證滿覺，則無負
J38nB425_p0735b10║於斯。鐘之建也，寺主遠來徵銘。銘曰：
J38nB425_p0735b11║鈴木居士，宗秀禪和。鳩冶巨嘴，以警自他。晨昏百八，
J38nB425_p0735b12║破煩惱魔。由聞而覺，俱渡夢河。苦脫六趣，利及娑婆。
J38nB425_p0735b13║如斯崇德，證蜜波羅。真實教體，永劫不磨。誰銘是勒，
J38nB425_p0735b14║廣壽頭陀。
J38nB425_p0735b15║三嶽寺鐘銘
J38nB425_p0735b16║此方教體，妙在音聞，所以存禪德以鐘聲，轉法輪
J38nB425_p0735b17║諦聽為佛事，警悟昏衢，願亦至矣。己酉夏，遣僧來
J38nB425_p0735b18║請銘。銘曰：
J38nB425_p0735b19║超出五合，法音遠震。為警迷途，大啟正信。聲不在鐘，
J38nB425_p0735b20║耳亦無聽。以空為體，無扣不應。度垣匪礙，心圓如鏡。
J38nB425_p0735b21║一切有情，圓覺同證。
J38nB425_p0735b22║華藏閣鐘銘（并序）
J38nB425_p0735b23║高城光巨上座與大石道固信士道聚之間，恒思
J38nB425_p0735b24║濟益，念三途未脫苦網，敞高閣以懸鉅鐘，聲越遐
J38nB425_p0735b25║邇，法利冥陽，高著隻眼，頓登華藏玄門，一歷耳根，
J38nB425_p0735b26║徹證毘盧法界，其功自不可思議者矣。炷香請銘，
J38nB425_p0735b27║為之銘曰：
J38nB425_p0735b28║實際理地，廓無形名。方便門中，萬法交并。華虡鏗鯨，
J38nB425_p0735b29║體用惟貞。表裏洞徹，頓覺幽明。道福資始，金石貫誠。
J38nB425_p0735b30║不壞世相，為勒斯銘。
J38nB425_p0735c01║安國寺鐘銘（有序）
J38nB425_p0735c02║雪上座慕叢林禮樂，範銅為鐘，朝夕考擊，用覺冥
J38nB425_p0735c03║陽，其立願可謂弘矣。懷香求銘，銘曰：
J38nB425_p0735c04║體佛慈悲，振拔六趣。運大音聲，而作佛事。普赴群機，
J38nB425_p0735c05║無遠不至。月白霜清，益神其智。上窮有頂，下及無際。
J38nB425_p0735c06║一觸其音，頓超十地。新新常住，恢恢法器。福利人天，
J38nB425_p0735c07║曷可思議。
J38nB425_p0735c08║
J38nB425_p0735c09║
J38nB425_p0735c10║
J38nB425_p0735c11║
J38nB425_p0735c12║
J38nB425_p0735c13║
J38nB425_p0735c14║
J38nB425_p0735c15║
J38nB425_p0735c16║
J38nB425_p0735c17║
J38nB425_p0735c18║
J38nB425_p0735c19║
J38nB425_p0735c20║
J38nB425_p0735c21║序
J38nB425_p0735c22║餘錄自序
J38nB425_p0735c23║侍者重編予詩偈雜著，另梓流通，與世結文字緣，別
J38nB425_p0735c24║名曰餘錄。予怪而問之：「何謂餘錄？」對曰：「吾師前後著
J38nB425_p0735c25║作，或得於禪定之餘，或得於杖屨之餘，或得於應接
J38nB425_p0735c26║之餘，或得於鎚拂之餘。茲編卷帙，又得於脫略之餘。
J38nB425_p0735c27║味斯全旨，則見於古人未說之餘，以是立名耳。」予笑
J38nB425_p0735c28║而答曰：「是則是矣，未盡善也。夫身心一如，身外無餘。
J38nB425_p0735c29║知此，則求錄之實，尚不可得，而況名之以餘耶？」侍者
J38nB425_p0735c30║復進而言曰：「古人立言與名，俱垂不朽，非身心之餘
J38nB425_p0736a01║歟？」予曰：「噫！是何言也？天地數終，世界變壞，聖賢載籍，
J38nB425_p0736a02║一切不存，於言何寄？於名何有？雖然，猶有說焉。變壞
J38nB425_p0736a03║之中，有不變壞者存。不變壞者何？即當人本具一篇
J38nB425_p0736a04║真文字，流露充塞，離文字相，無起滅相。在三世諸佛，
J38nB425_p0736a05║不見其有餘；在河沙凡夫，不見其欠少。窮劫不盡，朗
J38nB425_p0736a06║然獨存。子能索之於此，則可以名餘錄耳。」侍者承命
J38nB425_p0736a07║唯唯，請題首簡，再拜而退，於是乎書。
J38nB425_p0736a08║滄浪聲詩序
J38nB425_p0736a09║心源已澂，識浪自滅，復何聲之云乎？猶恐澂而不活，
J38nB425_p0736a10║不能無激于滄浪也。活不失澂，聲則非聲矣。憶予丁
J38nB425_p0736a11║酉春，東渡南來，旬日宴坐舟中，滿眼滿耳以及通身
J38nB425_p0736a12║毛孔，皆作吼天浪語、震地潮音，吾實未嘗聞也。非無
J38nB425_p0736a13║聞也，所聞恒寂，能聞亦空，能所雙絕，而真聞獨露耳。
J38nB425_p0736a14║於斯時也，求聲之相不可得，況其名乎？法弟獨知禪
J38nB425_p0736a15║師，跋涉汪洋，放浪詩偈，以滄浪之聲名其集，意在言
J38nB425_p0736a16║外也。觀斯集者，又當言外而求之。人能言外求之，于
J38nB425_p0736a17║禪師之道，與有聞矣。
J38nB425_p0736a18║一滴艸序
J38nB425_p0736a19║鴆毒一滴，斷人命根；醍醐一滴，活人性命。倘遇非器
J38nB425_p0736a20║而不善用，縱上味亦能誤人，可不慎歟？高泉法姪乃
J38nB425_p0736a21║黃檗慧和尚之嗣，童真入道，負清淨器，貯曹溪一滴
J38nB425_p0736a22║于妙齡之年，他日霈之為霖為雨，盍未可量也？禪暇
J38nB425_p0736a23║喜作詩偈，不覺盈帙，自鳴其集曰一滴。意謂文字之
J38nB425_p0736a24║於吾道，猶一滴投于巨海，視彼河伯自多，不復知有
J38nB425_p0736a25║百谷王者為何如哉？辛丑夏，不憚萬里鯨濤，省覲師
J38nB425_p0736a26║翁，道由崎島，首謁余于聖壽山中。闊別十載，相見如
J38nB425_p0736a27║隔生意外。道聚月餘，將別去，出是集請益，復丐一言
J38nB425_p0736a28║為證。余因是而讀之，顧其言澹而旨遠，如澂川逶迤
J38nB425_p0736a29║而無怒奔之狀，非涵養之功，烏能至是？雖未盡其餘，
J38nB425_p0736a30║然嘗潮一滴，味具百川舌頭，具眼者必有取焉。是為
J38nB425_p0736b01║序。
J38nB425_p0736b02║山居合艸序
J38nB425_p0736b03║壬寅春，榕友持廣陵伯萬石君山居合詠來，余喜而
J38nB425_p0736b04║讀之，句含蘸碧之淵、韻協五音之洞，儼然一座斂石
J38nB425_p0736b05║山飛來海外，與五島爭奇矣。非胸中洞澈、筆底玲瓏，
J38nB425_p0736b06║焉能並露山身谿舌？不惟調高一時，抑道合千古，誠
J38nB425_p0736b07║足傳也。余出岫廿載餘，因道而忘其山、因詩如見其
J38nB425_p0736b08║人、因人而懷其義，不揣管窺，重校授梓，未審二公與
J38nB425_p0736b09║山靈肯石點否？
J38nB425_p0736b10║盂蘭普度序
J38nB425_p0736b11║眾生無盡，佛菩薩之弘願無窮。仁人之心，即佛菩薩
J38nB425_p0736b12║之心也。末劫眾生，可傷尤甚。或夙業所感，殞于天災。
J38nB425_p0736b13║或現業應償，斃于時事。或因召移缺典，或乏宗嗣靡
J38nB425_p0736b14║依。望一滴之無從，思度脫之何自。凄風楚雨，枉自悲
J38nB425_p0736b15║號。目擊耳聞，重為怛惻。茲逢中元佳節，乃尊者度母
J38nB425_p0736b16║之辰。本山特建盂蘭普度數日分，道場陳年公案，不
J38nB425_p0736b17║得不重新提起耳。盍三寶為眾生福田，檀度發心，非
J38nB425_p0736b18║止植福。藉此為進道之資，以報其多生父母也。施諸
J38nB425_p0736b19║有情，豈但飽滿。直欲度彼脫鬼倫，與諸趣俱生極樂
J38nB425_p0736b20║也。樂國既生，大地無冤愁之鬼；親恩重答，天下皆孝
J38nB425_p0736b21║悌之人。可致風雨時若，河海晏清。由斯觀之，則檀波
J38nB425_p0736b22║孝德，與弘願等無有異也。茲土向稱福善之邦，多駐
J38nB425_p0736b23║四方賢士。倘有能行難行，共成勝會，誠無愧于仁人
J38nB425_p0736b24║君子。亦知出世佛菩薩，原不離于世間也。壬寅孟秋
J38nB425_p0736b25║朔，某頭陀題。
J38nB425_p0736b26║新黃檗志略序
J38nB425_p0736b27║山以人重，人以道顯，道藉眾傳，傳道之本，不可以無
J38nB425_p0736b28║紀也。本師老人自甲午秋東渡，即有採隱之思，遙望
J38nB425_p0736b29║茲山紫氣而識之，第時節未彰，戢影于普門者八載。
J38nB425_p0736b30║至辛丑冬，承　國主布地，遂欣然卓錫焉。乃將太和
J38nB425_p0736c01║易以黃檗，盍取所自之名，用廣斷際之道，無不在也。
J38nB425_p0736c02║于是觀光起敬，聞風知慕，檀施日眾，建置一新，佛有
J38nB425_p0736c03║殿，僧有堂，膳有田，雲水川增，開堂祝聖，林壑爛然生
J38nB425_p0736c04║色矣。噫！山不遇于昔而獨遇于今，非山靈有待歟？余
J38nB425_p0736c05║不獨為山靈喜，亦為國家喜也。國有道而道人至止，
J38nB425_p0736c06║禎興之兆于斯見耳。　宣宗皇帝有云：「唐國無以為
J38nB425_p0736c07║寶，惟有道之士為鎮國寶。」當知王化法化，與乾坤日
J38nB425_p0736c08║月交相悠久。癸卯中秋，余入山省覲，睹其山川迴環，
J38nB425_p0736c09║宛然圖畫，殆天造地設以壯大觀，信龍象之窟宅，植
J38nB425_p0736c10║福之勝地也。老人慮後之學者不知其本，手輯志略
J38nB425_p0736c11║以垂將來，命予編閱，因僭敘如此，如其詳悉，以俟大
J38nB425_p0736c12║方。
J38nB425_p0736c13║雲濤詩卷序
J38nB425_p0736c14║凡人之品格不同，則其所行亦異，是以鄉有舉，里有
J38nB425_p0736c15║選，褒美之不足，則為歌詩以詠歎之。一粟何居士，素
J38nB425_p0736c16║行精純，操心篤慎，持二十年齋，力為法門檀護，此誠
J38nB425_p0736c17║人中之傑也。甲午秋，歸命我黃檗老人，而老人時見
J38nB425_p0736c18║重焉。今夏特入太和山省覲，老人以雲濤會志喜，木
J38nB425_p0736c19║法兄及諸公各為詩以贈之。然詩之清新雅麗，足為
J38nB425_p0736c20║居士傳神，而居士品格高超，遂得與詩俱垂不朽，此
J38nB425_p0736c21║何啻一命之榮，鄉里之重也耶？予不勝贊歎，為序卷
J38nB425_p0736c22║端。
J38nB425_p0736c23║同聲艸序
J38nB425_p0736c24║子有寺裏青山雲外樓之句，盍指臥遊居也。居雖小，
J38nB425_p0736c25║山海大觀，一覽而盡得之。黃檗老人曾宴息于此。及
J38nB425_p0736c26║余卓錫，有檀越林大堂因其局布金而更張之。居成，
J38nB425_p0736c27║瞻雲賦詩，以敦其本。緇素參訪，倚韻而和者，不覺盈
J38nB425_p0736c28║快。予命門人將鍥之梓，有客進而請曰：「禪宗不立文
J38nB425_p0736c29║字，何取于聲詩而傳歟？」曰：「詩乃心之聲也，因感物而
J38nB425_p0736c30║著形焉。形聲相感，觸目無非文字。所謂詩，即文字之
J38nB425_p0737a01║禪。不達乎此，禪與詩岐而為二矣。如悟明不二，則聲
J38nB425_p0737a02║和響順，志同氣合，可以植而為忠為孝，為聖為賢。此
J38nB425_p0737a03║聲詩有補於世教者多矣，其可不傳乎？」客不復語，余
J38nB425_p0737a04║亦默然，因為之序。
J38nB425_p0737a05║老子鬳齋口義序
J38nB425_p0737a06║是書傳至東國將三百載，陰翼王化者多矣，惜無序
J38nB425_p0737a07║文，不紀世次，只標鬳齋林某後學，不知為何許人。時
J38nB425_p0737a08║有洞上座者，博通古今，知是閩產，一日謁予致問曰：
J38nB425_p0737a09║「鬳齋居士是貴族否？」曰：「先遠祖也。因慮唐之一白三
J38nB425_p0737a10║產，兩悟分宗，尋補宸翰圖像及省邑之名、前後二號，
J38nB425_p0737a11║以便後之學者知予祖之生緣出處，敢僭述焉。祖諱
J38nB425_p0737a12║希逸，字肅翁，號竹溪，宋端平乙未會魁，嘗為玉堂文
J38nB425_p0737a13║字官，鬳齋其書室也。早年潛心此道，屏去腥葷，先從
J38nB425_p0737a14║樂軒陳先生學，次參桑萬菴禪師，深有得于三教合
J38nB425_p0737a15║一之旨。為政之暇，釋三教之書，皎如三光，豈非世出
J38nB425_p0737a16║世間之人表哉。其所著有《易講》、《春秋傳》、《楞嚴維摩註
J38nB425_p0737a17║疏》、《老莊列口義》及《竹溪集》等書，家傳流布，歷今四百
J38nB425_p0737a18║餘祀，隨世浮沈，十存四五。予幼時披誦不置，自學佛
J38nB425_p0737a19║後，無復經目，不意於甲辰秋飛錫豐州，寓源太守之
J38nB425_p0737a20║金粟園，重睹是書，不勝欣慰。但歲月久遠，版經幾翻，
J38nB425_p0737a21║字至亥豕脫誤，且中間入一二語，不知何人增贅，與
J38nB425_p0737a22║本文不相吻合，甚戾當日作者之意。由是仍家傳舊
J38nB425_p0737a23║本而刪正之，遂捐缽資付梓，用廣流通，庶遠祖手眼
J38nB425_p0737a24║重新，老氏面目猶在。」或謂：「儒教治世，釋教度世足矣，
J38nB425_p0737a25║復用道教奚為？」予曰：「當時佛教未至，儒教難治，而老
J38nB425_p0737a26║君乘時救世，著《道德經》五千言授關尹子，莊周繼之，
J38nB425_p0737a27║始有道教之稱。其所發明三皇五帝之道德，其文約
J38nB425_p0737a28║而詳，其理簡而至，至以修身養神之方、治國治家之
J38nB425_p0737a29║法、天地變化之道，莫不備焉。史載孔子問禮於老氏，
J38nB425_p0737a30║及佛教既至，古道元指天竺古皇為老氏之師。然道
J38nB425_p0737b01║之源本一，鼎而為三，互成天下之化，無非欲教人克
J38nB425_p0737b02║明斯道者也。唐肅宗皇帝題三教聖人贊云：『儒君之
J38nB425_p0737b03║師，曰魯仲尼。仲尼師聃，龍吾不知。聃師西乾，善入無
J38nB425_p0737b04║為。稽首正覺，吾師師師。』由斯觀之，儒、釋、道三教為天
J38nB425_p0737b05║下國家相孚治化，有如三光垂象，闕一不可。後之君
J38nB425_p0737b06║子讀其書、窮其義、忘其言、契其道，自能咸造聖人不
J38nB425_p0737b07║二之域，超然獨露萬象之表矣。雖然，正眼觀來，猶是
J38nB425_p0737b08║毘盧耳邊消息、頂𩕳上一著，須是過量人始得。」客謝
J38nB425_p0737b09║而退，併識諸簡首。
J38nB425_p0737b10║
J38nB425_p0737b11║跋
J38nB425_p0737b12║題黃魯直居士手書道德經
J38nB425_p0737b13║學士寫經，尊崇其道；林君惜字，兼重其人。寶此遺舉，
J38nB425_p0737b14║豈徒為耳目翫哉？若能睹蹟明心，則老子面目猶在；
J38nB425_p0737b15║苟尚其蹟，一雙眼睛被學士換卻了也。
J38nB425_p0737b16║題嚴統後
J38nB425_p0737b17║統上綱宗，聯芳佛祖，嚴正法眼，照耀古今，直得虛空
J38nB425_p0737b18║點首，萬象揚眉，吾祖之功，盍有不可思議者矣？書至
J38nB425_p0737b19║榑桑，如日東明，大地眾生，藉是而醒覺耳。幻寄逸然
J38nB425_p0737b20║禪德行深，願重以法為懷，獨減衣盂之資，鳩諸善信，
J38nB425_p0737b21║共肩剞劂，用廣流通。其設心措慮，與吾祖同一慈憫，
J38nB425_p0737b22║可謂仁之至、義之深也。老人及木法兄既跋而贊之，
J38nB425_p0737b23║予雖不能言，烏可以無言？
J38nB425_p0737b24║題松花罈
J38nB425_p0737b25║醍醐上味，為世所珍。若遇非器，翻成穢物。君子擇器，
J38nB425_p0737b26║可不慎歟。長岡大司空家有茶罈，傳自祖父，流于上
J38nB425_p0737b27║古。外質素樸，內蘊蘭馨，因以松花名之。戒家人護惜，
J38nB425_p0737b28║如眼中珠。咦，世間美器，誠為難得。長岡實之，不亦宜
J38nB425_p0737b29║乎。一日，耑託融公轉為求識，遂書數語以歸之。乃問
J38nB425_p0737b30║融公曰：「渠之世器，吾已知矣。公之法器，試舉似看。」公
J38nB425_p0737c01║佇立微笑。予曰：「猶較一籌。」公唯唯避坐。予復謂之曰：
J38nB425_p0737c02║「公此法器，自無始劫流至于今，盡未來際而不損壞
J38nB425_p0737c03║者，較之世器與天地同悠久而傳自上古者，不啻宵
J38nB425_p0737c04║壤矣。然此法器，人人本具，只為年代已久，多為遺忘。
J38nB425_p0737c05║今既歷歷不昧，實為希有。倘他日以裝法乳，實為幸
J38nB425_p0737c06║甚。」紙長，併書此以示。
J38nB425_p0737c07║題畫卷
J38nB425_p0737c08║明解元唐伯虎，慕唐宋文物，圖成此卷。妙手丹青，盍
J38nB425_p0737c09║得意時筆也。流傳數十年，脫落在何一粟居士箱裏。
J38nB425_p0737c10║一日特來請跋，出以相示。翛然靜深，神氣飛動，亞然
J38nB425_p0737c11║欲語，不勝清絕。遂援筆題其後曰：佛說三界法，惟是
J38nB425_p0737c12║一心作。故十界聖凡，皆一心之影像。然像外之像，影
J38nB425_p0737c13║中之影，及一切幻妄，豈從外來耶？但了法法惟心，此
J38nB425_p0737c14║心亦如幻耳。幻若不立，真亦俱遣。且道影像向甚處
J38nB425_p0737c15║安著？者裏具一隻眼看。
J38nB425_p0737c16║題畫馬
J38nB425_p0737c17║龍無常形，筆可欺世；驥以恒見，畫者難工。工其似者，
J38nB425_p0737c18║人皆貴之。予觀此圖，臥立展轉，情狀入神，意非庸筆
J38nB425_p0737c19║所能，殆必趙松雪學士擬向異類中行，寓其逸想耳。
J38nB425_p0737c20║子其珍之，以俟明眼。
J38nB425_p0737c21║文
J38nB425_p0737c22║紀壽文
J38nB425_p0737c23║歲重光大淵獻復月之孔日，恭逢本師老和尚八秩
J38nB425_p0737c24║降生之辰，壽山嗣法不肖徒如一，敬爇栴檀頂五百
J38nB425_p0737c25║拜，奉祝以文曰：天地未分，道在天地；天地判矣，道在
J38nB425_p0737c26║聖賢；聖賢出世，道滿天下。夫道之在天下也，與天地
J38nB425_p0737c27║同一氣，與今古同一時，與歲月同一息，與晝夜無分
J38nB425_p0737c28║限量同一機焉。自覺皇應世，肇啟大道之光，為九天
J38nB425_p0737c29║十地授受相承，垂今七十葉，以至本師老人法嗣徑
J38nB425_p0737c30║山費老祖之一燈，即同大道之一光，與一氣、一息、一
J38nB425_p0738a01║機為天下用，至足為天下法也。天下之人有能入聖
J38nB425_p0738a02║賢之閫奧、窮天地之根源者，始可與言出世之道也。
J38nB425_p0738a03║茲值老人大誕，不肖雖不敏，可無片言為出世壽。據
J38nB425_p0738a04║世出而論，無生尚不可得，豈有生之可算數？無量壽
J38nB425_p0738a05║尚不可名，豈可計甲子而為慶祝？然不肖之所壽老
J38nB425_p0738a06║人者，異乎世之所謂壽也，為壽一燈之光，先天而映
J38nB425_p0738a07║後世者也。伏思老人自幼至壯之老，出處參方千百
J38nB425_p0738a08║其艱，繼承大法，出世開堂歷三十餘載，七住名藍，大
J38nB425_p0738a09║振黃檗宗風，為中外叢林師表，荷國主賜地開山，成
J38nB425_p0738a10║今東渡一系宗始。座下龍象恒千指圍繞，無非法子
J38nB425_p0738a11║宗孫為一系相承於不息，豈非古斷際之重來歟？今
J38nB425_p0738a12║者壽屆耋齡，道貌龐然春風，法身矍然乾健，耳聰目
J38nB425_p0738a13║明，甚為希有。不肖是祝，豈徒奓東海之籌，誇南山之
J38nB425_p0738a14║頌，喻天地之高厚，能且盡哉？若老人者，道邁今古，德
J38nB425_p0738a15║配聖賢，壯契無生，年忘逸老，雖示生之可見，而其所
J38nB425_p0738a16║以生之不可見，豈等閒春秋同日語耶？且夫山之高
J38nB425_p0738a17║有頂，海之深有涯，乾坤之固，有時而弊，將焉用祝？烏
J38nB425_p0738a18║足是擬？惟最上一乘正法眼為壽，乃致其幾耳。試觀
J38nB425_p0738a19║乎先天地生而無始，後天地老而無終，萬有依為父
J38nB425_p0738a20║母，四時循歷不凋，此是吾老人正法之長春也。與其
J38nB425_p0738a21║趙州翁之柏樹子，密菴祖之破砂盆，無二無二分，無
J38nB425_p0738a22║別無斷故。即此無二無別之長春，普壽人天，以及未
J38nB425_p0738a23║來際，盡大地微塵數眾生，同證本來金剛壽域，同明
J38nB425_p0738a24║固有元辰，是不肖之至祝也。作如是觀者，始知我師
J38nB425_p0738a25║之道一，一則著，著則圓，圓則大，大則化，化則浩然如
J38nB425_p0738a26║環之無端。無端之理，可以包天地、超日月，詎祇年劫
J38nB425_p0738a27║之多歷已哉？敢於是為壽，老人亦自破顏而默點也
J38nB425_p0738a28║耳。重說偈曰：陽回觸動法中龍，福海無邊足有容，異
J38nB425_p0738a29║國雙傳東日缽，耋齡大振少林宗。頂門涌日昭沙界，
J38nB425_p0738a30║舌罅藏雷徹九重，正眼豁空壽者相，微塵數劫一春
J38nB425_p0738b01║冬。
J38nB425_p0738b02║祭文
J38nB425_p0738b03║祭考妣文
J38nB425_p0738b04║維順治歲在癸巳孟秋望日，出家男某等恭就雪峰
J38nB425_p0738b05║山堂設位致祭，稽首拜奠先考林府君、先妣方老孺
J38nB425_p0738b06║人，謹陳情以昭告曰：嗚呼！生我父母也，育我父母也，
J38nB425_p0738b07║昦天罔極，何以答劬勞也？不孝之罪，不容不再言之
J38nB425_p0738b08║也。蚤年失怙，辭母出家，非背恩也，將期出世之道報
J38nB425_p0738b09║父母也。不願婚娶，非絕倫也，將以紹法王之覺胤也。
J38nB425_p0738b10║長兄獨膳，非乏供也，將以禪悅法味助甘旨也。圓頂
J38nB425_p0738b11║然臂，非毀傷也，效古人重法輕身，易成道業也。故從
J38nB425_p0738b12║其大而忘其世之所謂孝也。孀母欣然放之，而從不
J38nB425_p0738b13║孝之志也。及不孝歸省，未嘗不以此道喻吾母也。吾
J38nB425_p0738b14║母念道勤切，每至忘暄涼、廢寢食，以克臻此道也。吾
J38nB425_p0738b15║父當年雖未聞道而歸，今或聞之，必含笑于九原也。
J38nB425_p0738b16║去春吾母念佛西往，俱會吾父于上善之堂，自無疑
J38nB425_p0738b17║也。不孝忍生為法，即父母肉身常住于世為擔荷也。
J38nB425_p0738b18║茲值自恣之晨，敢薦露芽秋月于古雪峰頭，將報親
J38nB425_p0738b19║也。嚴慈有靈，同在寂滅光中霑法喜也。海淚山毫，亦
J38nB425_p0738b20║不能盡述不孝風木之遐思也。願雙親生生世世為
J38nB425_p0738b21║不退轉菩提眷屬也。尚饗！
J38nB425_p0738b22║祭福嚴費老和尚文
J38nB425_p0738b23║歲辛丑十月六日，黃檗法孫如一，寓肥州聖壽山崇
J38nB425_p0738b24║福禪寺。為前一日申刻，郵到福嚴師翁老和尚遺囑，
J38nB425_p0738b25║併末後事實一封，開函拜讀，知師翁以是年三月廿
J38nB425_p0738b26║九日未時示寂。今早同大眾灑掃法堂，設位掛真，謹
J38nB425_p0738b27║以名果之奠，稽首再拜，昭告于覺靈曰：不肖廿五年
J38nB425_p0738b28║前，從翁受戒，廿五年後，復承法誨，得法源流。是翁三
J38nB425_p0738b29║代，落髮連枝，祖共師太，法屬孫曹，仰如泰岱。訃音忽
J38nB425_p0738b30║聞，肝膽俱碎。最後純陀，遠愧不逮。戀慕慈恩，此心未
J38nB425_p0738c01║艾。道履德容，不能復對。鏡裏虛空，重加綵繪。翁嗣天
J38nB425_p0738c02║童，正傳濟派。道播寰中，聲馳域外。棒頭日月，光吞沙
J38nB425_p0738c03║界。喝下雷霆，頓醒聾聵。世壽七旬，法說十會。林皆栴
J38nB425_p0738c04║檀，窟無異類。將墜五燈，不無顯晦。厥集大成，有光先
J38nB425_p0738c05║輩。化事甫周，功成而退。大地眾生，如失覆載。末後光
J38nB425_p0738c06║明，人天頂戴。舍利金剛，劫不同壞。潮泣林號，龍驤虎
J38nB425_p0738c07║拜。願度未度，來而必再。定起那伽，神遊大塊。輪雲滄
J38nB425_p0738c08║桑，無在不在。尚饗。
J38nB425_p0738c09║祭德叟老檀越文
J38nB425_p0738c10║康熙七年十月廿四日，乃前散騎常侍右近衛將監
J38nB425_p0738c11║源檀越德叟老居士首七之辰，本山住持嗣祖沙門
J38nB425_p0738c12║某，謹以瓣香甌茗，致奠於台靈而言曰：天地之大，亦
J38nB425_p0738c13║歸乎極，新故之恒，何忻何戚？人命遷謝，如月晦蝕，體
J38nB425_p0738c14║有盈虧，光無變易。況我檀越，德本夙植，扶豎剎竿，不
J38nB425_p0738c15║忘佛敕。身現元勛，行同知識，望重日邦，名垂千億。百
J38nB425_p0738c16║福滿前，芝蘭盈膝，退自功成，韜光斂跡。道契三周，義
J38nB425_p0738c17║辱膠漆，檀度丘山，補報無及。聊展寸忱，薦以法力，冀
J38nB425_p0738c18║轉蓮胎，度世為急。心心相照，幽冥咫尺，靈其鑑之。
J38nB425_p0738c19║祭龍溪禪師文
J38nB425_p0738c20║法弟龍溪禪師，於今歲庚戌八月廿三日償水劫示
J38nB425_p0738c21║寂。越二七為九月初五日，訃聞聖壽山崇福寺。同門
J38nB425_p0738c22║法兄某暨徒眾等，作禮設位於山堂，具茗果之奠，奉
J38nB425_p0738c23║輓以偈，併祭以文，略敘其由曰：嗚呼法弟！榑桑首枝，
J38nB425_p0738c24║金風頓折。其枝雖萎，其香愈烈。塵世觀之，以為匪祥。
J38nB425_p0738c25║道眼照之，如月盈缺。請法開山，堪稱僧傑。續嗣砂盆，
J38nB425_p0738c26║極力持挈。上皇問道，猶梅蘸雪。西江橫吞，羯羅吐舌。
J38nB425_p0738c27║報緣會遇，因該果徹。警世無常，示命呼吸。朝聞夕可，
J38nB425_p0738c28║片時千劫。豈比生而罔聞，死同灰滅。神光徽猷，終古
J38nB425_p0738c29║互迭。萬象同辭，莫竟其說。於是以超情無閒之道，以
J38nB425_p0738c30║致誠亮大寂定中，必鑒予之痛切。尚饗。
J38nB425_p0739a01║雜著
J38nB425_p0739a02║齋單引
J38nB425_p0739a03║施與受等，食與法等。是法平等，福無等等。一飯一茶，
J38nB425_p0739a04║各自猛省。
J38nB425_p0739a05║寒林榜
J38nB425_p0739a06║半點迷雲，障盡無邊法界；一輪慧月，照空黑壤三途。
J38nB425_p0739a07║鏡中之四聖非真，夢裏之六凡自鬧。天堂地獄，元無
J38nB425_p0739a08║寸土；福因業果，結由一心。苟非當下洞明，依舊面前
J38nB425_p0739a09║黑暗。汝等佛子，大地冤親，各展本地風光，放下孃生
J38nB425_p0739a10║袋子，赤腳踏翻生死海，空拳打破祖師關。直駕大乘
J38nB425_p0739a11║之車，休跨白鶴；頓入無生之國，莫問楊州。急切承當，
J38nB425_p0739a12║幸母蹉過。
J38nB425_p0739a13║題心光壽榮信女影
J38nB425_p0739a14║壽榮上條氏，乃法雲上座之養母也。幼而穎悟，好奉
J38nB425_p0739a15║佛，閱經典過目成誦。志求出家，祖母不許。年十七，隨
J38nB425_p0739a16║祖母往神京，稟戒於泉涌如周律師。又謁大德妙心、
J38nB425_p0739a17║法性諸師，問禪學。年大，為諸親奪志，遂歸大羽氏。乃
J38nB425_p0739a18║別立庶房，以充箕帚。自築一室，閒居齋戒，閱諸經無
J38nB425_p0739a19║虛日。或續一麻絲，稱佛號一聲；續一縷，念經咒一句。
J38nB425_p0739a20║積若千束，織成全機。命工製袈裟褊衫，特供有道尊
J38nB425_p0739a21║宿。其餘勝事，難以殫述。慶安壬辰秋，大限時至，令左
J38nB425_p0739a22║右設香案，觀心念佛。諸親環坐，掩袖垂淚。母止曰：「盍
J38nB425_p0739a23║各收涕，聞天樂聲耶？」復請開善長老越溪為證明，曰：
J38nB425_p0739a24║「時至矣。」合掌而逝，春秋二十有八。火化，骨中綴舍利，
J38nB425_p0739a25║見聞無不嘆異。未寂之先，聞黃檗老和尚將至本國，
J38nB425_p0739a26║喜為雲子曰：「觀水須觀海，法駕若至，必須依止，為出
J38nB425_p0739a27║世舟航，庶不負出家初志。惜我不見，有子歸依，吾願
J38nB425_p0739a28║足矣。」雲子依山僧座下，發明大事，皆孺人力也，諒必
J38nB425_p0739a29║含笑于寂光中矣。戌申秋十七年忌，雲子述緣起求
J38nB425_p0739a30║薦，乃為書。