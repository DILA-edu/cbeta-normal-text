J38nB427_p0869b01║青城山鳳林寺竹浪生禪師語錄卷第二
J38nB427_p0869b02║嗣法門人如鵬等編
J38nB427_p0869b03║己巳結制常明落𩭄請上堂拈香祝聖畢乃云三十
J38nB427_p0869b04║餘年坐釣磯而今方得展雙眉汀花水滸非他物觸
J38nB427_p0869b05║處元來佛祖機今朝元無結他日亦無解是為水官
J38nB427_p0869b06║解厄天下善知識開爐十方龍象入煉鳳林院裏安
J38nB427_p0869b07║禪汝等諸人眉毛廝結心眼相注一而三三而一一
J38nB427_p0869b08║一依前從地起拾得賀豐干佛種從緣起露柱久懷
J38nB427_p0869b09║胎安樂產佛子大啟我門庭便是克家子個段因緣
J38nB427_p0869b10║非偶然百千萬劫難相委。
J38nB427_p0869b11║佛開光上堂四歷嚴霜建法幢經樓佛殿盡裝潢檀
J38nB427_p0869b12║那先諳第一諦所以今朝有上堂心源湛寂性海汪
J38nB427_p0869b13║洋情風鼓舞識浪滔天到者裏順水推船者十個有
J38nB427_p0869b14║五雙逆風把舵者難尋一郎苟非願力弘深焉能大
J38nB427_p0869b15║作紀綱舉則古人公案代吾佛祖放光昔日世尊陞
J38nB427_p0869b16║忉利天為母說法優填王慕佛日久將栴檀刻佛形
J38nB427_p0869b17║像及世尊從忉利下來百萬人天迎迓其像亦出相
J38nB427_p0869b18║迎敢問大眾若道是一其如像何若道是二家無二
J38nB427_p0869b19║主更聽一頌人天眾裏鶴孤聽有像栴檀也解迎不
J38nB427_p0869b20║是君王親造得都盧是弄鬼眼睛。
J38nB427_p0869b21║至節上堂僧出師喝云不許夜行投明須到進云關
J38nB427_p0869b22║河甚緊家賊難防師和聲打云向者邊著問一切處
J38nB427_p0869b23║即不問如何是粟中藏世界師云且退僧擬議師打
J38nB427_p0869b24║云晴乾不肯走只待雨霖頭乃云寶劍高懸乾坤失
J38nB427_p0869b25║色毒鼓輕撾聞皆膽裂卓拄杖云聞麼直饒透過者
J38nB427_p0869b26║重關猶是釘樁搖櫓若約臨濟兒孫一味單刀直入
J38nB427_p0869b27║不參隔夜禪不食隔宿飯逢佛遇魔一刀兩斷大有
J38nB427_p0869b28║逕庭不近人情以大千沙界作游戲之場百千萬年
J38nB427_p0869b29║視如一日佛及眾生一體同觀到者裏略有少分相
J38nB427_p0869b30║應秖如轉天關迴地軸何似生一陽復至節到來日
J38nB427_p0869c01║長一線佛法長多少良久自代云唵嘛呢吽。
J38nB427_p0869c02║元旦上堂昨宵曾送舊今日又迎新三陽擎泰運二
J38nB427_p0869c03║氣抱芳辰舍弘光大品物咸亨不是神通妙用亦非
J38nB427_p0869c04║法爾如然故是時節不饒未免天機漏洩以拄杖畫
J38nB427_p0869c05║一畫云乾坤之內艸木叢林盡從者裏發育只如傅
J38nB427_p0869c06║大士道有物先天地無形本寂寥能為萬象主不逐
J38nB427_p0869c07║四時凋又作麼生商量倘有具眼衲僧道得分明鳳
J38nB427_p0869c08║林以黑漆拄杖對眾吩咐他時異日向孤峰頂上呵
J38nB427_p0869c09║佛罵祖不惟分外脫或無人看拄杖子為汝等轉正
J38nB427_p0869c10║法輪卓一卓云世界未成者個先成世界壞時者個
J38nB427_p0869c11║不壞復咄云住住饒你說得天雨四花地搖六震只
J38nB427_p0869c12║說個現成公案若是祖師門下天地懸殊。
J38nB427_p0869c13║立春上堂春晝明春風清春山秀春水平鳥語呢喃
J38nB427_p0869c14║凍雲殷殷化育流動不假經營有眼共見有耳同聞
J38nB427_p0869c15║召眾云大眾者般境界既是共見同聞因甚麼十個
J38nB427_p0869c16║有五雙到者裏當面錯過。
J38nB427_p0869c17║解制上堂九旬禁足似嚴霜法印高提戰大荒萬象
J38nB427_p0869c18║森羅俱駭退惟餘一杖露行藏此四句殺活雙行縱
J38nB427_p0869c19║奪齊彰不動腳跟而登彼岸不歷僧祗而獲法身果
J38nB427_p0869c20║有如斯見解去歲未曾結今朝亦無解達磨不來東
J38nB427_p0869c21║土二祖不往西天動靜一源往復無際一任牢拴篛
J38nB427_p0869c22║笠緊俏艸鞋高高峰頂立深深海底行不為分外只
J38nB427_p0869c23║是有佛處不可住無佛處急走過下座以拄杖一時
J38nB427_p0869c24║打散。
J38nB427_p0869c25║佛誕上堂煒煒神光透紫微大千沙界悉騰輝生前
J38nB427_p0869c26║句子誰相委萬別千差總一機召眾云還會者一機
J38nB427_p0869c27║麼天得一機以垂象地得一機以成形君王得一機
J38nB427_p0869c28║風雨以時海宇奠安艸木昆蟲得一機各證性命昔
J38nB427_p0869c29║日吾佛世尊得一機示跡王宮周行七步手指天地
J38nB427_p0869c30║目顧四方道天上天下惟我獨尊然後逾城出家睹
J38nB427_p0870a01║星悟道四十九年口淥淥地以度生為務及自看來
J38nB427_p0870a02║何曾度得一個半個何故𠰚一切眾生成佛已久焉
J38nB427_p0870a03║用度為爭如鳳林院裏炊無米飯煮木渣羹爛烹明
J38nB427_p0870a04║月碎割清風乃佛乃祖乃聖乃凡各得飽餐菩提涅
J38nB427_p0870a05║槃真如佛性擱向一邊含哺而熙鼓腹而遊所以道
J38nB427_p0870a06║於食等者於法亦等於法等者於食亦等試問與古
J38nB427_p0870a07║人還有優劣也無若無人道得聽取一偈率陀天上
J38nB427_p0870a08║人那伽大定如如氣味嘉一段光明曾不昧無優樹
J38nB427_p0870a09║下鬧如麻實堪唴二千六百餘年後引得兒孫不作
J38nB427_p0870a10║家靠拄杖下座。
J38nB427_p0870a11║庚午結冬真逵蔡居士請上堂拈香云拈起則為霖
J38nB427_p0870a12║為雨澤濟蒼生放下則成祥成瑞邦畿永固爇向爐
J38nB427_p0870a13║中端為祝延今上
J38nB427_p0870a14║皇帝聖躬萬歲萬萬歲伏願邊邦寧謐八表無虞次
J38nB427_p0870a15║拈云此香能舒能卷能變能化爇向爐中奉為當道
J38nB427_p0870a16║尊官紳衿士庶現前請主伏願恒為國家屏幹法門
J38nB427_p0870a17║金湯福源善慶地久天長再拈云此香在天曰高在
J38nB427_p0870a18║地曰厚在人而靈在山而峻在水澄清本自無名那
J38nB427_p0870a19║堪形狀爇向爐中耑申供養成都府昭覺禪院上丈
J38nB427_p0870a20║下雪本師大和尚用酬法乳白椎竟乃云霜花爛熳
J38nB427_p0870a21║埜艸離披龍戰于野堅冰始至天關左旋地軸右轉
J38nB427_p0870a22║時節到來自然合轍驀拈拄杖卓云者條拄杖從無
J38nB427_p0870a23║數劫來一向硬糾糾地不隨陰陽流轉豈逐四序變
J38nB427_p0870a24║遷落在山僧手裏縱橫無礙殺活齊彰所以道明頭
J38nB427_p0870a25║來明頭打暗頭來暗頭打四方八面來旋風打虛空
J38nB427_p0870a26║來連架打敢問大眾拄杖子何故有如是韜略通身
J38nB427_p0870a27║手眼難描畫慣與人天作範模卓一卓下座。
J38nB427_p0870a28║長至上堂問生死平地起干戈處處叢林設網羅千
J38nB427_p0870a29║里同風即不問無為底事是如何師云雪壓高山霜
J38nB427_p0870a30║鋪平地問法鼓一震大眾臨筵今朝冬至即不問如
J38nB427_p0870b01║何是大了底人行履師云因行不妨掉臂進云排遣
J38nB427_p0870b02║得底人因甚麼命根不斷師云腳跟下好與三十乃
J38nB427_p0870b03║云玄機密運匝地普天剝盡六陰一陽來復秖知堅
J38nB427_p0870b04║冰浮水面不覺春信上梅梢昨夜燈籠离宮入定露
J38nB427_p0870b05║柱坎位端居鐘敲良覆碗磬擊震仰盂大眾腳踏巽
J38nB427_p0870b06║地穩口向兌方開至于乾三連坤六段且置一邊驀
J38nB427_p0870b07║豎拳云山僧以者無文印子將無極太極河圖洛書
J38nB427_p0870b08║四時八節十二時辰二十四氣五十大衍數六十四
J38nB427_p0870b09║卦七十二睺一印印破管教陰陽二氣無處潛蹤三
J38nB427_p0870b10║世諸佛于此寶印光中作大醫王應病與藥權實雙
J38nB427_p0870b11║彰開佛知見歷代祖師于此光中發大機顯大用為
J38nB427_p0870b12║苦海之津梁開人天之正眼寰中諸大知識于此光
J38nB427_p0870b13║中全提正令收放自如捋鬚于餓虎腮邊奪食于飢
J38nB427_p0870b14║鷹爪下日月星辰于此光中照臨下土山河大地于
J38nB427_p0870b15║此光中發育萬物君王于此光中日應萬機膏澤下
J38nB427_p0870b16║民普天之下文武尊官于此光中調羹補袞不亞伊
J38nB427_p0870b17║周士庶于此光中耕者耕而讀者讀艸木叢林蜎飛
J38nB427_p0870b18║蠕動於此光中各證本有頑石土塊于此光中動地
J38nB427_p0870b19║放光現前四眾于此光中周旋往返以拂子拂云惟
J38nB427_p0870b20║有者個不被此光籠罩世界未成者個先有而不為
J38nB427_p0870b21║長歷塵沙劫而不為老理事該通古今融貫還委悉
J38nB427_p0870b22║麼等閑越格超方便數量無拘古至今脫向毫端施
J38nB427_p0870b23║妙用仍乘萬象獨居尊。
J38nB427_p0870b24║元旦上堂問如何是舊年佛法師云堅冰浮野水進
J38nB427_p0870b25║云如何是新年佛法師云春信寄寒梅進云新舊佛
J38nB427_p0870b26║法蒙師指正令全提事若何師云一棒一條痕問孤
J38nB427_p0870b27║峰獨立誰知出格家風拄杖手擒未審是何宗旨師
J38nB427_p0870b28║以杖橫按云莫邪出匣進云劍為不平離寶匣藥因
J38nB427_p0870b29║救病出金瓶師云照顧性命進云五馬行春日萬家
J38nB427_p0870b30║和氣生師云看腳下乃云十方世界是一顆牟尼珠
J38nB427_p0870c01║百萬億（須彌）盧百萬億香水海百萬億四大部洲于荷
J38nB427_p0870c02║葉光中現其色相而無遮障一切森羅萬象于中發
J38nB427_p0870c03║育而不相並微塵剎土是一寶絲網三世諸佛歷代
J38nB427_p0870c04║祖師于網孔內示跡降生得道各轉根本法輪而無
J38nB427_p0870c05║間隔一切眾生于中生死流轉而不相礙所以教中
J38nB427_p0870c06║道一切智智清淨無二無二分無別無斷故到者裏
J38nB427_p0870c07║拄杖子忍俊不禁道長老你者般說話好似講般若
J38nB427_p0870c08║經底座主待木上座重下註腳卓一卓云我將牟尼
J38nB427_p0870c09║珠擊碎日月還他自明須彌還他自靜香水海任他
J38nB427_p0870c10║波騰一切部洲任從自安森羅萬象亦任及時消長
J38nB427_p0870c11║劃一劃云寶絲網劃破也三世諸佛歷代祖師任他
J38nB427_p0870c12║遞代相承應時及節樹大法幢演大法義度無量生
J38nB427_p0870c13║一切眾生任他往來游戲滿願隨心喝一喝云會麼
J38nB427_p0870c14║神光獨照萬機先凡聖誰論有別廛一道齊平無異
J38nB427_p0870c15║轍河沙諸佛體皆然。
J38nB427_p0870c16║解結真珵真寧高居士請上堂靈源湛寂洞鑒十虛
J38nB427_p0870c17║撥轉機輪光吞法界昨日向百艸頭邊拾來今朝將
J38nB427_p0870c18║無底籃兒盛去東頭買賤西頭賣貴窮廝炒餓廝煎
J38nB427_p0870c19║觸發十字街前石敢當揚聲大叫相救且道救個甚
J38nB427_p0870c20║麼世間多少名利客折本者多賺錢者少怎似鳳林
J38nB427_p0870c21║寺裏灰頭土面數輩參玄士朝也參暮也參不顧危
J38nB427_p0870c22║亡骨露皮穿行也參坐也參聖凡情盡絕慮忘言逗
J38nB427_p0870c23║到今朝期限滿緊束腰包過別山一等共行山下路
J38nB427_p0870c24║眼底各自見風煙雖然如是須得雙眼圓明始得復
J38nB427_p0870c25║聽一偈未會人前休出語途路窮時莫放過有人若
J38nB427_p0870c26║問鳳林禪當風劈面與殘唾與殘唾惡名從此不教
J38nB427_p0870c27║多。
J38nB427_p0870c28║誕日正果後堂請上堂常光獨耀普映無方一念初
J38nB427_p0870c29║殷遍周沙界乾坤大地乃金剛正體塵塵剎剎即本
J38nB427_p0870c30║有風光阿僧祗劫不越今時十世古今同歸方寸驀
J38nB427_p0871a01║拈拂子拂云惟有者個不落數量豈屬青黃豎窮三
J38nB427_p0871a02║際橫該二儀拈起也萬法齊彰放下也一塵不立于
J38nB427_p0871a03║斯薦得生佛一源聖凡同域無來無去不滅不生所
J38nB427_p0871a04║以道諸法不自生亦不從他生不共不無因是故說
J38nB427_p0871a05║無生脫或未然百歲韶華風度嶺千生幻夢何時醒
J38nB427_p0871a06║勸君早早便還家莫到臨頭折卻本。
J38nB427_p0871a07║佛誕上堂峰巒孤峻澗水潺湲埜鳥騰空白雲淡泞
J38nB427_p0871a08║頭頭顯現法法齊彰未曾變易今古常然元無去就
J38nB427_p0871a09║之方詎有生滅之理年年此日歲歲今朝秖緣博地
J38nB427_p0871a10║眾生迷卻本有風光背覺合塵住在虛妄景中認賊
J38nB427_p0871a11║為子于生死海內流轉不息所以調御師不違本誓
J38nB427_p0871a12║示跡受生轉正法輪開佛知見俾一切眾生明自本
J38nB427_p0871a13║心悟自本性捨妄歸真還家穩坐卓拄杖云釋迦來
J38nB427_p0871a14║也在山僧拄杖頭上動地放光錯口道天上天下惟
J38nB427_p0871a15║我獨尊還見麼七步周行格外機指天指地任施為
J38nB427_p0871a16║仍瞬蓮目垂方便誘得兒孫若鬼迷喝一喝。
J38nB427_p0871a17║辛亥昭覺首座寮秉拂上堂扁舟乍倚釣漁磯正值
J38nB427_p0871a18║金鱗負命時萬仞潭中纖月餌乘斯快便化龍飛以
J38nB427_p0871a19║杖作垂釣勢云有麼有麼僧出師云俊哉問年盡月
J38nB427_p0871a20║盡日盡時盡還有佛法也無師云有進云如何是年
J38nB427_p0871a21║盡底佛法師云一聲爆竹催殘臘乃云當陽一著塞
J38nB427_p0871a22║滿乾坤風生虎嘯霧起龍吟一輪花甲子從此振家
J38nB427_p0871a23║聲送舊迎新句霜花點翠岑昔日黃面老子將正法
J38nB427_p0871a24║眼藏付囑有在即今昭覺考鐘伐鼓乘悲願雲卓拄
J38nB427_p0871a25║杖云釋迦來也喚作釋迦卻是拄杖喚作拄杖又是
J38nB427_p0871a26║釋迦眾中有具眼者麼今奉老人命生上座秉拂若
J38nB427_p0871a27║個衲僧躍武揚威出問云如何是秉拂意旨但向伊
J38nB427_p0871a28║道前村深雪裡梅放一枝新。
J38nB427_p0871a29║出關佛冤法兄領眾請上堂開關云難難難是果然
J38nB427_p0871a30║難六月飛霜透膽寒自古許多明哲者幾能坐斷祖
J38nB427_p0871b01║師關恁麼說話是坐斷語是未坐斷語拂一拂云竹
J38nB427_p0871b02║影掃階塵不動月穿潭底水無痕。
J38nB427_p0871b03║詣座喝云一喝分賓主照用一齊行借座寶華王巍
J38nB427_p0871b04║巍露半身既是巍巍堂堂因甚麼秖露半身𠰚不見
J38nB427_p0871b05║道不是無身不欲全露便陞灼灼山花一樣開珠簾
J38nB427_p0871b06║翠捲法雲臺個中句子分明舉匝地熏風遍九垓舉
J38nB427_p0871b07║玉芝聚禪師啟關云三年丈室坐斷十方世界一念
J38nB427_p0871b08║蒲團頓圓十世古今依俙彌勒樓中不妨開已還閉
J38nB427_p0871b09║畢竟普賢界裏要看絕後再蘇師云看他過量人提
J38nB427_p0871b10║持過量事提持過量事須是過量人然雖如是當作
J38nB427_p0871b11║啟關句子大似萬里崖州生上座于癸丑正月進關
J38nB427_p0871b12║普天匝地一時入今朝期滿出關普天匝地一時出
J38nB427_p0871b13║塵塵剎剎法法頭頭九有四生各歸本位且道與古
J38nB427_p0871b14║人是同是別若道同法無同相若道別豈有兩般驀
J38nB427_p0871b15║拈拄杖卓一卓云若將耳聽終難會眼底聞聲方始
J38nB427_p0871b16║知。
J38nB427_p0871b17║崇慶州青城山鳳林寺閱龍藏四歷秋霜而終法兄
J38nB427_p0871b18║懶和尚請上堂無上宗乘不落言詮本無形聲奚假
J38nB427_p0871b19║見聞驀拈拄杖云見麼復卓云聞麼倘若聞見分明
J38nB427_p0871b20║不惟鳳林將一大藏教轉畢即今現前四眾一段光
J38nB427_p0871b21║明寶藏一時轉訖所以道即此見聞非見聞無餘聲
J38nB427_p0871b22║色可呈君脫或未然打葛藤去也人人從本以來各
J38nB427_p0871b23║各具足一卷不斷頭經如是信解書寫本末究竟何
J38nB427_p0871b24║必節外生枝使一切人討腳跟不著山僧恁麼批判
J38nB427_p0871b25║若個衲僧道生上座具甚麼眼評古論今若無六種
J38nB427_p0871b26║成就管教口挂壁上設有如是問難山僧秖向伊道
J38nB427_p0871b27║四海浪平龍睡穩九天雲盡鶴飛高。
J38nB427_p0871b28║己巳上昭覺省覲值本師老人大年結制常玉請上
J38nB427_p0871b29║堂屢生法姪白椎竟云無生妙演信超群不類宮商
J38nB427_p0871b30║角徵音時節到來吟一曲管教大地盡迴春眾中若
J38nB427_p0871c01║有知音者請和一曲看屢生問日用尋常事拈來總
J38nB427_p0871c02║現成輕寒秋色滿何物慶芳辰師云未動腳跟錯過
J38nB427_p0871c03║了也進云即今老人大開爐韝復振宗風道貫古今
J38nB427_p0871c04║彌天壽筭慶讚一句作麼生道師云弗勞讚嘆進云
J38nB427_p0871c05║者是有為邊事親切處道一句來師云好與三十棒
J38nB427_p0871c06║生禮拜乃云一機纔動天上人間一語敷陳葛藤遍
J38nB427_p0871c07║野所以黃面老子久默斯要不務速說若論此事在
J38nB427_p0871c08║天而天在人而人在山鍾秀在水澄清歷萬劫而不
J38nB427_p0871c09║磨越三有而常堅一道神光古今明徹眾生秖為貪
J38nB427_p0871c10║愛煩惱固殼迷封不能證得更怪于誰今朝一會是
J38nB427_p0871c11║老人八旬壽滿有則現成公案不曾動著命生上座
J38nB427_p0871c12║登無畏床舉似大眾三世諸佛不曾道著歷代祖師
J38nB427_p0871c13║不曾舉著一大藏教詮註不破十方衲子不敢以正
J38nB427_p0871c14║眼而覷汝等諸人善為諦聽良久云月似彎弓少雨
J38nB427_p0871c15║多風。
J38nB427_p0871c16║解制上堂有一句子千聖吐不出萬靈吞不下金剛
J38nB427_p0871c17║力士擘不開八臂那吒捏不聚眾中有具眼衲僧打
J38nB427_p0871c18║破虛空踢翻海嶽高出物表不被羅籠道得分明盡
J38nB427_p0871c19║十方界是一座禪堂無結無解無去無來四威儀中
J38nB427_p0871c20║于茲受用有麼有麼問如何是一喝金剛王寶劍師
J38nB427_p0871c21║一喝進云如何是踞地獅子師卓拄杖進云如何是
J38nB427_p0871c22║探竿影艸師云摩竭陀國親行此令進云如何是一
J38nB427_p0871c23║喝不作一喝用師云老僧分疏不下進云四喝蒙師
J38nB427_p0871c24║指解制上堂事若何師云適纔敲鐘則鐘鳴擊鼓則
J38nB427_p0871c25║鼓響進云九十日已完豢得一夥無毛鷂子即欲展
J38nB427_p0871c26║翅飛騰放即是不放即是師云收問法雷一震大眾
J38nB427_p0871c27║臨筵結制即不問解制事若何師云一等共行山下
J38nB427_p0871c28║路眼底各自見風煙進云恁麼則各各頂天立地去
J38nB427_p0871c29║也師云認著依前還不是問如何是定中彌陀師云
J38nB427_p0871c30║出定也問處處盡是金剛王如何分作五家宗旨師
J38nB427_p0872a01║云無孔銕錘當面擲是一是五問城東老姥與佛同
J38nB427_p0872a02║生因何不欲見佛師云金屑雖貴落眼成翳居士問
J38nB427_p0872a03║人人軟舌似條蛇是真是假師云自道取士云諾諾
J38nB427_p0872a04║問如何是具足句師云腳跟下欠少甚麼乃云九旬
J38nB427_p0872a05║禁足事隆周今日打開布袋口放出一夥無事漢卻
J38nB427_p0872a06║把灰塵抖一抖八方隨分足四海任優游驀拈拂子
J38nB427_p0872a07║云惟者枚拂子總不涉去留諸佛莫能友祖師孰敢
J38nB427_p0872a08║儔豎超三界外橫該百億洲且道伊具何德相有斯
J38nB427_p0872a09║作略拂云古往今來無所住大千沙界等浮漚。
J38nB427_p0872a10║誕日上堂滅乃生之因生乃滅之果生滅原無住今
J38nB427_p0872a11║朝重露布有時地獄天堂有時神出鬼沒有時虎穴
J38nB427_p0872a12║魔宮有時孤峰獨宿所以教中道東方入定西方起
J38nB427_p0872a13║南方入定北方起四方入定中央起中央入定四方
J38nB427_p0872a14║起驀喝云鳳林幾乎落在教網裏且道未生已前意
J38nB427_p0872a15║旨畢竟如何卓拄杖云一身復現剎塵身一一遍禮
J38nB427_p0872a16║剎塵佛。
J38nB427_p0872a17║佛誕上堂高懸碧鏡映徹十虛法海汪洋古今通貫
J38nB427_p0872a18║艸木叢林隨分取足各得增長人天得其所得而證
J38nB427_p0872a19║性命祖師道盡法界身本無來去塵塵混入剎剎圓
J38nB427_p0872a20║融乘悲願力示現受生頭頭顯露法法敷陳公案現
J38nB427_p0872a21║成為人自昧所以吾佛世尊觀大地如牢獄視眾生
J38nB427_p0872a22║若蛆蟲往來流轉苦果不息昔年今日再降娑婆接
J38nB427_p0872a23║引迷流欲俾個個成佛及自四十九年口吧吧地不
J38nB427_p0872a24║曾度得一個半個何故𠰚彼自無瘡勿傷之也卓拄
J38nB427_p0872a25║杖云釋迦老子即今在山僧拄杖頭上放光動地與
J38nB427_p0872a26║汝諸人重下註腳三祇果滿絕羅籠法眼精明沙界
J38nB427_p0872a27║空只為度生情緒動依前示跡誕皇宮卓拄杖下座。
J38nB427_p0872a28║榮經縣樂道菴恒耀首座石真昂郭真鈺等請講金
J38nB427_p0872a29║剛經報本預日上堂問過去心不可得未來心不可
J38nB427_p0872a30║得現在心不可得是那心可得師云高礄溪畔水滸
J38nB427_p0872b01║聲乃云貫花方演山川競秀覺路弘開頑石起舞語
J38nB427_p0872b02║其頓也言思路絕理極情忘人人是佛不假修持語
J38nB427_p0872b03║其漸也有理有事有實有權有聖有凡有修有證語
J38nB427_p0872b04║其偏也方以類聚物以群分艸木叢林區分各異語
J38nB427_p0872b05║其圓也無古無今無生無滅無佛可成無生可度神
J38nB427_p0872b06║鬼神帝生地生天豎抹三界橫亙十虛喝云我此一
J38nB427_p0872b07║喝如金剛王寶劍將五教葛藤一刀兩斷俾頓與漸
J38nB427_p0872b08║平等偏與圓平等凡與聖平等諸佛眾生平等僧與
J38nB427_p0872b09║俗平等情與無情平等所謂是大神咒是大明咒是
J38nB427_p0872b10║無上咒舉梁武帝請傅大士講金剛經及登座撫尺
J38nB427_p0872b11║一下便下座武帝問誌公曰得得請大士講經一詞
J38nB427_p0872b12║不露公云大士為陛下講經竟卓拄杖云若向山僧
J38nB427_p0872b13║拄杖頭邊領略得去祖意教意一時圓滿何須用搖
J38nB427_p0872b14║唇鼓舌惑亂人家男女其或未然來日不免從頭註
J38nB427_p0872b15║破。
J38nB427_p0872b16║己巳中秋立僧上堂問未進步時如何師云且居門
J38nB427_p0872b17║外進云已進步時如何師云堂高數仞地闊八埏進
J38nB427_p0872b18║云未進已進蒙師指向上宗乘事若何師云一棒一
J38nB427_p0872b19║條痕僧禮拜問如何是奪人不奪境師云青松翠埽
J38nB427_p0872b20║雲千頃進云如何是奪境不奪人師云日來無事亦
J38nB427_p0872b21║閒吟進云如何是人境兩俱奪師云險進云如何是
J38nB427_p0872b22║人境俱不奪師云丹桂宜秋色呼童折入缶進云擺
J38nB427_p0872b23║脫根塵如何履踐師云秦地不收漢地不管乃云慶
J38nB427_p0872b24║雲陳瑞玉露垂珠翠靄鋪舒法界祥光周遍大千攪
J38nB427_p0872b25║長河為酥酪變大地作黃金轉天關于佳節迴地軸
J38nB427_p0872b26║于斯時此是學人境界祖師門下則不然刮龜毛于
J38nB427_p0872b27║銕牛背上截兔角于石女腰邊餓虎腮前捋鬚飢鷹
J38nB427_p0872b28║爪下奪食有時把住消息全無有時放行縱橫無礙
J38nB427_p0872b29║且道把住即是放行即是良久云無人判斷不免重
J38nB427_p0872b30║下註腳大冶弘開豈等閑轉凡成聖片時間爐邊縱
J38nB427_p0872c01║有多頑銕共入鈞陶總一然卓拄杖下座。
J38nB427_p0872c02║紹覺豎殿傳聖訓竹仙鸞等請上堂山川鍾秀迥峙
J38nB427_p0872c03║崢嶸地靈人傑永固福基斬開荊棘于一毫端修玉
J38nB427_p0872c04║殿埽去劫灰一莖艸上建瓊樓今朝紹覺寺裏豎殿
J38nB427_p0872c05║上堂驚動定光古佛統領恒河沙數大眾經歷無量
J38nB427_p0872c06║佛土敷種種露幔持種種傘蓋散種種花奏種種樂
J38nB427_p0872c07║放種種光一時來此寶華王座此座不寬不窄大眾
J38nB427_p0872c08║無剩無餘異口同音而說偈言多年瓦礫解翻身紺
J38nB427_p0872c09║殿巍峨越樣新佛祖淵源誠有托聯芳奕葉繼傳燈
J38nB427_p0872c10║驀召眾云承此老子出定遠涉助揚法化生上座未
J38nB427_p0872c11║免無酬復說偈云四十餘年鹿豖場芟除蓁莽破天
J38nB427_p0872c12║荒瞿曇頂上莓苔碧四聖身披蔂線長護法天龍偕
J38nB427_p0872c13║扈衛金剛力士共宣楊祖風不墜流輝遠萬古名藍
J38nB427_p0872c14║再放光卓拄杖下座。
J38nB427_p0872c15║豎禪堂上堂法幢高樹挽回百世頹綱法苑初成掀
J38nB427_p0872c16║翻歷年舊案白雲獻瑞紫氣陳祥石雞啼嶺外聖燈
J38nB427_p0872c17║鎮夜煌青山著不縷之霞野水奏無生之樂弗是神
J38nB427_p0872c18║通妙用亦非法爾如然總要曹源不竭聖脈淵長覺
J38nB427_p0872c19║樹常榮祖風不墜如此說話只可世諦流布若約祖
J38nB427_p0872c20║師門下又則不然且道祖師門下如何行履驀喝云
J38nB427_p0872c21║展開臨濟家風露布德山手段縱是佛祖魔軍到來
J38nB427_p0872c22║也須一齊按過何故𠰚不見道家無二主聽取一偈
J38nB427_p0872c23║大道明明孰肯游枉來人世幾千週勸君急早抽身
J38nB427_p0872c24║去免致閻羅作對頭。
J38nB427_p0872c25║壬申上元幽冥鐘滿散請上堂問既是觀自在因甚
J38nB427_p0872c26║麼抱著嬰兒師云只為闍黎不了問底事融融是如
J38nB427_p0872c27║何師云現前立地的進云打開玄關路放出遼天鶻
J38nB427_p0872c28║師云閒言語問幽冥鐘聲三年已滿地獄孤魂可解
J38nB427_p0872c29║脫否師云適纔重敲過乃云一機纔動萬機隨一法
J38nB427_p0872c30║微舉法法彰明暗色空文殊境界山河大地普賢床
J38nB427_p0873a01║榻溪聲鳥語萬竅怒哮觀音圓通十方法界總是寶
J38nB427_p0873a02║王佛剎眾生于中折旋俯仰縱橫無礙一道平等不
J38nB427_p0873a03║假修持即如如佛自不覺知反以貪愛自蔽虛妄分
J38nB427_p0873a04║別遂有凡聖有天堂有地獄六道受報流轉不息所
J38nB427_p0873a05║以一切諸佛遞代相承修諸苦行設諸方便應病與
J38nB427_p0873a06║藥拔楔抽釘喚醒痴狂就路還家山僧有條扳條無
J38nB427_p0873a07║條扳例于己巳春起幽冥鐘期今朝告竟仗諸檀信
J38nB427_p0873a08║各發囊金求福雪罪恭延諸山耆舊光降寒山作滿
J38nB427_p0873a09║散道場有真理高居士營齋供眾兼請山僧陞座舉
J38nB427_p0873a10║昭覺老人曾有偈來山勉勵山僧今日對眾下個註
J38nB427_p0873a11║腳五更走起一聲鐘有眼者見驚醒長年瞌睡翁艸
J38nB427_p0873a12║木均皆聞三十六峰齊側耳六頂山也醒醒著不知
J38nB427_p0873a13║誰悟正圓通卓拄杖云木上座本自無迷道甚麼悟
J38nB427_p0873a14║山僧亦有一偈千日蒲牢吼碧峰天堂地獄悉皆空
J38nB427_p0873a15║森羅萬象開心眼聖解凡情理事融若個衲僧于老
J38nB427_p0873a16║人句下明宗一生參學事畢向山僧偈裏見得許伊
J38nB427_p0873a17║獨踞大雄峰。
J38nB427_p0873a18║誕日上堂祈雨問全提向上事如何師云適纔有人
J38nB427_p0873a19║問打三十棒去也進云恁麼則虎奔山色秀龍騰戲
J38nB427_p0873a20║彩霞師云莫眼花問世尊初生雲門要一棒打殺貴
J38nB427_p0873a21║圖天下太平和尚今朝華誕學人亦要一棒打殺和
J38nB427_p0873a22║尚將何抵敵師云善哉善哉僧擬議師便打乃云山
J38nB427_p0873a23║花競翠幽鳥呢喃野馬騰空海天一色雖然泰運到
J38nB427_p0873a24║來必滋雨露助力品物流行冀欽膏澤萬卉含章渴
J38nB427_p0873a25║仰雸霖三冬無雪艸木荄枯頻見火天大有半春無
J38nB427_p0873a26║雨旱魃為殃未聞雷天大狀四時有紊八節無稽不
J38nB427_p0873a27║欲箕星嘯傲但願月離于畢一切細民蠢爾之無知
J38nB427_p0873a28║上帝應宜不違好生之本擔所以道旱既太甚迄可
J38nB427_p0873a29║小休四方有羨我國居憂復說一偈半年無雨實堪
J38nB427_p0873a30║憂旱魃為殃更尚愁大地生靈魂欲斷滂沱早降憶
J38nB427_p0873b01║方休。
J38nB427_p0873b02║為地藏天神龍牌開光上堂據座當軒全提正令放
J38nB427_p0873b03║大人相照用齊行山河大地不越今時水鳥樹林咸
J38nB427_p0873b04║歸覺岸上無攀仰下絕己躬教中道凡所有相皆是
J38nB427_p0873b05║虛妄若見諸相非相即見如來即今真明大德作地
J38nB427_p0873b06║藏以酬罔極王真鑄誘眾作滿堂天神以達高厚徐
J38nB427_p0873b07║朝榮誘眾作萬歲牌以祝君王恭逢上元佳節天官
J38nB427_p0873b08║賜福之辰大家伸手各展經綸將四恩報畢巧梓剞
J38nB427_p0873b09║劂裝潢告竟仍請山僧登座點眼驀拈拂子拂云大
J38nB427_p0873b10║眾見麼此一段光明上至諸佛下及蚑行各各具足
J38nB427_p0873b11║無欠無餘還薦得麼與眾頌出人天交接頗奇哉萬
J38nB427_p0873b12║古精藍法運開不昧靈山親咐囑一齊擁入鳳林來
J38nB427_p0873b13║六齡誕辰穎參請上堂一塵纔起大地全收一花初
J38nB427_p0873b14║燦眾葉芬芳一音演唱隨類皆聞一念清真千古徽
J38nB427_p0873b15║猷萬法若有無處著心萬法若無目前何物驀呈拄
J38nB427_p0873b16║杖召眾云大眾會麼住世曾經六十年山花競秀幾
J38nB427_p0873b17║回鮮旅亭多少名場客那得野夫林下閒卓拄杖下
J38nB427_p0873b18║座。
J38nB427_p0873b19║癸酉佛誕玉潔法弟請上堂問全提正令事如何師
J38nB427_p0873b20║云一棒一條痕進云日輪纔轉月輪高萬象分明影
J38nB427_p0873b21║莫逃承放毫光輝宇宙山河亦任自逍遙師云切莫
J38nB427_p0873b22║詐名頭乃云一念淳清洞鑒十方世界與佛何殊神
J38nB427_p0873b23║機初動白雲萬里猶是眾生境界諸佛垂慈務與世
J38nB427_p0873b24║人破妄歸真把手并行列祖運悲總要喚迴狂子就
J38nB427_p0873b25║路還家豈料教愈嚴而轉遠綱愈密而漸疏所以吾
J38nB427_p0873b26║佛世尊憫念一切眾生從天降下應跡皇宮手指天
J38nB427_p0873b27║地目顧四方便道天上天下惟我獨尊此獨尊一字
J38nB427_p0873b28║自古迄今評論者多不被釋迦老子舌頭瞞者幾希
J38nB427_p0873b29║殊不知者個獨尊在凡聖人天情與無情種種諸類
J38nB427_p0873b30║各各皆尊敢問大眾還識此獨尊麼生上座不懼諸
J38nB427_p0873c01║方檢點重下註腳指天指地渾忘情開口元來道不
J38nB427_p0873c02║清縱得雲門欲打殺招牌久已挂叢林。
J38nB427_p0873c03║
J38nB427_p0873c04║
J38nB427_p0873c05║
J38nB427_p0873c06║
J38nB427_p0873c07║
J38nB427_p0873c08║
J38nB427_p0873c09║
J38nB427_p0873c10║青城山鳳林寺竹浪生禪師語錄卷第二終