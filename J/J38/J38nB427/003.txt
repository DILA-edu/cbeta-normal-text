J38nB427_p0874a01║青城山鳳林寺竹浪生禪師語錄卷第三
J38nB427_p0874a02║嗣法門人真純等編
J38nB427_p0874a03║小參
J38nB427_p0874a04║辛酉，昭覺結制，小參。「今晚生上座要與諸人商量佛
J38nB427_p0874a05║法，汝等從木以來，者一段大事因緣各各具足，眼同
J38nB427_p0874a06║見、耳同聞、鼻同嗅、舌同論、手同執捉、腳同運奔，何用
J38nB427_p0874a07║山僧饒舌？縱然說得天雨四花、地搖六震，且喜沒交
J38nB427_p0874a08║涉。欲與諸人商量世法，自少至老，飢而餐、渴而飲，寒
J38nB427_p0874a09║添衣、熱乘涼，纔道東鄰茶，便識西舍酒，南頭買賤、北
J38nB427_p0874a10║頭賣貴，出而作、入而息，又誰不知？但預以約法三章，
J38nB427_p0874a11║每日上來下去切忌撞著露柱，若撞著，不惟頭破腦
J38nB427_p0874a12║裂，猶恐觸碎鼻頭；二時粥飯切忌咬著一粒米，若咬
J38nB427_p0874a13║著，不惟信施難消，水也消他一滴不得；長連床上切
J38nB427_p0874a14║忌瞌睡，若瞌睡，不惟孤負己靈，閻羅老子筭飯錢有
J38nB427_p0874a15║日在。」
J38nB427_p0874a16║小參。呈拄杖，云：「舉不顧，即差互；擬思量，何劫悟？山僧
J38nB427_p0874a17║舉也舉了，諸禪德顧也顧了，不曾思量，秖是欠悟在。
J38nB427_p0874a18║且道悟個甚麼？莫是耳聲眼色麼？莫是鼻香舌味麼？
J38nB427_p0874a19║莫是身覺觸、意攀緣麼？莫是轉八識為四智麼？莫是
J38nB427_p0874a20║轉四智為三身麼？若是者些節目，人人從朝至暮、從
J38nB427_p0874a21║夜至曉，昭昭然在心目之間，何迷之有？既是未迷，適
J38nB427_p0874a22║纔又道欠悟在，畢竟有個悟底道理。參。」
J38nB427_p0874a23║小參。「盡大地是個真人全體，時時為汝諸人說無生
J38nB427_p0874a24║法，秖是土曠人稀，相逢者少。何故𠰚？如日月推遷，鳥
J38nB427_p0874a25║飛雲騰，山青水綠，頑石土塊，樓臺殿閣，露柱燈籠，總
J38nB427_p0874a26║總林林，皆是現成公案。所以道：『塵說、剎說、熾然說，無
J38nB427_p0874a27║間歇。』若是具眼衲僧，于一機、一境、一毫頭上轉過身
J38nB427_p0874a28║來，上與祖佛為師，高樹法幢，演大法義，建功立業，到
J38nB427_p0874a29║此田地，不妨高揖釋迦、不拜彌勒，十方諸佛俱站下
J38nB427_p0874a30║風，奴呼菩薩、婢視聲聞，有甚過犯？脫或未然，有寒暑
J38nB427_p0874b01║兮促君壽，有鬼神兮妒君福。」
J38nB427_p0874b02║小參。「說法不依時，便是非時語。即今是甚麼時？若道
J38nB427_p0874b03║是臘月十四，人人盡知，何必重舉？不是十四，又落非
J38nB427_p0874b04║時。若有道得分明底，卻在生上座肚裏；其或未然，生
J38nB427_p0874b05║上座在你肚裏。總不恁麼，不免隨時變遷，逐物流轉。
J38nB427_p0874b06║遂成一頌：臘月十四日，分明共見聞。滿堂雲水客，那
J38nB427_p0874b07║個是知音？咄！」
J38nB427_p0874b08║壬戌元宵，昭覺解制，小參。「即今一期已竟，山僧住持
J38nB427_p0874b09║事繁，未曾與眾兄弟打葛藤。大丈夫阿誰無分？都是
J38nB427_p0874b10║頂天履地覓佛底人，何必要山僧處分？是則也是，欲
J38nB427_p0874b11║尋個無心道人，如星中揀月，所謂慈舟不棹清波上，
J38nB427_p0874b12║劍峽徒勞放木鵝。」
J38nB427_p0874b13║壬戌，昭覺結制，小參。「今朝十月十四，衲子安禪結制，
J38nB427_p0874b14║大家廝結眉毛，了卻從前底事。凡為展缽開單、提持
J38nB427_p0874b15║衣線下事，一切動轉施為，如有所立卓爾。打破黑漆
J38nB427_p0874b16║桶底，不負出家之志；坐斷百尺竿頭，始信前有餘地。」
J38nB427_p0874b17║小參。「小盡二十九，大盡三十日，公案本現成，何事從
J38nB427_p0874b18║他覓？韶華不再來，光陰如駛急，報爾參禪人，各各宜
J38nB427_p0874b19║省惕。推倒銕崑崙，不受閻羅氣，常秉智慧劍，佛魔一
J38nB427_p0874b20║齊劈。跳出金剛圈，口開吞栗棘，日用本尋常，明明與
J38nB427_p0874b21║歷歷。仁者見之仁，智者見之智，衲子分上喚作甚麼？
J38nB427_p0874b22║請轉一語。」
J38nB427_p0874b23║小參。「心緣不到處，如隔一重關；力提不起時，似石墜
J38nB427_p0874b24║澄潭。若離心意識，實乃出家兒。一念不生，前後際斷，
J38nB427_p0874b25║動靜一源，始稱俊敏。臨濟門下又則不然，有時孤峰
J38nB427_p0874b26║獨立，廓步大方；有時十字街頭和光混俗，常用咬豬
J38nB427_p0874b27║狗手腳，逢佛殺佛、遇祖殺祖，魔宮虎穴，七縱八橫，騰
J38nB427_p0874b28║騰任運。今宵堂裏還有此人麼？設有，不妨與昭覺相
J38nB427_p0874b29║見。」
J38nB427_p0874b30║小參。「諸佛說不著，祖師提不起，于中有一物，無頭亦
J38nB427_p0874c01║無尾。且道是何物𠰚？」書記翼雲答云：「一聲天際外，非
J38nB427_p0874c02║將物可比。」師作聽勢，云：「依稀似曲纔堪聽，又被風吹
J38nB427_p0874c03║別調中。」復云：「莫是在天垂象、在地成形，陽舒陰卷、運
J38nB427_p0874c04║用四時，是此物麼？莫是在聖不增、居凡不減，在阬滿
J38nB427_p0874c05║阬、處谷滿谷，山河大地依之建立、艸木昆蟲由之發
J38nB427_p0874c06║生，是此物麼？莫是寒欲添衣、熱欲乘涼，飢則易餐、渴
J38nB427_p0874c07║則易飲，是此物麼？」驀喚堂主，主應諾，師云：「切忌撞著
J38nB427_p0874c08║露柱。」
J38nB427_p0874c09║小參。舉：「金佛不度爐、泥佛不度水、木佛不度火、真佛
J38nB427_p0874c10║內裏坐。者則公案從上老古錐評論者多，總是順水
J38nB427_p0874c11║推舡，逆風把柁者希。是他老趙州路出多岐，枝蔓繁
J38nB427_p0874c12║衍，惑亂人家男女，大都令人討腳跟不著，殊不知未
J38nB427_p0874c13║舉已前自惑了也。昭覺今日抱個不平，也要諸人共
J38nB427_p0874c14║知。金佛不度爐，一場懡㦬；泥佛不度水，一場懡㦬；木
J38nB427_p0874c15║佛不度火，一場懡㦬；真佛內裏坐，障自悟門。生上座
J38nB427_p0874c16║如斯批判，亦任諸方檢點。」
J38nB427_p0874c17║壬戌除夜，小參。「月有三十日，今宵最可良，梅吐春先
J38nB427_p0874c18║玉，霜壓石蓮香，燈籠與露柱，動地而放光，明明歷歷
J38nB427_p0874c19║地，何須問帝鄉？既然明歷歷，且道明朝有甚麼事？」高
J38nB427_p0874c20║聲云：「新歲客情多，打躬作揖忙。」
J38nB427_p0874c21║癸亥解制，小參。「三冬已過，一期事畢，歷盡鹹酸，風煙
J38nB427_p0874c22║始息。此眾無枝葉，惟有諸真實，所以山僧不敢向虛
J38nB427_p0874c23║空中打橛，彈沒弦琴，唱村田樂，和光混俗，共樂昇平。
J38nB427_p0874c24║更有一樁好事與眾兄弟商量，明日束腰包、裹艸鞋，
J38nB427_p0874c25║至窮岩埜水，百艸頭邊有個人不可不逢，逢著畢竟
J38nB427_p0874c26║喪身失命。」
J38nB427_p0874c27║戊辰青城結制，小參。舉：「龐蘊解道：『十方同聚會，個個
J38nB427_p0874c28║學無為，此是選佛場，心空及第歸。』敢問大眾：既是無
J38nB427_p0874c29║為，作麼生學？觀世音菩薩將錢買胡餅，放下手來卻
J38nB427_p0874c30║是饅頭。」
J38nB427_p0875a01║小參。「諸佛無法說，祖師不會禪，明明元不悟，思想卻
J38nB427_p0875a02║成顛，形聲猶未兆，真機始現前。還會真機麼？不見祖
J38nB427_p0875a03║師道：『在眼曰見，在耳曰聞，在鼻嗅香，在舌談論，在手
J38nB427_p0875a04║執捉，在足運奔，識者喚作佛性，癡人喚作精魂。』眾兄
J38nB427_p0875a05║弟！要識佛性麼？」良久，高聲云：「逢人切莫錯舉。」
J38nB427_p0875a06║小參。舉：「洞山禪師有首座來省覲，待茶次，驀拈果子
J38nB427_p0875a07║云：『有一物，明歷歷，黑似漆，上拄天，下拄地，常在動用
J38nB427_p0875a08║中，動用中收不得。』」召大眾云：「且道是甚麼物？」良云：「對
J38nB427_p0875a09║眾頌出。師資嘉會敘寒溫，果桌分明列示人，信手於
J38nB427_p0875a10║中拈一粒，騎聲蓋色絕疏親。洞山老，莫匆艸，等閑白
J38nB427_p0875a11║地栽荊棘，瞎卻眼睛人多少？」
J38nB427_p0875a12║解制，小參。握拳，云：「握則非掌，本無伎倆。」展掌，云：「展亦
J38nB427_p0875a13║非拳，萬法安然。屈指握展，與人點眼。」縮手，云：「不展不
J38nB427_p0875a14║握，何處摸𢱢？此四句能殺、能活、能縱、能奪，若是明眼
J38nB427_p0875a15║衲僧向者裏薦得，一生參學事畢。且道結角羅文一
J38nB427_p0875a16║句作麼生道？」良久，云：「噁。」
J38nB427_p0875a17║己巳青城結制，小參。「心隨萬境轉，轉處實能幽，隨流
J38nB427_p0875a18║認得性，無喜亦無憂。此是古人語句，且道如何是你
J38nB427_p0875a19║眾兄弟隨流得妙底境界𠰚？」以杖左右指，云：「幾乎又
J38nB427_p0875a20║成聖解。」
J38nB427_p0875a21║小參。「一機纔動，萬法齊彰；一念純真，萬緣休罷。大道
J38nB427_p0875a22║本無殊，因根有利鈍。若是丈夫漢，一聞便了，不受人
J38nB427_p0875a23║處分，不食人家殘羹剩飯。我王庫內無如是刀，隨處
J38nB427_p0875a24║作主，遇緣即宗，得路便行，歸家穩坐。所以道：上士一
J38nB427_p0875a25║決一切了，中士多聞轉不信。縱有如斯作，略到鳳林
J38nB427_p0875a26║門下，好與三十痛棒，且作死馬醫。」
J38nB427_p0875a27║小參。「吾人一段事，勿將作容易，深山雖寂寥，趣步有
J38nB427_p0875a28║餘地。結制一月來，還疑此事未？問東便答西，都盧不
J38nB427_p0875a29║相似，千聖出頭來……」驀豎拳，云：「皆從者裏去。咬破銕饅
J38nB427_p0875a30║頭，任君伸腳睡，竿木可隨身，逢場而作戲。大好出家
J38nB427_p0875b01║兒，切勿負己志，設或再依俙，水難消一滴。漫莫學庸
J38nB427_p0875b02║流，翫時而愒日，如斯之等類，云何納信施？勗爾兄弟
J38nB427_p0875b03║們，個個宜努力，踏翻生死海，不受閻羅氣。獨踞大雄
J38nB427_p0875b04║峰，佛祖之苗裔，上與三世佛，同鼻孔出氣。柳巷及花
J38nB427_p0875b05║街，亦任閒游戲，撐起潑天門，堪任為柱石。個段好來
J38nB427_p0875b06║由，切忌又切忌。」
J38nB427_p0875b07║除夜，小參。「參禪無別法，秖要生死切，庭前石敢當，晝
J38nB427_p0875b08║夜熾然說。試問參玄流，云何而不瞥？三十日到來，欲
J38nB427_p0875b09║忙忙不徹，閻羅筭飯錢，作麼生打怗？若是克家兒，何
J38nB427_p0875b10║須動唇舌？目擊便知歸，從不受人惑。大地及山河，元
J38nB427_p0875b11║來非他物，百花叢裏過，不沾伊片葉。聞聲不是聲，見
J38nB427_p0875b12║色非干色，耳明眼自聰，鼻香舌味潔，六用一時通，是
J38nB427_p0875b13║名真快活。地獄與天堂，魔宮并虎穴，任性縱橫游，那
J38nB427_p0875b14║得有差別？獠虎咬大虫，波斯嚼生銕，吽㗶吒。」
J38nB427_p0875b15║解制，小參。「元宵正月半，事事成一片，花市列成行，星
J38nB427_p0875b16║橋排兩岸。惟有水牯牛，久不歸欄惘，驀鼻牽迴來，打
J38nB427_p0875b17║鼓普請看。快便疾如風，元來無二見，家山耕白雲，種
J38nB427_p0875b18║月錦江畔，人天共集時，仍嚼銕酸餡。」
J38nB427_p0875b19║庚午結制，小參。「如來禪，祖師禪，主山高，案山低。曠大
J38nB427_p0875b20║劫來個自己，因甚人人俱不薦？總被眼色耳聲瞞。參
J38nB427_p0875b21║玄客，毋放寬，咬定牙關緊捏拳。了生死，超方便，休把
J38nB427_p0875b22║光陰當等閑。百尺竿頭須坐斷，懸岩撒手沒畔岸。聖
J38nB427_p0875b23║凡情，人我見，都盧一刀成兩段。大丈夫，莫留戀，擺脫
J38nB427_p0875b24║萬劫習愛纏。涅槃心，菩提岸，森羅萬象在目前。雖然
J38nB427_p0875b25║不是目前法，也要當人著眼看。阿呵呵，會也麼？選佛
J38nB427_p0875b26║場開庚午科。」
J38nB427_p0875b27║解制，小參。舉：「難，難，難！猛火著油煎。十石油麻樹上攤，
J38nB427_p0875b28║未免傷鋒犯手。易，易，易！築著磕著。百艸頭上祖師意，
J38nB427_p0875b29║略較些子。也不難，也不易！能所未忘。侵早下床腳踏
J38nB427_p0875b30║地，少賣俏。山僧今日不懼諸方檢點、恁麼批判，若個
J38nB427_p0875c01║衲僧于龐公處薦得，所謂千載同風，代不乏人；于山
J38nB427_p0875c02║僧未開口前承當，所謂日日修習空花梵行、時時晏
J38nB427_p0875c03║坐水月道場。如或未然，萬古碧潭空界月，再三撈摝
J38nB427_p0875c04║始應知。」
J38nB427_p0875c05║為玄圃鄧居士對靈小參。「居士乃雅安茂才，世胄名
J38nB427_p0875c06║儒，憚其人事之繁冗，父子徙于青城之鳳林，猶如舊
J38nB427_p0875c07║識，依依然偕居，以持經為日課，以禮拜為佛事，高齡
J38nB427_p0875c08║八十有五，無恙而終。經中道：『惟此一事實，餘二則非
J38nB427_p0875c09║真。』老居士還識此一事麼？」震威一喝，云：「向者裏就路
J38nB427_p0875c10║還家，任性自由，三世諸佛惟此一事轉大法輪，歷代
J38nB427_p0875c11║祖師惟此一事建大法幢，十方龍象惟此一事而證
J38nB427_p0875c12║真常。」顧左右，云：「還有餘事也無？」卓拄杖，云：「來年自有
J38nB427_p0875c13║新條在，惱亂春風卒未休。」
J38nB427_p0875c14║為延慶玉白和尚對靈，小參。「白雲繚繞，幽鳥哀鳴，時
J38nB427_p0875c15║節若至，大悅行人。恭惟玉白和尚，珠江應跡，說法錦
J38nB427_p0875c16║官，住世七十餘年，建功立業，展大經綸，一旦撒手還
J38nB427_p0875c17║家，寸絲不挂，能事已畢，蒙諸山耆宿、都綱司及孝徒
J38nB427_p0875c18║普明等請山僧對靈垂示祖道句子，辭之不獲，秖得
J38nB427_p0875c19║承當。不見道：此處幽深玄遠，無人能到。」遂震威一喝，
J38nB427_p0875c20║云：「天得之以清，地得之以寧，君王得之日應萬機，文
J38nB427_p0875c21║武尊官得之股肱王室、海宇奠安，四聖得之不增，六
J38nB427_p0875c22║凡得之不減，道者得之攪長河為酥酪、變大地作黃
J38nB427_p0875c23║金，四民得之東頭買賤、西頭賣貴，耕者耕而讀者讀，
J38nB427_p0875c24║蚑行蠕動得之各證無生。且道：玉翁和尚得之作麼
J38nB427_p0875c25║生聻？」卓拄杖，云：「含元殿裏絕商量，六國安寧化日長，
J38nB427_p0875c26║于一毫端現寶剎，到頭何處不家鄉？」
J38nB427_p0875c27║為自悟尼對靈小參。「齠齡薙染，節操清貞，緇門之格
J38nB427_p0875c28║式，白業之風規。時乎而來也，猶如萬籟醉東風，一塵
J38nB427_p0875c29║不染；時乎而去也，好似皎月映洪濤，豈停滯魄？昔日
J38nB427_p0875c30║射洪獲利，住世七十年，渾同昨日；今朝移花兼蝶，至
J38nB427_p0876a01║斯晨錦官折本，覷破浮華，掉背大歸圓寂，買石得雲
J38nB427_p0876a02║饒。孝徒寂定請山僧對靈說法，到者裏不惟無法可
J38nB427_p0876a03║說，且無起口處。」驀卓拄杖，云：「悟上座在山僧拄杖頭
J38nB427_p0876a04║上現大人相，動地放光，與汝緇素人等道：『諸惡莫作，
J38nB427_p0876a05║眾善奉行。』」橫按拄杖，云：「『自淨己意，是諸佛教。』」復放下
J38nB427_p0876a06║拄杖，云：「會麼？香水海中任縱橫，人間天上閒游戲。」
J38nB427_p0876a07║癸酉冬至，華嵒法叔聖和尚命小參。「片葉孤舟勢轉
J38nB427_p0876a08║東，銀濤玉浪一帆通，殊知古佛遙招手，暫泊江皋釣
J38nB427_p0876a09║澤龍。有麼？」問：「昔日世尊三七日中思惟如是事，如何
J38nB427_p0876a10║是如是事？」師云：「如是事且止，如何是世尊立地處？」進
J38nB427_p0876a11║云：「即今我等一七日中總不見得。」師云：「正要闍黎親
J38nB427_p0876a12║薦。」驀拈拂子，云：「者個從本以來，無言說、無名字、無往
J38nB427_p0876a13║來，究竟平等，總無變遷。若向者一毫頭上薦得根源，
J38nB427_p0876a14║一生參學事畢，不勞無繩自縛、掘地討天；其或未然，
J38nB427_p0876a15║隨類現形，動地放光去也。」拂一拂，云：「天以之垂象，地
J38nB427_p0876a16║以之成形，五岳以之孤峻，四海以之澄清，君王以之
J38nB427_p0876a17║應機，百官以之治民，九有四生、情與無情以之隨類
J38nB427_p0876a18║立名，各輝本有。且道在衲僧分上如何作用？」良久，自
J38nB427_p0876a19║代云：「飢餐渴飲，閑坐困眠，徹生本是住山人，只因奉
J38nB427_p0876a20║命南遊，久欽本堂法叔老人，特詣山頭省覲，何期眾
J38nB427_p0876a21║兄七期限滿，命徹生代勞爛打葛藤，惜乎胸中無個
J38nB427_p0876a22║元字腳，到者裏無起口處，拈則古人公案以圖塞責。」
J38nB427_p0876a23║舉：「昔有二僧行腳，一曰行腳、一曰腳行，爭論不已，共
J38nB427_p0876a24║質地藏禪師各執其是，地藏云：『我與你二人註破：行
J38nB427_p0876a25║腳腳行、腳行行腳。』二僧從此有醒。且道地藏與二僧
J38nB427_p0876a26║說甚麼卻悟去？合下甚麼語？若無人判斷，生上座不
J38nB427_p0876a27║妨重下註腳：行腳腳行徒理論，腳行行腳稍相近，等
J38nB427_p0876a28║閑踏破太虛空，宇宙平沉巒嶽靜。」
J38nB427_p0876a29║開示
J38nB427_p0876a30║昭覺居首座寮落堂。「自結制來以經旬日，未審諸兄
J38nB427_p0876b01║作何活計？倘有所疑，不妨出來大家評品看。」良久，無
J38nB427_p0876b02║人出，復云：「今晚奉方丈老人命，生上座落堂與眾兄
J38nB427_p0876b03║商量。若道商量兩字，到者裏秖得滿面慚惶。原夫達
J38nB427_p0876b04║磨鼻祖西來，不立文字，單秉直指人心，見性成佛。初
J38nB427_p0876b05║遇梁王，機緣少扣，秖得逾梁歷魏，鈍滯九年。若非二
J38nB427_p0876b06║祖斷臂以求安心，幾乎掩面而歸。所謂直指宗猷，傳
J38nB427_p0876b07║至于今亦已久矣。若道此事為難，豈不見長慶捲簾、
J38nB427_p0876b08║靈雲見桃花、香嚴擊竹，何難之有耶？此事若易，趙州
J38nB427_p0876b09║三十年除二時粥飯是雜用心，湧泉四十年尚自走
J38nB427_p0876b10║作，香林四十年方成一片。試問眾兄畢竟如何下手？」
J38nB427_p0876b11║眾下語不契，復云：「不是者個道理，攢花簇錦豈干汝
J38nB427_p0876b12║事？此事元在你日用中求。昔日龐居士有云：『日用事
J38nB427_p0876b13║無別，惟吾自偶諧。』不離日用尋常動靜處體會吾人
J38nB427_p0876b14║固有之物，非義襲而取。若除此外別有者，亦是頭上
J38nB427_p0876b15║安頭。倘或于此轉得身、吐得氣，許伊詣方丈裏喫棒
J38nB427_p0876b16║有分。」
J38nB427_p0876b17║開板
J38nB427_p0876b18║「懸則塞滿乾坤，擊則聲徹三界，諸佛之慧命、人天之
J38nB427_p0876b19║標準。現前多少伶俐衲僧，管教覷之不及。且道利害
J38nB427_p0876b20║在甚麼處？」猛擊，云：「諦聽，諦聽。」
J38nB427_p0876b21║書問
J38nB427_p0876b22║復上本師啟丁巳
J38nB427_p0876b23║六月十九日，敬接慈命，焚檀九頓，諷至再三，喚徹生
J38nB427_p0876b24║回堂，不覺茫然。生自南歸，每于啣哺周旋，靡非謨慮
J38nB427_p0876b25║法門掃地，柱石難求。于癸丑秋，啟古字山法兄佛冤
J38nB427_p0876b26║和尚回堂，甚適所願，將祖庭大任一肩擔荷，不惟生
J38nB427_p0876b27║等快滿素心，兼錦官緇素紳衿云：「日月出矣，爝火潛
J38nB427_p0876b28║輝，法門之幸。」邇聆潛行舊隱，法門紀綱一旦拋卻，未
J38nB427_p0876b29║識何意？徹生展讀之初，如伏日飲冰，祖庭大任非行
J38nB427_p0876b30║弗履、非德弗居，豈小補哉？生之劣質，行寡力微，僅可
J38nB427_p0876c01║深藏幽谷，以待餘年。伏乞慈憫，置生于補次之外，如
J38nB427_p0876c02║有復我，志必他山。謹啟。
J38nB427_p0876c03║復同門眾法兄
J38nB427_p0876c04║獲展華藻，兼錫厚貺，謝謝。茲讀老人慈旨云：「佛方丈
J38nB427_p0876c05║之內，江老僧近日食減事繁，前途似有限，欲移西關
J38nB427_p0876c06║以待委息，恨大眾無依，爾可收拾回堂代勞，幸甚。」目
J38nB427_p0876c07║及此語，令人可嘅。何也？其昭覺祖庭，必要德行具足、
J38nB427_p0876c08║宗說俱通者，方可維持。弟之行履，難瞞眾位高矚，儜
J38nB427_p0876c09║劣之志、侏儒之貌，百無一能。且年逾不惑，尚無三尺
J38nB427_p0876c10║之童以堪應對，其祐可徵。惜乎生逢亂世，長遇流離，
J38nB427_p0876c11║悟學二樁，徒張空譽。弟之矢志今生，決不敢妄為，非
J38nB427_p0876c12║不為也，實不能也。欲云抱恨來生，又同癡人說夢，蟲
J38nB427_p0876c13║臂鼠肝，付之造物。煩諸兄轉達老人，調轉陽春為幸，
J38nB427_p0876c14║是祝是禱。此復。
J38nB427_p0876c15║復法兄冤和尚
J38nB427_p0876c16║敬接華翰，并讀佳刻，如獲至寶，錫我百朋，句句放光，
J38nB427_p0876c17║言言動地，俾青城艸木揚眉，頑石起舞，不惟啟我茅
J38nB427_p0876c18║塞，而兼洗其心垢，誠為教予多生之良惠也。謝謝。諭
J38nB427_p0876c19║云：俟弟閱藏隆周，耑申虔請，以繼祖席云云。弟之俾
J38nB427_p0876c20║志，僅可浮游窳墮，窮壑幽棲，消磨歲月，以聽其素耳。
J38nB427_p0876c21║謹復。
J38nB427_p0876c22║達良揀王文學
J38nB427_p0876c23║解臂以來，蓂莢幾凋，所領淑談，恒潛方寸。恭惟居士
J38nB427_p0876c24║熙明日集，動定咸亨，繼往開來，癡蒙獲惺。云令郎出
J38nB427_p0876c25║家一事，見居士不惟口無吝言，且容無吝色，可謂再
J38nB427_p0876c26║來龐公也。世間布施多途，惟舍子出家，功增莫及。
J38nB427_p0876c27║結制請佛冤和尚上堂
J38nB427_p0876c28║伏以兼葭凝露，玉幹垂煙。坤元密運潛符，水官明昇
J38nB427_p0876c29║嘉誕。鵷鶵展翼，萬禽瞻仰；獅子遊行，百獸騰奔。恭惟
J38nB427_p0876c30║佛翁堂頭和尚，伸兜羅綿手，拯接迷途；舒金色臂，示
J38nB427_p0877a01║演真宗。談無談之心法，祝無祝之聖壽。慈雲布于四
J38nB427_p0877a02║方，甘霖澍于八極。沾一滴而百味皆同，佩一機而千
J38nB427_p0877a03║機鼎勝。揮盡狼煙，光嚴象座。伏願杖頭有眼，點出威
J38nB427_p0877a04║音消息；拂子無聲，吼絕支那異響。法雷一震，四眾瞻
J38nB427_p0877a05║依。共發精虔，合為拱躍。
J38nB427_p0877a06║請嵋雪和尚主金純寺
J38nB427_p0877a07║伏以錦江積翠，徵法源于萬古；提唱一音，演正宗于
J38nB427_p0877a08║局外。藉華王之寶座，舒佛祖之弘慈。眾望允歸，合詞
J38nB427_p0877a09║虔請。恭惟禪師猊座，肘符久握，智印深潛。接濟上之
J38nB427_p0877a10║流傳，受靈山之遺囑。有住持僧寂定，偕諸檀越，生逢
J38nB427_p0877a11║季運，正法凋零。欣沾花雨，扶起金純之赤幟；仰餐甘
J38nB427_p0877a12║露，飽茹芙蓉之乳麋。不惟金純久湮毒鼓，且喜文師
J38nB427_p0877a13║洪規再振。權施今日之宣揚，實補當年之缺陷。伏願
J38nB427_p0877a14║憫斯緇素，大作津梁。豁開戶牖，運末法之三車；驀垂
J38nB427_p0877a15║一足，點龍象之正眼。俾諸有情，開智海以同源；接引
J38nB427_p0877a16║群芳，總法身為一體。敦請象駕，特布微忱。
J38nB427_p0877a17║代陳新軒、崔騰宇等通啟
J38nB427_p0877a18║伏以芙蓉城畔，三籟雝雝緣鼓角；井參宮裏，八方冉
J38nB427_p0877a19║冉靄禎雲。綱維在手，挽回三百年之逝浪；正令全提，
J38nB427_p0877a20║挈轉五千人之悵惆。恭惟嵋翁大禪師，撝千聖之遺
J38nB427_p0877a21║蹤，打開八字；擢萬載之勳猷，總括三才。掃盡劫灰，喜
J38nB427_p0877a22║臨病市之醫王；重敲法鼓，再振黃鐘之曲調。鶴鳴九
J38nB427_p0877a23║皋，河溢千里。居如枯木止水，晏坐十方；出似飛鳳遊
J38nB427_p0877a24║龍，祥徵庶類。毋俾正法凋零，企窺彗星朗耀。深資典
J38nB427_p0877a25║型，用消同異。伏願滴水滴凍，布袋解開；入淖入泥，牢
J38nB427_p0877a26║關把著。鏟卻法堂之艸，吹起衲上之毛。三輪普現，一
J38nB427_p0877a27║印頓圓。四眾瞻依，合虔靜聽。
J38nB427_p0877a28║長至日，請佛冤和尚上堂
J38nB427_p0877a29║伏以眼空四智，炯炯祥煙彌八極；舌覆三千，翩翩瑞
J38nB427_p0877a30║氣布寰區。寒梅吐玉，碧海澄清。恭惟堂頭法兄和尚，
J38nB427_p0877b01║紹祖峰頭，掀翻圓悟之舊案；華王座上，扶起濟北之
J38nB427_p0877b02║頹綱。放大人相，瓦礫增輝；法演一音，山川競秀。某不
J38nB427_p0877b03║揣愚庸，敢攀座右。雖無三聖之能，願伸興化之手。賁
J38nB427_p0877b04║然不吝于斯時，有釋吞冰于日後。伏願白雲臺畔，縱
J38nB427_p0877b05║奪雙拋；一陽宮裏，齊行照用。不失瞻依之四眾，普使
J38nB427_p0877b06║獲利于人天。緇素臨筵，忻餐法味。
J38nB427_p0877b07║柬臬臺胡護法（諱昇猷）
J38nB427_p0877b08║恭惟仁風浩蕩，海宇欽瞻，碧鏡高懸，蒼生有賴。全提
J38nB427_p0877b09║正令，做官做佛，何殊辭峰孤迥，談心談性皆然。至于
J38nB427_p0877b10║往復無際，動靜一源，理事圓融，塵塵三昧，在老法兄
J38nB427_p0877b11║得之已。弟自癸亥秋仍歸青城舊隱，重整山房，將經
J38nB427_p0877b12║樓搆畢，時豎大殿，所以不曾耑使恭候。待叢林稍妥，
J38nB427_p0877b13║躡芒有自，臨穎馳神，依依不悉。
J38nB427_p0877b14║柬戶部尚書胡護法
J38nB427_p0877b15║恭惟德登熙明，聲鴻海內，恩隆八表，艸木騰輝。岩谷
J38nB427_p0877b16║之士，偕歌堯舜之風；芻蕘之氓，共沾周召之澤。調羹
J38nB427_p0877b17║補袞，總賴高明，黎庶瞻風，崩首延眸。桑門全仗大力
J38nB427_p0877b18║金湯，青城古岸元來不俗。弟居一隅，顏曰鳳林，係無
J38nB427_p0877b19║量壽佛之道場也。于甲子秋興工，重搆經樓佛殿，業
J38nB427_p0877b20║已告竟，祈老法兄賜額光賁，俾瓦礫生輝，以垂不朽。
J38nB427_p0877b21║達曉元和尚
J38nB427_p0877b22║別後數稔，欲晤無由，幾擬追風，柰足下無雲，是以為
J38nB427_p0877b23║歉。邇聆高樹法幢，以開來學，扶起沙盆，真風不墜。弟
J38nB427_p0877b24║惟以焚檀遙仰，可謂古佛再來，羨羨。頻蒙口光，常射
J38nB427_p0877b25║青城，希逢便羽，少候興居，罪罪。時中便艸，聊疏鬱結，
J38nB427_p0877b26║俟來春耑使恭候。
J38nB427_p0877b27║達佛冤法兄
J38nB427_p0877b28║蒲月分襟，瞬息秋至，紅葉侵霜，菊花滿苑。觀此佳景，
J38nB427_p0877b29║似喜憂相半也。弟擬法兄初度，親趨恭祝，相別南行。
J38nB427_p0877b30║惜乎雨阻一月，泥淖沒膝，江波浩渺，情實難堪。于十
J38nB427_p0877c01║月朔日，詣老人膝下，始知潛行華萼，亦喜憂相半也。
J38nB427_p0877c02║喜者，法兄歸故里，說鄉談，飽煙霞，高枕自娛。憂者，老
J38nB427_p0877c03║人八旬在邇，藥石誰代，祖庭誰托，法門誰繼，慈悲之
J38nB427_p0877c04║心安在哉。語云：「父母之年，不可不知也。」一旦繫小子，
J38nB427_p0877c05║失丈夫，是可忍乎。既欲歸隱，宜名正言順，一辭而退，
J38nB427_p0877c06║與後昆作個標準。再望歸來相商，何人繼席，俟老人
J38nB427_p0877c07║相安，又作良圖也。不悉。
J38nB427_p0877c08║甲戌秋于嘉禾上本師啟
J38nB427_p0877c09║違巾一載，萬里神飛，錦雲過檻，頻積隱懷。緬惟老人
J38nB427_p0877c10║動履咸亨，策蹇無恙。佛誕日敬修三啟，并稿二冊，繫
J38nB427_p0877c11║于便羽，想已陳覽。其錦江全錄，六月工竣，將數十年
J38nB427_p0877c12║衛法之苦心，今與老人完局。因乏錢糧，只印一百二
J38nB427_p0877c13║十部，寄六十部付伏虎，端于運回昭覺，餘各流通。生
J38nB427_p0877c14║來春有燕京之遊，想老人天壽，定與趙州埒齡，兼有
J38nB427_p0877c15║眾法兄左右聽安，恃此俾生無慮矣。俟北歸來，再禮
J38nB427_p0877c16║雙鳧。謹啟。
J38nB427_p0877c17║文
J38nB427_p0877c18║孔雀明經序
J38nB427_p0877c19║調御師子靈山初會，說菩薩法，凡聖交參，人天並集。
J38nB427_p0877c20║內有個血氣男兒名沙底者，聞佛出世，忻樂瞻仰。斯
J38nB427_p0877c21║大因緣，曠劫難遭，誠忘世業，職供樵薪。殊知蛇潛朽
J38nB427_p0877c22║木，傷其左足之一指，悶絕躄地，于次忘。所以冀佛垂
J38nB427_p0877c23║慈，大施法藥，示現孔雀明王之金身，乃談希有未聞
J38nB427_p0877c24║之妙法。此經流布，可以解冤釋結，可以益壽延齡，可
J38nB427_p0877c25║以袪世災迍，可以福國祐民。今玄明悟修者，係本郡
J38nB427_p0877c26║人，世胄有家。蜀難之後，覷破浮華，薙染披緇，參詢知
J38nB427_p0877c27║識。莫後歸來，補修名藍，塑佛裝經，幽明兩利，信有年
J38nB427_p0877c28║已。時將耋齡，老當益壯，但有利益，無不興從。支笻募
J38nB427_p0877c29║眾，刊此經全部，壽世流通，以終老局。倩予作序，弁其
J38nB427_p0877c30║經首，樗櫟之材，敢充楝宇？吾佛之功德如海，吾兄之
J38nB427_p0878a01║密行如淵，豈能疏其萬一哉？
J38nB427_p0878a02║為艸堂耨雲法兄語錄後跋
J38nB427_p0878a03║粵維三教之遺跡、一葦之別傳，無非挽迴亡子之狂
J38nB427_p0878a04║心耳。如我釋迦文佛愍念一切眾生，為一大事因緣
J38nB427_p0878a05║出現于世四十九年，談經三百餘會，收束許多出格
J38nB427_p0878a06║男兒，末後于多子塔前談無所談，驀地拈花示眾，百
J38nB427_p0878a07║萬人天中出個沒勾當漢，破顏微笑，遂將正法眼藏
J38nB427_p0878a08║付伊傳持二十八世。復有婆羅門將法印袖入中國，
J38nB427_p0878a09║名曰教外別傳。既云教外，焉得有言乎？所以教中道：
J38nB427_p0878a10║「是法不可示，言辭相寂滅。」又曰：「因言而顯理，安得無
J38nB427_p0878a11║言乎？」如我艸堂法兄負昭覺老人之缽袋子，開法于
J38nB427_p0878a12║閬水亦有年矣，所行無言之道，因紳衿士庶、十方衲
J38nB427_p0878a13║子悉叩其門，迫不得已接引歸來，遂有上堂、小參、開
J38nB427_p0878a14║示、頌古、拈古，好事者日錄成帙，俾四眾人等就路還
J38nB427_p0878a15║家也。予癸亥秋昭覺謝任，仍歸青城舊隱。一日，有爾
J38nB427_p0878a16║聞、明幻二姪持稿見示，展卷讀之，言言見諦、字字放
J38nB427_p0878a17║光，信滹沱一脈代有其人，予欲無言可乎？茲不揣堊
J38nB427_p0878a18║墁之業，遂贅數語于篇末，敢獻大方琟琢之手，請嘗
J38nB427_p0878a19║試之以為何如？
J38nB427_p0878a20║錦江禪燈後跋
J38nB427_p0878a21║原夫真常者，本無形狀，元非比擬。放則萬行圓滿，收
J38nB427_p0878a22║則千機寢削。菩提涅槃、真如佛性，金剛圈、栗棘蓬，光
J38nB427_p0878a23║明幢、日月燈，種種異域，皆從此中流動充滿。附物立
J38nB427_p0878a24║名，難越其閫奧也。然而附天自高，附地自寧，附日月
J38nB427_p0878a25║代明。雖云物無私映，尚不能灼盡昏衢。附之于燈，能
J38nB427_p0878a26║破千年暗室。言體孤明獨照，言用續燄聯輝。所謂冥
J38nB427_p0878a27║者皆明，而明終無盡。此書不曰禪錄，而名禪燈者，俾
J38nB427_p0878a28║傳之無盡也。豈非佛祖慧命之燈乎？自世尊拈花，迦
J38nB427_p0878a29║葉微笑，乃至斷臂安心，明鏡非臺，染污不得。即心即
J38nB427_p0878a30║佛，一喝耳聾，顯大機用，脅下還拳。于中卓樹光明幢，
J38nB427_p0878b01║如寶絲網，因而光光相羅，遍攝寰區也。本師丈老人，
J38nB427_p0878b02║初蒙雙桂師翁印心已來，七座道場，播揚宗旨。末後
J38nB427_p0878b03║還蜀，節度使坤育張公，偕見任寮寀，請闢圓悟祖庭。
J38nB427_p0878b04║三十餘載，應機接物之暇，于劫灰堆裏，捃拾殘篇斷
J38nB427_p0878b05║簡，蒐羅諸家語要，合集一書，名曰《錦江禪燈》。癸酉秋，
J38nB427_p0878b06║命徹生負稿東下，楞嚴災棗。第將古今知識，從真常
J38nB427_p0878b07║體中，印明大事因緣，共相敷陳。一段光明幢，聯綿一
J38nB427_p0878b08║盞無盡燈。雖云去聖時遙，且靈山一會，儼然未散，乃
J38nB427_p0878b09║吾師衛法之苦心也。慨久遠之無徵，待傳述之有自。
J38nB427_p0878b10║間有挂漏，收攝未備，不能無望其同志高明者，尋討
J38nB427_p0878b11║補入云爾。
J38nB427_p0878b12║嗣燈和尚語錄序
J38nB427_p0878b13║諸佛奧旨、列祖關鍵、天地樞機、眾生本源，是合一道
J38nB427_p0878b14║也，豈有兩般耶？佛佛授受而授此也，祖祖相傳而傳
J38nB427_p0878b15║此也，天地運動而運此也，眾生不知返本還源而迷
J38nB427_p0878b16║此也。一切世人蔽在貪愛，暗室各有一座光明幢，不
J38nB427_p0878b17║能返觀自照，所以煩他諸佛列祖互相出世，用惡辣
J38nB427_p0878b18║鉗錘與人拔楔抽釘、解黏去縛，如日月塵天映破，人
J38nB427_p0878b19║人黑暗無明，待披雲見日，個個知有。如嗣燈禪師，妙
J38nB427_p0878b20║年薙染，廿齡圓具，遍參尊宿，落節于雙桂師翁拄杖
J38nB427_p0878b21║頭邊，負命于密行老人椎拂之下，樹插竿于雒源，懸
J38nB427_p0878b22║赤幟于滏水。凡上堂法語，截銕斬釘，石火電光難容
J38nB427_p0878b23║湊泊，所謂如太阿鋒、似大火聚，近之則燎卻面門，觸
J38nB427_p0878b24║著則通身紅爛，總是返觀自照，擺脫根塵，識自本心，
J38nB427_p0878b25║立地成佛。有法孫雪浦、楚石二子袖稿東下，嘉禾剞
J38nB427_p0878b26║劂，入藏流通。時予亦寓楞嚴，編較《錦江禪燈》，鋟梓未
J38nB427_p0878b27║終，二子持以問序，予曰：令師翁芳名播于兩川，面兩
J38nB427_p0878b28║川之人序之矣；甘露澍于雒源，而雒源之人序之矣。
J38nB427_p0878b29║予不敢揚塵于潔白地上，墜露于滄海皋邊，惟不副
J38nB427_p0878b30║來機，聊贅數語，雖為缽盂安柄，且徵淵源有自。
J38nB427_p0878c01║募藏經引
J38nB427_p0878c02║吾佛世尊，于劫初時，見大地一切眾生，沒溺愛河，遂
J38nB427_p0878c03║誓云：「我世世生生，能捨身命，若獲成佛，拔濟其苦。」于
J38nB427_p0878c04║是勇猛精進，捍勞忍苦，修種種苦行，興種種供養，三
J38nB427_p0878c05║大阿僧祇劫，頭目髓腦、國城妻子，難捨能捨、難行能
J38nB427_p0878c06║行，末後于第十減劫，方堪成佛。總要接迷流，出愛河，
J38nB427_p0878c07║人人解脫；越三界，超死生教，個個成佛。縱是上根利
J38nB427_p0878c08║智，必假熏修而成，須從路徑而登。若無王藏教典，開
J38nB427_p0878c09║示悟入，曷得其門而進焉？所謂渡河先用筏，到岸不
J38nB427_p0878c10║須舟。此經乃般若之舟也，能渡生死之苦海耳。崇陽
J38nB427_p0878c11║之北，有山名青城者，麓有古剎曰鳳林，劫火之後，秖
J38nB427_p0878c12║存鴻規，于甲子間，重建經樓正殿，左右廊廡，佛像儼
J38nB427_p0878c13║然，金壁交輝，惟乏藏經，唐勞虛設。茲持短疏，緣募十
J38nB427_p0878c14║方宰官長者、居士善人，各發囊金，勷成勝事，庶樓閣
J38nB427_p0878c15║頻開，共入毘盧性海，將來龍華會裏，成佛有自。謹疏。
J38nB427_p0878c16║募龍牌引
J38nB427_p0878c17║爰夫世出世間，恩之重者，莫大于天、地、君、親、師也。然
J38nB427_p0878c18║此五者，上至聖人，下及村役豎子，盡皆知之。其天、地、
J38nB427_p0878c19║親、師之恩，人人得而酬報者，蓋近故也。君恩非遠，時
J38nB427_p0878c20║乎有忽，不能日慎耳。所以古人付之菴觀寺院，託其
J38nB427_p0878c21║緇侶，每逢朔望，晨鐘暮鼓，代一方檀信祝釐以報之。
J38nB427_p0878c22║鳳林禪院仰十方緇素捐資初成，不足之功雖多，惟
J38nB427_p0878c23║萬歲牌不可無者。何也？有牌則有位，有位則神有主
J38nB427_p0878c24║而人有依，所謂洋洋乎如在其上，已靡懷不及之仁
J38nB427_p0878c25║者，宜發囊金以勷成，不惟報恩于目前，此乃千古之
J38nB427_p0878c26║龜鑑也。是引。
J38nB427_p0878c27║重建大通寺碑記
J38nB427_p0878c28║灌陽之南六十里許，有名藍大通寺，始刱唐初，歷有
J38nB427_p0878c29║年矣。山環水秀，虎踞龍盤，接踵嶓岷，引源六頂。三十
J38nB427_p0878c30║六峰之輔，霧中天台之弼，冠青城而帶味江，背孤鶴
J38nB427_p0879a01║而袖▆▆，天造地設，聖宜居焉。因甲申之難，大革湯
J38nB427_p0879a02║火，鞠為茂艸，町畽鹿場。雖存佛殿經樓，俱成老屋，星
J38nB427_p0879a03║光墜于佛頂，月帆挂于眉間。有僧湛融，齠齡薙染，遍
J38nB427_p0879a04║謁諸方，至風穴失利，昭覺拔本，遂罷參自歇。于康熙
J38nB427_p0879a05║丁未夏，卓錫此山，重整樓閣，廓布山門，裝潢佛像，從
J38nB427_p0879a06║豎廊廡，久湮香火，煥然一新。檀信瞻禮，有雪皋之坊；
J38nB427_p0879a07║智勝如來，有垂慈之恃。僧徒濟濟，人傑地靈，誠乃劫
J38nB427_p0879a08║後之奇遘也。請予銘之，以垂不朽。
J38nB427_p0879a09║
J38nB427_p0879a10║青城山鳳林寺竹浪生禪師語錄卷第三（終）