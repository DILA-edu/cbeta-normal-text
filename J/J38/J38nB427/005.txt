J38nB427_p0885b01║青城山鳳林寺竹浪生禪師語錄卷第五
J38nB427_p0885b02║嗣法門人真一等編
J38nB427_p0885b03║詩偈
J38nB427_p0885b04║山居（五首）
J38nB427_p0885b05║渾忘世味與浮華，萬仞峰頭是我家，飽飫煙霞卑自
J38nB427_p0885b06║牧，餘收山水煮山茶。
J38nB427_p0885b07║山前黯淡雲千頃，儼若圖章閻翠屏，始信無情多意
J38nB427_p0885b08║氣，時來掩護案頭經。
J38nB427_p0885b09║棲煙抱拙十年多，歲月無端奄忽過，幾度自吟還自
J38nB427_p0885b10║笑，髼鬆兩鬢鬢仍皤。
J38nB427_p0885b11║高𢉒嵒扃一物無，雲鋪碧嶂伴山夫，夜闌又得山前
J38nB427_p0885b12║月，爍爍清光上畫圖。
J38nB427_p0885b13║徘徊山谷事鳴謳，調和溪聲適自由，斷際雲雲排几
J38nB427_p0885b14║案，無何風捲過滄洲。
J38nB427_p0885b15║白塔
J38nB427_p0885b16║峨峨屹立倚天長，刺破蠻煙挂夕陽，氣宇自來無等
J38nB427_p0885b17║埒，佳聲千古漫流芳。
J38nB427_p0885b18║雪中訪友
J38nB427_p0885b19║箠敲雨霰訪知音，凜冽風高孰敢禁，四顧陰霾迷鳥
J38nB427_p0885b20║道，精廬隔隴白雲深。
J38nB427_p0885b21║壽嵩山丘居士
J38nB427_p0885b22║梅芳鬱鬱綻枝頭，獨占春先分外幽，逆順橫斜香錦
J38nB427_p0885b23║里，年來一度自優游。
J38nB427_p0885b24║插柳
J38nB427_p0885b25║縷縷寒煙點翠荃，容和淑氣及時還，堤邊旋插棲鶯
J38nB427_p0885b26║柳，又接春光過檻前。
J38nB427_p0885b27║藤石居（因藤纏古碣，玲瓏可觀，其上蓊鬱如樹，敕題）
J38nB427_p0885b28║石瘦藤豐勢接天，頻資雨露逸長年，頓忘世味離情
J38nB427_p0885b29║見，合志無殊興自便。
J38nB427_p0885b30║立春
J38nB427_p0885c01║四表光茫瑞氣多，東風微拂靄如何，每逢節屆迎春
J38nB427_p0885c02║日，萬彙含弘葆泰和。
J38nB427_p0885c03║金陵次大咸和尚雪霽韻
J38nB427_p0885c04║奇花初放竟如璃，海宇瑩然鳥道迷，打破袁安眠雪
J38nB427_p0885c05║甕，湘南塞北盡無泥。
J38nB427_p0885c06║舟中有感
J38nB427_p0885c07║一片孤帆萬里遊，恒經風雨泊滄洲，於今且共魚龍
J38nB427_p0885c08║宿，雲外鐘聲消客愁。
J38nB427_p0885c09║峨峰天門石
J38nB427_p0885c10║突然似截渾忘秋，兩扇頻開待客遊；時鍊風雲為鎖
J38nB427_p0885c11║鑰，不隨滄海變桑疇。
J38nB427_p0885c12║次佛冤和尚秋思韻（四首）
J38nB427_p0885c13║白蓮池畔賡歌處，幾度沈吟羨慕君，無限青山昭遠
J38nB427_p0885c14║況，淡濃翠靄寫秋雲。
J38nB427_p0885c15║鎮日岩廊何所事，頻將松竹帶雲刪，野情欲寄山陽
J38nB427_p0885c16║客，未獲征鴻度復關。
J38nB427_p0885c17║風敲黃葉落新霜，吩咐山童煖竹床，一枕鼾齁無夢
J38nB427_p0885c18║想，俄聞桂子拂天香。
J38nB427_p0885c19║新晴野翠襲苔痕，有客題詩過遠村，索句驚懷忘徙
J38nB427_p0885c20║倚，一腔秋思寄同門。
J38nB427_p0885c21║寄懶石和尚春思（四首）
J38nB427_p0885c22║浣花溪畔曾分指，碌碌令余轉憶公，幾度喚回風與
J38nB427_p0885c23║月，煩君遞語錦江東。
J38nB427_p0885c24║雨霽新晴天地清，雲林秀起拂岩平，黃猿笑月和山
J38nB427_p0885c25║振，欲寫相思事未成。
J38nB427_p0885c26║幽棲山國百無能，木石為鄰伴埜僧，信有穹蒼千載
J38nB427_p0885c27║月，時來高挂蓽前燈。
J38nB427_p0885c28║聊書小韻寄同儔，一聽軺音一展眸，翠埽莓苔徒悵
J38nB427_p0885c29║望，信然一日當三秋。
J38nB427_p0885c30║拾薪（四首）
J38nB427_p0886a01║伐木丁丁陟遠嶔，聲聲相應劫初心，枯藤老幹和雲
J38nB427_p0886a02║縛，一曲樵歌助晚吟。
J38nB427_p0886a03║岩岩高岸白雲鄉，寄個柴扉在大唐，一帶河山為枕
J38nB427_p0886a04║席，煙霞隊裏且深藏。
J38nB427_p0886a05║瓢笠挂來忘歲月，原無濁富播浮名，鶉衣百結家常
J38nB427_p0886a06║事，夏有松風冬有煁。
J38nB427_p0886a07║菴前路滑客來稀，設有來須得旨歸，入室陞堂咸穩
J38nB427_p0886a08║密，拾薪汲水活天機。
J38nB427_p0886a09║訪峨眉秀菴主
J38nB427_p0886a10║孤笻踏遍千峰月，古岸奇逢一老僧，蓬蓽郎當凌碧
J38nB427_p0886a11║漢，燒枯煮雪白雲陵。
J38nB427_p0886a12║訪峨眉千佛頂三空靜主
J38nB427_p0886a13║尋芳策蹇訪茅廬，信手敲門興有餘，風度野花香滿
J38nB427_p0886a14║室，山翁拾得伴雲居。
J38nB427_p0886a15║玄武山贈懷素和尚
J38nB427_p0886a16║杖黎久欲陟峰巔，直至而今意始然，萬里河山天眼
J38nB427_p0886a17║裏，大千沙界信如拳。
J38nB427_p0886a18║送妙指禪人省親
J38nB427_p0886a19║春日融融花正芳，省親一念倍尋常，平羌舊有千年
J38nB427_p0886a20║月，記得攜來挂祖堂。
J38nB427_p0886a21║示常覺禪人
J38nB427_p0886a22║少年立志莫尋常，剔起眉毛做一場，踏轉上頭關捩
J38nB427_p0886a23║子，元來寸步不離鄉。
J38nB427_p0886a24║寄含璋禪友
J38nB427_p0886a25║客子歸家樂有餘，兩頭坐斷自安居，芒鞋踏碎虛空
J38nB427_p0886a26║骨，動轉施為總是渠。
J38nB427_p0886a27║聞雁聲
J38nB427_p0886a28║雁語分明演妙玄，一聲啼破祖師禪，茫茫天地同流
J38nB427_p0886a29║者，大好抬眸仔細䀽。
J38nB427_p0886a30║水碾
J38nB427_p0886b01║旋輪轆轆展嘉聲，豁醒癡聾百里驚，萬斛璣珠胸涌
J38nB427_p0886b02║出，元來矢志濟蒼生。
J38nB427_p0886b03║病中占（二首）
J38nB427_p0886b04║幻病元依幻妄生，幻身假托幻根塵，寥寥幻性無生
J38nB427_p0886b05║滅，三界茫茫總幻城。
J38nB427_p0886b06║謾云藥餌能瘳病，藥病元來不二門，病藥雙忘難摹
J38nB427_p0886b07║索，無餘病狀對人論。
J38nB427_p0886b08║贈普燈，號曇胤
J38nB427_p0886b09║窈窕鵷鶵世所希，凌霄氣岸展全威，於今贈汝瞿曇
J38nB427_p0886b10║胤，且翥江皋占釣磯。
J38nB427_p0886b11║贈燦髻菴主住回龍寺
J38nB427_p0886b12║十年遁跡隱峰高，何事于今解節操？把袂送君情未
J38nB427_p0886b13║遏，相將龍樹挂禪袍。
J38nB427_p0886b14║聽蟬聲示法瞿
J38nB427_p0886b15║終日喃喃何所事，胸潛一段豪雄氣，等閑脫卻舊廉
J38nB427_p0886b16║纖，放出翀霄凌漢翼。
J38nB427_p0886b17║贈藏明老宿看經
J38nB427_p0886b18║不惜雲瓢跨鳳林，閒將頓漸漫批評，秖緣喚轉多遊
J38nB427_p0886b19║客，反累兒孫入化城。
J38nB427_p0886b20║訪霧曉菴靈耀靜主
J38nB427_p0886b21║杖撥春風問隱廬，小橋斜徑入峰初，雲窩似有人相
J38nB427_p0886b22║語，道念濃時世念除。
J38nB427_p0886b23║輓終南律主
J38nB427_p0886b24║臨邛獨占釣魚磯，一旦收竿脫穎歸，漢外御風如海
J38nB427_p0886b25║浪，聲光豁豁展全威。
J38nB427_p0886b26║寄憨月法兄
J38nB427_p0886b27║紹祖峰前分指後，令人輾轉意綿綿，相期未卜何時
J38nB427_p0886b28║節，池畔賡歌共採蓮。
J38nB427_p0886b29║寄吼一和尚（二首）
J38nB427_p0886b30║土面灰頭一個僧，生涯一钁破煙陵，芟雲耨月阿儂
J38nB427_p0886c01║事，那有閑名繼祖燈？
J38nB427_p0886c02║自覺才疏百不如，固辭廛市喜山居，相將泉石頻為
J38nB427_p0886c03║伍，嘯傲煙霞樂有餘。
J38nB427_p0886c04║示紹梅禪人
J38nB427_p0886c05║小小金鱗躍禹門，未曾燒尾志如鯤；他時衝破稽天
J38nB427_p0886c06║浪，展翼垂雲覆北崙。
J38nB427_p0886c07║示慧一禪人還燕京
J38nB427_p0886c08║萬里追風詣上方，當陽一著薦還鄉，從今好唱還鄉
J38nB427_p0886c09║曲，喚醒癡聾韻自長。
J38nB427_p0886c10║本師老人起龍藏韻
J38nB427_p0886c11║紫氣東傳大有年，瞿曇舊案應時鮮，從今點出人天
J38nB427_p0886c12║眼，海宇風聞遞代宣。
J38nB427_p0886c13║送屢生法姪還寶城，次來韻
J38nB427_p0886c14║曹源一脈莂渠儂，殺活齊彰續正宗，百尺竿頭重進
J38nB427_p0886c15║步，期君獨踞大雄峰。
J38nB427_p0886c16║次翼雲首座蟬花
J38nB427_p0886c17║多年抱拙玉墀前，一度韶華一度妍，氣宇不同庸艸
J38nB427_p0886c18║木，春先燦爛勢如蟬。
J38nB427_p0886c19║示大元寂然禪人
J38nB427_p0886c20║金鱗游泳躍龍津，布鼓輕撾解轉身，自此興雲兼致
J38nB427_p0886c21║雨，從教任運展經綸。
J38nB427_p0886c22║悼曉元和尚
J38nB427_p0886c23║七十餘年駕海舟，鯨鱗釣盡幸西遊，他方此土同香
J38nB427_p0886c24║水，觸處元來是岸頭。
J38nB427_p0886c25║示安然禪人
J38nB427_p0886c26║歷遍溪山為訪賢，于今當售草鞋錢，無絃琴調方堪
J38nB427_p0886c27║聽，卻被風吹過別巔。
J38nB427_p0886c28║勉敬修真能尼
J38nB427_p0886c29║上志之人能敬修，無辭千里陟阿丘，等閑識得娘生
J38nB427_p0886c30║面，始信元來在屋頭。
J38nB427_p0887a01║輓菩田老宿
J38nB427_p0887a02║七十餘年覓道理，元來佛法無多子，懸岩撒手便還
J38nB427_p0887a03║鄉，坐斷千差能有幾。
J38nB427_p0887a04║新煁
J38nB427_p0887a05║昨夜金風轉漸寒，微添霜信畏衣單，呼童掃葉侵莓
J38nB427_p0887a06║石，暖氣氤氳大小歡。
J38nB427_p0887a07║題豆寄端鼻法兄
J38nB427_p0887a08║元氣含來顆顆圓，均資雨露適先天，而今寄語同根
J38nB427_p0887a09║者，煮豆母將萁豆然。
J38nB427_p0887a10║建昌道王護法諱泉問道（四首次來韻）
J38nB427_p0887a11║輿蓋驅驂震地來，林泉春色耀三台，知君未負三生
J38nB427_p0887a12║約，喝下翻身念自恢。
J38nB427_p0887a13║解臂依稀似有年，錦官重覯亦奇然，談心元未分緇
J38nB427_p0887a14║素，靜夜燒燈偪曉煙。
J38nB427_p0887a15║就路還家各有時，無將轉盻轉猶遲，選官選佛何殊
J38nB427_p0887a16║別？冀續曹源第一枝。
J38nB427_p0887a17║三教門墻越樣寬，全提正令骨毛寒，檀那試問安心
J38nB427_p0887a18║法，卻把心來與汝安。
J38nB427_p0887a19║示鶖一監院
J38nB427_p0887a20║輔弼叢林二十年，祖基欲證行為先，他時卓個尖頭
J38nB427_p0887a21║屋，一钁能撝萬井煙。
J38nB427_p0887a22║五言律
J38nB427_p0887a23║留別松齋法弟
J38nB427_p0887a24║不昧三生約，由來意氣多，偶乘威鳳羽，轉折就龍窩。
J38nB427_p0887a25║信宿難成夢，連辰撼綠蘿，錦官分指後，何日再賡歌。
J38nB427_p0887a26║撫臺羅公請齋（諱森）
J38nB427_p0887a27║乘興跨龍幃，輕煙染毳衣，咸池新浴日，干羽接玄暉。
J38nB427_p0887a28║詩句依俙盡，詞鋒帶嘯微，寒暄相尚後，仍自御風歸。
J38nB427_p0887a29║靈雲洞
J38nB427_p0887a30║赤壁千尋古，毘嵐遞遠香，猿啼孤嶺外，瀑布影郎當。
J38nB427_p0887b01║舉手探明月，遙觀宇宙長，放身天際裏，共躅白雲鄉。
J38nB427_p0887b02║丹景山（次韻）
J38nB427_p0887b03║巉巖高幾許，峙若與天并，畫鳳依丹穴，璇璣遶麓行。
J38nB427_p0887b04║鳥巢空裏樹，猿笑野雲城，幽賞將留別，無端景趣生。
J38nB427_p0887b05║堋口野宿
J38nB427_p0887b06║一徑風煙靜，霜花染衲衣，莓苔堪坐褥，瀑布洗柴扉。
J38nB427_p0887b07║翫罷茶將熟，餘香透紫微，抬眸天際外，日月往來飛。
J38nB427_p0887b08║武昌留別李若愚
J38nB427_p0887b09║春日正融融，別于山水中，桃花紅問白，柳苑綠如𤩿。
J38nB427_p0887b10║幽鳥遷喬木，潛龍躍碧空，芙蓉邀遠櫂，解袂楚江東。
J38nB427_p0887b11║登晴川樓（一名大別山）
J38nB427_p0887b12║徐徐來大別，極目野晴新，人語煙波外，天欹白水濱。
J38nB427_p0887b13║岑樓撐漢表，孤客喜芳辰，讀罷前賢碣，歸與夜渡津。
J38nB427_p0887b14║旅泊鄱陽
J38nB427_p0887b15║時乘一葉舟，暫倚釣磯頭，翫罷湖天月，仍歸問蓼洲。
J38nB427_p0887b16║蒼煙凝遠岸，錦浪洗新愁，五老峰前泊，盤桓樂一篝。
J38nB427_p0887b17║次大憨和尚問瓶梅
J38nB427_p0887b18║簇簇依缾綻，浮香格外輕，冰肌芳且碧，玉骨瘦還清。
J38nB427_p0887b19║未澤杜翁雨，無容花信偵，羨君偏不俗，鬱鬱富春英。
J38nB427_p0887b20║次謝太守雙松韻二首（諱普侯）
J38nB427_p0887b21║試問何人植，忘懷歲月移，濤翻青影瘦，鶴老戀疏枝。
J38nB427_p0887b22║有客探幽翠，無裝偏目奇，儼然疑若畫，率爾事題詩。
J38nB427_p0887b23║窈窕非閑習，森然任性優，崢嶸隨分足，轉折醉羅浮。
J38nB427_p0887b24║錯落風前韻，恒垂釣月鉤，孤危過四表，一志獲昂頭。
J38nB427_p0887b25║九日登高
J38nB427_p0887b26║天岸清如許，登高事可期，支笻緣野徑，看菊過西籬。
J38nB427_p0887b27║欹竹雲充葉，喬松露沃枝，擬攀蒼古月，峰頂漫吟詩。
J38nB427_p0887b28║柬佟總戎
J38nB427_p0887b29║棲雲緣所思，未敢輒題詩，蓄意經懷遠，馳神若舊知。
J38nB427_p0887b30║調羹宜太手，燮理是其時，策杖登高岸，瞻風抱憾遲。
J38nB427_p0887c01║偕又普趙文學翫洄瀾
J38nB427_p0887c02║岸柳拂斜陽，江花噴遠香，錦文牽興密，蛺蝶鬥風狂。
J38nB427_p0887c03║鶴唳疑皋外，潮聲透楚湘，于斯幽賞別，事艇逐前洋。
J38nB427_p0887c04║阻雨
J38nB427_p0887c05║瀟瀟來漢外，苔繼漸盈墀，螮蝀懸東壁，阿香震北巇。
J38nB427_p0887c06║淋漓添客思，江闊渡猶遲，一枕華山夢，高侵入帝基。
J38nB427_p0887c07║喜天鳳春日見訪（▆文）
J38nB427_p0887c08║風春占柳碧，袖滿納幽香，童牧村歌遠，岫雲棲夕陽。
J38nB427_p0887c09║松琴寄呂律，令羽飛壺觴，鴻唳驚寰宇，同人逸典狂。
J38nB427_p0887c10║蘭
J38nB427_p0887c11║巨壑潛來久，不比別芳叢，翠掃煙嵐碧，香歕霄漢隆。
J38nB427_p0887c12║遊蜂侵入夢，蛺螮嗅餘雺，恒期上苑約，卓爾占春風。
J38nB427_p0887c13║玉香花
J38nB427_p0887c14║群芳凋未復，煒翠占春先，骨瘦霜侵碧，枝桑月轂縣。
J38nB427_p0887c15║雖云梅與併，幽興子愈妍，萬卉經時足，渠伸掌托天。
J38nB427_p0887c16║插柳
J38nB427_p0887c17║乘興度西碕，幽香襲衲衣，社翁三次雨，花信數回飛。
J38nB427_p0887c18║化育偏宜贊，鴻工各有歸，漫云何所似，插柳動初機。
J38nB427_p0887c19║次四仙劉老先生韻
J38nB427_p0887c20║翛然物外遊，無事罣心頭，坦率添幽興，忘機契正修。
J38nB427_p0887c21║神存期世友，性靜與天儔，八表堪亭宇，寥寥任去留。
J38nB427_p0887c22║壽友人
J38nB427_p0887c23║山深十里外，信有隱龍窩，間氣頻縹緲，祥煙染薜蘿。
J38nB427_p0887c24║碩人乘嶽降，賦感祝三多，斫句銘霜葉，敷陳壽量歌。
J38nB427_p0887c25║壽含虛老宿
J38nB427_p0887c26║諦信青城麓，常然古佛基，應身期寶掌，冰蠟尚波離。
J38nB427_p0887c27║向若添籌日，垂機初度時，海山陳薄供，是賦九如詩。
J38nB427_p0887c28║午日值雨
J38nB427_p0887c29║霢霂從朝際，輕煙送雨過，丹符縣舊額，角忝磊薪蘿。
J38nB427_p0887c30║時節催人老，神情狀若何，八埏均慶賞，敢以賦詩歌。
J38nB427_p0888a01║立春
J38nB427_p0888a02║大隱于城隅，簾疏捲畫圖，新情添遠況，暖氣入屠蘇。
J38nB427_p0888a03║膏澤從茲始，甘霖何處無，春軒樂野士，至化在王符。
J38nB427_p0888a04║新月
J38nB427_p0888a05║碧落哉生魄，高居八萬人，騰輝良半隱，匝地一腔新。
J38nB427_p0888a06║素色疑非染，壁形浩大均，依俙和水掬，彷彿別移輪。
J38nB427_p0888a07║瀑布
J38nB427_p0888a08║萬仞峰頭外，潮音最可觀，慶雲迷鳥道，石劍斬狂瀾。
J38nB427_p0888a09║浚派知來遠，奇源無異端，十虛皆泡爛，氣濆斗牛寒。
J38nB427_p0888a10║午日
J38nB427_p0888a11║二氣正交遊，風雲四作儔，人天同一道，理事并雙周。
J38nB427_p0888a12║化外滿煙密，江皋艦截流，時臨旁午節，莫放汨羅牛。
J38nB427_p0888a13║白馬泉
J38nB427_p0888a14║幽嵒迷古徑，勝境吐寒涵，劍閣埋雲壑，觀音石作龕。
J38nB427_p0888a15║浮游千丈碧，混沌瀉澄潭，誓濟蒼生訖，餘流過別菴。
J38nB427_p0888a16║逢楚玉陳文學話舊
J38nB427_p0888a17║汗顏依間入，偶爾遇知音，話舊忘宵日，援琴扣古今。
J38nB427_p0888a18║長辭堪繫柳，短杖卓松陰，欲別難為語，他山訂約臨。
J38nB427_p0888a19║小孤山
J38nB427_p0888a20║卓然如玉柱，孑孑插青霄，逝浪填餘穴，流雲補斷橋。
J38nB427_p0888a21║分江成兩道，隔岸遠塵囂，靖節終難倚，佳聲振海遙。
J38nB427_p0888a22║旅泊宗陽有感
J38nB427_p0888a23║空濛落一鉤，信宿異江頭，拍岸鯨波險，移舟伴月浮。
J38nB427_p0888a24║煙村八九里，野市兩三儔，寂寞難為客，瀟然秖自休。
J38nB427_p0888a25║金陵懷維岳禪友
J38nB427_p0888a26║解纜望東洋，征帆信手張，遠山如瘦骨，曲水似柔腸。
J38nB427_p0888a27║雁羽來遲極，[魚*靈]鯖去志遑，思君情緒切，寫況付歸航。
J38nB427_p0888a28║峨峰懷友
J38nB427_p0888a29║獨坐岑樓上，惟看歸鳥翩，明霞飄嶂外，皓月映峰巔。
J38nB427_p0888a30║夜寂心猶醉，神疲意若眠，支頤歌短賦，欲寄不成箋。
J38nB427_p0888b01║壽佛明法弟
J38nB427_p0888b02║上剎湮涼久，陽回靄氣和，地靈豐四表，人傑祝三多。
J38nB427_p0888b03║紺殿禎煙集，天衢放月過，羨君初度日，法雨瀉懸河。
J38nB427_p0888b04║訪天智靜主
J38nB427_p0888b05║策杖過林東，橋分古徑通，蒔花香遠里，修竹蔭禪▆。
J38nB427_p0888b06║石怪形如虎，松枯狀似熊，溪聲鳴法喜，萬慮一時融。
J38nB427_p0888b07║登道場山
J38nB427_p0888b08║苕溪十里外，信有道場崧，壘落千行竹，參差萬樹楓。
J38nB427_p0888b09║疏窗開碧浪，玉筆點晴空，四顧煙霞靜，頻邀入畫中。
J38nB427_p0888b10║瓦屋山天然石
J38nB427_p0888b11║何處飛來石？玲瓏勢接天，香泉通別澗，引露噴池蓮。
J38nB427_p0888b12║獨踞雄峰上，低昂意自便，熾然常說法，幾箇會機先？
J38nB427_p0888b13║懷燦修未歸
J38nB427_p0888b14║何處飛聲入，俄然笑展腮，盱眸暄遠道，徙倚篲莓苔。
J38nB427_p0888b15║悵望憑欄歇，斯人信欲來，溪雲相伴出，料想跨龍回。
J38nB427_p0888b16║排律
J38nB427_p0888b17║贈三一法弟住顯化寺
J38nB427_p0888b18║青城湮沒來，三百餘年數，古徑冷苔封，溪聲沉自賦。
J38nB427_p0888b19║靈源別岫中，仙苑如星布，有客覓其蹤，清風入我戶。
J38nB427_p0888b20║極談古佛基，笑指雲深處，竹實似非甘，亦能翩鳳翥。
J38nB427_p0888b21║祺祹日漸增，大地成珠玉，間氣本無心，龍吟騰紫霧。
J38nB427_p0888b22║阿丘有勝藍，邀我難兄住，至化顯徽猷，真機絕回互。
J38nB427_p0888b23║丹山火一遭，河水清無淈，祈兆久敷陳，而今始可矚。
J38nB427_p0888b24║唐安利見時，萃止多文物，往復事憧憧，衎衎咸不俗。
J38nB427_p0888b25║翛然物外人，俚語贊何足，居義順時宜，桑門推獨步。
J38nB427_p0888b26║喜億萬王居士至（師之兄也）
J38nB427_p0888b27║術術適雲房，驊鳴驚谷異，跫然跨蓽扉，攜手歡天地。
J38nB427_p0888b28║幻質似相非，鄉談宛若是，分襟三十年，話及烽煙事。
J38nB427_p0888b29║南北二三兄，西東惟一弟，疏星映影稀，怪異多遭遇。
J38nB427_p0888b30║手足隔天淵，重逢曾未憶，奇哉亦勝緣，偉矣而相聚。
J38nB427_p0888c01║彼此入桑門，罔為浮世累，了知萬相空，弗問名和利。
J38nB427_p0888c02║一念證無生，根塵何拘繫？千差坐斷時，性地咸空寂。
J38nB427_p0888c03║果爾肖聯枝，真堪同一氣，寥寥佛祖關，落落魔王域。
J38nB427_p0888c04║任意自優游，騎神如客寓，逍遙罷問津，不負吾兄志。
J38nB427_p0888c05║題光嚴寺重建
J38nB427_p0888c06║遙望碧崔嵬，登臨山寺古，詢其初闢由，僉對云楊祖。
J38nB427_p0888c07║寺額號光嚴，山曰圓覺塢，佛書徵國祥，積慶緣蒯毋。
J38nB427_p0888c08║落脈自蔥原，岷峨陳畫譜，池分八德流，寶樹多鸚鵡。
J38nB427_p0888c09║千佛擁山前，七星垂玄武，興隆三百年，世運更來五。
J38nB427_p0888c10║道泰漸臨祺，名藍宜葺補，斫松期徂徠，伐柏從新甫。
J38nB427_p0888c11║彷彿兩經霜，危樓千尺許，翬飛紺殿雄，仍啟西南戶。
J38nB427_p0888c12║未幾而落成，居然事百堵，唐安大福田，庶兆均沾普。
J38nB427_p0888c13║于闐法源通，蚕叢欽化雨，偉哉重建人，定是主中主。
J38nB427_p0888c14║關內祈雨有應
J38nB427_p0888c15║四顧炎蒸極，山川憔悴久。火雲燒碧漢，暴颳終朝吼。
J38nB427_p0888c16║月畢不同遊，箕星開笑口。商羊未見翔，𪕊鼠數逢有。
J38nB427_p0888c17║旱魃若為殃，飛沙翳日走。生靈何所為，而遭如是咎。
J38nB427_p0888c18║搔首復踟躕，呼天祈拯救。滂沱早降來，品物咸康阜。
J38nB427_p0888c19║共享太平年，報謝皇天祐。烝嘗陳粢盛，禴祀設鬯鹵。
J38nB427_p0888c20║咸池樂奏頻，再祝無疆壽。
J38nB427_p0888c21║輓幻菴胡尚書
J38nB427_p0888c22║癸亥錦官別，韶華凋卸九，音容在耳目，寤寐神相誘。
J38nB427_p0888c23║仰止阻谿陵，能懷難聚首，俄驚報訃臨，碧落移星斗。
J38nB427_p0888c24║雵雵白𩄛騰，嘹嘹山谷吼，公名如旅泊，富貴似蜉蝣。
J38nB427_p0888c25║半壁缺東甌，調羹失大手，無端造物神，化我忘年友。
J38nB427_p0888c26║幻妄從今滅，幻根安可久，幻心無處著，幻境何嘗有。
J38nB427_p0888c27║幻夢自知醒，幻身無匹偶，幻機元不實，幻化離塵垢。
J38nB427_p0888c28║幻住總非真，幻情不動否，我知幻亦幻，報與幻人剖。
J38nB427_p0888c29║學圃
J38nB427_p0888c30║自有生來信好古，稚逢劫運多辛苦，圖南恒見起烽
J38nB427_p0889a01║煙，落北常聞吹角鼓。髡髮兩間四十齡，清明更換相
J38nB427_p0889a02║承五，山川雖變名依舊，世上人心難共語。幾度思量
J38nB427_p0889a03║雙汩墮，天涯浪漭無何處，于今始幸住岩隈，利滏隨
J38nB427_p0889a04║身且學圃。抑彼流泉可樂飢，衡門之下石為伍，家私
J38nB427_p0889a05║吩咐寒拾得，豐干不必對人舉。
J38nB427_p0889a06║七言律
J38nB427_p0889a07║夢與東坡先生談易
J38nB427_p0889a08║浩氣潛符一貫通，海桑任變道奚窮？神交不假先天
J38nB427_p0889a09║約，信實仍齊造化功。漫謂寂寥無等埒，殊知千載有
J38nB427_p0889a10║同風，承君保艾熙明世，話別還邀入▆宮。
J38nB427_p0889a11║香林遠祖故址
J38nB427_p0889a12║春日乘樏曉徑開，林泉邀我破蒼苔，虯松高豎擎雲
J38nB427_p0889a13║蓋，翠竹交加擁法臺。宗旨貽聲欽海外，法輪轉處接
J38nB427_p0889a14║天台，阿儂忝辱箕裘裔，愧我無能掃劫灰。
J38nB427_p0889a15║朝陽洞
J38nB427_p0889a16║三十餘年羨此遊，于今拴履陟阿丘，朝陽洞口岩花
J38nB427_p0889a17║碧，建福宮前石筍抽。靜聽猿聲啼復歇，遙瞻江水去
J38nB427_p0889a18║還留，扶笻徙猗群峰外，萬頃煙波一杖收。
J38nB427_p0889a19║悼雲峰得戒體和尚
J38nB427_p0889a20║彤雲靄靄海天迷，疑是獅王隻履西，聞計始驚人淚
J38nB427_p0889a21║墮，新秋方使物情悽。葛藤樁折含元殿，木鐸音埋古
J38nB427_p0889a22║納谿，許大雲峰空突兀，流芳百世故銘題。
J38nB427_p0889a23║山居（三首）
J38nB427_p0889a24║不惑年來世事疏，爰居大澤卓衡廬，充衣幸有多雲
J38nB427_p0889a25║葉，供缽慚無儋石儲。圃裏蹲鴟侵埜獨，峰前薯蕷掘
J38nB427_p0889a26║山豬，恒經不造歸誰咎？一笑元來總是虛。
J38nB427_p0889a27║其二
J38nB427_p0889a28║念稔居山守寂寥，浮名不事意偏憍，蓬門固結生前
J38nB427_p0889a29║誓，野水能吹格外簫。飲露任憑天自降，劫波常佩白
J38nB427_p0889a30║雲饒，優游卑牧緣枝隱，那有閑情應世囂。
J38nB427_p0889b01║其三
J38nB427_p0889b02║寥寥法界一浮杯，萬籟盈虛去復回，檻外林泉陳舊
J38nB427_p0889b03║面，亭前風月應時來。杖黎且靠青宵上，缽袋橫舒挂
J38nB427_p0889b04║九垓，興至從教增意氣，騎風直造鳳皇臺。
J38nB427_p0889b05║寄友
J38nB427_p0889b06║十年約住此山房，及至山房各一方，裁雲補毳緣清
J38nB427_p0889b07║澹，舀水烹茶杓短長。咳唾不妨驚岱嶽，經行焉擬振
J38nB427_p0889b08║溟洋，彼此頓忘浮世態，好將心契白蓮香。
J38nB427_p0889b09║照水梅（限韻）
J38nB427_p0889b10║羨君誠信可存存，玉骨含胚志未昏，靖節舒徐侵蝶
J38nB427_p0889b11║夢，精忠毓秀奪芳魂。春風不借噴香遠，餘影飛英點
J38nB427_p0889b12║玉盆，化外漫傳青帝令，一枝先放在東村。
J38nB427_p0889b13║贈經方胡文學
J38nB427_p0889b14║靈山解袂渾忘秋，松下于今共聚頭，幾扣吾門追本
J38nB427_p0889b15║有，數行墨卷若為酬？言前薦得非他物，句外明宗始
J38nB427_p0889b16║自由，參唯殊途宜借路，玄關踏倒一機抽。
J38nB427_p0889b17║經樓寺阻雨
J38nB427_p0889b18║四表陰霾尚未開，庭前翠色長莓苔，連霄雨霰敲窗
J38nB427_p0889b19║紙，幾點松聲遞韻來。鳥道不堪緣隊八，獅獰暫借就
J38nB427_p0889b20║雲隈，東君慨下陳藩榻，話舊燒燈啜茗盃。
J38nB427_p0889b21║問水次韻
J38nB427_p0889b22║經年抱拙不吾欺，杖策江皋有所思，潦倒窮身如旅
J38nB427_p0889b23║泊，持聲率爾問天池。興波逝注何時足，鑒物怡然不
J38nB427_p0889b24║自知，戀戀羨君侵入夢，頻將道運漫相推。
J38nB427_p0889b25║甲寅冬辭本師，寓青城閱藏
J38nB427_p0889b26║十稔巾缾志未休，山樊疊翠誘難留，芒鞋渾似摩霄
J38nB427_p0889b27║羽，拄杖誠如駕海舟。放曠情同天地廓，優游隨分牧
J38nB427_p0889b28║春秋，他年再奉慈尊面，七百花辰頌趙州。
J38nB427_p0889b29║除夕
J38nB427_p0889b30║忘懷歲月暗推遷，報到重黎書信傳，無夕有除廛市
J38nB427_p0889c01║遠，無除有夕樂山巔。時燒爆竹驚寰宇，旋著松蓬灼
J38nB427_p0889c02║九天，莫謂野夫隨世轉，也須應個太平年。
J38nB427_p0889c03║禁足
J38nB427_p0889c04║居貧守素事何如？靖節幽然達本初，小小蓽蓬容艸
J38nB427_p0889c05║榻，疏疏窗牖補雲儲。單丁弔戶棲神穩，隻影排風百
J38nB427_p0889c06║慮除，任運且將磨歲月，從教滄海變桑畬。
J38nB427_p0889c07║次酬燕公張文學韻
J38nB427_p0889c08║閬寂寥寥鎮日幽，渾忘世味與名浮，柴扉半掩雲常
J38nB427_p0889c09║入，竹箔長開月作鉤。參贊信同天地永，物遷信讓歲
J38nB427_p0889c10║華流，居鄰幸有知音侶，數過談心格外遊。
J38nB427_p0889c11║次胡臬臺黃楊韻（諱昇猷）
J38nB427_p0889c12║體用團圞別智愚，頻盛玉露恍如盂，鱗鱗若抱彌年
J38nB427_p0889c13║綠，簇簇經時數量殊。打雨敲風恒自茂，披雲戴月服
J38nB427_p0889c14║珍襦，應知六合塵氛盡，樂我中和養鬢鬚。
J38nB427_p0889c15║艸堂別墅（集韻）
J38nB427_p0889c16║平原小徑達丘巒，別墅輪囷信可觀，隴外牧笳聲細
J38nB427_p0889c17║細，風前旭日影團團。浣花涌翠情同萼，柳苑煙波碧
J38nB427_p0889c18║似瀾，散興騎魚趨舊約，仍裁短賦共乘歡。
J38nB427_p0889c19║新月
J38nB427_p0889c20║晚眺琴臺擬欲還，哉生桂魄出雲間，玉衡半入蟾蜍
J38nB427_p0889c21║窟，晰暐徐昇展素顏。樹漏新花青影翠，苔敷蔚秀綠
J38nB427_p0889c22║衣斑，增輝繼晷終能事，未敢留君共住山。
J38nB427_p0889c23║春日懷友
J38nB427_p0889c24║松篁排律若為論，嘎嘎和風送入門，夜聽𧋊雞啼太
J38nB427_p0889c25║素，朝看花柳尚春痕。援琴欲扣高山曲，興自依俙意
J38nB427_p0889c26║轉昏，幾度思君徒悵望，憑欄寫況寄孤村。
J38nB427_p0889c27║送鴻（分韻）
J38nB427_p0889c28║散步東皋春日徐，俄瞻雁羽拂雲疏，連行並赴衡陽
J38nB427_p0889c29║約，共語南還適所居。道順為儀偏不俗，橫斜丰彩任
J38nB427_p0889c30║鋪舒，于今相爾思歸速，漫莫沿途繫遠書。
J38nB427_p0890a01║思梅（分韻）
J38nB427_p0890a02║採藥旋歸過別圖，幽香縷縷襲吾襦，縱觀桃李千株
J38nB427_p0890a03║碧，尚憶梅花一萼孤。蝴蝶夢殘緣異幹，𨒍蜂聲斷類
J38nB427_p0890a04║相呼，倚藤試問東風譜，酬以春先報野夫。
J38nB427_p0890a05║浣溪懷古（分韻）
J38nB427_p0890a06║流煙飄渺散還稽，欲寫形蹤勢若迷，往世群英情與
J38nB427_p0890a07║類，于今空恨意為悽。邀朋啜茗裁新韻，契石分苔續
J38nB427_p0890a08║舊題，翫罷不堪貽語脈，攜笻仍過浣花西。
J38nB427_p0890a09║古柏（限韻）
J38nB427_p0890a10║漫游乘興訪南涯，埜岸煙消淑氣佳，蒼翠縱橫疑若
J38nB427_p0890a11║畫，參差噴露洒塵階。昂頭孑出撐霄漢，蔭影婆娑宇
J38nB427_p0890a12║宙諧，數破嚴霜分歲月，惟留青節樂幽齋。
J38nB427_p0890a13║毘水觀瀾（分韻）
J38nB427_p0890a14║數聽岷源萬派開，流分毘水甚奇哉，朝騰白練凌霄
J38nB427_p0890a15║漢，暮浹明霞碧浪回。泛泛瀾花擎皓月，平平沙渚引
J38nB427_p0890a16║鷗來，大觀未許輕閒放，雅集蘭朋識韻裁。
J38nB427_p0890a17║挽卿藻呂文學
J38nB427_p0890a18║惜君靖節碧如松，世胃簪纓系譜隆，馥郁遍熏巴子
J38nB427_p0890a19║國，英華豔發玉蟾宮。詞林料減調羹手，屏幹疑亡補
J38nB427_p0890a20║袞翁，吩咐蒼煙情更切，毋將間氣掩乎中。
J38nB427_p0890a21║遊灌陽伏龍觀
J38nB427_p0890a22║▆志頻懷羨此遊，▆來風景十分優，蔥陵發脈千峰
J38nB427_p0890a23║秀，岷水源長萬派流。雞鬥虎頭貽異跡，伏龍瓶口牧
J38nB427_p0890a24║青牛，佳聲信向天庭入，德頌當今理邑侯。
J38nB427_p0890a25║喜懶和尚見訪
J38nB427_p0890a26║兩度乘軺踏劫灰，青城山色似春回，孤雲秀結獰龍
J38nB427_p0890a27║勢，瘦石翻成義虎臺。話舊渾忘賓主句，高歌世外樂
J38nB427_p0890a28║優哉，阿兄數數飛甘露，嘉興仍從格外來。
J38nB427_p0890a29║次果菴和尚元韻
J38nB427_p0890a30║丕振芳名信可依，施為笑語涉離微，千江月色千江
J38nB427_p0890b01║映，萬里鵬程萬里飛。異地知音非假約，同聲相應共
J38nB427_p0890b02║緇衣，惟君節操驚寰宇，獨占群英第一機。
J38nB427_p0890b03║次羲哲禪人聖燈韻
J38nB427_p0890b04║山城何事衍光茫，擬是天宮降氏房，冉冉如飛侵竹
J38nB427_p0890b05║榻，熮熮宜畫點雲堂。橫斜秀起凌霄漢，逆順流輝映
J38nB427_p0890b06║宇煌，隱几未眠忘夜未，爚爐烹茗味猶長。
J38nB427_p0890b07║祈晴
J38nB427_p0890b08║四顧流雲何霮䨴，砅渹雲霫似傾湫，田疇町畔平如
J38nB427_p0890b09║海，旅舶汪洋失埠頭。大有潛暲離月畢，同人舒晸井
J38nB427_p0890b10║▆游，蒼生水善徵斯報，上帝母將越大猷。
J38nB427_p0890b11║遊蘆山邑侯遲公（諱）燆新建洛伽菴
J38nB427_p0890b12║信道姜城勝境幽，民豐物阜賴仁侯，金湯悲願誠難
J38nB427_p0890b13║及，瓦礫生輝映帝州。定海波能翻錦浪，補陀岩畔挂
J38nB427_p0890b14║瑩球，高懸赤幟垂洪範，億載欽瞻足未休。
J38nB427_p0890b15║次羲奇禪人聖燈韻
J38nB427_p0890b16║一道清虛山脈微，空懸燈影靄餘輝，高低渾似銀缾
J38nB427_p0890b17║挂，遠近敷陳不夜機。吩咐山童移几案，仍教牧豎莫
J38nB427_p0890b18║開扉，頻邀佳客峰前摘，兩袖盈歸未灼衣。
J38nB427_p0890b19║宿營經雙堰寺紹瞿丈中
J38nB427_p0890b20║一笠飄然物外遊，東風引杖過汀洲，名藍秀出群英
J38nB427_p0890b21║集，雙沼頻拖玉帶留。水滸琴音彈未歇，峰張雪幔勢
J38nB427_p0890b22║薙收，奇觀更有目前境，笑指庭花別世流。
J38nB427_p0890b23║春日宿天全天衡丈中
J38nB427_p0890b24║化育臨春萬籟升，高原平地總相應，山花爛熳期紅
J38nB427_p0890b25║白，細草離披冶艷增。旅邸固窮堪自慰，疏狂邀月信
J38nB427_p0890b26║為朋，翛然聊適春軒裏，共話春軒賴有僧。
J38nB427_p0890b27║春日贈九埜道兄（次韻）
J38nB427_p0890b28║客路迢迢萬里中，風煙引杖似梯空，猿聲喚起岩前
J38nB427_p0890b29║月，鳥語啼清水自瀜。春艷淡濃香欲滴，峰深崱屴露
J38nB427_p0890b30║華東，莫言世外無知己，浚澤元來有臥龍。
J38nB427_p0890c01║舟中行
J38nB427_p0890c02║萬里迢遙泛小艘，頻將檜楫展風流，拋篙擊碎帆前
J38nB427_p0890c03║月，擲纜常驚兩岸鷗。汀外移星爭彩素，蘆邊漁火炤
J38nB427_p0890c04║荒丘，依俙誤入魚龍窟，值蜃煙故結樓。
J38nB427_p0890c05║明夜月明峽放舟次敬參楊文學題
J38nB427_p0890c06║日久停磯欲展帆，蟾蜍閃灼出雲端，木鵝頇放通津
J38nB427_p0890c07║際，艑䑿徐搖過別湍。兩岸𧋊雞聲細細，江花涌翠月
J38nB427_p0890c08║團團，漁歌一曲和煙碧，格外風流天地寬。
J38nB427_p0890c09║自述——酬敬參楊文學見訪
J38nB427_p0890c10║數十年餘方外遊，煙霞邀我伴陵丘，冰餐日足充枵
J38nB427_p0890c11║腹，澗飲頻將作盛饈。石蘚供廚和雨拾，岩藤禦冷帶
J38nB427_p0890c12║雲收，饒他斗印金絛客，那及山夫樂不休。
J38nB427_p0890c13║雪中訪佛明和尚
J38nB427_p0890c14║冬初冒雪訪知音，縷縷瓊花綴素襟，隴畔猿聲啼兩
J38nB427_p0890c15║岸，小橋流水一溪深。敲雲亂灑填空壑，攫霧鋪舒積
J38nB427_p0890c16║遠岑，試問精廬何所卓，山樵遙指過前嶔。
J38nB427_p0890c17║喜介石王舉人至（諱廷獻，係師之弟也）
J38nB427_p0890c18║解袂曾經三十年，無煩千里步峰巔，頻疏契闊霜花
J38nB427_p0890c19║碧，寫況舒懷曙色妍。鼓瑟不妨山水綠，吹塤難罄義
J38nB427_p0890c20║中玄，聯枝未假先天約，氣貫深深若九淵。
J38nB427_p0890c21║癸酉秋青城鳳林退院
J38nB427_p0890c22║廿稔枝棲遠世縈，叢林山誓兩酬明，新開門戶兒孫
J38nB427_p0890c23║住，舊舖權收俟異卿。似虎芒鞋離野壑，如龍拄杖起
J38nB427_p0890c24║鯤鯨，諸方廢席持先約，是以難違有別行。
J38nB427_p0890c25║再遊檇李懷古新庵清白尊宿
J38nB427_p0890c26║兩度操舟寓梵宮，箴規仍整舊家風，新巢信育丹山
J38nB427_p0890c27║鳳，古穴能潛致雨龍。桂萼芬芳懸皓月，梅林毓秀豫
J38nB427_p0890c28║春隆，山翁西幸歸休早，且喜滹沱道脈通。
J38nB427_p0890c29║念祖高護法，施石於東塔寺，築大悲閣基。其工告
J38nB427_p0890c30║成，眾將祖父明水、寓公兩大夫祀送入功德林。昔
J38nB427_p0891a01║本師丈老人有和譚埽菴司成紀事詩，敬步原韻
J38nB427_p0891a02║金湯弘誓歷來深，際會因緣繼舊尋，大士應身三十
J38nB427_p0891a03║二，檀那堅密一神心。芳名信有群英續，景福仍由功
J38nB427_p0891a04║德林，護念原同天地老，從▆千古總如今。
J38nB427_p0891a05║乙亥春寓檇李古新庵上昭覺本師
J38nB427_p0891a06║奉命南征兩度秋，功圓果滿釋師憂，誠思買權歸心
J38nB427_p0891a07║切，禍事臨來故逗留。遣使郵書通上苑，鈞音未諭莫
J38nB427_p0891a08║知由，龍天假我十年壽，法戰沙場意始休。
J38nB427_p0891a09║
J38nB427_p0891a10║青城山鳳林寺竹浪生禪師語錄卷第五（終）