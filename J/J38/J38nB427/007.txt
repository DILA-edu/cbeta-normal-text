J38nB427_p0896b01║青城山鳳林寺竹浪生禪師語錄卷七
J38nB427_p0896b02║嗣法門人圓鑒錄
J38nB427_p0896b03║源流拈頌
J38nB427_p0896b04║第一世南嶽讓禪師，詣曹溪參六祖。祖問：「甚處來？」師
J38nB427_p0896b05║曰：「嵩山。」祖曰：「什麼物恁麼來？」師無語。遂經八載，忽然
J38nB427_p0896b06║有省。乃白祖曰：「某甲有個會處。」祖曰：「作麼生會？」師曰：
J38nB427_p0896b07║「說似一物即不中。」祖曰：「還假修證也無？」師曰：「修證即
J38nB427_p0896b08║不無，污染即不得。」祖曰：「即此不污染，諸佛之所護念。
J38nB427_p0896b09║汝既如是，吾亦如是。」
J38nB427_p0896b10║拈云：「昔年溪山異，今朝雲月同。」
J38nB427_p0896b11║頌云：「瑤琴暗室久埋塵，纔挂獅絃韻自清。一曲喚
J38nB427_p0896b12║回山水淥，乾坤大地總皆春。」
J38nB427_p0896b13║第二世馬祖一禪師，衡嶽山中習坐禪，讓知是法器，
J38nB427_p0896b14║到山問曰：「坐禪圖作甚麼？」師曰：「圖作佛。」讓乃取一磚
J38nB427_p0896b15║於石上磨，師曰：「磨作甚麼？」讓曰：「磨作鏡。」師曰：「磨磚豈
J38nB427_p0896b16║得成鏡？」讓曰：「磨磚既不成鏡，坐禪豈得成佛？」師曰：「如
J38nB427_p0896b17║何即是？」讓曰：「如牛駕車，車若不行，打車即是？打牛即
J38nB427_p0896b18║是？」師無對。讓示偈曰：「心地含諸種，遇澤悉皆萌。三昧
J38nB427_p0896b19║華無相，何壤復何成？」師蒙開示，心意豁然。
J38nB427_p0896b20║拈云：「一座無罅塔子，卻被車牛踏破。」
J38nB427_p0896b21║頌云：「機關穩密似重圍，影艸隨身探一回，磚子磨
J38nB427_p0896b22║來成玉鑒，從教千古漫流輝。」
J38nB427_p0896b23║第三世百丈海禪師，參馬祖，侍祖行次，見一群野鴨
J38nB427_p0896b24║飛過，祖曰：「是什麼？」師曰：「野鴨子。」祖曰：「甚處去也？」師曰：
J38nB427_p0896b25║「飛過去也。」祖遂搊師鼻，負痛作聲。祖曰：「又道飛過去
J38nB427_p0896b26║也。」師於言下有省。次日，祖陞堂，眾纔集，師出卷卻席，
J38nB427_p0896b27║祖便下座。師隨至方丈，祖曰：「我適來未曾說話，汝為
J38nB427_p0896b28║甚便卷卻席？」師曰：「昨日被和尚搊得鼻頭痛。」祖曰：「汝
J38nB427_p0896b29║昨日向甚處留心？」師曰：「鼻頭今日又不痛也。」祖曰：「汝
J38nB427_p0896b30║深明昨日事。」
J38nB427_p0896c01║拈云：「秖因貪步白雲，殊知打失鼻子。」
J38nB427_p0896c02║頌云：「父子閒行過別峰，無端野鴨唳長空，鼻頭扭
J38nB427_p0896c03║破難為語，再叩玄關兩耳聾。」
J38nB427_p0896c04║第四世黃檗運禪師，參馬祖，值祖遷化，時百丈廬於
J38nB427_p0896c05║墓側，師乃請問丈平日得力句，丈舉再參因緣，「老僧
J38nB427_p0896c06║被馬祖一喝，值得三日耳聾。」師聞舉，不覺吐舌。丈曰：
J38nB427_p0896c07║「子莫承嗣馬祖去麼？」師曰：「不然。今日因師舉，得見馬
J38nB427_p0896c08║祖大機大用，然且不識馬祖；若嗣馬祖，已後喪我兒
J38nB427_p0896c09║孫。」丈云：「如是，如是。見與師齊，減師半德；見過於師，方
J38nB427_p0896c10║堪傳授。子甚有超師之見。」
J38nB427_p0896c11║拈云：「灼然一段真風，幾乎話作兩橛。」
J38nB427_p0896c12║頌云：「一條拄杖兩人舁，舁去舁來沒倚依。話至盡
J38nB427_p0896c13║頭頻吐舌，雙收雙放展玄機。」
J38nB427_p0896c14║第五世臨濟玄禪師，在黃檗會下，睦州為首座，勉令
J38nB427_p0896c15║問佛法的的大意，檗便打。如是三問，三度被打，遂辭
J38nB427_p0896c16║檗。檗令參大愚，愚問：「甚處來？」師曰：「黃檗。」愚曰：「黃檗有
J38nB427_p0896c17║何言句？」師舉前話，復曰：「不知某甲有過無過？」愚曰：「黃
J38nB427_p0896c18║檗恁麼老婆心為汝徹困，猶覓過在。」師於言下大悟，
J38nB427_p0896c19║云：「元來黃檗佛法無多子。」愚搊住曰：「者尿床鬼子！適
J38nB427_p0896c20║來道有過無過，如今又道佛法無多子，見個甚麼道
J38nB427_p0896c21║理？速道！速道！」師便向大愚肋下築三拳，愚拓開曰：「汝
J38nB427_p0896c22║師黃檗，非干我事。」師回黃檗，檗曰：「來來去去，有甚了
J38nB427_p0896c23║期？」師曰：「秖為老婆心切。」檗曰：「大愚饒舌，待來痛與一
J38nB427_p0896c24║頓。」師曰：「說甚待來？」隨後便掌，檗曰：「者風癲漢來者裏
J38nB427_p0896c25║捋虎鬚。」師便喝，檗曰：「侍者！引者風癲漢參堂去。」
J38nB427_p0896c26║拈云：「東林殺牛，不如西林之樂祭。」
J38nB427_p0896c27║頌云：「神威凜凜歷沙場，疋馬單刀戰大荒。一片腥
J38nB427_p0896c28║風吹宇宙，分茆列土莫封疆。」
J38nB427_p0896c29║第六世興化獎禪師，初為臨濟侍者，後在三聖會中
J38nB427_p0896c30║為首座。常云：「我在南方行腳一遭，拄杖頭不曾撥著
J38nB427_p0897a01║一個會佛法的人。」三聖聞得，問曰：「汝具甚麼眼，便恁
J38nB427_p0897a02║麼道？」師便喝。聖曰：「須是汝始得。」又到大覺為院主。一
J38nB427_p0897a03║日，覺曰：「聞汝道：『南方行腳一遭，拄杖頭不曾撥著一
J38nB427_p0897a04║個會佛法的人。』憑個甚麼道理？」師便喝，覺便打；師又
J38nB427_p0897a05║喝，覺又打。來日從法堂過，覺召：「院主！我直下疑汝昨
J38nB427_p0897a06║▆▆兩喝。」師復喝，覺復打；師又喝，覺復打。師曰：「某於
J38nB427_p0897a07║三聖師兄處學得個賓主句，總被師兄折倒也。願與
J38nB427_p0897a08║某個安樂法門。」覺曰：「者瞎漢來者裏納敗闕。脫下納
J38nB427_p0897a09║衣，痛與一頓。」師于言下薦得臨濟先師於黃檗處喫
J38nB427_p0897a10║棒的道理。
J38nB427_p0897a11║拈云：「不是一番寒徹骨，怎得梅花撲鼻香？」
J38nB427_p0897a12║頌云：「不顧危亡履薄冰，棒頭喝下解翻身。自從識
J38nB427_p0897a13║得君王寶，善法堂前打客賓。」
J38nB427_p0897a14║第七世南院顒禪師，上堂云：「赤肉團上，壁立千仞。」時
J38nB427_p0897a15║有僧問：「赤肉團上，壁立千仞，豈不是和尚語？」師曰：「是。」
J38nB427_p0897a16║僧便掀倒禪床。師曰：「看者瞎驢亂做。」僧擬議，師便打
J38nB427_p0897a17║趁出。
J38nB427_p0897a18║拈云：「仁者見之謂之仁，智者見之謂之智。」
J38nB427_p0897a19║頌云：「可徵可久，能化能變。有時神頭，有時鬼面。魔
J38nB427_p0897a20║宮虎穴入正受，佛德海中會出現。大千世界總難
J38nB427_p0897a21║藏，浩浩皇風成一片。」
J38nB427_p0897a22║第八世風穴沼禪師，參南院，院問：「南方一▆作麼商
J38nB427_p0897a23║量？」師云：「作奇特商量。」師卻問：「此間一棒作麼商量？」院
J38nB427_p0897a24║拈拄杖云：「棒下無生忍，臨機不讓師。」師於言下大徹
J38nB427_p0897a25║玄旨。
J38nB427_p0897a26║拈云：「本是一條拄杖，用之則行，捨之則藏，有甚奇
J38nB427_p0897a27║特？」
J38nB427_p0897a28║頌云：「提起當陽殺活機，難容擬議落思惟。玄關踏
J38nB427_p0897a29║倒無今昔，肘後靈符不放低。」
J38nB427_p0897a30║第九世首山念禪師，居風穴會中。一日侍立次，穴乃
J38nB427_p0897b01║垂涕告之曰：「不幸臨濟之道至，吾將墜於地矣。」師曰：
J38nB427_p0897b02║「觀此一眾，豈無人耶？」穴曰：「聰明者多，見性者少。」師曰：
J38nB427_p0897b03║「如某者如何？」穴曰：「猶恐耽著此經，不能放下。」師曰：「此
J38nB427_p0897b04║亦可事，願聞其要。」穴遂上堂，舉世尊以青蓮目顧視
J38nB427_p0897b05║大眾，乃曰：「正當恁麼時，且道說個甚麼？」師拂袖下去，
J38nB427_p0897b06║穴擲拄杖歸方丈。侍僧問穴曰：「念法華因甚不秖對
J38nB427_p0897b07║和尚？」穴曰：「念法華會也。」次日，念與真園頭同來問訊，
J38nB427_p0897b08║穴問：「如何是世尊不說說？」真云：「鵓鳩樹上鳴，意在麻
J38nB427_p0897b09║畬裏。」穴曰：「汝作許多癡福做甚麼？何不體究言句？」乃
J38nB427_p0897b10║問師，師曰：「動容揚古路，不隋悄然機。」穴顧真云：「何不
J38nB427_p0897b11║看念法華下語？」
J38nB427_p0897b12║拈云：「拈起毫端風雨快，者回不作探花郎。」
J38nB427_p0897b13║頌云：「太古音稀玄酒浴，獅絃欲斷鸞膠續。家貧幸
J38nB427_p0897b14║有克家兒，裕後光前真富足。」
J38nB427_p0897b15║第十世汾陽昭禪師，遊方參七十餘員善知識，末後
J38nB427_p0897b16║到首山，問：「百丈卷席，意旨如何？」山曰：「龍袖拂開全體
J38nB427_p0897b17║現。」師曰：「師意如何？」山曰：「象王行處絕狐蹤。」師於言下
J38nB427_p0897b18║大悟，云：「萬古碧潭空界月，再三撈摝始應知。」首座問
J38nB427_p0897b19║曰：「見何道理，便爾自肯？」師曰：「正是我放身命處。」
J38nB427_p0897b20║拈云：「大人虎變，君子豹變。」
J38nB427_p0897b21║頌云：「有像身中無相身，雙張權實絕疏親。夜明符
J38nB427_p0897b22║子輕拈出，照破河山千萬層。」
J38nB427_p0897b23║第十一世石霜圓禪師，謁汾陽，經三十年，未許入室。
J38nB427_p0897b24║每見，必詬罵。一日，訴曰：「自至法席，不蒙指示。念歲月
J38nB427_p0897b25║飄忽，己事未明，有失出家之利。」語未卒，汾叱曰：「是惡
J38nB427_p0897b26║知識，敢裨販我！」怒舉杖逐之。師擬伸救，汾掩其口，乃
J38nB427_p0897b27║大悟，曰：「是知臨濟道出常情。」
J38nB427_p0897b28║拈云：「明修棧道，暗度陳倉。」
J38nB427_p0897b29║頌云：「三十年來曾抱拙，偶然拾得峰頭月。輝天鑒
J38nB427_p0897b30║地果奇哉，普映千江一輪攝。」
J38nB427_p0897c01║第十二世楊岐會禪師，久依慈明總院事，每咨參，明
J38nB427_p0897c02║曰：「庫司事繁，且去。」他日又問，明曰：「監院異日兒孫遍
J38nB427_p0897c03║天下，何用忙為？」師俱罔然。一日明出，師偵之小徑，搊
J38nB427_p0897c04║住曰：「者老漢今日雖與我說，不說打汝去。」明曰：「知任
J38nB427_p0897c05║般事便休。」語未卒，師大悟。一日明上堂，師問：「幽鳥語
J38nB427_p0897c06║喃喃，辭雲入亂峰時如何？」明曰：「我行荒艸裏，汝又落
J38nB427_p0897c07║深村。」師云：「官不容針，更借一問。」明便喝，師亦喝，明連
J38nB427_p0897c08║喝兩喝，師禮拜，明曰：「此事是個人方能擔荷。」師拂袖
J38nB427_p0897c09║便行。
J38nB427_p0897c10║拈云：「不因樵子徑，爭到葛洪家？」
J38nB427_p0897c11║頌云：「雲峰鳥語露先機，野艸離披更不疑，拂袖便
J38nB427_p0897c12║歸珍重歇，兒孫大有遍寰區。」
J38nB427_p0897c13║第十三世白雲端禪師，參楊岐。岐問：「受業師為誰？」師
J38nB427_p0897c14║曰：「茶陵郁和尚。」岐曰：「聞渠過橋遭攧有省，作偈甚奇
J38nB427_p0897c15║特，能記否？」師即頌曰：「我有明珠一顆，久被塵勞關鎖。
J38nB427_p0897c16║今朝塵盡光生，照見山河萬朵。」岐笑而趨起，師愕然，
J38nB427_p0897c17║通夕不寐。黎明咨決，適歲暮，岐曰：「汝見昨日打毆儺
J38nB427_p0897c18║者麼？」師曰：「見。」岐曰：「汝一籌不及渠。」師復駭問：「意旨如
J38nB427_p0897c19║何？」岐曰：「渠愛人笑，汝怕人笑。」師大悟。
J38nB427_p0897c20║拈云：「目極不須頻話會，風流公子出朱門。」
J38nB427_p0897c21║頌云：「芒鞋踏破湖湘月，話舊元來風味別，笑裏太
J38nB427_p0897c22║阿出匣時，撝空遍界流鮮血。」
J38nB427_p0897c23║第十四世五祖演禪師，參白雲端，問南泉摩尼珠話，
J38nB427_p0897c24║雲叱之，師領悟，獻投機偈曰：「山前一片閒田地，叉手
J38nB427_p0897c25║叮寧問祖翁；幾度賣來還自買，為憐松竹引清風。」雲
J38nB427_p0897c26║為許可，令掌磨事。未幾，語師曰：「有數禪客從廬山來，
J38nB427_p0897c27║皆有悟入處，教伊說亦說得，舉因緣問伊亦明得，教
J38nB427_p0897c28║伊下語亦下得，秖是未在。」師疑，自計曰：「既悟了，說亦
J38nB427_p0897c29║說得，明亦明得，如何卻未在？」參究累日，忽省悟，從來
J38nB427_p0897c30║寶惜一時放下，遂走見雲，雲為手舞足蹈，師一笑而
J38nB427_p0898a01║已。後示眾云：「吾因此出一身白汗，明得下載清風。」
J38nB427_p0898a02║拈云：「當年摩羯令，幾喪目前機。」
J38nB427_p0898a03║頌云：「隨色摩尼設問端，當機覿面不相瞞。十方世
J38nB427_p0898a04║界如楟子，始信壺中別有天。」
J38nB427_p0898a05║第十五世圓悟勤禪師，為五祖侍者，一日，部使詣祖
J38nB427_p0898a06║問道，祖曰：「提刑少時曾讀小艷詩否？有兩句頗相似：
J38nB427_p0898a07║頻呼小玉元無事，秖要檀郎認得聲。」提刑諾諾，祖曰：
J38nB427_p0898a08║「且仔細。」師問：「提刑會否？」祖曰：「他秪認得聲。」師曰：「秪要
J38nB427_p0898a09║檀郎認得聲，既認得聲，為甚卻不是？」祖曰：「如何是祖
J38nB427_p0898a10║師西來意？庭前柏樹子聻？」師忽有省，遽出，見雞飛上
J38nB427_p0898a11║欄干，鼓翅而鳴，乃曰：「此豈不是聲？」遂呈偈曰：「寶鴨香
J38nB427_p0898a12║消錦繡圍，笙歌叢裏醉扶歸，少年一段風流事，秖許
J38nB427_p0898a13║佳人獨自知。」祖遍謂耆宿曰：「吾侍者參得禪也。」
J38nB427_p0898a14║拈云：「見色非干色，聞聲不是聲。」
J38nB427_p0898a15║頌云：「古今同轍不同輪，撥轉樞機越樣新。聲色堆
J38nB427_p0898a16║頭留不住，千峰頂外有孤層。」
J38nB427_p0898a17║第十六世虎丘隆禪師，謁圓悟，悟問：「見見之時，見非
J38nB427_p0898a18║是見，見猶離見，見不能及。」遂舉拳云：「還見麼？」師云：「見。」
J38nB427_p0898a19║悟云：「頭上安頭。」師聞，脫然契證。悟叱曰：「見個甚麼道
J38nB427_p0898a20║理？」師曰：「竹密不妨流水過。」悟肯之。有問悟曰：「隆藏主
J38nB427_p0898a21║柔易若此，何能為？」悟曰：「瞌睡虎耳。」
J38nB427_p0898a22║拈云：「官不容針，私通車馬。」
J38nB427_p0898a23║頌云：「窄路相逢頻試問，揚鞭指處的家鄉。徽音不
J38nB427_p0898a24║借宮商曲，調轉陽春清韻長。」
J38nB427_p0898a25║第十七世應菴華禪師，依虎丘半載，頓明大事。隆忌
J38nB427_p0898a26║日，師拈香云：「平生沒興，撞著者沒意智老和尚，做盡
J38nB427_p0898a27║伎倆，湊泊不得。從此卸卻干戈，隨分著衣喫飯，二十
J38nB427_p0898a28║年來坐曲彔床，懸羊頭、賣狗肉，知他有甚憑據？雖然，
J38nB427_p0898a29║一年一度燒香日，千古令人恨轉深。」
J38nB427_p0898a30║拈云：「秖為當年逢敵手，一回思想一傷神。」
J38nB427_p0898b01║頌云：「擊鼓其鐺事若何？狼煙息盡罷干戈。太平不
J38nB427_p0898b02║許持弓弩，落落猶夷唱哩囉。」
J38nB427_p0898b03║第十八世密菴傑禪師，參應菴。一日，菴問曰：「如何是
J38nB427_p0898b04║正法眼？」師曰：「破沙盆。」菴頷之。
J38nB427_p0898b05║拈云：「雲從龍兮風從虎，聖人作而萬物睹。」
J38nB427_p0898b06║頌云：「六陰剝盡一陽來，檻外梅花鬥雪開。法眼分
J38nB427_p0898b07║明該萬象，沙盆元未強安排。」
J38nB427_p0898b08║第十九世破菴先禪師，參密菴時，密住靈隱，師分座，
J38nB427_p0898b09║有道者請益，曰：「猢猻子捉不住，願垂開示。」師曰：「用捉
J38nB427_p0898b10║作麼？如風吹水，自然成紋。」
J38nB427_p0898b11║拈云：「一堂風冷淡，千古意分明。」
J38nB427_p0898b12║頌云：「月到天心處，風來水面時，一般清意味，料得
J38nB427_p0898b13║少人知。」
J38nB427_p0898b14║第二十世無準範禪師，初謁育王佛炤，炤問：「何處人？」
J38nB427_p0898b15║師曰：「劍州。」炤曰：「帶得劍來麼？」師隨聲便喝，炤笑曰：「者
J38nB427_p0898b16║烏頭子也亂做。」後至靈隱破菴為首座，同遊石筍菴，
J38nB427_p0898b17║有道者請益猢猻子話，師于侍傍大悟。
J38nB427_p0898b18║拈云：「一點水墨，兩處成龍。」
J38nB427_p0898b19║頌云：「懷州牛喫禾，益州馬腹脹，天下覓醫人，炙豬
J38nB427_p0898b20║左膊上。」
J38nB427_p0898b21║第二十一世雪巖欽禪師，在無準會下，每遇入室，舉
J38nB427_p0898b22║主人公便可𨁝跳，舉衲僧巴鼻、佛祖爪牙，更無下口
J38nB427_p0898b23║處，此病礙在胸中。十年後，過浙東天童、育王兩山佛
J38nB427_p0898b24║殿前閒行，抬眸見一株古柏，觸著向來所得境界，一
J38nB427_p0898b25║時颺下，礙膺之物撲然而散，始見徑山老人立地處，
J38nB427_p0898b26║正好三十棒。
J38nB427_p0898b27║拈云：「雖然拾得一隻眼睛，卻把佳珍喪盡。」
J38nB427_p0898b28║頌云：「祖師牙爪，衲僧巴鼻，露柱燈籠，土塊頑石子。
J38nB427_p0898b29║雞啼白，一轉霜，參天古柏有誰識？咦！赤骨律，九天
J38nB427_p0898b30║雲盡真消息。」
J38nB427_p0898c01║第二十二世高峰妙禪師，參雪巖，纔問訊，便被打出。
J38nB427_p0898c02║後入室，巖便問：「誰與你拖者死屍來？」聲未絕，便打出。
J38nB427_p0898c03║一日，偶睹五祖演真贊云：「百年三萬六千日，反覆元
J38nB427_p0898c04║來是者漢。」忽有省。後侍巖次，巖問：「日間浩浩，作得主
J38nB427_p0898c05║麼？」師曰：「作得主。」又問：「睡夢中作得主麼？」師曰：「作得主。」
J38nB427_p0898c06║又問：「正睡著時，無夢、無想、無見、無聞，主在什麼處？」師
J38nB427_p0898c07║無對。奮志入龍鬚，越五載，連單人推枕墮地作聲，廓
J38nB427_p0898c08║然大徹，如在網羅中跳出，元來秪是舊時人，不改舊
J38nB427_p0898c09║時行履。自此安邦定國，天下太平，一念無為，十方坐
J38nB427_p0898c10║斷。
J38nB427_p0898c11║拈云：「匙挑不上，風吹不起，主人公面目，大約只如
J38nB427_p0898c12║此。」
J38nB427_p0898c13║頌云：「數載殷勤無朕跡，同行共住不相識，鄰單驀
J38nB427_p0898c14║地推枕頭，打斷虛空腿一隻。」
J38nB427_p0898c15║第二十三世中峰本禪師，因觀流泉有省，詣高峰求
J38nB427_p0898c16║正，峰打趁出。既而民間訛傳官選童男女，師問：「忽有
J38nB427_p0898c17║人來問和尚討童男女時如何？」峰曰：「我但度竹篦子
J38nB427_p0898c18║與他。」師於言下徹法源底。峰付偈曰：「我相不思議，佛
J38nB427_p0898c19║祖不能視；獨許不肖兒，見得半邊鼻。」
J38nB427_p0898c20║拈云：「本是一國之師，為甚麼被蹄泉裏淹煞？」
J38nB427_p0898c21║頌云：「古徑林泉逢故友，呵呵拊掌笑無休。德生有
J38nB427_p0898c22║德暗通津，犯鼻揮斤陳好手。」
J38nB427_p0898c23║第二十四世千巖長禪師，參中峰，峰問：「日用事如何？」
J38nB427_p0898c24║師曰：「念佛。」峰曰：「佛今何在？」師擬議，峰厲聲叱之。懇求
J38nB427_p0898c25║法要，峰舉狗子無佛性話。師參三年，聞雀聲有省，峰
J38nB427_p0898c26║復斥之，師憤然。夜半，忽鼠翻貓器，墮地作聲，恍然開
J38nB427_p0898c27║悟。復往質峰，峰問：「趙州何故云無？」師曰：「鼠偷貓飯。」峰
J38nB427_p0898c28║曰：「未在。」師曰：「飯器破矣。」峰曰：「破後如何？」師曰：「築碎方
J38nB427_p0898c29║甕。」峰乃微笑，囑曰：「善自護持，時節若至，其理自彰。」
J38nB427_p0898c30║拈云：「若以色見聲求，未免隨邪逐惡。」
J38nB427_p0899a01║頌云：「未透情城如火急，夜頭鳥語通消息。前途更
J38nB427_p0899a02║有一重關，老鼠無端打破甓。」
J38nB427_p0899a03║第二十五世萬峰蔚禪師，謁千巖，巖問：「將什麼與老
J38nB427_p0899a04║僧相見？」師豎拳云：「者裏。」巖又問：「死了、燒了，在何處安
J38nB427_p0899a05║身立命？」師曰：「漚生漚滅水還在，風息波平月映潭。」巖
J38nB427_p0899a06║又問：「不是心、不是佛、不是物，是個甚麼？」師以坐具打
J38nB427_p0899a07║圓相，叉手而立。又斫松次，師拈圓石作獻珠勢，云：「請
J38nB427_p0899a08║師酬價。」巖曰：「不值半文錢。」師曰：「瞎。」巖曰：「是你瞎？是我
J38nB427_p0899a09║瞎？」師曰：「瞎！瞎！」巖命分座說法。
J38nB427_p0899a10║拈云：「直饒問答分明，亦是髼頭弄傀儡。」
J38nB427_p0899a11║頌云：「金山有璧臥荒丘，信手拈來不易酬，三獻楚
J38nB427_p0899a12║王仍不識，秪因價重等閻浮。」
J38nB427_p0899a13║第二十六世寶藏持禪師，參萬峰，峰付法偈曰：「大愚
J38nB427_p0899a14║肋下痛還拳，三要三玄絕正偏。臨濟窟中師子子，燈
J38nB427_p0899a15║燈續焰古今傳。」
J38nB427_p0899a16║拈云：「如水投水，似空合空。」
J38nB427_p0899a17║頌云：「兔角杖能挑日月，龜毛繩解縛龍蛇。平沉宇
J38nB427_p0899a18║宙囂氛盡，祖禰相承是當家。」
J38nB427_p0899a19║第二十七世東明旵禪師，參寶藏，藏問云：「心不是佛，
J38nB427_p0899a20║智不是道，汝云何會？」師向前問訊，叉手而立。藏云：「汝
J38nB427_p0899a21║在此許多時，還作者個見解？」師乃憤然。至第二日，驀
J38nB427_p0899a22║然打徹，呈偈云：「一拳打破太虛空，百億須彌不露蹤。
J38nB427_p0899a23║借問個中誰是主，扶桑迸出一輪紅。」
J38nB427_p0899a24║拈云：「直饒打破太虛空，僅可無智人前賣弄。」
J38nB427_p0899a25║頌云：「七竅初分漸別離，無陰陽地驀逢渠。從今結
J38nB427_p0899a26║個忘年友，起坐相隨不放伊。」
J38nB427_p0899a27║第二十八世海舟慈禪師，參萬峰，舉《楞嚴經》但有言
J38nB427_p0899a28║說都無實義話求決，峰劈口兩棒，攔背一蹋趯，云：「者
J38nB427_p0899a29║是實義。」師覺有會，隱居洞庭山二十九載。僧問：「當日
J38nB427_p0899a30║有何所見隱于此？」師曰：「昔問萬峰：『但有言說，都無實
J38nB427_p0899b01║義。』峰便打，從此不別參。」僧曰：「請言所以。」師曰：「但要人
J38nB427_p0899b02║知痛癢是實義？是妙心？言說盡是皮毛？」僧笑云：「如此
J38nB427_p0899b03║見解，生死尚未了，何得言悟？未在。不見道：心不是佛，
J38nB427_p0899b04║智不是道耶？」師遂棄菴詣東明，明問：「見何人來？」師云：
J38nB427_p0899b05║「萬峰。」明云：「萬峰即今在什麼處？」師罔然。明云：「如此不
J38nB427_p0899b06║曾見萬峰。」師歸客寮三晝夜，寢食俱廢，忽香燈繩斷
J38nB427_p0899b07║墮地，頓然大悟。
J38nB427_p0899b08║拈云：「未開口已前薦得略較些子，若待棒下知歸，
J38nB427_p0899b09║早落言詮了也。」
J38nB427_p0899b10║頌云：「二十九年尋實義，溪聲鳥語咸花費。猛然扽
J38nB427_p0899b11║斷爛燈繩，擊得虛空齊粉碎。」
J38nB427_p0899b12║第二十九世寶峰瑄禪師，在俗為木匠，與海舟造塔，
J38nB427_p0899b13║斧傷足，求為僧，充火頭。一日，負柴舟見云：「將棘刺作
J38nB427_p0899b14║麼？」師云：「是柴。」舟呵呵大笑云：「是柴，拿去燒。」師遂起疑
J38nB427_p0899b15║參究，偶因火燎面難忍，以鏡炤之，豁然大悟，呈偈云：
J38nB427_p0899b16║「負柴和尚喚作棘，火焰燒眉面皮急，祖師妙旨鏡中
J38nB427_p0899b17║明，一鑑分明玄要的。」
J38nB427_p0899b18║拈云：「鏡中明妙旨，萬里望崖州。」
J38nB427_p0899b19║頌云：「同氣相求不識名，同聲相應不知心。丙丁童
J38nB427_p0899b20║子無情見，燎卻當年舊面門。」
J38nB427_p0899b21║第三十世天奇瑞禪師，參寶峰，問：「甚處來？」師曰：「北京。」
J38nB427_p0899b22║峰曰：「秖在北京？別有去處？」師曰：「隨方瀟灑。」峰曰：「曾到
J38nB427_p0899b23║四川麼？」師曰：「到。」峰曰：「四川境界與此間何如？」師曰：「江
J38nB427_p0899b24║山雖異，風月一般。」峰豎拳云：「還有者個麼？」師曰：「無。」峰
J38nB427_p0899b25║曰：「因甚卻無？」師曰：「非我境界。」峰曰：「如何是你境界？」師
J38nB427_p0899b26║曰：「諸佛不能識，誰敢強安名？」峰曰：「汝豈不是落空？」師
J38nB427_p0899b27║曰：「終不向鬼窟裏作活計。」峰曰：「西天九十六種外道，
J38nB427_p0899b28║汝是第一。」師拂袖便行。峰付法偈曰：「濟山棒喝如輕
J38nB427_p0899b29║觸，殺活從教手眼親。聖解凡情俱坐斷，曇花猶放一
J38nB427_p0899b30║枝新。」
J38nB427_p0899c01║拈云：「箭鋒相注即不無，要且當仁不讓。」
J38nB427_p0899c02║頌云：「無煩千里訪知音，掣電之機豈讓情。好手手
J38nB427_p0899c03║中呈好手，紅心心裏中紅心。」
J38nB427_p0899c04║第三十一世無聞聰禪師，參天奇，奇問：「苦樂皆心，因
J38nB427_p0899c05║何外取？」師曰：「秖為不了。」奇曰：「是非皆事，因何妄承？」師
J38nB427_p0899c06║曰：「錯認定盤星。」奇曰：「迷悟皆人，因何不懂？」師曰：「早知
J38nB427_p0899c07║燈是火，豈向四方求？」奇付法偈曰：「道者心同慈姬心，
J38nB427_p0899c08║爭教赤子因群陰？輔成架海金梁棟，佛缺方知補浩
J38nB427_p0899c09║任。」
J38nB427_p0899c10║拈云：「龍蛇易辯，衲子難瞞。」
J38nB427_p0899c11║頌云：「師資嘉會豈尋常？虎穴魔宮任主張。佛祖位
J38nB427_p0899c12║中留不住，電光石火露行藏。」
J38nB427_p0899c13║第三十二世笑巖寶禪師，參無聞，問：「十聖三賢已全
J38nB427_p0899c14║聖智，如何又道不明斯旨？」聞厲聲曰：「十聖三賢爾已
J38nB427_p0899c15║知，如何是斯旨？速道！速道！」師下語不契。一日，水邊洗
J38nB427_p0899c16║菜，適菜墮水，圜轉捉不著，忽有省。攜籃歸見聞，聞問：
J38nB427_p0899c17║「是什麼？」師曰：「菜。」聞曰：「何不別道一句？」師曰：「請和尚別
J38nB427_p0899c18║問來。」師一日與聞圍爐次，聞曰：「人人有個本來父母，
J38nB427_p0899c19║子之父母今在何處？」師曰：「一火焚之。」聞曰：「恁麼則子
J38nB427_p0899c20║無父母耶？」師曰：「有則有，佛眼覷不見。」聞曰：「子還見否？」
J38nB427_p0899c21║師曰：「某亦不見。」聞曰：「為什麼不見？」師曰：「若見即非真
J38nB427_p0899c22║父母。」遂呈偈曰：「本來真父母，歷劫不曾離。起坐承他
J38nB427_p0899c23║力，寒溫亦共知。相逢不相見，相見不相識。為問今何
J38nB427_p0899c24║在？分明舉似師。」聞曰：「即此偈堪紹吾宗。」
J38nB427_p0899c25║拈云：「定慧力莊嚴，歷劫不思議。」
J38nB427_p0899c26║頌云：「應機接物如煦嫗，今古無殊豈等倫？曠大劫
J38nB427_p0899c27║來真父母，十方世界現全身。」
J38nB427_p0899c28║第三十三世幻有傳禪師，聞燈花爆聲有省，直造北
J38nB427_p0899c29║方參笑巖求證。巖曰：「汝將從前得力處一一說來，為
J38nB427_p0899c30║汝印正。」師具實說，至語半，巖驀趯出鞋曰：「向者裏道
J38nB427_p0900a01║一句看。」把師話端打斷，通夕不寐。明晨佇立擔下，巖
J38nB427_p0900a02║見喚師，師回顧，巖翹一足作修羅障月勢，師當下豁
J38nB427_p0900a03║然。
J38nB427_p0900a04║拈云：「剛被太陽收拾去，卻教明月送將來。」
J38nB427_p0900a05║頌云：「入理深談話半途，芒鞋躍出觜盧都，燈花爆
J38nB427_p0900a06║出當陽旨，明月堂前繼祖圖。」
J38nB427_p0900a07║第三十四世密雲悟禪師，挑柴過山灣，見一堆柴突
J38nB427_p0900a08║露面前，有省。棄家入龍池，依幻有和尚，脫白請益幻，
J38nB427_p0900a09║幻曰：「汝若到者田地，須放身倒臥。」嗣後惟加罵詈，師
J38nB427_p0900a10║慚悶交加。一日，城歸，過桐官山頂，忽覺情與無情煥
J38nB427_p0900a11║然等現，大地平沉。時幻遷北京，師乃往覲，幻問：「汝有
J38nB427_p0900a12║新會處麼？」師曰：「一人有慶，兆民賴之。」幻曰：「汝又作麼
J38nB427_p0900a13║生？」師曰：「某甲得得來禮覲和尚。」幻曰：「念汝遠來，放汝
J38nB427_p0900a14║三十棒。」師抽身便出。一日，幻問：「忽有人問，汝如何秖
J38nB427_p0900a15║對？」師驀豎拳，幻曰：「老僧不曉得者是甚麼意思？」師曰：
J38nB427_p0900a16║「莫怪和尚不曉得，三世諸佛也不曉得。」一日，幻舉拂
J38nB427_p0900a17║問師云：「諸方還有者個麼？」師震威一喝，幻曰：「好喝！」師
J38nB427_p0900a18║連喝兩喝，歸位。幻囑師扶佛法，師呈偈曰：「若據某甲
J38nB427_p0900a19║扶佛法，任他○○○○○，都來總與三十棒，莫道分
J38nB427_p0900a20║明為賞罰。」
J38nB427_p0900a21║拈云：「桐官山頂悟去，杓卜聽虛聲，何故聻？賺殺許
J38nB427_p0900a22║多人，向柴堆裏覓宗猷。」
J38nB427_p0900a23║頌云：「龜毛舉起驗當陽，一喝如雷脫體張。賞罰分
J38nB427_p0900a24║明無固必，從教定國與安邦。」
J38nB427_p0900a25║第三十五世破山明禪師，十九遊方，至講席聽《楞嚴》，
J38nB427_p0900a26║至七處徵心、八還辨見，恍有入處。每看古人公案，如
J38nB427_p0900a27║銀山銕壁，自誓不明此事，終不放下。如此住楚之破
J38nB427_p0900a28║頭山，艸衣木食三載，一生伎倆般盡打并不下。看高
J38nB427_p0900a29║峰語錄，以七日為限，做了五日，兩眼昏花，如有氣死
J38nB427_p0900a30║人。一日發極，到萬丈懸崖上立定，云：「悟不悟，性命在
J38nB427_p0900b01║今日。」辰時立到未時之際，眼前惟有一平世界，更無
J38nB427_p0900b02║坑坎。舉足經行，不覺墮落崖下，將足損了，夜半翻身，
J38nB427_p0900b03║忽痛大悟。密舉從前如獲故物，高聲叫云：「屈！屈！」一居
J38nB427_p0900b04║士詣前問云：「腳痛麼？」師劈面一掌，云：「非公境界。」師足
J38nB427_p0900b05║痊，遍歷諸方。末到金粟，謁密雲和尚，密問：「那裏來？」師
J38nB427_p0900b06║曰：「雲門。」密曰：「幾時起身？」師曰：「東山紅日出。」密曰：「東山
J38nB427_p0900b07║紅日出，與汝甚麼相干？」師曰：「老老大大，猶有者個語
J38nB427_p0900b08║話。」密曰：「我既如此，你者許絡索又是那來？」師震威一
J38nB427_p0900b09║喝，便出。次日，進方丈，密命坐，師曰：「昨日走得，今日走
J38nB427_p0900b10║不得了。」密曰：「做賊人心虛。」師曰：「是賊識賊。」密頷之。
J38nB427_p0900b11║拈云：「舉足下足，踏翻一平世界；動轉施為，運用本
J38nB427_p0900b12║地風光。」
J38nB427_p0900b13║頌云：「撒手懸崖沙界空，凡情聖解一時融。掀翻大
J38nB427_p0900b14║海無涓滴，放出東山日正紅。」
J38nB427_p0900b15║第三十六世昭覺醉禪師，參遍諸方，後至破山處，問：
J38nB427_p0900b16║「昔僧問雲門：『如何是佛？』門云：『乾屎橛。』意旨如何？」山曰：
J38nB427_p0900b17║「脹壞了我，餓壞了你。」師曰：「疑殺天下人。」山作臥勢，云：
J38nB427_p0900b18║「老僧不參禪，秖愛伸腳眠。」師復疑駭動靜，似一個有
J38nB427_p0900b19║氣死人相似。一夜，因倒穿了鞋，腳套不上，擬伸手拔，
J38nB427_p0900b20║有省。入方丈，辭山出峽，參天童密和尚于萬工池，一
J38nB427_p0900b21║見便問：「萬里趨風，乞師一接。」密便打，師一喝便行，密
J38nB427_p0900b22║趕上，和行李打脫。一日，上太白頂拖柴，因竹簽傷足，
J38nB427_p0900b23║血迸污地，忽聽梆鳴，聲振山谷，忽然大悟。歸堂浴後，
J38nB427_p0900b24║進方丈作禮，云：「某甲有些快活。」密作聽勢，師便打兩
J38nB427_p0900b25║個噴嚏，密打，云：「那裏失利，來者裏拔本。」師又兩喝，密
J38nB427_p0900b26║連打，云：「翻不快活了。」師拂袖出。復至蜀之大寧寺謁
J38nB427_p0900b27║山，山問：「你從南方走一回，帶得甚麼寶物來？」師豎一
J38nB427_p0900b28║拳，山曰：「別我七八年，一點氣息也無。」師曰：「若有氣息，
J38nB427_p0900b29║則不歸了。」山肯之。
J38nB427_p0900b30║拈云：「失利於太白峰，拔本於大寧寺，誠如貨賣當
J38nB427_p0900c01║時，也須不離行市。」
J38nB427_p0900c02║頌云：「梆振靈臺驚海嶽，喚回劫外一枝春，渾然刺
J38nB427_p0900c03║破虛空骨，大地茫茫血染騂。」
J38nB427_p0900c04║乙亥春日與文博圓鑒禪人
J38nB427_p0900c05║無文印子即吾宗，心佛眾生體亦同，吩咐福城鑒上
J38nB427_p0900c06║座，高懸肘後驗獰龍。
J38nB427_p0900c07║密蜂頌十首
J38nB427_p0900c08║律令森嚴至化隆，君臣道合萬機通，家齊國治從來
J38nB427_p0900c09║事，共扇淳風宇宙中。
J38nB427_p0900c10║氣宇如王孰敢攖，鋒鋩拉著便傷人，天衢直造花陰
J38nB427_p0900c11║下，得意歸來罷問程。
J38nB427_p0900c12║冒雨衝風透別林，百花叢裏露全身，馨香翠色無相
J38nB427_p0900c13║礙，任運能追冶艷魂。
J38nB427_p0900c14║同聲相應適天機，一志騰霄詎放低，時節到來忙不
J38nB427_p0900c15║徹，無花那肯戀空枝。
J38nB427_p0900c16║身如楟子量如淵，方寸元來世界寬，漆桶打通滋味
J38nB427_p0900c17║別，管教個個絕廉纖。
J38nB427_p0900c18║浩氣鴻鉤非義襲，高原平地信翩翩，花神難禁纖腰
J38nB427_p0900c19║客，腳下無絲任縱橫。
J38nB427_p0900c20║濟濟英才各逞能，通身負蕊獻功勳，於中設有非同
J38nB427_p0900c21║志，把定牢關不放行。
J38nB427_p0900c22║封疆穩密不通風，消息洞開理大同，戰將如星排御
J38nB427_p0900c23║級，雍熙秩秩扈王宮。
J38nB427_p0900c24║頻懷幹蠱日兢兢，佐命應當輔化成，片片赤心垂統
J38nB427_p0900c25║緒，毋容外侮勢相侵。
J38nB427_p0900c26║八表無虞總放閒，時清道泰悉相安，怡然愷悌家常
J38nB427_p0900c27║事，一桶山河傲兩間。
J38nB427_p0900c28║山居十首
J38nB427_p0900c29║古岸卜幽居，雲深最得宜，林疏風拂霧，竹密竟成籬。
J38nB427_p0900c30║水野通龍穴，山孤鳥道危，蓽蓬如欲卓，地設自然基。
J38nB427_p0901a01║茆屋結陵東，徒教古徑通，疏簾邀月侶，甕牖飲良朋。
J38nB427_p0901a02║瀑布飛空碧，松聲遞韻豐，終朝何所事，學圃種蔬菘。
J38nB427_p0901a03║寄跡隱林泉，窮崖野水邊，支鐺和月煮，枕石傍雲眠。
J38nB427_p0901a04║鳥笑知村遠，猿啼識異廛，浮生如幻夢，是以住山巔。
J38nB427_p0901a05║一杖倚岩廊，孤危踞上方，松濤濃欲滴，竹翠醉風狂。
J38nB427_p0901a06║字水如仙掌，群峰列錦章，嘉賓來化外，共賞白雲鄉。
J38nB427_p0901a07║俾牧衡門下，煙林作四儔，巉巖為屏障，野鶴伴陵丘。
J38nB427_p0901a08║樹老先凋葉，花豐蝶興優，陶然忘世味，枝隱傲王侯。
J38nB427_p0901a09║散步翫春還，山前萬卉妍，筍抽因地煖，花發向陽巔。
J38nB427_p0901a10║柳岸拖金縷，風梭織綿川，誰能知此意，與我作忘年。
J38nB427_p0901a11║一陰傳夏令，滿苑颯熏風，細艸青還碧，荷華白間紅。
J38nB427_p0901a12║烹茗筵異客，採藥命山童，烏兔飛如箭，光陰日不同。
J38nB427_p0901a13║籬園蟋蟀鳴，小𩗊送秋聲，水落溪源瘦，葉黃山色更。
J38nB427_p0901a14║松枯如龍豎，艸腐見礄橫，數𨙰商絲曲，誰將好韻賡？
J38nB427_p0901a15║葦絮飛如雪，征鴻漸履霜，六陰消息斷，一線續微陽。
J38nB427_p0901a16║觱發侵山寺，鄉關客思長，從來稽古帝，至日不巡方。
J38nB427_p0901a17║養素棲崖壑，居恒百事便，充衣裁檜葉，種月墾畬田。
J38nB427_p0901a18║放曠登高岸，樂饑有活泉，買山學小隱，抱拙渾忘年。
J38nB427_p0901a19║廛居十首
J38nB427_p0901a20║廛市建菴居，羞慚百不如，凝塵風自拂，室闇有蟾蜍。
J38nB427_p0901a21║衲破慵為補，無心讀梵書，黃牛師子輩，畢竟罔儔渠。
J38nB427_p0901a22║城頭吹畫角，聲細落來遲，消息通玄府，枕邊夢破時。
J38nB427_p0901a23║茆簷縣皓月，風喊宇前籬，公案元成現，當人毋自欺。
J38nB427_p0901a24║遁跡臥琴臺，拙無應世才，怡然消歲月，適意任徘徊。
J38nB427_p0901a25║喚馬須相嗒，呼牛豈更唉，行藏歸造物，孰敢別安排。
J38nB427_p0901a26║溷俗同塵歇，浮名卻可埋，幻身鄰酒肆，絕跡步花街。
J38nB427_p0901a27║未蓄瑹賝貨，生薑舖久開，來沽須待價，元不挂招牌。
J38nB427_p0901a28║時暢沒絃琴，玄機越古箴，調高驚豎役，興至若難禁。
J38nB427_p0901a29║妙應機先曲，惟將達此心，喚回山水淥，幾個是知音。
J38nB427_p0901a30║鎮日放憨居，浮華事久除，并無塵世累，那有道心虛。
J38nB427_p0901b01║紫芋充枵腹，裁雲補毳袽，閒來柳陌上，春沼數游魚。
J38nB427_p0901b02║幻質寄閻浮，元無事可休，長街騎竹馬，短巷賣風流。
J38nB427_p0901b03║肉案尋彌勒，酒樓應覓牛，翛然超世表，佛祖位難留。
J38nB427_p0901b04║金風來上苑，菊蕊傲霜嬌，露白凝青女，梧桐葉正凋。
J38nB427_p0901b05║莎雞方振羽，鶴唳九皋遙，節屆催何急，人情日漸澆。
J38nB427_p0901b06║乾坤為大廈，化育駃如馬，陰卷藏於密，陽舒復在下。
J38nB427_p0901b07║小人之道消，君子來無假，寒極雪花飛，日行南至也。
J38nB427_p0901b08║山河無畏榻，萬象為衾枕，生佛本同源，魔軍咸共景。
J38nB427_p0901b09║群英醉利名，惟我夢先惺，但以效廛居，何能稱大隱。
J38nB427_p0901b10║村居十首
J38nB427_p0901b11║十室煙村裏，於中有俊英，誅茆宜縛屋，緶竹若為城。
J38nB427_p0901b12║抱義心初靜，居仁身自清，柴餘容易拾，水近可支鐺。
J38nB427_p0901b13║廬成信有時，縱廣丈餘基，地固桓楹穩，千泉旋鑿池。
J38nB427_p0901b14║窗疏黃葉補，簷矮月來遲，共話松巢鶴，爰居心緒怡。
J38nB427_p0901b15║處世若浮漚，胡為得久留，朝來彷彿暮，春至倏經秋。
J38nB427_p0901b16║碌碌何時歇，勞勞那日休，百年如電拂，所以息馳求。
J38nB427_p0901b17║幾驗落花紅，頻居山水中，往來無俗客，談笑有村翁。
J38nB427_p0901b18║贊育雖難及，持身蹈古風，造莖無縫塔，八面最玲瓏。
J38nB427_p0901b19║谷風習習微，楊柳正依依，田畯初傳檄，農功始動機。
J38nB427_p0901b20║披星擎耒出，戴月負鋤歸，一度春霄至，乘時助範圍。
J38nB427_p0901b21║乘興步南塘，荷華逆順香，長堤鶯弄柳，小徑蝶穿芳。
J38nB427_p0901b22║啜茗侵莓石，論詩韻夕陽，更來濠上翫，魚樂鬥風狂。
J38nB427_p0901b23║金菊傍籬黃，西風入畫堂，開煁宜續火，布戶禦嚴霜。
J38nB427_p0901b24║掃葉防寒逼，廚空應積糧，一年生活計，莫待急時忙。
J38nB427_p0901b25║情忘百累休，無事挂心頭，名利難為攝，塵寰豈逗遛。
J38nB427_p0901b26║時乎聞說詭，徙倚翫松丘，潔身隨去就，不必類巢由。
J38nB427_p0901b27║愚愚忘所倚，洞鑒玄微旨，兔角杖龍蛇，龜毛繩虎兕。
J38nB427_p0901b28║森羅陳舊面，萬象示心髓，大地如許寬，咸歸方寸裏。
J38nB427_p0901b29║吾居村落東，村事僅相同，村樂堂階奏，村歌阡陌中。
J38nB427_p0901b30║村田依序種，村地及時攻，村市沽村酒，竟成村裏翁。
J38nB427_p0901c01║船居十首
J38nB427_p0901c02║逃名故買舟，暫泊釣磯頭，慣擊帆前月，頻邀柁外鷗。
J38nB427_p0901c03║澄清方舉櫂，水曲始拖鉤，運柁通三島，拋篙過十洲。
J38nB427_p0901c04║寓志五湖遊，蘆花兩岸幽，江皋盟野鶴，邀月誓為儔。
J38nB427_p0901c05║漁火燒汀遠，沙禽伴水流，訪賢逾小浦，興盡復移舟。
J38nB427_p0901c06║萬里一帆通，銀濤漾碧空，潮聲來勢險，日影映江紅。
J38nB427_p0901c07║水順艫行速，風調勿轉蓬，澄潭留不住，別港鉤獰龍。
J38nB427_p0901c08║搖曳逝江濱，汪洋水脈淳，煙波騰浩渺，遠岸峙連峮。
J38nB427_p0901c09║鮄鮊依篷動，鴻音落澗漘，長年垂直釣，未見上鯖鱗。
J38nB427_p0901c10║皎月出雲端，中流竟截瀾，漠歌驚野岸，帆影覆江于。
J38nB427_p0901c11║柳線穿煙碧，蘆花宿鷺寒，身居煙水外，落落且盤桓。
J38nB427_p0901c12║興至轉扁舟，仍挨古埠頭，片雲堪作餌，纖月可為鉤。
J38nB427_p0901c13║易見赤魦鯉，難逢稱意鯈，幾回欲罷釣，欲罷不能休。
J38nB427_p0901c14║江村添意氣，任運成家計，此岸喚舟人，咸歸彼岸去。
J38nB427_p0901c15║智愚偕攜手，貧富俱相濟，苦海駕慈航，度生為正事。
J38nB427_p0901c16║篷窿渾似菴，舞櫂過湘南，問道親漁父，論心就月談。
J38nB427_p0901c17║援琴歌永矢，呼酒且湛酣，夢入黃粱枕，俄驚燕語喃。
J38nB427_p0901c18║雪夜江城闊，瑩然境亦隆，風清冰似玉，露冷樹愈豐。
J38nB427_p0901c19║閒寂無人語，嚬呻有澤龍，海天皆一色，罕遇打魚翁。
J38nB427_p0901c20║歷遍海雲鄉，曰歸見歲陽，縱橫知水性，清濁識滄浪。
J38nB427_p0901c21║打鳳罦收訖，羅龍網不張，御風歌款乃，仍復隱崖廊。
J38nB427_p0901c22║
J38nB427_p0901c23║
J38nB427_p0901c24║
J38nB427_p0901c25║
J38nB427_p0901c26║
J38nB427_p0901c27║
J38nB427_p0901c28║
J38nB427_p0901c29║
J38nB427_p0901c30║青城竹浪生禪師語錄卷七終