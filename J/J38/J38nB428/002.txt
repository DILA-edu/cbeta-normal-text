J38nB428_p0907a01║衡州開峰密行忍禪師語錄卷之二
J38nB428_p0907a02║法孫　明廣　明珍　等編
J38nB428_p0907a03║
J38nB428_p0907a04║住寶慶大悲林眾請上堂有一座主出擬問師厲聲
J38nB428_p0907a05║云未出方丈已相見了也更問甚麼主踴躍將欲作
J38nB428_p0907a06║禮師便喝進云多謝和尚重重相為師云闍黎承當
J38nB428_p0907a07║個事不是艸艸舉初祖摩訶迦葉因二祖阿難問曰
J38nB428_p0907a08║世尊傳金襴外別傳何事迦葉召阿難阿難應諾迦
J38nB428_p0907a09║葉曰倒卻門前剎竿著阿難便禮拜師云還丹一粒
J38nB428_p0907a10║點銕成金至理一言轉凡成聖迦葉一語直使阿難
J38nB428_p0907a11║廉纖脫盡較之世尊四十九年可謂青出于藍矣秖
J38nB428_p0907a12║如阿難于楞嚴會上早見大驚小怪謂不歷僧祇獲
J38nB428_p0907a13║法身因甚又要迦葉重安鼻孔還會麼從前汗馬無
J38nB428_p0907a14║人識秖要重論蓋代功然則適來眾上座與老僧恁
J38nB428_p0907a15║麼相見不妨暗合孫吳更聽一偈未出門時解點頭
J38nB428_p0907a16║錦鱗逐餌意悠悠忽然喝下翻身去便見資江水倒
J38nB428_p0907a17║流卓拄杖下座。
J38nB428_p0907a18║開峰大殿上梁上堂參學須具參學眼見地須得見
J38nB428_p0907a19║地句驀拈拄杖云若具參學眼便能于實際理地上
J38nB428_p0907a20║拈一莖艸建瓊樓玉殿于中作大佛事所謂控佛祖
J38nB428_p0907a21║大機活人天正眼然雖如是也須是個人始得且那
J38nB428_p0907a22║個是恁般人靠拄杖云節彼南山維石巖巖便下座。
J38nB428_p0907a23║抽衣命石宮維西堂代座。
J38nB428_p0907a24║道梁道寧二居士母難轉藏酬恩請上堂問昔日睦
J38nB428_p0907a25║州因僧問一氣能轉一大藏教否州云有甚饆饠鎚
J38nB428_p0907a26║子快下將來今日學人恁麼問未審和尚如何秪對
J38nB428_p0907a27║師云老僧口門窄進云秖如睦州與麼道意旨如何
J38nB428_p0907a28║師云驢揀濕處尿僧禮拜云謝師答話師云是何言
J38nB428_p0907a29║歟問空劫以前即且置空劫以後事如何師云人從
J38nB428_p0907a30║廬山來卻得峨嵋信進云可謂秋風吹渭水落葉滿
J38nB428_p0907b01║長安師云聽事不真喚鐘作甕進云如何是長安主
J38nB428_p0907b02║人師云十字街頭石幢子進云未審有幾人曾到長
J38nB428_p0907b03║安師云只有上座親蹋破進云秖如未到長安時還
J38nB428_p0907b04║有者消息也無師云有進云那裏是者個消息師云
J38nB428_p0907b05║艸鞋腳底疑無路拄杖頭前別有山僧禮拜云塵塵
J38nB428_p0907b06║彌勒剎剎釋迦師云放你三十棒乃云三轉法輪于
J38nB428_p0907b07║大千大千本來常清淨即今道梁居士誕日延諸尊
J38nB428_p0907b08║宿轉大法輪用報慈母生育厚德敦請老僧陞座為
J38nB428_p0907b09║作證明殊不知居士未興此念以前早已破塵出經
J38nB428_p0907b10║宣演三千大千世界中事十方法界情與無情承此
J38nB428_p0907b11║威神盡證無生法忍豈止圖報父母深恩一切眾生
J38nB428_p0907b12║父母深恩一時報訖何必燒香散花考鐘伐鼓煩他
J38nB428_p0907b13║諸尊宿口喃喃地復轉五千四十八卷琅函重說偈
J38nB428_p0907b14║言𠰚不見昔日趙州因一婆子請轉大藏趙州繞禪
J38nB428_p0907b15║床一匝云轉藏已畢婆云比來請轉全藏和尚如何
J38nB428_p0907b16║秖轉半藏大眾且道那半藏還有人轉得麼拈拄杖
J38nB428_p0907b17║卓一卓云上來講贊無限良因蝦蟆跳上梵天蚯蚓
J38nB428_p0907b18║驀過東海。
J38nB428_p0907b19║雲麓洪居士偕雪文上座為老堂柏青道人誕日請
J38nB428_p0907b20║上堂問世尊初生一手指天一手指地云天上天下
J38nB428_p0907b21║唯我獨尊和尚今日似出他一頭地師云不妨疑著
J38nB428_p0907b22║進云及至雪山睹明星與一切眾生同時成佛為是
J38nB428_p0907b23║從苗辨地為是本末全該師云一片月生海幾家人
J38nB428_p0907b24║上樓進云即今柏青道人母▆之晨兼為和尚預祝
J38nB428_p0907b25║為是一鎚兩當為是別立家風師云一點墨水兩處
J38nB428_p0907b26║成龍進云可謂陽春一曲該時聽石鼓希聲韻更長
J38nB428_p0907b27║師云閒言語問如何是函蓋乾坤句師云霜清畫角
J38nB428_p0907b28║高進云當陽坐斷顯露全機去也師云非你境界僧
J38nB428_p0907b29║一喝師便打問最初一步請師指陳師云退後著僧
J38nB428_p0907b30║禮拜師便打雪文上座問古德云欲識佛性義當觀
J38nB428_p0907c01║時節因緣時節若至其理自彰即今是甚麼時節師
J38nB428_p0907c02║云父母之年不可不知進云秖如豎窮三際橫亙十
J38nB428_p0907c03║方明如鏡黑似漆正與麼時還有向上事否師云定
J38nB428_p0907c04║盤星子人皆認不意闍黎念得清乃云一念未生全
J38nB428_p0907c05║體獨露止妄求真迷封覺路是以青山綠水全彰古
J38nB428_p0907c06║佛家風鵲噪鴉鳴勦絕時人露布明明不覆藏歷歷
J38nB428_p0907c07║無回互佛殿走出山門燈籠吞卻露柱但看庭前柏
J38nB428_p0907c08║樹子不逐四時凋能為萬象主記得月上女問文殊
J38nB428_p0907c09║師利曰明知生是不生之理為甚卻被生死之所流
J38nB428_p0907c10║轉文殊曰其力未充師云大小文殊齒不關風若有
J38nB428_p0907c11║人問開峰明知生是不生之理為甚卻被生死之所
J38nB428_p0907c12║流轉秖向他道南岳峰高洞庭水闊還有知落處者
J38nB428_p0907c13║麼喝一喝拽拄杖下座。
J38nB428_p0907c14║結制上堂僧出擬問師便打僧一喝師又打僧又喝
J38nB428_p0907c15║師直打出一僧禮拜起便喝師亦喝僧擬進語師打
J38nB428_p0907c16║云話頭也不識亂統作麼僧禮拜師復打乃云老僧
J38nB428_p0907c17║自住開峰數年以來磚瓦泥土搬弄不歇有甚閒工
J38nB428_p0907c18║夫說佛說法結制安禪今日事不獲已被諸檀護強
J38nB428_p0907c19║屈陞于此座只得將錯就錯諸禪德莫怪空疏伏惟
J38nB428_p0907c20║珍重。
J38nB428_p0907c21║雙桂本師和尚計音至師于三月十七小祥日上堂
J38nB428_p0907c22║春秋七十有零說法四十餘載擒縱英雄于干戈聚
J38nB428_p0907c23║裏生殺佛祖于酒肉場中明收暗放易近難親個是
J38nB428_p0907c24║我雙桂先師居常行履直得諸天捧花無路外道潛
J38nB428_p0907c25║覷無門弄到臨末稍頭依然欲隱彌露向孤峰頂上
J38nB428_p0907c26║撒個幔天網子使大地人魂慮變慴遂呵呵大笑云
J38nB428_p0907c27║且道山僧笑個甚麼笑者老漢龍頭蛇尾漏逗不少
J38nB428_p0907c28║然雖如是驀召眾云汝等還知者老漢落處麼若也
J38nB428_p0907c29║未知請至影堂更為諸人重說偈言便下座率眾至
J38nB428_p0907c30║真前設供畢拈香瞻視云雙桂堂中禮辭迄今一十
J38nB428_p0908a01║一載聞說去年今日失卻鼻孔今朝仔細看來面目
J38nB428_p0908a02║現在左右顧盻云汝等諸人還見先師面目也未眾
J38nB428_p0908a03║舉首師即插香云伏惟尚享遂展拜舉哀云若非不
J38nB428_p0908a04║肖兒寂忍誰敢近前施三拜。
J38nB428_p0908a05║解制上堂顧左右云有盲龜跛鱉出來打個𨁝跳看
J38nB428_p0908a06║眾不出良久云幸自可憐生更問老僧討甚麼碗卓
J38nB428_p0908a07║拄杖云未結制前諸人應是眼見耳聞既結制後九
J38nB428_p0908a08║十日中亦同眼見耳聞今朝解制與麼上來依舊眼
J38nB428_p0908a09║見耳聞既是共見共聞因甚問著一一不會雖然直
J38nB428_p0908a10║饒向者裏會得正是認賊為子。
J38nB428_p0908a11║師入京過磁州邯鄲遊二祖寺掃塔以手指云只者
J38nB428_p0908a12║便是傳達磨正宗第一代大祖禪師西天四七渠為
J38nB428_p0908a13║殿後東土二三渠是先鋒後來二派五宗諸老古錐
J38nB428_p0908a14║燈燈續焰葉葉聯芳無不皆從者裏流出今日遠孫
J38nB428_p0908a15║寂忍在者裏就檀越齋供炷香云燒一瓣香禮三拜
J38nB428_p0908a16║還有共相證明者麼作禮云珊瑚枕上兩行淚半是
J38nB428_p0908a17║思君半恨君。
J38nB428_p0908a18║康熙戊申住北京西直門慈獻寺佛成道日哈噠哈
J38nB428_p0908a19║番成智成慧達納吽成徹白塔喇補勒哈番壹陀紗
J38nB428_p0908a20║勒哈番佛淵佛智佛常等請上堂拈香祝▆聖▆▆
J38nB428_p0908a21║出師便喝僧擬議師便打進云因齋慶贊即不問如
J38nB428_p0908a22║何是燕中境師云風高灰土晝沉沉如何是境中人
J38nB428_p0908a23║師云頭上漫漫腳下漫漫人境兩亡時如何師云舉
J38nB428_p0908a24║頭天外看誰是個般人問從上宗乘即不問覿面相
J38nB428_p0908a25║呈事若何師云未出眾時道過了也進云世尊睹明
J38nB428_p0908a26║星悟道舉起坐具云莫是悟得者個麼師云錯會不
J38nB428_p0908a27║少進云釋迦見然燈布髮掩泥今日德護法見和尚
J38nB428_p0908a28║未審具何威儀師云設齋請上堂進云打麵還他州
J38nB428_p0908a29║土麥唱歌須是帝鄉人師云贊歎有分問指天指地
J38nB428_p0908a30║未相宜再睹明星落二機畢竟其中端的旨請師為
J38nB428_p0908b01║眾決狐疑師云你者一問是第幾機僧擬議師打乃
J38nB428_p0908b02║云釋迦出世達磨西來無非為諸人腳跟下一大事
J38nB428_p0908b03║因緣驀豎拂子云恁麼見得則圓如皎月浩若太虛
J38nB428_p0908b04║明明歷歷無欠無餘因甚諸人卻不會只為分明極
J38nB428_p0908b05║翻令所得遲復舉異見王問波羅提尊者曰何者是
J38nB428_p0908b06║佛者曰見性是佛王曰師見性否曰我見佛性王曰
J38nB428_p0908b07║性在何處曰性在作用王曰是何作用我今不見曰
J38nB428_p0908b08║今現作用王自不見王曰于我有否曰王若作用無
J38nB428_p0908b09║有不是王若不用體亦難見王曰若當用時幾處出
J38nB428_p0908b10║現曰若出現時當有其八王曰其八出現請為我說
J38nB428_p0908b11║尊者為說偈曰在胎為身處世為人在眼曰見在耳
J38nB428_p0908b12║曰聞在鼻臭香在舌談論在手執捉在足運奔遍現
J38nB428_p0908b13║俱該沙界收攝在一微塵識者知是佛性不識喚作
J38nB428_p0908b14║精魂王聞開悟師云波羅提尊者只知開口笑不覺
J38nB428_p0908b15║舌頭長異見王悟去不妨奇特今日若有人問何者
J38nB428_p0908b16║是佛只向他道含元殿裏休問長安悟與不悟且喜
J38nB428_p0908b17║沒交涉大眾慈獻恁麼說話與古人是同是別良久
J38nB428_p0908b18║云滇南燕北冬寒夏熱下座。
J38nB428_p0908b19║掃笑巖祖師塔拈香獻供作禮畢乃云艸根香柳葉
J38nB428_p0908b20║茶三拜殷勤奉老爺不是兒孫偏觸諱從來聚百是
J38nB428_p0908b21║冤家且道誰為證明復炷香云日月光天德山河壯
J38nB428_p0908b22║帝都。
J38nB428_p0908b23║五福菴淨西禪師為薦先妣請上堂今日孝子堂上
J38nB428_p0908b24║請老僧登座莫有共相語論者出來相見良久驀召
J38nB428_p0908b25║大眾云會麼既從空而生亦從空而滅所謂罪福亦
J38nB428_p0908b26║空生死亦空不住地獄不居天堂大眾既不住地獄
J38nB428_p0908b27║又不居天堂畢竟徐母劉氏即今在甚麼處安身立
J38nB428_p0908b28║命卓拄杖云若向老僧拄杖頭上見得不唯知他劉
J38nB428_p0908b29║氏立地處即見空無相法空不空無相法巍巍堂堂
J38nB428_p0908b30║無古無今去也雖然且道薦慈一句又作麼生復卓
J38nB428_p0908c01║拄杖云舉頭天外看誰是我般人下座。
J38nB428_p0908c02║機緣
J38nB428_p0908c03║問杲日當空時如何師打云者漆桶。
J38nB428_p0908c04║僧辭師云銕蛇橫古路你作麼生去僧云驀直去師
J38nB428_p0908c05║云忘命之流僧一喝師云了。
J38nB428_p0908c06║問僧無夢無想時主人公在甚麼處僧云雲堂空寂
J38nB428_p0908c07║寂冷暖自家知師和聲打出。
J38nB428_p0908c08║僧參師問上座發足處到者裏多少路僧云八十里
J38nB428_p0908c09║師云幾不問過。
J38nB428_p0908c10║秀柏講主參師問講甚麼經主曰楞嚴經師云你父
J38nB428_p0908c11║母未生時講底是甚麼經主云與麼時則無法可說
J38nB428_p0908c12║師云何得自語相違。
J38nB428_p0908c13║問一輪明月枝頭上山色沉沉徹夜寒此理如何師
J38nB428_p0908c14║云老僧者裏無月又無山說甚麼此理如何僧禮拜
J38nB428_p0908c15║師云你因甚平地喫交僧擬議師喝出。
J38nB428_p0908c16║問不落方便時如何師云山僧向汝道甚麼僧云釋
J38nB428_p0908c17║迦老子猶在師厲聲云道甚麼僧云今日相逢不相
J38nB428_p0908c18║識師云不用重看。
J38nB428_p0908c19║問僧繫爛枯樁時如何僧云針鋒尖上翻筋斗百萬
J38nB428_p0908c20║人天腦袋裂師云針鋒尖上翻筋斗且置如何是你
J38nB428_p0908c21║腦袋裂底事僧擬對師拈棒打出。
J38nB428_p0908c22║問僧離卻無明參個甚麼僧云直透萬重關不住清
J38nB428_p0908c23║霄路師云甚麼物得恁麼底僧云換卻和尚眼睛師
J38nB428_p0908c24║云掠虛漢便打僧一喝師又打僧云學人為佛法來
J38nB428_p0908c25║親近和尚師卓拄杖云者是佛法是無明僧云不可
J38nB428_p0908c26║喚作無明也師亦打。
J38nB428_p0908c27║師登舟次僧問離岸登舟時如何師云逢緣處處泊
J38nB428_p0908c28║僧云古人道不著兩岸又作麼生師云老僧中流亦
J38nB428_p0908c29║不住僧禮拜師顧傍僧云者漢秪解看風使帆。
J38nB428_p0908c30║問僧甚處來僧云神鼎師云神鼎家風如何僧云家
J38nB428_p0909a01║裏精窮又被賊打師云須知賊不打貧兒家僧云萬
J38nB428_p0909a02║里青天三十棒師云老僧且不打你僧擬議師喝出
J38nB428_p0909a03║問如何是末後句師云點燈來僧云點燈後如何師
J38nB428_p0909a04║云老鼠不咬靸鞋袋。
J38nB428_p0909a05║居士參師問為佛法來為人情來士云為佛法來師
J38nB428_p0909a06║左右指顧云你看者裏阿那個是佛法士擬議師叱
J38nB428_p0909a07║退。
J38nB428_p0909a08║問十方俱擊鼓十處一時聞時如何師云你即今還
J38nB428_p0909a09║聞麼僧罔措師震威一喝僧禮拜云望和尚慈悲指
J38nB428_p0909a10║示師云霹靂過頭猶瞌睡。
J38nB428_p0909a11║知客送行者入方丈安單師指行者問知客云昔日
J38nB428_p0909a12║船子還有者一個也無知客云如麻似粟師云因甚
J38nB428_p0909a13║獨自撐舟知客云徹困為人師云拋鉤釣鯨鯢釣得
J38nB428_p0909a14║個蝦蟆。
J38nB428_p0909a15║問僧你在開峰多少時也僧云兩個月師云曾在甚
J38nB428_p0909a16║麼處見老僧來僧云打人須見血罵人須教徹師云
J38nB428_p0909a17║你因甚借人鼻孔出氣僧云即此用離此用師云你
J38nB428_p0909a18║秖做得百丈侍者。
J38nB428_p0909a19║師見一老宿示牛法語乃云可惜一頭牛被者阿師
J38nB428_p0909a20║弄殺時有僧問正與麼時未審和尚有何方便救得
J38nB428_p0909a21║此牛師便打云與你一刀兩段。
J38nB428_p0909a22║法語
J38nB428_p0909a23║示求戒諸禪者
J38nB428_p0909a24║吾祖門下唯貴直指單傳不落窠臼直下心同佛心
J38nB428_p0909a25║行同佛行若有毫髮言之本末古人謂之自欺古德
J38nB428_p0909a26║云師子捉象亦全其力捉兔亦全其力全甚麼力不
J38nB428_p0909a27║欺之力是知不欺二字徹始徹終中間勿容委曲假
J38nB428_p0909a28║使世人日用常情稍懷欺詐所作必不成就縱令勉
J38nB428_p0909a29║強作就而衷心必抱愧怍逢人說著面負慚赧世事
J38nB428_p0909a30║尚然況吾徒欲紹隆佛祖無上大道寧不朝乾夕惕
J38nB428_p0909b01║直截根源汝等勿謂戒法非直捷也是故汝等若作
J38nB428_p0909b02║戒受即不得不作戒受亦不得老僧今日不避口業
J38nB428_p0909b03║為汝等叨呾一上汝等既發大心求大乘戒要將先
J38nB428_p0909b04║聖遺訓兢兢佩服如萬箭攢身無處迴避時時刻刻
J38nB428_p0909b05║如渡得船如病遇醫疾不瘳苦海未渡不可輕放方
J38nB428_p0909b06║堪受戒若少懷欺慢于戒法中略有過犯即落他因
J38nB428_p0909b07║果矣今時禪者幸有向上之志奈何得少為足認個
J38nB428_p0909b08║無戒可受無禪可參無天堂可昇無地獄可墮佛法
J38nB428_p0909b09║兩忘人我齊遣渾渾圇圇瀟瀟灑灑謂之解脫了事
J38nB428_p0909b10║衲僧即得望佛祖授受波羅提木叉何啻白雲萬里。
J38nB428_p0909b11║示禪者
J38nB428_p0909b12║開峰禪道初無難易秖要學者根志堅長念念如救
J38nB428_p0909b13║頭然不作兒戲參個僧問趙州狗子還有佛性也無
J38nB428_p0909b14║州云無秖向日用尋常善惡逆順動靜閒忙處提撕
J38nB428_p0909b15║不可固執偏邪遏捺昏散以求成片放教如長江大
J38nB428_p0909b16║河滔流不息忽然一念回機便見源底久久純熟自
J38nB428_p0909b17║知源之與流非一非異隨方自在觸事活脫應機利
J38nB428_p0909b18║物不守一隅所謂取之無盡用之不竭實知有恁麼
J38nB428_p0909b19║事方得受用無礙不然則如說食終不濟饑近時主
J38nB428_p0909b20║方脈者未能越格變通其病多在失候違時誤人不
J38nB428_p0909b21║少或謂如一座須彌頓在面前搖撼不動噫是何言
J38nB428_p0909b22║歟佛祖出世本欲與人解粘去縛安可將他無罪人
J38nB428_p0909b23║妄上一重枷鎖總之自己曾未真實參悟向冊子上
J38nB428_p0909b24║東抄西錄說得如花似錦瞞無眼人年久月深非不
J38nB428_p0909b25║高大門墻聲馳譽走爭奈生死到來不得自由小著
J38nB428_p0909b26║病苦便如蜘蛛上粉墻今日已是惡日不能收拾一
J38nB428_p0909b27║發盡情為汝等說破不圖打艸且要驚蛇此一等人
J38nB428_p0909b28║非是打頭無真志向多緣宿昔業習深厚一出頭來
J38nB428_p0909b29║冤家路狹自無智眼不覺被他抬動打失正念奔南
J38nB428_p0909b30║走北欣欣然認作福報不知古人云道業未成一切
J38nB428_p0909c01║有為總是魔業是以諸大菩薩以本行德回向三有
J38nB428_p0909c02║及佛菩提出生入死自不被他牽挽豈似今時熱熱
J38nB428_p0909c03║鬧鬧逗到下場頭恐懼切心便去強作主宰長時打
J38nB428_p0909c04║坐以圭峰散亂隨情轉臨終被業牽醒悟不由情臨
J38nB428_p0909c05║終能轉業之語以為公驗每每向人道定中殺有快
J38nB428_p0909c06║活處苦哉胡不思七顛八倒那伽定耶或者見人恁
J38nB428_p0909c07║麼道便乃隨情縱意略不檢察一朝老病到來毫無
J38nB428_p0909c08║效驗便計較我死時心識畢竟昏懵不能決眾預先
J38nB428_p0909c09║捏上幾句說話撾鼓陞堂辭眾及至臨期卻又總死
J38nB428_p0909c10║不成遭人怪笑疑慮後昆反不如世間俗人卻無此
J38nB428_p0909c11║等忌諱然則一口氣不來時畢竟有何旨訣毘婆尸
J38nB428_p0909c12║佛早留心直至于今不得妙參。
J38nB428_p0909c13║示鑿池諸禪者
J38nB428_p0909c14║佛法如水中月清波無透路雲門老人欲隱彌露且
J38nB428_p0909c15║問諸人未開池時月在何處開池而後月自何來知
J38nB428_p0909c16║未開池前月在何處即知開池後月自何來在處來
J38nB428_p0909c17║處既知則知自己腳跟下一段光明照耀天地可謂
J38nB428_p0909c18║鑿池非待月池成月自來也雖然汝等諸人還知老
J38nB428_p0909c19║僧落處麼月落後來方丈與你一碗茶喫。
J38nB428_p0909c20║示映天飯頭
J38nB428_p0909c21║此事要在日用中著眼看那個是我自己若檢點得
J38nB428_p0909c22║出便具淘砂去米淘米去砂砂米齊去覆卻飯盆底
J38nB428_p0909c23║作略開峰者裏又且不然砂米齊去時要見冷鍋中
J38nB428_p0909c24║豆爆冷甑上飯香始堪咬嚼。
J38nB428_p0909c25║示憨岳李居士
J38nB428_p0909c26║在家人學道盡謂鬧中取靜豈知彼本欲了事不可
J38nB428_p0909c27║更為他多事去也不見古人道火中生蓮終不壞者
J38nB428_p0909c28║朵芬花豈容造作蓋造作而成終須變壞安得為之
J38nB428_p0909c29║終不壞耶憨岳居士試向動容周旋時覷捕看那個
J38nB428_p0909c30║是不壞底火中蓮花捕著時持來奉獻開峰拄杖子。
J38nB428_p0910a01║職事榜
J38nB428_p0910a02║自古叢林為老病者設也既為老病而設則強壯無
J38nB428_p0910a03║病者未可輕居必須知慚識愧克苦勵精以紹隆佛
J38nB428_p0910a04║種為念方不負十方檀施之厚德一期化主之深心
J38nB428_p0910a05║凡我同袍發好心甘淡薄欲同住者隨所堪任各效
J38nB428_p0910a06║一職務在真實勿容虛偽日用居常互為主伴遞相
J38nB428_p0910a07║供養容敬色莊表裏瑩徹如寶絲網交光相羅無混
J38nB428_p0910a08║無礙即所謂僧海珠也如或躲懶偷安坐視勞務不
J38nB428_p0910a09║憐老病不事謙和無道德號令人天無行業取法後
J38nB428_p0910a10║進直一緇林鸇鴆焉也非我手足。
J38nB428_p0910a11║安禪榜
J38nB428_p0910a12║佛祖出世本無實法與人衲子安禪入道豈有程限
J38nB428_p0910a13║行鳥道登龍門許他沒量人掉頭弗顧懸羊頭賣狗
J38nB428_p0910a14║肉秖貴伶俐漢一笑相承既無德山臨濟體裁且就
J38nB428_p0910a15║禪板蒲團參究點到奉行雖則一期暢快據款結案
J38nB428_p0910a16║須知用在臨時謹白參玄人光陰莫虛度。
J38nB428_p0910a17║
J38nB428_p0910a18║
J38nB428_p0910a19║
J38nB428_p0910a20║密行禪師語錄卷之二（終）