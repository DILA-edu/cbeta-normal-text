J38nB429_p0925b01║古林智禪師語錄卷之二
J38nB429_p0925b02║侍　　者正尚記錄
J38nB429_p0925b03║嗣法門人正悟編輯
J38nB429_p0925b04║住遼陽如來禪院語錄
J38nB429_p0925b05║康熙癸亥夏四月八日進院。
J38nB429_p0925b06║尤成伯、王成功等請上堂。「山僧搭底是千佛衣，大眾
J38nB429_p0925b07║禮底是萬佛懺，千佛萬佛總歸一佛。那一佛？」揮拂子，
J38nB429_p0925b08║曰：「阿彌陀佛！佛在那裏？」豎起拂子，曰：「在山僧拂子頭
J38nB429_p0925b09║上放大光明，全身獨露，示以梵音，高聲唱言：『吾身充
J38nB429_p0925b10║滿於世間，吾音普順十方國，喻如虛空含萬象，於諸
J38nB429_p0925b11║境界無分別。處處偏坐道場，頭頭威光烜赫，若向者
J38nB429_p0925b12║裏見得，始識吾門妙訣。為憫閻浮諸苦趣，所以分身
J38nB429_p0925b13║不可說，梯航三有濟四生，提振綱宗宏正脈，只得人
J38nB429_p0925b14║人腳跟下犖落，個個頂𩕳上廓徹。苟或未能見分明，
J38nB429_p0925b15║抖擻精神須自策，放開胸次冷如冰，豎起脊梁硬似
J38nB429_p0925b16║鐵，聲色名利盡剿除，機關理性都教瞥，猛然打破這
J38nB429_p0925b17║些子，一念萬年無變革。』」以拂子打圓相，曰：「至道無難，
J38nB429_p0925b18║為嫌揀擇。」以拂子入袖，曰：「見四眾都有揀擇，抽身退
J38nB429_p0925b19║入毛端去，山僧代彼重饒舌。何也？諸佛法身入我性，
J38nB429_p0925b20║我性同合如來轍。」
J38nB429_p0925b21║北堡周應元等請上堂。「今朝冬月十五，行者撞鐘擂
J38nB429_p0925b22║鼓。那識教外單傳，本無一字可吐。權向方便門頭，直
J38nB429_p0925b23║指諸人開悟。阿誰使汝鞠躬，那個教伊退步。語默動
J38nB429_p0925b24║靜分明，當機了無回互。更若擬議思量，何如抱贓叫
J38nB429_p0925b25║苦。果能直下承當，一認村歌社舞。珠取東海驪龍，鬚
J38nB429_p0925b26║捋南山猛虎。扶整舊日風規，掃盡今時露布。直得露
J38nB429_p0925b27║柱燈籠，悉皆成佛作祖。」
J38nB429_p0925b28║地藏寺僧同袁文明請上堂。「千河水凍，萬壑林凋。潭
J38nB429_p0925b29║冰三尺，冷非一朝。物理有更變，時節不相饒。一陽纔
J38nB429_p0925b30║復長，群陰便剝消。莫嫌霜凜凜，休道冷蕭蕭。可思枯
J38nB429_p0925c01║坐面壁，翻憶雪立齊腰。可嘆人心澆薄，慚惶祖道寂
J38nB429_p0925c02║寥。雖有攢眉蹙目，無非外寂內搖。安得大乘根器，翻
J38nB429_p0925c03║身透出青霄。行解相應齊著力，大家復把古風招。」
J38nB429_p0925c04║臘八日圓戒，胡朝輔請上堂。「三千年來，舉世盡道釋
J38nB429_p0925c05║迦老子是今日半夜子時明星出現，正眼圓明，殊不
J38nB429_p0925c06║知正是刺瞎黃面雙睛。何也？不見道：知一切法即心
J38nB429_p0925c07║自性，成就慧身不由他悟。既無他悟，世尊睹明星的
J38nB429_p0925c08║又是箇甚麼道理？」驀豎拂子，曰：「若向這裏的當得去，
J38nB429_p0925c09║則與丹霞、高沙彌同一鼻孔、同一知見，把臂共行，何
J38nB429_p0925c10║須般若開闡尸羅，重勞汝等登壇羯磨？因甚如此？為
J38nB429_p0925c11║他已知本性無非自性戒，正所謂戒外無戒，又何戒
J38nB429_p0925c12║哉？苟或未能，且與汝等繩上加繩、扭上帶扭。不是老
J38nB429_p0925c13║僧束縛，因汝等從無量劫來昧卻了無非自性，執人
J38nB429_p0925c14║執我，向外馳求，被四相流入生死苦海之中，輪迴不
J38nB429_p0925c15║息。若不先以波羅提木叉轡勒身心，向止持作犯處
J38nB429_p0925c16║洞明自己法性身，身心塋徹，超然物表，如斯之際，覓
J38nB429_p0925c17║其能受戒人與所持之戒皆不可得，微細開遮之名
J38nB429_p0925c18║相復何有也？且道憑恁麼力得如是事？」良久，曰：「眾生
J38nB429_p0925c19║受佛戒，即入諸佛位，位同大覺已，真是諸佛子。」
J38nB429_p0925c20║弔水樓弟子（正純、正照）請上堂。「碧霞深處結禪期，雲水四
J38nB429_p0925c21║來相共依，若有超宗越格漢，何妨出眾決情疑？提持
J38nB429_p0925c22║祖印與玄要，輔弼叢林展化基，不待九旬已滿後，棒
J38nB429_p0925c23║頭三十奉酬伊。且道有恁麼人麼？若無，且聽饒舌。」喝
J38nB429_p0925c24║一喝，曰：「太子河中水，千山頂上松，松水交參處，薦取
J38nB429_p0925c25║主人翁。」
J38nB429_p0925c26║正月十五日，陳僧綱領眾請上堂。「彌天和氣，匝地春
J38nB429_p0925c27║風，玉苑梅花放，銀河冰水溶，處處笙歌社舞，家家燈
J38nB429_p0925c28║月輝紅，頭頭顯示少林旨，一一宏開鷲嶺宗，覿體分
J38nB429_p0925c29║明無向背，塵塵盡是主人翁。委得底丹霄獨步，未明
J38nB429_p0925c30║底正好用工，莫待眼盲耳聵，四緣散亂匆匆。若是英
J38nB429_p0926a01║靈漢子，豎肯自昧心胸，一回坐斷千差路，運用縱橫
J38nB429_p0926a02║處處通。」
J38nB429_p0926a03║除夕，小參。「眾兄弟！休放逸，人生世間如駒過隙，個個
J38nB429_p0926a04║自知又去一歲矣。古人喻修行人臨末稍頭，似今夜
J38nB429_p0926a05║一般手忙腳亂，請各自檢點，看手腳穩當也未？老漢
J38nB429_p0926a06║不敢望汝等逆浪興波，也要先識些子慚愧，看這口
J38nB429_p0926a07║中食、身上衣，一一出自檀信脂膏，勞他監院都管種
J38nB429_p0926a08║種作務，墮指裂膚，夙興夜寐，辛勤料理，所為何事？不
J38nB429_p0926a09║過要汝等廝結眉毛、豎起脊梁，剋期取證，然後不捨
J38nB429_p0926a10║本願，導利眾生，同歸至化之中，共享無為之樂，則彼
J38nB429_p0926a11║此有益。豈料你們不能盡卻今時，到被今時所惑，雖
J38nB429_p0926a12║入雲堂，形留神往，坐禪遣香，請益無能，開示不曉，所
J38nB429_p0926a13║謂參禪禪不會、學道道不識。那曉者不知不識，正是
J38nB429_p0926a14║個好消息，不肯承當，返去那邊？這裏全不思此形骸
J38nB429_p0926a15║不是容易得來的，他日拋此形骸不是容易得去的，
J38nB429_p0926a16║若不稱此時節討明落處，異日眼光落地，何時有出
J38nB429_p0926a17║頭分？如是憤發，頓起疑情，立金石心，將個本參橫咬
J38nB429_p0926a18║豎咬、晝參夜參，參來參去，伎倆盡、心境忘，忽然迸破
J38nB429_p0926a19║疑團。啐！原來是這個道理。然後行遍天下無蹤跡，言
J38nB429_p0926a20║滿天下無口過，終日吃飯咬不著一粒米，終日穿衣
J38nB429_p0926a21║挂不著一縷絲，揚一眉森羅騰輝，瞬一目萬象失色，
J38nB429_p0926a22║高揖釋迦、不拜彌勒，隨處安閑、隨處自在。且道甚處
J38nB429_p0926a23║得與麼力？」以拂子左右揮，曰：「著！著！都在這裏。」
J38nB429_p0926a24║小參。「一歲光陰又擲空，兩堂雲水漫推聾，好思身後
J38nB429_p0926a25║遭他苦，快向言前叩己躬。迷去頭頭成窒礙，悟來處
J38nB429_p0926a26║處悉圓融，莫教錯過此時節，浪死虛生無盡窮。若是
J38nB429_p0926a27║吾門過量漢，潛行必與古人同，拚身直趣菩提路，鐵
J38nB429_p0926a28║壁銀山盡透通。雖然與麼，究竟將來猶在途中，直得
J38nB429_p0926a29║拈一莖草作丈六金身，將丈六金身作一莖草，還未
J38nB429_p0926a30║是他住腳處。不住且置，臘盡春回一句又作麼生道？」
J38nB429_p0926b01║豎起拂子，曰：「不世優曇花正發，大千沙界悉馨香。」
J38nB429_p0926b02║元旦，上堂。「滿空瑞氣藹祥光，時為拈香祝
J38nB429_p0926b03║聖皇，四海安寧歌歲稔，萬邦平靜樂時康。堯風恰似
J38nB429_p0926b04║和風溥，舜日宛如佛日長，頑石昆虫皆踴躍，喬松庭
J38nB429_p0926b05║柏盡敷揚。棒頭喝下明宗旨，五葉一花遍界香。大眾！
J38nB429_p0926b06║還委悉麼？個個相逢都一笑，舊時人物換新裝。」
J38nB429_p0926b07║屈佛寶孺人對靈小參。「金剛正體包括十虛，自他不
J38nB429_p0926b08║隔於毫端；般若智光彌滿六合，古今不離於當念。淨
J38nB429_p0926b09║裸裸、赤條條，有甚生死去來？正所謂：處生死流，驪珠
J38nB429_p0926b10║獨耀於滄海；踞涅槃岸，桂輪孤朗於碧天。況佛寶夫
J38nB429_p0926b11║人淑德幽閑，四教母儀不愧三遷，持齋念佛，樂施好
J38nB429_p0926b12║善，今年七十一歲，無疾怡然順化，可見平生向善之
J38nB429_p0926b13║驗矣。佛寶一夫人還委悉麼？莫不有生，須知有不生
J38nB429_p0926b14║者；莫不有死，須知有不死者。且道如何是不生不死
J38nB429_p0926b15║者？」遂以拂子打圓相，曰：「曾見林宗二老來，塵中有術
J38nB429_p0926b16║脫塵埃，今朝就路歸家去，步步蓮花火裏開。」
J38nB429_p0926b17║上堂。「斯地廿年前數請，今偕雲水入山來，當陽句子
J38nB429_p0926b18║親拈出，只要人人正眼開。根本若正，眼若洞明，則處
J38nB429_p0926b19║處七通八達；根本不正，眼若瞇[目*麻]，則頭頭撞壁面墻。
J38nB429_p0926b20║不見道：孤峰頂上透得，鬧市街頭不妨和泥合水；鬧
J38nB429_p0926b21║市街頭透得，孤峰頂上不妨目視雲霄。」驀豎拄杖，曰：
J38nB429_p0926b22║「汝等還透得麼？我不敢輕于汝等，汝等皆當作佛。」卓
J38nB429_p0926b23║拄杖，下座。
J38nB429_p0926b24║孝子金國樑等薦嚴，請小參。「學道先須達本，本立而
J38nB429_p0926b25║道自生；行善以孝為先，孝存而善乃具。為善不達，其
J38nB429_p0926b26║本非善；為道不先，其孝非道。如何是道？」以拂打○相，
J38nB429_p0926b27║曰：「會麼？清虛之理，佛祖罔窺，畢竟無身，生死何立？理
J38nB429_p0926b28║則如是，如亦不存。諸仁者！若會得生以不生生為生
J38nB429_p0926b29║義，則知海會居士七十八年前眾緣和合而生，如陽
J38nB429_p0926b30║燄翻波，覓共生相了不可得；會得死以不死死為死
J38nB429_p0926c01║義，則知海會七十八年後眾緣離散而死，如空花落
J38nB429_p0926c02║影，覓其死相了不可得。既生無生、死無死，金剛正體
J38nB429_p0926c03║獨露堂堂。如何是金剛正體？」良久，曰：「離名離相周沙
J38nB429_p0926c04║界，迥出三乘不假修。」
J38nB429_p0926c05║官純衡請上堂。「至理洞明，會千差于物表；玄機獨脫，
J38nB429_p0926c06║融萬象于毫端。頭頭上顯，物物無偏，花放不萌樹上，
J38nB429_p0926c07║鳳鳴無影山前。木人把板雲中拍，石女吹笙過碧天，
J38nB429_p0926c08║不是四料簡，亦非三要玄。天龍往豎指，庵主空舉拳，
J38nB429_p0926c09║任伊役使釋迦、奴呼彌勒的到來，不敢當前。般若這
J38nB429_p0926c10║裏法令當臺，如太阿鋒、似大火聚，觸犯不得。既觸犯
J38nB429_p0926c11║不得，喚作陰陽時節得麼？喚作語默動靜得麼？喚作
J38nB429_p0926c12║迷悟智愚得麼？喚作棒喝主賓得麼？到這裏，佛祖猶
J38nB429_p0926c13║難知，凡夫豈易識？信手拈將來，不費纖毫力。既然恁
J38nB429_p0926c14║麼，為甚凡夫不識？皆因執著難忘，隨情放逸。即今老
J38nB429_p0926c15║僧不惜唇皮，只要現前緇素同盡大地眾生明這觸
J38nB429_p0926c16║犯不得的一著子去。且道：如何是觸犯不得的一著
J38nB429_p0926c17║子？」以拂子左右揮，曰：「誰知夜睹明星事，一念迴光尚
J38nB429_p0926c18║宛然？」
J38nB429_p0926c19║庠生顧進朝請為母對靈小參。「記得前月十七，弟子
J38nB429_p0926c20║應緣事畢，生死本無去來，聖凡兩途不立。既不立，正
J38nB429_p0926c21║清向什麼處安身立命？」豎拂，曰：「會麼？若會得，始知正
J38nB429_p0926c22║清六十九年前生本不生、六十九年後死本不死，正
J38nB429_p0926c23║體如如，靈光不昧。何也？為伊了得生不以生為樂、死
J38nB429_p0926c24║不以死為苦，苦樂無拘，迥脫生死去來之相。」顧左右，
J38nB429_p0926c25║曰：「老僧無說，汝等無聞。即今一句又作麼生？」揮拂子，
J38nB429_p0926c26║曰：「一超直入如來地，腳下蓮花步步生。」
J38nB429_p0926c27║裴世文薦女，請對靈小參。「生本不來，死本不去，不去
J38nB429_p0926c28║不來，中也不住。諸仁者！還識不住的麼？」豎起拂子，曰：
J38nB429_p0926c29║「這一著子，天不能比高，地不能比厚，日不能比光，月
J38nB429_p0926c30║不能比照，世界不能比大，河海不能比深，須彌不能
J38nB429_p0927a01║並峙，虛空不能包藏，至大至微、至柔至剛，縱橫左右，
J38nB429_p0927a02║洞徹十方，窺測無門，隨機便應。」揮拂子，曰：「還知落處
J38nB429_p0927a03║麼？前日梧桐凋一葉，人間何處不驚秋？」
J38nB429_p0927a04║佟國祥薦母，請對靈小參。「秋風秋雨聲如泣，似痛善
J38nB429_p0927a05║人回首急。孝子虔誠請老僧，超亡得度波羅蜜。我有
J38nB429_p0927a06║一句子，不惟正溥得度彼岸，縱是六親九族、四生三
J38nB429_p0927a07║有、天地日月、情與無情，悉皆承此恩力一時度脫了
J38nB429_p0927a08║也。且道是那一句子？」豎拂子，曰：「喚作拂子則觸、不喚
J38nB429_p0927a09║作拂子則背。不得有言、不得無語，不得向意根卜度、
J38nB429_p0927a10║不得拋向無事甲裏。如此理會得去，始識乾坤以此
J38nB429_p0927a11║而立、世界以此而成、天地以此而覆載、日月以此而
J38nB429_p0927a12║照臨、國王以此而安治天下、宰輔以此而調理萬民、
J38nB429_p0927a13║歷代佛祖以此而傳正法眼、一切知識以此而接物
J38nB429_p0927a14║利生、僧俗以此而修身齊家、蠢動含靈以此而改頭
J38nB429_p0927a15║換面、正溥以此而示現生滅相，實無生滅。既無生滅，
J38nB429_p0927a16║且道即今在甚處安身立命？」揮拂子，曰：「彌陀接引惟
J38nB429_p0927a17║心淨，九品蓮臺仍舊登。」
J38nB429_p0927a18║接引寺雲臺禪師薦師，請小參。「汝師今去本無去，印
J38nB429_p0927a19║老昔來本未來，歷歷分明全體現，好看鐵鋸舞三臺。
J38nB429_p0927a20║既然全體現，即今在甚麼處？」豎拂子曰：「來也，來也。在
J38nB429_p0927a21║拂子頭上現色身三昧，告眾曰：『當處出生，掛片雲於
J38nB429_p0927a22║太虛，雲性不動；隨處沒盡，滅一漚於湛海，漚性無虧。
J38nB429_p0927a23║在天同天，在人同人，透一切色，超一切聲，剎剎塵塵
J38nB429_p0927a24║無住著，非心非佛絕羅籠，是聖是凡難卜度，遍週沙
J38nB429_p0927a25║界無覆藏。』」復以拂子畫○相曰：「圓湛一輪常獨耀，孤
J38nB429_p0927a26║光萬古照乾坤。」
J38nB429_p0927a27║王有福薦母夏正果，請對靈小參。「生從何來？處處黃
J38nB429_p0927a28║花九月開。死從何去？行行鴻鴈飛不住。去去來來合
J38nB429_p0927a29║本人，生生死死有根據。只要回頭仔細觀，始知自己
J38nB429_p0927a30║安身處。脫體無依任自由，西方東土無疑慮。」
J38nB429_p0927b01║為王夫人對靈小參。「閻浮幻體有生死，個裏真常沒
J38nB429_p0927b02║往來，一念不生清淨土，萬緣寂靜涅槃臺。休擬議，莫
J38nB429_p0927b03║疑猜，差錯毫釐隔九垓，直須恁麼承當去，朵朵蓮花
J38nB429_p0927b04║火裏開。莫有承當者麼？為王夫人通一消息。」良久，無
J38nB429_p0927b05║人出，驀以拂子打圓相，曰：「了明這點無生意，脫下凡
J38nB429_p0927b06║胎入聖胎。」
J38nB429_p0927b07║北塔院眾班吉為薦文部大喇嘛請小參。拈拄杖卓
J38nB429_p0927b08║一下，曰：「生不離這裏來，死不離這裏去，此處即是他
J38nB429_p0927b09║方，他方即是此處。敢問眾等：還識汝師大喇嘛麼？即
J38nB429_p0927b10║今在般若拄杖頭邊吹大法螺、繫大法鼓、演大法義、
J38nB429_p0927b11║作大佛事，只須剔起眉毛，切忌當面錯過。若是個漢，
J38nB429_p0927b12║向般若未動腳前、未開口先直下領略得去，不惟父
J38nB429_p0927b13║母師長、佛恩國恩一時盡報了也。既然如是，且道即
J38nB429_p0927b14║今大喇嘛在甚麼處？」復卓杖一下，曰：「不離當處常湛
J38nB429_p0927b15║然，覓則知君不可見。」
J38nB429_p0927b16║吳正省居士請薦先考小參。「思報劬勞意念堅，法輪
J38nB429_p0927b17║轉處利無邊，迷雲散盡性天朗，昏障銷融心月圓。迥
J38nB429_p0927b18║脫三塗離苦海，頓除八難越人天，金臺逐步相推引，
J38nB429_p0927b19║去到西方坐寶蓮。」
J38nB429_p0927b20║為印真左善世對靈小參。「本無今有，笑看陽燄翻波；
J38nB429_p0927b21║已有還無，喜見空花落影。生也如是，水流原在海；死
J38nB429_p0927b22║也如是，月落不離天。」遂以拂子打○相，曰：「且道這個
J38nB429_p0927b23║是生耶？死耶？有耶？無耶？」復揮一揮，曰：「若向這裏委悉
J38nB429_p0927b24║得去，始識無邊剎海，自他不隔於毫端；十世古今，始
J38nB429_p0927b25║終不離於當念。便可以無相中現相、無身處現身。雖
J38nB429_p0927b26║居一相中，一相中收他不得；雖居一切處，一切處羅
J38nB429_p0927b27║籠他不住。雖然恁麼，猶落在生死窠裏。畢竟如何得
J38nB429_p0927b28║不落生死窠裏？」遂振威一喝，曰：「竹密不妨流水過，山
J38nB429_p0927b29║高豈礙白雲飛？」
J38nB429_p0927b30║
J38nB429_p0927c01║
J38nB429_p0927c02║
J38nB429_p0927c03║
J38nB429_p0927c04║
J38nB429_p0927c05║
J38nB429_p0927c06║
J38nB429_p0927c07║
J38nB429_p0927c08║
J38nB429_p0927c09║
J38nB429_p0927c10║古林智禪師語錄卷之二終