J38nB429_p0939b01║古林智禪師語錄卷之五上
J38nB429_p0939b02║侍　　者正達記錄
J38nB429_p0939b03║嗣法門人正如編輯
J38nB429_p0939b04║偈
J38nB429_p0939b05║輓了宗和尚十首（附臨終語）
J38nB429_p0939b06║四月十五日了宗和尚到寺見予把手曰汝若請
J38nB429_p0939b07║我棄老命還汝故臨終有是語曰來時曾說端的
J38nB429_p0939b08║應口真獅子兒隨處哮吼又見我許下彼時不信
J38nB429_p0939b09║今日果然頭正尾正。
J38nB429_p0939b10║樹頭忽爾聽鸝鳴日破浮雲世界清休向顏淵問顏
J38nB429_p0939b11║路從來人子諱爺名
J38nB429_p0939b12║俱胝提刀勘侍者鹽官索扇驗沙彌師今問汝生前
J38nB429_p0939b13║事教我如何說向伊
J38nB429_p0939b14║三度問來三度打一番呼喚一番應如何更問娘生
J38nB429_p0939b15║面茶飯阿誰去奉承
J38nB429_p0939b16║離心意識聖凡緣洞達無依觸處玄拈起纖毫無不
J38nB429_p0939b17║是何分生後與生前
J38nB429_p0939b18║晝夜慇懃卻是誰那堪更著痛針錐太平治業元無
J38nB429_p0939b19║相雨順風調物物宜
J38nB429_p0939b20║本色風流是事周何勞特地問生由縱然箭筈鋒鋩
J38nB429_p0939b21║迅也落機關第二籌
J38nB429_p0939b22║人人有個娘生面覿體分明何不薦惹得老翁布葛
J38nB429_p0939b23║藤漫勞千古為方便
J38nB429_p0939b24║未生前底事崎嶇若個男兒解到之未到拚身宜急
J38nB429_p0939b25║到莫貪途樂操虛脾
J38nB429_p0939b26║未生前事有何疑問著人人攢著眉屋遠途長天黑
J38nB429_p0939b27║了師徒拖了一身泥
J38nB429_p0939b28║問得分明頌得親而今宜假不宜真等閑拋出磚頭
J38nB429_p0939b29║去也當黃金謝主人
J38nB429_p0939b30║十可行偈
J38nB429_p0939c01║晏坐
J38nB429_p0939c02║尋常兀坐不思量銕脊撐撐鑄就剛七破蒲團纔好
J38nB429_p0939c03║矣清風明月話頭長
J38nB429_p0939c04║入室
J38nB429_p0939c05║威風八面有誰當佛祖聞驚膽喪亡任你銅頭鐵額
J38nB429_p0939c06║漢到來無不盡歸降
J38nB429_p0939c07║出坡
J38nB429_p0939c08║三陣梆催個個忙搬柴運水好商量艸鞋繩斷擔頭
J38nB429_p0939c09║脫把住虛空較短長
J38nB429_p0939c10║粥飯
J38nB429_p0939c11║粒粒盡從香積來禪流咬著莫疑猜精勤參透廬陵
J38nB429_p0939c12║意不二維摩笑眼開
J38nB429_p0939c13║洗衣
J38nB429_p0939c14║百衲飄飄如柳絮千針結結似星垂莫嫌破碎難湔
J38nB429_p0939c15║浣病骨多年幸得披
J38nB429_p0939c16║掃地
J38nB429_p0939c17║掃盡從前舊滓渣笑看帚上放曇花而今和柄俱無
J38nB429_p0939c18║用拋出當陽驗正斜
J38nB429_p0939c19║經行
J38nB429_p0939c20║飯後經行七佛儀金磚布地許闍黎等閒踏遍閻浮
J38nB429_p0939c21║界正眼看來腳未移
J38nB429_p0939c22║念經
J38nB429_p0939c23║嗟嘆此經人不曉多因紙上徒紛紛入息不居出不
J38nB429_p0939c24║染賓盧尊者始超群
J38nB429_p0939c25║拜佛
J38nB429_p0939c26║金身莊在寶華樓緇素時參便磕頭自拜不知還自
J38nB429_p0939c27║起看他著甚死來由
J38nB429_p0939c28║道話
J38nB429_p0939c29║主賓和合道相同頓脫身心內外空覿面言談親會
J38nB429_p0939c30║得大千沙界悉圓融
J38nB429_p0940a01║示念經僧
J38nB429_p0940a02║五千餘軸止兒啼念到驢年枉自疲句外豁然明了
J38nB429_p0940a03║去隨機到處度群迷
J38nB429_p0940a04║示禪人
J38nB429_p0940a05║三十餘年忽過了五千里路訪吾儕稽首和南相見
J38nB429_p0940a06║底問渠端的是誰來林碩
J38nB429_p0940a07║林若若還參得禪老僧何用豎空拳腳跟下事未相
J38nB429_p0940a08║委一座須彌在眼前林若
J38nB429_p0940a09║遍地黃花滿眼秋登高賓主話綢繆林聞若解這些
J38nB429_p0940a10║子一喝千江水倒流林聞
J38nB429_p0940a11║明空底事近如何鬱鬱黃花三度過生死關頭打未
J38nB429_p0940a12║破枉聞般若演摩訶明空
J38nB429_p0940a13║萬境萬緣都放下單提向上祖師機懸崖峭壁翻身
J38nB429_p0940a14║轉秀宇何常不佛齊秀宇
J38nB429_p0940a15║禪堂闃寂甚個事何人闚不識安心旨遍智莫無疑
J38nB429_p0940a16║遍智
J38nB429_p0940a17║休將文字當逃禪須識壺中別有天老衲剖心相為
J38nB429_p0940a18║汝莫教林體負殘年林體
J38nB429_p0940a19║老僧善惡莫思量冷則圍爐熱取涼只有這些痛快
J38nB429_p0940a20║處行人識得豈尋常老僧
J38nB429_p0940a21║般若往還七八秋艸鞋債要老僧酬而今且應他期
J38nB429_p0940a22║去踏破回來好聚頭林粲
J38nB429_p0940a23║勤勞執役過三年脫盡皮膚頂骨穿再向南方遊歷
J38nB429_p0940a24║遍歸來要爾繼燈傳林璧
J38nB429_p0940a25║哭楊公
J38nB429_p0940a26║計得舊年分袂時牽裳問我訂歸期今來君又歸西
J38nB429_p0940a27║去教我如何不淚垂
J38nB429_p0940a28║題自像
J38nB429_p0940a29║舉世難看這老衲胸中佛法沒些些自把虛空拶出
J38nB429_p0940a30║髓惡名流落遍天衢
J38nB429_p0940b01║示徒求戒
J38nB429_p0940b02║眾生心佛不別煩惱菩提無差只因迷悟隔天涯凡
J38nB429_p0940b03║情聖見堪嗟夢中重重做夢沙裏深深算沙爭如直
J38nB429_p0940b04║下了無遮現成一著何奢
J38nB429_p0940b05║示眾雜言
J38nB429_p0940b06║空門得入賴前緣志念要堅行力要堅忘餐廢寢苦
J38nB429_p0940b07║鑽研頓斷牽纏憤勇當前水窮山盡見根源識得單
J38nB429_p0940b08║傳拈美三玄隨緣觸處自方圓住也樂然去也樂然
J38nB429_p0940b09║功成坐斷聖凡津迥出法身認得本人拈來物物自
J38nB429_p0940b10║相親不分比鄰不分主賓逢場作戲任天真宗也敷
J38nB429_p0940b11║陳教也敷陳橫行沙界不染塵覓個知音了卻前因
J38nB429_p0940b12║塵亡暫悠游嘆浮生似蹴毬勞勞碌碌苦貪求若個
J38nB429_p0940b13║肯休那個肯丟蜃樓海市焉能久謾懷憂不明箇事
J38nB429_p0940b14║來去最堪愁
J38nB429_p0940b15║一派灣澴四面山俄移囊缽掛其間唇嘴都盧絕躋
J38nB429_p0940b16║攀孰並肩清風明月伴我閑孤光迥迥照人寒惟有
J38nB429_p0940b17║飛雲去又還阿誰識得這清安水潺潺樹鳥深林把
J38nB429_p0940b18║佛參
J38nB429_p0940b19║至理平常離相忘名拚卻身心做一場虛空打破透
J38nB429_p0940b20║出圓光超脫苦海樂無窮妙難量
J38nB429_p0940b21║萬事無常阿誰痛傷知音何不早迴光牙關咬定豎
J38nB429_p0940b22║起脊梁把住虛空稱斤兩較短長
J38nB429_p0940b23║個事堂堂莫論短長是與非何必較量一念頓斷萬
J38nB429_p0940b24║慮皆忘身雖處世意清淨心清涼
J38nB429_p0940b25║心了無事逍遙城市順世隨緣聊相寄雖處世間行
J38nB429_p0940b26║超十地應如是作如是用如是為
J38nB429_p0940b27║這些些子聖凡皆同行人透出妙無窮不拘廛市豈
J38nB429_p0940b28║論山中任自逍遙自快樂自圓通
J38nB429_p0940b29║費盡辛艱透脫塵寰佛不為將何去參真空物我無
J38nB429_p0940b30║礙清閒有甚賓主甚五位甚三關
J38nB429_p0940c01║道無難易只要憤志庭前柏樹用繩鋸繩木忽斷觸
J38nB429_p0940c02║翻大地看是何境是何機是何意
J38nB429_p0940c03║示眾四首
J38nB429_p0940c04║大德胡為到此方毫無佛法可商量再三覓我安心
J38nB429_p0940c05║旨好肉何須剜作瘡
J38nB429_p0940c06║雲水相逢般若堂柰何愚拙絕商量若將伎倆抵生
J38nB429_p0940c07║死屈殺老胡遠渡江
J38nB429_p0940c08║一燈續焰百燈明豈是之乎者也行利刃吹毛握在
J38nB429_p0940c09║手揮時遍界絕埃塵
J38nB429_p0940c10║慚愧虛名處處揚從來不識古文章一條白棒傳心
J38nB429_p0940c11║印任爾時流道短長
J38nB429_p0940c12║示禪人二十七首
J38nB429_p0940c13║廿載相從窮此事一時豁達悟真空頂𩕳觸瞎摩醯
J38nB429_p0940c14║眼普照乾坤萬國中普照
J38nB429_p0940c15║涉遍江南數十年今來塞外話枯禪言前若解翻身
J38nB429_p0940c16║去一切時中恒定然定然
J38nB429_p0940c17║三番到此已三年放下身心著意研明悟腳跟親點
J38nB429_p0940c18║地始知鼻孔自撩天明悟
J38nB429_p0940c19║鼻祖階梯進步行頭陀密意不囊藏自家桶底一番
J38nB429_p0940c20║脫始信西來道德長德長
J38nB429_p0940c21║眉毛剔起究真空鐵壁銀山徹底通不是心兮不是
J38nB429_p0940c22║佛更將何物喚徽宗徽宗
J38nB429_p0940c23║曾向千山把鼻穿重來般若學耕田四蹄頭角成軒
J38nB429_p0940c24║過更要精勤顧尾顛成軒
J38nB429_p0940c25║行要實行心要虛經行坐臥處尋渠忽然撥轉閑關
J38nB429_p0940c26║捩活潑靈通始惠如惠如
J38nB429_p0940c27║內調海眾費慇懃外助山僧又盡心鐵石肝腸恁麼
J38nB429_p0940c28║去到頭始不負雙林雙林
J38nB429_p0940c29║謝汝遠來行苦行亂捶一頓當人情慧明冷處重知
J38nB429_p0940c30║痛卻罵山僧手太輕慧明
J38nB429_p0941a01║既來者裏要心真心若真時道易親除卻道心能著
J38nB429_p0941a02║眼慈光迥出見全身慈光
J38nB429_p0941a03║百日慇懃般若堂工夫到處始馨香多生道業目前
J38nB429_p0941a04║現積劫塵勞當下忘金道人
J38nB429_p0941a05║百味調和手段強飽他雲水滿寮房身心為眾何相
J38nB429_p0941a06║似清雨汪汪灑大荒清雨
J38nB429_p0941a07║頓除妄念泯真念識得左之與右之賢聖位中留不
J38nB429_p0941a08║住世間何處可安伊左之
J38nB429_p0941a09║徹義還須善自調變生成熟勿辭勞叮嚀無甚閒家
J38nB429_p0941a10║具剔起眉毛下一刀徹義
J38nB429_p0941a11║超參志氣破重圍散亂昏沉淨盡揮萬里青天無點
J38nB429_p0941a12║翳一輪紅日自融暉融暉
J38nB429_p0941a13║枯木龍吟仔細聽骷髏眼裏有瞳人他時迸出瞳人
J38nB429_p0941a14║眼萬象森羅一度新枯木
J38nB429_p0941a15║志念如山屹不搖四威儀處死心調一聲㘞地開雙
J38nB429_p0941a16║眼生死輪迴當下消不搖
J38nB429_p0941a17║主藏靈文誰個看到來無不為輕安沉淪本體出非
J38nB429_p0941a18║易失卻袈裟復更難海藏
J38nB429_p0941a19║刀耕火種為林行暮究朝參扣己躬直下若能領略
J38nB429_p0941a20║去縱橫處處自融通林行
J38nB429_p0941a21║萬境萬機消息盡一知一見杳無存明明此道無人
J38nB429_p0941a22║識負了少林格外論林格
J38nB429_p0941a23║十年服役最方圓鼻孔昂藏貫徹天他日禪林嗣法
J38nB429_p0941a24║去始終到處有因緣林嗣
J38nB429_p0941a25║妙年進步急提撕執侍巾瓶絕見知生死關頭研不
J38nB429_p0941a26║破灼然辜負古林眉林眉
J38nB429_p0941a27║攀緣起倒不相離林厚何曾明得伊年老為僧少及
J38nB429_p0941a28║第兩門俱是操虛脾林厚
J38nB429_p0941a29║論是論非何日了圖閒圖靜幾時休百年瞬息成虛
J38nB429_p0941a30║度林目睜睜何處求林目
J38nB429_p0941b01║過去奚須臨後想未來何必預先愁現前些子不能
J38nB429_p0941b02║了可惜住山林念頭林念
J38nB429_p0941b03║一入叢林恒用心恒心萬境自平沉諸根脫卻塵緣
J38nB429_p0941b04║盡纔識祖師的意深林恒
J38nB429_p0941b05║鬧市山林本現成何須矯強費追尋通身脫落皮膚
J38nB429_p0941b06║盡一點圓明曜古今林本
J38nB429_p0941b07║念佛偈五首
J38nB429_p0941b08║彌陀一句最分明日用尋常總現成只要自家看得
J38nB429_p0941b09║破紅塵堆裏任縱橫
J38nB429_p0941b10║彌陀一句日新新截斷萬緣一念真驀地頓忘斯一
J38nB429_p0941b11║念毘盧頂上現全身
J38nB429_p0941b12║一句彌陀密密綿聲聲字字意昭然等閑薦得聲前
J38nB429_p0941b13║意笑殺諸方五味禪
J38nB429_p0941b14║一句彌陀在目前祗緣情妄隔三千若能頓斷根塵
J38nB429_p0941b15║去觸處逢渠得自然
J38nB429_p0941b16║念佛應須心念真念真萬境自平沉好看念盡真忘
J38nB429_p0941b17║處一點圓明照古今
J38nB429_p0941b18║示建庵
J38nB429_p0941b19║袈裟之下莫狐行磚鏡勤磨日月明照見本來真面
J38nB429_p0941b20║目始知不枉費工程
J38nB429_p0941b21║即事別眾
J38nB429_p0941b22║滇黔聚首至芙蓉平地無端鼓黑風莫謂臨岐無一
J38nB429_p0941b23║語普賢元不住峨峰
J38nB429_p0941b24║送餐霞居士
J38nB429_p0941b25║為官須要行慈忍出處常懷濟物心不負當年付囑
J38nB429_p0941b26║事大家出手拯沉淪
J38nB429_p0941b27║示僧看經
J38nB429_p0941b28║四十九年無一字分明直截為君宣柰何不覓根頭
J38nB429_p0941b29║意只去枝邊把葉拈
J38nB429_p0941b30║示了塵居士
J38nB429_p0941c01║學道先須一念真念真何患道難成萬緣泯處常光
J38nB429_p0941c02║現歷歷分明是了塵
J38nB429_p0941c03║因僧數數歸家示偈
J38nB429_p0941c04║出家未透死生關何得歸家便不還倏忽報緣顛倒
J38nB429_p0941c05║轉那時空悔自癡頑
J38nB429_p0941c06║示大方
J38nB429_p0941c07║一法不存猶未玅萬機休歇一非真更須拶碎娘生
J38nB429_p0941c08║面始識大方獨步人
J38nB429_p0941c09║示明心
J38nB429_p0941c10║將心除妄妄難遣著意明心心轉深這裏若能領會
J38nB429_p0941c11║去死生凡聖盡平沉
J38nB429_p0941c12║示正體
J38nB429_p0941c13║正體堂堂無背向切須堅猛力行持懸崖萬仞翻身
J38nB429_p0941c14║轉始是金毛獅子兒
J38nB429_p0941c15║示德林
J38nB429_p0941c16║▆來學道要堅心百煉紅罏不變金一念之中輕放
J38nB429_p0941c17║逸德林翻作棘荊林
J38nB429_p0941c18║示修造僧
J38nB429_p0941c19║剪荊伐木建雲堂風送招提滿院香直下不能休歇
J38nB429_p0941c20║去更於何處費思量
J38nB429_p0941c21║示一僧貪睡
J38nB429_p0941c22║久參尚自引針錐初學貪眠非所宜不是吾今妄責
J38nB429_p0941c23║汝釋迦曾咄蚌螺螄
J38nB429_p0941c24║示本源
J38nB429_p0941c25║捨妄歸真扣己參何勞涉水與登山饒君踏遍閻浮
J38nB429_p0941c26║境未達本源總是閑
J38nB429_p0941c27║與辯才
J38nB429_p0941c28║萬事隨宜莫強攀休論城市與山間但除自己胸中
J38nB429_p0941c29║病勿向他人紙上鑽道性醇和餘習盡覺心圓淨露
J38nB429_p0941c30║真顏苟非動轉昭然見端的難逃生死關
J38nB429_p0942a01║示無生居士
J38nB429_p0942a02║一念無生是事灰不勞窮究自心開腳尖踢出西來
J38nB429_p0942a03║意物物頭頭自偶諧
J38nB429_p0942a04║送實常居士
J38nB429_p0942a05║偶來此地遇知音外護山僧意轉深試看長松不凋
J38nB429_p0942a06║落與君同保歲寒心
J38nB429_p0942a07║送常居士
J38nB429_p0942a08║雲水形骸萬里人蕭然瓢衲乍相親六根可向無生
J38nB429_p0942a09║破一笑能諧不染因當世宰官成佛種現前宦海出
J38nB429_p0942a10║迷津公家伯仲機緣好共賞寒山雪裏春
J38nB429_p0942a11║因士舉瑞巖主人以偈示之
J38nB429_p0942a12║目前識破本來空豈用頻頻喚主翁我若念他他念
J38nB429_p0942a13║我不如撒手自西東
J38nB429_p0942a14║即事荅友
J38nB429_p0942a15║道人隨處任悠游何必將來繫念頭縱遇黑風翻鼓
J38nB429_p0942a16║浪幾曾沒卻釣魚舟
J38nB429_p0942a17║看血書華嚴
J38nB429_p0942a18║數年偃息處茅堂一卷華嚴一炷香縱有嘉賓來見
J38nB429_p0942a19║訪更無心緒與商量
J38nB429_p0942a20║送慈林
J38nB429_p0942a21║一回微處一回新秪要闍黎識本人有日腳跟親點
J38nB429_p0942a22║地始知吾道出常情
J38nB429_p0942a23║送別駕季公
J38nB429_p0942a24║學佛為官是事諧休將迷悟掛心懷但能學佛行慈
J38nB429_p0942a25║忍處處蓮花火裏開
J38nB429_p0942a26║選官選佛夢中夢應馬應牛迷外迷觸碎虛空無向
J38nB429_p0942a27║背隨緣處處樂便宜
J38nB429_p0942a28║示全安
J38nB429_p0942a29║恁麼到底恁麼去放下從頭放下參更問箇中端的
J38nB429_p0942a30║意圓明覺性始全安
J38nB429_p0942b01║示建庵
J38nB429_p0942b02║入此門來扣此禪經行坐臥痛加鞭等閒踏破波心
J38nB429_p0942b03║月萬仞峰頭去建庵
J38nB429_p0942b04║送能仁老宿
J38nB429_p0942b05║幻軀已過古稀年自遠來參般若禪踏破能仁舊面
J38nB429_p0942b06║孔始知生死不相關
J38nB429_p0942b07║示無憂
J38nB429_p0942b08║天命之年正好休知非知止自無憂四威儀處恒提
J38nB429_p0942b09║起薦取透關第一籌
J38nB429_p0942b10║示洪居士
J38nB429_p0942b11║不須斷髮著袈裟箇事從來本不差只要諸根脫落
J38nB429_p0942b12║盡一微塵裏綻心花
J38nB429_p0942b13║示步步
J38nB429_p0942b14║至誠一念莫他馳時刻精專仔細思直到聖凡情盡
J38nB429_p0942b15║處始知步步不離伊
J38nB429_p0942b16║示正授
J38nB429_p0942b17║自幼多年侍座傍執勞負役把身忘好看低首和南
J38nB429_p0942b18║句是處無非正授方
J38nB429_p0942b19║示正融
J38nB429_p0942b20║奔南逐北走西東踏破鐵鞋始正融到此宜須高著
J38nB429_p0942b21║眼莫教錯認主人翁
J38nB429_p0942b22║示正讓
J38nB429_p0942b23║斯門既入莫張乖撥火添香善自裁撞著曩時正讓
J38nB429_p0942b24║面不虛棄道就僧來
J38nB429_p0942b25║示正立
J38nB429_p0942b26║參禪一著最捷徑腳跟須當正立定踏破娘生鼻孔
J38nB429_p0942b27║時頭頭物物總相應
J38nB429_p0942b28║示正續
J38nB429_p0942b29║侍師心念莫支離出入分明絕是非等閒薦得西來
J38nB429_p0942b30║意正續綿綿度苦迷
J38nB429_p0942c01║示正巡
J38nB429_p0942c02║娘生面目甚分明何用區區覓正巡秋至梧桐應見
J38nB429_p0942c03║落春來杜宇遍聞聲
J38nB429_p0942c04║示正隨
J38nB429_p0942c05║起在人前睡在遲正隨函丈勿相違驀然踏著關捩
J38nB429_p0942c06║子揭地掀天播有違
J38nB429_p0942c07║示正守
J38nB429_p0942c08║粒米施來重若山未明道食怎生安不能當下了生
J38nB429_p0942c09║死正守心城也是閒
J38nB429_p0942c10║示正節
J38nB429_p0942c11║為僧須把塵緣絕暮請朝參叩正節他日腳跟親點
J38nB429_p0942c12║地始知吾道非常測
J38nB429_p0942c13║示正傳
J38nB429_p0942c14║半路抽身不著便到頭一著費鑽研若能這裏全知
J38nB429_p0942c15║曉更讓阿誰續正傳
J38nB429_p0942c16║寄圓融
J38nB429_p0942c17║別來已三載底事竟若何幾番寒與暖花開見也麼
J38nB429_p0942c18║參禪偈
J38nB429_p0942c19║參禪參直指始得明自己瞥爾緣慮生紛然是非起
J38nB429_p0942c20║密護在真誠精操惟至理撥轉上頭關孤高誰匹爾
J38nB429_p0942c21║參禪宜直截擬議成途轍提起沒底籃盛卻南山鱉
J38nB429_p0942c22║一法印萬象三藏絕言說汝若不相應我屈向誰雪
J38nB429_p0942c23║參禪這一著非是尋常作拾起龜毛繩緊把虛空縛
J38nB429_p0942c24║踢開雪峰毬拈過普化鐸這回纔分明兩眼見寥廓
J38nB429_p0942c25║參禪事非常切勿亂思量求佛被佛瞞求法被法障
J38nB429_p0942c26║過去不可追未來休指望現前一著子擬議不了當
J38nB429_p0942c27║參禪休爭勝只要明自性真機元平等至理無欠剩
J38nB429_p0942c28║目下不承當轉身何處證一踏連底空塵塵總相應
J38nB429_p0942c29║參禪宜急速切記勿輕忽休將聖量心沉埋塵勞窟
J38nB429_p0942c30║北秀勤拂拭南能無一物這裏如未曉屈殺天真佛
J38nB429_p0943a01║參禪要鐵漢不受塵物絆截斷聖凡情超過彼此岸
J38nB429_p0943a02║縱橫任自由屺與佛祖伴隨處利群生出語如閃電
J38nB429_p0943a03║參禪勿亂猜必要心死灰但教忘能所自然絕張乖
J38nB429_p0943a04║腳跟穩立定只待頂𩕳開得翻真受用方顯俊良才
J38nB429_p0943a05║參禪要英傑不被境緣攝晝夜勤精進動靜加猛烈
J38nB429_p0943a06║鏟去有無念掃除是非穴驀然得迸破始是大休歇
J38nB429_p0943a07║參禪要老辣切忌弄狡猾必要拼身命如登陣撕殺
J38nB429_p0943a08║妖魔並狐兔一時盡勦拔大地狼煙絕無處不通達
J38nB429_p0943a09║參禪休綣戀光陰急如電趨此色力強真實下履踐
J38nB429_p0943a10║拈卻秘魔叉奪取石鞏箭任他佛祖來都盧做一串
J38nB429_p0943a11║參禪須實參不是圖偷安我山連根倒慾海盡底乾
J38nB429_p0943a12║須臾勿放縱動靜著眼看必要親見地莫教受他謾
J38nB429_p0943a13║參禪要絕囂切忌被塵撓塵境纔萌動識情熾然燒
J38nB429_p0943a14║貪痴暫時長道念頃刻消可憐此等輩袈裟換羽毛
J38nB429_p0943a15║參禪勿匆匆工夫要得中緊則成執著緩便轉疏慵
J38nB429_p0943a16║緊緩兩相稱猶未盡圓融一齊都放下出門路路通
J38nB429_p0943a17║參禪須絕愛精勤莫懈怠耕破八識田漏乾七情海
J38nB429_p0943a18║千魔與萬難金石心無改只待骷髏穿風光何時買
J38nB429_p0943a19║參禪不下工正眼作麼通堪憐學步者踹他舊腳蹤
J38nB429_p0943a20║守株那得兔張網豈兜風弄到頭顱白依然睡夢中
J38nB429_p0943a21║參禪莫打誑必要大志量休說人是非但除自業障
J38nB429_p0943a22║戰退魔軍陣掃盡煙塵瘴縱橫當宇宙佛祖難近傍
J38nB429_p0943a23║參禪要孤硬孤硬識邪正千百億法門一時都除竟
J38nB429_p0943a24║單提向上宗忘卻己身命驀地通消息極目真如性
J38nB429_p0943a25║參禪莫亂解先要絕情愛一念不干懷萬境自空壞
J38nB429_p0943a26║豎起鐵脊梁休惜臭皮袋迸破面門時始得大自在
J38nB429_p0943a27║參禪要志節始得發憤切舉足碎魔宮赤身遊虎穴
J38nB429_p0943a28║縛住走盤珠截斷虛空舌直下悟無生超出塵沙劫
J38nB429_p0943a29║參禪要自勉切忌隨他轉莫論有與無管甚深與淺
J38nB429_p0943a30║一點靈虛現萬事任舒卷功夫到此時宜當高著眼
J38nB429_p0943b01║參禪休卜度理事要盡卻鏟去聖凡心頓除名相縛
J38nB429_p0943b02║寸懷虛豁豁一念空索索少存分別心依然成大錯
J38nB429_p0943b03║參禪休弄假正念宜緊把內外盡除掃身心全放下
J38nB429_p0943b04║勿認奴作郎休指鹿為馬定要見分明莫畏棒頭打
J38nB429_p0943b05║參禪莫莽鹵何必論今古打破趙州關搖動巖頭櫓
J38nB429_p0943b06║一直透長安那怕境內阻果能恁麼去超佛併越祖
J38nB429_p0943b07║參禪最簡直惟貴信得及一道無向背千門絕階級
J38nB429_p0943b08║滿眼菩薩光通身如來力好個解脫門深嗟無人入
J38nB429_p0943b09║參禪要自責日用發憤▆三毒盡蠲除六塵豈能惑
J38nB429_p0943b10║揣模窮至理必以悟為則頂𩕳具隻眼認出真彌勒
J38nB429_p0943b11║參禪宜憤志超越真俗諦放下眾緣心挽回第一義
J38nB429_p0943b12║爍開波旬膽洞見能仁智如此了了知利他還自利
J38nB429_p0943b13║參禪不堅固未免走錯步撞入荊棘林便曰菩提路
J38nB429_p0943b14║可憐恁麼人全不知恐怖奔波度一生到頭無所措
J38nB429_p0943b15║參禪沒巧拙只貴心無惑曾不問閒忙豈暇論語默
J38nB429_p0943b16║當下絕狐疑始識真奇特拈起一莖艸現萬億佛國
J38nB429_p0943b17║參禪無言說渠宜自憤策亦非毒攻毒不是楔出楔
J38nB429_p0943b18║吸盡滄溟水踏碎澄潭月一喝分賓主可稱英靈傑
J38nB429_p0943b19║參禪無言說只要工夫切頓斷無繩索掀翻繫驢橛
J38nB429_p0943b20║縱橫任自由妙用非他決獅子吼一聲野狐頭腦裂
J38nB429_p0943b21║參禪不下力學道有何益饒汝說千般爭如行一尺
J38nB429_p0943b22║胸中鬧攘攘腳底黑膝膝老病驀臨頭可憐誰痛惜
J38nB429_p0943b23║參禪真妙訣能斷生死業指石石點頭棒空空流血
J38nB429_p0943b24║滄溟口吸乾大地毛吞攝火焰轉法輪聖賢俱聽說
J38nB429_p0943b25║參禪非等閑一念固如山擬向遭他惑將離成自瞞
J38nB429_p0943b26║葛藤千七百徹底盡掀翻桶箍脫落了三界沒關欄
J38nB429_p0943b27║參禪勿浪走牢把意城守來去本無塵何勞強抖擻
J38nB429_p0943b28║但能知邪正不復分妍醜若是金毛兒自然解哮吼
J38nB429_p0943b29║參禪絕伎藝勿被文字蔽萬論共千經了然無一字
J38nB429_p0943b30║休將口頭語當做真實義必要見得親堪能成法器
J38nB429_p0943c01║參禪無剩語切忌莫錯舉饒爾說多般怎如悟少許
J38nB429_p0943c02║當真悟道人直截相為汝驀地自肯時堪為般若侶
J38nB429_p0943c03║參禪不增進空與般若近嘴上甜似蜜胸中利如刃
J38nB429_p0943c04║貢高我慢心肯聽誰教訓任你到驢年也無般若分
J38nB429_p0943c05║參禪偈已竟說破參禪病要識般若心盡除驕矜性
J38nB429_p0943c06║誠重勞便輕師友時親敬只待自點頭方續佛慧命
J38nB429_p0943c07║參禪偈四十珍重同門客文字尚無有何須論平亥
J38nB429_p0943c08║祖師道不會諸佛言無得你若不相信我拳劈面摑
J38nB429_p0943c09║
J38nB429_p0943c10║古林智禪師語錄卷之五終