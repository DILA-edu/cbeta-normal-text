J38nB429_p0944a01║古林智禪師語錄卷之六下
J38nB429_p0944a02║侍　　者正永記錄
J38nB429_p0944a03║嗣法門人正巡編輯
J38nB429_p0944a04║偈
J38nB429_p0944a05║除夕
J38nB429_p0944a06║殘年節令茲宵盡，新歲春光向曉來，燈火通明瑤殿
J38nB429_p0944a07║起，旃檀滿爇瑞煙開。乍聞火炮驅魔疫，又聽更籌起
J38nB429_p0944a08║禁臺，大地勝觀惟普濟，眾僧和合共舒懷。
J38nB429_p0944a09║雪中示眾
J38nB429_p0944a10║紛紛雨雪沒生涯，跛鱉無端美海沙，未舉毫前先會
J38nB429_p0944a11║得，一微塵裏綻心花。
J38nB429_p0944a12║萌芽枯木噴瓊花，還借東風力一些，天地乾坤新萬
J38nB429_p0944a13║象，天成景致最堪誇。
J38nB429_p0944a14║半日淋漓半日晴，世情變態豈能評，己躬下事未相
J38nB429_p0944a15║委，一吸不來那裏生。
J38nB429_p0944a16║呼吸死生誰不知，如何開眼恣愚痴，話頭一句未分
J38nB429_p0944a17║曉，要出輪迴待幾時。
J38nB429_p0944a18║動念那知生死胎，得開懷處且開懷，靈臺幸是無遮
J38nB429_p0944a19║蓋，何事行人返自埋。
J38nB429_p0944a20║出家須要志沖天，心念如同鐵石堅，撥轉上頭關捩
J38nB429_p0944a21║子，大千沙界一毫端。
J38nB429_p0944a22║浮生倏忽六旬多，一事無成柰若何，衣缽堪憐將墜
J38nB429_p0944a23║地，曹溪正脈孰擔荷。
J38nB429_p0944a24║愛憎交纏何日了，死生相續幾時休，古今多少英靈
J38nB429_p0944a25║客，盡作閻浮一土丘。
J38nB429_p0944a26║為僧切忌莫偷閑，拚卻身心透祖關，㘞地一聲空粉
J38nB429_p0944a27║碎，森羅萬象露容顏。
J38nB429_p0944a28║主賓無事坐團圞，抖搜枯腸拾舊篇，笑殺滿堂雲水
J38nB429_p0944a29║客，鼻頭輸與凍儂穿。
J38nB429_p0944a30║弔越公宿影堂
J38nB429_p0944b01║塞外探玄者，輪君第一人，身歸越寶所，眼出透金塵。
J38nB429_p0944b02║遇剩傳心印，逢嵒轉法輪，真同松柏操，雪後自青青。
J38nB429_p0944b03║因僧疑十念口占示之
J38nB429_p0944b04║世人念佛莫遲疑，金臂遙伸時接伊，千百十聲招引
J38nB429_p0944b05║去，柰何錯把自心欺。
J38nB429_p0944b06║偶感示眾
J38nB429_p0944b07║嗟嘆韶光劈箭急，到來忽過冬初一；己躬下事貴融
J38nB429_p0944b08║通，千聖頂𩕳宜委悉。撇卻萬緣冷似冰，單提一念明
J38nB429_p0944b09║如日；繫樁踏碓為何事？立雪齊腰因甚底？拶到心空
J38nB429_p0944b10║及第時，西江一口不留滴；分身遍惜苦娑婆，五濁波
J38nB429_p0944b11║中把釣擲。閒向毘盧頂上行，悶登彌勒樓中戲；參禪
J38nB429_p0944b12║未得到如斯，負了當初投佛地。三十夜來始覺忙，精
J38nB429_p0944b13║神恍惚無巴鼻；閻羅老子沒慈顏，換面改頭誰痛惜？
J38nB429_p0944b14║泣淚坡前當等閑，托生園內豈兒視？諸公努力憤精
J38nB429_p0944b15║懃，莫把光陰來虛棄。
J38nB429_p0944b16║示徒
J38nB429_p0944b17║為僧莫愛閑，精進休縱頑，晨鐘暮鼓念隨班。熱莫辭
J38nB429_p0944b18║難，寒莫辭艱，見聞知覺盡除刪。祖師開盡情扣徹，始
J38nB429_p0944b19║不愧人間。
J38nB429_p0944b20║示雲臺上人
J38nB429_p0944b21║雲臺爭似釣臺高，釣臺未及法臺腰，三臺掀卻無蹤
J38nB429_p0944b22║跡，纔能平步去通霄。
J38nB429_p0944b23║同寧一心印二大士除夕偶作
J38nB429_p0944b24║烏兔循環曉夜催，時人猶自笑粧獃，都云今歲今宵
J38nB429_p0944b25║盡，更喜明年明日來。
J38nB429_p0944b26║他事多端爭理論，己躬一點不思裁，知音相聚誠難
J38nB429_p0944b27║得，千古奇逢真快哉。
J38nB429_p0944b28║前山臺大悲寺回祿廿年，弟子輩欲恢復而力不
J38nB429_p0944b29║及，後有章京王公請山僧重新賦以紀勝
J38nB429_p0944b30║此地荒殘已有年，而今幸得繼前賢，撥開塵霧神駒
J38nB429_p0944c01║起，掃盡煙氛師子旋。花雨紛紛籠翠柏，景雲片片結
J38nB429_p0944c02║青蓮，王公建此非無意，曾受靈山囑在先。
J38nB429_p0944c03║前山突兀遶高岡，先哲從斯建法幢，一道清泉疑錫
J38nB429_p0944c04║卓，四圍古樹覺神將。盡從慈化龍頭座，若慕真風虎
J38nB429_p0944c05║侍傍，愧我生平無所事，何緣也到此行藏？
J38nB429_p0944c06║示眾十首
J38nB429_p0944c07║逐色隨聲晝夜忙，幾曾回首暫思量，可憐多少英雄
J38nB429_p0944c08║漢，睜眼明明跳沸湯。
J38nB429_p0944c09║百歲光陰一剎那，修行趁早莫蹉跎，今生若不明斯
J38nB429_p0944c10║道，換卻皮毛又若何。
J38nB429_p0944c11║人生塵世事千般，擾得身心顛倒顛，不做一回親斬
J38nB429_p0944c12║斷，翻來覆去受他牽。
J38nB429_p0944c13║善念衰微惡念多，眼光落地苦如何？入湯鱗甲憑誰
J38nB429_p0944c14║做？負重泥牛帶淚拖。
J38nB429_p0944c15║談玄特地有來由，問著依然沒話酬，心口相違瞞自
J38nB429_p0944c16║己，業河漂蕩幾時休。
J38nB429_p0944c17║深嗟世務冗如麻，般若門頭路轉賒，多少水邊林下
J38nB429_p0944c18║客，不知幾個得歸家。
J38nB429_p0944c19║明知是幻復他求，勸爾從今放下休，識得其中消息
J38nB429_p0944c20║子，生來死去有何憂。
J38nB429_p0944c21║一句彌陀做話頭，單提不用別參求，工夫徹透疑團
J38nB429_p0944c22║破，鐵佛通身也汗流。
J38nB429_p0944c23║二六時中緊用工，或行或坐莫教鬆，忽然踏碎毘盧
J38nB429_p0944c24║頂，格外全提掌握中。
J38nB429_p0944c25║咬定牙關勿放鬆，路頭窮處更加工，驀然識得娘生
J38nB429_p0944c26║面，全體悠游處處通。
J38nB429_p0944c27║雙峰雜詠四首
J38nB429_p0944c28║隨處結庵養病身，別無一物待嘉賓，地爐榾柮高燒
J38nB429_p0944c29║起，瓦罐烹茶三兩巡。
J38nB429_p0944c30║自笑山僧野興多，倦時打睡醒時歌，茫茫三萬六千
J38nB429_p0945a01║日，爭似雲房一剎那。
J38nB429_p0945a02║雲自高飛水自漣，梅花雪月任爭妍，分明父母生前
J38nB429_p0945a03║事，烏用渠儂復更宣。
J38nB429_p0945a04║一缽一囊一榻眠，一池荷葉補衣穿，自慚福德從來
J38nB429_p0945a05║薄，懶向人前豎指拳。
J38nB429_p0945a06║遇變途中寄徒
J38nB429_p0945a07║泡幻俄驚半百秋，飄然渾似嶺雲游，昨離承德楊家
J38nB429_p0945a08║寺，今寓囊平弔水樓。世道易遷誰覺了，真空難透自
J38nB429_p0945a09║知休，來朝又向他山去，何日師徒再聚頭。
J38nB429_p0945a10║二郎洞
J38nB429_p0945a11║孤峰頂上石玲瓏，避暑時來到此中，人說分明同世
J38nB429_p0945a12║界，我言別是一家風。
J38nB429_p0945a13║統山獨居
J38nB429_p0945a14║恥將蹤跡落人間，夢幻形骸寄此山，兀坐何須天送
J38nB429_p0945a15║供，圖閒懶為客高攀。自慚無德將誰傲，亦任時人罵
J38nB429_p0945a16║我頑，惟有白雲知此意，山前飛去又飛還。
J38nB429_p0945a17║思鄉
J38nB429_p0945a18║秋風秋雨灑南窗，天外離人思故鄉，怕聽寒蛩深夜
J38nB429_p0945a19║語，看看兩鬢白如霜。
J38nB429_p0945a20║九日
J38nB429_p0945a21║萬里孤身寄艸堂，疏籬種菊晚來香，忘情懶作登高
J38nB429_p0945a22║例，茗瀹茱萸興轉長。
J38nB429_p0945a23║塞外送楊公歸奉天
J38nB429_p0945a24║法門凋落古風微，似我楊公近代稀，一片身心同鐵
J38nB429_p0945a25║石，仔肩般若復光輝。卻非愚拙心無住，自是金湯福
J38nB429_p0945a26║有歸，轉盻十年同一日，芒鞋又別思依依。
J38nB429_p0945a27║送伏庵昆仲
J38nB429_p0945a28║一夏相從瞬息過，己躬下事細研磨，灰心直截窮生
J38nB429_p0945a29║死，立志真參忘佛魔。拈卻須彌豈有礙？踏翻滄海了
J38nB429_p0945a30║無波，弟兄未到如斯地，切忌如何又若何？
J38nB429_p0945b01║九月早雪
J38nB429_p0945b02║山愁秋老頭先白，水畏冬寒面結冰，獨我也無愁與
J38nB429_p0945b03║畏，地爐深鑿煖閒僧。
J38nB429_p0945b04║送陳明英居士
J38nB429_p0945b05║一榻同眠三二秋，臨行無物可相酬，聊將兩句無文
J38nB429_p0945b06║偈，送與知音作話頭。
J38nB429_p0945b07║山賊侵擾，僧無住處
J38nB429_p0945b08║寥落宗風值此時，此身何處可安之，雲山有警難容
J38nB429_p0945b09║住，城市無名不教棲。
J38nB429_p0945b10║送人坐湯
J38nB429_p0945b11║心本無塵焉用洗，軀因有患始求湯，一陣昏迷蘇轉
J38nB429_p0945b12║後，通身汗透便清涼。
J38nB429_p0945b13║坐雪
J38nB429_p0945b14║陽和未透春消息，滿眼顛狂雪亂飛，捉影癡猿蹤易
J38nB429_p0945b15║覓，尋羯餓蟻穴難歸。山家富貴瓊花樹，漁父風流鶴
J38nB429_p0945b16║氅衣，獨賞安禪孤寂處，恍同趺坐水雲磯。
J38nB429_p0945b17║初至瀋陽寄住徽宗寺
J38nB429_p0945b18║水邊林下已多年，一旦移居到市廛，夜半蒲團人靜
J38nB429_p0945b19║後，依然明月滿霜天。
J38nB429_p0945b20║身披破衲一孤僧，歷盡崎嶇萬里程，舉目遍觀無蜀
J38nB429_p0945b21║客，可憐肝膽向誰傾。
J38nB429_p0945b22║除夕
J38nB429_p0945b23║此夕應知留不住，明朝春色為誰來？遙聞爆竹臨風
J38nB429_p0945b24║響，不見梅花對雪開。
J38nB429_p0945b25║寓瀋陽水雲庵與雪槎陳公同居
J38nB429_p0945b26║乘秋散步白雲堂，直截提持不覆藏，半偈便堪空萬
J38nB429_p0945b27║法，一瓢直欲壓諸方。朝朝茗灶雲生棟，夜夜疏櫺月
J38nB429_p0945b28║滿床，覿露本來真面目，有誰這裏敢承當？
J38nB429_p0945b29║勸雪槎陳公出世
J38nB429_p0945b30║瞬息韶光度七旬，滿頭白髮暗驚春，雖拈詩句堪怡
J38nB429_p0945c01║性，爭悟禪機更適神。滌淨萬緣真灑落，縱酣五欲苦
J38nB429_p0945c02║沉淪，勸君早入蓮華社，同作逍遙自在人。
J38nB429_p0945c03║至關東廿載，忽夢澹竹、丈雪二老人
J38nB429_p0945c04║幾欲歸鄉歸未得，長思師友隱深憂，路因遙遠音書
J38nB429_p0945c05║絕，人到年高心志休。山畔懶行方禁足，林中暫息又
J38nB429_p0945c06║驚秋，自來多少懷人夢，半在湖南半益州。
J38nB429_p0945c07║七旬老僧要遊五臺，一偈詰之
J38nB429_p0945c08║當初常愛歷山川，雞足峨嵋幾到巔，屈指百年纔過
J38nB429_p0945c09║半，欲游兩腳不如前。千山咫尺難登陟，一榻橫斜易
J38nB429_p0945c10║坐眠，老大未能明此理，長途枉費鐵鞋穿。
J38nB429_p0945c11║適意歌
J38nB429_p0945c12║此事明了無所累，三韓地面聊相寄，隨緣到處便為
J38nB429_p0945c13║家，不避譏嫌唯適意。秫飯半瓢克我腸，於諸苦樂何
J38nB429_p0945c14║求忮，全無佛法可參論，永晝和衣惟打睡。饒你旃檀
J38nB429_p0945c15║講席尊，爭如野老閒嬉戲，追風良駟不同群，靈翮仙
J38nB429_p0945c16║禽詎受繫。動止安詳時悠悠，蹁躚緩步入城市，花街
J38nB429_p0945c17║柳巷恣吾情，大笑狂歌沒拘忌。哩哩囉囉如痴憨，這
J38nB429_p0945c18║裏本沒西來意。
J38nB429_p0945c19║是非歌
J38nB429_p0945c20║是非漢，是非漢，因甚被他苦相賺。只顧嘴頭圓，不顧
J38nB429_p0945c21║舌頭爛，世間一語造非言，鐵圍萬劫受羈絆。這三寸，
J38nB429_p0945c22║休易看，輕輕觸動將人難。庸愚怎免不生沉，賢哲猶
J38nB429_p0945c23║然遭活陷。同室操戈同袍叛，清門淨戶生魔亂。正信
J38nB429_p0945c24║皈依佛子們，與他不必諍相判。要休歇，各自觀，須知
J38nB429_p0945c25║萬法皆如幻。但自八風不動搖，任他四大分離散。闡
J38nB429_p0945c26║提種，忤逆慣，瞞心昧己逞能幹。迷所以迷業似海，墮
J38nB429_p0945c27║之又墮罪如山。譬多狠，喻轉頑，當時佛記下無間。非
J38nB429_p0945c28║是天人師不救，皆因無法可撈摸。要知非，即改過，痛
J38nB429_p0945c29║追奸巧用如何。我若弄他他弄我，翻來復去業籠羅。
J38nB429_p0945c30║從今後，絕差訛，靈臺不昧體安和。長將善念如流水，
J38nB429_p0946a01║浸潤良田利益多。動靜處，勿蹉跎，精勤細把善心磨。
J38nB429_p0946a02║撥轉上頭關捩子，踏翻腳下葛藤窩。方知善逝元非
J38nB429_p0946a03║佛，始識波旬不是魔。者回拍掌呵呵笑，地獄天堂安
J38nB429_p0946a04║樂窩。
J38nB429_p0946a05║石城
J38nB429_p0946a06║太子河連城半邊，童謠雀破自唐傳，水包山去山包
J38nB429_p0946a07║水，船送人來人送船。潭底有天行日月，林間無地著
J38nB429_p0946a08║塵煙，灼然此處堪容懶，且伴雲松老歲年。
J38nB429_p0946a09║梨皮隅西來庵偶成
J38nB429_p0946a10║村落平平山作城，西來蘭若結中心，左邊一派汪洋
J38nB429_p0946a11║水，石畔千株松柏林。茶熟偶逢佳客至，飯餘獨許老
J38nB429_p0946a12║僧吟，而今道法成何用，不若清閒臥翠岑。
J38nB429_p0946a13║山居偈
J38nB429_p0946a14║峰頂結庵樂事多，晨鐘空寂鳥𮚥歌，園頭供眾時新
J38nB429_p0946a15║果，庄主開田香稻禾。老衲激揚傳直指，禪那梵唄演
J38nB429_p0946a16║摩訶，鬧籃志士如聞得，斬斷紅塵出網羅。
J38nB429_p0946a17║斬斷紅塵出網羅，披雲嘯月免譏訶，石牛產犢人誰
J38nB429_p0946a18║信，磚鏡重明我自磨。無事懶遊新世界，虛名難換拙
J38nB429_p0946a19║頭陀，閒將法界圖開玩，一軸丹青值幾何。
J38nB429_p0946a20║一軸丹青值幾何，倦時打睡醒時歌，隨情玩月過西
J38nB429_p0946a21║澗，取性觀山上北坡。貴客豪門恥寂寞，野夫巖穴笑
J38nB429_p0946a22║奔波，謾言一日三秋勝，萬載寧如一剎那。
J38nB429_p0946a23║萬載寧如一剎那，剎那證得六波羅，但聽月色臨簾
J38nB429_p0946a24║幕，那許風塵到薜蘿。擾擾名場成隊入，寥寥松舍少
J38nB429_p0946a25║人過，山翁自得山居趣，一任桑田轉綠波。
J38nB429_p0946a26║一任桑田轉綠波，諸根痛策莫隨他，明心物物無非
J38nB429_p0946a27║道，昧性頭頭盡是魔。利己緇流真可愍，損人德士更
J38nB429_p0946a28║堪呵，雲間靜者何饒舌，為要人離憎愛窩。
J38nB429_p0946a29║為要人離憎愛窩，高明莫笑語言無，原非文字窮生
J38nB429_p0946a30║死，那得工夫辯理魔？本有額珠焉用覓？現成心鏡不
J38nB429_p0946b01║須磨，高山流水如神會，覿體分明說向他。
J38nB429_p0946b02║覿體分明說向他，知音自是不差訛，一堆熱火是非
J38nB429_p0946b03║廠，三尺寒冰闃靜窩。驀地打開關捩子，翻身跳過死
J38nB429_p0946b04║生河，法輪常轉原無間，逼塞虛空利益多。
J38nB429_p0946b05║逼塞虛空利益多，須臾寄跡勿蹉跎，幻身漸滅如殘
J38nB429_p0946b06║燭，劫運長流似逝波。一點圓明容易昧，百年皮袋恐
J38nB429_p0946b07║難磨，若能直下通霄去，拍手高歌唱哩囉。
J38nB429_p0946b08║拍手高歌唱哩囉，不須持缽覓檀那，半池荷葉衣無
J38nB429_p0946b09║盡，數樹松花食儘多。諸境空閒幾道者？群峰圍遶一
J38nB429_p0946b10║巖阿，希逢世壽滿千百，何苦攀緣身類梭？
J38nB429_p0946b11║何苦攀緣身類梭，皆因識不破婆娑，榮枯但看花開
J38nB429_p0946b12║謝，聚散猶如水結波。捉影痴猿喻豈謬，見鞭良馬譬
J38nB429_p0946b13║寧訛，所言個個都知道，靜夜思量細切磨。
J38nB429_p0946b14║靜夜思量細切磨，靈臺黑白事如何，功名富貴暫時
J38nB429_p0946b15║樂，老病死生永遠魔。只為當人不了絕，致令積劫轉
J38nB429_p0946b16║娑婆，苟能一念忘情謂，越過無涯業海波。
J38nB429_p0946b17║越過無涯業海波，逍遙物外最安和；困眠峰頂難磨
J38nB429_p0946b18║石，渴飲山根不斷河。颯颯風吟鷲嶺調，潺潺水韻少
J38nB429_p0946b19║林歌；此中儘足供娛樂，說甚蓮邦古佛陀？
J38nB429_p0946b20║說甚蓮邦古佛陀，這些快樂豈容他，黃精拾去重重
J38nB429_p0946b21║炙，蕨粉收來細細磨。怪石玲瓏如虎踞，古藤盤繞似
J38nB429_p0946b22║龍窩，若非獨步大方者，爭敢來斯伴綠蘿。
J38nB429_p0946b23║爭敢來斯伴綠蘿，赤條條底圓陀陀，即心即佛承當
J38nB429_p0946b24║錯，非佛非心旨不訛。有念難通西祖意，無心易墮落
J38nB429_p0946b25║空魔，若能打破有無句，好讀山人顛倒歌。
J38nB429_p0946b26║好讀山人顛倒歌，上中笑覽下痴訶，只因方寸昏迷
J38nB429_p0946b27║重，所以胸懷嫉妒多。諂媚野狐當道路，知宜玄豹隱
J38nB429_p0946b28║山窩，末流五濁真堪痛，無法激揚挽汝何。
J38nB429_p0946b29║無法激揚挽汝何，時殊事異更淆訛。慈雲悲雨人稀
J38nB429_p0946b30║少，蠆尾狼心世儘多。身事無非擊石火，舌尖奚必美
J38nB429_p0946c01║干戈。目前不了心頭事，他後如何越柰何。
J38nB429_p0946c02║他後如何越柰何，今生切勿復蹉跎，心田鏟盡頑根
J38nB429_p0946c03║蒂，性海安然沒浪波。萬里慈雲彌宇宙，一輪皓月照
J38nB429_p0946c04║山河，客來有問真消息，不似寒山隱石阿。
J38nB429_p0946c05║不似寒山隱石阿，相逢把手笑青莎，團圞芋熟地爐
J38nB429_p0946c06║內，瓔珞粥香沙托鍋。食著便能思懶瓚，知因始解罰
J38nB429_p0946c07║維那，這些些子難相為，必要檀那親自和。
J38nB429_p0946c08║必要檀那親自和，陽春白雪詠無多，脩逢幼婦便知
J38nB429_p0946c09║妙，牙遇子期始解歌。碓嘴開花紅朵朵，磨盤結果綠
J38nB429_p0946c10║陀陀，時人若得嘗其味，不厭千巖萬丈坡。
J38nB429_p0946c11║不厭千巖萬丈坡，朝參暮究力勤磨，引針刺體卻疲
J38nB429_p0946c12║倦，圓木枕頭遣睡魔。頑石知音尚點首，為人學道怎
J38nB429_p0946c13║空過？恁麼勤勇行將去，免逐塵情汩世波。
J38nB429_p0946c14║免逐塵情汩世波，披襟散步自吟哦，沉沉碧嶂翠煙
J38nB429_p0946c15║裏，曳曳雲霞帶練拖。峰頂猿啼月到牖，樹稍雀噪日
J38nB429_p0946c16║來坡，闡揚法化諸方在，容我相期石畔過。
J38nB429_p0946c17║容我相期石畔過，飛禽走獸一團和，懸巖峭壁人蹤
J38nB429_p0946c18║少，曲水環山幽趣多。不假龜毛拴醉象，何須兔角出
J38nB429_p0946c19║瓶鵝，更來問我庵中事，笑指江邊月在波。
J38nB429_p0946c20║笑指江邊月在波，緣何到此總懡㦬？孤峰頂上行蹤
J38nB429_p0946c21║杳，枯木嵒前叉路多。影響寧通真實義？虛頭爭辨異
J38nB429_p0946c22║端魔？誰知的的休心處，直在行人不與麼。
J38nB429_p0946c23║直在行人不與麼，渾然透出葛藤窩，杖頭撥轉三千
J38nB429_p0946c24║界，拂子揮乾四海波。沒底藍藏過去佛，無鬚鎖閉未
J38nB429_p0946c25║來魔，驅耕奪食誰堪任？潦倒而今許自歌。
J38nB429_p0946c26║潦倒而今許自歌，祖風零落孰擔荷？曹溪路上前進
J38nB429_p0946c27║少，熊耳山頭退後多。不念繫樁舂米碓，堪憐帶雨種
J38nB429_p0946c28║松坡，假衣覓食偷閒者，可惜空將歲月磨。
J38nB429_p0946c29║可惜空將歲月磨，無端猶自結冤魔，含沙射影圖陰
J38nB429_p0946c30║害，惡貫盈時受折磋。大好回心監錯盎，莫教累識罹
J38nB429_p0947a01║森羅，突然打破孽城寨，山外橫眠自在多。
J38nB429_p0947a02║山外橫眠自在多，從今更莫夢南柯，蒲團坐破重編
J38nB429_p0947a03║草，雲衲飄零復剪荷。有路青山來卻少，無門地獄去
J38nB429_p0947a04║偏多，最憐此等無明輩，何法纔能覺照他。
J38nB429_p0947a05║何法纔能覺照他，叮嚀著眼視燈蛾，吐絲蚕冗投湯
J38nB429_p0947a06║鑊，貪餌金鱗近炙鍋。富貴雖然藏寶玉，到頭未免赴
J38nB429_p0947a07║閻羅，看他洗耳釣臺客，青史遺名不較多。
J38nB429_p0947a08║青史遺名不較多，紛紛趨境苦張羅，纔觀果熟猿拋
J38nB429_p0947a09║子，又見枝枯鳥別窠。誰肯休心窮至奧，孰能垂手起
J38nB429_p0947a10║沉痾，面墻道者非無意，為願人人醒困魔。
J38nB429_p0947a11║為願人人醒困魔，無窮妙義總包羅，枕頭跳躍僧通
J38nB429_p0947a12║礙，錫杖飛騰軍撒戈。露柱聞知笑破口，燈籠亦去問
J38nB429_p0947a13║彌陀，彌陀此景也難對，水鳥山花漏泄多。
J38nB429_p0947a14║水鳥山花漏泄多，含靈不省陟嵬峨，宗師的訓實難
J38nB429_p0947a15║泯，佛祖真慈豈易磨。粉骨碎身還未報，明心見性始
J38nB429_p0947a16║酬他，柰何寄在空門下，闇射金毛當甚麼。
J38nB429_p0947a17║闇射金毛當甚麼，無如效鞏釋愆多，全身不顧投深
J38nB429_p0947a18║澗，半個何須接續他。莫怪山僧談往事，端教平地息
J38nB429_p0947a19║風波，人間盡得離殘害，出處悠然有甚魔。
J38nB429_p0947a20║出處悠然有甚魔，半間茅屋亂雲阿，荷鋤種樹雪消
J38nB429_p0947a21║澗，倚杖看松春滿坡。縹緲煙霞籠萬壑，徘徊月影映
J38nB429_p0947a22║千波，夜深兀坐息群動，一盞孤燈對碧蘿。
J38nB429_p0947a23║一盞孤燈對碧蘿，如斯境界會無多，飲光微笑皆閒
J38nB429_p0947a24║事，善現悲啼當什麼。七破蒲團徒喫苦，三登投子枉
J38nB429_p0947a25║逶迤，除非到此方纔信，不是其人怎柰何。
J38nB429_p0947a26║不是其人怎柰何，利名捷徑隱松蘿，山頭琴韻希逢
J38nB429_p0947a27║扣，市井巴歌眾聚和。微涉凡情猶刻糞，但存聖解類
J38nB429_p0947a28║同魔，見聞覺知忽翻轉，凡聖由來共一窩。
J38nB429_p0947a29║凡聖由來共一窩，纔分彼此隔天河，石頭認虎輕投
J38nB429_p0947a30║箭，弓影疑蛇妄受痾。昧己西天成東土，開懷震旦轉
J38nB429_p0947b01║毘那，花叢竹徑誰堪適？飯後鞋穿喜更拖。
J38nB429_p0947b02║飯後鞋穿喜更拖，蒼苔厚處坐柔和，水潺石上聲前
J38nB429_p0947b03║詠，風動枝頭劫外歌。谷口樵吟聲遠遠，浦中漁樂笑
J38nB429_p0947b04║呵呵，貪觀不覺晴空晚，花雨時來安樂窩。
J38nB429_p0947b05║花雨時來安樂窩，齁鼾一覺道情多，風搖柳尾如揮
J38nB429_p0947b06║拂，水滴簷頭似羯磨。前後葡萄結滿架，週圍筍蕨長
J38nB429_p0947b07║盈坡，山家受用人間少，更願天宮作什麼。
J38nB429_p0947b08║更願天宮作什麼，不如本分自調和，禁猿勿使攀傷
J38nB429_p0947b09║樹，馭馬休教踐踏禾。一性圓明超佛祖，萬緣歇盡遠
J38nB429_p0947b10║天魔，無心野老猶多事，出入常將拄杖拖。
J38nB429_p0947b11║出入常將拄杖拖，撥雲散霧攪黃河，大禪四下真宗
J38nB429_p0947b12║顯，臨濟三遭正法荷。伏虎巖前登絕嶺，降龍海底渡
J38nB429_p0947b13║滄波，非惟打殺紫胡狗，能使群生出苦窩。
J38nB429_p0947b14║能使群生出苦窩，儂家敢避水泥拖？盧陵米粥陪虀
J38nB429_p0947b15║菜，趙老布衫套艸蓑。日把雲鋤躬策眾，夜將禪板自
J38nB429_p0947b16║巡魔；慚惶於此年年去，大法難興鬢已皤。
J38nB429_p0947b17║大法難興鬢已皤，皮囊自笑變常多，寒來暑往如飛
J38nB429_p0947b18║矢，暗去明還似運梭。坐臥經行偏覺重，火風地水不
J38nB429_p0947b19║均和，幸而獨有麤拳辣，問著連腮立辨訛。
J38nB429_p0947b20║問著連腮立辨訛，須彌倒卓藕絲窩，轟轟烈勢如塗
J38nB429_p0947b21║毒，凜凜威雄似太阿。木馬嘶風昇忉利，泥牛吼月出
J38nB429_p0947b22║煙波，禪流為甚不能領？看我眉毛在也麼。
J38nB429_p0947b23║看我眉毛在也麼？言言語語勉禪和，剜心剖腹痛誰
J38nB429_p0947b24║曉？按劍投戈訕我訛。大象焉能游免徑？金毛豈肯踞
J38nB429_p0947b25║狐窩？橫身百艸巔頭過，纔識吾門妙用多。
J38nB429_p0947b26║纔識吾門妙用多，也能吸海竭長河，魔宮虎穴赤身
J38nB429_p0947b27║入，蝎尾蛇頭垂手摩。捏聚放開端在我，逆行順走不
J38nB429_p0947b28║繇他，世人若作歌詞會，笑倒前山柰若何。
J38nB429_p0947b29║笑倒前山柰若何？宗風到此漸消磨，纔聞剩濟亡嗣
J38nB429_p0947b30║續，復見嵒乘斷接荷。為甚能仁苗裔少？只因調達子
J38nB429_p0947c01║孫多，渠儂不是閑陶論，難忍袈裟就地拖。
J38nB429_p0947c02║難忍袈裟就地拖，強將折筋攪深波，偷心學道鼠搬
J38nB429_p0947c03║庫，執法修行蟻拽磨。可惜韶華虛度了，現成衣食爭
J38nB429_p0947c04║消他，叮嚀報與勞勞者，眨眼輪迴劫似梭。
J38nB429_p0947c05║眨眼輪迴劫似梭，浮生何苦自羈羅，忙忙業識貪無
J38nB429_p0947c06║盡，擾擾塵緣事轉多。難把黃金填逝海，易將白骨委
J38nB429_p0947c07║荒坡，除非得達本源水，洗淨乾坤穢濁波。
J38nB429_p0947c08║洗淨乾坤穢濁波，幽深之處落閑多，松寮菊徑超同
J38nB429_p0947c09║業，石壁藤床絕比阿。行看眾花開爛熳，坐聽群鳥語
J38nB429_p0947c10║音和，個中謾道要成佛，動動念頭已是魔。
J38nB429_p0947c11║動動念頭已是魔，那堪如此嘴波波，莫疑火佛無因
J38nB429_p0947c12║果，可省阿僧有罪過。人說愚蒙多不信，我言伶俐費
J38nB429_p0947c13║搓摩，老僧舌短婆心切，一任諸賢笑與訶。
J38nB429_p0947c14║一任諸賢笑與訶，果然不出世籠羅，本來面目光虛
J38nB429_p0947c15║掩，火宅塵勞垢轉多。四面焚燒誰肯替，千般債累自
J38nB429_p0947c16║家馱，苟能露地跨牛背，踏破生生業障窩。
J38nB429_p0947c17║踏破生生業障窩，脫然瀟灑證無多，這邊轉盻能移
J38nB429_p0947c18║改，那畔凝然永不磨。一個團房一個衲，半邊鳥道半
J38nB429_p0947c19║邊河，問儂住此誰為侶？前後三三共一荷。
J38nB429_p0947c20║前後三三共一荷，同餐同飲復同屙，松間打坐松間
J38nB429_p0947c21║臥，石上徘徊石上歌。甕裏雖然糧食少，園中幸結蓏
J38nB429_p0947c22║茄多，菜根足把饑倉補，何用持盂去覓他。
J38nB429_p0947c23║何用持盂去覓他，自家已刈早田禾，破沙盆內盛明
J38nB429_p0947c24║月，折腳鐺中煮碧波。新有山畦共四畝，幸無雜役及
J38nB429_p0947c25║差科，衲僧雖少牙爪具，不用如之與若何。
J38nB429_p0947c26║不用如之與若何，長年相伴壁嵯峨，慚惶室內傳衣
J38nB429_p0947c27║少，愧殺山頭掛缽多。百萬愁中生樂想，纖毫喜處動
J38nB429_p0947c28║弦和，因斯日日堆堆坐，懶向人前鼓棹歌。
J38nB429_p0947c29║懶向人前鼓棹歌，都盧唇嘴破茅窩，任他木葉紛紛
J38nB429_p0947c30║落，儘爾江心疊疊波。劫火焚空終不變，毘嵐偃獄豈
J38nB429_p0948a01║能訛？誰曰我獨證如是？此事人人總不和。
J38nB429_p0948a02║此事人人總不和，微存知見隔千波，寧教解與行相
J38nB429_p0948a03║應，勿使形同心復訛。可嘆明因成果少，深嗟岐路錯
J38nB429_p0948a04║行多，都從聲色中求佛，不識稍頭盡屬魔。
J38nB429_p0948a05║不識稍頭盡屬魔，尋常猶自逞嘍囉，淺言浮理何難
J38nB429_p0948a06║衒，重載深泥弗易拖。講主歸山非別意，隱僧火屋只
J38nB429_p0948a07║因他，勸君勿執化城坐，更向前途有寶窩。
J38nB429_p0948a08║更向前途有寶窩，萬般遮障萬般魔，泯心衲子須臾
J38nB429_p0948a09║到，執念禪和百歲蹉。滯尾牛曾越戶牖，無毛鷂已過
J38nB429_p0948a10║新羅，倘然再問尋常事，年老形衰懶出坡。
J38nB429_p0948a11║年老形衰懶出坡，偏能信口演伽陀，根塵迥脫孰非
J38nB429_p0948a12║我，寂照虛融誰是他。識得毛端現法界，方知芥孔納
J38nB429_p0948a13║山河，囂塵難信真三昧，卻道禪人說話訛。
J38nB429_p0948a14║卻道禪人說話訛，寧知心鏡未揩磨？家家地裏乘時
J38nB429_p0948a15║種，戶戶機中不住梭。剛見路傍芳艸合，又看水面落
J38nB429_p0948a16║花多；眼前境物如斯變，誰肯回頭覓舊窩？
J38nB429_p0948a17║誰肯回頭覓舊窩，有來動步路先訛，觀空禪客尚難
J38nB429_p0948a18║到，著有勞生豈易過。疊障崔巍霜氣重，連溪匼匝月
J38nB429_p0948a19║光多，此中消息誰相委，惟許風鳴萬籟歌。
J38nB429_p0948a20║惟許風鳴萬籟歌，無情說法孰能和，靈雲曾見桃花
J38nB429_p0948a21║笑，玄老親聞[泳-永+偃]水過。擊竹香嚴貧徹骨，望竿禪衲恥
J38nB429_p0948a22║臨河，初時喚作玄中妙，今日思量已可呵。
J38nB429_p0948a23║今日思量已可呵，眼中金屑怎存他，相知惟有明窗
J38nB429_p0948a24║月，道契還推覿面峨。山不嫌人常作伴，月偏愛我往
J38nB429_p0948a25║來過，為人若肯效山月，何必蒲團觀息波。
J38nB429_p0948a26║何必蒲團觀息波，倚欄且聽唱樵歌，牧童美笛橫牛
J38nB429_p0948a27║背，麋鹿啣花過碧坡。雨霽雲開天界靜，空明海湛日
J38nB429_p0948a28║融和，客來強伴松堂坐，脫粟藜羹滋味多。
J38nB429_p0948a29║脫粟藜羹滋味多，塵寰林下兩相訛，人情可比乾城
J38nB429_p0948a30║出，佛法還同海市過。竹影洗溪仍有浪，谷風吹葉尚
J38nB429_p0948b01║餘柯，紛紛境趣鮮能會，惜把金貂換綠蓑。
J38nB429_p0948b02║惜把金貂換綠蓑，子規啼血孰聞他，因心起妄妄遭
J38nB429_p0948b03║苦，由愛生身身受磨。轉報三途無住腳，循環六道不
J38nB429_p0948b04║停梭，聲前未得親看破，永落煎熬煩惱魔。
J38nB429_p0948b05║永落煎熬煩惱魔，除非解把己躬摩，通條直路超三
J38nB429_p0948b06║界，頓斷情緣越四河。剎剎全彰本地印，塵塵顯示無
J38nB429_p0948b07║生歌，這回認得從前面，活佛來時打殺他。
J38nB429_p0948b08║活佛來時打殺他，榻邊肯放別鼾呵，桃生後苑花開
J38nB429_p0948b09║嘴，冰泮前溪雪轉波。嶺畔蒼松鳴夜月，簷前翠竹奏
J38nB429_p0948b10║天歌，寥寥世道非同昔，且落茅庵受用多。
J38nB429_p0948b11║且落茅庵受用多，現成家業好山河，採將黃土灣邊
J38nB429_p0948b12║竹，筧取清泉直到鍋。午夜狂嵐摧倒樹，黎明滿院拾
J38nB429_p0948b13║殘柯，安閒雖是人人愛，不會消閒屈了他。
J38nB429_p0948b14║不會消閒屈了他，報生園菌體空麼？或施或受留心
J38nB429_p0948b15║判，參話參禪著意摩。吹去毫端明的旨，馱來萬斛豈
J38nB429_p0948b16║為多？就中理趣未融徹，漫擲絲綸釣月波。
J38nB429_p0948b17║漫擲絲綸釣月波，華亭點首意如何，吾儕老矣難興
J38nB429_p0948b18║復，諸子年青易琢磨。肥馬輕裘非本色，麻鞋竹杖得
J38nB429_p0948b19║安和，祖庭秋晚那堪論，夢裏驚聞杜宇歌。
J38nB429_p0948b20║夢裏驚聞杜宇歌，覺來搜肚欲如何？客情已到雲中
J38nB429_p0948b21║少，道趣幽然靜裏多。土面灰頭僧一個，地爐瓦罐菜
J38nB429_p0948b22║三窠，陳年盡日無人事，猶厭孤猿月下呵。
J38nB429_p0948b23║猶厭孤猿月下呵，夜長無柰憶鄉何，眼前風雨留沙
J38nB429_p0948b24║漠，夢裏雲山當少峨。受法恩師游甚處，同心益友阻
J38nB429_p0948b25║干戈，故園七載亂離動，定是僧稀空剎多。
J38nB429_p0948b26║定是僧稀空剎多，何時復睹舊關河，戶門不扃禹煙
J38nB429_p0948b27║靜，路物無遺舜日和。山野渾忘插鍬計，雲遊遍得扣
J38nB429_p0948b28║長歌，翻思幼禮普賢去，登了大峨登四峨。
J38nB429_p0948b29║登了大峨登四峨，腳頭踏破萬重波，纔贏宗祖桑田
J38nB429_p0948b30║返，又作兒孫牛馬磨。瓦礫成堆亂卞壁，玄珠愧殺溺
J38nB429_p0948c01║渾河，我儂非是無慈濟，要待英靈自恁麼。
J38nB429_p0948c02║要待英靈自恁麼，鋒鋩不犯越仙陀，忘機制馬星輝
J38nB429_p0948c03║座，定力收猿水洗阿。葉落鐘聲催露骨，風平磬響轉
J38nB429_p0948c04║金波，分明底事擬相問，老拙懶將麤掌磨。
J38nB429_p0948c05║老拙懶將麤掌磨，且拈鋤去斫荒坡，空中鳥跡誠難
J38nB429_p0948c06║覓，水底魚蹤非易摩。花在不萌枝上放，鳳停無影樹
J38nB429_p0948c07║頭歌，後生休把己靈昧，漫道宗門深奧多。
J38nB429_p0948c08║漫道宗門深奧多，寧知眼在面堂窩，日時都向忙中
J38nB429_p0948c09║度，軀殼盡從鬧處磨。吃飯穿衣無把著，生來死去有
J38nB429_p0948c10║勞他，此身若不今生悟，血淚泥途倩孰拖。
J38nB429_p0948c11║血淚泥途倩孰拖，回頭進步釋前訛，打開寶藏濟人
J38nB429_p0948c12║物，運出家珍利己他。石女調琴聲細細，木童拍板笑
J38nB429_p0948c13║呵呵，此時此境誰能會，一段晴光迥大羅。
J38nB429_p0948c14║一段晴光迥大羅，無邊沙界悉通和，梅花雪裏馨香
J38nB429_p0948c15║遠，柏子庭中茂盛多。山北山南無犬吠，寺前寺後有
J38nB429_p0948c16║鶯歌，打開戶牖當軒坐，疊疊青山擁太河。
J38nB429_p0948c17║疊疊青山擁太河，飄飄黃葉亂離柯，水流溪口魚遊
J38nB429_p0948c18║戲，雲壓枝頭鶴覓窩。野徑藤封樵客退，澄潭瀑響臥
J38nB429_p0948c19║龍過，登門莫問祖師意，庵主從來不會他。
J38nB429_p0948c20║庵主從來不會他，官家豈去刈茅馱，儘他黃面指天
J38nB429_p0948c21║地，那管白頭度渭河。拾菌曬乾留供客，採薇挑嫩現
J38nB429_p0948c22║炊鍋，大悲蹤跡許誰領，梅老猶然得一摩。
J38nB429_p0948c23║梅老猶然得一摩，庸流且謾理機梭，禪宗尚恐污心
J38nB429_p0948c24║地，世事焉能落眼窩？風色滿天添野興，雲光半榻助
J38nB429_p0948c25║成歌，等閑刮入騷人耳，笑倒西來古達磨。
J38nB429_p0948c26║笑倒西來古達磨，乾坤大地盡翻過，聖凡藏入蟭螟
J38nB429_p0948c27║眼，物我咸歸纖芥窩。德老忙乘木上座，瑞巖急把主
J38nB429_p0948c28║人訶，翻憐此意對誰道？痛把胸頭只自摩。
J38nB429_p0948c29║痛把胸頭只自摩，平生心事付流波，空中每見花盈
J38nB429_p0948c30║目，鏡裏時觀髮漸皤。二鼠侵藤消幾幾，六蛇攻篋沒
J38nB429_p0949a01║多多，鼓聲歇處戲場散，好唱蓮池扯淡歌。
J38nB429_p0949a02║好唱蓮池扯淡歌，名山勝水費鞋多，存心斷妄妄猶
J38nB429_p0949a03║甚，執念尋真真轉訛。雞足峨嵋身已到，普賢迦葉意
J38nB429_p0949a04║云何？即今再問諸兄弟，倒卻門前剎竿麼？
J38nB429_p0949a05║倒卻門前剎竿麼，住山謾道事無多，栽蔬冒雨登南
J38nB429_p0949a06║圃，移柳披蓑過北阿。香積塵生歸化主，華鯨聲吼運
J38nB429_p0949a07║長坡，擔頭脫落生緣露，始信前人悟不訛。
J38nB429_p0949a08║始信前人悟不訛，足鹽足醬味調和，慚無實德匡徒
J38nB429_p0949a09║眾，愧把虛名辱翠峨。藿食卉衣平昔願，吹金饌玉古
J38nB429_p0949a10║今訶，從他嗤我特迂闊，蔚蔚新枝雙桂多。
J38nB429_p0949a11║蔚蔚新枝雙桂多，填溝塞壑滿峰羅，不須石下從空
J38nB429_p0949a12║灑，何必壇前湧地河？這裏難容佛祖住，等閑卻放水
J38nB429_p0949a13║雲過，阿誰攜手堪同調？獨自跏趺亂草窩。
J38nB429_p0949a14║獨自跏趺亂艸窩，榔梅果熟愈群痾，滿林喬木滿林
J38nB429_p0949a15║竹，一片煙霞一片坡。彌勒樓中閒放步，毘盧頂上任
J38nB429_p0949a16║狂歌，下方三萬六千日，不當雲房半日過。
J38nB429_p0949a17║不當雲房半日過，非同殘局爛樵柯，萬機萬境俱消
J38nB429_p0949a18║息，一解一知盡洗磨。虛卻片心無罣礙，空閒兩耳沒
J38nB429_p0949a19║非訶，人人說道西方好，誰識西方元是他。
J38nB429_p0949a20║誰識西方元是他，貪途苦把鐵鞋磨，棄波覓水愚迷
J38nB429_p0949a21║甚，怖鏡尋頭狂妄多。直下了明真極樂，腳尖踢出薩
J38nB429_p0949a22║婆訶，頭頭彌布金欄楯，處處全彰寶網羅。
J38nB429_p0949a23║處處全彰寶網羅，難容不信展秋波，身心寂滅圓通
J38nB429_p0949a24║少，逆順是非利害多。淡飯麤茶同美膳，竹椽茅屋類
J38nB429_p0949a25║仙阿，世間金玉何為貴，安樂一生勝過他。
J38nB429_p0949a26║安樂一生勝過他，樂中之樂會無多，絕糧喜供山中
J38nB429_p0949a27║客，有舌聊吟惺世歌。秋至栽培陶令菊，夏來續植遠
J38nB429_p0949a28║公荷，睡餘飯後無些事，門立遙觀鳥絮窠。
J38nB429_p0949a29║門立遙觀鳥絮窠，夕暘不覺落前坡，微開雙眼昏沉
J38nB429_p0949a30║少，豎起脊梁定力多。土塊擊開事理透，明星現出色
J38nB429_p0949b01║空和，行人倘辨如斯意，倒靸芒鞋登上坡。
J38nB429_p0949b02║倒靸芒鞋登上坡，柰何知己惜無多，幽泉石澗閑遊
J38nB429_p0949b03║步，巨壑深林且放歌。水月山花自合已，眼聲耳色孰
J38nB429_p0949b04║嫌他，掀簾俄爾憶長慶，忽睹飛鴉過曲阿。
J38nB429_p0949b05║忽睹飛鴉過曲阿，翻思扭鼻淚成波，自從昔日祖風
J38nB429_p0949b06║振，直至今朝趣味多。寓目近看庭柏吼，娛懷遠聽紫
J38nB429_p0949b07║芝歌，恁麼試問參玄輩，五葉花開見眼麼。
J38nB429_p0949b08║五葉花開見眼麼？撐天拄地大根柯，芳菲雖共炎涼
J38nB429_p0949b09║轉，果實寧隨造化那？祖道一肩任重遠，濟宗萬古振
J38nB429_p0949b10║巍峨，這場漏逗難遮掩，付與同人信筆和。
J38nB429_p0949b11║付與同人信筆和，莫教落在識情窩，蓮花迥出淤泥
J38nB429_p0949b12║淨，古木生從幽谷多。有句朗吟同慧遠，無文默會是
J38nB429_p0949b13║維摩，老僧非是自矜語，不下工夫柰若何。
J38nB429_p0949b14║
J38nB429_p0949b15║
J38nB429_p0949b16║
J38nB429_p0949b17║
J38nB429_p0949b18║
J38nB429_p0949b19║
J38nB429_p0949b20║古林智禪師語錄卷之六終
J38nB429_p0949b21║
J38nB429_p0949b22║
J38nB429_p0949b23║
J38nB429_p0949b24║
J38nB429_p0949b25║
J38nB429_p0949b26║
J38nB429_p0949b27║
J38nB429_p0949b28║
J38nB429_p0949b29║
J38nB429_p0949b30║
J38nB429_p0949c01║行狀
J38nB429_p0949c02║奉天般若古林智禪師，湖廣長沙朱氏子。幼失怙恃，
J38nB429_p0949c03║顛沛萬狀。六歲至峨嵋脫白，侍雙桂十數年，屢遭毒
J38nB429_p0949c04║打。後因木墩打中腿肚，遂有省焉。二十受具，歷參諸
J38nB429_p0949c05║方。末與德山語嵩裔機契，而受記莂。出住奉天般若、
J38nB429_p0949c06║遼陽建寧、如來諸剎。師於康熙乙亥十一月十六日
J38nB429_p0949c07║夜間坐逝。迨天曉，自思來去不明，恐人撿點，復甦。至
J38nB429_p0949c08║本月三十日辰刻，手書邀穆魁吾居士飛奔方丈。師
J38nB429_p0949c09║下床接曰：「受你數十年供養，無可酬荅，謝汝兩掌。」遂
J38nB429_p0949c10║於士面上左右各打一掌，大笑而坐。士曰：「和尚舉動
J38nB429_p0949c11║十分精爽，何故出此誑言？」師曰：「汝不識老僧。」士求和
J38nB429_p0949c12║尚手脈評之，曰：「脈上並無一些病，何出此言？」師曰：「汝
J38nB429_p0949c13║不識老僧，我明日定去。」僧俗見師訣絕難留，悲泣請
J38nB429_p0949c14║師垂示。師曰：「汝等好俗氣，我豈真死耶？我時時在汝
J38nB429_p0949c15║等面門出入，汝等不識。汝等存善心作善事，定生西
J38nB429_p0949c16║方；存歹心作歹事，定墮三塗。明明放著，何用我說。」談
J38nB429_p0949c17║笑過午，飲食倍常。凡殯殮等事，茶毘日期，立塔地方，
J38nB429_p0949c18║分付妥當，推逼相別。眾不忍散，師攜手送出山門。一
J38nB429_p0949c19║士拉住，不放師回。凡過往人，圍繞數層，說的說，哭的
J38nB429_p0949c20║哭。有不信者，說是明日，即辨真假。約有起更時候，方
J38nB429_p0949c21║散脫身。師回院內經行，夜半方歸方丈靜坐。約至寅
J38nB429_p0949c22║時，呼侍者問曰：「什麼時候？」侍者荅以五更。師曰：「吾當
J38nB429_p0949c23║行矣。」遂點燈，設供器紙筆，安置几上。又炷香，命侍僧
J38nB429_p0949c24║曰：「香燃二寸許，推門看我。」書偈曰：「東方寅，我即行。菩
J38nB429_p0949c25║薩接，彌陀迎。」端坐寂然而逝。二侍者推門視之，師巍
J38nB429_p0949c26║巍不動。侍者癡視良久，喚大眾曰：「和尚圓寂矣。」大眾
J38nB429_p0949c27║齊至成服，手腕尚溫，墨跡未乾。三日入龕，師容顏如
J38nB429_p0949c28║常，遍身柔軟。三七茶毘，送者萬數。初發火時，煙燄五
J38nB429_p0949c29║色。少頃，龕門自開，現金色毘盧像。大眾俯伏合掌，佛
J38nB429_p0949c30║聲動地。從辰至午，骨豎端坐。衣文數珠，宛然不壞。舍
J38nB429_p0950a01║利無數，一齒不壞。世壽七十有三，僧臘六十七。塔于
J38nB429_p0950a02║本山。語錄六卷。行世弟子馬三貴拜述
J38nB429_p0950a03║
J38nB429_p0950a04║板存楞嚴寺流通。