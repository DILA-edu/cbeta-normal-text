J38nB430_p0957a01║玉泉其白富禪師語錄卷中
J38nB430_p0957a02║嗣法門人明崑等編
J38nB430_p0957a03║上堂。拈香祝聖畢，復拈云：「此瓣香涅而不緇、磨而不
J38nB430_p0957a04║磷，始初一番勤苦如啞如聾，末後幾頓鉗鎚徹髓徹
J38nB430_p0957a05║骨，爇向爐中供養現住昭覺本師上丈下雪醉和尚，
J38nB430_p0957a06║用酬法乳。」白椎竟，師云：「宗乘一唱，三藏絕詮，把定牢
J38nB430_p0957a07║關，十方坐斷。莫有具透關眼底衲僧麼？」問：「古人道：內
J38nB430_p0957a08║傳心印。且道心印作麼生傳？」師云：「從教桑海變，終不
J38nB430_p0957a09║與君通。」乃云：「百法名門止此中，森羅萬象盡包容，杖
J38nB430_p0957a10║頭指趣人難識，唯有旁觀一線通。是汝諸人還見也
J38nB430_p0957a11║無？在此見得，可謂心珠日朗、性海澄清，一念圓明、十
J38nB430_p0957a12║方普照，寒梅綴玉已顯盧舍家風，翠竹篩金悉是能
J38nB430_p0957a13║仁境界；脫或未然，也是泥裏洗土塊。」
J38nB430_p0957a14║歲旦，上堂。「鏡清道：『新年頭佛法有。』明教道：『新年頭佛
J38nB430_p0957a15║法無。』若道是有，則屈著明教；若道是無，則屈著鏡清。
J38nB430_p0957a16║且作麼生恰好去？」擊拂子，云：「蟭螟眼裏翻筋斗，大洋
J38nB430_p0957a17║海底捺葫蘆。」
J38nB430_p0957a18║光嚴寺閱藏，上堂。問：「門內有君子，門外君子至時如
J38nB430_p0957a19║何？」師云：「一見便見。」進云：「聲應氣求皆古語，今朝始信
J38nB430_p0957a20║不虛傳。」師云：「喚鐘作甕漢。」進云：「恁麼則龍潭浪涌三
J38nB430_p0957a21║千界，錦水流出三峽中。」師云：「與闍黎何干？」乃云：「缽盂
J38nB430_p0957a22║山畔，鶴唳鶯啼；光嚴門前，水流風動。晨鐘夕梵，交二
J38nB430_p0957a23║音於鷲峰；慧日重明，轉雙輪於鹿苑。十二部經，一音
J38nB430_p0957a24║演唱；修多羅教，萬籟宣揚。的體全彰，元無亥豕；八字
J38nB430_p0957a25║打開，豈有烏焉？山僧就此下個註腳。」以拂子畫【圖】相
J38nB430_p0957a26║云：「以字不成，八字不相。胡僧面壁，是甚模樣？」
J38nB430_p0957a27║上堂。「是聖是凡，入門便揖。是愚是賢，開口便識。因甚
J38nB430_p0957a28║自己上人，出入面門不睹？可謂所聞不可聞，所見不
J38nB430_p0957a29║可見，明眼人前三尺暗。」
J38nB430_p0957a30║上堂。「五祖演和尚云：『四五百石麥，二三千石稻，好個
J38nB430_p0957b01║休糧方，耆婆不知妙。』後千巖無明和尚拈云：『管取有
J38nB430_p0957b02║錢常住。演祖若是將無作有、拔貧作富，須還無明始
J38nB430_p0957b03║得。米不蓄一粒，菜不栽一莖，恁渠往來者，喫得飽膨
J38nB430_p0957b04║亨。』」師云：「二老漢！好手手中呈好手，紅心心裏中紅心，
J38nB430_p0957b05║一人有錢常住，一人將無作有。玉泉者裏即一不然，
J38nB430_p0957b06║只是個截長補短、隨緣度日。且倉有米、山有柴，是牛？
J38nB430_p0957b07║是馬？快哉！快哉！」下座。
J38nB430_p0957b08║上堂。「睦州唆臨濟喫棒，珊瑚枕上兩行淚；趙州教嚴
J38nB430_p0957b09║陽放下，半是思君半恨君。呵呵！玉泉恁麼說話，也是
J38nB430_p0957b10║為他閒事長無明。」
J38nB430_p0957b11║九日上堂。舉：「白雲端和尚云：『金蕊叢叢帶露新，采采
J38nB430_p0957b12║烹茗賞佳辰，浮杯何必須宜酒，但有清香自醉人。』開
J38nB430_p0957b13║福云：『白雲老人大似巧媳婦，做出無麵餺飥，惜乎知
J38nB430_p0957b14║味者少。開福效顰亦有一偈：重陽黃菊未成花，落帽
J38nB430_p0957b15║無勞憶孟嘉，但得青山常在眼，不妨流水去無涯。』玉
J38nB430_p0957b16║泉者裏不敢效顰，只要應個時節：本自天然不覆藏，
J38nB430_p0957b17║年年九月菊花香，劫前一段新鮮味，樹老枝長葉半
J38nB430_p0957b18║黃。」
J38nB430_p0957b19║冬至，上堂。「石筍暗抽條，寒梅新吐玉，乘時能薦取，卻
J38nB430_p0957b20║是個中意。所以道：『欲識佛性義，當觀時節因緣。時節
J38nB430_p0957b21║若至，其理自彰。』今人不向枯木上生花、寒灰裏發焰，
J38nB430_p0957b22║祇管死墩墩噇飯過時，今日也恁麼、明日也恁麼，乃
J38nB430_p0957b23║至盡未來際也恁麼。若個猛力憤性底漢，終不作者
J38nB430_p0957b24║般去就，於天地未闢之時、陰陽未判之先，直截承當，
J38nB430_p0957b25║認取本來面目。到者裏，方知有物先天地，無形本寂
J38nB430_p0957b26║寥，能為萬象主，不逐四時凋。玉泉恁麼告報，未免有
J38nB430_p0957b27║攀條例。雖然如是，不因樵子徑，爭到葛洪家？」
J38nB430_p0957b28║誕日，上堂。呈拄杖，云：「祝壽不用多說，只就杖頭點出，
J38nB430_p0957b29║便見瀰漫天地，照耀古今，凡聖同源，物我一致。青峰
J38nB430_p0957b30║舉首，歲歲發不盡之春；野鳥銜花，物物顯無私之用。
J38nB430_p0957c01║所以道：滴朮福滄海，微塵遮域山，睜開正法眼，萬古
J38nB430_p0957c02║剎那間。敢問大眾：拄杖有何神通得與麼任意自在？
J38nB430_p0957c03║還委悉麼？幾度拈來誰著價？人天眾裏自稱尊。」
J38nB430_p0957c04║上堂。「扶豎頹綱，須憑宗匠發揮；埋沒家珍，要假能人
J38nB430_p0957c05║做出。法海洋洋，靡正緣而莫出；境風浩浩，非良導以
J38nB430_p0957c06║難昇。或群居山林，夥聚巷陌，形同鄙俗，貌濫僧儀。雖
J38nB430_p0957c07║然如是，未免區區之論。」以拂子畫[十○]相，云：「向者裏薦
J38nB430_p0957c08║取。」
J38nB430_p0957c09║小參。「未出母胎，一段光明輝天鑑地；既出母胎，一段
J38nB430_p0957c10║光明耀地燭天。大眾須知：此段光明人人本具，在凡
J38nB430_p0957c11║不減、在聖不增，秪為背覺合塵、迷己逐物，致使蒙翳
J38nB430_p0957c12║弗能現前，于是有諸佛、有眾生，有天堂可欣、有地獄
J38nB430_p0957c13║可怖，如此紛然惑亂，終無了期。殊不知放下身心、豎
J38nB430_p0957c14║起脊梁，嘿地回光返照，看破父母未生前本來面目，
J38nB430_p0957c15║如貧獲寶、如暗得燈，何等快活、何等受用？到者裏說
J38nB430_p0957c16║甚麼佛、說甚麼眾生，說甚麼天堂可欣、地獄可怖，出
J38nB430_p0957c17║生入死不犯絲毫，或去、或留全超曠劫，其或性根淺
J38nB430_p0957c18║薄、棄厭真修，生死到來悔將何及？」顧左右，云：「不向斯
J38nB430_p0957c19║時親撒手，更要留戀待何時？」
J38nB430_p0957c20║小參。「把定六根門頭，不許絲毫放走，逼得虛空腦裂，
J38nB430_p0957c21║通身汗流，雖是向上一事，未免流布今時。山僧昔年
J38nB430_p0957c22║遭此，一但懡㦬而休，不免放開一線，彼此任意優遊。
J38nB430_p0957c23║雖然如是，且道：黑臉老漢來算飯錢時如何抵對？」良
J38nB430_p0957c24║久，云：「八十翁翁入場屋，真誠不是小兒戲。」
J38nB430_p0957c25║小參。「要做臨濟克家之子，必先奮遠大志氣，覷破靈
J38nB430_p0957c26║山拈花之旨，了徹少室九年消息。」舉：「僧問仰山：『法身
J38nB430_p0957c27║還解說法也無？』山云：『我說不得，別有一人說得。』僧云：
J38nB430_p0957c28║『說得的在甚麼處？』仰推出枕子。溈山聞，云：『寂子用劍
J38nB430_p0957c29║刃上事。』」師云：「殊不知向未開口前早已流通，推出枕
J38nB430_p0957c30║子也只是個擔雪填井漢。大眾！還知麼？知之一字，眾
J38nB430_p0958a01║禍之門。」
J38nB430_p0958a02║小參。「乾坤未判，陰陽未分，無有日月星辰、江淮河漢、
J38nB430_p0958a03║萬象森羅、草木昆蟲。正恁麼時，且道是有象？是無相？」
J38nB430_p0958a04║良久，云：「黑漆桶邊開正眼，看取沖霄銕鷂兒。」
J38nB430_p0958a05║小參。「大道絕中邊，至真離言說，諸佛莫能提，祖師莫
J38nB430_p0958a06║能掇。設使有遲疑，又入野狐窟，一毫工不及，卻倚草
J38nB430_p0958a07║附木。到者裏，奮師子威、立金剛志，任是風吹不倒、鍼
J38nB430_p0958a08║劄不入，把斷要津、不通凡聖，果獲到此時節，來方丈
J38nB430_p0958a09║中喫棒有分。」
J38nB430_p0958a10║小參。「佛法本無多子，堂堂日用之間，秪因自信不及，
J38nB430_p0958a11║卻於易處轉難。今夜不免作個方便，為諸人豁開戶
J38nB430_p0958a12║牖，擊破疑團。」以拂子畫【圖】相云：「玉泉在此，與諸人傾
J38nB430_p0958a13║腹倒腸，徹底掀出了也。」顧左右云：「收。」
J38nB430_p0958a14║小參。「老僧一向事繁，未暇入堂相伴，今夜卻有餘閒。
J38nB430_p0958a15║拖莖拄杖相勘。」驀以杖度與侍者，云：「暫教靠在床頭，
J38nB430_p0958a16║閒時與你打筭。」
J38nB430_p0958a17║小參。「喝下明機，看破臨濟家風；棒頭廓徹，捉敗德山
J38nB430_p0958a18║門戶。所以道：濟北之佛法出乎平常，語默動靜脫體
J38nB430_p0958a19║全彰，三玄三要，松直棘曲，有賓有主，鳧短鶴長。圓悟
J38nB430_p0958a20║老人於諸佛出身處道：『薰風自南來，殿閣生微京。』帶
J38nB430_p0958a21║累妙喜打失鼻孔，遍界難藏。然雖如是，棒喝向上還
J38nB430_p0958a22║有事在。且道：有甚麼事𠰚？」良久，云：「昨騎木馬滄溟去，
J38nB430_p0958a23║踢翻海底一輪紅。」
J38nB430_p0958a24║小參。「天無私覆，地無私載，日月無私常照，人心無私
J38nB430_p0958a25║忘我人、隳是非，大道無私融聖凡、了迷悟。」拈拄杖，云：
J38nB430_p0958a26║「者個列挈赤條條，晝夜為諸人演無私法，直得月白
J38nB430_p0958a27║風清、草秀花香，自是諸人等閒錯過，不能直下承當。
J38nB430_p0958a28║正恁麼時，有個承當底麼？阿娘面目自相識，休來錯
J38nB430_p0958a29║認驢鞍橋。」
J38nB430_p0958a30║小參。「即心即佛，頭上安頭；非心非佛，斬頭覓活。去此
J38nB430_p0958b01║二途，如何諦當？大眾！到者裏，前不遘村、後不迭店，天
J38nB430_p0958b02║不能覆、地不能載，不可以知知、不可以識識，無朕、無
J38nB430_p0958b03║兆，無影、無形，淨裸裸、絕承當，赤灑灑、無回互，明暗、色
J38nB430_p0958b04║空，知覺、見聞，善惡、淨穢，取捨、得失，一一安置一邊，諸
J38nB430_p0958b05║人向者裏道一句看。若道得分明，不唯參學事畢，亦
J38nB430_p0958b06║且裂碎山僧舌頭；脫或未然，莫道不疑好。參。」
J38nB430_p0958b07║小參。「歷歷明明，淈淈𣸩𣸩，胸內卻知有，盡方道不出。
J38nB430_p0958b08║吐得出，元來是汝先天物。有等漢聞與麼道，便云：『會
J38nB430_p0958b09║也。』及乎問伊：『會個甚麼？』卻又無言可對、無理可伸。諸
J38nB430_p0958b10║人若無言可對、無理可伸，莫是盡力道不出底麼？老
J38nB430_p0958b11║僧不惜眉毛，與諸人安家樂業。瓦石皆同體，聖凡本
J38nB430_p0958b12║一心，若問娘生面，隨處現全身。咄！者是甚麼所在？向
J38nB430_p0958b13║者裏拋磚弄瓦。」擲拂子，歸方丈。
J38nB430_p0958b14║為正勤居士對靈小參。舉拂子云：「嚴氏法名更正勤，
J38nB430_p0958b15║回光覺照悟靈根，今朝擺脫冤親鎖，一段清風透月
J38nB430_p0958b16║明。老瞿曇道：『諸行無常，是生滅法，生滅滅已，寂滅為
J38nB430_p0958b17║樂。』從上諸祖盡向生死海中頭出頭沒，總要當人直
J38nB430_p0958b18║截承當，惜乎諸人不肯回光返照、流浪生死。且如山
J38nB430_p0958b19║河大地、日月星辰、明暗色空、四聖六凡、有情無情、胎
J38nB430_p0958b20║卵溼化，山僧說底、諸人聽底，寂寂惺惺總是個幻化。
J38nB430_p0958b21║作麼生說個幻化道理聻？」豎拂子云：「若在者麈拂頭
J38nB430_p0958b22║上薦得，在諸佛分上不增一毫、在大眾分上不減一
J38nB430_p0958b23║絲，便識得婆子出生入死、得大自在落處。非唯識得
J38nB430_p0958b24║婆子落處，且識得二子起一念為薦嚴落處，功不浪
J38nB430_p0958b25║施。有時恁麼也得、不恁麼也得、恁麼不恁麼總得，山
J38nB430_p0958b26║僧不惜唇皮，和泥和水為諸人說破。只如山僧說底、
J38nB430_p0958b27║諸人聽底，無二無別，明明歷歷，如青天白日。葛藤且
J38nB430_p0958b28║止，且道正勤居士向甚麼處去也？咄！蛻卻者邊故衫
J38nB430_p0958b29║子，即證那畔清淨身。」
J38nB430_p0958b30║為瑞松靜主小參。「慧日高懸，普天匝地，爍破佛祖眼
J38nB430_p0958c01║睛，揭示衲僧巴鼻。雖然覿體全彰，認著依前不是，所
J38nB430_p0958c02║謂無常生滅法，與我不相干，若能如是見，不用哭蒼
J38nB430_p0958c03║天。到此也無古今、也無生死，淨裸裸、絕承當，赤灑灑、
J38nB430_p0958c04║沒窠窟，如是則盡十方世界無內無外，是個無上佛
J38nB430_p0958c05║土、是個不可思議佛土、是個不可量不可說佛土。既
J38nB430_p0958c06║有如是無量佛土，只如孝徒今請山僧舉揚者段大
J38nB430_p0958c07║事因緣津濟薦拔，且道瑞松上座在那個佛土安身
J38nB430_p0958c08║立命？一段靈光甚處安？長空雲散碧天寬，蓮宮佛土
J38nB430_p0958c09║花無數，剔起眉毛仔細觀。」
J38nB430_p0958c10║為慧良曹居士小參。「腦後圓光萬丈高，誰人分上減
J38nB430_p0958c11║絲毫？秖因迷卻知身幻，致使性海浪轉邊。山僧到者
J38nB430_p0958c12║裏，不用別吐新尖、多方曲引，所以古佛偈云：『假借四
J38nB430_p0958c13║大以為身，心本無生因境有，前境若無心亦無，罪福
J38nB430_p0958c14║如幻起亦滅。』慧良居士向者裏會去，便知生無生相、
J38nB430_p0958c15║滅無滅相，本有圓光，內外交徹；如或未然，生也是幻、
J38nB430_p0958c16║死也是幻，從上諸祖盡在此幻海中流轉輪迴，無有
J38nB430_p0958c17║休息。且道：慧良向甚麼處安身立命？」呈拄杖，云：「見麼？
J38nB430_p0958c18║大地乾坤藏不得，覺花池綻一枝新。」
J38nB430_p0958c19║為慧靈唐夫人小參。師豎拂子云：「者婆子五十年前
J38nB430_p0958c20║有生有死，五十年後無死無生，一道靈光無巴鼻，人
J38nB430_p0958c21║間天上任縱橫。正當恁麼時，諸人還識得慧靈居士
J38nB430_p0958c22║底面目麼？透脫頂門開正眼，霜花映水碧陵層。」
J38nB430_p0958c23║為正燈何居士小參。「本不生滅，何有去來？本自解脫，
J38nB430_p0958c24║阿誰縛汝？本自清淨，何物染汝？由未達境惟心，故起
J38nB430_p0958c25║種種分別，及道不生不滅、解脫清淨，恁麼又道未達
J38nB430_p0958c26║境惟心、種種分別底道理于中薦得，妙喜世界不離
J38nB430_p0958c27║者裏、西方安養不離當處，頭頭任運家風、處處莊嚴
J38nB430_p0958c28║國土。大眾！還識何居士落處麼？萬疊雲山藏不得，九
J38nB430_p0958c29║蓮花裏露全身。」
J38nB430_p0958c30║晚參。「參禪本無言說，鼻直一條坦路，每觀從朝至晚，
J38nB430_p0959a01║返復原來者個。所以，一切諸法菩提、涅槃等名從淨
J38nB430_p0959a02║法中得，貪、瞋、愛、取等名從穢法中得，淨、穢兩邊俱莫
J38nB430_p0959a03║依怙，但有空名，三藏、十二分種種名言句義總不出
J38nB430_p0959a04║此個元由。所以，古德云：『若心想所思，出生諸法，虛假
J38nB430_p0959a05║不實。』心尚無有，云何出生諸法？如人取聲安置篋中，
J38nB430_p0959a06║又如吹網欲使氣滿，此乃諦實之說。若以為實，大錯，
J38nB430_p0959a07║大錯。」擊拂子，云：「日輪當午照，莫待曉雞鳴。」
J38nB430_p0959a08║晚參。「說道說禪，自喪本元；談佛談心，埋沒己靈。玉泉
J38nB430_p0959a09║不入者保社，獨步上崑崙。若有個具眼的聞恁麼道，
J38nB430_p0959a10║把山僧拽出三門外爛椎一頓，不枉親到玉泉。」
J38nB430_p0959a11║晚參。「趙州茶，雲門餅，三腳驢子弄蹄行；曹山酒，仰山
J38nB430_p0959a12║飯，八角磨盤空裏走。」召大眾，云：「者些老古錐，窮廝炒，
J38nB430_p0959a13║餓廝煎，穿領破布衫猶在，十字街頭胡亂竄。」
J38nB430_p0959a14║晚參。「玉泉院裏雷聲震，摩竭提國令高懸，各揮寶劍
J38nB430_p0959a15║當頭截，猶在虛空裏面眠。且道直截一句作麼生道？
J38nB430_p0959a16║行到水窮山盡處，倒盔卸甲又依前。」
J38nB430_p0959a17║晚參。「生死事大，迅速無常，一息不來，便同灰壤。汝我
J38nB430_p0959a18║出家兒，須趁色力健參究此事，莫圖快樂，錯過時光。
J38nB430_p0959a19║纔見春耕夏種，倏爾秋收冬藏，人間歲月易消，己事
J38nB430_p0959a20║因甚不忘？所以道：此事當觀時節因緣，時節若至，迴
J38nB430_p0959a21║避無門；若是波波挈挈，不肯回頭。似恁麼參學，參到
J38nB430_p0959a22║彌勒下生，敢保未夢見在。玉泉非是減伊聲價，但恐
J38nB430_p0959a23║臘月三十到來，個個手忙腳亂。」驀拈拄杖，云：「且道者
J38nB430_p0959a24║個是甚時節？夜靜水寒魚不餌，總教袖手過殘年。」
J38nB430_p0959a25║晚參。「己躬下事不必他求，秪在當人四大六根靈靈
J38nB430_p0959a26║弗昧、了了常知，三世諸佛、歷代祖師、天下老和尚不
J38nB430_p0959a27║敢正眼覷著，惟許當人直下承當，自然透頂透底。眾
J38nB430_p0959a28║中還有此人麼？試出來通一機、轉一語，富上座望風
J38nB430_p0959a29║禮拜；設或未然，行也參、坐也參，廝結眉毛莫放閒，忽
J38nB430_p0959a30║然腳跟驀點地，請續末後句。」
J38nB430_p0959b01║示眾。云：「有一人言到行得到，行到言得到。有一人言
J38nB430_p0959b02║到行不到，行到言不到。不知那一個合受人天供養？
J38nB430_p0959b03║若緇素得出，玉泉拄杖子兩手分咐；如或未然，山僧
J38nB430_p0959b04║拄杖子牽枝引蔓去也。」
J38nB430_p0959b05║示眾。「放目河山外，春色十分姿，玉蝶穿花舞，黃鶯傍
J38nB430_p0959b06║樹啼。煙拖零碎錦，堤柳亂垂絲，洞明西來意，了達祖
J38nB430_p0959b07║師機。靈雲失卻眼，備老重添眉，兩堂龍象客，謾莫失
J38nB430_p0959b08║提撕。」
J38nB430_p0959b09║示眾。「情緣易涉，己事難明。不究本元，自投岐路。境風
J38nB430_p0959b10║浩浩，凋零覺樹心花；業火熒熒，煨盡菩提智果。道難
J38nB430_p0959b11║遭而難遇，錯過幾多時；法易得而易失，光陰花費不
J38nB430_p0959b12║少。責人如責己，德備多時；謀利如謀道，成佛久矣。一
J38nB430_p0959b13║念純真，即入諸佛道場；散亂片時，便落眾生境界。自
J38nB430_p0959b14║他不增不減，本來無欠無餘。但念無常迅速，慎勿隨
J38nB430_p0959b15║情逐意。」
J38nB430_p0959b16║示眾。舉：「金峰和尚云：『老僧二十年前有老婆心，二十
J38nB430_p0959b17║年後無老婆心。』時有一僧出問：『如何是和尚二十年
J38nB430_p0959b18║前有老婆心？』峰云：『問凡答凡，問聖答聖。』僧云：『如何是
J38nB430_p0959b19║二十年後無老婆心？』峰云：『問凡不答凡，問聖不答聖。』」
J38nB430_p0959b20║師云：「玉泉當時若見，但道：『莫說凡，莫說聖，莫道前後
J38nB430_p0959b21║老婆心。忽若㘞地冷颼颼，自然不墮聖凡窠窟。』」
J38nB430_p0959b22║示眾。「真我本有，迷之而無；妄我本無，執之而有。且道
J38nB430_p0959b23║真妄不立之時、有無不生之際作麼生道？」良久，顧左
J38nB430_p0959b24║右云：「老僧咳嗽，無暇說禪。」
J38nB430_p0959b25║示眾。「古者道：『供養三世諸佛，不如供養一無心道人。』
J38nB430_p0959b26║又云：『莫謂無心便無事，無心猶隔一重關。』既是無心
J38nB430_p0959b27║猶隔一重關，如何勝過諸佛？又如何消受供養？于此
J38nB430_p0959b28║見得諦當，方知古人舌生荊棘；如或未然，飲水也須
J38nB430_p0959b29║防噎。雖然，且道：山僧恁麼告報，是有心耶？無心耶？定
J38nB430_p0959b30║當看。有無之情如未瞥，莫於平地起崚嶒。」
J38nB430_p0959c01║示眾。「迦葉微笑，彌勒長笑，寒山一笑，虎溪三笑。」師呵
J38nB430_p0959c02║呵大笑，云：「老僧者一笑又作麼生？」良久，云：「雖然笑處
J38nB430_p0959c03║不同，卻也共一張嘴。」
J38nB430_p0959c04║春日，示眾。「日長饑有餘，夜短睡不足，熱汗急淋淋，蚊
J38nB430_p0959c05║蟲相齧啐。大家搖扇取風涼，何用無繩而自縛？山僧
J38nB430_p0959c06║恁麼說話，此中明個甚麼邊事？驢腮馬腳重重露，屋
J38nB430_p0959c07║角桃花解笑人。」
J38nB430_p0959c08║示眾。「落花千點隨流水，啼鳥一聲送夕陽，碧眼胡僧
J38nB430_p0959c09║無伎倆，九年面壁暗思量。大眾且道：思量個甚麼？向
J38nB430_p0959c10║者裏見得分明，多羅正印任汝東搭西拋；其或未然，
J38nB430_p0959c11║要見碧眼胡僧，何止程途萬里？」
J38nB430_p0959c12║示眾。「靜時觀人動，閒處看他忙，不知誰煎逼，拶得手
J38nB430_p0959c13║腳慌。若要此時求解脫，除非參謁大覺王。且道大覺
J38nB430_p0959c14║王即今在甚麼處？」良久，云：「頭長三尺。」
J38nB430_p0959c15║示眾。「即心是佛，烏龜向火；非心非佛，碓嘴生花。且道：
J38nB430_p0959c16║不是心、不是佛、不是物是個甚麼？不免與諸人道破。」
J38nB430_p0959c17║擊拂子，云：「薦取。」
J38nB430_p0959c18║示眾。舉：「僧問投子：『一切聲是佛聲，是否？』投子云：『是。』僧
J38nB430_p0959c19║云：『和尚莫㞘沸碗鳴聲。』投子便打。又問：『麤言及細語
J38nB430_p0959c20║皆歸第一義，是否？』投子云：『是。』僧云：『和尚喚作一頭驢，
J38nB430_p0959c21║得麼？』投子便打。」師云：「雖然功不浪施，要且棒頭有眼。
J38nB430_p0959c22║及道：『一切聲是佛聲。』者僧道：『和尚莫㞘沸碗鳴聲。』因
J38nB430_p0959c23║甚便打？又道：『一切麤言細語皆歸第一義。』者僧道：『和
J38nB430_p0959c24║尚喚作一頭驢。得麼？』因甚又打？大眾！且道者兩棒是
J38nB430_p0959c25║肯者僧耶？不肯者僧耶？眾中有具眼者，請端的看。」
J38nB430_p0959c26║除夕，示眾。「年新月新，日新時新，唯有一物，不屬舊新。
J38nB430_p0959c27║且道是那一物聻？」良久，云：「老僧與他安名不得。」
J38nB430_p0959c28║因事示眾。「百丈教人開田，佛眼輪僧修造，楊岐逼慈
J38nB430_p0959c29║明小參，趙州教嚴陽放下。且道玉泉者裏又作麼生？
J38nB430_p0959c30║普請三門外刈禾。」
J38nB430_p0960a01║法語
J38nB430_p0960a02║示融默監寺
J38nB430_p0960a03║出家之志，不是尋常，必須秉個赤手成家手段，立身
J38nB430_p0960a04║如臨陣，勇銳之威，只一片孤迥迥氣宇，於師象群中
J38nB430_p0960a05║突出一頭始得。然此段風光，不假他人本來自足底，
J38nB430_p0960a06║秖要當人大死一番，所謂不怕活不得，只怕死不得。
J38nB430_p0960a07║且死而復甦後如何？本地風光天然事，那學庸人妄
J38nB430_p0960a08║作徒。
J38nB430_p0960a09║示秀雲禪人
J38nB430_p0960a10║若是個實為生死底漢，萬緣放下，一切不為，單只把
J38nB430_p0960a11║父母未生前事頓在目前，立起眉毛，動靜無虧，一念
J38nB430_p0960a12║不生，前後際斷，佛祖不顧之旨，神鬼莫測其機，孤迥
J38nB430_p0960a13║迥如坐在千丈井底，必要求個出身路，片念纔乖，喪
J38nB430_p0960a14║身失命，在此千沒奈何、萬沒奈何。正恁麼時，更須用
J38nB430_p0960a15║力一拶，逼得頂門迸破，㘞地一聲，如在荊棘林中得
J38nB430_p0960a16║一條活路出相似，到者裏一場大笑，方知從前許多
J38nB430_p0960a17║錯用心也。
J38nB430_p0960a18║示福田禪人
J38nB430_p0960a19║法門蹂蹸之際，祖庭秋晚之時，得一個半個血氣男
J38nB430_p0960a20║兒挽回天意，滹沱幸甚。古人韜光晦跡于千巖之下，
J38nB430_p0960a21║草衣木食于萬壑之中，又不知此輩尊宿謀何事也？
J38nB430_p0960a22║倘為孝子賢孫，無易其志，今不能越過于先，可當減
J38nB430_p0960a23║體半德。若以人我為住持，利養為高品者，不唯有負
J38nB430_p0960a24║祖禰之囑，而返傷佛祖風化，荷己荷人，流落天魔黨
J38nB430_p0960a25║也。
J38nB430_p0960a26║示融穆禪人
J38nB430_p0960a27║近來參學之人，不守毘尼，不懼因果，人我愈見崢嶸，
J38nB430_p0960a28║三毒倍加熾盛，開口誇彰遊遍腳頭，出言貶剝諸方
J38nB430_p0960a29║得失，自家生死不顧，好覓他人是非。此種學人，任使
J38nB430_p0960a30║參到彌勒下生，也只是個乾打鬨。若是拿雲攫霧底
J38nB430_p0960b01║漢子，決定不墮此野狐窟中，埋沒自己靈光，辜負辭
J38nB430_p0960b02║親本志。須立定腳頭，豎起脊梁，牢牢把定繩頭，不許
J38nB430_p0960b03║絲毫走作。做到無人無我，徹頭徹尾處，倏然猛醒轉
J38nB430_p0960b04║來，方知拈拳豎指，睜目揚眉，都是一場精扯誕。
J38nB430_p0960b05║示吼月禪人
J38nB430_p0960b06║參禪一著子，開口已成遲，似敵百千人，如斬一握絲。
J38nB430_p0960b07║一斷一切斷，萬念絕情思，正當恁麼時，蕭然與佛齊。
J38nB430_p0960b08║示文達禪人
J38nB430_p0960b09║工夫宜及切，遲疑被緣涉，隙陰成易變，幻身那可得。
J38nB430_p0960b10║此處不承當，轉身何時徹，說與參玄人，莫弄巧成拙。
J38nB430_p0960b11║示融之禪人
J38nB430_p0960b12║參禪莫順情，佛祖不相親，工夫要徹頭，志立已終身。
J38nB430_p0960b13║瞥耳情念起，紛然境緣生，白日去偷安，難免虛空聞。
J38nB430_p0960b14║示性一禪人
J38nB430_p0960b15║此事宜努力，捷健如箭疾，譬登千仞山，似與萬人敵。
J38nB430_p0960b16║有死不暇顧，無志弗堪惜，步步直到頂，始出一頭地。
J38nB430_p0960b17║示體空禪人
J38nB430_p0960b18║個事本成現，人人弗少欠，守護在當人，精操唯己念。
J38nB430_p0960b19║推倒無明山，踏碎人我見，悟來心眼開，覷破本來面。
J38nB430_p0960b20║示了機禪人
J38nB430_p0960b21║工夫要剿絕，不在嘵嘵說，若存聖凡情，正是生死孽。
J38nB430_p0960b22║如入萬軍中，刀刀要見血，豈獨破魔宮，佛祖盡斬絕。
J38nB430_p0960b23║示融徹首座
J38nB430_p0960b24║靈明之妙，於大不終，於小不載，其照不可容，其用不
J38nB430_p0960b25║可測，故萬物備矣。參悟之妙，無異於斯，豈可以己意
J38nB430_p0960b26║而推窮？所以思之議之，總是鬼家活計。故謂萬法本
J38nB430_p0960b27║空，更莫心上起心，但能了心，何愁不悟？到者裏千問
J38nB430_p0960b28║百荅，看風使帆，不在學問解義上。要識得根源落處，
J38nB430_p0960b29║任他法性周流，猶如解纜放舟相似，不可執有求，不
J38nB430_p0960b30║可執無取，只教縮大千於方寸之間，促萬年於一念
J38nB430_p0960c01║之內，本來不增不減，自他無欠無餘，如眾器入金，而
J38nB430_p0960c02║金何有異？似群波入水，而水自然向。秖要確其志，憤
J38nB430_p0960c03║其氣，把作件事做到徹頭徹底處，倏然腳跟點地，始
J38nB430_p0960c04║信鼻孔原來向下垂。
J38nB430_p0960c05║示玟睿維那
J38nB430_p0960c06║參學人貴在行解相應，誠信相孚，不可執己為然。有
J38nB430_p0960c07║參則有學，參而罔學，如龍遊於淺水，無添意氣；學而
J38nB430_p0960c08║不參，似虎落於平原，不長威獰。參學融通，如龍行大
J38nB430_p0960c09║海而千浪瀠洄，似虎入高岡而百獸齊驚，正如攜笻
J38nB430_p0960c10║陟道，用之體之、止之棄之，亦何礙耶？在子之踐履耳。
J38nB430_p0960c11║故螾無爪牙之利，筋骨之彊，上食埃土，下飲黃泉，用
J38nB430_p0960c12║心一也；蟹六跪而螫，非蛇蟺之穴無所寄託者，用心
J38nB430_p0960c13║躁也。所謂始無惛惛之事，終無赫赫之功，指有形之
J38nB430_p0960c14║標，洞無為之化，明此不參而參、不學而學，盡天下之
J38nB430_p0960c15║為何事而不可也。
J38nB430_p0960c16║示恆參上座
J38nB430_p0960c17║人處越南，取巨象口中之齒；客居江上，奪麗龍頷下
J38nB430_p0960c18║之珠。須知衲僧手段，何誇於此？別有吞佛祖、融古今、
J38nB430_p0960c19║越聖凡、離知解底風化，如巨靈璧太華，一擘無餘；似
J38nB430_p0960c20║長鯨吸滄溟，一吸到底。若非具此猛利，安能洞鑑本
J38nB430_p0960c21║來？如德山見龍潭，吹滅紙炬處知歸；如韶陽參睦州，
J38nB430_p0960c22║掩門拶腳處契悟。雖師家鉗鎚之妙，係自己英靈所
J38nB430_p0960c23║致；佛祖之道，貴乎後裔撐持。果獲如斯，不枉在俗漢
J38nB430_p0960c24║群中跳入，師象隊裏弄爪牙也。
J38nB430_p0960c25║示琚睿禪人
J38nB430_p0960c26║初學之人如毛銕相似，必要幾過紅爐、幾入辣手，日
J38nB430_p0960c27║琢時磋，百煉千鎚，於冷熱堆中毫不相讓。一日工圓，
J38nB430_p0960c28║跳出紅爐，展開利刃，斬釘削銕，擘破境緣，總向者裏
J38nB430_p0960c29║一齊剿絕，則孤峰頂上即是十字街頭、十字街頭即
J38nB430_p0960c30║是孤峰頂上，到此毘盧拱手、彌勒低頭，人天魔梵站
J38nB430_p0961a01║立下風、臨濟韶陽吞聲有分，以之振祖基無基不立、
J38nB430_p0961a02║以之酬師德無德不酬，正法眼藉此流通、惡知見由
J38nB430_p0961a03║茲寢息，實為萬世之指南、三界之元龜也。
J38nB430_p0961a04║示玥睿法孫
J38nB430_p0961a05║禪道佛法，原來是自己對頭，每於行住坐臥中，截齒
J38nB430_p0961a06║呵責，放他不過，必要與伊剿絕，大為我用。故長慶七
J38nB430_p0961a07║破蒲團，總為者個事，只得雲山萬里，湖南湖北，然後
J38nB430_p0961a08║返身一躑，饒他鐵壁銀山，萬仞千層，輕輕一踏，直教
J38nB430_p0961a09║徹底粉碎了也。苟不力盡其間，安獲如是受用？
J38nB430_p0961a10║示瑋睿飯頭
J38nB430_p0961a11║尋常做個粥飯主人，接待來往，亦須辦一片勤苦維
J38nB430_p0961a12║持，方免過咎，何況欲趨佛祖無上妙道，不假恆心，鳥
J38nB430_p0961a13║能得及？工夫做到純熟處，直下如一塊頑石相似，風
J38nB430_p0961a14║吹不入，水洗不溼，忽爾點頭自肯，笑倒笊籬木杓，打
J38nB430_p0961a15║破金牛飯桶，到者裏許汝參學事畢。是則也是，老僧
J38nB430_p0961a16║拄杖子猶未點首在。
J38nB430_p0961a17║示璸睿書記
J38nB430_p0961a18║近來學道之士，忘卻出家本志，一向隨邪逐妄，不求
J38nB430_p0961a19║正悟，將佛祖機緣、古人公案，從頭熟背蘊於胸中，以
J38nB430_p0961a20║為禪道佛法也。錯！錯！任伊博覽五車，窮變三藏，滿腹
J38nB430_p0961a21║詩詞，百問千荅，殊不知到者裏總用不著。若是個血
J38nB430_p0961a22║氣男兒，斷不向他人行處行，將自己生死大事為任，
J38nB430_p0961a23║豈肯放過？或火爐頭、禪床角領納一言半句，行住坐
J38nB430_p0961a24║臥也參，痾屎放尿也參，迎賓待客也參，參到徹頭徹
J38nB430_p0961a25║底，情思路絕，忽然扭轉鼻孔，觸碎髑髏，到此百靈拱
J38nB430_p0961a26║首，千聖攢眉，將從前負風負雨踏遍雲山，腳頭債、草
J38nB430_p0961a27║鞋帳一時酬也。
J38nB430_p0961a28║示𤨲睿悅眾
J38nB430_p0961a29║學道人只將個懼生死心為念，不得提起則有，放下
J38nB430_p0961a30║則無，只看生從何來，死從何去，時時追究，刻刻提撕，
J38nB430_p0961b01║一日功成，築著磕著，自有個倒斷處。若是立念輕微，
J38nB430_p0961b02║志不猛利，今日也恁麼，明日也恁麼，一朝黑面老子
J38nB430_p0961b03║到來，與伊打筭飯錢，莫言不道。
J38nB430_p0961b04║示琳睿侍者
J38nB430_p0961b05║老僧惡辣鉗鎚，便是子的慧命，非大力量者，不能透
J38nB430_p0961b06║入負荷得去。汝隨侍老僧廿載以來，不解初心，屏去
J38nB430_p0961b07║紛華，留心此事，亦肯荷負，亦有透入處，但機語敲磕，
J38nB430_p0961b08║似欠精銳，更須猛利，方為全美。雖然，閨閤之物本自
J38nB430_p0961b09║圓成，老僧年來齟齬，眼目昏花，弗能葛藤耳。聊書兩
J38nB430_p0961b10║則古人公案，如僧問趙州：「如何是道？」州云：「墻外底。」又
J38nB430_p0961b11║僧問南泉：「如何是道？」泉云：「平常心是道。」果欲了敵生
J38nB430_p0961b12║死，將此兩轉語刻刻提撕，果獲恁麼，山門亦須點首。
J38nB430_p0961b13║示璐睿侍者
J38nB430_p0961b14║欲做超群越格之流，須向上人背後久立，爾自當精
J38nB430_p0961b15║心親就，向逆順縱橫中討個分曉始得。如在老僧邊，
J38nB430_p0961b16║日用中聲叫聲應，飯來老僧開口、茶來老僧舉手，須
J38nB430_p0961b17║知老僧將臨濟家私徹底為子，日日舉揚，開渠正眼。
J38nB430_p0961b18║到此，須知銕牛原不用鞭，大象何堪可舉？赤條條、囫
J38nB430_p0961b19║圇圇，日用尋常橫拋順擲，如或不解敲推，還向手頭
J38nB430_p0961b20║舒縮、俯仰、折旋薦取。且道薦取個甚麼？踏著山家田
J38nB430_p0961b21║地穩，橫吹銕笛倒騎牛。
J38nB430_p0961b22║示自灰禪人
J38nB430_p0961b23║丈夫立志，如出匣金剛王寶劍相似，佛來也斬，祖來
J38nB430_p0961b24║也斬，斬到無佛祖可斬之處，如師子王哮吼，壁立萬
J38nB430_p0961b25║仞。到者境界，三世諸佛覷不破，生死魔軍摸不著，迷
J38nB430_p0961b26║悟向甚處棲？是非向甚處泊？通上徹下，淨裸裸，赤灑
J38nB430_p0961b27║灑，全體是個當人受用大解脫門，佛法世法打成一
J38nB430_p0961b28║片，塞卻佛祖鼻孔，坐斷聖凡路頭，向此中急討個巴
J38nB430_p0961b29║鼻，許汝有少分相應耳。
J38nB430_p0961b30║示恆念典座
J38nB430_p0961c01║從上佛祖依此行門而入，歷代祖師因此行門而出。
J38nB430_p0961c02║行之一字，乃道德之基，修身之要，豈有他耶？只要跳
J38nB430_p0961c03║上蒲團，死墩墩地為禪也。殊不知只在吾人尋常日
J38nB430_p0961c04║用之中檢點將來，無不洞明本地風光，人人到此總
J38nB430_p0961c05║是忽略過了。子宜審察，大發疑情，追究一番，必須一
J38nB430_p0961c06║一與他有個倒斷明白處，方顯汝變生作熟之手段
J38nB430_p0961c07║也。
J38nB430_p0961c08║示慧心張居士
J38nB430_p0961c09║本性彌陀，匪從外得；惟心淨土，豈向他求？求之轉遠，
J38nB430_p0961c10║十萬迢迢；從外覓，旋得旋失。但能心心相應，步步不
J38nB430_p0961c11║離，忽然築著磕著，如子面母、如暗得燈，一段光明，照
J38nB430_p0961c12║天照地，無隱無覆，法法頭頭，了無差別。到恁麼田地，
J38nB430_p0961c13║知解門墻不推自倒，堂奧不涉已登，方才可與吾宗
J38nB430_p0961c14║契也。如或未然，向馬祖道即心是佛，又云非心非佛
J38nB430_p0961c15║處體究去。若體究得出來，玉泉老僧與汝證明。
J38nB430_p0961c16║示慧惺毛居士
J38nB430_p0961c17║行住坐臥，參不是禪；動靜閒忙，學亦非道。及參不是
J38nB430_p0961c18║禪，學亦非道，且道如何下手？要知此事，有心即非，開
J38nB430_p0961c19║口即錯，不可以形形，不可以識識，無對待，沒巴鼻，赤
J38nB430_p0961c20║傾條，光灼灼，不用文學，奚假伎倆？只消一片冷淡心
J38nB430_p0961c21║腸，久久不退，驀然腦後睜眼，佛法世法一時覷破。
J38nB430_p0961c22║示真佛周居士
J38nB430_p0961c23║娘生面目，個個何虧？佛祖風光，人人具足。只是不肯
J38nB430_p0961c24║承當，對面錯過。若是有志丈夫，向此確起正念，本無
J38nB430_p0961c25║二心，展轉摩光，孜孜淘汰，窮去究來，至極至微，向一
J38nB430_p0961c26║毫頭上有個入路，塵勞自息，昏散自除，行住坐臥，身
J38nB430_p0961c27║心兩忘，待客迎賓，無分彼此。到恁麼田地，貴乎長相
J38nB430_p0961c28║保守，欻然爆地一聲，管取驚天動地。
J38nB430_p0961c29║示慧超彭居士
J38nB430_p0961c30║此段風光，人人具足，個個圓成，但略造作些毫，不無
J38nB430_p0962a01║返相背戾。若是血氣男兒，向機前領解，句外承當，一
J38nB430_p0962a02║拶百碎，驀然自肯，撫掌呵呵，更不褁糧涉足，向人門
J38nB430_p0962a03║戶討。
J38nB430_p0962a04║機緣
J38nB430_p0962a05║見死魚浮水面上，僧問：「魚以水為命，因甚死在水中？」
J38nB430_p0962a06║師云：「元是伊安身處。」僧喝，師掌云：「活也。」至晚，僧入方
J38nB430_p0962a07║丈請益，師問云：「命聻？」僧乃喝，師復掌，僧云：「和尚不得
J38nB430_p0962a08║壓良為賤。」師云：「休鼓粥飯氣。」僧一喝，師復掌云：「一處
J38nB430_p0962a09║不通，兩處失功。」僧云：「請和尚代某甲道。」師云：「還要第
J38nB430_p0962a10║二杓惡水麼？」
J38nB430_p0962a11║問僧：「甚處來？」僧云：「昭覺來。」師云：「老人與你道個甚麼？」
J38nB430_p0962a12║僧云：「騎賊馬趁賊。」師云：「恁麼當面錯過。」僧云：「贓物現
J38nB430_p0962a13║在。」師云：「即今到玉泉作麼？」僧詣前禮拜，師云：「草賊大
J38nB430_p0962a14║敗。」師又問一僧：「老人與你道個甚麼？」僧云：「問答分明。」
J38nB430_p0962a15║師云：「分明底事聻？」僧喝，師云：「儱侗漢。」便打。
J38nB430_p0962a16║居士問：「惟此一事實，餘二則非真，因甚又誦經禮佛？」
J38nB430_p0962a17║師云：「是誰教汝愛婆娑？」士云：「和尚也須珍重。」師云：「莫
J38nB430_p0962a18║謗老僧好。」一居士云：「弟子不會參禪，只是念佛。」師云：
J38nB430_p0962a19║「佛作麼生念？」士舉數珠云：「晝夜一百八。」師云：「古人的。
J38nB430_p0962a20║你的聻？」士無語，師云：「情知你伎倆盡也。」又士云：「何不
J38nB430_p0962a21║道一句？」師云：「你將謂別有那？」士云：「秪在目前。」師云：「目
J38nB430_p0962a22║前底意聻？」士無語，師掌云：「河裏失錢河裏漉。」
J38nB430_p0962a23║僧問：「如何是正中偏？」師云：「終日在外邊。」「如何是偏中
J38nB430_p0962a24║正？」師云：「堂前提正令。」「如何是正中來？」師云：「騎牛入鬧
J38nB430_p0962a25║籃。」「如何是兼中到？」師云：「銕樹花開風浩浩。」僧禮拜，師
J38nB430_p0962a26║云：「者個是偏？是正？」僧喝，師打，云：「看取令行時。」
J38nB430_p0962a27║師問僧：「是誰拖你者死屍來？」僧云：「某甲親到玉泉。」師
J38nB430_p0962a28║云：「秖如死了、燒了，又將甚麼到？」僧喝，師云：「總在死活
J38nB430_p0962a29║裏作活計。」僧無語，師喚僧，僧應諾，師云：「你只活得，死
J38nB430_p0962a30║不得。」
J38nB430_p0962b01║僧問：「盡力道不出時如何？」師打云：「正好喫棒。」僧云：「道
J38nB430_p0962b02║得後如何？」師又打云：「還嫌少在。」僧禮拜，師云：「即今是
J38nB430_p0962b03║道得否？」僧一喝，師連棒打出。
J38nB430_p0962b04║僧問：「弟子初出家，佛法中事總不知，請和尚指個路
J38nB430_p0962b05║頭。」師云：「適纔那裏去來？」僧云：「府中來。」師云：「汝早識得
J38nB430_p0962b06║路頭了也。」僧云：「請和尚親切指示。」師云：「喫茶去。」
J38nB430_p0962b07║師問僧：「甚處來？」僧云：「大佛來。」師云：「佛大多少？」僧指師
J38nB430_p0962b08║顧空，師云：「見神見鬼。」
J38nB430_p0962b09║師出，一僧入，師云：「覿面相逢時如何？」僧云：「兩眼對兩
J38nB430_p0962b10║眼。」師云：「死了燒了又作麼生？」僧云：「遍地是黃金。」師掌
J38nB430_p0962b11║云：「猶要作主在。」
J38nB430_p0962b12║僧問：「文殊為七佛之師，因甚出女子定不得？」師云：「只
J38nB430_p0962b13║見錐頭利。」僧云：「罔明因甚出女子定得？」師云：「不見鑒
J38nB430_p0962b14║頭方。」
J38nB430_p0962b15║師問僧：「無邊剎海，自他不隔于毫端，因甚菴內不知
J38nB430_p0962b16║菴外事？」僧云：「為和尚眼隔。」師云：「十世古今，始終不離
J38nB430_p0962b17║于當念，因甚今日不知明日事？」僧云：「水滿滄溟月滿
J38nB430_p0962b18║天。」師云：「興化道底。」僧捫耳而出。
J38nB430_p0962b19║僧問：「如何是和尚為入家風？」師云：「痛棒一頓。」僧云：「離
J38nB430_p0962b20║此還有為人處也無？」師云：「負恩者多。」
J38nB430_p0962b21║送亡僧。僧問：「衫子脫在者裏，未審隱上座在甚麼處？」
J38nB430_p0962b22║師云：「汝且疑著。」僧云：「死了？燒了？」師打，云：「看者死漢。」
J38nB430_p0962b23║僧問：「疏山手握木蛇，意旨如何？」師云：「毒氣殺人。」僧吐
J38nB430_p0962b24║舌，師云：「中毒了也。」僧一喝，便出門。復回，又問：「如何是
J38nB430_p0962b25║曹家女？」師云：「頭不梳，臉不洗。」
J38nB430_p0962b26║僧問：「如何是和尚家風？」師云：「寒山淡泊無款待，雪飯
J38nB430_p0962b27║冰茶迓上流。」僧拜云：「勘破了也。」師云：「上座家風又作
J38nB430_p0962b28║麼生？」僧豎指，師云：「卻是老僧勘破汝。」
J38nB430_p0962b29║僧箍桶次，師云：「我有個破沙盆，拿去箍看。」僧詣前禮
J38nB430_p0962b30║拜云：「箍盆已竟。」師云：「箍得不如法。」僧以手畫圓相，師
J38nB430_p0962c01║打云：「太費力生。」
J38nB430_p0962c02║一士禮拜云：「願和尚慈悲，乞與解脫法門。」師云：「誰縛
J38nB430_p0962c03║汝？」士云：「無人縛。」師云：「求解脫作麼？」士撒手便行。師喚
J38nB430_p0962c04║回云：「去！」
J38nB430_p0962c05║僧問：「如何是學人自己事？」師云：「穿衣喫飯。」僧頷首，云：
J38nB430_p0962c06║「阿呵呵！」師云：「會得耶？」僧豎指，師云：「將成萬仞之山，猶
J38nB430_p0962c07║欠一簣之土。」
J38nB430_p0962c08║眾入方丈喫茶畢，師拈拄杖云：「老僧者條邛竹杖要
J38nB430_p0962c09║賣與人，未審眾中有酬價者麼？」僧奪，師云：「莫攙行奪
J38nB430_p0962c10║市。」一僧云：「價值多少？」師云：「你不是買主。」一僧云：「露出
J38nB430_p0962c11║頭尾。」師云：「亂咬作麼？」師以杖度與侍者云：「持向幽堂
J38nB430_p0962c12║頻靠壁，待個別寶波斯來。」
J38nB430_p0962c13║僧問：「漆桶不快時如何？」師云：「眉毛千斤重。」僧云：「撲破
J38nB430_p0962c14║時如何？」師云：「大地一輪紅。」僧云：「有意氣時添意氣，不
J38nB430_p0962c15║風流處也風流。」師云：「非汝境界。」僧禮拜，師云：「果然。」
J38nB430_p0962c16║問僧：「甚處來？」僧云：「南方。」師云：「南方佛法如何住持？」僧
J38nB430_p0962c17║云：「與此方無別。」師云：「何似老僧者裏種田搏飯喫？」僧
J38nB430_p0962c18║云：「和尚佛法如何住持？」師伸左足，僧禮拜云：「幾乎錯
J38nB430_p0962c19║過。」師云：「三十年後切莫錯舉。」
J38nB430_p0962c20║像贊
J38nB430_p0962c21║慈氏像贊
J38nB430_p0962c22║者個老漢，瀟瀟灑灑，顛顛狂狂，只將肚腸扯寬，亦任
J38nB430_p0962c23║兒童放曠。喜遊婬房酒肆，慣入花街柳巷。十字街頭，
J38nB430_p0962c24║兜兜答答；三家村裏，做模打樣。呵呵，原來冷笑果無
J38nB430_p0962c25║情，乾坤日月一袋裝。
J38nB430_p0962c26║祖像
J38nB430_p0962c27║者個胡僧是精扯誕，本係西域一夥，來此東土何幹？
J38nB430_p0962c28║一張利嘴如錐，惹得梁皇不羨。自知面愧隱嵩山，引
J38nB430_p0962c29║得人天肝膽顫。
J38nB430_p0962c30║面壁祖像
J38nB430_p0963a01║面上沒點血色，卻也知廉識恥。昔日慚惶隻履西，今
J38nB430_p0963a02║朝然何在者裏。呵呵，自覺從前一旦非，掉轉面朝石
J38nB430_p0963a03║壁子。
J38nB430_p0963a04║祖像
J38nB430_p0963a05║四七之終，二三之始，自不穩口藏舌，惹得煙塵遍起。
J38nB430_p0963a06║倒駕一蘆五葉後，兒孫至今犯口嘴。
J38nB430_p0963a07║又
J38nB430_p0963a08║鼓起個眼睛，打一雙赤腳。[同-(一/口)+石]破窺天管，出卻甕裏鵝。
J38nB430_p0963a09║呵呵，將謂你是少林始祖，卻是吾家細作。
J38nB430_p0963a10║木隱達磨
J38nB430_p0963a11║看者毛臉和尚，肚裏沒些伎倆，本是一片朽木，卻來
J38nB430_p0963a12║丟個形狀，不異折蘆風力，何別有此景相？東來也不
J38nB430_p0963a13║稱贊，西去也不舉揚，貴在直心直腸，情與無情供養。
J38nB430_p0963a14║雙桂破師翁像
J38nB430_p0963a15║燕額螺髮，虎鬚銕臉，人情不識，佛法齊鏟。喝下山崩
J38nB430_p0963a16║石裂，棒處雷轟電捲，有佛處七縱八橫，無佛處千化
J38nB430_p0963a17║萬變。今朝撞入玉泉，不是依前風氾，焚香稽首贊揚，
J38nB430_p0963a18║供養神頭鬼面。
J38nB430_p0963a19║本師丈老人像
J38nB430_p0963a20║法身非小，世界弗闊。坐在芙蓉，搖動萬國。九十餘年，
J38nB430_p0963a21║婆心不歇。盡把大地眾生活埋，任使人天路絕。向有
J38nB430_p0963a22║橋處拆橋，去無楔處添楔。棒如雨點兮須彌到走，喝
J38nB430_p0963a23║似雷奔兮乾坤失色。憶昔冤沉如海深，盡把家私向
J38nB430_p0963a24║人說。
J38nB430_p0963a25║又
J38nB430_p0963a26║者老和尚，描又不成，畫又不像，縱步白牛山頂，坐在
J38nB430_p0963a27║昭覺堂上，捉敗百千手眼，秪用一條拄杖，硬糾糾當
J38nB430_p0963a28║陽不顧，活卓卓佛祖不讓，今朝撞見忤逆兒孫，畫與
J38nB430_p0963a29║人天做榜樣。
J38nB430_p0963a30║慈航老人像
J38nB430_p0963b01║面如滿月，口似盆傾。有無不立，邪正不分。開生藥舖
J38nB430_p0963b02║於金川，轉爛葛藤之法輪。毒死無限傑士，絆倒許多
J38nB430_p0963b03║英靈。佛魔人天觸著，管教性命無存。卻被丹青描出，
J38nB430_p0963b04║一任兒孫贊嗔。
J38nB430_p0963b05║大如和尚像
J38nB430_p0963b06║坐道場於唐安兮，戒月孤明；演木叉於光嚴兮，法雷
J38nB430_p0963b07║普震。有時浴缽兮，龍旋霧起；有時振錫兮，虎嘯風生。
J38nB430_p0963b08║狼心鬼意兮，與人天脫換皮毛；銕舌釘嘴兮，向佛祖
J38nB430_p0963b09║鏟削邪正。不拘大庾嶺頭提不起之手段，當作老賊
J38nB430_p0963b10║出身之門庭。
J38nB430_p0963b11║自贊（融徹首座請）
J38nB430_p0963b12║者個老漢用盡機心，把千百年外骨董，復舉重重惑
J38nB430_p0963b13║人，握條七尺瘦笻，驗斷衲子性命。佛兮不拜，祖兮不
J38nB430_p0963b14║尊，去虛空裏開竅，來白肉上生釘，有時向鑊湯裏游
J38nB430_p0963b15║戲，有時在針鋒裏藏身。試問他是阿誰？無餘聲色陳
J38nB430_p0963b16║君。
J38nB430_p0963b17║又（▆睿維那請）
J38nB430_p0963b18║不歇心兮六十翁，風旛長挂在郫筒，絲綸下有千尺
J38nB430_p0963b19║浪，布袋還收四海龍。兔角杖頭懸日月，龜毛拂上束
J38nB430_p0963b20║虛空，九如具隻蟭螟眼，描個影像在其中。
J38nB430_p0963b21║又（琳睿侍者請）
J38nB430_p0963b22║者個病和尚，行藏太狼當，皓頭鉅齒，虎鬚生銕，鑄就
J38nB430_p0963b23║五藏，胸中沒點氣息，慣要裝模打樣，住在玉泉院裏，
J38nB430_p0963b24║獨步機鋒頭上，不分佛魔人天，相逢一頓痛棒，敲破
J38nB430_p0963b25║虛空骨髓，露出先天形狀，一朝撞著李九如，脫個影
J38nB430_p0963b26║子在紙上。
J38nB430_p0963b27║萬良陳居士請贊令堂像
J38nB430_p0963b28║慈仁恩重若彌峰，九我劬勞贊莫窮。壁挂幀容雖幻
J38nB430_p0963b29║像，晨昏瞻敬與生同。
J38nB430_p0963b30║玉泉其白富禪師語錄卷中終