J38nB430_p0963c01║玉泉其白富禪師語錄卷下
J38nB430_p0963c02║嗣法門人明宣等編
J38nB430_p0963c03║拈古
J38nB430_p0963c04║世尊初生一手指天一手指地周行七步目顧四方
J38nB430_p0963c05║云天上天下唯吾獨尊雲門云我當時若見一棒打
J38nB430_p0963c06║殺與狗子喫貴圖天下太平。
J38nB430_p0963c07║拈云調御師向無機處顯大機卻是自相漏逗雲
J38nB430_p0963c08║門於本分處不本分禍入私門當時若是坐斷舌
J38nB430_p0963c09║頭免致天下人賣弄唇齒。
J38nB430_p0963c10║百丈野狐。
J38nB430_p0963c11║拈云不落因果不昧因果一隊無孔銕鎚道道看
J38nB430_p0963c12║有智主人二俱不立。
J38nB430_p0963c13║世尊一日陞座大眾集定文殊白槌云諦觀法王法
J38nB430_p0963c14║法王法如是世尊便下座。
J38nB430_p0963c15║拈云世尊陞座向無梯航處設梯航文殊白椎非
J38nB430_p0963c16║漸次中言漸次檢點將來煞有淆訛具眼者請向
J38nB430_p0963c17║下座處道一句來。
J38nB430_p0963c18║女子出定。
J38nB430_p0963c19║拈云三人證龜成鱉則不無怎奈傍觀者哂復云
J38nB430_p0963c20║誰是傍觀者。
J38nB430_p0963c21║世尊在靈山會上拈花示眾是時眾皆默然惟迦葉
J38nB430_p0963c22║尊者破顏微笑世尊云吾有正法眼藏涅槃妙心實
J38nB430_p0963c23║相無相微妙法門不立文字教外別傳付囑摩訶迦
J38nB430_p0963c24║葉。
J38nB430_p0963c25║拈云世尊拈花靈龜拽尾迦葉微笑影跡難除百
J38nB430_p0963c26║萬人天略較些子噫毋借人口換氣。
J38nB430_p0963c27║世尊於涅槃會上以手摩胸告大眾云汝等善觀吾
J38nB430_p0963c28║紫磨金色之身瞻仰取足勿令後悔若謂吾滅度非
J38nB430_p0963c29║吾弟子若謂吾不滅度亦非吾弟子時百萬億眾悉
J38nB430_p0963c30║皆契悟。
J38nB430_p0964a01║拈云調御師無端向人天面前撒沙撒土將百萬
J38nB430_p0964a02║億人眼睛瞞卻輥入黑暗窟裏還有開眼底麼。
J38nB430_p0964a03║馬大師因僧問離四句絕百非請師直指西來意師
J38nB430_p0964a04║云我今日勞倦不能為汝說問取智藏去僧乃問藏
J38nB430_p0964a05║藏云何不問和尚曰和尚教來問藏云我今日頭痛
J38nB430_p0964a06║不能為汝說問取海兄僧遂問海海云我到者裏卻
J38nB430_p0964a07║不會僧回舉似祖祖云藏頭白海頭黑。
J38nB430_p0964a08║拈云馬師父子鋒頭太硬將人活埋幸者僧清機
J38nB430_p0964a09║險峻且三位老宿都無出身之路你還見抱贓叫
J38nB430_p0964a10║屈底人麼。
J38nB430_p0964a11║陸亙大夫問南泉弟子家中有片石亦曾坐亦曾臥
J38nB430_p0964a12║如今欲鐫作佛得麼泉云得得大夫云莫不得麼泉
J38nB430_p0964a13║云不得不得。
J38nB430_p0964a14║拈云南泉善赴來機未免隨人起倒大夫擅弄慣
J38nB430_p0964a15║串索也是將錯就錯可憐六月向火炙得鼻頭酸。
J38nB430_p0964a16║大夫嘗問南泉弟子家中於一瓶內養得一鵝兒今
J38nB430_p0964a17║來長大欲出此鵝不得碎瓶不得損鵝未審和尚有
J38nB430_p0964a18║何方便泉召云大夫大夫應諾泉云出也。
J38nB430_p0964a19║拈云南泉老人費許多氣力未免就窠打劫若到
J38nB430_p0964a20║玉泉門下便與他和瓶𡇈碎何故聻瞌睡當不得
J38nB430_p0964a21║死。
J38nB430_p0964a22║大梅示徒云來莫可抑往莫可追從容聞鼯鼠聲乃
J38nB430_p0964a23║云即此物非他物汝善護持吾當逝矣。
J38nB430_p0964a24║拈云一是因風吹火一是冒雨撐船且信一半。
J38nB430_p0964a25║五祖演中節示徒云昔有秀才造無鬼論論就放筆
J38nB430_p0964a26║一鬼現身斫額云汝爭奈我何老僧若見以手作鵓
J38nB430_p0964a27║鳩嘴向伊道谷谷孤。
J38nB430_p0964a28║拈云秀才筆尖上墨水未乾打不溼紙五祖一令
J38nB430_p0964a29║如敕伏尸萬里玉泉待伊現身云汝爭奈我何呸
J38nB430_p0964a30║一聲饒伊手口齊動只道得八成。
J38nB430_p0964b01║大愚芝示眾云大家相聚喫莖虀若喚作一莖虀入
J38nB430_p0964b02║地獄如箭射。
J38nB430_p0964b03║拈云大小大愚莫謂齒落血流舌頭墮地也不知。
J38nB430_p0964b04║五祖演云釋迦彌勒猶是他奴且道他是阿誰。
J38nB430_p0964b05║拈云諸人還識得他麼直饒識得面孔分明未免
J38nB430_p0964b06║猶是他奴在何故聻且道他又是誰。
J38nB430_p0964b07║僧問佛日弼禪師如何是毘盧印弼云草鞋踏雪僧
J38nB430_p0964b08║云學人不會弼云步步成跡。
J38nB430_p0964b09║拈云佛日和尚不辭婆心徹底為人檢點將來未
J38nB430_p0964b10║免翻成鈍置忽有人問玉泉如何是毘盧印但言
J38nB430_p0964b11║籀字不成文又道學人不會云文彩已彰。
J38nB430_p0964b12║溈山云老僧百年後向山下作一頭水牯牛左肋書
J38nB430_p0964b13║五字云溈山僧某甲此時若喚作溈山僧又是水牯
J38nB430_p0964b14║牛喚作水牯牛又是溈山僧且道喚作甚麼。
J38nB430_p0964b15║拈云以拄杖橫按云溈山僧即今在者裏且道水
J38nB430_p0964b16║牯牛在甚麼處卓一卓云溪西雞齊啼。
J38nB430_p0964b17║南泉兩堂爭貓泉遇之拈起貓云道得即不斬道不
J38nB430_p0964b18║得即斬卻眾無語泉便斬之趙州外歸泉舉前話州
J38nB430_p0964b19║乃脫草鞋頂頭上便出泉云子若在卻救得貓兒。
J38nB430_p0964b20║拈云王老師一場漏逗趙州老賊過張弓故臭遍
J38nB430_p0964b21║天下無人救得了。
J38nB430_p0964b22║僧問趙州萬法歸一一歸何處州云我在青州做領
J38nB430_p0964b23║布衫重七斤。
J38nB430_p0964b24║拈云趙州七斤破衲許多翻騰從前不解浣洗至
J38nB430_p0964b25║今臭不堪聞。
J38nB430_p0964b26║僧問藥山平田淺草塵鹿成群如何射得塵中塵山
J38nB430_p0964b27║云看箭僧放身便倒山云侍者拖出者死漢僧便走
J38nB430_p0964b28║山云弄泥團漢有什麼限。
J38nB430_p0964b29║拈云百步而止雖死猶活就地而倒喪身失命者
J38nB430_p0964b30║僧縱解腦後拔箭待他出頭來也只在草窟裏幌。
J38nB430_p0964c01║丹霞燒木佛。
J38nB430_p0964c02║拈云丹霞燒木佛禦寒也如由基箭院主墮落鬚
J38nB430_p0964c03║眉正令當行雖然如是得失在甚麼處。
J38nB430_p0964c04║古者云者一片田地分付來多時也我立地待汝搆
J38nB430_p0964c05║去法眼云者一片田地分付來多時也我坐待汝搆
J38nB430_p0964c06║去佛果云者一片田地分付來多時也我今當眾慶
J38nB430_p0964c07║懺。
J38nB430_p0964c08║拈云看者三個老漢只謂閒不過賣弄伎倆玉泉
J38nB430_p0964c09║也不兢兢吒吒一味取慎逍遙寒燒榾柮撥紅火
J38nB430_p0964c10║熱則乘涼把扇搖。
J38nB430_p0964c11║偈
J38nB430_p0964c12║示野雲禪人
J38nB430_p0964c13║野雲箭疾任飛騰宇宙橫空絕點塵但得殘霞收拾
J38nB430_p0964c14║靜明明獨露一孤輪
J38nB430_p0964c15║示潔然禪人
J38nB430_p0964c16║一念不生真淨界凝然皎潔更無瑕吾門多少英靈
J38nB430_p0964c17║子只為貪求被物遮
J38nB430_p0964c18║示元空靜主
J38nB430_p0964c19║丈夫立志要超群莫向枯巖學死墩蒲團坐破百千
J38nB430_p0964c20║個依前日午打三更
J38nB430_p0964c21║示圓靜禪人
J38nB430_p0964c22║個事元來本自如闍黎莫謂有親疏和身放下非庸
J38nB430_p0964c23║易馳騁徒勞涉異途
J38nB430_p0964c24║示心田禪人
J38nB430_p0964c25║朝朝何必苦心田費盡機關亦枉然待汝智窮伎倆
J38nB430_p0964c26║盡元來滋味一般酸
J38nB430_p0964c27║示大癡禪人
J38nB430_p0964c28║子湖狗子太無情犯著阿師也斷魂不與闍黎通一
J38nB430_p0964c29║線相逢又道少知音
J38nB430_p0964c30║示體用禪人
J38nB430_p0965a01║有心覓道道轉遐無念怎麼放過他坐斷有無全體
J38nB430_p0965a02║用山河大地絕週遮
J38nB430_p0965a03║示恆參上座
J38nB430_p0965a04║穿衣喫飯非他得一段光明毋自欺未向其中親撒
J38nB430_p0965a05║手不知心苦待何時
J38nB430_p0965a06║示應徹園頭
J38nB430_p0965a07║山家活計钁頭邊時雨時雲莫放閒子若一毫功不
J38nB430_p0965a08║及許多園圃入荒煙
J38nB430_p0965a09║示湛吟莊主
J38nB430_p0965a10║挽定繩頭駕定犁須從方寸把工施鏵頭脫處高睜
J38nB430_p0965a11║眼土塊元來本是泥
J38nB430_p0965a12║示明本禪者
J38nB430_p0965a13║明得本來一段風百千諸佛體皆同子今自不承當
J38nB430_p0965a14║也任往雲山幾萬重
J38nB430_p0965a15║示峨睿禪彥
J38nB430_p0965a16║臨濟家私不覆藏尋常拋放在雲堂個中恨無知音
J38nB430_p0965a17║者一喝從教手腳忙
J38nB430_p0965a18║示琇睿禪者
J38nB430_p0965a19║青年立志欲逃禪切莫隨流涉外緣招手隔江直取
J38nB430_p0965a20║去如今此輩罕逢焉
J38nB430_p0965a21║示當軒行者
J38nB430_p0965a22║賦性溫良真切直行藏卻與世相宜先天一物隱何
J38nB430_p0965a23║處多少人來又著疑
J38nB430_p0965a24║示琔石禪人
J38nB430_p0965a25║此事明明不覆藏當人於此要承當輕輕觸著娘生
J38nB430_p0965a26║鼻汗下通身徹骨涼
J38nB430_p0965a27║示瑔石牧子
J38nB430_p0965a28║顛蹶狂牛一索牽調馴水草漫加鞭挽回自得天真
J38nB430_p0965a29║性種月耕風本自然
J38nB430_p0965a30║示真誠沙彌
J38nB430_p0965b01║立心學道貴真誠溽暑祁寒總一心漆桶驀然箍子
J38nB430_p0965b02║脫十方世界露全身
J38nB430_p0965b03║示[玩-兀+下]石禪人
J38nB430_p0965b04║鑄就一番銕心腸大凡作用莫尋常腳跟點地非他
J38nB430_p0965b05║物本是吾人一段光
J38nB430_p0965b06║示瑂石香燈
J38nB430_p0965b07║靈源莫待暗昏昏時把心燈晝夜明禪室悠悠光皎
J38nB430_p0965b08║潔朗然洞徹本來人
J38nB430_p0965b09║示惺石勤策
J38nB430_p0965b10║長年行海意如然苦戀工夫志不遷缽盂有口通消
J38nB430_p0965b11║息法門堪作一旛竿
J38nB430_p0965b12║示嘯石禪人
J38nB430_p0965b13║己事有無己自知神機萬變倩阿誰南泉不是忒無
J38nB430_p0965b14║力暗轉繩頭放過渠
J38nB430_p0965b15║示𤪤石禪人
J38nB430_p0965b16║钁鋤一怲似▆鋒解用之時活似龍截斷多生塵業
J38nB430_p0965b17║網出家方信有全功
J38nB430_p0965b18║示岫石禪人
J38nB430_p0965b19║粥去飯來從汝用試思喫者是阿誰忽然咬著舌頭
J38nB430_p0965b20║血吐出面前紅一堆
J38nB430_p0965b21║示玄學上人
J38nB430_p0965b22║一筆蘸乾太液池半肩挑盡五湖冰衲僧作略能如
J38nB430_p0965b23║是不負當人一片心
J38nB430_p0965b24║示慧曉丁居士
J38nB430_p0965b25║頂門慧眼曉如日爍破虛空號太玄那個男兒甘自
J38nB430_p0965b26║昧揮開萬象別壺天
J38nB430_p0965b27║示慧本楊居士
J38nB430_p0965b28║個事本來沒甚奇穿衣喫飯現成底到頭一著君須
J38nB430_p0965b29║薦妙在呵呵大笑時
J38nB430_p0965b30║示慧定張居士
J38nB430_p0965c01║兩岸歸來雪滿身一腔風月向誰傾驀然冷地旄星
J38nB430_p0965c02║瓊始信從前錯用心
J38nB430_p0965c03║示慧光王居士
J38nB430_p0965c04║剔起眉毛莫放閒頓除劣勝與談玄冰肌雪骨同梅
J38nB430_p0965c05║質水滴年深石也穿
J38nB430_p0965c06║維那一日率眾乞開示師云近代禪者多實為生死
J38nB430_p0965c07║者少若論此事非大丈夫必不能為也何故聻此段
J38nB430_p0965c08║大事因緣乃成佛作祖了脫生死大事豈尋常可得
J38nB430_p0965c09║也先要發向上機立向上志發大誓願要信得及放
J38nB430_p0965c10║得下話頭乃悟道之根疑情是見地之本時將末法
J38nB430_p0965c11║人命轉促無常交參一入幽塗累劫難出畢竟此生
J38nB430_p0965c12║要了明者件大事便得快活自由不被生死業網牽
J38nB430_p0965c13║絆倘此生不了有何交涉一息不來轉頭不知是何
J38nB430_p0965c14║面孔良可悲也在此勢立千夫難敵之勇百折不回
J38nB430_p0965c15║之心詣知識邊或請個話頭或經教未明公案領在
J38nB430_p0965c16║八識田中時時參究刻刻提撕勿令斷絕參須真參
J38nB430_p0965c17║悟須實悟寒暑不遷其初安危莫奪其志不得賣弄
J38nB430_p0965c18║虛頭發言先要誠實只是一念萬年萬年一念如斯
J38nB430_p0965c19║參去歲深月久功成果熟時節到來其機自發倏然
J38nB430_p0965c20║迸破疑團始得大休大歇也有等機淺之流抱個話
J38nB430_p0965c21║頭作個猜謎相似只望求人說破知識婆心豈肯誤
J38nB430_p0965c22║賺待自悟去若向此中無下手處自生退悔返不信
J38nB430_p0965c23║話頭是悟道之機參禪了脫生死與同流者曰歷代
J38nB430_p0965c24║說禪說道者亦未免死亡何故自勞筋骨苦其形軀
J38nB430_p0965c25║不如穿些喫些受用些是正經的事大限到來未免
J38nB430_p0965c26║一死而已豈有二耶蒼天蒼天此輩愚人乃佛法中
J38nB430_p0965c27║大魔自斷命根自投網罟良可嘆也此輩不唯彌勒
J38nB430_p0965c28║下生千佛出世不能救也亦是無始劫來業識影子
J38nB430_p0965c29║深重不曾遇佛法故有等學人裝點知識賣弄虛頭
J38nB430_p0965c30║開口即是機鋒出手便是拈拳胡喝亂喝顯異惑眾
J38nB430_p0966a01║順之則喜逆之則怒其知識等與佛齊觀必須究竟
J38nB430_p0966a02║使一切人歸正路頭不契其機返生誹謗說知識無
J38nB430_p0966a03║冤親平等有愛惡之心即掉臂而去撞入魔黨將古
J38nB430_p0966a04║人千七百則公案從頭一一註解設或一聞如箭入
J38nB430_p0966a05║心自云此知識纔有徹底為人處惜乎乍入宗門之
J38nB430_p0966a06║輩披如來衣行天魔事渣滓佛海荊棘祖庭將世尊
J38nB430_p0966a07║大全之旨返為戲具也諳兄弟不聞先聖有停餐輟
J38nB430_p0966a08║飲廢寢忘勞者有脅不至席立願三年者有十年二
J38nB430_p0966a09║十年在此中作活計者至于歷代諸尊宿不勝枚舉
J38nB430_p0966a10║豈先哲有賺殺後昆耶眾兄弟及痛念生死大事不
J38nB430_p0966a11║憚百里之遙來到蟠龍共守寂寥不得虛過時光各
J38nB430_p0966a12║憤勇猛當下了明勘破諸方善知識舌頭也。
J38nB430_p0966a13║普說
J38nB430_p0966a14║師云昨日二十九今朝是三十數目甚分明循環無
J38nB430_p0966a15║間息無間息與他覿體不相識師召大眾云且道他
J38nB430_p0966a16║是阿誰一僧云謝茶師云喫茶時謝茶不喫茶時又
J38nB430_p0966a17║作麼生僧云謝茶師云釘樁搖櫓漢。
J38nB430_p0966a18║舉臨濟問僧甚處來僧云定州來濟拈棒僧擬議濟
J38nB430_p0966a19║便打僧不肯濟云汝已後遇明眼人去在僧後到三
J38nB430_p0966a20║聖舉前話聖拈棒僧擬議聖亦打師云者僧決不從
J38nB430_p0966a21║定州來何故聻若端的是定州僧何被臨濟傾家破
J38nB430_p0966a22║產殃及兒孫也師良久云諸兄弟明眼人前不得錯
J38nB430_p0966a23║舉謝茶。
J38nB430_p0966a24║萬菴以小參普說當供玉泉恰逢淡泊且不妨攀例
J38nB430_p0966a25║以表殷勤遂展兩手云和盤托出了也大眾下口著
J38nB430_p0966a26║緊防噎殺。
J38nB430_p0966a27║雲門餅子趙州茶下口方知滋味佳信手拈來輕𡇈
J38nB430_p0966a28║碎中有一物不沾牙且道是那一物聻待無人時與
J38nB430_p0966a29║伊說。
J38nB430_p0966a30║分燈
J38nB430_p0966b01║融徹圓頂禪人
J38nB430_p0966b02║性宗一義諦當觀選佛場開正法筵龍象四來雲集
J38nB430_p0966b03║會雲施電卷舞三台
J38nB430_p0966b04║慧空智海禪人
J38nB430_p0966b05║楚湘行腳渡西軒踏破煙霞任指南當下了明正法
J38nB430_p0966b06║眼拈提祖令振三玄
J38nB430_p0966b07║融穆圓宗禪人
J38nB430_p0966b08║早年離師易他方誘物難老當身益壯歸院祖燈懸
J38nB430_p0966b09║玟睿明崑禪人
J38nB430_p0966b10║的的西來大意宗流芳千古應無窮一條白棒揮霹
J38nB430_p0966b11║靂撥轉娑婆四海龍
J38nB430_p0966b12║琳睿明宣禪人
J38nB430_p0966b13║法幢高豎在西東任爾爐鎚億萬鎔七尺烏藤吩咐
J38nB430_p0966b14║汝撐持祖道仰輝弘
J38nB430_p0966b15║頌古
J38nB430_p0966b16║世尊初生。
J38nB430_p0966b17║㘞地一聲海岳昏何緣自己卻稱尊識來調御舌頭
J38nB430_p0966b18║也三界都盧一個人。
J38nB430_p0966b19║法華云是法住法位世間相常住。
J38nB430_p0966b20║是法住法位世間相常住水流江漢去雲入紫微都。
J38nB430_p0966b21║世尊睹明星。
J38nB430_p0966b22║堆堆黃葉雪峰寒坐久成勞夜夢譫且喜明星刺著
J38nB430_p0966b23║眼自尊自大到何年。
J38nB430_p0966b24║世尊拈花。
J38nB430_p0966b25║四十九年說盡麼人天眾裏好哥哥頭陀一見呵呵
J38nB430_p0966b26║笑放不下兮漏逗何。
J38nB430_p0966b27║女子出定。
J38nB430_p0966b28║文殊出不得罔明入不得女子與瞿曇有耳聽不得。
J38nB430_p0966b29║趙州狗子。
J38nB430_p0966b30║狗子佛性論有無依然壁上挂葫蘆舌頭墮地君知
J38nB430_p0966c01║否辜負高陽酒一壺。
J38nB430_p0966c02║趙州一日在佛殿上見文遠侍者禮佛以杖打
J38nB430_p0966c03║遠一下遠云禮佛也是好事州云好事不如無。
J38nB430_p0966c04║扶起放倒意若何無端特地起風波棒頭有眼明如
J38nB430_p0966c05║日遠老通身挂緣羅。
J38nB430_p0966c06║萬法歸一一歸何處。
J38nB430_p0966c07║展銕旗鼓握霜刃劍一歸何處萬法裏現。
J38nB430_p0966c08║南泉斬貓。
J38nB430_p0966c09║南泉據令不尋常白刃臨機孰敢當頭戴草鞋如救
J38nB430_p0966c10║得死尸猶不臭諸方。
J38nB430_p0966c11║嚴陽尊者問趙州一物不將來時如何州云放
J38nB430_p0966c12║下著陽云一物不將來放下個甚麼州云放不
J38nB430_p0966c13║下擔取去陽當下大悟。
J38nB430_p0966c14║人人認作現成底無底草鞋付與誰幸荷嚴陽苕帚
J38nB430_p0966c15║柄兩手持去埽東西。
J38nB430_p0966c16║趙州三佛。
J38nB430_p0966c17║泥佛不度水日炙與風吹形山無處覓那許著眼窺
J38nB430_p0966c18║金佛不度爐寒光匝地敷霹靂海門闊含元萬像殊
J38nB430_p0966c19║木佛不度火灰飛滿大羅𡇈碎琉璃瓶清光何處無。
J38nB430_p0966c20║本來面目。
J38nB430_p0966c21║本來面目隨情應物體取非有用處非無叫呼聲未
J38nB430_p0966c22║絕當人已出戶。
J38nB430_p0966c23║又。
J38nB430_p0966c24║本來面目隨物應物鴨寒下水雞寒上樹。
J38nB430_p0966c25║溈山水牯牛。
J38nB430_p0966c26║莫道溈山不道牛白雲影裏看撐舟輕煙盪盡狼煙
J38nB430_p0966c27║息野水長天一色秋。
J38nB430_p0966c28║鳥窠吹布毛。
J38nB430_p0966c29║幸然無事可相酬去路迢迢嶮更憂拈起布毛風電
J38nB430_p0966c30║急移山倒海一時休。
J38nB430_p0967a01║主人公。
J38nB430_p0967a02║主人公不尋常兩道銕橫眉一付冷心腸通身無影
J38nB430_p0967a03║像遍界不曾藏不曾藏的體全身露堂堂。
J38nB430_p0967a04║黃龍三關。
J38nB430_p0967a05║我手何似佛手隨分拈棒弄塵全提殺活臨機逼得
J38nB430_p0967a06║須彌倒走。
J38nB430_p0967a07║我腳何似驢腳動步無非踏著驀地踢翻崑崙白刃
J38nB430_p0967a08║紅旗閃爍。
J38nB430_p0967a09║人人有個生緣吾宗直旨單傳逢人斬頭截角管取
J38nB430_p0967a10║血濺梵天。
J38nB430_p0967a11║佛手驢腳與生緣總取還他一串穿安置中原大唐
J38nB430_p0967a12║國風吹日炙到驢年。
J38nB430_p0967a13║三種師子。
J38nB430_p0967a14║三種師子不尋當張牙露爪氣如王光吞劍刃錐鋒
J38nB430_p0967a15║疾銕額銅頭也斷腸。
J38nB430_p0967a16║汾陽三句總頌。
J38nB430_p0967a17║汾陽三句轉崑崙雲綻青天月到村開合卷舒隨逸
J38nB430_p0967a18║目天明依舊又黃昏。
J38nB430_p0967a19║汾陽三訣。
J38nB430_p0967a20║第一訣勝奇絕手把無孔鎚敲落一輪月。
J38nB430_p0967a21║第二訣無言說握柄太阿鋒殺人要見血。
J38nB430_p0967a22║第三訣一條銕忽遇謝三郎提起驀頭楔。
J38nB430_p0967a23║三句。
J38nB430_p0967a24║第一句的體分明休擬議高著眼百艸頭邊祖師意。
J38nB430_p0967a25║第二句白日青天轟霹靂休側耳直下分明須薦取。
J38nB430_p0967a26║第三句妙用臨機如箭疾石火光那個男兒知端的。
J38nB430_p0967a27║浮山九帶總頌。
J38nB430_p0967a28║九帶全提正令行舌頭墮地眼橫睛臨機突出威音
J38nB430_p0967a29║外末後何須再問津。
J38nB430_p0967a30║正法眼藏。
J38nB430_p0967b01║世尊不說迦葉不聞祖禰不了殃及兒孫。
J38nB430_p0967b02║涅槃妙心。
J38nB430_p0967b03║劫前本自無拘束佛眼何曾識得伊一點圓明無影
J38nB430_p0967b04║相恁他南北與東西。
J38nB430_p0967b05║十智同真。
J38nB430_p0967b06║十智同真浩太玄就中一點許誰傳千年鰲脊老逾
J38nB430_p0967b07║健百尺竿頭任縱橫。
J38nB430_p0967b08║臨濟四喝。
J38nB430_p0967b09║一喝金剛劍自揮威風凜凜透坤維輕輕舉動傷鋒
J38nB430_p0967b10║手屍橫遍界血星飛。
J38nB430_p0967b11║一喝師子踞地時玲瓏豈肯穴間棲萬里狐狸潛蹤
J38nB430_p0967b12║跡銅頭銕額也頭低。
J38nB430_p0967b13║一喝將為探影艸皮骨肺肝盡知曉較驗輕重機電
J38nB430_p0967b14║急擬思量處枉徒勞。
J38nB430_p0967b15║一喝不作一喝用銕蛇鑽入酒糟甕好要分明舉似
J38nB430_p0967b16║人秖因舌頭千斤重。
J38nB430_p0967b17║三要。
J38nB430_p0967b18║第一要絕朕兆覿面無回互寶鑑當空照。
J38nB430_p0967b19║第二要無巧妙縱奪機電掣匝地寒光耀。
J38nB430_p0967b20║第三要深玄奧泥牛吞卻月石虎迎風嘯。
J38nB430_p0967b21║無鑐鎖。
J38nB430_p0967b22║四稜著地內空空廓落玄機振祖風世界乾坤都鎖
J38nB430_p0967b23║斷中留日月過西東。
J38nB430_p0967b24║無孔鎚。
J38nB430_p0967b25║軟似山鋼硬似泥大悲千手亦難提拈來安置芙蓉
J38nB430_p0967b26║地無限天龍也皺眉。
J38nB430_p0967b27║無星秤。
J38nB430_p0967b28║條條赤體沒些痕曾試青州衫七斤分兩錙銖毫髮
J38nB430_p0967b29║叩休將錯認定盤星。
J38nB430_p0967b30║無孔笛。
J38nB430_p0967c01║生來格調氣多清不屬陰陽造化成逸興頻吹雪曲
J38nB430_p0967c02║韻驚翻石虎望龍吟。
J38nB430_p0967c03║無縫塔。
J38nB430_p0967c04║參天兩地影團團突兀無文萬象全卻被耽源委悉
J38nB430_p0967c05║後今古無人描得全。
J38nB430_p0967c06║無絃琴。
J38nB430_p0967c07║不用斧斤鐫琢成南薰一調了無聲坐中誰是知音
J38nB430_p0967c08║客聽取分明韻更清。
J38nB430_p0967c09║無底缽。
J38nB430_p0967c10║快暢團團一缽盂大庾嶺上是全提人天應供非千
J38nB430_p0967c11║手釘飯頻炊接上機。
J38nB430_p0967c12║無根樹。
J38nB430_p0967c13║日炙風吹幹不摧挺然卓立合坤維不同萬象增榮
J38nB430_p0967c14║茂影覆人天別一枝。
J38nB430_p0967c15║無底籃。
J38nB430_p0967c16║不假工夫功自成收藏四海毒龍獰高懸無影枝頭
J38nB430_p0967c17║上電閃星馳篩月明。
J38nB430_p0967c18║無底船。
J38nB430_p0967c19║呈橈舞棹出前溪帆影橫斜掣電飛逸興蘆花深雪
J38nB430_p0967c20║裏滿船空載月明歸。
J38nB430_p0967c21║行實
J38nB430_p0967c22║康熙戊辰長至日首座融徹領大眾入方丈乞師自
J38nB430_p0967c23║述行實師云莫揚家醜塗污人耳目眾再三誠請師
J38nB430_p0967c24║堅止之至己巳夏佛誕前一日因師病篤徹仍領眾
J38nB430_p0967c25║入室復乞示誨師云何勞大眾重重繁瑣師見其殷
J38nB430_p0967c26║殷只得對眾拈出余本蜀南眉州人父姓龔諱輔母
J38nB430_p0967c27║劉生於天啟七年十二月二十九日午時也齠齔之
J38nB430_p0967c28║年一日聞鄉人請法師講金剛經余偕父詣彼法席
J38nB430_p0967c29║總無所知至經完提唱世尊捨皇宮入雪山苦行因
J38nB430_p0967c30║緣余聞之不勝暢然心中默想使我今生出家如此
J38nB430_p0968a01║修行滿我願也遂回白母母峻阻余堅志甚切心中
J38nB430_p0968a02║惱悶兩日弗飲父遂問其故母舉吾志白父父曰出
J38nB430_p0968a03║家因緣卻非小可恐此子三生有願故出斯言果欲
J38nB430_p0968a04║實念設齋送伊出家了其前願余聞此語不勝忻悅
J38nB430_p0968a05║於甲戌歲禮古渝慈航主法剃染法名德富侍師恆
J38nB430_p0968a06║從講席丁亥歲隨師至遵義開演經期值一禪者提
J38nB430_p0968a07║唱悟本禪師幼歲從師念般若心經至無眼耳鼻舌
J38nB430_p0968a08║身意處忽以手捫面問師曰某甲有眼耳鼻舌何故
J38nB430_p0968a09║言無師驚異曰吾非汝師指往五洩山禮勝默禪師
J38nB430_p0968a10║剃落予聞此語生大慚愧從此放下死心將者公案
J38nB430_p0968a11║每每提撕放之不下吾性愚機鈍諦觀教典曲徑多
J38nB430_p0968a12║門不得脫灑常隨師方外靜時少亂時多終日懊惱
J38nB430_p0968a13║舉措無由費盡心力無一點縫罅被昏散二魔所攪
J38nB430_p0968a14║自揣業識深沉三生未獲勳修於佛法中不能悟入
J38nB430_p0968a15║遂淚下如雨至次日臨眾聽講物我渾然一切不知
J38nB430_p0968a16║至若心有住即為非住少有契入胸中凝滯豁然頓
J38nB430_p0968a17║釋轍身出外有禪者曰佛法未周汝出來作麼予曰
J38nB430_p0968a18║將此作佛法會敢保未夢見在僧曰汝具甚麼眼敢
J38nB430_p0968a19║恁麼道予曰道破即不堪僧曰也要大家知予曰用
J38nB430_p0968a20║知作麼僧咄予便掌自後披閱諸祖語錄始知聖道
J38nB430_p0968a21║之權實正如空中鳥跡水底魚蹤也期圓隨師至岷
J38nB430_p0968a22║山法輪院閱經數載至丁酉辭本師詣圓覺山大如
J38nB430_p0968a23║和尚座下圓具遂命演毘尼仍回法輪師命峨眉施
J38nB430_p0968a24║茶一夏而歸是時本師染恙藥石罔效予覽教典昔
J38nB430_p0968a25║玄奘曾為師割股之說予效之是夜人盡時焚香禮
J38nB430_p0968a26║拜就左股上割肉煎湯持本師榻前請服本師接著
J38nB430_p0968a27║手中嗅而問曰此是何藥予曰是某善士所採艸藥
J38nB430_p0968a28║囑人盡時方服本師服之就枕而臥予侍榻少頃師
J38nB430_p0968a29║乃放聲大淚予胡跪云師何故如斯本師曰吾年八
J38nB430_p0968a30║十皆去時也汝何行此苦法欲救吾耶世間一切總
J38nB430_p0968b01║屬幻化況色形耶縱使百年亦不免也予曰德富有
J38nB430_p0968b02║何苦法本師曰汝猶瞞我予夢寐中忽有神人告曰
J38nB430_p0968b03║和尚壽筭滿矣奈徒行苦行秖延十日也予泣曰德
J38nB430_p0968b04║富欲效前人所行祈師常住在世為眾生津梁也師
J38nB430_p0968b05║曰雖則如是爾猶未空予復禮拜而出本師竟終于
J38nB430_p0968b06║己亥春三月十四果旬日也予送師入塔訖三年服
J38nB430_p0968b07║滿辭眾檀越詣灌邑唐家寺開戒壇閒暇披閱子史
J38nB430_p0968b08║一日有感曰義學秖益多聞難禦生死生死不了學
J38nB430_p0968b09║奚益哉予便束包行腳參遍諸方後仍旋灌邑值怕
J38nB430_p0968b10║參大德以郫筒玉泉虛席請予主之庚申昭覺丈老
J38nB430_p0968b11║人遊崇寧福昌予偶遇老人把手曰你然何藏在者
J38nB430_p0968b12║裏予曰未曾藏老人呵呵大笑予禮拜次日老人回
J38nB430_p0968b13║昭覺予歸玉泉老人寄扇一柄書偈云昨過福昌信
J38nB430_p0968b14║言行福昌有賊據其門問其所以徵其信曾劫含元
J38nB430_p0968b15║殿裏人後省覲老人于昭覺數遭惡辣鉗鎚記為種
J38nB430_p0968b16║草以源流杖拂授之偈曰古城遺堞起翔龍出入玉
J38nB430_p0968b17║泉萏菡中一聽老僧垂示後風雲雷雨盡相從予堅
J38nB430_p0968b18║辭曰力量輕微難擔大任本師曰近來法門秋晚佛
J38nB430_p0968b19║法埽地借重扶持遂拜受之老僧德涼行寡只堪隨
J38nB430_p0968b20║緣消舊以終殘喘有效亮座主之志方如願也不憶
J38nB430_p0968b21║本邑自覓張居士為期主請開法幸蒙法兄懶石佛
J38nB430_p0968b22║冤問潮三位和尚輔弼命予陞座是以聊拈瓣香勉
J38nB430_p0968b23║登曲彔木床用報師恩予赧顏抱愧薰蕕共囿魚目
J38nB430_p0968b24║混珠今因諸子必欲老僧納敗缺老僧元來無事殊
J38nB430_p0968b25║期露盡家醜重帶枷鎖其末後事付在他時何堪瑣
J38nB430_p0968b26║瑣諸子嗣後履踐宗乘切莫作者般去就勿勞久立
J38nB430_p0968b27║一眾作禮而退。
J38nB430_p0968b28║書問
J38nB430_p0968b29║復慧菴居士
J38nB430_p0968b30║來翰云業海漫漫未委何處是岸此未委二字便是
J38nB430_p0968c01║捷徑路頭恰好下手向者裏須下一番精采屏除見
J38nB430_p0968c02║聞覺知只教前後際斷任是佛法世法打成一片至
J38nB430_p0968c03║無一片影子時節自然不用些毫氣力而信步到岸
J38nB430_p0968c04║也此復。
J38nB430_p0968c05║復嚴先生
J38nB430_p0968c06║金山謂東坡先生胸藏萬卷提起父母未生前事茫
J38nB430_p0968c07║然無下手處今讀來翰莫謂山僧不識好惡先生亦
J38nB430_p0968c08║無下手處總向有無內外中間尋討若向空劫以前
J38nB430_p0968c09║領荷可稱敏手切忌閫外打之遶作活計殊不知此
J38nB430_p0968c10║事不著者些氣息亦非語言可詮形相可表只一個
J38nB430_p0968c11║平懷做去始契其機若論于文學中明此事任君才
J38nB430_p0968c12║過李杜志奪項劉到者裏未免無下手處。
J38nB430_p0968c13║寄楊居士
J38nB430_p0968c14║寒則同寒熱則同熱此二語甚是應時應節但未知
J38nB430_p0968c15║穿衣喫飯迎賓待客之時曾獲一回汗出徹體清涼
J38nB430_p0968c16║否直饒居士與麼去老僧還要問汝上日到玉泉被
J38nB430_p0968c17║老僧一掌打落鼻孔未委落在何處即今尋著否耶
J38nB430_p0968c18║若尋著與老僧通個消息來若未然再來喫玉泉棒
J38nB430_p0968c19║何如。
J38nB430_p0968c20║復竹浪法兄
J38nB430_p0968c21║攔路接人赤心為眾往來衲子無不稱羨古佛也吾
J38nB430_p0968c22║師法道源遠流長人天慶幸弟但欽心敬服而已自
J38nB430_p0968c23║念年來齟齬延喘日嬰實法門中一無用人也何當
J38nB430_p0968c24║吾兄刻念往往貺步玉泉未遑親馳趨謝。
J38nB430_p0968c25║復東山李長者
J38nB430_p0968c26║彩飾祇園金鋪聖地非夙有靈種曾受記莂者曷能
J38nB430_p0968c27║發此勝妙心耶真乃居士贊揚法化誠為金湯利己
J38nB430_p0968c28║利人一種大悲心也仍蒙不棄山埜翰詔遠頒欲祈
J38nB430_p0968c29║講論金剛般若以洽群生其奈貧道無文山林樵牧
J38nB430_p0968c30║之姿何堪斯任既荷盛念豈便推辭但孤笻瘦影白
J38nB430_p0969a01║拂袈裟秖宜寄于林邊詎寧造東山之名藍也來人
J38nB430_p0969a02║旋歸肅此奉復。
J38nB430_p0969a03║雜著
J38nB430_p0969a04║輓草堂充裕和尚
J38nB430_p0969a05║充公銕馬出三關踏破乾坤沒底籃一段風流歸故
J38nB430_p0969a06║里空留法社賴誰攀
J38nB430_p0969a07║輓龍藏大朗和尚
J38nB430_p0969a08║七十四年老衲子今朝撒手樂歸西臨行一調還鄉
J38nB430_p0969a09║曲唱出威音那畔機
J38nB430_p0969a10║光嚴送屢生上座歸寶城
J38nB430_p0969a11║相親未久別攜笻嘿忖從前逸興濃此去雲山千萬
J38nB430_p0969a12║疊長天一色月輪同
J38nB430_p0969a13║寄鑑徹居士
J38nB430_p0969a14║雙飛日月急如梭無耐人生身老何線下不明己分
J38nB430_p0969a15║事更於何處出纏痾
J38nB430_p0969a16║四威儀
J38nB430_p0969a17║山中行緩步出林嶒嶺頭上踏碎一堆雲
J38nB430_p0969a18║山中住身窮道眼富覷破來大地無一物
J38nB430_p0969a19║山中坐人境俱不奪爛榾柮日燒三兩個
J38nB430_p0969a20║山中臥曲肱而枕著猛醒來星斗都驚落
J38nB430_p0969a21║結期
J38nB430_p0969a22║雲集緇流建法幢全提殺活任施彰厥中賓主無回
J38nB430_p0969a23║互人境相忘花雨香
J38nB430_p0969a24║笑殺玉泉漏逗機家私徹底挂橫眉傍敲正打於方
J38nB430_p0969a25║寸跳出金毛師子兒
J38nB430_p0969a26║佛事
J38nB430_p0969a27║為素監寺起龕
J38nB430_p0969a28║不問去來不涉程途正與麼時如何是素監寺出身
J38nB430_p0969a29║句以杖擊龕云倒跨楊岐三腳驢。
J38nB430_p0969a30║為圓誠禪人起龕
J38nB430_p0969b01║頓脫娘生皮袋好個昇平世界本自了無幻化生老
J38nB430_p0969b02║病死何來指龕云放便倒扶便起星流電激三千里。
J38nB430_p0969b03║為瑞松禪人起龕
J38nB430_p0969b04║秖解任麼去不解任麼來五步雖存七步不活暨解
J38nB430_p0969b05║任麼來又解任麼去還他朝遊西天暮歸東土漢始
J38nB430_p0969b06║得何故腳跟無線如蓬轉信步渠儂得自由。
J38nB430_p0969b07║為祐監院火
J38nB430_p0969b08║輔弼玉泉招提老婆心切不已驀然打破漏殼皮囊
J38nB430_p0969b09║拋向者裏攛炬云老僧助渠三昧火燎卻闍黎銕面
J38nB430_p0969b10║皮。
J38nB430_p0969b11║為圓參副寺火
J38nB430_p0969b12║渠號圓參了聖超凡娑婆知有此苦何緣來此一番
J38nB430_p0969b13║下炬云今日當頭不避火也曾幾跳金剛圈。
J38nB430_p0969b14║為真祥禪人撒骨
J38nB430_p0969b15║樹倒藤枯紅爐焰滅弄盡骨董更無漏泄津送長江
J38nB430_p0969b16║冰清玉潔拋至江內云掣開骸骨撒波心如淨琉璃
J38nB430_p0969b17║含寶月喝一喝。
J38nB430_p0969b18║為圓賢火
J38nB430_p0969b19║郫筒井蟠龍山總是闍黎不二關下炬云火蛇劈面
J38nB430_p0969b20║來虛空徹底翻咦。
J38nB430_p0969b21║塔銘
J38nB430_p0969b22║粵稽剎剎誕真拘羅示寂在成周昭穆二王之間彼
J38nB430_p0969b23║其時名雖出自西方法未流於震旦自化人來作中
J38nB430_p0969b24║天臺以奉之而教興始及秦皇禁沙門室利房等因
J38nB430_p0969b25║見金人出戶靈異昭然信從者遂眾嗣是清涼顯節
J38nB430_p0969b26║益事尊崇教乃大著焉歷代以來耆臘苾芻傳燈續
J38nB430_p0969b27║焰由摩訶迦葉至三十二祖弘忍雖宗門各出而三
J38nB430_p0969b28║緣四諦指趣同歸其中之證果登岸得法要而振宗
J38nB430_p0969b29║風者莫可殫述直以了悟真空明心見性為上乘界
J38nB430_p0969b30║非幻也世之人謂祝髮披緇遂可澄緣淨業不知本
J38nB430_p0969c01║來自有夙具功行出乎尋常乃能度愛河而褰欲網
J38nB430_p0969c02║光像教以覺群迷不然何成佛作祖之寥寥也繫惟
J38nB430_p0969c03║玉泉其白富禪師其庶幾乎師本眉山人也其族姓
J38nB430_p0969c04║龔父諱輔母劉誕師于明之丁卯齠齡穎慧敏悟性
J38nB430_p0969c05║成會講金剛寶法默契妙旨因而決意空門禮慈航
J38nB430_p0969c06║和尚薙染而夙志以酬圓具于大如律師漸修日茂
J38nB430_p0969c07║凡諸子史靡不通微一日師感世相無常嘆曰義學
J38nB430_p0969c08║秖益多聞難禦生死生死不了學奚益哉遂束包行
J38nB430_p0969c09║腳歷遍諸方參丈老人于昭覺老人授師心要大法
J38nB430_p0969c10║而紹續焉繼而卓錫郫筒之玉泉開建精藍高懸赤
J38nB430_p0969c11║幟是時宗風大振四來者雲興霞委千株毓秀萬指
J38nB430_p0969c12║圍遶識者謂曹溪正脈唯師任之良有以也且師道
J38nB430_p0969c13║韻奇偉素性沖然凡所禮接非道契不偕凡所經行
J38nB430_p0969c14║非闡教不出即虎溪惠遠何以過之況磨磚成鏡契
J38nB430_p0969c15║馬祖得道之年聚石點頭際竺老談經之日其以證
J38nB430_p0969c16║即心即佛者此其時也自是克圓善果道有傳人回
J38nB430_p0969c17║首靈山拈花可笑揚鈴隻履了大意于西來息死勞
J38nB430_p0969c18║生脫幻形于東土何罣何礙任去任來當前自有解
J38nB430_p0969c19║人奚暇向葛藤窩裏再煩饒舌哉雖請偈留偈未免
J38nB430_p0969c20║著相于當機而一言再言無非授受之微旨乃知現
J38nB430_p0969c21║在涅槃即波羅法會也師偶示微恙門人圓頂入室
J38nB430_p0969c22║定省師曰身病本無生因病從緣起病緣不相礙虛
J38nB430_p0969c23║空亦復爾是日夜未央師問蓮漏幾許侍僧曰午夜
J38nB430_p0969c24║矣師遂索水沐浴訖趺坐說偈曰了悟三空寂寂全
J38nB430_p0969c25║無一點巴鼻今朝化緣已滿翻身靠倒須彌言訖奄
J38nB430_p0969c26║然而逝因值夏熱炎天之時暑氣流蒸之際軀留弗
J38nB430_p0969c27║火面顏不易神光儼然愈勝于生覯睹者咸嘖嘖異
J38nB430_p0969c28║之增發聖心時康熙庚午仲夏廿七日也殊不知金
J38nB430_p0969c29║剛不壞身原無生滅夫豈片晷終朝所能徵其存歿
J38nB430_p0969c30║也哉則謂師也沒者真也即夢也抑謂師也存者夢
J38nB430_p0970a01║也寧非真乎但色空真界知者幾人不事標題清修
J38nB430_p0970a02║莫顯爰并其族貫里氏詳誌于碣以為由俗歸真之
J38nB430_p0970a03║寶筏也卜真宅于蟠山左腋之陽建窣堵波以祀之
J38nB430_p0970a04║因為其銘。
J38nB430_p0970a05║銘曰。
J38nB430_p0970a06║去來不可斷至性非明滅雙足已現林
J38nB430_p0970a07║而彼自嗚咽光生玉鏡中道茂金輪徹
J38nB430_p0970a08║空遺磚石窟徒令蒼苔茁借問蓮花萼
J38nB430_p0970a09║阿誰授真訣得渡自能渡江蘆不待折
J38nB430_p0970a10║請將方寸因同向牟尼說
J38nB430_p0970a11║時
J38nB430_p0970a12║康熙壬申正陽月佛誕日漹江賜進士弟子遯菴王
J38nB430_p0970a13║庭詔沐手拜撰
J38nB430_p0970a14║
J38nB430_p0970a15║
J38nB430_p0970a16║康熙乙亥仲呂月佛誕日板藏嘉禾楞嚴寺般若坊
J38nB430_p0970a17║　附藏流通
J38nB430_p0970a18║　　　　　　　　　　　嘉興倪爾繩梓行
J38nB430_p0970a19║　　　　　　　　　　　嘉善李文伯書
J38nB430_p0970a20║玉泉其白富禪師語錄卷下終
J38nB430_p0970a21║
J38nB430_p0970a22║
J38nB430_p0970a23║
J38nB430_p0970a24║
J38nB430_p0970a25║
J38nB430_p0970a26║
J38nB430_p0970a27║
J38nB430_p0970a28║
J38nB430_p0970a29║
J38nB430_p0970a30║
J38nB430_p0970b01║蟠龍山玉泉融徹頂禪師語錄序
J38nB430_p0970b02║教中道但落言詮終非實義所以初祖達磨將此公
J38nB430_p0970b03║案袖入華夏不用語言文字直指人心見性成佛斯
J38nB430_p0970b04║旨傳來久矣信之者似粟如麻體之者星中揀月今
J38nB430_p0970b05║我玉泉法姪融徹禪師齠齡薙染不務外學其語言
J38nB430_p0970b06║文字置之弗問只知向上一著晝參夜參蘊在胸中
J38nB430_p0970b07║依其白和尚椎拂之下四十餘稔一日聞舉風旛話
J38nB430_p0970b08║言下打翻漆桶如披雲見日大地平沉始知無量劫
J38nB430_p0970b09║前事不異今時所謂元是舊時人不改舊時行履處
J38nB430_p0970b10║常用藥山三條篾束取肚皮隨處住山因伊本師其
J38nB430_p0970b11║和尚化去紳衿緇素及同門昆仲等請繼玉泉之席
J38nB430_p0970b12║迫不得已拽杖歸來遂有垂示機要皆從胸中流出
J38nB430_p0970b13║實非語言文字也若論其直指見性之旨而徹公其
J38nB430_p0970b14║人焉予見其履真踐實豈忍默無言哉謹贅數語于
J38nB430_p0970b15║弁云。
J38nB430_p0970b16║時
J38nB430_p0970b17║康熙乙亥佛誕日青城竹浪徹生謹識
J38nB430_p0970b18║
J38nB430_p0970b19║
J38nB430_p0970b20║
J38nB430_p0970b21║
J38nB430_p0970b22║
J38nB430_p0970b23║
J38nB430_p0970b24║
J38nB430_p0970b25║
J38nB430_p0970b26║
J38nB430_p0970b27║
J38nB430_p0970b28║
J38nB430_p0970b29║
J38nB430_p0970b30║
J38nB430_p0970c01║玉泉融徹頂禪師語錄
J38nB430_p0970c02║嗣法門人　明盛　明聰　等編
J38nB430_p0970c03║
J38nB430_p0970c04║康熙己巳七月朔一日光嚴鑄顏和尚及紳衿耆舊
J38nB430_p0970c05║緇素等請師繼席上堂詣座云不禮彌勒高揖釋迦
J38nB430_p0970c06║者到來作麼生行履良久云欲窮千里目更上一重
J38nB430_p0970c07║樓便登拈香云此瓣香秉先天正氣奪日月精華爇
J38nB430_p0970c08║向爐中供養釋迦文佛歷代祖師伏願燈傳悠遠正
J38nB430_p0970c09║眼恒明此一瓣香非形非狀應在機先爇向爐中端
J38nB430_p0970c10║為祝延
J38nB430_p0970c11║當今皇帝萬歲萬萬歲文武官僚高增祿位伏願佛
J38nB430_p0970c12║日與舜日同輝金輪共法輪併轉此一瓣香威音那
J38nB430_p0970c13║畔拾來人天眾前拈出供養傳曹溪正脈第三十七
J38nB430_p0970c14║世上其下白本師富老和尚用酬法乳斂衣敷座白
J38nB430_p0970c15║椎竟僧問如何是死句師云石虎抱兒眠進云如何
J38nB430_p0970c16║是活句師云無言童子口吧吧進云如何是不死不
J38nB430_p0970c17║活句師云古路無人到清風自往還乃云新成樓閣
J38nB430_p0970c18║向南開靈明一點映亭臺當陽剖露人天眼赤體條
J38nB430_p0970c19║條適意便豎拂子云還委悉麼如或未然聽取一頌
J38nB430_p0970c20║颯颯清風不暫停一回拈起一回新金襴亦自傳迦
J38nB430_p0970c21║葉磚頭瓦礫盡知音喝一喝下座。
J38nB430_p0970c22║辛未結制期主慧惺毛居士設齋請上堂詣座云者
J38nB430_p0970c23║個曲彔木覯面無回互舉步任高登踏斷凡聖路遂
J38nB430_p0970c24║陞拈香云此瓣香植種子威音那畔榮幹于太極之
J38nB430_p0970c25║先爇向爐中祝延
J38nB430_p0970c26║今上皇帝萬歲萬萬歲當道尊官現前請主伏願元
J38nB430_p0970c27║首明哉股肱良哉庶士康哉此一瓣香天莫能覆地
J38nB430_p0970c28║莫能載爇向爐中供養前住光嚴得戒大如和尚現
J38nB430_p0970c29║住昭覺師翁丈老人用酬毒手之恩此一瓣香生子
J38nB430_p0970c30║不萌枝上長在太素峰前今朝落在玉泉手裏第一
J38nB430_p0971a01║回拈出供養傳臨濟正宗第三十三世上其下白本
J38nB430_p0971a02║師和尚用酬法乳上首白椎云法筵龍象眾當觀第
J38nB430_p0971a03║一義師云天上無雙日閻浮有至尊萬年松不老壽
J38nB430_p0971a04║筭等乾坤眾中還有識此人麼問向上宗乘即不問
J38nB430_p0971a05║如何是臨濟家風師便喝進云如何是函蓋乾坤句
J38nB430_p0971a06║師云八臂那吒提不起進云如何是截斷眾流句師
J38nB430_p0971a07║云銕蛇橫古路進云如何是隨波逐浪句師云汝問
J38nB430_p0971a08║我答進云三句蒙師指慧惺設齋如何相酬師便打
J38nB430_p0971a09║乃云今朝十月十五行者考鐘伐鼓玉泉結制上堂
J38nB430_p0971a10║驚起魚龍躍舞只將白棒提持大地山河莽鹵坐斷
J38nB430_p0971a11║諸佛關鍵綱維從上列祖衲僧擬議思量一棒打折
J38nB430_p0971a12║驢腰莫言不道良久云因先師有則未了公案被現
J38nB430_p0971a13║前四眾命頂上座出來與先師了卻承慧惺居士合
J38nB430_p0971a14║家來山供眾只得因齋慶贊結九旬之期掉轉鎗旗
J38nB430_p0971a15║將三連六斷為爐金烏玉兔為鞴亦任金銀銅銕磚
J38nB430_p0971a16║頭瓦礫煉成一片是聖是凡煆成一體總教放出無
J38nB430_p0971a17║位真人與山僧同一鼻孔把手並行諸人還識無位
J38nB430_p0971a18║真人麼宛脫丘結椎云諦觀法王法法王法如是。
J38nB430_p0971a19║昭覺雪師翁辦齋命上堂問六門緊閉還有出入者
J38nB430_p0971a20║麼師云亂走作麼進云滿天星斗即不問如何是半
J38nB430_p0971a21║夜日頭紅師打云頂門薦取乃云金剛正眼照徹十
J38nB430_p0971a22║虛心光朗耀萬象全彰所以道昭昭于心目之間相
J38nB430_p0971a23║不可睹晃晃于色空之內義不可窮與天地同根萬
J38nB430_p0971a24║物一體佛佛授受而授此也祖祖相傳而傳此也葛
J38nB430_p0971a25║藤且置即今報恩一句作麼生道棒頭有眼明千古
J38nB430_p0971a26║喝下山崩水倒流。
J38nB430_p0971a27║上堂諸佛本無說祖師未曾聞留下一轉語千古鎮
J38nB430_p0971a28║乾坤且道是甚麼語聻喝一喝云今朝冬月一萬卉
J38nB430_p0971a29║俱凋悉玉泉爐增焰山門輝佛日驀召眾云是何朕
J38nB430_p0971a30║兆良久云庭前生瑞艸好事不如無復喝一喝。
J38nB430_p0971b01║上堂一切法不生一切法不滅森羅及萬象明明熾
J38nB430_p0971b02║然說頂上座到者裏有口秪堪挂在壁上。
J38nB430_p0971b03║上堂喝一喝云于斯薦得一生參學事畢不勞覿體
J38nB430_p0971b04║承當其或未然不免矢上加尖去也驀豎拂子云白
J38nB430_p0971b05║拈賊無異色以拂子拋下座云拋向前誰識得眾中
J38nB430_p0971b06║有識得者麼良久云趙錢孫李周吳鄭王。
J38nB430_p0971b07║佛成道日上堂調御六載錯用心卻是無繩自縛身
J38nB430_p0971b08║睜得眼來花亂墜今朝誤認定盤星阿呵呵會也麼
J38nB430_p0971b09║山河大地平如掌萬象森羅總法身。
J38nB430_p0971b10║上堂問如何是趙州關師便喝進云有佛處不住時
J38nB430_p0971b11║如何師云金屑雖貴落眼成翳進云無佛處急走過
J38nB430_p0971b12║又作麼生師云潔白地上不許撒沙乃云雲山疊疊
J38nB430_p0971b13║錦水洋洋鶯啼鶴唳艸秀花香本自現成公案何更
J38nB430_p0971b14║覓水淘江昔日圓通老漢不開生藥舖單賣死貓頭
J38nB430_p0971b15║玉泉無藥舖可開亦無貓頭可賣驀豎拳云只有者
J38nB430_p0971b16║個且道與古人相去多少良久云家家明月誰無分
J38nB430_p0971b17║處處青山總白雲。
J38nB430_p0971b18║上堂此事元來要自強拏雲攫霧露堂堂蟠龍山裏
J38nB430_p0971b19║家風別放出鯨鱗吼大方喝一喝。
J38nB430_p0971b20║解制上堂滿散縱橫得自由酬恩報德更無憂雲絲
J38nB430_p0971b21║月餌俱收卻任意行藏別世流九十日已前雙垂鼻
J38nB430_p0971b22║孔九十日已後鼻孔雙垂即今九十日已滿玉泉無
J38nB430_p0971b23║可供養以拂子作此○相云秖有者個雲門公案亦
J38nB430_p0971b24║任諸人咬嚼顧左右云逢人不得錯舉。
J38nB430_p0971b25║佛誕大慈法伯懶石和尚送法衣至上堂問世尊初
J38nB430_p0971b26║生是何意旨師云師子吼進云生後如何師云無畏
J38nB430_p0971b27║說乃云釋迦降誕不肖遠孫無可供養以拂子作[十○]
J38nB430_p0971b28║相云頂上座只有者個聊表微誠還委悉麼脫或未
J38nB430_p0971b29║然更聽一頌頻跨香象降皇宮七步周行稱大雄四
J38nB430_p0971b30║十九年曾漏泄拈花微笑浪施功今日蒙大慈法伯
J38nB430_p0971c01║和尚耑使賜法衣助揚法化驀拈袈裟角云此是昔
J38nB430_p0971c02║日大庾嶺頭提不起的落在玉泉手裏如雲普覆似
J38nB430_p0971c03║地普擎對眾拈出爛打葛藤紅爐飛雪無棲泊一點
J38nB430_p0971c04║恩波散作霖。
J38nB430_p0971c05║上堂乾坤之內日月之中唯有一物今古攸同敢問
J38nB430_p0971c06║大眾是甚麼物聻若識恁麼物還須恁麼人。
J38nB430_p0971c07║祈齡上堂初分混沌列三才道人無事任徘徊千年
J38nB430_p0971c08║嶺畔青松翠水滿池中月自來。
J38nB430_p0971c09║清明上堂爻象初分瑞氣濃當陽涌出一輪紅棒頭
J38nB430_p0971c10║點出威音旨法雨時傾起臥龍毛吞巨海承渠力芥
J38nB430_p0971c11║納須彌理事融山家不會論花甲一度山青春又逢。
J38nB430_p0971c12║小參昨日霜花拂檻前今朝黃葉落翩翩禪人眼底
J38nB430_p0971c13║休著屑覷破元來不值錢諸禪德有疑即問知過即
J38nB430_p0971c14║改操金剛斧秉智慧劍凡聖到來一刀兩斷做個出
J38nB430_p0971c15║格漢子不惟己躬事畢要且不受人瞞。
J38nB430_p0971c16║小參古德云大疑大悟小疑小悟不疑不悟玉泉不
J38nB430_p0971c17║然有疑墮坑落塹有悟撒沙撒土何故聻本自無迷
J38nB430_p0971c18║道甚麼悟如鏡中像水中月眼見最分明只是難收
J38nB430_p0971c19║攝縱收攝舉似明眼人不得。
J38nB430_p0971c20║晚參月大有三十月小二十九大眾請喫茶切莫打
J38nB430_p0971c21║溼口若還打溼口杖頭劈脊摟。
J38nB430_p0971c22║示眾玉泉有口也難言坐斷千差亦弗然覿面相承
J38nB430_p0971c23║提祖意只教切切悟心田心田悟無邊業海成甘露
J38nB430_p0971c24║髑髏常放白毫光有甚佛兮有甚祖。
J38nB430_p0971c25║示眾今朝二十三推車上竹竿到頭須著力莫待有
J38nB430_p0971c26║循環諸禪德向著力處道一句看良久云玉泉恁麼
J38nB430_p0971c27║也是矢上加尖。
J38nB430_p0971c28║示眾時當季冬十五梅花撲面鼓舞木人穿靴歸漢
J38nB430_p0971c29║石女帶帽來楚大火焰中轉法輪烘烘烈烈勢難阻
J38nB430_p0971c30║煉得須彌無處藏身海神𨁝跳如虎大眾還知麼玉
J38nB430_p0972a01║泉到此露全身屈指數來正十五正十五誰人解打
J38nB430_p0972a02║虛空鼓。
J38nB430_p0972a03║示眾玉泉無法亦無禪二六時中好打眠有人問道
J38nB430_p0972a04║西來意覿面當機只一拳。
J38nB430_p0972a05║示眾呈拄杖云老僧拄杖子與諸人說法已竟大眾
J38nB430_p0972a06║聞麼良久云不免與諸人頌出拄杖說法為覓知音
J38nB430_p0972a07║一句單提海晏河清拽拄杖歸方丈。
J38nB430_p0972a08║頌古
J38nB430_p0972a09║女子出定
J38nB430_p0972a10║一段真風絕正偏拋頭露面現倪端那伽大定非出
J38nB430_p0972a11║入鼻孔都盧缺半邊
J38nB430_p0972a12║丹霞燒木佛
J38nB430_p0972a13║覷破浮塵徹底空寒將木佛火來烹金剛舍利名非
J38nB430_p0972a14║實帶累傍觀身爛紅
J38nB430_p0972a15║大顛擯首座
J38nB430_p0972a16║接拍須還子弟風傍敲正打顯奇工南山下雨北山
J38nB430_p0972a17║黑青艸池中隱活龍
J38nB430_p0972a18║無位真人
J38nB430_p0972a19║者個郎當漢分明常相見頭頭境上彰法法塵中現
J38nB430_p0972a20║八面絕遮攔十方俱坐斷天上人間尊剎那即周遍
J38nB430_p0972a21║住居無相國時復空王殿
J38nB430_p0972a22║觀音像
J38nB430_p0972a23║應身三島碧波中剎海無邊示面容日度恒沙無量
J38nB430_p0972a24║眾聞思修證總皆空咦總皆空婆心切切運悲風
J38nB430_p0972a25║初祖像
J38nB430_p0972a26║一臉落腮古怪形狀眼空四海君王不讓言語兜兜
J38nB430_p0972a27║嗒嗒心體空空蕩蕩見水脫鞋兮蘆花洸漾履水如
J38nB430_p0972a28║地兮熊耳山上九年面壁兮人天榜樣道是阿誰達
J38nB430_p0972a29║磨和尚
J38nB430_p0972a30║又
J38nB430_p0972b01║老胡碧眼訪梁王語不投機自主張一葦蘆花江上
J38nB430_p0972b02║渡九年面壁接神光接神光千古兒孫滿大唐
J38nB430_p0972b03║慈航師翁像
J38nB430_p0972b04║八十四年作賊歷遍天涯自得窮盡教乘骨董識取
J38nB430_p0972b05║乾坤一色咦要委師翁指趣頻觀海宇風月
J38nB430_p0972b06║本師其白老人像
J38nB430_p0972b07║吾師之像描亦非真吾師之德贊一弗能曰有兮一
J38nB430_p0972b08║塵不立曰無兮橫亙古今若將眼見終難見耳裏觀
J38nB430_p0972b09║身不是身
J38nB430_p0972b10║大如和尚
J38nB430_p0972b11║天地為廬一衲飄然曾經劫火適意逃禪歷遍寰宇
J38nB430_p0972b12║垂手入廛欲贊師德于萬斯年
J38nB430_p0972b13║聯芳
J38nB430_p0972b14║玥睿明盛禪人
J38nB430_p0972b15║少年立志要孤窮日用尋常覓己躬但得心空歸及
J38nB430_p0972b16║第利生接物續吾宗
J38nB430_p0972b17║璐睿明聰禪人
J38nB430_p0972b18║年來于此覓行藏氣骨無凡鎮紀綱七尺烏藤分付
J38nB430_p0972b19║後拈椎豎拂播諸方
J38nB430_p0972b20║明修寂鏡禪人
J38nB430_p0972b21║月下傳衣會也麼蟠龍峰有養龍窩他年致雨騰霄
J38nB430_p0972b22║漢一曲陽春唱凱歌
J38nB430_p0972b23║古林隆玉禪人
J38nB430_p0972b24║芒鞋踏上毘盧頂瓦礫磚頭盡放光萬仞峰頭堪獨
J38nB430_p0972b25║步祝吾香也喝諸方
J38nB430_p0972b26║應緣普聞禪人
J38nB430_p0972b27║一志南來始遇吾箭鋒相拄道心孤龜毛一柄親拈
J38nB430_p0972b28║付爐鞴宏開任展舒
J38nB430_p0972b29║璸睿明慶禪人
J38nB430_p0972b30║真風占斷萬機先捉敗虛空喫銕鞭臨濟綱宗隨倒
J38nB430_p0972c01║弄單刀直入萬峰寒
J38nB430_p0972c02║偈
J38nB430_p0972c03║夜坐
J38nB430_p0972c04║清幽子夜踞爐前兀坐衣披星斗寒腦後神光非色
J38nB430_p0972c05║相輝騰霄漢碧空懸
J38nB430_p0972c06║示隆玉禪人
J38nB430_p0972c07║日透玄關唱哩囉燈籠露柱笑呵呵百千三昧全機
J38nB430_p0972c08║用一竅通兮百竅和
J38nB430_p0972c09║示普聞禪人
J38nB430_p0972c10║真機脫略畫堂前覷著令人心膽寒十八童兒堪戲
J38nB430_p0972c11║舞月明簾外轉身難
J38nB430_p0972c12║示空一禪人
J38nB430_p0972c13║佛性有無句總全偷心死盡意便便西來的旨離文
J38nB430_p0972c14║字何勞舌上更談玄
J38nB430_p0972c15║示明懷行者
J38nB430_p0972c16║日用事兒本現前爐灰撥盡骨毛寒大千沙界投鍼
J38nB430_p0972c17║芥八字眉毛額上懸
J38nB430_p0972c18║示𤨲睿禪人
J38nB430_p0972c19║蟠龍山裏玉泉宮逼得生蛇化活龍且去深山深隱
J38nB430_p0972c20║隱雷鳴天外好騰空
J38nB430_p0972c21║示徒明崙
J38nB430_p0972c22║無明窟裏學參禪總被貢高名利牽若是胸中癡夢
J38nB430_p0972c23║破等閒徹底盡拋翻
J38nB430_p0972c24║示珴睿禪人
J38nB430_p0972c25║把住牢關莫放參一拳拳定只須穿桶箍驀地分明
J38nB430_p0972c26║爆橫身宇宙自翛然
J38nB430_p0972c27║示丹青
J38nB430_p0972c28║清淨國中寂滅土千般萬種從斯出一毫頭上放光
J38nB430_p0972c29║明塞滿虛空何所住
J38nB430_p0972c30║挽張居士
J38nB430_p0973a01║寄跡閻浮數十春萬緣放下歇孤心而今解唱還鄉
J38nB430_p0973a02║曲撫掌呵呵笑一聲
J38nB430_p0973a03║悼法伯懶和尚
J38nB430_p0973a04║裂破乾坤格外新倒騎銕馬露全身揚鞭直入無生
J38nB430_p0973a05║國任運騰騰自主賓
J38nB430_p0973a06║佛事
J38nB430_p0973a07║為本師入金桶云吾師六十三撒手出玄關一段真
J38nB430_p0973a08║消息白雲自往還咦者老漢寸絲不挂灑灑落落不
J38nB430_p0973a09║留朕跡作將來眼。
J38nB430_p0973a10║為寄凡禪人起龕
J38nB430_p0973a11║以杖擊云年登八十四撒手歸家去請出入闍維與
J38nB430_p0973a12║汝通消息。
J38nB430_p0973a13║下火以炬打○相云八十四年行腳今朝衣線擺脫
J38nB430_p0973a14║助渠一把丙丁即此西方極樂呵呵紅爐煉出白蓮
J38nB430_p0973a15║開劫外風光飛玄鶴。
J38nB430_p0973a16║入塔師一喝云狹路相逢怎放得過無縫塔前著眼
J38nB430_p0973a17║觀那許藏頭並露腳白雲影裏識端倪從今始證無
J38nB430_p0973a18║生樂便入。
J38nB430_p0973a19║為顯缽道者火
J38nB430_p0973a20║咳唾掉背祖師禪一性圓明徹法源撫掌呵呵登海
J38nB430_p0973a21║岸望中隱隱出雲端。
J38nB430_p0973a22║下火舉火炬云高著眼莫擬議覿面親陳有誰識銀
J38nB430_p0973a23║山銕壁絕遮攔處處縱橫任遊戲老僧助渠一把火
J38nB430_p0973a24║紅爐焰裏通消息。