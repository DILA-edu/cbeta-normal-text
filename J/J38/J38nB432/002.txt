J38nB432_p0988c01║幻住明禪師語錄卷二
J38nB432_p0988c02║嗣法門人清尚等編
J38nB432_p0988c03║小參
J38nB432_p0988c04║住仙人山小參。天圓拽杖到鄰陽，及第開張選佛場，
J38nB432_p0988c05║幸遇眾檀誠弼護，方能如是廣宣揚，情與無情一軀，
J38nB432_p0988c06║佛並眾生不二，當體全現，逢緣立宗，有時拈一莖艸
J38nB432_p0988c07║作丈六金身用，有時將丈六金身作一莖艸用，諸人
J38nB432_p0988c08║欲識佛性麼？流泉是命湛寂為身，千波競起是文殊
J38nB432_p0988c09║境界，一片晴空是普賢境界，所謂欲識佛性義，當觀
J38nB432_p0988c10║時節因緣，時節若至，可以舉一明三，目擊知歸，須知
J38nB432_p0988c11║個中有格外機，行格外用，明格外道，證格外心，淨裸
J38nB432_p0988c12║裸絕承當，赤灑灑無回互，壁立萬仞坐斷千差，正所
J38nB432_p0988c13║謂垂鉤四海秪釣獰龍，格外玄機為尋知己，於中有
J38nB432_p0988c14║個漢便恁麼承當，得格外趣向，待向伊道個什麼即
J38nB432_p0988c15║得，說理說事得麼？說玄說妙得麼？說佛說祖得麼？說
J38nB432_p0988c16║心說性得麼？論棒論喝得麼？論權論實得麼？論照論
J38nB432_p0988c17║用得麼？這事且置且不犯鋒鋩，纖塵不立作麼生是？
J38nB432_p0988c18║獨脫之句還委悉麼？大道體寬無向背，金毛返擲大
J38nB432_p0988c19║家看。下座。
J38nB432_p0988c20║小參，有作思惟亦能生滅，行無間道修無漏業，一拈
J38nB432_p0988c21║一放，半開半合，則未免在窩窟裏，殊不知往復無間
J38nB432_p0988c22║動靜一如，融大千沙界於一塵，會十世古今於一念，
J38nB432_p0988c23║去來起滅向什處安排，春夏秋冬於何時理論，到者
J38nB432_p0988c24║裏淨裸裸赤灑灑沒可把，東西不辨，南北不分底則
J38nB432_p0988c25║故是未知落處，久參先德，腳踏實地，且道正當恁麼
J38nB432_p0988c26║時，如何委悉：群陰消剝盡，獨露一精明。
J38nB432_p0988c27║小參，明眼漢沒窩臼，逐物為下，卻物為上，不若但自
J38nB432_p0988c28║無心於萬物，何妨萬物常圍繞，金風凜凜射玄英，體
J38nB432_p0988c29║露迥然光潔皎，截斷群機於未兆，坐卻天下人舌頭，
J38nB432_p0988c30║到這裏且道是一是二，若道是一，因甚世諦義中有
J38nB432_p0989a01║聖諦義？若道是二，何故聖諦義中無世俗諦？於斯若
J38nB432_p0989a02║無透關眼，未免迷瞞矓侗，還知個中如明鏡當臺，明
J38nB432_p0989a03║珠在掌，舉無遺照，萬象歷然，雖四序推遷，其中有不
J38nB432_p0989a04║移易一絲毫之體，雖萬機齊赴，其中有湛然不動之
J38nB432_p0989a05║源，於斯撥轉關頭，圓機應感，諸人於此還見麼？設使
J38nB432_p0989a06║千聖出頭來，也說他不著，有眼也覷他不著，縱若有
J38nB432_p0989a07║個讎冤，衲子眼似流星，口如懸河，一鑑辨他不得，山
J38nB432_p0989a08║僧今夜與諸人打葛藤，策進身心，用盡伎倆，亦難舉
J38nB432_p0989a09║措，且道因什如此，意氣不從天地得，文彩不是刻雕
J38nB432_p0989a10║成。下座。
J38nB432_p0989a11║小參，德山小參不答話，解黏去縛；趙州小參要答話，
J38nB432_p0989a12║以楔出楔；山僧今夜不管答話不答話，偶於衣單下
J38nB432_p0989a13║拾得個千年桃核，也有靈妙舉似大眾，以杖橫肩云：
J38nB432_p0989a14║若恁麼見得，坐斷天下人舌頭去也。復卓杖云：若恁
J38nB432_p0989a15║麼見得，入地獄如箭射。以杖擲地云：不得明星出，幾
J38nB432_p0989a16║乎枉費工。下座。
J38nB432_p0989a17║小參：大道體寬無向背，當陽直截任施為，張牙露爪
J38nB432_p0989a18║能哮吼，便是金毛獅子兒，撥轉天關海底，紅塵起拽
J38nB432_p0989a19║回地軸法界雪漫漫電捲星馳，超今邁古，去來無間，
J38nB432_p0989a20║動靜如然，融大千國土於一塵，會古今十世於當念，
J38nB432_p0989a21║其或東西不辨，南北不分，後學初機自是未知落處，
J38nB432_p0989a22║久參先德著實評論，若是具眼衲僧，必不如是，且道
J38nB432_p0989a23║如何群陰消剝盡，自然春到來。
J38nB432_p0989a24║小參：初撾塗毒鼓三撲，景陽鐘敲勝超群子飛騰始
J38nB432_p0989a25║化龍，個中有變化者麼？僧問：如何是恁麼也不得？師
J38nB432_p0989a26║云：蚊子上鐵牛。進云：如何是恁麼不恁麼總不得？師
J38nB432_p0989a27║云：蝸牛角上三千界。進云：如何是恁麼也得？師云：拄
J38nB432_p0989a28║杖𨁝跳吞卻虛空。進云：如何是恁麼不恁麼總得？師
J38nB432_p0989a29║云：缽底現曇華。進云：謝師答話。師云：任汝卜度。乃云：
J38nB432_p0989a30║鄰陽卓杖結三冬，惟有今年事事同，雲水欽風歸座
J38nB432_p0989b01║下，眾檀恪護盡丹裒，一塵不立干戈息，野老謳歌展
J38nB432_p0989b02║化容，眾中若能親薦得，大千沙界播吾宗。
J38nB432_p0989b03║小參：上元白月十五，處處搞鑼擂鼓，驚起太虛空神，
J38nB432_p0989b04║倒騎崑崙作舞；豎拂子云：且道正恁麼時，如何心生
J38nB432_p0989b05║大懽喜，自知當作佛。下座。
J38nB432_p0989b06║小參：師卓杖云：會麼？山僧歷年以來全憑這條白棒
J38nB432_p0989b07║打爛葛藤，掃除荊棘，與一切人解粘去縛，拔楔抽釘，
J38nB432_p0989b08║不作窠臼語，不作計較語，不作相似語，不作合頭語，
J38nB432_p0989b09║與三世諸佛歷代祖師，天下老和尚及諸開堂說法
J38nB432_p0989b10║諸大宗師同行同證，全體獨露，尋常於寶華王座上
J38nB432_p0989b11║不說真諦語，不說俗諦語，不論宗乘，不說禪機，不論
J38nB432_p0989b12║生滅，豈作地獄業，惟只憑此者一片真實處，淨裸裸，
J38nB432_p0989b13║赤灑灑如龍得水，似虎靠山，隨處作主，逢場作戲，當
J38nB432_p0989b14║面直切，不作回互。以杖擲地云：不欲更塗汙。
J38nB432_p0989b15║小參：瑞氣中和萬彙均，百花芳艷應時新，就中者點
J38nB432_p0989b16║超靈物，不受陰陽孰減增。下座。
J38nB432_p0989b17║小參：板齒生毛也甚奇，人王一見尚難知，不因趙老
J38nB432_p0989b18║酬相問，話遍天涯好決疑，所謂大疑大悟，小疑小悟，
J38nB432_p0989b19║不疑則不悟，敢問大眾，決疑一句作麼生道？靜坐決
J38nB432_p0989b20║斯疑，勝造七寶塔。下座。
J38nB432_p0989b21║小參：當陽一著箭鋒機，鶖子英靈罔測知，一竅頂門
J38nB432_p0989b22║常獨露，龍晴天眼莫能窺，空王玉殿無人到，佛智聖
J38nB432_p0989b23║心罕見微，吐霧鐵牛噓紫氣，陽春白象震雄威。恁麼
J38nB432_p0989b24║不恁麼拈向一邊，把斷要津，杳絕凡聖，有眼者如盲，
J38nB432_p0989b25║有口者如啞，方知無說說，始信不聞聞，縱若通身是
J38nB432_p0989b26║眼，盡乾坤、法界、艸木、昆蟲、人畜、鬼仙一一交羅運，許
J38nB432_p0989b27║多神通妙用到這裏不消一捏，且道具甚麼眼有如
J38nB432_p0989b28║是奇特，如是顯煥，如是直截，便能坐斷佛祖，全體獨
J38nB432_p0989b29║露，然雖如是，即今是我金湯駱檀越命山埜於興隆
J38nB432_p0989b30║禪院祝國開堂，未免放開一線。道：還委悉麼？四海浪
J38nB432_p0989c01║平龍睡穩，九天雲靜鶴飛高。下座。
J38nB432_p0989c02║小參：參禪一著子，切莫顧危亡，妄念若起時，只用當
J38nB432_p0989c03║頭截，如斬一綟絲，莫分前後際，一斬一切斷，一斷一
J38nB432_p0989c04║切斬，直於自己腳跟底下逼拶一條活路出去，此條
J38nB432_p0989c05║活路有三件事：一、每日經行時不得踏著地上一點
J38nB432_p0989c06║塵，若踏著一點塵，即犯波羅夷罪；二、時粥飯不得咬
J38nB432_p0989c07║著一粒米，若咬著一粒米，即犯波羅夷罪；三、早晚穿衣
J38nB432_p0989c08║不得掛著一縷絲，若掛著一縷絲，即犯波羅夷罪。大
J38nB432_p0989c09║眾於日用中有不觸犯者，到方丈裏通個消息。
J38nB432_p0989c10║小參：古人云：學道須先有悟由，猶如爭鬥快龍舟，雖
J38nB432_p0989c11║然舊閣閒田地，一度贏來方始休，箇中有贏得者麼，
J38nB432_p0989c12║眾若藏鋒，不免山埜重掀露布，者點靈機萬象先，無
J38nB432_p0989c13║位真人面目全，灰飛律管一陽復，幾能鼻孔解遼天。
J38nB432_p0989c14║且道如何是鼻孔遼天句？紅爐水種火，梅花夜讀書。
J38nB432_p0989c15║元宵小參：羽衣清夜奏霓裳，金吾不禁夜偏長，怎似
J38nB432_p0989c16║無油燈不滅，耀天鑑地照無疆。若或能知三千里外
J38nB432_p0989c17║野死榸頭爛發心花恢弘瑞彩，冷灰堆裏剔出火種，
J38nB432_p0989c18║燦灼十方煥若兩輪明，如蛇珠耀古騰今，威光赫奕。
J38nB432_p0989c19║試問大眾此燈與市燈是同是別？後堂云：同則總同，
J38nB432_p0989c20║別則總別。師云：還委悉麼？篅子量米升恢別，鴨鼎烹
J38nB432_p0989c21║茗銚不同。下座。
J38nB432_p0989c22║對靈小參：頻歌薤露垂，動勞副石碑，簪纓傳世德，功
J38nB432_p0989c23║業使人思。敢問大眾，即今新吾何鎮臺在什麼處安
J38nB432_p0989c24║身立命？塵寰留不住，端拱碧蓮池。
J38nB432_p0989c25║對靈小參：脫卻臭皮袋，不為世所羈，逍遙歸極樂，面
J38nB432_p0989c26║禮彌陀師，試問大眾，即今亡故吉宇劉檀越在什麼
J38nB432_p0989c27║處安身立命？只知事逐眼前過，不覺老從頭上來。
J38nB432_p0989c28║對靈小參：婺女夜初落，孝眷痛悲傷，靈前虛列器，愛
J38nB432_p0989c29║盡苦源亡，試問諸人，即今史門陳孺人在甚麼處安
J38nB432_p0989c30║身立命？以拄杖敲棺云：回光爍破愛緣機，面禮彌陀
J38nB432_p0990a01║聞授記。下座。
J38nB432_p0990a02║對靈小參：卓拄杖云：有愛則生，愛盡則滅，和合因緣，
J38nB432_p0990a03║生死各別，大限到來，誰能替得，金玉滿堂，兒孫玩悅，
J38nB432_p0990a04║儀容眷想，臥苫枕碣，靈前列餼，滴淚成血，痛徹肝腸，
J38nB432_p0990a05║誰不痛切？豎杖云：諸公還見麼？今我周居士亡室孺
J38nB432_p0990a06║人同拄杖頭上道：只知事逐眼前過，不覺老從頭上
J38nB432_p0990a07║來，雖然如是，會得本地西方，孰用彌陀伸手。
J38nB432_p0990a08║對靈小參：生來死去苦奔馳，幻形拋擲任東西，四大
J38nB432_p0990a09║分張誰似我，一靈頓悟最初機，敢問諸仁者，即今新
J38nB432_p0990a10║故樂門本福黃善人在甚麼處安身立命？復喝云：九
J38nB432_p0990a11║地之中留不住，面禮彌陀親授記。
J38nB432_p0990a12║待誥堯門馮夫人對靈小參：自性天真佛，無黨亦無
J38nB432_p0990a13║偏，遭得誰穿鑿，九竅各分權，喉中氣忽絕，棺內永長
J38nB432_p0990a14║眠，今朝初覺悟，徹底見根源；卓杖召眾云：既見根源，
J38nB432_p0990a15║即今待贈夫人在什麼處安身立命？復喝一喝云：菩
J38nB432_p0990a16║薩悲願力，苦海造法船，彌陀垂接引，頭面禮金仙。
J38nB432_p0990a17║為楊門胡氏對靈小參，師卓杖云：來時本不生，去則
J38nB432_p0990a18║不曾死，南[貝*善]部洲憂，北俱盧洲喜，福業愛為基，幻妄
J38nB432_p0990a19║假緣駛，從今悟無生，欽承彌陀旨，敢問大眾，既不生
J38nB432_p0990a20║死，即今亡靈楊門胡氏向甚麼處安身立命？復卓杖
J38nB432_p0990a21║云：三界九地留不住，彌陀接引寶蓮池。
J38nB432_p0990a22║為塗門鍾氏對靈小參，脫卻鶻臭衫，卸下炙脂帽，喝
J38nB432_p0990a23║一喝云：栗棘蓬快吞，金剛圈猛跳。敢問大眾，即今塗
J38nB432_p0990a24║門鍾氏向甚麼處安身立命？彌陀伸願手，接引赴蓮
J38nB432_p0990a25║池。下座。
J38nB432_p0990a26║茶話
J38nB432_p0990a27║結制茶話，應川居士結茅廬，聚集兩堂雲水徒，真我
J38nB432_p0990a28║大檀添艸料，人人喫了谷跏趺；執拂子顧大眾云：且
J38nB432_p0990a29║道跏趺作什麼？飯僧功德大，粒米過須彌。
J38nB432_p0990a30║茶話。須菩提宴坐，天帝釋雨花，海眾共修禪，施主設
J38nB432_p0990b01║齋茶，就中有個無思算，喫著通身露爪牙。敢問大眾，
J38nB432_p0990b02║還有解吞吐者麼？拈拂子云：山僧自吞吐去也，趙州
J38nB432_p0990b03║道底句，卻是老龍芽。
J38nB432_p0990b04║茶話。雲門餅趙州茶，二物曾拈驗作家，若是超群敵
J38nB432_p0990b05║勝子，方能解喫不粘牙，顧視左右云：還有道得麼？若
J38nB432_p0990b06║無，山僧自道去也，粗餐易飽，細嚼難饑。
J38nB432_p0990b07║茶話。今朝值逢臘月八，黑豆解說無生話，居士設茶
J38nB432_p0990b08║因慶讚，釋迦原是小悉達，驀豎拂子顧眾云：滿盤羅
J38nB432_p0990b09║列俱餐盡，歸單仍作舊生涯。
J38nB432_p0990b10║戒子設茶，海眾沙彌稟戒持，丈夫出世立根基，但從
J38nB432_p0990b11║實際明真理，莫弄虛頭反自欺，利鎖名韁齊掣斷，超
J38nB432_p0990b12║然頓入不思議，不思議，各作英雄師子兒。
J38nB432_p0990b13║茶話。昆玉精勤設普茶，重重錦上更添花，滿盤羅列
J38nB432_p0990b14║從餐盡，三條椽下綻心花，且道綻後如何？依舊眼橫
J38nB432_p0990b15║鼻直，參。
J38nB432_p0990b16║茶話。三才品彙孰稱尊，貴在無心達道人，即此眾中
J38nB432_p0990b17║何所委，年從此際賀無生，且道如何是無生句？良久
J38nB432_p0990b18║云：聊將偈讚無生意，一炷清香滿石樓。
J38nB432_p0990b19║茶話。三祗果滿供三尊，飯眾禪那並應真，到口不須
J38nB432_p0990b20║重擬議，飽餐覿面認真人。
J38nB432_p0990b21║諷經茶話。祖印高提任所緣，隨宜設化諷華嚴，沙彌
J38nB432_p0990b22║只用一隻眼，看破微塵遍大千。
J38nB432_p0990b23║茶話。一二三四五六七，七六五四三二一，明星當午
J38nB432_p0990b24║照子夜，日頭出光射老瞿，曇三嘆無倫匹。舉拂子召
J38nB432_p0990b25║眾云：如何是無倫匹底句？持戒參禪超生死，摩訶般
J38nB432_p0990b26║若波羅蜜。
J38nB432_p0990b27║示眾
J38nB432_p0990b28║示眾。話頭追究莫遲留，日月光中確志求，待客迎賓
J38nB432_p0990b29║承甚力，著衣喫飯仗何修，雞如抱卵氣相接，貓捕鼠
J38nB432_p0990b30║時無別謀，珍重高流須猛利，▆花發現始方休。眾中
J38nB432_p0990c01║若有自肯者，不妨到方丈裏通個消息。
J38nB432_p0990c02║示眾。臘月今宵廿四，己功何所甄備，切須努力精勤，
J38nB432_p0990c03║不可因循懈廢，若作超群衲子，必然堅確其志，從茲
J38nB432_p0990c04║頓悟歸根，莫待他生異世。
J38nB432_p0990c05║示眾。靈山有願同懽聚，應須曉徹本來路，從茲若悟
J38nB432_p0990c06║了無生，不枉同甘澹泊住。
J38nB432_p0990c07║佛誕示眾。纔出娘胎似著忙，指天指地露真常，四圍
J38nB432_p0990c08║顧盻空諸有，七步周行語若狂，歷劫難忘舊習氣，虛
J38nB432_p0990c09║名今古信流芳，無端惹得雲門怒，一棒逢人換眼光。
J38nB432_p0990c10║敢問大眾，若有具眼者，不妨到方丈中通個消息。
J38nB432_p0990c11║示眾。霧繞田衣翠滴嵐，由旬百億善財參，優曇敷燦
J38nB432_p0990c12║氣殊絕，徹播人天作指南。
J38nB432_p0990c13║機緣
J38nB432_p0990c14║一日師舉：你有拄杖子，我與你拄杖子，你無拄杖子
J38nB432_p0990c15║我奪卻你拄杖子，諸人作麼生會？一僧云：學人者裏
J38nB432_p0990c16║有無俱不用。師云：如是則著空去也。進云：任運施為。
J38nB432_p0990c17║師喝云：若任運施為，亦有拄杖子也。僧猛勢作禮。師
J38nB432_p0990c18║劈頭一踏，云：如是如是善自護持。
J38nB432_p0990c19║一僧暫到，師云：作甚麼？僧云：朝峨山。師云：曾到不到
J38nB432_p0990c20║寺麼？僧云：弟子即今便到。師喝云：切莫錯認。僧無語。
J38nB432_p0990c21║師云；上座不曾遊山。
J38nB432_p0990c22║頌古
J38nB432_p0990c23║晦堂與黃山谷論吾無隱乎爾話
J38nB432_p0990c24║花氣飄然覿面生，開敷林野醒其人，掀翻逐臭尋香
J38nB432_p0990c25║客，鼻孔撩天此日聞。
J38nB432_p0990c26║四威儀
J38nB432_p0990c27║山中行。任運優游翫白雲，白雲有時去為雨，歸來依
J38nB432_p0990c28║舊伴孤僧。
J38nB432_p0990c29║山中住。豈肯浮生虛日度，看罷南華一卷經，荒田耕
J38nB432_p0990c30║轉種蘿蔔。
J38nB432_p0991a01║山中坐。豎起脊梁作日課，打開般若大寶藏，萬象森
J38nB432_p0991a02║羅俱照破。
J38nB432_p0991a03║山中臥。懶漢從來不打坐，衲被幪頭萬事休，惺時日
J38nB432_p0991a04║上三竿過。
J38nB432_p0991a05║聯方偈
J38nB432_p0991a06║付天然禪人
J38nB432_p0991a07║天馬駒兒決志堅，超然一踏越三千，金剛寶劍親分
J38nB432_p0991a08║付，踞向峰頭作俊賢。
J38nB432_p0991a09║付水映禪人
J38nB432_p0991a10║彷彿追尋末後句，幾回鼻孔落依稀，忽然觸碎歸山
J38nB432_p0991a11║去，喚雨呼風任所施。
J38nB432_p0991a12║示大福禪人
J38nB432_p0991a13║復聚興隆十月餘，何因一旦忽分岐，俊英抱道韜居
J38nB432_p0991a14║遯，必有龍天推出時。
J38nB432_p0991a15║示常恆大德
J38nB432_p0991a16║學道先須確志堅，出家亦不枉徒然，從茲頓覺無為
J38nB432_p0991a17║理，始可全明法律禪。
J38nB432_p0991a18║示離心大德
J38nB432_p0991a19║離心意識參，貴在絕閒談，超倫英俊子，轉眼剎那間。
J38nB432_p0991a20║示正覺耆宿
J38nB432_p0991a21║不除妄想不參禪，恰好銜杯樂世賢，悲志利生行苦
J38nB432_p0991a22║行，大千攝化結人緣。
J38nB432_p0991a23║示李居士
J38nB432_p0991a24║居家修道火中蓮，貴識尋常溉灌堅，若或花殘蓮子
J38nB432_p0991a25║露，馨香馥郁播先天。
J38nB432_p0991a26║示含容大德
J38nB432_p0991a27║平常心是道，不用強憂煎，識得平常旨，超然悟妙玄。
J38nB432_p0991a28║送別天然禪人
J38nB432_p0991a29║偶然別去播三玄，慷慨當陽顯正傳，列派流芳法海
J38nB432_p0991a30║震，波翻浪湧任施權。
J38nB432_p0991b01║送別水映禪人
J38nB432_p0991b02║夏末秋初返故丘，此回不作舊時遊，青蛇匣裏雷音
J38nB432_p0991b03║吼，震駭群狐膽戰愁。
J38nB432_p0991b04║贈覺海上人新創
J38nB432_p0991b05║初創築廬闢古基，興隆顯煥正斯時，輝華梵苑動名
J38nB432_p0991b06║播，子貴聯芳荷祖機。
J38nB432_p0991b07║山居
J38nB432_p0991b08║㲯毿鶴髮臥雲層，樂道清貧愧我能，紅日窗前移竹
J38nB432_p0991b09║影，清風嶺畔倚山藤，草色逢春添野趣，樹猿摘果供
J38nB432_p0991b10║孤僧，鄰友到來無管待，烹茗延坐採鮮菱。
J38nB432_p0991b11║隔澗遙觀見客來，霜封野徑馬蹄開，層巒嶮巘車難
J38nB432_p0991b12║度，峭壁嵯峨詩自裁，蔓衍藤蘿枝結縷，抽條柳幹秀
J38nB432_p0991b13║垂階，指君且看猿懸樹，漫煮山茗待上才。
J38nB432_p0991b14║灰心泯志住興隆，榮辱雙忘愛憎空，一任鴉啼號嶺
J38nB432_p0991b15║虎，隨他犬吠起泉龍，客來尟問君何地，僧往罕知適
J38nB432_p0991b16║所逢，非是妄為成強勉，生平篤效古人風。
J38nB432_p0991b17║元宵
J38nB432_p0991b18║千門萬戶綺筵開，火樹銀花獻寶臺，鐵鎖星橋開不
J38nB432_p0991b19║禁，金吾夜月任徘徊，造蛾令節添新錦，探蘭佳辰聽
J38nB432_p0991b20║落梅，菡萏紛紛空裏吐，無人不道曙光回。
J38nB432_p0991b21║元旦
J38nB432_p0991b22║履端雲水慶興隆，法鼓聲聲徹曉空，鐵印無文驚石
J38nB432_p0991b23║虎，金鐘有扣吼獰龍，祥呈遍界欣歌集，瑞靄殊方喜
J38nB432_p0991b24║氣同，猿嶺懽呼歌舜日，皇圖永固樂堯封。
J38nB432_p0991b25║詠雪
J38nB432_p0991b26║落落長空撒玉沙，江千平地涌琪花，剛才展步茅簷
J38nB432_p0991b27║看，瑞氣年華覺太奢。
J38nB432_p0991b28║憶師
J38nB432_p0991b29║辭別師顏念歲周，遙空禮拜憶層樓，若還緣就重相
J38nB432_p0991b30║聚，得侍巾瓶了念頭。
J38nB432_p0991c01║楚中遇益茂法師歸蜀送別
J38nB432_p0991c02║話別金蘭契，躊躕難釋袂，聚首雖月餘，猶若幾經歲，
J38nB432_p0991c03║楚楫帆初掛，歸心舒客意，無能為折柳，復書臨行句。
J38nB432_p0991c04║弔無翳禪人
J38nB432_p0991c05║幾聚同儔廿二秋，何期別去化仙遊，單存墨蹟悲風
J38nB432_p0991c06║遠，冷露傷心墜柳頭。
J38nB432_p0991c07║酉陽司大有洞
J38nB432_p0991c08║細雨燒苔滑，行人踐步斜，巖松清韻速，澗水湛流霞，
J38nB432_p0991c09║飛鳥和煙度，啼猿叫落花，與朋相翫罷，攜手過鄰家。
J38nB432_p0991c10║舉筆有感
J38nB432_p0991c11║誰言管子吐英華，大有才能顯作家，箇裏本無元字
J38nB432_p0991c12║腳，因人方得走龍蛇。
J38nB432_p0991c13║客至
J38nB432_p0991c14║山夫卓錫少人來，兩徑莓苔久未裁，今日忽逢君一
J38nB432_p0991c15║往，掬泉煮茗活幽巖。
J38nB432_p0991c16║賀駱鎮臺壽
J38nB432_p0991c17║華誕期臨紫氣旋，長庚星正映中天，三多永固重增
J38nB432_p0991c18║算，王帶錦衣樂世賢。
J38nB432_p0991c19║賀黃居士壽
J38nB432_p0991c20║趨寂棄榮出世纏，先生馮楫亦如然，當年輸那雲門
J38nB432_p0991c21║老，喧闠叢中總不言。
J38nB432_p0991c22║張居士號本圓
J38nB432_p0991c23║良沃一片田，分付幾多年，萬物隨耕種，結實固本圓。
J38nB432_p0991c24║譚居士號心悟
J38nB432_p0991c25║列派分枝萬物回，大千沙界悉塵埃，而今指出當陽
J38nB432_p0991c26║令，頓悟心宗化佛臺。
J38nB432_p0991c27║譚居士名來翱
J38nB432_p0991c28║獨步高高峰頂立，須從海底湥湥行，百花叢裏任君
J38nB432_p0991c29║走，只要一葉不沾身。
J38nB432_p0991c30║載居士號徹矣
J38nB432_p0992a01║澄寂無涯際，超然見得真，觀花不逐妄，徹矣現全身。
J38nB432_p0992a02║葉居士號空明
J38nB432_p0992a03║浩蕩非霞色，飄然皎潔清，無文拋鐵印，沙界悉空明。
J38nB432_p0992a04║趙居士號祖意
J38nB432_p0992a05║寬洪殊闊湛幽玄，包納含融攝萬川，月現當空何所
J38nB432_p0992a06║似，相傳祖意印心堅。
J38nB432_p0992a07║傅居士更名來聞
J38nB432_p0992a08║無門為法門，日用光中尋，識得真如性，自性返聞親。
J38nB432_p0992a09║甘居士更名來高
J38nB432_p0992a10║生死塵勞一念超，光中日用莫他饒，等閒識得寰中
J38nB432_p0992a11║旨，始識超然見識高。
J38nB432_p0992a12║汪居士法名來崇
J38nB432_p0992a13║欲超生死莫他求，只在浮生日用周，運動縱橫非外
J38nB432_p0992a14║得，從胸湧出自風流。
J38nB432_p0992a15║題溫湯寺
J38nB432_p0992a16║九峰巍勢插虛玄，秀發森然別洞天，華石風生雄虎
J38nB432_p0992a17║嘯，晉雲露起驪龍漩，軒轅遺蹟古今古，迦葉名山傳
J38nB432_p0992a18║亙傳，漣岸層巒浮水國，溫泉潺韻達綿蠻。
J38nB432_p0992a19║中秋月華有感
J38nB432_p0992a20║金飆肅露掃嵐煙，寶鏡高懸滿嶽川，兔望光明胎納
J38nB432_p0992a21║腹，蚌吞霞影產珠鮮，三秋端正水輪皎，五色精華轉
J38nB432_p0992a22║潔綿，告報登樓玩賞者，須當取薦見根源。
J38nB432_p0992a23║九日雨中
J38nB432_p0992a24║重陽風雨裏，此際憶陶淵，籬菊采盈把，白衣酒自添，
J38nB432_p0992a25║孟嘉曾落帽，桓景佩萸鮮，時節無空過，烹茗勝綺筵。
J38nB432_p0992a26║題梅
J38nB432_p0992a27║幹老枝蒼暖獨回，森嚴艷麗果奇哉，根深蒂固真藏
J38nB432_p0992a28║蓄，雪壓霜凝豈折才，粉質芳鮮無蝶舞，金英蔌蕊惹
J38nB432_p0992a29║蜂裁，陽和煥卉魁先放，嶺畔江邊碧燦開。
J38nB432_p0992a30║弔周屺瞻居士
J38nB432_p0992b01║話會濂溪後，懷君興未忘，才能稱經國，筆力壯諸方，
J38nB432_p0992b02║不應金天促，宜其祚運長，誰知月色裏，令我動凄涼。
J38nB432_p0992b03║
J38nB432_p0992b04║　　　　　（信官柴　進　信士周　珍　周憲文　鍾振聲
J38nB432_p0992b05║　　　　　　　文化成　趙　　　　掛資助刻
J38nB432_p0992b06║　　　　　幻住和尚語錄二卷更祈祿位榮增吉祥如意
J38nB432_p0992b07║　　　　　　　　　　　　　　　　　嘉興▆▆▆書刻
J38nB432_p0992b08║　　　　　　　　　　　　　　　　　板存楞嚴經坊流通）
J38nB432_p0992b09║
J38nB432_p0992b10║幻住明禪師語錄卷第二終