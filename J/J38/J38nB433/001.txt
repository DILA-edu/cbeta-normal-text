J38nB433_p0993a01║純備德禪師語錄序
J38nB433_p0993a02║一閻浮提，降兩聖人。東西分化，南北風聞。假布衣而
J38nB433_p0993a03║幽贊王綱，捨軒冕而鼓舞黎庶。止商▆之威，以助養
J38nB433_p0993a04║於生生；導春風之和，用飾喜於元元。其教澤流注千
J38nB433_p0993a05║古，沛然莫之能禦也。第學鄹魯者，以存心養性為談
J38nB433_p0993a06║柄；學指月者，以明心見性為口籍。究其踐履天光、咀
J38nB433_p0993a07║嚼德性，如龜毛之服、兔角之梯，不惟舉世罕逢，即曠
J38nB433_p0993a08║代亦未之聞也。吁！是不亦說在飛龍之先，而行在跛
J38nB433_p0993a09║鱉之後與？我達磨鼻祖，憫聖道之式微，迴狂瀾於既
J38nB433_p0993a10║倒，航海達番，適梁如魏，開法藥於少室，授心印於神
J38nB433_p0993a11║光，而教外別傳之旨，始得揚溢乎神州，以致燈燈續
J38nB433_p0993a12║焰，昭若日星矣。我慈雲老人冢孫天圓法兄，世嫡純
J38nB433_p0993a13║備德公，坐斷報化佛頭，卻來峽上呈橈，恰遇兩大參
J38nB433_p0993a14║府睿初傳公、鳴山王公，善識其人，挽入月峽名藍，施
J38nB433_p0993a15║格外鉗錘，煆銅頭鐵額，予奪不下臨濟，縱橫雅稱楊
J38nB433_p0993a16║岐。一日持錄入山，徵余序弁，灼然言與佛符、行與祖
J38nB433_p0993a17║契。方之今據猊床者，求其如公之洞然大觀，拈提無
J38nB433_p0993a18║▆，包攝八荒，融通萬有，彈指為經，掉臂為法，亦不多
J38nB433_p0993a19║覯矣。噫嘻！賁我東塔祖風，舍吾姪而誰與？是以不禁
J38nB433_p0993a20║舌木瀾翻。偈言曰：嚼碎冰輪物外遊，眼光爍破四神
J38nB433_p0993a21║洲。而今把斷黃牛峽，不放狂瀾泙湃流。
J38nB433_p0993a22║時
J38nB433_p0993a23║康熙庚戌三月上巳，古庭道隆博達題於青林之梅
J38nB433_p0993a24║桂幢。
J38nB433_p0993a25║
J38nB433_p0993a26║
J38nB433_p0993a27║
J38nB433_p0993a28║
J38nB433_p0993a29║
J38nB433_p0993a30║
J38nB433_p0993b01║
J38nB433_p0993b02║
J38nB433_p0993b03║
J38nB433_p0993b04║
J38nB433_p0993b05║
J38nB433_p0993b06║
J38nB433_p0993b07║
J38nB433_p0993b08║
J38nB433_p0993b09║
J38nB433_p0993b10║
J38nB433_p0993b11║原書闕。
J38nB433_p0993b12║
J38nB433_p0993b13║
J38nB433_p0993b14║
J38nB433_p0993b15║
J38nB433_p0993b16║
J38nB433_p0993b17║
J38nB433_p0993b18║
J38nB433_p0993b19║
J38nB433_p0993b20║
J38nB433_p0993b21║聯芳
J38nB433_p0993b22║詩偈
J38nB433_p0993b23║佛事
J38nB433_p0993b24║塔銘
J38nB433_p0993b25║
J38nB433_p0993b26║
J38nB433_p0993b27║
J38nB433_p0993b28║
J38nB433_p0993b29║
J38nB433_p0993b30║純備德禪師語錄目次
J38nB433_p0993c01║純備德禪師語錄卷一
J38nB433_p0993c02║嗣法門人智遠等編
J38nB433_p0993c03║住彝陵州黃陵月峽禪院語錄
J38nB433_p0993c04║康熙丙午歲，師受參府傅公、遊府魏公請，住黃陵月
J38nB433_p0993c05║峽禪院語錄。
J38nB433_p0993c06║山門。師以杖指門云：「門開八字，路設一乘，孤迥迥
J38nB433_p0993c07║廓似太虛，洞玄玄明如杲日。山僧今日到來，且道入
J38nB433_p0993c08║門一句又作麼生？」驟步云：「舉步直超千聖外，十方世
J38nB433_p0993c09║界總毘盧。」
J38nB433_p0993c10║禹殿。「聖矣哉！功匹河山。大矣哉！德同天地。山僧今
J38nB433_p0993c11║日遭逢，佛法從斯肇起。咦！不是神通妙用，實乃法爾
J38nB433_p0993c12║如然。」
J38nB433_p0993c13║佛殿。「佛身克滿於法界，普現一切群生前。」目顧左
J38nB433_p0993c14║右云：「見麼？目似青蓮，面如滿月。」展具便拜。
J38nB433_p0993c15║據室。「據此室，行此令，顯佛祖家風，開人天正印，要
J38nB433_p0993c16║識吾宗格外機，杖頭有眼明如鏡。」上堂。於傅公手中
J38nB433_p0993c17║接疏示眾云：「者個是昔日靈山會上付囑國王大臣
J38nB433_p0993c18║的，落在我傅公手裏，山僧不敢囊藏，拈來當陽揭示。
J38nB433_p0993c19║諸人會麼？若也會得，不須重說偈言；其或未然，卻請
J38nB433_p0993c20║維那宣過。」法座。「者個蘇迷盧座，巍巍然無見其頂，蕩
J38nB433_p0993c21║蕩乎莫測其涯，山僧到來作麼可上？」卓杖云：「幸有山
J38nB433_p0993c22║形拄杖子，昂然扶上寶華王。」遂陞。拈香云：「此瓣香經
J38nB433_p0993c23║塵沙劫而不朽，歷億萬年以常新，爇向爐中，端為祝
J38nB433_p0993c24║延
J38nB433_p0993c25║今上皇帝聖躬萬歲萬萬歲，伏願
J38nB433_p0993c26║聖祚彌隆逾劫石，王畿永固越塵沙。」再拈香云：「此瓣
J38nB433_p0993c27║香雖無聲臭，卻有宏為，放去太虛莫能載，收來毛竅
J38nB433_p0993c28║可藏身，爇向爐中，奉為　滿朝文武、闔國公卿並本
J38nB433_p0993c29║府本州當道尊官，惟願生生作國家柱石，世世為法
J38nB433_p0993c30║道金湯。」次拈香云：「此瓣香拳踢相應，過犯彌天，棒喝
J38nB433_p0994a01║交馳，冤深逾海，爇向爐中，供養我現住夔府百福山
J38nB433_p0994a02║天圓堂上傳臨濟正宗第三十三世耳毒先師太和
J38nB433_p0994a03║尚，用酬法乳之恩。」斂衣就坐。維那白椎云：「法筵龍象
J38nB433_p0994a04║眾，當觀第一義。」師卓杖云：「盪出扁舟劈浪斜，飄然徹
J38nB433_p0994a05║透碧光華。」以杖作釣勢云：「直饒四海金鱗也，一釣從
J38nB433_p0994a06║茲不困沙。眾中有透海者麼？出來與山僧相見。」僧問：
J38nB433_p0994a07║「覿面相承，請師著棒。」師便打，僧便喝，師云：「上座猶有
J38nB433_p0994a08║根塵在。」僧擬議，師云：「徒遭點額歸。」問：「和尚陞堂說法
J38nB433_p0994a09║即不問，如何是黃陵境？」師云：「嵐煙翠折峰橫挂，碧海
J38nB433_p0994a10║漩流岸曲斜。」進云：「如何是境中人？」師云：「八面玲瓏四
J38nB433_p0994a11║海客，十方透脫五湖僧。」進云：「人境俱奪時如何？」師云：
J38nB433_p0994a12║「可惜林巒裏，無人問落花。」僧佇恩，師打，云：「龍頭蛇尾
J38nB433_p0994a13║漢。」乃云：「立教明宗，活捉龍蛇手腳，乃能直下承當；安
J38nB433_p0994a14║邦定國，生擒虎兕機關，方可全身擔荷。所以，祖師心
J38nB433_p0994a15║印狀似鐵牛之機，去即印住，住即印破。只如不去、不
J38nB433_p0994a16║住，印即是？不印即是？於斯擬議，錯過三關，少涉思惟，
J38nB433_p0994a17║白雲萬里。致使三世諸佛半放不下、歷代祖師全提
J38nB433_p0994a18║不起、一大藏教詮註不及、伶俐衲僧自救不了。正恁
J38nB433_p0994a19║麼時作麼生履踐？」喝一喝，云：「振奮吒沙無向背，爍迦
J38nB433_p0994a20║羅眼不能窺。雖然如是，幸參府傅公夙承佛記、久種
J38nB433_p0994a21║靈根，在在新圓覺伽藍、處處建祗園精舍，率眾復修
J38nB433_p0994a22║大悲樓閣、觀音聖像，敦請山僧陞此寶座，大展華嚴
J38nB433_p0994a23║法席，闡揚微笑宗風，指入毘盧性海，洞開樓閣院門，
J38nB433_p0994a24║俾塵塵剎剎無不明然、物物頭頭悉皆顯現，所謂色
J38nB433_p0994a25║心不二、空有齊彰，理事圓融、一多無礙，祝一人有慶、
J38nB433_p0994a26║祈諸宦多祥。如是功勳且置，謳歌帝力一句作麼生
J38nB433_p0994a27║道？大朝天子坐明堂，四海生靈盡安枕。」結椎，云：「諦觀
J38nB433_p0994a28║法王法，法王法如是。」下座。
J38nB433_p0994a29║上堂。「明明歷，洞玄玄，杳無聲臭闊無邊，徹底搜尋無
J38nB433_p0994a30║一物，有何佛法與君傳？雖然，只得丁一卓二、放兩拋
J38nB433_p0994b01║三，向無言處形言、無相中設相。」驀豎拄杖，召眾云：「會
J38nB433_p0994b02║麼？若能物我渾無礙，剎土無非是佛身。」
J38nB433_p0994b03║亭珮鄒公誕辰，請上堂。「仔細思公果異然，端於火內
J38nB433_p0994b04║種青蓮，只饒烈焰猛風起，華更馨香色更鮮。今日是
J38nB433_p0994b05║我鄒護法初度之辰，請山僧陞座舉揚個事，正所謂
J38nB433_p0994b06║處塵勞而作出世功勳、居火宅而獲清涼道果，在在
J38nB433_p0994b07║助揚法化、處處輔弼宗猷，王事、佛事並行，君恩、親恩
J38nB433_p0994b08║共報。山僧別無所示，憑拈七尺烏藤，發明本地風光，
J38nB433_p0994b09║亦爾因齋慶讚。」卓拄杖，云：「會麼？從斯不變入元常，永
J38nB433_p0994b10║證金剛無量壽。」
J38nB433_p0994b11║樂登科居士披剃，請上堂。問：「盡大地是學人一隻眼，
J38nB433_p0994b12║盡乾坤是學人一卷經，念到水窮山盡處時如何？」師
J38nB433_p0994b13║云：「且道轉身句看。」僧作禮，師云：「忘前失後漢。」乃云：「昨
J38nB433_p0994b14║是俗流今是僧，翻然換轉舊時人，方袍圓頂從斯著，
J38nB433_p0994b15║八難三途更不侵。如是，則知樂氏子宿秉靈根，具大
J38nB433_p0994b16║智力，頓脫塵勞而直超物外，踏翻苦海而直證菩提，
J38nB433_p0994b17║有如是因，獲如是果，豈小補哉？雖然，猶有向上一路
J38nB433_p0994b18║在。作麼生是向上一路聻？」良久，云：「行到水窮處，自有
J38nB433_p0994b19║轉身時。」
J38nB433_p0994b20║結制，上堂。「黃陵堂上，弘開爐鞴，揮龜毛拂，譚空說有，
J38nB433_p0994b21║握兔角杖，打雨敲風，重重露布，種種蔓延，外無他說。
J38nB433_p0994b22║總之，欲諸人將歷來無明種子、業識根芽盡情拋向
J38nB433_p0994b23║大冶紅爐之中，一火頓淨，絲髮不存，成一箇空空洞
J38nB433_p0994b24║洞的物件、活活鱍鱍的東西，隨高隨下，無彼無此，處
J38nB433_p0994b25║虎穴魔宮之中不起畏心，居梵宇瑤池之上不生喜
J38nB433_p0994b26║念，如木如石、如山如水，不但與天地同根、萬物一體，
J38nB433_p0994b27║上與諸佛同一鼻孔遼天，下與眾生同一腳跟點地，
J38nB433_p0994b28║到個般田地，方可言結言解。其或未然，各依本位，念
J38nB433_p0994b29║茲在茲始得。且道兩頭截斷、中道不居一句作麼生
J38nB433_p0994b30║道？披簑獨立千峰外，引水澆蔬五老前。」
J38nB433_p0994c01║上堂。「真空湛寂，無臭無聲；一性圓明，無餘無欠。為甚
J38nB433_p0994c02║諸人不能直下承當去？休將閒學解，埋沒祖師心。」
J38nB433_p0994c03║佛成道日，傳戒，上堂。「正眼當陽，明如杲日；真柔格外，
J38nB433_p0994c04║廓似太虛。只得峭峗峗，玲瓏八面；孤迥迥，透徹十方。
J38nB433_p0994c05║致使深機莫能考究，千聖無以比倫，把住諸法無遺，
J38nB433_p0994c06║普令群英有作。今世尊成道之辰，乃諸人圓戒之日，
J38nB433_p0994c07║黃陵不敢囊藏，故爾和盤托出。」驀豎拄杖，召眾，云：「會
J38nB433_p0994c08║麼？萬里神光頂後相，雪山南面是阿誰？」
J38nB433_p0994c09║念一唐居士請上堂。「冰河發燄，洞明劫外真風；陸地
J38nB433_p0994c10║蓮敷，香遍大千世界。所以，根深蒂固，流遠淵長。故於
J38nB433_p0994c11║宦海之中，了知夢幻空花；文字堆頭，撥出本來面目。
J38nB433_p0994c12║特入山中，請山僧陞座，發明靈山奧旨，揭示少室宗
J38nB433_p0994c13║風。山僧只得將無作有，應物隨機。」驀拈拄杖，卓一卓，
J38nB433_p0994c14║云：「會麼？無法與君堪對說，惟憑此個作單傳。」復卓一
J38nB433_p0994c15║卓，下座。
J38nB433_p0994c16║解制，度一居士請上堂。問：「結制已前即不問，解制一
J38nB433_p0994c17║句作麼生？」師云：「不費纖毫力，始末一時收。」進云：「解制
J38nB433_p0994c18║後如何？」師云：「徐行踏斷水流聲，縱觀寫出飛禽跡。」僧
J38nB433_p0994c19║作禮，云：「謝和尚指示」。師云：「逢人切莫亂舉。」乃云：「怪哉
J38nB433_p0994c20║一夜降濃霜，艸木昆蟲盡著忙，獨有黃陵拄杖子，搖
J38nB433_p0994c21║唇鼓舌話郎當。說到一切法無解、一切法無結，恁麼
J38nB433_p0994c22║說話大似孟八郎。何以故？雖大圓鏡中無解無結，且
J38nB433_p0994c23║建化門內有合有開，況拄杖子在山僧手裏？所以把
J38nB433_p0994c24║住放行惟在我，縱橫殺活豈由他？如斯解結得明、開
J38nB433_p0994c25║合得所，方可握上上鉗鎚、用衲僧巴鼻，處處烹佛煆
J38nB433_p0994c26║祖、方方洞智化愚，使一切人返本還源、歸根得旨，則
J38nB433_p0994c27║不孤譚居士千里來山供眾，請山僧登曲彔木床、彈
J38nB433_p0994c28║沒絃琴、歌無生調，共樂昇平。敢問大眾：風清古格即
J38nB433_p0994c29║且置，聖制告圓一句作麼生道？彈指圓成八萬門，一
J38nB433_p0994c30║超直入如來地。」
J38nB433_p0995a01║解制，天圓本師命專使至，上堂。「把住要津，不通凡聖；
J38nB433_p0995a02║截斷眾流，豈容走作？所以，童龍難徹底，雛鳳易迷巢。
J38nB433_p0995a03║今日幸我天圓古佛起大慈悲，廣設伊蒲，命某甲陞
J38nB433_p0995a04║曲彔木床，彰殊勝境，向人天眾前略露些子，只得揮
J38nB433_p0995a05║太阿劍、擲無孔錘，將生死根株一刀兩段、明暗窠窟
J38nB433_p0995a06║一鎚粉碎，只教八面通明、十方洞徹，以大（千界）為伽藍、
J38nB433_p0995a07║恆沙國作法席，優游自在，豈不暢快？何必區區以長
J38nB433_p0995a08║期短限相為拘執者哉？不見道：東勝神州射箭，西瞿
J38nB433_p0995a09║耶尼中垛。縱有如是奇特，且拈向一邊。且道：為眾解
J38nB433_p0995a10║制一句作麼生道？」揮拂子，云：「慇懃為解丁香結，放出
J38nB433_p0995a11║枝頭自在春。」下座。
J38nB433_p0995a12║佛成道日，上堂。「昨夜迥然一事奇，鷲峰𨁝跳上須彌，
J38nB433_p0995a13║剎塵透入剎塵去，天上人間總不知。所以世尊三昧，
J38nB433_p0995a14║迦葉不知；迦葉三昧，阿難不知；至於開堂演教尊宿
J38nB433_p0995a15║三昧，諸人不知，惟佛與佛乃能知知。山僧不惜眉毛，
J38nB433_p0995a16║再三舉似。昨夜世尊睹明星悟道，發顛騎鷲峰，向諸
J38nB433_p0995a17║人鼻孔中出出入入，週旋往返，復向拄杖頭上回觀
J38nB433_p0995a18║大地眾生，即高聲歎云：『奇哉！一切眾生皆有如來智
J38nB433_p0995a19║慧德相，只因妄想執著，不能證得。』者老漢恁麼說話，
J38nB433_p0995a20║大似壓良為賤。山僧忍俊不禁，只得震威一喝，滿面
J38nB433_p0995a21║慚惶，倒退而去。不見道：心、佛、眾生，三無差別。詎出此
J38nB433_p0995a22║語耶也？是則雖似，似則未是。何也？梅須遜雪三分白，
J38nB433_p0995a23║雪卻輸梅一段香。」
J38nB433_p0995a24║住大悲禪院語錄
J38nB433_p0995a25║康熙壬子年，師受本州文武紳衿等請，創建秭歸佛
J38nB433_p0995a26║興山大悲禪寺語錄。
J38nB433_p0995a27║上樑，上堂。拈香，云：「此瓣香非天地所產，是一無手人
J38nB433_p0995a28║攜一無底藍子，直入無影林中採來，結而為雲，蓋覆
J38nB433_p0995a29║三千世界；化而為雨，普滋大地眾生。爇向爐中，供養
J38nB433_p0995a30║本師釋迦牟尼佛、大悲觀音大士，致祝
J38nB433_p0995b01║當今皇帝萬歲萬萬歲，皇后齊年、太子千秋，闔國公
J38nB433_p0995b02║卿、滿朝文武、本府本州大護法、文武縉紳、諸大檀越，
J38nB433_p0995b03║惟願壽山聳翠挂當陽，福海騰波橫大地。」斂衣就坐。
J38nB433_p0995b04║白槌竟，師以拂子指空，云：「盡虛空是一重大悲殿，遍
J38nB433_p0995b05║法界是一尊大悲像。其殿之闊也，莫測其涯；其像之
J38nB433_p0995b06║高也，無見其頂。羅十虛而無盡，包三界而有餘。十方
J38nB433_p0995b07║碧落為門，百億須彌作陛。日月為燈，千古長明不夜；
J38nB433_p0995b08║雷霆作鼓，四時普振中天。其大悲大人端居其中，乘
J38nB433_p0995b09║悲願力現百千億身，一一身具千百億手眼，一一手
J38nB433_p0995b10║眼執千百億器械，一一器械有千百億作用，隨緣赴
J38nB433_p0995b11║感，應現無窮。或以宰官身得度者，即現宰官身而為
J38nB433_p0995b12║說法；或以長者、居士、童男、童女等身得度者，即現如
J38nB433_p0995b13║是身而為說法。徹底老婆心，古今無間歇。怎奈法大
J38nB433_p0995b14║機小而不領悟？山僧忍俊不禁，只得向大中現小、小
J38nB433_p0995b15║中現大，將無作有、將有作無，於殿中起殿、門內安門，
J38nB433_p0995b16║從無見頂相中現一尊有見頂像，使人睹像生善，易
J38nB433_p0995b17║入其門。如是建立，則不辜我（副府州侯）二位大人率領
J38nB433_p0995b18║通州文武諸大檀越於斯捐金鼎建，盡力維持，成千
J38nB433_p0995b19║古名藍，作萬世規模。試問大眾：如何是建立一句？古
J38nB433_p0995b20║剎重開敷五葉，傳燈千古更新名。」下座。
J38nB433_p0995b21║進新方丈，小參。「此剎永為諸佛坐，山僧權借一枝棲，
J38nB433_p0995b22║惟冀慈光恆攝授，悉令眾善獲菩提。」以拄杖卓一卓，
J38nB433_p0995b23║云：「向此居，行此令，何憂魔佛不歸正？七尺烏藤任縱
J38nB433_p0995b24║橫，十方剎海悉安靜，忽若金鱗攫霧來，當頭一棒開
J38nB433_p0995b25║心印。」驀豎拄杖，云：「且道者個具甚威光便有如是行
J38nB433_p0995b26║逕？」復卓杖，云：「咦！莫怪他家得自由，從前曾竭於明聖。」
J38nB433_p0995b27║佛成道日，眾居士請上堂。舉拄杖云：「山僧毫無佛法，
J38nB433_p0995b28║憑這烏藤打殺，有不顧危亡者麼？」月幢問：「和尚陞堂
J38nB433_p0995b29║即不問，世尊成道作麼生？」師和聲一棒云：「不唧溜漢。」
J38nB433_p0995b30║月即喝，師復打，月又喝，師又打云：「再喝一喝看。」月拂
J38nB433_p0995c01║袖歸位。問：「如何是本分事？」師卓杖云：「覿面相呈。」進云：
J38nB433_p0995c02║「此事不在內外中間，畢竟在甚麼處？」師打一棒云：「且
J38nB433_p0995c03║道在甚麼處？」問：「如何是萬法歸一？」師云：「天上有星皆
J38nB433_p0995c04║拱北。」進云：「一歸何處？」師云：「人間無水不朝東。」問：「有一
J38nB433_p0995c05║金毛師子露爪張牙，請和尚看。」師云：「者畜生。」惟一趙
J38nB433_p0995c06║居士問：「承和尚開示，把生死貼在額上，弟子眼看不
J38nB433_p0995c07║見，耳聞不著，和尚又作麼生指示？」師云：「翻轉面門腦
J38nB433_p0995c08║後觀。」乃云：「釋尊昔日太郎當，皇宮不住入山藏，若無
J38nB433_p0995c09║夜半明星出，六載空教臥雪霜。雖睹明星而了悟真
J38nB433_p0995c10║常，觀大地而圓融性體，仔細推窮，未免一得一失。何
J38nB433_p0995c11║故？金屑雖貴，落眼成翳，所以雙放雙收，全明全暗，致
J38nB433_p0995c12║使數千年來猶令人檢點。眾中有梯天撥路者麼？如
J38nB433_p0995c13║或袖手旁觀，不惟辜負己靈，亦且埋沒先聖。今幸眾
J38nB433_p0995c14║居士宿植德本，叨成佛記，處塵勞而深信此事，握慧
J38nB433_p0995c15║劍於五欲七情之中一斷一切斷，剔心燈於暗室之
J38nB433_p0995c16║內一明一切明，所以眼不求色，舌不求味，素食靜居，
J38nB433_p0995c17║陶然自樂。今乘世尊成道之日，恭詣大悲座下，香焚
J38nB433_p0995c18║牛首，燭點蘭膏，請山僧陞座葛藤。聽取一頌：群英斂
J38nB433_p0995c19║念越城西，適遇如來成道期，以此觀之為預兆，當來
J38nB433_p0995c20║必獲佛菩提。」
J38nB433_p0995c21║送敏樹、辯堂二位師翁牌位入祖堂，上堂。以拂子拂
J38nB433_p0995c22║一拂，云：「敏師翁，辯師翁，二老相將出海東，到跨須彌
J38nB433_p0995c23║歸劫外，雲山隔斷幾重重。如是，則見之不見、逢之不
J38nB433_p0995c24║逢，只得握兔角杖擊碎千重鐵壁，揮龜毛拂掃清萬
J38nB433_p0995c25║里煙雲，致使智鑑圓明，了無礙隔，真空湛寂，迥絕倪
J38nB433_p0995c26║端，直饒那邊更那邊、不可說不可說無邊香水海浮
J38nB433_p0995c27║幢王剎不出山僧這拂子頭上。所以，我慈雲老人有
J38nB433_p0995c28║經天緯地之才，出入縱橫於楚、蜀、滇、黔，一條白棒打
J38nB433_p0995c29║雨敲風，兩片唇皮訶佛罵祖，處處開人天眼目，頭頭
J38nB433_p0995c30║露佛祖宗猷，享壽八九，堂開六七，至化緣已竟，即登
J38nB433_p0996a01║座說法而逝。我辯堂師翁髫年出俗，披剃於京都戒
J38nB433_p0996a02║壇，孤身萬里，參遍諸方，放下腰包，橫眠十字，等觀音
J38nB433_p0996a03║之慈心，行普賢之願海，春秋七十有餘，臘坐四十單
J38nB433_p0996a04║四。一日，跏趺坐脫，試問大眾：即今拈香上供已畢，且
J38nB433_p0996a05║道二位師翁是已涅槃？是未涅槃？若道已涅槃，是謗；
J38nB433_p0996a06║若道未涅槃，是誑。且作麼生道？還悉麼？幾度白雲空
J38nB433_p0996a07║聚散，銀河斗柄未曾移。」
J38nB433_p0996a08║浴佛，上堂。「但臨此際於諸剎，盡把香湯浴悉達，惟我
J38nB433_p0996a09║大悲則不然，願拈海水驀頭刷。何故？佛真法身猶若
J38nB433_p0996a10║虛空，豈以杓水而能浴哉？所以，大悲以大地作盤、須
J38nB433_p0996a11║彌為寶座、裁白雲作淨巾，將無邊剎海為香湯信手
J38nB433_p0996a12║拈來、徐徐傾出，通身、遍身，透頂、透底，眼裏、耳裏，徹上、
J38nB433_p0996a13║徹下，爪、齒、毛、髮俱已磨光刮垢，足、頂、臀、腋盡皆洗滌
J38nB433_p0996a14║蠲塵，致使三百六十骨節節節光明、八萬四千毫竅
J38nB433_p0996a15║竅竅洞明，老大世尊被者一浴即現大人相，湧身向
J38nB433_p0996a16║山僧拂子頭上週行七步、目顧四方。大眾見麼？一手
J38nB433_p0996a17║指天、一手指地，道：『天上、天下，惟吾獨尊。』大眾聞麼？脫
J38nB433_p0996a18║或不見、不聞，則背覺合塵，當面錯過去也。」驀豎拂子，
J38nB433_p0996a19║云：「這個聻？」復以拂子敲禪案三下，云：「萬古碧潭空界
J38nB433_p0996a20║月，再三撈摝始應知。」下座。
J38nB433_p0996a21║上堂。「歸真了妄實然奇，恰遇大悲成道期，錦浪競搏
J38nB433_p0996a22║金燄影，綠楊搖映白蓮池。隨緣赴感悲無盡，救苦尋
J38nB433_p0996a23║聲願不移，速把未生前面目，趁斯諦當好修持。即今
J38nB433_p0996a24║覿體相承，試問大眾：會麼？」良久，云：「切忌漏逗。」便下座。
J38nB433_p0996a25║聖一自修比丘尼薙髮，請上堂。「去髮蠲塵事匪輕，俄
J38nB433_p0996a26║然轉作丈夫身，從茲再不潛閨閣，直上菩提路上行。
J38nB433_p0996a27║急參究，莫因循，切須識取本來人。試問大眾：即今法
J38nB433_p0996a28║法昭然，頭頭顯露，金猊吐燄，長明不夜之光；玉鴨啣
J38nB433_p0996a29║煙，恆篆不雕之印。眉目宛然，見聞不昧，且道喚甚麼
J38nB433_p0996a30║作本來人？」一僧云：「覿面相呈。」師云：「認著依然猶隔海。」
J38nB433_p0996b01║新戒，請上堂。「戒之一字不尋常，三世乘此證寶王，若
J38nB433_p0996b02║論甚深無上戒，百千萬億舌難量。眾中有能量者麼？」
J38nB433_p0996b03║西堂問：「三世諸佛即不問，目前一句作麼生？」師云：「照
J38nB433_p0996b04║膽蟾光沉碧漢。」進云：「如何是秭歸境？」師云：「拍天滄浪
J38nB433_p0996b05║浸須彌。」進云：「如何是境中人？」師驀頭一棒，僧一喝，師
J38nB433_p0996b06║云：「臨濟兒孫猶在。」乃云：「戒月騰輝，徹照豈離於性體？
J38nB433_p0996b07║禪天寥廓，包涵無外乎心宗。所以地天無外此而函
J38nB433_p0996b08║蓋，王臣無外此而定鼎，士庶無外此而修身，艸木無
J38nB433_p0996b09║外此而長養，諸佛無外此而紹續，歷祖無外此而傳
J38nB433_p0996b10║持，尊宿無外此而接物，山僧無外此而利生，諸人無
J38nB433_p0996b11║外此而受戒。敢問大眾：且道無外個甚麼？」以拂子擊
J38nB433_p0996b12║案，云：「海神知貴不知價，留與人間光照夜。」
J38nB433_p0996b13║鏡一披剃，請上堂。以拂子召云：「鏟除鬚髮不尋常，迥
J38nB433_p0996b14║然出俗入僧堂，大悲千手相摩囑，頓釋多生累劫殃。
J38nB433_p0996b15║累劫殃，若冰霜，只須窮究眼前法，切勿參差心上光。
J38nB433_p0996b16║莫倉惶，坐臥經行偷眼覷，營為動作暗中詳，倘然識
J38nB433_p0996b17║得無生忍，始獲名傳於楚湘。」
J38nB433_p0996b18║上堂。橫按拄杖，云：「太阿橫按，迥絕端猷。」復打圓相，云：
J38nB433_p0996b19║「寶鏡臨臺，舉無移照，何況大雄始建，爐鞴初開？必須
J38nB433_p0996b20║丁一卓二，豈肯就四將三？鉗錘惡辣，鎔銅瓶釵釧作
J38nB433_p0996b21║一金；妙密神機，攪酥酪長河為一味。致使純清絕點，
J38nB433_p0996b22║百煉精金，轉穢邦成淨土，化火宅作蓮池，永為金剛
J38nB433_p0996b23║道種、般若根芽。如是，則不辜負山僧抱病陞堂，向曲
J38nB433_p0996b24║彔座上與汝等東語西話，直要汝透第一義。試問大
J38nB433_p0996b25║眾：即今地迥天高，山青水綠，日月交輝，森羅顯現，喚
J38nB433_p0996b26║甚麼作第一義？」眾無語，師喝一喝，下座。
J38nB433_p0996b27║因事上堂。「古德云：『施主一粒米，重如須彌山，若還不
J38nB433_p0996b28║了道，披毛戴角還。』試問大眾：且道這一粒有多少斤
J38nB433_p0996b29║兩，便道重如須彌？又云披毛戴角。所以雪峰在溈山
J38nB433_p0996b30║處作米頭，一日溈山入碓磨房云：『莫拋撒十方信心。』
J38nB433_p0996c01║峰云：『某甲不拋撒。』山於地上拾一粒米云：『莫輕這一
J38nB433_p0996c02║粒，百千粒從這一粒生。』峰云：『且道這一粒又從甚麼
J38nB433_p0996c03║處生？』山低頭歸方丈，即上堂召眾云：『食須仔細，米裏
J38nB433_p0996c04║有蟲。』然這二大老互相愛敬，無非為檀越信心、行人
J38nB433_p0996c05║脂膏、儂夫血汗，誠恐諸人恣縱放逸，不能了明己事、
J38nB433_p0996c06║償他宿債，故爾叮囑。今日老僧亦有一偈：告諸崑眾
J38nB433_p0996c07║莫依稀，常住絲毫當重之，茶飯三餐檀信脂，水薪二
J38nB433_p0996c08║事行人皮。只宜培補來生福，不可輕拋後世基，不信
J38nB433_p0996c09║但看牛馬畜，償他宿債苦難啼。」
J38nB433_p0996c10║佛成道，上堂。法幢問：「世尊成道即不問，如何是佛興
J38nB433_p0996c11║境？」師云：「雲樓月殿萬山阿。」進云：「如何是境中人？」師云：
J38nB433_p0996c12║「曲彔水床千指繞。」進云：「奪人不奪境時如何？」師云：「細
J38nB433_p0996c13║㓟明月洞林煙。」進云：「奪境不奪人時如何？」師云：「手握
J38nB433_p0996c14║清風揮遍野。」進云：「設若人境俱奪時如何？」師云：「物我
J38nB433_p0996c15║渾忘大夜中。」進云：「人境俱不奪時如何？」師云：「焦桐席
J38nB433_p0996c16║上彈真諦，撾鼓村中演妙音。」進云：「人境已蒙師指示，
J38nB433_p0996c17║殺活全彰事若何？」師驀頭一棒，云：「且道是殺？是活？」幢
J38nB433_p0996c18║拂袖歸位。月幢問：「世尊成道已久，今日大悲殿中現
J38nB433_p0996c19║像一句作麼生道？」師云：「雪壓竹枝千點翠。」進云：「目前
J38nB433_p0996c20║境界事如何？」師云：「煙籠怪石一堆雲。」進云：「像雖如是，
J38nB433_p0996c21║且道正法眼衲僧作麼生見？」師打一棒，月一喝，師云：
J38nB433_p0996c22║「好喝即不無，正法眼作麼生見？」月禮退。問：「世尊成道
J38nB433_p0996c23║是如何？」師云：「劍為不平離寶匣。」進云：「和尚陞座作麼
J38nB433_p0996c24║生？」師云：「藥因救病出金瓶。」進云：「世尊和尚且道是同
J38nB433_p0996c25║是別？」師云：「雪月梅梢鶴。」進云：「恁麼則不別矣。」師云：「墨
J38nB433_p0996c26║煤夜半雞。」惟一居士問：「四面無門時如何？」師云：「好個
J38nB433_p0996c27║消息。」士云：「八方無路時如何？」師云：「轉過話頭來。」士云：
J38nB433_p0996c28║「望和尚指示。」師豎拄杖，云：「向者裏薦取。」乃云：「大道虛
J38nB433_p0996c29║玄，函天蓋地；真機密運，罩古羅今。日月難並其明，太
J38nB433_p0996c30║虛豈此其量？大而無外，渺莫邊涯；細而無內，毫無縫
J38nB433_p0997a01║隙。超城芥而不古，歷拂石而匪今。所以我大覺世尊
J38nB433_p0997a02║久遠劫來成等正覺，豈待今日睹明星而成道也？然
J38nB433_p0997a03║雖如是，白雲乍可來青嶂，明月難教下碧天。」
J38nB433_p0997a04║傳真，上堂。以拂子拂一拂，云：「四大本空，五蘊非有，縱
J38nB433_p0997a05║有丹青，無處下手。所以者個事，隱微幽寂，妙奧遐深，
J38nB433_p0997a06║絕相絕名，無把無鼻，佛眼莫可覷，魔外豈能窺？卷舒
J38nB433_p0997a07║收放了莫端倪，聞見覺知絕無依倚，不但紫雲范公，
J38nB433_p0997a08║設若吳道子、張僧繇到者裏亦無下筆處，只得向第
J38nB433_p0997a09║二門露頭露面，任伊澹描幾筆以遺於後。然雖如是，
J38nB433_p0997a10║傳得吾色身，難傳法身。何也？妙湛明圓空色相，看渠
J38nB433_p0997a11║何處可名模？」
J38nB433_p0997a12║小參
J38nB433_p0997a13║結制，小參。「叨居法位已多年，究竟未曾出一言，不是
J38nB433_p0997a14║不言言不得，誠聞怠惰反生愆。何故？蓋此一事最玄
J38nB433_p0997a15║最妙，無鼻無把，所以中下根信相半，行說全虧，致使
J38nB433_p0997a16║愈覺愈頑，轉凡轉昧者多矣。不見一古德於三乘十
J38nB433_p0997a17║二分略頗麤知，只是不持戒律。一尊宿問云：『如何不
J38nB433_p0997a18║持戒？』荅曰：『不戒而戒，不持而持。』遂招報墮牛中。一日，
J38nB433_p0997a19║拽車至爛泥裏難行，尊宿近前喚云：『法光。』牛即抬頭，
J38nB433_p0997a20║尊宿徵云：『何不道拽而非拽？』牛自覺知，便墮淚暴跳
J38nB433_p0997a21║而死。故世尊云『我寧不說法』者，蓋為此也。然山僧又
J38nB433_p0997a22║不忍恁麼去，只得權實互興，正遍兼帶，故設音聲道
J38nB433_p0997a23║場，開演無邊妙相，復建不語禪席，洞明劫外真空。如
J38nB433_p0997a24║斯建立，別無他說，總欲諸人心心契證元常，步步踏
J38nB433_p0997a25║著實地，於諸相夾雜之中絕不沾染，向聲色混融之
J38nB433_p0997a26║際毫無繫縛，成一個乾淨淨的物件、潔白白的東西，
J38nB433_p0997a27║明如杲日、廓似太虛，到者裏方可紹續宗乘、聯芳佛
J38nB433_p0997a28║印，在在顯勝身、處處彰妙淨，不以凡聖相隔、不被生
J38nB433_p0997a29║死相拘，出入自由、卷舒自在，豈不暢快也耶？何必區
J38nB433_p0997a30║區以此世務為念，而不以此事為要哉？諸人者，音聲
J38nB433_p0997b01║之道雖明，無言之旨猶未曉在。今夜乃結制之初，欲
J38nB433_p0997b02║與說明，惜山僧口門窄，儘力道不出，只得舉則公案
J38nB433_p0997b03║與諸人體會看。昔世尊在座，一外道請益云：『不問有
J38nB433_p0997b04║言，不問無言，望世尊大垂悲憫。』世尊默然，外道即禮
J38nB433_p0997b05║謝云：『承世尊大慈大悲，開我迷雲，令我得入。』諸仁者！
J38nB433_p0997b06║外道秪恁麼問，世尊秪默然，因甚麼外道即悟去？試
J38nB433_p0997b07║體會看。如體會得出，可謂古今一道、理事一揆；脫或
J38nB433_p0997b08║未然，東土衲僧不如西天外道去也。」
J38nB433_p0997b09║小參。「若論此一事，人人本有、個個不無。既人人本有、
J38nB433_p0997b10║個個不無，因甚麼又道百姓日用而不知者，何也？蓋
J38nB433_p0997b11║為諸人自迷真逐妄已來，將此一事汩沒於五欲七
J38nB433_p0997b12║情之中、見聞聲色之內，從生至生、從劫至劫，浸染濃
J38nB433_p0997b13║厚，竟不得灑然，故我佛佛出世、祖祖西來，無非為此
J38nB433_p0997b14║一事。然此事不在別處，就在汝諸人從朝至暮喫飯
J38nB433_p0997b15║穿衣處、迎賓待客折旋俯仰處、屙屎放尿運水搬柴
J38nB433_p0997b16║處，乃至一呼一吸、一動一靜處。諸仁者！但折旋俯仰
J38nB433_p0997b17║處著眼迴光返照，看者喫飯穿衣、迎賓待客、運水搬
J38nB433_p0997b18║柴，乃至一呼一吸、一動一靜底是個甚麼物？在中間
J38nB433_p0997b19║鼓舞、在中間搬弄，使人七顛八倒、頭出頭沒。若向間
J38nB433_p0997b20║中認得真、把得定，勿使他走作一纖毫、動搖一絲髮，
J38nB433_p0997b21║然後行則同行、住則同住、坐則同坐、臥則同臥，一即
J38nB433_p0997b22║一切、一切即一，到者裏方可以坐微塵裏轉大法輪、
J38nB433_p0997b23║於一毛端現寶王剎。雖然，猶未是衲僧向上事在。試
J38nB433_p0997b24║問諸人：且道如何是衲僧向上事？」轉身，云：「霜天月落
J38nB433_p0997b25║夜將半，誰其澄潭照影寒？」
J38nB433_p0997b26║為左部王檀越對靈小參。「來無蹤，去無所，一道神光
J38nB433_p0997b27║淨裸裸，天上人間任縱橫，海雲露布實難裹。羅十虛，
J38nB433_p0997b28║似粟顆，一鎚擊碎太虛空，萬象之中獨露我。雖然如
J38nB433_p0997b29║是，切不可以形色觀。所以，崑翁王檀越得此三昧，現
J38nB433_p0997b30║大身於閻浮提內，種佛果於劍戟叢中，廣建橋樑，度
J38nB433_p0997c01║人度馬，重修殿宇，供佛供僧，致使神人共慶，真俗同
J38nB433_p0997c02║歡。及至世緣已畢，踢起便行，一夕之間即生淨上。適
J38nB433_p0997c03║然聞山僧說話，即向拂子頭上巍巍然彰殊勝境、作
J38nB433_p0997c04║奇特事，與諸人相會了也。且道：諸人見麼？於斯見得，
J38nB433_p0997c05║則知從上諸佛、歷代祖師安身立命處；若知從上諸
J38nB433_p0997c06║佛、歷代祖師安身立命處，則知自己一段靈光安身
J38nB433_p0997c07║立命處；既知自己安身立命處，則知我大檀越生亦
J38nB433_p0997c08║未曾生、死亦何常死？譬如淨月輪，遍界隨居止。敢問
J38nB433_p0997c09║大眾：且道王大檀越即今向甚麼處居？」以拂子拂一
J38nB433_p0997c10║拂，云：「妙嚴清淨土，穩坐白蓮花。」
J38nB433_p0997c11║參府傳公請為楊二夫人對靈小參。「圓陀陀，光皎皎，
J38nB433_p0997c12║亙古亙今常不老，雖然露布海雲遮，恰是金烏透碧
J38nB433_p0997c13║沼。故古德云：『處生死流，驪珠獨躍於滄海；踞涅槃岸，
J38nB433_p0997c14║桂輪孤朗於碧天。』如是孤迥露布，海雲而安可遮障
J38nB433_p0997c15║者哉？所以，歸天夫人來於明，歸於清，歸去來兮未著
J38nB433_p0997c16║塵，竹影埽階猶有跡，冰輪透海杳無痕。敢問諸人：既
J38nB433_p0997c17║來去分明，了無痕跡，且道楊夫人一段真靈即今端
J38nB433_p0997c18║居何所？」良久，云：「清虛湛寂無聲臭，要識真宗覿面看。」
J38nB433_p0997c19║千府黎公請為王夫人對靈小參。以拂子打圓相，云：
J38nB433_p0997c20║「珪月初圓輪玉宇，金風乍扇試靈霄，地軸天關誰撥
J38nB433_p0997c21║動？卻令木葉滿空飄。所以，秋色澄清，乾坤肅殺，風出
J38nB433_p0997c22║瀟然，炎涼變改，致使蛩吟幽砌，雁淚長空，一一七穿
J38nB433_p0997c23║八穴，明明百匝千重。以此觀來，正是王夫人歸根之
J38nB433_p0997c24║際、復命之時，故爾請山僧對靈小參，舉揚個事，令生
J38nB433_p0997c25║益死。安敢問大眾：且道王夫人者段真靈即今向甚
J38nB433_p0997c26║麼處去也？」以拂子畫○相，云：「露柱分明無向背，更於
J38nB433_p0997c27║何處覓燈紅？」
J38nB433_p0997c28║守府王公請為夫人對靈小參。「幾回生，幾回死，生死
J38nB433_p0997c29║悠悠無定正，自從識破了無生，於諸榮辱何憂喜？雖
J38nB433_p0997c30║然如是，也要同道者方知，同德者方證。坐中有同德
J38nB433_p0998a01║同證者麼？如有，則知王夫人歸根復命處；若知王夫
J38nB433_p0998a02║人歸根復命處，則知自己一段大光明藏無減無增，
J38nB433_p0998a03║輝騰今古，橫遍十方。如是奇特則且置，且道夫人畢
J38nB433_p0998a04║竟向甚麼處安身立命？」卓杖，云：「從茲掣斷黃金鎖，一
J38nB433_p0998a05║道神光遍大千。」
J38nB433_p0998a06║參府傅公發夫人柩歸，請對靈小參。「頓卻塵勞意極
J38nB433_p0998a07║端，徹然直下彩雲鸞，雖居那畔威音外，不出諸人覿
J38nB433_p0998a08║面看。既居威音那畔，因甚麼又覿面相看？不見道：無
J38nB433_p0998a09║邊剎海，自他不隔於毫端；十世古今，始終不離於當
J38nB433_p0998a10║念。如是，則知昇天楊夫人生亦未曾生、滅亦未曾滅，
J38nB433_p0998a11║猶如淨月輪，隱顯俱明徹。所以，處（塵勞）而作大佛事、居
J38nB433_p0998a12║宦海而作大功勳，仁慈隱惻、惠物洪深，便能福慧齊
J38nB433_p0998a13║修，致使軍民共戴。及至世緣已畢，離塵垢而生淨界、
J38nB433_p0998a14║棄異地而歸故鄉，如是完備即且置，且道西歸一句
J38nB433_p0998a15║又作麼生？委悉麼？閻浮樹下親修得，九品蓮中妙果
J38nB433_p0998a16║圓。」
J38nB433_p0998a17║為州牧胞兄明甫王公對靈小參。以拂子指空云：「遙
J38nB433_p0998a18║憶甫翁千里隔，回眸即便在當然，昔雖未悟而今悟，
J38nB433_p0998a19║覿體堂堂不動遷。不動遷，步步高登極樂天。試問大
J38nB433_p0998a20║眾：既不動遷，因甚麼又高登極樂？不見《華嚴經》云：『東
J38nB433_p0998a21║方入定西方出，南方入定北方出。』所以，我甫翁大人
J38nB433_p0998a22║來去自由，縱橫無礙，不動步而高登極樂，未舉念而
J38nB433_p0998a23║週遍大千，捨此生彼，脫凡證聖。即此西歸一句作麼
J38nB433_p0998a24║生道？從茲迥脫根塵去，直透威音更那邊。」
J38nB433_p0998a25║儒學范巽公請為母對靈小參。師以拂子豎起，云：「來
J38nB433_p0998a26║無形，去無影，地厚天高無見頂，來去分明渺莫知，徒
J38nB433_p0998a27║將血淚沾衣領。急參尋，莫待冷，免教梧葉砌寒井，幸
J38nB433_p0998a28║值大悲千手提，俄然迥出萬重嶺，翻身直入淨居天，
J38nB433_p0998a29║得證無生真法忍。」
J38nB433_p0998a30║法語
J38nB433_p0998b01║示方勝禪者
J38nB433_p0998b02║然此一事，外無別說，只要於日用動靜之中，刻刻提
J38nB433_p0998b03║撕，時時檢點，看這穿衣喫飯、誦持禮拜的，是個甚麼
J38nB433_p0998b04║消息，向此中疑他一疑。到見執情忘、言思路絕處，不
J38nB433_p0998b05║待擊而虛空粉碎、不須踏而大地平沉。得到者裏，不
J38nB433_p0998b06║惟納河海於蹄涔，亦可以擲大千於方外也。珍重！
J38nB433_p0998b07║示乾齡王居士
J38nB433_p0998b08║世尊拈花示眾、達磨航海西來，無非為此一事。然此
J38nB433_p0998b09║一事明如杲日、廓似太虛，蓋為汝等將此一事撇向
J38nB433_p0998b10║一邊，斷不說著，遊戲於聲色之中、脫灑於見聞之際，
J38nB433_p0998b11║如膠似漆，竟不得自由自在、隨處隨安，如斯之輩深
J38nB433_p0998b12║可痛惜。幸汝決不如斯，所以親近知識，助揚法化。雖
J38nB433_p0998b13║然，不可得少為足，要將生死二字貼在額頭上，朝也
J38nB433_p0998b14║如是參、暮也如是參、行也如是參、坐也如是參，乃至
J38nB433_p0998b15║揚眉瞬目、一卷一舒亦如是參，參得年深月久，自知
J38nB433_p0998b16║生死去處；若知生死去處，則知佛祖根源；既知佛祖
J38nB433_p0998b17║根源，人間天上任汝往來、虎穴魔宮隨伊擺手，縱閻
J38nB433_p0998b18║老子百千里外看伊無分，又有何生死之可慮哉？
J38nB433_p0998b19║示歸源宋居士
J38nB433_p0998b20║古德云：「此一事不在內，不在外，不在中間。」試問居士：
J38nB433_p0998b21║既不在內、外、中間，且道在甚麼處？可去二六時中著
J38nB433_p0998b22║衣喫飯處回光返照看。者一動一靜、一往一來，在內
J38nB433_p0998b23║耶？在外耶？在中間耶？一一檢點看。如檢得出，與諸佛
J38nB433_p0998b24║同一鼻孔遼天，諸祖共一腳跟點地；其或未然，毫釐
J38nB433_p0998b25║有差，天地懸隔。
J38nB433_p0998b26║示弘玄道人
J38nB433_p0998b27║踏盡溪山，參遍知識，無非為者一著子。然者一著子
J38nB433_p0998b28║在汝腳跟下放光動地，頂門上耀古騰今，蓋為汝不
J38nB433_p0998b29║覺知。汝若覺知，踢起便行，開口便道，與諸佛諸祖無
J38nB433_p0998b30║二無別，又何必向人門戶求涕吐也？珍重。
J38nB433_p0998c01║示融一監院
J38nB433_p0998c02║監院於方丈禮云：「乞和尚一語，以垂於後。」老僧云：「法
J38nB433_p0998c03║語者，乃修行之法則也。汝既為監院，必要起早睡晚，
J38nB433_p0998c04║料理常住，廢寢忘餐，了明己事可也。設若依稀而道
J38nB433_p0998c05║理未明，倘如忽略而因果不識，則未免流入巨浸。不
J38nB433_p0998c06║見一僧於門外忽逢二鬼現前，便云：『奉大三差來取
J38nB433_p0998c07║長老。』僧云：『我乃寺中監院，有院事未明，惟乞轉訴，待
J38nB433_p0998c08║我七日，將院事交待即來。』其鬼便去。僧回寺，晝夜苦
J38nB433_p0998c09║參，於七日後，二鬼尋覓不見。倘汝有如是志力，如是
J38nB433_p0998c10║勇猛，方可離諸苦趣，而高登極樂矣。致囑！致囑！」
J38nB433_p0998c11║示疑悟禪人
J38nB433_p0998c12║然此一事脫體現成，絕不淆訛、毫無蓋覆，只為不肯
J38nB433_p0998c13║發大勇猛、起大疑情，卻去文書刪子上搜尋，殊不知
J38nB433_p0998c14║文書刪子上無；向舌唇口角邊討論，殊不知唇舌口
J38nB433_p0998c15║角邊無；向朝山謁海、訊南走北處懇求，殊不知山南
J38nB433_p0998c16║海北處無；向凝睛定目、黑山鬼窟裏窮究，殊不知黑
J38nB433_p0998c17║山鬼窟裏亦無。既一切處都無，且道甚麼處有聻？設
J38nB433_p0998c18║有，向甚麼處著？參。
J38nB433_p0998c19║
J38nB433_p0998c20║
J38nB433_p0998c21║
J38nB433_p0998c22║
J38nB433_p0998c23║
J38nB433_p0998c24║
J38nB433_p0998c25║
J38nB433_p0998c26║
J38nB433_p0998c27║
J38nB433_p0998c28║
J38nB433_p0998c29║
J38nB433_p0998c30║純備德禪師語錄卷一終