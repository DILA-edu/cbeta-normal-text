J38nB433_p0999a01║純備德禪師語錄卷二
J38nB433_p0999a02║嗣法門人智遠等編
J38nB433_p0999a03║示鏡一禪人
J38nB433_p0999a04║鏡一，乃峽州人也。始而月齋，次而長素，至於客臘，必
J38nB433_p0999a05║欲出家受戒，為大悲眷屬。然此因緣非淺，莫是有願
J38nB433_p0999a06║於斯？原是壽禪中人也。所以因緣如是且置，老僧更
J38nB433_p0999a07║有一大事因緣付託與汝，不惟老僧有安身之處，縱
J38nB433_p0999a08║過、現、未來亦有安身之處也。再書一偈，以志不朽。無
J38nB433_p0999a09║縫塔，全仗伊，就中風雨實難栖，秪容日月穿心度，不
J38nB433_p0999a10║許閒雲挂上眉。
J38nB433_p0999a11║示全一禪人
J38nB433_p0999a12║脫羅籠，離窠臼，如鳥之在天，如魚之在水，活鱍鱍，洞
J38nB433_p0999a13║玄玄，而了無礙隔。雖然如是，既為佛子，當行佛事。然
J38nB433_p0999a14║佛事者何？三千威儀，八百細行。此威儀細行，不出日
J38nB433_p0999a15║用尋常穿衣喫飯、揚眉瞬目、一動一靜、一呼一吸之
J38nB433_p0999a16║間，必須回光返照，一一推尋，看那裏是打失威儀處，
J38nB433_p0999a17║那裏是打失細行處，如是檢點，如是提撕，致使通身
J38nB433_p0999a18║遍身化為佛體，左之右之無非佛事，到者裏則不辜
J38nB433_p0999a19║汝之苦志。設若蒙蒙而興，蠢蠢而食，不過夢晝而已，
J38nB433_p0999a20║吾徒宜自勉之。
J38nB433_p0999a21║示自慶禪人
J38nB433_p0999a22║出家一事，外無他說，總為生死事大，無常迅速，誠恐
J38nB433_p0999a23║輪轉於六道之中，無有丁日，故爾割愛辭親，離家別
J38nB433_p0999a24║業，特為了脫生死，證聖超凡，不是涉水登山，遨遊海
J38nB433_p0999a25║嶽，必須親近一明眼宗師，求個的當話頭，或住雲堂，
J38nB433_p0999a26║或居淨室，孤迥迥高豎脊梁，峭巍巍壁立萬仞。正恁
J38nB433_p0999a27║麼時，佛來亦不迎，魔去亦不顧，單單一味凝定眉目，
J38nB433_p0999a28║回光內照，看者一動一靜、一喜一怒底是個甚麼消
J38nB433_p0999a29║息？是個甚麼光境？如是研磨將去，無拘歲月，莫論春
J38nB433_p0999a30║秋，一旦豁然貫通，自是七通八達，那時河海溪山不
J38nB433_p0999b01║出汝之掌握矣。
J38nB433_p0999b02║示安石徒孫
J38nB433_p0999b03║脫俗為僧，離親割愛，乃超凡入聖之徑路、成佛作祖
J38nB433_p0999b04║之階梯，豈小補哉？必當起尊重之心、生難遭之想可
J38nB433_p0999b05║也。若是依稀看作平常，終難成其大器。必須形端表
J38nB433_p0999b06║正，袍方頂圓，受師承之教訓、依佛祖之洪規，融通經
J38nB433_p0999b07║旨、了達心宗，作個長老出來，不惟十方檀信欽仰，但
J38nB433_p0999b08║汝一族悉得昇天，豈平常之事也？勉之！勉之！
J38nB433_p0999b09║機緣
J38nB433_p0999b10║破白禪人參，師云：「上座何來？」進云：「方前來。」師云：「方前
J38nB433_p0999b11║幾載？」進云：「一共八載。」師云：「老僧者裏有個水上座，可
J38nB433_p0999b12║相會否？」進云：「相會。」師云：「有何言句？」進云：「無言句。」師振
J38nB433_p0999b13║威一喝，僧亦喝，師云：「再喝看。」僧又喝，師云：「真獅子兒
J38nB433_p0999b14║能哮吼。」僧禮拜，師便打。
J38nB433_p0999b15║頌古
J38nB433_p0999b16║世尊拈花。
J38nB433_p0999b17║四十九年毫未露，今朝何故太郎當，和盤托出無人
J38nB433_p0999b18║會，笑倒頭陀白髮郎。
J38nB433_p0999b19║迦葉因阿難問：「世尊傳金襴之外，別傳何物？」葉
J38nB433_p0999b20║召阿難，難應諾。葉云：「倒卻門剎竿著。」
J38nB433_p0999b21║二難本是一胎含，花萼纔彰落二三，不是剎竿來倒
J38nB433_p0999b22║卻，金襴之下受瞞頇。
J38nB433_p0999b23║布袋和尚。
J38nB433_p0999b24║十字橫眠未定行，常將寶物現諸人，打開布袋無酬
J38nB433_p0999b25║價，憨笑癡癡直到今。
J38nB433_p0999b26║初祖會武帝。
J38nB433_p0999b27║離西特地過東來，豪相巍巍擁帝階，一見廓然云不
J38nB433_p0999b28║識，依然冷坐少林臺。
J38nB433_p0999b29║南山鱉鼻蛇。
J38nB433_p0999b30║象骨巖藏鱉鼻蛇，通身紅爛起煙霞，古今傷殺人無
J38nB433_p0999c01║數，獨有韶陽慣弄他。
J38nB433_p0999c02║雪峰示眾云：「大地撮來如粟米粒，拋向面前，漆
J38nB433_p0999c03║桶不會，打鼓普請看。」
J38nB433_p0999c04║大地撮如一粟米，十方諸佛何居止？老胡纔要說端
J38nB433_p0999c05║繇，一掌當門打落齒。
J38nB433_p0999c06║百丈野鴨。
J38nB433_p0999c07║馬師父子不尋常，野鴨拈來便較量，展翅纔云飛過
J38nB433_p0999c08║去，和聲扭轉鼻根香。
J38nB433_p0999c09║百丈卷席
J38nB433_p0999c10║順若欲彰殊勝境，六丁六甲走如雷，攢花簇錦將成
J38nB433_p0999c11║段，一陣東風盡捲回。
J38nB433_p0999c12║無縫塔。
J38nB433_p0999c13║地涵天覆足無涯，擬欲描模轉見差，無限春光藏裏
J38nB433_p0999c14║許，遭逢聖帝露些些。
J38nB433_p0999c15║百丈野狐
J38nB433_p0999c16║不落野狐五百生，野狐不昧出層雲，參差一字輪千
J38nB433_p0999c17║變，何況長聯句未清。
J38nB433_p0999c18║文殊起佛見、法見。
J38nB433_p0999c19║無孔笛逢氈拍板，者場曲調古今罕，若將耳聽眼聞
J38nB433_p0999c20║聲，定往鐵圍山下赶。
J38nB433_p0999c21║盤山示眾云：「三界無法，何處求心？四大木空，佛
J38nB433_p0999c22║依何住？璿璣不動，寂爾無言，覿面相承，更無餘
J38nB433_p0999c23║事。珍重！」
J38nB433_p0999c24║三界無法，何處求心？孤峰獨鶴，片月閒雲。晴空一亙
J38nB433_p0999c25║無邊畔，山自高兮水自深。
J38nB433_p0999c26║興化古廟裏避雨。
J38nB433_p0999c27║不觀天色赴村齋，掣杖途逢暴雨來，雖避廟中衣未
J38nB433_p0999c28║濕，通身未免染泥灰。
J38nB433_p0999c29║巖頭因僧問：「古帆未掛時如何？」頭曰：「小魚吞大
J38nB433_p0999c30║魚。」
J38nB433_p1000a01║小小魚吞老大魚，至今千古令人疑，一回吸盡西江
J38nB433_p1000a02║水，猶是潛頭縮項兒。
J38nB433_p1000a03║巖頭因僧問：「浩浩塵中，如何辯主？」頭曰：「銅砂羅
J38nB433_p1000a04║裏蒲盛油。」
J38nB433_p1000a05║銅砂羅裏蒲盛油，擬鑒重增一個頭，內外不知誰是
J38nB433_p1000a06║主，悲風千古使人愁。
J38nB433_p1000a07║雲門因僧問：「先師默然處如何上碑？」門云：「師▆。」
J38nB433_p1000a08║師之一字若吹毛，擬欲形言絕爾曹，壁立長空寒萬
J38nB433_p1000a09║仞，月行無影寂寥寥。
J38nB433_p1000a10║雲門云：「火燄為三世諸佛說法，三世諸佛立地
J38nB433_p1000a11║聽。」
J38nB433_p1000a12║火聚光中毫相輝，十方三世振全威，猛風疾燄法輪
J38nB433_p1000a13║轉，幾個能知向上機？
J38nB433_p1000a14║婆子燒庵。
J38nB433_p1000a15║風無葉動喜臨看，雪染雲衣似未闡，及至逢春花不
J38nB433_p1000a16║發，不由婆子不燒庵。
J38nB433_p1000a17║聯芳
J38nB433_p1000a18║付月幢智深禪人
J38nB433_p1000a19║從上惟叮勿斷流，至余安敢阻行舟，綸竿盡付與伊
J38nB433_p1000a20║去，巨浸鯨鯢珍重收。
J38nB433_p1000a21║付法幢智遠禪人
J38nB433_p1000a22║佛云法法何曾法，我道無無本亦無，今付無無法與
J38nB433_p1000a23║汝，恆拈柏子祝皇圖。
J38nB433_p1000a24║付覺幢智洪禪人
J38nB433_p1000a25║三級浪高也大奇，揚身物外露全機，雷轟電擊垂甘
J38nB433_p1000a26║澤，大地生靈始拜伊。
J38nB433_p1000a27║詩偈
J38nB433_p1000a28║月峽吟
J38nB433_p1000a29║出川乙巳年，入楚蕤寶月。一葉牧中流，群峰勢挺特。
J38nB433_p1000a30║泊舟值故人，延坐相留歇。話極相投機，堅留情太切。
J38nB433_p1000b01║門庭就此開，爐韝從斯設。禪暇嚼清風，經餘坐石室。
J38nB433_p1000b02║風書水面文，翠織山頭疊。雨霄洞崇隆，晴嵐穿砢穴。
J38nB433_p1000b03║峰斜澗必橫，岸曲岩多折。拍漢浪奔流，稽天石亂疊。
J38nB433_p1000b04║懸崖猿似毬，急水舟如葉。澗竹筍斜生，岩花果倒結。
J38nB433_p1000b05║灅麓怪崎嶇，漁樵極古格。衣栖木構藤，飲釣江魚鱉。
J38nB433_p1000b06║峽外頂輪明，波心清淺徹。眠雲覆石霞，漱石枕明月。
J38nB433_p1000b07║山苕帶露攀，剪衲連雲截。了無佛道成，絕去聖凡學。
J38nB433_p1000b08║平等三世空，至道原無說。
J38nB433_p1000b09║臘梅
J38nB433_p1000b10║青娥巧妒白花神，難動冰心一段真，鐵幹聯雲撐野
J38nB433_p1000b11║壑，瓊枝帶露襯幽人。雪風搖拽拖銀練，花雨紛飛綴
J38nB433_p1000b12║玉麈，為結調羹滋味永，高情故放占先春。
J38nB433_p1000b13║次聖可和尚鏡花水月二首
J38nB433_p1000b14║湛寂清虛渺漠中，涵容物我不私工，單莖巧映雙枝
J38nB433_p1000b15║碧，獨體奇分兩面紅。表裏無情情易合，邊中有路路
J38nB433_p1000b16║難通，暗香隱隱招狂蝶，致使鑽研訝不同。
J38nB433_p1000b17║又
J38nB433_p1000b18║性極柔兮勢極堅，能將霄漢浴冰盤，光分萬派開銀
J38nB433_p1000b19║鏡，浪捲千江簇玉團。顯矣無虧盈巨浸，明然不昧燭
J38nB433_p1000b20║狂瀾，無分闊窄隨居上，怎教渠儂意不珊。
J38nB433_p1000b21║次慈雲老人桃花韻
J38nB433_p1000b22║陽和風暖景清奇，濃艷新妝綻竹籬，陌上映苔開笑
J38nB433_p1000b23║眼，堤邊襯柳擅芳姿。親栽漢帝曾留意，一見靈雲絕
J38nB433_p1000b24║所思，風送幽香聯我袂，依筠詠作賞花詩。
J38nB433_p1000b25║次純陽先生水月韻
J38nB433_p1000b26║月明移影映溪灣，濃睡漁舟罷釣閒，徹照壺天非浪
J38nB433_p1000b27║塞，通圓海岸豈堤關。攝收萬派四溟水，容納千峰三
J38nB433_p1000b28║島山，截浪明源窮到底，絕無流水響潺潺。
J38nB433_p1000b29║溪路見梅
J38nB433_p1000b30║雪嶺春催曉半開，寒林花發果奇哉，芳新翠迭興雲
J38nB433_p1000c01║衲，蕊氣煙浮動哲才。蘿結路迷無客采，棘縈崖斷少
J38nB433_p1000c02║人裁，幸而有鳥蛡霄去，攀落花心幾片來。
J38nB433_p1000c03║中秋值雨
J38nB433_p1000c04║情存此夜慶中宵，卻到而今更寂寥，驟雨凄清禪夢
J38nB433_p1000c05║破，飄風蕭瑟道心昭。層雲掩翠和煙度，薄露含輝帶
J38nB433_p1000c06║露颻，舉步欲窮天上月，亭臺半是水來潮。
J38nB433_p1000c07║崖前佛閣
J38nB433_p1000c08║峻曲峰斜雲亂堆，懸空一閣自天開，層巒聳翠通三
J38nB433_p1000c09║島，峭壁連霄壓眾嵬。蘭谷浮香來猊座，鵝溪疊浪上
J38nB433_p1000c10║蒼苔，雖聆暮鳥西歸去，掉背樓南意不回。
J38nB433_p1000c11║尋梅
J38nB433_p1000c12║忽地清香撲鼻邊，乘風撥艸幾回緣，穿巖距石曾忘
J38nB433_p1000c13║體，剪棘披雲一顧顏。雪臥峰深堅晚節，根盤幽谷傲
J38nB433_p1000c14║長年，而今高吐枝頭上，不惜東風有正權。
J38nB433_p1000c15║過孫公書院
J38nB433_p1000c16║雲閣週遮紫蔕梅，斜通一徑繞山隈，石生若壘留雲
J38nB433_p1000c17║臥，樹長成柯待鳳來。藤蔓倚松撐碧漢，艸竿覆石掩
J38nB433_p1000c18║蒼苔，他山雖有青蓮社，怎似斯齋稱我懷？
J38nB433_p1000c19║病起，嘯宇居士請益
J38nB433_p1000c20║一病危軀懶話陪，匡床兀坐冷如灰，徑填木葉空塵
J38nB433_p1000c21║跡，體露金風絕點埃。欲進竿頭猶有步，擬臨撒手惜
J38nB433_p1000c22║無崍，而今得到安閒地，一任時人競活埋。
J38nB433_p1000c23║乙巳歲得師訃
J38nB433_p1000c24║一聽吾師報化圓，頓令五內悉紛然，腸迴九曲思千
J38nB433_p1000c25║里，淚滴三山望百川。若論祖風猶未晚，何期佛日已
J38nB433_p1000c26║先偏，可憐西蜀三巴地，燈錄何人再續編。
J38nB433_p1000c27║華嚴期會
J38nB433_p1000c28║大方廣佛妙無多，百億分身一剎那，寶網交羅縈法
J38nB433_p1000c29║界，鏡燈相照徹恆河。浮幢剎自毛端建，香水海從眉
J38nB433_p1000c30║際過，樓閣門開今正是，何須苦向百城磨。
J38nB433_p1001a01║元宵
J38nB433_p1001a02║金吾不禁元宵節，玉漏停催不夜天，燈貫琉璃明翠
J38nB433_p1001a03║影，花攢錦繡噴霞煙。星橋廓落搖銀漢，火樹高燒洞
J38nB433_p1001a04║御筵，凡聖於斯渾不二，謳歌鼓腹慶堯年。
J38nB433_p1001a05║荅我生羅公
J38nB433_p1001a06║素食芳名知不群，一瞻佳句勿虛聞，如常平仄雖由
J38nB433_p1001a07║我，若定推敲必是君。為惜經殘方就月，因嫌衲破固
J38nB433_p1001a08║留雲，倘能儒釋無分別，促膝何妨共論文。
J38nB433_p1001a09║壽慈雲敏師翁
J38nB433_p1001a10║萬峰高出一峰斜，險迅峞峨渺漠涯，兔杖頻吞雲裏
J38nB433_p1001a11║月，龜毛常繫海中槎。爐開百座鎔千衲，法轉三玄雨
J38nB433_p1001a12║四花，若問慈雲老甲子，河沙人數數河沙。
J38nB433_p1001a13║弔玉陽道人
J38nB433_p1001a14║玉陽行徑自超然，不待丹成返洞天，藥臼罷春香有
J38nB433_p1001a15║淚，鼎爐終煖汞無煙。蓬萊易近三千道，弱水難親一
J38nB433_p1001a16║葉船，意欲相逢於芥孔，誠然猶未達深玄。
J38nB433_p1001a17║山居
J38nB433_p1001a18║誅茅覆屋倚雲間，萬事輸人讓我閒，爛煮野蔬嫌鼎
J38nB433_p1001a19║窄，深埋家芋喜爐寬。采薪撥霧連雲去，取水敲冰帶
J38nB433_p1001a20║月還，泉石灰心偏快活，看來塵世似斯難。
J38nB433_p1001a21║又
J38nB433_p1001a22║峰高峽迅冷煙浮，盡日無人過此遊，竹密斜通幽澗
J38nB433_p1001a23║水，松孤直翠碧雲頭。山桃熟惹巖猿摘，園栗落招穴
J38nB433_p1001a24║鼠收，及至客來無所奉，烹茗話賞一輪秋。
J38nB433_p1001a25║建大悲寺
J38nB433_p1001a26║大悲作用詎尋常？演武場為選佛場；不夜燈明千丈
J38nB433_p1001a27║室，無為穩座萬年床。山泉滾滾來廚供，香飯堆堆到
J38nB433_p1001a28║客堂；不二門開天地眼，更於何物不中藏？
J38nB433_p1001a29║送州尊王護法
J38nB433_p1001a30║燕雲密密布湖天，艸木森森俱煥然，德澤恆滋回野
J38nB433_p1001b01║性，慈風逐扇啟甘泉。枯桐席上彈仁政，撾鼓村中謂
J38nB433_p1001b02║法廉，不獨士民歌大有，更令釋道樂雍年。
J38nB433_p1001b03║送如翁周副臺
J38nB433_p1001b04║衣錦還鄉妙出常，終朝無事坐高堂，呼童取餌將魚
J38nB433_p1001b05║戲，攜友彈琴動鳥狂。倦至枕雲眠月窟，興來琢句飽
J38nB433_p1001b06║詩囊，任他世外輪遷變，棹背樓臺百不忙。
J38nB433_p1001b07║早春出行
J38nB433_p1001b08║瘦笻倒卓步山前，萬物回姿俱復妍，春水涵嬌浮野
J38nB433_p1001b09║翠，女蘿帶媚動林煙。錦簪蘭插鶯將語，金線柳抽燕
J38nB433_p1001b10║欲宣，珍重遊方玩賞者，於斯著眼莫徒然。
J38nB433_p1001b11║寺側見梅
J38nB433_p1001b12║始創荒基盡剪裁，何緣留得者枯梅？霜侵老幹枝愈
J38nB433_p1001b13║健，雪壓新莖花更開。瘦骨稜風香撲面，饑膚抱月笑
J38nB433_p1001b14║盈腮，深窮來歷非常種，必是天將壯法臺。
J38nB433_p1001b15║除夕示眾
J38nB433_p1001b16║迎新送舊正斯時，未審諸人知不知，鳳曆初頒青嶂
J38nB433_p1001b17║嶺，鴻鈞始轉綠楊枝。冰開池玉蒼梅綻，雪化巖銀嬌
J38nB433_p1001b18║烏啼，惟有大悲拄杖子，逢年遇節不分枝。
J38nB433_p1001b19║山居
J38nB433_p1001b20║松鍼穿柳線，蒲座補荷衣，果熟山猿墮，花開澗鳥飛。
J38nB433_p1001b21║泉幽聲細細，岫遠影微微，噪晚鴉投宿，卷雲帶月歸。
J38nB433_p1001b22║又
J38nB433_p1001b23║菴雖結上岑，閒賞入中林，翠斂花溪靜，煙凝松壑深。
J38nB433_p1001b24║猿啼山月夜，鶴淚澗雲陰，萬象於斯寂，昭然古佛心。
J38nB433_p1001b25║偈
J38nB433_p1001b26║示面久禪人
J38nB433_p1001b27║一坐如墻壁，翛然萬慮忘，於中討冷暖，就此識存亡。
J38nB433_p1001b28║莫向頑空住，休於死水藏，直須活鱍鱍，如日照當陽。
J38nB433_p1001b29║贈開池禪人
J38nB433_p1001b30║山房雖寂寞，寂寞卻相宜，但種幾竿竹，惟開一面池。
J38nB433_p1001c01║池清嬋出窟，竹翠鳳來儀，藉此為真境，何須格外尋。
J38nB433_p1001c02║示惺衢大德
J38nB433_p1001c03║長安大道更多奇，衢路能通幾個知？昨夜木人雲引
J38nB433_p1001c04║路，投明即到未移時。
J38nB433_p1001c05║示惺默大德
J38nB433_p1001c06║語默圓融俱莫著，一多無礙樂天涯，艸鞋踏破寒潭
J38nB433_p1001c07║月，竹杖橫眠碧底霞。
J38nB433_p1001c08║示惺凡大德
J38nB433_p1001c09║心月孤懸耀碧天，影分萬派絕中邊，於斯把斷要津
J38nB433_p1001c10║者，立刻可超凡聖淵。
J38nB433_p1001c11║示明心禪者
J38nB433_p1001c12║別云見性方成佛，我道明心無佛成，有佛成時終有
J38nB433_p1001c13║壞，無成佛處可長生。
J38nB433_p1001c14║贈九垓學者
J38nB433_p1001c15║月皎波澄雅俊哉，金鱗透海出頭來，當陽一擊開心
J38nB433_p1001c16║印，際會風雲遍九垓。
J38nB433_p1001c17║示照遐禪者（號妙圓）
J38nB433_p1001c18║智鏡明然徹邇遐，妙圓何處不光華？就中若解知端
J38nB433_p1001c19║的，剎剎塵塵是佛家。
J38nB433_p1001c20║示無涯諷華嚴經
J38nB433_p1001c21║華嚴境界事何如，百寶光中瑞色多，向此若明諸佛
J38nB433_p1001c22║意，一毛頭上泛恆河。
J38nB433_p1001c23║示雲亭丹青
J38nB433_p1001c24║休云個裏無聲臭，莫道中間絕點埃，萬里溪山藏筆
J38nB433_p1001c25║底，一天星月隱胸懷。
J38nB433_p1001c26║示正智禪人（號遐修）
J38nB433_p1001c27║了明正智欲遐修，撥轉竿頭入上流，有時踏著無生
J38nB433_p1001c28║地，不用指開彌勒樓。
J38nB433_p1001c29║示登雲禪人（號開修）
J38nB433_p1001c30║登雲涉險欲開修，荊棘鏟除闊路頭，若將大地平如
J38nB433_p1002a01║掌，方坐家堂始便休。
J38nB433_p1002a02║示行足大德
J38nB433_p1002a03║若能識得菴中寶，何必區區海外遊，但得日輪東畔
J38nB433_p1002a04║出，霞沉碧落滿山頭。
J38nB433_p1002a05║示誠一禪人住山
J38nB433_p1002a06║踏遍雲山始識山，層巖轉折路途艱，不如結個茅茨
J38nB433_p1002a07║住，渴飲饑餐枕日閒。
J38nB433_p1002a08║示休心大德掃地
J38nB433_p1002a09║欲得▆前光皎皎，卻拈苕帚殿中掃，風塵觸動滿天
J38nB433_p1002a10║飛，千▆大悲按不到。
J38nB433_p1002a11║示君量居士
J38nB433_p1002a12║從來個事太郎當，珍重君家謾度量，撥轉上頭關捩
J38nB433_p1002a13║子，大千無不露堂堂。
J38nB433_p1002a14║示覺賢居士
J38nB433_p1002a15║心地融通徹性天，了無佛法與君傳，剎塵塵剎毫無
J38nB433_p1002a16║礙，八面玲瓏始覺賢。
J38nB433_p1002a17║贈慧幢禪人
J38nB433_p1002a18║貧且亦堅未是奇，老當亦壯實然稀，山形拄杖與伊
J38nB433_p1002a19║去，八面通敲一任施。
J38nB433_p1002a20║號月幢禪人
J38nB433_p1002a21║無邊香水浮幢剎，一目澄然盡徹開，露出珊瑚枝上
J38nB433_p1002a22║月，峭峞峞地逐徘徊。
J38nB433_p1002a23║贈破有禪人
J38nB433_p1002a24║既破無兮還破有，有無不立始能守，與君一句道分
J38nB433_p1002a25║明，莫放無毛鷂子走。
J38nB433_p1002a26║號破白禪人
J38nB433_p1002a27║英姿壯麗甚奇特，破黑猶如能破白，兩頭截斷不居
J38nB433_p1002a28║中，一喝當臺續祖脈。
J38nB433_p1002a29║示叢石禪人
J38nB433_p1002a30║踏破芒鞋事若何？奔南走北苦婆娑，不如尋個安閒
J38nB433_p1002b01║地，淡飯充饑自在過。
J38nB433_p1002b02║示端一禪人
J38nB433_p1002b03║必定不移於二路，確然端坐斷千差，有時觸碎娘生
J38nB433_p1002b04║鼻，一步高登五葉花。
J38nB433_p1002b05║示得安大德
J38nB433_p1002b06║既披法服莫依稀，聞見秪須珍重持，若得一系毫不
J38nB433_p1002b07║挂，自然平地上天梯。
J38nB433_p1002b08║示味雲典座
J38nB433_p1002b09║踏盡溪山意若何？葛藤遍地正淆訛，不如放下腰包
J38nB433_p1002b10║好，細嚼風雲滋味多。
J38nB433_p1002b11║贈傳心禪者滿十八
J38nB433_p1002b12║今日妙年剛十八，從斯增進周花甲，山僧致祝不多
J38nB433_p1002b13║言，惟願汝心明似月。
J38nB433_p1002b14║示月宗不夜禪人
J38nB433_p1002b15║桂魄澄然靄瑞煙，長明不夜映中天，不惟照徹威音
J38nB433_p1002b16║外，直透威音更那邊。
J38nB433_p1002b17║示湛一胡居士
J38nB433_p1002b18║既欲了明向上機，眾流截斷莫隨之，一超直入如來
J38nB433_p1002b19║地，不枉甘貧吃淡虀。
J38nB433_p1002b20║示騰宇丹青
J38nB433_p1002b21║無相相中有相，有形形裏無形，若要有無不著，除非
J38nB433_p1002b22║騰宇丹青。
J38nB433_p1002b23║次佛育王公水月韻
J38nB433_p1002b24║澄然湛寂徹空清，洞起泥牛逐妄情，擬議欲吞吞不
J38nB433_p1002b25║得，長懷海嶽一輪明。
J38nB433_p1002b26║雪月交輝
J38nB433_p1002b27║寒極難撐擬放眠，地爐灰冷室幽然，推窗始覺冰輪
J38nB433_p1002b28║耀，究竟無非一色邊。
J38nB433_p1002b29║出峽
J38nB433_p1002b30║江風一葦出長川，峽迅波浮噴碧煙，一刻俄經峰十
J38nB433_p1002c01║二，無窮畫意入詩聯。
J38nB433_p1002c02║三珠石
J38nB433_p1002c03║二龍吐出三珠石，砥砫川江萬頃波，卓然不是黃陵
J38nB433_p1002c04║叟，怎得疏通入楚河。
J38nB433_p1002c05║公婆石
J38nB433_p1002c06║稍公稍婆是何緣，卻不同舟各一天。想是參商星所
J38nB433_p1002c07║犯，只容相見不相眠。
J38nB433_p1002c08║寄灼雲法弟
J38nB433_p1002c09║卓錫雖然到別方，絕無佛法可商量，但將乾屎撅消
J38nB433_p1002c10║息，處處逢人謾闡揚。
J38nB433_p1002c11║哭奇枝姪孫
J38nB433_p1002c12║奇枝折卻動高賢，淚滴河山俱慼然，秪謂老身先一
J38nB433_p1002c13║著，誰知汝去在吾前。
J38nB433_p1002c14║弔鏡天禪人
J38nB433_p1002c15║湛湛長空一鏡天，浮幢剎土一明然，可憐露布海雲
J38nB433_p1002c16║起，明半邊兮暗半邊。
J38nB433_p1002c17║卜基
J38nB433_p1002c18║江北江南未了休，無如開創個山頭，枕雲漱月千峰
J38nB433_p1002c19║外，一钁鋤煙不記秋。
J38nB433_p1002c20║建大悲殿獲殘碑數塊，上載唐時名尤勝寺，又
J38nB433_p1002c21║宋時於乾道九年復改壽禪寺
J38nB433_p1002c22║大凡作事貴無心，若至無心道易親，誰知上古壽禪
J38nB433_p1002c23║寺，千百年來又出興。
J38nB433_p1002c24║舟中冒雨
J38nB433_p1002c25║一葦橫江逐浪遊，無端風雨拍船頭，垂竿不顧衣裳
J38nB433_p1002c26║濕，只欲金鱗來上釣。
J38nB433_p1002c27║壽大有嚴居士
J38nB433_p1002c28║遙駕彩鸞銀漢裏，倒騎瑞鹿錦城中，大悲乘興同誠
J38nB433_p1002c29║祝，共慶長生不老翁。
J38nB433_p1002c30║壽天甫楊公
J38nB433_p1003a01║兩岸山為雲老餅，一江水作趙州茶，信手拈來三祝
J38nB433_p1003a02║敬，惟祈福壽至無涯。
J38nB433_p1003a03║送陳居士還鄉
J38nB433_p1003a04║八十翁翁轉故鄉，鄉人一見盡驚惶，卻來問是何方
J38nB433_p1003a05║客，鬚髮根根帶雪霜。
J38nB433_p1003a06║秋日壽李羅二居士
J38nB433_p1003a07║江鶴風清飄木葉，海山月白洞庭波，滿天花甲難籌
J38nB433_p1003a08║記，一夜收來與李羅。
J38nB433_p1003a09║壽瑞芝羅居士
J38nB433_p1003a10║崗陵鶴舞雲千片，海屋籌添月一團，松風嶺韻長生
J38nB433_p1003a11║曲，澗月溪吟太古絃。
J38nB433_p1003a12║副府州侯二大檀越遊玉虛洞
J38nB433_p1003a13║兩大金湯步玉虛，水同船也陸同車，相將不獨流芳
J38nB433_p1003a14║遠，萬古聲名洞石渠。
J38nB433_p1003a15║浴佛值雨示智向李居士
J38nB433_p1003a16║丹山獨步三山外，向日葵開六合中，為浴佛身傾法
J38nB433_p1003a17║雨，雲連海嶽地天通。
J38nB433_p1003a18║賀攀枝楊把總得子
J38nB433_p1003a19║一天瑞氣浮青嶂，四野祥雲繞綠楊，試問往來何境
J38nB433_p1003a20║界，都云檀越獲仙郎。
J38nB433_p1003a21║送子容謝公
J38nB433_p1003a22║方外知交正數年，而今一旦欲分然，頓使瘦腸回九
J38nB433_p1003a23║曲，不知何日復談禪。
J38nB433_p1003a24║中流聞猿啼
J38nB433_p1003a25║一葉中流萬浪隨，撥開三峽出幽危，嶺猿徹底婆心
J38nB433_p1003a26║切，喚不回頭秪是啼。
J38nB433_p1003a27║值雪慶參府鳴翁
J38nB433_p1003a28║長空密密太雲遮，個裏何來妙極嘉，莫是為翁丹詔
J38nB433_p1003a29║至，故令天界散瓊花。
J38nB433_p1003a30║燈月
J38nB433_p1003b01║徹底寒潭月，琉璃古殿燈，兩輪相互照，萬象悉分明。
J38nB433_p1003b02║佛事
J38nB433_p1003b03║禮本師塔。舉香，云：「別師只謂歸來會，誰謂歸來不會
J38nB433_p1003b04║師？數載寸腸迴九結，兜樓一片拜熏之。所以群峰迭
J38nB433_p1003b05║侍，百佛團圞，日月輪流不夜，松風互喚無塵，艸木陳
J38nB433_p1003b06║不盡之煙，溪山獻無生之曲。如是天機清妙，又烏用
J38nB433_p1003b07║不肖於斯灑埽者哉？雖然如是，只得向無塵地上楷
J38nB433_p1003b08║塵、無縫塔中開縫，致使七穴八穿明如杲日，透頂透
J38nB433_p1003b09║底廓似太虛，截群機於句下、納萬象於臺前，百千里
J38nB433_p1003b10║外鞏固皇圖，億萬斯年聯芳佛印。敢問諸人：光前裕
J38nB433_p1003b11║後即不問，且道先師靈骨端居何所？」以杖向空撥一
J38nB433_p1003b12║撥，云：「覿體湛然無向背，何須格外覓蹤由？」
J38nB433_p1003b13║與巖長老舉火。拈火炬云：「不面未相逢，相逢仍不面，
J38nB433_p1003b14║聊將一星火，暗與汝相見。」即攛火炬云：「噁！原來是個
J38nB433_p1003b15║老修行，何似去心忙似箭？相伊意必欲西歸，故把形
J38nB433_p1003b16║骸來改變。雖改變，勿他念，直須穩坐白蓮心，莫謂紅
J38nB433_p1003b17║爐火上燄。」
J38nB433_p1003b18║辭世偈
J38nB433_p1003b19║那畔者邊事孰知？向茲未免悉懷疑，老僧今日分明
J38nB433_p1003b20║去，坐斷兩頭中弗居。既然如是，即今者段光明向甚
J38nB433_p1003b21║麼處？咦！手握金鞭問歸客，夜深誰共玉階行？
J38nB433_p1003b22║塔銘
J38nB433_p1003b23║古峽城髮弟子陳之夔頓首拜撰
J38nB433_p1003b24║大道莫名，名於何所？眾生非相，相於何著？既以身心
J38nB433_p1003b25║奉塵剎，將朝三暮四，應付無何有矣。若復舉似舊面
J38nB433_p1003b26║目，遺災木石，古人有靈，難禁叱吒。然水源木本之思，
J38nB433_p1003b27║固後來返報事。此法幢禪師等老和尚、純老人，深以
J38nB433_p1003b28║師德未酬，法乳罔極，而有塔銘之勒，諄諄為予告也。
J38nB433_p1003b29║予素守諛墓之戒，惟是法幢師身籍空門，猶有仁人
J38nB433_p1003b30║孝子一段懇切，謹援筆以誌其略。按老和尚，字純備，
J38nB433_p1003c01║（諱）廣德，傳臨濟下第三十三世嫡孫。先以托跡蜀土，
J38nB433_p1003c02║溯其世系，蓋古渝豐都李氏裔。甫六齡，而怙恃兩遭
J38nB433_p1003c03║失所，固早信其假俗胎，作人天出世楷梯。迨少長也，
J38nB433_p1003c04║悲愍成性，自具一種佛根。及身許法王，慨然以祖道
J38nB433_p1003c05║為己任。續燈受耳毒和尚，擔荷重法，倒抹陳積公案，
J38nB433_p1003c06║▆正法眼，允矣三世諸佛所托命哉。洎後卓錫吾楚，
J38nB433_p1003c07║疊建道場，宗風郵播，龍象騰集，一時皈命恐後者，不
J38nB433_p1003c08║啻千二百五十人。非惟佛法震搖國土，抑其道味餌
J38nB433_p1003c09║人，故無遠弗屆云。至乙巳而布具黃陵之月峽禪院，
J38nB433_p1003c10║實楚蜀一大勝地，又苦於諸方結壇選佛，乃在秭歸
J38nB433_p1003c11║之城創佛興山、建大悲寺，與唐宋之尤勝壽禪古剎
J38nB433_p1003c12║不謀重新。比其時，四大眾之嫻禮教固多，而慓悍者
J38nB433_p1003c13║更復不少。自一親純和尚，其高風逸骨饜飫人心，鄙
J38nB433_p1003c14║夫寬、薄夫敦，雅有上皇風，則和尚又以佛子肝腸具
J38nB433_p1003c15║轉世道之微權，不類小泥洹徒以因緣攬局面，其為
J38nB433_p1003c16║功於諸佛諸祖，更為功於土地里居，且為功於
J38nB433_p1003c17║聖天子也。嗟乎！大法零落，拄杖叢林，逞青黃之面皮、
J38nB433_p1003c18║衒聽聞之鐘鼓，賣狗懸羊勢不相下，我純和尚豎眉
J38nB433_p1003c19║刮心、力矯濫觸，至今峽城湘漢間衲子領其宗匠、人
J38nB433_p1003c20║民佩其盛德，雖云示寂，遺瓢尚存，正未忘其為純備
J38nB433_p1003c21║和尚也，寧僅衍雙桂宗派乎？他如和尚之行由，載在
J38nB433_p1003c22║行實語錄可攷，勿庸覶縷，用艸數行以銘不朽。
J38nB433_p1003c23║銘曰：
J38nB433_p1003c24║性耽林泉，法激人天。三千七百，直掃風煙。
J38nB433_p1003c25║舌鋒有劍，杖頭無錢。栽無根樹，撐無底船。
J38nB433_p1003c26║入世出世，身後身前。紹衣雙桂，早整祖鞭。
J38nB433_p1003c27║大悲舉拂，燈燈衍傳。淵源奕葉，仰名聖賢。