J38nB434_p1005a01║法幢遠禪師語錄序
J38nB434_p1005a02║道乃眾德之本，性為萬物之靈。道本無形，假德而化；
J38nB434_p1005a03║性本無相，遇境而彰。所以妙道之理，神用難量，導物
J38nB434_p1005a04║指迷，無往不利。剛宗萬法，明貫古今，亦能直指歸元，
J38nB434_p1005a05║亦能權分頓漸。始自靈山拈示，破笑相酬，至今磊磊
J38nB434_p1005a06║落落，而悟達者眾矣。雖然，非鈍根小智者能知，惟大
J38nB434_p1005a07║智精進者明得。如我
J38nB434_p1005a08║法幢和尚，髫齔時知有此段因緣大事，棄世浮華，遂
J38nB434_p1005a09║依純老人得度，歷叩諸方，究明斯道。復覲純老人，契
J38nB434_p1005a10║機得旨。乙巳歲，同師泛舟出峽，道過彝陵，時黃陵月
J38nB434_p1005a11║峽禪院虛席，諸當道請老人住錫譚宗。未久，老人受
J38nB434_p1005a12║秭歸大悲請，眾念其方丈不可一日無主，四眾堅留
J38nB434_p1005a13║師主黃陵法席，師力辭，老人曰：「汝既法幢，當於斯建
J38nB434_p1005a14║立矣，勿卻之。」師應命，遂而卓杖棲焉。師居黃陵將已
J38nB434_p1005a15║三十矣，其高風素行，遐邇瞻聞，每陞堂垂示機語，師
J38nB434_p1005a16║概不錄。門弟子有敏慧者，錄記數十則與余，余得味
J38nB434_p1005a17║之，快然嘆曰：「此語真濟世之津梁也。果信師之言行，
J38nB434_p1005a18║相應無爽矣，宜付梓以廣傳之。」於是門人請余而為
J38nB434_p1005a19║序。余與師雙桂聯枝，交非一日，故不辭固陋而為序
J38nB434_p1005a20║之首，俟夫續燈者採之，以見師之數十年明道行道
J38nB434_p1005a21║之苦心耳。
J38nB434_p1005a22║康熙三十四年四月佛誕日憨堂源拜題於彝陵之
J38nB434_p1005a23║面西軒中
J38nB434_p1005a24║
J38nB434_p1005a25║
J38nB434_p1005a26║
J38nB434_p1005a27║
J38nB434_p1005a28║
J38nB434_p1005a29║
J38nB434_p1005a30║
J38nB434_p1005b01║
J38nB434_p1005b02║
J38nB434_p1005b03║
J38nB434_p1005b04║
J38nB434_p1005b05║
J38nB434_p1005b06║
J38nB434_p1005b07║
J38nB434_p1005b08║
J38nB434_p1005b09║
J38nB434_p1005b10║
J38nB434_p1005b11║法幢禪師語錄目次
J38nB434_p1005b12║序
J38nB434_p1005b13║上堂
J38nB434_p1005b14║小參
J38nB434_p1005b15║法語
J38nB434_p1005b16║頌古
J38nB434_p1005b17║聯芳
J38nB434_p1005b18║偈讚
J38nB434_p1005b19║山居
J38nB434_p1005b20║雜著
J38nB434_p1005b21║
J38nB434_p1005b22║
J38nB434_p1005b23║
J38nB434_p1005b24║
J38nB434_p1005b25║
J38nB434_p1005b26║
J38nB434_p1005b27║
J38nB434_p1005b28║
J38nB434_p1005b29║
J38nB434_p1005b30║法幢禪師語錄目次終
J38nB434_p1005c01║法幢遠禪師語錄
J38nB434_p1005c02║門人通慧等編
J38nB434_p1005c03║住黃陵禪院語錄
J38nB434_p1005c04║參府傅公暨諸文學請就黃陵開堂。陞座，拈香祝
J38nB434_p1005c05║聖畢，次拈香云：「此瓣香曾遭毒手，智訖情枯，久藏巖
J38nB434_p1005c06║壑之中，培養根深蒂固。時逢作者，不敢囊藏，只得對
J38nB434_p1005c07║人天眾前華劈，信手拈來，供養我現住大悲堂上傳
J38nB434_p1005c08║臨濟正宗第三十四世純備先師大和尚，用酬法乳
J38nB434_p1005c09║之恩。」斂衣就座。上首白槌竟，師云：「海客生涯在海淮，
J38nB434_p1005c10║孤舟蓑笠任徘徊，絲綸拋擲波心裏，一掣金鱗信手
J38nB434_p1005c11║來。還有負命者麼？」無人出問，乃云：「黃陵道曠，迥別諸
J38nB434_p1005c12║方，水直如弦，峰奇似削。未到者，心懷猶豫；已到者，覿
J38nB434_p1005c13║體分明。猶豫的，正好趨步向前；分明的，直須退躬就
J38nB434_p1005c14║己。所以道：事無一向。有時拈頭作尾、拈尾作頭，以一
J38nB434_p1005c15║為多、以多為一。」驀豎拂子，召眾云：「看看，拂子頭上放
J38nB434_p1005c16║寶月光，遍界三千大千世界，廣及無量十方國土，一
J38nB434_p1005c17║一國土有無量諸佛，或現帝釋身、或現宰官身、或現
J38nB434_p1005c18║居士身，乃至或現種種諸身，出微妙音演說妙法，一
J38nB434_p1005c19║一音中俱無量法，一一法中俱無量義。」復擊拂云：「還
J38nB434_p1005c20║聞麼？若聞，一切法不生、一切法不滅，所謂一相無相；
J38nB434_p1005c21║其或未然，依稀似曲纔堪聽，又被風吹別調中。」結椎
J38nB434_p1005c22║下座。
J38nB434_p1005c23║上堂。問：「如何是黃陵境？」師云：「千峰聳翠。」進云：「如何是
J38nB434_p1005c24║境中人？」師云：「鼻直眉橫。」進云：「人境已蒙師指示，臨濟
J38nB434_p1005c25║宗風事如何？」師云：「一棒一條痕，一掌一握血。」進云：「凜
J38nB434_p1005c26║然如在。」師便打，僧便喝，師云：「好一喝落在甚麼處？」僧
J38nB434_p1005c27║擬議，師云：「只得一跳。」乃云：「高懸寶鏡，洞察無私，正令
J38nB434_p1005c28║當行，十方坐斷。所以凜凜孤危，沉沉絕照，直饒佛至
J38nB434_p1005c29║魔至，管教齊立下風；天來龍來，未免吞聲忍氣。如是
J38nB434_p1005c30║建立，何德不辦？何事不修？敢問大眾：如是威猛，如是
J38nB434_p1006a01║作略，且道承誰恩力？」驀豎拂子，云：「頻拈一隻無孔笛，
J38nB434_p1006a02║逆風吹又順風吹。」
J38nB434_p1006a03║佛成道日，上堂。「雪山居六載，寒氣逼千峰，午夜毛頭
J38nB434_p1006a04║星出現，無端見刺脫然空，統十方為真境，總八表共
J38nB434_p1006a05║同風。」驀拈拄杖，召眾云：「會麼？會即毛端通戶海，始知
J38nB434_p1006a06║大地一塵中。」卓一卓，下座。
J38nB434_p1006a07║雲石居士雉髮，請上堂。「寶鏡高懸，金刀在握，頂門上
J38nB434_p1006a08║黑漆桶開，腳跟頭紅絲線斷，致使七穿八穴、豎四橫
J38nB434_p1006a09║三，活潑潑如水底游魚，洞玄玄似空中鳥跡，直得千
J38nB434_p1006a10║里萬里渾無依，透色透聲淨裸裸。正恁麼時，還留礙
J38nB434_p1006a11║得麼？拘絆得麼？大眾！既有如是奇特，且道是何人分
J38nB434_p1006a12║上事？」良久，云：「不因樵子徑，爭到葛洪家？」
J38nB434_p1006a13║上堂。「圓陀陀，光灼灼，寸絲不掛天真佛。滄海闊，白雲
J38nB434_p1006a14║閒，豈容毫髮著其間？假雞聲韻難瞞我，未肯模糊放
J38nB434_p1006a15║過關。雖然恁麼說話，大似徐六擔板，其中有個活鱍
J38nB434_p1006a16║底漢出來道：『何拘界內、界外？者邊、那邊？盡虛空無非
J38nB434_p1006a17║極樂，窮剎海悉是家邦，虎口裏橫身，劍刃上獨步，入
J38nB434_p1006a18║林▆不動艸，涉海不動波。』具如是作略，方較些子；脫
J38nB434_p1006a19║或未然，山僧拄杖子自拈自弄去也。」驀拈拄杖，卓一
J38nB434_p1006a20║卓，云：「沖開碧落連天秀，放出黃河徹底清。」
J38nB434_p1006a21║上堂。「山林幽曠，迥別城居。雲籠古木陰清，雨過花敷
J38nB434_p1006a22║碧樹。所以道：住深山不知城市事，只聞猿吟幽壑，犬
J38nB434_p1006a23║吠鄰村。徑傍緣竹森森，谷口閒雲片片。巖壁藤蘿鋪
J38nB434_p1006a24║錦繡，莓苔裹石露真機。門連江碧，寺古風高。三珠石
J38nB434_p1006a25║砥柱中流，月峽峰壁立萬仞。若作境會也得，若作佛
J38nB434_p1006a26║法也得。有個伶俐漢出來道：『人境不立時又作麼生？』
J38nB434_p1006a27║『四野無雲空碧嶂，倚天長劍逼人寒。』」
J38nB434_p1006a28║結夏，上堂。問：「如何是正法眼？」師良久，云：「會麼？」進云：「不
J38nB434_p1006a29║會。」師云：「賣寶撞著瞎波斯。」乃云：「朱明啟候，夏景初臨，
J38nB434_p1006a30║雲衲高人，罷搖金錫，以大圓覺為伽藍，安居平等性
J38nB434_p1006b01║智則且置，只如紅爐燄裏翻身一句又作麼生？一火
J38nB434_p1006b02║鑄成金彈子，團圞都不費鉗錘。」
J38nB434_p1006b03║早參。「若論此事，如百萬軍陣中交戰相似，正恁麼時，
J38nB434_p1006b04║還轉盻得麼？退後得麼？直須爭進向前始得。若有一
J38nB434_p1006b05║毫畏念在心即不堪矣，又安得取信於人哉？諸仁者！
J38nB434_p1006b06║山僧恁麼告報，有聊聞舉著踢起便行者麼？如有，山
J38nB434_p1006b07║僧慶幸；若無，山僧失利去也。」擲下拂子，歸方丈。
J38nB434_p1006b08║解夏，上堂。問：「學人有則因緣，今日舉似和尚。」師云：「汝
J38nB434_p1006b09║試舉看。」僧良久，噓兩聲，師云：「猶是影響邊事。」僧擬進
J38nB434_p1006b10║語，師云：「忘前失後漢。」乃云：「把住九旬，毫髮不通；放開
J38nB434_p1006b11║一線，七穿八穴。所以高懸智鏡，納萬象於臺前；橫案
J38nB434_p1006b12║太阿，截群機於句下。逸格超宗，輝騰今古，在處揭人
J38nB434_p1006b13║天正眼，隨方闡微笑宗風。雖是恁麼人，方說恁麼話；
J38nB434_p1006b14║欲行恁麼事，須是恁麼人。雖然，猶是功勳邊事，只如
J38nB434_p1006b15║獨超物外一句又作麼生道？」驀拈拄杖，卓一卓，云：「九
J38nB434_p1006b16║萬里鵬纔展翅，一千年鶴便翱翔。」
J38nB434_p1006b17║小參
J38nB434_p1006b18║小參。「欲明向上關頭，須奮逸格超群之志，方可了生
J38nB434_p1006b19║脫死，紹續宗乘。近來學者斷不以生死為念，只圖延
J38nB434_p1006b20║緩過期，者裏經冬、那邊度夏，將別人殘羹剩飯亂噇
J38nB434_p1006b21║亂嚼，竟不知裏面是何滋味，卻道：那個堂頭好機鋒，
J38nB434_p1006b22║那個堂頭好偈頌。如斯之輩，不惟有壞初機，亦且有
J38nB434_p1006b23║污先聖。所以，古人以此大事如救頭然，從朝至暮，念
J38nB434_p1006b24║茲在茲，無一刻放過，必將生死究明到不疑之地方
J38nB434_p1006b25║歇。脫或依稀，異日鑊湯爐炭裏煮煠有分在，莫怪山
J38nB434_p1006b26║僧不曾與汝道破。」
J38nB434_p1006b27║小參。「欲明生死事，立志要精堅，休放逸，莫貪眠，途中
J38nB434_p1006b28║滑石太新尖，行腳不開如是眼，艸鞋終被石頭瞞。」
J38nB434_p1006b29║傳戒，小參。「握定戒力，屏絕諸緣方斂念；被忍辱鎧，掃
J38nB434_p1006b30║清六合始安居。所以道：殺人不眨眼的立地成佛，立
J38nB434_p1006c01║地成佛的殺人不眨眼。然雖如是，太勇猛生，不若從
J38nB434_p1006c02║此而到彼、自下而至上，未有不涉程途而登泰嶽者
J38nB434_p1006c03║哉！故我佛佛受授，惟受此衣；祖祖相傳，惟傳此戒。此
J38nB434_p1006c04║戒此衣，如天普蓋、似地普擎、如日普照、如風普吹，不
J38nB434_p1006c05║但後學初機依此而行，直饒三世諸佛、天下老和尚
J38nB434_p1006c06║無不從斯而證。何也？畢竟水須朝海去，到頭雲定覓
J38nB434_p1006c07║山歸。」
J38nB434_p1006c08║示眾
J38nB434_p1006c09║示眾。「凡學道之士，必須立堅固之志，起難遭之想。若
J38nB434_p1006c10║是依稀度日，縱意苟安，戒行不能持、禪定不能修，亦
J38nB434_p1006c11║謂向是非人我處用功，無明鬼窟裏作活。似這般敝
J38nB434_p1006c12║病，不獨山僧難以救治，只饒扁鵲到來，亦只拱手而
J38nB434_p1006c13║退。何故？病入膏肓矣。若是皮下有血的漢，聞如是說
J38nB434_p1006c14║話，便乃知慚識恥，發勇猛心，立精進志，把生死二字
J38nB434_p1006c15║貼在眉上，向日用尋常行住坐臥之中各自體看，歲
J38nB434_p1006c16║久年深，確實不移其志，又何憂生死之不辦，大法之
J38nB434_p1006c17║不能明哉？珍重。」
J38nB434_p1006c18║示眾。「然此一事，人人本有、個個不無，只為諸人被情
J38nB434_p1006c19║塵蓋覆、聲色羅籠，竟不得個出頭分，致使我佛佛祖
J38nB434_p1006c20║祖、前賢後聖，設盡多方、用盡伎倆，入廛垂手，無非為
J38nB434_p1006c21║此一大事因緣而出現於世。就中有個聊聞舉著的
J38nB434_p1006c22║漢，領個活頭，如握一口金剛王寶劍相似，把從前所
J38nB434_p1006c23║習所學、所見所聞的爛骨董一刀截斷，貼起娘生面
J38nB434_p1006c24║皮、豎起鐵骨脊梁，向吃飯穿衣處、運水搬柴處、誦持
J38nB434_p1006c25║禮拜處，乃至一喜一怒、一往一來處，亦如是參究。參
J38nB434_p1006c26║到情識兩忘、言思路絕，見天不是天、地不是地、山不
J38nB434_p1006c27║是山、水不是水、僧不是僧、俗不是俗，千沒奈何、萬沒
J38nB434_p1006c28║奈何處，撲地一交㘞地聲，甦醒起來，心花頓發，明如
J38nB434_p1006c29║杲日，無所不照、無所不明，與諸佛共一眼、諸祖同一
J38nB434_p1006c30║舌，直饒千七百則淆訛公案，不待問人而自知之矣，
J38nB434_p1007a01║奚用山僧搖唇鼓舌者哉？然雖如是，不入洪波裏，爭
J38nB434_p1007a02║見弄潮人？」
J38nB434_p1007a03║示眾。「凡學道人，必須體認天真，以悟為則，不得向言
J38nB434_p1007a04║句上追求，文字裏作活。須是將自己面門翻轉，腳跟
J38nB434_p1007a05║下事了明，從自己胸襟中流出始得。若是求人涕唾，
J38nB434_p1007a06║廣學多聞，於生死工夫中總沒交涉矣。各宜珍重。」
J38nB434_p1007a07║示眾。「此段因緣大事，不是說說便休，畢竟把作一樁
J38nB434_p1007a08║最要緊事做去，方可動眾超群、了生脫死。若是依稀
J38nB434_p1007a09║彷彿，非一生、二生，縱千生、百生，秪是一個忌口而已。
J38nB434_p1007a10║所以，譬如逆水之舟，用篙撐住、用繩拽住，無一刻放
J38nB434_p1007a11║閑，方可得到彼岸。如是貪觀雲雁、失卻手橈，則未免
J38nB434_p1007a12║流入苦海、墮諸苦趣。還須發大勇猛、起大志力，撥轉
J38nB434_p1007a13║船頭，任他白浪滔天、洪波浩渺，捨死忘生，直是撐去。
J38nB434_p1007a14║有如是志力，自然平步菩提岸上、高登解脫場中，永
J38nB434_p1007a15║為佛子，豈不快活也耶？何得以此目前夢幻空花而
J38nB434_p1007a16║為實際者哉？珍重。」
J38nB434_p1007a17║示安石通禪人
J38nB434_p1007a18║從上古人親近真善知識，勤勞刻苦，廢寢忘餐，必將
J38nB434_p1007a19║衣線下事究明，透頂透底，出羅籠、離窠臼，洒洒落落、
J38nB434_p1007a20║無拘無束，等閑拈一語、示一機，動地驚天，為千百世
J38nB434_p1007a21║之標準，方不姑負參學之志。珍重。
J38nB434_p1007a22║頌古
J38nB434_p1007a23║樓子和尚經過街市酒樓下，聞唱曲云：「你既無
J38nB434_p1007a24║心我便休。」忽然大悟。
J38nB434_p1007a25║你既無心我便休，南來北去未相投，從今擊破鴛鴦
J38nB434_p1007a26║枕，恩斷情忘入上流。
J38nB434_p1007a27║溈山水牯牛。
J38nB434_p1007a28║堪羨溈山水牯牛，橫行直撞沒人收，饑餐南嶽無根
J38nB434_p1007a29║艸，渴飲西江最上流。
J38nB434_p1007a30║黃龍三關。
J38nB434_p1007b01║我手佛手，共為一肘。三千大千，一捏齊走。
J38nB434_p1007b02║我腳驢腳，都盧踏著。縱橫太虛，千聖何脫。
J38nB434_p1007b03║雖道生緣，何常變遷。塵沙國土，水闊山尖。
J38nB434_p1007b04║牧頌
J38nB434_p1007b05║未牧
J38nB434_p1007b06║風梳頭角一聲哮，萬里家山轉見遙，斷壑孤雲懷恨
J38nB434_p1007b07║恨，都云無狀犯人苗。
J38nB434_p1007b08║初調
J38nB434_p1007b09║鼻孔昂藏直貫穿，爪牙剛落惡加鞭，若然不具拏雲
J38nB434_p1007b10║手，安得輸身讓我牽。
J38nB434_p1007b11║受制
J38nB434_p1007b12║野性難收易縱馳，眉毛廝結每相隨，孜孜休教連纖
J38nB434_p1007b13║去，一撥回頭莫放疲。
J38nB434_p1007b14║回首
J38nB434_p1007b15║驀地相呼便轉頭，與麼田地絕剛柔，渾身機括全然
J38nB434_p1007b16║露，是佛魔名不著留。
J38nB434_p1007b17║馴伏
J38nB434_p1007b18║卷舒收放野溪邊，渴飲饑餐得自然，東岸猿啼於午
J38nB434_p1007b19║夜，眠雲臥月不須牽。
J38nB434_p1007b20║無礙
J38nB434_p1007b21║海晏河清境自如，銀山鐵壁豈能拘？裁雲截月千峰
J38nB434_p1007b22║外，一笛橫吹樂有餘。
J38nB434_p1007b23║任運
J38nB434_p1007b24║萬象收歸頭角中，煙霞襯足艸茸茸，晴生翠嶺雲歸
J38nB434_p1007b25║壑，一帶溪山絕澹濃。
J38nB434_p1007b26║相忘
J38nB434_p1007b27║八面玲瓏萬慮空，人牛不二絕殊同，峭巍巍地乾坤
J38nB434_p1007b28║廓，蓑笠常將挂嶺東。
J38nB434_p1007b29║獨照
J38nB434_p1007b30║根塵屏絕任安閒，兩足常伸天地間，東嶺日紅西嶺
J38nB434_p1007c01║白，高眠猶自掩柴關。
J38nB434_p1007c02║雙眠
J38nB434_p1007c03║焂忽人牛露跡蹤，寒光凜凜透長空，清風一味生頭
J38nB434_p1007c04║角，搖蕩坤維吐玉叢。
J38nB434_p1007c05║聯芳
J38nB434_p1007c06║付安石通慧禪人
J38nB434_p1007c07║月峽堂前養聖胎，爪牙全備迓賢才，宗風大振機輪
J38nB434_p1007c08║捷，正派流傳遍九垓。
J38nB434_p1007c09║偈讚
J38nB434_p1007c10║示勝還屈居士（法名通永）
J38nB434_p1007c11║冷暖應須汝自知，自知知是甚形儀？確然一識本來
J38nB434_p1007c12║面，始信如來即是伊。
J38nB434_p1007c13║示美才李居士（法名通覺）
J38nB434_p1007c14║學道如同學射堅，須於矢上更加尖，直饒鐵壁銀山
J38nB434_p1007c15║也，徹底還他一箭穿。
J38nB434_p1007c16║示士弘王居士（法名通明）
J38nB434_p1007c17║臨行一著無多子，貴在澄清個念頭，縱有百千諸業
J38nB434_p1007c18║聚，冷冰冰地自然休。
J38nB434_p1007c19║山堂夜坐
J38nB434_p1007c20║月峽堂前浩影孤，青青翠竹兩扶疏，閒來檢點生平
J38nB434_p1007c21║事，更無一事與心孚。
J38nB434_p1007c22║中秋夜月
J38nB434_p1007c23║露滴岑巖山石冷，光凝幽澗碧波寒，一片冰輪懸宇
J38nB434_p1007c24║宙，千門萬戶玉珊珊。
J38nB434_p1007c25║眾居士傳師六秩像請讚
J38nB434_p1007c26║人人說你是老僧，老僧可信可疑？果是老僧，不妨下
J38nB434_p1007c27║座，將六十年前茶飯帳清算明白，不枉在黃陵堂上
J38nB434_p1007c28║賣弄一場。不然，可收拾模樣，各自看好。雖然如是，平
J38nB434_p1007c29║常一樣窗前月，纔有梅花便不同。咦！
J38nB434_p1007c30║山居
J38nB434_p1008a01║積翠堆嵐覆碧山，跏趺終日白雲閒，倏然策起雙眉
J38nB434_p1008a02║看，盡日無人可叩關。
J38nB434_p1008a03║其二
J38nB434_p1008a04║禪不參兮經不看，平生只欲住深山，夢回蘿月松風
J38nB434_p1008a05║迥，笑傲煙霞天地間。
J38nB434_p1008a06║其三
J38nB434_p1008a07║就泉掃葉和雲拂，倚石支鐺帶月烹，一日雖然三度
J38nB434_p1008a08║用，山雲水月要分明。
J38nB434_p1008a09║雪
J38nB434_p1008a10║濛濛山色別生情，醉裏梨花蛺蝶經，暫倚平臺聊四
J38nB434_p1008a11║望，翩翩琪樹吐瓊英。
J38nB434_p1008a12║又
J38nB434_p1008a13║嫩艸敷為座，閒雲列作屏，惟同三兩友，抵足話無生。
J38nB434_p1008a14║樂道歌
J38nB434_p1008a15║竹院剛纔開，松花墜滿階。從何入，夜伴爽風來。
J38nB434_p1008a16║平臺開一井，萬象孰逃影。盡虛空，澄然徹透頂。
J38nB434_p1008a17║門外一枝柳，拈來可當塵。說法時，拂即空諸有。
J38nB434_p1008a18║一架沒絃琴，不彈卻有聲。是知音，方纔側耳聽。
J38nB434_p1008a19║一株無影樹，秀實鳳來棲。堪笑矣，為何人不知？
J38nB434_p1008a20║握鋤耘陸地，𡎺破指頭回。玄沙老，也曾從此來。
J38nB434_p1008a21║閒行山嶽外，突入白雲窩。者其間，那曉老僧多。
J38nB434_p1008a22║倦來樹下臥，月影松篩墮。急醒來，西山日已暮。
J38nB434_p1008a23║閒攜無底藍，常盛死蛇還。如觸犯，毒氣噴人間。
J38nB434_p1008a24║山形拄杖子，敲出虛空髓。順若多，逼得無依倚。
J38nB434_p1008a25║四威儀
J38nB434_p1008a26║山中行，踢破嶺頭雲，飛幾片，東西兩岸橫。
J38nB434_p1008a27║山中住，長年不扃戶。一物無，任隨人往顧。
J38nB434_p1008a28║山中坐，說甚蒲團破。石為床，劫火幾經過。
J38nB434_p1008a29║山中臥，漏室寒雲墮。急醒來，今日又將暮。
J38nB434_p1008a30║清虛寥廓握蒲行，兩腳雲攢過翠岑，黑內徐行量古
J38nB434_p1008b01║路，翻身踏倒古峰橫。
J38nB434_p1008b02║孤峰盤結艸庵住，萬聖千賢總一處，午夜雙猿共室
J38nB434_p1008b03║眠，天明依舊到緣樹。
J38nB434_p1008b04║盤陀石上跏趺坐，雲去雲來身上破，一代時經目下
J38nB434_p1008b05║明，浮生穿鑿我無過。
J38nB434_p1008b06║白衣深處和衣臥，渠自安閒最懶惰，每每齁鼾達旦
J38nB434_p1008b07║明，不參祖意不功課。
J38nB434_p1008b08║十二時歌
J38nB434_p1008b09║雞鳴丑，動起無生一老叟。結伽敷，面南朝北斗。
J38nB434_p1008b10║平旦寅，約水烹來濯面門。撩天鼻，元來搭上脣。
J38nB434_p1008b11║日出卯，鑑地窺天光皎皎。百億都，居然徹照了。
J38nB434_p1008b12║食時辰，動著須將五觀存。者粒米，當重若珠珍。
J38nB434_p1008b13║禺中巳，秪須策起眉來覷。佛與魔，俱是眼中刺。
J38nB434_p1008b14║日南午，昏散二魔實所苦。臨敵時，莫打退塘鼓。
J38nB434_p1008b15║日昳未，夕陽斜掛將西墜。任昇沉，不出者圈繢。
J38nB434_p1008b16║晡時申，綠楊拂檻日斜曛。貪程侶，甘被夕陽征。
J38nB434_p1008b17║日入酉，陣陣微風拂岸柳。目前機，禪人能薦不？
J38nB434_p1008b18║黃昏戌，雲堂寂靜無燈燭。抱月眠，自有孤光露。
J38nB434_p1008b19║人定亥，兩腳長伸放四大。入落伽，寤寐渾無礙。
J38nB434_p1008b20║夜半子，翻來覆去是誰使？及醒來，呵呵笑不已。
J38nB434_p1008b21║秋夜
J38nB434_p1008b22║供爐陳柏子，款茗酌清泉，桂實篩金影，松風響玉絃。
J38nB434_p1008b23║又
J38nB434_p1008b24║百蟲聲裏坐，明月光中眠，不知誰是我，莫測孰為天。
J38nB434_p1008b25║
J38nB434_p1008b26║
J38nB434_p1008b27║
J38nB434_p1008b28║（板存嘉興楞嚴寺經坊，附藏流通。）
J38nB434_p1008b29║
J38nB434_p1008b30║法幢禪師語錄終