J39nB435_p0001a01║伏獅義公禪師語錄序
J39nB435_p0001a02║從來棄榮趨寂，超乎塵世之外，而不為塵世所囿者，
J39nB435_p0001a03║幸皆慷慨英偉之士，賦性剛烈，故能擔荷斯道，直透
J39nB435_p0001a04║本來，遂為千古名宿。至于香閨繡榻之儔，大約婉順
J39nB435_p0001a05║迪躬，柔嘉為則，欲求其皈依法苑，紹續傳燈者，代不
J39nB435_p0001a06║多見。豈果剛柔之不相及歟？抑亦賦卑之有懸殊也？
J39nB435_p0001a07║惟吾禾郡則不然。吾郡自鼎革來，名閨巨族多有克
J39nB435_p0001a08║自振拔，或能棄顯榮而嚮道、或因賦別鵠而被緇，聞
J39nB435_p0001a09║見固多，親炙不少。若夫獨悟真空，直趨上乘，受衣缽
J39nB435_p0001a10║于名師，啟迷途于後覺者，余于葭莩中得二人焉：曰
J39nB435_p0001a11║祗園、曰一揆。祗園得法于石車，一揆得法于祗園，今
J39nB435_p0001a12║古爭輝，後先標映，彬彬乎盛世之休風哉！一揆有菴
J39nB435_p0001a13║名參同，去雙谿一里而遙，臨水背村，徑幽樹古，儼然
J39nB435_p0001a14║瑤池閬苑。余以戚誼，嘗呼艇過游，循香積而東，有祗
J39nB435_p0001a15║園塔院在焉。贍禮之餘，諦視題石，則知中立者為祗
J39nB435_p0001a16║園，東峙者為義公。義公者，梅里人，亦祗園之法嗣，一
J39nB435_p0001a17║揆之同儕也。聞道最早，向住伏獅菴，歿而一揆為之
J39nB435_p0001a18║建塔于此。所著有語錄一帙，適其徒為一攜之在菴，
J39nB435_p0001a19║索余為序。余叩其生平懿行，伊徒能備悉之。大約飄
J39nB435_p0001a20║然逸概，磊落不凡者，其丰度之安閑也；莊重端凝，清
J39nB435_p0001a21║音疏越者，其梵唄之整肅也；藹然恬適，粹白襟懷者，
J39nB435_p0001a22║其待人之雍睦也。若夫揮毫則錦繡為心，染翰則風
J39nB435_p0001a23║華掩映，以至女紅餘緒盡逞精思，玉屑芳徽群推雅
J39nB435_p0001a24║量，直使頌揚靡罄，豈徒枯坐為功者耶？為一之言若
J39nB435_p0001a25║此。時當秋陰初霽，桂香襲裾，白雲浮空，明月在水，坐
J39nB435_p0001a26║對翠竹碧梧之間，義公如在，呼之欲出，爰泚筆而為
J39nB435_p0001a27║之序。
J39nB435_p0001a28║康熙戊午桂月檇李高以永子脩甫撰
J39nB435_p0001a29║
J39nB435_p0001a30║
J39nB435_p0001b01║伏獅義公禪師語錄
J39nB435_p0001b02║明元記錄
J39nB435_p0001b03║金粟後堂師領松江仁宇陸居士同諸善人等請陞
J39nB435_p0001b04║座。師顧視左右，云：「莫有作家戰將，不妨出來共相唱
J39nB435_p0001b05║和。有麼？」僧問：「請問和尚：如何是奪人不奪境？」師云：「渡
J39nB435_p0001b06║水穿雲取坎行。」進云：「如何是奪境不奪人？」師云：「打開
J39nB435_p0001b07║不夜城。」進云：「如何是人境兩俱奪？」師云：「太極從來在
J39nB435_p0001b08║這裏。」進云：「如何是人境俱不奪？」師云：「自起還自倒。」進
J39nB435_p0001b09║云：「四句以蒙師指示，如何是向上事？」師云：「退後看。」乃
J39nB435_p0001b10║卓拄杖，云：「看看，木上座打開八字，放大寶光照耀諸
J39nB435_p0001b11║人，如天普蓋、似地普擎，有如是自在、具如是威德，過
J39nB435_p0001b12║去諸聖於無量劫來勤苦受盡所得祕要法門，今將
J39nB435_p0001b13║普示大眾，不用纖毫心力。若是手親眼辯底，逴得便
J39nB435_p0001b14║行，一出、一入，全開、全合，一縱、一奪，有賓、有主，可與日
J39nB435_p0001b15║月同明、可與山河永固，智山、壽山剎那現前。正當恁
J39nB435_p0001b16║麼時，因齋慶讚一句作麼生道？」喝一喝，云：「離中虛，坎
J39nB435_p0001b17║中滿。」
J39nB435_p0001b18║元宵，雲間無塵師領仁宇陸居士請陞座。師云：「舉揚
J39nB435_p0001b19║宗要，須是箇漢。山僧福薄才疏，法門糠秕，前荷善信
J39nB435_p0001b20║堅請，辭之再三，彼愈慇懃，事不獲已，聊與露布一上。
J39nB435_p0001b21║伏獅門頭冷凄凄，到者都緣揆上機。摩竭令行傳今
J39nB435_p0001b22║古，知音相遇恰重提。」良久，云：「南贍部洲打鼓，北俱盧
J39nB435_p0001b23║州陞座，西牛賀州說法，東勝神州參詳。且道：說什麼
J39nB435_p0001b24║法？古人道：『幽鳥語如簧，垂柳金線長。煙收山谷靜，風
J39nB435_p0001b25║送野花香。永日瀟然坐，澄心萬慮忘。欲言言不及，林
J39nB435_p0001b26║下好商量。』既言之不及，又商量箇什麼？若道有商量，
J39nB435_p0001b27║古人恁麼道；若道無商量，古人恁麼道。大眾！且作麼
J39nB435_p0001b28║生商量？」喝一喝，云：「處處燈光燦爛輝，優游不夜天中
J39nB435_p0001b29║月。」下座。
J39nB435_p0001b30║臘八，般若準提菩薩開光，義川和尚請。師舉筆，云：「筆
J39nB435_p0001c01║尖頭上放寶光，露柱燈籠齊合掌。奕世檀那無量壽，
J39nB435_p0001c02║威音那畔靡遮障。昔年釋迦老子成道，今日準提大
J39nB435_p0001c03║士開光。」舉筆點云：「秪這箇，幾多人識他不得。縱饒識
J39nB435_p0001c04║得，也是尋常茶飯。大眾！還見麼？山僧劈開金鎖玄關，
J39nB435_p0001c05║突出三首六臂，直得眉懸瑞彩，頂放祥光，觸處圓明，
J39nB435_p0001c06║全彰秀麗；脫或未然，不免重新點出。」復點，云：「額上這
J39nB435_p0001c07║眼，且道：作何光色？不萌枝上聯芳秀，大法堂前意氣
J39nB435_p0001c08║獰。」
J39nB435_p0001c09║進方丈。師震威一喝，云：「不入虎穴，焉得虎子？三世諸
J39nB435_p0001c10║佛於北轉大法輪、歷代祖師於此提持宗印，明眼衲
J39nB435_p0001c11║僧自救不了，今日珂上座到這裏又且如何施設？」按
J39nB435_p0001c12║拄杖，云：「寶劍全提光燦爛，英賢相敘樂昇平。」
J39nB435_p0001c13║元旦，示眾。「放下身心萬事休，單提無字在心頭。㘞地
J39nB435_p0001c14║一聲轟霹靂，橫開大口驗宗猷。」以竹篦劃一劃，云：「大
J39nB435_p0001c15║眾！還會麼？」擲竹篦，作聲云：「向這裏薦取。」
J39nB435_p0001c16║義川法兄伏獅有省，贈偈
J39nB435_p0001c17║乘風猛虎伏獅林，捉月當年恨卻深，哭笑兩忘全體
J39nB435_p0001c18║放，懸崖撒手獨稱尊。
J39nB435_p0001c19║一揆法弟住靜有懷
J39nB435_p0001c20║地分南北少溫存，遙意離群老弟昆，花燦篝燈愁我
J39nB435_p0001c21║▆，夢寒霜月冷師門。幾回入室揮機用，不遇知音深
J39nB435_p0001c22║▆冂，聲價海天君自重，獨慚孤影擲乾坤。
J39nB435_p0001c23║登靈隱茅蓬望飛來峰偶占
J39nB435_p0001c24║靈隱峰巒瑞氣騰，英賢到此盡沾恩，飛來踏破無痕
J39nB435_p0001c25║跡，大地山河一掌平。
J39nB435_p0001c26║贈雲間仁宇陸居士
J39nB435_p0001c27║萬行門中深得趣，鳥啼花笑兩依依，更須知有通天
J39nB435_p0001c28║▆，拶破威音向上機。
J39nB435_p0001c29║和慈受禪師披雲臺十韻
J39nB435_p0001c30║林間得趣便居山，智境悠然不等閒，曹谿風月渾如
J39nB435_p0002a01║昨，濟水長流滿世間。
J39nB435_p0002a02║石臺不散宋時雲，越地吳山有野人，靜聽松風煙壑
J39nB435_p0002a03║起，吹毛劍上解翻身。
J39nB435_p0002a04║藥山室內任騰騰，慈受深藏萬象明，今日動容揚古
J39nB435_p0002a05║路，高賢千載振家聲。
J39nB435_p0002a06║玄關擊碎臉通紅，佛祖家私用莫窮，撥轉機輪無剩
J39nB435_p0002a07║法，威音那畔播宗風。
J39nB435_p0002a08║鳥道難尋向外攻，掩泥布髮昔人容，琴臺雪曲家聲
J39nB435_p0002a09║遠，把住清霄翠靄中。
J39nB435_p0002a10║坐斷孤峰最上頭，滔天浪裏解通流，英賢善達其中
J39nB435_p0002a11║趣，一曲滄溟唱未休。
J39nB435_p0002a12║猢猻三箇草堂前，笑破燈籠嘴半邊，㘞地一聲親見
J39nB435_p0002a13║得，乾坤何處不方圓？
J39nB435_p0002a14║黃梅衣缽付兒孫，擬奪之時失卻真，幸得道高龍虎
J39nB435_p0002a15║伏，回頭求法果奇新。
J39nB435_p0002a16║坐箇蒲團心境休，白雲流水兩悠悠，坐來夜月中天
J39nB435_p0002a17║皎，照徹山河出一頭。
J39nB435_p0002a18║當堂誰敢論精粗，到者方名大丈夫，饒君月下泛波
J39nB435_p0002a19║釣，認滿為江覓恁魚。
J39nB435_p0002a20║哭本師和尚
J39nB435_p0002a21║月落西沉三度秋，床頭麈尾不曾收，簷前祗樹分枝
J39nB435_p0002a22║淚，風起禪堂雨潺愁。
J39nB435_p0002a23║二十年來海內師，縱橫拄杖絕支離，爐煙丈室何曾
J39nB435_p0002a24║滅？慚愧兒孫似舊時。
J39nB435_p0002a25║本師忌辰拈香，指像云：「大眾！還見者老漢麼？一生性
J39nB435_p0002a26║太急，初參天童，道箇杲日當空。後嗣金栗，掀翻海嶽，
J39nB435_p0002a27║獨步雲霄。二十年宗鏡高懸，全彰胡漢，單拈白棒，一
J39nB435_p0002a28║任打鳳羅龍，卻被業風吹到梅溪，撲碎破砂盆，滅卻
J39nB435_p0002a29║正法眼，動靜絕行蹤，去來無形象。今日不肖兒燒牛
J39nB435_p0002a30║頭栴檀之香，具酥酪醍醐之食，正眼觀來，何益酬恩
J39nB435_p0002b01║報德？諸人還知老人落處麼？若知落處，也許你們拈
J39nB435_p0002b02║一瓣香。」便禮拜上饗。
J39nB435_p0002b03║鑄大鐘進院，陞座。云：「高懸洪鐘，含藏萬象森羅；虛繫
J39nB435_p0002b04║寶架，信施鈞樂甸昌。懸起也，今古模範，遐邇安寧；扣
J39nB435_p0002b05║擊也，響應寰區，幽冥拯拔。恁麼則名從何得？聲從何
J39nB435_p0002b06║起？名不自名，聲不自聲。聲若自聲，不待撞而自鳴；名
J39nB435_p0002b07║若自名，不待鑄而自成。既然如是，名也、聲也，都從檀
J39nB435_p0002b08║越信心中流出。大眾！還知麼？」擊拂子，云：「娑婆本教體，
J39nB435_p0002b09║盡在此聲中。」下座。
J39nB435_p0002b10║施主送法鼓，作偈
J39nB435_p0002b11║一擊虛空震若雷，海鯨透出百川回，晨昏觸著成塗
J39nB435_p0002b12║毒，今古聲前萬指圍。
J39nB435_p0002b13║又贈偈
J39nB435_p0002b14║居士留心不等閒，肯將幽鍵扣玄關，獅音出窟須珍
J39nB435_p0002b15║重，歷歷聲名宇宙間。
J39nB435_p0002b16║西禪堂，掛板「叢林號令，衲子雲臻。玉板震聲轟霹靂，
J39nB435_p0002b17║鐵額銅頭豁頂𩕳。大眾！還會麼？風從虎兮雲從龍。」
J39nB435_p0002b18║義川法兄和尚封龕以拄杖，云：「嗚呼！唯我法兄般若
J39nB435_p0002b19║和尚，心同赤子，行逾古人，見道十年，行道有規，巧若
J39nB435_p0002b20║拙、智若愚、辯如訥、剛如柔，為眾如為己，盡人合天機，
J39nB435_p0002b21║我與你同條生，你捨我以長往。嗚呼！肅清寰宇，函蓋
J39nB435_p0002b22║乾坤，千眼大悲覷不見，八臂那吒無處尋。普化搖鈴，
J39nB435_p0002b23║振在雲端；大梅臨終，錯聽鼯鼠。大眾！要見和尚面目
J39nB435_p0002b24║麼？」卓拄杖，云：「遍界不曾藏，莫道瞞汝好。」遂云：「封。」
J39nB435_p0002b25║了一禪人封龕，起龕「了人唯了己，了己大事畢。亦無虛、亦
J39nB435_p0002b26║無實，非假、非真，是甚底？」卓拄杖，云：「直下頓除凡聖見，
J39nB435_p0002b27║更無長短與人看。」隨掩龕，云：「封。」
J39nB435_p0002b28║起龕。以杖指龕，云：「正當與麼時，一刀兩段，不勞思算，
J39nB435_p0002b29║來時不掛寸絲，去也何物拘管？且道：轉身一著作麼
J39nB435_p0002b30║生？」以杖擊龕，云：「白日大笑出門去，信步騰騰直似弦。」
J39nB435_p0002c01║舉火。「霜風浩浩葉紛紛，黃菊花開野老門，今日為汝
J39nB435_p0002c02║親指示，紅蓮端向火中輪。菜頭師！還會麼？如若會得，
J39nB435_p0002c03║天堂佛國當下不隔；其或未然，山僧助汝一點光明，
J39nB435_p0002c04║照徹涅槃妙路。」便燒。
J39nB435_p0002c05║恒然庫頭師舉火以拄杖指龕，云：「庫頭恒然！生前以
J39nB435_p0002c06║竭力，喪身亦不輟；死後得安然，大千光皎潔。識得其
J39nB435_p0002c07║光，或東或西，騰輝烜赫；識得其實，在彼在此，受用無
J39nB435_p0002c08║窮。且道：恒然還識得也未？」以火炬打圓相，云：「蓮花火
J39nB435_p0002c09║裏出，一道明如日。」攛下火炬，云：「燒。」
J39nB435_p0002c10║
J39nB435_p0002c11║
J39nB435_p0002c12║
J39nB435_p0002c13║
J39nB435_p0002c14║
J39nB435_p0002c15║
J39nB435_p0002c16║
J39nB435_p0002c17║
J39nB435_p0002c18║
J39nB435_p0002c19║
J39nB435_p0002c20║
J39nB435_p0002c21║諸祖源流頌古
J39nB435_p0002c22║第一世南嶽懷讓禪師
J39nB435_p0002c23║問：「如何是諸佛之所護念？」答：「惜取眉毛。」頌曰：
J39nB435_p0002c24║撥開天地掌輪中，始信從前錯用功，萬里孤光常爍
J39nB435_p0002c25║爍，等閒誰箇識渠儂？
J39nB435_p0002c26║第二世馬祖道一禪師
J39nB435_p0002c27║問：「除卻牛車，畢竟作麼生用？」答：「露出尾巴。」頌曰：
J39nB435_p0002c28║欲覓家珍一事無，坐禪作佛費工夫，耕翻心地歸家
J39nB435_p0002c29║去，臥聽高林唱鷓鴣。
J39nB435_p0002c30║第三世百丈懷海禪師
J39nB435_p0003a01║問：「馬祖搊鼻、百丈捲席，是同？是別？」答：「衲子難瞞。」
J39nB435_p0003a02║頌曰：
J39nB435_p0003a03║因飛野鴨未心安，祖令全提膽更寒，不覺鼻頭渾打
J39nB435_p0003a04║失，大雄峰頂起波瀾。
J39nB435_p0003a05║第四世黃檗希運禪師
J39nB435_p0003a06║問：「百丈舉被馬祖一喝，直得三日耳聾，為甚黃檗不
J39nB435_p0003a07║覺吐舌？」答：「低聲，低聲。」頌曰：
J39nB435_p0003a08║彼此威風沒處藏，臨機吐舌體全彰，從茲拶入驚群
J39nB435_p0003a09║浪，虎穴魔宮任舉揚。
J39nB435_p0003a10║第五世臨濟義玄禪師
J39nB435_p0003a11║問：「臨濟在黃檗得力？在大愚得力？」答：「一點水墨，兩
J39nB435_p0003a12║處成龍。」頌曰：
J39nB435_p0003a13║痛棒三遭種毒深，攢眉無奈下山林，忽然醒得無多
J39nB435_p0003a14║子，當下還拳始見親。
J39nB435_p0003a15║第六世興化存獎禪師
J39nB435_p0003a16║問：「臨濟於黃檗處喫棒底道理如何？」答：「通身受用。」
J39nB435_p0003a17║頌曰：
J39nB435_p0003a18║賓主相逢總自由，衲衣脫下轉風流，千般伎倆從茲
J39nB435_p0003a19║喪，濟老深恩作麼酬？
J39nB435_p0003a20║第七世南院慧顒禪師
J39nB435_p0003a21║問：「赤肉團上壁立千仞與僧掀倒禪床，是一？是二？」
J39nB435_p0003a22║答：「打鼓普請看。」頌曰：
J39nB435_p0003a23║翻身獅子爍金斑，赫奕乾坤不等閒，百怪千妖何處
J39nB435_p0003a24║去？大空壁立舊青山。
J39nB435_p0003a25║第八世風穴延沼禪師
J39nB435_p0003a26║問：「南方一棒作奇特商量，即今一棒作麼商量？」答：
J39nB435_p0003a27║「賺殺幾多人？」頌曰：
J39nB435_p0003a28║棒下無生不見師，臨機洞徹悟無私，鐵牛心印揚家
J39nB435_p0003a29║醜，去往分明作者知。
J39nB435_p0003a30║第九世首山省念禪師
J39nB435_p0003b01║問：「作麼生是世尊不說說？」答：「叩牙驚齒。」頌曰：
J39nB435_p0003b02║那般消息輕輕觸，撥動法華三昧火，紅爐迸出這些
J39nB435_p0003b03║兒，流布乾坤從此毒。
J39nB435_p0003b04║第十世汾陽善昭禪師
J39nB435_p0003b05║問：「汾陽放身命處，還在百丈意旨？還在首山意旨？」
J39nB435_p0003b06║答：「兩洗舊青山。」頌曰：
J39nB435_p0003b07║年深月久露錐鋒，踏遍諸方路已窮，身命從茲都放
J39nB435_p0003b08║下，至今艸木凜秋風。
J39nB435_p0003b09║第十一世石霜楚圓禪師
J39nB435_p0003b10║問：「作麼生是出常情底句？」答：「饑則餐，渴則飲。」頌
J39nB435_p0003b11║曰：
J39nB435_p0003b12║從來被罵意沉吟，拄杖摟之太苦心，掩口便知情切
J39nB435_p0003b13║處，活拈利劍孰相侵？
J39nB435_p0003b14║第十二世楊岐方會禪師
J39nB435_p0003b15║問：「作麼生是官不容針底句？」答：「切莫犯人苗稼。」
J39nB435_p0003b16║頌曰：
J39nB435_p0003b17║箇事要知須抖擻，月明簾外千山秀，荒草深卻無限
J39nB435_p0003b18║愁，一喝驢龍顛倒走。
J39nB435_p0003b19║第十三世白雲守端禪師
J39nB435_p0003b20║問：「愛人笑、怕人笑，相去多少？」答：「冬寒夏熱。」頌曰：
J39nB435_p0003b21║佛法無多笑裏藏，當頭一句事全彰，婆心不道生荊
J39nB435_p0003b22║棘，千古聲光莫可量。
J39nB435_p0003b23║第十四世五祖法演禪師
J39nB435_p0003b24║問：「如何是下載清風？」答：「脫體清涼。」頌曰：
J39nB435_p0003b25║摩尼珠話驗來由，白汗淋漓萬古愁，多少白雲流水
J39nB435_p0003b26║去，清風下載不堪酬。
J39nB435_p0003b27║第十五世圓悟克勤禪師
J39nB435_p0003b28║問：「佛果畢竟還在聲色裏作窠臼，得麼？」答：「八角磨
J39nB435_p0003b29║盤空裏走。」頌曰：
J39nB435_p0003b30║西來祖意重微詰，柏樹庭前更著鞭，可怪金雞聲報
J39nB435_p0003c01║曉，紅輪突出舊蒼天。
J39nB435_p0003c02║第十六世虎丘紹隆禪師
J39nB435_p0003c03║問：「如何是流水邊事？」答：「舟行岸移。」頌曰：
J39nB435_p0003c04║豎起拳頭恁麼時，山河眼裏影離離，好看睡虎張牙
J39nB435_p0003c05║爪，川澤平原盡嶮巇。
J39nB435_p0003c06║第十七世應菴曇華禪師
J39nB435_p0003c07║問：「如何是無意智處？」答：「烈焰星飛。」頌曰：
J39nB435_p0003c08║虎口橫身也大奇，直窮心髓更堪疑，懸羊賣狗無憑
J39nB435_p0003c09║據，撮土焚香事可悲。
J39nB435_p0003c10║第十八世密菴咸傑禪師
J39nB435_p0003c11║問：「如何是破砂盆底意旨？」答：「盡大地在裏許。」頌
J39nB435_p0003c12║曰：
J39nB435_p0003c13║正法眼喚破砂盆，錯配名言是法恩，海水若無清徹
J39nB435_p0003c14║底，直教惱亂古乾坤。
J39nB435_p0003c15║第十九世破菴祖先禪師
J39nB435_p0003c16║問：「無風吹水紋在甚麼處？」答：「握拳覓掌。」頌曰：
J39nB435_p0003c17║觸處無非解脫門，如風吹水自成紋，猢猻從此多瀟
J39nB435_p0003c18║洒，跳躍乾坤在處尊。
J39nB435_p0003c19║第二十世無準師範禪師
J39nB435_p0003c20║問：「且道：破菴肯伊？不肯伊？」答：「曲不藏直。」頌曰：
J39nB435_p0003c21║貧持家寶聽來端，拾得傍言血脈寒，石筍菴中歸去
J39nB435_p0003c22║後，片香拈出恨千般。
J39nB435_p0003c23║第二十一世雪巖祖欽禪師
J39nB435_p0003c24║問：「作麼生是徑山老人立地處？」答：「東方日正紅。」
J39nB435_p0003c25║頌曰：
J39nB435_p0003c26║幾回入室事堪憐，箇裏懷疑忽十年，翠柏偶然攔古
J39nB435_p0003c27║路，抬眸迸出一青天。
J39nB435_p0003c28║第二十二世高峰原妙禪師
J39nB435_p0003c29║問：「枕子落地，還有理可伸麼？」答：「口掛壁上。」頌曰：
J39nB435_p0003c30║睡無夢想覓全身，大地空教秋復春，枕子打開連底
J39nB435_p0004a01║凍，手頭摸著自家珍。
J39nB435_p0004a02║第二十三世中峰明本禪師
J39nB435_p0004a03║問：「但度竹篦子與他，意旨如何？」答：「漏逗不少。」頌
J39nB435_p0004a04║曰：
J39nB435_p0004a05║眼底流泉開萬頃，肺腸於此得醒醒，西峰拈出半邊
J39nB435_p0004a06║鼻，攪亂黃河徹底清。
J39nB435_p0004a07║第二十四世千巖元長禪師
J39nB435_p0004a08║問：「正當築碎方甕時如何？」答：「做出便見。」頌曰：
J39nB435_p0004a09║鐵鎖高垂不可攀，鳥啼幽處露全斑，鼠翻貓器通心
J39nB435_p0004a10║地，贏得嘉風珠走盤。
J39nB435_p0004a11║第二十五世萬峰時蔚禪師
J39nB435_p0004a12║問：「彼此道瞎，是一？是二？」答：「腦後看。」頌曰：
J39nB435_p0004a13║隨地施張陷虎機，那知覷破出重圍？石珠更索撩天
J39nB435_p0004a14║價，遍界誰能識是非？
J39nB435_p0004a15║第二十六世寶藏普持禪師
J39nB435_p0004a16║問：「如何是三玄三要底意旨？」答：「杲日麗天中。」頌
J39nB435_p0004a17║曰：
J39nB435_p0004a18║三▆三玄絕正偏，眉毛剔起插青天，風顛復繼家聲
J39nB435_p0004a19║起，赫奕寰中孰比肩？
J39nB435_p0004a20║第二十七世東明慧旵禪師
J39nB435_p0004a21║問：「太虛空作麼生打破？」答：「草裡火發。」頌曰：
J39nB435_p0004a22║鬱鬱青松滿目中，腳頭活路草茸茸，驀然搆得根源
J39nB435_p0004a23║事，日出扶桑遍界紅。
J39nB435_p0004a24║第二十八世海舟普慈禪師
J39nB435_p0004a25║問：「香燈繩斷時如何？」答道：「著即禍生。」頌曰：
J39nB435_p0004a26║不知身臥蒺藜中，復走東明計已窮，繩子斷時消息
J39nB435_p0004a27║斷，這回方識主人翁。
J39nB435_p0004a28║第二十九世寶鋒慧宣禪師
J39nB435_p0004a29║問：「將薪喚作棘刺，意旨如何？」答：「不得指鹿為馬。」
J39nB435_p0004a30║頌曰：
J39nB435_p0004b01║腳跟忽被斧頭傷，兩道眉燒痛徹腸，奪得丈竿呈伎
J39nB435_p0004b02║倆，從前冤恨不囊藏。
J39nB435_p0004b03║第三十世天奇圓瑞禪師
J39nB435_p0004b04║問：「如何是殺活底手眼？」答：「雷轟電掣。」頌曰：
J39nB435_p0004b05║驀地相逢曲調高，知音不用棒頭敲，橫行直入全無
J39nB435_p0004b06║礙，拈得曇華繫錦袍。
J39nB435_p0004b07║第三十一世絕學正聰禪師
J39nB435_p0004b08║問：「作麼生是赤子底意？」答：「洗足踏花茵。」頌曰：
J39nB435_p0004b09║等閒拈出石香亭，直使禪和醒舊因，關子嶺頭施雨
J39nB435_p0004b10║露，何山草木不青青？
J39nB435_p0004b11║第三十二世笑巖德寶禪師
J39nB435_p0004b12║問：「一藍菜作麼生道？」答：「正好餵驢餵馬。」頌曰：
J39nB435_p0004b13║菜浮活水意深深，觸發胸中事不禁，更遇聲頭當路
J39nB435_p0004b14║問，就窠打結賊生擒。
J39nB435_p0004b15║第三十三世幻有正傳禪師
J39nB435_p0004b16║問：「翹足作修羅勢，還有道理也無？」答：「乾坤黯黑。」
J39nB435_p0004b17║頌曰：
J39nB435_p0004b18║事當敗露不須攻，只在渠儂顧盼中，一笠擬將渾蓋
J39nB435_p0004b19║覆，款端從此悉供通。
J39nB435_p0004b20║第三十四世密雲圓悟禪師
J39nB435_p0004b21║問：「如何是等現底意？」答：「今古歷然。」頌曰：
J39nB435_p0004b22║大地平沉轟宇宙，五湖鱗甲鬧龍湫，更拈白棒橫天
J39nB435_p0004b23║下，佛祖攢眉海嶽愁。
J39nB435_p0004b24║第三十五世石車通乘禪師
J39nB435_p0004b25║師初在龍居，聞僧舉：「不思善、不思惡，正恁麼時，那箇
J39nB435_p0004b26║是明上座本來面目？」忽有省。後參天童密老和尚，問：
J39nB435_p0004b27║「那裡來？」師云：「雲門。」密曰：「幾時起身？」師打圓相。密曰：「莫
J39nB435_p0004b28║亂統。」師云：「千里同風，特來喫痛棒。」密曰：「既千里同風，
J39nB435_p0004b29║到者裡作麼？」師翹左足，密曰：「未在。」師翹右足，密曰：「錯
J39nB435_p0004b30║也。」師云：「又被風吹別調中。」一日，密舉：「世尊拈花，迦葉
J39nB435_p0004c01║微笑。」師曰：「白日穿針。」密連棒打出，師乃大悟，始見世
J39nB435_p0004c02║尊拈花、臨濟痛棒，一切差別，無不了了。密曰：「大有見
J39nB435_p0004c03║處。」後密赴黃檗，請師繼席，開法金粟。
J39nB435_p0004c04║問：「白日穿針作麼生用？」答：「鴛鴦繡出從君看。」頌
J39nB435_p0004c05║曰：
J39nB435_p0004c06║特來千里咨端由，翹足通身伎倆休，棒下直窮微笑
J39nB435_p0004c07║旨，一枝相續轉風流。
J39nB435_p0004c08║第三十六世祗園行剛禪師
J39nB435_p0004c09║師初參密老和尚，後謁金粟石車禪師。一日，跪在車
J39nB435_p0004c10║前乞開示，車打曰：「還我落處來。」師云：「不會。」車曰：「你是
J39nB435_p0004c11║箇靈利漢，有甚不會？」師從此回菴，七日為限。正坐時，
J39nB435_p0004c12║如暗室中忽見白日，須臾遮卻。一日，下單剃頭，豁然
J39nB435_p0004c13║大悟，觸目遇緣，無不了了，遂作偈曰：「父母未生前，虛
J39nB435_p0004c14║凝湛寂圓。本來無欠少，雲散露青天。」師速往金粟，呈
J39nB435_p0004c15║偈云：「直下承當事不差，息機忘見始堪誇。心如杲日
J39nB435_p0004c16║當空照，爍破乾坤無物遮。」車曰：「如何是你本來面目？」
J39nB435_p0004c17║師云：「眉橫鼻直。」車曰：「你日後如何行履？」師云：「穿雲喫
J39nB435_p0004c18║飯，隨緣瀟灑。」車曰：「好好為後人標格。」隨付祖衣，囑曰：
J39nB435_p0004c19║「此衣表信，善自護持。」
J39nB435_p0004c20║問：「如何是觸目遇緣底句？」答：「山悠悠更水悠悠。」
J39nB435_p0004c21║原書闕。
J39nB435_p0004c22║
J39nB435_p0004c23║
J39nB435_p0004c24║
J39nB435_p0004c25║
J39nB435_p0004c26║
J39nB435_p0004c27║
J39nB435_p0004c28║
J39nB435_p0004c29║
J39nB435_p0004c30║
J39nB435_p0005a01║示話頭。師自此回菴，胸次煩悶，又值兵火之變，移居
J39nB435_p0005a02║南潯，顧氏董夫人另啟般若新菴供養。時梅里董菴
J39nB435_p0005a03║虛席，師與川師白檀越議，請新行樂善菴祗園和尚
J39nB435_p0005a04║住持。次年，老和尚飛錫梅里董菴，即易名伏獅禪院。
J39nB435_p0005a05║老和尚見師禮拜起，乃曰：「正是堂中打磬的。」師默自
J39nB435_p0005a06║思忖：「和尚如此受記，我若不大徹，如何親近得老和
J39nB435_p0005a07║尚？我胸中礙膺尚未脫然。」三十四歲發奮，又往皋亭
J39nB435_p0005a08║參石雨和尚。師問：「父母未生前事作麼生？」石曰：「佛子
J39nB435_p0005a09║住此地，即是佛受用。」進云：「謝和尚指示。」石曰：「指箇甚
J39nB435_p0005a10║麼？」師無語，辭退。又往靈巖謁繼起和尚，纔入方丈，繼
J39nB435_p0005a11║曰：「好箇英靈衲子，我與汝啟箇別號揆英。」即示偈曰：
J39nB435_p0005a12║「列聖同揆祖父田，四隅八表絕偏圓。森森天下全承
J39nB435_p0005a13║蔭，獨許英靈一著先。」師對川師曰：「幾被善知識稱贊，
J39nB435_p0005a14║我自己即是放不過，必竟要絕後再甦始得。」秋間，卻
J39nB435_p0005a15║遇靈隱有一侍者到南潯養病，竟有抽釘拔楔之手
J39nB435_p0005a16║腳。師聞知，欣然謂川師曰：「我們殊非請這侍師來打
J39nB435_p0005a17║箇急七始能撒手，但是女菴不便擅為，必須仝帷儒
J39nB435_p0005a18║檀越則可。」與川師往詣。帷儒居士一諾，就於菴中分
J39nB435_p0005a19║為兩堂打七，侍師不時進堂策勵。時師發弘誓願：「此
J39nB435_p0005a20║番若不大徹，決不出堂。」孜孜默默，晝夜無間，至第九
J39nB435_p0005a21║日，長跪佛前，忽於竹篦子話豁然桶底脫落，覺得通
J39nB435_p0005a22║身輕快，對侍師曰：「如今瞞某甲不得也。」侍師曰：「是則
J39nB435_p0005a23║雖是，還須大宗師棒下翻身始得。」師忖云：「我從來無
J39nB435_p0005a24║意承當法門，一生作箇自了漢，但念不曾在叢林苦
J39nB435_p0005a25║行一番，猶恐福薄。」遂立志參學，其年三十有六，到梅
J39nB435_p0005a26║里伏獅禪院。時法席甚盛，諸方參請不絕，師竟進方
J39nB435_p0005a27║丈，見老和尚人事畢，命職維那。老和尚早已知是法
J39nB435_p0005a28║器，觸目遇緣，必敲擊逼拶。師一日入室，揭簾擬跨進，
J39nB435_p0005a29║老和尚把住云：「內不放出，外不放入，道一句看。」師直
J39nB435_p0005a30║得無言可對。歸堂，寢食俱泯，心中著疑：「己躬下事了
J39nB435_p0005b01║了明明，因甚說到此間卻又礙住？」彼時參同一揆師
J39nB435_p0005b02║尚在老和尚會下為侍者，與師最相契，嘗與商量公
J39nB435_p0005b03║案。師一日談及揭簾因緣，揆師曰：「兄何不秪對：『到這
J39nB435_p0005b04║裡有甚出入？莫教壞人家男女。』看者老漢如何合煞？」
J39nB435_p0005b05║師點首云：「元來不假思惟。」從此用心愈切，公案漸漸
J39nB435_p0005b06║透過，老和尚即安監院之職。不期年，師嫌其事繁，竟
J39nB435_p0005b07║閉關於尋溪般若菴，即川師之道場也。老和尚終日
J39nB435_p0005b08║思念，染成微疾，時甲午年，遺書叫師出關。七月十六
J39nB435_p0005b09║日回伏獅，老和尚見師禮拜起，即曰：「我要死，汝再不
J39nB435_p0005b10║來看我。」師曰：「惟願和尚常住在世，弘法利人，說恁麼
J39nB435_p0005b11║話。」尚云：「我雖不臥榻，其病已久，至霜降必要去世矣。
J39nB435_p0005b12║汝可為我料理後事，塔院託汝與義川二人為主，建
J39nB435_p0005b13║于西園伏獅一剎，囑汝繼席，付祖衣一頂，善自護持。」
J39nB435_p0005b14║老和尚果於九月廿七日寅時示寂，時師年四十歲
J39nB435_p0005b15║也。豈啻老和尚寂後，人情皆變，師為塔院受盡委曲，
J39nB435_p0005b16║究竟不能本菴啟造。至第四年清明入塔，未及兩年，
J39nB435_p0005b17║義川師已去世，一切主持喪事皆師一人費心，途路
J39nB435_p0005b18║跋涉，經營辛苦。川師一七內，師即染成一疾，秋間帶
J39nB435_p0005b19║病往雲棲完願，回來就在南潯般若菴養病，至仲冬
J39nB435_p0005b20║晦日歸伏獅。臘月一日，參同和尚來問疾，師即對曰：
J39nB435_p0005b21║「我病不能起矣，目下還不妨，恐臘底兄又不得工夫，
J39nB435_p0005b22║俟新正立春後，命舟來接兄也。」其年正月初六立春，
J39nB435_p0005b23║師自知交節，愈覺沉重，飲食漸減。初八日，對眾曰：「我
J39nB435_p0005b24║想門庭已廣，職事人少，我末後事，必須早接參同和
J39nB435_p0005b25║尚來，大眾盡要齊心，如待我一樣。」眾皆欽服：「和尚放
J39nB435_p0005b26║心，不必為慮。」初十日，接揆和尚到。師聞，即刻請進方
J39nB435_p0005b27║丈，起坐對曰：「伏獅法席，元是祖庭。深知兄一向好靜，
J39nB435_p0005b28║所以不肯與我同住，而今事到臨頭，只得要撐持一
J39nB435_p0005b29║番，不置法門冷落。況我身後事全賴兄主張，我雖則
J39nB435_p0005b30║繼席六載，無有契我本心者，惟明元隨我十餘年，所
J39nB435_p0005c01║有語錄、頌古草稿二卷，他可知一二，但其年輕，不能
J39nB435_p0005c02║習我行狀，煩兄備細提拔。明元記我始末因由，亦不
J39nB435_p0005c03║必枚舉。」燈節後，命端整衣服、龕圍、供器等，一切俱備。
J39nB435_p0005c04║師要過目，見之喜甚。廿七日，親書遺囑董檀越：「我寂
J39nB435_p0005c05║後，當速請參同和尚主席。」三十辰刻，命侍者扶我到
J39nB435_p0005c06║西丈室坐坐，接參同和尚來，細談半日，絕無倦意。時
J39nB435_p0005c07║面前有草蘭盛開，師親為盆中拔草。揆和尚曰：「看兄
J39nB435_p0005c08║有興，何不遺一首偈？」師遂索筆硯寫數字，即閣筆嘆
J39nB435_p0005c09║曰：「我舉筆如擎杵一般。」侍者猶恐太繁，急扶上單安
J39nB435_p0005c10║息。黎明，課誦畢，即對揆和尚曰：「我昨日有偈，不能得
J39nB435_p0005c11║寫，今說與兄，為吾寫出來。」曰：「十二年吹管無孔鐵笛，
J39nB435_p0005c12║知音少遇，秪因不落宮商。而今世緣已滿，逍遙拍手
J39nB435_p0005c13║歸鄉，一生脫灑自由，何勞大眾悲傷？」拱手謝曰：「吾明
J39nB435_p0005c14║日早行矣。」時二月初二日寅時，怡然而逝。世壽四十
J39nB435_p0005c15║七歲，法臘三十有九。茶毘，建塔于參同菴左，與老和
J39nB435_p0005c16║尚同一塔院，有碑記流通。師生平好行善事，直心為
J39nB435_p0005c17║眾，視人如己。但（明元）素不通文墨，不敢彰於明眼。嗚
J39nB435_p0005c18║呼！儀形雖則遠矣，然非述其出世之因，焉得一回拈
J39nB435_p0005c19║出一回新耳？數年前早欲付梓，因見時世重法者少，
J39nB435_p0005c20║不忍狼籍，所以蹉跎到今。偶有耆宿輩見師稿底，合
J39nB435_p0005c21║掌嘆曰：「此為女中標格，何不早刻流通？」（明元）因此觸
J39nB435_p0005c22║省，自悔綿力所錯，荷罪深矣。而今慟定思慟，不長智
J39nB435_p0005c23║愚，聊存是實。
J39nB435_p0005c24║時
J39nB435_p0005c25║康熙拾柒年七月之望，　不肖徒明元稽首百拜
J39nB435_p0005c26║　謹狀。
J39nB435_p0005c27║
J39nB435_p0005c28║
J39nB435_p0005c29║
J39nB435_p0005c30║
J39nB435_p0006a01║跋
J39nB435_p0006a02║儒家朱文公曰：「吁嗟身後名，於我如浮煙。」又曰：「且人
J39nB435_p0006a03║為善，自是本分事，何須恁地寫出？況我宗無語句，善
J39nB435_p0006a04║名俱不立。伊人往矣，取其遺語而付之梨棗，不亦虛
J39nB435_p0006a05║空著橛、缽盂安柄哉？」雖然，使建立法幢，為世所知，正
J39nB435_p0006a06║不必重說偈言，以彰聲譽。惟義公法兄，生平聰慧絕
J39nB435_p0006a07║世，瀟灑出群，得先師心印之後，優游泉石，晦養有年。
J39nB435_p0006a08║方欲布靉靆之慈雲、澍滂沱之教雨，不意溘然長往，
J39nB435_p0006a09║作泥牛下海矣。今集語錄頌古一冊，乃廣陵散也。予
J39nB435_p0006a10║忝為法門昆季，殊身同心，期老雲窟，竟如鴻飛雪中，
J39nB435_p0006a11║莫可蹤跡。嗚呼痛哉！情不能已，聊作弁辭。明知添塵
J39nB435_p0006a12║明眼、栽棘栴林，然與我同條生，不敢為不鳴之蟬、無
J39nB435_p0006a13║口之瓢耳。當時記錄乏人，散失不少，猶一花可識無
J39nB435_p0006a14║邊之春、勺水可分圓滿之月，且恐失真，一字不易，傳
J39nB435_p0006a15║信不傳疑。法兄和尚於常寂光中，當不以予言為謬。
J39nB435_p0006a16║時窗雨戰芭蕉、天風撼庭竹，泚筆于參同之叢桂軒。
J39nB435_p0006a17║時
J39nB435_p0006a18║康熙十七年蒲月，檇李參同菴仝門法弟超琛和南
J39nB435_p0006a19║敬跋。