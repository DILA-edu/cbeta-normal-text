J39nB439_p0255a01║高峰三山來禪師疏語目次
J39nB439_p0255a02║卷上
J39nB439_p0255a03║元旦表上元表
J39nB439_p0255a04║中元表下元表
J39nB439_p0255a05║慶佛誕表佛成道表
J39nB439_p0255a06║結制進表解制謝表（二）
J39nB439_p0255a07║解制意（二）懺期表
J39nB439_p0255a08║諷華嚴經表（二）諷法華經表
J39nB439_p0255a09║禮梁皇懺表然天燭意
J39nB439_p0255a10║建盂蘭會意（二）建盂蘭會表
J39nB439_p0255a11║諷藥師經表諷金剛經表
J39nB439_p0255a12║進彌陀佛表慶觀音誕表
J39nB439_p0255a13║進地藏表
J39nB439_p0255a14║卷中
J39nB439_p0255a15║文昌表祝聖帝表
J39nB439_p0255a16║韋馱表瑜伽表
J39nB439_p0255a17║修因表酬願表
J39nB439_p0255a18║填還寄庫表燃天燭表
J39nB439_p0255a19║祈禱平安意懺經意
J39nB439_p0255a20║悔過修因意賑濟孤▆意
J39nB439_p0255a21║利幽意彌陀會意
J39nB439_p0255a22║薦師弟意禳虎意
J39nB439_p0255a23║祈雨意（二）薦師弟意
J39nB439_p0255a24║表盤米意禳蟲蝗意
J39nB439_p0255a25║請水意寄名禳關意
J39nB439_p0255a26║釋子修因表
J39nB439_p0255a27║卷下
J39nB439_p0255a28║朔望祝延（增修）祝韋馱
J39nB439_p0255a29║（增修）祝伽藍（增修）祝祖師
J39nB439_p0255a30║（增修）祝監齋（補）囑孤魂
J39nB439_p0255b01║（補）元旦（補）上元
J39nB439_p0255b02║（補）中元（補）下元
J39nB439_p0255b03║（補）祝佛誕（補）佛成道
J39nB439_p0255b04║（補）祝堂頭誕期（補）祝檀信誕期
J39nB439_p0255b05║（增補）掛鐘板語（增補）摘鐘板語
J39nB439_p0255b06║（附補）檀信祈福白意寄名禳關意
J39nB439_p0255b07║寄名脫白意檀信諷經白意
J39nB439_p0255b08║檀信諷經畢白意
J39nB439_p0255b09║
J39nB439_p0255b10║
J39nB439_p0255b11║
J39nB439_p0255b12║
J39nB439_p0255b13║
J39nB439_p0255b14║
J39nB439_p0255b15║
J39nB439_p0255b16║
J39nB439_p0255b17║
J39nB439_p0255b18║
J39nB439_p0255b19║
J39nB439_p0255b20║
J39nB439_p0255b21║
J39nB439_p0255b22║
J39nB439_p0255b23║
J39nB439_p0255b24║
J39nB439_p0255b25║
J39nB439_p0255b26║
J39nB439_p0255b27║
J39nB439_p0255b28║
J39nB439_p0255b29║
J39nB439_p0255b30║
J39nB439_p0255c01║三山來禪師疏語卷上
J39nB439_p0255c02║嗣法門人性統編
J39nB439_p0255c03║表
J39nB439_p0255c04║賀元旦表（代）
J39nB439_p0255c05║伏以元運初回，識造化之伊始；鴻鈞聿轉，當氣數之
J39nB439_p0255c06║維新。天道漸啟夫亨嘉，人事繼祥於貞善。因時慶祝，
J39nB439_p0255c07║即日依皈。信官某誠懽誠忭，稽首頓首上言，竊惟叨
J39nB439_p0255c08║荷君恩，忝承貴胤。一生宦海，苦歲月之遷流；半世邊
J39nB439_p0255c09║疆，覺韶華之邁往。疲筋力於戎馬，年復一年；老顏色
J39nB439_p0255c10║於風塵，歲仍多歲。隙駒易過，倦鳥思歸。幸樹幟在父
J39nB439_p0255c11║母之邦，寧兵爰以報國；特披忱於僧伽之域，集眾兼
J39nB439_p0255c12║為安禪。且偷忙裡之閒，用植因中之果。欣逢元旦，虔
J39nB439_p0255c13║祝聖人。海晏河清，▆金甌之永奠；鍾銘鼎勒，期銅柱
J39nB439_p0255c14║以長標。伏願仰仗佛慈，頻霑帝澤。宜家宜國，綏邦土
J39nB439_p0255c15║而貽子孫；乃壽乃康，享天年而增歲曆。時時建無遮
J39nB439_p0255c16║之佛事，處處開最勝之道場。再冀雨順風調，民安物
J39nB439_p0255c17║阜。瞻重熙之日，康衢擊壞，永稱正月春王；歌大有之
J39nB439_p0255c18║年，鼓腹含哺，長頌萬年天子。恪將藿悃，莫罄葵私。某
J39nB439_p0255c19║無任瞻天仰聖踴躍懽忭之至，謹奉表稱賀以聞。
J39nB439_p0255c20║慶天官表
J39nB439_p0255c21║伏以福星朗耀，欣瞻大帝紫微；元祚方開，快睹春王
J39nB439_p0255c22║正旦。火樹輝煌午夜，銀花燦爛中天。景福維新，祥光
J39nB439_p0255c23║普燭。某等誠懽誠忭，稽首頓首上言。竊惟韶華淹忽，
J39nB439_p0255c24║歲月遷流。半世虛生，驕心類狂猿野馬；百年易老，幻
J39nB439_p0255c25║質同陽焰空花。知形氣之匪堅，愧紛馳而未已。四恩
J39nB439_p0255c26║鮮報，三業罔清。茲蓋恭遇上元一品賜福天官紫微
J39nB439_p0255c27║大帝陛下，聖仁莫測，帝德難名。普生意於人間，四海
J39nB439_p0255c28║樂陽春之有腳；覃殊恩於天上，萬方仰造化之無心。
J39nB439_p0255c29║值三五而秉權，統百千而會極。某等喜逢聖誕，敬竭
J39nB439_p0255c30║凡私。酌水獻花，敢云愚忱可達；焚香炳炬，尚期帝鑒
J39nB439_p0256a01║能通。伏冀衷存錫祉，德著敷榮。憫多罪之躬，不惜慈
J39nB439_p0256a02║膏遍洽；廣無私之化，頻傾聖澤下流。樂利無窮，懽歌
J39nB439_p0256a03║莫既。某等無任瞻天仰聖踴躍懽忭之至，謹奉表稱
J39nB439_p0256a04║賀以聞。
J39nB439_p0256a05║慶地官表
J39nB439_p0256a06║伏以金風乍轉，咸驚肅殺之威；玉露初回，共發悽愉
J39nB439_p0256a07║之嘆。幸聖神生於此際，喜赦宥布在人寰。合眾懽騰，
J39nB439_p0256a08║群生慶祝。某等誠懽誠忭，稽首頓首上言。竊惟凡情
J39nB439_p0256a09║擾擾，俗業營營。室有六窗，獼猴日縱其出入；藤懸二
J39nB439_p0256a10║鼠，鳥兔時任其往來。積罪垢於無邊，惹塵緣而莫解。
J39nB439_p0256a11║愛河汩沒，苦海沉淪。茲蓋恭過中元二品赦罪地官
J39nB439_p0256a12║清虛大帝陛下，金精毓質，西極乘權。值萬物剝落之
J39nB439_p0256a13║時，留造化生成之德。蚩蚩赤子，憫日用誤犯科條；蠢
J39nB439_p0256a14║蠢黎民，念愆尤弘施方便。恩逾覆載，澤重栽培。欣逢
J39nB439_p0256a15║降誕之辰，敬效聖人之祝。香焚玉篆，繚繞徑透夫瓊
J39nB439_p0256a16║宮；燭炳金蛇，掩映潛通乎玉宇。伏願網開三面，鑑徹
J39nB439_p0256a17║一心。放天上之金雞，丹詔從口中銜出；飛人間之彩
J39nB439_p0256a18║鳳，綸音自帝里宣來。佩至德於無疆，頌鴻慈而罔替。
J39nB439_p0256a19║某等無任瞻天仰聖踴躍懽忭之至，謹奉表稱賀以
J39nB439_p0256a20║間。
J39nB439_p0256a21║慶水官表
J39nB439_p0256a22║伏以槐楠甫改，氣化之運維新；霜雪頻仍，本源之思
J39nB439_p0256a23║欲動。胡焉冬臨大冶，倏爾春際小陽。慶自此生，厄由
J39nB439_p0256a24║斯解。某等誠懽誠忭，稽首頓首上言。竊惟生當末世，
J39nB439_p0256a25║時值衰微。造業障於干戈林中，恒不知而不覺；集愆
J39nB439_p0256a26║尤於塵沙劫內，迺無重而無輕。思寡過之未能，圖自
J39nB439_p0256a27║新以無日。衾影抱愧，屋漏懷慚。茲蓋恭遇下元三品
J39nB439_p0256a28║解厄水官洞陰大帝陛下，恩波浩蕩，膏澤滂流。滋化
J39nB439_p0256a29║育以均調，切吉凶而同患。皇矣上帝，憫世界之驚濤，
J39nB439_p0256a30║而將育冬官；大哉聖人，解斯民之困厄，而搏轉秋令。
J39nB439_p0256b01║乘茲聖誕，特竭凡衷。采藻采蘋，敬抒誠於片念；傾葵
J39nB439_p0256b02║傾藿，虔表愫於微茫。伏願天顏伊邇，聖智匪遙。鑒此
J39nB439_p0256b03║區區，不彼舞松之祝；納茲款款，薄言上壽之章。手足
J39nB439_p0256b04║懽騰，中心慶躍。某等無任瞻天仰聖踴躍懽忭之至，
J39nB439_p0256b05║謹奉表稱賀以聞。
J39nB439_p0256b06║慶佛誕表
J39nB439_p0256b07║伏以梅雨洗新蟬，斷續咽聲繞舍衛；槐風穿御柳，參
J39nB439_p0256b08║差線影絡皇宮。祥光並象輦飛來，瑞氣隨龍涎噴出，
J39nB439_p0256b09║篤生胤子，特產聖人。某等誠懽誠忭，稽首頓首上言。
J39nB439_p0256b10║竊惟塵世茫茫，娑婆渺渺，凡夫博地，一場醉夢誰呼？
J39nB439_p0256b11║業習彌天，萬丈迷雲孰掃？不有能仁之慧力，疇為界
J39nB439_p0256b12║地之醫王？幸悲願以弘深，喜端嚴而具足。時當初夏，
J39nB439_p0256b13║生值令辰，茲蓋恭遇釋迦如來金蓮座下四生慈父、
J39nB439_p0256b14║三界大師，歷劫修因，㘞地一聲驚天壤；一朝現相，周
J39nB439_p0256b15║行七步動乾坤。為天上天下之獨尊，迺世出世間之
J39nB439_p0256b16║罕匹。某等自慚骨俗，徒愧胎凡，於世為遙，未躬逢乎
J39nB439_p0256b17║聖誕；其生也晚，尤念切夫良期。這妙好而無由，思莊
J39nB439_p0256b18║嚴之若睹。伏願白毫舒采，紫臂垂光，荷葉蕩青錢，彷
J39nB439_p0256b19║彿慈雲籠玉闕；蒲鞭搖緣水，依稀瑞色映金盆。觸景
J39nB439_p0256b20║物而歌颺，仰化身之周遍，長留儀範，永作依皈。某等
J39nB439_p0256b21║無任瞻天仰聖踊躍懽忭之至，謹奉表稱賀以聞。
J39nB439_p0256b22║佛成道表
J39nB439_p0256b23║伏以瑞雪輕飄，色映靈峰千片玉；寒梅競放，香傳鷲
J39nB439_p0256b24║嶺一枝春。行苦周於六年，道成臨乎夜半。機關迥異，
J39nB439_p0256b25║消息非常。某等誠懽誠忭，稽首頓首上言。竊惟生纏
J39nB439_p0256b26║三毒，念著六塵。即佛即心，不識心何從作佛；非迷非
J39nB439_p0256b27║悟，未經悟到底還迷。良由修習之徒為，故爾程功之
J39nB439_p0256b28║罔效。爰追先覺，聿考前蹤。鵲宿頂門，羨瞿曇巢旋螺
J39nB439_p0256b29║髻；蘆穿膝上，誇悉達跌作跏趺。日冥目而忘機，忽舒
J39nB439_p0256b30║眉而破夢。緣從攸始，跡豈無由？茲蓋恭遇釋迦如來
J39nB439_p0256c01║金蓮座下，三祗煉性，屢劫修真。十九踰城，雪山數去
J39nB439_p0256c02║重三歲；三更悟道，殘腊凡來又四朝。見如來德相宛
J39nB439_p0256c03║然，覺眾生妄想依舊。敲翻漆桶，宜致嘆於奇哉；打破
J39nB439_p0256c04║泥關，爰證身於佛矣。伏願慈光普浹，悲智恒敷。幾點
J39nB439_p0256c05║明星，俾人人而快睹；一雙正眼，令日日而常開。永續
J39nB439_p0256c06║宗源，咸承法印。某等無任瞻天仰聖踴躍懽忭之至，
J39nB439_p0256c07║謹奉表稱賀以聞。
J39nB439_p0256c08║結制進表（代）
J39nB439_p0256c09║伏以月值小陽，淑氣潛回暖谷；年逢大有，人心漸樂
J39nB439_p0256c10║亨衢。當剝而初復之時，迺善以達天之際。欲窺佛旨，
J39nB439_p0256c11║須演宗風。信官某誠惶誠恐，稽首頓首上言。竊惟至
J39nB439_p0256c12║道難名，因強名而名道；禪宗莫解，期可解而解禪。打
J39nB439_p0256c13║破虛空，應向爐邊出隻手；呼回夢覺，還從座上撥雙
J39nB439_p0256c14║眉。非存接引之婆心，孰示周行之正路？儀型不遠，期
J39nB439_p0256c15║制宜遵。茲蓋恭叩釋迦如來金蓮座下娑婆教主雪
J39nB439_p0256c16║嶺能仁，說法四十九年，未識從前啟口；談經三百餘
J39nB439_p0256c17║會，仍於末後拈花。寓意在於淵微，垂端超乎色相。法
J39nB439_p0256c18║本非法，言亦無言。某馳逐風塵，奔勞戎馬。日無寧晷，
J39nB439_p0256c19║鮮能習淨以安心；事每倉忙，那得偷閑而學道？雖聞
J39nB439_p0256c20║明心見性之理，罔諳參玄了悟之方。幸曇華再綻於
J39nB439_p0256c21║磐城，故制日敬開於法苑。乘茲孟冬之月，爰結百二
J39nB439_p0256c22║之期。伏願教鐸高懸，盡提醒夫聾瞶；玄音獨唱，永震
J39nB439_p0256c23║響於叢林。奉龍象而懽騰，布藿葵而虔達。道場勝利，
J39nB439_p0256c24║佛事周隆。某無任瞻天仰聖激切屏營之至，謹奉表
J39nB439_p0256c25║稱進以聞。
J39nB439_p0256c26║解制表（代）
J39nB439_p0256c27║伏以雪點紅爐，偕東風而解凍；金鎔大冶，並春色以
J39nB439_p0256c28║增輝。噓橐籥於渾淪，妙鈞陶於造化。時臨大壯，期值
J39nB439_p0256c29║滿圓。信官某誠惶誠恐，稽首頓首上言。竊惟靈山啟
J39nB439_p0256c30║教，拈花猶笑黃頭；少室傳心，立雪惟承碧眼。顯西來
J39nB439_p0257a01║之大意，殃及兒孫；建東土之法幢，追夫祖禰。緣隨例
J39nB439_p0257a02║而舉例，為有條而攀條。高著鉗鎚，弘開爐鞴。茲蓋恭
J39nB439_p0257a03║叩釋迦如來金蓮座下，三祗證果，百億化身。生出母
J39nB439_p0257a04║胎，便爾周行七步；道成夜半，豈云兀坐六年。因自度
J39nB439_p0257a05║而度人，以先覺而覺後。本來面目，應知箇箇都存；生
J39nB439_p0257a06║死關頭，直令人人皆破。某雖栽祗樹，未綻心花。幸磐
J39nB439_p0257a07║石成選佛之場，就曇華播菩提之種。期周百二，兩堂
J39nB439_p0257a08║雲鶴共飛騰；化被三千，無數象龍隨蹴踏。擬梯航之
J39nB439_p0257a09║得渡，聆鞀鐸而徒聞。臨解制而建道場，即法筵而行
J39nB439_p0257a10║佛事。伏願佛慈昭被，聖力匡扶。寶杵降魔，百萬人天
J39nB439_p0257a11║咸拱伏；婆心護教，恒沙國土盡依皈。永修最勝之因，
J39nB439_p0257a12║長培無漏之果。宗風大展，法席弘張。某等無任瞻天
J39nB439_p0257a13║仰聖激切屏營之至，謹奉表稱謝以聞。
J39nB439_p0257a14║解制表
J39nB439_p0257a15║伏以東風回暖谷，拆開蘭箭生香；煦日照高林，映帶
J39nB439_p0257a16║梅花增麗。萬彙咸資大冶，三陽聿轉鈞陶。泰運欣逢，
J39nB439_p0257a17║善緣喜植。某等誠惶誠恐，稽首頓首上言。竊惟生當
J39nB439_p0257a18║叔季，時值凋殘。饑饉兵戈，幾度頻仍幾度惱；關山并
J39nB439_p0257a19║里，一番涉歷一番悲。聽流移於南北東西，隨荏苒乎
J39nB439_p0257a20║秋冬春夏。寸因未布，片善圖修。敬竭葵忱，皈投蓮座。
J39nB439_p0257a21║茲蓋恭叩釋迦如來金蓮座下，三身同體，兩足稱尊。
J39nB439_p0257a22║廣設慈航，渡群流齊登彼岸；弘施寶筏，攜庶類共越
J39nB439_p0257a23║愛河。大哉聖德難量，至矣悲心莫罄。某等形猶幻泡，
J39nB439_p0257a24║質似空花。日息營為，蝸角蠅頭幾戰；浮生夢浪，鼠肝
J39nB439_p0257a25║蟲臂經謀。覺寤寐以懷慚，顧衾影而抱愧。所幸五雲
J39nB439_p0257a26║法席，時時導出迷途；惟期半世塵勞，漸漸脫歸實際。
J39nB439_p0257a27║乘茲解制，略積微勛。炳炬焚檀，堙雲堆裡豁開雙目；
J39nB439_p0257a28║陳松獻石，野壑場顛倒瀉一心。禮法懺而雪我夙愆，
J39nB439_p0257a29║仗黎光而破茲黑業。伏願道成向上，化浹無言。昭察
J39nB439_p0257a30║淵微，鑒觀詳於五內；憑臨鎖屑，葑菲達乎三尊。佛事
J39nB439_p0257b01║慶附嘉筵，道場隨彰勝利。接鄰俱福，比里咸安。某等
J39nB439_p0257b02║無任瞻天仰聖激切屏營之至，謹奉表稱謝以聞。
J39nB439_p0257b03║解制意
J39nB439_p0257b04║伏以罏鞴弘開，鑠破個中消息；鉗錘高舉，敲翻就裡
J39nB439_p0257b05║機關。喜法席之頻張，慶道場之克備。某等言念荊棘
J39nB439_p0257b06║橫身，塵勞度日。大夢誰能覺，仰憑現世醫王；昏衢孰
J39nB439_p0257b07║與開，但仗當前導士。晨鐘暮鼓，鏗鏘得自何來；玉振
J39nB439_p0257b08║金聲，條理終歸實際。豈謂玄音無至道，須知妙義絕
J39nB439_p0257b09║言詮。某等奉鞀鐸於五雲，植善因於千載。葵衷可獻，
J39nB439_p0257b10║聊將蘋藻之供；蓮座惟依，少襲馨香之味。清風生於
J39nB439_p0257b11║座下，甘露酒自棒頭。雖歉承當，卻饒利益。伏願常輝
J39nB439_p0257b12║慧日，永布慈雲。期終制不終，儼規繩於處處；制解期
J39nB439_p0257b13║不解，綿功候於年年。龍象頻興，水雲並集。兩堂欣躍，
J39nB439_p0257b14║四眾懽騰。眾等無任激切屏營之至，謹意。
J39nB439_p0257b15║解制意
J39nB439_p0257b16║伏以嚴霜欲斷，淑氣噓回暖谷春；瑞雪將殘，東風吹
J39nB439_p0257b17║破梅花面。喜紅爐之火正熱，迺大冶之金初成，制日
J39nB439_p0257b18║告圓，嘉功宜表。某竊念愧承鷲嶺，叨續曹溪，撫杖履
J39nB439_p0257b19║追隨之徒，下番毒手；處耕鑒熙皞之域，放個婆心。故
J39nB439_p0257b20║爾干木隨身，不吝鉗錘在握，募同檀信，廠建禪期。草
J39nB439_p0257b21║賊一群，且教閉門作活；隙駒九十，豈云畫地為牢？幸
J39nB439_p0257b22║三月已周圓，率兩堂而懺解。是僧是俗，惟祈罪性皆
J39nB439_p0257b23║空；乃聖乃神，但冀慈光普映。方境寧靖，佛事興隆。某
J39nB439_p0257b24║無任惶悚之至，謹意。
J39nB439_p0257b25║懺期修薦表
J39nB439_p0257b26║伏以淑氣初回，早見嶺梅綻玉；東風聿轉，漸看堤柳
J39nB439_p0257b27║舒金。正天運泰壯之時，迺人心豫謙之候。崇修應恪，
J39nB439_p0257b28║禴薦惟虔。某等誠惶誠恐，稽首頓首上言。竊惟生當
J39nB439_p0257b29║叔季，世值凌夷。南北東西，落落關山驚跋涉；秋冬春
J39nB439_p0257b30║夏，茫茫歲月信遷流。雖叨兵火孑出之遺黎，猶是塵
J39nB439_p0257c01║勞羈縻之醉客。寸因未而，片善無聞。念水木以心傷，
J39nB439_p0257c02║思友于而墮淚。瞻依罔自，報答何由。敬竭葵衷，皈投
J39nB439_p0257c03║運座。茲蓋恭叩釋迦如來金蓮座下，傑出靈苗，天然
J39nB439_p0257c04║貴胤。薰修經累劫，踴身早越愛河；悲願度群生，垂手
J39nB439_p0257c05║先從苦海。某等形同幻泡，質類空花。見網情絲，幾欲
J39nB439_p0257c06║剪除斷去；名韁利鎖，不由絆縛將來。幸比屋接於五
J39nB439_p0257c07║雲，愧素餐供夫三載。乘茲制解，略積微勳。翻貝葉薦
J39nB439_p0257c08║我宗親，啟琅函祐予孫子。酬居恒之信願，雪過現之
J39nB439_p0257c09║愆尤。伏願寶筏弘施，慈航善駕。若存若沒，統濟拔於
J39nB439_p0257c10║無底籃中；乃俗乃真，盡潛調於沒絃琴上。寤寐欣茲
J39nB439_p0257c11║異遘，昕夕慶厥奇逢。緇素咸安，冥陽俱利。某等無任
J39nB439_p0257c12║瞻天仰聖激切屏營之至，謹奉表稱進以聞。
J39nB439_p0257c13║諷華嚴經表
J39nB439_p0257c14║伏以金篦刮翳，篇篇玉屑等空花；黃葉止啼，箇箇金
J39nB439_p0257c15║錢充寶藏。寧謂依經解義，何妨借路還家。敬諷華嚴，
J39nB439_p0257c16║弘宣佛事。某誠惶誠恐，稽首頓首上言，竊惟忝承佛
J39nB439_p0257c17║胤，愧續宗綱。干木隨身，幾度逢場作戲；鉗錘在手，一
J39nB439_p0257c18║番就地開爐。期攝化以無言，乃婆心之未了。爰搜秘
J39nB439_p0257c19║典，普作皈依。借此慈航度同儔，免臨流而濡足；資彼
J39nB439_p0257c20║寶筏攜庶類，冀望岸而回頭。虔竭愚忱，上干聖造。茲
J39nB439_p0257c21║蓋恭叩釋迦如來金蓮座下，聖智天成，慈悲性篤。錫
J39nB439_p0257c22║成三段，教列小大之乘；疊剖五支，機分頓漸之路。四
J39nB439_p0257c23║十九年無一字，由來字字超宗；三百餘會匪言詮，其
J39nB439_p0257c24║實言言契理。眾等性根各異，利鈍不同。仁見謂仁，智
J39nB439_p0257c25║見謂智，統希樓閣門開；遮不言遮，表不言表，豈俟別
J39nB439_p0257c26║峰相見。伏願遍參知識，廣歷由城。踏普賢之道場，法
J39nB439_p0257c27║旨宣時流酥酪；遊毘盧之性海，玄音播處湧醍醐。無
J39nB439_p0257c28║論有情無情，不拘出世入世。真靈不昧，妙體全彰。某
J39nB439_p0257c29║等無任瞻天仰聖激切屏營之至，謹奉表稱進以聞。
J39nB439_p0257c30║諷華嚴表
J39nB439_p0258a01║伏以菊謝籬金，雁影排空行作字；冰生池玉，蛩聲聒
J39nB439_p0258a02║砌韻成文。雜梵唄以鏗鏘，逐檀煙而縹緲。衷因事表，
J39nB439_p0258a03║法以時宣。某誠惶誠恐，稽首頓首上言。竊惟人生幻
J39nB439_p0258a04║夢，塵世空花。傀儡場頭，徒作千般播弄；猢猻室裡，那
J39nB439_p0258a05║能一覺安眠。幾回夢悸魂搖，倏爾心寒膽裂。故鄉離
J39nB439_p0258a06║落，猶是黃口兒童；異域飄零，將成白頭老叟。愆尤易
J39nB439_p0258a07║積，善德鮮聞。敬廠微勳，演揚秘典。茲蓋恭叩釋迦如
J39nB439_p0258a08║來金蓮座下，勤修證道，方便度人。憫赤子之無知，簡
J39nB439_p0258a09║其功不簡其過；憐嬰兒之有覺，許之懺更許之修。幸
J39nB439_p0258a10║大法備於華嚴，而皈依投於寶藏。由域一百一，徬徨
J39nB439_p0258a11║躑躅於今朝；知識五十三，彷彿參尋於此日。伏願遙
J39nB439_p0258a12║舒紺目，大放白毫。炳炬焚檀，寶鼎銀床敷猊座；獻花
J39nB439_p0258a13║酌水，金瓶玉觶映蓮臺。俾迷途出自須臾，使覺路開
J39nB439_p0258a14║於當下。冰消夙障，駢集新禧。某等無任瞻天仰聖激
J39nB439_p0258a15║切屏營之至，謹奉表稱進以聞。
J39nB439_p0258a16║諷法華表
J39nB439_p0258a17║伏以一乘妙道，星河朗映中天；七軸靈章，鞀鐸高懸
J39nB439_p0258a18║午夜。提醒群生幻夢，爍開庶類昏衢。於教為懽，而遵
J39nB439_p0258a19║迺實。某等誠惶誠恐，稽首頓首上言。竊惟生秉俗骨，
J39nB439_p0258a20║體賦凡胎。值佛無緣，未獲親承雨化；窮經有志，鮮能
J39nB439_p0258a21║力究鴻文。徒荏苒以逾年，但蹉跎而度日。箇中消息，
J39nB439_p0258a22║既已罕聞；就裡機關，何從得覷？捫心覺愧，顧影知慚。
J39nB439_p0258a23║茲蓋恭叩釋迦如來金蓮座下，道超今古，法利人天。
J39nB439_p0258a24║為眾生瞻岵之慈，尊憫窮兒，早令堂前認父；作斯民
J39nB439_p0258a25║接引之導，士悲火宅，快教門外抽身。三車任彼乘來，
J39nB439_p0258a26║一寶勿令迷去。指從分內，出自胸中。伏願靈山儼在，
J39nB439_p0258a27║鷲嶺無忘。佛口如佛心，誨我深於憐我；法音宜法旨，
J39nB439_p0258a28║度人甚若教人。第居佛事場頭，皆被光明會下。縱云
J39nB439_p0258a29║罪，何罪不消？匪曰功，亦功可錄。從此識皈依之有自，
J39nB439_p0258a30║於焉見攝受之無差。三有同資，四恩普報。某等無任
J39nB439_p0258b01║瞻天仰聖激切屏營之至，謹奉表稱進以聞。
J39nB439_p0258b02║禮梁皇表
J39nB439_p0258b03║伏以運轉乾坤，梅蕊開時心蕊綻；時逢泰壯，雪花盡
J39nB439_p0258b04║處罪花凋。喜天道之維和，幸人心之樂善。功自新舉，
J39nB439_p0258b05║典由舊章。某等誠惶誠恐，稽首頓首上言。竊惟身沉
J39nB439_p0258b06║苦海，心汩愛河。三毒縈纏，那識解粘去縛；六根造作，
J39nB439_p0258b07║惟甘帶鎖披枷。每日用飲食而不知，致動靜起居之
J39nB439_p0258b08║罔覺。積愆有自，寡過未能。爰滌丹衷，敬陳紺殿。茲蓋
J39nB439_p0258b09║恭叩釋迦如來金蓮座下，身以類化，道自修成。名擁
J39nB439_p0258b10║至尊，十號具彰難比量；果圓正覺，一乘頓悟沒遮攔。
J39nB439_p0258b11║▆自度而度人，兼出世而入世。某等皆屬血氣，俱有
J39nB439_p0258b12║心知。木本水源，孝思彌勤於宗祖；蘭芽桂萼，志事切
J39nB439_p0258b13║啟夫兒孫。第愧報稱之無能，且恐創垂之未當。仰資
J39nB439_p0258b14║秘密，俯盡皈依。佛禮千尊，覘慈容之有格；函開十軸，
J39nB439_p0258b15║驗法力之無疆。伏願慧光普照，悲智常明。即幻即真，
J39nB439_p0258b16║且效梁皇之往事；非夢非覺，權敷寶誌之靈文。從此
J39nB439_p0258b17║識罪性之本空，不在外，不在內，不在中間；於焉念因
J39nB439_p0258b18║緣而不偶，也無前，也無後，也無今際。愆尤俱釋，障業
J39nB439_p0258b19║齊蠲。某等無任瞻天仰聖激切屏營之至，謹奉表稱
J39nB439_p0258b20║進以聞。
J39nB439_p0258b21║然天燭意
J39nB439_p0258b22║伏以佛慈廣被，聿闇遷善之門；聖澤弘敷，爰啟修因
J39nB439_p0258b23║之路。仗慈光而遍照，資慧炬以長明。有感必通，無求
J39nB439_p0258b24║不應。某言念久處昏衢，常居暗室。明明覺路，不知登
J39nB439_p0258b25║躋何從；落落光天，未解仰瞻奚自。甘作迷途之醉客，
J39nB439_p0258b26║徒成黑業之苦人。敬表惟虔，特申白意。伏願白毫舒
J39nB439_p0258b27║采，紺目垂青。納此區區，葵藿有心皆可供；鑒茲款款，
J39nB439_p0258b28║葑菲無物不堪陳。既傾奉於無量諸天，冀照臨於光
J39nB439_p0258b29║明會上。隨衷降格，應事呈祥。某無任激切悚惶之至，
J39nB439_p0258b30║謹意。
J39nB439_p0258c01║建盂蘭會意
J39nB439_p0258c02║伏以恩重三年，孝孺動百年之慕；身生十月，時序起
J39nB439_p0258c03║七月之思。凜霜露而懷親，乘懽喜而叩佛。營盆攄素，
J39nB439_p0258c04║集會傾誠。某等忝入緇流，未酬俗德。哀哀父母，誰無
J39nB439_p0258c05║鞠育之劬勞；杳杳宗親，寧忘本源之水木。無奈時當
J39nB439_p0258c06║雜亂，奉祀莫講於春秋；兼以地阻關山，廬墓空懷於
J39nB439_p0258c07║夢寐。追思有志，報答無由。值茲中元之期，實乃赦罪
J39nB439_p0258c08║之候。欣逢帝誕，喜荷佛慈。禮懺諷經，度親資於寶筏；
J39nB439_p0258c09║焚檀炳炬，破暗出彼昏衢。施法食而利益冥途，演咒
J39nB439_p0258c10║章而賑濟苦▆。伏願官以帝尊，佛從僧祝。赦則赦冤
J39nB439_p0258c11║親之罪，不但生我二人；喜則喜真俗之倫，豈止自恣
J39nB439_p0258c12║弟子。時辰善吉，佛事周圓。莫罄葵私，仰希蓮茹。某等
J39nB439_p0258c13║無任踴躍懽忭之至，謹意。
J39nB439_p0258c14║建盂蘭會意
J39nB439_p0258c15║伏以白帝乘權，廣布金秋之令；地官降誕，弘開赦宥
J39nB439_p0258c16║之條。觸西風而怵惕，凜玉露以悲傷。水木思深，孝慈
J39nB439_p0258c17║念切。某等言念身居幻海，事絆塵勞。世局紛紜，苦馳
J39nB439_p0258c18║求之不暇；人生擾攘，奈奔逐以難窮。三業鮮清，四恩
J39nB439_p0258c19║未報。值茲中元勝會，共建盂蘭道場。仰叩如來，慶延
J39nB439_p0258c20║聖帝。超宗薦祖，用酬罔極之恩；濟苦拔孤，願解幽冥
J39nB439_p0258c21║之厄。啟琅函而潛培覺性，宣寶懺以密滌愆尤。慧炬
J39nB439_p0258c22║照昏衢，黑路灼開遊正路；瑜伽賑苦爽，冥途裂破達
J39nB439_p0258c23║通途。各負葵衷，統皈蓮座。伏願慈光攝受，帝德降臨。
J39nB439_p0258c24║度三世之冤親，同登極樂；拔四洲之滯魄，並證菩提。
J39nB439_p0258c25║方境咸安，冥陽普利。某等無任踴躍懽忭之至，謹意。
J39nB439_p0258c26║建盂蘭表
J39nB439_p0258c27║伏以梧葉飄黃，山寺梵鍾雲外冷；蘆花吐白，汀洲漁
J39nB439_p0258c28║火雨中寒。每觸景於風霜，覺傷心於水木。事因報本，
J39nB439_p0258c29║制效營盆。某等誠惶誠恐，稽首頓首上言。竊惟統為
J39nB439_p0258c30║人子，各有天倫。三尺微軀，父兮鞠而母兮育；百年孝
J39nB439_p0259a01║養，終未慎而遠未追。況當亂離之時，兼值關山之隔。
J39nB439_p0259a02║愁雲慘霧，徒傷東奔西逃；冷艸荒煙，莫問南墦北郭。
J39nB439_p0259a03║追思有自，薦悼無由。茲蓋恭叩如來金蓮座下，名稱
J39nB439_p0259a04║大孝，德備能仁。說法利雙親，嚴慈俱生於天上；開權
J39nB439_p0259a05║資萬有，接引普濟於人間。逢茲中元之期，結作盂蘭
J39nB439_p0259a06║之會。迺僧迺俗，乘懽喜而建道場；無冤無親，仗聖神
J39nB439_p0259a07║而赦罪過。蘋藻可采，般般信手拈來；葵藿宜將，一一
J39nB439_p0259a08║隨心獻出。供十方之龍象，盡一日之盆餐。伏願潛資
J39nB439_p0259a09║道力，默荷滋培。甘露踴醍醐，頓使焦腸立潤；河沙變
J39nB439_p0259a10║法食，能令枵腹頻充。苦爽盡卻饑虛，宗親咸獲飽滿。
J39nB439_p0259a11║凡衷可格，聖澤常流。某等無任瞻天仰聖激切屏營
J39nB439_p0259a12║之至。謹奉表稱進以聞。
J39nB439_p0259a13║藥師表
J39nB439_p0259a14║伏以人心隨剝，復創舊即以圖新；佛力妙提，檇消災
J39nB439_p0259a15║因之延壽。感慈悲之無量，期悃曲之能伸。建作道場，
J39nB439_p0259a16║揚為佛事。某誠惶誠恐，稽首頓首上言：竊惟多纏業
J39nB439_p0259a17║障，未滌愆尤。六根六塵，逐因緣而搆▆；十手十目，聽
J39nB439_p0259a18║楷視於幽微。每積垢而不知，致罹▆面罔覺悔，已▆
J39nB439_p0259a19║晚懺猶謂運。茲蓋恭叩藥師如來金蓮座下，菩薩發
J39nB439_p0259a20║願，大覺證身。相現琉璃，四八莊嚴恒具足；道兼明行，
J39nB439_p0259a21║十三誓願總圓成。拔諸苦於網羅，畫眾生而安立。其
J39nB439_p0259a22║仰同岵峙，蠢似嬰兒。稱號聞名，一一聲中如覿面；歌
J39nB439_p0259a23║功頌德，時時念上若依慈。爰掛續命之縷，用點光明
J39nB439_p0259a24║之炬。照開黑業，紹起長年。伏願弘誓常存，悲心不退。
J39nB439_p0259a25║件件拈來都是藥，允矣濟世醫王；般般指處盡皆師，
J39nB439_p0259a26║大哉接人導士。俾自迷而得悟，使絕後以再甦。果滿
J39nB439_p0259a27║菩提，願符微妙。某等無任瞻天仰聖激切屏營之至。
J39nB439_p0259a28║謹奉表稱進以聞。
J39nB439_p0259a29║金剛表
J39nB439_p0259a30║伏以煩惱礦堅，破除必須於智慧；人我山峻，摧折乃
J39nB439_p0259b01║證夫金剛。消息本自難窮，機關由來叵測。幻而仍幻，
J39nB439_p0259b02║冀亦非真。某誠惶誠恐，稽首頓首上言。竊惟塵情維
J39nB439_p0259b03║繫，世網羈縻。於道無聞，擬說法名為說法；而心未悟，
J39nB439_p0259b04║思如來意見如來。徒添項下之枷，未拔腦門之楔。事
J39nB439_p0259b05║事憑為實據，般般視作堅牢。迷卻心珠，昧茲秘典。茲
J39nB439_p0259b06║蓋恭叩釋迦如來金蓮座下，身似虛空，法如筏喻。著
J39nB439_p0259b07║衣持缽，偶焉舍衛城頭；洗足收衣，倏爾蓮花座上。演
J39nB439_p0259b08║楊妙法，言言破相為宗；漏洩玄機，字字歸根匪實。其
J39nB439_p0259b09║鮮明四句，豈諳全經。色見聲求，面目依稀還錯過；電
J39nB439_p0259b10║光泡影，形容彷彿俱差池。布施妄比於河沙，莊嚴罔
J39nB439_p0259b11║侔夫身相。伏願清予夙障，啟我靈根。識四大之本空，
J39nB439_p0259b12║鏡裡花兮水裡月；知三心之莫得，夢中事也影中形。
J39nB439_p0259b13║名以難名，壞而不壞。某等無任瞻天仰聖激切屏營
J39nB439_p0259b14║之至，謹奉表稱進以聞。
J39nB439_p0259b15║彌陀表
J39nB439_p0259b16║伏以方絕東西，心淨便成西域；國無苦樂，身嚴即是
J39nB439_p0259b17║樂邦。接引憑大覺之慈尊，薰修在中懷之篤摯。蓮開
J39nB439_p0259b18║九品，光徹三途。某等誠惶誠恐，稽首頓首上言。竊惟
J39nB439_p0259b19║體受凡胎，心縻世網。茫茫苦海，不知飄落何從；渺渺
J39nB439_p0259b20║愛河，一任沉淪莫曉。既頭出而頭沒，且數往而數來。
J39nB439_p0259b21║苦失足於穢泥，思化生於淨土。勤於寤寐，出自肫誠。
J39nB439_p0259b22║茲蓋恭叩彌陀如來金蓮座下，白毫宛轉，紺目澄清。
J39nB439_p0259b23║悲願度眾生，每向娑婆垂隻手；慈衷矜庶類，時從界
J39nB439_p0259b24║地著番心。大哉弘誓之難量，允矣深思之莫報。某等
J39nB439_p0259b25║專持名號，注想容顏。妙好莊嚴，天上天下難比況；哀
J39nB439_p0259b26║憐攝受，人非人等悉歸依。觀掌上之明珠，隨心花而
J39nB439_p0259b27║燦爛；睹頂間之毫相，逐素影以舒徐。仗作導師，依為
J39nB439_p0259b28║慈父。伏願提攜赤子，撫育嬰兒。莫教墮入塵勞，寶網
J39nB439_p0259b29║光中常化現；直令登於彼岸，金繩界上聽逍遙。聲聲
J39nB439_p0259b30║念處盡彌陀，步步行時皆極樂。冤親總利，真俗咸孚。
J39nB439_p0259c01║某等無任瞻天仰聖激切屏營之至，謹奉表稱進以
J39nB439_p0259c02║聞。
J39nB439_p0259c03║觀音聖誕表
J39nB439_p0259c04║伏以玄鳥新分，雨洗淡紅桃萼嫩；黃鸝乍囀，風搖淺
J39nB439_p0259c05║碧柳絲輕。當時序之芳辰，值聖人之佳誕，懽騰莫既，
J39nB439_p0259c06║慶祝何窮？某等誠懽誠忭，稽首頓首上言。竊惟形氣
J39nB439_p0259c07║雖同，根莖各異。芸芸庶類，都乘二氣生來；挺挺至人，
J39nB439_p0259c08║獨自群倫拔出。良由薰修於屢劫，故爾示現於一朝，
J39nB439_p0259c09║篤鍾非常，誕生不偶。茲蓋恭遇觀音大士猊座下，三
J39nB439_p0259c10║摩證道，自在安身。紫竹林中，一線爐煙遶鸚鵡；普陀
J39nB439_p0259c11║嵒畔，滿瓶甘露澍楊枝。稱大悲而大慈，兼救苦而救
J39nB439_p0259c12║難。某等顓愚賦性，傀儡成形。汩沒愛纏，多積三生之
J39nB439_p0259c13║罪障；感孚至德，冀成萬種之提攜。逢茲聖誕之期，特
J39nB439_p0259c14║盡凡忱之祝。伏願曲垂慈照，廣運悲心。救苦尋聲，統
J39nB439_p0259c15║眾生總歸於寸地；分身應化，如片月普映於千江。百
J39nB439_p0259c16║千手目百千光，萬億神通萬億顯，時時覿面，在在聞
J39nB439_p0259c17║名。某等無任瞻天仰聖踴躍懽忭之至，謹奉表稱賀
J39nB439_p0259c18║以聞。
J39nB439_p0259c19║地藏表
J39nB439_p0259c20║伏以苦趣沉淪，超昇必資於聖力；冥途浩渺，▆▆▆
J39nB439_p0259c21║賴於慈航。非仗悲願之弘深，疇作提攜之方便。銜恩
J39nB439_p0259c22║有自，報答無由。某等誠惶誠恐，稽首頓首上言。竊惟
J39nB439_p0259c23║冥陽異道，苦樂殊途。積罪業於生前，行不著兮習不
J39nB439_p0259c24║察；受波吒於沒後，晝無息也夜無停。縱追悔而無能，
J39nB439_p0259c25║但嬰當之莫脫。如斯苦楚，誰實致之。若爾冤仇，孰為
J39nB439_p0259c26║解矣。茲蓋恭叩幽冥教主本尊地藏王菩薩猊座下，
J39nB439_p0259c27║如來上首，菩薩應身。手掌明珠，萬道毫光烜地府；肩
J39nB439_p0259c28║擔錫杖，一莖寶樹度慈親。仰弘誓於無窮，知慈衷之
J39nB439_p0259c29║未罄。某等鮮修善業，多作罪因。憶生我之劬勞，昊天
J39nB439_p0259c30║罔極；思撫予之鞠育，滄海難量。愧溫清未效於枕衾，
J39nB439_p0260a01║乃定省猶疏於晚旦。罕將菽水，遺恨終天。誠恐堂上
J39nB439_p0260a02║之雙親，過為兒孫之計；反因庭前之稚子，致添父母
J39nB439_p0260a03║之愆。冥冥不忍低徊，暗暗難堪打算。伏願孝通人已，
J39nB439_p0260a04║德被存亡。念人人有報本之心，各利宗親登彼岸；俾
J39nB439_p0260a05║個個得出離於苦，咸消罪業等河沙。盡度眾生，悉空
J39nB439_p0260a06║地獄。某等無任瞻天仰聖激切屏營之至，謹奉表稱
J39nB439_p0260a07║進以聞。
J39nB439_p0260a08║
J39nB439_p0260a09║
J39nB439_p0260a10║三山來禪師疏語錄卷上終