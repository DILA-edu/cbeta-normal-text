J39nB439_p0260b01║三山來禪師疏語卷中
J39nB439_p0260b02║嗣法門人性統編
J39nB439_p0260b03║表
J39nB439_p0260b04║文昌表
J39nB439_p0260b05║伏以麟趾呈祥，喜家聲之克振；螽斯衍慶，貴世德之
J39nB439_p0260b06║作求。烈謨擬式為顯承，志事每期其繼述。於心切切，
J39nB439_p0260b07║而念皇皇。某誠惶誠恐，稽首頓首上言，竊惟綱常為
J39nB439_p0260b08║先，人倫首重。參天贊地，化育並資夫三才；父乾母坤，
J39nB439_p0260b09║生成兼統乎六子。既生生而不息，乃世世以無憂。胡
J39nB439_p0260b10║為乎嘆嗣續之艱難，長不存而少▆育？吁嗟矣！冀箕
J39nB439_p0260b11║裘之有托，紹厥祖而承厥宗。寤寐關情，晨昏繫念。茲
J39nB439_p0260b12║蓋恭叩梓潼帝君弘仁大帝陛下，九天開化，七曲司
J39nB439_p0260b13║衡。握桂籍嗣籍之權，無私侔於造化；當作父作師之
J39nB439_p0260b14║任，至德播於人間。雖陰騭之在天，實鑒臨之惟聖。某
J39nB439_p0260b15║多生積垢，半世招尤。不識不知，方寸或鄰於刻薄；而
J39nB439_p0260b16║微而顯，恒居恐墮於傷殘。痛膝下之寥寥，誰是斑衣
J39nB439_p0260b17║而戲彩？悲庭前之落落，且無菽水以承懽。敬竭悃誠，
J39nB439_p0260b18║虔申禱祝。伏願慈衷默祐，聖志潛孚。錄其功，略其過，
J39nB439_p0260b19║閶闔門中，彩鳳駕祥雲飛出；燕我子，詒我孫，閶閬庭
J39nB439_p0260b20║裡，石麟隨吉夢迎來。綿綿快血食之悠長，赫赫永明
J39nB439_p0260b21║▆之▆▆。▆▆▆▆▆▆▆▆▆▆▆▆▆▆▆▆
J39nB439_p0260b22║▆▆屏營之至，謹奉表▆▆▆。
J39nB439_p0260b23║祝聖帝秩
J39nB439_p0260b24║▆以正氣參天，萬古綱常懸日月；英風蓋地，千秋▆
J39nB439_p0260b25║▆鎮河山。丕亦漢室之長城，允矣劉家之砫石。丹心
J39nB439_p0260b26║事死，赤函如生。某誠懽誠忭，稽首頓首上言。竊惟世
J39nB439_p0260b27║寧皆空，人生總幻。所不朽者，止此忠臣義士之名；孰
J39nB439_p0260b28║為留焉，惟茲闢地開天之業。果精誠之可貫，自壯烈
J39nB439_p0260b29║之能傳。慨彼狼心狗行之徒，多作賣國欺君之事。肝
J39nB439_p0260b30║腸莫問，行徑難看。未有謀智兼全，貞威克備，如聖帝
J39nB439_p0260c01║者也。茲蓋恭遇關聖帝君座下，英雄特出，豪傑挺生。
J39nB439_p0260c02║義結桃園，羨難兄而難弟；鼎分蜀國，稱是君而是臣。
J39nB439_p0260c03║都俞吁咈於一堂，令共友恭以萬世。勇且聖，聖且神，
J39nB439_p0260c04║德無以加；侯而王，王而帝，尊莫能及。值茲降靈之候，
J39nB439_p0260c05║用表慶祝之私。煙塵掃不開，歲歲今朝仍飲馬；餘氛
J39nB439_p0260c06║洗未淨，年年此日又磨刀。某迺武無聞，於文未諳。我
J39nB439_p0260c07║心匪鐵，追金石之孤忠，能無懷想；君志難忘，痛輿圖
J39nB439_p0260c08║之割裂，願借蕩平。伏冀心常捧日，力再回天。偃月青
J39nB439_p0260c09║龍，百二十觔休放下；胭脂赤兔，千里一日更乘來。長
J39nB439_p0260c10║為今古之式憑，永作乾坤之攸賴。士民瞻仰，夷夏欽
J39nB439_p0260c11║崇。某等無任瞻天仰聖踴躍懽忭之至，謹奉表稱賀
J39nB439_p0260c12║以聞。
J39nB439_p0260c13║祝韋馱表
J39nB439_p0260c14║伏以護法為心，凜凜肝腸堅似鐵；降魔在手，雄雄力
J39nB439_p0260c15║量重如山。披甲冑於渾身，冠金鍪於元首。今古瞻仰，
J39nB439_p0260c16║真俗欽崇。某誠惶誠恐，稽首頓首上言。竊惟法化難
J39nB439_p0260c17║窮，佛佛出而佛佛顯；僧伽無量，人人進而人人修。何
J39nB439_p0260c18║山清淨以安禪，須借光明之昭被。慨自輓近之代，多
J39nB439_p0260c19║見法弱魔強；因思像季之時，孰能摧邪輔正。非憑聖
J39nB439_p0260c20║力，莫仗維持。茲蓋恭叩護法韋馱尊天普眼菩薩座
J39nB439_p0260c21║下，威靈千古，應感三洲。示現童身，修成一百七十世；
J39nB439_p0260c22║莊嚴寶杵，拿定八萬四千觔。永為法苑之干城，長作
J39nB439_p0260c23║叢林之山斗。伏願慈心不退，悲智常流。寧坐最後之
J39nB439_p0260c24║道場，硬骨兩莖，卓立何妨億萬劫；不忘從前之願力，
J39nB439_p0260c25║癡心一片，皈依無論百千尊。既為將、為相、為菩薩，且
J39nB439_p0260c26║護佛、護法、護僧眾。神通叵測，功德無邊。某無任瞻天
J39nB439_p0260c27║仰聖激切屏營之至，謹奉表稱進以聞。
J39nB439_p0260c28║瑜伽表
J39nB439_p0260c29║伏以冥報罔窮，類類辛酸億萬種；幽途不爽，重重地
J39nB439_p0260c30║獄百千般。念孤田之無依，仗仁慈之濟拔。大施法食，
J39nB439_p0261a01║普作津梁。某等誠惶誠恐，稽首頓首上言。竊惟理出
J39nB439_p0261a02║大同，事非少異。貧賤富貴，生來自有端由；善惡是非，
J39nB439_p0261a03║死去豈無應報。蓋即因而即果，乃無誤而無差。昔莫
J39nB439_p0261a04║過於三途，罪難逃於百劫。魂飛膽裂，荒林驚埜吹之
J39nB439_p0261a05║聲；鬼泣神號，幽遂動冥愁之慘。不由方便，胡自出離。
J39nB439_p0261a06║茲蓋恭叩釋迦如來金蓮座下，師稱調御，善解世間。
J39nB439_p0261a07║清淨法身，洵哉一塵不染；慈悲度眾，普矣萬類齊資。
J39nB439_p0261a08║奈彼披枷帶鎖之徒，盡陷銅城鐵網之內。遇觀音之
J39nB439_p0261a09║現相，焦面呈形；幸如來之垂慈，阿難啟教。瑜伽事演，
J39nB439_p0261a10║佛事爰彰。某身負愆尤，心存利益。虔結無遮之會，敬
J39nB439_p0261a11║開▆濟之場。伏願惠澤滂流，光明遍照。河沙變從七
J39nB439_p0261a12║粒，滿地飛玉液瓊漿。秘密唱於一言，虛空響金聲木
J39nB439_p0261a13║鐸；咒力不容思議，觀想莫可測量。法絕見聞，功沾存
J39nB439_p0261a14║沒。某等無任瞻天仰聖激切屏營之至，謹奉表稱進
J39nB439_p0261a15║以聞。
J39nB439_p0261a16║修因表
J39nB439_p0261a17║伏以輕風敲翠竹，聲傳法苑響琳瑯；瑞雪落寒梅，香
J39nB439_p0261a18║蓮華壇生馥郁。喜天心見於七日，幸淑氣回自一陽。
J39nB439_p0261a19║理宜降康，事祈戩穀。某等誠惶誠恐，稽首頓首上言。
J39nB439_p0261a20║竊惟生逢末運，世際衰微。寄跡蓬廬，恒念四恩之難
J39nB439_p0261a21║報；勞形傳舍，每苦三業之未除。顧影自慚，撫躬多懼。
J39nB439_p0261a22║敬陳愚悃，干冒聖顏。茲蓋恭叩釋迦如來金蓮座下，
J39nB439_p0261a23║慈悲攝受，功德弘深。開方便之門，無論有情無情，齊
J39nB439_p0261a24║歸化育；闢接引之路，不拘出世入世，咸荷帡幪。寶筏
J39nB439_p0261a25║常施，梯航日設。某寸誠雖結，片善無聞。擾擾塵勞，冀
J39nB439_p0261a26║清涼而歇足；茫茫苦海，期彼岸以回頭。乘茲陽復之
J39nB439_p0261a27║辰，特效伊蒲之供。舞松拈柏，設儀戒以作津梁；炳炬
J39nB439_p0261a28║焚檀，普法施而為甘露。敢謂蓮栽石上，惟祈花落雨
J39nB439_p0261a29║中。伏願聖照無私，誠孚有格。祐偕老之伉儷，再見銅
J39nB439_p0261a30║狄摩挲；祈雲仍之箕裘，更逢玉階轉影。宗親普度，罪
J39nB439_p0261b01║障齊消。某等無任瞻天仰聖激切屏營之至，謹奉表
J39nB439_p0261b02║稱進以聞。
J39nB439_p0261b03║酬願表
J39nB439_p0261b04║伏以律協夾鍾，春運隆時景運朗；機臨大壯，雪花盡
J39nB439_p0261b05║處罪花凋。葵忱期以達天，藿悃宜於奉聖。用酬夙願，
J39nB439_p0261b06║虔致丹衷。某誠惶誠恐，稽首頓首上言。竊惟生值亂
J39nB439_p0261b07║離，時當鼎革。南遷北逐，苦徙倚之未寧；東去西來，覺
J39nB439_p0261b08║紛馳之難已。歷韶華而易邁，積歲月以滋愆。罔報四
J39nB439_p0261b09║恩，徒增三業。間因時而舉念，或緣事而傾誠。信願良
J39nB439_p0261b10║多，酬恩未暇。茲蓋恭叩釋迦如來金蓮座下，尊隆十
J39nB439_p0261b11║號，果滿三祗。方便為航，聽隨呼而隨應；慈悲作筏，任
J39nB439_p0261b12║或往而或來。行人靡滯於深頭，接引直登於彼岸。許
J39nB439_p0261b13║修因而植福，喜懺罪以崇功。某每切依皈，常勤呼籲。
J39nB439_p0261b14║化凶為吉，冥中默仗栽培；轉禍成祥，暗裡潛蒙燭照。
J39nB439_p0261b15║欲伸表答，特進凡儀。伏願攝受無邊，鑒臨不昧。一念
J39nB439_p0261b16║了而念念俱了，期菲供之可將；一事周而事事皆周，
J39nB439_p0261b17║冀精誠之畢達。起居盡利，內外咸安。某無任瞻天仰
J39nB439_p0261b18║聖激切屏營之至，謹奉表稱謝以聞。
J39nB439_p0261b19║植福修因填還寄庫表
J39nB439_p0261b20║伏以臨值二陽，知復機之既轉；乾生三晝，識泰運以
J39nB439_p0261b21║將還。正小往而大來，宜理存而欲去。葵衷自靖，藿悃
J39nB439_p0261b22║可通。某誠惶誠恐，稽首頓首上言。竊惟叨生塵世，愧
J39nB439_p0261b23║處寰區。幸兵燹以無憂，喜太平之得睹。天高地厚，仰
J39nB439_p0261b24║覆載於何窮；日照月臨，被光明於無量。親恩未報，君
J39nB439_p0261b25║德罔酬。兼日用而積愆，矧夢魂而多疚。以此自惕，用
J39nB439_p0261b26║是思修。茲蓋恭叩釋迦如來金蓮座下，其人稱聖，於
J39nB439_p0261b27║法為王。搭梯設航，痛娑婆飄零之無息；呈橈舞棹，嗟
J39nB439_p0261b28║苦海流蕩以何窮。作方便而指迷，使皈依而襲福。但
J39nB439_p0261b29║慳貪之可破，般般都教行來；就因果之當崇，種種隨
J39nB439_p0261b30║伊做去。某誠孚一念，慮感三生。恐過現未之愆尤，無
J39nB439_p0261c01║從洗雪；依上中下之儀制，建作道場。禮浮屠，儼金容
J39nB439_p0261c02║之如在；寄冥簧，期寶藏以長存。宣御製而諷靈章，設
J39nB439_p0261c03║瑜伽而然諸品。預修先勤佛事，夙債償於填還。伏願
J39nB439_p0261c04║非實作實，雖虛不虛。鑒厥微芒，數樹松花猶可獻；采
J39nB439_p0261c05║茲葑菲，一爐柏子尚堪焚。佑偕老之室家，庇合庭之
J39nB439_p0261c06║長稚。蓮眸永盻，蟻志恒依。某無任瞻天仰聖激切屏
J39nB439_p0261c07║營之至，謹奉表稱進以聞。
J39nB439_p0261c08║酬天悔過表
J39nB439_p0261c09║伏以月值小陽，淑氣轉坤維之軸；年逢大有，天行表
J39nB439_p0261c10║乾健之功。宜謝地而酬天，用抒誠以作事。縷衷在善，
J39nB439_p0261c11║積悃惟殷。某誠惶誠恐，稽首頓首上言。竊惟叨生末
J39nB439_p0261c12║世，愧處凡塵。時息起居，恒兢兢而自勵；日用飲食，每
J39nB439_p0261c13║擾擾以徒勞。雖幸耕鑿之無憂，或多愆尤之易積。四
J39nB439_p0261c14║恩未報，三業鮮清。敬竭葵私，仰于蓮座。茲蓋恭叩釋
J39nB439_p0261c15║迦如來金蓮座下，慈心度世，聖智憫人。鑒厥幽微，有
J39nB439_p0261c16║願期於畢達；昭於屋漏，無衷不在降臨。某因落塵情，
J39nB439_p0261c17║故纏俗業。積年累月，豎宅興工。或震土府於方隅位
J39nB439_p0261c18║中，或傷物命於鑊鋤底下。蜎飛蠕動，未遂超昇；南北
J39nB439_p0261c19║東西，無由安鎮。今則崇修佛事，建設法筵。仗法寶以
J39nB439_p0261c20║安寧，設瑜伽而濟度。炳然慧炬，照長夜之昏衢；焚爇
J39nB439_p0261c21║明香，除穢邦之積臭。伏願蓮眸遠矚，玉臂長垂。提攜
J39nB439_p0261c22║六道眾生，共登菩提岸畔；接引四生庶類，同入般若
J39nB439_p0261c23║船中。使人物以咸資，俾冤親而普利。善餘慶益，事獲
J39nB439_p0261c24║平安。某無任瞻天仰聖激切屏營之至，謹奉表稱進
J39nB439_p0261c25║以聞。
J39nB439_p0261c26║平安意
J39nB439_p0261c27║伏以青陽司令，嘉會近於未明；緣埜分芳，亨途達乎
J39nB439_p0261c28║景福。當天行流轉之候，乃人心齋袚之時。念篤精勤，
J39nB439_p0261c29║事修祈禱。某等言念身居幻海，質類浮[泳-永+圖]。起滅不停，
J39nB439_p0261c30║野馬馳於三際；動止莫遏，狂猿跳在六窗。愆尤懼咎
J39nB439_p0262a01║於陰陽，洗滌未經夫旦晚。撫膺抱愧，顧影懷慚。共竭
J39nB439_p0262a02║凡忱，同希聖鑒。上借資於佛力，希加被於衡茅。建作
J39nB439_p0262a03║道場，爰成佛事。雖曰流行有數，瘟疫或乘於維時；然
J39nB439_p0262a04║而搏捖在心，轉移必因乎當念。▆圖功而微福，期寡
J39nB439_p0262a05║過以消災。伏願感而遂通，求則斯應。降歲時之豐泰，
J39nB439_p0262a06║十日雨，五日風；錫比里以清和，老者安，少者育。豺狼
J39nB439_p0262a07║不踞於當路，虎豹無待於驅除。四境康寧，人方靜▆。
J39nB439_p0262a08║某等無任激切悚惶之至，謹意。
J39nB439_p0262a09║懺經意
J39nB439_p0262a10║伏以苦海無邊，貝葉翻時成筏渡；昏衢有路，琅𪻱啟
J39nB439_p0262a11║處耀光明。正當煩而思厭之時，實乃人能合天之際。
J39nB439_p0262a12║癸衷可格，蓮座祈通。某言念生值亂離，時逢衰替。少
J39nB439_p0262a13║離鄉井，望關山而霧慘雲愁；長列陣行，披甲冑而腸
J39nB439_p0262a14║迴膽裂。非謂功成於百戰，豈知垢重於千途。清夜羞
J39nB439_p0262a15║慚，居恒愧悔。幸佛慈之廣大，爰開寡過之門；盡片念
J39nB439_p0262a16║之戰兢，方擇自新之路。諷經禮懺，以其實不以其文；
J39nB439_p0262a17║雪罪消愆，慎於來勿追於往。伏願慈光遍照，慧日長
J39nB439_p0262a18║舒。憫蠢蠢之愚忱，曲垂洞鑒；納區區之肫念，俯察淵
J39nB439_p0262a19║微。俾夙業以冰消，賜新禧而駢集。某無任激切悚惶
J39nB439_p0262a20║之至，謹意。
J39nB439_p0262a21║悔過修因意
J39nB439_p0262a22║伏以理欲殊途，幾希嚴於清夜；天人異路，關捩轉自
J39nB439_p0262a23║淵微。慎獨迺能禔躬，崇修爰以襲祉。凡衷俯竭，慧日
J39nB439_p0262a24║高懸。某言念生當叔季，世值凌夷。險阻倍嘗，聽流離
J39nB439_p0262a25║於東西南北；艱難歷試，經挫折於水火兵戈。隨日月
J39nB439_p0262a26║之升沉，苦韶華而征邁。鮮修善業，未布功勳。忽履薄
J39nB439_p0262a27║而臨深，爰呼天而籲地。懺悔莫及，禱祝無由。仰憑救
J39nB439_p0262a28║世之醫王，為作接引之導士。狂心乍歇，即從夢覺呼
J39nB439_p0262a29║回；妄念稍停，便自洪波渡出。漸漸使歸正路，徐徐令
J39nB439_p0262a30║脫迷途。福可修也任其修，罪宜雪兮隨之雪。伏願綱
J39nB439_p0262b01║開三面，鏡徹一輪。照我肺肝，幽獨無微而不鑒；寬予
J39nB439_p0262b02║手足，居恒有過而皆除。聿迓嘉祥，頓消夙業。某無任
J39nB439_p0262b03║激切悚惶之至，謹意。
J39nB439_p0262b04║賑濟意
J39nB439_p0262b05║伏以品類無涯，德惠必先於利濟；幽冥難罄，沉淪首
J39nB439_p0262b06║賴於提攜。蓋有善業無聞之倫，墮諸苦趣；豈無慈衷
J39nB439_p0262b07║盡度之念，結作道場。虔布津梁，耑行賑濟。某言念四
J39nB439_p0262b08║生異質，六道殊途。福則生天，既翛然而獨步。罪迺為
J39nB439_p0262b09║鬼，復墜矣而難超。渺渺落在鐵城，茫茫陷於苦海。出
J39nB439_p0262b10║頭何日，脫體無期。幸仗我佛之慈悲，爰作利幽之佛
J39nB439_p0262b11║事。無遮會上，灑甘露之瓊漿；施食壇中，飽醍醐之上
J39nB439_p0262b12║味。密言重宣處，變七粒為河沙；觀想乍起時，憑一心
J39nB439_p0262b13║而周到。伏冀佛光普攝，法力咸資。南北東西總樂邦，
J39nB439_p0262b14║遠者來而近者悅。鰥寡孤獨皆充滿，渴則飲而饑則
J39nB439_p0262b15║餐。乘此勝因，執為公據。某無任激切懇到之至，謹意。
J39nB439_p0262b16║利幽意
J39nB439_p0262b17║伏以苦爽無邊，仗法施而普濟；神通難量，入鬼趣而
J39nB439_p0262b18║咸資。啟教有原，利生莫罄。某言念人生塵世，每多負
J39nB439_p0262b19║疚而積愆；身落冥途，鮮不隨因而感果。痛幽關之渺
J39nB439_p0262b20║渺，悲泉路以茫茫。倍喫千酸，深耽饑渴。非憑賑濟，何
J39nB439_p0262b21║自出離？茲蓋恭叩啟教大士面然鬼王案下，焦顏現
J39nB439_p0262b22║相，菩薩化身。示最苦之形容，代眾生變饑嬴之狀；施
J39nB439_p0262b23║拯危之方便，告尊者興動忍之懷。因仰籲於慈尊，故
J39nB439_p0262b24║俯憐乎孤田。法昭燄口，教演瑜伽。虔集緇流，敬遵巨
J39nB439_p0262b25║典。作利幽之佛事，魍魎魑魅，統借提攜；建無遮之道
J39nB439_p0262b26║場，水陸飛沉，同希濟度。攪長河為酥酪，變大地作黃
J39nB439_p0262b27║金。飽此饑虛，烊銅熱鐵成甘露；解彼凍苦，枷鎖杻械
J39nB439_p0262b28║盡珍裳。感咒力之難思，賴聖功之叵測。恩沾庶類，澤
J39nB439_p0262b29║被三途。某無任激切懇到之至，謹意。
J39nB439_p0262b30║彌陀會意
J39nB439_p0262c01║伏以性生不二，有生總會於無生；好善攸同，樂善欣
J39nB439_p0262c02║從於行善。值天理初還之候，乃人心向上之時。思返
J39nB439_p0262c03║本而歸元，故合裏而作事。某等言念凡塵擾攘，世事
J39nB439_p0262c04║紛紜。心非無心，縱有心而心匪在佛；口徒有口，非無
J39nB439_p0262c05║口而口不依真。恒出俗諦之常談，多為扳緣之妄想。
J39nB439_p0262c06║造諸罪業，鮮所依歸。茲乘朔望良辰，敬結彌陀勝會。
J39nB439_p0262c07║初念中念，以至究竟念，念念從觀想生來；千聲萬聲，
J39nB439_p0262c08║迄於無邊聲，聲聲自真誠唱出。莊嚴相好，宛轉目前；
J39nB439_p0262c09║寶網金繩，依稀腳底。伏願無忘悲願，普度眾生。處處
J39nB439_p0262c10║是西方，無論東方南方北方，總成極樂；花花皆九品，
J39nB439_p0262c11║不拘上品中品下品，盡入蓮池。接引登最勝道場，見
J39nB439_p0262c12║佛悟無生面目。寸衷畢達，一志咸孚。某等無任（云云）。
J39nB439_p0262c13║薦師弟意
J39nB439_p0262c14║伏以慈雲普覆，十方普仗鴻慈；法雨頻傾，萬類頻資
J39nB439_p0262c15║善法。合冥陽而盡利，統緇素以咸孚。敬竭孝忱，用申
J39nB439_p0262c16║薦拔。某言念亡師弟某，生同襁褓，長共祗園。塤箎韻
J39nB439_p0262c17║自天成，既一唱而一和；恭友篤從道誼，任或疾而或
J39nB439_p0262c18║徐。故吾之生也，先弟而生；何弟之去也，預吾而去。半
J39nB439_p0262c19║生勞碌，雖頓脫夫利鎖名韁；畢世奔馳，尚沉浮於愛
J39nB439_p0262c20║河苦海。惟恐塵愆之百結，猶幸法服之三加；得承清
J39nB439_p0262c21║淨於福田，宜資安養於樂國。建茲法會，仗作津梁。伏
J39nB439_p0262c22║願九品托化，片念往生。一句阿彌陀，極樂國中垂接
J39nB439_p0262c23║引；十稱南無佛，恒沙界內借提攜。出穢邦而遊淨邦，
J39nB439_p0262c24║離此岸而登彼岸。顯微俱格，存沒齊資。某無任激切
J39nB439_p0262c25║懇到之至，謹意。
J39nB439_p0262c26║建虎醮意
J39nB439_p0262c27║伏以天心乍復，玄穹默眷蒼黎；人事初回，摶捖潛通
J39nB439_p0262c28║造化。蓋以否極將泰之際，適迺殺而轉生之時，有求
J39nB439_p0262c29║必攄，無感不應。某等言念生逢末季，運值凌夷。東奔
J39nB439_p0262c30║西馳，苦兵戈之載道；南來北去，兼饑饉之頻仍。幾番
J39nB439_p0263a01║雨暗而雲愁，無數猿啼而鶴唳。幸烽煙之告息，乃黃
J39nB439_p0263a02║茂之有年。人漸還家，民方安堵。當路之豺狼既剪，在
J39nB439_p0263a03║山之虎豹仍多。赤子林林，涉丘原而足濡；黎民總總，
J39nB439_p0263a04║睹荊棘而魂驚。虔告神祗，敬修齋醮。伏願護茲邦域，
J39nB439_p0263a05║保此孑遺。斂負嵎之爪牙，善搏無煩於馮婦；遣偪人
J39nB439_p0263a06║之猛獸，驅遠不待於姬公。逐逐全消，耽耽寢息。庶幾
J39nB439_p0263a07║樂土樂土，重賡得所之詩；更幸其亡其亡，再頌苞桑
J39nB439_p0263a08║之易。一方安靜，四境無憂。某等無任激切懇到之至，
J39nB439_p0263a09║謹意。
J39nB439_p0263a10║表盤米意
J39nB439_p0263a11║伏以一粒為餐，橫吞日月江河滿；半抄作供，爛煮乾
J39nB439_p0263a12║坤草木香。菩薩白掌上呼來，鴉雀從飯時噪出。誠歸
J39nB439_p0263a13║片念，緣屬千家。某等言念虛生塵世，枉度歲華。鑿井
J39nB439_p0263a14║耕田，日用茫茫無可據；饑餐渴飲，晨昏擾擾竟徒然。
J39nB439_p0263a15║愧善業之無聞，覺愆尤之易積。幸僧開接引，故米供
J39nB439_p0263a16║盤陀。雲水頻仍，不棄滄溟之一滴；象龍俱集，敢辭湖
J39nB439_p0263a17║海之餘波。值三載而周圓，就道場而表懺。伏願因齋
J39nB439_p0263a18║慶讚，即物明宗。洗卻趙州盂，休從缽外安柄；識得廬
J39nB439_p0263a19║陵價，須知米裡有蟲。人人齒上帶餘馨，個個口邊無
J39nB439_p0263a20║白醭。饔飧不罄，早暮咸資。某等無任激切懇到之至，
J39nB439_p0263a21║謹意。
J39nB439_p0263a22║祈雨意
J39nB439_p0263a23║伏以慈雲東蔭，有情法界盡沾恩；膏雨西流，無量蒼
J39nB439_p0263a24║生咸待澤。有求必應，何感不通。某等言念八口之家
J39nB439_p0263a25║在食，一歲之望惟秋。畢順箕調，始愜謀生之計；水耕
J39nB439_p0263a26║火耨，期逢大有之年。嗟石燕之未翔，嘆商羊之不舞。
J39nB439_p0263a27║雨金雨粟，卓爾徬徨；呼癸呼庚，無端反側。始濛濛而
J39nB439_p0263a28║還烈烈，方滌滌而轉炎炎。雖曰甘露頻傾，究竟殊方
J39nB439_p0263a29║頓隔。出而作，入而息，知人事之多愆；南山雲，北山雨，
J39nB439_p0263a30║豈天道之不穀。挽回宜急，禱祝惟虔。伏願惠澤天浮，
J39nB439_p0263b01║殊恩帝降。洒楊枝之水，遍大地以布黃金；泛八德之
J39nB439_p0263b02║池，普率土而敷白玉。品物亨而雨暘若，物華稔而黃
J39nB439_p0263b03║茂豐。四境康寧，一方安泰。某等無任激切肫懇之至，
J39nB439_p0263b04║謹意。
J39nB439_p0263b05║薦師弟意
J39nB439_p0263b06║伏以死生異路，痛骨肉以分離；來去同原，知性天而
J39nB439_p0263b07║吻合。雖僧伽不礙於來去，奈手足難忘乎生死。爰設
J39nB439_p0263b08║道場，持修薦拔。某言念辭親割愛，椿萱之德未酬；辦
J39nB439_p0263b09║道修真，友于之情徒切。既心傷於秋霜春露，觸時序
J39nB439_p0263b10║而思高堂；復念動於流水落花，睹景物而悲棠棣。茲
J39nB439_p0263b11║者亡僧某同胞共氣，忽破連理之枝；塤唱箎隨，頓拆
J39nB439_p0263b12║鴈行之陣。覺至情之難沒，資法力以超昇。值此四九
J39nB439_p0263b13║之期，用禮三昧之懺。伏願慈悲攝受，方便提攜。接苦
J39nB439_p0263b14║海之沉靈，登於覺海；脫冥途之滯魄，證入真途。庶幾
J39nB439_p0263b15║報我親，資我弟，仰賴佛慈；於以了予衷，畢予願，總承
J39nB439_p0263b16║法化。幽明俱利，存沒咸安。某無任激切肫懇之至，謹
J39nB439_p0263b17║意。
J39nB439_p0263b18║祈雨意
J39nB439_p0263b19║伏以洪水初平，憂勤尤廑於聖慮；井田既制，溝洫更
J39nB439_p0263b20║嚴於農疇。惟稼穡之作甘，故耕耘為急務。天時既順，
J39nB439_p0263b21║人事皆康。某等言念日用勞生，饔飧繫念。胼手胝足，
J39nB439_p0263b22║將云東作而西成；負犁荷鋤，止冀春耕而秋穫。知助
J39nB439_p0263b23║長之非得，思秀實之可期。茲者旱魃為殃，天行失序。
J39nB439_p0263b24║平田萬頃，苦極目而如焚；緣野千畦，嘆嘉禾之俱稿。
J39nB439_p0263b25║五日風，十日雨，徒望切於雲霓；九年耕，三年食，空計
J39nB439_p0263b26║盈於倉廩。昭蘇無日，待露為勞。茲蓋恭叩玉帝陛下，
J39nB439_p0263b27║作宰玄穹，應身金闕。咸亨品物，掌風雨露雷之權；粒
J39nB439_p0263b28║我蒸民，司百穀草木之命。本好生而惡殺，匪惠迪而
J39nB439_p0263b29║降殃。良由族姓之積愆，以致上天之來罰。焦枯云極，
J39nB439_p0263b30║禱祝以虔。伏願普降滂沱，弘施霈澤。靈文轉處，慈雲
J39nB439_p0263c01║與密雲並垂；貝葉▆時，時雨同法雨齊落。點點皆甘
J39nB439_p0263c02║露，須臾應協鳴鳩；在在洒珠霖，頃刻翔飛舞烏。解倒
J39nB439_p0263c03║懸之至望，回涸鮒之餘生。萬姓俱沾，四方胥慶。某等
J39nB439_p0263c04║無任激切肫懇之至，謹意。
J39nB439_p0263c05║禳蟲蝗意
J39nB439_p0263c06║伏以麥秀兩岐，覘靈長之有道；蝗離四境，識令尹之
J39nB439_p0263c07║無私。射隼因害於嘉禾，田禽為妨於農事。保茲稼穡，
J39nB439_p0263c08║念此艱難。某等竊惟穀以養生，食為滋命。嗷嗷八口，
J39nB439_p0263c09║俱取給於西成；亟亟三時，尤致勤於束作。不恤耕雲
J39nB439_p0263c10║而種月，惟期鼓腹而舍哺。詎知物本無情，在天心以
J39nB439_p0263c11║生物；始信災由自致，因人事而降災。南北東西，遍野
J39nB439_p0263c12║驚蟲蝗之蟻聚；青黃赤白，一方嘆蝡動之雲屯。瞻彼
J39nB439_p0263c13║田疇，誰能堪此。乃予族姓，莫可如何。爰建祈禳之道
J39nB439_p0263c14║場，特修挽回之佛事。雖曰采蘋采藻，可無資於稻粱；
J39nB439_p0263c15║其實作羹作湯，斷難免於朝夕。伏願彼蒼眷顧，上帝
J39nB439_p0263c16║降臨。蠢矣黎民，既知非而悔過；嗟哉物害，令默化而
J39nB439_p0263c17║潛消。而耕而耘，仰足事而俯足育；其秀其實，倉以積
J39nB439_p0263c18║而筐以盈。誇貫朽之粟紅，免展轉於溝壑。室無懸磬，
J39nB439_p0263c19║人樂有年。某等無任激切肫懇之至，謹意。
J39nB439_p0263c20║避亂砦居請水意
J39nB439_p0263c21║伏以井養無窮，濬銀波於岳瀆；川流不息，噴玉浪於
J39nB439_p0263c22║江河。民非此而不生，物借茲以能濟。於卦為坎，其令
J39nB439_p0263c23║在冬。某等言念世局艱難，兵戈搶攘。孤忠自矢，期全
J39nB439_p0263c24║骨肉於危途；同患相關，意保黔黎於梓里。朝籌夕畫，
J39nB439_p0263c25║百計千方，觸目日警於狼煙，傷心時謀乎聚處。高飛
J39nB439_p0263c26║驚曲木，不得已卜嵒石以圖安；晚旦切憂勤，無奈何
J39nB439_p0263c27║望泉流而待澤。惟心亟亟，厥念皇皇。茲蓋恭叩本境
J39nB439_p0263c28║龍王案下，神通莫測，功德難量。呼吸迅雷霆，風伯雨
J39nB439_p0263c29║師惟號令；須臾成搏擊，波臣海若共追隨。一怒致九
J39nB439_p0263c30║年之憂，片慈普萬方之潤。伏願山澤通氣，風水成功。
J39nB439_p0264a01║混混源泉，每羨盈坷而後進；茫茫晝夜，咸嘆逝者之
J39nB439_p0264a02║如斯。任汲取於渴飲饑飧，隨分給於爐煙灶火。四境
J39nB439_p0264a03║齊沾，千家俱利。某等無任激切肫懇之至，謹意。
J39nB439_p0264a04║寄名禳關意
J39nB439_p0264a05║伏以夭壽不二，盡性乃能事天；禍福難期，修身所以
J39nB439_p0264a06║立命。賴有關捩之可轉，豈無誠悃之能通。誼厲至情，
J39nB439_p0264a07║興遵舊例。某言念身當國事，念切生民，值軍務旁午
J39nB439_p0264a08║之秋，擔地方撫綏之任，未酬先德，圖啟後昆，幸弓冶
J39nB439_p0264a09║克紹乎箕裘，期顯承長光夫繼述。嚶咿赤子，恐關厄
J39nB439_p0264a10║之相侵；黃口兒童，慮星辰之不遂。誰為怙恃，莫罄撫
J39nB439_p0264a11║摩。茲以三索之男，投禮至尊之座。庭前戲彩，斑衣宛
J39nB439_p0264a12║似緇衣；膝下承懽，圓頂猶如摩頂。實我子非我子，因
J39nB439_p0264a13║無名而寄名；雖非僧呼為僧，就假相而變相。伏願慈
J39nB439_p0264a14║光▆廕，悲願昭蘇，至德栽培，壽域弘開於紫極；金輪
J39nB439_p0264a15║運轉，福星朗耀於中天。欣桃實之敷榮，喜椒花之應
J39nB439_p0264a16║瑞，長誇彩鳳，永羨石麟。某無任激切肫懇之至，謹意。
J39nB439_p0264a17║釋子修因表
J39nB439_p0264a18║伏以法雨滂沱，沾濡無岐於二諦；慈雲靉靆，氤氳總
J39nB439_p0264a19║出乎三尊。蒙茲廕覆之餘，滌此塵緣之垢。惟虔頂禮，
J39nB439_p0264a20║致敬依皈。弟子某誠惶誠恐，稽首頓首上言。竊惟四
J39nB439_p0264a21║生異質，六道殊途。為俗為真，血氣鈞陶於大造；即因
J39nB439_p0264a22║即果，生成涵濡於寸腔。一念分善惡之關，片衷別聖
J39nB439_p0264a23║凡之路。貴在夢中能覺，期於迷處得醒。勿棄有為，俱
J39nB439_p0264a24║成無漏。茲蓋恭叩釋迦如來金蓮座下，在人稱聖，於
J39nB439_p0264a25║法為王。歷劫熏修，為難為而忍難忍；因時接引，智度
J39nB439_p0264a26║智而愚度愚。坐現在之道場，昭證盟之功德。某愧圓
J39nB439_p0264a27║僧相，忝入緇流。割愛辭親，冀誕登於彼岸；隳名點利，
J39nB439_p0264a28║鮮克證夫菩提。既大道之罔聞，且寸因之未布。徒滋
J39nB439_p0264a29║戰栗，益凜冰淵。翻貝葉之靈文，憶我如來，不啻耳提
J39nB439_p0264a30║而面命；演琅函之秘典，共予族姓，猶同戶誦而家絃。
J39nB439_p0264b01║伏願知為先知，覺彼後覺。精誠可格，沉淪不惜提攜；
J39nB439_p0264b02║肫摯能通，罪過聽其懺袚。蠲除過世、現世、未世之業，
J39nB439_p0264b03║且及千生；報答生我、臨我、成我之恩，兼乎兩大。筏無
J39nB439_p0264b04║不濟，慈乃均沾。某無任瞻天仰聖激切屏營之至，謹
J39nB439_p0264b05║奉表稱進以聞。
J39nB439_p0264b06║
J39nB439_p0264b07║
J39nB439_p0264b08║
J39nB439_p0264b09║
J39nB439_p0264b10║三山來禪師疏語卷中