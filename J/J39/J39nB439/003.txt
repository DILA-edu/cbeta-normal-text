J39nB439_p0264c01║三山來禪師疏語卷下
J39nB439_p0264c02║嗣法門人性統編
J39nB439_p0264c03║祝延增補
J39nB439_p0264c04║朔望祝延
J39nB439_p0264c05║（讚）寶鼎爇名香，普遍十方，虔誠奉獻法中王。端為皇
J39nB439_p0264c06║王祝聖壽，地久天長。
J39nB439_p0264c07║南無香雲蓋菩薩（三稱）。
J39nB439_p0264c08║藥師如來！藥師如來！皇帝萬歲！藥師如來！
J39nB439_p0264c09║大圓滿覺，應跡西乾。心包太虛，量周沙界。佛之聖德，
J39nB439_p0264c10║難盡讚揚。（入鄉貰）住居傳。靈山道脈，幾十幾世。婆伽沙
J39nB439_p0264c11║門（某），率監院（某），恭遇（某）年（某）月（某）日（朔▆）旦之辰，雲集
J39nB439_p0264c12║闔堂禪眾，登臨紺殿，諷演咒章。端為祝延
J39nB439_p0264c13║今上皇帝聖躬萬歲萬歲，再嵩呼萬萬歲。東宮殿下，
J39nB439_p0264c14║睿算千秋；文武官僚，高增祿位。伏願堯風永扇，舜日
J39nB439_p0264c15║長明。八方歌有道之君，四海樂無虞之化。邊邦寧靖，
J39nB439_p0264c16║不聞鐵馬金戈；年歲豐隆，時見和風甘雨。人人安堵，
J39nB439_p0264c17║物物含生。更冀宗派常流，祖燈不滅。輝揚大地，揭佛
J39nB439_p0264c18║日於中天；澤沛遐荒，濬禪河於下土。兩堂龍象，道業
J39nB439_p0264c19║增崇；一帶檀那，信心堅密。法門光顯，魔障潛消。仰勞
J39nB439_p0264c20║大眾，同念金剛無量壽護國人王菩薩摩訶薩摩訶
J39nB439_p0264c21║般若波羅蜜（接薩怛由▆楞嚴咒）。
J39nB439_p0264c22║（增修）祝韋馱（諷天女咒三遍）
J39nB439_p0264c23║南無護法韋馱尊天菩薩（三稱）。
J39nB439_p0264c24║威靈叵測，密行難思。示現童身，脩成一百七十世；莊
J39nB439_p0264c25║嚴寶杵，拿定八萬四千觔。受遺囑而輔正除邪，廣神
J39nB439_p0264c26║通而安僧護法。仰希洞鑒，俯賜昭垂。（入鄉貫同前）雲集闔
J39nB439_p0264c27║堂禪眾，登臨寶所。諷演紀章，耑伸祈禱。
J39nB439_p0264c28║南無三洲感應護法韋馱尊天菩薩、侍從天等。切念
J39nB439_p0264c29║末法僧行，道力衰微。障業潛滋，類浮雲之蔽日；根塵
J39nB439_p0264c30║暗糾，似野馬以奔埃。正眼未開，妄情多熾。惟冀菩薩
J39nB439_p0265a01║普眼鑒觀，慈衷默祐。蠲除夙障，箇箇遊普賢行門；啟
J39nB439_p0265a02║迪靈根，人人悟毘盧性海。俗真利益，賓主安和。
J39nB439_p0265a03║（讚）韋馱天將，菩薩化身，三洲感應誓弘深。寶杵鎮魔
J39nB439_p0265a04║軍，功德難名，祈禱赴凡情。
J39nB439_p0265a05║南無普眼菩薩摩訶薩摩訶般若波羅蜜。
J39nB439_p0265a06║（增修）祝伽藍（諷功德寶山神咒二遍）
J39nB439_p0265a07║南無伽藍聖眾菩薩（三稱）。
J39nB439_p0265a08║冥威凜凜，聖德巍巍。長為護法之神，永作伽藍之主。
J39nB439_p0265a09║無微不格，有感必通。爰集禪流，耑伸禱告當山上地
J39nB439_p0265a10║一十八位護法伽藍神王菩薩，願力弘深，悲心廣大。
J39nB439_p0265a11║靈山受囑，同來護法安僧；華藏期登，不厭積功累德。
J39nB439_p0265a12║仰冀真宰，普降鴻慈。感有力之檀那，化緣廣布；去無
J39nB439_p0265a13║端之橫擾，法席常寧。內外咸安，障魔頓息。
J39nB439_p0265a14║（讚）伽藍聖眾，護法為心，光明正大破群陰。非橫總無
J39nB439_p0265a15║侵，四眾同欽，萬古鎮叢林。
J39nB439_p0265a16║南無常擁護菩薩摩訶薩摩訶般若波羅蜜。
J39nB439_p0265a17║（增修）祝祖師（諷心經一遍）
J39nB439_p0265a18║南無歷代祖師菩薩（三稱）。
J39nB439_p0265a19║圓明性海，消生死起滅之波；大寂定門，絕今古去來
J39nB439_p0265a20║之路。慈航倒駕，祖印高提。敬集雲仍，焚檀仰祝，西天
J39nB439_p0265a21║東土，歷代祖師。四七高僧，竺國曾經直指；二三祖禰，
J39nB439_p0265a22║支那得荷單傳。一個破沙盆，齊齊扶起；半條斷貫索，
J39nB439_p0265a23║歷歷穿來。鼻孔都直一般，面目更非兩樣。全拋心印，
J39nB439_p0265a24║普駕慈舟。伏願宗派長流，真風永扇。千江片月，冰輪
J39nB439_p0265a25║朗映於無邊；萬室一燈，薪火輝揚於不盡。共立腰間
J39nB439_p0265a26║紅雪，長開指上青蓮。
J39nB439_p0265a27║（讚）西來祖脈，直指單傳，一花開遍五枝聯。授受絕言
J39nB439_p0265a28║詮，應禱隨緣，如月印江天。
J39nB439_p0265a29║南無度人師菩薩摩訶薩摩訶薩般若波羅蜜。
J39nB439_p0265a30║（增修）祝監齋（諷準提咒二遍）
J39nB439_p0265b01║南無監齋使者菩薩（三稱）。
J39nB439_p0265b02║法筵廣布，神功默運雲廚；妙供頻陳，聖力潛培香積。
J39nB439_p0265b03║薦三尊而無缺，飯萬眾以咸調。虔集禪流，特伸告親。
J39nB439_p0265b04║監齋使者，大聖緊那羅王菩薩，潔清惟志，饒益為心。
J39nB439_p0265b05║供應僧伽，一日缽盂兩度濕；化行檀度，二時粥飯萬
J39nB439_p0265b06║家緣。珍饈廣勝於祇園，法喜長資於禪悅。聖凡普供，
J39nB439_p0265b07║早暮咸資。
J39nB439_p0265b08║（讚）監齋使者，轄鎮香廚。焦頭爛額悉皆無，六味化醍
J39nB439_p0265b09║醐。聖力劻扶，法會協中孚。
J39nB439_p0265b10║南無燄慧地菩薩摩訶薩摩訶般若波羅蜜。
J39nB439_p0265b11║（補）囑孤魂（諷心經一遍）
J39nB439_p0265b12║南無悲臻大士菩薩（三稱）。
J39nB439_p0265b13║荒丘月冷，野壑雲橫，滯魄未脫於寒林，冥魂尚沉夫
J39nB439_p0265b14║苦爽。超昇罔自，濟拔何由？咨爾甶子孤魂，聽予叮嚀
J39nB439_p0265b15║告囑。蓋聞心佛眾生，等無差別；詎知人天鬼趣，卻有
J39nB439_p0265b16║殊途？良由累世之沉淪，未解一乘之玅道。生迷三毒，
J39nB439_p0265b17║恒汩沒於苦海愛河；死喫千酸，自陷溺於銅城鐵網。
J39nB439_p0265b18║利名安在？恩怨胡存？乘茲禪制之期，速發菩提之願。
J39nB439_p0265b19║多生幻夢，都隨玉板敲回；歷劫空花，統自金鐘擊碎。
J39nB439_p0265b20║諸佛名字，常歷耳根；最上道場，遍經腳底。從此悟無
J39nB439_p0265b21║生面目，於焉登極樂蓮邦。同作皈依，各須諦聽。
J39nB439_p0265b22║（讚）孤魂甶子，無主無依，三途六道苦凄凄。正法未聞
J39nB439_p0265b23║知靜聽，玄機頓脫苦泥犁。
J39nB439_p0265b24║南無生天界菩薩摩訶薩摩訶般若波羅蜜。
J39nB439_p0265b25║（補）元旦
J39nB439_p0265b26║藥師如來！藥師如來！皇帝萬歲！藥師如來！
J39nB439_p0265b27║元和初啟，歲曆維新。雲堂傳爆竹之聲，雪嶺破梅花
J39nB439_p0265b28║之面。佳辰堪羨，聖德宜揚。（入鄉貫同前）伏願乾綱獨握，泰
J39nB439_p0265b29║運弘開。仁風廣播於寰中，化日長舒於宇內。當陽出
J39nB439_p0265b30║治，法行健以同天；繼位臨民，資乾元而首物。人人稱
J39nB439_p0265c01║萬年天子，歲歲紀正月春王。更冀德被祗園，道尊佛
J39nB439_p0265c02║化。不征不擾，使野人樂泉石之安；為友為師，偕道者
J39nB439_p0265c03║講無為之學。禪風大暢，治化彌隆。仰勞（云云）。
J39nB439_p0265c04║（補）上元
J39nB439_p0265c05║藥師如來！藥師如來！皇帝萬歲！藥師如來！
J39nB439_p0265c06║福星朗耀，元運弘開。銀花燦爛於中天，火樹輝煌於
J39nB439_p0265c07║午夜。祥光普映，景福頻彰。（入鄉貫同前）伏願位隆乾極，德
J39nB439_p0265c08║配離明。體元善以長人四海，樂陽春之有腳；洽重熙
J39nB439_p0265c09║而昭化萬邦，仰光被於無窮。乃知賜福不止於天官，
J39nB439_p0265c10║故爾懽騰宜伸於佳節。更冀齋心奉佛，潔志明宗。求
J39nB439_p0265c11║酬價於師僧，襆頭自頂門整起；示積錢於輔弼，明珠
J39nB439_p0265c12║從掌上輪來。庶重道在乎一人，而薰修遍於四野。叢
J39nB439_p0265c13║林寢盛，法席常安。仰勞大眾（云云）。
J39nB439_p0265c14║（補）中元
J39nB439_p0265c15║藥師如來！藥師如來！皇帝萬歲！藥師如來！
J39nB439_p0265c16║金風乍轉，木葉初騰。碧梧驚墜於寒林，玉露漸摧夫
J39nB439_p0265c17║衰草。因時懷感，觸物興思。（入鄉貫同前）伏願聖文克著，神
J39nB439_p0265c18║武維揚。萬方凜不殺之威，六宇奉無刑之化。湯仁解
J39nB439_p0265c19║綱，允矣再見今朝；舜德好生，洵哉重逢此日。懽歌騰
J39nB439_p0265c20║於垂姓，絲綸降白九天。更冀衷等佛慈，量同空納。弘
J39nB439_p0265c21║開蓮社，年年飛野鶴孤雲；席廣精藍，在在聞晨鐘暮
J39nB439_p0265c22║鼓。俾鉗錘設處，使先知而覺後知；庶鞀鐸懸時，令後
J39nB439_p0265c23║覺而承先覺。八方風動，四野雲從。仰勞大眾（云云）。
J39nB439_p0265c24║（補）下元
J39nB439_p0265c25║藥師如來！藥師如來！皇帝萬歲！藥師如來！
J39nB439_p0265c26║槐楠甫改，霜雪頻仍。倏爾春動小陽，胡焉冬臨大冶。
J39nB439_p0265c27║厄由斯解，慶自此生。（入鄉貫同前）伏願恩波浩蕩，膏澤滂
J39nB439_p0265c28║流。己溺己饑，每切吉凶而同患；欲立欲達，恒資化育
J39nB439_p0265c29║以均調。庶樂利在於域中，而聖明尊乎天上。痌瘝俱
J39nB439_p0265c30║釋，雲日齊瞻。更冀德邁冬官，令傳北陸。紅爐火熟，毋
J39nB439_p0266a01║論江以南、江以北，許令猊座常敷；白雪風飄，不拘山
J39nB439_p0266a02║之西、山之東，聽其獅音大震。利備檀施行力，功銘鹿
J39nB439_p0266a03║苑雞園。雲水增輝，林泉生色。仰勞大眾（云云）。
J39nB439_p0266a04║（補）祝佛誕
J39nB439_p0266a05║釋迦如來！釋迦如來！皇帝萬歲！釋迦如來！
J39nB439_p0266a06║朱明司令，赤帝乘權。澤品物以光流，彙群儀而嘉會。
J39nB439_p0266a07║時當聖誕，禮合颺言。（入鄉貫同前）伏願弘仁普洽，至德咸
J39nB439_p0266a08║孚。乘六龍以御天，秉一中而作則。齊而治，治而平，繕
J39nB439_p0266a09║修本於一己；庶則富，富則教，撫綏暨乎萬邦。更冀道
J39nB439_p0266a10║合無言，德純不顯。獨稱尊於人間天上，宛同維衛之
J39nB439_p0266a11║降靈；或問道於林下水邊，多布祗園而攝化。方隅鎮
J39nB439_p0266a12║靜，雲鶴無憂。仰勞大眾（云云）。
J39nB439_p0266a13║（補）佛成道
J39nB439_p0266a14║釋迦如來！釋迦如來！皇帝萬歲！釋迦如來！
J39nB439_p0266a15║寒梅驚放，瑞雪橫飄。枝頭喜見天心，嶺畔潛通造化。
J39nB439_p0266a16║陽回年臘，運轉餘冬。（入鄉貫同前）伏願治隆朝野，道合君
J39nB439_p0266a17║臣。主聖臣良，千載仰都會之盛；民安國泰，四方樂平
J39nB439_p0266a18║治之休。盡率土而興讓興仁，舉普天而修善修福。更
J39nB439_p0266a19║冀佛心常在，悲願不忘。苦行無煩六年，睹星止須半
J39nB439_p0266a20║夜。雲丘野寺，都盧視作雪山；破衲單瓢，俱爾看如悉
J39nB439_p0266a21║達。個個發奇哉三嘆，人人開正眼一雙。大衍禪風，洞
J39nB439_p0266a22║明宗旨。仰勞大眾（云云）。
J39nB439_p0266a23║（補）祝堂頭和尚誕期
J39nB439_p0266a24║藥師如來！藥師如來！皇帝萬歲！藥師如來！
J39nB439_p0266a25║檀煙縹緲，燭影爃煌。床頭殘夢初回，殿角曉鐘剛罷。
J39nB439_p0266a26║兩堂鴛列，一眾葵傾。（入鄉貫監院名）伏願功高位育，念切安
J39nB439_p0266a27║懷。等日月之照臨，方隅向化；同乾坤之覆載，民物含
J39nB439_p0266a28║膏。盡曲成而無遺，統範圍以不過。再冀堂頭和尚，菩
J39nB439_p0266a29║薩應世，祖佛承宗。以常住之身，昭無住之體；展無生
J39nB439_p0266a30║之面，示有生之倫。桃有榮，椒有榮，三世宗親，悉懽會
J39nB439_p0266b01║於東公西母；山無量，海無量，十方龍象，恒瞻祝乎北
J39nB439_p0266b02║斗南辰。壽福彌天，光明映日。仰勞大眾（云云）。
J39nB439_p0266b03║（補）祝檀信誕期
J39nB439_p0266b04║藥師如來！藥師如來！皇帝萬歲！藥師如來！
J39nB439_p0266b05║碧桃染醉，仙李凝香。山前濬菊水之波，殿上遶松陰
J39nB439_p0266b06║之色。光聯北斗，瑞靄南辰。（入鄉貫同前）伏願衷孚九有，德
J39nB439_p0266b07║合三無。群倫推首出之尊，萬國仰咸寧之化。正以義，
J39nB439_p0266b08║育以仁，處處秉▆溫秋肅；瞻如雲，就如日，人人歌帝
J39nB439_p0266b09║德皇風。既不愆不泄不忘，自而又而康而壽。更冀誕
J39nB439_p0266b10║生檀越，時烹在髓。▆嘆椒花▆▆▆▆▆▆▆三▆
J39nB439_p0266b11║▆▆▆▆▆▆▆▆▆▆▆▆▆▆▆▆▆▆▆▆
J39nB439_p0266b12║留▆▆給孤長者。長住人間一眾，懽瞻三生▆▆。▆
J39nB439_p0266b13║▆大眾（云云）。
J39nB439_p0266b14║（增補）掛鐘板語
J39nB439_p0266b15║執事至板位前，喝一喝，云：「金鐘韻響，玉板聲傳，震開
J39nB439_p0266b16║那畔機關，透出個中消息。鬼神莫覷，佛祖難窺，從今
J39nB439_p0266b17║揭示堂前，用表叢林軌則。伏願希音遠播，清籟時宣，
J39nB439_p0266b18║俾令聽者、聞者聲聲得自何來？更使敲者、擊者下下
J39nB439_p0266b19║尋知落處，分明不昧，到處圓通。」復喝一喝。
J39nB439_p0266b20║（讚）法筵肇起，選佛場開，金鐘玉板響如雷。元韻自天
J39nB439_p0266b21║來，聲遍九垓，內外絕塵埃。
J39nB439_p0266b22║南無功德林菩薩摩訶薩摩訶般若波羅蜜。
J39nB439_p0266b23║（增補）摘鐘板語
J39nB439_p0266b24║執事至板位前，合掌問訊，云：「這二老煩他多時，金鐘
J39nB439_p0266b25║玉振，高懸佛事門頭，響寂聲沉，歸結威音。▆▆▆，▆
J39nB439_p0266b26║▆▆，成始成終幸爾期。▆周圓，且教一齊教不如。▆
J39nB439_p0266b27║放下一句合作麼生？堂前不必多拈弄，但許知音側
J39nB439_p0266b28║耳聽。」
J39nB439_p0266b29║（讚）聲沉響寂暗裡傳，▆希▆▆▆▆▆。終始絕言
J39nB439_p0266b30║詮敲擊，▆捐撒手到長▆。
J39nB439_p0266c01║南無圓滿藏菩薩摩訶薩摩訶般若波羅蜜。
J39nB439_p0266c02║（增補）檀信祈禍白意
J39nB439_p0266c03║容瞻玅相，座列華壇。銀床燭走金蛇，玉鼎香飛白鶴。
J39nB439_p0266c04║葵心傾赤，紺目垂青。（入鄉貫某）竊念勞形傳舍，寄跡蘧廬。
J39nB439_p0266c05║苦三業之未除，念四恩之罔報。名韁利鎖，幾回打斷
J39nB439_p0266c06║難開；苦海愛河，卓爾踴身欲渡。爰遵佛化，敬竭凡私。
J39nB439_p0266c07║伏願廣設慈航，弘施寶筏。接引舒金臂，平生沉溺借
J39nB439_p0266c08║提攜；鑑察展蓮眸，此目肫誠憑洞矚。貝葉翻而新禧
J39nB439_p0266c09║頻集，琅函啟而夙障永清。撥開一路迷雲，傾出滿空
J39nB439_p0266c10║花雨。某無任激切懇到之至，謹意。
J39nB439_p0266c11║（附）寄名禳關意
J39nB439_p0266c12║聖德含弘，萬靈咸資於化育；法門廣大，二諦總借夫
J39nB439_p0266c13║栽培。但屬皈依之倫，俱荷生成之澤。敬竭凡悃，于▆
J39nB439_p0266c14║真聰。某言念多生積垢，現世招愆。血食關心，冀創垂
J39nB439_p0266c15║之有托；箕裘係念，期繼述以重光。幸得孺子之擎懽，
J39nB439_p0266c16║竊恐關星之未順。今將某子寄入空門，同圓頂而方
J39nB439_p0266c17║▆，亦更名而異服。伏願慈衷昭被，悲智鑒觀。憫黃口
J39nB439_p0266c18║之嬰兒，長效庭前戲彩；祐嚶啞之孩赤，永為膝下斑
J39nB439_p0266c19║衣。福星朗耀於中天，壽城弘開於紫極。椒花協瑞，桃
J39nB439_p0266c20║實敷榮。某無任激切肫懇之至，謹意。
J39nB439_p0266c21║（附）寄名脫白意
J39nB439_p0266c22║真俗同原，為歸真而顯俗；佛生不二，因仗佛而護生。
J39nB439_p0266c23║庶類咸被慈光，群倫總依悲念。靈通感應，德洽中孚。
J39nB439_p0266c24║某言念塵情擾擾，世事紜紜。無奈何哉，日紛馳於俗
J39nB439_p0266c25║累；最喫緊者，時係念於箕裘。曾以▆索之男，投禮至
J39nB439_p0266c26║尊之座。叨蒙庇祐，已度沖齡。值茲稍長之年，漸當成
J39nB439_p0266c27║立之候。炳然寶炬，敬設齋筵。傾葵赤而達蓮臺，冀青
J39nB439_p0266c28║眸之永盻；竭凡衷而薦葑菲，期紺目以遙觀。昔緣無
J39nB439_p0266c29║名而寄名，今則告白而脫白。伏願金雞放赦，彩鳳啣
J39nB439_p0266c30║丹。一面網開，捨釋子還為我子；三生緣熟，保嬰兒長
J39nB439_p0267a01║作吾兒。慶瓜瓞之綿延，仰栽培於高厚。晨昏稱意，早
J39nB439_p0267a02║夜快心。某無任激切肫懇之至，謹意。
J39nB439_p0267a03║（附）檀信諷經白意
J39nB439_p0267a04║萬德嚴身，示皈依之有相；三乘演教，見濟度之無窮。
J39nB439_p0267a05║竭凡忱而仰叩佛慈，滌塵襟而敬宣法化。求則斯應，
J39nB439_p0267a06║感而遂通。某為因某事，就於某處諷誦某經幾部，以
J39nB439_p0267a07║此微因，上干聖造。伏願慈衷降格，聖智昭臨。鑒此▆
J39nB439_p0267a08║誠，燭肺肝而如見；納茲懇款，俾心緒以潛通。隨信▆
J39nB439_p0267a09║之敷陳，冀慈悲而攝受。為祥為慶，釋過釋愆。某無任
J39nB439_p0267a10║激切屏營之至，謹意。
J39nB439_p0267a11║（附）檀信諷經畢，白意
J39nB439_p0267a12║貝葉靈文，字字宣時花雨落；琅函秘典，行行演處法
J39nB439_p0267a13║雲垂。既雪罪而消愆，且增榮而錫祉。資為寶筏，統作
J39nB439_p0267a14║皈依。某為因某事，就於某處，諷誦某經幾部。茲當告
J39nB439_p0267a15║竟，再叩蓮臺。伏願白毫舒采，紺目垂青。簡片念之真
J39nB439_p0267a16║誠，昭格因乎禱祝；鑒寸衷之肫摯，福祐賜以禎祥。傳
J39nB439_p0267a17║長稚以咸安，合庭除而胥慶。事祈戩穀，理應降康。某
J39nB439_p0267a18║無任激切屏營之至，謹意。