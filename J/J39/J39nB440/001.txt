J39nB440_p0269a01║高峰喬松和尚語錄序
J39nB440_p0269a02║孟子曰：「聖人，百世之師也。」大慧之道，豈置百世之師
J39nB440_p0269a03║哉？後之星宿劫有聖者、賢者出，其匕以大慧▆毗婆
J39nB440_p0269a04║尸佛，況賢劫之尊尚者乎？大慧既具如是道矣，則為
J39nB440_p0269a05║大慧之裔而紹其門庭者，亦將具如是道矣。聚雲，中
J39nB440_p0269a06║興其道者也；慶忠，又能擴充其道者也。嗣慶忠者，眉
J39nB440_p0269a07║山、三山童真諸老約十餘人，而高峰喬和尚亦其一
J39nB440_p0269a08║焉。自是以往，愈昌愈熾，愈眾愈違，其道寧可量歟？尚
J39nB440_p0269a09║生而岐嶷，長而聰哲，得頭於一貫冊內，徹尾於掛牌
J39nB440_p0269a10║室中，十載辛苦，一朝記莂。既而開爐白巖，唱教永興，
J39nB440_p0269a11║三坐道場語錄二卷，皆膾炙叢林，服膺緇素。未幾，放
J39nB440_p0269a12║舟東下，駐錫漢陰，而法幢夕殞，金鐸晨裂，旋告寂於
J39nB440_p0269a13║臥雲焉。易簧之日，惟諄諄以未得李子序錄為恨，且
J39nB440_p0269a14║囑童和尚為之代索。嗟乎！李子豈真能知尚者哉？抑
J39nB440_p0269a15║聞之，道之所不異，雖在所而咸契，上而劫空、下而界
J39nB440_p0269a16║盡，遠而河山、近而目睫，莫不心心相印，眼眼相證，道
J39nB440_p0269a17║在斯言在、言在斯心在，不必分覿面與未覿面也。尚
J39nB440_p0269a18║之心寓於錄，而李子即因錄以見尚之心，如是則即
J39nB440_p0269a19║未及接謦咳聆話言，然已與尚膠漆投而水乳合矣。
J39nB440_p0269a20║況乎晴川大別，面目現在，則知尚者宜莫如李子，序
J39nB440_p0269a21║尚者又寧有外於李子哉？李子其與尚相遇於歷歷
J39nB440_p0269a22║萋萋芳草洲樹之間乎？使由是而廣其錄於海內焉，
J39nB440_p0269a23║吾知見心者皆如李子，見師之心如大慧之心者亦
J39nB440_p0269a24║皆如李子，則尚之道亦將為百世師矣。李子敢不歡
J39nB440_p0269a25║喜合掌而為之序？
J39nB440_p0269a26║康熙九年仲夏，吉州學人屏山李道濟龍孫和南述。
J39nB440_p0269a27║
J39nB440_p0269a28║
J39nB440_p0269a29║
J39nB440_p0269a30║
J39nB440_p0269b01║目次
J39nB440_p0269b02║序
J39nB440_p0269b03║上堂
J39nB440_p0269b04║小參
J39nB440_p0269b05║示眾
J39nB440_p0269b06║機緣
J39nB440_p0269b07║真讚
J39nB440_p0269b08║偈語
J39nB440_p0269b09║頌古
J39nB440_p0269b10║行由
J39nB440_p0269b11║宗統
J39nB440_p0269b12║
J39nB440_p0269b13║
J39nB440_p0269b14║
J39nB440_p0269b15║
J39nB440_p0269b16║
J39nB440_p0269b17║
J39nB440_p0269b18║
J39nB440_p0269b19║
J39nB440_p0269b20║
J39nB440_p0269b21║
J39nB440_p0269b22║
J39nB440_p0269b23║
J39nB440_p0269b24║
J39nB440_p0269b25║
J39nB440_p0269b26║
J39nB440_p0269b27║
J39nB440_p0269b28║
J39nB440_p0269b29║
J39nB440_p0269b30║
J39nB440_p0269c01║高峰喬松億禪師語錄卷一
J39nB440_p0269c02║書記燈洪錄
J39nB440_p0269c03║上堂
J39nB440_p0269c04║住重慶府忠州柏巖禪院語
J39nB440_p0269c05║順治乙未臘八日，忠州紳士四眾等請結制啟藏，說
J39nB440_p0269c06║戒於柏巖禪寺。師至座前，拈請疏曰：「三藏十二部，一
J39nB440_p0269c07║切脩多羅，撿不出百千法門，無量妙義未曾有，總被
J39nB440_p0269c08║眾檀越逗漏了也，直須著眼。」陞座，拈香祝
J39nB440_p0269c09║聖畢，次拈曰：「這瓣香出有入無，時顯時隱，不敢輕輕
J39nB440_p0269c10║動著。今日拈來，供養見住夔州府梁山縣慶忠堂上
J39nB440_p0269c11║傳臨濟正宗二十六代上鐵下壁大和尚，以酬法乳。」
J39nB440_p0269c12║斂衣據坐，維那白槌，師曰：「第一義，休錯會，聽吾念個
J39nB440_p0269c13║波羅蜜。烏雞聲亂啼，老鼠鬧啾唧。悉達睹明星，拄杖
J39nB440_p0269c14║驀頭劈。打佛罵祖過時光，按豆遮睛且度曰。截斷諸
J39nB440_p0269c15║方五味禪，掀翻窠窟一不立。一一啟我演毘尼，盞子
J39nB440_p0269c16║落地楪子七。」下座。
J39nB440_p0269c17║上堂。卓拄杖，曰：「德山來也。」喝一喝，曰：「臨濟到此。」召大
J39nB440_p0269c18║眾，曰：「有具眼底麼？出來道看。」僧問：「靈峰付囑，付個什
J39nB440_p0269c19║麼？」師曰：「向上些問來。」曰：「如何是舉揚底一句？」師便打，
J39nB440_p0269c20║曰：「新登曲彔，大施鉗錘，是為人耶？」師曰：「汝猶嫌少在。」
J39nB440_p0269c21║僧禮拜，師復卓一卓，喝一喝。
J39nB440_p0269c22║眾請開示，陞座。師噓一聲，良久曰：「參方衲子，大須子
J39nB440_p0269c23║細。山僧自依我慶忠老人十數年來，今日方始瞥地。
J39nB440_p0269c24║汝等諸人還識麼？」僧問：「如何是了了常知？」師曰：「燕語
J39nB440_p0269c25║鶯啼。」
J39nB440_p0269c26║上堂。僧問：「金牛飯僧，為甚大光作舞？」師曰：「翠岫嶒崚
J39nB440_p0269c27║如佛立。」進曰：「皇天無二道，聖賢無兩心。為甚溈山飯
J39nB440_p0269c28║鴉，南泉斬貓？」師曰：「白雲繚繞似龍飛。」僧佇立，師乃曰：
J39nB440_p0269c29║「石火莫及，電光罔追。截流之機，徒勞佇思。向未屙以
J39nB440_p0269c30║前薦得，猶較些子。必待絲來線去，濟個什麼邊事？」喝
J39nB440_p0270a01║一喝。
J39nB440_p0270a02║上堂。僧問：「如何是佛？」師曰：「泥塑木雕。」「如何是法？」師曰：
J39nB440_p0270a03║「白紙黑字。」「如何是僧？」師曰：「方袍圓頂。」曰：「三問已蒙指
J39nB440_p0270a04║示，向上宗乘若何？」師便打。又僧出，師擲下拄杖曰：「汝
J39nB440_p0270a05║等直須別行一路。」
J39nB440_p0270a06║母難，上堂。「㘞地一聲來，即當三十六，逢人唱哩囉，未
J39nB440_p0270a07║是報恩處。大眾！還識報恩麼？泥牛連夜吼，鐵馬舞三
J39nB440_p0270a08║台。」
J39nB440_p0270a09║上堂。以拄杖橫肩，曰：「會麼？具眼者出來，山僧有個驗
J39nB440_p0270a10║處。」一僧出，師便打。僧禮拜，師卓一卓，曰：「山花似錦，間
J39nB440_p0270a11║水如藍。乾坤浩蕩，日月高懸。分賓主，沒正偏，謝三郎
J39nB440_p0270a12║在釣魚船。」擲拄杖，下座。
J39nB440_p0270a13║上堂。連喝四喝，曰：「喚作金剛寶劍得麼？喚作踞地獅
J39nB440_p0270a14║子得麼？喚作探竿影草得麼？喚作一喝不作一喝用
J39nB440_p0270a15║得麼？咄！臨濟老漢口門太窄，若到山僧門下，好與一
J39nB440_p0270a16║頓。」一僧出，師曰：「今日不與交鋒。」
J39nB440_p0270a17║元旦，上堂。「海闊山高高又深，衲僧野外祝昇平。
J39nB440_p0270a18║皇風鼓動乾元律，白雪陽春遍界吟。」喝一喝。
J39nB440_p0270a19║上堂。僧問：「如何是高高山頂立？」師曰：「直下看。」「如何是
J39nB440_p0270a20║深深海底行？」師曰：「高著眼。」僧背卻法堂作揖，師曰：「弄
J39nB440_p0270a21║怪作麼？」曰：「易分雪裏粉，難辨墨中煤。」師驀頭一棒，乃
J39nB440_p0270a22║曰：「頂門著楔，腳板栽釘。高低拔出，伶俐衲僧。恁麼恁
J39nB440_p0270a23║麼，也是將錯就錯。其或未然，且莫造次。」
J39nB440_p0270a24║解制，上堂。「世尊掩室於摩竭，淨名杜口於毘耶，似未
J39nB440_p0270a25║覺寬行大步。爭似山僧今日解開布袋，縱教臨濟、德
J39nB440_p0270a26║山向汝等腳跟底下乞命，未為分外。何故聻？」卓一卓。
J39nB440_p0270a27║住夔州府梁山縣高峰禪院語
J39nB440_p0270a28║順治辛丑十月朔一日，期主王含輝居士請上堂。師
J39nB440_p0270a29║拈疏曰：「這居士既已捨宅為寺，又請護眾開爐，道是
J39nB440_p0270a30║甚麼　行？」維那宣疏畢，師陞座，拈香祝
J39nB440_p0270b01║聖罷，次拈曰：「這瓣香熱似寒冰，冷如烈焰，熾破諸佛
J39nB440_p0270b02║面門，透開祖師鼻孔，爇向罏中，供養浯江寶聖堂上
J39nB440_p0270b03║慶忠老和尚，用酬法乳」。斂衣據坐，維那白槌，師卓拄
J39nB440_p0270b04║杖云：「南山雲，北山雨，金牛飯，廬陵米，時時鐵樹開花，
J39nB440_p0270b05║處處玉梅結李，鼠溺窗櫺上頭，滴個葫蘆圈子。會不
J39nB440_p0270b06║會？委不委？客杯弓影竟非蛇，塚邊髑髏元是水。」首座
J39nB440_p0270b07║出，師擲拄杖，下座。
J39nB440_p0270b08║因雪上堂。僧問：「未開口時如何？」師曰：「開口了也。」曰：「末
J39nB440_p0270b09║後聻？」師曰：「方丈來，為汝道。」復曰：「玉片彌空落，銀沙匝
J39nB440_p0270b10║地飛，江山同一色，色外有誰知？不見仰山指雪師子
J39nB440_p0270b11║云：『還有過得此色者麼？』雲門云：『當時便與推倒。』雪竇
J39nB440_p0270b12║云：『只解推倒，不解扶起。』」師召大眾曰：「推倒扶起，蜀山
J39nB440_p0270b13║淮水，兩刃交鋒，晴空清霽。」喝一喝。
J39nB440_p0270b14║冬至，上堂。卓拄杖，云：「今辰長至日也，群陰剝盡，一陽
J39nB440_p0270b15║來復，衲僧到此，心眼俱開。」豎拄杖，云：「幸有這個，未曾
J39nB440_p0270b16║抽枝，只是不得將他動著。不動著事作麼生？」靠拄杖，
J39nB440_p0270b17║下座。
J39nB440_p0270b18║祈雨，上堂。「高峰結制日輪紅，不降滂沱鼓黑鳳。」擊禪
J39nB440_p0270b19║床，云：「一棒劈開虛空髓，普天匝地盡流通。」
J39nB440_p0270b20║師延期，上堂。僧問：「風行草偃，水到渠成，為甚世尊宋
J39nB440_p0270b21║離兜率已降王宮？」師云：「新鮮底道句來。」曰：「這句也石
J39nB440_p0270b22║陳。」師便打，乃曰：「今日仲冬初六，年光不覺虛度，分明
J39nB440_p0270b23║母難臨期，諸人濟濟慶祝。且道慶祝個甚麼？」喝一喝。
J39nB440_p0270b24║上堂。問：「如何是佛向上人？」師曰：「燈籠騎佛殿。」「如何是
J39nB440_p0270b25║法身？」師曰：「廚庫舞三門。」問：「有佛處不得住，因甚無佛
J39nB440_p0270b26║處急走過？」師曰：「闍黎從甚處去來？」曰：「這裏。」師曰：「錯過
J39nB440_p0270b27║了也。」乃曰：「拄杖口闊，沒甚喫法。一口吞盡八萬四千
J39nB440_p0270b28║諸佛、恒河沙數眾生，管甚向上法身住與不住？何以
J39nB440_p0270b29║故？直為拂子無端與修羅鬥額。幸有無柄鐵鎚，擊碎
J39nB440_p0270b30║空王釘橛。嚘！」
J39nB440_p0270c01║上堂。「東山有，西山有，澗北梅，澗南柳。一隊鴛鴦逐水
J39nB440_p0270c02║流，兩輪日月穿梭走。末後句，有無有，疑殺天下老禪
J39nB440_p0270c03║和，笑破街前布袋口。」
J39nB440_p0270c04║上堂。「今日季冬十五，高峰院內打鼓，說甚祖意西來？
J39nB440_p0270c05║但見梅開笑雨。且道笑個甚麼？殷勤為解丁香結，放
J39nB440_p0270c06║出枝頭自在春。」
J39nB440_p0270c07║元旦，上堂。豎拄杖，云：「拄杖子說法去也。說甚麼法？壬
J39nB440_p0270c08║寅元旦大好慶贊。作麼慶贊？兩個五百原來一貫。」擲
J39nB440_p0270c09║拄杖，下座。
J39nB440_p0270c10║上堂。舉：「世尊纔生下，一手指天，一手指地，周行七步，
J39nB440_p0270c11║目顧四方，云：『天上天下，唯吾獨尊。』雲門偃云：『我當時
J39nB440_p0270c12║若見，一棒打殺與狗子吃，貴圖天下太平。』瑯琊覺云：
J39nB440_p0270c13║『雲門可謂將此深心奉塵剎，是則名為報佛恩。』今日
J39nB440_p0270c14║高峰未免判斷一上：世尊只知背脊朝天，不覺腦門
J39nB440_p0270c15║著地；雲門膽大心粗，總緣理直氣壯；瑯琊為人雪屈，
J39nB440_p0270c16║不合錯下名言。各與二十拄杖，穿卻鼻孔，拽向十字
J39nB440_p0270c17║街前一坑埋窖，免得殃及後人。還見高峰用處麼？千
J39nB440_p0270c18║峰勢到嶽邊止，萬派聲歸海上消。」
J39nB440_p0270c19║解制，上堂。「三月安期，九旬定制，長連床上哥哥弟弟
J39nB440_p0270c20║制滿期圓，東去、西去、南去、北去、近去、遠去，三千里外
J39nB440_p0270c21║遇著個人，向道：『高峰今日解制。』」擲拄杖，下座。
J39nB440_p0270c22║退院，上堂。「自住高峰幾度秋，剜心剖腹為誰讎？今朝
J39nB440_p0270c23║把釣江湖去，不風流處也風流。」
J39nB440_p0270c24║住湖廣鄂州大別山臥雲禪院語
J39nB440_p0270c25║康熙戊申八月望日，四眾等請陞座。師曰：「山僧自住
J39nB440_p0270c26║臥雲，一向口掛壁上，不曾將一言半句點染諸方，無
J39nB440_p0270c27║端被汝等拽出，將謂有佛法與人耶？」良久，豎拄杖，曰：
J39nB440_p0270c28║「著！著！著！」卓一下，曰：「咦！咦！咦！大眾會麼？古人道：『你有拄
J39nB440_p0270c29║杖子，我與你拄杖子。』既有拄杖子，又與作甚麼？又道：
J39nB440_p0270c30║『你無拄杖子，我與你奪了拄杖子。』既無拄杖子，又奪
J39nB440_p0271a01║個甚麼？若見得諦當、道得分明，一任同餐無米飯、共
J39nB440_p0271a02║飲趙州茶；其或未然，莫作兒戲。」眾下語未愜，師頌曰：
J39nB440_p0271a03║「與奪曾將正令行，晴霞暗捲嶺頭雲；一輪杲日當空
J39nB440_p0271a04║照，消卻從前火裏冰。」
J39nB440_p0271a05║請為桂雲吾居士對靈。陞座曰：「諸行無常，示生滅法，
J39nB440_p0271a06║生滅滅已，寂滅為樂，生滅去來，如夢幻泡影。所以道：
J39nB440_p0271a07║夢中還作夢，夢裏幻愈多。」驀豎拂子云：「雲吾居士向
J39nB440_p0271a08║拂子頭上來也，乃說偈云：『活計生涯湖海遊，披星戴
J39nB440_p0271a09║月幾經秋，一朝興盡歸何處？浪靜風停水自流。』還聞
J39nB440_p0271a10║麼？日前居士病時，山僧囑曰：『但把萬緣放下，不須更
J39nB440_p0271a11║念去來。』居士瞻顧點首。」復豎拂子云：「若向拂子頭上
J39nB440_p0271a12║識取根源，則知今日恁麼去畢竟恁麼來，昔日恁麼
J39nB440_p0271a13║來畢竟恁麼去，生滅去來猶同夢幻。還會麼？」乃擲下
J39nB440_p0271a14║拂子。
J39nB440_p0271a15║眾為師五旬慶祝，值雪，請陞座。師曰：「五旬無法說，天
J39nB440_p0271a16║雨六花飛。山河同一色，全露法王機。大眾見麼？若見，
J39nB440_p0271a17║眼中著楔；若不見，辜負今時。試出來道看。」良久，無出
J39nB440_p0271a18║眾者。乃曰：「其蓉石唱無生曲，黃鶴樓吟白雪詩。」下座。
J39nB440_p0271a19║戊申仲冬，龔文學傳慶忠老人訃音，兼捧舍利至，師
J39nB440_p0271a20║陞座曰：「臥雲深處，忽然聞訃，不用哀號，不用慟哭，惟
J39nB440_p0271a21║存鐵石心腸，顯揚吾師面目。」拈舍利召大眾云：「見麼？
J39nB440_p0271a22║雙睛青白骨如金，萬種光從這裏出。咄！」
J39nB440_p0271a23║為老人薦九，陞座。舉：「老人辭世偈云：『儘力難說出，驢
J39nB440_p0271a24║年想不來；信口道個偈，非是強安排。豐干子！觀自在！
J39nB440_p0271a25║歸去來！吽！吽！只當打個瞌睡。呵！呵！』此是先師遺言，不
J39nB440_p0271a26║肖億且為眾等露個消息。儘力難說出，著云：說出了
J39nB440_p0271a27║也。驢年想不來，這句聻？信口道個偈，何必。非是強安
J39nB440_p0271a28║排？不必。豐干子！莫忘悲願力。觀自在！能救世間苦。歸
J39nB440_p0271a29║去來！遊戲三昧。吽！吽！靈符一道。只當打個瞌睡，寐語
J39nB440_p0271a30║作麼？呵！呵！一場笑具。山僧恁麼告報，畢竟如何理會？」
J39nB440_p0271b01║眾競出，師下座。
J39nB440_p0271b02║佛成道，李公祥居士請陞座。僧問：「臥雲家風即不問，
J39nB440_p0271b03║腳跟點地事如何？」師曰：「汝腳跟點地也未？」僧喝，師便
J39nB440_p0271b04║打。問：「人人頂門具眼，個個肘後懸符，因甚釋迦必待
J39nB440_p0271b05║睹星方悟？」師曰：「年年此日，歲歲今朝。」進云：「一語喚回
J39nB440_p0271b06║鸚鵡夢，九霄奪得鳳凰歸。」師卓拄杖，進云：「恁麼則麈
J39nB440_p0271b07║尾風光揮宇宙，杖頭春色滿晴巒。」師和聲便打，乃曰：
J39nB440_p0271b08║「釋迦老子忒不唧溜，未免遭人檢點。」良久，曰：「且莫草
J39nB440_p0271b09║草匆匆。」喝一喝。
J39nB440_p0271b10║為慶忠老人盡九，設供，陞座。「九九含悲淚眼開，愁雲
J39nB440_p0271b11║散盡震聲雷。吾師此日歸何處，大地山河正舉哀。」震
J39nB440_p0271b12║威一喝。
J39nB440_p0271b13║除夕茶話。師曰：「衲僧行徑，佛祖難窺，茶來吃茶，飯來
J39nB440_p0271b14║吃飯，逢緣遇境，顯露宗風。止如今夕，爆竹連天，震臨
J39nB440_p0271b15║濟之喝；鼓聲動地，響禾山之音。無束無拘，鬧鬧浩浩，
J39nB440_p0271b16║且三十日到來，還有不錯過者麼？」眾下語，有云：「何曾
J39nB440_p0271b17║動著？」有云：「眉毛眼上橫。」有云：「月落不離天。」有云：「鼻頭
J39nB440_p0271b18║兩孔氣。」有云：「撇下生柴不夾煙。」有云：「迎新棄舊影婆
J39nB440_p0271b19║娑。」有云：「不露一絲毫。」有云：「一輪明月照長空。」有云：「看
J39nB440_p0271b20║腳下。」「如是長言短語，爭奈傍觀者笑。何故聻？戊申除
J39nB440_p0271b21║夕今宵去，己酉新春明日來。」
J39nB440_p0271b22║元旦陞座。云：「祥風浩蕩乾坤永，瑞氣氤氳宇宙長。林
J39nB440_p0271b23║下野人無個事，心香一瓣祝吾　皇。」
J39nB440_p0271b24║眾作雪獅子成，請讚。師曰：「碎玉堆成，通身銀色。哮吼
J39nB440_p0271b25║一聲，百獸腦裂。」喝一喝。
J39nB440_p0271b26║為慶忠老人百期，陞座。云：「吾師生平好撾塗毒鼓，慣
J39nB440_p0271b27║用返魂香，直令佛祖魂驚，麼魔膽顫。即今圓寂百期，
J39nB440_p0271b28║不肖兒郎又作麼生施設？」良久，卓拄杖三下，連喝三
J39nB440_p0271b29║喝，云：「且道為著何來？」
J39nB440_p0271b30║為恒默寮元起龕。以拄杖指龕，云：「這一龕從來入得
J39nB440_p0271c01║出不得、出得入不得，欲識出入無礙底一句麼？」擊龕
J39nB440_p0271c02║三下，云：「靈符到此，百無禁忌。」
J39nB440_p0271c03║舉火。云：「恁麼來，恁麼去，恁麼恁何處迴避？」舉起火炬，
J39nB440_p0271c04║云：「會麼？有漏歸無漏，一去即一來。」攛下火炬。
J39nB440_p0271c05║師訪曹公，茶次，公問：「老師是禪？是玄？」師曰：「總不恁麼。」
J39nB440_p0271c06║曰：「是那一宗？」師舉盃云：「請茶。」公低首。師曰：「是玄？是禪？」
J39nB440_p0271c07║公良久，云：「某看內典，讀至優曇華三千年一開，頗有
J39nB440_p0271c08║入處，只是難見。」師曰：「此花時一現耳。」公曰：「可見麼？」師
J39nB440_p0271c09║作拈華勢。公曰：「彼此若知，則不是也。」師曰：「不知又爭
J39nB440_p0271c10║得？」公翌日至庵，師與談論不輟，公欣然稽首曰：「始知
J39nB440_p0271c11║老師不比尋常。」師呵呵大笑，公慇懃謝教而去。
J39nB440_p0271c12║師以十問勘驗諸方，一僧於末後一轉無語可荅，師
J39nB440_p0271c13║云：「這僧死在臥雲語下，眾中有代渠轉身吐氣底麼？」
J39nB440_p0271c14║堂中首領各下一語，僧不肯，仍入方丈求師代荅，師
J39nB440_p0271c15║曰：「任從滄海變，終不為君通。」
J39nB440_p0271c16║僧問：「雪覆千山，因甚孤峰不白？」師云：「道甚麼？」又僧問：
J39nB440_p0271c17║雪「獅子騎得騎不得？」師曰：「切忌辜負好。」
J39nB440_p0271c18║眾慶觀音會，請陞座。云：「枝頭甘露水，涓滴潤焦枯，普
J39nB440_p0271c19║門新示現，高掛月輪孤。」召大眾，云：「見麼？」畫一圓相，於
J39nB440_p0271c20║中著一點，作女人拜。下座。
J39nB440_p0271c21║示即佛道人。「即心即佛水洗水，非心非佛泥洗泥。心
J39nB440_p0271c22║佛俱忘不是物，就中消息幾人知。」
J39nB440_p0271c23║寄淨脩禪人。「曾向高峰一別歸，把茆蓋頭佛不為，翼
J39nB440_p0271c24║翎養就騰霄漢，莫學烏鴉戀舊飛。」
J39nB440_p0271c25║示法已禪人。「自古晴川地，高閣靄重樓，到來無剩法，
J39nB440_p0271c26║楚水向東流。」
J39nB440_p0271c27║登黃鶴樓。「不見漢陽樹，惟存鸚鵡洲。鐵笛橫吹去，音
J39nB440_p0271c28║留黃鶴樓。」
J39nB440_p0271c29║示瑞國居士【圖】。師作四相云：「金剛正眼頂門
J39nB440_p0271c30║亞，奪命神符肘後懸。但得脫身揮寶劍，泥牛吼破杳
J39nB440_p0272a01║花天。」
J39nB440_p0272a02║▆▆▆▆▆▆▆▆▆▆▆▆▆▆▆▆▆▆▆▆
J39nB440_p0272a03║▆▆▆▆▆▆▆▆▆▆▆▆▆▆▆▆▆▆▆▆
J39nB440_p0272a04║▆▆▆▆▆▆▆▆▆▆▆▆▆▆▆▆▆▆▆▆
J39nB440_p0272a05║▆▆▆▆▆▆▆▆▆▆▆▆▆▆▆▆▆▆▆▆
J39nB440_p0272a06║▆▆▆▆▆▆▆▆▆▆▆▆▆▆▆▆▆▆▆▆
J39nB440_p0272a07║▆▆▆▆▆▆▆▆▆▆▆▆▆▆▆▆▆▆▆▆
J39nB440_p0272a08║▆▆▆▆▆▆▆▆▆▆▆▆▆▆▆▆▆▆▆▆
J39nB440_p0272a09║▆▆▆▆▆▆▆▆▆▆▆▆▆▆▆▆▆▆▆▆
J39nB440_p0272a10║▆▆▆▆▆▆▆▆▆▆▆▆▆▆▆▆▆▆▆▆
J39nB440_p0272a11║無語
J39nB440_p0272a12║師見僧來，謂旁僧曰：「有個漢出頭。」僧曰：「失卻一隻眼。」
J39nB440_p0272a13║師曰：「是那一隻？」僧豎拳，師便喝，僧拂袖便行。師曰：「切
J39nB440_p0272a14║莫詐明頭。」
J39nB440_p0272a15║僧問：「如何是青州布衫？」師舉袖示之。僧拈果子曰：「喚
J39nB440_p0272a16║作布衫得麼？」師曰：「錯認定盤星。」
J39nB440_p0272a17║師見木佛，乃曰：「者尊得力。」旁有居士曰：「他佛亦不為。」
J39nB440_p0272a18║師曰：「為個什麼？」士無語。
J39nB440_p0272a19║一居士問：「玉筯牙筯，是同是別？」師曰：「放下著。」士放下，
J39nB440_p0272a20║師曰：「是同是別？」士罔措。
J39nB440_p0272a21║問僧：「參甚話頭？」曰：「何必多？」師曰：「下語看。」僧豎指。師曰：
J39nB440_p0272a22║「何必多。」
J39nB440_p0272a23║師問僧：「路逢達道人，不將語默對，畢竟將什麼對？」僧
J39nB440_p0272a24║連下兩語不恰。師曰：「也怪你不得。」
J39nB440_p0272a25║僧問：「我欲參禪，無有入路。」師召僧，僧應諾。師曰：「從者
J39nB440_p0272a26║▆▆▆▆▆▆▆▆。」
J39nB440_p0272a27║輝崖問：「前後際斷處，得一語省力多少？」師便打。
J39nB440_p0272a28║晉侯伯居士曰：「弟子苦於世網，不得常常沾教。」師曰：
J39nB440_p0272a29║「忙裏求閒。」
J39nB440_p0272a30║白善士問：「大千俱壞，未審者個在什麼處？」師曰：「請茶。」
J39nB440_p0272b01║士復問，師曰：「好與三十棒。」
J39nB440_p0272b02║僧洒掃次，見師即跪曰：「弟子獻心。」師曰：「把將來。」僧指
J39nB440_p0272b03║渣滓，師曰：「者齷齪東西，有甚用處？」
J39nB440_p0272b04║師問眾曰：「三世諸佛在火燄上說法，汝等諸人立地
J39nB440_p0272b05║聽。且道說底是甚麼法？」
J39nB440_p0272b06║師問僧：「如何是青州布衫重七斤？」曰：「東村王老家出
J39nB440_p0272b07║好細布。」師曰：「還我青州衫子來。」曰：「鎮州出大蘿蔔頭。」
J39nB440_p0272b08║師曰：「未在。」
J39nB440_p0272b09║師見窗櫺上蝸牛異形脫去，謂眾曰：「物尚如斯，人胡
J39nB440_p0272b10║不爾？」一僧曰：「有變化時。」師曰：「汝變看。」曰：「某甲是纔出
J39nB440_p0272b11║家底。」師與揭卻袍帽，僧罔措。
J39nB440_p0272b12║師問僧：「不用耳，將甚麼聞？」僧畫○相，師曰：「堪作何用？」
J39nB440_p0272b13║僧問：「虎以肉為食，因何不食其子？」師曰：「虎。」曰：「貓以肉
J39nB440_p0272b14║為食，因甚又食其子？」師曰：「貓。」
J39nB440_p0272b15║僧問：「如何是泥豬癩狗，跛鱉盲龜？」師叱之。曰：「恁麼則
J39nB440_p0272b16║露柱燈籠笑點頭。」師曰：「者裏容他不得。」
J39nB440_p0272b17║荅巫山楊楚書問：「火本無我，寄於諸緣。若無緣時，火
J39nB440_p0272b18║性藏於何處？」師曰：「虛空無曠地，大海有餘湲。」
J39nB440_p0272b19║問：「八面火然，無門解脫。禍到頭來，更作麼生下落？」師
J39nB440_p0272b20║曰：「不因一事，不長一智。」
J39nB440_p0272b21║僧問：「如何是默然良久消息？」師曰：「鼠冀只兩粒，穢卻
J39nB440_p0272b22║一鍋羹。」
J39nB440_p0272b23║師問僧：「什麼處去來？」曰：「太平山。」師曰：「太平是何景象？」
J39nB440_p0272b24║僧無語。師曰：「汝未到太平。」
J39nB440_p0272b25║惺世尼致書問禪，師對來人曰：「須一回親到始得。」一
J39nB440_p0272b26║日，掩關來請參頭，師示偈曰：「關鎖由來隔聖凡，聖凡
J39nB440_p0272b27║路絕不須關。但能不識主中主，滿目青黃一任看。」世
J39nB440_p0272b28║有省，呈二偈：「曠劫頻頻也不非，纖毫無礙恰相宜，芒
J39nB440_p0272b29║鞋已破三冬雪，呵呵正遇出關時。陽春白雪與宮商，
J39nB440_p0272b30║無舌童兒曲曲詳，歌罷餘音收不盡，西天東土解愁
J39nB440_p0272c01║腸。」
J39nB440_p0272c02║知玄禪人受戒次，師曰：「出家人須以己事為重。」禪人
J39nB440_p0272c03║領參後，見僧問古德羚羊挂角機緣，問師，師曰：「古人
J39nB440_p0272c04║言句須自己參透，我若為汝說破，汝日後罵我去。」一
J39nB440_p0272c05║日歸三教菴，過溪喫交，自喜曰：「今日腳跟點地也。」舉
J39nB440_p0272c06║似師，師曰：「不必，不必。」玄禮拜曰：「和尚若為某甲說破，
J39nB440_p0272c07║焉有今日？」
J39nB440_p0272c08║僧問：「曹洞宗旨如何？」師曰：「早晚即向道。」「法眼宗旨如
J39nB440_p0272c09║何？」師曰：「兩眼對兩眼。」「溈仰宗旨如何？」師畫○相。「雲門
J39nB440_p0272c10║宗旨如何？」師曰：「高峰頂上。」「臨濟宗旨如何？」師曰：「疑殺
J39nB440_p0272c11║天下人。」
J39nB440_p0272c12║一僧入室作禮曰：「還卻和尚乾矢橛。」師曰：「喚甚麼作
J39nB440_p0272c13║乾矢橛？」僧作舞，師打出。師坐次，僧復入禮拜。師低首，
J39nB440_p0272c14║僧便跪，師直打出。
J39nB440_p0272c15║遺文講主自雙桂來，人事了，師曰：「春秋多少？」曰：「六十
J39nB440_p0272c16║六。」師曰：「與破山相見，有何機緣？」曰：「二十年前曾問：『截
J39nB440_p0272c17║斷葛藤時如何？』山曰：『趙州道底。』曰：『是何意旨？』曰：『看取
J39nB440_p0272c18║下頭註腳。』」師曰：「會麼？」主曰：「而今猶未會在。」師舉杯曰：
J39nB440_p0272c19║「會麼？」主低首，師呵呵大笑。
J39nB440_p0272c20║蘊含馮文學，十年前曾請竹篦子話頭參。一日，師問：
J39nB440_p0272c21║「十年前參的聻？」曰：「忘卻了也。」師曰：「還我話頭來。」
J39nB440_p0272c22║僧問：「如何是念佛主人公？」師曰：「驢檢溼處尿。」曰：「畢竟
J39nB440_p0272c23║是誰？」師曰：「地平好喫交」。
J39nB440_p0272c24║師一日永興洞乘涼，僧問：「此什麼境界？」師曰：「不可認
J39nB440_p0272c25║作水晶宮。」曰：「喚作什麼？」師曰：「石山顛釣巧，流水梵音
J39nB440_p0272c26║奇。」
J39nB440_p0272c27║僧問：「如何是佛？」師招手，僧近前作禮，師打曰：「今日不
J39nB440_p0272c28║得空。」
J39nB440_p0272c29║安碾次，一僧曰：「好個意思。」師曰：「是甚麼？」曰：「望和尚指
J39nB440_p0272c30║點。」師作惟碾勢。
J39nB440_p0273a01║平沙居士訪師前殿，茶次，士曰：「此殿可作法堂。」一僧
J39nB440_p0273a02║曰：「要安接引如來。」士曰：「和尚即今便是。」師曰：「切莫著
J39nB440_p0273a03║相。」士曰：「非和尚誰敢安座？」師曰：「也要大家出隻手。」士
J39nB440_p0273a04║拱手曰：「領教。」師便休。
J39nB440_p0273a05║師問水月禪人：「什麼處來？」曰：「巫夔。」師曰：「到此何為？」曰：
J39nB440_p0273a06║「親覲和尚。」師曰：「曾見誰來？」曰：「徹融、無住諸師。」師曰：「有
J39nB440_p0273a07║何言句？」曰：「教參話頭。」師曰：「如何是話頭？」曰：「今日親見
J39nB440_p0273a08║和尚。」師曰：「更道一句。」曰：「現在當然。」師曰：「機不離位，墮
J39nB440_p0273a09║在毒海。」禪人罔措。
J39nB440_p0273a10║師辭慶忠老人行次，實善居士問：「和尚向甚麼處去？」
J39nB440_p0273a11║師曰：「岸南永興。」曰：「那邊事作麼生？」師劈面一掌，士亦
J39nB440_p0273a12║作掌勢。師曰：「我打你也打。」士拱手，師便行。
J39nB440_p0273a13║僧指衲衣問曰：「先有衲衣，先有和尚？」師瞬目曰：「狐猻
J39nB440_p0273a14║闇伎倆。」曰：「先有衲衣。」師曰：「莫眼花。」僧無語。
J39nB440_p0273a15║一僧作禮曰：「今日得遇和尚。」師曰：「將什麼遇？」僧喝，師
J39nB440_p0273a16║曰：「不可艸艸。」僧珍重，作禮而退。師謂旁僧曰：「者漢失
J39nB440_p0273a17║卻一隻眼。」
J39nB440_p0273a18║
J39nB440_p0273a19║
J39nB440_p0273a20║
J39nB440_p0273a21║示寧仙居士
J39nB440_p0273a22║話頭誰字作麼參？眼裏輪珠耳裏看，得見彌陀須勦
J39nB440_p0273a23║絕，從前鼻孔任齁鼾。
J39nB440_p0273a24║送大樹禪者行腳
J39nB440_p0273a25║職事年來頗有功，故名大樹繼吾宗，前途不被口頭
J39nB440_p0273a26║惑，一任逢人撞木鐘。
J39nB440_p0273a27║寄慈祥禪友
J39nB440_p0273a28║福城山下句猶存，一語相投拂袖行，魚化不須頻點
J39nB440_p0273a29║額，傾湫倒嶽出滄溟。
J39nB440_p0273a30║示楊仁寰居士
J39nB440_p0273b01║持齋念佛又參禪，一手何分掌與拳？八字眉毛開兩
J39nB440_p0273b02║道，任君舉目看前川。
J39nB440_p0273b03║示純若禪者
J39nB440_p0273b04║覓心心是妄，念佛佛成魔，心忘佛俱遣，石臼演摩訶。
J39nB440_p0273b05║示渝州李善士
J39nB440_p0273b06║行盡天涯事事休，歸來底事問須酬，當頭句子如何
J39nB440_p0273b07║道，月映千江水一鉤。
J39nB440_p0273b08║示白潛子
J39nB440_p0273b09║此日重逢一句無，甜瓜卻易苦葫蘆，但能識得主中
J39nB440_p0273b10║主，任駕輕舠汎五湖。
J39nB440_p0273b11║示以眾族孫
J39nB440_p0273b12║多年不作枌榆夢，忽得渠來敘故鄉，話到石船載寶
J39nB440_p0273b13║穀，個中情緒說偏長。
J39nB440_p0273b14║示以元族孫
J39nB440_p0273b15║登山涉水叩吾歸，底事明明說向回，個個鼻頭氣兩
J39nB440_p0273b16║孔，人人額上一雙眉。
J39nB440_p0273b17║示四儀
J39nB440_p0273b18║山中行，野語百般聲，呵呵笑，優游一個僧。
J39nB440_p0273b19║山中住，黃猿搖綠樹，片時間，殘紅堆滿路。
J39nB440_p0273b20║山中坐，誰管蒲團破？穿不穿，由他瞌睡大。
J39nB440_p0273b21║山中臥，夢想也無個，主人公，那知枕子墮。
J39nB440_p0273b22║懷蜀撫吳天谷（諱保泰）居士，兼值公誕
J39nB440_p0273b23║五雲積岫映窗紗，宦海龍文妙轉賒；舌底春風懷子
J39nB440_p0273b24║野，堂前艸色憶丹霞。法門鐘鼎還相冀，內院金湯又
J39nB440_p0273b25║可誇；不借南溟甘澤遠，願君迥出聖凡家。
J39nB440_p0273b26║過白兔亭
J39nB440_p0273b27║峭壁峰巒峙起隈，從空瀑布吼如雷，亭飛玉兔蟾宮
J39nB440_p0273b28║外，殿倚金容瑞像開。斷字殘碑籠舊靄，蒼巖古樹長
J39nB440_p0273b29║新苔，徘徊漸覺有餘興，況借春花把賦裁。
J39nB440_p0273b30║山居間詠（其一）
J39nB440_p0273c01║折腳鐺中爛煮芹，飽餐終日樂欣欣，擬看瀑布從空
J39nB440_p0273c02║雨，卻笑莓苔似倚雲。嶺上綠蔭全野景，窗前碧水自
J39nB440_p0273c03║成文，居山且有間生計，何必同塵戀世紛。
J39nB440_p0273c04║其二
J39nB440_p0273c05║癡憨學得且潛身，縛屋陶陶別野村，破竹通泉汎冷
J39nB440_p0273c06║月，燒鐺覓火煉維坤。羊腸徑截輪迴路，鷹觜鋤開解
J39nB440_p0273c07║脫門，有日長空風色遠，垂綸還擬釣鯨鯤。
J39nB440_p0273c08║其三
J39nB440_p0273c09║枕石眠雲一物無，溪山風月自蕭疏，猿啼青嶂低巖
J39nB440_p0273c10║谷，鶴舞丹霄過嶺嵎。金字書空傳電影，紅輪匝地太
J39nB440_p0273c11║陽孤，菴內不聞菴外事，溢目全彰萬象圖。
J39nB440_p0273c12║其四
J39nB440_p0273c13║自從笑破指頭花，教外人傳別有家，糞握灰燒乾天
J39nB440_p0273c14║橛，溝填壑塞爛冬瓜。支鐺掬水依危石，補衲尋針拾
J39nB440_p0273c15║斷麻，非是吾儕強設計，隨緣且說任周遮。
J39nB440_p0273c16║慶忠老和尚像讚
J39nB440_p0273c17║若是吾師真，驀頭拄杖輪，冤憾深如海，不容紙上存。
J39nB440_p0273c18║咦！捉月擒風心未已，又來山水笑煙雲。
J39nB440_p0273c19║燾上座寫師真請讚
J39nB440_p0273c20║者個阿師恰肖誰？一世眼高，眉毛滿地。聖凡不容，佛
J39nB440_p0273c21║祖難覷。直饒圖畫將來，何益何益？噫！者廝老布衲，識
J39nB440_p0273c22║渠半邊鼻。
J39nB440_p0273c23║晴川閣
J39nB440_p0273c24║樓高近可摩新月，影落澄江湛碧天，卻笑昔人操晚
J39nB440_p0273c25║興，屐聲踏踏自何年。
J39nB440_p0273c26║大別山
J39nB440_p0273c27║霄壤雄開峰疊遠，突兀仍留大別山，帝女樓臺看不
J39nB440_p0273c28║盡，又添屏障隔雲關。
J39nB440_p0273c29║黃鶴樓
J39nB440_p0273c30║黃鶴已隨仙影去，白雲猶帶舊時顏，我來賦感澄江
J39nB440_p0274a01║冷，楖栗還挑閣上山。
J39nB440_p0274a02║江城晚眺
J39nB440_p0274a03║暮色垂空別樣天，臨茲江上信悠然，瀟湘浩杳湖光
J39nB440_p0274a04║淡，漢水停淵海印涵。奇彩雲邊瞻素月，異香池畔撫
J39nB440_p0274a05║青蓮，墓臺山路行將盡，蒼堞重重眼倦看。
J39nB440_p0274a06║
J39nB440_p0274a07║
J39nB440_p0274a08║
J39nB440_p0274a09║
J39nB440_p0274a10║
J39nB440_p0274a11║頌古
J39nB440_p0274a12║舉：「世尊一日陞座，大眾集定，文殊白椎云：『諦觀法
J39nB440_p0274a13║王法，法王法如是。』世尊便下座。」
J39nB440_p0274a14║河馬負圖，靈龜載書，羲皇一眼，看破全無。
J39nB440_p0274a15║舉：「臨濟宗旨有四料揀、四喝、四賓主、四照用、三玄、
J39nB440_p0274a16║三要、三句等事。」師於臨濟凡見僧入門便喝處云：
J39nB440_p0274a17║「多虛不如少實。」
J39nB440_p0274a18║白拈漢，臨濟宗，四方八面不通風。高著眼，撞木鐘，無
J39nB440_p0274a19║頭無尾活如龍。
J39nB440_p0274a20║爛葛藤，鼠子藥，無端捏怪徒捫摸。相逢若問意如何，
J39nB440_p0274a21║木馬雙頭三隻腳。
J39nB440_p0274a22║舉：「興化在三聖處為首座，常云：『我在南方行腳一
J39nB440_p0274a23║遭，拄杖頭不曾撥著一個會佛法底人。』聖曰：『具什
J39nB440_p0274a24║麼眼便恁麼道？』化便喝，聖曰：『須是你始得。』化又到
J39nB440_p0274a25║大覺為院主，覺云：『我聞你道：「向南方行腳一遭，拄
J39nB440_p0274a26║杖頭不曾撥著一個會佛法底人。」你憑個什麼道
J39nB440_p0274a27║理與麼道？』化便喝，覺便打；化又喝，覺又打。次日相
J39nB440_p0274a28║逢，覺云：『我昨日疑你這兩喝。』化又喝，覺又打；化再
J39nB440_p0274a29║喝，覺亦打。化云：『我於三聖師兄處學得個賓主句，
J39nB440_p0274a30║總被師兄折倒了也，願與某甲個安樂法門。』覺曰：
J39nB440_p0274b01║『者漢來者裏納敗闕，脫下衲衣痛與一頓。』化於言
J39nB440_p0274b02║下薦得臨濟先師在黃檗處喫棒道理。」師拈云：「直
J39nB440_p0274b03║饒脫下衲衣，猶未見骨。」
J39nB440_p0274b04║一喝承當四海遊，歸來屋裏逞風流，忽然見得祖翁
J39nB440_p0274b05║業，手足冤深似敵讎。
J39nB440_p0274b06║舉：「南院上堂：『諸方只具啐啄同時眼，不具啐啄同
J39nB440_p0274b07║時用。』僧問：『如何是啐啄同時用？』曰：『作家不啐啄，啐
J39nB440_p0274b08║啄同時失。』僧曰：『此猶未是某甲問』處。曰：『汝問處作
J39nB440_p0274b09║麼生？』僧曰：『失。』院乃打，僧不肯。」師拈云：「氣壓諸方，眼
J39nB440_p0274b10║空四海，固是特見。仔細簡點將來，且喜沒交涉。」
J39nB440_p0274b11║啐啄同時眼，啐啄同時用。問荅與交馳，一場乾打鬨。
J39nB440_p0274b12║南院老，休賣弄，捕得鼠來失卻甕。
J39nB440_p0274b13║舉：「首山念拈竹篦示眾：『喚作竹篦則觸，不喚作竹
J39nB440_p0274b14║篦則背，不觸不背，喚作什麼？』葉縣省在會下，乃近
J39nB440_p0274b15║前掣得，折作兩截，拋向階下，卻云：『是什麼？』首山曰：
J39nB440_p0274b16║『瞎。』縣作禮。」
J39nB440_p0274b17║不觸不背，當陽舉似，擬議思量，髑髏粉碎。
J39nB440_p0274b18║舉：「石霜慈明或時方丈安一盆水，劄一口劍，劍下
J39nB440_p0274b19║面著一緉艸鞋，膝上橫按拄杖，入門則指，擬議便
J39nB440_p0274b20║打。」
J39nB440_p0274b21║劍劄艸鞋水一盆，無端施設為誰陳？太平元是將軍
J39nB440_p0274b22║定，不許將軍見太平。
J39nB440_p0274b23║舉：「楊岐會因僧問：『如何是佛？』曰：『三腳驢子弄蹄行。』」
J39nB440_p0274b24║三腳驢子，阿誰解跨？潘閬騎歸，踢踢踏踏。
J39nB440_p0274b25║舉：「昭覺勤上堂：『第一句薦得，祖師乞命。第二句薦
J39nB440_p0274b26║得，人天膽落。第三句薦得，虎口橫身。不是循途守
J39nB440_p0274b27║轍，亦非革轍移途。透則六臂三頭，未會則人間天
J39nB440_p0274b28║上。且三句外一句作麼生道？生涯低在絲綸上，明
J39nB440_p0274b29║月扁舟汎五湖。』」
J39nB440_p0274b30║透脫羅籠迥異常，明明三句絕商量，生涯莫執絲綸
J39nB440_p0274c01║上，赤腳波斯入大唐。
J39nB440_p0274c02║舉：「大慧居古雲門菴，學者雲集。久之入閩，結茅於
J39nB440_p0274c03║長樂泮嶼室中。舉竹篦問學者：『喚作竹篦則觸，不
J39nB440_p0274c04║喚作竹篦則背，不得有語，不得無語。』從之得法者
J39nB440_p0274c05║十三人。」
J39nB440_p0274c06║空中木人拱手，樹上烏龜作揖，徑山竹篦纔拈，各自
J39nB440_p0274c07║抽身迴避。咦！
J39nB440_p0274c08║舉：「徑山杲上堂：『今朝又是五月五，大鬼拍掌小鬼
J39nB440_p0274c09║舞，驀然撞著桃符神，兩手椎胸叫冤苦。艾人云：「休
J39nB440_p0274c10║叫苦。」』遂拈拄杖卓一卓，云：『止有一處堪回互，回互
J39nB440_p0274c11║不回互，回而更相涉。』擲下，云：『不爾，依位住。參。』」
J39nB440_p0274c12║應時及節，多口多舌，鬧鬧哄哄，明明漏洩。卓拄杖，云：
J39nB440_p0274c13║「快活。」
J39nB440_p0274c14║舉：「懶菴一日因大慧問：『內不放出，外不放入，正恁
J39nB440_p0274c15║麼時如何？』菴擬開口，慧拈竹篦劈脊連打三下。菴
J39nB440_p0274c16║於此大悟，厲聲曰：『和尚已多了也。』慧又打一下，菴
J39nB440_p0274c17║禮拜。慧笑曰：『今日方知吾不欺汝也。』遂印以偈曰：
J39nB440_p0274c18║『頂門豎亞摩醯眼，肘後斜懸奪命符。瞎卻眼，卸卻
J39nB440_p0274c19║符，趙州東壁挂葫蘆。』於是聲名喧動叢林。」
J39nB440_p0274c20║臂脊痛打，厲聲叫多。得骨得髓，作浪興波。更付一曲
J39nB440_p0274c21║囉哩囉，顛來倒去娑婆訶。
J39nB440_p0274c22║舉：「鐵牛遠一日身披紅布褲，頂笠揮鋤地中，朝陽
J39nB440_p0274c23║見曰：『者漢好似一頭軍。』曰：『看箭。』陽作躲箭勢，鐵牛
J39nB440_p0274c24║近前攜手至菴，曰：『我徑山後裔，在此待人數十年
J39nB440_p0274c25║矣。汝今既來，當為我求人中興祖道。』留住三月，付
J39nB440_p0274c26║偈曰：『就身能打劫，劈筶善奪窩，三玄從此出，三要
J39nB440_p0274c27║不為多。探竿影艸分主賓，獅子迷蹤奈我何？』」師拈
J39nB440_p0274c28║云：「今日親見徑山老人。」
J39nB440_p0274c29║射鹿轉為射人，射石元來射虎。若不打劫就機，那能
J39nB440_p0274c30║超宗超祖。師勝資強，蘇嚕蘇嚕。
J39nB440_p0275a01║舉：「朝陽池之洛伽，逢一僧，偉儀殊貌，迥出眾表。陽
J39nB440_p0275a02║在前行，失腳跌地，念阿彌陀佛。僧云：『此是敲門瓦
J39nB440_p0275a03║子，汝執著作麼？』遂問：『拋卻瓦子後如何？』僧云：『葉落
J39nB440_p0275a04║歸根，來時無口。』陽有省。後過秦嶺，遇鐵牛，方得印
J39nB440_p0275a05║可。」
J39nB440_p0275a06║喫交跌地，彌陀拋棄，拋棄前圖，省得巴鼻。承當架箭
J39nB440_p0275a07║鐵牛機，白晝晴空轟霹靂。
J39nB440_p0275a08║舉：「聚雲真住湖東上堂，至座前連喝三喝，云：『一喝
J39nB440_p0275a09║賓主權實，一喝玄要照用，一喝宗旨大法。還會麼？』
J39nB440_p0275a10║陞座，拈香祝聖次，拈云：『此一瓣香，轟天碎地，倒嶽
J39nB440_p0275a11║傾湫，灼破頂門眼睛，熏開眉毛骨髓，爇向爐中，供
J39nB440_p0275a12║養臨濟二十四代住西蜀敘州府朱提山朝陽洞
J39nB440_p0275a13║月明大和尚，用酬法乳。』維那白椎，師乃云：『劈面迎
J39nB440_p0275a14║風掌，當胸輥肚拳。具眼衲僧向者裏用得，猶是三
J39nB440_p0275a15║五一輪在在光輝，火樹銀花時時燦爛；若也半明
J39nB440_p0275a16║半暗，未夢見在。呵呵！不是法門無面目，只怕蜈蚣
J39nB440_p0275a17║太多足。咦！』」
J39nB440_p0275a18║全機殺活，大用現前。驅耕奪食，痛處加鞭。諸方底事
J39nB440_p0275a19║卻疑嫌，提挈五宗如電捲。
J39nB440_p0275a20║舉：「慶忠老人上堂，云：『還知大唐國裏無禪師麼？』良
J39nB440_p0275a21║久，云：『不道無師，只是無禪。』一僧出，云：『諸方去去來
J39nB440_p0275a22║來底，莫是貨郎行腳耶？』師曰：『還見貨郎麼？』僧歸眾，
J39nB440_p0275a23║師作搖鞀鼓勢，云：『𨍏轢轢，轢輥輥，不是胭脂不是
J39nB440_p0275a24║粉。』以拄杖橫肩，云：『上一山。』放下，云：『下一嶺。』橫按拄
J39nB440_p0275a25║杖，云：『十字街前好合本。有麼？有麼？』僧出，師喝，僧云：
J39nB440_p0275a26║『某甲話也未問，因甚就喝？』師曰：『交易頭上有火。』進
J39nB440_p0275a27║云：『請再道。』師曰：『人情送隻馬，買賣不饒針，日無生
J39nB440_p0275a28║活計，任是斗量金。鼕鼕。』」
J39nB440_p0275a29║無禪無道亦無師，鞀鼓鼕鼕貨物奇。不是胭脂不是
J39nB440_p0275a30║粉，當行能得幾人知。
J39nB440_p0275b01║舉：「慶忠老人住清泉，上堂，舉：『南泉云：「王老師自小
J39nB440_p0275b02║養一頭水牯牛，擬向溪東牧，不免犯他國王水艸；
J39nB440_p0275b03║擬向溪西牧，不免犯他國王水艸。不如隨分納些
J39nB440_p0275b04║些，總不見得。」忠曰：看者南泉老漢說話，大似掩耳
J39nB440_p0275b05║偷鈴，其實難逃治化。即如隨分納些些，豈不是國
J39nB440_p0275b06║王水艸？清泉者裏卻不然，青牛對白牛，江水向中
J39nB440_p0275b07║流，若問其閒意，起眼看孤舟。恁麼舉似，且道與王
J39nB440_p0275b08║老師相去多少？』」師拈云：「南泉恁麼且置，清泉與麼
J39nB440_p0275b09║道也是量長比短，播弄是非。還識二老人用處麼？
J39nB440_p0275b10║[○@牛]。」
J39nB440_p0275b11║隨分納些些，不無犯水艸，何如露地牯？饑渴都忘了。
J39nB440_p0275b12║舉：「慶忠因一僧入室，乃曰：『向左邊著。』僧往左。曰：『右
J39nB440_p0275b13║邊著。』僧往右。曰：『向中間著。』僧往中。曰：『你不會我意，
J39nB440_p0275b14║出去。』」師徵云：「者僧果然。」
J39nB440_p0275b15║左右中間都遍歷，更云出去切須參，假雞聲韻難瞞
J39nB440_p0275b16║我，未可糊塗放過關。
J39nB440_p0275b17║舉：「趙州到一菴主處，問：『有麼？有麼？』菴主豎起拳頭。
J39nB440_p0275b18║州曰：『水淺不是泊船處。』便行。又到一菴主處，問：『有
J39nB440_p0275b19║麼？有麼？』主亦豎起拳頭。州曰：『能縱能奪，能殺能活。』
J39nB440_p0275b20║便作禮。」師評云：「者老凍齈兩處著敗，誇甚好手。會
J39nB440_p0275b21║麼？另具眼孔始得。」
J39nB440_p0275b22║一釣雙垂意氣深，煙霞空落月波心。水光一色南峰
J39nB440_p0275b23║外，懊恨漁舟別處橫。
J39nB440_p0275b24║舉：「趙州問僧：『曾到此間否？』曰：『曾到。』州曰：『喫茶去。』又
J39nB440_p0275b25║問一僧：『曾到此間否？』曰：『不曾到。』州曰：『喫茶去。』院主
J39nB440_p0275b26║問：『不曾到喫茶去且從，為什麼曾到也教喫茶去？』
J39nB440_p0275b27║州召院主，主應諾。州曰：『喫茶去。』」師拈云：「一盞三人
J39nB440_p0275b28║飽。」
J39nB440_p0275b29║客來無別款，但教喫茶去。院主為茶來，也教與茶去。
J39nB440_p0275b30║舉：「趙州因僧問：『萬法歸一，一歸何處？』州云：『我在青
J39nB440_p0275c01║州作領布衫，重七斤。』」師拈云：「七穿八漏無領袖，襤
J39nB440_p0275c02║槮破碎沒中邊。」
J39nB440_p0275c03║惱恨無端老趙州，得人之馬便還牛。布衫留下勞相
J39nB440_p0275c04║重，貴賤難將作價酬。
J39nB440_p0275c05║舉：「雲門因僧問：『如何是佛？』門曰：『乾屎橛。』」
J39nB440_p0275c06║如何是佛乾屎橛？平常見解終難測，毘盧頂上出頭
J39nB440_p0275c07║來，三腳蝦蟆吞皓月。
J39nB440_p0275c08║舉：「僧問雲門：『如何是塵塵三昧？』門曰：『缽裏飯，桶裏
J39nB440_p0275c09║水。』」
J39nB440_p0275c10║缽裏飯兮桶裏水，塵塵三昧充寰宇，雲門口快舌頭
J39nB440_p0275c11║饒，總要師僧當下委。
J39nB440_p0275c12║舉：「僧問洞山：『如何是佛？』山曰：『麻三斤。』」師別云：「何不
J39nB440_p0275c13║道街頭無字碑？」
J39nB440_p0275c14║無端道出三斤麻，千聖叢中顯作家，沒眼禪和休擬
J39nB440_p0275c15║議，子歸啼處有林花。
J39nB440_p0275c16║舉：「玄沙備小參次，聞燕子聲，乃云：『深讀實相，善說
J39nB440_p0275c17║法要。』便下座。尋有僧請益，云：『某甲不會。』沙曰：『去！無
J39nB440_p0275c18║人信汝。』」師評云：「大、小玄沙聞燕子聲便恁麼道，若
J39nB440_p0275c19║聞獅子吼時，又說個什麼？」
J39nB440_p0275c20║語燕呢喃音韻奇，深談實相欲誰知？戀花蝴蝶雙雙
J39nB440_p0275c21║舞，反笑烏衣不識時。
J39nB440_p0275c22║舉：「雙林善慧大士，梁武帝請講經，士陞座，以尺撫
J39nB440_p0275c23║案一下，便下座。武帝愕然，誌公乃問：『陛下會麼？』帝
J39nB440_p0275c24║云：『不會。』誌云：『大士講經竟。』」
J39nB440_p0275c25║大士臨臺撫尺時，君王不薦卻懷疑。經文字字全然
J39nB440_p0275c26║在，惱恨旁邊作者窺。
J39nB440_p0275c27║舉：「傅大士云：『空手把鋤頭，步行騎水牛，人從橋下
J39nB440_p0275c28║過，橋流水不流。』」
J39nB440_p0275c29║水漲船高，水落石出。要行便行，要住便住。
J39nB440_p0275c30║舉：「傅大士云：『有物先天地，無形本寂寥。能為萬象
J39nB440_p0276a01║主，不逐四時凋。』」
J39nB440_p0276a02║有無不立，不立有無。打個圈子，葫蘆葫蘆。
J39nB440_p0276a03║舉：「聚雲真上堂曰：『出眾者三十棒，不出眾者三十
J39nB440_p0276a04║棒。』有僧出眾，問話不契，雲曰：『直下三玄已露，何曾
J39nB440_p0276a05║三要無施？落花流水空去，殿前古柏當機。』」
J39nB440_p0276a06║出眾打時不出打，承當須是個中人，三玄三要重拈
J39nB440_p0276a07║示，天曉無雲宇宙昏。
J39nB440_p0276a08║
J39nB440_p0276a09║
J39nB440_p0276a10║
J39nB440_p0276a11║拈評
J39nB440_p0276a12║舉：「唐莊宗幸河北，回魏府行宮，詔興化問曰：『朕取
J39nB440_p0276a13║中原，獲得一寶，未曾有人酬價。』化曰：『請陛下寶看。』
J39nB440_p0276a14║帝以兩手舒襆頭角，化曰：『君王之寶，誰敢酬價？』」
J39nB440_p0276a15║拈云：雖然彼此作家，未免遞相鈍置。
J39nB440_p0276a16║舉：「五祖演云：『老僧遊方十餘年，參數十人知識，將
J39nB440_p0276a17║謂了當。及到浮山圓鑒會下，更開口不得。末後又
J39nB440_p0276a18║到白雲，因咬破一個鐵餕餡，直是百味具足。且道
J39nB440_p0276a19║餡子一句作麼生道？花發雞冠媚早秋，何人能染
J39nB440_p0276a20║紫絲頭？有時風動頻相倚，似向階前鬥不休。』靈隱
J39nB440_p0276a21║岳曰：『五祖恁麼說話，猶欠悟在。』」
J39nB440_p0276a22║評云：既道百味具足，因甚靈隱說猶欠悟在？檢點將
J39nB440_p0276a23║來，悟也悟了，只是餕氣未除。
J39nB440_p0276a24║舉：「大慧至天寧，一日聞圓悟陞堂，舉：『僧問雲門：「如
J39nB440_p0276a25║何是諸佛出身處？」門云：「東山水上行。」若是天寧即
J39nB440_p0276a26║不然，有問：「如何是諸佛出身處？」只向他道：「薰風自
J39nB440_p0276a27║南來，殿閣生微涼。」大慧於言下，忽然前後際斷。』」
J39nB440_p0276a28║拈：大慧恁麼，也是瞌睡遇著枕子。
J39nB440_p0276a29║舉：「嬾菴需上堂：『二十五日已前，群陰消伏，泥龍閉
J39nB440_p0276a30║戶；二十五日已後，一陽來復，鐵樹開花。正當二十
J39nB440_p0276b01║五日，塵中醉客，騎驢騎馬，前街後街，遞相慶賀；物
J39nB440_p0276b02║外閒人，衲帔蒙頭，圍爐打坐。風蕭蕭，雨蕭蕭，冷湫
J39nB440_p0276b03║湫，誰管你張先生、李道士、胡達磨？』」
J39nB440_p0276b04║拈：大唐國裏有此翁，自當派遠流長，兒孫相繼。
J39nB440_p0276b05║舉：「鼓山永上堂，舉：『睦州示眾云：「諸人未得入處，須
J39nB440_p0276b06║得個入處；既得個入處，不得忘卻老僧。」』鼓山『曰：恁
J39nB440_p0276b07║麼說話，面皮厚多少？木菴則不然，諸人未得個入
J39nB440_p0276b08║處，須得個人處；既得個入處，直須颺下入處始得。』」
J39nB440_p0276b09║評：二老漢恁麼說話，猶有一人呵呵大笑，且道笑個
J39nB440_p0276b10║什麼？既得個入處，不得忘卻老僧；既得個入處，直須
J39nB440_p0276b11║颺下入處始得。二俱不了，畢竟如何？化城原非寶所。
J39nB440_p0276b12║舉：「茶陵郁山主不曾行腳，因廬山化士至，論及宗
J39nB440_p0276b13║門中事，教令看僧問法燈：『百尺竿頭如何進步？』法
J39nB440_p0276b14║燈曰：『噁。』凡三年。一日乘驢度橋，一踏橋板而墮，忽
J39nB440_p0276b15║然大悟。遂有頌曰：『我有明珠一顆，久被塵勞關鎖。
J39nB440_p0276b16║今朝塵盡光生，照見山河萬朵。』因此更不遊方。」
J39nB440_p0276b17║徵云：猶帶瓦礫塵土氣在。
J39nB440_p0276b18║舉：「宋太宗因僧朝見，奏云：『陛下還記得麼？』帝問：『甚
J39nB440_p0276b19║處相見？』曰：『靈山一別，直至如今。』帝曰：『以何為驗？』僧
J39nB440_p0276b20║無語。雪竇代云：『貧道得得而來。』」
J39nB440_p0276b21║評：雪竇恁麼道，不若無語最親切。
J39nB440_p0276b22║舉：「玄沙示眾曰：『世尊道：「吾有正法眼藏，付囑摩訶
J39nB440_p0276b23║大迦葉。」猶如畫月。曹溪豎拂，猶如指月。』時鼓山出
J39nB440_p0276b24║眾云：『月聻？』沙曰：『這個阿師就我覓月。』山不肯，卻歸
J39nB440_p0276b25║眾云：『道我就他覓月。』」
J39nB440_p0276b26║評：靈山畫月，曹溪指月，玄沙說月，鼓山覓月，爭似喬
J39nB440_p0276b27║松，親手拈出。○
J39nB440_p0276b28║舉：「高峰妙結制，上堂。『大限九旬，小限七日，麤中有
J39nB440_p0276b29║細，細中有密，密密無間，纖毫不立。正恁麼時，銀山
J39nB440_p0276b30║鐵壁，進則無門，退之則失，如墮萬丈深坑，四面懸
J39nB440_p0276c01║崖荊棘。切須猛烈英雄，直要翻身跳出。若還一念
J39nB440_p0276c02║遲疑，佛亦救你不得。此是最上玄門，普請大家著
J39nB440_p0276c03║力。山僧雖則不管閒非，越例與諸人通個消息[○@水]。
J39nB440_p0276c04║㊂[○@∴]。』」
J39nB440_p0276c05║評：既要與諸人通個消息，不宜將常住物善自拋撒。
J39nB440_p0276c06║舉：「舍利弗問須菩提：『夢中說六波羅密，與覺時是
J39nB440_p0276c07║同是別？』須菩提云：『此義幽深，吾不能說。此會中有
J39nB440_p0276c08║彌勒大士，汝往彼問。』」
J39nB440_p0276c09║評：舍利弗問夢，須菩提荅夢，各與二十拄杖。何以故？
J39nB440_p0276c10║若不打醒，夢語還多。
J39nB440_p0276c11║行由
J39nB440_p0276c12║兩序執事詣方丈致禮，請敘入道行由。師笑曰：「山僧
J39nB440_p0276c13║非他國人，係本蜀鄰水馮氏子，母郭氏。父祖三代，樂
J39nB440_p0276c14║善持齋。萬曆己未年十一月初六日生。兒時每自嘆
J39nB440_p0276c15║曰：『做和尚去。』父兄輩俱以和尚呼之，山僧即欣喜應
J39nB440_p0276c16║諾。方士過門，謂父兄曰：『此人命相不凡，非池中物。』父
J39nB440_p0276c17║母苦教，以書嗣相望。山僧雖遵父命，竊自惟曰：『幾時
J39nB440_p0276c18║遂我出家之志？』遇論經，欣樂睹聞。父兄誡曰：『何不肖
J39nB440_p0276c19║伯父雲衢先生之志，為當路文秀，反樂釋氏之言乎？』
J39nB440_p0276c20║山僧不對，勉強從事詩書。年將十七，先嚴去世。服闋
J39nB440_p0276c21║未滿，每自喜云：『出家可期也。』先母難之，山僧固辭，於
J39nB440_p0276c22║本境慧空菴披剃。未久，遇業師復初，乃母族舅氏，自
J39nB440_p0276c23║兩都回，言南北經席禪風。山僧投拜會下，法名玄憶，
J39nB440_p0276c24║同住邑中延福寺。寺中常開經論，山僧苦心聽習，經
J39nB440_p0276c25║旨大意，一一明了。唯以自己大事，未得脫穎，時時在
J39nB440_p0276c26║念。後於五龍菴講席中，遇一禪客，雅尚機鋒，以青州
J39nB440_p0276c27║公案、雲門屎橛等語，每每相問。山僧以己事未明，更
J39nB440_p0276c28║起一種疑情。又於經中『諸法從本來，常自寂滅相』，於
J39nB440_p0276c29║皆如法師處叩問，一味講理。期終，上華陽山，參南宗
J39nB440_p0276c30║大師，睹普賢瑞境。偶於南堂丈中，見吹萬師翁像自
J39nB440_p0277a01║讚。復看案頭一貫，別傳五冊。從頭細看，覺有所得。即
J39nB440_p0277a02║約同志靈旨數人，參見下山。餐風宿雨，懇懇勤勤，買
J39nB440_p0277a03║舟東下。至平山，聞師翁遷化，有舍利流輝之異，往造
J39nB440_p0277a04║聚雲。值師翁舍利入塔，次睹法錄，時慶忠本師廬於
J39nB440_p0277a05║塔旁參見，遂請開示。本師書氣志箴，三目和尚亦書
J39nB440_p0277a06║偈令參，時崇禎庚辰秋日也。復轉鄰陽省親，十方堂
J39nB440_p0277a07║主人雙松相約，冬初結社酆陵地藏禪寺。社火場中，
J39nB440_p0277a08║惟以本參話頭在念，苦辛萬狀，慮己事未能打徹，時
J39nB440_p0277a09║時逼拶，刻刻提撕。明年，檀越冉開明、邑人士疏請本
J39nB440_p0277a10║師開堂，到日序執事，山僧願入侍寮，同眾參究，於辛
J39nB440_p0277a11║巳十月結制。一日，挂牌入室，本師召入室，山僧纔入，
J39nB440_p0277a12║本師曰：『我不曾教汝。』山僧珍重，便出，覺得漆桶子七
J39nB440_p0277a13║花八裂。自此傾心座下，巨細任委，不以為勞，逆順經
J39nB440_p0277a14║嘗，終無異志。凡有問荅，靡不當機。隨錫東明、吟翁、白
J39nB440_p0277a15║牛、世道、風鶴，避南濱石峰寺，得遊藏海。六載，上青山
J39nB440_p0277a16║結制，三教雲集，開期叨居上板。一日，木師喚山僧曰：
J39nB440_p0277a17║『相依幾載？』山僧對曰：『十載。』本師曰：『不必勘驗。』乃蒙付
J39nB440_p0277a18║囑，偈曰：『衣缽巾瓶不憚勞，一身挺特見清操。歲寒未
J39nB440_p0277a19║改平生節，白日青天萬億喬。』乙未歲，學者雲集，開爐
J39nB440_p0277a20║柏巖禪寺。丙申，受請住永興退院，省老人於太平。總
J39nB440_p0277a21║戎陳公聞之，請住寶勝禪寺。未幾，踰梁高明，王中軍
J39nB440_p0277a22║捨宅為寺，建此無遮大會，延接方來，啟山僧▆者一
J39nB440_p0277a23║場把戲。今年恰恰四十三歲也。以上參師請友，略紀
J39nB440_p0277a24║二三。諸公英靈挺特，豈似山僧耶？書記存之。」
J39nB440_p0277a25║
J39nB440_p0277a26║　（三楚弟子德勝　超範　超德　信女筤氏
J39nB440_p0277a27║　　　　　超航　性▆信女▆氏法名挂▆
J39nB440_p0277a28║　　　　德亨　性輝　空現仝捐資流通
J39nB440_p0277a29║高峰喬松億和尚語錄。　惟願當來世中，一問
J39nB440_p0277a30║　　千悟，得
J39nB440_p0277a31║　大總持，恒植
J39nB440_p0277a32║　般若勝因，悉獲
J39nB440_p0277a33║　金剛種智。）