J39nB440_p0277b01║高峰喬松億禪師宗統編頌
J39nB440_p0277b02║書記燈洪重訂
J39nB440_p0277b03║南嶽第一世
J39nB440_p0277b04║南嶽懷讓禪師，金州杜氏子。唐儀鳳二年四月八日
J39nB440_p0277b05║降生，有白氣屬天。太史奏之高宗，宗問：「是何祥乎？」對
J39nB440_p0277b06║曰：「國之法器，不染世榮。」宗敕金州太守韓偕親往存
J39nB440_p0277b07║慰。年十歲，惟樂書。有玄靜三藏告師父母曰：「此子若
J39nB440_p0277b08║出家，必獲上乘，廣度眾生。」垂拱三年，年十五，依荊州
J39nB440_p0277b09║玉泉寺弘景律師出家。通天二年受戒，習毗尼藏。遇
J39nB440_p0277b10║同學坦然，相與謁嵩山安公。公令詣曹溪見六祖，悟
J39nB440_p0277b11║緣具六祖章中。師既得法，侍祖復十五年。先天二年
J39nB440_p0277b12║往衡嶽，居般若寺。　開元中，有沙門道一在衡嶽，常
J39nB440_p0277b13║習坐禪。師知是法器，往問曰：「大德坐禪圖甚麼？」一曰：
J39nB440_p0277b14║「圖作佛。」師乃取一磚於菴前石上磨。一曰：「磨作甚麼？」
J39nB440_p0277b15║師曰：「磨作鏡。」一曰：「磨磚豈得成鏡耶？」師曰：「磨磚既不
J39nB440_p0277b16║成鏡，坐禪豈得作佛？」一曰：「如何即是？」師曰：「如牛駕車，
J39nB440_p0277b17║車若不行，打車即是？打牛即是？」一無對。師又曰：「汝學
J39nB440_p0277b18║坐禪，為學作佛？若學坐禪，禪非坐臥。若學作佛，佛非
J39nB440_p0277b19║定相。於無住法，不應取捨。汝若作佛，即是殺佛。若執
J39nB440_p0277b20║坐相，非達其理。」一聞示誨，如飲醍醐。禮拜問曰：「如何
J39nB440_p0277b21║用心，即合無相三昧？」師曰：「汝學心地法門，如下種子。
J39nB440_p0277b22║我說法要，譬彼天澤。汝緣合故，當見其道。」又問：「道非
J39nB440_p0277b23║色相，云何能見？」師曰：「心地法眼，能見乎道。無相三昧，
J39nB440_p0277b24║亦復然矣。」一曰：「有成壞否？」師曰：「若以成壞聚散而見
J39nB440_p0277b25║道者，非見道也。聽吾偈曰：心地舍諸種，遇澤悉皆萌。
J39nB440_p0277b26║三昧華無相，何壞復何成？」一蒙開悟，心意超然。侍奉
J39nB440_p0277b27║九秋，日益玄奧。
J39nB440_p0277b28║頌：無骨舌頭不出口，吹毛利刃豈留絲？五天懸識
J39nB440_p0277b29║傳來久，何必區區漏洩機？
J39nB440_p0277b30║南嶽第二世
J39nB440_p0277c01║江西道一禪師，漢州什邡縣人，姓馬氏，故俗稱馬祖。
J39nB440_p0277c02║容貌奇異，牛行虎視，引舌過鼻，足下有二輪文。幼歲
J39nB440_p0277c03║於本邑羅漢寺出家，受具於渝州圓律師。開元中，習
J39nB440_p0277c04║定衡嶽，遇讓和尚，發明大事。同參六人，惟師密授心
J39nB440_p0277c05║印。始居建陽佛跡嶺，遷於臨川，次至南康龔公山。
J39nB440_p0277c06║大曆中，連帥路嗣恭請師開法，四方學者雲集。僧問：
J39nB440_p0277c07║「和尚為甚麼說即心即佛？」師曰：「為止小兒啼。」曰：「啼止
J39nB440_p0277c08║時如何？」師曰：「非心非佛。」曰：「除此二種人來，如何指示？」
J39nB440_p0277c09║師曰：「向伊道不是物。」
J39nB440_p0277c10║頌：非心非佛亦非物，拶得蟾蜍下碧霄，多少英靈
J39nB440_p0277c11║難摸索，平空海水自滔滔。
J39nB440_p0277c12║南嶽第三世
J39nB440_p0277c13║洪州百丈懷海禪師，福州長樂人，王氏子。兒時隨母
J39nB440_p0277c14║入寺拜佛，指佛像問母曰：「此為誰？」母曰：「佛也。」師曰：「形
J39nB440_p0277c15║容與人無異，我後亦當作佛。」丱歲離塵，三學該練，參
J39nB440_p0277c16║馬祖為侍者。檀越每送齋來，纔開盤蓋，祖便拈起一
J39nB440_p0277c17║片胡餅示眾云：「是什麼？」每每如此，經三年。一日，侍祖
J39nB440_p0277c18║行次，見一群野鴨飛過，祖曰：「是什麼？」師曰：「野鴨子。」祖
J39nB440_p0277c19║曰：「什處去也？」師曰：「飛過去也。」祖遂把師鼻扭，負痛失
J39nB440_p0277c20║聲。祖曰：「又道飛過去也。」師於言下有省。
J39nB440_p0277c21║頌：師家用處似砒霜，不是其人孰敢當。負痛失聲
J39nB440_p0277c22║雖委悉，猶然未服返魂香。
J39nB440_p0277c23║南嶽第四世
J39nB440_p0277c24║洪州黃檗希運禪師，閩人也。幼於本州黃檗山出家。
J39nB440_p0277c25║額間隆起如珠。音辭朗潤。志意沖淡。後至洛京行乞。
J39nB440_p0277c26║吟添缽聲。一嫗出荊扉問曰：「太無厭生。」師曰：「汝猶未
J39nB440_p0277c27║施。責我無厭何耶？」嫗笑而掩扉。師異之，進而語，多所
J39nB440_p0277c28║發藥。師須臾辭去，嫗告之曰：「可往南昌見馬大師。」至
J39nB440_p0277c29║南昌，馬師已示寂，遂往石門謁塔。時百丈禪師廬於
J39nB440_p0277c30║塔旁，乃往參百丈。丈問：「巍巍堂堂從何方來？」師曰：「巍
J39nB440_p0278a01║巍堂堂從嶺南來。」丈曰：「巍巍堂堂當為何事？」師曰：「巍
J39nB440_p0278a02║巍堂堂不為別事。」便禮拜。問曰：「從上宗乘如何指示？」
J39nB440_p0278a03║丈良久。師曰：「不可教後人斷絕去也。」丈曰：「將謂汝是
J39nB440_p0278a04║個人。」乃起入方丈。師隨後入曰：「某甲特來。」丈曰：「若爾，
J39nB440_p0278a05║後不得負吾。」丈一日舉再參馬祖被喝話，師遂領旨。
J39nB440_p0278a06║頌：從天喝價迥然別，就地還錢被活埋。行貨搬來
J39nB440_p0278a07║深領取，何須露醜又張乖。
J39nB440_p0278a08║南嶽第五世
J39nB440_p0278a09║鎮州臨濟義玄禪師，曹州南華邢氏子。幼負出塵之
J39nB440_p0278a10║志，及落髮進具，便慕禪宗。初在黃檗會中，行業絕一
J39nB440_p0278a11║時。睦州為第一座，乃問：「上座在此多少時？」師曰：「三年。」
J39nB440_p0278a12║州曰：「曾問否？」師曰：「不曾參問，不知問個什麼？」州曰：「何
J39nB440_p0278a13║不問堂頭和尚：『如何是佛法的的大意？』」師便去問，聲
J39nB440_p0278a14║未絕，檗便打。師下來，州曰：「問話作麼生？」師曰：「某甲問
J39nB440_p0278a15║聲未絕，和尚便打，某甲不會。」州曰：「但更去問。」師又問，
J39nB440_p0278a16║檗又打。如是三度問，三度被打。師白州曰：「早承激勸
J39nB440_p0278a17║問法，累蒙和尚賜棒，自恨障緣，不領深旨。今且辭去。」
J39nB440_p0278a18║州曰：「汝若去，須辭和尚。」師拜退。州先到黃檗處曰：「問
J39nB440_p0278a19║話上座雖是後生，卻甚奇特。若來辭，方便接伊。後為
J39nB440_p0278a20║一株大樹，覆蔭天下。」師來日辭黃檗，檗曰：「不須他去，
J39nB440_p0278a21║祗往高安灘頭參大愚，必為汝說。」師到大愚，愚曰：「什
J39nB440_p0278a22║處來？」師曰：「黃檗。」愚曰：「黃檗有何言句？」師曰：「某甲三度
J39nB440_p0278a23║問佛法的的大意，三度被打，不知某甲有過無過？」愚
J39nB440_p0278a24║曰：「黃檗老婆心切，為汝得徹，更來者裏問有過無過。」
J39nB440_p0278a25║師於言下大悟，乃曰：「元來黃檗佛法無多子。」愚搊住
J39nB440_p0278a26║曰：「者尿床鬼子，適來道有過無過，如今卻道黃檗佛
J39nB440_p0278a27║法無多子。你見個什麼道理？速道！速道！」師於大愚肋
J39nB440_p0278a28║下築三拳，愚拓開曰：「汝師黃檗，非干我事。」師辭大愚，
J39nB440_p0278a29║卻回黃檗。檗見便問：「者漢來來去去，有什了期？」師曰：
J39nB440_p0278a30║「祗為老婆心切。」人事了，侍立，檗問：「什處去來？」曰：「昨蒙
J39nB440_p0278b01║和尚慈旨，令參大愚去來。」檗曰：「大愚有何言句？」師舉
J39nB440_p0278b02║前話，檗曰：「大愚老漢饒舌，待來痛與一頓。」師曰：「說什
J39nB440_p0278b03║待來，即今便打。」隨後便掌。檗曰：「者風顛漢來者裏捋
J39nB440_p0278b04║虎鬚。」師便喝。檗喚侍者：「引者風顛漢參堂去。」
J39nB440_p0278b05║頌：放伊三頓惡鉗錘，番被兒郎陷虎機。未得拔山
J39nB440_p0278b06║舉鼎力，徒然千里跨烏騅。
J39nB440_p0278b07║佛法無多。　　精金美玉千層褁，瓦礫從頭滿
J39nB440_p0278b08║地拋，只為一釐鼠子藥，逢人空把價來交。
J39nB440_p0278b09║南嶽第六世
J39nB440_p0278b10║魏府興化存獎禪師，初在臨濟為侍者，洛浦來參，濟
J39nB440_p0278b11║問：「什處來？」浦▆：「▆城。」濟曰：「有事相借問，得麼？」浦曰：「新
J39nB440_p0278b12║戒不會。」濟曰：「打破大唐國，覓個不會底人也無？參堂
J39nB440_p0278b13║去。」師隨後請問曰：「▆▆新到，是成褫他？不成褫他？」濟
J39nB440_p0278b14║曰：「我誰管你成褫不成褫？」師曰：「和尚祗解將死雀就
J39nB440_p0278b15║地▆，不解將一轉語蓋覆卻。」濟曰：「你又作麼生？」師曰：
J39nB440_p0278b16║「請和尚作新到。」濟遂曰：「新戒不會。」師曰：「卻是老僧罪
J39nB440_p0278b17║▆。」▆曰：「你語藏鋒。」師擬議，濟便打。至晚，濟又曰：「我今
J39nB440_p0278b18║日問新到，是將死雀就地彈？就窠子裏打？及至你出
J39nB440_p0278b19║得語，又喝起了，向青雲裏打。」師曰：「草賊大敗。」濟便打。
J39nB440_p0278b20║後在三聖會裏為首座，常曰：「我向南方行腳一遭，拄
J39nB440_p0278b21║杖頭不曾撥著一個會佛法底人。」三聖聞得，問曰：「你
J39nB440_p0278b22║具個什麼眼，便恁麼道？」師便喝。聖曰：「須是你始得。」後
J39nB440_p0278b23║大覺聞舉，遂曰：「作麼生得風吹到大覺門裏來？」師後
J39nB440_p0278b24║到大覺為院主，一日，覺喚：「院主！我聞你道：『向南方行
J39nB440_p0278b25║腳一遭，拄杖頭不曾撥著一個會佛法底。』你憑個什
J39nB440_p0278b26║麼道理與麼道？」師便喝，覺便打；師又喝，覺又打。師來
J39nB440_p0278b27║日從法堂過，覺召：「院主！我直下疑你昨日者兩喝。」師
J39nB440_p0278b28║又喝，覺又打；師再喝，覺亦打。師曰：「某甲於三聖師兄
J39nB440_p0278b29║處學得個賓主句，總被師兄折倒了也，願與某甲個
J39nB440_p0278b30║▆▆法門。」覺曰：「者瞎漢來者裏納敗闕。脫下衲衣，痛
J39nB440_p0278c01║打一頓。」師於言下薦得臨濟先師於黃檗處喫棒的
J39nB440_p0278c02║道理。
J39nB440_p0278c03║頌：男兒決志覓封侯，到處誇張得便休。臨陣不曾
J39nB440_p0278c04║遭毒手，爭知祖業有源由。
J39nB440_p0278c05║南嶽第七世
J39nB440_p0278c06║汝州南院慧顒禪師上堂：「赤肉團上，壁立千仞。」僧問：
J39nB440_p0278c07║「赤肉團上，壁立千仞，豈不是和尚道？」師曰：「是。」僧便掀
J39nB440_p0278c08║倒禪床。師曰：「者瞎漢亂做！」僧擬議，師便打趁出。
J39nB440_p0278c09║頌：老將將兵陣勢奇，安排戰敵看臨時。逢場莫恃
J39nB440_p0278c10║當頭勇，末後抽身幾個知。
J39nB440_p0278c11║南嶽第八世
J39nB440_p0278c12║汝州風穴延沼禪師，餘杭劉氏子。少魁礨有英氣，於
J39nB440_p0278c13║書無所不觀，然無驚世意，父兄強之仕。一應舉至京
J39nB440_p0278c14║師，即東歸，從開元寺智恭律師剃髮受具。遊講肆，玩
J39nB440_p0278c15║《法華玄義》，修止觀定慧。夙師爭下之，棄去遊名山。後
J39nB440_p0278c16║因寓止華嚴為維那。屬廓侍者從南院來。師心奇之，
J39nB440_p0278c17║因結為友，遂默悟三玄旨要。嘆曰：「臨濟用處如是耶？」
J39nB440_p0278c18║廓使見南院，師遂參院，入門不拜。院曰：「入門須辨主。」
J39nB440_p0278c19║師曰：「端的請師分。」院於左膝拍一拍。師便喝。院於右
J39nB440_p0278c20║膝拍一拍。師又喝。院曰：「左邊一拍且置。右邊一拍作
J39nB440_p0278c21║麼生？」師曰：「瞎。」院拈棒。師曰：「莫盲枷瞎棒。奪打和尚，莫
J39nB440_p0278c22║言不道。」院擲下棒曰：「今日被黃面浙子鈍置一場。」師
J39nB440_p0278c23║曰：「和尚大似持缽不得，詐道不饑。」院曰：「闍黎曾到此
J39nB440_p0278c24║間麼？」師曰：「是何言與？」院曰：「老僧好好相借問。」師曰：「也
J39nB440_p0278c25║不得放過。」便下。參眾了，卻上堂頭禮謝。院曰：「闍黎曾
J39nB440_p0278c26║見什麼人來？」師曰：「在襄州與廓侍者同夏。」院曰：「親見
J39nB440_p0278c27║作家來。」院問：「南方一棒作麼商量？」師曰：「作奇特商量。」
J39nB440_p0278c28║師卻問：「和尚此間一棒作麼商量？」院拈棒曰：「棒下無
J39nB440_p0278c29║生忍。臨機不見師。」師於言下大徹玄旨。遂依止六年。
J39nB440_p0278c30║頌：鈍置一場未肯休，絲綸高展下滄洲。曲江頭上
J39nB440_p0279a01║休貪著，已有秋空月一鉤。
J39nB440_p0279a02║南嶽第九世
J39nB440_p0279a03║汝州首山省念禪師，萊州狄氏子。受業於本郡南禪
J39nB440_p0279a04║寺，纔具尸羅，遍遊叢席。常密誦《法華經》，眾目為念法
J39nB440_p0279a05║華。晚於風穴會中充知客。一日侍立次，穴乃垂涕告
J39nB440_p0279a06║之曰：「不幸臨濟之道至，吾將墜於地。」師曰：「觀此一眾，
J39nB440_p0279a07║豈無人耶？」穴曰：「聰明者多，見性者少。」師曰：「如某者如
J39nB440_p0279a08║何？」穴曰：「吾雖望子之久，猶恐耽著此經，不能放下。」師
J39nB440_p0279a09║曰：「此亦可事，願聞其要。」穴遂上堂，舉世尊以青蓮目
J39nB440_p0279a10║顧視大眾，乃曰：「正當恁麼時，且道說個什麼？若道不
J39nB440_p0279a11║說，又是埋沒先聖。且道說個什麼？」師乃拂袖下去。穴
J39nB440_p0279a12║擲下拄杖，歸方丈。侍者隨後請益曰：「念法華因什不
J39nB440_p0279a13║抵對和尚？」穴曰：「念法華會也。」次日，師與真園頭同上
J39nB440_p0279a14║問訊次，穴問真曰：「作麼生是世尊不說說？」真曰：「鵓鳩
J39nB440_p0279a15║樹頭鳴。」穴曰：「汝作許多癡福作麼？何不體究言句？」又
J39nB440_p0279a16║問師曰：「汝作麼生？」師曰：「動容揚古路，不墮悄然機。」穴
J39nB440_p0279a17║謂真曰：「汝何不看念法華下語？」
J39nB440_p0279a18║頌：擲下殘篇拂袖行，大人境界絕疏親。展聞傳眼
J39nB440_p0279a19║舒新曲，要識渠家別有春。
J39nB440_p0279a20║南嶽第十世
J39nB440_p0279a21║汾州太子院善昭禪師，生俞氏，太原人。器識沉邃，少
J39nB440_p0279a22║緣飾，有大智。於一切文字，不由師訓，自然通曉。年十
J39nB440_p0279a23║四，父母相繼而亡，孤苦厭世相，剃髮受具，杖策遊方。
J39nB440_p0279a24║所至少留，不喜觀覽。或譏其不韻，師歎之曰：「是何言
J39nB440_p0279a25║之陋哉！從上先德行腳，正以聖心未通，驅馳決擇耳，
J39nB440_p0279a26║不緣山水也。」師歷諸方，見老宿者七十有一人，皆玅
J39nB440_p0279a27║得其家風。最後至首山，問：「百丈捲蓆，意旨如何？」曰：「龍
J39nB440_p0279a28║袖拂開全體現。」師曰：「師意如何？」曰：「象王行處絕狐蹤。」
J39nB440_p0279a29║於是大悟。言下拜而起，曰：「萬古碧潭空界月，再三撈
J39nB440_p0279a30║摝始應知。」
J39nB440_p0279b01║頌：驅馳決擇遍天涯，一句相投妄自誇，撈摝再三
J39nB440_p0279b02║雖得月，看來猶是眼中花。
J39nB440_p0279b03║南嶽第十一世
J39nB440_p0279b04║潭州石霜楚圓慈明禪師，出全州清湘李氏。少為書
J39nB440_p0279b05║生，年二十二，依城南湘山隱靜寺得度。其母有賢行，
J39nB440_p0279b06║使之遊方。師連眉秀目，頎然豐碩。然忽繩墨所至，為
J39nB440_p0279b07║老宿所呵，以為少叢林。師崖柴而笑曰：「龍象蹴踏，非
J39nB440_p0279b08║驢所堪。」常橐骨董箱，以竹杖荷之。遊裏沔閒，與守芝
J39nB440_p0279b09║谷泉俱結伴入洛中。聞汾陽昭禪師道望，決志親依。
J39nB440_p0279b10║時朝廷方問罪河東，潞澤皆屯重兵，多勸其無行。師
J39nB440_p0279b11║不顧，渡大河，登太行，易衣類廝養，竄名火隊中，露眠
J39nB440_p0279b12║草宿。至龍川，遂造汾陽，昭公壯之。經二年，未許入室。
J39nB440_p0279b13║師詣昭，昭揣其志，必詬罵使令者，或毀詆諸方。及有
J39nB440_p0279b14║所訓，皆流俗鄙事。一夕訴曰：「自至法席，已在夏，不蒙
J39nB440_p0279b15║指示，但增世俗塵勞。念歲月飄忽，己事不明，失出家
J39nB440_p0279b16║之利。」語未卒，昭公熟視罵曰：「是惡知識，敢裨販我！」怒
J39nB440_p0279b17║舉杖逐之。師擬伸救，昭公掩其口。師大悟曰：「乃知臨
J39nB440_p0279b18║濟道出常情。」服役七年，辭去。
J39nB440_p0279b19║頌：乃知祖道出常情，木馬遊春市裏芬。還斟酌，再
J39nB440_p0279b20║清心。碔砆壁玉須分別，鋀石黃金要認真。
J39nB440_p0279b21║南嶽第十二世
J39nB440_p0279b22║袁州楊岐方會禪師，袁州宜春冷氏子。少警敏，不事
J39nB440_p0279b23║筆硯。及出家，閱經典，轍自神會。折節參老宿慈明，自
J39nB440_p0279b24║南源徙道吾、石霜，師皆佐之總院事，依之最久，然未
J39nB440_p0279b25║有省發。每咨參，明曰：「庫司事繁，且去。」他日又問，明曰：
J39nB440_p0279b26║「監寺異時兒孫遍天下在，何用忙為？」一日，明適出，雨
J39nB440_p0279b27║忽作，師偵之小徑，既見，遂搊住曰：「者老漢今日須與
J39nB440_p0279b28║我說，不說打你去。」明曰：「監事知是般事便休。」語未卒，
J39nB440_p0279b29║師大悟，即拜於泥塗，問曰：「狹路相逢時如何？」明曰：「你
J39nB440_p0279b30║且躲避，我要去那裏去。」師歸來日，具威儀，詣方丈禮
J39nB440_p0279c01║謝。明呵曰：「未在。」慈明飯罷，恒山行禪者問道，多失所
J39nB440_p0279c02║在。師闕其出未遠，即撾鼓集眾。慈明怒，數曰：「少叢林
J39nB440_p0279c03║暮而陞座，何從得此規繩乎？」師曰：「汾陽乃晚參也。」
J39nB440_p0279c04║頌：三十年來，懃懃懇懇。狹路泥塗，平平穩穩。者回
J39nB440_p0279c05║皮破骨頭穿，原是從前舊光影。
J39nB440_p0279c06║南嶽第十三世
J39nB440_p0279c07║舒州白雲守端禪師，衡陽葛氏子。幼事翰墨，冠依茶
J39nB440_p0279c08║陵郁禪師披剃，往參楊岐。岐一日忽問：「受業師為誰？」
J39nB440_p0279c09║師曰：「茶陵郁和尚。」岐曰：「吾聞伊過橋遭攧有省，作偈
J39nB440_p0279c10║甚奇，能記否？」師誦曰：「我有明珠一顆，久被塵勞關鎖。
J39nB440_p0279c11║今朝塵盡光生，照破山河萬朵。」岐笑而趨起，師愕然，
J39nB440_p0279c12║通夕不寐。黎明咨詢之，適歲暮，岐曰：「汝見昨日打敺
J39nB440_p0279c13║儺者麼？」曰：「見。」岐曰：「汝一籌不及渠。」師復駭曰：「何謂也？」
J39nB440_p0279c14║岐曰：「渠愛人笑，汝怕人笑。」師大悟。
J39nB440_p0279c15║頌：誦渠山偈笑無休，笑裏藏刀轉更愁。不及一籌
J39nB440_p0279c16║空逼迫，師資恩大實難酬。
J39nB440_p0279c17║南嶽第十四世
J39nB440_p0279c18║蘄州五祖法演禪師，綿州鄧氏子。年三十五始棄家
J39nB440_p0279c19║祝髮受具，往成都習唯識《百法論》，次之南方，所見尊
J39nB440_p0279c20║宿無不以此咨決。洎謁圓照本，古今因緣會盡，惟不
J39nB440_p0279c21║會僧問興化：「四方八面來時如何？」化云：「打中間底。」僧
J39nB440_p0279c22║作禮，化云：「我昨日赴個村齋，中途遇一陣卒風暴雨，
J39nB440_p0279c23║卻向古廟裏避得過。」請益本，本云：「此是臨濟下因緣，
J39nB440_p0279c24║須是問他家兒孫始得。」師遂謁浮山遠，請益前話，遠
J39nB440_p0279c25║云：「我有個譬喻說似你，即一似個三家村裏賣柴漢
J39nB440_p0279c26║子，把個匾擔向十字街頭立地問人，中書堂今日商
J39nB440_p0279c27║量甚麼事？」師默計云：「若如此，大故未在。」遠一日語師
J39nB440_p0279c28║曰：「吾老矣，恐虛度子光陰，可往依白雲。此老雖後生，
J39nB440_p0279c29║吾未識面，但見其頌臨濟三頓棒話有過人處，必能
J39nB440_p0279c30║了子大事。」師潸然禮辭，至白雲，舉僧問南泉摩尼珠
J39nB440_p0280a01║話，雲叱之，師領悟，獻投機偈曰：「山前一片閒田地，叉
J39nB440_p0280a02║手叮嚀問祖翁，幾度賣來還自買，為憐松竹引清風。」
J39nB440_p0280a03║頌：衣珠久矣費馳求，東往西行沒了休。直造白雲
J39nB440_p0280a04║深處望，娥眉纖月掛銀鉤。
J39nB440_p0280a05║南嶽第十五世
J39nB440_p0280a06║成都府昭覺克勤佛果禪師，彭州駱氏子，世宗儒。師
J39nB440_p0280a07║兒時日記千言，偶遊妙寂寺，見佛書三復，悵然如獲
J39nB440_p0280a08║舊物，曰：「予殆過去沙門也。」即去家依自省祝髮。出蜀
J39nB440_p0280a09║首謁玉泉皓，次依金鑾信、大溈哲、黃龍心、東林度，僉
J39nB440_p0280a10║指為法器，而晦堂稱他日臨濟一派屬子矣。最後見
J39nB440_p0280a11║五祖，盡其機用，祖皆不諾，乃謂祖強移換人，出不遜
J39nB440_p0280a12║語，忿然而去。祖曰：「待你著一頓熱病打時，方思量我
J39nB440_p0280a13║在。」師到金山，染寒困極，以平日見處試之，無得力者，
J39nB440_p0280a14║追繹五祖之言，乃自誓曰：「我病稍間，即歸五祖。」病痊
J39nB440_p0280a15║尋歸，祖一見而喜，令即參堂，便入侍寮。方半月，會部
J39nB440_p0280a16║使解印還蜀，詣祖問道，祖曰：「提邢少年曾讀小艷詩
J39nB440_p0280a17║否？有兩句頗相近，頻呼小玉元無事，祗要檀郎認得
J39nB440_p0280a18║聲。」提邢應諾諾，祖曰：「且仔細。」師適歸，侍立次，問曰：「聞
J39nB440_p0280a19║和尚舉小艷詩，提邢會否？」祖曰：「他祗認得聲。」師曰：「祗
J39nB440_p0280a20║要檀郎認得聲，他既認得聲，為甚麼卻不是？」祖曰：「如
J39nB440_p0280a21║何是祖師西來意？庭前柏樹子聻？」師忽有省，遂出，見
J39nB440_p0280a22║雞飛上闌干，鼓翅而鳴，復自謂曰：「此豈不是聲？」遂袖
J39nB440_p0280a23║香入室，通所得，祖曰：「佛祖大事，非小根劣器所能造
J39nB440_p0280a24║詣，吾助汝喜。」祖遍謂山中耆舊曰：「我侍者參得禪也。」
J39nB440_p0280a25║由此所至，推為上首。
J39nB440_p0280a26║頌：將耳見，用眼聞，從門入者非家珍。男兒意氣沖
J39nB440_p0280a27║牛斗，休自遲遲履畫屏。
J39nB440_p0280a28║南嶽第十六世
J39nB440_p0280a29║臨安府徑山宗杲大慧普覺禪師，宣城奚氏子。其母
J39nB440_p0280a30║夢一僧，黑頰隆鼻，神人衛之，造於臥室。問：「何所居？」對
J39nB440_p0280b01║曰：「嶽北。」覺而有身。哲宗元祐四年己巳十一月十日
J39nB440_p0280b02║巳時生，白光透室，舉邑稱異。年十六出家，十七落髮，
J39nB440_p0280b03║即喜宗門中事。遍閱諸家錄，尤喜雲門、睦州語。常疑
J39nB440_p0280b04║五家宗派，元初只是一個達磨，什處有許多門庭？性
J39nB440_p0280b05║俊逸，十九遊方，始從曹洞諸老宿遊，繼謁湛堂，次造
J39nB440_p0280b06║東京謁圜悟，晨夕參請。悟舉東山水上行語令參，師
J39nB440_p0280b07║凡呈四十九轉語，悟不肯。一日，悟陞座，舉雲門語曰：
J39nB440_p0280b08║「天寧即不然，若有人問：『如何是諸佛出身處？』但向他
J39nB440_p0280b09║道：『薰風自南來，殿閣生微涼。』」師聞舉豁然，以白悟。悟
J39nB440_p0280b10║察師雖得前後際斷，動相不生，卻坐淨裸裸處語。師
J39nB440_p0280b11║曰：「也不易，你到者田地，可惜死了不能得活。不疑言
J39nB440_p0280b12║句，是為大病。不見道：『懸巖撒手，自肯承當；絕後再甦，
J39nB440_p0280b13║欺君不得。』須知有者個道理。」乃命居擇木堂，為不釐
J39nB440_p0280b14║務侍者。日同士大夫閒話，入室日不下三四。每舉有
J39nB440_p0280b15║句無句，如藤倚樹問之，纔開口，悟便曰：「不是。」經半載，
J39nB440_p0280b16║一日同諸客飯，師把箸在手，都忘下口。悟笑曰：「者漢
J39nB440_p0280b17║參黃楊木禪，卻倒縮去。」師曰：「者個道理，恰似狗看熱
J39nB440_p0280b18║油鐺，欲舐舐不得，欲捨捨不得。」悟曰：「你喻得極好，者
J39nB440_p0280b19║個便是金剛圈、栗棘蓬也。」一日，問曰：「聞和尚當時在
J39nB440_p0280b20║五祖曾問者話，不知五祖道什麼？」悟笑而不答。師曰：
J39nB440_p0280b21║「當時須對眾問，如今說亦何妨？」悟曰：「我問：『有句無句，
J39nB440_p0280b22║如藤倚樹。意旨如何？』祖曰：『描也描不成，畫也畫不就。』
J39nB440_p0280b23║又問：『樹倒藤枯時如何？』祖曰：『相隨來也。』」師當下釋然，
J39nB440_p0280b24║曰：「我會也。」悟遂舉數淆訛因緣詰之，師酬對無滯。悟
J39nB440_p0280b25║曰：「始知我不汝欺。」遂著臨濟正宗記付之。
J39nB440_p0280b26║頌：祖翁活計纔拈出，已惹腥臊擁鼻痕。莫怪兒郎
J39nB440_p0280b27║無別作，從前家業又重新。
J39nB440_p0280b28║南嶽第十七世
J39nB440_p0280b29║福州西禪鼎需嬾菴禪師，郡之林氏子。幼舉進士，有
J39nB440_p0280b30║聲。年二十五，因讀《遺教經》，忽曰：「幾為儒冠誤。」欲去家，
J39nB440_p0280c01║母難之。以親迎在期，師絕之曰：「夭桃紅杏，一時分付
J39nB440_p0280c02║春風；翠竹黃花，此去永為道伴。」竟依保壽禪師為比
J39nB440_p0280c03║丘，遍參名宿。後依妙喜，遂皈心弟子之列。一日，喜問
J39nB440_p0280c04║曰：「內不放出，外不放入，正恁麼時如何？」師擬開口，喜
J39nB440_p0280c05║拈竹篦連打三下。師於此大悟，厲聲曰：「和尚已多了
J39nB440_p0280c06║也」。喜又打，師禮拜。喜笑曰：「今日方知吾不汝欺也。」遂
J39nB440_p0280c07║印以偈，於是聲名喧動叢林。
J39nB440_p0280c08║頌：死水潛藏意氣賒，針錐痛劄便紛拏。者回脫盡
J39nB440_p0280c09║鱗腥甲，覆雨翻雲露爪牙。
J39nB440_p0280c10║南嶽第十八世
J39nB440_p0280c11║福州鼓山安永木菴禪師，閩縣吳氏子。弱冠為僧，未
J39nB440_p0280c12║幾謁嬾菴於雲門。一日入室，菴曰：「不問有言，不問無
J39nB440_p0280c13║言，世尊良久，不得向世尊良久處會。」隨後便喝。倏然
J39nB440_p0280c14║契悟，作禮曰：「不因今日間，爭喪目前機？」菴許之。師因
J39nB440_p0280c15║僧問：「須彌頂上翻身倒卓時如何？」師曰：「未曾見毛頭
J39nB440_p0280c16║星現。」曰：「恁麼則傾湫倒嶽去也。」師曰：「莫能攸。」僧便喝，
J39nB440_p0280c17║師曰：「雷聲浩大，雨點全無。」
J39nB440_p0280c18║頌：良藥苦口，逆耳言忠。隨後便喝，契悟山公。目前
J39nB440_p0280c19║機喪，當下玲瓏。毛頭星現出親口，兩點雷聲合
J39nB440_p0280c20║大同。
J39nB440_p0280c21║南嶽第十九世
J39nB440_p0280c22║杭州淨慈悟明晦翁禪師上堂，舉：「夾山會下一僧到
J39nB440_p0280c23║高亭，纔禮拜，亭便打，僧云：『特來禮拜。』亭亦打，又拜，亭
J39nB440_p0280c24║又打，趁出。僧回，舉似夾山，山云：『會麼？』云：『不會。』山云：『賴
J39nB440_p0280c25║汝不會，汝若會，即夾山口啞去。』應菴拈云：『高亭一期
J39nB440_p0280c26║忍俊不禁，爭奈拄杖放行太速。者僧當時若是個漢，
J39nB440_p0280c27║莫道高亭、夾山，便是達磨大師出來也斬為三段。何
J39nB440_p0280c28║故？家肥生孝子，國伯有謀臣。』」師云：「高亭、夾山，門庭施
J39nB440_p0280c29║設各得其宜，但中間一人較些子。應菴與麼道，也是
J39nB440_p0280c30║鞏縣茶瓶。」師纂修《聯燈會要》，傳於叢林。
J39nB440_p0281a01║頌：一番拈弄一番新，展轉尋思調絕倫。輪到晦翁
J39nB440_p0281a02║腔調別，茶瓶接觜異常情。
J39nB440_p0281a03║南嶽第二十世
J39nB440_p0281a04║太原苦口良益禪師，參淨慈，慈問曰：「近離什處？」師曰：
J39nB440_p0281a05║「瑞光。」慈曰：「正與麼時，光在什處？」師便喝。慈曰：「且止，汝
J39nB440_p0281a06║道西湖水深多少？」師擬議，慈便打趁出。久之契悟，作
J39nB440_p0281a07║偈曰：「臨機一句，不露絲頭。吹毛纔展，大地全收。」慈曰：
J39nB440_p0281a08║「從上心印，汝今得之。宜處深谷，俟時行化。」
J39nB440_p0281a09║頌：應機接物不尋常，時節到來理自彰。纔展吹毛
J39nB440_p0281a10║光射斗，全收大地破天荒。
J39nB440_p0281a11║南嶽第二十一世
J39nB440_p0281a12║汾州筏渡普慈禪師，初參徑山端、高峰妙，各有契處。
J39nB440_p0281a13║後北還遊燕，如五臺禮文殊，感大士放光，居臺二年。
J39nB440_p0281a14║入太原參益和尚，尚問曰：「行腳高士發足什處？」師曰：
J39nB440_p0281a15║「五臺。」益曰：「文殊與汝說什麼？」師曰：「腳下草鞋唱成一
J39nB440_p0281a16║百文。」益曰：「腳跟為什麼不落地？」師曰：「且喜老漢見得
J39nB440_p0281a17║親切。」益曰：「老僧罪過。」師喝一喝而出。自此常造室中，
J39nB440_p0281a18║久之，益囑曰：「汝緣當在本處，他後設大法藥，宜號筏
J39nB440_p0281a19║渡。」禮謝歸汾州。
J39nB440_p0281a20║頌：足下草鞋唱百文，腳跟點地見來親。不離當處
J39nB440_p0281a21║豎宗眼，四海行人誰識君。
J39nB440_p0281a22║南嶽第二十二世
J39nB440_p0281a23║洛京相國一言道顯禪師，鴈門人。生而岐嶷，穎悟英
J39nB440_p0281a24║特。年十二，自願出家，父母難之。師曰：「兒志決矣，未可
J39nB440_p0281a25║強留。」遂落髮於郡之西山，聽《圓覺》至知幻即離章，頓
J39nB440_p0281a26║然默契，恍若舊識。乃辭師，師曰：「汝至宗門，正其時也。」
J39nB440_p0281a27║遊汾州，謁渡公，渡一見器之，命入侍寮。一日，渡舉竹
J39nB440_p0281a28║篦問曰：「畢竟喚作什麼？」師方進語，被渡驀頭便打，忽
J39nB440_p0281a29║然大悟，便禮拜曰：「和尚且止，古人道：『佛法無多子』，非
J39nB440_p0281a30║虛語也。」渡曰：「汝今方知吾意。」即師曰：「和尚大恩，碎身
J39nB440_p0281b01║難報。」渡囑曰：「汝年且幼，時至理彰。」師執勞座下一十
J39nB440_p0281b02║七載。
J39nB440_p0281b03║頌：少年英特人無數，幾個男兒稱獨步。出類尖新
J39nB440_p0281b04║堪舉呈，報恩句子親相付。
J39nB440_p0281b05║南嶽第二十三世
J39nB440_p0281b06║西京小菴行密禪師，初以白衣禮相國一和尚，凡見
J39nB440_p0281b07║便禮拜。一一日謂曰：「道人禮拜且止，佛法在什麼處？」
J39nB440_p0281b08║師方舉首，忽聞板聲鳴，一曰：「只者是。」師從此入，遂求
J39nB440_p0281b09║度。一曰：「汝誠精進，宜名行密。」力參座下三年，一偶舉
J39nB440_p0281b10║馬祖三不是等問，語未絕，師曰：「畢竟如何？」一笑曰：「已
J39nB440_p0281b11║多了也。」師言下得大安樂。一曰：「佛法下衰，正宜潛隱，
J39nB440_p0281b12║毋拘城隍，得安身處最為佳耳。」
J39nB440_p0281b13║頌：精進宜名行密，三載苦參用力。得個安樂法門，
J39nB440_p0281b14║也是途路邊事。沒蹤跡處莫藏身，藏身須是沒
J39nB440_p0281b15║蹤跡。
J39nB440_p0281b16║南嶽第二十四世
J39nB440_p0281b17║二仰圓欽禪師，禾之秀水人。遍參諸方，毫無所契。入
J39nB440_p0281b18║西京，謁小菴於旅舍，菴問：「浙中有個伶俐人，汝還見
J39nB440_p0281b19║麼？」師曰：「圓欽鈍漢。」菴曰：「我要個鈍漢作監收，汝還知
J39nB440_p0281b20║麼？」師罔措。菴曰：「數千里來，可惜錯過。」師遂扣參。一日，
J39nB440_p0281b21║見鼠從架上過，撲翻油瓮，忽爾頓契，走見菴，曰：「某已
J39nB440_p0281b22║捉得了也。」菴搊住，云：「道！道！」師曰：「一粒鼠糞汙卻鍋羹。」
J39nB440_p0281b23║菴曰：「瞎漢！參堂去。」
J39nB440_p0281b24║頌：參遍諸方無所契，西京處來作監收。不因架鼠
J39nB440_p0281b25║翻油瓮，徒繫腰包萬里遊。
J39nB440_p0281b26║南嶽第二十五世
J39nB440_p0281b27║壽州無念智有禪師，蜀之漢州人。發足南方，遊四明，
J39nB440_p0281b28║登天目。後參二仰，仰問曰：「行腳什處？」師曰：「南方。」仰曰：
J39nB440_p0281b29║「彼中佛法如何？」師曰：「山川無異。」仰曰：「我手何似佛手？」
J39nB440_p0281b30║師良久，仰曰：「莫道無異。」後看興化打維那機緣，始浩
J39nB440_p0281c01║然大徹。作偈曰：「興化打維那，平地遭殃禍。昨夜南山
J39nB440_p0281c02║雲，飛向北山朵。」仰見為之助喜曰：「不孤到此。」嘉靖初，
J39nB440_p0281c03║迤邐壽州，十有三年而終焉。
J39nB440_p0281c04║頌：口未開時落二三，低頭擬議不須▆，縱會維那
J39nB440_p0281c05║遭擯黜，眉毛依舊額頭懸。
J39nB440_p0281c06║南嶽第二十六世
J39nB440_p0281c07║荊山懷寶禪師，渚宮人。遍參名宿，遊壽州，謁無念。念
J39nB440_p0281c08║曰：「躐縣遊州，畢竟為著何事？」師曰：「生死大事，求師拔
J39nB440_p0281c09║度。」念曰：「汝是荊州人麼？」師曰：「是。」念曰：「闍黎即今在什
J39nB440_p0281c10║麼處？」師擬對，念曰：「若便恁麼，猶較些子。佛法不是商
J39nB440_p0281c11║量。參堂去！」師自此潛心座下。念一日喚曰：「闍黎！」師應
J39nB440_p0281c12║諾。念曰：「在什麼處？」師於言下領旨。乃曰：「和尚大慈，真
J39nB440_p0281c13║天人師也。」念滅度後，嘉靖三十七年，師偕侍僧德遠
J39nB440_p0281c14║隱於終南。
J39nB440_p0281c15║頌：一喚回頭猶是鈍，言前薦得未為奇，何妨更進
J39nB440_p0281c16║竿頭步，白日晴空閃電機。
J39nB440_p0281c17║南嶽第二十七世
J39nB440_p0281c18║秦嶺鐵牛德遠禪師。自印心於荊山，後菴居秦嶺。一
J39nB440_p0281c19║日，身披紅布褲，頂笠揮鋤地中。朝陽見曰：「者漢好似
J39nB440_p0281c20║一頭軍。」師曰：「看箭。」陽作躲箭勢。師近前，攜手行至一
J39nB440_p0281c21║菴，乃曰：「我名德遠，號鐵牛，乃徑山之裔，在此待人數
J39nB440_p0281c22║十年矣。汝今既來，當為我求人中興祖道。」留住三月，
J39nB440_p0281c23║付偈曰：「就身能打劫，劈筈善奪窩，三玄從此出，三要
J39nB440_p0281c24║不為多。探竿影草主賓分，獅子迷蹤奈我何？」
J39nB440_p0281c25║頌：貌悴骨剛深蘊久，作家纔見露鋒鋩，一腔熱血
J39nB440_p0281c26║污天地，獨坐秦峰脈正揚。
J39nB440_p0281c27║南嶽第二十八世
J39nB440_p0281c28║敘州朝陽聯池月明禪師，即郡之范氏子，係范郡司
J39nB440_p0281c29║馬之後也。幼居林下，一日，有僧過訪不遇，因題聯於
J39nB440_p0281c30║壁，有「阿彌陀佛念也無，無也無，扭落鼻孔」等語。師見
J39nB440_p0282a01║之，忽然厭世，便祝髮就之，彼僧已先去矣。師遂杖笠
J39nB440_p0282a02║南遊，辛苦萬狀，單以是聯為提撕話。久之，洛伽道逢
J39nB440_p0282a03║一僧，偉儀殊異，師在前失腳念佛一聲，僧在後曰：「此
J39nB440_p0282a04║敲門瓦子，著他何用？」師遂問云：「拋卻後如何？」僧云：「葉
J39nB440_p0282a05║落歸根，來時無口。」師始有省發。後過秦嶺，受印鐵牛，
J39nB440_p0282a06║由峨眉返敘州，居郡之朱提山朝陽洞。聚雲來參，師
J39nB440_p0282a07║問曰：「如何是古佛心？」雲即拱手云：「請師尊重。」又問：「不
J39nB440_p0282a08║用音聲與色身，將何喚作本來人？」雲便休去。
J39nB440_p0282a09║頌：嶺頭受囑隱宜賓，發藥垂鉤古佛心。氣冷儀寒
J39nB440_p0282a10║空寓內，調高寡和絕同倫。
J39nB440_p0282a11║南嶽第二十九世
J39nB440_p0282a12║忠州聚雲▆▆廣真禪師，敘州宜賓人，姓李氏，其先
J39nB440_p0282a13║三世為婆羅門。父無後，禱佛生焉。降神之日，偶大士
J39nB440_p0282a14║八人臨其舍，一人指語父曰：「此八寶應真出興於世。」
J39nB440_p0282a15║母即厭腥食素，三年離乳。至十五歲，在窗下與同學
J39nB440_p0282a16║讀書，偶覽菊花，慨然歎曰：「此花今歲凋零、來春發生。
J39nB440_p0282a17║常聞生死事大、無常迅速。讀書寧免生死？」竟絕學。登
J39nB440_p0282a18║少峨，參浩翁，語載行錄。復返里中，得大慧錄，并獲《正
J39nB440_p0282a19║法眼藏》，如臨舊物。師朝暮參禮，如有所失。後遇一僧
J39nB440_p0282a20║見訪，問曰：「如何是佛？」師擬對。曰：「不是。」再進。曰：「不是。」師
J39nB440_p0282a21║被者一劄，塵念如灰。至午直僧磨刀次，急問：「如何是
J39nB440_p0282a22║佛？」僧云：「我今日磨剃刀。」師於言下有省。次入朱提，參
J39nB440_p0282a23║朝陽和尚（語載朝陽章）。師白衣初見朝陽，後歸為祖母說
J39nB440_p0282a24║法。祖母逝後，服闋二年，方謀出家。先一月有氅衣道
J39nB440_p0282a25║者謂里人曰：「此處不久當有至人出世。」師果於萬曆
J39nB440_p0282a26║四十一年癸丑秋，踰城入山，禮月明和尚受具。一日
J39nB440_p0282a27║明謂曰：「汝猶有一句未會。」師即問：「是那一句？」曰：「不用
J39nB440_p0282a28║音聲色身、默然良久，與我現出真空來。」師拂袖便出。
J39nB440_p0282a29║乃自惟曰：「此事不可艸艸，是中必有玄要。」遂辭之別
J39nB440_p0282a30║山，汲水伐薪，自炊自力，苦參三載，經行危坐，脅不至
J39nB440_p0282b01║蓆。限滿復入朱提，親近月明和尚。師問曰：「畢竟如何
J39nB440_p0282b02║現出？」明以師手掩其口。豁然大悟，乃曰：「縱然奇特，終
J39nB440_p0282b03║是尋常。」明遂出臨濟正宗付之。後閱《華嚴》，至〈入法界
J39nB440_p0282b04║品〉，毗目仙人執善財手，一須臾問，歷遇佛剎微塵數
J39nB440_p0282b05║世界，參見微塵諸佛，法法不昧，至事事無礙法界，始
J39nB440_p0282b06║解圜悟示張無盡用處。從此五宗淆訛，如韋索貫錢，
J39nB440_p0282b07║了無滯礙。乃策杖風塵，涉海入吳，過閩踵粵，至瀟湘
J39nB440_p0282b08║湖東，霜輪上座請出世開法。上堂，祝　聖罷，次拈云：
J39nB440_p0282b09║「此瓣香，轟天碎地，倒嶽傾湫，灼破頂門眼睛，熏開眉
J39nB440_p0282b10║毛骨髓，奉為現住西蜀朝陽洞傳臨濟正宗二十四
J39nB440_p0282b11║代月明大和尚，以酬法乳。」上首白椎，乃曰：「劈面迎風
J39nB440_p0282b12║掌，當胸䐊肚拳。具眼衲僧向者裏用得，猶是三五一
J39nB440_p0282b13║輪在在光輝，火樹銀花時時燦爛，半明半暗未夢見
J39nB440_p0282b14║在。呵呵！不是法門無面目，只怕蜈蚣太多足。咦！」二月
J39nB440_p0282b15║十五解制，後歸蜀，御史無無田公延居書閣，乃建聚
J39nB440_p0282b16║雲禪林。師出世三十年，道場五坐，語錄二十卷、廣錄
J39nB440_p0282b17║五十卷。先是，水部熊公汝學鋟梓通行。師相好具足，
J39nB440_p0282b18║慈和忠恕，智慧淵沖，誨人不倦。偶示疾，是月山神夜
J39nB440_p0282b19║哭，樹木摧折，病中歌唱自娛。三月前，謂侍僧曰：「我臨
J39nB440_p0282b20║終須大喝而去。」崇禎十二年己卯七月三十日，索筆
J39nB440_p0282b21║書偈云：「朝打三千，暮打八百。要會聚雲，眉毛出血。」授
J39nB440_p0282b22║筆危坐至午，果大喝聲而逝。闍維，煙至松羃，結為五
J39nB440_p0282b23║彩荷香，遍地起骨，得黃金鎖子三莖、五色舍利三百
J39nB440_p0282b24║餘顆，齒化為紫色，入土者無數。平都地藏院迎十二
J39nB440_p0282b25║顆建塔，餘皆塔於本寺三目山之陽。
J39nB440_p0282b26║頌：氣宇如王那得知，個中石火較尤遲。海波浩杳
J39nB440_p0282b27║乾坤窄，喪卻從前佛祖機。
J39nB440_p0282b28║南嶽第三十世
J39nB440_p0282b29║忠州治平慶忠鐵壁慧機禪師，營山羅氏子。家世以
J39nB440_p0282b30║一經傳，多科甲。師生而貌偉，氣骨不凡。八歲，父見背，
J39nB440_p0282c01║即隨母齋，是夕見黃龍長數十丈，凌霄騰於師頂，師
J39nB440_p0282c02║指謂兄，兄曰：「龍也。」有精唐舉術者，見師相而異之，視
J39nB440_p0282c03║指掌中有龍鳳蓮華、麟魚鳥獸文，稱許不置。師方就
J39nB440_p0282c04║童塾，業鉛塹，日記數百行，漸能工羔鴈具，膾炙人口，
J39nB440_p0282c05║里中名俊咸稱之曰：「此羅氏龍文也。」時有元白遒者，
J39nB440_p0282c06║隱邑之大蓬山，師往來叩問，雅意玄學，道者石扃巖
J39nB440_p0282c07║戶，辟穀半載，師慕之。母兄為師親迎，師辭之，兄曰：「汝
J39nB440_p0282c08║清姿映玉，摛藻過人，淡墨紅綾，木天一鳳，奈何作出
J39nB440_p0282c09║塵想，從黃冠遊耶？」師曰：「人各有志，從所願耳。」遂於天
J39nB440_p0282c10║啟壬戌二月十九潛遁▆入山計，行次大竹，築室松
J39nB440_p0282c11║間，掩關危坐無晝夜，日食米二握，沸湯淡飲，五味俱
J39nB440_p0282c12║斷。關中三載，心形益暢，目中屢矚，異相種種，疑情頓
J39nB440_p0282c13║起，欲扣元白以釋其惑，出關訪之，而白去終南，路多
J39nB440_p0282c14║阻，師方薙髮孑身，抵忠城參聚雲。雲曰：「奚往？」師白以
J39nB440_p0282c15║終南尋道者事，雲笑曰：「子真昧於尋師者。」師見雲丰
J39nB440_p0282c16║儀迥異，願皈心弟子之列，雲曰：「若向來事，道固善矣，
J39nB440_p0282c17║猶落傍蹊。子欲我說，夏後可也。」夏滿，欲求開示，妒者
J39nB440_p0282c18║恐師暗承衣缽，每至隔之，忽雲出方丈，師跪乞，雲大
J39nB440_p0282c19║笑而去，師自泣曰：「遇至人而不得一授。」遂欲捐軀赴
J39nB440_p0282c20║水，僧有諭以從講肆者，師至聽畢，復參聚雲。未幾，聞
J39nB440_p0282c21║朝陽老人來酆陵，師侍雲，溯舟往見，隨眾參禮，因請
J39nB440_p0282c22║益朝陽，陽曰：「只者是。」師問曰：「只者是，還參什麼？」陽曰：
J39nB440_p0282c23║「放汝三十棒。」後雲以金陵之遊，聞天童悟唱道四明，
J39nB440_p0282c24║師欲暫辭適浙，雲曰：「天童接人固直捷孤硬，但恐一
J39nB440_p0282c25║去便不遇老僧宗旨，負汝數年辛苦矣。」於是奉侍還
J39nB440_p0282c26║蜀，雲乃命師總院事。自疑此生果與禪無緣乎？遂盡
J39nB440_p0282c27║力院中。經七日，隨眾念誦畢，登塌，忽覺渾身骨碎，大
J39nB440_p0282c28║笑不止，遂拈偈進呈，雲不之印。復力究三年，忽一日
J39nB440_p0282c29║大徹，無論玄要、宗旨、祖意、教意，有庖丁解牛之勢，入
J39nB440_p0282c30║室密啟，雲笑曰：「汝會老僧意麼？」師曰：「和尚大慈，為人
J39nB440_p0283a01║徹底。」自後開堂，師皆首眾焉。雲滅後，願廬墓三年。崇
J39nB440_p0283a02║禎辛巳，酆陵四眾堅請出世平都地藏院。上堂，橫按
J39nB440_p0283a03║拄杖云：「慣弄靈蛇之勢，赫赫萬層；活捉生馬之威，昂
J39nB440_p0283a04║昂千里。撒縵天網，打稱意魚；放破空矢，落沖霄鶴。點
J39nB440_p0283a05║即不到，到即不點。正恁麼時，且問是誰家風月？」卓一
J39nB440_p0283a06║卓曰：「一個星子三隻腳，家家秤錘五個眼。」僧競出問
J39nB440_p0283a07║話，師下座，以拄杖一時打散。上堂：「貴買朱砂畫月，打
J39nB440_p0283a08║牛打車不別。憎檻欣籠，奈何磨磚作鏡？爭得鳧脛天
J39nB440_p0283a09║然不長，截鶴續之則疾。」召大眾云：「且道阿膩吒峰今
J39nB440_p0283a10║日有幾人作舞？」師著有《藥病隨宜》、《慶忠集》二書，通行
J39nB440_p0283a11║海內，生平踐履備之，全錄不贅。
J39nB440_p0283a12║頌：道播梁岷錦水東，拏雲攫雨自非同。寒源浪吼
J39nB440_p0283a13║雄千尺，立振頹波易晚風。
J39nB440_p0283a14║忠州聚雲三目慧芝禪師，本郡劉氏子，於東明披剃。
J39nB440_p0283a15║聚雲開堂，師往參。社火場中，苦參煆煉，徹法源底。居
J39nB440_p0283a16║西堂，雲著源流唱和歌付之。機緣出處，備載行錄。後
J39nB440_p0283a17║居巴臺，上堂曰：「木人吹鐵笛，石虎撞金鐘；蝦蟆打口
J39nB440_p0283a18║鼓，螃蟹舞師公。別是一般清子弟，等閒不與世人同；
J39nB440_p0283a19║雨沙自是心相應，聾瞽只作耳邊風。」召大眾：「有打鼓
J39nB440_p0283a20║弄琵琶者麼？」僧問：「離名離相，以何為宗？」師曰：「蟭螟眼
J39nB440_p0283a21║裏推石䃂。」曰：「學人不會。」師曰：「螃蟹腔中好汎船。」
J39nB440_p0283a22║頌：陽春白雪與宮商，鐵笛橫吹為舉揚。有耳不聞
J39nB440_p0283a23║音韻巧，無言童子話偏長。
J39nB440_p0283a24║寶峰三巴掌鐵眉慧麗禪師，比直隸真定府趙州柏
J39nB440_p0283a25║鄉縣李氏子。於天臺無盡楊禪師會下披剃，因不識
J39nB440_p0283a26║字，鍊魔遊山一十六載。崇禎六年，率眾往峨眉飯僧，
J39nB440_p0283a27║轉至夔州，值兵亂，徒悉被害，師僅以身免。返忠州，郡
J39nB440_p0283a28║牧少遊馬公送聚雲，雲見即曰：「是我家人來了。」師願
J39nB440_p0283a29║當灑掃，暗行玄理，夜則面佛，危坐伏月，裸身晒日。問
J39nB440_p0283a30║其故，言不生蟲。時鐵壁和尚為首座，指入方丈扣參，
J39nB440_p0283b01║雲示話頭，苦參一載，受具足戒。雲上堂，師出問曰：「如
J39nB440_p0283b02║何是佛？」雲曰：「拄杖撐著月。」「如何是祖？」雲曰：「橫肩兩樣
J39nB440_p0283b03║看。」「如何是超佛越祖？」雲曰：「提起三十棒」。師大喝，雲撫
J39nB440_p0283b04║掌三下。首座令參，參至二十五日，無門可入，座打數
J39nB440_p0283b05║次，命參，師自憤曰：「就參死了罷。」從此工夫綿綿密密，
J39nB440_p0283b06║時刻無間。一日七炷香，不知去處，忽然省悟，白座呈
J39nB440_p0283b07║偈，座徵曰：「見個什麼？」師曰：「我名三巴掌和尚。」座引見
J39nB440_p0283b08║雲，雲勘驗，信口偈語，問荅無滯。聚雲遺囑，有「鐵眉三
J39nB440_p0283b09║巴掌，實老僧趙州萬里外弟子」之記云。師上堂曰：「日
J39nB440_p0283b10║月照臨不到，天地覆載不著，含元殿上問長安，直捷
J39nB440_p0283b11║便是逍遙路。南山高，北山低，日出東來又轉西，昨夜
J39nB440_p0283b12║霜風露消息，吹落林花三五枝。」
J39nB440_p0283b13║頌：照臨不到，覆載不著，龜哥眼裏傾湫嶽。霜風露
J39nB440_p0283b14║地落林花，碩果枝頭萍實大。
J39nB440_p0283b15║　　（江南廬州府合肥縣，原任廣東廣州府廣
J39nB440_p0283b16║　　海等處地方協鎮參將信官程自明，法名
J39nB440_p0283b17║　　性智弘藏拙居士　恭人李氏，捐資流通
J39nB440_p0283b18║　高峰喬松億和尚宗統語錄。　惟願
J39nB440_p0283b19║　　現在世中，一聞千悟，得大總持，恒補
J39nB440_p0283b20║　　般若勝因，悉獲
J39nB440_p0283b21║　　金剛種智。　　　　　梓　李廣開。）