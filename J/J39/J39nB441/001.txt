J39nB441_p0285a01║童真和尚語錄序
J39nB441_p0285a02║迦文之道，自菩提達磨來我東華，至臨濟為大振，徑
J39nB441_p0285a03║山為再振。山十四傳及明啟禎間，而有聚雲吹萬老
J39nB441_p0285a04║人，宗風丕顯，聲藉一時。吾蜀自宋元以來，未有能或
J39nB441_p0285a05║之先也。老人高弟有三，首曰慶忠鐵壁禪師，如聖門
J39nB441_p0285a06║之顏子。予童時即聞其名，錦江玉壘，上至王侯卿士，
J39nB441_p0285a07║下及黎庶編氓，無不欽承折服。師出世三十餘載，均
J39nB441_p0285a08║嗣法者，自朝宰士夫而外，親承入室僅十八人，童真
J39nB441_p0285a09║和尚居第十焉。師乃吾郡相國江公之後，太守年伯
J39nB441_p0285a10║海籌公之少子也，與予稱世好。師自髫時，穎異絕人，
J39nB441_p0285a11║能目過成誦。予嘗下之先年伯，靡不以隆顯是望，而
J39nB441_p0285a12║師淡如也。三十年來，鴈杳魚沉。辛酉之春，客有來京
J39nB441_p0285a13║師者，以師語錄見示，予且駭之，始知師荷擔釋門，為
J39nB441_p0285a14║一代知識，承徑山之後矣。嘗憶予與師窗下時，每談
J39nB441_p0285a15║世外空宗之學，則津津然，而於政事文章，則藐焉頤
J39nB441_p0285a16║佇。退而與家君言之，安知今日之舉，豈非疇昔之意
J39nB441_p0285a17║也哉？信之出世丈夫，果富貴功名之所難單，威武貧
J39nB441_p0285a18║賤之莫屈移，先儒之言，誠不誣矣。間讀傳燈，見崔欽
J39nB441_p0285a19║因緣，謂出家乃大丈夫事，雖將相有所不能，予以為
J39nB441_p0285a20║妄。今覲禪師，以高門華胄，如是體才，蚤能擺脫紅塵，
J39nB441_p0285a21║秕糠富貴，上躋祖域，成一代之宗師，豈非大丈夫也
J39nB441_p0285a22║哉？予也桎梏一官，碌碌塵勞，日月逝兮，去師遠矣。何
J39nB441_p0285a23║時解此束縛，與師相聚於古松流泉間，一洗塵纓，是
J39nB441_p0285a24║所願也。至語錄一道，予且未夢，安敢負水河濱，置糞
J39nB441_p0285a25║佛頭？聊述師之始末，為同人輩一臻勸善云爾。
J39nB441_p0285a26║賜進士出身前翰林院太常寺少卿今奉　旨巡撫
J39nB441_p0285a27║江西戶部左侍郎郡人劉如漢撰
J39nB441_p0285a28║
J39nB441_p0285a29║
J39nB441_p0285a30║
J39nB441_p0285b01║
J39nB441_p0285b02║
J39nB441_p0285b03║
J39nB441_p0285b04║
J39nB441_p0285b05║
J39nB441_p0285b06║
J39nB441_p0285b07║
J39nB441_p0285b08║
J39nB441_p0285b09║
J39nB441_p0285b10║
J39nB441_p0285b11║萬峰和尚語錄題辭
J39nB441_p0285b12║大慧老人說法，如雲如雨，語錄三十卷，具存龍藏，參
J39nB441_p0285b13║學家尊為天球河圖。一披其書，宛若面命耳提，傳燈
J39nB441_p0285b14║所載，能有幾人？竊怪其嗣裔寂寥，淨慈以下，不見燈
J39nB441_p0285b15║錄，意必有默契潛證，克家嫡傳者，隱於山陬海澨，如
J39nB441_p0285b16║西山、大梅其人，而吾又未之見也。今年公車罷後，自
J39nB441_p0285b17║孝昌抵漢陰，買舟東歸，借宿九蓮僧舍。或謂予曰：「此
J39nB441_p0285b18║間有一禪師，嗣法大慧，子知之乎？」予愕然曰：「天下寧
J39nB441_p0285b19║有是哉？大慧去今五百年矣，安所授受，得母謬歟？或
J39nB441_p0285b20║者英彥挺生，從大慧錄中打失眉毛，飲水溯源，不忘
J39nB441_p0285b21║所自，因而遙承，如古塔主之嗣雲門者，殆未可知也。」
J39nB441_p0285b22║次日，走晴川，詣臥雲，問所謂童真和尚者，闃然不在，
J39nB441_p0285b23║止晤一雲水上人，坐而詢焉。答曰：「非謬也，亦非遙承
J39nB441_p0285b24║也。蓋大慧之嫡嗣，隱於梁岷之間，累代不絕，元元本
J39nB441_p0285b25║本，灼有定據，此則其後裔耳。」予益加迷悶，愕然曰：「天
J39nB441_p0285b26║下寧有是哉？大慧去今五百歲矣，繩武繼徽，燈錄缺
J39nB441_p0285b27║如，即有授受，安所憑藉歟？」終夕躊躕，不遑安寢。詰朝，
J39nB441_p0285b28║再走晴川，詣臥雲，披簾啟戶，而童真和尚儼然迎焉。
J39nB441_p0285b29║觀其狀貌，莊而且和；聆其言辭，條而有章。考其付受
J39nB441_p0285b30║之次第，自西禪需傳鼓山永、永傳淨慈明、明傳苦日
J39nB441_p0285c01║益、益傳筏渡慈、慈傳一言顯、顯傳小菴密、密傳二仰
J39nB441_p0285c02║欽、欽傳無念有、有傳荊山寶、寶傳鐵牛遠、遠傳月明
J39nB441_p0285c03║池、池傳吹萬真、真傳鐵壁機，迄十五代，確而有證。閱
J39nB441_p0285c04║其祖先之錄，暢而有文，廣而不雜，宏而不肆。既乃讀
J39nB441_p0285c05║其開法之語與贈答之偈，豁然而曠達，秀外而惠中，
J39nB441_p0285c06║波瀾大，見識寬，所謂善說法要，稱法性說。其母乃大
J39nB441_p0285c07║慧再來乎？不然，何以酷肖若祖也？嗟乎！今天下紹臨
J39nB441_p0285c08║濟者，虎丘一枝，獨步震旦而已。即斷橋而下，猶且若
J39nB441_p0285c09║存若滅，渾無稽考，矧慧祖之後，久而鮮徵，其能免於
J39nB441_p0285c10║悠悠之疑論乎？然則童真和尚當絕續之關，履方新
J39nB441_p0285c11║之會，振千載已墜之緒，乘一絲九鼎之勢，危同投子、
J39nB441_p0285c12║微等風穴，挽頹綱而振新猷，剪稠林以扶落暉，予安
J39nB441_p0285c13║能不重望之和尚哉？其函出之，以告叢林，母令徑山
J39nB441_p0285c14║窌塔久淹豐艸也。
J39nB441_p0285c15║康熙丁未孟夏，吉州學人屏山李道濟龍孫和南題。
J39nB441_p0285c16║
J39nB441_p0285c17║
J39nB441_p0285c18║
J39nB441_p0285c19║
J39nB441_p0285c20║
J39nB441_p0285c21║目次
J39nB441_p0285c22║序
J39nB441_p0285c23║示眾
J39nB441_p0285c24║法語
J39nB441_p0285c25║真讚
J39nB441_p0285c26║偈頌
J39nB441_p0285c27║機緣
J39nB441_p0285c28║雜著
J39nB441_p0285c29║宗統頌
J39nB441_p0285c30║華嚴圓頓頌
J39nB441_p0286a01║湘山頌古
J39nB441_p0286a02║
J39nB441_p0286a03║
J39nB441_p0286a04║
J39nB441_p0286a05║
J39nB441_p0286a06║
J39nB441_p0286a07║
J39nB441_p0286a08║
J39nB441_p0286a09║
J39nB441_p0286a10║
J39nB441_p0286a11║
J39nB441_p0286a12║
J39nB441_p0286a13║
J39nB441_p0286a14║
J39nB441_p0286a15║
J39nB441_p0286a16║
J39nB441_p0286a17║
J39nB441_p0286a18║
J39nB441_p0286a19║
J39nB441_p0286a20║
J39nB441_p0286a21║
J39nB441_p0286a22║
J39nB441_p0286a23║
J39nB441_p0286a24║
J39nB441_p0286a25║
J39nB441_p0286a26║
J39nB441_p0286a27║
J39nB441_p0286a28║
J39nB441_p0286a29║
J39nB441_p0286a30║
J39nB441_p0286b01║萬峰汶翁童真和尚語錄卷一
J39nB441_p0286b02║侍者德林記
J39nB441_p0286b03║住湖廣德安府孝感縣簡堂禪院語
J39nB441_p0286b04║康熙七年夏六月，師在鄂州大別山臥雲庵受請，八
J39nB441_p0286b05║月初九日進院。
J39nB441_p0286b06║三門。「一椎便就，已落二三，把斷要津，不通凡聖。既
J39nB441_p0286b07║不通凡聖，作麼生入？山僧有箇方便，汝等一齊隨我
J39nB441_p0286b08║進來。」
J39nB441_p0286b09║佛殿。「坐斷報化的人，且向左邊著；掃蕩建立之士，
J39nB441_p0286b10║且向右邊著。新長龍到來，不圖色色丕顯，且要齊整
J39nB441_p0286b11║門風。」旋顧左右云：「我觀法王法，法王法如是。」
J39nB441_p0286b12║護法殿。師良久，云：「此是吉祥處，此是解脫處，是止
J39nB441_p0286b13║處、集處，汝等一齊來到。如一不到，笤帚柄鄲與三十。」
J39nB441_p0286b14║祖師殿。「日月星辰趁向西，山川艸木趁向東，你者
J39nB441_p0286b15║一隊無孔鐵錘置之何處？」高聲云：「且待冷來看。」
J39nB441_p0286b16║僧堂。「烹佛烹祖大爐韝，鍛凡鍛聖惡鉗錘。要汝諸
J39nB441_p0286b17║人立地搆去、兩肩荷去。若作佛法商量，說甚鎮州出
J39nB441_p0286b18║曹門。」
J39nB441_p0286b19║方丈。「八萬四千金毛一時擒下，九十六種異類掃
J39nB441_p0286b20║向一邊。新長龍到來，不貴屈辱家風，且圖天下衲僧
J39nB441_p0286b21║永脫窩臼，箇箇[髟/吒]髿地。」喝一喝。
J39nB441_p0286b22║上堂。至座前，拈請疏，召大眾，云：「澴川諸大護法從不
J39nB441_p0286b23║思議塵劫以來所積光明種子，自古及今更無一人
J39nB441_p0286b24║正眼覷著，今日於沒所見處偷窺一看，只得無地藏
J39nB441_p0286b25║身，文彩彌露。諸上座還見麼？若見，不勞山僧特地舉
J39nB441_p0286b26║揚，乘便下坡，正在此時；如或未然，不妨通一線道。」喝
J39nB441_p0286b27║一喝，遂陞。拈香云：「這瓣香，光凝四域，潤澤兩間，贊高
J39nB441_p0286b28║厚之勳猷，續羲黃之鼎算，熱向罏中，端為祝延
J39nB441_p0286b29║今上皇帝聖躬萬歲，伏願金輪倍御，寶馬時臨。」又拈
J39nB441_p0286b30║云：「這瓣香，卷舒自在，縱奪臨時，奉為蒲朝文武、本省
J39nB441_p0286c01║護法、在隱在顯諸大金湯、現前四眾等，惟願夔龍再
J39nB441_p0286c02║▆，歌南風於舜田；伊呂重逢，頌棠樹於周道。」末上拈
J39nB441_p0286c03║云：「前月臥雲已曾熏著，事無重科，撿點將來，未為分
J39nB441_p0286c04║外，敬為　現住西川重慶府巴子城東治平堂上傳
J39nB441_p0286c05║曹溪正脈三十一世慶忠老和尚，以酬法乳。」眉山和
J39nB441_p0286c06║尚白椎，師拈拄杖畫一畫，云：「不得過限。眾中有作家
J39nB441_p0286c07║戰將麼？」僧問：「簡堂重興，法令初行，把住關頭，如何進
J39nB441_p0286c08║步？」師便喝，進云：「且莫漏洩。」師又喝，僧歸位，師復喝。又
J39nB441_p0286c09║僧問：「一曲陽春若共相和，只如泗洲大聖、揚州出現
J39nB441_p0286c10║意旨如何？」師云：「萼前柳後，溪西溪東。」進云：「為復神通
J39nB441_p0286c11║妙用？為復法爾如然？」師云：「山僧從無這箇消息。」進云：
J39nB441_p0286c12║「明月堂前無影木，臥雲深處露全枝。」師云：「你看亦無
J39nB441_p0286c13║分。」進云：「高提祖印、法幢始建且置，心一上座迎登寶
J39nB441_p0286c14║位一句又作麼生施設？」師云：「山僧正荅汝。」進云：「人天
J39nB441_p0286c15║有頓去也。」師云：「這一箭射不著。」乃云：「善言言不及
J39nB441_p0286c16║處，切忌商量；善跡跡不到處，罔通消息。露迥迥，山明
J39nB441_p0286c17║水秀；風浩浩，日往月來。只得忘聲於色、忘形於物，衲
J39nB441_p0286c18║僧門下正好買艸鞋行腳。不見道：善言言者，言所不
J39nB441_p0286c19║能言；善跡跡者，跡所不能跡。既無言，又無跡，長龍拄
J39nB441_p0286c20║杖子無端惡發，直過恒沙世界之外，驚動妙喜佛土，
J39nB441_p0286c21║三千世界剎海震動，不動如來出大音聲普告四眾：
J39nB441_p0286c22║『過此無數阿僧祗世界，有國名娑婆、剎名長龍，新長
J39nB441_p0286c23║老出世慣打葛藤。』」驀收杖，云：「今日剛纔入山入事朱
J39nB441_p0286c24║盡無端，脫空妄語成甚麼事？不見道：真龍行處，雲雨
J39nB441_p0286c25║自隨。」喝一喝，下座。
J39nB441_p0286c26║進退兩序，上堂。拈拄杖，云：「辨龍蛇眼，擒虎兕機，固是
J39nB441_p0286c27║衲僧日用尋常事。新長龍號令初行，條章約法不同
J39nB441_p0286c28║小小，所有僧堂裏風穴、廚堂裏雪峰、客堂裏重顯、磨
J39nB441_p0286c29║房裏法演、淨房裏佛日、侍寮裏洪準，一齊歸向拄杖
J39nB441_p0286c30║頭上，任渠寬行大步，隨緣自在。且道奇特在甚麼處？」
J39nB441_p0287a01║靠拄杖，云：「有意氣時添意氣，不風流處也風流。」
J39nB441_p0287a02║開罏，上堂。僧問：「罏韝未開，寒光寂寂；鉗錘既動，烈焰
J39nB441_p0287a03║騰騰。淆訛在甚麼處？」師曰：「還聞流水聲麼？」進云：「不設
J39nB441_p0287a04║二途的，到來作麼生鍛煉？」師曰：「半是秋兮半是風。」曰：
J39nB441_p0287a05║「若然，剿把斷要津，鍼劄不入去也。」師便打，僧喝，師又
J39nB441_p0287a06║打。副寺問：「三十年家風安置何處？」師曰：「茶鹽錢該多
J39nB441_p0287a07║少？」曰：「作麼生用？」師曰：「你分上事也不知。」曰：「太平本是
J39nB441_p0287a08║將軍定聻？」師曰：「還要第二杓麼？」乃曰：「譬如鴈過長
J39nB441_p0287a09║空，影沉寒水，天衣老人大似釘樁搖櫓，看來看來，果
J39nB441_p0287a10║是果是。何以故？一二三四五，倒指河沙數，雪竇聞之，
J39nB441_p0287a11║直退三千里，緩緩道箇拈卻一、去卻七，上下四維無
J39nB441_p0287a12║等匹。」
J39nB441_p0287a13║當晚小參。喝一喝，云：「便恁麼去，佇見冰消瓦解，大眾
J39nB441_p0287a14║各自歸堂。」又喝一喝，云：「全生全殺，雙放雙收，入林不
J39nB441_p0287a15║動艸，入水不動波。」復喝一喝，云：「密能如是，當下插標，
J39nB441_p0287a16║紹立宗緒，合水和泥，便向一莖艸上現瓊樓玉殿，更
J39nB441_p0287a17║無玉殿瓊樓之量。」召眾，云：「昔臨濟老人於河北建立
J39nB441_p0287a18║黃檗宗旨，據他本文約有四喝，山僧是他直下遠孫，
J39nB441_p0287a19║於茲建立臨濟宗旨，只用三喝。汝等諸人若於三喝
J39nB441_p0287a20║之下搆取得去，便知從上本文元無少剩；如或未爾，
J39nB441_p0287a21║不免泥水葛藤，重理舊案。所以道：有時先照後用，有
J39nB441_p0287a22║時先用後照。」喝一喝，云：「當時會中若下得這一喝，免
J39nB441_p0287a23║被後人撿點。」又舉四喝、四賓主、三句料揀等，師又喝
J39nB441_p0287a24║一喝，云：「當時會中若下得這一喝，亦免被後人撿點。」
J39nB441_p0287a25║復喝一喝，云：「自唐至今，有無數善知識出興於世，拈
J39nB441_p0287a26║提者不少，其實發揚先聖本文者能有幾人？今夜與
J39nB441_p0287a27║諸人同在山中激揚斯事，不合傍若無人，敲骨打髓，
J39nB441_p0287a28║平空鍬窟，平地挖坑，引惹將來，重重撿舊。幸山僧有
J39nB441_p0287a29║箇出身之術。且如何是出身之術？聽取一頌：聲前一
J39nB441_p0287a30║句無消息，便見龍門萬仞高，昨夜波斯穿市過，蚊虻
J39nB441_p0287b01║睫內鼓波濤。」連喝三喝，下座。
J39nB441_p0287b02║楊侍御生日，請陞座。豎拂子，云：「此是不生句、是不滅
J39nB441_p0287b03║句，是無上句、是無等句，如天普蓋、如地普擎。所以，大
J39nB441_p0287b04║復居士於此乘智慧乘，而以翰墨作諸佛事，如遊園
J39nB441_p0287b05║觀，左逢右遇，在在成就，霆翻雲漢，瀑瀉千江。此箇時
J39nB441_p0287b06║節，便與三世佛祖同一眼見、同一耳聞、同一鼻嗅、同
J39nB441_p0287b07║一舌嘗、同一身觸、同一意思，純一清淨，無二無別。長
J39nB441_p0287b08║龍今日轉此無二之法，奉為侍御公七十之辰，惟願
J39nB441_p0287b09║色身清淨，壽踰太▆，十方三世諸正遍知而作證盟，
J39nB441_p0287b10║一切靈祗同垂加護。」喝一喝。
J39nB441_p0287b11║治平老人計至，上堂。「正法摧，正眼滅，百億山河空索
J39nB441_p0287b12║索。見麼？慶忠老人道播寰宇四十餘年，偶於前九
J39nB441_p0287b13║月念一日滅度，目睛齒骨不壞，金剛鎖骨數莖、五色
J39nB441_p0287b14║舍利無數，巴蜀大震。昨竺峰和尚音至，始獲哀聞。者
J39nB441_p0287b15║老子一生慣用不平，欺他漢地，竊幸如今和根剿絕，
J39nB441_p0287b16║不肖兒也只得從傍助喜。且道如何助喜？淚隨流水
J39nB441_p0287b17║急，愁逐野雲飛。」
J39nB441_p0287b18║挂真，拈香。「這尊慈無向背，以生死為解脫之場，以去
J39nB441_p0287b19║來為遊戲之地，平生霧驟雲馳、電鋒雷句未足觀光，
J39nB441_p0287b20║獨是末後一著非干論戲，緩緩道得箇似打瞌睡。哀，
J39nB441_p0287b21║哀。」
J39nB441_p0287b22║佛成道日，陞座。「縱橫截毘盧之印，斷送渾家；剔脫開
J39nB441_p0287b23║少室之門，風情越量。若也於斯提去，何勞扣戶椎門？
J39nB441_p0287b24║更若帶齒沾牙，未免重樓次第。先佛儀式，權且聽著。」
J39nB441_p0287b25║至晴川，禮先老和尚舍利，拈香。師以手指舍利，云：「者
J39nB441_p0287b26║一顆從來動他不著，為甚落在晴川江上，一眾悉見
J39nB441_p0287b27║悉聞？」旋顧左右，云：「五九盡處又逢春。」
J39nB441_p0287b28║迎舍利還山，潤上座請陞座。拈拄杖東覷西覷，曰：「長
J39nB441_p0287b29║龍不濟，到處覓先師靈骨。」乃舉舍利云：「者箇若是，辜
J39nB441_p0287b30║負先師；者箇不是，辜負長龍。是與不是，一筆勾下。汝
J39nB441_p0287c01║諸人還見師翁麼？」復云：「今扆比丘如法為先老和尚
J39nB441_p0287c02║修設清供，山僧特為舉揚。須知此供不從天得、不從
J39nB441_p0287c03║地得、不從人得，畢竟從甚處得？」良久，曰：「釋迦既然皆
J39nB441_p0287c04║拱手，何愁彌勒不攢眉？」
J39nB441_p0287c05║解制，上堂。「破落門戶，件件缺短，蓋古之嘗。兄弟東去
J39nB441_p0287c06║西去，總為雲堂少剩，不消老汾一陌紙、兩塊肉，斷送
J39nB441_p0287c07║精魂，慶快平生。還知麼？舊閣閒田消息在，蒼池夜靜
J39nB441_p0287c08║月華來。」
J39nB441_p0287c09║戊申夏四月，東明、高峰二大師持　慶忠老人信衣
J39nB441_p0287c10║至，上堂。東明和尚度衣，師拈示召大眾云：「此是慶忠
J39nB441_p0287c11║老人末後全提消息，遙自錦江發來，到者裏爭敢辜
J39nB441_p0287c12║負？」遂披搭云：「也要大眾相委。」喝一喝，遂陞座，拈香云：
J39nB441_p0287c13║「者瓣香，全生即殺、全殺即生，昔年太平山中、寶勝院
J39nB441_p0287c14║裏深遭毒辣，至今氣骨猶寒，只得盡情拋出，敬為
J39nB441_p0287c15║現住西川治平堂上慶忠老和尚，以酬法乳。」高峰和
J39nB441_p0287c16║尚白椎問話畢，師拈拄杖卓一卓，云：「向上一路，迥絕
J39nB441_p0287c17║羅籠。」喝一喝，云：「末後一著，全無消息。既絕羅籠，又無
J39nB441_p0287c18║消息，直下如吹毛利劍，誰敢當頭？擬犯其鋒，伏屍萬
J39nB441_p0287c19║里。到者裏，還許你向高高峰頂立、深深海底行得麼？
J39nB441_p0287c20║還許行棒行喝、拈椎豎拂得麼？還許絲來線去、帶水
J39nB441_p0287c21║拖泥得麼？硬糾糾、活卓卓、孤迥迥、峭巍巍，所以道：恁
J39nB441_p0287c22║麼也不得、不恁麼也不得、恁麼不恁麼總不得，便恁
J39nB441_p0287c23║麼去，尚隔千重，直須高懸缽袋、放下鐵枷，著著有出
J39nB441_p0287c24║身之路，始見衲僧行履。且道：如何是衲僧行履？從前
J39nB441_p0287c25║汗馬無人識，只要重論蓋代功。」喝一喝，卓一卓。
J39nB441_p0287c26║住德安府孝感縣高峰禪院語
J39nB441_p0287c27║康熙十七年戊午閏三月十二日，孝、應兩邑紳士請
J39nB441_p0287c28║師住高峰禪寺。
J39nB441_p0287c29║三門。「十方無壁落，四面亦無門。伶俐漢！欲知高峰
J39nB441_p0287c30║室裏事，須向此間進步。」
J39nB441_p0288a01║大殿基。師以手指基座云：「這一尊巍巍堂堂底古
J39nB441_p0288a02║佛向甚處去也？諸人還知麼？且向驢糞堆頭識些氣
J39nB441_p0288a03║息始得。」
J39nB441_p0288a04║後佛殿。「前面是無相底，遮天蓋地；後面是有相底，
J39nB441_p0288a05║烜赫今時。山僧今日到來，一筆勾下，且向冷處著把
J39nB441_p0288a06║火。」遂大展具三拜。
J39nB441_p0288a07║上堂。僧問：「選佛場開，心空及第，如何是向上事？」師曰：
J39nB441_p0288a08║「脫殼烏龜飛上天。」進云：「和尚莫瞞人好。」師曰：「汝且禮
J39nB441_p0288a09║拜著。」僧便拜，師曰：「莫道無事好。」又僧問：「四眾雲臻，放
J39nB441_p0288a10║光動地，如何是高峰境？」師曰：「春日晴。」曰：「莫是目前事
J39nB441_p0288a11║麼？」師曰：「黃鶯鳴。」曰：「如何是境中人？」師曰：「更聽落崖流
J39nB441_p0288a12║水聲。」僧歸眾。師乃曰：「春日晴，黃鶯鳴，更聽落崖流
J39nB441_p0288a13║水聲。汝諸人直下搆取得去，山僧未離晴川時已與
J39nB441_p0288a14║相見了也，武昌府亦與相見了也。及至到來，擊動法
J39nB441_p0288a15║鼓，特地周遮，又見箇甚麼？所以道：欲識佛性義，當觀
J39nB441_p0288a16║時節因緣。即今是甚麼時節？」驀豎拂云：「見麼？」擊法座
J39nB441_p0288a17║云：「聞麼？聞見分明是箇甚麼？若論此事，在天同天、在
J39nB441_p0288a18║地同地、在聖同聖、在凡同凡，既一切皆同，為甚有凡
J39nB441_p0288a19║有聖、有地有天？只為不了目前，所以大道寥寥，知音
J39nB441_p0288a20║者少。還知新高峰落處麼？老僧笑指猿啼處，更有心
J39nB441_p0288a21║蹤在上方。」
J39nB441_p0288a22║師四十歲，兩邑善士請陞座。拈杖曰：「本自無事，從我
J39nB441_p0288a23║何求？老夫耄矣，何不有事令無事、無事令有事？是謂
J39nB441_p0288a24║淨佛國土、成就眾生，錦上舖萼三五重，是以山僧四
J39nB441_p0288a25║十年來只要尋箇不受人瞞底便了。由此自西而南、
J39nB441_p0288a26║自南而北，從兩浙過吳門、歷晴川、渡澴水，而今踏到
J39nB441_p0288a27║高峰頂上，無端被孝、應兩邑眾居士強推上曲彔床
J39nB441_p0288a28║頭，又非迦維降日、嵐園示期，要向那邊開口。」復拈杖
J39nB441_p0288a29║曰：「只有這箇知端的，從教暗裏自抽枝。」
J39nB441_p0288a30║慶忠老和尚小祥，拈香。舉：「南泉為馬祖設齋，乃謂眾
J39nB441_p0288b01║曰：『馬大師還來否？』明洞山作沙彌，出眾曰：『待有伴即
J39nB441_p0288b02║來。』泉曰：『此子甚堪雕琢。』山曰：『和尚莫壓良為賤。』去年
J39nB441_p0288b03║此日，治平堂上老和尚涅槃；今年此日，不肖至善於
J39nB441_p0288b04║此千華院中不莊伸敬。且道眾中還有洞山奴麼？出
J39nB441_p0288b05║來為汝證據。如無，不免自杜撰去也。祖堂既有空界
J39nB441_p0288b06║月，何必重挑不夜燈？」
J39nB441_p0288b07║師到藍田，曾謝楊王領闔鎮居士等請於護法院陞
J39nB441_p0288b08║座。僧問：「鐘鼓交參，四眾雲集，琉璃殿上，誰是知音？」師
J39nB441_p0288b09║云：「重疊關山路。」進云：「只如國祚王化，野老謳歌，法王
J39nB441_p0288b10║正令，塗毒當軒，與麼時相去幾許？」師云：「一箭中紅心，
J39nB441_p0288b11║大地無寸土。」進云：「即今眾居士迎登寶座，利生一句
J39nB441_p0288b12║又作麼生？」師云：「老僧今日失利。」又僧問：「四眾雲臻，請
J39nB441_p0288b13║師陞座，如何是第一句？」師云：「你年高多少？」進云：「亙古
J39nB441_p0288b14║亙今。」師震威一喝，進云：「還有麼？」師云：「你不會，退去。」乃
J39nB441_p0288b15║云：「向上一路，千聖不傳。」喝一喝，云：「白雲萬里。向上一
J39nB441_p0288b16║路，千聖不然。」又喝一喝，云：「白雲萬里。昨日有人從天
J39nB441_p0288b17║臺來，卻往南岳去。」復喝一喝，云：「白雲萬里。老僧不是
J39nB441_p0288b18║近代師僧，攢華簇錦，四六尖新，東冊子上抄來，西冊
J39nB441_p0288b19║子謄去，磨稜合縫，鬥湊得恰好，以當宗乘，玷辱祖家
J39nB441_p0288b20║不少。咦！若不是陷了華山八十一州，揭開頂門正眼
J39nB441_p0288b21║的，敢在人天眾前開張大口，你輩茄子瓠子須識些
J39nB441_p0288b22║痛痒始得。」喝一喝，下座。
J39nB441_p0288b23║象山華嚴菴說戒，陞座。豎如意云：「老僧到此正覓起
J39nB441_p0288b24║處不得，從上諸聖百計提撕，亦何嘗動著些子？所以
J39nB441_p0288b25║象山門下田地穩密，石頭土塊也解放光，須是明取
J39nB441_p0288b26║始得。若也依稀彷彿，何啻雲泥寥遠？不免向第七、第
J39nB441_p0288b27║八中按本宣科，俾汝諸人漸次增進，迴向聖倫，自納
J39nB441_p0288b28║一場敗闕。那裏是敗闕處？先佛儀式權且敷宣。」
J39nB441_p0288b29║上堂。舉：「長沙示眾云：『盡十方世界是沙門一隻眼，盡
J39nB441_p0288b30║十方世界在沙門眼裏。』又道：『盡十方世界是摩訶般
J39nB441_p0288c01║若光。光未發時，汝等諸人向甚麼著倒？』」師云：「大小長
J39nB441_p0288c02║沙五臟六腑一齊披露，老僧看來正是短販經紀。汝
J39nB441_p0288c03║諸人還知節絡處也無？聽取一頌：兩株桃杏映籬斜，
J39nB441_p0288c04║裝點商州副使家，何事春風容不得？和煙吹折▆枝
J39nB441_p0288c05║萼。」
J39nB441_p0288c06║說戒，上堂。僧問：「法鼓初鳴，萬靈稽首；釋迦成道，今古
J39nB441_p0288c07║亦然。和尚陞堂獲何功德？」師云：「驢撿濕處以。」「如何是
J39nB441_p0288c08║戒？」師云：「驢撿濕處臥，斯言更不差。」「如何是定？」「萼雨滿
J39nB441_p0288c09║庭空。」「如何是慧？」師震威一喝。進云：「虎逢山勢展威猛
J39nB441_p0288c10║去也。」師曰：「且信一半。」乃曰：「四來咸集，法鼓鼕鼕，▆惜
J39nB441_p0288c11║勤劬，只得以紫磨金臂擎缽至梵宮，取彼香飯漸展
J39nB441_p0288c12║入地，至金剛輪際取被甘露，得心自在者乃可同食。
J39nB441_p0288c13║雖則如是，只如東毘提訶行益、西瞿耶尼納履、非非
J39nB441_p0288c14║想天今年是甚麼曆日？」乃曰：「萼簇簇，錦簇簇。」復舉：「先
J39nB441_p0288c15║師住平都上堂，慣弄靈蛇之勢，赫赫萬層；活捉生馬
J39nB441_p0288c16║之威，昂昂千里。撒縵天網，打稱意魚，放破空矢，落翀
J39nB441_p0288c17║霄鶴，點即不到，到即不點。」師云：「扶豎濟北門風，重閒
J39nB441_p0288c18║雙徑法眼，須是與麼始得，然有一處畢竟撿點不到。
J39nB441_p0288c19║那裏是不到處？待汝諸人親見千華臺上赫赫威光
J39nB441_p0288c20║的自然分曉。」復說一偈：「我觀智慧藏，光明無不燭，諸
J39nB441_p0288c21║波羅密門，一切自具足。」
J39nB441_p0288c22║丁卯六月十八日，師誕期，藍田起名眾居士請陞座。
J39nB441_p0288c23║問話畢，乃曰：「我於過去劫中，以平等印印一切法，
J39nB441_p0288c24║無有少剩。值茲賢劫第四尊釋迦文佛像法之中，丁
J39nB441_p0288c25║卯六月，於茲藍市叢邊安邑界內，未敢以閻浮檀網
J39nB441_p0288c26║相光手發此寶函，俾汝現前諸人各各證入平等本
J39nB441_p0288c27║際，獲玅覺心。雖則如是，仔細撿點將來，老僧今日失
J39nB441_p0288c28║利不少。那裏是失利處？」喝一喝，下座。
J39nB441_p0288c29║小參。「參學之人，大須仔細。非以一事一理、一法一行，
J39nB441_p0288c30║而能決了成辦。乃於一切事、一切理，一切法、一切行，
J39nB441_p0289a01║細密確明，打屏淨盡。還有大法宗旨，不同小小。夫參
J39nB441_p0289a02║學者，須從捷徑省力處，勞心苦志。先聖礪齒磨牙，教
J39nB441_p0289a03║人於活句下搜求，良有以也。敢問諸人，何名活句？」乃
J39nB441_p0289a04║拈拄杖云：「汝等諸人，一齊向這裏斷送始得。所以屏
J39nB441_p0289a05║山居士折裏一舉，雖為青原雪焰二公發揚，實為末
J39nB441_p0289a06║世參學之本。觀渠發藥，如老吏斷獄，是非立定。看他
J39nB441_p0289a07║從始至終，不死在言下。若大法不明，宗綱未透者，亦
J39nB441_p0289a08║難委悉。錄中所舉，如南泉牧牛，風穴上堂，與圜悟無
J39nB441_p0289a09║盡，洞山、臨濟、雪竇、雲門諸語，剔抉殆盡。至風穴一則，
J39nB441_p0289a10║猶為關鍵。老漢昔在晴川，與渠邂逅時，雖未盡發蘊
J39nB441_p0289a11║底，已知渠非常流可測也。今年潤能二禪，自西江回，
J39nB441_p0289a12║攜折衷一冊。老漢閱罷，時潤在側，乃顧謂曰：『屏山先
J39nB441_p0289a13║得我心，先我而言。邇來據位稱師者，十箇五雙，難脫
J39nB441_p0289a14║此圈繢。』老漢見渠提風穴一案，良快人意，忍俊不禁。
J39nB441_p0289a15║亦欲從傍要與古人相見。」遂舉：「風穴上堂：『若立一塵』」
J39nB441_p0289a16║師曰：「殺人須是殺人刀。『家國興盛』」師曰：「行住坐臥，甚
J39nB441_p0289a17║處去也。『不立一塵』」師曰：「活人自有活人劍。『家國喪亡』」
J39nB441_p0289a18║師曰：「從來動他不著。雪竇拈杖」，師曰：「頭上霹靂，足下
J39nB441_p0289a19║電光。還有同生同死底衲僧麼？」師曰：「杓柄卻在長龍
J39nB441_p0289a20║手裏。所以風穴和尚係臨濟老人四世孫、南院之子，
J39nB441_p0289a21║師承稟受，最有家法。如南院上堂云：『赤肉團上，壁立
J39nB441_p0289a22║千仞。』」師曰：「有多少奇特？僧便問：『赤肉團上，壁立千仞，
J39nB441_p0289a23║豈不是和尚道？』」師曰：「逐塊韓盧，有甚交涉？院曰：『是。』憐
J39nB441_p0289a24║兒不覺醜。僧便掀倒禪床。」師曰：「且喜救得一半。院曰：
J39nB441_p0289a25║『這瞎漢亂做。』」師曰：「收得燕南，又憂塞北。僧擬議。」師曰：
J39nB441_p0289a26║「莫是壁立千仞麼？院便打趁出。」師曰：「面目猶在。又風
J39nB441_p0289a27║穴於汝州上堂云：『祖師心印，狀似鐵牛之機。』」師曰：「不
J39nB441_p0289a28║消一捏。『去即印住。』」師曰：「一封書未返。『住即印破。』」師曰：
J39nB441_p0289a29║「千樹葉皆飛。『只如不去不住』」師曰：「湘之南、潭之北。『印
J39nB441_p0289a30║即是？不印即是？』」師曰：「把斷要津。」又云：「水洩不通。『還有
J39nB441_p0289b01║道得的底麼？』」師曰：「特拋香餌。『時有盧陂長老出云』」師
J39nB441_p0289b02║曰：「果然一釣便上。『某甲有鐵牛之機。』」師曰：「太輕日生。
J39nB441_p0289b03║『請師不搭印。』」師曰：「我也為你著忙。穴云：『慣釣鯨鯢澄
J39nB441_p0289b04║巨浸，卻憐蛙步展泥沙。』」師曰：「何患知之者寡？大眾！你
J39nB441_p0289b05║看他風穴父子竊得祖翁些子氣息，各自撐門啟戶，
J39nB441_p0289b06║要你學者向他劍刃上行、冰輪上走。你若偷心不死、
J39nB441_p0289b07║大法不明，欲入這般門庭，何啻十萬八千？」良久，驀拈
J39nB441_p0289b08║杖云：「心眼活句一時閒了也，汝等諸人直下薦取。」靠
J39nB441_p0289b09║拄杖，下座。
J39nB441_p0289b10║江南善士紀懷元為薦先考彥樓老居士小祥，請小
J39nB441_p0289b11║參。以拂子向空畫一畫，云：「還委悉麼？若也直下知歸，
J39nB441_p0289b12║便請各自回堂；如或未委，不免從頭註破。」良久，云：「有
J39nB441_p0289b13║大陀羅尼名為圓覺，流出一切清淨真如、菩提、涅槃
J39nB441_p0289b14║及波羅密。所以，諸佛於此處兜率天放大悲光，攝受
J39nB441_p0289b15║群品；及至初生，手指上下震動一切世界網，以至坐
J39nB441_p0289b16║吉祥、降魔軍、入涅槃。諸大菩薩於此以金剛心蓮如
J39nB441_p0289b17║幻智，能以眼處作耳處佛事、鼻處作舌處佛事、意處
J39nB441_p0289b18║作身處佛事，無有增減；聲聞於此具八解、六通，遊戲
J39nB441_p0289b19║自在，翫水娛山；辟支於此出無佛世，以無生忍耽取
J39nB441_p0289b20║涅槃；歷代祖師於此豎拂、拈椎，橫說、直說，隨處安隱；
J39nB441_p0289b21║諸天於此離生喜、捨念盡，知樂厭寂；修羅於此破三
J39nB441_p0289b22║有城，斷除驕慢；地獄於此覺悟無生，得究竟空，不起
J39nB441_p0289b23║罪性；現前四眾等於此發菩提心，將來畢竟證入圓
J39nB441_p0289b24║明。且道彥樓居士分中還具些子也無？野色更無山
J39nB441_p0289b25║隔斷，天光直與水相通。」
J39nB441_p0289b26║張雪嵒居士請為先文林公對靈小參。師豎拂云：「只
J39nB441_p0289b27║這是相隨來也，釋迦、彌勒一齊退位，百千諸佛同▆
J39nB441_p0289b28║降旗，山僧何處有第一句、第二句與諸人商量？只▆
J39nB441_p0289b29║一起現成公案，不免舉似。只這文林公贊堯老居士，
J39nB441_p0289b30║本貫西蜀渝州人，以鄉貢進士於吳，於晉作從官，▆
J39nB441_p0289c01║簡刑清，視民如赤，不下羊叔之峴首，處事極有家法，
J39nB441_p0289c02║片言折獄，晉人至今稱之。居恒喜讀佛書，又當作▆
J39nB441_p0289c03║淡惺世語以警悟流俗，緇輩進門無不受其澤者，惟
J39nB441_p0289c04║同里僧未預其數。後來捐館時，眷屬▆▆並不提及
J39nB441_p0289c05║世諦事，惟高聲朗誦『願生西方淨土中』數十聲而卒，
J39nB441_p0289c06║豈非前報世中事，恒沙佛果因成就，故爾首擊尾應
J39nB441_p0289c07║者乎？然則山僧今日於此黃藤山中靈室之前又何
J39nB441_p0289c08║以進之居士？」遂拈香云：「戒、定、慧、解脫、解脫知見，香嚴
J39nB441_p0289c09║雲網遍罩十方，有情、無情遇斯香者，決定作佛。汝諸
J39nB441_p0289c10║人聞見麼？聞見分明，未是好手。昨日有人從湖上來，
J39nB441_p0289c11║不得秀州信，雨過石苔青，山行屐齒印，百事不干懷，
J39nB441_p0289c12║自然心無病。」又以拂子擊案一下。
J39nB441_p0289c13║江寧林德甫居士為亡友馬應龍建法華會，請小參。
J39nB441_p0289c14║「山僧未離晴川時已為華劈了也，還知麼？若知，黃面
J39nB441_p0289c15║瞿曇一時義墮，說甚彌勒起疑、文殊為說？智如鶖子
J39nB441_p0289c16║底且居門外，不退諸菩薩插手難入。此事如大火聚，
J39nB441_p0289c17║近之則燎卻面門，鐵山岌岌、玉海沉沉，如斯舉唱，率
J39nB441_p0289c18║土望崖，垢面灰頭罔稱作者，放一線道卻有商量。」▆
J39nB441_p0289c19║拈杖，云：「一切障礙即竟究覺，得念、失念無非解脫，成
J39nB441_p0289c20║法、波法都名涅槃，智慧、愚癡通為般若。啐！為甚抄他
J39nB441_p0289c21║古聖、文字他家？閒曰曠地界至自明，朽大碗小不消
J39nB441_p0289c22║提得，何須驢呼菩薩、馬漢羅漢，然後著如來▆、入▆
J39nB441_p0289c23║來室，坐如來座，對現色身，色身三昧是甚麼閒？今日
J39nB441_p0289c24║德甫居士耑為亡友啟建法華勝會，禮請山僧特為
J39nB441_p0289c25║表揚，敢煩緇白大眾朗誦一句伽陀，用資冥福。」良久，
J39nB441_p0289c26║眾無出，乃撫掌高歌曰：「秋風颯颯墮闌干，冷月斜飛
J39nB441_p0289c27║映水寒，彈指便超生死地，不勞筋力向南參。」又彈拄
J39nB441_p0289c28║杖一下，下座。
J39nB441_p0289c29║雲石禪人請為亡師佛智禪宿百期小參。拈拂子向
J39nB441_p0289c30║空劃一劃，云：「有法門名無盡燈，三世諸佛、歷代祖師，
J39nB441_p0290a01║若聖若凡，情與無情，盡在這光影子裏。既向這裏現
J39nB441_p0290a02║前，諸人睜眼看著、側耳聽著、舉步踏著，何須山僧從
J39nB441_p0290a03║新起爐作龜、打艸驚蛇然後得哉？則佛智禪宿未離
J39nB441_p0290a04║蜀時，此段光明也不曾減，發足南來又何曾增？既無
J39nB441_p0290a05║增減，總是一箇清淨平等法門。山僧今日轉此清淨
J39nB441_p0290a06║平等之法，敬為佛智公百期之辰耶作現前佛事。敢
J39nB441_p0290a07║問諸人：如何是現前佛事？」良久，曰：「河橋新漲藤萼雨，
J39nB441_p0290a08║山路無人空鳥啼。」
J39nB441_p0290a09║雪巖居士請為先周太孺人對靈小參（孺人法名行圓）。師高
J39nB441_p0290a10║聲喚云：「行圓道人！曠大劫來事瞞道人一點不得、道
J39nB441_p0290a11║人日用事瞞山僧一點不得。既瞞不得，為甚有凡、有
J39nB441_p0290a12║聖？有生、有死？有苦、有樂？有智、有愚？病在於何？所以道：
J39nB441_p0290a13║真如淨境界，一泯未嘗存；能隨染淨緣，遂成十法界。」
J39nB441_p0290a14║驀豎拂，云：「這箇是能淨的真如，那箇是所生的法界？」
J39nB441_p0290a15║又舉拂，云：「這箇是所生的法界，那箇是能淨的真如？
J39nB441_p0290a16║若喚作真如，卻是法界；喚作法界，卻又是真如。」擲下
J39nB441_p0290a17║拂，云：「畢竟喚作甚麼？到這裏，苦樂、智愚、凡聖、生死一
J39nB441_p0290a18║點也著不得。既著不得，行圓道人安置何處？殊不知
J39nB441_p0290a19║他是從故鄉田地上翻出來底，故爾四十年中精進
J39nB441_p0290a20║堅卓，直要尋到界至分明處便了。尋來尋去，尋到結
J39nB441_p0290a21║角羅紋處，可謂因該果海、果徹因源，只得和盤托出，
J39nB441_p0290a22║將謂無人。不料山僧以同里之故，悄地一看，頓見冰
J39nB441_p0290a23║銷瓦解。」又高聲喚云：「道人！道人！還知界至分明底道
J39nB441_p0290a24║理也無？」喝一喝。
J39nB441_p0290a25║晴川洛伽院主領江右劉伯玉居士請為立塵禪人
J39nB441_p0290a26║淨髮小參。拈拂子擊案，云：「一法未起，山堆獄積；一塵
J39nB441_p0290a27║纔收，壑塞溝填。不是目前機，亦非向上事，若是得的
J39nB441_p0290a28║人，自然知些冷暖。敢問在筵大眾：且道立塵禪人還
J39nB441_p0290a29║知有也無？苟或未知，且將無始生死根苗一齊去卻，
J39nB441_p0290a30║再聽山僧大眾喝采，為渠唱箇新豐曲子。」良久，高聲
J39nB441_p0290b01║曰：「洲晚江寒霜露濃，主人無事過前峰，萬家衰柳空
J39nB441_p0290b02║堤外，贏得朝朝暮暮鐘。」
J39nB441_p0290b03║丙午，住龍會庵，示眾。「露一縷於千聖頂𩕳之上，塵塵
J39nB441_p0290b04║爾、剎剎爾；擲一塵於萬億剎海之中，恢恢焉、恍恍焉。
J39nB441_p0290b05║遠發千鈞弩，倒弄金剛王，也須退後三步，衲僧門下
J39nB441_p0290b06║事非小小。」隨拈竹篦，云：「這箇不屬塵、不屬縷，猛火燒
J39nB441_p0290b07║虛空，法身藏北斗。便與麼去，猶落今時窠臼，未免喪
J39nB441_p0290b08║我兒孫，須是從前所得無量解脫一時蕩盡，洒洒地
J39nB441_p0290b09║作箇無依無倚道人，火不曾燒著口、風不曾吹倒樹，
J39nB441_p0290b10║無邊無中、無前無後，泥蛇飛入畫屏間，野狐變作師
J39nB441_p0290b11║子吼。」卓一卓。
J39nB441_p0290b12║示眾。「高亭直趨而去，辜負德山；趙州洗缽盂了，瞞他
J39nB441_p0290b13║作者。直須揭卻頂蓋，剿絕根株，一一玅明、一一天真，
J39nB441_p0290b14║風清皇路、月映江樓，猶是無風匝匝之波，務要掀天
J39nB441_p0290b15║作用、整葺頹綱，挽他滹沱未墜之緒。今日不免為諸
J39nB441_p0290b16║人約法三章：第一、不得權實並用；第二、不得賓主雙
J39nB441_p0290b17║看；第三、不得照用齊舉。須向他古德未屙已前驀行
J39nB441_p0290b18║一步，庶得祖風不墜，千古生光。還有具如是操略也
J39nB441_p0290b19║無？有則出來為古人，雪屈時聞扳聲鳴。」師起身歸方
J39nB441_p0290b20║丈。
J39nB441_p0290b21║示眾。「龍以角聽，蟻以身聽，普賢大士以心聽。」拈拄杖
J39nB441_p0290b22║曰：「此以誰為聽？昨夜北風起，寥聞打窗聲。」
J39nB441_p0290b23║示眾。「以的破的，以空破空，衲僧門下，切忌羅籠。」喝一
J39nB441_p0290b24║喝，云：「祝融峰頂上，露滴萬年松。」
J39nB441_p0290b25║示眾。「踞虎頭，收虎尾，第一句下明宗旨。如何是第一
J39nB441_p0290b26║句？」有道：「未開口前錯。」有道：「請和尚歸方丈。」有道：「用第
J39nB441_p0290b27║一句作麼？」有道：「此是第二句。」拈拄杖一齊打散，復召
J39nB441_p0290b28║眾云：「且來，且來。」眾方回首，師曰：「來日大悲院裏有齋。」
J39nB441_p0290b29║因雪，示眾：「者段事下來許久，一片落在你頭上、一片
J39nB441_p0290b30║落在你肩上猶且不會，只得不見一色始是半提，更
J39nB441_p0290c01║須知有全提時節。韶陽老人歸家穩坐，日出後大有
J39nB441_p0290c02║事在，汝諸人切忌向淨潔處躲根，近來巴豆不值一
J39nB441_p0290c03║文。」
J39nB441_p0290c04║示眾。「截瓊枝節節是玉，柝旃檀片片皆香。且道阿耨
J39nB441_p0290c05║達池龍王年多少？肉重幾許？」良久，曰：「五更侵早起，已
J39nB441_p0290c06║有夜行人。」
J39nB441_p0290c07║示眾。「真正過量人，聞佛法二字，如生冤家，始有說▆
J39nB441_p0290c08║分。不見道：參須實參，悟須實悟。的的是箇真▆▆▆
J39nB441_p0290c09║人，腳踏實地，自然要做到徹頭徹尾處，方纔了手。不
J39nB441_p0290c10║是倚艸附木，依稀相似，摶量卜度來的，是從艸莽裏、
J39nB441_p0290c11║鬧市中握一柄金剛王劍，逢佛殺佛、逢祖殺祖、遇凡
J39nB441_p0290c12║殺凡、遇聖殺聖，那管明暗色空、聖解凡情，直到大休
J39nB441_p0290c13║大歇田地，是他本領。所以洛浦和尚道：『欲知上流大
J39nB441_p0290c14║士，不將佛祖言句貼在額頭上，如靈龜▆▆，自▆▆
J39nB441_p0290c15║身之兆，直下透出，鳳縈金網，趨霄漢以何窮？所謂石
J39nB441_p0290c16║人機似汝，也解唱巴歌；汝若似石人，雪▆也應▆。』▆
J39nB441_p0290c17║柰大法久淹，名存實亡，又何須說實踐真操、蘊研積
J39nB441_p0290c18║稔？一番體才學者，稍有箇螢火之光，已被冬瓜印子
J39nB441_p0290c19║印了，不但得少為足，一心只安排出世張本，一盲眾
J39nB441_p0290c20║盲，便是此輩瞎卻人眼。山僧▆康熙初行腳時，叢林
J39nB441_p0290c21║方盛，尚有一二老成已見露出如許敗闕。今二十年
J39nB441_p0290c22║來，禪林下衰，日甚一日，猶有不堪聞見者。悲哉！悲哉！
J39nB441_p0290c23║汝等既來親近山僧，雖將諸方這些惡習洗得乾乾
J39nB441_p0290c24║淨淨，全身放下，拚一生不想出世，受得山僧鉗錘、入
J39nB441_p0290c25║得山僧閫奧，十年五年若不徹頭徹尾、蓋天蓋地，山
J39nB441_p0290c26║僧為汝入地獄。」
J39nB441_p0290c27║普請，摘二茶，示眾。「舉一不得舉二，乾峰老人一場特
J39nB441_p0290c28║地。雲門奴見婢殷勤出來，南山起雲，北山下雨，懞懂
J39nB441_p0290c29║的只是懞懂，惺惺的只是惺惺。仔細撿點將來，各與
J39nB441_p0290c30║二十棒，一棒也較不得。汝諸人還知落處麼？[○@│]。」
J39nB441_p0291a01║法語
J39nB441_p0291a02║示雙林居士
J39nB441_p0291a03║一椎打透底人，猶落雲門病處。直須寒灰發焰，枯木
J39nB441_p0291a04║萼開，轉折周旋，件件不在別裡。所謂大休大歇，安樂
J39nB441_p0291a05║法門也。此事如鬧市街頭交易濃處戥秤一般，絲毫
J39nB441_p0291a06║也瞞他不得。雖瞞不得，卻無可指示處。雖無指示處，
J39nB441_p0291a07║銖兩自明，一度拈來一度新。南嶽謂馬祖曰：「汝學心
J39nB441_p0291a08║地法門，如下種子。我說法要，譬彼天澤。汝緣合故，當
J39nB441_p0291a09║見其道。」蓋心地法門，非口傳心授而可得者。得一步，
J39nB441_p0291a10║便得一步受用，何妨在熱鬧處。鬧處得力，便是靜處
J39nB441_p0291a11║省力也。古人淳誠，且三二十年，方得成辦。非若世人
J39nB441_p0291a12║讀文誦字，一目便了。臨濟云：「離相離名人不稟，吹毛
J39nB441_p0291a13║用了急須磨。」事務冗遏時，不須排遣。拈起一物云：「是
J39nB441_p0291a14║什麼？」復拈一物云：「畢竟是什麼？」不可坐在淨潔處，便
J39nB441_p0291a15║作受用，連者一段，亦須打脫。打脫了，再看僧問雲門：
J39nB441_p0291a16║「弒父弒母，佛前懺悔。弒佛弒祖，向什麼處懺悔？」門云：
J39nB441_p0291a17║「露。」山僧恁麼告報，全身坐在荒艸裡也。問話了，荅話
J39nB441_p0291a18║了，拈卻棒，去卻喝，無二無二分，無別無斷故。夜來風
J39nB441_p0291a19║起，吹上壁角，須看此外大用。如何是此外大用？
J39nB441_p0291a20║送卓雲上座參方
J39nB441_p0291a21║未得知有，直須知有；既得知有，坐斷知有。法中細大，
J39nB441_p0291a22║磊落丘山，種種殊勝，一時蕩淨，始具得半隻超方眼，
J39nB441_p0291a23║便爾拈一莖艸，走殺衲僧，解開布袋，正令全提。方於
J39nB441_p0291a24║百眾人中，劍下鋒頭，橫身自在，逢場把戲，如入無人
J39nB441_p0291a25║之境。吾宗定上座、廓侍者，其殆庶幾焉。是以濟上門
J39nB441_p0291a26║庭，所貴臨機轉握，主賓互換，在覿面提持間。昔人謂
J39nB441_p0291a27║如馬前撲，良有以也。近代多以格則程限定論先宗，
J39nB441_p0291a28║而每遭輿議，心竊鄙之。昔余在眾時，聆之啟、禎間太
J39nB441_p0291a29║保良玉秦公將兵伐渝，起師時，諸將議曰：「請將軍策。」
J39nB441_p0291a30║公曰：「茲時耳目交加，臨陣有酌。」為將者尚貴臨陣，況
J39nB441_p0291b01║綱宗中事，庸詎等閒？益州卓雲戒公始參德山，次覲
J39nB441_p0291b02║大老，復以桑梓之懷謁余鄂渚。　康熙丙午，余開法
J39nB441_p0291b03║漢上，公亦與焉。每來室中咨決真要，余知其入手處，
J39nB441_p0291b04║實則俊辯逸格，乃若大法深杳，濟上閫奧雖未盡豹，
J39nB441_p0291b05║而大樣可觀，僅非學地得少為足者比。邇來多有未
J39nB441_p0291b06║賞一橛者，欲冀師家印授，而亦有欲速成者，不分緇
J39nB441_p0291b07║素，遞相虛統，皆所目擊者。室中與公嘗嘆古宗師如
J39nB441_p0291b08║老汾之作、▆縣之峻，有今刻意而弗能也。余與公雖
J39nB441_p0291b09║未近古，亦非今之體段，至於遍歷諸方，先聖所範。昔
J39nB441_p0291b10║無德參見七十餘員，猶以未見聰公為憾，蓋不可不
J39nB441_p0291b11║行。雖然，母蹈開聖後轍，取登座之慨，惟公念焉。浙西
J39nB441_p0291b12║有大覺吼老，孤陋寡聞，爪牙劍刃不下神鼎，德嶠倘
J39nB441_p0291b13║若扣渠，定有以誨也。因書二偈以贈。徑庭舒廣海雲
J39nB441_p0291b14║吞，六合攢將共一門，逢著賊身休薦取，潛鋒且看別
J39nB441_p0291b15║乾坤。綱宗透脫絕羅籠，拶著渾身八面風，送子南征
J39nB441_p0291b16║無可贈，祖庭端在凌霄峰。
J39nB441_p0291b17║示陳玉甫居士
J39nB441_p0291b18║真實悟心之士，自然如珠走盤，活活鱍鱍，不是倚艸
J39nB441_p0291b19║附木，見人東說東、西說西，影響音聞，是從無量劫來
J39nB441_p0291b20║一齊翻出的。故爾隨處作主，遇緣即宗，左逢右遇，能
J39nB441_p0291b21║大能小，皆以海印三昧一印印定現量一著子。先聖
J39nB441_p0291b22║得此印，所以不起滅定現諸威儀，不捨道法示凡夫
J39nB441_p0291b23║相，拈香撥火、運水搬柴，何曾障著些子？風行空而舟
J39nB441_p0291b24║御水，脫脫洒洒，豈不快哉？到這裏，正永嘉所謂：「亦無
J39nB441_p0291b25║人，亦無佛，大千沙界海中漚，一切聖賢如電拂，非是
J39nB441_p0291b26║強為法如是。」故莫看前輩如是說話，坐在無事界中，
J39nB441_p0291b27║一切落空又不是也。須知當人親證之時，直下求空
J39nB441_p0291b28║了不可得，故曰：「般若如大火聚，近之則燎卻面門；如
J39nB441_p0291b29║喻太末蟲，處處能泊而不能泊於火焰之上。」旨哉言
J39nB441_p0291b30║乎！近代佛法可傷，為師者既道眼不明，學者又為聲
J39nB441_p0291c01║色所扇，且不問撥艸瞻風畢竟為著何事，徒快一時，
J39nB441_p0291c02║從此一盲眾盲沿之不息，轉相授受而正宗微矣。玉
J39nB441_p0291c03║甫居士遍參諸方二十餘年，　康熙丙辰見汶叟於
J39nB441_p0291c04║晴川，從前所學盡形披露，汶叟亦不肯以近代息氣
J39nB441_p0291c05║相待，一味以本分期之，雖向上眼未開而腳跟已正，
J39nB441_p0291c06║因緣到來自是不差。我又觀之，居士如已成之龍，只
J39nB441_p0291c07║次點眼，藥信若發，何怕你不掣天飛去？則山僧所說
J39nB441_p0291c08║都是剩語也。
J39nB441_p0291c09║示彭君甫居士六十法語
J39nB441_p0291c10║○此是一切諸佛毘盧遮那如來藏身三昧，能於法
J39nB441_p0291c11║界示眾影相。法界海旋，靡不隨入。出生一切三世諸
J39nB441_p0291c12║佛智光明海。法界所有諸安立海，悉於中現。如是則
J39nB441_p0291c13║酒樓上，市肆中，無二無二分，無別無斷故。釋迦不先，
J39nB441_p0291c14║彌勒何後。一代時教，是甚麼熱。大千七百則葛藤，且
J39nB441_p0291c15║喜沒交涉。塵塵爾，剎剎爾。象王行處，自絕狐蹤；獅子
J39nB441_p0291c16║返躑，無容顧佇。有如是威神，有如是自在。只許老胡
J39nB441_p0291c17║知，不許老胡會。放下钁鋤，揭開腦蓋。我此法印，為欲
J39nB441_p0291c18║利樂一切眾生。小根劣器，勿妄宣傳。苟或如是，豈不
J39nB441_p0291c19║佛法斷滅，掃蹤絕跡也哉。須知如是之人，始學如是
J39nB441_p0291c20║之法。以如是法，接如是人。如是如是，權作居士六十
J39nB441_p0291c21║生辰一段佳話也。呵呵。
J39nB441_p0291c22║示程聖裔居士
J39nB441_p0291c23║此無比法，如難信珠，真正過量人，不須抬眸，已落吾
J39nB441_p0291c24║彀中了也。世間有可見可知之法，人自信而無疑，惟
J39nB441_p0291c25║此無可見無可知，所以信之者少。信之既少，又誰為
J39nB441_p0291c26║行之者乎？其或信之既篤，則便有行之路矣。故曰：「信
J39nB441_p0291c27║為道元功德母，長養一切諸善法。」又曰：信能增長▆
J39nB441_p0291c28║功德，信能必到如來地。則知三賢十地諸位賢聖，亦
J39nB441_p0291c29║是以信為入道之初因，故能成就五十五位真菩提
J39nB441_p0291c30║路，以至妙覺果海，成無上道。究其所以，亦不外乎信
J39nB441_p0292a01║向之深，故有如是之果感不昧也。聖裔居士漢城▆
J39nB441_p0292a02║舊，識高學富，信道有年，惟於向上一著，不能前▆▆
J39nB441_p0292a03║於室中，咨其要領。余蓋嘗以福州名品因緣似之▆
J39nB441_p0292a04║矣，既退其殼，又剔其肉，而居士猶不下口，斯道▆▆
J39nB441_p0292a05║之難歟？總之，念不一而心未耑耳。李文和參▆▆▆
J39nB441_p0292a06║開悟之後，作偈曰：「學道須是鐵漢，著手心▆▆▆▆
J39nB441_p0292a07║取無上菩提，一切是非莫管。」此便是古人一▆▆▆
J39nB441_p0292a08║的極切方。莫今日也與麼，明日也與麼，弄到三十，自
J39nB441_p0292a09║未免空度一生了。況此時落日啣山之際，風燭艸▆
J39nB441_p0292a10║之年，一寸之陰，當以百寸之金是警，若得朝聞其▆
J39nB441_p0292a11║而夕死，是大幸也。戊午春，予因受應山之請，臨別無
J39nB441_p0292a12║可為念，聊書數語為居士勗焉。更有箇要緊方兒，欲
J39nB441_p0292a13║學此道，須做一箇有氣死人，把十方世界情與無情、
J39nB441_p0292a14║若聖若凡，一齊坐斷，來喫山僧手一頓拄杖子。
J39nB441_p0292a15║送明愷二化士出山示語。「青山萬朵，白雲數封，有條
J39nB441_p0292a16║攀條的，要向紅塵堆裏、聚落叢中插一隻手，扶起淨
J39nB441_p0292a17║山巴鼻，正是科發少年第，龍頭屬老成，莖艸瓊樓，再
J39nB441_p0292a18║開生面。老僧只得從傍喝彩，唱箇善為道路曲子。」良
J39nB441_p0292a19║久，曰：「囉囉招，囉囉搖，囉囉送。還有末後一句，待渠新
J39nB441_p0292a20║化歸來，為渠說破。」
J39nB441_p0292a21║
J39nB441_p0292a22║
J39nB441_p0292a23║
J39nB441_p0292a24║　　　寶慶府邵陽縣弟子謝學禮、法名
J39nB441_p0292a25║　　　德智，捐資刊行
J39nB441_p0292a26║　　萬峰▆出山▆王錄卷一。惟冀當來
J39nB441_p0292a27║　　　世中，得大總持，成一切智。
J39nB441_p0292a28║
J39nB441_p0292a29║
J39nB441_p0292a30║萬峰汶翁童真和尚語錄卷一