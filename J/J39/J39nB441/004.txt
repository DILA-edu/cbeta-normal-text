J39nB441_p0300b01║宗統頌
J39nB441_p0300b02║西蜀嗣相沙門至善頌
J39nB441_p0300b03║南嶽第一世
J39nB441_p0300b04║南嶽懷讓禪師，金州杜氏子。唐儀鳳二年四月八日
J39nB441_p0300b05║降生，有白氣屬天。太史奏之高宗，宗問：「是何祥乎？」對
J39nB441_p0300b06║曰：「國之法器，不染世榮。」宗敕金州太守韓偕親往存
J39nB441_p0300b07║慰。年十歲，惟樂書。有玄靜三藏告師父母曰：「此子若
J39nB441_p0300b08║出家，必獲上乘，廣度眾生。」垂拱三年，年十五，依荊州
J39nB441_p0300b09║玉泉寺弘景律師出家。通天二年受戒，習毗尼藏。遇
J39nB441_p0300b10║同學坦然，相與謁嵩山安公。安令詣曹溪見六祖，悟
J39nB441_p0300b11║緣具六祖章中。師既得法，侍祖復十五年。先天二年，
J39nB441_p0300b12║往衡嶽，居般若寺。　開元中，有沙門道一在衡嶽，常
J39nB441_p0300b13║習坐禪。師知是法器，往問曰：「大德坐禪圖甚麼？」一曰：
J39nB441_p0300b14║「圖作佛。」師乃取一磚，於彼庵前石上磨。一曰：「磨作甚
J39nB441_p0300b15║麼？」師曰：「磨作鏡。」一曰：「磨磚豈得成鏡耶？」師曰：「磨磚既
J39nB441_p0300b16║不成鏡，坐禪豈得作佛？」一曰：「如何即是？」師曰：「如牛駕
J39nB441_p0300b17║車，車若不行，打車即是？打牛即是？」一無對。師又曰：「汝
J39nB441_p0300b18║學坐禪，為學作佛？若學坐禪，禪非坐臥。若（學作）佛，佛非
J39nB441_p0300b19║定相。於無住法，不應取捨。汝若作佛，即是殺佛。若執
J39nB441_p0300b20║坐（目），非達其理。」一聞示誨，如飲醍醐。禮拜問曰：「如何
J39nB441_p0300b21║用心，即合無柜三昧？」師曰：「汝學心地法門，如〡種子。
J39nB441_p0300b22║我說法要，譬彼天澤。汝緣合故，當見其道。」又問：「道非
J39nB441_p0300b23║色相，云何能見？」師曰：「心地法眼，能見乎道。無相三昧，
J39nB441_p0300b24║亦復然矣。」一曰：「有成壞否？」師曰：「若以成壞聚散而見
J39nB441_p0300b25║道者，非見道也。聽吾偈曰：心地舍諸種，遇澤悉皆萌。
J39nB441_p0300b26║三昧華無相，何壞復何成？」一蒙開悟，心意超然。侍奉
J39nB441_p0300b27║九秋，日益玄奧。
J39nB441_p0300b28║頌：南嶽磨磚底相分，馬師郵樣越光新，都盧心地
J39nB441_p0300b29║無差法，終不從他語下熏。
J39nB441_p0300b30║南嶽第二世
J39nB441_p0300c01║江西道一禪師，漢州什邡縣人，姓馬氏，故俗稱馬祖。
J39nB441_p0300c02║容貌奇異，牛行虎視，引舌過鼻，足下有二輪文。幼歲
J39nB441_p0300c03║於本邑羅漢寺出家，受具於渝州圓律師。開元中，習
J39nB441_p0300c04║定衡嶽，遇讓和尚，發明大事。同參六人，惟師密授心
J39nB441_p0300c05║印。始居建陽佛跡嶺，遷於臨川，次至南康龔公山。
J39nB441_p0300c06║大曆中，連帥路嗣恭請師開法，四方學者雲集。僧問：
J39nB441_p0300c07║「和尚為甚麼說即心即佛？」師曰：「為止小兒啼。」曰：「啼止
J39nB441_p0300c08║時如何？」師曰：「非心非佛。」曰：「除此二種人來，如何指示？」
J39nB441_p0300c09║師曰：「向伊道不是物。」
J39nB441_p0300c10║頌：不是物，推倒天關並地軸，馬師元是漢州人，撰
J39nB441_p0300c11║飲綿州藥一服。
J39nB441_p0300c12║南嶽第三世
J39nB441_p0300c13║洪州百丈懷海禪師，福州長樂人，王氏子。兒時隨母
J39nB441_p0300c14║入寺拜佛，指佛像問母曰：「此為誰？」母曰：「佛也。」師曰：「形
J39nB441_p0300c15║容與人無異，我後亦當作佛。」丱歲離塵，三學該練，參
J39nB441_p0300c16║馬祖為侍者。檀越每送齋來，纔揭開盤蓋，祖便拈起
J39nB441_p0300c17║一片胡餅示眾云：「是什麼？」每每如此，經三年。一日，侍
J39nB441_p0300c18║祖行次，見一群野鴨飛過，祖曰：「是什麼？」師曰：「野鴨子。」
J39nB441_p0300c19║祖曰：「什處去也？」師曰：「飛過去也。」祖遂把師鼻扭，負痛
J39nB441_p0300c20║失聲。祖曰：「又道飛過去也。」師於言下有省。
J39nB441_p0300c21║頌：馬師垂示貴當仁，直下全無方寸心，輕薄不隨
J39nB441_p0300c22║流水去，落霞猶傍老山親。
J39nB441_p0300c23║南嶽第四世
J39nB441_p0300c24║洪州黃檗希運禪師，閩人也。幼於本州黃檗山出家，
J39nB441_p0300c25║額間隆起如珠，音辭朗潤，志意沖淡。後至洛京行乞，
J39nB441_p0300c26║吟添缽聲，有一嫗出荊扉間曰：「太無厭生。」師曰：「汝猶
J39nB441_p0300c27║未施，責我無厭何耶？」嫗笑而掩扉，師異之，進而語，多
J39nB441_p0300c28║所發藥。師須臾辭去，嫗告之曰：「可往南昌見馬大師。」
J39nB441_p0300c29║至南昌，馬師已示寂，遂往石門謁塔。時百丈禪師廬
J39nB441_p0300c30║於塔旁，乃性參百丈，丈問：「巍巍堂堂從何方來？」師曰：
J39nB441_p0301a01║「巍巍堂堂從嶺南來。」丈曰：「巍巍堂堂當為何事？」師曰：
J39nB441_p0301a02║「巍巍堂堂不為別事。」便禮拜問▆：「▆上宗乘如何指
J39nB441_p0301a03║示？」丈良久，師曰：「不可教後人斷絕去也。」丈曰：「將謂汝
J39nB441_p0301a04║是個人。」乃起入方丈，師隨後入曰：「某甲特來。」丈曰：「若
J39nB441_p0301a05║爾，則他後不得孤負吾。」丈一日舉再參馬祖被喝話，
J39nB441_p0301a06║師遂領旨。
J39nB441_p0301a07║頌：宇宙空來幾個知，也須撤下古摩尼，雄山路險
J39nB441_p0301a08║無人到，坐臥雲房誰共栖。
J39nB441_p0301a09║南嶽第五世
J39nB441_p0301a10║鎮州臨濟義玄禪師，曹州南華邢氏子。幼負出塵之
J39nB441_p0301a11║志，及落髮進具，便慕禪宗。初在黃檗會中，行業純一。
J39nB441_p0301a12║時睦州為第一座，乃問：「上座在此多少時？」師曰：「三年。」
J39nB441_p0301a13║州曰：「曾問否？」師曰：「不曾參問，不知問個什麼？」州曰：「何
J39nB441_p0301a14║不問堂頭和尚：『如何是佛法的的大意？』」師便去問，聲
J39nB441_p0301a15║未絕，檗便打。師下來，州曰：「問話作麼生？」師曰：「某甲問
J39nB441_p0301a16║聲未絕，和尚便打，某甲不會。」州曰：「但更去問。」師又問，
J39nB441_p0301a17║檗又打。如是三度問，三度被打。師白州曰：「早承激勸
J39nB441_p0301a18║問法，累蒙和尚賜棒，自恨障緣，不領深旨。今且辭去。」
J39nB441_p0301a19║州曰：「汝若去，須辭和尚了去。」師禮拜退。州先到黃檗
J39nB441_p0301a20║處曰：「問話土座雖是後生，卻甚奇特。若來辭，方便接
J39nB441_p0301a21║伊。巴後為一株大樹，覆蔭天下人去在。」師來日辭黃
J39nB441_p0301a22║檗，檗曰：「不須他去，祗往高安灘頭參大愚，必為汝說。」
J39nB441_p0301a23║師到大愚，愚曰：「什處來？」師曰：「黃檗。」愚曰：「黃檗有何言
J39nB441_p0301a24║句？」師曰：「某甲三度問佛法的的大意，三度被打，不知
J39nB441_p0301a25║某甲有過無過？」愚曰：「黃檗與麼老婆心切，為汝得徹
J39nB441_p0301a26║困，更來者裏問有過無過？」師於言下大悟，乃曰：「元來
J39nB441_p0301a27║黃檗佛法無多子。」愚搊住曰：「者尿床鬼子！適來道有
J39nB441_p0301a28║過無過，如今卻道黃檗佛法無多子。你見個什麼道
J39nB441_p0301a29║理？速道！速道！」師於大愚肋下築三拳，愚拓開曰：「汝師
J39nB441_p0301a30║黃檗，非干我事。」師辭大愚，卻回黃檗。檗見便問：「者漢
J39nB441_p0301b01║來來去去，有什了期？」師曰：「秖為老婆心切。」便人事了，
J39nB441_p0301b02║侍立。檗問：「什處去來？」師曰：「昨蒙和尚慈旨，令參大愚
J39nB441_p0301b03║去來。」檗曰：「大愚有何言句？」師舉前話。檗曰：「大愚老漢
J39nB441_p0301b04║饒舌，待來痛與一頓。」師曰：「說什待來？即今便打。」隨後
J39nB441_p0301b05║便掌。檗曰：「者風顛漢來者裡捋虎鬚。」師便喝。檗喚侍
J39nB441_p0301b06║者：「引者風顛漢參堂去。」
J39nB441_p0301b07║頌：痛施三頓惡椎來，劈破華山萬嶂開，淨洗濃▆
J39nB441_p0301b08║空索遠，自知高出五雲才。
J39nB441_p0301b09║頌：佛法無多子，　全提暴得生。金▆▆▆▆，眾言
J39nB441_p0301b10║下分。點的舊時甚話處，丈夫端不與人群。
J39nB441_p0301b11║南嶽第六世
J39nB441_p0301b12║魏府興化存獎禪師，初在臨濟為侍者，洛浦來參，濟
J39nB441_p0301b13║問：「什處來？」浦曰：「鑾城。」濟曰：「有事相借問，得麼？」浦曰：「新
J39nB441_p0301b14║戒不會。」濟曰：「打破大唐國，覓個不會底人也無？參堂
J39nB441_p0301b15║去！」師隨後請問曰：「適來新到是成褫他？不成褫他？」濟
J39nB441_p0301b16║曰：「我誰管你成褫不成褫？」師曰：「和尚秪解將死雀就
J39nB441_p0301b17║地彈，不解將一轉語蓋覆卻。」濟曰：「你又作麼生？」師曰：
J39nB441_p0301b18║「請和尚作新到。」濟遂曰：「新戒不會。」師曰：「卻是老僧罪
J39nB441_p0301b19║過。」濟曰：「你語藏鋒。」師擬議，濟便打。至晚，濟又曰：「我今
J39nB441_p0301b20║日問新到，是將死雀就地彈？就窠子裡打？及至你出
J39nB441_p0301b21║得語，又喝起了，向青雲裡打。」師曰：「草賊大敗！」濟便打。
J39nB441_p0301b22║後在三聖會裡為首座，常曰：「我向南方行腳一遭，拄
J39nB441_p0301b23║杖頭不曾撥著一個會佛法底人。」三聖聞得，問曰：「你
J39nB441_p0301b24║具個什麼眼，便恁麼道？」師便喝，聖曰：「須是你始得。」後
J39nB441_p0301b25║大覺聞舉，遂曰：「作麼生得風吹到大覺門裡來？」師後
J39nB441_p0301b26║到大覺為院主，一日，覺喚：「院主！我聞你道：『向南方行
J39nB441_p0301b27║腳一遭，拄杖頭不曾撥著一個會佛法底。』你憑個什
J39nB441_p0301b28║麼道理與麼道？」師便喝，覺便打；師又喝，覺又打。師來
J39nB441_p0301b29║日從法堂過，覺召：「院主！我直下疑你昨日者兩喝。」師
J39nB441_p0301b30║又喝，覺又打；師再喝，覺亦打。師曰：「某甲於三聖師兄
J39nB441_p0301c01║處學得個賓主句，總被師兄打倒了也。願與某甲侶，
J39nB441_p0301c02║安樂法門。」覺曰：「者瞎漢來者裡納敗闕。脫下衲衣，痛
J39nB441_p0301c03║打一頓。」師於言下薦得臨濟先師於黃檗處喫棒底
J39nB441_p0301c04║道理。
J39nB441_p0301c05║頌：聞風扣籲辨來機，作者頻遭古道迷，直下為伊
J39nB441_p0301c06║全落處，者回非是報恩時。
J39nB441_p0301c07║南嶽第七世
J39nB441_p0301c08║汝州南院慧顒禪師，上堂：「赤肉團上，壁立千仞。」僧問：
J39nB441_p0301c09║「『赤肉團上，壁立千仞。』豈不是和尚道？」師曰：「是。」僧便掀
J39nB441_p0301c10║倒禪床。師曰：「者瞎漢亂做！」僧擬議，師便打趁出。
J39nB441_p0301c11║頌：妙出重圍肆志高，不從言下逞英豪，咸陽夜設
J39nB441_p0301c12║長蛇陣，暗裡傷人那用刀。
J39nB441_p0301c13║南嶽第八世
J39nB441_p0301c14║汝州風穴延沼禪師，餘杭劉氏子。少魁礨有英氣，於
J39nB441_p0301c15║書無所不觀，然無經世意。父兄強之仕，一應舉至京
J39nB441_p0301c16║師，即東歸，從開元寺智恭律師剃髮受具。遊講肆，玩
J39nB441_p0301c17║法華玄義，修止觀定慧。夙師爭下之，棄去遊名山。後
J39nB441_p0301c18║因寓止華嚴為維那，屬廓侍者從南院來，師心奇之，
J39nB441_p0301c19║因結為友，遂默悟三玄旨要。歎曰：「臨濟用處如是耶？」
J39nB441_p0301c20║廓使見南院。師遂參院，入門不拜。院曰：「入門須辨主。」
J39nB441_p0301c21║師曰：「端的請師分。」院於左腳拍一拍，師便喝。院於右
J39nB441_p0301c22║膝拍一拍，師又喝。院曰：「左邊一拍且置。右邊一拍作
J39nB441_p0301c23║麼生。」師曰：「瞎。」院拈棒。師曰：「莫盲枷瞎棒。奪打和尚，莫
J39nB441_p0301c24║言不道。」院擲下棒曰：「今日被黃面浙子鈍置一場。」師
J39nB441_p0301c25║曰：「和尚大似持缽不得。詐道不饑。」院曰：「闍黎曾到此
J39nB441_p0301c26║間麼？」師曰：「是何言歟。」院曰：「老僧好好相借問。」師曰：「也
J39nB441_p0301c27║不得放過。」便下。參眾了，卻上堂頭禮謝。院曰：「闍黎曾
J39nB441_p0301c28║見什麼人來？」師曰：「在襄州與廓侍者同夏。」院曰：「親見
J39nB441_p0301c29║作家來。」院問：「南方一棒作麼商量。」師曰：「作奇特商量。」
J39nB441_p0301c30║師卻問：「和尚此間一棒作麼商量？」院拈棒曰：「棒下無
J39nB441_p0302a01║生忍，臨機不見師。」師於言下大徹玄旨，遂依止六年。
J39nB441_p0302a02║頌：直造懸嵒上上關，個中潦倒幾人閒。幾人閒，空
J39nB441_p0302a03║磊落，百草頭邊光灼灼，信手拈來用得著。
J39nB441_p0302a04║南嶽第九世
J39nB441_p0302a05║汝州首山省念禪師，萊州狄氏子。受業於本郡南禪
J39nB441_p0302a06║寺，纔具尸羅，遍遊叢席。常密誦《法華經》，眾目為念法
J39nB441_p0302a07║華。晚於風穴會中充知客。一日侍立次，穴乃垂涕告
J39nB441_p0302a08║之曰：「不幸臨濟之道至吾將墜於地。」師曰：「觀此一眾，
J39nB441_p0302a09║豈無人耶？」穴曰：「聰明者多，見性者少。」師曰：「如某者如
J39nB441_p0302a10║何？」穴曰：「吾維望子之久，猶恐耽著此經，不能放下。」師
J39nB441_p0302a11║曰：「此亦可事，願聞其要。」穴遂上堂，舉世尊以青蓮目
J39nB441_p0302a12║顧視大眾，乃曰：「正當恁麼時，且道說個什麼？若道不
J39nB441_p0302a13║說，又是埋沒先聖。且道說個什麼？」師乃拂袖下去。穴
J39nB441_p0302a14║擲下拄杖，歸方丈。侍者隨後請益曰：「念法華因什不
J39nB441_p0302a15║祗對和尚？」穴曰：「念法華會也。」次日，師與真園頭同上
J39nB441_p0302a16║問訊次，穴問真曰：「作麼生是世尊不說說？」真曰：「鵓鳩
J39nB441_p0302a17║樹頭鳴。」穴曰：「汝作許多癡福作麼？何不體究言句？」又
J39nB441_p0302a18║問師曰：「汝作麼生？」師曰：「動容揚古路，不墮悄然機。」穴
J39nB441_p0302a19║謂真曰：「汝何不看念法華下語？」
J39nB441_p0302a20║頌：下是寒泉上碧空，風光恰與一般同，柰何猶有
J39nB441_p0302a21║中心樹，千古遺來恨不窮。
J39nB441_p0302a22║南嶽第十世
J39nB441_p0302a23║汾州太子院善昭禪師，生俞氏，太原人。器識沉邃，少
J39nB441_p0302a24║緣飾，有大智。於一切文字，不由師訓，自然通曉。年十
J39nB441_p0302a25║四，父母相繼而亡，孤苦厭世相，剃髮受具。杖策遊方，
J39nB441_p0302a26║所至少留，不喜觀覽。或譏其不韻，師歎之曰：「是何言
J39nB441_p0302a27║之陋哉！從上先德行腳，正以聖心未通，驅馳決擇耳，
J39nB441_p0302a28║不緣山水也。」師歷諸方，見老宿者七十有一人，皆妙
J39nB441_p0302a29║得其家風。最後至首山，問：「百丈捲蓆，意旨如何？」曰：「龍
J39nB441_p0302a30║袖拂聞全體視。」師曰：「師意如可？」曰：「象王行處絕狐蹤。」
J39nB441_p0302b01║於是大悟言下。拜而起曰：「萬古碧潭空界月，再三撈
J39nB441_p0302b02║摝始應知。」
J39nB441_p0302b03║頌：坐斷重門海嶽昏，霜華嚴重碧霄屯，天山定已
J39nB441_p0302b04║中原壯，玉馬頻頻瑞靄吞。
J39nB441_p0302b05║南嶽第十一世
J39nB441_p0302b06║潭州石霜楚圓慈明禪師，出全州清湘李氏。少為書
J39nB441_p0302b07║生，年二十二，依城南湘山隱靜寺得度。其母有賢行，
J39nB441_p0302b08║使之遊方。師連眉秀目，頎然豐碩。然忽繩墨所至，為
J39nB441_p0302b09║老宿所呵，以為少叢林。師崖柴而笑曰：「龍象蹴踏，非
J39nB441_p0302b10║驢所堪。」嘗橐骨董箱，以竹杖荷之。遊襄沔間，與守芝
J39nB441_p0302b11║谷泉俱結伴入洛中。聞汾陽昭禪師道望，決志親依。
J39nB441_p0302b12║時朝廷方問罪河東，潞澤皆屯重兵，多勸其無行。師
J39nB441_p0302b13║不顧，渡大河，登太行，易衣髏廝養，竄名火隊中，露眠
J39nB441_p0302b14║草宿。至龍川，遂造汾陽，昭公壯之。經二年，未許入室。
J39nB441_p0302b15║師詣昭，昭揣其志，必詬罵使令者，或毀詆諸方。及有
J39nB441_p0302b16║所訓，皆流俗鄙事。一夕訴曰：「自至法席，已在夏，不蒙
J39nB441_p0302b17║指示，但增世俗塵勞。念歲月飄忽，己事不明，失出家
J39nB441_p0302b18║之利。」語未卒，昭公熟視，罵曰：「是惡知識，敢裨販我！」怒，
J39nB441_p0302b19║舉杖逐之。師擬伸救，昭公掩其口。師大悟曰：「乃知臨
J39nB441_p0302b20║齊道出常（青）。」服役七年，辭去。
J39nB441_p0302b21║頌：拋手還將展手開，尋常薦得祖師來，夜深誰向
J39nB441_p0302b22║蒼龍窟，奪得驪珠下九陔。
J39nB441_p0302b23║南嶽第十二世
J39nB441_p0302b24║袁州楊岐方會禪師，袁州宜春冷氏子。少警敏，不事
J39nB441_p0302b25║筆研。及出家，閱經典，轍自神會。折節參老宿慈明，自
J39nB441_p0302b26║南源徙道吾、石霜，師皆佐之總院事，依之最久，然未
J39nB441_p0302b27║有省發。每咨參，明曰：「庫司事繁，且去。」他日又問，明曰：
J39nB441_p0302b28║「監寺異時兒孫遍天下在，何用忙為？」一日，明適出，雨
J39nB441_p0302b29║忽作，師偵之小徑，既見，遂搊住曰：「者老漢今日須與
J39nB441_p0302b30║我說，不說打你去。」明曰：「監寺知是般事便休。」語未卒，
J39nB441_p0302c01║師大悟，即拜於泥塗，問曰：「狹路相逢時如何？」明曰：「你
J39nB441_p0302c02║且躲避，我要去那裏去。」師歸來日，具威儀詣方丈禮
J39nB441_p0302c03║謝，明呵曰：「未在。」慈明飯罷，恒山行禪者問道，多失所
J39nB441_p0302c04║在，師闞其出未遠，即撾鼓集眾。慈明怒，數曰：「少叢林
J39nB441_p0302c05║暮而陞座，何從得此規繩乎？」師曰：「汾陽乃晚參也。」
J39nB441_p0302c06║頌：斯道原來無多法，更無多法可傳君，秪將一首
J39nB441_p0302c07║康衢曲，留與羲皇獨自聞。
J39nB441_p0302c08║南嶽第十三世
J39nB441_p0302c09║舒州白雲守端禪師，衡陽葛氏子。幼事翰墨，冠依茶
J39nB441_p0302c10║陵郁禪師皮刂生參揚岐。岐一日忽問：「受業師為誰？」
J39nB441_p0302c11║師曰：「茶陵郁和尚。」岐曰：「吾聞伊過橋，遽搷有省，作偈
J39nB441_p0302c12║甚奇，能記否？」師誦曰：「我有明珠一顆，久被塵勞關鎖，
J39nB441_p0302c13║今朝塵盡光生，照破山河萬朵。」岐笑而趨起，師愕然，
J39nB441_p0302c14║通夕不寐。黎明咨詢之，適歲暮，岐曰：「汝見昨日打敺
J39nB441_p0302c15║儺者麼？」曰：「見。」岐曰：「汝一籌不及渠。」師復駭曰：「何謂也？」
J39nB441_p0302c16║岐曰：「渠愛人笑，汝怕人笑。」師大悟。
J39nB441_p0302c17║頌：笑裡空無索，莫為君提醒髑髏。南山縱火燔枯
J39nB441_p0302c18║樹，白雲猶帶舊時秋。
J39nB441_p0302c19║南嶽第十四世
J39nB441_p0302c20║蘄州五祖法演禪師，綿州鄧氏子。年三十五始棄家，
J39nB441_p0302c21║祝髮受具。往成都習唯識《百法論》，次之南方，所見尊
J39nB441_p0302c22║宿無不以此咨決。洎謁圓照本，古今因緣會盡，惟不
J39nB441_p0302c23║會僧問興化：「四方八面來時如何？」化云：「打中間底。」僧
J39nB441_p0302c24║作禮，化云：「我昨日赴個村齋，中途遇一陣卒風暴雨，
J39nB441_p0302c25║卻向古廟裡避得過。」請益本，本云：「此是臨濟下因緣，
J39nB441_p0302c26║須是問他家兒孫始得。」師遂謁浮山遠，請益前話，遠
J39nB441_p0302c27║云：「我有個譬喻說似你，你一似個三家村裡賣柴漢
J39nB441_p0302c28║子，把個匾擔向十字街頭立地問人，中書堂今日商
J39nB441_p0302c29║量甚麼事？」師默計云：「若如此，大故未在。」遠一日語師
J39nB441_p0302c30║曰：「吾老矣，恐虛度子光陰，可性依白雲。此老雖後生，
J39nB441_p0303a01║吾未識面，但見其頌臨濟三頓棒話有過人處，必能
J39nB441_p0303a02║了子大事。」師潸然禮辭，至白雲，舉僧問南泉摩尼珠
J39nB441_p0303a03║話，雲叱之，師領悟，獻投機偈曰：「山前一片閒田地，叉
J39nB441_p0303a04║手叮嚀問祖翁；幾度賣來還自買，為憐松竹引清風。」
J39nB441_p0303a05║頌：飯罷濃煎白滾湯，三三兩兩共商量，炊巾展缽
J39nB441_p0303a06║成多事，有什閒工較短長。
J39nB441_p0303a07║南嶽第十五世
J39nB441_p0303a08║成都府昭覺克勤佛果禪師，彭州駱氏子，世宗儒。師
J39nB441_p0303a09║兒時日記千言，偶遊妙寂寺，見佛書三復，悵然如獲
J39nB441_p0303a10║舊物，曰：「予殆過去沙門也。」即去家依自省祝髮。出蜀，
J39nB441_p0303a11║首謁玉泉皓，次依金鑾信、大溈哲、黃龍心、東林度，僉
J39nB441_p0303a12║指為法器，而晦堂稱他日臨濟一派屬子矣。最後見
J39nB441_p0303a13║五祖，盡其機用，祖皆不諾，乃謂祖強移換人，出不遜
J39nB441_p0303a14║語，忿然而去。祖曰：「待你著一頓熱病打時，方思量我
J39nB441_p0303a15║在。」師到金山，染寒困極，以平日見處試之，無得力者，
J39nB441_p0303a16║追繹五祖之言，乃自誓曰：「我病稍間，即歸五祖。」病痊
J39nB441_p0303a17║尋歸，祖一見而喜，令即參堂，便入侍寮。方半月，會部
J39nB441_p0303a18║使解印還蜀，詣祖問道，祖曰：「提邢少年曾讀小艷詩
J39nB441_p0303a19║否？有兩句頗相近，頻呼小玉元無事，秪要檀郎認得
J39nB441_p0303a20║聲。」提邪惡諾諾，祖曰：「且仔細。」師適歸，侍立次，問曰：「聞
J39nB441_p0303a21║和尚舉小艷詩，提邢會否？」祖曰：「他秖認得聲。」師曰：「秪
J39nB441_p0303a22║要檀郎認得聲，他既認得聲，為什麼卻不是？」祖曰：「如
J39nB441_p0303a23║何是祖師西來意？庭前柏樹子聻？」師忽有省，遽出，見
J39nB441_p0303a24║雞飛上闌干，鼓翅而鳴，復自謂曰：「此豈不是聲？」遂袖
J39nB441_p0303a25║香入室，通所得，祖曰：「佛祖大事，非小根劣器所能造
J39nB441_p0303a26║詣，吾助汝喜。」祖遍謂山中耆舊曰：「我侍者參得禪也。」
J39nB441_p0303a27║由此所至，推為上首。
J39nB441_p0303a28║頌：烈火光中申一杓，直教膺礙洗空清，丈夫端稟
J39nB441_p0303a29║凌雲志，爭向他人古路行。
J39nB441_p0303a30║南嶽第十六世
J39nB441_p0303b01║臨安府徑山宗杲大慧普覺禪師，宣城奚氏子。其母
J39nB441_p0303b02║夢一僧，黑頰隆鼻，神人衛之，造於臥室。問：「何所居？」對
J39nB441_p0303b03║曰：「嶽北。」覺而有身。哲宗元祐四年己巳十一月十日
J39nB441_p0303b04║巳時生，白光透室，舉邑稱異。年十六出家，十七落髮，
J39nB441_p0303b05║即喜宗門中事。遍閱諸家錄，尤喜雲門、睦州語。嘗疑
J39nB441_p0303b06║五家宗派，元初只是一個達磨，什處有許多門庭？性
J39nB441_p0303b07║俊逸，十九遊方，始從曹洞諸老宿遊，繼謁湛堂，次造
J39nB441_p0303b08║東京謁圜悟，晨夕參請。悟舉東山水上行語令參，師
J39nB441_p0303b09║凡呈四十九轉語，悟不肯。一日，悟陞座，舉雲門語曰：
J39nB441_p0303b10║「天寧即不然，若有人問：『如何是諸佛出身處？』但向他
J39nB441_p0303b11║道：『薰風自南來，殿閣生微涼。』」師聞舉豁然，以白悟。悟
J39nB441_p0303b12║察師雖得前後際斷，動相不生，卻坐淨裸裸處語。師
J39nB441_p0303b13║曰：「也不易，你到者田地，可惜死了不能得活。不疑言
J39nB441_p0303b14║句，是為大病。不見道：『懸岩撒手，自肯承當；絕後再甦，
J39nB441_p0303b15║欺君不得。』須知有者個道理。」乃命居擇木堂，為不釐
J39nB441_p0303b16║務侍者。日　同士大夫閒話，入室日不下三四。每舉
J39nB441_p0303b17║有句無句，如藤倚樹問之，纔開口，悟便曰：「不是。」經半
J39nB441_p0303b18║載，一日同諸客飯，師把箸在手，都忘下口。悟笑曰：「者
J39nB441_p0303b19║漢參黃楊木禪，卻倒縮去。」師曰：「者個道理，恰似狗看
J39nB441_p0303b20║熱油鐺，欲舐舐不得，欲捨捨不得。」悟曰：「你喻得極好，
J39nB441_p0303b21║者個便是金剛圈、栗棘蓬也。」一日，問曰：「聞和尚當時
J39nB441_p0303b22║在五祖曾問者話，不知五祖道什麼？」悟笑而不答。師
J39nB441_p0303b23║曰：「當時須對眾問，如今說亦何妨？」悟曰：「我問：『有句無
J39nB441_p0303b24║句，如藤倚樹，意旨如何？』祖曰：『描也描不成，畫也畫不
J39nB441_p0303b25║就。』又問：『樹倒藤枯時如何？』祖曰：『相隨來也。』」師當下釋
J39nB441_p0303b26║然，曰：「我會也。」悟遂舉數淆訛因緣詰之，師酬對無滯。
J39nB441_p0303b27║悟曰：「始知我不汝欺。」遂著臨濟正宗記付之。
J39nB441_p0303b28║頌：枯藤樹倒又何如，發藥仍推大丈夫，絕後更無
J39nB441_p0303b29║三尺路，濟宗從此見規模。
J39nB441_p0303b30║南嶽第十七世
J39nB441_p0303c01║福州西禪鼎需懶庵禪師，郡之林氏子。幼舉進士有
J39nB441_p0303c02║聲。年二十五，因讀《遺教經》，忽曰：「幾為儒冠誤。」欲去家，
J39nB441_p0303c03║母難之，以親迎在期，師絕之曰：「夭桃紅杏，一時分付
J39nB441_p0303c04║春風；翠竹黃花，此去永為道伴。」竟依保壽禪師為比
J39nB441_p0303c05║丘，遍參名宿。後依妙喜，遂皈心弟子之列。一日，喜問
J39nB441_p0303c06║曰：「內不放出，外不放入，正恁麼時如何？」師擬開口，喜
J39nB441_p0303c07║拈竹篦連打三下。師於此大悟，厲聲曰：「和尚已多了
J39nB441_p0303c08║也。」喜又打，師禮拜，喜笑曰：「今日方知吾不汝欺也。」遂
J39nB441_p0303c09║印以偈，於是聲名喧動叢林。
J39nB441_p0303c10║頌：盡情拈卻與君看，到此方知下口難，直下痛遭
J39nB441_p0303c11║三竹篦，從茲不被古今瞞。
J39nB441_p0303c12║南嶽第十八世
J39nB441_p0303c13║福州鼓山安永木庵禪師，閩縣吳氏子。弱冠為僧，未
J39nB441_p0303c14║幾謁懶庵於雲門。一日入室，庵曰：「不問有言，不問無
J39nB441_p0303c15║言，世尊良久，不得向世尊良久處會。」隨後便喝。倏然
J39nB441_p0303c16║契悟，作禮曰：「不因今日問，爭喪目前機？」庵許之。師因
J39nB441_p0303c17║僧問：「須彌頂上翻身倒卓時如何？」師曰：「未曾見毛頭
J39nB441_p0303c18║星現。」曰：「恁麼則傾湫倒嶽去也。」師曰：「莫亂做。」僧便喝，
J39nB441_p0303c19║師曰：「雷聲浩大，雨點全無。」
J39nB441_p0303c20║頌。目前幾喪盡翻窟，從此春風掃落花，秤錘脫處
J39nB441_p0303c21║忘鉤索，蒲天星斗閃龍蛇。
J39nB441_p0303c22║南嶽第十九世
J39nB441_p0303c23║杭州淨慈悟明晦翁禪師，上堂，舉：「夾山會下一僧到
J39nB441_p0303c24║高亭，纔禮拜，亭便打，僧云：『特來禮拜。』亭亦打，又拜，亭
J39nB441_p0303c25║又打，趁出。僧回，舉似夾山，山云：『會麼？』云：不會。山云：『賴
J39nB441_p0303c26║汝不會，汝若會，即夾山口啞去。』應庵拈云：『高亭一期
J39nB441_p0303c27║忍俊不禁，爭柰拄杖放行太速。者僧當時若是個漢，
J39nB441_p0303c28║莫道高亭、夾山，便是達磨大師出來也斬為三段。何
J39nB441_p0303c29║故？家肥生孝子，國伯有謀臣。』」師云：「高亭、夾山，門庭施
J39nB441_p0303c30║設各得其宜，但中間一人較些子。應庵與麼道，也是
J39nB441_p0304a01║鞏縣茶瓶。」師纂修《聯燈會要》，傳於叢林。
J39nB441_p0304a02║頌：字經三焉烏成馬，真金自有真金價，千載輪來
J39nB441_p0304a03║幾個知，留到於成話杷。
J39nB441_p0304a04║南嶽第二十世
J39nB441_p0304a05║太原苦口良益禪師，參淨慈，慈問曰：「近離什處？」師曰：
J39nB441_p0304a06║「瑞光。」慈曰：「正與麼時，光在什處？」師便喝。慈曰：「且止，汝
J39nB441_p0304a07║道西湖水深多少？」師擬議，慈便打趁出。久之契悟，作
J39nB441_p0304a08║偈曰：「臨機一句，不露絲頭。吹毛纔展，大地全收。」慈曰：
J39nB441_p0304a09║「從上心印，汝今得之。宜處深谷，俟時行化。」
J39nB441_p0304a10║須：轉虎拏龍秖自分，全幾有路不通聞？吹毛求展
J39nB441_p0304a11║天山動，底事何塔舉向君？
J39nB441_p0304a12║南嶽第二十一世
J39nB441_p0304a13║汾州筏渡普慈禪師，初參徑山端、高峰妙，各有契處。
J39nB441_p0304a14║後北還遊燕，如五臺禮文殊，感大士放光，居臺二年。
J39nB441_p0304a15║入太原參益和尚，尚問曰：「行腳高士發足什處？」師曰：
J39nB441_p0304a16║「五臺。」益曰：「文殊與汝說什麼？」師曰：「腳下草鞋唱成一
J39nB441_p0304a17║百文。」益曰：「腳跟為什麼不落地？」師曰：「且喜老漢見得
J39nB441_p0304a18║親切。」益曰：「老僧罪過。」師喝一喝而出。自此常造室中，
J39nB441_p0304a19║久之，益囑曰：「汝緣當在本處，他後設大法藥，宜號筏
J39nB441_p0304a20║渡。」禮謝歸汾州。
J39nB441_p0304a21║頌：坐斷千嵒海氣吞，迴瀾輕挽語猶存，曹溪渡險
J39nB441_p0304a22║如相似，大地溶溶絕浪痕。
J39nB441_p0304a23║南嶽第二十二世
J39nB441_p0304a24║洛京相國一言道顯禪師，鴈門人。生而岐嶷，穎悟英
J39nB441_p0304a25║特。年十二，自願出家。父母難之，師曰：「兒志決矣，未可
J39nB441_p0304a26║強留。」遂落䰂於郡之西山，聽《圓覺》至知幻即離章，頓
J39nB441_p0304a27║然默契，恍若舊識。乃辭師，師曰：「汝志宗門，正其時也。」
J39nB441_p0304a28║遊汾州，謁渡公。渡一見器之，命入侍寮。一日，渡舉竹
J39nB441_p0304a29║篦問曰：「畢竟喚作什麼？」師方進語，被渡驀頭便打，忽
J39nB441_p0304a30║然大悟，便禮拜日：「和尚且上，古人道佛法無多子，非
J39nB441_p0304b01║虛語也。」波曰：「汝今方知吾意耶？」師曰：「和尚大恩，碎身
J39nB441_p0304b02║難報。」渡囑曰：「汝年且幼，時至理彰。」師執勞座下一十
J39nB441_p0304b03║七載。
J39nB441_p0304b04║頌：一椎打斷來時路，繩床走入枇杷樹，衲僧到此
J39nB441_p0304b05║絕遮攔，紗窗幾陣黃梅雨。
J39nB441_p0304b06║南嶽第二十三世
J39nB441_p0304b07║西京小庵行密禪師，初以白衣禮相國一和尚，凡見
J39nB441_p0304b08║便禮拜。一一日謂曰：「道人禮拜且止，佛法在什麼處？」
J39nB441_p0304b09║師方舉首，忽聞板聲鳴，一曰：「只者是。」師從此入，遂求
J39nB441_p0304b10║度。一曰：「汝誠精進，宜名行密。」力參座下三年，一偶舉
J39nB441_p0304b11║馬祖三不是等問，語未絕，師曰：「畢竟如何？」一笑曰：「已
J39nB441_p0304b12║多了也。」師言下得大安樂。一曰：「佛法下衰，正宜潛隱，
J39nB441_p0304b13║毋拘城隍，得安身處最為佳耳。」
J39nB441_p0304b14║頌：白衣曾到鳳池邊，密行行來樂自圓，笑裡有刀
J39nB441_p0304b15║藏不住，方知此道定非傳。
J39nB441_p0304b16║南嶽第二十四世
J39nB441_p0304b17║二仰圓欽禪師，禾之秀水人。遍參諸方，毫無所契。入
J39nB441_p0304b18║西京，謁小庵於旅舍。庵問：「浙中有個伶俐人，汝還見
J39nB441_p0304b19║麼？」師曰：「圓欽鈍漢。」庵曰：「我要個鈍漢作監收，汝還知
J39nB441_p0304b20║麼？」師罔惜。庵曰：「數千里來，可惜錯過。」師遂扣參。一日，
J39nB441_p0304b21║是[川/用]從架上過，撲翻油翁，忽爾頓契。走見庵曰：「某已
J39nB441_p0304b22║捉得了也。」庵搊住云：「道！道！」師曰：「一粒鼠糞，污卻鍋羹。」
J39nB441_p0304b23║庵曰：「瞎漢，參堂去！」
J39nB441_p0304b24║頌：從前踏斷幾緉鞋，千里持來返致災，油瓮忽然
J39nB441_p0304b25║翻老鼠，方知足下無纖埃。
J39nB441_p0304b26║南嶽第二十五世
J39nB441_p0304b27║壽州無念智有禪師，蜀之漢州人。發足南方，遊四明，
J39nB441_p0304b28║登天目。後參二仰，仰問曰：「行腳什處？」師曰：「南方。」仰曰：
J39nB441_p0304b29║「彼中佛法如何？」師曰：「山川無異。」仰曰：「我手何似佛手？」
J39nB441_p0304b30║師良久，仰曰：「莫道無異。」後看興化打維那機緣，始浩
J39nB441_p0304c01║然大徹。作偈曰：「興化打維那，平地遭殃禍。昨夜南山
J39nB441_p0304c02║雲，飛向北山朵。」仰見為之助，喜曰：「不孤到此。」嘉靖初，
J39nB441_p0304c03║迤邐壽州，十有三年而終焉。
J39nB441_p0304c04║頌：佛手驢腳與緣生，興化無端打克賓；有志不從
J39nB441_p0304c05║言下過，南山風捲北山雲。
J39nB441_p0304c06║南嶽第二十六世
J39nB441_p0304c07║荊山懷寶禪師，渚宮人，未詳姓氏。遊壽州，謁無念。念
J39nB441_p0304c08║曰：「躐縣遊州，畢竟為著何事？」師曰：「生死大事，求師拔
J39nB441_p0304c09║度。」念曰：「汝是荊州人麼？」師曰：「是。」念曰：「闍黎即今在什
J39nB441_p0304c10║麼處？」師擬對，念曰：「若便恁麼，猶較些子。佛法不是商
J39nB441_p0304c11║量。參堂去！」師自此潛心座下。念一日喚曰：「闍黎！」師應
J39nB441_p0304c12║諾。念曰：「在什麼處？」師於言下領旨。乃曰：「和尚大慈，真
J39nB441_p0304c13║天人師也。」念滅度後，師嘉靖三十七年隱於終南。
J39nB441_p0304c14║頌：徑接闍黎上上機，踏翻滄海轉相違，馬師去後
J39nB441_p0304c15║行人少，一喚回頭事已非。
J39nB441_p0304c16║南嶽第二十七世
J39nB441_p0304c17║秦嶺鐵牛德遠禪師，自印心於荊山，後庵居秦嶺。一
J39nB441_p0304c18║日，身披紅布褲，頂笠揮鋤地中。朝陽見曰：「者漢好似
J39nB441_p0304c19║一頭軍。」師曰：「看箭。」陽作躲箭勢。師近前，攜手行至一
J39nB441_p0304c20║庵，乃曰：「我名德遠，號鐵牛，乃徑山之裔，在此待人數
J39nB441_p0304c21║十年矣。汝今既來，當為我求人中興祖道。」留住三月，
J39nB441_p0304c22║付偈曰：「就身能打劫，劈筈善奪窩。三玄從此出，三要
J39nB441_p0304c23║不為多。探竿影草主賓分，獅子迷蹤柰我何。」
J39nB441_p0304c24║頌：劈箭急，定乾坤，風雲聚會芥投針。黃沙萬里軒
J39nB441_p0304c25║轅陣，不動干戈自太平。
J39nB441_p0304c26║秦嶺山頭幾共談，罷鋤攜手至幽庵，破來一簇衝
J39nB441_p0304c27║霄漢，月上峨眉出蓋函。
J39nB441_p0304c28║南嶽第二十八世
J39nB441_p0304c29║敘州朝陽聯池月明禪師，即郡之范氏子，係范郡司
J39nB441_p0304c30║馬之後也。幼居林下，一日，有僧過訪不遇，因題聯於
J39nB441_p0305a01║壁，有「阿彌陀佛念也無，無也無，扭落鼻孔」等語。師見
J39nB441_p0305a02║之，忽然厭世，便祝髮就之，彼僧已先去矣。師遂杖笠
J39nB441_p0305a03║南遊，苦辛萬壯，單以是聯為提撕話。久之，洛伽道逢
J39nB441_p0305a04║一僧，偉儀殊異，師在前失腳念佛一聲，僧在後曰：「此
J39nB441_p0305a05║敲門瓦子，著他何用？」師遂問云：「拋卻後如何？」僧云：「葉
J39nB441_p0305a06║落歸根，來時無口。」師始有省發。後過秦嶺，受印鐵牛，
J39nB441_p0305a07║由峨眉返敘州，居郡之朱提山朝陽洞。聚雲來參，師
J39nB441_p0305a08║問曰：「如何是古佛心？」雲即拱手云：「請師尊重。」又問：「不
J39nB441_p0305a09║用音聲與色身，將何喚作本來人？」雲便休去。
J39nB441_p0305a10║頌：直鉤垂釣釣非輕，攪攪河山萬里平，巨斧斫來
J39nB441_p0305a11║根蒂斷，從教枯樹也芳榮。
J39nB441_p0305a12║南嶽第二十九世
J39nB441_p0305a13║忠州聚雲吹萬廣真禪師，敘州宜賓人，姓李氏。其先
J39nB441_p0305a14║三世為婆羅門，父無後，禱佛生焉。降神之日，偶大士
J39nB441_p0305a15║八人臨其舍，一人指語父曰：「此八寶應真出興於世。」
J39nB441_p0305a16║母即厭腥食素，三年離乳。至十五歲，在窗下與同學
J39nB441_p0305a17║讀書，偶覽菊花，慨然歎曰：「此花今歲凋零，來春發生。
J39nB441_p0305a18║嘗聞生死事大無常，迅速讀書，寧免生死？」竟絕學，登
J39nB441_p0305a19║少峨，參浩翁。語載行錄。復返里中，得大慧錄，並獲《正
J39nB441_p0305a20║法眼藏》，如臨舊物。師朝暮參禮，如有所失。後遇一僧
J39nB441_p0305a21║見訪，問曰：「如何是佛？」師擬對，曰：「不是。」再進，曰：「不是。」師
J39nB441_p0305a22║被者一劄，塵念如灰。至午，直僧磨刀次，急問：「如何是
J39nB441_p0305a23║佛？」僧云：「我今日磨剃刀。」師於言下有省。次入朱提，參
J39nB441_p0305a24║朝陽和尚。（語載朝陽章。）師白衣初見朝陽，後歸為祖母說
J39nB441_p0305a25║法。祖母逝後，服闋二年，方謀出家。先一月，有氅衣道
J39nB441_p0305a26║者，謂里人曰：「此處不久當有至人出世。」師果於萬曆
J39nB441_p0305a27║四十一年癸丑秋，踰城入山，禮月明和尚受具。一日，
J39nB441_p0305a28║明謂曰：「汝猶有一句未會。」師即問：「是那一句？」曰：「不用
J39nB441_p0305a29║音聲色身，默然良久，與我現出真空來。」師拂袖便出，
J39nB441_p0305a30║乃自惟曰：「此事不可草草，是中必有玄要。」遂辭之別
J39nB441_p0305b01║山，汲水伐薪，自炊自力。苦參三載，經行危坐，脅不至
J39nB441_p0305b02║蓆。限滿，復入朱提，親近月明和尚。師問曰：「畢竟如何
J39nB441_p0305b03║現出？」明以師手掩其口，豁然大悟。乃曰：「縱然奇特，終
J39nB441_p0305b04║是尋常。」明遂出臨濟正宗付之。後閱《華嚴》，至〈入法界
J39nB441_p0305b05║品〉，毗目仙人執善財手，一須臾間，歷遇佛剎微塵數
J39nB441_p0305b06║世界，參見微塵諸佛，法法不昧，至事事無礙法界，始
J39nB441_p0305b07║解圜悟示張無盡用處。從此五宗淆訛，如韋索貫錢，
J39nB441_p0305b08║了無滯礙。乃策杖風塵，涉海入吳，過▆踵粵，至瀟湘
J39nB441_p0305b09║湖東，霜輪上座請出世開法。上堂，祝　聖罷，次拈云：
J39nB441_p0305b10║「此瓣香轟天碎地，倒嶽傾秋，約破頂門眼睛，熏開眉
J39nB441_p0305b11║毛骨髓，奉為現住西蜀朝陽洞傳臨濟正宗二十四
J39nB441_p0305b12║代月明大和尚，以酬法乳。」上首白椎，乃曰：「劈面迎風
J39nB441_p0305b13║掌，當胸䐊肚拳，具眼衲僧向者裡用得，猶是三五一
J39nB441_p0305b14║輪在在光輝，火樹銀花時時燦爛，半明半暗未夢見
J39nB441_p0305b15║在。呵呵！不是法門無面目，只怕蜈蚣太多足。咦！」二月
J39nB441_p0305b16║十五解制後歸蜀，御史無無田公延居書閣，乃建聚
J39nB441_p0305b17║雲禪林。師出世三十年，道場五坐，語錄二十卷、廣錄
J39nB441_p0305b18║五十卷。先是，水部熊公汝學鋟梓通行。師相好具足，
J39nB441_p0305b19║慈和忠恕，智慧淵沖，誨人不倦。偶示疾，是月（山神）夜哭，
J39nB441_p0305b20║樹木摧折，病中歌唱自娛。三月前，謂侍僧曰：「我臨終
J39nB441_p0305b21║須大喝而去。」崇禎十二年己卯七月三十日，索筆書
J39nB441_p0305b22║偈云：「朝打三千，暮打八百，要會聚雲，眉毛出血。」投筆
J39nB441_p0305b23║危坐至午，果大喝聲而逝。閣維煙至松羃，結為五彩
J39nB441_p0305b24║荷香，遍地起骨，得黃金鎖子三莖、五色舍利三百餘
J39nB441_p0305b25║顆，齒化為紫色，入土者無數。平都地藏院迎十二顆
J39nB441_p0305b26║建塔，餘皆塔於本寺三目山之陽。
J39nB441_p0305b27║頌：對面重臨作者看，要伊言下起波瀾，子規夜血
J39nB441_p0305b28║巫峰樹，回首騰騰十二山。
J39nB441_p0305b29║南嶽第三十世
J39nB441_p0305b30║忠州怡平慶忠鐵壁慧機禪師，營山羅氏子，家世以
J39nB441_p0305c01║一經傳多科弔。師生而貌偉，氣骨不凡。八歲，父見背，
J39nB441_p0305c02║即隨母齋，是夕見黃龍長數十丈，凌霄騰於師頂，師
J39nB441_p0305c03║指謂兄，兄曰：「龍也。」有精唐舉術者，見師相而異之，視
J39nB441_p0305c04║師指掌中有龍鳳蓮華、麟魚鳥獸文，稱許不置。師方
J39nB441_p0305c05║就童塾，業鉛塹，日記數百行，漸能工羔鴈具，膾炙人
J39nB441_p0305c06║口，里中名俊咸稱之曰：「此羅氏龍文也。」時有元白道
J39nB441_p0305c07║者，隱邑之大蓬山，師往來叩問，雅意玄學，道者石扃
J39nB441_p0305c08║嵒戶，辟穀半載，師慕之。母兄為師親迎，師辭之，兄曰：
J39nB441_p0305c09║「汝清姿映玉，摛藻過人，淡墨紅綾，木天一鳳，柰何作
J39nB441_p0305c10║出塵想，從黃冠遊耶？」師曰：「人各有志，從所願耳。」遂於
J39nB441_p0305c11║天啟壬戌二月十九潛遁，圖入山計。行次大竹，築室
J39nB441_p0305c12║松間，掩關危坐無晝夜，日食米二握，沸湯淡飲，五味
J39nB441_p0305c13║俱斷。關中三載，心形益暢，目中屢矚異相種種，疑情
J39nB441_p0305c14║頓起，欲扣元白以釋其惑。出關訪之，而白去終南，路
J39nB441_p0305c15║多阻，師方雉髮孑身，抵忠城參聚雲，雲曰：「奚往？」師白
J39nB441_p0305c16║以終南尋道者事，雲笑曰：「子真昧於尋師者。」師見雲
J39nB441_p0305c17║丰儀迥異，願皈心弟子之列，雲曰：「若向來事道固善
J39nB441_p0305c18║矣，猶落傍蹊，子欲我說，夏後可也。」夏蒲欲求開示，妒
J39nB441_p0305c19║者恐師暗承衣缽，每至隔之，忽雲出方丈，師跪乞，雲
J39nB441_p0305c20║大笑而法，師自泣曰：「遇至人而不得一授。」遂欲捐軀
J39nB441_p0305c21║赴水，僧有諭以從講肆者，師至聽畢，後參聚雲。未幾，
J39nB441_p0305c22║聞朝陽老人來酆陵，師侍雲，溯舟往見，隨眾參禮，因
J39nB441_p0305c23║請益朝陽。陽曰：「只者是。」師問曰：「只者是，還參什麼？」陽
J39nB441_p0305c24║曰：「放汝三十棒。」後雲以金陵之遊，聞天童悟唱道四
J39nB441_p0305c25║明，師欲暫辭適浙。雲曰：「天童接人固直捷孤硬，但恐
J39nB441_p0305c26║一去便不遇老僧宗旨，負汝數年辛苦矣。」於是奉侍
J39nB441_p0305c27║還蜀。雲乃命師總院事，自疑此生果與禪無緣乎？遂
J39nB441_p0305c28║盡力院中。經七日，隨眾念誦畢，登塌，忽覺渾身骨碎，
J39nB441_p0305c29║大笑不止，遂拈偈進呈。雲不之印，復力究三年。忽一
J39nB441_p0305c30║日大徹，無論玄要、宗旨、祖意、教意，有庖丁解牛之勢，
J39nB441_p0306a01║入室密啟。雲笑曰：「汝會老僧意麼？」師曰：「和尚大慈，為
J39nB441_p0306a02║入徹底。」自後開堂，師皆首眾焉。雲滅後，願廬墓三年。
J39nB441_p0306a03║崇禎辛巳，酆陵四眾堅請出世平都地藏院。上堂，橫
J39nB441_p0306a04║按拄杖云：「慣弄靈蛇之勢，赫赫萬層；活捉生馬之威，
J39nB441_p0306a05║昂昂千里。撒縵天網，打稱意魚；放破空矢，落沖霄鶴。
J39nB441_p0306a06║點即不到，到即不點。正恁麼時，且問是誰家風月？」卓
J39nB441_p0306a07║一卓曰：「一個星子三隻腳，家家秤錘五個眼。」僧競出
J39nB441_p0306a08║問話，師下座，以拄杖一時打散。上堂：「貴買朱砂畫月，
J39nB441_p0306a09║打牛打車不別。憎檻欣籠，柰何磨磚作鏡？爭得鳧脛
J39nB441_p0306a10║天然不長，截鶴繢之則疾。」召大眾云：「且道阿膩吒峰
J39nB441_p0306a11║今日有幾人作舞？」師著有《藥病隨宜》、《慶忠集》二書，通
J39nB441_p0306a12║行海內，生平踐履備之，全錄不贅。
J39nB441_p0306a13║頌：曾向龍頷採珠落，華劈雲山萬朵開，發藥固將
J39nB441_p0306a14║𩕳腦去，不從祖父授深來。
J39nB441_p0306a15║
J39nB441_p0306a16║
J39nB441_p0306a17║
J39nB441_p0306a18║
J39nB441_p0306a19║
J39nB441_p0306a20║宗統頌（終）
J39nB441_p0306a21║
J39nB441_p0306a22║
J39nB441_p0306a23║　（三楚弟子　海偏　海真　德示
J39nB441_p0306a24║　德勝　德成　▆▆　▆▆　▆▆）