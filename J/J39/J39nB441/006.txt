J39nB441_p0313c01║萬峰童真和尚湘山頌古卷下
J39nB441_p0313c02║侍者寂慧錄
J39nB441_p0313c03║睦州問一秀才聞先輩會二十四家書法是否才
J39nB441_p0313c04║曰不敢州以拄杖空中點云會麼才云不會州云
J39nB441_p0313c05║秪這一點尚不會說甚麼二十四家書法。
J39nB441_p0313c06║秀才單怕懞懂凶鬼亦畏惡人睦州好箇一點只是
J39nB441_p0313c07║不入書林。
J39nB441_p0313c08║夾山示眾目前無法意在目前不是目前法非耳
J39nB441_p0313c09║目之所到。
J39nB441_p0313c10║身在海中休覓水日行嶺上莫尋山夾山在此三十
J39nB441_p0313c11║載病入膏肓也大難也大難拈來只見玉珊珊。
J39nB441_p0313c12║藥山參石頭問三乘十二分教某甲粗知嘗聞南
J39nB441_p0313c13║方直指人心見性成佛實未明了乞師慈悲指示
J39nB441_p0313c14║頭云恁麼也不得不恁麼也不得恁麼不恁麼總
J39nB441_p0313c15║不得山不領悟頭云子因緣不在此且往江西馬
J39nB441_p0313c16║大師處去山到馬祖處亦如前問祖云我有時教
J39nB441_p0313c17║伊揚眉瞬目有時不教伊揚眉瞬目有時教伊揚
J39nB441_p0313c18║眉瞬目者是有時教伊揚眉瞬目者不是山於是
J39nB441_p0313c19║有省。
J39nB441_p0313c20║東西非異戶作用有殊方我唱陽春調君吟白雪腔
J39nB441_p0313c21║雲留芳樹晚峰落遠天長踏轉舊時路星殘入曉霜。
J39nB441_p0313c22║靈樹因僧問如何是祖師西來意樹默然後門人
J39nB441_p0313c23║欲選此語上碑乃問雲門先師默然處如何上碑
J39nB441_p0313c24║門云師。
J39nB441_p0313c25║靈樹一語未曾言天搖地動古今悉雲門一字入公
J39nB441_p0313c26║門縱是九牛拽不出。
J39nB441_p0313c27║定上座參臨濟問如何是佛法大意濟下禪床擒
J39nB441_p0313c28║住打一掌便拓開定佇立傍僧云定上座何不禮
J39nB441_p0313c29║拜定纔作禮忽然大悟。
J39nB441_p0313c30║擒來一掌夢魂間禮拜拓開當等閒懊恨傍人擅多
J39nB441_p0314a01║口無端又被葛藤攀。
J39nB441_p0314a02║洞山與泰首座喫果子次乃問有一物上拄天下
J39nB441_p0314a03║拄地黑似漆嘗在動用中動用中收不得且道過
J39nB441_p0314a04║在甚麼處泰曰過在動用中山喚侍者掇退果棹。
J39nB441_p0314a05║洞山真是面無情將盤黑子換人睛首座若能知著
J39nB441_p0314a06║數飽餐一席樂欣欣。
J39nB441_p0314a07║洞山因僧問寒暑到來如何迴避山云何不向無
J39nB441_p0314a08║寒暑處去曰如何是無寒暑處山曰寒時寒殺闍
J39nB441_p0314a09║黎熱時熱殺闍黎。
J39nB441_p0314a10║無寒暑處堪迴避迴避須從寒暑間昨夜松門且高
J39nB441_p0314a11║臥一天星斗下幽關。
J39nB441_p0314a12║漸源侍道吾往一家弔慰源撫棺曰生耶死耶吾
J39nB441_p0314a13║曰生也不道死也不道源曰為甚麼不道吾曰不
J39nB441_p0314a14║道不道歸至中路源曰和尚今日若不與某甲道
J39nB441_p0314a15║打和尚去也吾曰打即任打道即不道源便打後
J39nB441_p0314a16║造石霜霜曰前來打先師因緣會也未源曰卻請
J39nB441_p0314a17║和尚道一轉語霜曰不見道生也不道死也不道
J39nB441_p0314a18║源遂禮拜設齋懺悔他日持鍬於法堂上從東過
J39nB441_p0314a19║西從西過東霜曰作甚麼源曰覓先師靈骨霜曰
J39nB441_p0314a20║洪波浩渺白浪滔天覓甚先師靈骨源曰正好著
J39nB441_p0314a21║力霜曰這裏針劄不入著甚麼力源持鍬肩上便
J39nB441_p0314a22║行。
J39nB441_p0314a23║漸源不透死生關卻要先師露一線不知大開東閣
J39nB441_p0314a24║門奈何苦苦求方便後來饒舌是石霜白浪洪波看
J39nB441_p0314a25║不見看不見先師面目方纔驗。
J39nB441_p0314a26║俱胝和尚凡有所問只豎一指自云我得天龍一
J39nB441_p0314a27║指頭禪一生受用不盡。
J39nB441_p0314a28║作人須要俓正不可誑惑癡呆天龍一生大病俱胝
J39nB441_p0314a29║親受其災。
J39nB441_p0314a30║夾山因僧問如何是夾山境山曰猿抱子歸青嶂
J39nB441_p0314b01║外鳥啣花落碧嵒前法眼云我二十年只作境話
J39nB441_p0314b02║會。
J39nB441_p0314b03║抱子啣花二十春看來都是眼中塵而今依舊家山
J39nB441_p0314b04║下鳥自吟幽花自新。
J39nB441_p0314b05║投子因僧問月未圓時如何子曰吞卻三箇四箇
J39nB441_p0314b06║曰圓後如何子曰吐卻七箇八箇。
J39nB441_p0314b07║吞吐缺圓未減增松梢斜影一般清直須掉轉光明
J39nB441_p0314b08║殿把手將相一路行。
J39nB441_p0314b09║投子因僧問曹溪如指月靈山如畫月如何是真
J39nB441_p0314b10║月子曰昨夜三更轉向西。
J39nB441_p0314b11║畫月指月非真月三更之後為你說請君覆卻水晶
J39nB441_p0314b12║盤身在海中休叫渴。
J39nB441_p0314b13║仰山住東平時溈山令僧送書并鏡仰提起示眾
J39nB441_p0314b14║曰且道是溈山鏡東平鏡若道是東平鏡又是溈
J39nB441_p0314b15║山送來若道是溈山鏡又在東平手裏道得則留
J39nB441_p0314b16║取道不得即撲碎去也眾無語遂撲破。
J39nB441_p0314b17║懊恨溈山老不經又將書鏡累東平若非大仰知端
J39nB441_p0314b18║的輪到而今礙殺人。
J39nB441_p0314b19║仰山侍溈山遊山忽鴉啣一紅柿落在面前仰取
J39nB441_p0314b20║柿拭過呈溈山山云子甚處得來仰曰此是和尚
J39nB441_p0314b21║道德所感溈云汝也不得無分即分半與仰。
J39nB441_p0314b22║子父遊山各見山一株紅柿落林間分明細事何多
J39nB441_p0314b23║事只要師資同苦甘。
J39nB441_p0314b24║仰山問溈山大用現前請師辨白溈下座歸方丈
J39nB441_p0314b25║仰隨入溈問子適來問甚麼話仰再舉溈曰還記
J39nB441_p0314b26║得吾答語否仰曰記得溈曰你試舉看仰珍重出
J39nB441_p0314b27║去溈曰錯仰回首曰閑師弟若來莫道某甲無語。
J39nB441_p0314b28║魚鳥胸中意思風來水面文章不必驚群動眾自然
J39nB441_p0314b29║事事成行。
J39nB441_p0314b30║仰山問僧近離甚處曰廬山山曰曾到五老峰麼
J39nB441_p0314c01║曰不曾到山曰闍黎不曾遊山雲門云此語皆為
J39nB441_p0314c02║慈悲之故有落艸之談。
J39nB441_p0314c03║廬山面目儼然這僧決未親到若是撥艸瞻風足下
J39nB441_p0314c04║何曾欠少。
J39nB441_p0314c05║德山到溈山挾複子於法堂上從西過東從東過
J39nB441_p0314c06║西顧視云無無便出至門首卻云也不得艸艸復
J39nB441_p0314c07║具威儀重入相見溈山坐次德提起坐具云和尚
J39nB441_p0314c08║溈擬取拂子德便喝拂袖而出背卻法堂著艸鞋
J39nB441_p0314c09║便行溈至晚問首座適來新到在甚麼處座云當
J39nB441_p0314c10║時背卻法堂著艸鞋去也溈云此子已後向孤峰
J39nB441_p0314c11║頂上盤結艸菴呵佛罵祖去在。
J39nB441_p0314c12║出入重圍兩度開威風颯颯透人懷不知陷虎深深
J39nB441_p0314c13║處猶向堂前著艸來。
J39nB441_p0314c14║丹霞過慧林寺遇天大寒取木佛燒向院主呵曰
J39nB441_p0314c15║何得燒我佛霞以杖子撥灰曰吾燒取舍利主曰
J39nB441_p0314c16║木佛何有舍利霞曰既無舍利更取兩尊燒主自
J39nB441_p0314c17║後眉鬚墮落。
J39nB441_p0314c18║雲籠埜寺山如畫水接空山淡似秋夜塘魚聚花中
J39nB441_p0314c19║鏡春沼人移天上舟。
J39nB441_p0314c20║德山凡見僧入門便棒。
J39nB441_p0314c21║伎倆知君已盡只有一著當先若作實情會去何止
J39nB441_p0314c22║十萬八千。
J39nB441_p0314c23║臨濟凡見僧來纔入門便喝。
J39nB441_p0314c24║老漢明珠在掌切莫眼病空華但請解開布袋一時
J39nB441_p0314c25║放下鐵枷。
J39nB441_p0314c26║仰山問三聖汝名甚麼聖云慧寂山曰慧寂是我
J39nB441_p0314c27║聖云我名慧然山呵呵大笑。
J39nB441_p0314c28║君臨敝邑我蒞仙鄉易子而教蓋古之嘗。
J39nB441_p0314c29║仰山因僧問法身還解說法否山曰我說不得別
J39nB441_p0314c30║有一人說得曰說得底人在甚麼處山推枕子為
J39nB441_p0315a01║山聞得曰寂子用劍刃上事。
J39nB441_p0315a02║仰山推出枕子難算法身說法韓成決非高帝詭向
J39nB441_p0315a03║鄱湖淹殺。
J39nB441_p0315a04║仰山夏末問訊溈山溈曰子一夏在下面作何所
J39nB441_p0315a05║務仰曰慧寂鋤得一片畬下得一籮粟溈曰子今
J39nB441_p0315a06║夏不虛過仰卻問和尚一夏之中作何所務溈曰
J39nB441_p0315a07║日中一食夜後一寢仰曰和尚今夏亦不虛過。
J39nB441_p0315a08║子父家風各自陳異床同夢正難伸苟非夏末秋初
J39nB441_p0315a09║際相見如何話最親。
J39nB441_p0315a10║木平初參洛浦問一漚未發已前如何辨其水脈
J39nB441_p0315a11║浦曰移舟諳水脈舉棹即迷源平從此悟入。
J39nB441_p0315a12║一漚未發問來端棹撥波間會者難何似白蘋洲上
J39nB441_p0315a13║朢滿川秋色任君看。
J39nB441_p0315a14║僧問雲門如何是清淨法身門云花藥欄。
J39nB441_p0315a15║紅白花開種色新移來春便有精神芳芬不審歸何
J39nB441_p0315a16║處蜂蝶猶將上下巡。
J39nB441_p0315a17║仰山指雪獅子問還有過此色者麼雲門云當時
J39nB441_p0315a18║但與推倒雪竇云雲門只解推倒不解扶起。
J39nB441_p0315a19║雪庭獅子論起倒二老何曾得決來爭似太陽當午
J39nB441_p0315a20║祭一天青霽壯奇哉。
J39nB441_p0315a21║香嚴參溈山溈問我聞你在先師處問一答十問
J39nB441_p0315a22║十答百此是汝聰明伶俐意解識想生死根本父
J39nB441_p0315a23║母未生時試道一句看嚴茫然歸寮將平日看過
J39nB441_p0315a24║底文字尋一句酬對竟不得乃歎曰畫餅不可充
J39nB441_p0315a25║饑遂焚平昔所看文字抵南陽忠國師遺跡憩止
J39nB441_p0315a26║一日芟除艸木偶拋瓦擊竹作聲忽然省悟述偈
J39nB441_p0315a27║曰一擊亡所知更不假修持動容揚古路不墮悄
J39nB441_p0315a28║然機處處無蹤跡聲色外威儀諸方達道者咸言
J39nB441_p0315a29║上上機。
J39nB441_p0315a30║紙上難尋結艸菴為他根底痛加參一朝打著未生
J39nB441_p0315b01║路方信而今不再三。
J39nB441_p0315b02║香嚴初開堂溈山令人送書并拄杖至嚴接得便
J39nB441_p0315b03║哭蒼天蒼天僧曰和尚為甚如此嚴曰秪為春行
J39nB441_p0315b04║秋令。
J39nB441_p0315b05║夜臺人散艸離離說著當初恨殺伊縱是爺娘親授
J39nB441_p0315b06║受不傷悲處也傷悲。
J39nB441_p0315b07║米胡令僧問仰山今時人還假悟否仰曰悟即不
J39nB441_p0315b08║無爭奈落第二頭何胡深肯之。
J39nB441_p0315b09║悟道猶居第二頭子房終不貴封侯太平自是銷兵
J39nB441_p0315b10║甲玉馬勞勞奠九秋。
J39nB441_p0315b11║米胡問僧近離甚麼僧曰藥山胡曰藥山老子近
J39nB441_p0315b12║日如何曰大似一片頑石胡曰得恁麼鄭重曰也
J39nB441_p0315b13║無你提掇處胡曰非但藥山米胡也恁麼僧近前
J39nB441_p0315b14║顧視而立胡曰看看頑石動也。
J39nB441_p0315b15║波濤洶湧勢滔天爭奈龍王五尺鞭分付江公莫多
J39nB441_p0315b16║事渠家猶有定風丸。
J39nB441_p0315b17║興化到大覺為院主一日覺喚院主我聞你道向
J39nB441_p0315b18║南方行腳一遭拄杖頭不曾撥著一箇會佛法底
J39nB441_p0315b19║你憑箇甚麼道理與麼道化便喝覺便打化又喝
J39nB441_p0315b20║覺又打化來日從法堂過覺召院主我直下疑你
J39nB441_p0315b21║昨日這兩喝化又喝覺又打化再喝覺亦打化曰
J39nB441_p0315b22║某甲於三聖師兄處學得箇賓主句總被師兄折
J39nB441_p0315b23║倒了也願與某甲箇安樂法門覺曰這瞎漢來這
J39nB441_p0315b24║裏納敗闕脫下衲衣痛打一頓化於言下薦得臨
J39nB441_p0315b25║濟先師於黃檗處喫棒底道理化後開堂日拈香
J39nB441_p0315b26║曰此一瓣香本為三聖師兄三聖與我太孤本為
J39nB441_p0315b27║大覺師兄大覺與我太奢不如供養臨濟先師。
J39nB441_p0315b28║刀刀見血弟兄分說甚砒霜與毒酖脫下衲衣還舊
J39nB441_p0315b29║面二家香湊一家熏。
J39nB441_p0315b30║僧問興化四方八面來時如何化云打中間底僧
J39nB441_p0315c01║便禮拜化曰昨日赴箇村齋中途遇一陣卒風暴
J39nB441_p0315c02║雨卻向古廟裏躲得過。
J39nB441_p0315c03║卒風暴雨怨天公古廟雖安半路中若問其間端的
J39nB441_p0315c04║意去家猶隔萬千重。
J39nB441_p0315c05║香嚴示眾若論此事如人上樹口啣樹枝腳不踏
J39nB441_p0315c06║樹手不攀枝樹下忽有人問如何是祖師西來意
J39nB441_p0315c07║不對他又違他所問若對他又喪身失命當恁麼
J39nB441_p0315c08║時作麼生即得時有虎頭上座出云樹上道即不
J39nB441_p0315c09║問未上樹時請和尚道嚴乃呵呵大笑。
J39nB441_p0315c10║香嚴上樹策同儔作者須觀樹下秋栗棘金圈透得
J39nB441_p0315c11║過秦中自古帝王州。
J39nB441_p0315c12║香嚴因僧問如何是道曰枯木裏龍吟僧云如何
J39nB441_p0315c13║是道中人曰髑髏裏眼睛僧後問石霜如何是枯
J39nB441_p0315c14║木裏龍吟霜曰猶帶喜在如何是髑髏裏眼睛霜
J39nB441_p0315c15║曰猶帶識在。
J39nB441_p0315c16║龍吟枯木似同胎眼裏髑髏該不該喜識盡時空限
J39nB441_p0315c17║界一川桃李送春來。
J39nB441_p0315c18║興化示眾我聞長廊下也喝後架裏也喝諸人莫
J39nB441_p0315c19║盲喝亂喝直饒喝得興化向虛空裏卻撲下來一
J39nB441_p0315c20║點氣也無待我蘇息起來向汝道未在何故我未
J39nB441_p0315c21║曾向紫羅帳裏撒珍珠與汝諸人去在胡喝亂喝
J39nB441_p0315c22║作麼。
J39nB441_p0315c23║紫羅帳裏撒珍珠假我東風過太湖猶有梅花三十
J39nB441_p0315c24║樹勸君切勿更躊躕。
J39nB441_p0315c25║僧問趙州永聞和尚親見南泉是否州云鎮州出
J39nB441_p0315c26║大蘿蔔頭。
J39nB441_p0315c27║鎮州蘿蔔頭親言出親口趙州北地人親見南泉後。
J39nB441_p0315c28║三聖上堂云我逢人則出出則不為人　興化云
J39nB441_p0315c29║我逢人則不出出則便為人。
J39nB441_p0315c30║一箇起家白屋一箇出自高門十字街頭撞著原是
J39nB441_p0316a01║漢魏周秦水程三十里陸程一朝登行到碧梧金井
J39nB441_p0316a02║處水綠山青。
J39nB441_p0316a03║三聖到德山纔展坐具山曰莫展炊巾此處無殘
J39nB441_p0316a04║羹餿飯聖曰縱有也無著處山便打聖接住棒推
J39nB441_p0316a05║向禪床上山大笑聖哭蒼天便下參堂堂中首座
J39nB441_p0316a06║號踢天泰問行腳高士須得本道公驗作麼生是
J39nB441_p0316a07║本道公驗聖曰道甚麼座再問聖打一坐具曰這
J39nB441_p0316a08║漆桶前後觸忤多少賢良座擬人事聖便▆第二
J39nB441_p0316a09║位人事。
J39nB441_p0316a10║壯士臨場不費纖力犯堊揮斤手親眼疾塞北風寒
J39nB441_p0316a11║霜氣重江南天險水聲急細看煙塵各有界其間操
J39nB441_p0316a12║縱誰辨的誰辨的作者須從轉處悉。
J39nB441_p0316a13║覿面來端莫入陰界一點不來艸賊大敗更擬如何
J39nB441_p0316a14║漆桶不快。
J39nB441_p0316a15║興化見同參來纔上法堂化便喝僧亦喝化又喝
J39nB441_p0316a16║僧亦喝化近前拈棒僧又喝化曰你看這瞎漢猶
J39nB441_p0316a17║作主在僧擬議化直打下法堂侍者請問適來那
J39nB441_p0316a18║僧有甚觸忤和尚化曰他適來也有權也有賓也
J39nB441_p0316a19║有照也有用及乎我將手向伊面前橫兩橫到這
J39nB441_p0316a20║裏卻去不得似這般瞎漢不打更待何時侍禮拜。
J39nB441_p0316a21║東西南北面面通花臺玉樹影重重奈何弱水千尋
J39nB441_p0316a22║浪只見蓬萊不見宮。
J39nB441_p0316a23║玄沙上堂聞燕子聲沙云深譚實相歸方丈。
J39nB441_p0316a24║乳燕雙雙入畫梁呢喃音韻別宮商去年舊壘今猶
J39nB441_p0316a25║在春色移人暗自傷。
J39nB441_p0316a26║石霜因僧自洞山來問和尚有何言句示徒僧曰
J39nB441_p0316a27║解夏上堂秋初夏末兄弟或東去西去直須向萬
J39nB441_p0316a28║里無寸艸處去良久云秪如萬里無寸艸處作麼
J39nB441_p0316a29║生去霜曰有人下語否曰無霜曰何不道出門便
J39nB441_p0316a30║是艸。
J39nB441_p0316b01║萬里無寸艸秋空須靠倒出門便是艸客路行人少
J39nB441_p0316b02║蘆花洲上月明前祝融峰頭日初小日初小埜渡無
J39nB441_p0316b03║人舟自杳爭如一覺到天光衲被蒙頭全不曉。
J39nB441_p0316b04║臨濟問黃檗佛法的的大意三度問三度被打不
J39nB441_p0316b05║領深旨且辭去檗曰秪往高安灘頭參大愚去濟
J39nB441_p0316b06║到大愚愚曰甚處來曰黃檗來愚曰黃檗有何言
J39nB441_p0316b07║句曰某甲三度問佛法的的大意三度被打不知
J39nB441_p0316b08║有過無過愚曰黃檗與麼老婆心切為汝得徹因
J39nB441_p0316b09║更來這裏問有過無過濟於言下大悟曰原來黃
J39nB441_p0316b10║檗佛法無多子愚搊住曰這尿床鬼子適來道有
J39nB441_p0316b11║過無過如今卻道佛法無多子你見箇甚麼道理
J39nB441_p0316b12║速道速道濟於大愚脅下築三拳愚拓開曰汝師
J39nB441_p0316b13║黃檗非干我事濟辭大愚卻回黃檗檗見便問這
J39nB441_p0316b14║漢來來去去有甚了日濟曰秪為老婆心切便人
J39nB441_p0316b15║事了侍立檗問甚處來濟曰昨蒙和尚令參大愚
J39nB441_p0316b16║去來檗曰大愚有何言句濟舉前話檗曰大愚老
J39nB441_p0316b17║漢饒舌待來痛與一頓濟曰說甚待來即今便打
J39nB441_p0316b18║隨後便掌檗喚侍者引這風顛漢參堂去。
J39nB441_p0316b19║一隻破棺材扶來又扶去兩處失便宜家親釀成祟。
J39nB441_p0316b20║徑山問僧我前日有一問在你處你先前日答了
J39nB441_p0316b21║我也即今因甚麼瞌睡僧云如是如是山云道甚
J39nB441_p0316b22║麼僧云不是不是山連打兩棒云一棒打你如是
J39nB441_p0316b23║一棒打你不是。
J39nB441_p0316b24║重圍兩處緊牢關秪道坦堅破者艱豈意玅策原非
J39nB441_p0316b25║料中心樹已被人刪。
J39nB441_p0316b26║無著往五臺華嚴寺至金剛窟禮謁遇老翁牽牛
J39nB441_p0316b27║行邀入寺翁曰近自何來著曰南方曰南方佛法
J39nB441_p0316b28║如何住持著曰未法比丘少奉戒律曰多少眾著
J39nB441_p0316b29║曰或三百或五百著卻問此間佛法如何住持曰
J39nB441_p0316b30║龍蛇混雜凡聖交參著曰多少眾曰前三三後三
J39nB441_p0316c01║三日晚翁令童子相送著問童子前三三後三三
J39nB441_p0316c02║是多少童召大德著應諾童曰是多少著復問此
J39nB441_p0316c03║為何處曰金剛窟般若寺也著悽然悟彼翁者文
J39nB441_p0316c04║殊也。
J39nB441_p0316c05║平沙千頃夜波秋激浪堆邊海氣浮前後卻言言不
J39nB441_p0316c06║及漁翁釣晚罷金鉤。
J39nB441_p0316c07║明招上堂眾集定招云這裏風頭稍硬且歸暖▆
J39nB441_p0316c08║商量便歸方丈眾隨至立定招云纔到暖室便見
J39nB441_p0316c09║瞌睡以拄杖一時趁散。
J39nB441_p0316c10║左至右前至後花言巧語將人誘老來無力下禪床
J39nB441_p0316c11║不顧面皮多少厚多少厚請看白雲堆滿岫。
J39nB441_p0316c12║臨濟示滅謂眾云吾滅後不得滅卻吾正法眼藏
J39nB441_p0316c13║三聖出曰爭敢滅卻和尚正法眼藏濟曰已後有
J39nB441_p0316c14║人問你向他道甚麼聖便喝濟曰誰知吾正法眼
J39nB441_p0316c15║藏向這瞎驢邊滅卻。
J39nB441_p0316c16║正法眼藏瞎驢邊苦口諄諄朢後賢要得祖翁門戶
J39nB441_p0316c17║大椎爺方可繼家傳。
J39nB441_p0316c18║雪峰住菴時有兩僧來峰以兩手拓菴門放身出
J39nB441_p0316c19║曰是甚麼僧亦曰是甚麼峰低頭歸菴僧辭往▆
J39nB441_p0316c20║南峰曰我有箇同參住巖頭附汝一書曰某書上
J39nB441_p0316c21║師兄某自鼇山成道後迄至於今飽不饑同參某
J39nB441_p0316c22║書上僧到巖頭達書了頭問別有何言句曾遂舉
J39nB441_p0316c23║前話頭曰他道甚麼曰他無語低頭歸菴頭曰噫
J39nB441_p0316c24║我當初悔不向伊道末後句若向伊道天下人不
J39nB441_p0316c25║奈伊何僧至夏末請益前話頭曰何不蚤問曰未
J39nB441_p0316c26║敢容易頭曰雪峰與我同條生不與我同條死要
J39nB441_p0316c27║識末後句秪這是。
J39nB441_p0316c28║末後句話難委同條生不同條死千里書通舊面來
J39nB441_p0316c29║▆示當陽空露齒而今拋向楚山頭無限惡風吹不
J39nB441_p0316c30║起。
J39nB441_p0317a01║雪峰一日陞座眾集定峰輥出木毬玄沙遂捉來
J39nB441_p0317a02║安舊處。
J39nB441_p0317a03║雪峰捏怪同兒戲慣拈此物亂諸人不是謝郎出隻
J39nB441_p0317a04║手都道傍邊少正經。
J39nB441_p0317a05║雪峰上堂南山有一條鱉鼻蛇汝等諸人切須好
J39nB441_p0317a06║看長慶出曰今日堂中大有人喪身失命雲門以
J39nB441_p0317a07║拄杖攛向峰前作怕勢有僧舉似玄沙沙曰須是
J39nB441_p0317a08║我稜兄始得然雖如是我則不然曰和尚作麼生
J39nB441_p0317a09║沙曰用南山作麼。
J39nB441_p0317a10║鱉鼻橫拈毒氣賒一堂鬧亂似林麻何期備老善方
J39nB441_p0317a11║藥消得南山大赤花。
J39nB441_p0317a12║洛浦一日上堂云孫臏收舖去也有買卜底出來
J39nB441_p0317a13║時有僧出云請和尚卜浦云汝家爺死　法眼代
J39nB441_p0317a14║撫掌三下。
J39nB441_p0317a15║這僧爺死因他卜雪上加霜愁殺人同人大有均不
J39nB441_p0317a16║是單單占出地澤臨。
J39nB441_p0317a17║九峰因石霜遷化眾請首座住持峰時為侍者白
J39nB441_p0317a18║眾問首座曰先師道休去歇去冷湫湫地去一條
J39nB441_p0317a19║白練去古廟香爐去一念萬年去明甚麼邊事會
J39nB441_p0317a20║得即住持會不得不可首座對曰明一色邊事峰
J39nB441_p0317a21║曰與麼則不會先師意在座曰但裝香來香旌斷
J39nB441_p0317a22║處若去不得即不會先師意遂焚香煙未斷座已
J39nB441_p0317a23║脫去峰撫背曰坐脫立亡即不無先師意未夢見
J39nB441_p0317a24║在。
J39nB441_p0317a25║古廟香煙一色開違宗失玅轉殊乖要知細密家中
J39nB441_p0317a26║事九峰親見石霜來。
J39nB441_p0317a27║雲蓋因僧問石霜萬戶俱閉即不問萬戶俱開時
J39nB441_p0317a28║如何霜曰堂中事作麼生僧無對經半載方始下
J39nB441_p0317a29║一轉語曰無人接得渠霜曰道即道得八程曰和
J39nB441_p0317a30║尚又且如何霜曰無人識得渠蓋聞乃禮拜乞為
J39nB441_p0317b01║舉霜不肯蓋乃抱霜上方丈曰和尚若不道打和
J39nB441_p0317b02║尚去在霜曰得在蓋乃禮拜霜曰無人識得渠蓋
J39nB441_p0317b03║頓首有省。
J39nB441_p0317b04║萬戶俱閉萬戶開一家有事百家來渠儂不用親相
J39nB441_p0317b05║識分得驪珠下九垓。
J39nB441_p0317b06║巖頭參德山纔跨門便問是凡是聖山便喝頭禮
J39nB441_p0317b07║拜有舉似洞山山曰若不是奯公大難承當頭曰
J39nB441_p0317b08║洞山老人不識好惡錯下名言我當時一手抬一
J39nB441_p0317b09║手捺。
J39nB441_p0317b10║懞懂一槌難躲閃輕輕接得便還拳傍人秪好看施
J39nB441_p0317b11║設不必挑唆出舌尖。
J39nB441_p0317b12║巖頭值沙汰於鄂渚邊作渡子一日有婆抱一孩
J39nB441_p0317b13║兒來乃曰呈橈舞棹即不問且道婆手中兒甚處
J39nB441_p0317b14║得來頭便打婆曰婆生七子六箇不遇知音秪這
J39nB441_p0317b15║一箇也不消得便拋向水中。
J39nB441_p0317b16║奯公政欲啟樊籠一味當頭用劍鋒豈意婦人多拙
J39nB441_p0317b17║技江流依舊晚雲封。
J39nB441_p0317b18║雪峰一日登座召眾曰看看東邊底又曰看看西
J39nB441_p0317b19║邊底汝若要會拈拄杖曰向這裏會取。
J39nB441_p0317b20║東西兩邊都看過深淺盡在一腔中一條杖子無交
J39nB441_p0317b21║割要倩傍人荷別峰。
J39nB441_p0317b22║雲門因僧問如何是一代時教門云對一說。
J39nB441_p0317b23║諸佛無可說而曰對一說一塊紫金山白晝被人鑿。
J39nB441_p0317b24║百丈再參馬祖侍立次祖目視繩床角拂子丈曰
J39nB441_p0317b25║即此用離此用祖曰汝已後開兩片皮將何為人
J39nB441_p0317b26║丈取拂子豎起祖曰即此用離此用丈掛拂子於
J39nB441_p0317b27║舊處祖震威一喝丈直得三日耳聾後黃檗聞舉
J39nB441_p0317b28║不覺吐舌丈曰子已後莫承事馬祖去麼檗曰不
J39nB441_p0317b29║然今日因師舉得見馬祖大機之用然且不識馬
J39nB441_p0317b30║祖若嗣馬祖已後喪我兒孫丈曰如是如是見與
J39nB441_p0317c01║師齊減師半德見過於師方堪傳授子甚有超師
J39nB441_p0317c02║之見檗便禮拜。
J39nB441_p0317c03║得路還家氣便伸而今正欲起家門從來父子投機
J39nB441_p0317c04║處眼見何如耳最親。
J39nB441_p0317c05║承前起後觀動烈奕葉騰騰氣壯哉吐舌耳聾空入
J39nB441_p0317c06║夢不虛親見作家來。
J39nB441_p0317c07║石霜冬日榜僧堂作此字【圖】其下註
J39nB441_p0317c08║曰若人識得不離四威儀中首座見曰和尚今日
J39nB441_p0317c09║放參。
J39nB441_p0317c10║四十二毋收不盡龜龍繫象果全無首座若能知休
J39nB441_p0317c11║咎不必人前誦梵書。
J39nB441_p0317c12║打地和尚凡有人來問以棒打地示之一日被僧
J39nB441_p0317c13║藏卻棒然後致問尚但張口而已。
J39nB441_p0317c14║作賊人心虛見人便驚顧饒君下下來不自知落處。
J39nB441_p0317c15║楞嚴七處徵心。
J39nB441_p0317c16║芭蕉未動影重重剝盡皮來總是空黃面瞿曇原不
J39nB441_p0317c17║會引他慶喜入樊籠。
J39nB441_p0317c18║八還辨見。
J39nB441_p0317c19║還到無還始是還看來也是飽加餐色空明暗誰逼
J39nB441_p0317c20║汝針線重重補未闌。
J39nB441_p0317c21║法華經不退諸菩薩其數如恒沙一心共思求亦
J39nB441_p0317c22║復不能知。
J39nB441_p0317c23║圓陀陀赤洒洒十聖三賢莫可把夜半欲尋尋不及
J39nB441_p0317c24║天明依舊松根下。
J39nB441_p0317c25║經題八（五首）。
J39nB441_p0317c26║是法非思量睜眼入鑊湯打破大唐國擺手見空王
J39nB441_p0317c27║當頭忽漏逗肝膽盡掀開釋迦與彌勒仰首朢將來
J39nB441_p0317c28║三藏十二部盡是下頭註歷代老禿奴鈔外更加疏
J39nB441_p0317c29║正是鐵蒺藜光明貫今昔拋在眾人前兩手撈不及
J39nB441_p0317c30║揭開摩醯眼爾乃見端由昨夜一聲雁驚起後池秋。
J39nB441_p0318a01║圓覺經一切障礙即究竟覺。
J39nB441_p0318a02║牛欄馬廄淨土天堂稍存擬議便是荒唐。
J39nB441_p0318a03║南陽忠國師因西天大耳三藏到京云得他心通
J39nB441_p0318a04║帝命師試驗師問汝得他心通那對曰不敢師曰
J39nB441_p0318a05║汝道老僧即今在甚麼處曰和尚是一國之師何
J39nB441_p0318a06║得卻去西川看競渡良久再問汝道老僧即今在
J39nB441_p0318a07║甚麼處曰和尚是一國之師何得卻在天津橋上
J39nB441_p0318a08║看弄猢猻師良久復問汝道老僧即今在甚麼處
J39nB441_p0318a09║藏罔測師叱曰這埜狐精他心通在甚麼處。
J39nB441_p0318a10║一次誑君二次瞞移花去鏡影團團他家別有安排
J39nB441_p0318a11║處翻覆從頭仔細看。
J39nB441_p0318a12║雲門云光不透脫有兩般病一切處不明面前有
J39nB441_p0318a13║物是一又透得一切法空隱隱地似有箇物相似
J39nB441_p0318a14║亦是光不透脫又法身亦有兩般病得到法身為
J39nB441_p0318a15║法執不忘己見猶存坐在法身邊是一直饒透得
J39nB441_p0318a16║法身去放過即不可仔細檢點將來有甚麼氣息
J39nB441_p0318a17║亦是病。
J39nB441_p0318a18║大病不離心未寂見境難忘禍最深脫卻靈衣拈卻
J39nB441_p0318a19║袋蕭條玉樹自森森。
J39nB441_p0318a20║雲門上堂乾坤之內宇宙之間中有一寶祕在形
J39nB441_p0318a21║山拈燈籠向佛殿裏將三門來燈籠上。
J39nB441_p0318a22║燈籠佛殿與三門拈來一一是家珍若作家珍端的
J39nB441_p0318a23║去雲門真是可憐生。
J39nB441_p0318a24║雪峰示眾三世諸佛向火燄上轉大法輪玄沙云
J39nB441_p0318a25║近來王令稍嚴峰曰作麼生沙曰不許▆行奪市
J39nB441_p0318a26║峰不覺吐舌雲門曰火燄為三世諸佛說法三世
J39nB441_p0318a27║諸佛立地聽。
J39nB441_p0318a28║火燄說法諸佛聽斯事久不通音▆而今冷地亦如
J39nB441_p0318a29║然乃奉將軍搜括令。
J39nB441_p0318a30║楞嚴汝等一人發真歸元此十方空悉皆銷殞。
J39nB441_p0318b01║一人發真歸元冷灰爆出一豆拈來置在人前可作
J39nB441_p0318b02║大明神咒不勞蚤暮受持自然色色仍舊。
J39nB441_p0318b03║曹山因僧問學人抱璞投師請師雕琢山曰不雕
J39nB441_p0318b04║琢曰為甚麼不雕琢山曰須知曹山好手。
J39nB441_p0318b05║抱璞投師請雕琢雕琢誠為枉費工幸是曹山真好
J39nB441_p0318b06║手文彩盡在不雕中。
J39nB441_p0318b07║曹山因鏡清問心徑苔生時如何山曰難得道者
J39nB441_p0318b08║曰未審此人向甚處去山曰只知心徑苔生不知
J39nB441_p0318b09║向甚麼處去。
J39nB441_p0318b10║百鳥不栖無影樹苔封心徑冷家門只須燄發洪爐
J39nB441_p0318b11║內免致寒灰凍殺人。
J39nB441_p0318b12║雪峰與玄沙夾籬次沙曰夾籬處還有佛法也無
J39nB441_p0318b13║峰曰有曰如何是夾籬處佛法峰撼籬一下沙曰
J39nB441_p0318b14║某甲不與麼峰曰子又作麼生曰穿過篾來。
J39nB441_p0318b15║籬邊佛法渾大有秪是不宜動著手玄沙接拍自成
J39nB441_p0318b16║音度得篾來失卻口。
J39nB441_p0318b17║金剛經若為人輕賤是人先世罪業應墮惡道以
J39nB441_p0318b18║今世人輕賤故先世罪即為消滅。
J39nB441_p0318b19║從前諸罪如山嶽南北東西箇箇知昨夜忽然伸一
J39nB441_p0318b20║覺夢中推倒五須彌。
J39nB441_p0318b21║一切諸佛及諸佛阿耨多羅三藐三菩提法皆從
J39nB441_p0318b22║此經出。
J39nB441_p0318b23║此經畢竟從何出狸奴白牯是知音道子僧繇工絕
J39nB441_p0318b24║世畫骨畫髓難畫心。
J39nB441_p0318b25║德山嘗講金剛經時謂之周金剛後聞南方禪席
J39nB441_p0318b26║頗盛遂擔青龍疏鈔出蜀至澧陽路上見一婆子
J39nB441_p0318b27║賣餅因息肩買餅點心婆指擔曰這箇是甚麼文
J39nB441_p0318b28║字山曰青龍疏鈔婆曰講何經山曰金剛婆曰我
J39nB441_p0318b29║有一問你若答得施與點心若答不得且別處去
J39nB441_p0318b30║金剛經道過去心不可得現在心不可得未來心
J39nB441_p0318c01║不可得未審上座點那箇心山無語遂往龍潭到
J39nB441_p0318c02║法堂曰久嚮龍潭及乎到來潭又不見龍又不現
J39nB441_p0318c03║潭引身曰子親到龍潭山無語遂親止焉一夕侍
J39nB441_p0318c04║立次潭曰更深何不下去山珍重便出卻回曰外
J39nB441_p0318c05║面黑潭點紙燭度與山山擬接潭復吹滅山於此
J39nB441_p0318c06║大悟。
J39nB441_p0318c07║青龍一擔出蠶叢恰遇婆婆不遇翁縱使龍潭燭影
J39nB441_p0318c08║斷從前依舊黑濛濛。
J39nB441_p0318c09║聚雲真和尚因僧問如何是當機一句雲打云速
J39nB441_p0318c10║道速道僧擬議雲直打出。
J39nB441_p0318c11║白棒連天勢未休作家驗處有來由從中幾箇知恩
J39nB441_p0318c12║德多把杭州作汴州。
J39nB441_p0318c13║曹山因僧問朗月當空時如何山曰猶是階下漢
J39nB441_p0318c14║曰請師接上階山曰月落後相見。
J39nB441_p0318c15║浮雲散後無消息須薦光明未兆時月落三更猶較
J39nB441_p0318c16║鈍電光影外莫遲遲。
J39nB441_p0318c17║雲居因僧問如何是沙門所重居曰心識不到處。
J39nB441_p0318c18║心識不到處澗水響潺潺秪許雙崖聽貧而無怨難。
J39nB441_p0318c19║趙州因僧問如何是祖師西來意州云庭前柏樹
J39nB441_p0318c20║子僧云和尚莫將境示人州云我不將境示人僧
J39nB441_p0318c21║云如何是祖師西來意州云庭前柏樹子。
J39nB441_p0318c22║趙州年老事顛東語到關心不厭重祖意西來隨處
J39nB441_p0318c23║有那家門首不青蔥。
J39nB441_p0318c24║清平初參翠微便問如何是西來的的意微曰待
J39nB441_p0318c25║無人即向汝說平良久曰無人也請和尚說微下
J39nB441_p0318c26║禪床引入竹園平又曰無人也請和尚說微指竹
J39nB441_p0318c27║曰這竿得恁麼長那竿得恁麼短平後住大通舉
J39nB441_p0318c28║謂眾曰先師入泥入水為我自是我不識好惡。
J39nB441_p0318c29║翠微指竹老婆心說短論長沒處尋他後夢回雙眼
J39nB441_p0318c30║闊方纔洗耳聽佳音。
J39nB441_p0319a01║龍牙因僧問二鼠侵藤時如何曰須有隱身處始
J39nB441_p0319a02║得曰如何是隱身處牙曰還見儂家麼。
J39nB441_p0319a03║人間二鼠解侵藤學箇隱方也不曾若無上樹安身
J39nB441_p0319a04║法擬將何物仗依憑。
J39nB441_p0319a05║雲門云直得乾坤大地無纖毫過患猶是轉句不
J39nB441_p0319a06║見一色始是半提更須知有全提時節。
J39nB441_p0319a07║一勘破二話墮一簇破來能幾箇全提時節只甚閒
J39nB441_p0319a08║飯餘正好伸腳臥伸腳臥三腳驢子空裏磨。
J39nB441_p0319a09║雲門云拄杖子化為龍吞卻乾坤了也山河大地
J39nB441_p0319a10║甚處得來。
J39nB441_p0319a11║雲龍變化杖頭邊吞吐乾坤六合先學者須觀前後
J39nB441_p0319a12║路莫教雙眼亂風煙。
J39nB441_p0319a13║子湖因僧問自古上賢還達真正理也無湖曰達
J39nB441_p0319a14║曰真正理作麼達湖曰霍光賣假銀城與單于契
J39nB441_p0319a15║書是甚麼人作。
J39nB441_p0319a16║剩水殘山一帶陳樵歌漁唱兩相親莫言是處無邦
J39nB441_p0319a17║域古洞雲乖別樣春。
J39nB441_p0319a18║楞嚴經吾不見時何不見吾不見之處若見不見
J39nB441_p0319a19║自然非彼不見之相若不見吾不見之地自然非
J39nB441_p0319a20║物云何非汝。
J39nB441_p0319a21║圓明了知土塊泥沙稍存擬議海角天涯。
J39nB441_p0319a22║大小瞿曇一場納敗拈示人前不倒自壞。
J39nB441_p0319a23║若能轉物即同如來。
J39nB441_p0319a24║若能轉物即同如來吹糠見米只欠簸篩。
J39nB441_p0319a25║若能轉物即同如來大的人偷小的卻在。
J39nB441_p0319a26║南泉問僧夜來好風僧云夜來好風泉云吹折門
J39nB441_p0319a27║前一株松次問一僧云夜來好風僧云是甚麼風
J39nB441_p0319a28║泉云吹折門前一株松僧云是甚麼松泉云一得
J39nB441_p0319a29║一失。
J39nB441_p0319a30║兩次風吹一樣松直鉤原為取獰龍分明意在綸竿
J39nB441_p0319b01║上得失誰家有定工。
J39nB441_p0319b02║歸宗入園取菜次乃畫一圓相圍卻一株語眾曰
J39nB441_p0319b03║不得動著這箇眾不敢動少頃宗復來見菜猶在
J39nB441_p0319b04║便以棒趁眾僧這一隊漢無一箇有智慧底。
J39nB441_p0319b05║生菜園中討甚閒孜孜何事用機關一場沒趣無收
J39nB441_p0319b06║拾只得旋風自轉灣。
J39nB441_p0319b07║乾峰上堂舉一不得舉二放過一著落在第二雲
J39nB441_p0319b08║門出眾云昨日有人從天台來卻往徑山去峰曰
J39nB441_p0319b09║典座來日不得普請。
J39nB441_p0319b10║南嶽天台杖下分夜江天淨水生紋紅葵綠柳看殊
J39nB441_p0319b11║色秋菊春蘭異地熏。
J39nB441_p0319b12║乾峰上堂法身有三種病二種光須是一一透得
J39nB441_p0319b13║始解歸家穩坐須知更有向上一竅在雲門出問
J39nB441_p0319b14║菴內人為甚麼不知菴外事峰呵呵大笑門曰猶
J39nB441_p0319b15║是某甲疑處峰云子是甚麼心行門曰也要和尚
J39nB441_p0319b16║相委峰曰直須恁麼始得穩坐門應諾。
J39nB441_p0319b17║呵呵大笑穩家門病到若斯也要論跛腳韶陽識此
J39nB441_p0319b18║症邊傍束手看休存。
J39nB441_p0319b19║三目芝和尚有講主來參問離名離相以何為宗
J39nB441_p0319b20║芝曰蟭螟眼裏推不輥主云學人不會芝曰螃蟹
J39nB441_p0319b21║腔中好汎船。
J39nB441_p0319b22║離名離相問頭端謾道宗師下口難好似閩人話鄉
J39nB441_p0319b23║曲都緣到地是同觀。
J39nB441_p0319b24║南院上堂諸方秪具啐啄同時眼不具啐啄同時
J39nB441_p0319b25║用僧便問如何是啐啄同時用院曰作家不啐啄
J39nB441_p0319b26║啐啄同時失曰此猶是某甲問處院曰汝問處作
J39nB441_p0319b27║麼生僧曰失院便打其僧不肯後於雲門會下聞
J39nB441_p0319b28║二僧舉此話一僧曰當時南院棒折那僧忽契悟
J39nB441_p0319b29║奔回省覲院已圓寂乃謁風穴穴見便問莫是當
J39nB441_p0319b30║時問先師啐啄同時話底麼僧曰是穴曰汝當時
J39nB441_p0319c01║作麼生會曰某甲當時如在燈影裏行相似穴曰
J39nB441_p0319c02║汝會也。
J39nB441_p0319c03║同時啐啄用來清不是依稀彷彿行棒下活人誰薦
J39nB441_p0319c04║得還他父子自崢嶸。
J39nB441_p0319c05║疏山因主事僧為造壽塔畢白山山曰將多少錢
J39nB441_p0319c06║與匠人曰一切在和尚山曰為將三錢與匠人為
J39nB441_p0319c07║將兩錢與匠人為將一錢與匠人若道得與吾親
J39nB441_p0319c08║造壽塔來僧無語後僧舉似大嶺嶺曰汝歸與疏
J39nB441_p0319c09║山道若將三錢與匠人和尚此生決不得塔若將
J39nB441_p0319c10║兩錢與匠人和尚與匠人共出隻手若將一錢與
J39nB441_p0319c11║匠人累他匠人眉鬚墮落僧回舉似疏山山具威
J39nB441_p0319c12║儀朢大嶺作禮曰大嶺有古佛放光射到此間雖
J39nB441_p0319c13║然如是也是臘月蓮花大嶺後聞此語曰我恁麼
J39nB441_p0319c14║道蚤已龜毛長數丈。
J39nB441_p0319c15║臺砌荒寒古木疏三文用盡髑髏枯若非大嶺光明
J39nB441_p0319c16║現只箇屍骸著處無。
J39nB441_p0319c17║龜毛數丈謾拙牽臘月蓮開朵朵鮮無影樹間藏不
J39nB441_p0319c18║得從今拋向亂峰前。
J39nB441_p0319c19║盤山道向上一路千聖不傳慈明道向上一路千
J39nB441_p0319c20║聖不然徑山道向上一路熱碗鳴聲。
J39nB441_p0319c21║總是一群無壯賊眼中各自見風煙破房破屋無人
J39nB441_p0319c22║住打掃秋雲共一天。
J39nB441_p0319c23║僧問趙州學人乍入叢林乞師指示州云喫粥也
J39nB441_p0319c24║未僧云喫粥了也州云洗缽盂去僧於言下有省。
J39nB441_p0319c25║口角春風也甚奇庭花日暖報君知缽盂洗了無他
J39nB441_p0319c26║事不必重添眼上眉。
J39nB441_p0319c27║睦州因僧問祖師西來當為何事州云你看為何
J39nB441_p0319c28║事僧無語州便打。
J39nB441_p0319c29║隨口問隨口答晚樹風來聲颯颯秋高群雁落橫斜
J39nB441_p0319c30║滄洲寒葦競周匝。
J39nB441_p0320a01║聚雲上堂出眾者三十棒不出眾者三十棒出眾
J39nB441_p0320a02║不出眾三十棒一僧出問話不契乃曰直下三玄
J39nB441_p0320a03║已露何曾三要無施落花流水空去殿前古柏當
J39nB441_p0320a04║機。
J39nB441_p0320a05║一槌打到極則處那管張三與李四三要三玄總現
J39nB441_p0320a06║成東風吹惺堤楊樹。
J39nB441_p0320a07║僧問法眼如何是曹源一滴水眼云是曹源一滴
J39nB441_p0320a08║水。
J39nB441_p0320a09║贏來一軸便宜畫不假丹青只淡描分付健奴且收
J39nB441_p0320a10║貯他年將可慰兒曹。
J39nB441_p0320a11║僧問雲門如何是超佛越祖之譚門云餬餅。
J39nB441_p0320a12║淡淡春山盈盈秋水不用安排何彼何此餬餅云超
J39nB441_p0320a13║佛祖譚千峰勢到嶽邊止。
J39nB441_p0320a14║僧問洞山如何是衲僧孔竅山曰十八女子不繫
J39nB441_p0320a15║裙。
J39nB441_p0320a16║堂堂覿露絕纖塵不接溪村與四鄰只箇舊時元本
J39nB441_p0320a17║在何須更道浣花村。
J39nB441_p0320a18║慶忠機和尚上堂雲從龍風從虎聖人作而萬物
J39nB441_p0320a19║睹本乎天者親上上律天時本乎地者親下下襲
J39nB441_p0320a20║水土土能生金金主三六九九九八十一一歸何
J39nB441_p0320a21║處卓一卓云蘇盧悉哩娑婆訶。
J39nB441_p0320a22║塞壑填溝堆山積嶽玅閶闈而洞開斂曠世之弘略
J39nB441_p0320a23║承平也天蓋地擎建掃也雲行雨作神龍變化見飛
J39nB441_p0320a24║騰其間操縱難描摸。
J39nB441_p0320a25║慶忠因一官人請上堂擊禪床云起去拂一拂云
J39nB441_p0320a26║伺候著良久云隙晷偷光杖兔角星芒射眼拂龜
J39nB441_p0320a27║毛不是山僧行正令崑崙叫屈舜若逃喝一喝云
J39nB441_p0320a28║畫供打口鼓喝退堂聲下座。
J39nB441_p0320a29║幻成雲氣結煙巒海市憑空列萬端洗出規模還舊
J39nB441_p0320a30║面重重撲碎又團圞。
J39nB441_p0320b01║慶忠上堂貴買硃砂畫月打牛打車不別憎檻欣
J39nB441_p0320b02║籠奈何磨磚作鏡爭得鳧脛天然不長截鶴續之
J39nB441_p0320b03║則疾召大眾云且道阿膩吒峰今日有幾人作舞。
J39nB441_p0320b04║換手琵琶月下彈秋風捲起碧琅玗商聲將盡羽聲
J39nB441_p0320b05║作奪得雲霓出廣寒。
J39nB441_p0320b06║僧問九峰如何是頭峰云開眼不覺曉僧云如何
J39nB441_p0320b07║是尾峰云不坐萬年床僧云有頭無尾時如何峰
J39nB441_p0320b08║云終是不貴僧云有尾無頭時如何峰云雖飽無
J39nB441_p0320b09║力僧云直得頭尾相稱時如何峰云兒孫得力祖
J39nB441_p0320b10║父不知。
J39nB441_p0320b11║兩頭坐斷絕中央不匿幽居不市藏打破還年山鬼
J39nB441_p0320b12║夢普天從此被垂裳。
J39nB441_p0320b13║洛浦參夾山不禮拜當面而立山云雞栖鳳巢非
J39nB441_p0320b14║其同類出去浦云自遠趍風乞師一接山云目前
J39nB441_p0320b15║無闍黎此間無老僧浦便喝山云住住且莫艸艸
J39nB441_p0320b16║匆匆雲月是同溪山各異截斷天下人舌頭即不
J39nB441_p0320b17║無闍黎爭教無舌人解語浦無語山便打浦從此
J39nB441_p0320b18║服膺。
J39nB441_p0320b19║一手抬一手挽見兔放鷹隨後趕十面埋伏會也無
J39nB441_p0320b20║馬到烏江人自罕人自罕成功只在一聲喊。
J39nB441_p0320b21║溈山五峰雲嵒侍立百丈次丈問屏卻咽喉唇吻
J39nB441_p0320b22║道將一句來溈云卻請和尚道丈曰不辭向汝道
J39nB441_p0320b23║恐已後喪我兒孫問五峰峰云和尚有也未丈曰
J39nB441_p0320b24║無人處斫額朢汝問雲嵒嵒云和尚也須屏卻丈
J39nB441_p0320b25║曰喪我兒孫。
J39nB441_p0320b26║卻請和尚道騰身直上巍峰表殘雲夜捲霜海空百
J39nB441_p0320b27║億山河齊失照和尚有也未馳書恨不通宮內五花
J39nB441_p0320b28║六綠付丹青描得十成終不似和尚也屏卻虎符為
J39nB441_p0320b29║甚都拋卻欲奪渠家十萬師臨場且看君之略。