J39nB442_p0321a01║大笑崇禪師語錄序
J39nB442_p0321a02║宗門之興廢在人不在法祖道之隆替在法不在人
J39nB442_p0321a03║自初祖手提密印直指人心迨後五葉分燈家風互
J39nB442_p0321a04║顯各有偉人未若臨濟彌天廣被續佛慧命於積衰
J39nB442_p0321a05║久廢之餘使海內咸知向上遞傳大慧說法徑山皎
J39nB442_p0321a06║日在懷英風振世克紹祖規顯揚從上宗旨其烜赫
J39nB442_p0321a07║為何如也大笑禪師係三山和尚嫡嗣徑山大慧後
J39nB442_p0321a08║裔分身唱道自西蜀雲貴無論遐陬海澨水郭山塘
J39nB442_p0321a09║塵壒闤闠凡所經歷賢士大夫縉紳先生緇白四眾
J39nB442_p0321a10║靡不瞻皈咸請闡揚宗乘起衰立極今其語錄南行
J39nB442_p0321a11║如無價明珠照耀南北機辯呈童壽之鋒文彩擅貫
J39nB442_p0321a12║休之譽洵直接楊岐之脈獨踞高峰之堂矣敬於繙
J39nB442_p0321a13║閱之下書數語于簡端讀是編者寧以余言為河深
J39nB442_p0321a14║也哉。
J39nB442_p0321a15║梅槎洪圖光拜題
J39nB442_p0321a16║
J39nB442_p0321a17║
J39nB442_p0321a18║
J39nB442_p0321a19║
J39nB442_p0321a20║
J39nB442_p0321a21║大笑禪師語錄序
J39nB442_p0321a22║大慧老人以金翅鳥王劈海直取龍吞手腳勘驗學
J39nB442_p0321a23║者臨濟之道烜赫一時直下兒孫雖隅處巴蜀其餘
J39nB442_p0321a24║韻聞之殊異眾鳴如吹萬真鐵壁機三山來其道自
J39nB442_p0321a25║微而著化流江浙人始知有大慧之裔皆林林碩大
J39nB442_p0321a26║之士也大笑禪師飽餐禪悅晚契高峰來老人之室
J39nB442_p0321a27║為一時當事者逼其出世於高峰寶積諸剎上堂小
J39nB442_p0321a28║參皆其不得已拿三道四日積成卷余與禪師忝為
J39nB442_p0321a29║同門不敢揜其光彩乃一言以弁其首倘撞著一箇
J39nB442_p0321a30║半箇具眼衲僧謂禪師無此語莫謗禪師好老夫罪
J39nB442_p0321b01║過亦何敢辭。
J39nB442_p0321b02║時
J39nB442_p0321b03║康熙庚午重九後二日
J39nB442_p0321b04║　古秀州同門法弟沈克齋廷勱謹識
J39nB442_p0321b05║
J39nB442_p0321b06║
J39nB442_p0321b07║
J39nB442_p0321b08║
J39nB442_p0321b09║
J39nB442_p0321b10║
J39nB442_p0321b11║序
J39nB442_p0321b12║直指人心見性成佛何嘗有語權說實說法說喻說
J39nB442_p0321b13║何嘗無語四十九年不說一字語而無語巖中宴坐
J39nB442_p0321b14║諸天雨花無語而語以語為語以無語為無語者中
J39nB442_p0321b15║人以下也以無語為語以語為無語者中人以上也
J39nB442_p0321b16║大笑和尚承嗣高峰峰嗣慶忠忠嗣聚雲雲嗣朝陽
J39nB442_p0321b17║陽嗣鐵牛牛遞接徑山歷歷源頭一代不讓一代其
J39nB442_p0321b18║聲名久播西蜀矣此卷即和尚繼席高峰開堂寶積
J39nB442_p0321b19║諸剎之法語也其旨甚要而語不煩較之鉤章棘句
J39nB442_p0321b20║爛然駭人者奚啻霄壤哉予雖未嘗與寶積握手談
J39nB442_p0321b21║心而三復斯錄有如親見寶積矣遂謂廣大師曰令
J39nB442_p0321b22║師斯錄不可輕與中人以下者閱何以言之彼徒以
J39nB442_p0321b23║語為語以無語為無語而不知無語而語語而無語
J39nB442_p0321b24║也使以斯錄入於續燈之中必為諸方尊宿共相贊
J39nB442_p0321b25║歎曰徑山之下可謂有人矣。
J39nB442_p0321b26║時
J39nB442_p0321b27║康熙壬申年春王正月人日莆陽超原澹崖氏拜撰
J39nB442_p0321b28║
J39nB442_p0321b29║
J39nB442_p0321b30║
J39nB442_p0321c01║大笑崇禪師語錄目次
J39nB442_p0321c02║序文
J39nB442_p0321c03║卷上
J39nB442_p0321c04║上堂
J39nB442_p0321c05║卷中
J39nB442_p0321c06║小參
J39nB442_p0321c07║茶話
J39nB442_p0321c08║機緣
J39nB442_p0321c09║佛事
J39nB442_p0321c10║卷下
J39nB442_p0321c11║頌古（著拈）
J39nB442_p0321c12║書問
J39nB442_p0321c13║雜著
J39nB442_p0321c14║行實
J39nB442_p0321c15║
J39nB442_p0321c16║
J39nB442_p0321c17║
J39nB442_p0321c18║
J39nB442_p0321c19║
J39nB442_p0321c20║
J39nB442_p0321c21║附萬邑當事縉紳請啟
J39nB442_p0321c22║伏以祖意西來淮海江湖悉變酪法幢東建星辰日
J39nB442_p0321c23║月盡傳燈良由宗教之乘殊故爾根莖之器異欲點
J39nB442_p0321c24║白雪須敞紅爐恭惟　大笑老和尚高峰嫡嗣雙徑
J39nB442_p0321c25║遠孫守道有年寶壽薑愈辛愈辣操心無替楊岐盞
J39nB442_p0321c26║益淨益瑩匪曰德重神欽實乃道高虎伏靈鵝護足
J39nB442_p0321c27║頑石點頭眾等意類狂猿情猶野馬竊聞明心見性
J39nB442_p0321c28║之旨罔諳參禪了悟之方揀小春節後悠且長訂望
J39nB442_p0321c29║旦令辰圓而滿舒忱有自祈降蓮臺南浦江岸老幼
J39nB442_p0321c30║貴賤齊沾花雨之滋西蜀川城真俗賢豪共聆韶鐸
J39nB442_p0322a01║之響嶺梅梢上香噴噴憑師拈示指端柏樹庭前色
J39nB442_p0322a02║離離倩誰掀翻鼻孔獅音震吼獸跡潛蹤伏願高懸
J39nB442_p0322a03║法印大展金鑱立主立賓隊隊象龍隨蹴踏為玄為
J39nB442_p0322a04║要頭頭棒喝信施陳頓令門外快抽身直教竿頭早
J39nB442_p0322a05║進步三空敬仰四眾歡騰（眾等）無任踴躍之至。法弟
J39nB442_p0322a06║張永輝程鼎程豫程升程晉謹啟
J39nB442_p0322a07║
J39nB442_p0322a08║
J39nB442_p0322a09║
J39nB442_p0322a10║
J39nB442_p0322a11║
J39nB442_p0322a12║
J39nB442_p0322a13║
J39nB442_p0322a14║
J39nB442_p0322a15║
J39nB442_p0322a16║
J39nB442_p0322a17║
J39nB442_p0322a18║
J39nB442_p0322a19║
J39nB442_p0322a20║
J39nB442_p0322a21║
J39nB442_p0322a22║
J39nB442_p0322a23║
J39nB442_p0322a24║
J39nB442_p0322a25║
J39nB442_p0322a26║
J39nB442_p0322a27║
J39nB442_p0322a28║
J39nB442_p0322a29║
J39nB442_p0322a30║
J39nB442_p0322b01║大笑崇禪師語錄卷之上
J39nB442_p0322b02║書記空情錄
J39nB442_p0322b03║住夔州府萬縣觀音山寶積寺
J39nB442_p0322b04║康熙乙卯師在高峰受總戎覲橋易公暨諸將士縉
J39nB442_p0322b05║紳四眾等請入院。
J39nB442_p0322b06║土地卓拄杖云神從此來靈從此起永鎮三門不可
J39nB442_p0322b07║輕易時然後言切忌傳言送語咄。
J39nB442_p0322b08║三門誰能出不由戶何莫由斯道也但有伶俐衲僧
J39nB442_p0322b09║都隨山僧腳跟進來。
J39nB442_p0322b10║接引殿手裏明珠從何而得放大毫光是甚麼色引
J39nB442_p0322b11║導眾生悲願莫測賊賊伸手也得縮手也得。
J39nB442_p0322b12║伽藍殿靈山受囑悲願胡存咄一回舉起一回新。
J39nB442_p0322b13║佛殿喝一喝云一則不可何況有三且這一群牛馬
J39nB442_p0322b14║終朝坐在裏許不免十分尊貴未審濟甚麼邊事即
J39nB442_p0322b15║今新寶積到來用無情毒手一棒敲翻窠窟大家和
J39nB442_p0322b16║泥合水七縱八橫又作麼生款待良久復喝一喝。
J39nB442_p0322b17║方丈橫一丈順十尺佛祖不能窺鬼神亦難覷山僧
J39nB442_p0322b18║到此百無禁忌吾奉太上老君急急如律令敕即於
J39nB442_p0322b19║是日請上堂拈啟云毛錐未動文彩全彰山僧未出
J39nB442_p0322b20║方丈持法輪已被鎮臺易公為汝諸人轉了也若能
J39nB442_p0322b21║於茲薦得不勞重為表白其或未然還請維那宣讀
J39nB442_p0322b22║讀畢師指法座云盡虛空是箇寶華王座一任或高
J39nB442_p0322b23║或低遍法界是箇法身那管是凡是聖山僧到這裏
J39nB442_p0322b24║踏破毘盧頂抹殺釋迦文須彌燈王退位舜若多神
J39nB442_p0322b25║潛形任是碧眼胡僧到這裏也須乞命喝一喝遂陞
J39nB442_p0322b26║拈香云此瓣香普天尊貴匝地馨香熏之則萬邦協
J39nB442_p0322b27║和煽之則黎民安泰爇向爐中奉祝
J39nB442_p0322b28║當今皇帝萬歲東宮太子千秋伏願一人端拱萬國咸
J39nB442_p0322b29║寧河海晏清四方同慶次拈云此瓣香多生種植累
J39nB442_p0322b30║劫栽培至固至堅如金如玉爇向爐中奉為滿朝文
J39nB442_p0322c01║武闔國公卿鎮臺易公宰官紳士伏願福基穩固長
J39nB442_p0322c02║為國家之砫礎壽算愈增永作法苑之金湯次拈云
J39nB442_p0322c03║這瓣香自從曹溪岸畔玉印山前崇聖院裏中下毒
J39nB442_p0322c04║種直至而今氣噴諸方從不可思議中拈出供養現
J39nB442_p0322c05║住曇華堂上傳臨濟正宗第二十七世上三下山老
J39nB442_p0322c06║和尚用酬法乳之恩斂衣就座維那白槌云法筵龍
J39nB442_p0322c07║象眾當觀第一義師顧視左右云會麼法無定相遇
J39nB442_p0322c08║緣即宗山僧今日被人抑逼出來重闢此山要知此
J39nB442_p0322c09║山原來嵯峨聳峙壁立萬仞常放光明照徹三千大
J39nB442_p0322c10║千世界叵耐劫火之後荊棘挺生迷失道路將此山
J39nB442_p0322c11║光明埋沒已久故爾山僧到來未免多費手腳以拄
J39nB442_p0322c12║杖作刈草勢云撥盡群陰返太原大地山河無遮蔽
J39nB442_p0322c13║維那再白槌云諦觀法王法法王法如是師下座。
J39nB442_p0322c14║上堂釋迦掩室於摩竭淨名杜口於毘耶二老各與
J39nB442_p0322c15║三十拄杖今山僧門開八字一任諸人橫行順行左
J39nB442_p0322c16║行右行切恐汝等行到水窮山盡處把斷要津處有
J39nB442_p0322c17║人擒著向你索飯錢那時口似扁擔方知腳跟下大
J39nB442_p0322c18║有事在。
J39nB442_p0322c19║高峰老人圓寂就高峰祖院上堂拈拄杖畫○相云
J39nB442_p0322c20║諸仁者還見麼此是我老人底面目無增無減卓一
J39nB442_p0322c21║卓云還聞麼此是我老人底腳跟不動不移橫身落
J39nB442_p0322c22║在不肖兒即手中只得向人天眾前一回舉出雖然
J39nB442_p0322c23║如是也是自揚家醜崇上座自崇聖院裏相隨三十
J39nB442_p0322c24║餘載屢遭毒害至今滿口含冤猶未洗雪可恨這老
J39nB442_p0322c25║漢狼心不歇卻又抽車拽炮故意放輪將高峰院子
J39nB442_p0322c26║乾屎橛七長八短破沙盆有邊沒邊重新交付即今
J39nB442_p0322c27║不肖兒郎又如何舉唱復卓一卓云七長八短乾屎
J39nB442_p0322c28║橛倏爾齊整有邊沒邊破沙盆依舊團圞團圞後又
J39nB442_p0322c29║作麼生男兒自有沖霄志不向如來行處行。
J39nB442_p0322c30║上堂拈拄杖卓一卓喝一喝云臨濟德山來也在山
J39nB442_p0323a01║僧拄杖頭上論義拄杖子遏捺不住即今有不顧危
J39nB442_p0323a02║亡底出來與他相見僧出師打云德山棒臨濟喝今
J39nB442_p0323a03║日與君重點破左邊底切須承當右邊底何勞裁酌
J39nB442_p0323a04║龐公賣笊籬普化搖鈴鐸復卓一卓喝一喝。
J39nB442_p0323a05║上堂揮拂子云欲從這裏入者譬如行遠必自邇登
J39nB442_p0323a06║高必自卑且道如何是絕頂底一句擊禪床曰千山
J39nB442_p0323a07║皆仰止萬派盡朝宗。
J39nB442_p0323a08║說戒上堂石中有玉沙裏有金鑿石得玉淘沙見金
J39nB442_p0323a09║驀拈拄杖卓一卓云即今為汝諸人鑿開玉淘出金
J39nB442_p0323a10║汝等於茲拾得彼彼男子各各丈夫何須謹秉釋迦
J39nB442_p0323a11║讓美彌勒無繩自縛好肉剜瘡說甚殺盜淫妄食肉
J39nB442_p0323a12║飲酒一任殺佛殺祖作箇白拈賊頻將黑豆換人眼
J39nB442_p0323a13║珠雖然也須朝乾夕惕履薄臨深豈不聞昔日神秀
J39nB442_p0323a14║大師與槽廠行者同參黃梅五祖祖一日令各陳所
J39nB442_p0323a15║見倘有證入付汝衣缽為第六代祖師神秀呈偈云
J39nB442_p0323a16║身是菩提樹心如明鏡臺時時勤拂拭勿使惹塵埃
J39nB442_p0323a17║行者亦呈偈云菩提本無樹明鏡亦非臺本來無一
J39nB442_p0323a18║物何處惹塵埃看這二老一箇有殺人刀無活人劍
J39nB442_p0323a19║一箇有活人劍無殺人刀正好各與三十拄杖向後
J39nB442_p0323a20║不許徐六擔板免使受人瞥起爭端即今設有勞不
J39nB442_p0323a21║肯底出來道長老也須自喫三十拄杖且道過在甚
J39nB442_p0323a22║麼處撫案一下云不因柳毅傳鄉信何緣得到洞庭
J39nB442_p0323a23║湖。
J39nB442_p0323a24║高峰老人周年設忌諸仁者知麼此是我老人放身
J39nB442_p0323a25║捨命之期全身落在不肖兒郎手裏一任殺活縱擒
J39nB442_p0323a26║收來放去十八日已前有尾無頭夜半日頭紅十八
J39nB442_p0323a27║日已後有頭無尾午時星斗現即今十八日又如何
J39nB442_p0323a28║恁麼去也出戶不行青草地恁麼住也歸家豈坐白
J39nB442_p0323a29║雲床眾中若有伶俐衲僧出來道長老臨濟兒孫說
J39nB442_p0323a30║誰家語話但向道今日老人忌辰也少這一分供養
J39nB442_p0323b01║不得。
J39nB442_p0323b02║上堂僧出喝一喝云且道是主是賓師打云山僧今
J39nB442_p0323b03║日不與汝分進云若人識得心大地無寸土既無寸
J39nB442_p0323b04║土向甚麼處安身立命師云開驢胎入馬腹問如何
J39nB442_p0323b05║是先照後用師云汝問甚麼僧擬開口師便打進云
J39nB442_p0323b06║如何是先用後照師打云會麼僧禮拜師云是汝討
J39nB442_p0323b07║得底僧出師驀頭一棒僧云謝和尚指示師云且莫
J39nB442_p0323b08║詐明頭僧出師舉拄杖云還識這箇麼僧禮拜師便
J39nB442_p0323b09║打乃豎拂子云這一半那一半東邊有西邊有點捏
J39nB442_p0323b10║拳長伸手象王行獅子吼喝一喝云昨夜總角山與
J39nB442_p0323b11║黑灘子鬥額勝負未分被山僧拄杖子無端惡發趁
J39nB442_p0323b12║出萬仞峰前大洋海外直至而今永無蹤跡▆無蹤
J39nB442_p0323b13║跡且又如何舉唱復喝一喝。
J39nB442_p0323b14║上堂震法雷飛閃電夜叉頭菩薩面鬥雪寒梅隨風
J39nB442_p0323b15║柳線賢善賢善秦時𨍏轢鑽。
J39nB442_p0323b16║說戒上堂從上諸佛設立科條總欲汝等外息諸緣
J39nB442_p0323b17║內心無喘心如墻壁方可入道縱爾大地平沉猶是
J39nB442_p0323b18║階梯下底事何以故譬如造層樓者先𡎺其基然後
J39nB442_p0323b19║雕梁畫棟碧瓦朱提可以舒天外之霓而佩雲中之
J39nB442_p0323b20║鳳內藏珠玉外飾大觀遐哉誠厚福者之所居也且
J39nB442_p0323b21║道居後一句又作麼生拈拄杖卓一卓連喝三喝下
J39nB442_p0323b22║座。
J39nB442_p0323b23║上堂若論此事西天四七東土二三都來沒啟口處
J39nB442_p0323b24║即今山僧不惜口業為爾諸昆仲道箇親切句子供
J39nB442_p0323b25║養諸人豎拄杖云兩箇五百是一貫耳躲原來皮兩
J39nB442_p0323b26║片眉橫鼻直髮朝天上元原是正月半復豎拄杖云
J39nB442_p0323b27║看看鼻孔有氣者出來相見。
J39nB442_p0323b28║高峰老人三周設忌指真云這老漢鬼面神頭無醜
J39nB442_p0323b29║可醜眼空宇宙看破世界浮漚口似懸河說盡人間
J39nB442_p0323b30║禪病一條毒棒打殺諸方頓令活者死死者甦盲者
J39nB442_p0323c01║明愚者醒貧者富富者貧一向於驪龍頷下取珠猛
J39nB442_p0323c02║虎口裏奪食鬼神莫覷佛祖難窺於今性命渾身落
J39nB442_p0323c03║在性崇手中一切放伊不過把住亦在我放行亦在
J39nB442_p0323c04║我把住也大千世界不能該放行也藕絲孔裏未為
J39nB442_p0323c05║窄賊賊也只是鼻直眉橫心行如何太剋只茲三載
J39nB442_p0323c06║已周不肖兒郎只得以怨報德顧視左右云會麼於
J39nB442_p0323c07║戲尚饗。
J39nB442_p0323c08║康熙戊辰十月朢日邑侯張公暨縉紳士庶等請師
J39nB442_p0323c09║於寶積本院。
J39nB442_p0323c10║結制上堂舒卷絲綸數十秋輕輕不覺雪盈頭而今
J39nB442_p0323c11║舉釣清波上赤尾鯨鯢快上鉤座元出師云寧向直
J39nB442_p0323c12║中取不向曲中求元作禮歸眾師云好箇阿師僧問
J39nB442_p0323c13║寶積禪林昔年初創此日重修初創重修是同是別
J39nB442_p0323c14║師震威一喝僧擬開口師便打僧禮拜乃云大丈夫
J39nB442_p0323c15║伶俐漢肘後須懸奪命符手中常握金剛劍早已能
J39nB442_p0323c16║摧佛祖心何況喪卻天魔膽摧了心喪卻膽太平底
J39nB442_p0323c17║定斬盡癡頑奚俟三條椽下七尺單前磨裙擦褲數
J39nB442_p0323c18║坐安禪一任行便行坐便坐饑喫飯困打眠任性逍
J39nB442_p0323c19║遙得大自在若有絲毫罣念便是三塗業因瞥爾情
J39nB442_p0323c20║生萬劫羈鎖聖名凡號總屬虛聲殊相劣形皆成幻
J39nB442_p0323c21║色山僧恁麼告報也是好肉剜瘡檢點將來有何交
J39nB442_p0323c22║涉既沒交涉即今建會期主如何報稱顧視左右云
J39nB442_p0323c23║常將日月為天眼拈出須彌作壽山。
J39nB442_p0323c24║邑侯張公送大殿額至夏旭東薦親同傳和璞易夔
J39nB442_p0323c25║林羅開美眾檀越請上堂拈拄杖畫○相云此是邑
J39nB442_p0323c26║侯張公格外垂青底正眼盼及林泉懸額於不二門
J39nB442_p0323c27║頭種福於恒沙劫內韓公衣千年復現蘇子帶此日
J39nB442_p0323c28║重新卓一卓云此是本境眾檀越護持法苑底一片
J39nB442_p0323c29║肫誠復卓一卓云此是今晨會主追薦宗親底一段
J39nB442_p0323c30║孝思山僧今日借渠鼻孔出氣輕輕熏動諸人若能
J39nB442_p0324a01║於茲薦得一任天恩地恩君親恩師長檀越恩同伸
J39nB442_p0324a02║報盡脫或未然切須知有且道知有箇甚麼復卓一
J39nB442_p0324a03║卓云百年三萬六千日牙齒依然還在口且道其中
J39nB442_p0324a04║還有事也無酆鮑史唐俞任袁柳。
J39nB442_p0324a05║冬至上堂座元問座上燭影爃煌爐內檀煙縹緲祝
J39nB442_p0324a06║延聖明統御慶賀我國晏然和尚分上又作麼生師
J39nB442_p0324a07║云山僧一時忘卻了也進云繩陰剛剝盡一陽又始
J39nB442_p0324a08║生烏漆盆擊碎琉璃盞現成就裏機關和尚如何指
J39nB442_p0324a09║示師云午時星斗現夜半日頭紅進云四時氣運▆
J39nB442_p0324a10║時轉八卦循環顛倒顛未審是卦轉氣氣轉卦師云
J39nB442_p0324a11║囉囉哩哩囉囉進云和尚一向腳板朝前終朝眉毛
J39nB442_p0324a12║掃地其中還有奉重事也無師云山僧下座後歸方
J39nB442_p0324a13║丈即向汝道進云恁麼則金果早朝猿摘去玉花晚
J39nB442_p0324a14║後鳳啣來師云一任顛倒元啐云某甲一時亂卻六
J39nB442_p0324a15║十甲子了也師呵呵大笑問某甲有一句話要問和
J39nB442_p0324a16║尚師云是那一句僧便喝師便打僧云也瞞某甲不
J39nB442_p0324a17║得師云山僧不如汝問如何是親切句師云五九盡
J39nB442_p0324a18║日又逢春如何是轉身句師云山前綠竹嶺後青松
J39nB442_p0324a19║如何是異類句師云張公喫酒李公醉如何是青州
J39nB442_p0324a20║布衫師云遮天蓋地僧佇思師連棒打退乃云群陰
J39nB442_p0324a21║今已盡一陽又復還時光增一線慈明卻放參卻放
J39nB442_p0324a22║參少機關畢竟如何卓拄杖云臘月火燒山。
J39nB442_p0324a23║長至後二日陳榮瑣母難請上堂豎拄杖云惟有這
J39nB442_p0324a24║天機覿面無殊隔喝一喝云平空發迅雷勾甲咸萌
J39nB442_p0324a25║拆野壑蟄龍吟諸人勿疑惑既不疑惑且道盧舍那
J39nB442_p0324a26║如來應化甚麼國土顧視左右云東勝神州北鬱單
J39nB442_p0324a27║越過此後如何今朝誕生人畢竟陳檀越既是陳檀
J39nB442_p0324a28║越母難之辰且道山僧又如何慶祝昨夜福星朗耀
J39nB442_p0324a29║今朝壽域弘開無邊仙子下瑤臺但看舞松戲彩祝
J39nB442_p0324a30║君壽比日之昇祝君福比月之恒日昇與月恒猶尚
J39nB442_p0324b01║有虧盈祝君壽兮比南冥南冥不及大樁臻卓一卓
J39nB442_p0324b02║云惟有這箇算無數花甲重重不記春。
J39nB442_p0324b03║佛成道日說戒值師誕傳檀越請上堂師召眾云會
J39nB442_p0324b04║麼瞿曇老漢於此夜捏目生花奇哉三歎於後四十
J39nB442_p0324b05║九年中設立科條說甚一歸依二歸依三歸依安陀
J39nB442_p0324b06║會鬱多羅僧伽黎惹得後代兒孫依例攀條無繩自
J39nB442_p0324b07║縛山僧作箇旁不肯底忍俊不禁亦乘此日輥入堪
J39nB442_p0324b08║忍界中擬欲於馬頭上截角龜背上拔毛直至而今
J39nB442_p0324b09║抱恨含冤洗雪不得看來順水推船即易逆風把柁
J39nB442_p0324b10║則難只得混入水牯牛隊裏大家和泥合水將睹星
J39nB442_p0324b11║悟道的隨分拈來大庾嶺頭提不起底覿面交付舉
J39nB442_p0324b12║起衣角云且道除此之外更付箇甚麼喝一喝下座。
J39nB442_p0324b13║相亭傳檀越誕期請上堂問今日傅檀越母難之辰
J39nB442_p0324b14║於茲設供飯僧請和尚陞座有何言句以酬來意師
J39nB442_p0324b15║云露香仙果桃初熟雪點寒梢梅正春進云歷年弘
J39nB442_p0324b16║護志切依皈畢竟得何功德師云堂上椿萱同映彩
J39nB442_p0324b17║階前蘭桂自聯芳進云已生面目即不問未生面目
J39nB442_p0324b18║是如何師震威一喝僧歸位師乃云若道未生面目
J39nB442_p0324b19║山僧未出方丈時早為傅檀越露出了也恐有未見
J39nB442_p0324b20║未聞者且聽山僧一一註出天得之以清地得之以
J39nB442_p0324b21║寧君王得之坐治太平文武百官得之輔相裁成衲
J39nB442_p0324b22║僧得之也不過鼻直眉橫這些且置驀豎拄杖云即
J39nB442_p0324b23║今無量壽尊來也諸人還見麼滄海幾經變春秋不
J39nB442_p0324b24║記年卓一卓。
J39nB442_p0324b25║元旦說戒上堂天何言四時行地何言百物生君何
J39nB442_p0324b26║言萬邦寧風調雨順海晏河清拈拄杖卓一卓云惟
J39nB442_p0324b27║有這箇無四序一回舉起一回新苟日新日日新又
J39nB442_p0324b28║日新諸人記取湯之盤銘既爾日新又新何罪不滅
J39nB442_p0324b29║何戒不臻豈待雞足山中等箇人堪笑老迦葉多年
J39nB442_p0324b30║鈍置玅慈氏𥅄目鼓睛何似寶積信手拈來覿面區
J39nB442_p0324c01║分且道區分箇甚麼喝一喝云爆竹一聲除舊桃符
J39nB442_p0324c02║萬戶更新不因風皺面怎得水成紋元正啟祚萬物
J39nB442_p0324c03║咸亨因時納祐慶無不禛修心綢繆牖戶切須信受
J39nB442_p0324c04║奉行。
J39nB442_p0324c05║上元相亭傅檀越率男爾玉智還利幽請上堂問燈
J39nB442_p0324c06║燈續燄祖祖相傳未審傳箇甚麼師云寶積門外石
J39nB442_p0324c07║獅子進云雞寒上樹鴨寒下水意旨如何師云月半
J39nB442_p0324c08║是十五僧出師以拄杖畫○相示之進云人境俱奪
J39nB442_p0324c09║了也和尚又作麼生師云汝且退問如何是萬法歸
J39nB442_p0324c10║一師云還識山僧手中拄杖麼進云畢竟一歸何處
J39nB442_p0324c11║師云顛三倒四進云劫火洞然大千俱壞未審這箇
J39nB442_p0324c12║壞不壞師卓拄杖云也須疑著乃云今朝正月十五
J39nB442_p0324c13║處處敲鑼擊鼓昨期戩穀迎祥今朝天官賜福明明
J39nB442_p0324c14║報與君知諸人切須薦取五九盡日又逢春冬至寒
J39nB442_p0324c15║食一百五莫瞞盰休莽鹵金吾不禁夜行人一任諸
J39nB442_p0324c16║人來與去來即恁麼來去亦恁麼去長安大道草漫
J39nB442_p0324c17║漫華堂便生荊棘樹問阿娘和阿父浪子天涯不肯
J39nB442_p0324c18║歸倚門倚閭遙瞻佇欲斷腸深懷慕饑寒凍餒誰管
J39nB442_p0324c19║顧驀豎拄杖云回互不回互良久靠拄杖云吁嗟已
J39nB442_p0324c20║兮歸寧父母雖然如是即今相亭檀越乘茲上元之
J39nB442_p0324c21║期供佛飯僧憐憫冥途孤魂異類鬼神普施玉液瓊
J39nB442_p0324c22║漿設放瑜伽法食且道利益何如撫案一下云於茲
J39nB442_p0324c23║薦得頓見四恩普報三有齊資一切蠢動含靈莫不
J39nB442_p0324c24║於茲沾其利濟脫或未然且聽因齋慶讚愛日堂中
J39nB442_p0324c25║樹樹椿萱榮晚景步雲梯上雙雙桂子躍龍門八九
J39nB442_p0324c26║子爾小生分明記取。
J39nB442_p0324c27║夏貴還誕日設齋祈嗣請上堂問昨夜星移斗轉今
J39nB442_p0324c28║朝瑞藹南宸彌空花雨鋪瑞色遍地法雲布嘉祥未
J39nB442_p0324c29║審是今時消息未審是那畔機關師云無鬚鎖子兩
J39nB442_p0324c30║頭搖進云恁麼則翡翠踏翻荷葉雨鷺鷥穿破竹林
J39nB442_p0325a01║煙師云日午打三更進云即今貴還居士逢渠母難
J39nB442_p0325a02║竭力傾誠營齋供眾皆因箕裘少托嗣續維艱迎請
J39nB442_p0325a03║和尚登曲彔床且道以何利益師云吞日精啖月華
J39nB442_p0325a04║進云恁麼則桂子月中落天香雲外飄師云言必有
J39nB442_p0325a05║中進云古人道舉一不得舉二放過一著落在第二
J39nB442_p0325a06║某甲已落第二了也且道一畢竟如何舉師云山僧
J39nB442_p0325a07║答汝這話不得進云恁麼則東翻西覆隨風舞倒墜
J39nB442_p0325a08║橫垂信月移師云弄潮須是吳江客別語還他漢地
J39nB442_p0325a09║人僧作禮師云一得一失問如何是普度群生一句
J39nB442_p0325a10║師云趙錢孫李周吳鄭王進云如何是摧邪輔正句
J39nB442_p0325a11║師云東打西敲進云如何是截斷眾流句師震威一
J39nB442_p0325a12║喝僧作禮師便打進云恁麼則心行狼毒師云憐兒
J39nB442_p0325a13║不覺醜問還丹一粒點鐵成金某甲特來請和尚點
J39nB442_p0325a14║師云將鐵來進云某甲不會師云你將甚麼喚作金
J39nB442_p0325a15║僧便喝師便打問參學人必須盡情放下既是盡情
J39nB442_p0325a16║放下又參箇甚麼師云你也說得是僧擬開口師便
J39nB442_p0325a17║打僧禮拜歸眾師云快參問西來大意即不問今朝
J39nB442_p0325a18║開堂事如何師云山高水長進云四海僧流如霧集
J39nB442_p0325a19║且道作麼生接師便打僧禮拜師拈拂子拂一拂云
J39nB442_p0325a20║休擬議莫狐疑山僧一一攄陳諸人各各委悉知麼
J39nB442_p0325a21║即今貴還夏居士母難之辰發如是心來我寶積院
J39nB442_p0325a22║裏設供飯僧啟請山僧陞於此座敷揚玅義每念嗣
J39nB442_p0325a23║續維艱但恐箕裘罔托朝乾夕惕念切依皈山僧事
J39nB442_p0325a24║不獲已只得於老幹上發些嫩枝說箇生生不息底
J39nB442_p0325a25║道理大哉乾元萬物資始至哉坤元萬物資生天地
J39nB442_p0325a26║合德日月合明左旋右轉摩盪生成乾兌離震巽坎
J39nB442_p0325a27║艮坤長幼卑尊各有區分且道區分箇甚麼老梅花
J39nB442_p0325a28║古淡稚桂葉精神拈拄杖卓一卓。
J39nB442_p0325a29║朱裔芳為慈母誕辰請上堂師拈拄杖卓一卓云此
J39nB442_p0325a30║是裔芳知恩報恩底一片孝心諸人共見共聞且道
J39nB442_p0325b01║見聞箇甚麼昔日世尊乃淨梵王之太子不紹王位
J39nB442_p0325b02║割愛辭親入雪嶺修行成道證果說法四十九年度
J39nB442_p0325b03║盡累劫宗親至今稱為能仁大孝即今裔芳雖居俗
J39nB442_p0325b04║諦念切歸依乘茲慈親壽誕之辰興齋辦供禮請山
J39nB442_p0325b05║僧陞座開示且道與世尊是同是別若道同映雪寒
J39nB442_p0325b06║梅趁朔風若道別滄海桑田無間歇也不同也不別
J39nB442_p0325b07║蟠桃六千年始方結以拄杖畫○相云諸人還見麼
J39nB442_p0325b08║獻桃仙子從天降送酒麻姑特地來。
J39nB442_p0325b09║解制上堂座元問桃花浪暖語燕鳴鶯陽回暖谷氣
J39nB442_p0325b10║勤花神場開選佛百二圓成從今以後又向何處安
J39nB442_p0325b11║身師云山前山後溪西溪東進云恁麼則百舌來休
J39nB442_p0325b12║枝上語鳳凰怎肯共同棲師云憐兒不覺儂家醜進
J39nB442_p0325b13║云古人道牛過窗櫺頭角易惟有尾巴最難去和尚
J39nB442_p0325b14║即今又作麼生師云且道山僧如何秪對上座進云
J39nB442_p0325b15║如是則石鴿穿雲連斗戲金騮渡海帶山嘶師云即
J39nB442_p0325b16║當不少乃豎拄杖云只這箇年年三百六日日十二
J39nB442_p0325b17║時因甚十月十五謂之結二月十五謂之解雖然事
J39nB442_p0325b18║不同途要且理惟一致即今山僧恁麼也得不恁麼
J39nB442_p0325b19║也得恁麼不恁麼總得畢竟如何百二十期今已周
J39nB442_p0325b20║放出溈山水牯牛東觸西敲隨任運只要水草調得
J39nB442_p0325b21║周溪東牧溪西遊種月耕雲莫放休國王水草隨意
J39nB442_p0325b22║喫得優游處且優游優游且置山僧過此又作麼生
J39nB442_p0325b23║桃花浪暖魚龍化重展絲綸別下鉤。