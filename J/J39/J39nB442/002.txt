J39nB442_p0325c01║大笑崇禪師語錄卷之中
J39nB442_p0325c02║書記空情錄
J39nB442_p0325c03║小參
J39nB442_p0325c04║佛成道日，值師誕，會吾楊居士為男寄名，請小參。「釋
J39nB442_p0325c05║迦老漢不解腦後抽釘，卻又眼中著屑，賺得後代兒
J39nB442_p0325c06║孫盡謂之睹星悟道。山僧抱恨含冤，乘此日為伊洗
J39nB442_p0325c07║雪，豈料會吾居士及節因時，將長男來我高峰院裏
J39nB442_p0325c08║寄名保關，山僧只得不惜眉毛葛藤一上。還委悉麼？
J39nB442_p0325c09║飯眾懸旛，福壽無比，呦呦鹿鳴，嘛呢叭𠺗。」
J39nB442_p0325c10║衡山法伯和尚圓寂，對真小參。高聲喚云：「衡老漢！呼
J39nB442_p0325c11║之又不應。」顧視左右云：「覓之又不見。」指真云：「分明在
J39nB442_p0325c12║目前，相逢不覿面。」良久，云：「夜明簾外轉身來，豈可清
J39nB442_p0325c13║風臥金殿？」
J39nB442_p0325c14║小參。「諸昆仲！今結制三日矣，竊念隙駒易過、駟馬難
J39nB442_p0325c15║追，古人曾惜寸陰，汝等豈可輕易放過？凡參禪底人，
J39nB442_p0325c16║譬如國家用兵，先須布陣安營、堅設墻塹，外不放入、
J39nB442_p0325c17║內不放出。外不放入，則外息諸緣；內不放出，則內心
J39nB442_p0325c18║無喘。心隨境轉、境隨心生，心境雙忘，自然靈光顯現，
J39nB442_p0325c19║方知本來面目不從外覓、不向他求，何須參師訪友，
J39nB442_p0325c20║向他人喉下討氣？則知自己眉毛不在他人面上。山
J39nB442_p0325c21║僧恁麼說話，也是畫蛇添足、與缽安柄，檢點將來，當
J39nB442_p0325c22║墮拔舌地獄。何故聻？不見昔日文殊起佛見、法見，被
J39nB442_p0325c23║世尊威神攝向二鐵圍山間。且道山僧與文殊是同？
J39nB442_p0325c24║是別？」喝一喝，云：「寧可將身墮地獄，莫將佛法作人情。
J39nB442_p0325c25║珍重，珍重。」
J39nB442_p0325c26║隕西周縣尹畢七，小參。喝一喝，云：「此是居士為國惜
J39nB442_p0325c27║民、歷劫長存底面目，有何生死去來？只因恩愛牽纏、
J39nB442_p0325c28║世緣不破，故爾輥入幻化場頭，作箇幻人、做些幻事。
J39nB442_p0325c29║即今山僧不惜眉毛，為伊掃開葛藤。何以故？立春前，
J39nB442_p0325c30║山僧來賀你；立冬後，山僧來弔你。正眼看來，功名富
J39nB442_p0326a01║貴譬如水上浮漚，生死去來猶若草頭朝露，方知萬
J39nB442_p0326a02║化皆空、萬緣總幻，生亦幻、死亦幻，富貴功名總亦幻，
J39nB442_p0326a03║幻亦幻，幻到幻無可幻，居士有不幻之面目長存；來
J39nB442_p0326a04║亦空、去亦空，恩愛家緣總亦空，空亦空，空到空無可
J39nB442_p0326a05║空，居士有不空之精靈儼在。雖然如是，正恁麼時，且
J39nB442_p0326a06║道與山僧又在甚麼處相見？」撫掌，云：「乾加二、兌連三，
J39nB442_p0326a07║九羊、十馬，七鼠、八猿，三雞、四虎鬧喧天，忙道山僧不
J39nB442_p0326a08║唧溜。錯算不為瞞，七七四十九，金烏飛、玉兔走，象王
J39nB442_p0326a09║行、獅子吼，知有不知有，百年三萬六千朝，牙齒依然
J39nB442_p0326a10║還在口。」復喝一喝。
J39nB442_p0326a11║羯磨，小參。拈拄杖，卓一卓，云：「無量法門、百千玅義，總
J39nB442_p0326a12║被山僧擊碎了也。諸人於茲薦得，更有甚麼佛馱耶？
J39nB442_p0326a13║達磨耶？僧伽耶？五戒、沙彌戒、比丘戒、菩薩大戒？其或
J39nB442_p0326a14║未然，犀因玩月紋生角，象被雷驚花入牙。」
J39nB442_p0326a15║考功小參。豎拂子云：「道在邇而求諸遠，事在易而求
J39nB442_p0326a16║諸難。難難，朝朝共起夜同眠；易易，一箇鼻頭兩孔氣。
J39nB442_p0326a17║即今鼻孔有氣者，出來與山僧相見。」監院出，師喝一
J39nB442_p0326a18║喝，院云：「這箇也不消得。」師云：「山僧今日失利。」化主出，
J39nB442_p0326a19║師問：「父母未生前面目，你作麼生會？」答云：「火燄山前
J39nB442_p0326a20║三峽水。」師云：「且放過一著。」執拂侍者以拂置於桌上，
J39nB442_p0326a21║便出，師問：「汝手中底聻？」者作揮拂底勢，師云：「不愧為
J39nB442_p0326a22║吾侍者。」執杖侍者以杖度與師，便出，師豎拄杖問云：
J39nB442_p0326a23║「汝手中底卻在山僧手裏，汝即今底又在甚麼處？」者
J39nB442_p0326a24║豎起指，師云：「汝那一指與山僧手中底是同是別？」者
J39nB442_p0326a25║云：「一樹梨花靠粉墻。」僧出，師云：「汝往常慣弄手腳，即
J39nB442_p0326a26║今一切俱不許，汝又作麼生？」僧云：「直日事繁，忘卻了
J39nB442_p0326a27║也。」師便打。考畢，師擬開示悅眾，即敲引磬，大眾作禮，
J39nB442_p0326a28║師云：「山僧今夜失利，且道即今文殊又在甚麼處？」座
J39nB442_p0326a29║元云：「諦觀法王法，法王法如是。」師便歸方丈。
J39nB442_p0326a30║小參。「大道只在目前，要且目前難睹；欲識大道真體，
J39nB442_p0326b01║不離聲色言語。古人恁麼道，寶積則不然。」驀豎拄杖
J39nB442_p0326b02║▆：「大道只在目前，目前何不快睹？」卓一卓，云：「欲識大
J39nB442_p0326b03║道真體，諸人切須薦取。即今有向聲色裏承當者麼？
J39nB442_p0326b04║出來與山僧相見。」眾答不契，師云：「有眼底因甚不解
J39nB442_p0326b05║見？有耳底因甚不解聞？有口底因甚不解說？有腳底
J39nB442_p0326b06║因甚不肯行？」復卓一卓，云：「只為分明急，翻令所得遲。」
J39nB442_p0326b07║易府純素道人對靈小參。「昔日世尊將正法囑付國
J39nB442_p0326b08║王、大臣、婆羅門等，俟末法時代助宣正法，眾等各乘
J39nB442_p0326b09║悲願，或現國王身、或現宰輔身、或現將軍身、或現居
J39nB442_p0326b10║士身、或現童男童女身、或現宰官婦女身。道人可謂
J39nB442_p0326b11║現宰官婦女身於易府者，年來持齋茹素，禮誦《金剛》，
J39nB442_p0326b12║末後剃髮染衣，皈投三寶，豈奈塵緣牽絆，世網羈縻，
J39nB442_p0326b13║不能得登般羅彼岸。即今報緣既盡，脫幻歸真，且道
J39nB442_p0326b14║如何是歸真底面目？」喝一喝，云：「無死亦無生，來去復
J39nB442_p0326b15║何論？《金剛經》裏句，忒殺太分明。道人還記得《金剛經》
J39nB442_p0326b16║麼？過去心、未來心、現在心俱不可得。既三心俱不可
J39nB442_p0326b17║得，且道畢竟如何？識取鉤頭意，莫認定盤星。會得山
J39nB442_p0326b18║僧道底即會得《金剛經》裏說底，會得《金剛經》裏說底
J39nB442_p0326b19║即會得山僧道底，會得山僧道底與《金剛經》裏說底，
J39nB442_p0326b20║則知道人本來面目與如來同體，如來面目與山僧
J39nB442_p0326b21║同體，山僧面目與四生六道一切眾生同體。道人還
J39nB442_p0326b22║信得及麼？脫或未然，更有一頌：凡持金剛多感應，肉
J39nB442_p0326b23║身身裏睹金仙，但能不著諸有相，何須九品復生蓮？」
J39nB442_p0326b24║復喝一喝。
J39nB442_p0326b25║小參。「今宵香畢上單，打箇瞌睡鈒子，敲開眼睛，忽然
J39nB442_p0326b26║得箇消息。且道是甚麼消息？天晴日光達，落雨地下
J39nB442_p0326b27║深，寸指是五雙，二四還如八，八八六十四，五四三二，
J39nB442_p0326b28║一一歸何處？處處綠楊堪繫馬，馬蹄踏殺遍天下。夢
J39nB442_p0326b29║覺歸來，道底顛四倒三，卻也顛三倒四。明明說與諸
J39nB442_p0326b30║人，因甚諸人不識？莫狐疑，休擬議，一鏃三關只這是。
J39nB442_p0326c01║叮嚀再叮嚀，切記又切記，夜永更深，勿勞久立。」
J39nB442_p0326c02║為周遇舟居士對靈小參。「生死幻夢，去住空花，夢幻
J39nB442_p0326c03║空花，乃生死岸邊事。居士年來虔心奉佛，持誦《金剛》，
J39nB442_p0326c04║《金剛經》云：『如來者，無所從來，亦無所去，故名如來。』於
J39nB442_p0326c05║茲薦得，則知幻而有生，覓生底了不更得；幻而有死，
J39nB442_p0326c06║覓死底了不可得。既覓生死不可得，即今居士厭世
J39nB442_p0326c07║離凡，畢竟向甚麼處安身立命？」彈指一下，云：「青山只
J39nB442_p0326c08║解磨今古，流水何曾洗是非？」
J39nB442_p0326c09║分座治平，羯磨小參。豎拄杖，云：「此是汝等潔淨的法
J39nB442_p0326c10║身，原來一系不掛，更有甚麼染污？只緣執妄迷真，有
J39nB442_p0326c11║人、有我，認賊為子、將奴作即，以至種種愛緣，故爾沉
J39nB442_p0326c12║淪不息。即今山僧不惜眉毛，為爾諸人掃開藤葛。何
J39nB442_p0326c13║故聻？昔二祖請達磨與之安心，磨云：『將心來，與汝安。』
J39nB442_p0326c14║祖云：『覓心了不可得。』磨云：『與汝安心竟。』三祖請神光
J39nB442_p0326c15║與之懺罪，光云：『將罪來，與汝懺。』祖云：『覓罪了不可得。』
J39nB442_p0326c16║光云：『與汝懺罪竟。』看來何心、何罪？何佛、何生？於茲薦
J39nB442_p0326c17║得，一任婬房裏訪彌勒、酒肆裏覓觀音；脫或未然，腳
J39nB442_p0326c18║跟下也不得輕易放過。」
J39nB442_p0326c19║茶話
J39nB442_p0326c20║茶話。拈起餅，云：「此是雲門餅，諸人切忌帶齒沾唇。」舉
J39nB442_p0326c21║盃，云：「此是趙州茶，吞卻不若吐卻。識得吞吐分明，一
J39nB442_p0326c22║任汝等於二六時中行住坐臥、待客迎賓，任性逍遙，
J39nB442_p0326c23║更無一毫勉強。即今眾檀越敦請山僧開場選佛，且
J39nB442_p0326c24║道這佛字還著得也無？諸人不妨出來道看。」維那作
J39nB442_p0326c25║禮，師云：「也不消得。」便歸方丈。
J39nB442_p0326c26║座元母難請茶話。「寧上座相隨山僧二十三載，每於
J39nB442_p0326c27║二六時中奉塵執巾、擎茶捧果，山僧隨時攝受，並無
J39nB442_p0326c28║佛法商量。然山僧三百六十骨節、八萬四千毫竅，一
J39nB442_p0326c29║一是伊記取分明，何待伊母難之期請求法要？且山
J39nB442_p0326c30║僧腸肚并無屎屁，只有面上眉毛終朝拖泥帶水，且
J39nB442_p0327a01║道即今還在也未？」良久，云：「咦！有勞眾慈，各請歸位。」
J39nB442_p0327a02║除夕茶話。「年年此日是除夕，看來何常有更易。今年
J39nB442_p0327a03║人是去年人，明年日是今年日。五九盡日又逢春，明
J39nB442_p0327a04║朝元旦是初一。溪頭柳眼綻黃金，嶺畔梅腮敷白玉。
J39nB442_p0327a05║就裏機關事若何，一箇鼻頭兩孔氣。不問周吳鄭王，
J39nB442_p0327a06║那管趙甲錢乙。聻聻聻，假雞過關，指瑕奪璧。明朝祝
J39nB442_p0327a07║聖宜早，大眾勿勞久立。」
J39nB442_p0327a08║茶話，維那出眾云：「二月陽春仲，山花次第開，堤柳披
J39nB442_p0327a09║金鎖，和風掃玉階。特請和尚垂慈，道箇因時及節底
J39nB442_p0327a10║句子，貴圖滿座知音。」師云：「今朝二月十四，卻也有些
J39nB442_p0327a11║喜氣，可喜日暖風恬。又道明朝解制，兩堂龍象整齊，
J39nB442_p0327a12║箇箇頂天立地，打開舌底關頭，腳底絲綸斬去，一任
J39nB442_p0327a13║汝等東去、西去、南去、北去，去到去無可去，汝等又作
J39nB442_p0327a14║麼生？各下一轉語看。」座元云：「金烏飛銀漢，玉兔隱滄
J39nB442_p0327a15║洲。」一僧云：「千里溪山隨指顧，一川風月任逢迎。」又僧
J39nB442_p0327a16║云：「任他行盡天涯外，難忘室中不夜燈。」眾答畢，師乃
J39nB442_p0327a17║云：「阿呵呵，會也麼？休錯過，莫蹉跎，明朝解制自有下
J39nB442_p0327a18║落。」良久，云：「雖然如是，也不得離俺這裏。」
J39nB442_p0327a19║機緣
J39nB442_p0327a20║情侍者頌公案呈師閱，師云：「還須著力研窮。」者云：「覿
J39nB442_p0327a21║面承當。」師云：「承當箇甚麼？」者低首，師震威一喝，者隨
J39nB442_p0327a22║聲亦喝。師云：「除卻喝，還有麼？」者拂袖便行。師云：「放汝
J39nB442_p0327a23║三十棒。」師夜坐次，謂僧云：「今夜好月。」云：「請和尚月看。」
J39nB442_p0327a24║師畫圓相示之云：「這箇與天上底是同？是別？」師喝一
J39nB442_p0327a25║喝，僧作禮云：「再乞一偈。」師示偈云：「明明一鏡照當空，
J39nB442_p0327a26║說甚別來說甚同？識得其中端的旨，光明何處不圓
J39nB442_p0327a27║通？」
J39nB442_p0327a28║佛事
J39nB442_p0327a29║掛鐘板
J39nB442_p0327a30║「聞聲悟道，見色明心，猶未是衲僧最極頭處。大眾！若
J39nB442_p0327b01║向未舉已前承當，不煩二老神用，山僧只得杜口絕
J39nB442_p0327b02║詞；若承當不得，山僧向第二頭舉似諸人，諸人切須
J39nB442_p0327b03║記取。」顧視左右，擊鐘板各一下，云：「若將耳聽終難會，
J39nB442_p0327b04║眼底聞聲始得知。」
J39nB442_p0327b05║摘鐘板
J39nB442_p0327b06║「坐琉璃殿，垂夜明簾，混然一體已全該，明應眾緣而
J39nB442_p0327b07║不忒。從上以來，推尊此位，且道全身奉重底一句又
J39nB442_p0327b08║作麼生道？」良久，摘下鐘板，以鐘覆板上，背卻板位，作
J39nB442_p0327b09║女人拜云：「文王在上，於沼於天，周雖舊邦，其命維新。
J39nB442_p0327b10║惟有宗風無更易，選佛場開不記春。」
J39nB442_p0327b11║為治平鐵祖畢九設供
J39nB442_p0327b12║喝一喝，云：「年年三百六，▆來無定數；日日十二時，何
J39nB442_p0327b13║曾有盡期？既無定數，又無盡期，東家垣墻，西家籬▆。
J39nB442_p0327b14║因甚如此告報？秪緣我治平祖翁換日偷天，欺瞞作
J39nB442_p0327b15║賊，揚輸詐敗，斂跡迷蹤，奈有不識好惡底，說甚麼生
J39nB442_p0327b16║死去住，首九盡九？崇孫則不然，象馬有角，牛羊無角，
J39nB442_p0327b17║無角底夜半正明，有角底天曉不露。正恁麼時，生死
J39nB442_p0327b18║不存，去來不立，前後際斷，泯絕有無，又作麼生？」復喝
J39nB442_p0327b19║一喝，云：「不腆菲供，伏惟尚饗。」
J39nB442_p0327b20║為治平鐵祖設忌
J39nB442_p0327b21║「堂前燭影輝煌，爐內檀煙縹緲。瓶中水石草花，席間
J39nB442_p0327b22║菜羹瓜荳。更有一品，覿面親呈，師翁不妨下口。」喝一
J39nB442_p0327b23║喝。
J39nB442_p0327b24║高峰老人圓寂拈香
J39nB442_p0327b25║喝一喝，云：「這老漢作這般去，就惑亂人家男女，也瞞
J39nB442_p0327b26║我大笑不得。何故聻？水自無瘡，勿傷之也。」展具三禮。
J39nB442_p0327b27║三期設供
J39nB442_p0327b28║「饑饉初停，滿盤藜藿，縱有佳餐，吾師不取，畢竟以何
J39nB442_p0327b29║為供？」插香爐中，揖露柱云：「尚饗。」
J39nB442_p0327b30║老人圓寂治平，竺和尚封筯子一雙，野雲法叔
J39nB442_p0327c01║率眾至高峰設供，請拈香。
J39nB442_p0327c02║高聲喚云：「老人知麼？此是治平野雲法叔率諸禪德
J39nB442_p0327c03║設供開九，以表手足之情，以盡法門之誼。雖然，竺和
J39nB442_p0327c04║尚禁足關中……」舉來筯云：「且喜覿面親呈。即今老和尚
J39nB442_p0327c05║如何下口？」連喝三喝。
J39nB442_p0327c06║迎老人真歸寶積安位
J39nB442_p0327c07║指真云：「描不成，畫不就，怪殺丹青，渾身漏逗。既是渾
J39nB442_p0327c08║身漏逗，不肖兒郎將老人迎歸寶積院裏。且道大眾
J39nB442_p0327c09║向甚麼處相見？」喝一喝，云：「火鏡尚懸，勿勞久立。大眾
J39nB442_p0327c10║一齊作禮。」
J39nB442_p0327c11║二九設供
J39nB442_p0327c12║「秋風颯颯，秋雨霖霖，老人面目，無減無增。既無減無
J39nB442_p0327c13║增，即今十八日以來，畢竟在甚麼處安身立命？」良久，
J39nB442_p0327c14║云：「雖然雲駛月運，舟行岸移，未免終日域中。且道如
J39nB442_p0327c15║何是神須世表？」插香爐中，云：「諸般菲供不堪陳，願賜
J39nB442_p0327c16║慈悲哀納受。」
J39nB442_p0327c17║八九設供
J39nB442_p0327c18║「西風今已盡，瑞雪又方臨，霜林敷白玉，殘菊墜黃金。
J39nB442_p0327c19║值茲吾師八九之期，且道又作麼生供養？」良久，云：「七
J39nB442_p0327c20║旬坐斷去來根，庭草猶他一丈深，愛子不知塵垢面，
J39nB442_p0327c21║奉親尤識死灰心。雲封古徑苔新綠，夢破鐘聲撞舊
J39nB442_p0327c22║林，曾憶枝頭百舌語，聲聲噪出是佳音。」喝一喝。
J39nB442_p0327c23║畢九設供
J39nB442_p0327c24║師至座前，良久，云：「及盡去也，直得三世諸佛口掛壁
J39nB442_p0327c25║上，猶有一人呵呵大笑。即今老人口掛壁上了，還有
J39nB442_p0327c26║為老人出氣者麼？如無，且聽崇上座據款結案。」喝一
J39nB442_p0327c27║喝，云：「群陰今剝盡，一陽又復生，勾甲咸萌折，野壑蟄
J39nB442_p0327c28║龍伸。正恁麼時，不裝珍御服，偏著敝衣巾。雖然如是，
J39nB442_p0327c29║夜明簾外、寶鏡臺前原無兼帶，豈有正偏？既無正偏，
J39nB442_p0327c30║且道不肖性崇一片微忱、諸般供養，老人還來鑒格
J39nB442_p0328a01║也無？」復喝一喝，云：「若教頻墮淚，滄海也須乾。」
J39nB442_p0328a02║百期設供
J39nB442_p0328a03║「老瞿曇皇宮降誕，指天指地；碧眼胡脫身棺槨，隻履
J39nB442_p0328a04║歸西。惹得後代兒孫一箇箇攀條依例。笑上座不解
J39nB442_p0328a05║畫蛇添足，值茲吾師十旬之期，說幾句親切話皆報
J39nB442_p0328a06║諸人。吾師生也本不生，鷓鴣啼出月三更；吾師死也
J39nB442_p0328a07║原無死，翡翠踏翻荷葉雨；吾師來也本不來，木馬嘶
J39nB442_p0328a08║風踐三台；吾師去也原無去，石鴿穿雲連斗戲。也無
J39nB442_p0328a09║去，也無來，兩頭坐斷絕疑猜。既絕疑猜，即今還有知
J39nB442_p0328a10║恩報恩者麼？」撫案云：「昊天罔極。」
J39nB442_p0328a11║二周設忌
J39nB442_p0328a12║高聲喚云：「老和尚！」自代云：「諾。二載以來向甚麼處去
J39nB442_p0328a13║來？」自代云：「東勝神洲，北鬱單越。在此作甚麼？」自代云：
J39nB442_p0328a14║「不識。恁麼則無事也。」自代云：「兒孫得力，祖父不知。既
J39nB442_p0328a15║是不知，且道性崇即今虔設諸般供養，老人還來鑒
J39nB442_p0328a16║格也無？」自代云：「謝爾殷勤，無可秪待。既如此，因甚又
J39nB442_p0328a17║道不知？」復自代云：「陋巷不騎金色馬，問途卻著破襴
J39nB442_p0328a18║衫。蒙師指示，諸仁者知麼？若道是性崇，卻是老人；若
J39nB442_p0328a19║道是老人，卻是性崇。殊不知老人在性崇口頭，性崇
J39nB442_p0328a20║在老人舌底。若信得及，不勞性崇鼓動唇皮；脫或未
J39nB442_p0328a21║然，且聽性崇與諸人一一分析。」喝一喝。
J39nB442_p0328a22║掃聚雲萬祖塔
J39nB442_p0328a23║「洛書石磊磊落落，蓬萊水曲曲灣灣，磊落底千層聳
J39nB442_p0328a24║疊，灣曲底萬派迥環。老人在此雖居尊貴，不顧兒孫，
J39nB442_p0328a25║恁麼則兒孫亦不識祖矣。既不識祖，即今不肖崇孫
J39nB442_p0328a26║到來，這三拜禮也可？不禮也可？」良久，云：「伏惟圓鑒。」
J39nB442_p0328a27║為慶雲卓峰法兄設供
J39nB442_p0328a28║「昔日我來，吾兄迎我；我去，吾兄送我。此是有賓有主。
J39nB442_p0328a29║正恁麼時，亦無迎，亦無送，可謂賓主混融。且道如何
J39nB442_p0328a30║是賓主混融底一句？」良久，云：「於戲！尚享。」
J39nB442_p0328b01║收靈骨
J39nB442_p0328b02║拈拄杖向空指云：「遍法界是吾兄底法身，從何處收
J39nB442_p0328b03║檢？盡虛空無些遮障，那容覆藏？雖然如是，一向土面
J39nB442_p0328b04║灰頭，則阿爺、阿娘衣食凍餒，枯瘦如柴，為兒底全無
J39nB442_p0328b05║供奉。即今性崇為吾兄點破機關，還須權歸方丈。」遂
J39nB442_p0328b06║覆卻瓶便歸。
J39nB442_p0328b07║送靈骨
J39nB442_p0328b08║「昔日住此，今又去此。去此住此，原無彼此。既無彼此，
J39nB442_p0328b09║即今畢竟如何結案？請君再進一盃酒，西出陽關無
J39nB442_p0328b10║故人。」
J39nB442_p0328b11║入塔
J39nB442_p0328b12║舉：「疏山和尚造壽塔已竟，院主白云：『請和尚定酬工
J39nB442_p0328b13║價。』山云：『謂將三文錢與匠人、兩文錢與匠人、一文錢
J39nB442_p0328b14║與匠人。』院主不契，後舉似大嶺，嶺云：『若將三文錢與
J39nB442_p0328b15║匠人，和尚此生決不得塔；若將兩文錢與匠人，和尚
J39nB442_p0328b16║與匠人共出一隻手；若將一文錢與匠人，累及匠人
J39nB442_p0328b17║眉鬚脫落。』即今吾兄塔已造竟，工價早酬，少不傷廉，
J39nB442_p0328b18║多不傷惠。且道全身奉重事又作麼生？」放下骨瓶，云：
J39nB442_p0328b19║「慶雲院裏無他事，瓜瓞連綿不記秋。」
J39nB442_p0328b20║為無動大德起龕
J39nB442_p0328b21║「崇聖院裏我迎你，高峰山中我送你。若論衲僧分中，
J39nB442_p0328b22║一點容不得你。即今情誼分中又作麼生？」以手引龕，
J39nB442_p0328b23║遂行。
J39nB442_p0328b24║舉火
J39nB442_p0328b25║「同甘共苦二十年，而今脫去復何言，普賢行願今雖
J39nB442_p0328b26║畢，腳跟底事勿瞞盰。腳踏地，頭頂天，髮長鬚短，鼻直
J39nB442_p0328b27║眉橫，更有一端難舉出，說破原來不直錢。攛下火炬
J39nB442_p0328b28║云：丘乙己，化三千，可知禮也，悠悠蒼天。」
J39nB442_p0328b29║為見修大德送靈骨入江
J39nB442_p0328b30║▆骨餅，云：「諸仁者！還見麼？此是見修不朽底法身，原
J39nB442_p0328c01║來劈不開、捏不聚，橫身落在山僧手中，碎為微塵，卻
J39nB442_p0328c02║又合為骨餅，一任殺活縱擒，收來收去。且道作麼結
J39nB442_p0328c03║案？」拋下，云：「天不能蓋，地不能載，日月不能照臨，泥沙
J39nB442_p0328c04║豈能掩蓋？入火不能燒，入水不能壞，優游任運縱橫，
J39nB442_p0328c05║那拘水陸空界？沉潭切勿安身，寒巖下不可貪愛，度
J39nB442_p0328c06║盡眾生出苦輪，脫體逍遙無罣礙。如何是無罣礙底
J39nB442_p0328c07║一句？咄！我為法王，於法自在。」
J39nB442_p0328c08║為高峰老人設忌
J39nB442_p0328c09║撫掌一下，云：「脫去六載今已周，百棒曾經一掌酬，老
J39nB442_p0328c10║人面目仍依舊，山自青兮水自流。既是老人面目仍
J39nB442_p0328c11║依舊，即今大眾見麼？」拈香爐中，云：「向後也須記得好。」
J39nB442_p0328c12║為越宗化主，收靈骨
J39nB442_p0328c13║「來自荊楚來，去從蜀東去，楚蜀雖然不同，雲月何曾
J39nB442_p0328c14║有異？山僧為汝指箇路頭，向後不得左猜右疑。還知
J39nB442_p0328c15║不異底道理麼？」撫掌一下，云：「一向腳板朝前，即今要
J39nB442_p0328c16║爾頂𩕳觸地。」遂拈骨入瓶，云：「蒼天！蒼天！」
J39nB442_p0328c17║入塔
J39nB442_p0328c18║「火鏡懸，西風度，越宗化主尋歸路。枯木寒巖勿安身，
J39nB442_p0328c19║死水沉潭休凝注。畢竟如何？」喝一喝，云：「大千沙界任
J39nB442_p0328c20║縱橫，此地他方何拘束？」
J39nB442_p0328c21║迎靈安位
J39nB442_p0328c22║「有生有死，有來有去。無死無生，無來無去。死生去來，
J39nB442_p0328c23║了無拘繫。既無拘繫，且道住即是？不住即是？咦！夜半
J39nB442_p0328c24║日頭紅。」
J39nB442_p0328c25║為天然禪人入塔
J39nB442_p0328c26║「茹蔬持齋，歷有多年；祝髮披緇，本分修行。即今厭世
J39nB442_p0328c27║辭凡，山僧為爾指箇路頭，向後不得回頭轉腦。」彈指
J39nB442_p0328c28║一下，云：「上是天，下是地，自性天然；下是天，上是地，捏
J39nB442_p0328c29║轉鼻孔。雖然如是，也不得坐在這裏。」喝一喝。
J39nB442_p0328c30║大笑崇禪師語錄卷之中終