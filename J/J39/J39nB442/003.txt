J39nB442_p0329a01║大笑崇禪師語錄卷之下
J39nB442_p0329a02║侍者空榮錄
J39nB442_p0329a03║頌古（著拈）
J39nB442_p0329a04║舉僧問趙州（這問從甚處來）萬法歸一（半邊▆內煮乾坤）一歸何處
J39nB442_p0329a05║（一▆微▆門華藏）州云（年老成精）我在青州造領布衫重七斤（止徒
J39nB442_p0329a06║口快）。拈云有時恁麼有時不恁麼畢竟如何依稀似
J39nB442_p0329a07║曲纔堪聽又被風吹別調中。頌云。
J39nB442_p0329a08║屈拳伸手收來放去夾路桃花風吹滿地。
J39nB442_p0329a09║舉僧問趙州（討甚麼碗）狗子還有佛性也無（不妨疑著）州云有
J39nB442_p0329a10║○又僧問趙州（作麼作麼）狗子還有佛性也無（我到這裏卻不會）
J39nB442_p0329a11║州云無●。拈云趙州道有十分親切趙州道無親
J39nB442_p0329a12║切十分雖然如是且道在那裏見得撫掌云不識不
J39nB442_p0329a13║識。
J39nB442_p0329a14║狗子佛性有逢人解哮吼年年三百六梅花開九
J39nB442_p0329a15║九狗子佛性無覿面不識渠渾淪無箇事凡聖亦
J39nB442_p0329a16║同居。
J39nB442_p0329a17║舉興化在三聖處為首座（切忌引壞人家男女）聖問云汝道南
J39nB442_p0329a18║方行腳一遭拄杖頭邊不曾撥著一箇半箇（猶恐棒頭無眼）
J39nB442_p0329a19║你具甚麼眼便恁麼道（師兄師兄）化便喝（切莫造次）聖云須是
J39nB442_p0329a20║你始得（放過即不可）後至大覺處為監院（手足分中勤勞些▆）覺問
J39nB442_p0329a21║我聞汝道南方行腳一遭（草鞋錢費多少）拄杖頭邊不曾撥
J39nB442_p0329a22║著一箇半箇（恁麼那）你具甚麼眼○便恁麼道（不妨疑著）化
J39nB442_p0329a23║便喝（是野干鳴是獅子吼）覺便打（賞伊罰伊）化又喝（只這是更別有）覺又打
J39nB442_p0329a24║（賞罰分明）次日後覺問云（婆心太切）我昨日疑你那兩喝（真語耶實
J39nB442_p0329a25║語耶）化復喝（執著作麼）覺亦打（有勞▆用）化又喝（再來不直錢）覺又打
J39nB442_p0329a26║（蒼天蒼天）三日後化禮大覺云（禮下于人必有所求）我在三聖師兄
J39nB442_p0329a27║處（作麼）學得箇賓主句（咄）總被師兄折倒了也（何幸如之）願
J39nB442_p0329a28║與某甲箇安樂法門（何不向神廟裏去）覺云這瞎漢（師弟也不識）
J39nB442_p0329a29║來這裏納敗闕（對親不說假）脫下衲衣（頓斷掛心鉤）痛與一頓
J39nB442_p0329a30║（過在甚麼處）化於此薦得臨濟先師在黃蘗處喫六十痛
J39nB442_p0329b01║棒底道理（斬新日月特地乾坤）。拈云一箇順水推橈一箇逆
J39nB442_p0329b02║風把柁順水推橈則易逆風把柁則難不遇無情毒
J39nB442_p0329b03║手幾乎倦倚欄干莫瞞盰打破愁城別一天。
J39nB442_p0329b04║一喝一棒又一喝兩次三番遭折合若於當下解
J39nB442_p0329b05║抽身免使大覺當面唾。
J39nB442_p0329b06║舉僧辭趙州（別圖方便）州云有佛處不得住（坐著即不可）無佛
J39nB442_p0329b07║處急走過（也不得放過）三千里外逢人不得錯舉（又恁麼道）。
J39nB442_p0329b08║拈云有佛無佛莫住走過恁麼恁麼切忌說破何以
J39nB442_p0329b09║故錯錯。
J39nB442_p0329b10║臨有話出太分明無佛欲求有佛行任意縱橫無
J39nB442_p0329b11║罣礙何妨對客數家貧。
J39nB442_p0329b12║舉僧問趙州（無事討事）如何是趙州（問阿誰）州云東門南門
J39nB442_p0329b13║西門北門（中央聻）。拈云恁麼道如何不是趙州。
J39nB442_p0329b14║東門南門西門北門門門出入任般行欲識趙州
J39nB442_p0329b15║真面目傍水倚山一坐城。
J39nB442_p0329b16║舉僧問趙州（討甚麼碗）如何是祖師西來意（丙丁童子去討火）州
J39nB442_p0329b17║云庭前柏樹子（西來意聻）僧云和尚莫將境示人（莫▆會好）州
J39nB442_p0329b18║云我不將境示人（適纔道甚麼）如何是祖師西來意（再問即不
J39nB442_p0329b19║堪）州云庭前柏樹子（不是詩人莫獻詩）。拈云恁麼問恁麼
J39nB442_p0329b20║答西來意在甚麼處。
J39nB442_p0329b21║趙州口頭不直屁庭柏也當西來意可恨阿僧不
J39nB442_p0329b22║承當煩他兩次重拈示。
J39nB442_p0329b23║舉南泉一日東西兩堂爭貓（火因風發）泉提起貓云道得
J39nB442_p0329b24║即不斬（蘇魯㗭哩娑婆訶）眾無對（失火難逃三窟兔）泉斬貓為兩段
J39nB442_p0329b25║（焚枝驚散一林鳥）後舉似趙州（伯牙遇子期）州脫草鞋頂出（龍門變化
J39nB442_p0329b26║三春浪鵬路逍遙萬里天）泉云此子若在救得貓（又悔雙出早特恨獨歸遲）。
J39nB442_p0329b27║拈云一箇王家不正反令兩班死漢人我爭雄誰是
J39nB442_p0329b28║令在必行且道慈心安在具眼底檢辨看。
J39nB442_p0329b29║沒事兩堂起鬥爭無辜斬殺實堪憐常場若遇承
J39nB442_p0329b30║家子免使莫邪帶血腥。
J39nB442_p0329c01║舉雲門示眾云（婆心太切）聞聲悟道（▆裏著不得火）見色明心（▆▆
J39nB442_p0329c02║著不得沙）作麼生是聞聲悟道見色明心（說破不直錢）乃云觀
J39nB442_p0329c03║音將錢買胡餅（一二三四五）放下原來是饅頭（五四三二一）。
J39nB442_p0329c04║拈云雲門老漢一向掂斤播兩因甚到這裏平貼貼
J39nB442_p0329c05║地具眼底會取。
J39nB442_p0329c06║聞聲悟道見色明心糊餅饅頭任意吞是一箇是
J39nB442_p0329c07║兩箇分付參禪人莫教妄穿鑿。
J39nB442_p0329c08║舉僧辭歸宗云（開口為甚麼▆不著舌頭）某甲往諸方學五味禪
J39nB442_p0329c09║（窮思煎）宗云我這裏有一味禪（不勞拈出）為甚麼不學（某甲不喜
J39nB442_p0329c10║一味禪）僧云如何是一味禪（落他坑陷）宗便打（蒼天蒼天）。拈云
J39nB442_p0329c11║這僧不采本地風流何故向外馳求恁麼踏遍諸方
J39nB442_p0329c12║不無海裏渴殺只如歸宗痛加敲擊未免苦責愚痴
J39nB442_p0329c13║委悉麼山山時見雲飛度處處常聞鳥亂啼。
J39nB442_p0329c14║噓嗟禪客實堪憐覓火紅爐問丙丁烈燄無邊君
J39nB442_p0329c15║不薦分明辜負老婆心。
J39nB442_p0329c16║舉大慧上堂云（白日說鬼）今朝正是五月午（貨賣當時）大鬼拍
J39nB442_p0329c17║掌小鬼舞（家親作祟）忽然撞著桃符神（冤家路窄）兩手槌胸叫
J39nB442_p0329c18║冤苦（早知今日悔莫當初）艾人云休叫苦（作麼作麼）止有一處堪回
J39nB442_p0329c19║互（咄）遂拈拄杖云（漏逗不少）回互不回互（無可不可）卓一卓云
J39nB442_p0329c20║回而更相涉（不可喚作拄杖子）擲下拄杖云不爾依位住（拄杖
J39nB442_p0329c21║拄杖）。拈云魑魅多端話出所謂及節因時若論衲僧
J39nB442_p0329c22║分中只宜拔楔抽釘何故畫蛇添足若有伶俐衲僧
J39nB442_p0329c23║當正說時向前扭著云這老漢面皮厚多少又看慧
J39nB442_p0329c24║老作麼結案。
J39nB442_p0329c25║大鬼小鬼鬼打鬼忽遇桃符都盧嘴一念參差任
J39nB442_p0329c26║縱橫悔悔一堂鬧亂皆由爾。
J39nB442_p0329c27║舉顏淵喟然歎曰（寐語作麼）仰之彌高（眉毛眼上橫）鑽之彌堅
J39nB442_p0329c28║（一▆破三關）瞻之在前（切莫眼花）忽然在後（錯過了也）夫子循循然
J39nB442_p0329c29║（搭梯設階）善誘人（婆心太切）傳我以文（萬象森羅非他物）約我以禮（收來
J39nB442_p0329c30║只在一毫端）欲罷不能（吞不人吐不出）既竭吾才（事窮必變）如有所立
J39nB442_p0330a01║卓爾（是箇甚麼）雖欲從之（朝朝共起夜夜同眠）末由也已（舉步踏著）。拈
J39nB442_p0330a02║云顏子當時何不一笑而休卻又睜眼說夢雖是分
J39nB442_p0330a03║明話出未免裹足纏腰還委悉麼身在海中休覓水
J39nB442_p0330a04║日行嶺上莫尋山。
J39nB442_p0330a05║覷不見摸不著勿思量休錯過仰鑽瞻忽止徒然
J39nB442_p0330a06║歷歷明明何拘縛。
J39nB442_p0330a07║臨濟四料揀。
J39nB442_p0330a08║寂寞荒村草色萋故園桃李樹高低落花滿地無
J39nB442_p0330a09║人掃月照五更有鳥啼。
J39nB442_p0330a10║閉戶垂簾任日斜柴門懶啟絕煙霞春光散盡君
J39nB442_p0330a11║休惜一任東風捲落花。
J39nB442_p0330a12║陽蔽陰凝景色朦無人擊動寺樓鐘山河盡屬朦
J39nB442_p0330a13║朧裏大地渾成混沌中。
J39nB442_p0330a14║不辭屐齒踏蒼苔忽見羅浮山下梅分付兒童和
J39nB442_p0330a15║雪折擔頭挑得幾枝回。
J39nB442_p0330a16║臨濟三句。
J39nB442_p0330a17║五更深夜黑漫漫幾度行人淚不乾混沌渾淪君
J39nB442_p0330a18║不薦輕舟已過萬重山。
J39nB442_p0330a19║明明話出玅難思一句梅花馬上詩雞唱一聲人
J39nB442_p0330a20║睡起阿誰不是丈夫兒。
J39nB442_p0330a21║學步孩兒實可憐提攜失怙幾回蹎噓嗟多少狂
J39nB442_p0330a22║禪客仔細看來不直錢。
J39nB442_p0330a23║書問
J39nB442_p0330a24║復雲根諸紳士
J39nB442_p0330a25║昔日世尊在靈山會上囑付國王大臣婆羅門居士
J39nB442_p0330a26║等於末法時代各乘悲願或現帝釋身或現國王身
J39nB442_p0330a27║或現宰輔身或現將軍身或現宰官居士等身種種
J39nB442_p0330a28║應現護持正法故爾自古法門弘護多賴賢士大夫
J39nB442_p0330a29║為其乘夙願而來也自吹萬老祖開法聚雲以來雲
J39nB442_p0330a30║根之宰官居士力為護持者代不乏人慶忠師翁復
J39nB442_p0330b01║創治平諸檀布金復倍於前今眾護法不忍治平荒
J39nB442_p0330b02║廢復迎竺峰和尚轉錫開爐可謂不忘靈山之囑矣
J39nB442_p0330b03║此種功德不啻聚雲慶忠兩祖於常寂光中合掌稱
J39nB442_p0330b04║謝即三世諸佛讚頌寧有盡哉崇株守林泉習懶成
J39nB442_p0330b05║性偶自高峰轉寶積途中感冒風寒至今艱於舉動
J39nB442_p0330b06║俟漸調攝倘賤軀妥時是芒鞋𨁝跳時也但百無一
J39nB442_p0330b07║能恐不克克爐韝用倘不棄愚魯家裏人理家裏事
J39nB442_p0330b08║理所宜然又何況諸檀賜召耶率復不盡。
J39nB442_p0330b09║與嘉禾沈克齋法兄
J39nB442_p0330b10║手足異處渴慕之殷不間昕夕想居士近來道體康
J39nB442_p0330b11║寧靜攝多方且以留心藏海福果日增自是道愈高
J39nB442_p0330b12║德愈廣若弟濫叨法末識淺才疏無能光顯門庭有
J39nB442_p0330b13║負先代惟望居士特出手眼輔正摧邪俾湖海有志
J39nB442_p0330b14║於道者咸知趨向鼓舞當世展播正宗直使楊李之
J39nB442_p0330b15║風復振於今日其為功末世不淺也小徒廣慶慕德
J39nB442_p0330b16║已久特遣趨謁祈居士不倦提攜誘掖陶成倘得蓮
J39nB442_p0330b17║社重開莫道大笑與居士無話會時也。
J39nB442_p0330b18║復普陀別菴和尚
J39nB442_p0330b19║浙蜀萬里音問罕通手足異天時為繫念於丁卯佛
J39nB442_p0330b20║成道日入治平始得賢弟入普陀法語並老人塔銘
J39nB442_p0330b21║諸作欣躍無極今既得大金湯居止勝地惟望賢弟
J39nB442_p0330b22║胸次岸谷忍辱慈和接納方來鞭策後進倘遇就頭
J39nB442_p0330b23║冤家必須百煉千錘切勿輕易放過方知高峰正眼
J39nB442_p0330b24║在賢弟鼻孔裏放大光明遞代相承一任照天照地
J39nB442_p0330b25║至於拙兄守拙一隅除待客迎賓穿衣喫飯外別無
J39nB442_p0330b26║一能客冬被忠州紳士牽入治平社火場中已是勞
J39nB442_p0330b27║騷不過今歲南浦護法又逼歸寶積結制勢難推委
J39nB442_p0330b28║亦不過勉應眾情耳時當末法振起須賴其人惟賢
J39nB442_p0330b29║弟勉之。
J39nB442_p0330b30║又
J39nB442_p0330c01║冰侄歸接法翰始知笑侄孫住永壽不覺撫掌欣躍
J39nB442_p0330c02║若非賢弟之大福德因緣胡能至此哉其後望其留
J39nB442_p0330c03║心垂照著意匡持俾掌祖一脈悠長功德誠無量矣
J39nB442_p0330c04║拙兄年近六十白雪盈頭且以抱病多端不克撐理
J39nB442_p0330c05║門庭有辜老人慈望惟願賢弟悲心永固道體康堅
J39nB442_p0330c06║極弱扶危光揚法化至於彙集傳燈不可過勞心力
J39nB442_p0330c07║當命記室有才能者分肩可也。
J39nB442_p0330c08║復永壽笑旨侄孫大師
J39nB442_p0330c09║別後二載不勝歉然正想念間忽來書至覽之甚喜
J39nB442_p0330c10║但永壽楚剎居杭城勝地福報人緣豈同小小可謂
J39nB442_p0330c11║法門丕振祖道昌隆不可輕易主持當刻刻經營時
J39nB442_p0330c12║時警惕和以接眾謙以待人勿趨奉於權勢之門勿
J39nB442_p0330c13║驅馳於聲利之地勿擇賢愚而疏接待勿棄規矩而
J39nB442_p0330c14║廢威儀勿隨勢務以博名高勿逐常流以取褻慢座
J39nB442_p0330c15║下衲子務要極力提持不可私心自用任意取捨執
J39nB442_p0330c16║事首領切須彼恭此敬勿得任性偏私大都近日禪
J39nB442_p0330c17║流多虛少實當以慈心方便造就曲成拄杖頭邊撥
J39nB442_p0330c18║著一箇半箇光顯門庭輝揚祖道不負出家之志願
J39nB442_p0330c19║亦不負參學之苦心也。
J39nB442_p0330c20║雜著
J39nB442_p0330c21║閒散歌
J39nB442_p0330c22║散淡優游閒沒事饑來喫飯困來睡長鼾一覺翻身
J39nB442_p0330c23║來不覺夕陽已沉去已沉去漫虛棄古人曾把寸陰
J39nB442_p0330c24║惜忽然七月秋風涼眨眼又到三十日三十日日日
J39nB442_p0330c25║流轉原不息試問君家事若何人生幻境急容易急
J39nB442_p0330c26║容易何為據現成公案人不識不是苦心人不知箇
J39nB442_p0330c27║箇洗面摸著鼻摸著鼻漁父棲巢徒勞力莫教錯認
J39nB442_p0330c28║定盤星還須識取鉤頭意不談東土與西天那管南
J39nB442_p0330c29║田并北地咦
J39nB442_p0330c30║山居次韻
J39nB442_p0331a01║寂寞幽居過客稀稱情何事不相宜朝看尺鯉溪前
J39nB442_p0331a02║躍暮聽清風嶺畔吹宅下翠雲春筍破籬邊丹藹晚
J39nB442_p0331a03║棠披林泉野興因忘世豈為援琴待子期
J39nB442_p0331a04║夜坐賡韻
J39nB442_p0331a05║丈室脩脩更漏長頻呼童子更添香銀床燭照光猶
J39nB442_p0331a06║燦瓦鼎茶烹煙漸涼清話隨機銷俗塊高譚滿座破
J39nB442_p0331a07║天荒讓他塵世豪令者何似吾儕樂草房
J39nB442_p0331a08║曇華詠雪次韻
J39nB442_p0331a09║優游盤石歷三冬六出花飛展玉容江上漁翁慵把
J39nB442_p0331a10║釣山前樵子懶登峰紅爐著火火初熱薄體添衣衣
J39nB442_p0331a11║更重啟戶乍驚梅放早香肌襯處與誰共
J39nB442_p0331a12║山居雜吟
J39nB442_p0331a13║林下優游歲月長臨機玅用任施張常垂法雨普天
J39nB442_p0331a14║潤永扇宗風遍界揚喚醒群迷如振鐸呼回幻夢似
J39nB442_p0331a15║鳴簹箇中消息誰能擬一句無生齒頰香
J39nB442_p0331a16║隳名黜利樂林泉不在淵兮不在田片席趺時橫大
J39nB442_p0331a17║地一聲吼處震長天焚香掃地盡堪賞豎指拈拳亦
J39nB442_p0331a18║可傳話到其中端的旨破顏猶自笑先賢
J39nB442_p0331a19║兀坐山居整日閑並無別事到心田清風塵引一雙
J39nB442_p0331a20║手明月杖橫兩箇肩待客頻來煨榾柮迎賓且去酌
J39nB442_p0331a21║清泉有人問我山中景庭柏蒼蒼不記年
J39nB442_p0331a22║山居無事讀傳燈堪歎古人大顯明剜腹剖心何隱
J39nB442_p0331a23║諱癡人無限受渠瞞
J39nB442_p0331a24║山居無事漫蹉跎豈把光陰錯放過清旦問心忽至
J39nB442_p0331a25║暮不知來日又如何
J39nB442_p0331a26║山居無事看浮雲看得浮雲滿太清亂舞斜飄霄漢
J39nB442_p0331a27║裏何曾一點礙天真
J39nB442_p0331a28║山居無事聽猿哀聽得聲長也痛哉腸斷可憐無暫
J39nB442_p0331a29║歇終朝逐日把兒懷
J39nB442_p0331a30║山居無事夢無驚夢破猶如夢裏人世事人生渾如
J39nB442_p0331b01║夢從前何用苦勞心
J39nB442_p0331b02║山居無事把心灰世事全無到本懷識得山中閑快
J39nB442_p0331b03║樂何妨就裏把名埋
J39nB442_p0331b04║山居無事好徘徊緩步長歌興未衰更有一般真樂
J39nB442_p0331b05║趣山前蘭箭送香來
J39nB442_p0331b06║山居無事看耕耘看得耕耘苦十分力田農夫皆若
J39nB442_p0331b07║此煮芹趺石莫辭貧
J39nB442_p0331b08║山居無事酌清泉多著黃虀少著鹽素位幽人安本
J39nB442_p0331b09║分肥甘何用污心田
J39nB442_p0331b10║山居無事好優游箇事無心究極頭渴飲饑餐困便
J39nB442_p0331b11║睡煙波三月看漁舟
J39nB442_p0331b12║行實
J39nB442_p0331b13║戊辰冬兩堂首領請師敘說行由師陞座云山僧乃
J39nB442_p0331b14║本川北道順慶府岳池縣魯氏子世以一經傳家母
J39nB442_p0331b15║周氏生於萬曆辛卯父生於戊子少列黌序叨入八
J39nB442_p0331b16║齋之長每以箕裘繫念禱祈既久於癸酉腊八日乃
J39nB442_p0331b17║生山僧未五歲家嚴攜予讀書邑之鴨山寺每聞僧
J39nB442_p0331b18║誦華嚴及二時課誦常淚雨如傾竟不捨經席日與
J39nB442_p0331b19║沙彌輩喜戲不欲歸值壬午寇氛四起城郭俱破癸
J39nB442_p0331b20║未▆▆本邑虎頭寺嚴慈相繼而逝骨肉分離不數
J39nB442_p0331b21║日而隻影孤形急欲出家其可得乎甲申山僧被擄
J39nB442_p0331b22║隨寇營更變者七處出生入死苦楚萬端不可枚舉
J39nB442_p0331b23║壬辰如忠南聞老人卓錫高梁山僧決志脫塵適得
J39nB442_p0331b24║石寶總戎袁寶善居士迎老人出江將山僧送至老
J39nB442_p0331b25║人座前老人喜與雉染命參念佛是誰久之有省乃
J39nB442_p0331b26║呈偈曰念佛是誰誰念佛一聲高了一聲低高低聲
J39nB442_p0331b27║罷歸何所石女雲中駕鷺鶿老人殊不示可否五雲
J39nB442_p0331b28║受具後制中老人以句歸何處公案針劄三晝夜拌
J39nB442_p0331b29║死一回乃得胸中了然不覺發笑遂呈頌座元元白
J39nB442_p0331b30║方丈云大笑於樹倒藤枯話已會得和尚不可輕易
J39nB442_p0331c01║放過山僧隨後竊聞始得休歇九剎相隨始侍寮次
J39nB442_p0331c02║副寺次監院未肯一日無事至癸卯隨老人開創高
J39nB442_p0331c03║峰工未竣老人應向化侯府請住曇華將高峰院事
J39nB442_p0331c04║囑累山僧日為土木計丙午工竣迎老人歸高峰開
J39nB442_p0331c05║爐一日上堂云今朝臘月一寒氣將人逼雪落滿林
J39nB442_p0331c06║花霜凝遍地玉兩堂雲水僧箇箇赤骨𩪸親切轉身
J39nB442_p0331c07║異類行更有末後那一句山僧出眾云季冬年寒和
J39nB442_p0331c08║尚切忌口快老人云恁麼又怎得山僧點首期滿後
J39nB442_p0331c09║命入曇華將古人淆訛公案一一徵問清楚遂印以
J39nB442_p0331c10║法衣源流有珍重吾宗的的傳之句乃丁未臘月事
J39nB442_p0331c11║也乙卯世變復迎老人歸高峰以院事繁苦遂辭職
J39nB442_p0331c12║徙隱萬之寶積乙丑老人將辭世仍將高峰院事囑
J39nB442_p0331c13║予數年來兩剎奔馳並不言及此事戊辰冬萬之護
J39nB442_p0331c14║法勸請開爐甚是螳臂當車所有絡索安敢自隱但
J39nB442_p0331c15║述之慚惶取大方誚存也可不存也可。
J39nB442_p0331c16║
J39nB442_p0331c17║
J39nB442_p0331c18║
J39nB442_p0331c19║
J39nB442_p0331c20║大笑崇禪師語錄卷之下終