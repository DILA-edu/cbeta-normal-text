J39nB443_p0333a01║玉眉亮禪師語錄序
J39nB443_p0333a02║予昔奉
J39nB443_p0333a03║命宰蜀新寧，公事之暇謁曇華三山老
J39nB443_p0333a04║人，深蒙扣擊，發明箇事，迎老人於署
J39nB443_p0333a05║中諮決宗旨。門人中相與唱酬者，有
J39nB443_p0333a06║天湖定公、雲林現公、大笑崇公、冷眼
J39nB443_p0333a07║證公，若玉眉禪師所稱機鋒峻捷，識
J39nB443_p0333a08║量超群者，予敬服之。老人嘗指目之
J39nB443_p0333a09║曰：「此耳菴兄獅子兒也。」方是時，甚幸
J39nB443_p0333a10║良師益友晤對一堂，將以永朝而永
J39nB443_p0333a11║夕，無何，以併邑歸里，旋任欒城、牧商
J39nB443_p0333a12║州，瞬息夢遊廿年於茲。適冰絃大師
J39nB443_p0333a13║自蜀來，持玉師語錄問序於予，予受
J39nB443_p0333a14║而閱之，見其言言見諦、句句超宗，縱
J39nB443_p0333a15║奪所施，不啻身受鉗錘，覺廿年前面
J39nB443_p0333a16║目儼然在睹，況冰公克承先志、武林
J39nB443_p0333a17║永壽笑公丕振家聲，法化今且南行？
J39nB443_p0333a18║夫耳菴嵩和尚紹三巴掌祖之傳，今
J39nB443_p0333a19║師繼之能裕其後，只令寶峰巴掌打
J39nB443_p0333a20║盡天下無疑矣！述而序之，奚辭？
J39nB443_p0333a21║時
J39nB443_p0333b01║康熙庚午秋九月上浣，
J39nB443_p0333b02║　嘉禾法弟沈廷勱頓首撰。
J39nB443_p0333b03║
J39nB443_p0333b04║
J39nB443_p0333b05║
J39nB443_p0333b06║
J39nB443_p0333b07║
J39nB443_p0333b08║
J39nB443_p0333b09║
J39nB443_p0333b10║
J39nB443_p0333b11║
J39nB443_p0333b12║
J39nB443_p0333b13║
J39nB443_p0333b14║
J39nB443_p0333b15║
J39nB443_p0333b16║
J39nB443_p0333b17║
J39nB443_p0333b18║
J39nB443_p0333b19║
J39nB443_p0333b20║
J39nB443_p0333b21║
J39nB443_p0333c01║玉眉亮禪師語錄
J39nB443_p0333c02║書記空謐編
J39nB443_p0333c03║康熙八年九月十八日，師受請住忠州五峰山天寧
J39nB443_p0333c04║禪寺。入院。
J39nB443_p0333c05║三門。「無量法門，百千妙義。新長老到此，不消舉足，
J39nB443_p0333c06║踏過了也！」以拄杖畫一畫，遂進。
J39nB443_p0333c07║伽藍。「空盃一舉，便入山門，好不唧溜。新長老法令
J39nB443_p0333c08║森嚴，不作者般去就。」拈拄杖畫一畫云：「放君出入，一
J39nB443_p0333c09║毫也不能勾。天寧院裏破沙盤，大家出隻手。」
J39nB443_p0333c10║佛殿。「佛是自家屋裏底。」顧視左右云：「直下薦取！」遂
J39nB443_p0333c11║展身作禮。
J39nB443_p0333c12║方丈。「從上古錐，據此室中，說道說理、談妙談玄，直
J39nB443_p0333c13║饒簇錦攢花尖新巧妙，總無一字道著。天寧今日斬
J39nB443_p0333c14║新一句合作麼生？」喝一喝云：「符到奉行。」
J39nB443_p0333c15║祗園檀越請陞座。「山僧自到天寧，钁頭斧子日未釋
J39nB443_p0333c16║手，運水搬柴是吾日用。到者裏，胸中佛法一點無存，
J39nB443_p0333c17║更要抑逼山僧向曲彔床頭好肉剜瘡作麼？但舉則
J39nB443_p0333c18║古人公案，以表檀信布髮之誠。昔帝釋隨世尊山行
J39nB443_p0333c19║次，世尊以手指地云：『此處宜建一梵剎。』帝釋拈一莖
J39nB443_p0333c20║草插于地云：『建梵剎竟。』世尊微笑。昔年張會極率姪
J39nB443_p0333c21║瑞奇、男思勝舍宅為寺，復同本境眾檀信捐資重建，
J39nB443_p0333c22║以比一莖功增萬倍，若論舉手未動分毫。雖然如是，
J39nB443_p0333c23║畢竟如何舉唱？來年更有新條在，無限風光向後看。」
J39nB443_p0333c24║陞座。「上大人、丘乙己，佳作人，可知禮。唵蘇嚧㗭唎㗭
J39nB443_p0333c25║哩！」
J39nB443_p0333c26║示眾。「出家參禪，更無別法，直須向自己腳跟下薦取。
J39nB443_p0333c27║若向外馳求則無禪也。何故？一切眾生有生以來，於
J39nB443_p0333c28║一切塵勞境界中，縱六根、貪六塵，根塵無染、無明雜
J39nB443_p0333c29║毒、妄想紛飛，隨起隨逐毫不知返，把本來清淨性體
J39nB443_p0333c30║攪得渾擾擾地，未免六道輪迴好醜受報，如此是背
J39nB443_p0334a01║塵合覺之眾生也；如修行人於二六時中，妄想起時
J39nB443_p0334a02║便自覺照，攝六根、離六塵、破無明、絕紛飛，久之塵淨
J39nB443_p0334a03║光生，方能證得清淨本體圓明無礙，如此即是背塵
J39nB443_p0334a04║合覺之諸佛也。故曰：『迷時諸佛即眾生；悟時眾生即
J39nB443_p0334a05║諸佛。』須是恁麼人，始解恁麼事。恁麼事且置，如何是
J39nB443_p0334a06║恁麼人師？」召大眾云：「汝須會得好。」
J39nB443_p0334a07║佛事
J39nB443_p0334a08║安本師和尚真
J39nB443_p0334a09║「是真非真，是相非相。」良久云：「天寧老和尚來也！見麼？」
J39nB443_p0334a10║拈香入爐，遂禮拜。
J39nB443_p0334a11║為本師和尚掃塔
J39nB443_p0334a12║「南山南、北山北，東西何處堪摸索？」指塔云：「吾師面目
J39nB443_p0334a13║在此中，覿體親承，瞞我不得。還知瞞不得底事麼？不
J39nB443_p0334a14║腆供養，伏惟尚饗。」
J39nB443_p0334a15║禮本師和尚真
J39nB443_p0334a16║「債有主、冤有頭，檢點將來，事不自由。某甲昔在熊耳
J39nB443_p0334a17║菴中咬著一粒鼠子糞，翻腸攪胃歷有多年，而今毒
J39nB443_p0334a18║害惡發，直得償債酬冤去也。」喝一喝，作禮三拜。
J39nB443_p0334a19║聞返素師伯訃音，設供
J39nB443_p0334a20║「春雨淋淋沒箇事，六門閒曠坐泉林，倏報南濱音信
J39nB443_p0334a21║至，愁天點點淚痕新。」顧視左右云：「大眾！還知返師伯
J39nB443_p0334a22║去處麼？無端向沒底船中掉轉面目，黃河九曲、蜀水
J39nB443_p0334a23║三巴，雲生古洞、月照長沙。」舉缽云：「今朝瞻禮處，請喫
J39nB443_p0334a24║趙州茶。」
J39nB443_p0334a25║為鶴林大德起龕
J39nB443_p0334a26║「小盡二十九日，到來有甚巴鼻？忽遇暴雨卒風，折卻
J39nB443_p0334a27║鶴林廊壁。咄咄咄！不不不！到者裏那容闍黎久住？急
J39nB443_p0334a28║急回頭照腳跟，又看面皮歸何處？」
J39nB443_p0334a29║舉火
J39nB443_p0334a30║「春山青、秋水綠，埜鶴棲巢尋歸路。」攛下火炬云：「烈火
J39nB443_p0334b01║燄中解抽身，一腳蹈翻孃生褲。咄！」
J39nB443_p0334b02║為圓初碩德起龕
J39nB443_p0334b03║「現成公案，不用躊躇，欲得大用現前，須是別行一路。
J39nB443_p0334b04║會麼？」乃以手引龕。
J39nB443_p0334b05║舉火
J39nB443_p0334b06║「汝雖出塵，不明大事；汝雖年耄，未達性空。而今四大
J39nB443_p0334b07║巴離，作麼是轉身底一句？」良久云：「涅槃臺上不用遲
J39nB443_p0334b08║留，急急回頭更須進步。」遂舉火。
J39nB443_p0334b09║為長安湛休耆宿舉火
J39nB443_p0334b10║以火炬畫一畫云：「識得一，萬事畢，無去無來，只者便
J39nB443_p0334b11║是！老湛休，知不知？今朝拋卻者臭皮，長安雖樂，不是
J39nB443_p0334b12║久居。」復畫十字云：「一任南北東西。」
J39nB443_p0334b13║為見玄碩頭舉火
J39nB443_p0334b14║以火炬點龕云：「會麼？者箇是汝效六祖處的公案，今
J39nB443_p0334b15║日盡情放下了也。且道抽身一句合作麼生？湘之南、
J39nB443_p0334b16║潭之北，綠水悠悠、青山疊疊。」
J39nB443_p0334b17║偈讚
J39nB443_p0334b18║囑冰絃首座
J39nB443_p0334b19║天寧兀坐已多年，為法煩心自有傳，獅子窟中無異
J39nB443_p0334b20║獸，他時吼出遍人間。
J39nB443_p0334b21║讚達磨
J39nB443_p0334b22║到梁不契，摘蘆渡江，努睛拗杖，為誰著忙？正眼看來，
J39nB443_p0334b23║手腳欠當，若非莫後行履，大似遊花浪蕩。還知末後
J39nB443_p0334b24║事麼？九年少室分皮髓，萬古流傳作話揚。
J39nB443_p0334b25║頌古（著拈）
J39nB443_p0334b26║舉：「僧問趙州：『柏樹子還有佛性也無？』（說甚有無）州云：『有。』（諾）
J39nB443_p0334b27║僧云：『柏樹子幾時成佛？』（即今）州云：『待虛空落地時，柏樹
J39nB443_p0334b28║子成佛。』（諾）僧云：『虛空幾時落地？』（即今）州云：『待柏樹子成
J39nB443_p0334b29║佛，虛空落地。』（諾）」
J39nB443_p0334b30║拈云：「顛拈倒弄本無他，覆去翻來只者是！」
J39nB443_p0334c01║頌：「柏子何知？虛空何物？畢竟如何落地成佛？咄！呵
J39nB443_p0334c02║呵大笑一場哭。」
J39nB443_p0334c03║舉：「南院問僧：（老不歇心）『名甚麼？』（李四張三）僧云：『普參。』（親言出親口）院
J39nB443_p0334c04║云：『忽遇屎橛時如何？』（普參聻）僧云：『不審。』（恁麼那）院便打。（賞伊
J39nB443_p0334c05║罰伊）」
J39nB443_p0334c06║頌：「名甚麼？云普參。忽遇屎橛，參耶不參？纔言不審
J39nB443_p0334c07║便遭打，一棒湊成一二三。」
J39nB443_p0334c08║舉：「僧問趙州（便好劈口𡎺）：『如何是祖師西來意？』（此話問者甚多）州
J39nB443_p0334c09║云：『庭前柏樹子。』（拈出了也）僧云：『和尚莫將境示人。』（喚作境得麼）
J39nB443_p0334c10║州云：『我不將境示人。』（剜心刳腹）僧云：『如何是祖師西來意？』
J39nB443_p0334c11║（這邊向汝道底聻）州云：『庭前柏樹子。』（喏喏）」
J39nB443_p0334c12║頌：「西來何意？柏子何物？重重拈來，更無不足。咄！」
J39nB443_p0334c13║舉：「雙嶺真和尚問道吾：（是非只為多開口）『無神通菩薩為甚
J39nB443_p0334c14║麼足跡難尋？』（不從人大來）吾曰：『同道者方知。』（將謂目前無）云：『和
J39nB443_p0334c15║尚還知否？』（瞞得過阿誰）云：『不知。』（和尚真同道者）云：『何故不知？』（不從雲水
J39nB443_p0334c16║來）曰：『去，（恭敬不如從命）不識我語。』（山河大地，如草如木）」
J39nB443_p0334c17║頌：「菩薩沒神通，處處足跡難尋，入化工，莫道不知
J39nB443_p0334c18║無伎倆，兩岸楊花帶曉風。」
J39nB443_p0334c19║舉：「興化在三聖處做首座，（賢者多勞）聖云：『我聞你在南方
J39nB443_p0334c20║行腳一遭，拄杖頭邊不曾撥著一箇半箇，你具甚麼
J39nB443_p0334c21║眼便恁麼道？』（問過始得）化便喝，（太相生）聖云：『須是你始得。』（口胡
J39nB443_p0334c22║心反）興化又在大覺處做監院，（禮下于人必有所求）覺云：『我聞你
J39nB443_p0334c23║在南方行腳一遭，拄杖頭邊不曾撥著一箇半箇，你
J39nB443_p0334c24║具甚麼眼便恁麼道？』（放過只不可）化便喝，（莫犯當頭）覺便打，（真門
J39nB443_p0334c25║一釘）化又喝，（元向你道）覺又打。（苦哉苦哉）次日在廊下相逢，（冤家路窄）
J39nB443_p0334c26║覺云：『我直下疑你昨日那兩喝！』（莫針錐好）化便喝，（築著磕著）覺
J39nB443_p0334c27║又打，（蒼天蒼天）化又喝，（猛虎口裏失身）覺又打，（蒼天中更加冤苦）興化云：
J39nB443_p0334c28║『某甲在三聖師兄處學得箇賓主句，總被師兄折倒
J39nB443_p0334c29║了也，（者裏恰好會取）願與某甲一箇安樂法門。』（蹉過了也！）覺云：『者
J39nB443_p0334c30║瞎漢來者裏納敗闕，（為▆要▆徹）脫下衲衣，痛與一頓。』（還會
J39nB443_p0335a01║疼麼）化當下悟得臨濟先師在黃蘗處喫痛棒底道理。」
J39nB443_p0335a02║頌：「一打二打三四打，彌天風雨一齊下，賓主句，折
J39nB443_p0335a03║了也，莫道相逢不下馬。」
J39nB443_p0335a04║舉：「臨濟示眾云：（作麼作麼）『有一無位真人，（夜叉頭菩薩面）常向汝
J39nB443_p0335a05║等面門出入，（有多少奇特）未證據者看看！』（祗恐入眼成翳）有僧出
J39nB443_p0335a06║云：『如何是無位真人？』（十萬八千程）濟以手托開云（▆）：『無位
J39nB443_p0335a07║真人是甚麼乾屎橛？』（喏喏喏）」
J39nB443_p0335a08║頌。無位真人乾屎橛，堂堂大露漫徘徊，看看著，莫
J39nB443_p0335a09║疑猜，一任面門去復來。
J39nB443_p0335a10║舉：「萬象之中獨露身。」
J39nB443_p0335a11║頌：「綠樹成陰在上林，草花木葉景鮮新，春色滿園
J39nB443_p0335a12║關不住，香風習習樹頭生。」
J39nB443_p0335a13║舉：「黃龍和尚因化主歸，陞座云：（大似開眼說夢）『有五種不易：
J39nB443_p0335a14║（且聽分解）一、施者不易。（也不得拖敬）二、化者不易。（無一不辨）三、變生
J39nB443_p0335a15║為熟者不易。（油鹽費多少）四、端坐食者不易。（祗管下口）且道第
J39nB443_p0335a16║五不易者是甚麼人？』（闡提漢）」良久云：「聻！」（舉出了也）便下座。（一場
J39nB443_p0335a17║懡㦬）
J39nB443_p0335a18║拈：「黃龍老漢恁麼道，若無末後一語，管教失利不
J39nB443_p0335a19║少。雖然，也要識得此人。」
J39nB443_p0335a20║頌：「獨坐高堂口易開，隨君舉步任徘徊，箇中說破
J39nB443_p0335a21║無餘事，一句明明盡道來。」
J39nB443_p0335a22║舉：「雲門示眾云：（便好劈口𡎺）『聞聲悟道、（耳根有事）見色明心，（眼裏
J39nB443_p0335a23║有▆）作麼生是聞聲悟道、（鳴啼詩夢醒）見色明心？（茶熟敬人來）觀
J39nB443_p0335a24║世音將錢買糊餅，（水向石邊流出冷）放下手來，（風從花裏過來香）元
J39nB443_p0335a25║來是饅頭。』（瞞和尚不得）」
J39nB443_p0335a26║頌：「桃花灼灼傍銀墻，曉逐遊蜂偏韻長，自從得啖
J39nB443_p0335a27║波羅味，直至而今齒頰香。」
J39nB443_p0335a28║舉：「曹山問僧：『甚處來？』（老老大大來處也不識）僧云：『掃地來。』（實實答）
J39nB443_p0335a29║山云：『佛前掃、佛後拂？』（一塵俱無何佛之有）僧云：『佛前佛後一時
J39nB443_p0335a30║掃。』（太潔白生）山云：『與我過袈裟來。』（只者箇更別有）」
J39nB443_p0335b01║拈：「者僧直解掃除不解動用，曹山道個與我過袈
J39nB443_p0335b02║裟來，可謂別有方便。」
J39nB443_p0335b03║頌：「甚處來？云掃地，佛前佛後一時畢，但云教過袈
J39nB443_p0335b04║裟來，大用明明不可棄。」
J39nB443_p0335b05║舉：「僧問馬祖：（討甚碗）『離四句、（東▆水流西澗水）絕百非，（南山風送北山
J39nB443_p0335b06║雲）請師直指西來意！』（直至而今笑殺人）祖云：『我今日勞倦，（儘力
J39nB443_p0335b07║道不道▆）不能為汝說，（▆）問取智藏去！』（賺過了也）僧問藏，（錯會不少）
J39nB443_p0335b08║藏云：『何不問和尚？』（謝師答話）僧云：『和尚教來問。』（真實不虛）藏云：
J39nB443_p0335b09║『我今日頭痛，（也須問過）不能為汝說▆▆▆海兄去！』（賺過了也）
J39nB443_p0335b10║僧問海，（諸會不少）海云：『▆▆者裏卻不會。』（賺過了也）僧回舉似
J39nB443_p0335b11║祖，（▆會不少）祖云：『藏頭白（唯唯）、海頭黑。』（唯唯唯）」
J39nB443_p0335b12║拈：「馬師父子，不約而同，把者阿僧，三回賺過。且道
J39nB443_p0335b13║過在甚麼處？」
J39nB443_p0335b14║頌：「西來大意，直者便是，三問三答，不解其意。馬大
J39nB443_p0335b15║師，太饒舌，頭白頭黑，誰人瞞得？」
J39nB443_p0335b16║舉：「龐居士問馬祖：（作麼作麼）『不與萬法為侶者（太尊生）是甚
J39nB443_p0335b17║麼人？』（本來無面）祖云：『待汝一口吸盡西江水（作吐勢云不中飽人
J39nB443_p0335b18║▆）即向汝道。』（善哉善哉）」
J39nB443_p0335b19║頌：「胡焉萬法不為侶，赤條條地盡無倚，大洋海裏
J39nB443_p0335b20║轉身來，煦日映川紅似脂。」
J39nB443_p0335b21║舉：「保寧和尚云：（切忌說道理）『一是一，（○）二是二，（○）三是三，
J39nB443_p0335b22║（○）四是四，（○）數目甚分明，（喏喏）上下依資次，（一二三四）依資
J39nB443_p0335b23║次，（再道即不堪）有何事？』（良人自斷）」以拄杖畫一畫云：（不勞拈出）「大眾！
J39nB443_p0335b24║一時亂卻六十甲子了也。」（拍掌云一場笑其）
J39nB443_p0335b25║拈：「者老漢恁麼說話，且道有過無過？」
J39nB443_p0335b26║頌：「沒絃琴上韻幽然，數目分明不用凡，從今畫破
J39nB443_p0335b27║娘生面，六十甲子顛倒顛。」
J39nB443_p0335b28║詩
J39nB443_p0335b29║上恩師（有序）
J39nB443_p0335b30║（亮自嬰孩沾師最▆，後參叩五雲，失依左右，不勝▆▆▆▆▆答）
J39nB443_p0335c01║幽蘭產大壑，朝露亦何濃？芬芳無時惜，移傍出頭峰。
J39nB443_p0335c02║峰頭更值寒三友，獨羨冰魂臨九九，九九嚴寒不墮
J39nB443_p0335c03║顏，清香蔭得一枝剖。一枝得繼臘梅香，不讓群英赴
J39nB443_p0335c04║燄陽，群英鬥麗當和煦，幽蘭一萼占春王。為惜當年
J39nB443_p0335c05║善財子，南詢五十經煙水，煙水茫茫何所求？不登樓
J39nB443_p0335c06║閣終無已。忍聽啼鵑帶血呼，玄猿月夜嘯聲孤，鵑啼
J39nB443_p0335c07║猿嘯驚殘夢，帶血和腸可憶無。堪嗟久歷長城下，幾
J39nB443_p0335c08║度披星跨鐵馬？懸知令教夜寂寥，戊兒何戀征途也？
J39nB443_p0335c09║隆冬冽冽放江梅，秋季風寒晚菊開，空林落盡人蹤
J39nB443_p0335c10║滅，魚舟獨載一輪回。未羨春淋滋眾甫，可憐黃口經
J39nB443_p0335c11║慈母，驀念鴉雛為哺翎，倏覺潸潸淚如雨。清宵良夜
J39nB443_p0335c12║動深思，襁褓曾沾隻手攜，總有伯牙難瀉曲，幽衷布
J39nB443_p0335c13║作扇頭詩。
J39nB443_p0335c14║贈無言法兄口占
J39nB443_p0335c15║曹溪相悟是何年？喜遘五雲共一天，場頭社火重烹
J39nB443_p0335c16║煉，煆出精金色燦然。君在爐頭稱社長，鉗鎚敲處弄
J39nB443_p0335c17║聲響，吾曹也自列其班，不覺銷忘閒伎倆。剛纔別去
J39nB443_p0335c18║不雙秋，及第心空三兩儔，楖栗橫擔誰是者？無端冤
J39nB443_p0335c19║債上君頭。我君此衷恨未了，歸來仍舊依山島，五雲
J39nB443_p0335c20║及到不逢君，卜日叩關絕懊惱。西龍山，真奇特，賴是
J39nB443_p0335c21║君家新搆結，落落疏疏獨掩關，頓使虛空咸結舌。無
J39nB443_p0335c22║言此際作何言？不動唇皮道亦得，歇！歇！長三短五無
J39nB443_p0335c23║平仄。
J39nB443_p0335c24║祝慶雲衡老和尚壽
J39nB443_p0335c25║丹桂競開擁綠雲，新香遙透氣芬芬，嘗味遊人意若
J39nB443_p0335c26║醺，尋芳陟徑幾回聞？更有萬竹常圍遶，微風呼嶺鳴
J39nB443_p0335c27║同鳥，如箏彈徹河天皎，聲傳到處咸縹緲。曾看帶水
J39nB443_p0335c28║演溪潮，急揣拖練帶山腰，堪乘一葉任飄飄，好向輪
J39nB443_p0335c29║橈泛小舠。般般色色信舒陳，舒陳今際慶誰人？想是
J39nB443_p0335c30║人天知此日，頻將眾髏已先屯。獨餘弱姪傍幽谷，斗
J39nB443_p0336a01║室空空無可掬，為揉掬水攜滿壺，三盞兩盞歌一曲。
J39nB443_p0336a02║▆何方適我師歡？留得儀型長相慕。
J39nB443_p0336a03║答應真和尚見寄
J39nB443_p0336a04║本來非合亦非離，覿面從教東復西，麈尾清風揚少
J39nB443_p0336a05║室，杖頭明月映曹溪。煙霞有興隨君賞，泉石無心怏
J39nB443_p0336a06║我棲，此日相將同社火，殷勤莫負一聯詩。
J39nB443_p0336a07║答玉峰法兄見寄
J39nB443_p0336a08║幾度春來幾度秋？梅花鬥雪綻枝頭，常驚異質疇堪
J39nB443_p0336a09║比，每竊餘芬莫與酬。愧我樗才甘獨豎，期君上苑前
J39nB443_p0336a10║同遊，今朝且話無生句，不羨王家利建侯。
J39nB443_p0336a11║斗室夜坐
J39nB443_p0336a12║選勝幽棲夏日長，箭深雲鼎暗生香，危樓布塌堪容
J39nB443_p0336a13║膝，斗室撐窗可納涼。漫豎唇鎗誅地蕪，橫拖舌劍破
J39nB443_p0336a14║天荒，偶來話到成功處，罷卻干戈憶子房。
J39nB443_p0336a15║上元後二日祝無言法兄
J39nB443_p0336a16║庚星掩映色光鋩，火樹餘輝慶未央，照徹柳堤金染
J39nB443_p0336a17║翠，耀開梅甲玉含香。有生處處標宗趣，常住時時建
J39nB443_p0336a18║法幢，喜是君家無量壽，聯枝永祝樂榆桑。
J39nB443_p0336a19║雨後看山
J39nB443_p0336a20║長空初霽耀金蟆，照徹嶒崚草徑斜，落落光浮水上
J39nB443_p0336a21║石，青青色映樹頭花。狂猿嘯日曾聞否，俊鷂乘風可
J39nB443_p0336a22║見耶？一片白雲飛盡處，數間茅屋埜人家。
J39nB443_p0336a23║山居
J39nB443_p0336a24║閒僧問我西來意，我話山居不記年，汲水但將兩隻
J39nB443_p0336a25║手，擔柴唯用一頭肩。更無瓢衲穿城市，那有弓旌▆
J39nB443_p0336a26║石泉？落落蓬門空自啟，當機古柏豎庭前。
J39nB443_p0336a27║耕事二首
J39nB443_p0336a28║衲僧且自作農僧，解卻腰絛繫短繩，試把钁耡開半
J39nB443_p0336a29║畝，莫教空缽叩頻仍。
J39nB443_p0336a30║插禾一自樹枝分，直至山鴉趁暮雲，懈倦不須生▆
J39nB443_p0336b01║怯，田間應有鵠超群。
J39nB443_p0336b02║春望
J39nB443_p0336b03║散步踏林煙，松風代素筵，落花堆上苑、流水過前川。
J39nB443_p0336b04║有樹皆鳴鳥、無雲不繫天，凝眸看未盡，又是一芳年。
J39nB443_p0336b05║書問
J39nB443_p0336b06║候應真和尚
J39nB443_p0336b07║拜別慈顏，將近一載，瞻戀之懷，寤寐云切。侄不肖，歷
J39nB443_p0336b08║年以來悠悠度日，今春謬受衣缽于曇花，者般冤債
J39nB443_p0336b09║當之，痛感深愧。淺薄根基，匪能擔荷聚雲門庭者，誠
J39nB443_p0336b10║恐駑力不前，有負先師望，並負老和尚一體之愛也。
J39nB443_p0336b11║空啟上達，容啚面禮。不宣。
J39nB443_p0336b12║上弘歸尊宿
J39nB443_p0336b13║亮托足空門三十餘載，劣質鈍根，一無所得。▆春謬
J39nB443_p0336b14║受曇花方丈之囑，以豖未了公案于先師，深愧薄德
J39nB443_p0336b15║匪躬無能擔荷，不知何日得報師恩并答先德矚望
J39nB443_p0336b16║之恩也？敬啟上達，瞻禮有期。
J39nB443_p0336b17║候大笑法兄
J39nB443_p0336b18║悠悠歲月，又別多時，手足之思，日夕切切。弟不肖，▆
J39nB443_p0336b19║春謬受函丈之累，誠如螳臂當車，烏能勝任？其如先
J39nB443_p0336b20║債未償不能推脫，何哉？吾兄聞之當亦為之誚我。致
J39nB443_p0336b21║意翠影師徒以酬關切，并高峰諸德，統此未另。
J39nB443_p0336b22║候離幻禪兄
J39nB443_p0336b23║話別歸來，甚多離合之感，　則如斯，禪兄又何如耶？
J39nB443_p0336b24║今大笑兄出江，特具草楮奉候。禪兄心腹之語，不識
J39nB443_p0336b25║肯真心相許否？直饒心不肯許，叵耐五雲和尚數番
J39nB443_p0336b26║留念寶聖制解，不妨緊鞘芒鞋踏過五雲一晤，再此
J39nB443_p0336b27║代面。餘不贅。
J39nB443_p0336b28║復應真和尚
J39nB443_p0336b29║接老和尚法教，始知錫轉天寧。侄以期制執事羈身
J39nB443_p0336b30║未能躬禮，至于觸忤先師，無端囈語，俟叩覲時方啚
J39nB443_p0336c01║請正。權此上復，不宣。
J39nB443_p0336c02║復無言法兄
J39nB443_p0336c03║數載睽違，中心怏怏，忽接飛輪，滿面春風。弟庸才弱
J39nB443_p0336c04║質，何能誘進後昆？祖道重光，惟吾兄是望。倘出關後，
J39nB443_p0336c05║不吝移玉談心話會，庶不令山林寂寞耳！鬱鬱離腸，
J39nB443_p0336c06║難將筆罄。臨池權復，不宣。
J39nB443_p0336c07║復大衍法兄
J39nB443_p0336c08║前承移玉天寧，慚多褻慢，奈終朝碌碌，未▆▆▆，高
J39nB443_p0336c09║梁罪歉。弟偷處林邊，不過消磨歲月，又何足煩言▆
J39nB443_p0336c10║煩？若論聚雲後望，唯吾兄衣▆能之，至于家歸後裔
J39nB443_p0336c11║在頭上，公如何安頓？豈心力之所能辦歟？然終成其
J39nB443_p0336c12║事，效法叔三老和尚之所為，弟其有望于吾兄者矣！
J39nB443_p0336c13║忙中上復，修候不悉。
J39nB443_p0336c14║候郎于硎老先生
J39nB443_p0336c15║二十餘年鄉關如夢，其不與世局遞遷，居諸迭更者，
J39nB443_p0336c16║此舊識之老悉檀時時胸臆，久思歸里，得覲龍光，奈
J39nB443_p0336c17║先師塔住天寧，廬守難去，法門分誼，忍恝不能。家師
J39nB443_p0336c18║叔幸旋祖院明仗護持，斗山在望。茲有懇者，先師心
J39nB443_p0336c19║苦平生所遺法錄未經刊刻，且缺隻字題于簡端，揣
J39nB443_p0336c20║非大方，無由借重。仰希大檀越垂念梓桑，不吝金玉，
J39nB443_p0336c21║弁以數言，俾知我酆陵慈棹尚蕩漾于洪波浩渺間
J39nB443_p0336c22║也。亮以後生忝承衣缽，擅敢唐突恐屬昧狂，惟冀▆
J39nB443_p0336c23║原，蚤賜肯諾，功德應無量矣！臨啟可勝瞻依。
J39nB443_p0336c24║達陳恒初
J39nB443_p0336c25║吾鄉之三姓梵剎由來舊矣！雖經兵燹之後，爾之尚
J39nB443_p0336c26║有餘芬，況得護法重興如諸大檀者乎？亮離鄉之一
J39nB443_p0336c27║四年，故知舊識遼在天末，每一念言臆腕憧憧，追▆
J39nB443_p0336c28║古柏蒼巖、奇蘿怪石，祖院風景心目宛然，首丘之▆
J39nB443_p0336c29║未敢忘也。奈因先師塔墓▆▆▆▆，▆▆▆▆▆▆
J39nB443_p0336c30║家師叔杖履之末，共關荊▆▆▆大▆不▆▆▆▆
J39nB443_p0337a01║手雄支，俾二諦交功，鼎新建立。亮異日亦將溯水▆
J39nB443_p0337a02║山，合掌稱善于舞階戲砌之間也。遙聞垂念，莫罄遐
J39nB443_p0337a03║思，肅啟專候，凡遇諸檀，統希轉拜。臨穎依依。
J39nB443_p0337a04║募燈引
J39nB443_p0337a05║萬松菴，一方檀信之香火也。為一方之香火，必有一
J39nB443_p0337a06║方之護法。論護法則無如供養慈尊，供養慈尊則無
J39nB443_p0337a07║如點然燈炬。夫然燈供養，檀度之信心也，以此一段
J39nB443_p0337a08║信心而長明不息，是則迴光返照、作善植福之一端
J39nB443_p0337a09║也。山埜居此而緣為之引，供慈尊也、明檀度也，是亦
J39nB443_p0337a10║勸善修福之一助也。一方諸檀，其勿我誚。
J39nB443_p0337a11║萬松菴募塑佛引
J39nB443_p0337a12║佛而可以相作乎？何以色見聲求者，謂之行邪道耶？
J39nB443_p0337a13║佛而不可以相作乎？何以無相不皈者，莫以感眾生
J39nB443_p0337a14║也？故知佛真法身，猶若虛空；應物現形，如水中月。明
J39nB443_p0337a15║乎此者，直以法身還之虛空；而以月影照其應現。應
J39nB443_p0337a16║現之說，所以示皈依之相也。皈依在相，而佛又豈不
J39nB443_p0337a17║可以相作乎？萬松有菴，菴宜作佛，作佛之事，係伊誰
J39nB443_p0337a18║事？亮曰：「吾有檀信，皈依足尊者久矣！」皈依者在心面，
J39nB443_p0337a19║所以致皈依者未必不在相，在相而作相，匪其力無
J39nB443_p0337a20║以竭其心也。竭其心，當必盡其力，力盡而心以見；心
J39nB443_p0337a21║盡而力乃隨。隨其力，即長短布帛可也；隨其力，即多
J39nB443_p0337a22║募朱提可也；隨其力，即隨募而隨施，隨施而速應可
J39nB443_p0337a23║也。亮曰：「如是為檀信之力，即如是見檀信之心矣！」一
J39nB443_p0337a24║月千江，佛其有感召也哉？勿謂應現之說，徒示皈依
J39nB443_p0337a25║之跡可也。證法身於虛空，亮道人人有分在。
J39nB443_p0337a26║
J39nB443_p0337a27║
J39nB443_p0337a28║
J39nB443_p0337a29║
J39nB443_p0337a30║玉眉亮禪師語錄終