J39nB444_p0339a01║卓峰和尚語錄序
J39nB444_p0339a02║禪可語乎禪若可語因甚世尊云始於鹿苑終至跋
J39nB444_p0339a03║提中間未嘗說得一字禪不可語乎禪若不可語因
J39nB444_p0339a04║甚歷代祖師有一千七百則公案玅高頂上從來不
J39nB444_p0339a05║許商量第二峰頭諸祖略容話會夫為善知識者若
J39nB444_p0339a06║不垂一言半句則參學禪流如何得知入道之門哉
J39nB444_p0339a07║卓峰和尚法窟頭角宗門爪牙繼席慶雲恢弘祖道
J39nB444_p0339a08║拈椎豎拂說法談玄德行信於叢林聲價重於西蜀
J39nB444_p0339a09║其拈頌徵評可逮汾陽雪竇然和尚說法如雲不許
J39nB444_p0339a10║流布此乃法嗣几幻大師私錄其語不過耀赤水之
J39nB444_p0339a11║一珠露藍田之片璧耳和尚嗣衡山炳炳嗣鐵壁機
J39nB444_p0339a12║機嗣吹萬真歷溯源流即大慧十七世孫也自此燈
J39nB444_p0339a13║燈相續大慧之道必振赫千百世而未已也。
J39nB444_p0339a14║時
J39nB444_p0339a15║康熙乙亥王春龍池後裔閩莆超原澹崖氏拜撰
J39nB444_p0339a16║
J39nB444_p0339a17║
J39nB444_p0339a18║
J39nB444_p0339a19║
J39nB444_p0339a20║
J39nB444_p0339a21║卓峰和尚語錄序
J39nB444_p0339a22║夫至大而不可測者莫如天地天地之外吾不得而
J39nB444_p0339a23║知之天地之內吾嘗得而見之景星慶雲驚雷閃電
J39nB444_p0339a24║見于天者也華嶽河海崢嶸浩森見于地者也凡此
J39nB444_p0339a25║者皆天地之精華示人以可見者也設使天而闇默
J39nB444_p0339a26║于景星慶雲驚雷閃電而無之地而坦夷于華嶽河
J39nB444_p0339a27║海崢嶸浩森而無之天地之高厚固未嘗不自若然
J39nB444_p0339a28║而精華不顯人尤何賴焉聖人亦有精華六經之文
J39nB444_p0339a29║章是也聖人之心法不可淺窺聖人之文章固嘗昭
J39nB444_p0339a30║垂然世之學者有終身誦聖人之文章而不能至堂
J39nB444_p0339b01║與者遂▆▆聖人之心法不可以文▆▆嗟乎若謂
J39nB444_p0339b02║聖人之心法▆在于文章因非吾之所敢出若謂聖
J39nB444_p0339b03║人之精華不在于文章又非吾之所▆出大經之文
J39nB444_p0339b04║章如日月之行天亙千古而不熄如河海之在地為
J39nB444_p0339b05║萬派之朝宗間有善學之士▆之▆▆若在前後高
J39nB444_p0339b06║山景行望洋興嗟其亦庶幾乎過之吾知聖人猶天
J39nB444_p0339b07║地也未嘗示人以至大為不可測故時出▆▆▆以
J39nB444_p0339b08║開萬古之群蒙使其共知有可見可至之▆▆非深
J39nB444_p0339b09║遠無據也吾聞西方亦有聖人其名曰佛其教▆▆
J39nB444_p0339b10║于空此其大旨也然其徒所以傳授垂訓者又有曰
J39nB444_p0339b11║經曰偈曰棒曰喝曰語錄夫既曰空矣則是萬象皆
J39nB444_p0339b12║空又何有于經于偈于棒于喝于語錄耶抑所謂空
J39nB444_p0339b13║者豈猶之乎吾聖人與天地之至大不可測耶其所
J39nB444_p0339b14║謂經偈棒喝語錄者亦如吾聖人與天地之精華示
J39nB444_p0339b15║人以可見耶余乃鈍根未窺其奧惟嘗與別公為方
J39nB444_p0339b16║外友見別公飛錫西來折葦東渡跨洛伽之絕頂宣
J39nB444_p0339b17║獅子之弘音非有深乎道者未易爾爾一日別公以
J39nB444_p0339b18║其法兄卓峰和尚語錄乞余一言為序余未嘗見卓
J39nB444_p0339b19║峰然別公如是則卓峰可知矣卓峰之語錄則卓峰
J39nB444_p0339b20║談道之精華不知卓峰之道者惟觀其語錄則思過
J39nB444_p0339b21║半矣。
J39nB444_p0339b22║康熙丙子孟春月上浣
J39nB444_p0339b23║鎮守浙江定海等處地方總兵官左都督藍理拜撰
J39nB444_p0339b24║
J39nB444_p0339b25║
J39nB444_p0339b26║
J39nB444_p0339b27║
J39nB444_p0339b28║
J39nB444_p0339b29║
J39nB444_p0339b30║
J39nB444_p0339c01║卓峰玨禪師語錄
J39nB444_p0339c02║嗣法門人宗位編
J39nB444_p0339c03║住四川忠州慶雲禪寺
J39nB444_p0339c04║康熙庚申七月廿三日值慶雲先老人四九本郡四
J39nB444_p0339c05║眾請師開法拈疏云自我先師脫去早已公驗嚴明
J39nB444_p0339c06║必欲曲彔床頭拋沙撒土成得甚麼邊事度疏云只
J39nB444_p0339c07║今難越眾情且聽維那宣讀讀畢師顧法座云千蹊
J39nB444_p0339c08║萬徑歷歷明明不動腳跟一步踏到猶是階下漢行
J39nB444_p0339c09║履處畢竟如何是向上行履喝一喝遂陞拈香云不
J39nB444_p0339c10║假功勳天然尊貴將此一瓣端祝
J39nB444_p0339c11║當今皇帝聖躬萬歲次拈云為于為城如霖如雨▆為
J39nB444_p0339c12║滿朝文武闔國公卿本郡宰官現前紳士將此一瓣
J39nB444_p0339c13║用酬護法次拈云債有主冤有頭歷這毒害無餘洗
J39nB444_p0339c14║雪即今不免以德報怨將此瓣爇向爐中供養傳臨
J39nB444_p0339c15║濟正宗第二十七世過去本師上衡下山老和尚用
J39nB444_p0339c16║酬法乳維那白槌師云山僧年來蓄得個無殿耳底
J39nB444_p0339c17║東西全不在見聞邊討些活討汝等諸人若以色見
J39nB444_p0339c18║若以聲求儱侗真如不以色見不以聲求瞞盰佛性
J39nB444_p0339c19║不以色見而見不以聲求而求▆恁麼見正恁麼求
J39nB444_p0339c20║嘉州打大象陝府灌鐵牛這些且置茲乃先師脫化
J39nB444_p0339c21║四九之期畢竟道個甚麼以應今時遂拈拄杖畫○
J39nB444_p0339c22║相云先師住世也是者箇垂手為人也是者箇寂滅
J39nB444_p0339c23║歸根也是者箇且道如何是者箇聻良久云夜水金
J39nB444_p0339c24║波浮桂影秋風雪陣湧蘆花維那再白槌師下座。
J39nB444_p0339c25║上堂天不高地不厚水不冷火不燥木人特地走長
J39nB444_p0339c26║安石女傍觀拍掌笑笑箇甚麼到即不點點即不到
J39nB444_p0339c27║上堂一喝如金剛王寶劍斬草蛇頭落一喝如踞地
J39nB444_p0339c28║獅子聞風也食人一喝如探竿影草神出鬼沒一喝
J39nB444_p0339c29║不作一喝用聲前氣後山僧恁麼批判還恰臨濟意
J39nB444_p0339c30║麼連喝云太平世界莫訛言此地那容白拈賊。
J39nB444_p0340a01║慶雲老人畢九祗園檀越請上堂師指香云苾芻草
J39nB444_p0340a02║兮旃檀林相生相濟兩相成幾經風雨根愈固爇向
J39nB444_p0340a03║爐中佛祖欽因甚如斯告報只緣先老人於丙申歲
J39nB444_p0340a04║開創此山諸檀越捐金相助先師主之諸檀助之非
J39nB444_p0340a05║先師無以主張法席非諸檀無以備美祗園是以兩
J39nB444_p0340a06║相濟而互相成者即今先師脫去諸檀來山辦供特
J39nB444_p0340a07║請山僧陞座表揚法誼且作麼生表揚良久云八九
J39nB444_p0340a08║五十三扁舟泛鐵山九九八十一石輥穿雲去手長
J39nB444_p0340a09║袖短兩頭不管藏頭縮腳中間無著長長擺手出重
J39nB444_p0340a10║城直至於今無可說若道有說欺我過去先師若道
J39nB444_p0340a11║無說辜負現前來意畢竟如何展兩手下座。
J39nB444_p0340a12║上堂豎拄杖云見色明心喝一喝云聞聲悟道正是
J39nB444_p0340a13║第三句薦得自救不了欲得箇事相應須向空劫以
J39nB444_p0340a14║前承當佛未出世時會取所以世尊良久外道從茲
J39nB444_p0340a15║悟去維摩默然文殊極讚善哉箇中還有出古人一
J39nB444_p0340a16║頭地者麼。
J39nB444_p0340a17║慶雲老人期年設忌上堂去年此日此日今年脫去
J39nB444_p0340a18║一周模範凜然不肖且作麼生供養良久云冤冤已
J39nB444_p0340a19║含千古恨尟聞吐出野狐涎喝一喝。
J39nB444_p0340a20║說戒上堂豎拄杖云此是戒畫○相云此是定卓一
J39nB444_p0340a21║卓云此是慧雖然如是也要委悉得好設或未然還
J39nB444_p0340a22║須向自家屋裏仔細撿點。
J39nB444_p0340a23║佛誕上堂昔年今日四月八淨梵王宮生悉達今日
J39nB444_p0340a24║昔年四月八雲門心悻要打殺驚起朱明走忙忙東
J39nB444_p0340a25║村折柳西村插一年一度又逢渠渠家不上生死卦
J39nB444_p0340a26║還見麼行不出戶坐不當堂。
J39nB444_p0340a27║慶雲老人三周設忌安真上堂溫風忽至解炎天吾
J39nB444_p0340a28║師脫去已三年於今撒去靈臺紙落寞無依甚可憐
J39nB444_p0340a29║雖然如是插香云且喜吾師真儀猶在。
J39nB444_p0340a30║小參
J39nB444_p0340b01║小參參禪無別法只要端正下手工夫就明眼宗師
J39nB444_p0340b02║討箇話頭於話頭不明處猛著疑情行也如是疑住
J39nB444_p0340b03║也如是疑坐也如是疑臥也如是疑疑到妄想起時
J39nB444_p0340b04║自心警覺知是妄想亦不必去斷除他但將本參話
J39nB444_p0340b05║頭從舊清楚切切提起妄想自然消除妄想即是話
J39nB444_p0340b06║頭矣又若時久昏沉偶爾震惺知是昏沉亦不必去
J39nB444_p0340b07║排遣他但把本參話頭如舊切切急提昏沉自然解
J39nB444_p0340b08║散昏沉即是話頭矣或時歷歷明明見山是山水是
J39nB444_p0340b09║水僧是僧俗是俗或時恍恍忽忽見山非山水非水
J39nB444_p0340b10║僧非僧俗非俗歷歷明明時勿作歡喜想恍恍忽忽
J39nB444_p0340b11║時勿作懊惱想一味將箇話頭平平疑去勿論寒暑
J39nB444_p0340b12║勿分歲月遇好師友朝參暮請以決所疑或云錯處
J39nB444_p0340b13║即便改轍印證是處拼死前往一直做到飲不思飲
J39nB444_p0340b14║食不思食行也行不得坐也坐不得瞌睡也瞌睡不
J39nB444_p0340b15║得癡癡獃獃如箇有氣底死人一般到恁麼時節遇
J39nB444_p0340b16║著箇白拈賊把家事奪得竭竭盡盡又復朝打三千
J39nB444_p0340b17║暮打八百追取本命元辰真到那求生不得求死不
J39nB444_p0340b18║得田地忽爾穿衣摸著帶洗面摸著鼻纔曉自己眉
J39nB444_p0340b19║毛不在他人面上只得通身骨節粉碎山河大地一
J39nB444_p0340b20║切平沉更有甚麼佛道當成眾生一度天上天下惟
J39nB444_p0340b21║吾獨尊所謂大疑大悟也諸昆仲有如是境界方到
J39nB444_p0340b22║山僧前喫棒有分。
J39nB444_p0340b23║小參舉西堂智藏百丈懷海南泉普願侍馬祖翫月
J39nB444_p0340b24║次祖曰正恁麼時如何西堂云大好看經百丈云大
J39nB444_p0340b25║好供養南泉拂袖便行祖云經入藏禪歸海惟有普
J39nB444_p0340b26║願獨超物外師云唱和投機還他馬師父子向上關
J39nB444_p0340b27║捩未敢相許在何故荊棘林中下腳易月明簾外轉
J39nB444_p0340b28║身難。
J39nB444_p0340b29║小參通玄峰頂不是人間心外無法滿目青山韶國
J39nB444_p0340b30║師恁麼道只得一橛總不似汝溪灘流流滴滴演盡
J39nB444_p0340c01║無量妙義或有箇漢出來道長老恁麼說話也只得
J39nB444_p0340c02║一橛卻許他具一隻眼。
J39nB444_p0340c03║除夕小參古語云我若有錢時又肥又能白無事街
J39nB444_p0340c04║頭立被人請作客我要借十文忙言與一百我若無
J39nB444_p0340c05║錢時又瘦又能黑無事街頭立被人指作賊我要借
J39nB444_p0340c06║十文一文借不得大眾你看有錢底是客無錢底是
J39nB444_p0340c07║賊臘月三十日到來更是寬假一毫不得。
J39nB444_p0340c08║佛事
J39nB444_p0340c09║為慶雲老人安座
J39nB444_p0340c10║巍巍堂堂纖毫不動磊磊落落不動纖毫還見我慶
J39nB444_p0340c11║雲老人面目麼遂作禮。
J39nB444_p0340c12║起龕
J39nB444_p0340c13║豎拂子云只者路頭從上佛祖都向者裏去大眾且
J39nB444_p0340c14║道吾師今向甚麼處去引龕遂行。
J39nB444_p0340c15║舉火
J39nB444_p0340c16║失便宜處吾師和泥合水得便宜處吾師一滴不霑
J39nB444_p0340c17║即今又且如何兩頭俱坐斷火裏綻白蓮。
J39nB444_p0340c18║收靈骨
J39nB444_p0340c19║團不聚拆不開先師靈骨等塵埃分付大家齊出手
J39nB444_p0340c20║河沙大地盡收來舉骨云還見麼。
J39nB444_p0340c21║起靈骨
J39nB444_p0340c22║吾師行處佛祖難窺鬼神莫覷南北東西如何舉似
J39nB444_p0340c23║但觀時節因緣任汝諸人搬弄將去喝一喝。
J39nB444_p0340c24║入塔
J39nB444_p0340c25║捧起骨瓶召眾云知麼此地乃是高峰法叔為如幻
J39nB444_p0340c26║之人作幻住之室塔成請我慶雲先師居左手足分
J39nB444_p0340c27║上道誼昭然今日將先師收拾不盡底骨董安向其
J39nB444_p0340c28║間只令不肖說出也不得說入也不得說去說住總
J39nB444_p0340c29║不得畢竟如何安骨瓶云長松下白雲鄉野鳥啼猿
J39nB444_p0340c30║伴道場株株嫩桂久昌昌。
J39nB444_p0341a01║首九
J39nB444_p0341a02║拈香云一二是三三三是九狸奴白牯卻知有三不
J39nB444_p0341a03║是三九不是九三世諸佛不知有我慶雲老人不同
J39nB444_p0341a04║三世諸佛亦非白牯狸奴者九日又向甚麼處去來
J39nB444_p0341a05║顧左右云不妨疑著。
J39nB444_p0341a06║百期拈香
J39nB444_p0341a07║百日以前水漲船高百日以後泥多佛大今朝正當
J39nB444_p0341a08║一百期凡來九十添十日瓠𤬛恁麼橫冬瓜恁麼直
J39nB444_p0341a09║歲月信遷流難逃萬年曆插香爐中云不腆芹蔬伏
J39nB444_p0341a10║惟茹納。
J39nB444_p0341a11║▆治平鐵祖道影
J39nB444_p0341a12║假不假真不真睹無色聽無聲▆水汪頭歸去也十
J39nB444_p0341a13║方世界露全身諸昆仲還見我治平老祖本來面目
J39nB444_p0341a14║麼慶雲堂上依舊可憐生喝一喝。
J39nB444_p0341a15║為治平鐵祖三九拈香
J39nB444_p0341a16║一二如三三三如九此是老人親切句三亦非三九
J39nB444_p0341a17║亦非九此是某甲轉身句且▆▆末後又作麼生若
J39nB444_p0341a18║有人道得一任山河大地草木叢林猿嘯鳥啼溪鳴
J39nB444_p0341a19║谷應滿眼滿耳都是現前愛用縱爾▆變日遷時更
J39nB444_p0341a20║月改於本分上何曾增減分毫今日乃我治平老祖
J39nB444_p0341a21║三九之期親切道底是轉身道底是良久插香爐中
J39nB444_p0341a22║云一二三四五木馬逐風舞六七八九十日日大吉
J39nB444_p0341a23║利信受奉行可知禮。
J39nB444_p0341a24║為光明行者舉火
J39nB444_p0341a25║負舂四十年功滿行亦圓於今身向紅爐裏更須識
J39nB444_p0341a26║取未生前直下倒翻生死窟燁燁光明照大千。
J39nB444_p0341a27║為寂現大德舉火
J39nB444_p0341a28║青山青綠水綠東西南北何拘束橫去豎來足天然
J39nB444_p0341a29║神出鬼沒天然足今日寂現大德未悟此機合作麼
J39nB444_p0341a30║生接引攛下火炬云南無阿彌陀佛。
J39nB444_p0341b01║為▆行大德入塔
J39nB444_p0341b02║古德道若人識得心大地無寸土既無寸土於今▆
J39nB444_p0341b03║行大德者些絡索安向甚處置骨瓶云剎塵泥土皆
J39nB444_p0341b04║▆玉河沙遍界盡黃金。
J39nB444_p0341b05║為素白禪人起龕
J39nB444_p0341b06║去即留住住即遣去不去不住渠無國土素白禪人
J39nB444_p0341b07║即今去也卓峰分上合作麼生以手引龕云恰。
J39nB444_p0341b08║入塔
J39nB444_p0341b09║手托骨瓶云中間無汝藏身處顧左右云兩頭無▆
J39nB444_p0341b10║著腳處魚▆▆面自由鳥飛空而得意冷地▆灰▆
J39nB444_p0341b11║恰好轉身吐氣置骨瓶云碎。
J39nB444_p0341b12║為密行化主舉火
J39nB444_p0341b13║一切菩薩道都從行門修汝名密行將謂戴笠披衲
J39nB444_p0341b14║為行門耶錯將謂鳴梆醒夜為行門耶錯將謂刺血
J39nB444_p0341b15║書經為行門耶錯畢竟如何得不錯底道理頂笠頻
J39nB444_p0341b16║將破衲披鳴梆醒夜苦相催數墨尋行無文字將龜
J39nB444_p0341b17║作鱉復何為投火炬云向者裏會。
J39nB444_p0341b18║為玅月耆舊舉火
J39nB444_p0341b19║一二三三二一古今面目恒如是廣安州裏出頭來
J39nB444_p0341b20║敖山嶺上逍遙去玅耆舊還知麼攛下火炬。
J39nB444_p0341b21║對靈
J39nB444_p0341b22║動時動中有靜靜時靜中有動打破動靜機關去來
J39nB444_p0341b23║全然無縫既是無縫畢竟機關打破作麼▆不因一
J39nB444_p0341b24║番寒徹骨怎得梅花噴鼻香。
J39nB444_p0341b25║為國柱宗兄對靈
J39nB444_p0341b26║師豎拳云山秋月轉霜輪河澹斗垂夜柄嚼碎鐵牛
J39nB444_p0341b27║機關捩轉木人鼻準汝若於斯覷得見任汝生也得
J39nB444_p0341b28║死也得不生不死亦生亦死也得若覷不見未免從
J39nB444_p0341b29║頭與汝註破以手作書字勢云右具如前據款結案。
J39nB444_p0341b30║為瑞雲禪宿對靈
J39nB444_p0341c01║瑞雲老宿▆▆▆師死生▆路▆▆▆▆▆▆▆▆
J39nB444_p0341c02║云還識者個東西麼空中石頭拱手樹上烏龜作▆
J39nB444_p0341c03║蟭螟尾長三丈須彌底闊八尺立地猶如水履水猶
J39nB444_p0341c04║如地生從恁麼來死向恁麼去生死與去來遊戲成
J39nB444_p0341c05║三昧飄飄流蕩信優然從茲不染煩惱氣。
J39nB444_p0341c06║為玉印山鄧府淨德道人對靈
J39nB444_p0341c07║舉文殊問庵提遮女云生以何為義遮云生以不生
J39nB444_p0341c08║生為義死以何為義遮云死以不死死為義師震威
J39nB444_p0341c09║一喝者是甚麼義於斯會去則知生死不著來去何
J39nB444_p0341c10║關然雖如是要知猶有向上一路在聽吾偈玉印江
J39nB444_p0341c11║頭湧高岡輕煙濃淡露行藏滿目無非真淨界何須
J39nB444_p0341c12║向外覓西方。
J39nB444_p0341c13║為本容尼大德對真
J39nB444_p0341c14║是相非相大道不分男女有生無生箇裏何殊去來
J39nB444_p0341c15║生死去來何相干涉會得海底泥牛吼月雲中木馬
J39nB444_p0341c16║嘶風即今容大德示現去來畢竟是生耶是死耶喝
J39nB444_p0341c17║一喝云三九原來二十七。
J39nB444_p0341c18║為梵行大德對靈
J39nB444_p0341c19║上無片瓦蓋頭下無著錐之地於今寂滅歸根快便
J39nB444_p0341c20║東去西去作麼生是東去西去底道理聻顧左右云
J39nB444_p0341c21║一真梵行隨緣顯記取童初雉髮時。
J39nB444_p0341c22║入關
J39nB444_p0341c23║拈拄杖云盡虛空畫○相云遍法界卓一卓云一任
J39nB444_p0341c24║縱橫非內非外喝一喝便入。
J39nB444_p0341c25║出關
J39nB444_p0341c26║拈拄杖敲門限云前此佛誕入關藏頭露面今朝重
J39nB444_p0341c27║九出關露面藏頭秪如入不由門出不由路又作麼
J39nB444_p0341c28║生擲下拄杖連喝三喝便出。
J39nB444_p0341c29║頌古（著拈）
J39nB444_p0341c30║舉僧問鹿門（討甚麼碗）如何是實際理地（有口說不得）門云南
J39nB444_p0342a01║贍部洲（到來▆谷愁中月）北鬱單越（歸去蟠溪夢裏山）僧云恁麼則
J39nB444_p0342a02║事同一家（且莫匆匆草草）門云隔須彌在（遠）。
J39nB444_p0342a03║頌深深密意未可親北地南天任縱橫但得胸中
J39nB444_p0342a04║無罣礙何妨踏破鐵崑崙。
J39nB444_p0342a05║舉臨濟示眾云（平空捏謊）有一人論劫在途中不離家舍
J39nB444_p0342a06║（穿衣喫飯）有一人離家舍不在途中（喫飯穿衣）阿那個合受供
J39nB444_p0342a07║養（張三李四）。
J39nB444_p0342a08║頌個事從來沒淺深何分家舍與途程一粒不餐
J39nB444_p0342a09║真應供是一人兮是二人。
J39nB444_p0342a10║舉乾峰上堂（屎沸作麼）舉一不得舉二放過一著落在第
J39nB444_p0342a11║二（呸）雲門出眾云（忍禁不過）昨日有人從天臺來（落花有意隨流
J39nB444_p0342a12║水）卻往徑山去（流水無心送落花）峰云明日不得普請（謾得過阿
J39nB444_p0342a13║誰）。拈云一個八兩一個半斤卓峰分上如何即得
J39nB444_p0342a14║不道不道。
J39nB444_p0342a15║頌明傳暗令事非常纖去絲來鋒不傷當下了得
J39nB444_p0342a16║言前意落七落八有何妨。
J39nB444_p0342a17║舉紙衣道者問曹山云（多嘴生）一靈真性不入胞胎時
J39nB444_p0342a18║如何（隔礙作麼）山云未是玅（快馬更加鞭）者云如何是玅（一月普現
J39nB444_p0342a19║一切水）山云不借借一（切水月月再）。拈云盡大地是個胞
J39nB444_p0342a20║胎母腹向甚處著盡大地是個母腹胞胎向甚處著
J39nB444_p0342a21║良久云問取紙衣道者。
J39nB444_p0342a22║頌遍涉諸塵不著塵鼻繩斷後卻相應大洋海裏
J39nB444_p0342a23║翻鯨浪十方世界露全身。
J39nB444_p0342a24║舉保寧和尚云（切忌口快）一是一（親切）二是二（親切）三是三（親切）
J39nB444_p0342a25║四是四（親切）數目甚分明上下依資次（法爾如然）依資次
J39nB444_p0342a26║（作麼生）有何事（窮則變）以拄杖畫一畫云（千聖跳不出）大眾一
J39nB444_p0342a27║時亂卻六十甲子了也（一任鑽龜打瓦）。
J39nB444_p0342a28║頌見處分明用處親叨叨呾呾話分明個裏不須
J39nB444_p0342a29║重拈出直至而今理不伸。
J39nB444_p0342a30║舉興化在三聖處做首座（打鼓弄琶）聖云（驗過始得）我聞你在
J39nB444_p0342b01║南方行腳一遭拄杖頭邊不曾撥著一個半個（和尚記得
J39nB444_p0342b02║分明）你具甚麼眼便恁麼道（不妨疑著）化便喝（坐著即不可）聖云
J39nB444_p0342b03║須是你始得（順風倒▆▆）興化又在大覺處做監院（弄琶打鼓）
J39nB444_p0342b04║覺云（本分為人）我聞你在南方行腳一遭拄杖頭邊不曾
J39nB444_p0342b05║撥著一個半個（和尚分明記得）你具甚麼眼便恁麼道（疑著不妨）
J39nB444_p0342b06║化便喝（且莫匆匆草草）覺便打（剜心刳腹）化又喝（且莫草草匆匆）覺又打
J39nB444_p0342b07║（剖腹剜心）次日在廊下相逢（冤家路窄）覺云我直下疑著你昨
J39nB444_p0342b08║日那兩喝（殺人要見血）化便喝（▆處▆▆）覺便打（恁麼又爭得）化又
J39nB444_p0342b09║喝（再來不直錢）覺又打（不恁麼又爭得）興化云某甲在三聖師兄
J39nB444_p0342b10║處學得個賓主句（將謂將謂）總被師兄折倒了也（元來元來）願
J39nB444_p0342b11║與某甲一個安樂法門（求人不如求己）覺云者瞎漢來者裏
J39nB444_p0342b12║納敗闕（如實通供）脫下衲衣（不恁麼又爭得）痛與一頓（婆心太切）化當
J39nB444_p0342b13║下悟得（見個甚麼）臨濟先師在黃蘗處喫痛棒道理（若不同床
J39nB444_p0342b14║睡焉知被底穿）。拈云放過底放過不放過底不放過還知
J39nB444_p0342b15║興化悟處麼。
J39nB444_p0342b16║頌不由舊路不從新唯人自肯乃方親不因若個
J39nB444_p0342b17║婆心重怎得蓮花臘月生。
J39nB444_p0342b18║舉僧問趙州狗子還有佛性也無（且恁麼問）州云無（在▆▆）
J39nB444_p0342b19║僧云一切眾生俱有佛性因甚狗子卻無（莫管他▆屋上▆）
J39nB444_p0342b20║州云為伊有業識在（無）又僧問趙州狗子還有佛性
J39nB444_p0342b21║也無（又恁麼問）州云有（曲則全）僧云既有因甚撞入者個皮
J39nB444_p0342b22║袋（各人自掃門前雪）州云為他知而故犯（有）。拈云道有道
J39nB444_p0342b23║無且聽只是瞞我卓峰不得。
J39nB444_p0342b24║頌狗子佛性有走時抖擻口狗子佛性無相見不
J39nB444_p0342b25║識渠有則有也真個有無則無也真個無會不會
J39nB444_p0342b26║漫分疏還他佛性也之乎。
J39nB444_p0342b27║舉芭蕉示眾云你有拄杖子我與你拄杖子（以楔出楔）你
J39nB444_p0342b28║無拄杖子我與你奪了拄杖子（以空投空）。
J39nB444_p0342b29║頌有則便與無便奪與奪分明休錯過直饒拄杖
J39nB444_p0342b30║活如龍一一都來用不著。
J39nB444_p0342c01║舉曇華和尚上堂冬至節一陽生仲冬十五及節叮
J39nB444_p0342c02║嚀（休錯）叮嚀個甚麼（婆心太切）召大眾云（也要大家知）汝自會得
J39nB444_p0342c03║好（答云不會不會）。
J39nB444_p0342c04║頌剝盡群陰來復時天心乍見露真機當陽拈出
J39nB444_p0342c05║無消息報與東君獨自知。
J39nB444_p0342c06║題讚
J39nB444_p0342c07║讚觀音
J39nB444_p0342c08║紫竹林中觀音大士千手千眼非同非異磐石跏趺
J39nB444_p0342c09║無面無背一爐一瓶一楊枝甘露灑時澆天潑地
J39nB444_p0342c10║讚渡江達磨
J39nB444_p0342c11║東土祖初西天祖尾遇帝不會白日弄鬼摘蘆作渡
J39nB444_p0342c12║水悠悠南北東西復何求只有卓峰謾不過半似贏
J39nB444_p0342c13║乖半似羞還委悉麼達磨老漢有甚冤讎
J39nB444_p0342c14║又
J39nB444_p0342c15║到梁不契摘蘆渡江放下蒲團粧模打樣巖後松古
J39nB444_p0342c16║今挺秀座下水隨時消漲爐香翀起五色雲經卷悉
J39nB444_p0342c17║包無盡藏非山非水水山間婉轉依然在紙上且道
J39nB444_p0342c18║紙上底是甚麼咄
J39nB444_p0342c19║讚藥王
J39nB444_p0342c20║藥王大士坐虎鍼龍相逢易得吳道眼空傘上繫葫
J39nB444_p0342c21║石上栽松是則是不遇山僧驗過幾乎將屎澣當作
J39nB444_p0342c22║人中
J39nB444_p0342c23║讚彌勒
J39nB444_p0342c24║兜率喚作彌勒明州喚作布袋赤頭跣足蒲團全無
J39nB444_p0342c25║威儀軌則鬧市街頭等個人不識當陽者一訣只緣
J39nB444_p0342c26║依樣畫瓠𤬛福城眼裏重添屑焚香禮讚是阿誰是
J39nB444_p0342c27║精識精是賊識賊
J39nB444_p0342c28║
J39nB444_p0342c29║
J39nB444_p0342c30║卓峰玨禪師語錄終
J39nB444_p0343a01║附塔銘
J39nB444_p0343a02║高峰法弟性統撰
J39nB444_p0343a03║卓峰性玨禪師本州成氏子生于天啟乙丑七月十
J39nB444_p0343a04║九日丑時十五歲祝髮于同族僧笑松座下松蘊教
J39nB444_p0343a05║典師習之既久聞衡老人道風揚溢遂皈禮焉一蒙
J39nB444_p0343a06║扣擊力究箇事晨昏不輟老人器之命號靈一苦參
J39nB444_p0343a07║二十餘載一日呈偈于老人老人曰今日始知吾不
J39nB444_p0343a08║汝欺也即將鐵師翁所傳沿流唱和歌拄杖拂子付
J39nB444_p0343a09║之更號卓峰暨後老人遊江浙帥即主慶雲兢兢繼
J39nB444_p0343a10║志罔敢怠逸無如時當像季運會日遷西來意陳年
J39nB444_p0343a11║糞埽祖師機現前糟粕提撕急于函丈討究怠于學
J39nB444_p0343a12║侶師之于此良多苦心矣及衡老人圓寂師任愈重
J39nB444_p0343a13║甲子春走高峰泣白先師云吾師大任玨忝承之諉
J39nB444_p0343a14║責無人實滋深慮幸有幻孫頗具靈機願祈別兄為
J39nB444_p0343a15║之提誨倘或沿流有托即先師亦當拜手啣慈先師
J39nB444_p0343a16║悲感命統錄焉今歲乙丑秋七月先師化去師極力
J39nB444_p0343a17║奔趨凄惋動人即先師弟子輩尚多不若也旬日後
J39nB444_p0343a18║師亦示微恙統莂來已瞑然將脫矣急將紙筆陳前
J39nB444_p0343a19║師乃大書數行擲筆瞿瞿若有所未安也統告之曰
J39nB444_p0343a20║兄所未安者法門事耳統必終成之乃三額其首而。
J39nB444_p0343a21║原書闕
J39nB444_p0343a22║
J39nB444_p0343a23║
J39nB444_p0343a24║
J39nB444_p0343a25║
J39nB444_p0343a26║
J39nB444_p0343a27║
J39nB444_p0343a28║
J39nB444_p0343a29║
J39nB444_p0343a30║
J39nB444_p0343b01║附水絃法禪師語錄
J39nB444_p0343b02║天寧本師和尚圓寂上堂拈香云此辦香無形無相
J39nB444_p0343b03║不卸不凋枝枝葉葉迥非常劫劫生生無更易爇向
J39nB444_p0343b04║爐中供養先師上玉下眉老和尚用酬法乳之恩白
J39nB444_p0343b05║搥畢師乃云小陽春已動黃菊綻籬金若問他家事
J39nB444_p0343b06║天上月正圓畫○相云見麼先師面目依然在匝地
J39nB444_p0343b07║普天咸照臨即今承先啟後一句又作麼生熊耳峰
J39nB444_p0343b08║高千樹碧天寧徑查萬松青。
J39nB444_p0343b09║囑笑旨上座眾檀信請上堂今朝中秋是十五桂綻
J39nB444_p0343b10║枝頭香馥郁就裡機關說向誰滿口含冤難舉出為
J39nB444_p0343b11║甚麼難舉出秪緣我巴掌師翁門庭遞代相傳累及
J39nB444_p0343b12║耳菴高峰二位老和尚一擔均分不意耳師翁脫去
J39nB444_p0343b13║之速遺命本師參隨高峰老和尚歷有多年乃將本
J39nB444_p0343b14║師囑付主席天寧豈期本師心行狼毒仍將所傳衣
J39nB444_p0343b15║缽源流一並委付山僧一擔擔著十有二年且喜笑
J39nB444_p0343b16║上座堪作克家種草兼承眾檀信及同門諸大師敦
J39nB444_p0343b17║誠啟請皆謂法在人傳勿宜久待山僧只得順水推
J39nB444_p0343b18║舟遂將所傳衣缽一並囑付聽吾偈萬松深處共同
J39nB444_p0343b19║棲出眾驚群獅子兒窠窟倒翻只這是推向人前作
J39nB444_p0343b20║導師善自護持珍重。
J39nB444_p0343b21║▆峰老和尚七九設供拈香此一瓣香根株挺秀性
J39nB444_p0343b22║地栽培小似須彌大如芥子茲當老和尚七九之期
J39nB444_p0343b23║信手拈出專申供養只因先師曾遭毒害雪恨未能
J39nB444_p0343b24║今朝不肖法孫隔世相酬未為分外雖然如是這些
J39nB444_p0343b25║蔬食菜羹老和尚還來鑑格也無插香爐中撫掌三
J39nB444_p0343b26║下云伏惟尚饗。
J39nB444_p0343b27║舉聚雲萬祖示眾撥塵見佛佛亦是塵問了答了直
J39nB444_p0343b28║下翻身請君再進一杯酒西出陽關無故人頌曰邀
J39nB444_p0343b29║得春風入畫宮橫吹短笛詠無窮依稀一曲纔堪聽
J39nB444_p0343b30║又被風吹別調中。