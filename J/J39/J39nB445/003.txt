J39nB445_p0355a01║普陀別菴禪師同門錄卷下
J39nB445_p0355a02║書狀弘秀編
J39nB445_p0355a03║臨濟宗
J39nB445_p0355a04║大慧下第一十七世
J39nB445_p0355a05║高峰三山燈來禪師法嗣
J39nB445_p0355a06║四明普陀別菴性統禪師，原籍潼川安岳，族龍氏，世
J39nB445_p0355a07║業儒。國朝新命，父明宇公歸農高梁，因為川東人。母
J39nB445_p0355a08║李氏方孕，明公夢白龍浮江，衛一童子入懷，囑善保
J39nB445_p0355a09║護。覺與李氏誓曰：「若生子，必令出家，現白龍，示淨業
J39nB445_p0355a10║也。」後果生師。甫三月，即延西龍無言禪師命名。六歲
J39nB445_p0355a11║就鄉塾，以資學冠一時。年十一，將謀脫白業，師鐘愛
J39nB445_p0355a12║之，不欲令僧，謂明公曰：「公之子誠科甲中人物，奈何
J39nB445_p0355a13║棄置乃爾？」是時總戎李公在側，詰師曰：「做官好？做和
J39nB445_p0355a14║尚好？」師曰：「做和尚好。」明公曰：「兒志自決矣。」值言公示
J39nB445_p0355a15║寂，遂拔高峰老人薙染，從又山證公習諸經論。久之，
J39nB445_p0355a16║請益峰參究下手工夫，峰曰：「只須向自家屋裡打點。」
J39nB445_p0355a17║乃將平日讀過經史從頭細檢究，無下手處。峰一日
J39nB445_p0355a18║▆論天命章，至莫見莫顯句，舉瓶鵝公案相發明，語
J39nB445_p0355a19║未了，師不覺欣然點首，峰驀面便掌，師曰：「出也，出也。」
J39nB445_p0355a20║峰呵呵大笑。是年圓晟命克侍司，適慶雲衡山禪師
J39nB445_p0355a21║至，師晨起問候，值山瞑目端坐次，師禮拜起，震威一
J39nB445_p0355a22║喝，山拈杖便打。師曰：「和尚棒折也。」山復端坐不顧。師
J39nB445_p0355a23║曰：「者老漢猶向者裡覓牛在。」山趨謂峰曰：「喜兄得箇
J39nB445_p0355a24║晚子了。」一日，隨峰山行次，與同參浩浩論義。峰顧師
J39nB445_p0355a25║曰：「汝只會得有，何曾會得無？」師愕然，無以對。命看趙
J39nB445_p0355a26║州無字話。經年，偶因峰舉百丈開田因緣，至展手處
J39nB445_p0355a27║大徹。峰詰以淆訛公案、五家宗旨，酬對無滯。時值峰
J39nB445_p0355a28║七旬，同門會聚，共請記莂於師。峰囑以偈曰：「佛祖位
J39nB445_p0355a29║中人，心如佛祖心。佛祖位中人，行如佛祖行。心行如
J39nB445_p0355a30║佛祖，自度度人竟。願汝能自度，還須共度人。憑汝心
J39nB445_p0355b01║與行，肇興我聚雲。莫辜同門望，莫負老僧心。叮嚀囑
J39nB445_p0355b02║付汝，乘願度群情。」尋俾首眾。康熙乙丑，峰歸寂，遂繼
J39nB445_p0355b03║席焉。因憶峰遺命，於次年走江浙，丐塔銘於嘉禾。子
J39nB445_p0355b04║相沈公，踵徑山掃大慧祖塔。會山曉禪師，邀入天童。
J39nB445_p0355b05║浙提贊伯陳公，同縉紳任甫屠公等，請主普陀。未幾，
J39nB445_p0355b06║值　聖駕南巡，降帑寵異，法社煥然一新。已已受武
J39nB445_p0355b07║林檀護請，兼挕東園永壽。開爐，上堂。「照用齊施，全
J39nB445_p0355b08║殺中即全活；權實兼到，雙放處具雙收。剿絕根塵，掃
J39nB445_p0355b09║除窠臼。鉗錘高舉，一任煆凡煆聖；爐韝弘開，何妨烹
J39nB445_p0355b10║佛烹祖？頑銅鈍鐵，一氣銷鎔；躍冶真金，自無變色。普
J39nB445_p0355b11║圓通，沒闊窄，烈燄堆中一點雪。畢竟如何？季秋不▆，
J39nB445_p0355b12║孟冬猶熱。」擊拂子，下座。上堂。「世尊不說說，迦葉不
J39nB445_p0355b13║聞聞。聞說俱不得，日午打三更。西方日出卯，南山下
J39nB445_p0355b14║雨北山雲。打麵還他州土麥，唱歌須是帝鄉人。桃花
J39nB445_p0355b15║入眼瘦，柳色照眉青。」至節，上堂。「葭管灰飛一線天，
J39nB445_p0355b16║繡帷深鎖避嚴寒，東君懊惱情無極，故向梅腮點舊
J39nB445_p0355b17║顏。急薦取，莫瞞盰，恐待春臨花似錦，千紅萬紫不勝
J39nB445_p0355b18║看。」上堂。問：「拈花一派，今日重宣。鎮海說法，普利人
J39nB445_p0355b19║天。世尊成道一句，速道速道。」師曰：「一人傳虛，萬人傳
J39nB445_p0355b20║實。」曰：「王恩施衣說戒，憲臺延座設齋。報答一句又作
J39nB445_p0355b21║麼生？」師曰：「協帝高懸心地印，從王細透祖師關。」曰：「雕
J39nB445_p0355b22║弓高掛狼煙息，四海謳歌樂太平。」師曰：「道泰不傳天
J39nB445_p0355b23║子令，時清休唱太平歌。」曰：「一箭雙鵰成玅道，總持萬
J39nB445_p0355b24║法定乾坤。」師曰：「如何是定乾坤句？」曰：「向上勿勞提持，
J39nB445_p0355b25║覿面即請分付。」師便打。曰：「大眾證盟。」師曰：「且莫詐明
J39nB445_p0355b26║頭。」問：「雲覆草廬成錦繡，巍巍氣象奪乾坤。門外許多
J39nB445_p0355b27║新弟子，誰作靈山第一人？」師曰：「獅子窟中無異獸。」曰：
J39nB445_p0355b28║「還有優劣也無？」師曰：「象王行處絕狐蹤。」曰：「恁麼則共
J39nB445_p0355b29║承記莂去也。」師曰：「切忌妄承當。」問：「人人鼻孔撩天，箇
J39nB445_p0355b30║箇心空及第。文殊是七佛之師，因甚出女子定不得？」
J39nB445_p0355c01║師曰：「當初無計入紅樓，入得紅樓休便休。」曰：「罔明大
J39nB445_p0355c02║士是初地菩薩，因甚出得女子定？」師曰：「不如當初不
J39nB445_p0355c03║相識，也無煩惱也無愁。」曰：「寒至梅先艷，春來花自香。」
J39nB445_p0355c04║師曰：「乾兌離震巽坎艮坤。」乃曰：「人人盡懷無價珠，何
J39nB445_p0355c05║待睹星方觸發？可怪瞿曇不唧溜，無端夜半顛狂發。
J39nB445_p0355c06║大眾須知：者顆無價衣珠，不從天降、不屬地生、匪從
J39nB445_p0355c07║人得，聖帝保此以奠定乾坤、王公保此以翼贊皇猷、
J39nB445_p0355c08║將軍保此以威行天下。當今皇恩浩蕩、海禁大弛，洛
J39nB445_p0355c09║伽勝地重整舊基、聖帝明王依珠不昧，提臺陳侯仰
J39nB445_p0355c10║承上意，委員飯僧、呵護戒壇，延請山僧陞於此座，無
J39nB445_p0355c11║非為汝諸人揭示無價衣珠。」豎拄杖，云：「喚作無價珠，
J39nB445_p0355c12║卻是拄杖子；喚作拄杖子，卻是無價珠。畢竟如何得
J39nB445_p0355c13║相應去？」卓拄杖，云：「從前汗馬無人識，只要重論蓋世
J39nB445_p0355c14║功。」上堂。問：「煦日融融能照徹，大千世界不曾藏。大
J39nB445_p0355c15║千世界即不問，三玄三要事如何？」師曰：「次第問將來。」
J39nB445_p0355c16║曰：「如何是第一玄？」師曰：「崑崙赤腳點青天。」「如何是第
J39nB445_p0355c17║二玄？」師曰：「獅王反躑威音前。」「如何是第三玄？」師曰：「猢
J39nB445_p0355c18║猻上樹尾連顛。」曰：「如何是第一要？」師曰：「靈符把斷生
J39nB445_p0355c19║生竅。」「如何是第二要？」師曰：「屏絕端倪呈奧妙。」「如何是
J39nB445_p0355c20║第三要？」師曰：「浩浩紅塵那得到。」曰：「三玄三要蒙師指，
J39nB445_p0355c21║覿面相逢事如何？」師便打，僧禮拜。乃曰：「花雨繽紛洩
J39nB445_p0355c22║祖機，春風吹散滿柯枝。朱勻十二欄干曲，徙移其間
J39nB445_p0355c23║盡展眉。看破也乾坤失色，瞞盰著大地凝輝。機權別
J39nB445_p0355c24║展，殺活縱奪以齊施。就裡提持，照用主賓以互換。有
J39nB445_p0355c25║時捏聚大千，有時踏碎須彌。從教石女吹笙海底行，
J39nB445_p0355c26║木人掌板雲中拍。得得得，酥酪攪醍醐，醍醐變毒藥。
J39nB445_p0355c27║於此下得口來，廬陵白米一任飽餐。設或未然，喫水
J39nB445_p0355c28║也須防噎。」天使賚帑金至，上堂。「堯天永戴，舜日長
J39nB445_p0355c29║明。一人有慶，萬國咸寧。海噬山陬，簡在帝心。恩給內
J39nB445_p0355c30║帑，為膏為霖。誰居化外，敢臥雲深。山無量，海無量，嵩
J39nB445_p0356a01║呼願祝於遐齡。」擔拄杖作舞祝勢，曰：「分付鳳凰池上
J39nB445_p0356a02║客，大家齊賀太平春。」小參。「向上一路，千聖不傳；向
J39nB445_p0356a03║上一路，千聖不然。不傳不然，鳴聲熱碗。畢竟如何？」豎
J39nB445_p0356a04║拂子，曰：「箇是秦時𨍏轢鑽。」復舉：「睦州示眾云：『諸人未
J39nB445_p0356a05║得箇入處，須得箇入處；既得箇入處，切莫忘卻老僧。』
J39nB445_p0356a06║鼓山云：『恁麼說話，面皮厚多少？木菴則不然，諸人未
J39nB445_p0356a07║得箇入處，須得箇入處；既得箇入處，直須颺下入處
J39nB445_p0356a08║始得。』」師曰：「睦州憐兒不覺醜，帶累鼓山舌頭拖地，檢
J39nB445_p0356a09║點將來，二俱不了。普陀則不然，諸人未得箇入處，須
J39nB445_p0356a10║得箇入處；既得箇入處，快來者裡喫棒。」解七，小參。
J39nB445_p0356a11║「連日無端，東葛西葛，惑亂諸人，墮拔舌犁耕去也。」乃
J39nB445_p0356a12║張口，曰：「看山僧舌頭還在麼？」良久，曰：「欲得不招無間
J39nB445_p0356a13║業，莫謗如來正法轉。」小參。問：「生從何來？」師拈拄杖
J39nB445_p0356a14║曰：「從者裡來。」「死從何去？」師打曰：「從者裡去。」曰：「不生不
J39nB445_p0356a15║滅，畢竟在甚麼處？」師放下拄杖曰：「甚麼處曾生滅？」問：
J39nB445_p0356a16║「祖意西來即不問，臨濟三句請師宣。」師曰：「你從那裡
J39nB445_p0356a17║記得來？」曰：「第一句薦得，堪與佛祖為師。如何是第一
J39nB445_p0356a18║句？」師曰：「龜毛長三尺。」「第二句薦得，堪與人天為師。如
J39nB445_p0356a19║何是第二句？」師曰：「翻轉威音前。」「第三句薦得，自救不
J39nB445_p0356a20║了。如何是第三句？」師曰：「再道即不堪。」曰：「三句蒙師指，
J39nB445_p0356a21║普陀意若何？」師曰：「誰許汝覷著。」乃曰：「一大藏教，未曾
J39nB445_p0356a22║說著一字。說甚玄要主賓，殺活縱奪，生死章句，堪當
J39nB445_p0356a23║宗乘。古往今來，行棒行喝，施照施用，盡是一盲引眾
J39nB445_p0356a24║盲。普陀者裡，一味平實接待，不作奇特商量。結制，不
J39nB445_p0356a25║教參禪考工，不提悟道。困倦者教伊休息，惰慢者逼
J39nB445_p0356a26║伊勤謹。聽伊行住坐臥，運出家珍。周旋俯仰，不借他
J39nB445_p0356a27║力。一箇箇淨裸裸、赤灑灑，無生死可究、無佛法可得，
J39nB445_p0356a28║堪與佛祖為師、堪與人天為師，說甚自救不了。任運
J39nB445_p0356a29║騰騰，無拘無束，祗饒明日無飯喫，今日亦不憂。忽拄
J39nB445_p0356a30║杖子不平道：『長老恁麼說話，盡是脫空搜盡。一大藏
J39nB445_p0356b01║教，無此等誑語。既是明日無飯喫，今日安得不憂？』山
J39nB445_p0356b02║僧但向他道：『木上座明則明矣，實有未知。何故？不見
J39nB445_p0356b03║道：美食不中飽人餐。』」示眾。問：「座有數千指，當機者
J39nB445_p0356b04║是誰？」師曰：「覿面薦取。」曰：「覿面交鋒即且止，草賊大敗
J39nB445_p0356b05║是如何？」師打曰：「和根掃盡。」曰：「棒頭撥開真龍眼，喝下
J39nB445_p0356b06║全施陷虎機。」師曰：「汝且班師回朝。」曰：「得勝還邦又作
J39nB445_p0356b07║麼生？」師曰：「屬目論英雄。」曰：「出群須是英靈漢，敵勝還
J39nB445_p0356b08║他獅子兒。」師曰：「誰是其人？」乃曰：「大凡做工夫，如捕賊
J39nB445_p0356b09║相似。欲捕真賊，先須辨賊情由。渠無依著，去住隨時；
J39nB445_p0356b10║渠無繫戀，出沒任意。迎之莫見其首，隨之莫見其尾，
J39nB445_p0356b11║出入無時，莫知其鄉。當面白拈，猶其餘事；舉家劫奪，
J39nB445_p0356b12║未是全威。於此辨得分明，向無捉摸處下番毒手，於
J39nB445_p0356b13║有端倪處大施縱擒。故高峰先師曰：『一不做，二不休，
J39nB445_p0356b14║殺人須究親下手，捉賊要拿真領頭。的的拿定領頭，
J39nB445_p0356b15║漸加馴伏，使彼熟處漸生、生處漸熟，與彼同住，動靜
J39nB445_p0356b16║無拘；與彼同行，無分先後。到此田地，方知大中無外，
J39nB445_p0356b17║賊是家親。雖然如是，猶未是放手時節。且道如何是
J39nB445_p0356b18║放手時節？直待金星現，歸家始到頭。』」示眾。「菡萏愁
J39nB445_p0356b19║炎逼，芙渠恨熱忙，薰風自南來，殿閣生微涼。擬問如
J39nB445_p0356b20║何若何，箇中不用商量，會得秤錘是鐵，不會雪上加
J39nB445_p0356b21║霜。」示眾。「近時道流類多務華少實，鮮見有真參實
J39nB445_p0356b22║悟者。何謂真參？如高峰廿年死關、長慶七破蒲團、神
J39nB445_p0356b23║光立雪斷臂者，便是箇真參的樣子。何謂實悟？如靈
J39nB445_p0356b24║雲見桃花、香巖聞擊竹、黃蘗聞舉吐舌者，便是箇實
J39nB445_p0356b25║悟的樣子。必如是，然後可以了生脫死、超佛越祖。諸
J39nB445_p0356b26║昆仲中有一箇半箇如古人者麼？此箇地位亦不必
J39nB445_p0356b27║向外馳求，直須向自己屋裡打點生死，人人本有，不
J39nB445_p0356b28║知生之來處是生之事重、不知死之去處是死之事
J39nB445_p0356b29║重。生死既重，則工夫不提自起，勤勤懇懇，時繼以日、
J39nB445_p0356b30║日繼以月、月繼以年，久久純熟，忽然冷灰豆爆，方知
J39nB445_p0356c01║井中原自有水、瓮裡何曾失鱉？天上天下惟我獨尊，
J39nB445_p0356c02║又何佛祖之足稱耶？若一向矜禪者之名、裝禪者之
J39nB445_p0356c03║體，逞舌辨為機鋒、憑意想為解會，千生百劫頭出頭
J39nB445_p0356c04║沒，無有了期，豈不大可怖畏？今一七雖終，結制方始，
J39nB445_p0356c05║各宜努力，勿恣怠緩。珍重。」高峰老人三周，送牌位
J39nB445_p0356c06║入嘉禾天寧祖堂。「有佛處不得住，無佛處急走過。古
J39nB445_p0356c07║人恁麼道，老人恁麼舉，大似藏身處沒縱跡，沒縱跡
J39nB445_p0356c08║處莫藏身，正眼看來，難瞞識者。不肖性統今值滿服
J39nB445_p0356c09║之期，欲就老人本位指箇落處，貴圖永鎮千秋。且道：
J39nB445_p0356c10║如何是本位聻？」遂捧牌位至祖堂安位，曰：「有佛處切
J39nB445_p0356c11║須住，無佛處勿走過，鴛湖風月舊時輝，檇李露花香
J39nB445_p0356c12║正熟。咄！」師至五祖，一僧於石上磨剃刀次，時有小
J39nB445_p0356c13║雀傍立。僧曰：「者雀得恁麼大膽？」師曰：「情知汝刀不利。」
J39nB445_p0356c14║僧舉刀作斫勢，雀便飛去。師曰：「果然不利。」僧曰：「何以
J39nB445_p0356c15║見得？」師曰：「若利即飛不去也。」數僧自奉化來參，師
J39nB445_p0356c16║問曰：「我聞奉化八鄉，是否？」俱曰：「是。」師曰：「彌勒出在那
J39nB445_p0356c17║一鄉？」俱曰：「奉化鄉。」師曰：「奉化許汝等住，未識彌勒在。」
J39nB445_p0356c18║一僧曰：「某甲只知本鄉。」師曰：「那箇是你本鄉？」曰：「長壽
J39nB445_p0356c19║鄉。」師曰：「者不是本鄉。」眾罔措。師臥次，笑旨侍者展
J39nB445_p0356c20║趙州相，請師閱。師曰：「那裡得者像來？」旨曰：「一人傳虛，
J39nB445_p0356c21║萬人傳實。」師曰：「也是依樣畫葫蘆。」復展西域文殊相，
J39nB445_p0356c22║師曰：「東土的聻？」旨曰：「見臥次。」師曰：「我不是文殊。」旨曰：
J39nB445_p0356c23║「今日塗污和尚。」師顧旁僧曰：「放下帳子著。」僧問：「如
J39nB445_p0356c24║何是戒？」師曰：「披枷帶鎖。」「如何是定？」師曰：「寒巖枯木。」「如
J39nB445_p0356c25║何是慧？」師曰：「髑髏眼睛。」問：「雲門要一棒打殺世尊，
J39nB445_p0356c26║畢竟過在甚麼處？」師曰：「理無曲斷。」士問：「如何是奪
J39nB445_p0356c27║人不奪境？」師曰：「森羅與萬象。」「如何是奪境不奪人？」師
J39nB445_p0356c28║曰：「兩眼對兩眼。」「如何是人境兩俱奪？」師曰：「落花滿地
J39nB445_p0356c29║無人掃。」「如何是人境俱不奪？」師曰：「千紅萬紫任君看。」
J39nB445_p0356c30║問：「萬法歸一，一歸何處？」師曰：「常憶江南三月裡，鷓
J39nB445_p0357a01║鴣啼處百花香。」
J39nB445_p0357a02║總戎袁寶善性煒居士，諱桂，字蓮宇。首參慶忠，得法
J39nB445_p0357a03║高峰，著有頌古行世。自敘入道行由，其略曰：「余忠州
J39nB445_p0357a04║人也，世居石寶。少時曾入公門，甲申兵變後，於隆武
J39nB445_p0357a05║二年內奉督師閣部王給劄團練，禦守彈丸，歷受國
J39nB445_p0357a06║典，見任總兵，理屯田鹽務。壬辰春，慶忠鐵老人移錫
J39nB445_p0357a07║石寶，余見德容不凡，婉留供養。老人每以機語指示，
J39nB445_p0357a08║余酷酒沉迷，全不知醒。是歲佛誕日，老人誡曰：『居士
J39nB445_p0357a09║有地方之責，還須節飲，庶保無虞。』余愧悔無地，回衙
J39nB445_p0357a10║即呈偈曰：『酒是人間祿，無貪無不足，打穿麴孽缸，更
J39nB445_p0357a11║斷輪迴肉。』老人甚喜，為余取名燈煒，號寶善；室人名
J39nB445_p0357a12║燈智，號朴素。闔家持齋，教余參無字話頭。初覺有味，
J39nB445_p0357a13║久之毫無影響，不覺冤家路窄，遇著三山本師出江
J39nB445_p0357a14║省候老人，余書一偈令人呈覽，師一筆塗卻，余躬禮
J39nB445_p0357a15║師，師曰：『是甚麼？』余無對，師打余一掌，余啞口含冤。後
J39nB445_p0357a16║請師開法崇聖，余皈依座下，執弟子禮，一面理公，一
J39nB445_p0357a17║面參究。本師令余頌青州公案，頌曰：『著起青州衫，家
J39nB445_p0357a18║家去拜年，承待厚與薄，止得盡情言。』師曰：『且信一半。』
J39nB445_p0357a19║時癸巳新正事也。一日，本師上堂，余問：『如何是尊貴
J39nB445_p0357a20║一句？』師曰：『九重深密處。』余曰：『恁麼則彩鳳呈祥後，君
J39nB445_p0357a21║王鎮帝都。』師曰：『道甚麼？』余禮拜而退。如此問答，機緣
J39nB445_p0357a22║不可盡舉。癸巳秋，本師置一問：『若人識得心，大地無
J39nB445_p0357a23║寸土。既是無寸土，向何處安身立命？』余頌答不恰，被
J39nB445_p0357a24║師痛罵一番，余乃盡情放下，晝夜苦參。不踰月，一夕，
J39nB445_p0357a25║聞桶蓋墜地，忽然擊破疑關，隨說偈曰：『本來無一物，
J39nB445_p0357a26║作巧弄工夫，撲地翻筋斗，毒藥是醍醐。』從此鼻孔通
J39nB445_p0357a27║快，出入自由，每與本師唱和，馬嘴不對驢頭。師喜曰：
J39nB445_p0357a28║『居士異日解綬著緇，當為吾宗嫡嗣。』以偈囑余：『火裡
J39nB445_p0357a29║蓮華迥異常，一枝特出露新粧，他年馥郁人天眾，鼻
J39nB445_p0357a30║孔傳來滿地香。』余白曰：『師恩難報，某甲更名性煒。』師
J39nB445_p0357b01║曰：『且待著。』自愧業纏不了，有負大慈，豈料吾師太毒，
J39nB445_p0357b02║命余將平日著頌公案六十則刊行。余思：出家喫飯
J39nB445_p0357b03║穿衣，在家穿衣喫飯，都是本分為人，一場打鬨何幹？
J39nB445_p0357b04║只這些閒言剩語，傳得也好，不傳也好，設有箇旁不
J39nB445_p0357b05║肯底出來道：『而皮厚多少？』余不免呵呵大笑曰：『寶善
J39nB445_p0357b06║今朝失利。』」舉世尊陞座因緣，頌曰：「短棹驚飛水上
J39nB445_p0357b07║鷗，兩行空自沒來由。春江不盡風流意，半似贏乖半
J39nB445_p0357b08║似羞。」舉魯祖面壁因緣，頌曰：「赤尾龍門逐浪過，漁
J39nB445_p0357b09║翁捲釣意如何？直鉤不似尋常餌，惟聽金鱗躍碧波。」
J39nB445_p0357b10║舉藥山問石頭：「聞南方有直指人心，見性成佛之
J39nB445_p0357b11║旨，未審是否？」頭云：「恁麼也不得，不恁麼也不得，恁麼
J39nB445_p0357b12║不恁麼總不得。」話，頌曰：「當初無計入紅樓，入得紅樓
J39nB445_p0357b13║休便休，不如當初不相識，也無煩惱也無愁。」舉世
J39nB445_p0357b14║尊拈花因緣，頌曰：「登壇點將為蒼生，細柳營開按轡
J39nB445_p0357b15║行。閫外不知天子詔，至今猶重亞將軍。」舉雲門東
J39nB445_p0357b16║山水上行話，頌曰：「嶺頭紅杏一枝開，鬥雪迎風香滿
J39nB445_p0357b17║腮。自是春英藏不住，從教蜂蝶傍牆來。」舉乾峰上
J39nB445_p0357b18║堂舉一不得舉二話，頌曰：「夜繡烏雞彩色奇，暗中一
J39nB445_p0357b19║線少人知。平空操出無絃韻，流水高山別賦詩。」
J39nB445_p0357b20║刺史沈克齋赤肩性宗居士，諱廷勱，字子相，秀水人，
J39nB445_p0357b21║世科甲。公少時，咿唔雞窗，便慕宗乘，歷叩名宿，各有
J39nB445_p0357b22║機契。及宦遊西蜀新寧，民淳事減，益得究心。是時，高
J39nB445_p0357b23║峰應向化侯請，來主曇華，密邇於新，公謁焉。言下領
J39nB445_p0357b24║旨，迎峰至新居三月，日蒙扣擊，徹法源底，峰為印可。
J39nB445_p0357b25║未幾，峰入浙，新邑奉例裁併，公得侍行。旋嘉禾，通於
J39nB445_p0357b26║郡之同人曹秋嶽、王邁人、朱茂時輩，以天寧迎峰，卓
J39nB445_p0357b27║錫二載，法行江浙。送聚雲三世語錄附楞嚴藏，皆公
J39nB445_p0357b28║贊成之力也。康熙庚戌，峰回蜀，公後補欒城，牧商州，
J39nB445_p0357b29║予告還里，歷十有六年，峰順世矣，遺命屬公作銘。峰
J39nB445_p0357b30║闡化四十餘年，縉紳問道者何限？不遠數千里，獨以
J39nB445_p0357c01║後事委公，其隆重為何如？良由公進道之篤，師資契
J39nB445_p0357c02║合有深焉者。嘗自著參學緣起，其略曰：「予少時潦倒
J39nB445_p0357c03║帖括中，徵逐聲氣，本來一著子當面錯過。稍壯，喜習
J39nB445_p0357c04║功過格，偶閱陽明先生《傳習錄》，好之，尤愛象山、慈湖、
J39nB445_p0357c05║明道、白沙、心齋、龍溪語，以為自濂溪以來，聖學真傳
J39nB445_p0357c06║在是。四十外，閱趙州大慧錄，雖未盡領會，然不忍釋
J39nB445_p0357c07║手，賴友人孔皜菴時時勸進此道。孔茂弘者，皜菴第
J39nB445_p0357c08║三子也，偶閱睡中主公案，疑情頓發，力參半月，即大
J39nB445_p0357c09║悟。予與皜菴疑之，俾通所見於靈隱具和尚，具為印
J39nB445_p0357c10║可，余乃驚異，始諦信焉，由是始參柏樹子話。壬寅秋，
J39nB445_p0357c11║先兄郡丞鏡湄公捐館，予悲不自解，乃從嚴扆臣借
J39nB445_p0357c12║《傳燈錄》朝夕覽閱，藉以忘懷。偶謁介菴於金明，方食
J39nB445_p0357c13║枇杷，菴問：『是甚麼？』予曰：『枇杷。』菴厲聲曰：『入地獄如箭
J39nB445_p0357c14║射。』又謁古雲於天寧，雲曰：『居士手中是甚麼？』予曰：『扇
J39nB445_p0357c15║子。』雲曰：『請用扇。』予用扇，雲呵呵大笑。今思二老皆直
J39nB445_p0357c16║▆提持，奈當時不唧溜何？癸卯二月，幼子殤，意緒不
J39nB445_p0357c17║▆，乃力參柏樹子以自遣，參至一念不萌者逾時，適
J39nB445_p0357c18║▆人來問話，聞聲若雷，心為震動，以問茂弘，茂弘曰：
J39nB445_p0357c19║『此是參得專一處，正是好消息。勉旃！』是歲四月入都，
J39nB445_p0357c20║明年甲辰，選授蜀東之新寧，以道遠親老，中心皇然，
J39nB445_p0357c21║偕嚴覽民訪佛果於都門，亦蒙策勵，未領也。自京南
J39nB445_p0357c22║歸，將理西楫，姻友陳玉仍過訪，予邀嚴𨍏轢、施繹修
J39nB445_p0357c23║兩先生並徐敬可、孔茂弘共茶話，是日頗多法戰，余
J39nB445_p0357c24║但屏息而已。比西行，與茂弘別，因曰：『僕於此事切矣！
J39nB445_p0357c25║茲遠適荒蜀，聞彼中無事，或可了僕素願，子何以教
J39nB445_p0357c26║我？』弘曰：『當作一方便，然非工夫到極處，切不可開。』余
J39nB445_p0357c27║唯唯，因授予方寸小封，外書露字，後書訂封處，云：『疑
J39nB445_p0357c28║極而開。』余珍重告別，長江萬里，舉目清曠，心心不釋。
J39nB445_p0357c29║自初秋起行，至仲冬抵任，無民無役，二三僮僕苦之，
J39nB445_p0357c30║先後謝去，予反幸其山川窅寂，意豁如也。乙巳四月，
J39nB445_p0358a01║謁破山和尚於高梁，山贈偈云：『八千里外故人淚，三
J39nB445_p0358a02║十年來窮子心，今日相逢真奇遘，三生石上舊知音。』
J39nB445_p0358a03║時夔郡守邢公邀山於行署，予陪侍次，山以手作開
J39nB445_p0358a04║合勢云：『這是拳頭，這是巴掌，總是一箇不可偏廢的
J39nB445_p0358a05║道理。』丙午，復謁山於雙桂，山指壁畫車牛圖問曰：『會
J39nB445_p0358a06║麼？』予曰：『不會。』山云：『若但打牛亦未是。』余稍有省。比明，
J39nB445_p0358a07║復請開示，山云：『識法者懼。』余領之，別後兩月而山順
J39nB445_p0358a08║世矣。新邑聽雪、牛目兩禪師，破山之後也，見地脫灑，
J39nB445_p0358a09║予雅重之，與往還酬對甚多。是冬，予往兼視開篆，開
J39nB445_p0358a10║有盛山、西瞿兩禪宿，而盛師稍近，時蒙策勵甚切，不
J39nB445_p0358a11║存形跡，每貽尺牘，道誼凜然。予間請開示柏樹子話，
J39nB445_p0358a12║盛云：『此時不難為公道破，恐向後公則罵僧去也。』丁
J39nB445_p0358a13║未四月，謝篆歸新，心益清豁，每日危坐蒲團，炷香自
J39nB445_p0358a14║限，至疑極處，忽憶茂弘小封許我疑極而開，今既疑
J39nB445_p0358a15║極，可以開矣。比拆視，不意內復加封，又書云：『非有七
J39nB445_p0358a16║晝夜不間斷工夫，切不可開。』予只得仍置匣中，重新
J39nB445_p0358a17║再參，刻意欲得七晝夜打成一片，方敢開封，其如要
J39nB445_p0358a18║七晝夜工夫無間，再不可得。此封亦遂不敢開，但力
J39nB445_p0358a19║參如故。五月中，接家信，知家嚴一目不明，欲覓空青
J39nB445_p0358a20║醫治，予遍訪無有，不可奈何，忽念《藥師經》可以祈年
J39nB445_p0358a21║明目，乃虔請入署，合衙持齋，予跪誦於佛前，一心祈
J39nB445_p0358a22║禱，務期誦時不起一念，誦畢一卷，氣乏少停，又恐心
J39nB445_p0358a23║神外馳，即危坐單參萬法歸一，一歸何處，停參即誦，
J39nB445_p0358a24║停誦即參，覺夢寐中皆參皆誦。七月，自朔至望，經完
J39nB445_p0358a25║余竟，如彈指頃，覺所參萬法歸一，一歸何處，宛爾現
J39nB445_p0358a26║前。偶記吹萬大師錄中曾有此拈示，試取問證，遂有
J39nB445_p0358a27║省發。十月，以公務往府，道經磐城，遂謁三山和尚於
J39nB445_p0358a28║曇華，予請開示，師問：『公本參何話？』予曰：『庭前柏樹子。』
J39nB445_p0358a29║師云：『作麼生會？』予云：『也只是目擊道存。』師云：『畢竟如
J39nB445_p0358a30║何是庭前柏樹子？速道，速道。』余擬對，師云：『不是，不是。』
J39nB445_p0358b01║予不覺面赤，良久，師正色云：『是誰▆公來參的？』予曰：
J39nB445_p0358b02║『某心中也自明白，忽被和尚這劄，直得無言可對，無
J39nB445_p0358b03║理可伸。』師云：『公亦做有工夫，只是未在。曾見船子夾
J39nB445_p0358b04║山公案麼？』予曰：『見。』師云：『試舉看。』予舉至夾山辭行回
J39nB445_p0358b05║顧處，師驀豎掌云：『將謂別有耶？』予不覺高聲應曰：『更
J39nB445_p0358b06║無別有了。』師云：『是甚麼？』予大笑曰：『和尚何須恁麼問？』
J39nB445_p0358b07║師云：『且喜居士承當得也。』予便禮拜，維時頓覺拈花、
J39nB445_p0358b08║豎指、吹毛、輥毬等案一一透去，不覺忻喜踴躍，予乃
J39nB445_p0358b09║謂師曰：『將謂有多少奇特，原來只恁麼。』師云：『莫錯會
J39nB445_p0358b10║好，此後正好喫老僧痛棒，未肯放過居士在。』予曰：『弟
J39nB445_p0358b11║子亦未肯放過和尚在，第山遙道棘，師能一過我乎？』
J39nB445_p0358b12║師云：『諾。』遂別歸，亟取孔茂弘密封啟視之，內但書『合
J39nB445_p0358b13║掌當胸，良久，兩手開合數次，急著眼覷』十六字而已。
J39nB445_p0358b14║予閱之，呵呵大笑。要知此事有遮有表，若非盛師、茂
J39nB445_p0358b15║弘秘不通風，則工夫何以著力？若非曇華痛加敲擊，
J39nB445_p0358b16║則箭鋒何以發機？三人皆成我也。既而通所見于盛
J39nB445_p0358b17║師，盛云：『喜公已打得圓相了也，何不並圓相抹卻？』予
J39nB445_p0358b18║思此語與三師臨別正好喫棒之語相符，於是專看
J39nB445_p0358b19║吹毛用了急須磨及青州布衫句，至忘寢食，比至陰
J39nB445_p0358b20║夕，忽然徹悟。戊申正月二十六夜戌時，有白氣從西
J39nB445_p0358b21║南起，上貫天，適聽雪師來縣，予作白毫光偈示之，有
J39nB445_p0358b22║『不信大家舉首看，何人不見白毫光』之句，聽師欣喜
J39nB445_p0358b23║印可。明春，雪師以源流見囑，予思從上居士授法於
J39nB445_p0358b24║人者少，則亦何可輕受法於人？且予半生多從先儒
J39nB445_p0358b25║語錄中著力，年春印心於曇華，益與吾道相發明，茲
J39nB445_p0358b26║不過欲作一脫灑書生，但知此事便休耳。因謝以偈
J39nB445_p0358b27║云：『家師自有尼山在，呼唯明明只此傳。』以見意云。是
J39nB445_p0358b28║月終，三山和尚抵縣，一見即喜曰：『居士不局於一橛
J39nB445_p0358b29║禪矣。』遂問予：『如何是萬法歸一？』予卓然立。又問：『一歸
J39nB445_p0358b30║何處？』予展兩手。又問：『青州布衫聻？』予將旁僧劈面一
J39nB445_p0358c01║掌云：『我從來疑著此語。』問：『如何是親切句？』予曰：『學人
J39nB445_p0358c02║是沈二。』『如何是轉身句？』予曰：『茶碗好盛粥。』『如何是異
J39nB445_p0358c03║類句？』予曰：『盞子落地碟子破。』『如何是末後句？』予曰：『咄！
J39nB445_p0358c04║咄！咄！鳥語風聲無不足。』一日，招師齋，沙彌冷眼以疾
J39nB445_p0358c05║辭，余問彌云：『馬祖日面月面作麼生？』彌便掌，余云：『汝
J39nB445_p0358c06║這掌作麼生？』彌喚旁僧字云：『玉眉。』予便別打旁僧，師
J39nB445_p0358c07║大笑。又一日，同冷眼侍師閒立次，適見貓逐雞，雞飛
J39nB445_p0358c08║入草，予曰：『俊哉！』師隨取一片磚置地，問予曰：『是甚麼？』
J39nB445_p0358c09║予便作雞鳴聲，予顧冷眼云：『雞在這裡，貓在甚麼處？』
J39nB445_p0358c10║眼便作捉雞勢，師笑云：『這話猶未圓在。』于進前曰：『還
J39nB445_p0358c11║許學人圓得否？』師云：『許。』予便將磚一腳踢去，師乃印
J39nB445_p0358c12║可，遂舉五家宗旨勘余，余一一默證，因欲授余以源
J39nB445_p0358c13║流，予思：『風塵俗吏，此生作了事俗漢足矣。』遂固辭，因
J39nB445_p0358c14║舉聽師所付因緣，遂還前偈具白於師，師亦弗強。既
J39nB445_p0358c15║而自惟：『予投機實在於師，且師不憚千里跋涉為法
J39nB445_p0358c16║求人，予又安敢不原所悟以負師慈德哉？』乃敬受之。
J39nB445_p0358c17║師留新一月，始旋曇華，予送至中途，師切囑曰：見『道
J39nB445_p0358c18║非難，實證為難，居士珍重保任可也。』予拜別歸治，一
J39nB445_p0358c19║味落落閒閒，更無些子礙膺之物，雖出政蒞民之間，
J39nB445_p0358c20║喜便笑、怒便嗔，案牘有露柱拱手呈來、閒人被庭石
J39nB445_p0358c21║吆呼趁去，色色信其本來，只成無心道人，而新邑遂
J39nB445_p0358c22║已大治（云云）。」上鐵壁老和尚五家宗旨歌曰：「五家
J39nB445_p0358c23║宗旨如五指，散為大悲千手臂。一一手具五嶽形，一
J39nB445_p0358c24║一嶽中生萬卉。一一卉萌千百枝，是吾五指難思議。
J39nB445_p0358c25║高人握來一掌中，五指還如一指同。諦觀此指指亦
J39nB445_p0358c26║無，方是吾宗正脈通。粗禪棄之成鹵莽，口耳泥之成
J39nB445_p0358c27║誕誑。二俱可憐孰拯之，只今惟有鐵和尚。雙徑源流
J39nB445_p0358c28║賴此傳，眼如日月明百川。日月眼，萬古懸，歌以似之
J39nB445_p0358c29║告法筵。」敏樹和尚開法慈雲，公夙欽其名德，特往
J39nB445_p0358c30║見之，公問：「智不到處切忌道著，道著則頭角生，如何？」
J39nB445_p0359a01║▆云：「恭賀恭賀。」公云：「弟子頭角生也。」敏云：「一任行雲
J39nB445_p0359a02║布雨。」殿中點燈次，公謂眾僧曰：「前半間不得道明，後
J39nB445_p0359a03║半間不得道暗，速道速道。」眾無對，共白於敏，敏云：「一
J39nB445_p0359a04║箭射更關。」公問：「格物即不問，如何是物格？」敏云：「頂門
J39nB445_p0359a05║須具眼，別有好商量。」敏隨問公云：「公試道看。」公云：「欲
J39nB445_p0359a06║窮千里目，更上一層樓。」敏微笑。敏問公云：「格物是？物
J39nB445_p0359a07║格是？」公云：「六六元來三十六。」敏將飯喂貓次，公陡問：
J39nB445_p0359a08║「南泉斬貓，和尚因甚喂貓？」敏云：「雲月雖同，溪山各異。」
J39nB445_p0359a09║公曰：「能殺能活。」嘗語諸方曰：「新寧縣前有箇石獅
J39nB445_p0359a10║子，有時喚月嘶風，有時東輥西操，但不得將他動著，
J39nB445_p0359a11║動著即被他一口咬殺。」問：「如何是新寧境？」公曰：「無
J39nB445_p0359a12║底籃盛山菌子，沒絃琴操萬年松。」「如何是境中人？」公
J39nB445_p0359a13║曰：「退食每餐無米飯，見賓恰會不來人。」問：「日用如何
J39nB445_p0359a14║著力？」公曰：「牽象藕絲元不斷，浙溪逆溯上瞿塘。」問：「如
J39nB445_p0359a15║何得勘破一切？」公曰：「莫將絲繫風。」公治新五年，戶
J39nB445_p0359a16║增數倍，邑無穿窬，道不拾遺。己酉正月，奉例裁併於
J39nB445_p0359a17║梁山，新民因挽公不得，乃畢送公至萬縣，已距新七
J39nB445_p0359a18║程矣。公遂賦歸偈四首：「五載誰為副此機？青山留我
J39nB445_p0359a19║伴寒暉。幸沾封典恩何渥？得遂趨庭志不違。拄杖著
J39nB445_p0359a20║靴穿水去，蒲團裝月帶涼歸。年來人事如彈指，贏得
J39nB445_p0359a21║心空好拂衣。勤民出政知誰力？了了隨緣不借中。戒
J39nB445_p0359a22║石吼庭吞皜月，蒲鞭拍掌笑春風。神珠輝處頭頭露，
J39nB445_p0359a23║寶劍揮來面面通。會得威音消息迥，山流水住耳看
J39nB445_p0359a24║松。水到渠成祗善為，遊行掉臂任吾之。焚香坐久我
J39nB445_p0359a25║忘我，退食公餘誰是誰？畢竟暖風吹到冷，從教綠髮
J39nB445_p0359a26║變成絲。來來去去非來去，道破人情有子規。鞭起須
J39nB445_p0359a27║彌駕起船，就中著便下東川。野橋流出鐘聲遠，古渡
J39nB445_p0359a28║撐開月影圓。逐浪隨波今日句，呈橈舞棹未生前。折
J39nB445_p0359a29║腰且自隨緣去，落落閒閒不記年。」時西瞿和尚在萬，
J39nB445_p0359a30║公呈前偈，瞿答偈云：「過量人來法法通，如水波上湧
J39nB445_p0359b01║千重。水枯川竭長流處，依舊青山綠水中。」公又答云：
J39nB445_p0359b02║「箇中無法亦無通，何處如波湧幾重？倒嶽傾湫波浪
J39nB445_p0359b03║闊，何曾一滴滯胸中？平日留心山水間，山山水水得
J39nB445_p0359b04║人閒。自從吸盡西江後，山是水兮水是山。」
J39nB445_p0359b05║太守朱葵石茂時性悟居士，禾之秀水人，宰輔文恪
J39nB445_p0359b06║公之後也。以貴胄膺天眷，歷宦有年，垂老致仕，游心
J39nB445_p0359b07║放鶴洲，日延名宿問道，親炙雪嶠信、費隱容甚久。康
J39nB445_p0359b08║熙己酉，高峰南下，公謁於天寧，峰示以柏樹子話，力
J39nB445_p0359b09║參至忘寢食。一日有省，呈解於峰曰：「別處妥一件，只
J39nB445_p0359b10║是一件；這裡會得一處妥，處處妥。」又云：「看得本來面
J39nB445_p0359b11║目分明，原無貴無賤、無貧無富、無喜無怒、無死無生。」
J39nB445_p0359b12║峰曰：「只此數語，居士可謂見到說到矣。但時時保任、
J39nB445_p0359b13║念念操存，直做到大休歇底田地，得大自在、得大受
J39nB445_p0359b14║用，施為運轉、出沒卷舒，任性而流，無可不可，連這保
J39nB445_p0359b15║任操存四字一並忘卻，更有甚麼參差錯謬、關礙生
J39nB445_p0359b16║死而不一了百當？」公禮拜而退。從此工夫日密，親朋
J39nB445_p0359b17║來往不及塵世一語，沈公赤肩是其道中友也。峰還
J39nB445_p0359b18║蜀，公會眾拜送，舟中呈冊索偈，峰書數千言付之，時
J39nB445_p0359b19║年已八十有二矣。
J39nB445_p0359b20║文學李青眉性端居士，墊江人。父與高峰髫年同肄
J39nB445_p0359b21║業，公以世誼謁峰於崇聖，值峰為眾入室，公滿心伎
J39nB445_p0359b22║癢，乃移橙子於旁，禮拜乞示話頭，峰問：「居士移者何
J39nB445_p0359b23║物？」公曰：「橙子。」峰曰：「好箇話頭。」於是行住坐臥只箇橙
J39nB445_p0359b24║子放不下。適慶忠老人至，公禮見，坐談永夜，炳燭歸
J39nB445_p0359b25║寮，忠謂公曰：「居士遇燭滅時，話頭亦可行路。」公於此
J39nB445_p0359b26║有省。衡山炳禪師聞公穎悟，一日過崇聖，問公曰：「話
J39nB445_p0359b27║頭聻？」公豎一指，山曰：「既是橙子，因甚又上指頭去？」公
J39nB445_p0359b28║曰：「無水不行船。」山顧峰微笑。侍峰遷五雲，受印後作
J39nB445_p0359b29║偈達山曰：「五葉橫江已太孤，嵩山九載復何圖？誰知
J39nB445_p0359b30║滿地含冤恨，為問胡公念也無？我亦曾經付囑來，隨
J39nB445_p0359c01║渠同看荻花開，兒童便作風塵色，故把雙峰腦後栽。
J39nB445_p0359c02║何期賺入浯江下，江上乘風跨駿馬，崇聖場頭快著
J39nB445_p0359c03║鞭，師並吾師冷笑也。橙子拈來作話頭，臨機豎指沒
J39nB445_p0359c04║來由，師因詢我指頭意，我道船借水中流。吾師十載
J39nB445_p0359c05║拈黃葉，我作兒啼不肯歇，拾得黃金一笑休，從教出
J39nB445_p0359c06║篋飛成蝶。其奈吾師狼毒何？佯顛唱作釣魚歌，五雲
J39nB445_p0359c07║院裡輕相囑，教我乘槎泛碧波。因憶當年師二老，何
J39nB445_p0359c08║須舌上生青草？推敲橙子一聯詩，直至而今無可道。
J39nB445_p0359c09║偶入曹溪理舊遊，西風拂面又新秋，芒鞋吹到福城
J39nB445_p0359c10║裡，重禮猊臺玩樂丘。山自青兮水自綠，師顏如金語
J39nB445_p0359c11║如玉，追隨略領早暮間，一聽高山流水曲。」次韻送
J39nB445_p0359c12║童真禪師南行。「傷哉象末世，祖道鮮弘人。誰是主中
J39nB445_p0359c13║主，多為賓裡賓。知君存大義，令我羨能仁。但得南遊
J39nB445_p0359c14║去，重敷上苑春。」
J39nB445_p0359c15║文學張雙承性愨居士，忠州人，業儒，尚道學。族近高
J39nB445_p0359c16║峰，朝夕叩見，峰數加鉗錘，公志愈堅。一日，呈解於峰，
J39nB445_p0359c17║聲未絕，峰遽問曰：「如何是佛？」答曰：「草蒲團。」舉：「僧問
J39nB445_p0359c18║高峰：『六道眾生還具佛性也無？』峰云：『嗄！』」拈曰：「塞滿虛
J39nB445_p0359c19║空，克遍法界，本自尋常，阿誰無分？雖然如是，還知高
J39nB445_p0359c20║峰老漢答處麼？科頭箕踞長松下，白眼看他世上人。」
J39nB445_p0359c21║復頌曰：「眾生六道幾何般？換面改頭總亦然。六月日
J39nB445_p0359c22║頭到處熱，三冬霜雪普天寒。」舉：「僧問高峰：『如何是
J39nB445_p0359c23║為人一句？』峰便打。僧云：『恁麼則辜負某甲也。』峰云：『山
J39nB445_p0359c24║僧今日失利。』」拈曰：「為憐三歲子，不惜兩莖眉，檢點將
J39nB445_p0359c25║來，可恨阿僧當面蹉過。」復頌曰：「為人一句，猶如屎屁，
J39nB445_p0359c26║驀頭打也，全無遮避。承恩容易報恩難，千古萬古空
J39nB445_p0359c27║相憶。」
J39nB445_p0359c28║
J39nB445_p0359c29║
J39nB445_p0359c30║別菴禪師同門錄卷下終