J39nB446_p0371a01║靈隱文禪師語錄卷第三
J39nB446_p0371a02║貴筑東山發曇寺嗣法門人福度復編
J39nB446_p0371a03║雜偈
J39nB446_p0371a04║題木魚次本師萬峰老人韻
J39nB446_p0371a05║哮吼如雷氣岸雄，頻將消息耳根通，棒頭手裏知輕
J39nB446_p0371a06║重，敲著腦門始化龍。
J39nB446_p0371a07║除夕
J39nB446_p0371a08║虛擲韶光又一年，誰催玉漏物何遷？一聲爆竹風前
J39nB446_p0371a09║薦，驚起猢猻夜簸錢。
J39nB446_p0371a10║春日為覺路禪人豎院
J39nB446_p0371a11║春日尋詩度野堂，梅花幾片襲衣香，水雲聚集拈新
J39nB446_p0371a12║句，霹靂雷轟豎法幢。
J39nB446_p0371a13║示梅溪禪人
J39nB446_p0371a14║大器大根連大葉，撐天拄地豈尋常，而今果熟馨香
J39nB446_p0371a15║布，遍界山河不覆藏。
J39nB446_p0371a16║示師林禪人
J39nB446_p0371a17║師子林中師子山，爪牙▆就刺人間，有時哮吼於東
J39nB446_p0371a18║土，百獸聞之心膽寒。
J39nB446_p0371a19║寄拄杖與密印禪人
J39nB446_p0371a20║白棒一條隨縱橫，諸方聞著膽寒驚，師王授受金錐
J39nB446_p0371a21║客，臨濟門庭重復興。
J39nB446_p0371a22║示能圓禪人
J39nB446_p0371a23║世亂奇逢清淨侶，調心三月豈常情，普門瑞氣連天
J39nB446_p0371a24║際，杖笠五湖放眼睛。
J39nB446_p0371a25║示雲徹禪人
J39nB446_p0371a26║春逐風和柳葉新，桃花正放思靈雲，而今多少失迷
J39nB446_p0371a27║者，不效前賢惜寸陰。
J39nB446_p0371a28║示雲嶔大德
J39nB446_p0371a29║老僧佛法大悲慈，說向人前令爾疑，十二時中休放
J39nB446_p0371a30║過，話頭舉起莫教遲。
J39nB446_p0371b01║示佛意禪者
J39nB446_p0371b02║一株丹桂嫩蒼蒼，細葉輕清傲雪霜，莫道獅山無雨
J39nB446_p0371b03║露，他年有日噴花香。
J39nB446_p0371b04║示慧知禪者
J39nB446_p0371b05║隨師伴友住山家，惟有溪山帶翠霞，警策之人茅▆
J39nB446_p0371b06║下，一天請日▆梅花。
J39nB446_p0371b07║示發泉居士
J39nB446_p0371b08║父母未生一著疑，經行坐臥緊提撕，忽然悟得本來
J39nB446_p0371b09║面，不與同倫分外奇。
J39nB446_p0371b10║示大圖禪人
J39nB446_p0371b11║法幢建豎爾▆勞，一曲胡笳唱和高，憶昔當機亮首
J39nB446_p0371b12║座，而今始識鼓風濤。
J39nB446_p0371b13║寄爍吼法孫
J39nB446_p0371b14║發脈滇南第一枝，中興吾道莫依俙，直須奮起牚天
J39nB446_p0371b15║力，大吼乾坤始震威。
J39nB446_p0371b16║示雲岫禪者
J39nB446_p0371b17║茅屋橫杈三兩間，栽松種竹遣清閒，時來無事蒲團
J39nB446_p0371b18║上，斜月臨窗自揜開。
J39nB446_p0371b19║示慧穎法孫
J39nB446_p0371b20║月逐潕陽不忍分，風敲錫響一肩雲，有時和得無生
J39nB446_p0371b21║句，破格家聲世所聞。
J39nB446_p0371b22║壽明慧禪者
J39nB446_p0371b23║翠屏禪院白雲間，露出翠屏作壽山，若識其中端的
J39nB446_p0371b24║意，低頭問訊省親顏。
J39nB446_p0371b25║示光欽讌居士
J39nB446_p0371b26║建立法幢三月餘，時拈祖意向君提，不知會得些兒
J39nB446_p0371b27║否，莫負靈山付囑渠。
J39nB446_p0371b28║示虎山楊居士
J39nB446_p0371b29║善勢洛陽名海宇，掀騰百億作金湯，頻提祖意君知
J39nB446_p0371b30║否，漫負三年選佛場。
J39nB446_p0371c01║示瑞圖汪居士
J39nB446_p0371c02║完具吾門潕水時，袈裟腳下莫狐疑，江南風味同禪
J39nB446_p0371c03║味，了得些兒法法宜。
J39nB446_p0371c04║示眾
J39nB446_p0371c05║喚作火坑原淨土，拈來全露豈須參，相逢如辨真消
J39nB446_p0371c06║息，月在長空影在潭。
J39nB446_p0371c07║送梅山張居士之長安
J39nB446_p0371c08║舟去秦川過鄂州，輕橈搖動洞庭秋，不忘潕水投機
J39nB446_p0371c09║處，載月歸來樂自由。
J39nB446_p0371c10║示彬如賀居士
J39nB446_p0371c11║學道猶如敵萬兵，張弓架箭破重城，有朝識得大梅
J39nB446_p0371c12║意，莫效大梅佛即心。
J39nB446_p0371c13║示雲峨禪者
J39nB446_p0371c14║父母未生前，何為本來面？珍重獅子兒，看取石鞏箭。
J39nB446_p0371c15║示立雪禪者
J39nB446_p0371c16║少年有志要勤勞，每日詩書共月敲，若識前賢全大
J39nB446_p0371c17║意，恐將聲價與天高。
J39nB446_p0371c18║聯芳
J39nB446_p0371c19║蒼璧明睿禪人
J39nB446_p0371c20║袈裟拈起親分付，一任依山傍水行，勝過當年瞌睡
J39nB446_p0371c21║虎，爪牙切莫露人驚。
J39nB446_p0371c22║大同合仁禪人
J39nB446_p0371c23║濟北兒孫大不同，當陽一喝震宗風，護身符子密分
J39nB446_p0371c24║付，莫道老僧瞌睡翁。
J39nB446_p0371c25║密印真傳禪人
J39nB446_p0371c26║憶昔靈山第一座，而今接續法王兒，鋒鋩寶劍親分
J39nB446_p0371c27║付，臨濟中興獨汝持。
J39nB446_p0371c28║天如清覺禪人
J39nB446_p0371c29║靜樂相逢憶昔年，師王授受與齊天，今朝分付無無
J39nB446_p0371c30║法，一任江南處處傳。
J39nB446_p0372a01║密參古山禪人
J39nB446_p0372a02║世亂紛紛話別離，誰知聚首是師兒，老僧與個杖頭
J39nB446_p0372a03║子，打雨打風切莫疑。
J39nB446_p0372a04║龍梅發興禪人
J39nB446_p0372a05║千里途程呈舊面，鋒鋩獨露阿誰知，老僧付柄吹毛
J39nB446_p0372a06║劍，臨濟宗風殺活持。
J39nB446_p0372a07║師林發育禪人
J39nB446_p0372a08║師兒膽大又心麤，哮吼驚天震五湖，踞地威獰人莫
J39nB446_p0372a09║測，爪牙獨露在皇都。
J39nB446_p0372a10║西竺覺賢禪人
J39nB446_p0372a11║寶劍鋒鋩佛祖冤，顛拈倒弄有三玄，缽囊舉起親分
J39nB446_p0372a12║付，綿密古今續正傳。
J39nB446_p0372a13║大慈悟度禪人
J39nB446_p0372a14║開口驚人舌底長，幾回默契普門堂，老僧始識峨眉
J39nB446_p0372a15║客，踞地威獰白象王。
J39nB446_p0372a16║梅溪福度禪人
J39nB446_p0372a17║師兒哮吼震乾坤，一喝鋒鋩海水渾，今日老僧親囑
J39nB446_p0372a18║付，栴檀林裏報吾恩。
J39nB446_p0372a19║用晦如明禪人
J39nB446_p0372a20║相逢幾度老闍黎，痛棒三番令爾疑，折腳鐺兒深囑
J39nB446_p0372a21║付，孤峰頂上縛茅茨。
J39nB446_p0372a22║慈濟海舟禪人
J39nB446_p0372a23║當機親切語分明，喝徹人天海嶽淘，獨有濟公超世
J39nB446_p0372a24║外，高提祖印棒無情。
J39nB446_p0372a25║鶴林性賢禪人
J39nB446_p0372a26║明暗相參殺活衡，一條白棒那容情，今朝付汝歸山
J39nB446_p0372a27║去，罵雨呵風任縱橫。
J39nB446_p0372a28║石珍發弘禪人
J39nB446_p0372a29║數載巾缾竟未疏，明來暗去自如如，破山印子親書
J39nB446_p0372a30║付，持遍天涯胤祖圖。
J39nB446_p0372b01║雜著
J39nB446_p0372b02║登雞足山
J39nB446_p0372b03║道人旅次日登臨，便憩雞山獅子林，斷貫索頭穿孟
J39nB446_p0372b04║浪，破沙盆底待知音。芒鞋有耳忘行腳，拄杖無情起
J39nB446_p0372b05║住心，華首門高衣缽在，自從微笑到如今。
J39nB446_p0372b06║住雙獅山
J39nB446_p0372b07║黔山卜得一雙獅，且歇天涯箇杖藜，高卓茅蓬橫架
J39nB446_p0372b08║榻，密栽松柱順牽籬。爐燒翠葉當風竹，鎂煮黃花向
J39nB446_p0372b09║日葵，剛到林邊行半匝，谿深舀水被人知。
J39nB446_p0372b10║寓鎮龍菴為惺源禪人
J39nB446_p0372b11║錯綜滇池臨楚塞，經緯黔地客雲蹤，松聲密密依虛
J39nB446_p0372b12║席，竹景森森放短笻。路隱林中僧寺隱，山重谿上佛
J39nB446_p0372b13║樓重，雖然置缽延祈夏，直為安禪伏毒龍。
J39nB446_p0372b14║住北山為南章禪人
J39nB446_p0372b15║清浪城邊上下航，櫓聲直入瑞雲堂，一冬毒鼓恒敲
J39nB446_p0372b16║唱，百日膠盆信舉揚。惟使千山風月化，何妨萬壑水
J39nB446_p0372b17║雲忙，浮幢高樹東南地，將謂無人學楚狂。
J39nB446_p0372b18║住翠屏紫閣
J39nB446_p0372b19║鎮遠山城列翠屏，從今紫閣已禪燈，煇煌楚國由黔
J39nB446_p0372b20║國，照徹胡僧與漢僧。奇嶂千尋翻鳥落，飛泉一道瀉
J39nB446_p0372b21║龍騰，舌頭裂破岑樓上，延客終朝打葛藤。
J39nB446_p0372b22║溪聲
J39nB446_p0372b23║有問源頭何處發，還從此地起玄聲，泠泠韻激千林
J39nB446_p0372b24║迥，歷歷梵傾萬壑鳴。欹枕客窗疑夜雨，風流僧蹋雜
J39nB446_p0372b25║松笙，就中若識春濤意，山自悠兮水自清。
J39nB446_p0372b26║巖亭
J39nB446_p0372b27║巖亭孤迥倚天開，空籟漻漻欲下來，短翠風生棲鳳
J39nB446_p0372b28║竹，疏陰月度舞花臺。橋橫洞口連青漢，藤挂芸窗繡
J39nB446_p0372b29║綠苔，坐賞其中世外樂，一朝莫厭到千回。
J39nB446_p0372b30║聞鐘
J39nB446_p0372c01║金鐘高挂玉樓中，清夜輕敲聲梵洪，有耳能聞歸落
J39nB446_p0372c02║院，無聲解聽奏深宮。數番訝韻和虛籟，幾度餘音續
J39nB446_p0372c03║晚風，借問圓通徹遍處，飄颻嘹喨半浮空。
J39nB446_p0372c04║吟雪
J39nB446_p0372c05║誰散六花墜滿溪，由來乘興話難題，穿林野鳥峻巢
J39nB446_p0372c06║失，度嶺懸猿怪穴迷。五夜色粧粉紺闊，三更光吐彩
J39nB446_p0372c07║丹梯，也知素質從虛幻，堆積何勞疊戶低。
J39nB446_p0372c08║遊仙雲洞
J39nB446_p0372c09║嵯峨峭壁倚壺天，鳥道騰騰蹋日邊，碧漢嶺頭雲▆
J39nB446_p0372c10║鶴，丹梯閣下洞飛泉。月穿池沼▆溪▆，柳度松階▆
J39nB446_p0372c11║▆煙，有問蓬萊怜利客，莫辭消息到人間。
J39nB446_p0372c12║與雲腹禪師分開字韻
J39nB446_p0372c13║乘風散暑竹門開，近水涼從谿上來，欲伏禪心同野
J39nB446_p0372c14║鶴，不妨欹枕臥高臺。拖雲探水烏藤杖，荷葉滿池甘
J39nB446_p0372c15║露杯，對月栽詩分字韻，幾回惆悵愧無才。
J39nB446_p0372c16║與雲腹禪師遊雙峰山雨歸
J39nB446_p0372c17║遙望雙峰紫氣浮，雲公邀我策鞭遊，浪翻綠水霞生
J39nB446_p0372c18║含，雨洗蒼山翠欲流。曠野經騎舒暢快，未曾著錫興
J39nB446_p0372c19║偏悠，舉眸天籟歌無盡，回首溪聲韻不休。
J39nB446_p0372c20║遊中和寺
J39nB446_p0372c21║久聞名利聳峰頭，今日誰知策杖遊，雲度斜窗似墨
J39nB446_p0372c22║畫，月臨高筧泛泉流。青松枝茂禪房靜，翠竹影濃花
J39nB446_p0372c23║徑幽，欲隱此間聲價重，徘徊逸興復登樓。
J39nB446_p0372c24║秋日喜晴
J39nB446_p0372c25║東升旭日雨初晴，鶴放丹霄羽翼輕，翫賞登高山境
J39nB446_p0372c26║曠，興生猶豫筆尖傾。蘆花向暖秋光淡，雲衲朝暘艷
J39nB446_p0372c27║色清，世界輝晃明皎潔，哦成禪賦五湖▆。
J39nB446_p0372c28║鎮龍菴
J39nB446_p0372c29║鎮龍溪上鎮龍菴，水幾曲兮溪幾▆，風捲波濤宜▆
J39nB446_p0372c30║韻，雲搜竹徑度幽關。鐘聲▆樹▆▆▆，▆影縈窗弄
J39nB446_p0373a01║壁間，此處情深描不出，遊人到此不思還。
J39nB446_p0373a02║遊閣霞洞
J39nB446_p0373a03║紫溪一帶薜蘿鮮，萬里披雲入洞天，蘭臭亭高花有
J39nB446_p0373a04║露，胡麻飯熟火無煙。泉聲瀝瀝鳴絲竹，巖谷悠悠奏
J39nB446_p0373a05║管絃，欲問桃源端的意，避秦秦世是何年。
J39nB446_p0373a06║其二
J39nB446_p0373a07║鳳舞丹霄鶴舞巢，洞天卓錫養龍毛，閒遊花圃流雲
J39nB446_p0373a08║滑，時掃柴門風竹嬌。皓月點開怪石眼，飛泉長挂渡
J39nB446_p0373a09║河橋，庭前徙倚頻敲韻，笑破溪頭碧玉桃。
J39nB446_p0373a10║其三
J39nB446_p0373a11║玉洞孤危半倚天，朱扉懸月照長川，苔文似錦難描
J39nB446_p0373a12║畫，仙籍留霞喜共傳。赤壁龍吟疑夜雨，綠巖虎嘯聽
J39nB446_p0373a13║飛泉，誰知此處乾坤別，怪石玲瓏惺舊顏。
J39nB446_p0373a14║雲集寺遇諸文學題（寺前樹有風鈴）
J39nB446_p0373a15║何年闢古寺，竹徑白雲封，窗破一樓月，鈴鳴幾樹風。
J39nB446_p0373a16║說禪明祖意，談笑惺山空，幸逢諸勝侶，願祝大清宮。
J39nB446_p0373a17║綠英溪
J39nB446_p0373a18║峽雲深鎖處，橋迥分相宜，水綠斜開面，山青暗展眉。
J39nB446_p0373a19║松頭放鶴舞，洞口問龍之，石籟鳴清韻，悠然索我詩。
J39nB446_p0373a20║住金鳳山
J39nB446_p0373a21║此山高萬丈，鳳舞出雲霄，閣迥接天籟，溪回詠海潮。
J39nB446_p0373a22║鐘聲空院發，竹影石窗搖，四顧有餘興，聯詩帶月敲。
J39nB446_p0373a23║遊長春菴
J39nB446_p0373a24║策杖訪精舍，披雲度幾重，壑風飄遠磬，澗水擊疏鐘。
J39nB446_p0373a25║苔蘚上階綠，柳煙入座濃，誰知行樂處，祖意在孤峰。
J39nB446_p0373a26║題大酉洞
J39nB446_p0373a27║石窟藏書圃，洞天接日斜，青山橫翠色，綠水泛流霞。
J39nB446_p0373a28║惺面池開鏡，破顏林吐花，乾坤迥別處，那復問仙家。
J39nB446_p0373a29║中山寺夜話
J39nB446_p0373a30║玉洞橫階上，山城落鏡中，沙迴兩岸闊，月映一江空。
J39nB446_p0373b01║亭僻渾無擾，樓高別有風，羨渠清夜話，留寄與靈公。
J39nB446_p0373b02║除夕
J39nB446_p0373b03║旅泊閒無事，推窗看六花，歲除唯撥火，夜守只烹茶。
J39nB446_p0373b04║此道何新舊，妄情自減加，春來梅競放，百卉任排芽。
J39nB446_p0373b05║春日懷友
J39nB446_p0373b06║別來記何時，殘雪已空墀，梅謝誰同詠，春回我獨思。
J39nB446_p0373b07║因之懷舊侶，遂以賦新詩，石上月留坐，惟餘瘦影遲。
J39nB446_p0373b08║秋日出蜀懷玉泉禪友
J39nB446_p0373b09║極目天涯外，滿山黃葉飛，雲高鶴夢冷，水澗鴈書稀。
J39nB446_p0373b10║隻影三巴近，孤舟萬里歸，何期同聚首，眷念日依依。
J39nB446_p0373b11║遊龍隱山訪雲腹禪師
J39nB446_p0373b12║為尋龍隱跡，策杖入深山，雪點梅花上，泉香石室間。
J39nB446_p0373b13║貌高年復古，心練鶴同閒，始識清修處，扣扉世外攀。
J39nB446_p0373b14║贈玉環禪人
J39nB446_p0373b15║祗園樹久茂，香剎待君開，掃石留雲住，洗池邀月來。
J39nB446_p0373b16║一江風織錦，兩岸葉浮杯，清夜鐘聲出，登臨客未回。
J39nB446_p0373b17║與續常禪人夜坐
J39nB446_p0373b18║清香蘭臭味，興至筆花開，人語三更寂，鐘聲五夜來。
J39nB446_p0373b19║簾疏星代燭，茶熟月臨杯，今夕與君坐，敲詩客夢回。
J39nB446_p0373b20║侍象崖和尚住大酉洞天
J39nB446_p0373b21║因過曹溪水，忽逢鱉鼻蛇，洞門開碧眼，石堀臥丹霞。
J39nB446_p0373b22║饒舌無多子，破顏有幾華？妙年於此處，日以趙州茶。
J39nB446_p0373b23║宿長嵌寺為蒼璧禪人
J39nB446_p0373b24║野寺依雲宿，秋山放月遲，燈傳三世焰，桂發萬年支。
J39nB446_p0373b25║午夜留分韻，凌晨起別思，長嵌詩幾句，莫負白頭絲。
J39nB446_p0373b26║邀諸子遊凌玄洞普慧寺
J39nB446_p0373b27║三二探奇者，俄然得勝遊，凌玄銘古跡，普慧啟今眸。
J39nB446_p0373b28║竹粉黏襟細，竇雲出洞幽，徘徊難盡興，付與五溪流。
J39nB446_p0373b29║別懷蓮月和尚（有小序）
J39nB446_p0373b30║甲辰秋，回蜀梁山雙桂堂，省覲本師破山老人，值
J39nB446_p0373c01║法兄蓮月和尚別經廿載，俄然聚首，越乙巳，大蔟
J39nB446_p0373c02║同時出堂，途次分袂，感成一韻。
J39nB446_p0373c03║復聚由雙桂，香分異國敷，幢標雲世界，法印水天湖。
J39nB446_p0373c04║是洞龍驚舞，無山鳥不趨，連支雖送別，未免晤京吳。
J39nB446_p0373c05║復過崇安江宿大士閣，次韻為六行法孫
J39nB446_p0373c06║崇江秋水碧，殿閣宿煙紅，今夕黔山月，何時楚國風。
J39nB446_p0373c07║詩留千古韻，話賸五更鐘，復做𢍿㢦思，杖頭猷未窮。
J39nB446_p0373c08║遊婺川長春洞
J39nB446_p0373c09║曳杖因行掉臂遊，藤蘿深徑鹿同儔，不知仙子歸何
J39nB446_p0373c10║處，野鳥銜花去洞幽。
J39nB446_p0373c11║夏日遊諸天閣
J39nB446_p0373c12║散暑尋詩登寶閣，丹梯百尺繞雲頭，不知身在諸天
J39nB446_p0373c13║裏，更覓諸天頂上遊。
J39nB446_p0373c14║次本明禪兄韻
J39nB446_p0373c15║嶺頭無日不生雲，龍象依依孰忍行，若要此間留得
J39nB446_p0373c16║住，江河誰肯更傾盆。
J39nB446_p0373c17║秋日懷蓮月禪兄
J39nB446_p0373c18║山自幽幽結一茅，雲來入戶每相交，倚欄唯見籬邊
J39nB446_p0373c19║菊，對月吟詩誰共敲。
J39nB446_p0373c20║鐘山道人邀師遊鳳凰寺
J39nB446_p0373c21║楚王邀我鳳凰行，偶度鳳凰細論心，昔日靈山今似
J39nB446_p0373c22║否，重拈祖意笑相迎。
J39nB446_p0373c23║題麥浪
J39nB446_p0373c24║悠然耳聽無聲也，目擊波濤似渺瀰，會得熏風無限
J39nB446_p0373c25║意，竟從何起復何之。
J39nB446_p0373c26║送宋伯成赴舉
J39nB446_p0373c27║名壓江南應世才，筆花紙上為君開，月中丹桂今秋
J39nB446_p0373c28║勝，佇聽高攀得意回。
J39nB446_p0373c29║
J39nB446_p0373c30║靈隱文禪師語錄卷第三終
J39nB446_p0374a01║
J39nB446_p0374a02║
J39nB446_p0374a03║　　　東山嗣法門人福度（勝覺法▆▆▆旗山法孫如▆）共捐重刻
J39nB446_p0374a04║　　本師靈老和尚語錄壹部，附藏流通，伏願生生傳
J39nB446_p0374a05║　　　無盡燈、世世度有緣眾。
J39nB446_p0374a06║　　　康熙戊寅歲季夏月吉旦。
J39nB446_p0374a07║　　　　　　　　　板藏嘉興楞嚴經坊。
J39nB446_p0374a08║　　　　　　　　　嘉興（▆▆▆張書▆）二居士寫刻。