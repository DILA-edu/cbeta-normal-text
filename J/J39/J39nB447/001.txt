J39nB447_p0375a01║序
J39nB447_p0375a02║原夫恒星不見，竺乾之敬以▆為禪、
J39nB447_p0375a03║為淨、為律、為講，所入不同，究竟則一，
J39nB447_p0375a04║無非以妙明之心成無上之覺而已。
J39nB447_p0375a05║飲光尊者靈山一笑，直踏毘盧之頂，
J39nB447_p0375a06║教外遂有別傳。至二十八傳而少室
J39nB447_p0375a07║直指於西來，又五傳而曹溪呈偈於
J39nB447_p0375a08║書壁，於是正法眼藏播流震旦，迄於
J39nB447_p0375a09║今千二百餘年矣。其間大機大用，莫
J39nB447_p0375a10║不各有其語，因各有其錄，以闡宗風。
J39nB447_p0375a11║得意者固可忘言，因言者亦可生悟，
J39nB447_p0375a12║莫之或廢也。惟正法之凌夷，故邪外
J39nB447_p0375a13║之交熾，在經而非於律，在律而非於
J39nB447_p0375a14║淨，在淨而非於禪，各欲分茅裂土，互
J39nB447_p0375a15║為詆訟，安能歸一實於三車，攝千枝
J39nB447_p0375a16║於五葉也哉？獨
J39nB447_p0375a17║梅師大和尚源承破老，拂授靈公，內
J39nB447_p0375a18║外雙融，權實互用，單提向上，普被三
J39nB447_p0375b01║根，洵逆風之栴檀而絕流之香象也。
J39nB447_p0375b02║前已刊行流布，鉗錘後學，今欲翻板
J39nB447_p0375b03║附藏，津逮十方，其翹廑至矣。而吾猶
J39nB447_p0375b04║有疑焉，既云不立文字，何為饒舌不
J39nB447_p0375b05║休？得無以矛陷盾乎？不知正以楔出
J39nB447_p0375b06║楔也。
J39nB447_p0375b07║梅師契即此證彼之旨，抱自利利他
J39nB447_p0375b08║之心，王舍城之結集，將以破愁悶於
J39nB447_p0375b09║諸天，亦悲愍中之方便耳。顯正乃可
J39nB447_p0375b10║破邪，立真始能袪妄，所謂一千四百
J39nB447_p0375b11║餘部不為多，一句也無不為少，其是
J39nB447_p0375b12║也。夫
J39nB447_p0375b13║梅師箭鋒著處，致
J39nB447_p0375b14║撫軍慕公為新梵宇，固無異祗陀之
J39nB447_p0375b15║施樹、給孤之買園；而
J39nB447_p0375b16║中丞田先生紀東山之勝，亦以能詩
J39nB447_p0375b17║見稱，又何異皎然之遇顏公、了元之
J39nB447_p0375b18║值蘇子哉？道藝既隆，因緣不小，迺圓
J39nB447_p0375c01║覺一敘，不問於當代之鉅公，而問於
J39nB447_p0375c02║窮山之逸老，豈以余為裴頭陀耶？噫！
J39nB447_p0375c03║誤矣。
J39nB447_p0375c04║時
J39nB447_p0375c05║大清康熙辛未歲春三月，紫泉天閒老
J39nB447_p0375c06║人吳中蕃大身氏和南書。
J39nB447_p0375c07║
J39nB447_p0375c08║
J39nB447_p0375c09║
J39nB447_p0375c10║
J39nB447_p0375c11║
J39nB447_p0375c12║
J39nB447_p0375c13║東山梅溪禪師語錄目次
J39nB447_p0375c14║卷一
J39nB447_p0375c15║序
J39nB447_p0375c16║上堂
J39nB447_p0375c17║卷二
J39nB447_p0375c18║上堂
J39nB447_p0375c19║卷三
J39nB447_p0375c20║上堂
J39nB447_p0375c21║卷四
J39nB447_p0375c22║上堂
J39nB447_p0376a01║卷五
J39nB447_p0376a02║小參
J39nB447_p0376a03║卷六
J39nB447_p0376a04║茶話
J39nB447_p0376a05║佛事
J39nB447_p0376a06║機緣
J39nB447_p0376a07║卷七
J39nB447_p0376a08║拈古
J39nB447_p0376a09║頌古
J39nB447_p0376a10║卷八
J39nB447_p0376a11║佛祖贊
J39nB447_p0376a12║自贊
J39nB447_p0376a13║歌
J39nB447_p0376a14║書問
J39nB447_p0376a15║卷九
J39nB447_p0376a16║法語
J39nB447_p0376a17║法派
J39nB447_p0376a18║卷十
J39nB447_p0376a19║示偈
J39nB447_p0376a20║聯芳
J39nB447_p0376a21║行由
J39nB447_p0376a22║
J39nB447_p0376a23║
J39nB447_p0376a24║
J39nB447_p0376a25║
J39nB447_p0376a26║
J39nB447_p0376a27║
J39nB447_p0376a28║
J39nB447_p0376a29║
J39nB447_p0376a30║東山梅溪禪師語錄目次終
J39nB447_p0376b01║東山梅溪度禪師語錄卷第一
J39nB447_p0376b02║嗣法門人慶緒等編
J39nB447_p0376b03║上堂一
J39nB447_p0376b04║康熙戊申六月三十，師在安順清源庵，受鎮西守府
J39nB447_p0376b05║任護法洎文學檀越、居士、諸山禪德請，住忠義禪院。
J39nB447_p0376b06║三門。「滿徑苔痕綠，一門草色新，雖然絕蓋覆，錯過幾
J39nB447_p0376b07║多人？正恁麼時，還識忠義路頭麼？」召大眾，云：「看腳下。」
J39nB447_p0376b08║大殿。云：「昔日雲長境界，凜凜神威；今朝古佛家風，重
J39nB447_p0376b09║重瑞彩。」顧左右，云：「且道今昔相去多少？」遂拈香，云：「兩
J39nB447_p0376b10║彩一賽。」
J39nB447_p0376b11║據室。「有如是室，據如是人；有如是人，據如是室。雖然，
J39nB447_p0376b12║秪如銅頭鐵額的衲僧到來又且如何？」拈拄杖，云：「直
J39nB447_p0376b13║教棒棒見血。」
J39nB447_p0376b14║十月十五日結制上堂。師以杖指法座云：「曲彔木床，
J39nB447_p0376b15║當陽獨露，要登便登，有何回互？」卓拄杖，遂陞座，拈香
J39nB447_p0376b16║云：「此瓣香，金枝挺秀，玉葉扶疏，爇向爐中，端為祝延
J39nB447_p0376b17║今上皇帝聖躬萬歲萬歲萬萬歲，恭願萬邦霑舜日，
J39nB447_p0376b18║四海沐堯風。」次拈云：「此瓣香，名垂億載，氣覆群黎，爇
J39nB447_p0376b19║向爐中，奉為滿朝文武、闔國公卿及本省當道尊官、
J39nB447_p0376b20║護法檀越，伏願齊登解脫場，共悟無生忍。」再拈云：「此
J39nB447_p0376b21║瓣香，得處辛勤，拈來快便，此是第一回拈出，爇向爐
J39nB447_p0376b22║中，供養傳臨濟正宗第三十二世光師靈隱文老和
J39nB447_p0376b23║尚，用酬法乳之恩，伏願生生弘祖道，在在利人天。」斂
J39nB447_p0376b24║衣敷座。維那白椎云：「法筵龍象眾，當觀第一義。」師豎
J39nB447_p0376b25║拄杖云：「遼天拄杖，久被雲封，今朝握出，孰敢當鋒？」顧
J39nB447_p0376b26║左右云：「還有當鋒者麼？」一僧纔出，師便打，僧擬議，師
J39nB447_p0376b27║喝退。問：「握杖辭山谷，披雲入市廛，如何是流通正眼
J39nB447_p0376b28║句？」師云：「爐中香馥馥。」進云：「水雲聚集，凡聖交參，如何
J39nB447_p0376b29║是利濟群生句？」師云：「棒下血淋淋。」進云：「如斯親切，阿
J39nB447_p0376b30║誰是領會者？」師云：「綠水青山齊側耳。」進云：「阿誰是報
J39nB447_p0376c01║恩者？」師云：「石頭瓦礫盡揚眉。」進云：「恁麼則情與無情
J39nB447_p0376c02║均霑法利去也。」師云：「逢人切莫錯舉。」問：「如何是一玄
J39nB447_p0376c03║具三要？」師云：「拂子千條線。」進云：「如何是三要具一玄？」
J39nB447_p0376c04║師云：「香煙一片雲。」問：「如何是賓中賓？」師云：「披風蹋月
J39nB447_p0376c05║長年走。」進云：「如何是主中賓？」師云：「一回坐破劫前春。」
J39nB447_p0376c06║進云：「如何是賓中主？」師云：「何處不為家？」進云：「如何是
J39nB447_p0376c07║主中主？」師云：「長年石室坐。」一僧畫圓相，以手托起，云：
J39nB447_p0376c08║「學人半生參學，秪透得這個。」師以拄杖劈破，僧復畫，
J39nB447_p0376c09║師便打。又僧出眾，豎起拳頭，云：「學人不識這個，請和
J39nB447_p0376c10║尚發明。」師劈拳一棒，云：「方服圓顱，拳頭也不識。」問：「▆
J39nB447_p0376c11║室安心，龍潭吹燭，未審相去多少？」師云：「雙鶴凌空舞
J39nB447_p0376c12║月明。」乃云：「頻年韜晦在山隈，地自種兮田自栽，不覺
J39nB447_p0376c13║境風平地起，一時吹到此間來。是以弘嶺南的旨，振
J39nB447_p0376c14║濟北綱宗，骨律棒下下當頭，雷霆喝聲聲劈面，流通
J39nB447_p0376c15║正眼不外於是，利濟群生詎越於斯？玄要以之點開，
J39nB447_p0376c16║主賓以之印出，劈破圓相驗他本有之真，打落拳頭
J39nB447_p0376c17║還爾不無之玅，更問甚麼少室安心、龍潭吹燭？透一
J39nB447_p0376c18║則，則則盡透；明一法，法法皆明。雖則三千奧旨、七百
J39nB447_p0376c19║玄機，無非要爾諸人見性明心、知根識本。」拈拄杖，召
J39nB447_p0376c20║大眾，云：「山僧即今重重揭示、一一拈提，眾中莫有見
J39nB447_p0376c21║性明心、知根識本者麼？若有，不負山僧出松雲、入朝
J39nB447_p0376c22║市，建法幢於此日、唱玄機於劫前。正恁麼時，津梁大
J39nB447_p0376c23║地一句作麼生道？慈雲起處山川秀，法雨傾時草木
J39nB447_p0376c24║新。」復舉：「法燈和尚開堂，云：『山僧本欲居山藏拙、養病
J39nB447_p0376c25║過時，又緣清涼老人有未了的公案，出來與他了卻。』
J39nB447_p0376c26║時有僧問：『如何是未了的公案？』燈打，云：『祖禰不了，殃
J39nB447_p0376c27║及兒孫。』僧云：『過在甚麼處？』燈云：『過在我，殃及你。』」師云：
J39nB447_p0376c28║「山僧卑志亦欲如斯，奈先師亦有未了的公案，故所
J39nB447_p0376c29║分付明月看守柴關，披白雲以出山、入禪林而結制，
J39nB447_p0376c30║高揮大抹、倒弄顛拈而為先師了卻。」時慧穎西堂問：
J39nB447_p0377a01║「如何是未了的公案？」師云：「無孔笛兒吹未了，要假闍
J39nB447_p0377a02║黎信口吹。」堂云：「恁麼則遞代流過去也。」師云：「切忌與
J39nB447_p0377a03║麼舉向人。」維那結椎，云：「諦觀法王法，法王法如是。」下
J39nB447_p0377a04║座。
J39nB447_p0377a05║熊有貴請上堂。問：「頻年遯跡，一日開堂。山林城市即
J39nB447_p0377a06║不問，應世一句作麼生？」師云：「雨滋芳草綠，風動碧蓮
J39nB447_p0377a07║香。」問：「如何是忠義境？」師云：「庭前翠竹，屋後清泉。」進云：
J39nB447_p0377a08║「如何是境中人？」師云：「骨瘦神清，皮黃質健。」進云：「人境
J39nB447_p0377a09║相去多少？」師便打。問：「如何是教外別傳？」師云：「教內薦
J39nB447_p0377a10║取。」問：「生死路不明，請和尚直指。」師云：「此去威武三十
J39nB447_p0377a11║里。」進云：「學人不會。」師云：「去得蚤時趕得回。」問：「一大藏
J39nB447_p0377a12║教是個切腳，未審切的是甚麼字？」師驀頭一棒，僧擬
J39nB447_p0377a13║議，師復打。問：「昔日關聖殿，今朝梵王宮。關聖殿即不
J39nB447_p0377a14║問，梵王宮事若何？」師云：「朝朝撾鼓，日日上堂。」進云：「可
J39nB447_p0377a15║謂三春果滿菩提樹，一夜花開世界香。」師云：「非汝境
J39nB447_p0377a16║界。」問：「如何是過去心不可得？」師云：「昨宵明月當戶。」進
J39nB447_p0377a17║云：「如何是現在心不可得？」師云：「今朝細雨飄簾。」進云：
J39nB447_p0377a18║「如何是未來心不可得？」師云：「明日上堂向汝道。」問：「五
J39nB447_p0377a19║更殘月落，天曉白雲飛。分明目前事，不是目前機。既
J39nB447_p0377a20║是目前事，如何不是目前機？」師云：「分明香在梅花上，
J39nB447_p0377a21║尋到梅花香又無。」問：「水底月，鏡中花，請師拈出。」師打，
J39nB447_p0377a22║云：「功不浪施。」乃云：「昨日纔陞堂，今朝又上座。橫談與
J39nB447_p0377a23║豎談，總不離這個。諸昆仲！且道這個是甚麼？橫豎離
J39nB447_p0377a24║他不得。若能委悉，始知諸人種種之問不離這個，山
J39nB447_p0377a25║僧種種之答亦不離這個。如其未委，須向未行問答
J39nB447_p0377a26║之前薦取。」
J39nB447_p0377a27║值雪，上堂。「凍雲冉冉，瑞木飄飄，一片兩片不落別處，
J39nB447_p0377a28║三尺五尺盡積簷前，梅花夢惺於隴頭，歸鳥巢迷於
J39nB447_p0377a29║谷口，有者蒙頭打坐、有者敲冰煮茶、有者吟詠詩篇、
J39nB447_p0377a30║有者焚燒木佛，惟有忠義這裏總不恁麼，單有一偈
J39nB447_p0377b01║舉似大眾：凜凜朔風透骨寒，六花亂墜點層巒，諸人
J39nB447_p0377b02║高著娘生眼，莫把冰山作玉看　之也。」
J39nB447_p0377b03║韓氏生日，請上堂。問：「香雲結蓋，梵侶臨筵，請和尚雄
J39nB447_p0377b04║談壽量。」師云：「萬里青山展壽圖。」乃云：「個事分明極，何
J39nB447_p0377b05║曾隔一些？青松磨碧漢，翠竹拂蒼霞，夜靜珊珊月，春
J39nB447_p0377b06║回簇簇花。」擊拂子，云：「與麼親委悉，壽算過河沙。」
J39nB447_p0377b07║田檀越耑人齎供，請上堂。問：「如何是西來意？」師云：「法
J39nB447_p0377b08║座如山聳。」進云：「如何是古佛心？」師云：「蒲團似月圓。」問：
J39nB447_p0377b09║「識性、佛性，誰真？誰妄？」師云：「捏聚是拳，放開是掌。」進云：
J39nB447_p0377b10║「幻身、法身，是同？是別？」師云：「飯即米兮火即燈。」問：「世尊
J39nB447_p0377b11║拈花，和尚舉棒，且道相去多少？」師云：「春蘭放處鳥聲
J39nB447_p0377b12║雜，秋菊開時月色多。」問：「和尚有禪道、佛法否？」師云：「無。」
J39nB447_p0377b13║進云：「識生死去來否？」師云：「禪道、佛法既無，生死去來
J39nB447_p0377b14║安識？」乃云：「天邊杲日塵塵照去，庭際梅花陣陣香來，
J39nB447_p0377b15║蹁躚竹影拂簾櫳，燦爛炬光鋪几席，西來意和盤托
J39nB447_p0377b16║出，古佛心盡底敷陳。識性、佛性，本自一源；幻身、法身，
J39nB447_p0377b17║原非兩個。拈花旨趣分明道，舉棒根源直截提，禪道、
J39nB447_p0377b18║佛法掃開，生死去來劃斷。雖然，眾中莫有領略者麼？
J39nB447_p0377b19║若有，不負田檀越耑人齎供破雪來山，請登曲彔木
J39nB447_p0377b20║床，弘宣第一義諦；如無，山僧自拈自弄去也。」卓拄杖，
J39nB447_p0377b21║下座。
J39nB447_p0377b22║霞章監院率眾請開示，上堂。舉拂子，云：「會麼？於此會
J39nB447_p0377b23║得，則禪不用參，道不用學，穿衣喫飯甚分明，待客迎
J39nB447_p0377b24║賓最活潑；不會，再與你饒舌。」復舉拂子，云：「瓜有粉，茄
J39nB447_p0377b25║有茨，堂堂正體無遮蔽，今朝對眾剖分明，莫謂山僧
J39nB447_p0377b26║無指示。」擲拂子，云：「莫妄想。何故？但有言說，都無實義。」
J39nB447_p0377b27║張恭人請，上堂。「欲學無生忍，應觀時節至，時節若到
J39nB447_p0377b28║來，其理自周備。從上諸聖莫不以此時節成就，如來
J39nB447_p0377b29║以此時節拈花漏逗，達磨以此時節航海東傳，神光
J39nB447_p0377b30║以此時節安心少室，大鑒以此時節受衣黃梅。從上
J39nB447_p0377c01║諸聖既如是成就，今日山僧亦如是說法。」以拂子擊
J39nB447_p0377c02║香案，云：「還委悉麼？若委悉得，喚作佛性義也可，不喚
J39nB447_p0377c03║作佛性義也可；喚作時節因緣也可，不喚作時節因
J39nB447_p0377c04║緣也可；其或未然，放過不可。」
J39nB447_p0377c05║上堂。問：「如何是無欠無餘的？」師云：「眼橫鼻直。」進云：「如
J39nB447_p0377c06║何是非同非別的？」師云：「鼻直眼橫。」乃顧左序云：「如來
J39nB447_p0377c07║之相，豈無百寶光明？」顧右序云：「祖師之儀，定有通身
J39nB447_p0377c08║手眼。還委悉麼？處處梅花披臘雪，家家楊柳舞春風。」
J39nB447_p0377c09║上堂。維那白椎云：「法筵龍象眾，當觀第一義。」師云：「法
J39nB447_p0377c10║筵龍象眾，當觀第一義。聞須眼底聞，視須耳邊視。」搖
J39nB447_p0377c11║手云：「不是，不是。」復合掌云：「如是，如是。」喝一喝，下座。
J39nB447_p0377c12║上堂。一僧出眾，打圓相云：「秪這個，還是承當那畔？還
J39nB447_p0377c13║是領略這邊？」師云：「坐斷兩頭任縱橫。」問：「雪中斷臂事
J39nB447_p0377c14║如何？」師云：「慚惶殺人。」進云：「肋下還拳是何意旨？」師云：
J39nB447_p0377c15║「慚惶殺人。」問：「溈山水牯堪作何用？」師云：「無陰陽地要
J39nB447_p0377c16║伊耕。」進云：「楊岐驢子又作麼生？」師云：「踢蹋紅塵蹤不
J39nB447_p0377c17║見。」問：「如何是古人實證處？」師云：「雲破一天月。」進云：「如
J39nB447_p0377c18║何是今人實證處？」師云：「春回到處花。」問：「如何是未生
J39nB447_p0377c19║前的事？」師云：「未生前且置，如何是已生後的事？」僧罔
J39nB447_p0377c20║措，師便打。問：「古人道：青青翠竹，盡是法身。如何薦取？」
J39nB447_p0377c21║師云：「但恁麼薦取。」進云：「鬱鬱黃花，無非般若。又作麼
J39nB447_p0377c22║生？」師云：「法身如會，般若自明。」問：「如何是居山旨趣？」師
J39nB447_p0377c23║云：「門前養竹高遮屋，石上分泉直到廚。」進云：「何如是
J39nB447_p0377c24║應世家風？」師云：「棒頭懸日月，喝下驗龍蛇。」問：「學人自
J39nB447_p0377c25║遠趨風至，乞師一碗趙州茶。」師以拂子擊禪床左邊。
J39nB447_p0377c26║進云：「如其不吝大慈悲，曹山顛酒再傾出。」師以拂子
J39nB447_p0377c27║擊禪床右邊。進云：「如斯直截難思議，堪作人天大導
J39nB447_p0377c28║師。」師云：「不勞讚嘆。」問：「如何是已悟的人？」師云：「舌上無
J39nB447_p0377c29║骨。」進云：「如何是未悟的人？」師云：「眼裏有筋。」問：「了鬼神
J39nB447_p0377c30║覷不破的是個甚麼？」師以拂子畫圓相。進云：「超生死
J39nB447_p0378a01║不相干的又且如何？」師復畫，乃豎拂子，云：「秪這個，明
J39nB447_p0378a02║歷歷、活潑潑，纖毫匪隔、些子不瞞，何須這邊領略、那
J39nB447_p0378a03║畔承當？雪中斷臂，持銀碗而丐食；肋下還拳，搽脂粉
J39nB447_p0378a04║以污顏。溈山水牯耕空劫之雲煙，楊岐驢子蹋市廛
J39nB447_p0378a05║之風月，古人證處如此，今人證處亦然。已生之事若
J39nB447_p0378a06║明，未生之事亦委，會得真如翠竹，休疑般若黃花，居
J39nB447_p0378a07║山旨趣分明，應世家風直截。趙州茶、曹山酒，信手拈
J39nB447_p0378a08║來；已悟的、未悟的，盡情指出。鬼神覷不破處，不即不
J39nB447_p0378a09║離；生死不相干處，非離非即。頭頭無不是，法法本全
J39nB447_p0378a10║彰，這裏承當，更有何事？」擊拂子，下座。
J39nB447_p0378a11║天海耆舊耑人齎供并送拄杖，請上堂。問：「喚作拄杖
J39nB447_p0378a12║則觸，不喚作拄杖則背，不觸不背喚作甚麼？」師云：「月
J39nB447_p0378a13║落池無影，風迴樹有聲。」乃豎起拄杖，云：「七尺烏藤活
J39nB447_p0378a14║似龍，非思量處善圓融，有人驀地親遭著，遍體從教
J39nB447_p0378a15║血染紅。大眾！拄杖子既有如是利害，因甚落在山僧
J39nB447_p0378a16║手裏？於此道得，不負大海恁麼送、山僧恁麼拈，七縱
J39nB447_p0378a17║八橫，高揮大抹；倘或未能，山僧自道去也。」以拄杖卓
J39nB447_p0378a18║一下，云：「強中更有強中手，惡人還有惡人磨。」下座。
J39nB447_p0378a19║周汝和請上堂，問：「如何是禪？」師云：「無說。」進云：「如何是
J39nB447_p0378a20║道？」師云：「無傳。」進云：「無說無傳作麼生會？」師云：「領取去。」
J39nB447_p0378a21║乃云：「禪乃無說，道本無傳，梅開雪裏，鶴唳松間。粘皮
J39nB447_p0378a22║綴骨之流，未免憨憨研究；超群破格之者，憑教處處
J39nB447_p0378a23║方圓。殊不知，人人頂𩕳上輝天鑑地，個個腳跟下七
J39nB447_p0378a24║穴八穿。若能未舉先知、未言先契，方知無說乃實說、
J39nB447_p0378a25║無傳是真傳。還委悉麼？」卓拄杖，下座。
J39nB447_p0378a26║上堂。「學道之人不識真，只為從前認識神，無量劫來
J39nB447_p0378a27║生死本，癡人認作本來人。」師云：「長沙和尚雖是竭力
J39nB447_p0378a28║提持，激勵後學，殊不知一疋古錦裁為兩段了也。山
J39nB447_p0378a29║僧也有一偈舉似大眾：本無假也本無真，何須分剖
J39nB447_p0378a30║費精神？當機覷破無多子，識神即是本來人。」下座。
J39nB447_p0378b01║元旦，上堂。問：「諸佛寂滅相，不可以言宣，和尚因甚口
J39nB447_p0378b02║喃喃地？」師云：「不是春風巧，何緣有歲華？」進云：「和尚也
J39nB447_p0378b03║善垂慈。」師云：「莫塗污山僧。」乃云：「淑氣初昇化日長，疏
J39nB447_p0378b04║梅弱柳盡芬芳，山僧陞座無餘說，柏子三拈祝我
J39nB447_p0378b05║皇。」
J39nB447_p0378b06║元宵解制，吳可安請上堂。問：「檀信營齋即不問，雲堂
J39nB447_p0378b07║摘板事如何？」師云：「放出一群師子子。」進云：「放後如何？」
J39nB447_p0378b08║師云：「吼震山河大地春。」乃云：「孤月橫空皎，千燈照市
J39nB447_p0378b09║紅，禪期此日畢，幾個得心空？還有心空者麼？」眾無對，
J39nB447_p0378b10║師下座，以拄杖一時打散，歸方丈。
J39nB447_p0378b11║師誕日，霞章監院請上堂。「梅花鬥雪芳，楊柳爭春麗，
J39nB447_p0378b12║日月快如梭，吾年三十四。」拈拄杖召大眾云：「且道拄
J39nB447_p0378b13║杖子年多少？非減亦非增，撐天并拄地。」卓一卓，下座。
J39nB447_p0378b14║本師靈隱老人忌日，拈香。「二月二十二，吾師涅槃▆，
J39nB447_p0378b15║法乳若為酬，單憑此一句。且道是那一句？」遂燒香，云：
J39nB447_p0378b16║「玉鼎爇栴檀，香風生處處。」
J39nB447_p0378b17║佛誕，上堂。「不居兜率天，降蹟閻浮▆。丈六▆▆▆，一
J39nB447_p0378b18║年浴一次。既是紫金身，因甚一年浴一次？有利無利，
J39nB447_p0378b19║不離行市。」
J39nB447_p0378b20║千佛會眾檀越請上堂。「香煙初起梵王臺，玉軸琅函
J39nB447_p0378b21║盡展開，不是等閒輕舉唱，一聲聲是一如來。如是，則
J39nB447_p0378b22║過去莊嚴劫千佛也在裏許、現在賢劫千佛也在裏
J39nB447_p0378b23║許、未來星宿劫千佛也在裏許。大眾！三千諸佛既在
J39nB447_p0378b24║裏許，且道：無眼、耳、鼻、舌、身、意的在裏許？不在裏許？試
J39nB447_p0378b25║檢點看。若檢點得出，則琅函未展，懺已禮周；如其未
J39nB447_p0378b26║能，一任鑽龜打瓦。」復舉：「秀才看《千佛名經》次，問長沙
J39nB447_p0378b27║和尚：『百千諸佛但見其名，未審居何國土？』沙云：『黃鶴
J39nB447_p0378b28║樓崔灝題後，秀才曾題也未？』秀才云：『不曾。』沙云：『得閒
J39nB447_p0378b29║也須題一篇好。』」師云：「山僧則不然，有問：『百千諸佛但
J39nB447_p0378b30║見其名，未審居何國土？』即向伊道：『汝即今在甚麼處？』
J39nB447_p0378c01║更問如何若何，劈脊便棒。不惟與這秀才劈破疑團，
J39nB447_p0378c02║亦且免使後人爇瞞。」當面召大眾，云：「且道：古今相去
J39nB447_p0378c03║多少？具眼者試辯別看。」便下座。
J39nB447_p0378c04║不夜謝居士請上堂。「拈花席上，迦葉歡忻；般若場中，
J39nB447_p0378c05║空生涕泣。且道二尊者相去多少？荷葉團團團似鏡，
J39nB447_p0378c06║菱角尖尖尖似錐。」
J39nB447_p0378c07║臘八，在在戒子請上堂。「不住皇宮位，捨金輪，衣脫卻；
J39nB447_p0378c08║棲遲雪嶺頂，巢鵲子，膝穿蘆。馬麥克鐵，山泉濟渴。▆
J39nB447_p0378c09║如來之修因也，明星高照，清光直射，蓮眸三嘆。奇哉！
J39nB447_p0378c10║一切眾生具足六年苦行，一旦知非，此如來之證果
J39nB447_p0378c11║也。靈山會上，百萬人天稽首；一花拈示，頭陀笑破眉
J39nB447_p0378c12║峰。玉偈相傳，金襴委付，此如來之傳法也。」豎拂子，云：
J39nB447_p0378c13║「且道是因耶？是果耶？是法耶？於此倜儻分明，始知如
J39nB447_p0378c14║來因不修而修、果不證而證、法不傳而傳。如來眼▆
J39nB447_p0378c15║鼻直，不增諸人一毫；諸人鼻直眼橫，不減如來一髮。
J39nB447_p0378c16║可謂眾生即佛、佛即眾生，何曾一點差別？」召大眾，云：
J39nB447_p0378c17║「還委悉麼？莫認他為佛，當觀我是誰。」
J39nB447_p0378c18║自然戒子請開示，上堂。「寒松枝上懸新月，翠竹林中
J39nB447_p0378c19║弄曉風，舉目頓超情見外，何須瑣瑣問禪翁？是知至
J39nB447_p0378c20║道非言語可宣，真宗豈文字能測？所以，佛祖為人了
J39nB447_p0378c21║無一法，兒孫擔荷赤手空拳。秪如嚴湯尊者問趙州：
J39nB447_p0378c22║『一物不將來時如何？』州云：『放下著。』陽云：『一物既不將
J39nB447_p0378c23║來，放下個甚麼？』州云：『放不下，擔取去。』」召大眾，云：「正當
J39nB447_p0378c24║恁麼時，你諸人還放得下麼？若放得下，便知趙州落
J39nB447_p0378c25║處；知趙州落處，則知文字不能測處；知文字不能測
J39nB447_p0378c26║處，則知言語不可宣處；知言語不可宣處，則松頭之
J39nB447_p0378c27║月、竹裏之風無不是本有之道。」卓拄杖，云：「若將取捨
J39nB447_p0378c28║心忘卻，法法從教合自然。」
J39nB447_p0378c29║佛誕，熊有貴穿觀音大士金，請上堂。「瞿曇降誕，大士
J39nB447_p0378c30║穿金，一個通身晃耀，一個上下獨尊。雖然，且道瞿曇
J39nB447_p0379a01║未降誕之前、大士未穿金之際，你諸人還見上下獨
J39nB447_p0379a02║尊、通身晃耀麼？倘若見得，不辜熊有貴發殊勝心、作
J39nB447_p0379a03║奇特事，莊嚴大士、灌沐瞿曇，說甚麼南海岸、淨飯宮，
J39nB447_p0379a04║一明而無所不明、一透而無所不透。如謂不然，聽取
J39nB447_p0379a05║一頌：紫金淡掃芙蓉面，香水頻燒清淨身，未舉已前
J39nB447_p0379a06║先薦得，飯宮南海不他尋。」以拄杖卓兩卓，下座。
J39nB447_p0379a07║中天，上堂。「節令屆中天，一無供大眾。」豎起拳頭，顧兩
J39nB447_p0379a08║序云：「拳頭信手拈，以作沙糖粽。雖然，未審還有吞吐
J39nB447_p0379a09║得下者麼？若有，不妨暗展鐵旗、明撾玉鼓，同山僧汨
J39nB447_p0379a10║羅江上駕無底船。且道無底船作麼生駕？隨情擊纜
J39nB447_p0379a11║招明月，取性推蓬看遠山。」
J39nB447_p0379a12║上堂。「拈椎豎拂，波吒不少；搖唇鼓舌，絡索太多。怎似
J39nB447_p0379a13║珊珊明月，瑟瑟西風，鴻鴈穿雲天際，菊花倚笑籬東？
J39nB447_p0379a14║飄飄黃葉舞長空，玉露涓涓濕桂叢，不是向上事，亦
J39nB447_p0379a15║非教外宗。是非即且置，自舒自卷一句作麼生道？落
J39nB447_p0379a16║霞與孤鶩，任運自西東。」
J39nB447_p0379a17║中秋，上堂。以拂子打圓相，云：「這裏會得，便會靈山話
J39nB447_p0379a18║的、曹溪指的、南泉翫的、寒山比的，說甚麼殿閣清涼、
J39nB447_p0379a19║樓臺皎潔、竹影篩金、瑤階積雪，大家喫雲門餅、飲趙
J39nB447_p0379a20║州茶？如會不得……」復以拂子打圓相，云：「仍向這裏薦取。」
J39nB447_p0379a21║重九，上堂。「纔經中秋，又值重九，人人登絕頂山，戶戶
J39nB447_p0379a22║飲茱萸酒。」拈拂子，云：「正當恁麼時，還是佛法世諦？還
J39nB447_p0379a23║是時節因緣？」以拂子擊禪床左邊，云：「這裏著得一隻
J39nB447_p0379a24║眼，佛法世諦打成一片。」擊右邊，云：「這裏著得一雙眼，
J39nB447_p0379a25║因緣時節放下兩頭，絕頂山點作黃金，茱萸酒翻成
J39nB447_p0379a26║甘露。其或未然，四時催若箭，兩曜快如梭。」
J39nB447_p0379a27║上堂。問：「和尚朝朝說法，未審以何為據？」師豎拄杖，云：
J39nB447_p0379a28║「以此為據。」乃豎拄杖，云：「這木上座能撐佛日、能豎宗
J39nB447_p0379a29║乘，赤條條縱擒到處、孤迥迥殺活臨時，生死機關觸
J39nB447_p0379a30║之即碎、無明窟子遇著便開，或有時敲風打雨、或有
J39nB447_p0379b01║時荷月挑雲，祖道賴斯傳持、人心憑此直指，德山一
J39nB447_p0379b02║生用頂𩕳眼正、臨濟三頓喫佛法無多，不涉漸次揮
J39nB447_p0379b03║掃一大藏經、不立功勳匡扶千七百個，頭頭孤特、處
J39nB447_p0379b04║處主張，說甚麼扶過斷橋水、伴歸明月村？」顧左右，云：
J39nB447_p0379b05║「且道木上座具何道理而能有如此之奇特？孤根自
J39nB447_p0379b06║有擎天勢，非比尋常曲彔枝。」
J39nB447_p0379b07║上堂。「研真真絕相，斷妄妄無蹤。真妄一齊了，日頭東
J39nB447_p0379b08║畔紅。且透明本有一句作麼生道？萬派無非水，千花
J39nB447_p0379b09║總是春。」
J39nB447_p0379b10║淨明胡居士請上堂。問：「達磨遺下一隻履時如何？」師
J39nB447_p0379b11║云：「要汝蹋實。」進云：「恁麼則婆心太切。」師云：「切忌謗伊。」
J39nB447_p0379b12║乃云：「達磨遺履一隻，雨打風吹有日，今朝陞座無他，
J39nB447_p0379b13║為要諸人委悉。」驀豎拂子，召大眾，云：「還委悉麼？若委
J39nB447_p0379b14║悉得，不獨會達磨遺履之消息，便會諸人無欠之本
J39nB447_p0379b15║真；脫或未能，莫道不疑好。」便下座。
J39nB447_p0379b16║受知如師暨紳衿檀越諸山耆舊等，請住蓬來永興
J39nB447_p0379b17║禪院。
J39nB447_p0379b18║三門。「門搖芳樹綠，徑砌落花紅。一杖橫肩至，蹋開春
J39nB447_p0379b19║幾重。」拽拄杖便進。
J39nB447_p0379b20║佛殿。「兩袖峰頭月，半肩嶺上雲，通身無不是，何用禮
J39nB447_p0379b21║迦文？雖然，也須互相恭敬。」展具便拜。
J39nB447_p0379b22║據室。「方方一丈間，此日何期據。既作師子王，應居如
J39nB447_p0379b23║是處。」喝一喝。
J39nB447_p0379b24║四眾請開示，上堂。「靈山秘旨，剎剎全彰；少室真宗，塵
J39nB447_p0379b25║塵盡露。超群拔萃的，直下荷擔；迷頭認影的，當面錯
J39nB447_p0379b26║過。」豎拂子，召大眾，云：「即今鶯啼似管，木嚮如琴，巒聳
J39nB447_p0379b27║佛頭之青，竹拖鳳尾之狀，重重無盡，一一交羅，可以
J39nB447_p0379b28║一見破狐疑，一聞便透脫，何須敲床撫几、鼓舌搖唇？
J39nB447_p0379b29║先哲云：『大道只在目前，要且目前難睹。欲識大道真
J39nB447_p0379b30║體，不離聲色言語。』」復豎拂子，云：「且道是大道？是真體？
J39nB447_p0379c01║是聲色？是言語？於此辯別得出，始知聞聲悟道誠非
J39nB447_p0379c02║虛語，見色明心是乃真宣。倘或未能，不免頌出：眉邊
J39nB447_p0379c03║盡是真如境，耳底無非般若宗。透得這些關捩子，千
J39nB447_p0379c04║差萬別盡圓通。」擲拂子，下座。
J39nB447_p0379c05║師剃髮，屈桂枝請上堂。問：「昨日髮覆如雲，今朝頂圓
J39nB447_p0379c06║似月，且道昨日的是？今朝的是？」師云：「庭前雙樹拂晴
J39nB447_p0379c07║空。」進云：「恁麼則兩彩一賽去也。」師云：「高著眼。」乃拈拂
J39nB447_p0379c08║子打圓相，云：「會麼？這裏會得，便會金刀由此舉，螺髮
J39nB447_p0379c09║由此斷，說甚麼昨日今朝兩彩一賽？其或未然，更聽
J39nB447_p0379c10║饒舌：昨日密雲鋪世界，今朝獨露一輪孤，分明揭示
J39nB447_p0379c11║無遮障，未審諸人見也無？」復以拂子打圓相，下座。
J39nB447_p0379c12║法空友人供新法衣，請上堂。問：「法空供衣即不問，和
J39nB447_p0379c13║尚登座且道得何祥瑞？」師云：「雲飛碧漢天垂彩，木遶
J39nB447_p0379c14║長江地發藍。」進云：「未審如何受用？」師云：「但恁麼受用。」
J39nB447_p0379c15║問：「龜能斷人禍福，因甚自不知其死？」師云：「一夜六花
J39nB447_p0379c16║鋪大地，幾山猿兔盡迷窩？」問：「昨日蓬萊山，今日三元
J39nB447_p0379c17║閣，兩頭俱截斷，和尚向那裏安身立命？」師豎拄杖，云：
J39nB447_p0379c18║「這是那一頭？」僧擬議，師便打。問：「雞足山頭纖毫不露，
J39nB447_p0379c19║三元堂上文彩全彰，且道古今相去多少？」師云：「兩輪
J39nB447_p0379c20║日月耀乾坤。」進云：「恁麼則非今亦非古，無舊復無新。」
J39nB447_p0379c21║師云：「闍黎讚嘆有分。」乃云：「無上田衣血點紅，綿綿密
J39nB447_p0379c22║密不通風，山僧披向華王座，儼若祥雲覆太空。白玉
J39nB447_p0379c23║黃金未足酬價，吳綾蜀錦弗敢爭先，會麼？庾嶺當年
J39nB447_p0379c24║提不起，今朝揭示與人看。」
J39nB447_p0379c25║披剃，上堂。「疏雨布長空，斷雲卷幽谷，堂前鐘鼓催，請
J39nB447_p0379c26║登曲彔木。菊香冉冉而穿人之鼻孔，林葉紛紛而換
J39nB447_p0379c27║人之眼目。」拈拄杖，云：「惟我木上座不為境轉、不被時
J39nB447_p0379c28║遷，懸日月於個中、打風雨於劫外。倘若會得，始知當
J39nB447_p0379c29║人分上無形無段、何俗何僧？如會不得，把定繩頭須
J39nB447_p0379c30║薦取，莫教徒入我門來。」
J39nB447_p0380a01║為生母披剃，上堂。「枕石眠雲業有年，曾無一法與人
J39nB447_p0380a02║傳，今朝披削慈幃老，撾鼓陞堂震大千。舉起智慧刀，
J39nB447_p0380a03║斷一髮而髮髮皆斷；拈出調御服，披一縷而縷縷皆
J39nB447_p0380a04║披。即此鞠育身，圓成六和相，玉軸琅函隨心檢閱，蒲
J39nB447_p0380a05║團竹椅任意跏趺，趙州茶依時漫飲，金牛飯隨分飽
J39nB447_p0380a06║餐，說甚麼承歡膝下、舞綵堂前？正恁麼時，如何是解
J39nB447_p0380a07║脫慈幃、知恩報恩一句？」以拄杖劃一劃，云：「當陽劃斷
J39nB447_p0380a08║紅塵路，直下打開解脫門，信手攜慈登覺岸，更嫌何
J39nB447_p0380a09║處不酬恩？」
J39nB447_p0380a10║元旦，上堂。「一天佳氣，兩字春王，頭頭現瑞，物物呈祥，
J39nB447_p0380a11║鳥雀傳如來心印，山川露本地風光，木人讚頌，石女
J39nB447_p0380a12║歌揚。雖然如是，且林下衲僧又作麼生話會？兩行偈
J39nB447_p0380a13║演松窗靜，一瓣香焚化日長。」復舉：「僧問鏡清：『新年頭
J39nB447_p0380a14║還有佛法也無？』鏡清道：『有。』又問明教，明教道：『無。』」師云：
J39nB447_p0380a15║「二尊宿一個暗裏抽橫骨，一個明中墮舌頭，檢點將
J39nB447_p0380a16║來，大似一隊無孔鐵鎚。今日有問：『新年頭還有佛法
J39nB447_p0380a17║也無？』劈脊便棒。」目顧左右，云：「且道古今優劣在甚麼
J39nB447_p0380a18║處？」便下座。
J39nB447_p0380a19║操捕胡檀越為姪男祥明拖白，請上堂。「莫占水雲隊，
J39nB447_p0380a20║仍歸將相門。貝葉靈文依然歸我龍藏，經裘肥馬照
J39nB447_p0380a21║舊共爾良朋。憑歌艷麗詞章，休唱無生曲調。竹葉酒
J39nB447_p0380a22║隨情飲去，趙州茶當面還來。只須叩首庭參，再莫和
J39nB447_p0380a23║南問訊。松門竹徑從茲告別，紅塵鬧市自此嬉遊。正
J39nB447_p0380a24║恁麼時，如何是據款結案一句？撾鼓陞堂放爾曹，棒
J39nB447_p0380a25║頭劈脊與攔腰。他年變化龍門上，記取來時路一條。」
J39nB447_p0380a26║下座，以拄杖直打出院。
J39nB447_p0380a27║辭院，陞座。「道人行履，如鶴如雲，要住即住，欲行便行。
J39nB447_p0380a28║其住也，有松可餐、有澗可飲、有葉可書、有石可坐；其
J39nB447_p0380a29║行也，有笠可頂、有雲可披、有山可觀、有水可翫。敢問
J39nB447_p0380a30║大眾：且道行住相去多少？倘若會得便會，不離家舍，
J39nB447_p0380b01║常在途中；常在途中，不離家舍。苟或未能，兩隻草鞋
J39nB447_p0380b02║獰似虎，一枝竹杖活如龍。」以杖橫肩，下座。
J39nB447_p0380b03║
J39nB447_p0380b04║　　　（安順府金鳴寺嗣法門人慶緒，捐刻
J39nB447_p0380b05║　　本師和尚語錄第壹卷，附藏流通。伏願玉軸吐長
J39nB447_p0380b06║　　　明之月，琅函生永茂之春。
J39nB447_p0380b07║　　　康熙戌寅歲季夏月吉旦。
J39nB447_p0380b08║　　　　　　　　　板藏嘉禾楞嚴經坊。）
J39nB447_p0380b09║
J39nB447_p0380b10║東山梅溪度禪師語錄卷第一終