J39nB447_p0385b01║東山梅溪度禪師語錄卷第三
J39nB447_p0385b02║嗣法門人真解等編
J39nB447_p0385b03║上堂三
J39nB447_p0385b04║住師宗州觀音閣。師誕日，趙養浩、張甲科、楊英、張懋
J39nB447_p0385b05║猷、雷運通、杜貞、杜元、徐明、朱超鳳、蔡萬高、徐運通同
J39nB447_p0385b06║監院海順等請上堂。問：「久嚮和尚悟入三摩非生非
J39nB447_p0385b07║滅，因甚又道降生？」師云：「獨露堂堂人不會，故將安置
J39nB447_p0385b08║在斯辰。」問：「海眾雲臻即不問，和尚示生有何祥瑞？」師
J39nB447_p0385b09║云：「半嶺雪梅，一庭煙柳。」進云：「祥瑞且置，秪如師陽眾
J39nB447_p0385b10║信精誠，未審利益有多少？」師云：「數不完，記不盡。」問：「如
J39nB447_p0385b11║何是一無歸萬有？」師云：「春暖百花放。」進云：「如何是萬
J39nB447_p0385b12║有歸一無？」師云：「秋深萬木凋。」進云：「有無未彰，如何領
J39nB447_p0385b13║會？」師拈拄杖，云：「向這裏薦取。」空徹問：「人人念佛，佛念
J39nB447_p0385b14║甚麼？」師云：「念。」空徹問：「和尚生辰即不問，二親劬勞如
J39nB447_p0385b15║何報答？」師拈拄杖，云：「單憑此個力。」乃云：「寒暑去來疾
J39nB447_p0385b16║似箭，居諸往返快如梭，一從策杖來昆水，彈指經今
J39nB447_p0385b17║六載過。而今欲返夜郎去，不意諸檀留此住，各以一
J39nB447_p0385b18║香并一花，持來為我祝初度。兼請陞堂把舌饒，頻撾
J39nB447_p0385b19║法鼓震丹霄，一條白棒驀拈出，下下都從痛處敲。點
J39nB447_p0385b20║點血星飛碧漢，星辰日月悉昏暗，盲龜跛鱉怕怖生，
J39nB447_p0385b21║稽首座前乞方便。我宗從不涉言詞，只貴當人直下
J39nB447_p0385b22║知，設使與君談論得，瞿曇詎肯拈花枝？應識人人本
J39nB447_p0385b23║體具，一非即也一非離，秪因妄想與攀緣，所以長年
J39nB447_p0385b24║相鈍置。二六時中須自強，莫教碌碌背圓常，眼前日
J39nB447_p0385b25║子如花費，只恐臨時徒自傷。趁斯力健與身壯，抖擻
J39nB447_p0385b26║精神做一上，非滅非生坐斷來，無生曲子憑敲唱。無
J39nB447_p0385b27║生曲子且置，如何是非生非滅一句？秋來諸樹皆凋
J39nB447_p0385b28║葉，春到群花盡吐香。」卓拄杖，下座。
J39nB447_p0385b29║觀音誕日，眾戒子請上堂。問：「祖道中興，如何舉唱？」師
J39nB447_p0385b30║云：「春風浩浩如雷吼。」進云：「王道遐昌，如何讚頌？」師云：
J39nB447_p0385c01║「祥雲冉冉覆河山。」進云：「秪如天下太平、萬民樂業又
J39nB447_p0385c02║作麼生？」師云：「村歌社舞自成曲。」問：「太陽門下，日日三
J39nB447_p0385c03║秋；明月堂前，時時九夏。意旨如何？」師云：「這是甚麼所
J39nB447_p0385c04║在，說秋說夏？」進云：「如此則慶誕一句又作麼生？」師云：
J39nB447_p0385c05║「三瓣栴檀，一雙樺炬。」乃云：「幾片錦雲騰梵闕，一簾膏
J39nB447_p0385c06║雨點禪林。陞堂為慶圓通誕，聽得黃鸝講佛心。」擊禪
J39nB447_p0385c07║床，云：「聞麼？聞麼？於此聞得，凡舉一念則一觀音示現，
J39nB447_p0385c08║舉百念則百圓通現前，更說甚麼三摩地、自在心？南
J39nB447_p0385c09║海岸、紫竹林，紅桃綠柳盡是滿月慈容，鳥語風聲無
J39nB447_p0385c10║非普門舌相。」顧左右，云：「且塵塵覿面一句作麼生道？
J39nB447_p0385c11║見聞端的如能透，等閒何處不圓通？」卓拄杖，下座。
J39nB447_p0385c12║十月初一，傳戒，上堂。「四月初八說戒，純清絕點；十月
J39nB447_p0385c13║初一說戒，絕點純清。雖然，怎奈天榜山未肯點首。何
J39nB447_p0385c14║故？他道：『仁者紹祖基業、傳佛心宗，何不橫拈白棒、直
J39nB447_p0385c15║指根源，使人當機徹證、直下荷擔？傳甚麼龍盂虎錫、
J39nB447_p0385c16║臥具田衣？講甚麼冰清梵行、雪淨毘尼？不見道：惟此
J39nB447_p0385c17║一事實，餘二則非真。』時珍珠泉忍俊不禁，乃勵聲曰：
J39nB447_p0385c18║『爾這漢又偏耶？豈不聞：禪定智慧以戒為基、菩提涅
J39nB447_p0385c19║槃以戒為本？三世能仁，孰不由斯證道？歷代開士，阿
J39nB447_p0385c20║誰越此度人？故曰：過去諸如來，斯門以成就；現在諸
J39nB447_p0385c21║菩薩，今各入圓明；未來修學人，當依如是法。』與論至
J39nB447_p0385c22║此，焂忽霜風入座、寒月澄空，珍珠泉依然湛湛、天榜
J39nB447_p0385c23║山照舊巍巍。敢問大眾：且道天榜山說的是？珍珠泉
J39nB447_p0385c24║說的是？試分析看。若分析得，則山僧四月初八與十
J39nB447_p0385c25║月初一說未曾說著半字、諸人十月初一與四月初
J39nB447_p0385c26║八受未曾領受一法，圓陀陀人人本有、光灼灼個個
J39nB447_p0385c27║不無，到這裏一任手把豬頭、衣包狗骨；其或未然，且
J39nB447_p0385c28║將新戒體，搭起舊袈裟。」
J39nB447_p0385c29║惺源請上堂。「霜風颯颯，林葉飄飄，涼霧籠山頂，寒雲
J39nB447_p0385c30║鎖樹梢。山僧掩室把爐燒，聽得堂前鐘鼓敲，偶登曲
J39nB447_p0386a01║彔木，棒喝不相饒，驚起海底泥牛吼，崖前石虎哮。大
J39nB447_p0386a02║眾且道：明甚麼邊事？俱胝但把指頭豎，普化惟將鈴
J39nB447_p0386a03║鐸搖。」卓拄杖，下座。
J39nB447_p0386a04║到普安縣綠蘿庵，尹正楚、黃玉科、馬顯成、張夢蘭等
J39nB447_p0386a05║請上堂。「爛熳春光二月天，桃花是處吐枝鮮，靈雲打
J39nB447_p0386a06║失娘生眼，流播人間今古傳。」豎拂子，召大眾，云：「那裏
J39nB447_p0386a07║是靈雲打失眼目處？試檢點看。檢點得出，始知重重
J39nB447_p0386a08║煙景非從別處開敷，歷歷風光盡在個中發現，說甚
J39nB447_p0386a09║麼劉阮溪邊馬蹄踏踏、王謝堂上燕語嘈嘈？塵塵華
J39nB447_p0386a10║藏門，處處真如界。雖然，眾中莫有不被境轉者麼？如
J39nB447_p0386a11║無，不免據款結案。粉蝶尋芳穿檻外，金鶯出谷繞枝
J39nB447_p0386a12║頭，雖然滿目皆春色，切忌遭他換兩眸。」
J39nB447_p0386a13║康熙乙未六月十二，受駐防王守戎洎眾居士等請，
J39nB447_p0386a14║住普安縣圓通寺。到院，上堂。「圓通山頂，別是乾坤，雲
J39nB447_p0386a15║樹參天，樓臺接日，鳥頌劫前之韻，泉鳴個裏之琴，可
J39nB447_p0386a16║謂古今勝地，龍象真蹤。到此不弘宗教，禪子何以知
J39nB447_p0386a17║歸？不免八字打開，普使當機透脫。」震威一喝，云：「聞麼？
J39nB447_p0386a18║這裏聞得，始知一喝分賓主，照用一時行。」又喝，云：「且
J39nB447_p0386a19║道這一喝是賓？是主？是照？是用？於此脫然省去，一任
J39nB447_p0386a20║作宗門真表。臨濟遠孫四料揀斬新，揭示三玄，要劈
J39nB447_p0386a21║面指揮，說甚麼金剛王劍踞地，師子探竿影草，喝不
J39nB447_p0386a22║作喝？脫或未能，仍向圓通山頂一一覷破始得。」
J39nB447_p0386a23║浴佛，上堂。拈拄杖，云：「這裏是毘嵐園無憂樹，悉達太
J39nB447_p0386a24║子即今下生，手指兩儀、足行七步，諸人見麼？」卓一下，
J39nB447_p0386a25║云：「又道：『天上天下，惟吾獨尊。』聞麼？若也聞見分明，可
J39nB447_p0386a26║謂人人兩耳圓通、個個雙眸炯碧。所以道：即此見聞
J39nB447_p0386a27║非見聞，無餘聲色可呈君，個中若了全無事，體用何
J39nB447_p0386a28║妨分不分？到這裏，始知二千年前九龍吐水浴的與
J39nB447_p0386a29║今日一眾舉手澆的無二、無別。既無二、又無別，則古
J39nB447_p0386a30║之悉達即今之悉達、古之四月八即今之四月八，何
J39nB447_p0386b01║有纖毫之變易哉？雖然，即如四月初八已前，還有山
J39nB447_p0386b02║僧啟口處也無？」顧視左右，下座。
J39nB447_p0386b03║傳戒，上堂。舉袈裟，云：「會麼？這裏會得，便會佛性戒珠
J39nB447_p0386b04║心地印，霧露雲霞體上衣，講甚麼防非止惡、重難輕
J39nB447_p0386b05║遮？如謂不然……」遂度袈裟，云：「且從這裏擔荷。」
J39nB447_p0386b06║師於康熙癸亥冬還貴筑之棲霞。乙丑冬，撫軍慕大
J39nB447_p0386b07║檀越暨闔省文武諸公重建本山，值豎殿日，師集眾
J39nB447_p0386b08║上堂。揮拂子云：「棲霞開建百餘春，幾度遭逢兵燹傾，
J39nB447_p0386b09║不是宰官垂護念，曇花焉得復重榮？」召大眾云：「諸昆
J39nB447_p0386b10║仲！看看此山，形肖鷲峰，勢凌霄漢，一水拖藍於側，群
J39nB447_p0386b11║峰俯首於前，花吐色香，鳥談梵偈，巍然高拱北闕，卓
J39nB447_p0386b12║哉偉壯南黔。始闢於先明弘治之年，復經於本朝義
J39nB447_p0386b13║王之建，廣集龍象，大結勝因，豈意甲寅鋒鏑，殿閣頹
J39nB447_p0386b14║然，雲水蕭條，香花澹寂？不期我撫軍慕大檀越并闔
J39nB447_p0386b15║省文武諸公不忘靈山記莂，咸生希有信心，金布滿
J39nB447_p0386b16║園，剎新一色，欲令慈風再扇，慧日重明，喝震洞口之
J39nB447_p0386b17║雲，棒敲松頂之月，可謂曹源復漲，覺樹再春。然雖若
J39nB447_p0386b18║是，你諸人還知慕大檀越并文武諸公信心出處麼？
J39nB447_p0386b19║若知出處，何妨一毫端上現寶王剎，坐微塵裏轉大
J39nB447_p0386b20║法輪？脫或未然，不免重宣以偈：此段因緣非偶然，大
J39nB447_p0386b21║都種自劫初前，祗園今日重彪炳，永壯皇圖億萬年。」
J39nB447_p0386b22║下座。
J39nB447_p0386b23║昊天閣落成，開光，上堂。師以拂子打圓相，云：「諸昆仲
J39nB447_p0386b24║見麼？此是清淨自然覺皇如來三千二百劫所證之
J39nB447_p0386b25║光，所謂大神通光、大慈悲光、大喜捨光、大忍辱光、大
J39nB447_p0386b26║平等光、大柔和光、大自在光、大利益光、大如意光、大
J39nB447_p0386b27║智慧光、大吉祥光、大解脫光、大功德光、大皈依光、大
J39nB447_p0386b28║圓滿光、大無礙光、無能勝光。今日在我開府慕公不
J39nB447_p0386b29║思議海中放於棲霞頂上，普照三千大千世界，於中
J39nB447_p0386b30║山河國土、動植飛潛，凡遇斯光者，悉皆當地解脫。」召
J39nB447_p0386c01║大眾，云：「既是清淨自然覺皇如來所證之光，因甚又
J39nB447_p0386c02║在開府慕公不思議海中放出？這裏會得，始知人人
J39nB447_p0386c03║六根門頭靡不放光動地，個個五蘊山中不無吐瑞
J39nB447_p0386c04║凌虛，又何有聖凡之別、迷悟之分？敢問大眾：開光稱
J39nB447_p0386c05║賀一句作麼生道？」良久，云：「琳宮重建覆金仙，盤結紅
J39nB447_p0386c06║雲勢自然。」以筆點一點，云：「十七大光開此日，人間天
J39nB447_p0386c07║上照無偏。」
J39nB447_p0386c08║佛成道日，觀音寺松雲禪人同眾請圓戒，上堂。「不住
J39nB447_p0386c09║皇宮入雪山，六年苦行太無端，明星一點凌空現，照
J39nB447_p0386c10║得頂𩕳沒半邊。」拈拄杖，召大眾，云：「諸昆仲！那裏是迦
J39nB447_p0386c11║文老人頂𩕳沒半邊處？這裏會得，便會大地普觀，奇
J39nB447_p0386c12║哉三歎，以至赤雙足、披凍雲，下山談空說有，拈花枝、
J39nB447_p0386c13║付正法，教人遞代流通。到這裏，則比丘二百五十戒
J39nB447_p0386c14║不具已具，菩薩十重四十八輕戒未圓已圓，又何須
J39nB447_p0386c15║鳴鐘陞座、析相分條而謂之戒耶？倘或未能，一年一
J39nB447_p0386c16║度逢斯日，引得諸人說悟迷。」圓戒畢，下座。
J39nB447_p0386c17║康熙丁卯年正月十五日，開府慕大檀越請就本山
J39nB447_p0386c18║結制，糧憲慈母傅太夫人營齋，請上堂。師詣座前，震
J39nB447_p0386c19║威一喝，云：「喝震雲開獅嶺外。」以杖擊座，云：「杖敲花吐
J39nB447_p0386c20║鳳山前，棲霞頂上燈王座，信步高登孰敢先？」顧左右，
J39nB447_p0386c21║云：「還見麼？」策杖便登。拈香，云：「這瓣香，位尊北闕，壽等
J39nB447_p0386c22║南山，放之則千邦皆治，卷之則萬國咸寧，爇向爐中，
J39nB447_p0386c23║端為祝延
J39nB447_p0386c24║今上皇帝聖躬萬歲萬歲萬萬歲，欽願四海宴而干
J39nB447_p0386c25║戈息，八方靜而甲馬休。」次拈，云：「這瓣香，義清似水，節
J39nB447_p0386c26║重如山，凝瑞氣以擁一人，結祥雲而覆萬姓，爇向爐
J39nB447_p0386c27║中，奉為滿朝文武、闔國公卿並及重建本山都憲慕
J39nB447_p0386c28║大檀越暨通省當道勳貴，伏願當作皇圖柱石，恒為
J39nB447_p0386c29║佛國金湯。」再拈，云：「這瓣香，冤深河海，禍重丘山，棒喝
J39nB447_p0386c30║叢中一度得，人天座上四回拈，供養前住普門堂上
J39nB447_p0387a01║傳臨濟正宗第三十二世先師靈隱文老人，用酬法
J39nB447_p0387a02║乳，伏願生生誨人無倦，世世接物有方。」斂衣就座。維
J39nB447_p0387a03║那白椎竟，師舉拂子，云：「秪這個，若喚作第一義諦，顢
J39nB447_p0387a04║頇不少；不喚作第一義諦，錯過太多。」顧左右，云：「且作
J39nB447_p0387a05║麼生是第一義？」問：「靉靆祥雲橫谷口，繽紛瑞氣結峰
J39nB447_p0387a06║頭，如何是東山境？」師云：「生春石一嶺，集鳥樹千株。」進
J39nB447_p0387a07║云：「群緇雲集法曇殿，共和陽春一曲新。如何是東山
J39nB447_p0387a08║人？」師云：「拈杖撐禪月，陞堂佈法雲。」進云：「人境已蒙師
J39nB447_p0387a09║指示，秪如傅太夫人來山營齋供眾，還是為純嘏永
J39nB447_p0387a10║錫？還是為海屋添籌？」師云：「一片春風生隴陌，無邊花
J39nB447_p0387a11║柳綻江濱。」進云：「恁麼則一箭落雙鵰也。」師云：「幸得上
J39nB447_p0387a12║座證明。」問：「如何是天命之謂性？」師云：「日出峰巒香閣
J39nB447_p0387a13║暖，風生林壑石門寒。」進云：「如何是率性之謂道？」師云：
J39nB447_p0387a14║「渴飲饑餐情落落，冬裘夏葛意翛翛。」進云：「如何是修
J39nB447_p0387a15║道之謂教？」師云：「說偈雲生案，談經月滿堂。」進云：「一簾
J39nB447_p0387a16║春色人皆見，獨有吾師見更真。」師云：「是峰皆聳翠，無
J39nB447_p0387a17║鶴不棲松。」問：「道本無言，為甚說許多絡索？因言顯道，
J39nB447_p0387a18║究竟來原無一字。還是說的是？不說的是？」師云：「桐葉
J39nB447_p0387a19║秋風剪，杏花春露滋。」進云：「和尚切莫向語默裏轉。」師
J39nB447_p0387a20║卓杖，云：「是語？是默？」僧罔措，師便打。一僧作禮起，目顧
J39nB447_p0387a21║四方，云：「是處俱不見，未審向那裏見？」師云：「有見見時
J39nB447_p0387a22║非正見。」僧四方作聽勢，云：「是處俱不聞，且道向那裏
J39nB447_p0387a23║聞？」師云：「不聞聞處是真聞。」問：「如何是萬法歸一？」師云：
J39nB447_p0387a24║「鈴鳴風過處。」進云：「一歸何處？」師云：「犬吠客來時。」問：「十
J39nB447_p0387a25║五日已前當轉何法？」師云：「梅雪飄香侵丈室。」進云：「正
J39nB447_p0387a26║當十五日又作麼生？」師云：「爐煙結篆出廊楹。」進云：「十
J39nB447_p0387a27║五日已後如何話會？」師云：「鐘鼓堂前如擊動，人天座
J39nB447_p0387a28║下定交參。」問：「法座巍巍，人天濟濟，和尚以何法利人？」
J39nB447_p0387a29║師云：「短杖敲開銅嶺月，圓音驚起聖泉龍。」進云：「如此
J39nB447_p0387a30║則黔南眾姓均霑法雨去也。」師云：「不勞讚嘆。」問：「昔日
J39nB447_p0387b01║說法昆水，今朝說法黔山，未審昔日的是？今朝的是？」
J39nB447_p0387b02║師云：「日月兩輪光宇內。」進云：「恁麼則遇緣即宗，隨處
J39nB447_p0387b03║作主去也。」師云：「香花一路擁杖頭。」乃云：「昆池遊罷轉
J39nB447_p0387b04║黔南，掩室棲霞經幾年，今日開堂祝聖壽，龜毛拂柄
J39nB447_p0387b05║又重拈，是以龍象交參，歌皇風之地厚，水雲聚集，頌
J39nB447_p0387b06║佛日之天高，不期我傅太夫人生希有心，營殊勝供，
J39nB447_p0387b07║敦請山僧弘揚此道，偉濟人天，欲說即心即佛，猶是
J39nB447_p0387b08║玉蝶穿花零碎錦，欲說非心非佛，又成金鶯擲柳亂
J39nB447_p0387b09║垂絲，不免將此龜毛拂柄拈向諸人面前註解一上，
J39nB447_p0387b10║致令賢愚老少知心源水源共湛，貴賤高低識性月
J39nB447_p0387b11║山月同輝。」遂拈拂子召眾云：「諸昆仲看看，這龜毛拂
J39nB447_p0387b12║柄一自普門室內得來，幾向華王座上拈出，能殺活
J39nB447_p0387b13║於當機、能縱奪於覿面，只是觸不得、背不得。雖則觸、
J39nB447_p0387b14║背不得，卻能放大寶光照諸剎土。是故，諸佛於此得
J39nB447_p0387b15║之，談空說有；列祖於此得之，接物利生；聖君於此得
J39nB447_p0387b16║之，垂衣治化；宰輔於此得之，福國庇民；庶民於此得
J39nB447_p0387b17║之，起家治業；衲僧於此得之，演教弘宗。」按下拂子，云：
J39nB447_p0387b18║「龜毛拂柄既有如是光明、如是利益，因甚又借傅太
J39nB447_p0387b19║夫人信心為之點出？於此會得，不特會拂柄光明一
J39nB447_p0387b20║切遍覆，便會夫人信心億劫長存。到這裏，則鳥啼花
J39nB447_p0387b21║落，無非即心即佛之玄；風清雲澹，盡是非心非佛之
J39nB447_p0387b22║妙。明歷歷諸佛分上，此段光明不增；活潑潑眾生分
J39nB447_p0387b23║上，此段光明不減。正所謂：黃頭碧眼難開口，白牯狸
J39nB447_p0387b24║奴易展眉。正恁麼時，各各圓成、各各具足則且置，如
J39nB447_p0387b25║何是開堂祝國一句？慈風扇處山河固，玉版鳴時日
J39nB447_p0387b26║月長。」復舉：「三聖道：『我逢人則不出，出即便為人。』興化
J39nB447_p0387b27║道：『我逢人則出，出即不為人。』」師云：「秪如山僧今日高
J39nB447_p0387b28║登寶座、普集人天，且道：為人是？不為人是？於此下得
J39nB447_p0387b29║一轉語，不惟不觸於三聖，亦且不背於興化。脫或不
J39nB447_p0387b30║能，聽取一頌：悠悠綠水拖雲澹，岌岌青山捧月明。但
J39nB447_p0387c01║得消閒三昧法，橫拈短杖任遊行。」結椎，下座。
J39nB447_p0387c02║明空曹居士設齋，請上堂。士問：「如何是賓中賓？」師云：
J39nB447_p0387c03║「雲瓢雪笠走風塵。」士云：「如何是賓中主？」師云：「逢場作
J39nB447_p0387c04║戲任歌舞。」士云：「如何是主中賓？」師云：「堂前撾鼓四方
J39nB447_p0387c05║聞。」士云：「如何是主中主？」師云：「坐斷白雲不出戶。」問：「如
J39nB447_p0387c06║何是第一玄？」師云：「南明水泛釣魚船。」進云：「如何是第
J39nB447_p0387c07║二玄？」師云：「銅峰頂上月孤圓。」進云：「如何是第三玄？」師
J39nB447_p0387c08║云：「石洞橫穿照壁山。」進云：「如何是第一要？」師云：「陞座
J39nB447_p0387c09║宜撾鼓。」進云：「如何是第二要？」師云：「聽法要知音。」進云：
J39nB447_p0387c10║「如何是第三要？」師云：「受齋須捧缽。」進云：「玄要機關雖
J39nB447_p0387c11║迥別，不出尋常十二時。」師云：「只容如是知，不許恁麼
J39nB447_p0387c12║道。」乃云：「三玄三要，展個裏之風光；四主四賓，印劫前
J39nB447_p0387c13║之春色。當陽如領會，不必棒如雨點；直下若承當，何
J39nB447_p0387c14║須喝似雷轟？人天眼目憑開，佛祖權衡任握。」顧左右，
J39nB447_p0387c15║云：「要識玄要機關麼？鳥聲春裏碎。要識主賓意旨麼？
J39nB447_p0387c16║山色雨中多。」卓拄杖，下座。
J39nB447_p0387c17║師誕日，霞章監院請上堂。問：「世尊說法四十九年，未
J39nB447_p0387c18║曾說著半字，且道說的是甚麼法？」師卓杖一下，云：「會
J39nB447_p0387c19║麼？」進云：「不會。」師云：「不會正好受持。」問：「如何是祖祖傳
J39nB447_p0387c20║不盡的？」師云：「撐天拄地一枝杖。」進云：「如此則將作何
J39nB447_p0387c21║用？」師云：「打雨敲風處處拈。」問：「海屋添籌從此始，南山
J39nB447_p0387c22║層次數偏長，蟠桃一粒大如斗，信手拈來獻法王。」遂
J39nB447_p0387c23║豎起拳，云：「且道和尚向何處下口？」師便打。進云：「恁麼
J39nB447_p0387c24║則通身慶快。」師復打。問：「法堂高闢聳東巖，瑞草琪花
J39nB447_p0387c25║擁壽臺，獅子吼時天地動，聖凡濟濟盡歸來時如何？」
J39nB447_p0387c26║師云：「共看香雲結碧嶺，同聞法鼓震丹霄。」進云：「秪如
J39nB447_p0387c27║世尊出摩耶胎，指天指地，與和尚登寶王座，豎拂拈
J39nB447_p0387c28║椎，是同是別？」師云：「風搖楊柳一江綠，露潤桃花夾岸
J39nB447_p0387c29║紅。」進云：「恁麼則世尊眉橫，和尚鼻直。」師云：「春色一般
J39nB447_p0387c30║露，騷人幾樣吟？」僧禮退，師拈杖卓一卓，云：「這木上座
J39nB447_p0388a01║與山僧同壽，從無始來至於今日，同行同住、同坐同
J39nB447_p0388a02║臥、同喜同怒、同哀同樂，秪是窺覷不得、思量不得。何
J39nB447_p0388a03║故？稍起思量，而墻千尺；纔涉窺覷，白雲萬里。諸人還
J39nB447_p0388a04║委悉麼？若能委悉，不特與山僧同，則過去莊嚴劫千
J39nB447_p0388a05║佛已同、現在賢劫千佛亦同、未來星宿劫千佛當同，
J39nB447_p0388a06║乃至西乾四七、東土二三，居廛力生、遁跡道者莫不
J39nB447_p0388a07║皆同。到這裏，原來金剛壽量人人具足、個個圓成，非
J39nB447_p0388a08║南山之可倫、非東海之可比。正恁麼時，有情、無情與
J39nB447_p0388a09║木上座同壽則且置，如何是數不完、計不盡的花甲？
J39nB447_p0388a10║琪枝歲歲逢春發，好鳥年年逐暖啼。」
J39nB447_p0388a11║糧憲夫人周氏初度設齋，請上堂。問：「一華開敷，千葉
J39nB447_p0388a12║周匝；一佛出現，千佛讚揚。且置，獨踞孤峰頂時如何？」
J39nB447_p0388a13║師云：「橫按莫邪全正令。」進云：「今日周夫人壽誕，開無
J39nB447_p0388a14║盡藏、結殊勝緣，如何是因齋慶讚一句？」師云：「綠水青
J39nB447_p0388a15║山談壽量。」進云：「如此則壽山與江山並峙。」師云：「碧霞
J39nB447_p0388a16║紫霧結星台。」問：「今日周夫人母難之期來山營齋供
J39nB447_p0388a17║眾，莫是求福如東海麼？」師云：「移花兼蝶至。」進云：「莫是
J39nB447_p0388a18║求壽比南山麼？」師云：「買石得雲饒。」進云：「如此則算數
J39nB447_p0388a19║譬喻所不能及。」師云：「不須重道破。」乃云：「連日上堂，講
J39nB447_p0388a20║心說性、論妙談玄，波及大眾立機立境，山僧動棒施
J39nB447_p0388a21║喝。今日上堂，心性不講、玄妙不談、機境不立、棒喝不
J39nB447_p0388a22║施。」拈拄杖，云：「單憑這個與周夫人點出不可說不可
J39nB447_p0388a23║說智慧海，一一流出無量無邊不可說不可說福德
J39nB447_p0388a24║門，一一含容無量無邊不可說不可說壽命聚，一一
J39nB447_p0388a25║聚中或現大身、或現小身、或現男形、或現女形，凡有
J39nB447_p0388a26║所為悉皆顯現。諸人還委悉麼？若能委悉，始知周夫
J39nB447_p0388a27║人智慧、福德、壽命盡未來際不曾增、盡未來際不曾
J39nB447_p0388a28║減、盡未來際不曾生、盡未來際不曾滅。到這境界，則
J39nB447_p0388a29║南山萬仞莫能比其高、東海千尋莫能喻其廣，又何
J39nB447_p0388a30║須華封三祝、海屋添籌？」召大眾，云：「如何是周夫人永
J39nB447_p0388b01║同金剛不屬杇壞一句？宵宵銅鼓峰頭月，日日棲霞
J39nB447_p0388b02║嶺上雲，不變不遷明歷歷，亙今亙古鎮長春。」
J39nB447_p0388b03║二月初八日，撫軍慕大檀越設齋，請上堂。拈香，云：「此
J39nB447_p0388b04║香無聲無臭，不蔓不枝，拈起則瑞擁皇圖，放下則祥
J39nB447_p0388b05║凝佛國。爇向爐中，奉為巡撫貴州兼理湖北川東等
J39nB447_p0388b06║處地方提督軍務都察院右副都御史重建本山大
J39nB447_p0388b07║功德主慕大檀越，伏願道心共佛日長明，智種同金
J39nB447_p0388b08║剛永固。」斂衣就座。上首白椎竟，問：「都院以平等心設
J39nB447_p0388b09║伊蒲供，於中不向佛求、不向法求、不向僧求，未審和
J39nB447_p0388b10║尚如何證明？」師云：「百花叢裏過，片葉不霑身。」進云：「如
J39nB447_p0388b11║此則一種沒絃琴，惟師彈得妙。」師云：「幸有知音識短
J39nB447_p0388b12║長。」問：「牛頭未見四祖時，因甚百鳥啣花獻？」師云：「富在
J39nB447_p0388b13║深山有遠親。」進云：「見後為甚不啣花獻？」師云：「貧居鬧
J39nB447_p0388b14║市無人問。」進云：「如此則幾片閒雲歸去後，一輪孤月
J39nB447_p0388b15║照山川。」師云：「不因瑞木空中墜，怎得寒梅江上開？」進
J39nB447_p0388b16║云：「正所謂金從礦裏出，玉自石中生。」師云：「一般真切
J39nB447_p0388b17║意，能有幾人知？」問：「孔子有云：『吾道一貫。』曾子應唯。是
J39nB447_p0388b18║何旨趣？」師云：「半雷從地發，無處不春回。」進云：「瞿曇拈
J39nB447_p0388b19║花，飲光微笑，如何話會？」師云：「杏花含露放，粉蝶逐風
J39nB447_p0388b20║來。」進云：「雖然如是，且道儒釋端的在甚麼處？」師驀頭
J39nB447_p0388b21║兩棒。問：「孔子登東山而小魯，登泰山而小天下，今日
J39nB447_p0388b22║和尚東山陞座，且道得何意旨？」師云：「聳聳群峰皆俯
J39nB447_p0388b23║首，悠悠萬派盡朝宗。」進云：「恁麼則不負四眾臨筵鐘
J39nB447_p0388b24║鼓震，開府營齋龍象臻。」師云：「知恩有幾人？」問：「露地白
J39nB447_p0388b25║牛眠淺草，穿雲鐵鷂遶晴空，此段消息和尚知否？」師
J39nB447_p0388b26║云：「不知。」進云：「和尚與麼，學人不與麼？」師云：「一枝短拄
J39nB447_p0388b27║杖，對柄斷拂子。」問：「善財童子五十三參，且道參個甚
J39nB447_p0388b28║麼？」師云：「參汝不會的。」進云：「學人擬欲進步，不知樓閣
J39nB447_p0388b29║門從甚處入？」師卓杖云：「向這裏來。」進云：「謝師指引。」師
J39nB447_p0388b30║云：「切忌錯下腳頭。」問：「春回大地先天洩，是和尚語否？」
J39nB447_p0388c01║師云：「曾恁麼道來。」進云：「且如九十日前這片春光從
J39nB447_p0388c02║甚處發？」師云：「拄杖頭上。」進云：「九十日後又向甚處去
J39nB447_p0388c03║也？」師云：「拄杖頭上。」進云：「正當恁麼時又在何處？」師云：
J39nB447_p0388c04║「拄杖頭上。」乃云：「吐玉碧桃開夾岸，拖金細柳拂層臺，
J39nB447_p0388c05║乘時敲唱陽春曲，幸有知音接拍來。須是恁麼人方
J39nB447_p0388c06║佐恁麼事，欲佐恁麼事還他恁麼人，方使宗風不墜，
J39nB447_p0388c07║道眼流通。流通且置，作麼生是道眼？莫是青山綠水
J39nB447_p0388c08║麼？未免住於色相；莫是鶯啼燕語麼？未免住於音聲。
J39nB447_p0388c09║大眾！聞見既都不是道眼，畢竟在甚麼處？這裏見得
J39nB447_p0388c10║端的，始知我慕大檀越天爵、人爵齊修，選官、選佛兩
J39nB447_p0388c11║得，說甚麼共打無腔鼓，同撐不二門，扶破沙盆於今
J39nB447_p0388c12║時，拋爛冬瓜於那畔，露鳶飛魚躍旨趣，洩水流風動
J39nB447_p0388c13║機緣。到這裏，則河圖、洛書端由莫測，妙德、空生玄妙
J39nB447_p0388c14║罔知，三賢啟口無能，十地退身有分，又何須動棒似
J39nB447_p0388c15║雨、施喝如雷？與麼會去，從教佩佛祖靈符；如是觀來，
J39nB447_p0388c16║亦可攜仲尼日月。然後，現丈六金身於一莖草上，不
J39nB447_p0388c17║為分外；納百億須彌於一粒粟中，又有何妨？正與麼
J39nB447_p0388c18║時，如何是慕大檀越互相激揚一句？玉板聲傳雲谷
J39nB447_p0388c19║外，曇花香發仕途中。」下座。
J39nB447_p0388c20║諸山禪德營齋，請上堂。「半月濃陰鋪四野，一朝杲日
J39nB447_p0388c21║麗高亭，諸禪潔治酥酡供，請我陞堂轉法輪。拂子揮
J39nB447_p0388c22║時，古洞孤巖悉皆吐氣；杖頭卓處，枯松稿竹莫不回
J39nB447_p0388c23║春。引得鳥語關關，清木入之耳底；谷風習習，煖石女
J39nB447_p0388c24║之面門。樵人腰斧登危岡，野水拖藍投古渡。此是諸
J39nB447_p0388c25║山禪德同設香飯、共結勝因，撥去千層障雲，露出一
J39nB447_p0388c26║輪杲日，致令有情、無情霑不盡之光輝，真諦、俗諦樂
J39nB447_p0388c27║無為之至化。敢問大眾：陽回大地則且置，未審這段
J39nB447_p0388c28║濃陰收向甚處？」卓杖，云：「但向聲前親薦取，休從言下
J39nB447_p0388c29║錯商量。」下座。
J39nB447_p0388c30║洪邊門一興劉居士率眾檀信營齋，請上堂。問：「今日
J39nB447_p0389a01║陞堂無別問，君臣五位請師宣。」師云：「逐一問將來。」進
J39nB447_p0389a02║云：「如何是君？」師云：「萬國咸欽仰。」進云：「如何是臣？」師云：
J39nB447_p0389a03║「丹心貫太清。」進云：「如何是君視臣？」師云：「雖然居九五，
J39nB447_p0389a04║寶光左右飛。」進云：「如何是臣向君？」師云：「秉節清寰宇，
J39nB447_p0389a05║傾心仰聖顏。」進云：「如何是君臣合道？」師云：「恩深似海
J39nB447_p0389a06║乾坤宴，義重如山社稷安。」問：「昔日釋迦老漢未說法
J39nB447_p0389a07║時，先拈大乘、中乘、小乘，今日和尚登寶王座，還是以
J39nB447_p0389a08║小喻中、以中喻大？」師云：「這是甚麼所在？說大、說中、說
J39nB447_p0389a09║小？」進云：「因甚又道小根、小莖、小枝、小葉，中根、中莖、中
J39nB447_p0389a10║枝、中葉，大根、大莖、大枝、大葉？」師云：「山僧這裏總不恁
J39nB447_p0389a11║麼。」進云：「何故長者於火宅門外推出三車？」師卓杖，云：
J39nB447_p0389a12║「且道這是那一車？」進云：「如是則窮子鼓掌去，堂堂信
J39nB447_p0389a13║步歸。」師云：「腳跟下好與三十棒。」僧禮拜，師乃云：「連日
J39nB447_p0389a14║未陞法堂，案上塵生一尺，層層霧鎖獅山，疊疊雲封
J39nB447_p0389a15║照壁，惹得銅鼓巖皺眉蹙額、筆架峰短嘆長嗟，偶逢
J39nB447_p0389a16║檀信設伊蒲敦請山僧說法，要句下澄清五位、聲前
J39nB447_p0389a17║點破三乘，焂忽照壁雲收、獅山霧斂，銅鼓巖撫掌生
J39nB447_p0389a18║歡、筆架峰揚眉發笑。」拈拄杖，召大眾，云：「且道證明的
J39nB447_p0389a19║是阿誰？」良久，云：「有意尋思全不見，無心晤對甚分明。」
J39nB447_p0389a20║卓拄杖，下座。
J39nB447_p0389a21║寒食，道淨桂居士率眾檀信等營齋，請上堂。問：「今日
J39nB447_p0389a22║清明節，哭聲震野雲，是何意旨？」師云：「總為靈源未透，
J39nB447_p0389a23║真際未歸。」進云：「東山堂上又作麼生施濟？」師云：「棒敲
J39nB447_p0389a24║山石裂，喝震髑髏穿。」僧作禮，師乃云：「枯林膏雨潤，峻
J39nB447_p0389a25║嶺鶴雲拖，子規啼血染江濱，蛺蝶尋芳穿徑岸。有者
J39nB447_p0389a26║放紙鳶於綠野，有者指酒舍於花村，有者灑淚荒坵，
J39nB447_p0389a27║有者燒錢古塚，惟有東山了無是事。堂前輕敲鐘鼓，
J39nB447_p0389a28║座上演說無生，致令人人三世父母直下透徹靈源，
J39nB447_p0389a29║箇箇歷劫宗親當陽頓歸真際。敢問大眾：乘時普濟
J39nB447_p0389a30║一句作麼生道？禁煙節令屆今朝，撾鼓陞堂震碧霄，
J39nB447_p0389b01║一曲無生唱未已，三途六趣盡高超。」卓拄杖，下座。
J39nB447_p0389b02║本師靈隱老人忌日，上堂。拈拄杖云：「識先師來處麼？」
J39nB447_p0389b03║卓左邊一下，云：「春來草木含芳。識先師去處麼？」卓右
J39nB447_p0389b04║邊一下，云：「秋到峰巒削色。還識先師不來而來、不去
J39nB447_p0389b05║而去處麼？」卓中間一下，云：「宵宵月朗長空，日日風清
J39nB447_p0389b06║八極。你諸人還委悉麼？如其委悉，始知先師來無所
J39nB447_p0389b07║從、去無所至，法身克滿十虛，法雨灑周三際；設或不
J39nB447_p0389b08║能，酥酡妙供真前列，牛首名香鼎內焚。」以杖三卓，下
J39nB447_p0389b09║座。率眾至影堂，拈香上供畢，便歸方丈。
J39nB447_p0389b10║
J39nB447_p0389b11║
J39nB447_p0389b12║
J39nB447_p0389b13║　　　（雲南師宗州萬壽庵嗣法門人海聞，捐刻
J39nB447_p0389b14║　　本師和尚語錄第三卷，附藏流通。伏願曹源涸而
J39nB447_p0389b15║　　　復長，覺樹凋而再春。
J39nB447_p0389b16║　　　康熙戊寅歲季夏月吉旦。
J39nB447_p0389b17║　　　　　　　　　板藏嘉禾楞嚴經坊。）
J39nB447_p0389b18║
J39nB447_p0389b19║
J39nB447_p0389b20║東山梅溪度禪師語錄卷第三終