J39nB447_p0395a01║東山梅溪度禪師語錄卷第五
J39nB447_p0395a02║嗣法門人真解等編
J39nB447_p0395a03║小參
J39nB447_p0395a04║結制，小參。問：「開堂聚眾，大闡宗風，未審以何法利濟？」
J39nB447_p0395a05║師云：「一棒一條痕。」問：「不畏生死、不愛涅槃的人到來，
J39nB447_p0395a06║和尚如何接他？」師云：「待汝不畏不愛來，山僧自有方
J39nB447_p0395a07║便。」僧擬議，師云：「尚有畏愛在。」問：「不是心，不是佛，不是
J39nB447_p0395a08║物，是什麼？」師驀頭一棒。進云：「如斯下手，猶欠親切。」師
J39nB447_p0395a09║云：「既欠親切，再喫何妨？」又打。問：「古人道：『有意求真真
J39nB447_p0395a10║轉遠，擬心斷妄妄猶多。』真既不求，妄又不斷，如何下
J39nB447_p0395a11║手？」師云：「下手且置，你將什麼喚作真妄？」僧罔措，師劈
J39nB447_p0395a12║頭兩棒。問：「學人帶鎖披枷，請和尚方便。」師云：「還須自
J39nB447_p0395a13║已解脫。」問：「一切有為俱屬夢幻，如何是無為？」師云：「向
J39nB447_p0395a14║一切有為處看取。」問：「燈盡火滅時，這段光明歸於何
J39nB447_p0395a15║處？」師云：「腳跟下。」問：「未出方丈時如何？」師云：「斜枕虛窗
J39nB447_p0395a16║聽嶺月。」進云：「已出時如何？」師云：「橫拈短杖驗龍蛇。」進
J39nB447_p0395a17║云：「還別有指示麼？」師云：「領取當陽句，切忌別尋思。」乃
J39nB447_p0395a18║云：「法幢建立，龍象從依，殊勝因緣，自茲肇始。白棒如
J39nB447_p0395a19║雨而下，熱喝似雷而轟，直得虛空倒走、日月顛推，流
J39nB447_p0395a20║水斷聲、青山失色。雖然，猶是門庭邊事，未是格外全
J39nB447_p0395a21║提。」召大眾，云：「還會格外全提麼？若也會得，不負登山
J39nB447_p0395a22║涉水、訪友尋師，三根椽下苦心、七尺單前橫膝；其或
J39nB447_p0395a23║未然，必須提起話頭、立定主宰，向無下手處下手、無
J39nB447_p0395a24║用心處用心，莫管期之短長、根之利鈍，一直挨拶、一
J39nB447_p0395a25║直提撕，猛然漆桶開、心花燦，鼻孔原來唇上搭、眉毛
J39nB447_p0395a26║秪在額頭橫，何結之可結？何解之可解？舉足下足無
J39nB447_p0395a27║非本有道場，左之右之盡是現成公案，恢恢焉尺寸
J39nB447_p0395a28║不可量、迥迥焉功勛不可及，說甚麼門庭邊事格外
J39nB447_p0395a29║全提？到這裏，始知如雨之棒無奈而施、似雷之喝亦
J39nB447_p0395a30║無奈而施。」顧左右，云：「即今香清炬晃、坐立儼然，眾中
J39nB447_p0395b01║莫有不待指揮而自徹證者麼？若有，便與掀翻露布、
J39nB447_p0395b02║截斷葛藤，同批劫外煙雲、共判個中風月，可謂龍驤
J39nB447_p0395b03║雲起、虎嘯風從，非惟輔弼法門，亦且流通正眼。先哲
J39nB447_p0395b04║云：欲行恁麼事，須是恁麼人。如無，各請歸堂體取，待
J39nB447_p0395b05║勝因畢、道果圖，卻來方丈裏吐露消息。」
J39nB447_p0395b06║冬至，小參。拈拄杖卓一下，云：「一陽來復，萬類沾恩。無
J39nB447_p0395b07║鼻孔銕牛起從露地，踏遍層山曲水；焦尾巴石虎出
J39nB447_p0395b08║自雪林，吼開薄霧輕煙。堅冰初解玉池邊，春信乍傳
J39nB447_p0395b09║梅萼上，燈籠夢惺，露柱眼開，頭頭展格外風光，一一
J39nB447_p0395b10║顯寰中節令。惟有山僧拄杖子不搖不動、無改無更，
J39nB447_p0395b11║赤條條主持萬象，硬剝剝依怙四生，不被陰陽侵，不
J39nB447_p0395b12║為時節轉。雖然如是，未審諸人會否？倘若會得，便會
J39nB447_p0395b13║洞山掇座元之果桌、慈明揭堂上之榜文，遇緣即宗，
J39nB447_p0395b14║應時納祐。如其不爾，正是生死牢關未破，無常羈鎖
J39nB447_p0395b15║未開，必要猛著精彩，窮究本參，行住坐臥之中綿綿
J39nB447_p0395b16║理會，動靜忙閒之際密密參持，如此研窮之久、策進
J39nB447_p0395b17║之深，和這裏會參持的一齊打脫，及第心空，喚作拄
J39nB447_p0395b18║杖子也可，不喚作拄杖子也可；喚作一陽來復也可，
J39nB447_p0395b19║不喚作一陽來復也可。我為法王，於法自在，有何羈
J39nB447_p0395b20║絆哉？」召大眾，云：「這般說話，且道巴鼻在甚麼處？」復卓
J39nB447_p0395b21║拄杖一下。
J39nB447_p0395b22║除夕，小參。「古人以百年壽終之際喚作臘月三十夜，
J39nB447_p0395b23║若平日工夫不穩、漆桶不破，到這時節地黑天昏、胡
J39nB447_p0395b24║鑽亂撞，良可悲哀。諸昆仲！一年三百六十日已盡，你
J39nB447_p0395b25║諸人還辦得此事麼？若辦不得，則又虛喪一年光陰。
J39nB447_p0395b26║豈但虛喪此一年光陰？從無量劫來至於今日的光
J39nB447_p0395b27║陰盡是虛喪。諸昆仲！提起金剛王劍，將從前的昏沉
J39nB447_p0395b28║掉舉、散亂自恣一齊斬去，以明朝元旦為始，奮大勇
J39nB447_p0395b29║猛、起大精進，豎生鐵脊梁、抱無義味話，一直參、一直
J39nB447_p0395b30║究，歲月不計、寒暑不管，如打失了一件要緊的物相
J39nB447_p0395c01║似，定要尋、定要覓，覓到用力不及處、尋到留意不得
J39nB447_p0395c02║時，忽然當下了明，原來不在別處。」召大眾，云：「即今香
J39nB447_p0395c03║焚柏子、炬點蘭膏，梅花雪裏飄香、爆竹風前送韻，你
J39nB447_p0395c04║諸人還當下了明得麼？若了明得，說甚麼壽終？說甚
J39nB447_p0395c05║麼歲盡？一任徘徊法席、瀟灑雲堂；如當下了明不得，
J39nB447_p0395c06║未免寒隨一夜去、春逐五更來。」
J39nB447_p0395c07║為全捷林護法對靈小參。「秋來風剪葉，春到鳥啼枝，
J39nB447_p0395c08║會得無生滅，頭頭本不迷。咄！迷個什麼？莫是六十年
J39nB447_p0395c09║前丹心報國、壯志勤王，劍破陣雲、袍晒邊月的麼？莫
J39nB447_p0395c10║是六十年後解玉林泉、絕跡塵市，義方教子、嘉德服
J39nB447_p0395c11║人的麼？若檢點得出，則六十年前的一一無非至道，
J39nB447_p0395c12║六十年後的頭頭盡是真機。所以，《華嚴經》云：『佛法不
J39nB447_p0395c13║異世間法，世間法不異佛法。』到者裏，始知秋風剪葉、
J39nB447_p0395c14║春鳥啼枝，法法頭頭無不是現成公案。還委悉麼？這
J39nB447_p0395c15║裏若能親覷破，方知生死不相干。」
J39nB447_p0395c16║重九，小參。「三玄三要事難分，得意忘言道易親，一句
J39nB447_p0395c17║明明該萬象，重陽九日菊花新。此是汾陽頌臨濟三
J39nB447_p0395c18║玄三要之句，即今重九已屆，黃菊盡開，你諸人向甚
J39nB447_p0395c19║處見臨濟三玄三要？倘若未見，茱萸茶且莫飲、黃栗
J39nB447_p0395c20║粽且莫餐。古者道：『大事了明，消他萬兩黃金亦得；不
J39nB447_p0395c21║然，滴水也難消。』且參禪一事非是肆口而談、縱舌而
J39nB447_p0395c22║論，必須要下真實工夫，如一人與萬人敵相似，正恁
J39nB447_p0395c23║麼時，眨眼不得、退步不得、怯畏不得、商量不得，直拼
J39nB447_p0395c24║一條性命向前抵敵，任是佛來也與之一刀兩斷、祖
J39nB447_p0395c25║來也與之一刀兩斷，若也如斯勇銳，不愁生死不明、
J39nB447_p0395c26║禪道不透。山僧嘗云：『學道猶如破戰場，單刀直入要
J39nB447_p0395c27║豪強，煙塵掃盡功歸大，家國清寧帝道昌。』到這境界，
J39nB447_p0395c28║茱萸茶任飲、黃栗粽憑餐，三玄三要直下打開，千七
J39nB447_p0395c29║百則一串穿卻，任他時節交加、寒暑遷變，何干於我
J39nB447_p0395c30║哉？」
J39nB447_p0396a01║結制，小參。拈拄杖，云：「劫前曾聚首，此日復團圞，不負
J39nB447_p0396a02║當初約，同撐無底舡。」以拄杖作撐舡勢，云：「還有同撐
J39nB447_p0396a03║者麼？」問：「無底舡還渡人否？」師云：「渡。」進云：「渡的是甚麼
J39nB447_p0396a04║人？」師云：「無眼、耳、鼻、舌、身、意的。」進云：「有眼、耳、鼻、舌、身、意
J39nB447_p0396a05║的還渡否？」師云：「不渡。」進云：「為甚不渡？」師云：「為他有眼、
J39nB447_p0396a06║耳、鼻、舌、身、意。」問：「天上明星耿耿，門前流水潺潺，是誰
J39nB447_p0396a07║境界？」師云：「拄杖子境界。」進云：「和尚有此境界否？」師云：
J39nB447_p0396a08║「問取拄杖子。」問：「如何是父母未生前的面目？」師云：「眉
J39nB447_p0396a09║橫額上。」進云：「如何是已生後的面目？」師云：「額上眉橫。」
J39nB447_p0396a10║僧撫掌呵呵，云：「不入驚人浪，怎得稱意魚？」師云：「且莫
J39nB447_p0396a11║詐明頭。」問：「如何是奪人不奪境？」師云：「衲被蒙頭絕世
J39nB447_p0396a12║故，不知春草長庭前。」進云：「如何是奪境不奪人？」師云：
J39nB447_p0396a13║「秋來是處林巒肅，獨自朝陽補毳衣。」進云：「如何是人
J39nB447_p0396a14║境兩俱奪？」師云：「一夜雪鋪地，江村絕往來。」進云：「如何
J39nB447_p0396a15║是人境俱不奪？」師云：「敲鑼擂鼓，慶賞新年。」乃云：「大道
J39nB447_p0396a16║只在目前，要且目前難睹，欲識大道真體，不離聲色
J39nB447_p0396a17║言語。」召大眾云：「即今明月凌空是色，清風彈竹是聲，
J39nB447_p0396a18║一眾與山僧問答是言語，大道真體在甚麼處？於此
J39nB447_p0396a19║撥得一線路去，則古人不虛道，山僧不浪舉；其或未
J39nB447_p0396a20║然，須將袈裟下事真切參究，勇銳推尋，忽然踏著銕
J39nB447_p0396a21║秤鎚，不可謂是鵝卵石。到這境界，原來聲也在裏許、
J39nB447_p0396a22║色也在裏許、言語也在裏許、大道也在裏許、結也在
J39nB447_p0396a23║裏許、解也在裏許，便能於腳跟直下承當，不從他處
J39nB447_p0396a24║領會，了然自在，廓徹靈明，不為諸塵作對，不與萬法
J39nB447_p0396a25║為侶，常如十日并照，離見超情，截斷生死根株，剖開
J39nB447_p0396a26║去來浮幻，如金剛王堅固不朽，乃謂之大道真體也。
J39nB447_p0396a27║珍重。」
J39nB447_p0396a28║小參。「個裏真機絕覆藏，尋常日用露堂堂，堪嗟背覺
J39nB447_p0396a29║合塵子，歷歷明明不薦取。春來遍界鳥啼花，彼岸何
J39nB447_p0396a30║曾隔一些？秋到林間風剪葉，消息盡情俱漏洩，剔起
J39nB447_p0396b01║眉毛做一回，莫教徒入我門來。為僧不悟拈花笑，二
J39nB447_p0396b02║親劬勞何所報？為僧不曉涅槃心，未知將底答皇恩？
J39nB447_p0396b03║為僧不明心即佛，三界如何跳得出？為僧不會石鞏
J39nB447_p0396b04║箭，龜毛索子作麼斷？為僧不破黃龍關，更從甚處放
J39nB447_p0396b05║身閒？為僧不省俱胝指，閻羅銕棒怎免你？急忙檢點
J39nB447_p0396b06║勿因循，一寸光陰一寸金，不將一一先明了，但恐臨
J39nB447_p0396b07║時徒懊惱。我言直截為渠通，密密提撕莫放鬆，一朝
J39nB447_p0396b08║當下撒其手，蝦跳原來不出斗。」
J39nB447_p0396b09║小參。「前夜小參，一天光皎皎；今夜小參，大地黑漫漫。
J39nB447_p0396b10║敢問大眾：且道光皎皎的是？黑漫漫的是？試道看。若
J39nB447_p0396b11║道得，許伊頂門上具一隻眼；脫或未能，聽取註腳。」拈
J39nB447_p0396b12║拂子，云：「光皎皎、黑漫漫，易者甚易、難者甚難，也不難、
J39nB447_p0396b13║也不易，頭頂是天、腳踏是地，釋迦於此拈起花枝、達
J39nB447_p0396b14║磨於此掃去文字，不期遞序，山僧未免當陽揭示。且
J39nB447_p0396b15║道揭示個甚麼？若非向上關，即是第一義。如何是第
J39nB447_p0396b16║一義？」以拂子擊禪床，左邊云：「即此是。」擊右邊云：「離此
J39nB447_p0396b17║是。」擊中間云：「不即不離是。於此倜儻分明，一任將這
J39nB447_p0396b18║光皎皎、黑漫漫的掃向大千世界之外去。」
J39nB447_p0396b19║小參。「白晝來明星高照，黑夜來杲日當空，你諸人還
J39nB447_p0396b20║信得及麼？若信得及，始知飯盛無底缽，花綻不萌杖，
J39nB447_p0396b21║疊疊青山年年寡色，潺潺流水歲歲無聲，泥牛吼震
J39nB447_p0396b22║長空，木馬嘶通大地。這般說話，達者方知，背覺之徒
J39nB447_p0396b23║聞而便笑。老子云：『上士聞道，勤而行之；中士聞道，若
J39nB447_p0396b24║存若亡；下士聞道，大笑之。』」召大眾云：「山僧恁麼說話，
J39nB447_p0396b25║眾中莫有不笑者麼？若有，出來彈無絃琴，吹無孔笛，
J39nB447_p0396b26║大家唱和，共樂昇平，豈不暢快？」
J39nB447_p0396b27║小參。僧問：「和尚有禪道否？」師云：「無。」進云：「諸方俱有，和
J39nB447_p0396b28║尚為甚卻無？」師云：「我與諸方迥別。」乃云：「諸方有禪可
J39nB447_p0396b29║說，我獨無說；諸方有道可傳，我獨無傳。然無之一字，
J39nB447_p0396b30║包諸有而無餘，生萬物而不竭。天地雖大，能役有形
J39nB447_p0396c01║而不能役無形；陰陽雖妙，能役有氣而不能役無氣；
J39nB447_p0396c02║五行至精，能役有數而不能役無數；百念紛起，能役
J39nB447_p0396c03║有識而不能役無識。故曰：本來無一物，何處有塵埃？
J39nB447_p0396c04║昔有僧問趙州：『狗子有佛性也無？』州云：『無。』只將此個
J39nB447_p0396c05║無字時刻撕捱，晝夜諦審，不雜念、不異緣，忽然心花
J39nB447_p0396c06║發明，照十方剎，始知三千七百公案、一大藏教典文
J39nB447_p0396c07║盡從無字流出。」
J39nB447_p0396c08║小參。「山僧入滇已來將及五載，曾未有片紙隻字干
J39nB447_p0396c09║謁檀門、取笑識者，茲準先賢風度，一藤一笠隨處翛
J39nB447_p0396c10║然，不期默契大德同闔郡紳衿邀入此院，懇請開堂
J39nB447_p0396c11║指揮劫前消息。然而劫前消息明歷歷、絕覆藏，且又
J39nB447_p0396c12║鶯啼綠樹、魚躍碧波、蜂嚷花叢、蝶穿苔徑，若是通方
J39nB447_p0396c13║作者未舉先知，豈待豎說橫談方云領略？不見道：未
J39nB447_p0396c14║舉已前先薦得，分明鷂子過新羅。」顧左右，云：「還有未
J39nB447_p0396c15║舉先知者麼？若有，山僧分半院與伊；如無，未免傍通
J39nB447_p0396c16║曲引。」召大眾，云：「乾坤之內、宇宙之間，中有一寶，秘在
J39nB447_p0396c17║形山。形山且置，如何是一寶？莫是耳聞目睹是？若謂
J39nB447_p0396c18║耳聞目睹是，如來又道：『若以色見我、以音聲求我，是
J39nB447_p0396c19║人行邪道，不能見如來。』若謂耳聞目睹不是，東坡又
J39nB447_p0396c20║道：『溪聲盡是廣長舌，山色無非清淨身。』於此批判得
J39nB447_p0396c21║出，則劫前消息不待指揮而自穎脫。」
J39nB447_p0396c22║解夏，小參。「道吾舞笏，雪峰輥毬，德山拈白棒，俱胝豎
J39nB447_p0396c23║指頭，這一夥老古錐大似好肉上剜瘡、虛空裏挖洞，
J39nB447_p0396c24║檢點將來敗鈌不少。山僧這裏一夏九十日，也不舞
J39nB447_p0396c25║笏、也不輥毬、也不拈棒、也不豎指，直教諸人向三根
J39nB447_p0396c26║椽下、七尺單前看個無義味話。」召大眾，云：「即今九旬
J39nB447_p0396c27║制滿、三月功圓，你諸人的無義味話還曾看破也未？
J39nB447_p0396c28║若只癡雲靄靄、昏霧蒙蒙，莫說與麼坐一夏，縱使坐
J39nB447_p0396c29║百千萬億夏，秖增其業本耳。今日事不獲已，與諸人
J39nB447_p0396c30║展個寬限，最初發心入道之日即是結制，於中不論
J39nB447_p0397a01║年之與月、日之與時，恁麼參詳、恁麼逼拶，直至牢關
J39nB447_p0397a02║打破、及第心空，便是解制之日。諸上座！當知人人分
J39nB447_p0397a03║上有淨裸裸、赤灑灑，騰今耀古、越見超情，各不相知、
J39nB447_p0397a04║各不相到的一段奇特，秪為塵情意想、記持分別、露
J39nB447_p0397a05║布言詮、聞見覺知、是非得失所障。若向個裏盡情冰
J39nB447_p0397a06║釋，便與諸佛同一知見、同一語言、同一手作、同一體
J39nB447_p0397a07║相，非惟與諸佛同，亦乃與歷代宗師、天下老和尚同。
J39nB447_p0397a08║到這裏方知此段奇特，在聖不增、在凡不減，行住坐
J39nB447_p0397a09║臥是大圓覺、穿衣喫飯是大神通，說甚麼結？說甚麼
J39nB447_p0397a10║解？放曠平常，隨時任運，有甚麼生死可畏、涅槃之可
J39nB447_p0397a11║愛哉？」顧左右云：「山僧如斯告報，且道有指示處？無指
J39nB447_p0397a12║示處？若能分析，則道吾舞的、雪峰輥的、德山拈的、俱
J39nB447_p0397a13║胝豎的，與自己看的無義味話無二無別。脫或不爾，
J39nB447_p0397a14║且聽說偈，收起葛藤：佛事九旬今已周，此中幾個息
J39nB447_p0397a15║馳求？時來握杖登華座，聽得蟬聲報早秋。」
J39nB447_p0397a16║小參。「報爾英靈士，急切明西意，歲月疾如梭，精進莫
J39nB447_p0397a17║蹉跎，坐臥經行處，頭頭須照顧。從上諸聖賢，不離當
J39nB447_p0397a18║下圓，聞聲了自性，擊竹空山應。見色悟本宗，桃花照
J39nB447_p0397a19║面紅，捲簾明個事，層巒開障翳。吹燈徹本光，全體露
J39nB447_p0397a20║堂堂，況復無欠少，奚須向外討？拈香并撥火，在處無
J39nB447_p0397a21║非我，喫飯與穿衣，何曾隔一絲？趁此色力健，應堪眉
J39nB447_p0397a22║下薦，檢點舊話頭，不明誓不休。焂爾疑團破，原來是
J39nB447_p0397a23║這個，一明一切明，無處不皆春。既達一真界，縱橫得
J39nB447_p0397a24║自在，我昔曾經已，非是虛談耳。莫更求方便，直須如
J39nB447_p0397a25║是看，看到無看處，自有轉身路。」
J39nB447_p0397a26║小參。「法不孤起，仗境方生。所以山僧住瀘西，即瀘西
J39nB447_p0397a27║境以垂示，鍾秀山頭鳥鵲咸集，環翠坊下車馬交馳，
J39nB447_p0397a28║翠屏拖澹蕩之雲，華嶺捧皎明之月。住師陽，即師陽
J39nB447_p0397a29║境以垂示，西華頂上竹樹參差，觀音閣前煙水瀰漫，
J39nB447_p0397a30║通玄洞鎖蒼霞，筆架山連紫霧。」舉拂子云：「且道是瀘
J39nB447_p0397b01║西的？是師陽的？於此脫然省去，始知頭頭皆我、處處
J39nB447_p0397b02║非他，觸境不疑、遇緣不惑，如水銀墮地無處不圓，似
J39nB447_p0397b03║春雷鳴空無物不惺，說甚麼瀘西美景、師陽佳山？」復
J39nB447_p0397b04║舉拂子云：「還委悉麼？是處是慈門，無門無善財。」
J39nB447_p0397b05║為王氏恭人對靈小參。「隴上梅開似玉，門前水響如
J39nB447_p0397b06║琴，欲識本來這著，不離見色聞聲」。顧左右，云：「即今聲
J39nB447_p0397b07║已露、色已彰，且道本來這著在甚麼處？」舉如意，云：「見
J39nB447_p0397b08║麼？」敲靈几，云：「聞麼？這裏聞見分明，始知王氏恭人未
J39nB447_p0397b09║起念而已遊華藏、未舉足而已到蓮邦，奚須鼓鑼互
J39nB447_p0397b10║應、金石交宣，廣演靈文、頻談梵偈？所以，《華嚴經》云：『若
J39nB447_p0397b11║人欲識佛境界，當淨其意如虛空，遠離妄想及諸取，
J39nB447_p0397b12║令心所向皆無礙。』」復舉如意，云：「還委悉麼？若能委悉，
J39nB447_p0397b13║則聞聲悟性、見色明心總不出乎這裏；脫或未能，更
J39nB447_p0397b14║聽一偈：不辭消息與伊傳，生寄死歸理必然，色見聲
J39nB447_p0397b15║聞如透脫，方知月落不離天。」
J39nB447_p0397b16║石章送褊衫，師小參。「這七斤衫子，一自趙州著後，鈍
J39nB447_p0397b17║置數百餘年，不期石章禪人從無得處得來，山僧向
J39nB447_p0397b18║無穿處穿出，普使闔道場人同一眼見。」遂著衫，云：「見
J39nB447_p0397b19║麼？這裏見得，始知終日穿衣未曾挂著一絲，到這裏
J39nB447_p0397b20║不惟不負石章，亦且不負趙老；倘或未然，須向山僧
J39nB447_p0397b21║未著此衫之前薦取。」
J39nB447_p0397b22║新城駐防王守戎率眾上燈，請小參。「龍潭消息妙難
J39nB447_p0397b23║量，鑑地輝天不覆藏，今日圓通信手剔，一人頂上一
J39nB447_p0397b24║重光。明似鏡兮，照開如來三十二種妙相；晃如日兮，
J39nB447_p0397b25║爍破檀信八萬四千塵勞。般若春頭頭發現，曇花影
J39nB447_p0397b26║處處敷陳。」以拂子指燈，云：「還見麼？須知燈是火，莫向
J39nB447_p0397b27║外邊尋。」
J39nB447_p0397b28║小參。「永嘉云：『摩尼珠，人不識，如來藏裏親收得。』」以拂
J39nB447_p0397b29║子打圓相，云：「還識此珠麼？此珠至精至微、最殊最勝，
J39nB447_p0397b30║七珍莫可比其光、八寶無以喻其色、國土難以酬其
J39nB447_p0397c01║價。若識此珠，不為生死迫、不被迷悟羈，堪與諸佛同
J39nB447_p0397c02║行、列祖共話；倘或未能，須向袈裟角下精勤檢點、仔
J39nB447_p0397c03║細推尋，一日不獲則一日之心莫休、一年不獲則一
J39nB447_p0397c04║年之念莫廢，如此情消想竭、思苦神疲，正於無可覓
J39nB447_p0397c05║處焂然入手，光輝上下、照映四維，其平日所疑所礙
J39nB447_p0397c06║之心一時冰消瓦解，不見郁山主云：『我有明珠一顆，
J39nB447_p0397c07║久被塵勞關鎖，今日塵淨光生，照破山河萬朵。』是知
J39nB447_p0397c08║此珠人人本有、個個不無。」復以拂子打圓相，云：「還見
J39nB447_p0397c09║麼？」
J39nB447_p0397c10║為吳氏恭人對靈小參。「五十三年一著子，本無生也
J39nB447_p0397c11║本無死，圓通不惜兩莖眉，一一從頭說破爾。」以如意
J39nB447_p0397c12║打圓相，云：「會麼？五十三年秖憑這個從夫，一段柔腸
J39nB447_p0397c13║親冷暖，十分喜態伴朝昏；五十三年秖憑這個教子，
J39nB447_p0397c14║凜凜英風堪繼祖，翩翩壯志可凌雲；五十三年秪憑
J39nB447_p0397c15║這個樂善，香焚白晝空諸有，心悟真乘了萬緣；五十
J39nB447_p0397c16║三年秪憑這個結果，霜澆木葉林間脫，雪點梅花嶺
J39nB447_p0397c17║上開。到這裏，無一法不是現成受用、無一事不是本
J39nB447_p0397c18║地風光，說甚麼生死境界、迷悟機關？所以道：頭頭非
J39nB447_p0397c19║取捨，處處沒張乖。正恁麼時，如何是吳氏恭人千了
J39nB447_p0397c20║百當一句？珠翠叢中俱踢倒，鸞鏡臺前盡打翻，兒女
J39nB447_p0397c21║夫君都不戀，信步迢迢空劫前。」
J39nB447_p0397c22║為吳珍居士對靈小參。「昨宵疏雨凌空布，今日清風
J39nB447_p0397c23║匝地來，非滅非生明歷歷，何須苦苦叫哀哉？」舉拂子，
J39nB447_p0397c24║云：「見麼？見麼？此是汝五十四年衝鋒四塞、破敵八圍，
J39nB447_p0397c25║用命求功名的。」擊香案，云：「聞麼？聞麼？此是汝五十四
J39nB447_p0397c26║年覷破塵勞、歸投覺地，尋師問至道的。」揮拂子，云：「會
J39nB447_p0397c27║麼？會麼？此是汝五十四年殷勤市易、節檢饔餐，力身
J39nB447_p0397c28║起家業的。到這裏，手舞足蹈，無非本有之真；吐氣揚
J39nB447_p0397c29║眉，盡是不無之妙。雖然若是，且道是個甚麼？法法頭
J39nB447_p0397c30║頭都盧昧他不得。有意尋思雲萬里，無心晤對月盈
J39nB447_p0398a01║天，大悲千眼難窺覷，只許當人當下圓。」
J39nB447_p0398a02║香燈會，小參。師以拂子指香燈，云：「秖這個劫前種植、
J39nB447_p0398a03║教外敷陳，或標思曩斯兒之名、或稱都思怛囉之號，
J39nB447_p0398a04║然則光聯八表，焚則氣貫十虛，雲結處萬類覆之有
J39nB447_p0398a05║餘、花放時群蜂採之不得，閃爍破千年之暗、氤氳回
J39nB447_p0398a06║億劫之春，德山以之明心、香嚴以之見性，所以十方
J39nB447_p0398a07║梵剎推斯為首、諸土叢林即此為先。既然，且道殊勝
J39nB447_p0398a08║在甚麼處？」舉拂子，云：「還見麼？」便歸方丈。
J39nB447_p0398a09║小參。指缾梅，云：「秪這個不從庾嶺得來，亦非羅浮採
J39nB447_p0398a10║出，不煩雨露、不借雪霜，有時弄影燈前橫斜几案、有
J39nB447_p0398a11║時飄香室內清潤琴書，躡屐登山的徒勞疲倦、尋詩
J39nB447_p0398a12║跨蹇的枉受艱辛。」遂以兩手擎缾，云：「怎似山僧這裏
J39nB447_p0398a13║一缾收貯，不逐他尋？清翫以此而供、單傳以此而示，
J39nB447_p0398a14║縱使山間明月擬古無分、江上清風欲撼不能，說甚
J39nB447_p0398a15║麼包含太極、洩漏先天？」顧左右，云：「還知不入眾流處
J39nB447_p0398a16║麼？不許嚴寒逼，豈容雙鵲爭？」
J39nB447_p0398a17║戒中，小參。「受諸佛戒，入諸佛位，汝等既登殊勝之門，
J39nB447_p0398a18║須行殊勝之事。如何是殊勝事？著衣持缽是殊勝事，
J39nB447_p0398a19║蕩瓶振錫是殊勝事，守護心城是殊勝事，精嚴軌範
J39nB447_p0398a20║是殊勝事。只有一事不是殊勝事，且道是那一事？」以
J39nB447_p0398a21║拂子擊香案，下座。
J39nB447_p0398a22║小參。「東嶺一層門，恍如銕凌成，有人跳得出，何處不
J39nB447_p0398a23║稱尊？然而，此門不高、不矮，非小、非大，山川顛卓其中，
J39nB447_p0398a24║日月倒懸於上，諸佛法身裏許顯現，列祖心印裏許
J39nB447_p0398a25║傳持。」顧左右，云：「正當谷蘭飄香之時、山月吐輝之際，
J39nB447_p0398a26║你諸人還跳得出麼？若跳不出，三根椽下如切如磋，
J39nB447_p0398a27║七尺單前如琢如磨，捲簾問訊須教檢點，翻牌打板
J39nB447_p0398a28║切忌瞞盰，焂爾迷雲裂破、癡霧豁開，撒手輕輕跳出、
J39nB447_p0398a29║舉足處處無羈，百草頭上縱橫、十方界內舒卷，如龍
J39nB447_p0398a30║得水、似虎靠山。到此境界，不愁道超佛祖、位越人天，
J39nB447_p0398b01║爐韝洪開、法幢高豎，教內、教外項刻全收，世、出世間
J39nB447_p0398b02║一時週備，管甚一大藏教典墳、三千七百公案？所以
J39nB447_p0398b03║云：一透一切透，一明一切明。而今有一般的，弗肯灰
J39nB447_p0398b04║心泯志跳出斯門，一味逐浪隨波、合塵背覺，東去聽
J39nB447_p0398b05║兩句、西去看兩篇，向無智人前誇經賣紀，大似實學
J39nB447_p0398b06║飽參，忽遇具眼師家，未免耳紅面赤。似這般的，總之
J39nB447_p0398b07║未過斯門、未經辣手，所以心花不燦、智識不明，觸境
J39nB447_p0398b08║不能活機、遇緣不能發用。破山師翁云：『機不滑則見
J39nB447_p0398b09║理未圓，鋒不利則神悟未徹。水乳相投，箭鋒相拄，豈
J39nB447_p0398b10║容易哉？不見道：大疑大悟，小疑小悟，不疑不悟。』斯言
J39nB447_p0398b11║盡矣，可不知歟？況此山開闢有年，住持有代，未得五
J39nB447_p0398b12║湖聚集，四海交參，梵缽滿堂，袈裟盈室。茲承慕大開
J39nB447_p0398b13║府并闔郡官僚不忘靈山舊識，豈期意外重逢，一言
J39nB447_p0398b14║契合，傾念護持，堂室聿新，亭臺炳煥，布一天花雨，傳
J39nB447_p0398b15║雙桂心燈。又兼諸禪不遠而來，眾信不化而向，是以
J39nB447_p0398b16║立乎機境，行乎縱奪。你諸人應須借舟達岸，就路還
J39nB447_p0398b17║鄉，庶不負山僧婆心、官僚護念。若乃延延緩緩，因因
J39nB447_p0398b18║循循，不但東山這裏一期，縱使百千萬期終不能成
J39nB447_p0398b19║就也。」復舉：「真淨和尚云：『衲僧家無一處不是過量境
J39nB447_p0398b20║界、自在禪定。』喝一喝，云：『豈不是過量境界？』謦欬一聲，
J39nB447_p0398b21║云：『豈不是自在禪定？』」師云：「真淨和尚向音聲裏顯發
J39nB447_p0398b22║過量境界、自在禪定，檢點將來，秖可塞責初機，弗能
J39nB447_p0398b23║酬唱達者。若是山僧過量境界，無限青山閒裏眺；自
J39nB447_p0398b24║在禪定，半窗明月靜中觀。不特初機透脫，要且達者
J39nB447_p0398b25║圓通。」復顧左右，云：「且道真淨和尚顏面即今在甚麼
J39nB447_p0398b26║處？」撫禪床兩下，便歸方丈。
J39nB447_p0398b27║小參。「一從相聚在東山，九十春光彈指間，露地銕牛
J39nB447_p0398b28║須趁起，祖翁田地莫教閒。冒雨衝風兮，披星出而莫
J39nB447_p0398b29║厭；拖泥帶水兮，戴月歸以何妨？但得精勤種去，自然
J39nB447_p0398b30║豐稔收來。石屋和尚云：『若論此事，如農家耕田相似，
J39nB447_p0398c01║耕之以深、種之以時，所收必豐；耕之不深、種之非時，
J39nB447_p0398c02║所收必寡。』」遂以拂子打圓相，云：「這是祖翁田地，不辭
J39nB447_p0398c03║指出。」豎拂子，云：「這是露地銕牛，不辭牽出。」復顧左右，
J39nB447_p0398c04║云：「即今田已指明、牛已牽過，你諸人作麼生耕種？如
J39nB447_p0398c05║是，則不負聚首一朝、團圞三月，長連床邊七上八下，
J39nB447_p0398c06║無底缽內茹淡餐酸。倘或未能，更聽一偈：頂笠披簑
J39nB447_p0398c07║苦莫辭，犁耙翻轉趁茲時，而今若不深深種，秋後依
J39nB447_p0398c08║然倉廩虛。」
J39nB447_p0398c09║為藩憲玉鉉柯護法對靈小參。「楊柳低垂象外春，桃
J39nB447_p0398c10║花斜吐生前面，乘時陞座說無生，直指亡靈登覺岸。」
J39nB447_p0398c11║舉拂子，云：「見麼？見處明，頭頭無不光輝。」擊案，云：「聞麼？
J39nB447_p0398c12║聞處通，處處悉皆透脫。如是，則知我玉翁柯大檀越
J39nB447_p0398c13║未舉心而已陟九蓮臺畔，不動步而早入八德池中。
J39nB447_p0398c14║況我公平日雖遊宦海，意注宗乘，志篤水雲，情深龍
J39nB447_p0398c15║象，陶然而塵塵自得，卓爾而處處無羈，積德施仁，育
J39nB447_p0398c16║民柱國，無不是固有之真、本然之道，又何須山僧考
J39nB447_p0398c17║鐘伐鼓、豎拂拈椎而謂之說法資薦耶？正所謂：瑪瑙
J39nB447_p0398c18║階前重砌玉，琉璃殿上更懸珠。敢問諸山達士：一會
J39nB447_p0398c19║高流，如何是玉翁大檀越不假修證一句？聳聳青山
J39nB447_p0398c20║扶日月，悠悠流水遶山河。」
J39nB447_p0398c21║為臬憲素徵曹護法對靈小參。「彤雲舒嶺岫，梅雪點
J39nB447_p0398c22║江濱，本自無來去，如何說死生？」顧左右，云：「既無生死，
J39nB447_p0398c23║又非來去，且道素翁曹大檀越一靈真性在甚麼處？」
J39nB447_p0398c24║舉拄杖，云：「見麼？於此見得，始知嶺岫彤雲悉露本來
J39nB447_p0398c25║面目，江濱梅雪全彰佐國真風，雖來來去去而不為
J39nB447_p0398c26║來去顢頇，死死生生不為死生籠罩。到這裏，則拿問
J39nB447_p0398c27║貪酷之權與成佛證祖之心不別，伸理冤枉之政與
J39nB447_p0398c28║利生接物之道無殊。正恁麼時，如何是即事契理一
J39nB447_p0398c29║句？隨順世緣無罣礙，涅槃生死等空花。」
J39nB447_p0398c30║為糧憲慈母李太夫人對靈小參。「嶺月光流繡闥，池
J39nB447_p0399a01║蓮香散錦堂，不必更尋歸路，即此便是西方。」揮拂子，
J39nB447_p0399a02║召大眾，云：「諸昆仲！還會李太夫人不離當處，悟證無
J39nB447_p0399a03║生法忍麼？倘若會得，始知塵心即是佛心，此岸無非
J39nB447_p0399a04║彼岸，說甚麼風雲十萬里，山水八千程？所以道：無邊
J39nB447_p0399a05║剎海，自他不隔於毫端；十世古今，始終不離於當念。
J39nB447_p0399a06║正恁麼時，如何是李太夫人直下高超，不假資薦一
J39nB447_p0399a07║句？白雲原自棲峰頂，綠水何曾離澗邊？」
J39nB447_p0399a08║為林埜上座對靈小參。「長空瑞木飄，大地琉璃結，請
J39nB447_p0399a09║我說無生，牙疼道不得（師是日患牙疼）。先哲云：佛法大有，只
J39nB447_p0399a10║是牙痛。」顧左序，云：「識山僧痛處麼？」遂高聲云：「哎喲！哎
J39nB447_p0399a11║喲！」顧右序，云：「還識山僧不痛處麼？」亦高聲云：「哎喲！哎
J39nB447_p0399a12║喲！如是始知林埜上座來不滯於生、去不礙於滅，踏
J39nB447_p0399a13║碎兩重關，千江一片月。正與麼時，如何是即事指南
J39nB447_p0399a14║一句？不須更問去來關，薦取牙疼這一訣。如何是這
J39nB447_p0399a15║一訣？」復高聲云：「哎喲！哎喲！」
J39nB447_p0399a16║為法主矩度和尚對靈小參。「解脫清涼月，金剛堅固
J39nB447_p0399a17║幢，銕牛生犢子，脫體露堂堂。只此一法，惟我矩公和
J39nB447_p0399a18║尚證之矣。所以耆年碩德、高節古風，樸實住世沒半
J39nB447_p0399a19║點攀緣，本色教化無些子裝飾，一滴楊枝灑遍穢邦
J39nB447_p0399a20║淨土，十卷《楞嚴》講得天雨花飛，真教乘之梁棟，實末
J39nB447_p0399a21║法之光明幢也。吾儕與公情深江海、義重丘山，雖門
J39nB447_p0399a22║庭建立有殊，而風規闡化不別。於戲！胡為法社之不
J39nB447_p0399a23║幸而天奪我良朋，遂使講筵月冷、後學無依？雖然，且
J39nB447_p0399a24║喜七十年前行雲流水實無所來，七十年後海湛空
J39nB447_p0399a25║澄亦無所去，然則去來無相，更有何物之可悼哉？既
J39nB447_p0399a26║無可悼，即今供設伊蒲、茶傾紫筍、香焚牛首、炬點蘭
J39nB447_p0399a27║膏，又是甚麼意旨？」良久，云：「佛法固如是，人情不可無。」
J39nB447_p0399a28║為大中丞梅公閻大檀越對靈小參。「生而無生，嶺上
J39nB447_p0399a29║白雲；滅而不滅，水中明月。生滅既無千，有何法可說？」
J39nB447_p0399a30║拈拄杖，云：「然而這個消息是我都憲大檀越不修而
J39nB447_p0399b01║修、不證而證矣，所以臨終之際妙心澄淨、正念昭彰
J39nB447_p0399b02║而無些子留礙。況我公平日優游宦海，宦海不能困
J39nB447_p0399b03║其智；受用錦玉，錦玉不能縛其用。且蒞任黔南五載，
J39nB447_p0399b04║仁和若春風、慈愛如甘雨，凡士、農、工、商莫不霑其潤
J39nB447_p0399b05║澤，又兼興崇蘭若、莊嚴佛乘，凡方袍圓頂無不叨其
J39nB447_p0399b06║弘護，可謂一路福星、萬家生佛。於戲！何黔地之福淺
J39nB447_p0399b07║而相星一旦還天，致令緇素含悲、山林墮淚？正恁麼
J39nB447_p0399b08║時，坐斷生滅則且置，得大自在一句作麼生道？道崇
J39nB447_p0399b09║一貫意何堅？祿享萬鍾只淡然，生滅兩關俱不觸，當
J39nB447_p0399b10║空寶月鎮長圓。」
J39nB447_p0399b11║
J39nB447_p0399b12║　　　（蓬萊永興寺嗣法門人性堅，捐刻
J39nB447_p0399b13║　　本師和尚語錄第五卷，附藏流通。伏願慈風永用
J39nB447_p0399b14║　　　於禪林，慧日長明於佛土。
J39nB447_p0399b15║　　　康熙戊寅歲季夏月吉旦。
J39nB447_p0399b16║　　　　　　　　　板藏嘉禾楞嚴經坊。）
J39nB447_p0399b17║
J39nB447_p0399b18║
J39nB447_p0399b19║
J39nB447_p0399b20║東山梅溪度禪師語錄卷第五終