J39nB447_p0399c01║東山梅溪度禪師語錄卷第六
J39nB447_p0399c02║嗣法門人真解等編
J39nB447_p0399c03║茶話
J39nB447_p0399c04║文應運設茶。「孰把春風剪碎來，山堂夜夜共銜杯。於
J39nB447_p0399c05║中有箇搜腸訣，喫著令人夢眼開。」
J39nB447_p0399c06║韓道啟設茶。舉杯示眾云：「會麼？」眾無對。師以拄杖左
J39nB447_p0399c07║右打，云：「山僧夜夜飲春毛，劈腹剜心為爾曹，總為爾
J39nB447_p0399c08║曹不解會，故拈拄杖打驢腰。」
J39nB447_p0399c09║無邊林居士設茶。「俗筵以酒敘話，僧舍敘話飲茶。茶
J39nB447_p0399c10║酒雖然各別，要且事同一家。如何是同的道理？歲歲
J39nB447_p0399c11║農霜潑菊花。」
J39nB447_p0399c12║黃相寰設茶。「數色名園果，一杯春露茶。大家同飲啖，
J39nB447_p0399c13║幾個不粘牙。」
J39nB447_p0399c14║張恭人設茶。「山月似鏡明，杯茗如玉碧，消息在其中，
J39nB447_p0399c15║諸人識不識？若識，則寒山比的、趙州道的，無不冰釋。」
J39nB447_p0399c16║熊有貴設茶。「昨夜焚香飲雀舌，今宵剪燭醉龍團，燭
J39nB447_p0399c17║光炯炯輝猊座，香氣騰騰噴綺筵。這冤家當陽即是，
J39nB447_p0399c18║轉念被瞞。」顧左右云：「還有不被瞞者麼？」
J39nB447_p0399c19║吳可安設茶。「劫前那一段，猶如生銕片，若能嚼破他，
J39nB447_p0399c20║何愁不了辦？」
J39nB447_p0399c21║除夕茶話。「處處梅花開似玉，家家爆竹嚮如雷，山僧
J39nB447_p0399c22║無別為分歲，一個清清茶一杯。雖然，且道是甚麼滋
J39nB447_p0399c23║味？若也識得，何夕可除？如其未能，明朝新歲。」
J39nB447_p0399c24║茶話。「昨日三十，今日初一，大家共喫茶，莫將口打濕。
J39nB447_p0399c25║若將口打濕，拄杖劈頭擊。」
J39nB447_p0399c26║臘八茶話。「鐘停鼓歇夜沉沉，大家相聚喫山茗。其中
J39nB447_p0399c27║滋味如親識，不須天上覓明星。」
J39nB447_p0399c28║熊居士設茶。師指燈花召侍僧曰：「摘取來。」僧無對，乃
J39nB447_p0399c29║云：「金牛喚眾喫飯，趙老呼僧飲茶，惟有山僧迥別教
J39nB447_p0399c30║人摘取燈花。且道與二尊宿相去多少？」維那云：「不隔
J39nB447_p0400a01║一些。」師起身云：「謝熊居士茶。」
J39nB447_p0400a02║中秋茶話。「靄靄白雲垂逕岸，飄飄黃葉落江濱，五湖
J39nB447_p0400a03║衲子齊雲集，一個盃中月一輪。」以拂子打圓相，下座。
J39nB447_p0400a04║解制茶話。「自從結制九旬來，夜夜烹茶共舉杯，獨有
J39nB447_p0400a05║今宵分外別，震威一喝吼如雷。」喝一喝，云：「聞麼？若也
J39nB447_p0400a06║聞得，始知十月十五布袋未曾結卻，正月十五布袋
J39nB447_p0400a07║未曾解開。」
J39nB447_p0400a08║端午茶話。「日日橫談豎說，朝朝捏聚打開，與麼漏逗
J39nB447_p0400a09║無別，要透祖意西來。如何是祖意西來？角黍堆盤茶
J39nB447_p0400a10║滿杯。」
J39nB447_p0400a11║瑞麟居士設茶。「經餘田舍煙村，歷遍山巔麓足。劫前
J39nB447_p0400a12║一片信心，特從這裏拈出。如何是瑞麟居士的信心？
J39nB447_p0400a13║杯裏新茗碧如玉。」
J39nB447_p0400a14║孔居士設茶。「白雪浮甌撲鼻香，飲著風生兩腋涼。滋
J39nB447_p0400a15║味雖然只這是，定要當人親口嘗。」
J39nB447_p0400a16║茶話。「莫管雀舌龍團，只須信口喫去。咬著趙州道的，
J39nB447_p0400a17║頓令生死瞥地。」
J39nB447_p0400a18║秦繼淳設茶。「風自清兮雲自淡，檀那信手煎團片。莫
J39nB447_p0400a19║教徒飲月明前，要識香甜那一段。」
J39nB447_p0400a20║林自奇設茶。「檀越設茶請開示，啟口奈乎無一字。」以
J39nB447_p0400a21║拂子畫圓相，云：「直須嚼碎這些兒，弄箸舉杯無不是。」
J39nB447_p0400a22║寶山設茶。師以拂子畫圓相，云：「秪這箇不從雨前摘
J39nB447_p0400a23║來，亦非鼎中煎出，有人喫著些兒，憑教通身換骨。」
J39nB447_p0400a24║中秋設茶。「中秋佳節是今夕，監院設茶普請喫，芝麻
J39nB447_p0400a25║餅比月輪圓，不必區區天上覓（是夜無月）。」
J39nB447_p0400a26║佛事
J39nB447_p0400a27║大興寺為本師靈隱老人舉哀。「不違悲願降南閻，幾
J39nB447_p0400a28║向煙波駕銕舡，焂爾西攜隻履去，泥牛石虎盡潛然。
J39nB447_p0400a29║恭惟本師老人，道明日月，德合乾坤，住世四十三秋，
J39nB447_p0400a30║利生一十七載。神機迅捷，劈開荊棘路，海口讚不能；
J39nB447_p0400b01║慧辯幽玄，坐斷是非關，佛眼覷不見。棒似三春之雨，
J39nB447_p0400b02║喝如五夜之雷，指月印可禪心，拈花流通正眼。在處
J39nB447_p0400b03║抽釘拔楔，不離本分鉗鎚；隨方打鎖敲枷，詎越單傳
J39nB447_p0400b04║旨趣？將謂萬世法幢，不期一朝撒手，以至人天失仰，
J39nB447_p0400b05║龍象無依，竹帶煙愁，花含露淚。雖然，大眾還知吾師
J39nB447_p0400b06║去處麼？如是，則知淨法界身本不生滅，大悲願力示
J39nB447_p0400b07║有去來。倘或未知，不免白雪半甌，枯煙一瓣，換手搥
J39nB447_p0400b08║胸，哀聲不斷。」
J39nB447_p0400b09║為月用髮翁起龕。以杖擊龕云：「棒頭開正眼。」喝一喝
J39nB447_p0400b10║云：「喝下悟無生，一月千江印，風光遍界明。正恁麼時，
J39nB447_p0400b11║起龕一句作麼生道？東澗水流西澗水，南山雲送北
J39nB447_p0400b12║山雲。」卓拄杖，引之而出。
J39nB447_p0400b13║為法兄大慈和尚起龕。「碧桃吐玉，翠柳拖金，雨灑如
J39nB447_p0400b14║膏，雲飛似鶴。」召大眾云：「且道是乾坤現瑞之時、吾兄
J39nB447_p0400b15║撒手之際？者裏分析得出，始知吾兄不來相而來、不
J39nB447_p0400b16║去相而去；其或未然，殃及兩堂雲水客，一聲佛送翠
J39nB447_p0400b17║微西。」卓拄杖，引之而出。
J39nB447_p0400b18║為母歸元尼舉哀。「毀形終志在林泉，共話無生幾度
J39nB447_p0400b19║年？今日功圓先我去，獨留孤月照溪邊。恭惟生母歸
J39nB447_p0400b20║元比丘尼，七旬寄世，六臘披緇，淡泊同甘，寂寥共守。
J39nB447_p0400b21║比望舞彩長年，承歡永日，不意花收果熟，行滿功成，
J39nB447_p0400b22║致使木人傷感，石女悲思。今則香焚寶鼎，燭耀雲龕，
J39nB447_p0400b23║公案現成，應須剖決。」遂指龕召大眾云：「還知我母不
J39nB447_p0400b24║來而來、不去而去麼？若也知得，何哀可舉？何白可披？
J39nB447_p0400b25║脫或未能，只得厚著本來真面目，且隨世諦哭哀哀。」
J39nB447_p0400b26║起龕。「謖謖寒風拂面來，紛紛白雪凌空散，十方龍象
J39nB447_p0400b27║悉雲臨，同送我慈登覺岸。」卓杖，引之而出。
J39nB447_p0400b28║入塔。以杖擊塔頂，云：「無鬚鎖子透出，無縫塔門開已，
J39nB447_p0400b29║我慈七十生緣，今日收歸者裏。」遂投骨掩塔戶，云：「大
J39nB447_p0400b30║眾！還知我慈受用處麼？峰巒萬疊千秋供，日月兩輪
J39nB447_p0400c01║億載燈。」
J39nB447_p0400c02║到晉寧盤龍蓮峰大慧照禪師塔前拈香。「參明趙老
J39nB447_p0400c03║一無字，結得如來三世冤，脫去盤龍四百載，山青水
J39nB447_p0400c04║綠尚依然。恭惟盤龍具足堂上蓮峰大慧照禪師，元
J39nB447_p0400c05║代禪宗，南滇寶筏，直指之風匪化而化，單傳之道不
J39nB447_p0400c06║弘而弘，致令蒼山洱水聞風稽首，碧雞金馬聽令傾
J39nB447_p0400c07║誠，所以光綿具足，瑞永盤龍。不肖某雖生異世，要且
J39nB447_p0400c08║同風，敢問大眾畢竟以何為驗？」遂拈香云：「須知綠水
J39nB447_p0400c09║皆涵月，莫謂青山不鎖雲。」
J39nB447_p0400c10║到雞山迦葉殿拈香。「踏開無數雲山，經了許多風雨，
J39nB447_p0400c11║誰知金色頭陀原來只在者裏？」顏左右云：「見麼？若也
J39nB447_p0400c12║見得，則正法眼藏也在者裏，涅盤玅心亦在者裏；不
J39nB447_p0400c13║然，只得拈香一瓣，倒身三禮。」拈香展禮竟，復頌云：「一
J39nB447_p0400c14║自花枝信手拈，破顏微笑荷單傳，金襴委付真風迥，
J39nB447_p0400c15║玉偈流通玅旨玄。非但竺乾燈焰焰，還教震旦派綿
J39nB447_p0400c16║綿，不因遠繼瞿曇脈，詎敢來茲若是宣？」
J39nB447_p0400c17║剃度。「吹毛寶劍白如銀，拔出當陽孰敢親。非但剃除
J39nB447_p0400c18║鬚與髮，頓教當下絕根塵。」
J39nB447_p0400c19║剃度。「三寸金刀不等閒，拈來光焰逼人寒，與麼一掃
J39nB447_p0400c20║煙雲盡，孤月珊珊當下圓。」
J39nB447_p0400c21║剃度。「子母多年求出塵，大都有願在吾門。今朝剪去
J39nB447_p0400c22║堂前草，一色花開劫外春。」
J39nB447_p0400c23║盂蘭會放生。「風敲桐葉凌青漢，露點芙蓉綻碧池，眼
J39nB447_p0400c24║底分明絕蓋覆，眾生自是路頭迷。今日是我闔郡檀
J39nB447_p0400c25║那并諸山禪德，於一毫端建茲勝會，敦請山僧說大
J39nB447_p0400c26║法要，為諸含識直指路頭。」遂以拄杖當頭一劃，云：「還
J39nB447_p0400c27║識此個路頭麼？若也識得，始知盡虛空是清淨身，遍
J39nB447_p0400c28║法界是直截路，勿論鱗甲羽毛俱成正覺，胎卵濕化
J39nB447_p0400c29║共證真常，說甚麼迷之與悟、升之與沉？所以道：心同
J39nB447_p0400c30║虛空界，示等虛空法，證得虛空時，無是無非法。且乘
J39nB447_p0401a01║時信步一句作麼坐道？鐘鼓輕敲聞遠近，香雲靉靆
J39nB447_p0401a02║覆高低。」遂放生，云：「當陽揭示無遮障，透出從教任所
J39nB447_p0401a03║之。」
J39nB447_p0401a04║盂蘭會放生。以拄杖打圓相，云：「會麼？這裏會得便會，
J39nB447_p0401a05║三點如星象，橫鉤似月斜，披毛從此得，成佛也由他。
J39nB447_p0401a06║脫或未會，不免刻水成文去也。」以拄杖卓左邊，云：「這
J39nB447_p0401a07║是披毛戴角。」卓右邊，云：「這是成佛作祖的。當陽如
J39nB447_p0401a08║委悉，不用別尋思。到這境界，無一眾生不開正眼，無
J39nB447_p0401a09║一眾生不入圓明。既然如是，只如今日指破破頭，信
J39nB447_p0401a10║步還鄉一句作麼生道？頭頭盡是菩提路，處處無非
J39nB447_p0401a11║極樂天。」遂放生，云：「當下翻身驀直去，更嫌何處不超
J39nB447_p0401a12║然？」
J39nB447_p0401a13║為慈容舉火。「昨夜一天月，今日滿山雪，消息甚分明，
J39nB447_p0401a14║慈禪徹未徹？若也徹，始知無去無來、非生非滅；脫或
J39nB447_p0401a15║未能，不免放出火光與伊直下剿絕。」攛下火炬，云：「信
J39nB447_p0401a16║步莫教遲，徑入無生國。」
J39nB447_p0401a17║為靜覺起龕。以拄杖劃一劃，云：「來從此來，去從此去，
J39nB447_p0401a18║撩起便行，莫教擬議。」卓拄杖，引之而出。
J39nB447_p0401a19║舉火。「解開冬月襖，脫卻夏天衫。」下火云：「火滅煙消後，
J39nB447_p0401a20║新新一朵蓮。」
J39nB447_p0401a21║為聖先起龕。以拄杖擊龕，云：「劈開生死機關。」劃一劃，
J39nB447_p0401a22║云：「劃斷去來道路。翩翩隻履如飛，佛也留他不住。」卓
J39nB447_p0401a23║拄杖，引之而出。
J39nB447_p0401a24║舉火。「披風度雨入滇邦，為禮雞山古道場，剛欲攜笻
J39nB447_p0401a25║旋浙水，不期撒手在龍陽。」以火炬打圓相，云：「聖先！聖
J39nB447_p0401a26║先！還會不隔處麼？倘若會得，始知頭頭本國、處處故
J39nB447_p0401a27║鄉，說甚麼山遙海闊、路遠天長？脫或未能，直須火裏
J39nB447_p0401a28║翻觔斗，自然隨處得風光。」遂攛下火炬。
J39nB447_p0401a29║為淨月侍者起龕。「侍我巾瓶十八年，幾經辣掌與麤
J39nB447_p0401a30║拳，不期撒手東山上，脫體風光淨月圓。雖然若是，且
J39nB447_p0401b01║轉身吐氣一句又作麼生？普請大家出隻手，扶起死
J39nB447_p0401b02║中不死人。」遂以拄杖擊龕，引之而出。
J39nB447_p0401b03║為東山知如髮師舉哀。「一從違座入南滇，雁杳魚沉
J39nB447_p0401b04║十四年，今日歸來進菽水，不期隻履又西還。蒼天！蒼
J39nB447_p0401b05║天！何得了緣太速、撒手甚忙？致令捨身巖搥胸震地，
J39nB447_p0401b06║來仙硐跌足驚天。雖然若是，大眾還知吾師生滅無
J39nB447_p0401b07║于、去來不礙處麼？設或未知，不免一瓣枯煙拈鼎內，
J39nB447_p0401b08║兩行酸淚落龕前。」
J39nB447_p0401b09║起龕。「峰頭雪化寒初解，澗底冰消暖乍還，普請緇流
J39nB447_p0401b10║齊合十，送師直上涅槃山。」卓拄杖，引之而出。
J39nB447_p0401b11║入塔。「嶺外西風瑟瑟來，林間黃葉飄飄落，驀然無縫
J39nB447_p0401b12║塔門開。」遂入骨，云：「收取吾師這一著。」
J39nB447_p0401b13║為清傳沙彌舉火。「傳沙彌，傳沙彌，生受吾教育，死受
J39nB447_p0401b14║吾提持。」顧左右，云：「生死且置，且道教育提持個甚麼？」
J39nB447_p0401b15║以火把打圓相，云：「還委悉也未？若能委悉，始知生死
J39nB447_p0401b16║不能縛，來去不能羈；其或未然，不免當陽撥出性空
J39nB447_p0401b17║火，徑送西方八德池。」遂攛下火炬。
J39nB447_p0401b18║為法兄西竺和尚起龕。師以杖擊龕，云：「棒敲桐葉和
J39nB447_p0401b19║雲墜。」喝一喝，云：「喝震蘆花映水開，無限秋光留不住，
J39nB447_p0401b20║翩翩隻履向西迴。恭惟法兄西竺和尚，心清水月，性
J39nB447_p0401b21║潔冰壺，掩關藥王宮中，頓空知見；續燈普門堂上，歡
J39nB447_p0401b22║忭人天。孤峻處，似峰巒卓爾；瀟灑處，如雲鶴飄然。所
J39nB447_p0401b23║以，緣結宰官，名喧宇宙，將謂長光濟道，豈期信步蓮
J39nB447_p0401b24║邦？雖然示有去來，要且本無生滅。不見道：處生死流，
J39nB447_p0401b25║驪珠獨耀於滄海；踞涅槃岸，桂輪孤朗於碧天。正恁
J39nB447_p0401b26║麼時，如何是發送雲龕一句？兩班仙樂驚雲漢，一路
J39nB447_p0401b27║香煙擁稻畦，高舉洪名六字號，大家相送過前溪。」卓
J39nB447_p0401b28║杖，引之而出。
J39nB447_p0401b29║入塔。師以拂子指塔云：「這無縫塔本自成現，不假功
J39nB447_p0401b30║勛，磨風雨而不磷，亙古今而不壞，是故三世能仁以
J39nB447_p0401c01║之收因結果，歷代開士以之倒臥橫眼，今我西兄和
J39nB447_p0401c02║尚以之潛縱斂跡。敢問大眾：未審此塔從甚麼處出
J39nB447_p0401c03║現，而能有如此之殊勝奇特？若檢點得出，始知此塔
J39nB447_p0401c04║人人本有、個個不無，曠大劫來於其中間出入無礙。
J39nB447_p0401c05║如其不爾，且看據款結案，群峰聳翠如屏，一水拖藍
J39nB447_p0401c06║若帶。」遂入骨掩塔戶云：「全身放下其中，永證金剛不
J39nB447_p0401c07║壞。」
J39nB447_p0401c08║為潘憲玉鉉柯護法舉火。「七年美政播全黔，民亦安
J39nB447_p0401c09║兮國亦安，不意功圓撒手去，人非人等盡潸然。恭惟
J39nB447_p0401c10║玉翁柯大檀越，貴陽方伯，佛國金湯，舒補袞調羹之
J39nB447_p0401c11║手，扶天南半壁；運即此證彼之心，輔濟北一宗。殘黎
J39nB447_p0401c12║託以庇庥，荒徼仗其膏澤，所以聲揚萬里，名聞九重，
J39nB447_p0401c13║將謂福星永照，豈期竺國俄歸？非惟方袍圓頂無以
J39nB447_p0401c14║具瞻，亦且黃童白叟失其依怙。雖死生非有，談到公
J39nB447_p0401c15║之仁愛，綠水青山悉皆哽慟；然來去本空，話及公之
J39nB447_p0401c16║慈和，蒼松翠竹莫不含悲。」遂以火把打圓相，顧兩序
J39nB447_p0401c17║云：「且道是死生耶？來去耶？倘若會得，便會玉翁柯大
J39nB447_p0401c18║檀越來去本空，死生不礙，雖官居二品不以為榮，祿
J39nB447_p0401c19║享萬鍾不以為貴，一一了於意地，般般空於眼根，任
J39nB447_p0401c20║性如如，隨情落落。脫或未能，不免將此性空真火而
J39nB447_p0401c21║與我公收因結果去也。性空真火實優哉，觸著些兒
J39nB447_p0401c22║燦九垓。」攛下火炬云：「今日為公親舉出，宰官身脫現
J39nB447_p0401c23║如來。」
J39nB447_p0401c24║為厥中禪師起龕。師以杖擊龕，云：「棒頭花劈去來路。」
J39nB447_p0401c25║喝一喝，云：「喝下澄空迷悟機，放出衝霄銕鷂子，涅槃
J39nB447_p0401c26║山上撲雲飛。」卓杖，引之而出。
J39nB447_p0401c27║為姜文達舉火。「石虎巖前嘯晚風，泥牛波底吼明月，
J39nB447_p0401c28║欲知非滅亦非生。」拈拄杖，云：「定要了明此一訣。然此
J39nB447_p0401c29║一訣，多少人不能當陽領會，直下荷擔，一味作空花
J39nB447_p0401c30║活計、幻夢生涯，殊不知富貴花間露，榮華水上漚。」復
J39nB447_p0402a01║拈拄杖，云：「惟此一訣，亙古今而不變，歷天地以長存，
J39nB447_p0402a02║放之則充塞太虛，卷之則不立些子。倘若會得，則石
J39nB447_p0402a03║虎嘯風全彰妙有，泥牛吼月盡露真機，又何生之可
J39nB447_p0402a04║生？何滅之可滅？其或未然，不免助汝性空一把火，霎
J39nB447_p0402a05║時煆出本來真。」遂下火。
J39nB447_p0402a06║為祿藜和尚舉火。「祿公！祿公！常將兔角挑明月，慣把
J39nB447_p0402a07║龜毛束太空，恰好同撐如是道，豈期隻履逐西風？致
J39nB447_p0402a08║令法門失準、緇素無依，四山生慘淡之雲、萬壑結淒
J39nB447_p0402a09║清之雨。然雖若是，幸有來來實不來、去去實不去的，
J39nB447_p0402a10║為你諸人塵塵現清淨身、剎剎出廣長舌，還委悉麼？
J39nB447_p0402a11║若能委悉，始知祿公和尚涅槃城裏高懸慧日、生死
J39nB447_p0402a12║海中倒駕銕船，說甚麼雪解山巒在、花殘香骨存？正
J39nB447_p0402a13║與麼時，不觸生滅。去來則且置，如何是不負同門道
J39nB447_p0402a14║誼一句？一自相逢東嶺端，陽春白雪幾盤桓，今朝歸
J39nB447_p0402a15║去無餘贈。」下火。云：「惟助性空火一攢。火一攢，煉出圓
J39nB447_p0402a16║明那顆丹。」鼓掌呵呵便行。
J39nB447_p0402a17║為嘯竹禪孫起龕。「若謂有去來，笑殺木人、石女；若謂
J39nB447_p0402a18║無去來，亦笑殺木人、石女。」拈拄杖，云：「正當恁麼時，還
J39nB447_p0402a19║是有去來耶？無去來耶？於此會得，始知我嘯竹禪孫
J39nB447_p0402a20║兩頭坐斷，中道不立，廓若太虛，明如杲日；其或未然，
J39nB447_p0402a21║引旛縹緲如龍躍，相送雲龕過碧山。」以杖擊龕，云：「起。」
J39nB447_p0402a22║秉炬。「力辭台嶺來，決志東山上，七載侍巾瓶，幾經喝
J39nB447_p0402a23║與棒，秪相他年繼我宗，豈期一旦失其望？致令山水
J39nB447_p0402a24║嗟吁，花鳥惆悵，休惆悵。」以火打圓相，云：「惟有這些子
J39nB447_p0402a25║不礙去來，不妨收放。然雖若是……」遂以火指龕，云：「且道
J39nB447_p0402a26║這些子著向甚處？」復云：「四大本來空，五蘊無非妄。」下
J39nB447_p0402a27║火，云：「盡情付與祝融君，鍛出真金無比況。」
J39nB447_p0402a28║為法主矩度和尚舉火。「瑞木半天飛北嶺，梅花幾點
J39nB447_p0402a29║放南枝，霎然翻轉乾坤色，隻履西歸正此時。恭惟矩
J39nB447_p0402a30║公和尚降蹟滇海，披緇黔山，紹完公之衣缽，弘鷲嶺
J39nB447_p0402b01║之風規。經論講時，岌岌青山點道；毘尼演處，悠悠綠
J39nB447_p0402b02║水揚眉。所以，萬姓皈心，中丞贈偈，將謂百世慈航，豈
J39nB447_p0402b03║期一朝撒手？致令猿鶴舉哀，山林披白。正恁麼時，收
J39nB447_p0402b04║因結果一句作麼生道？白雲來去本無心，明月升沉
J39nB447_p0402b05║非有意，秪因覷破這些兒，把住放行無不是。」顧左右，
J39nB447_p0402b06║云：「還知矩公和尚把住放行處麼？脫或未能，試看火
J39nB447_p0402b07║蓮光燦後，一顆摩尼照大千。」遂攛下火炬。
J39nB447_p0402b08║入塔。「這畔花收，那邊果熟。七十生緣，千足萬足。雖然
J39nB447_p0402b09║若是，如何是全身放下一句？」遂入骨，掩塔戶云：「一具
J39nB447_p0402b10║黃金鎖子骨，收歸窣堵不通風。凍雲幾片凌空結，梅
J39nB447_p0402b11║雪千枝四面封。四面封，金剛永證在其中。」復舉：「南陽
J39nB447_p0402b12║忠國師因唐代宗皇帝問：『和尚百年後所須何物？』師
J39nB447_p0402b13║曰：『與老僧造個無縫塔。』帝曰：『請師塔樣。』師良久，帝不
J39nB447_p0402b14║會。」顧左右云：「忠國師塔樣且置，今日有問：『如何是矩
J39nB447_p0402b15║度和尚塔樣？』山僧向道：『高著眼。』且道是同是別？雖然
J39nB447_p0402b16║一樣丹青手，寫出規模各不同。」
J39nB447_p0402b17║掃髮師知如果公塔。師拈香上供畢，乃云：「三十二年
J39nB447_p0402b18║前何其恨多？三十二年後何其愛多？正當三十二年，
J39nB447_p0402b19║還是恨不肖徒的是？愛不肖徒的是？大眾試定當▆。
J39nB447_p0402b20║若定當得，庶不負先師抱死志於斯山，飛錦書而召
J39nB447_p0402b21║我，以至團圞三月，決別一朝，到此則三十二年前之
J39nB447_p0402b22║恨冰消瓦解，三十二年後之愛瓦解冰消。不然，未免
J39nB447_p0402b23║香爇一爐丹靄裏，茶傾三盞翠雲中，既然源本無忘
J39nB447_p0402b24║失，常寂光應照嶺東。」
J39nB447_p0402b25║掃髮翁月川惠公塔。師躬行祭掃已，乃云：「一從拜別
J39nB447_p0402b26║堵波前，杖履南滇十四年，今日歸來拈帚柄，山環水
J39nB447_p0402b27║遶尚依然。如是，則知我師翁悲願猶存、常光尚照，不
J39nB447_p0402b28║肖孫今日拈一瓣香、點一碗茶，不過表其森森木本、
J39nB447_p0402b29║湛湛水源，至若恢弘祖道、模範人天，若非雙桂傳燈、
J39nB447_p0402b30║普門續焰，則東山門庭何以臻此？敢問大眾：且兩彩
J39nB447_p0402c01║一賽的句作麼生道？珊珊一月圓如鏡，半照寒江半
J39nB447_p0402c02║照天。」
J39nB447_p0402c03║掃生母歸元比丘尼塔。「自別西城十六年，滄桑更變
J39nB447_p0402c04║意悠然，歸來且喜方墳在，苕帚柄兒重復拈。」遂拈帚
J39nB447_p0402c05║柄，顧左右云：「諸昆仲還會麼？於此會得，則難盡之忠
J39nB447_p0402c06║不盡而盡，難全之孝不全而全，說甚麼蓼莪之賦、風
J39nB447_p0402c07║木之悲？到這裏非惟解脫生身之母，則三世考妣、歷
J39nB447_p0402c08║劫親煙無不解脫去也。還委悉麼？但得豁開正法眼，
J39nB447_p0402c09║等閒何處不酬恩？」
J39nB447_p0402c10║到旗山，掃本師靈隱老人塔。豎拂子，云：「祖道中興氣
J39nB447_p0402c11║岸豪，𧦳方無不仰風高，雖然隻履西歸去，尚有兒孫
J39nB447_p0402c12║繼祖曹。恭惟本師先老和尚法眼圓明，真風迥別，三
J39nB447_p0402c13║寸綿軟舌盡掃月露風雲，一腔慈忍力均灑香霖甘
J39nB447_p0402c14║雨，真度迷津之寶筏、開覺路之金繩。不肖福度親蒙
J39nB447_p0402c15║印可，恒抱慚惶，無一德之可長，曷寸念之能報？數十
J39nB447_p0402c16║年來雖弋龍釣鳳、琢玉追金，不過塞責門庭，未免玷
J39nB447_p0402c17║污宗教。今日到來，拈一瓣紫檀、奠半甌白雪，若喚作
J39nB447_p0402c18║酬法乳，卻被青山綠水笑；不喚作酬法乳，亦被青山
J39nB447_p0402c19║綠水笑。」召大眾，云：「還有證明得出者麼？」良久，云：「鷺鷥
J39nB447_p0402c20║翹足蘆花岸，一任漁人辯是非。」
J39nB447_p0402c21║到天童，掃祖翁密老人塔。「淅歷金風卷碧岑，扶疏丹
J39nB447_p0402c22║桂放幽林，八千里外撥雲至，秪為水源木本深。」以拂
J39nB447_p0402c23║子指塔，顧左右，云：「且道是本源耶？非本源耶？這裏分
J39nB447_p0402c24║析得出，始知我祖桐棺山頂擊碎破沙盆、禹門室內
J39nB447_p0402c25║奪來斷拂子、金粟山中揮雨棒，非但澄太湖萬頃之
J39nB447_p0402c26║月；太白峰頭震雷喝，豈止安南海千丈之瀾？燈分十
J39nB447_p0402c27║二座，燈燈續焰；派衍十三國，派派流芳。所以，聲震九
J39nB447_p0402c28║重，風高千古。不肖曾孫福（度）今日到來，拈一辯兜樓
J39nB447_p0402c29║婆香，穿祖鼻孔，要與我祖結天長地久之冤、山高水
J39nB447_p0402c30║深之恨。然雖若是，未審眾中有能若是者麼？若有，我
J39nB447_p0403a01║當再設伊蒲，亦如我祖供養；如無，只得自為拈香，穿
J39nB447_p0403a02║祖鼻孔去也。」遂拈起香，云：「即此是，離此是，說到忤逆
J39nB447_p0403a03║兒孫，直饒佛眼難覷。」便燒。
J39nB447_p0403a04║
J39nB447_p0403a05║
J39nB447_p0403a06║
J39nB447_p0403a07║
J39nB447_p0403a08║
J39nB447_p0403a09║
J39nB447_p0403a10║
J39nB447_p0403a11║
J39nB447_p0403a12║
J39nB447_p0403a13║
J39nB447_p0403a14║
J39nB447_p0403a15║
J39nB447_p0403a16║
J39nB447_p0403a17║
J39nB447_p0403a18║
J39nB447_p0403a19║
J39nB447_p0403a20║
J39nB447_p0403a21║機緣
J39nB447_p0403a22║僧問：「如何是黃龍三關？」師云：「從頭問將來。」僧云：「我手
J39nB447_p0403a23║何似佛手？」師云：「拈香撥火。」僧云：「我腳何似驢腳？」師云：
J39nB447_p0403a24║「涉水登山。」僧云：「人人有個生緣。」師云：「開口道著。」
J39nB447_p0403a25║僧問：「如何是一為無量？」師云：「春暖鳥聲碎，日高花影
J39nB447_p0403a26║重。」僧云：「如何是無量為一？」師云：「千峰勢到嶽邊止，萬
J39nB447_p0403a27║派聲歸海上消。」
J39nB447_p0403a28║僧問：「《楞嚴經》云『清淨本然』，云何忽生山河大地？」師云：
J39nB447_p0403a29║「問從何起？」
J39nB447_p0403a30║僧問：「和尚昔年棲止何處？」師豎拳云：「會麼？」僧云：「學人
J39nB447_p0403b01║是實問。」師云：「因汝實問，山僧實答。」
J39nB447_p0403b02║僧參，師問：「甚處來？」僧云：「滇南。」師云：「帶得昆池月來麼？」
J39nB447_p0403b03║僧無對。師云：「汝不從滇南來。」
J39nB447_p0403b04║僧問：「萬境俱起時如何？」師云：「寂。」僧云：「不起時如何？」師
J39nB447_p0403b05║云：「鬧。」
J39nB447_p0403b06║陳居士問：「和尚教弟子念阿彌陀佛，未審阿彌陀佛
J39nB447_p0403b07║在甚麼處？」師高聲云：「陳居士！」士應諾。師云：「在甚麼處？」
J39nB447_p0403b08║士躍然。
J39nB447_p0403b09║師宴坐，一僧向前作禮云：「學人無問，請和尚答話。」師
J39nB447_p0403b10║云：「山僧無答，請上座轉語。」
J39nB447_p0403b11║師翫月次，問眾云：「朗月當空時如何？」一僧云：「照破漆
J39nB447_p0403b12║桶。」一僧云：「惟我獨尊。」師云：「一隊無孔鐵鎚。」
J39nB447_p0403b13║碧松問：「如何是萬法歸一？」師云：「雲散天邊月。」松云：「一
J39nB447_p0403b14║歸何處？」師云：「春來樹上花。」
J39nB447_p0403b15║師問水月：「如何是你本來面目？」月於桌上畫一圓相，
J39nB447_p0403b16║師以袖拂去。月復畫，師便打。
J39nB447_p0403b17║師夜坐次，問大破：「尼父道：『以我為隱乎？吾無隱乎爾。』
J39nB447_p0403b18║且道不隱個甚麼？」破云：「不隱乎道。」師云：「如何是道？」破
J39nB447_p0403b19║請師講解。師指案頭燭云：「見麼？」破云：「見。」師云：「吾無隱
J39nB447_p0403b20║乎爾。」
J39nB447_p0403b21║僧持扇求偈，師云：「上座說，山僧寫。」僧云：「學人早已說
J39nB447_p0403b22║了，是和尚不聞。」師云：「山僧早已寫了，是上座不見。」
J39nB447_p0403b23║師夜坐次，碧松問：「燈光晃時如何？」師云：「黑漆漆。」松云：
J39nB447_p0403b24║「不晃時如何？」師云：「明歷歷。」
J39nB447_p0403b25║士問：「和尚曾讀儒書否？」師云：「不曾。」士云：「既不曾讀，如
J39nB447_p0403b26║何又識文字？」師云：「居士不妨疑著。」
J39nB447_p0403b27║僧問：「眼見色，耳聞聲，離卻聲色，請和尚道。」師云：「山僧
J39nB447_p0403b28║常在裏許。」
J39nB447_p0403b29║僧問：「戒、定、慧三學，那一學為尊？」師云：「我這裏一學也
J39nB447_p0403b30║無，問甚麼三學？」
J39nB447_p0403c01║暫到僧問：「學人千里而來，請和尚下棒。」師云：「山僧今
J39nB447_p0403c02║日不暇。」
J39nB447_p0403c03║僧問：「學人有枝無孔笛，請和尚一吹。」師云：「沒這閒工
J39nB447_p0403c04║夫。」
J39nB447_p0403c05║僧參，師問：「上座高隱甚處？」僧云：「遊遍天下。」師云：「踏著
J39nB447_p0403c06║無陰陽地否？」僧罔措，師云：「辜負艸鞋。」
J39nB447_p0403c07║僧問：「學人有口無底缽，欲供養和尚，未審納否？」師云：
J39nB447_p0403c08║「己所不欲，勿施於人。」
J39nB447_p0403c09║士問：「泥牛吼月，木馬嘶風，是有是無？」師驀頭一棒，云：
J39nB447_p0403c10║「是有是無？」
J39nB447_p0403c11║士問：「弟子業識茫茫，請和尚究竟。」師云：「你的業識在
J39nB447_p0403c12║甚麼處？」士云：「不知。」師云：「不知最親切。」
J39nB447_p0403c13║士問：「如何是觀自在時值雷鳴？」師云：「你還聞雷聲麼？」
J39nB447_p0403c14║僧問：「如何是古佛家風？」師云：「明月橫空照，清風匝地
J39nB447_p0403c15║來。」
J39nB447_p0403c16║僧問：「如何是臨濟機？」師便打。僧云：「如何是臨濟用？」師
J39nB447_p0403c17║亦打。僧作禮，師云：「還識機用麼？」僧擬議，師直打。
J39nB447_p0403c18║士問：「養妻活子的人參得禪否？」師云：「得。」士云：「從何處
J39nB447_p0403c19║下手？」師云：「看那養妻活子的是什麼人？」
J39nB447_p0403c20║僧問：「透過上頭關時如何？」師云：「死逼逼地。」僧云：「未透
J39nB447_p0403c21║時如何？」師云：「活潑潑地。」
J39nB447_p0403c22║師寓安順五顯祠，問慧穎禪人：「虎以肉為食，因甚不
J39nB447_p0403c23║食其子？」穎云：「是親者難滅。」師拈拄杖云：「是親是疏？」穎
J39nB447_p0403c24║喝，師亦喝。穎又喝，師便打。
J39nB447_p0403c25║僧參，師問：「到此作麼？」僧云：「久嚮道風，特來參禮。」師云：
J39nB447_p0403c26║「帶得甚麼來？」僧云：「帶得一頭水牯。」師云：「切莫犯人苗
J39nB447_p0403c27║稼。」僧作禮，師云：「淳哉！」
J39nB447_p0403c28║僧問：「和尚到處說法，未審誰是知音？」師以拂子擊香
J39nB447_p0403c29║案，云：「聞麼？」僧罔措。師云：「獨是汝不知。」
J39nB447_p0403c30║僧問：「拋戈棄甲時如何？」師云：「且喜天下太平。」
J39nB447_p0404a01║僧問：「如何是佛法大意？」師云：「風過樹多聲。」
J39nB447_p0404a02║士問：「弟子做工夫，心竅不開。」師厲聲云：「甚麼物礙汝？」
J39nB447_p0404a03║師寓師宗，趙難言率眾請示念佛參禪旨訣，師云：「山
J39nB447_p0404a04║僧這裏無佛無禪，開示個甚麼？」眾不契，師示偈云：「念
J39nB447_p0404a05║佛將心念，參禪假性參，性心成一片，無佛亦無禪。」
J39nB447_p0404a06║士問：「如何是西來意？」師云：「人▆看來短，山▆淡欲無。」
J39nB447_p0404a07║師入堂，見僧閱經，問：「大德！閱者是甚麼經？」僧云：「《金剛
J39nB447_p0404a08║經》。」師云：「見須菩提也未？」僧云：「見。」師云：「是甚面目？」僧云：
J39nB447_p0404a09║「與和尚相似。」師云：「影子也未見在。」僧云：「和尚又作麼
J39nB447_p0404a10║生？」師云：「描不成，畫不就。」
J39nB447_p0404a11║僧問：「如何是佛？」師云：「三十二相。」僧云：「如何是法？」師云：
J39nB447_p0404a12║「經律論藏。」僧云：「如何是僧？」師云：「方袍圓頂。」僧作禮。師
J39nB447_p0404a13║云：「佛法僧在甚麼處？」僧云：「和尚指示明白。」師劈頭三
J39nB447_p0404a14║棒。
J39nB447_p0404a15║僧問：「西來意即不問，如何是自己意？」師豎拳云：「會麼？」
J39nB447_p0404a16║撫軍慕公入山訪師次，公曰：「和尚明心見性之旨可
J39nB447_p0404a17║得聞乎？」師曰：「山僧無心可明，無性可見。」公曰：「無之一
J39nB447_p0404a18║字甚是親切。」師曰：「說個親切，早已支離了也。」公曰：「正
J39nB447_p0404a19║所謂認著依然還不是。」師曰：「依稀似曲纔堪聽，又被
J39nB447_p0404a20║風吹別調間。」公曰：「宗門中原來一點也著不得。」師曰：
J39nB447_p0404a21║「雖然若是，卻又滿眼滿耳。」公躍然而別。
J39nB447_p0404a22║太史黃公到山，問：「山光水色盈眸，竹籟松聲雜耳，意
J39nB447_p0404a23║旨如何？」師曰：「堂堂太史，如何被聲色蓋覆？」史曰：「因甚
J39nB447_p0404a24║蘇子瞻又道溪聲盡是廣長舌，山色無非清淨身？」師
J39nB447_p0404a25║曰：「不然。」史曰：「和尚如何？」師曰：「不見《般若經》云：『若以色
J39nB447_p0404a26║見我，以音聲求我，是人行邪道，不能見如來。』」公揖而
J39nB447_p0404a27║別。
J39nB447_p0404a28║春日，糧憲梁公與師登玉皇閣。公曰：「春色重重可愛。」
J39nB447_p0404a29║師曰：「雖然若是，卻能換人眼睛。」公曰：「弟曾留心貴教
J39nB447_p0404a30║幾年，竟無入處。」師曰：「春色重重可愛。」公稽首謝之。
J39nB447_p0404b01║臬憲張公與師喫茶次，乃問：「貴教中趙州茶、雲門餅
J39nB447_p0404b02║是何意旨？」師曰：「能止宰官飢渴。」公曰：「我為臬憲，何飢
J39nB447_p0404b03║渴之有？」師曰：「名利之火不息，無生之道罔知，得非飢
J39nB447_p0404b04║渴乎？」公頷之。
J39nB447_p0404b05║大中丞田公登山，與師喫茶次，乃問：「禪師高臥山中，
J39nB447_p0404b06║做些甚麼工夫？」師曰：「長嘯古彌陀，高歌堯舜世。」公大
J39nB447_p0404b07║悅。
J39nB447_p0404b08║
J39nB447_p0404b09║
J39nB447_p0404b10║
J39nB447_p0404b11║
J39nB447_p0404b12║
J39nB447_p0404b13║　　　（安順府南山寺嗣法門人照潤，捐刻
J39nB447_p0404b14║　　本師和尚語錄第六卷，附藏流通。伏願在處弘拈
J39nB447_p0404b15║　　　花旨趣，隨方露指月風規。
J39nB447_p0404b16║　　　康熙戊寅歲季夏月吉旦。
J39nB447_p0404b17║　　　　　　　　　板藏嘉禾楞嚴經坊。）
J39nB447_p0404b18║
J39nB447_p0404b19║
J39nB447_p0404b20║東山梅溪度禪師語錄卷第六