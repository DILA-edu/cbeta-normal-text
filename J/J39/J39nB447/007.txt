J39nB447_p0404c01║東山梅溪度禪師語錄卷第七
J39nB447_p0404c02║嗣法門人真解等編
J39nB447_p0404c03║拈古
J39nB447_p0404c04║舉：「藥山久不陞座，院主白云：『大眾久思法誨。』山云：『打
J39nB447_p0404c05║鐘著。』眾集，山陞座，一詞不措。院主云：『和尚今日陞座，
J39nB447_p0404c06║如何一詞不措？』山云：『經有經師，論有論師，怎怪得老
J39nB447_p0404c07║僧？』」
J39nB447_p0404c08║拈曰：「藥山久不陞座，一天明月。末後道個經有經
J39nB447_p0404c09║師，論有論師，遍地黑雲。」拈拂子云：「且道明暗相去
J39nB447_p0404c10║多少？」遂擊拂子一下。
J39nB447_p0404c11║舉：「僧問雪峰臨濟四喝意旨，峰云：『我初行腳時便過
J39nB447_p0404c12║河北，已值大師遷化，不得見他，所以至今不知，可往
J39nB447_p0404c13║見他直下子孫。』僧見南院，院云：『那裏來？』僧具陳前意，
J39nB447_p0404c14║院展具遙禮云：『天下古佛矣。』」
J39nB447_p0404c15║拈曰：「雪峰道『至今不知』，米裏有虫。南院展具遙禮，
J39nB447_p0404c16║泥裏有刺。」顧左右云：「山僧與麼批判，且道臨濟四
J39nB447_p0404c17║喝在甚麼處？」震威一喝云：「還聞麼？」
J39nB447_p0404c18║舉：「僧問夾山：『承和尚有言：「二十年住此山，未曾舉著
J39nB447_p0404c19║宗門中事。」是不？』山曰：『是。』僧掀倒禪床，山休去。明日普
J39nB447_p0404c20║請，掘一坑，召僧至，曰：『老僧二十年只說無義語，便請
J39nB447_p0404c21║上座打殺老僧，埋向坑中。上座不然，自著打殺，埋此
J39nB447_p0404c22║坑中始得。』其僧束裝潛去。」
J39nB447_p0404c23║拈曰：「者僧有勇無謀，故所大敗；夾山有謀無勇，故
J39nB447_p0404c24║解添兵。檢點將來，大似一隊無孔銕鎚。」
J39nB447_p0404c25║舉：「趙州一日見文遠侍者禮佛次，州以拄杖打之，遠
J39nB447_p0404c26║云：『禮佛也是好事。』州云：『好事不如無。』」
J39nB447_p0404c27║拈曰：「文遠即妄遣妄，趙州以真印真。妄即且置，那
J39nB447_p0404c28║裏是趙州印處？好事不如無。」
J39nB447_p0404c29║舉：「僧問汾陽：『如何是祖師西來意？』陽云：『青絹扇子足
J39nB447_p0404c30║風涼。』」
J39nB447_p0405a01║拈曰：「問如明月橫空，無一塵而不照；答如春風遍
J39nB447_p0405a02║野，無一物而不新。雖然，還有優劣也無？」拈拄杖，云：
J39nB447_p0405a03║「鶯啼千樹綠，雲破一天青。」
J39nB447_p0405a04║舉：「溈山云：『老僧遷化後，往山前檀越家作一頭水牯
J39nB447_p0405a05║牛，左肋下書五字云：溈山僧某甲。正恁麼時，道是溈
J39nB447_p0405a06║山僧，卻是水牯牛；道是水牯牛，卻是溈山僧。』」
J39nB447_p0405a07║拈曰：「溈山僧笑殺人，水牯牛笑殺人，雙三是六兩，
J39nB447_p0405a08║二八是一斤。」豎起拳頭云：「且道是水牯牛？是溈山
J39nB447_p0405a09║僧？咄！咄！」
J39nB447_p0405a10║舉：「靈雲見桃花有頌曰：『三十年來尋劍客，幾回葉落
J39nB447_p0405a11║又抽枝。自從一見桃花後，直至而今更不疑。』玄沙云：
J39nB447_p0405a12║『諦當甚諦當，敢保老兄未徹在。』」
J39nB447_p0405a13║拈曰：「靈雲一雙青白眼，被桃花換卻；玄沙三寸綿
J39nB447_p0405a14║軟舌，把邪正分開。敢問大眾：且道得失在甚麼處？」
J39nB447_p0405a15║豎拂子，云：「還見麼？」
J39nB447_p0405a16║舉：「僧問鏡清：『新年頭還有佛法也無？』鏡清道：『有。』又問
J39nB447_p0405a17║明教，明教道：『無。』」
J39nB447_p0405a18║拈曰：「鏡清明豎鎗旗，明教暗展戈戟。雖然，且道謀
J39nB447_p0405a19║略在甚麼處？明修棧道誰能測，暗度陳倉幾個知？」
J39nB447_p0405a20║舉：「僧問圓悟：『如何是諸佛出身處？』悟云：『薰風自南來，
J39nB447_p0405a21║殿閣生微涼。』」
J39nB447_p0405a22║拈曰：「大小圓悟便恁麼道，大似金剛與泥人揩背。」
J39nB447_p0405a23║舉：「韓昌黎問大顛和尚：『近日春秋多少？』師舉念珠云：
J39nB447_p0405a24║『晝夜一百八。』」
J39nB447_p0405a25║拈曰：「個裏春秋，非籌可紀。大顛道個晝夜一百八，
J39nB447_p0405a26║秪可塞責。昌黎若答：『靈利衲僧。』未敢相許在。何故？
J39nB447_p0405a27║平天花甲子，驢年數不清。」
J39nB447_p0405a28║舉：「僧問趙州：『如何是祖師西來意？』州云：『庭前柏樹子。』」
J39nB447_p0405a29║拈曰：「盡謂趙州富足，誰知一貧如洗。被者僧索取
J39nB447_p0405a30║舊債，只得借常住物還。殊不知借債償債，債依然
J39nB447_p0405b01║在。」
J39nB447_p0405b02║頌古
J39nB447_p0405b03║世尊陞座
J39nB447_p0405b04║策杖尋詩上翠微，翠微花柳正芳菲，誰知撞遇豪吟
J39nB447_p0405b05║者，只得吞聲飲氣歸。
J39nB447_p0405b06║世尊拈花
J39nB447_p0405b07║拈起缽羅第一枝，人天百萬有誰知？雖然迦葉破顏
J39nB447_p0405b08║笑，已是重栽眼上眉。
J39nB447_p0405b09║外道不問有無
J39nB447_p0405b10║千山雪解曙光通，四海冰消春色濃，夾岸桃開紅似
J39nB447_p0405b11║火，揚鞭處處醉東風。
J39nB447_p0405b12║女子出定
J39nB447_p0405b13║人天圍繞大雄才，女子座前何怪哉？盡謂白雲隨水
J39nB447_p0405b14║去，誰知明月逐峰來？
J39nB447_p0405b15║維摩默然
J39nB447_p0405b16║徑曲林幽到者稀，春深猶自掩柴扉，忘言盡日焚香
J39nB447_p0405b17║坐，一任輕紅淡紫飛。
J39nB447_p0405b18║遣二比丘
J39nB447_p0405b19║薄批皓月，細切清風，一音大闡，萬品廣弘。前啟請兮
J39nB447_p0405b20║那邊不許，後啟請兮者畔不容。天地一從盤古闢，寒
J39nB447_p0405b21║來暑往自相通。
J39nB447_p0405b22║六祖風幡
J39nB447_p0405b23║捫尋好景趁陽和，嫩綠深紅莫觸他，直到坦平芳草
J39nB447_p0405b24║地，滿傾茗碗任高歌。
J39nB447_p0405b25║百丈野鴨
J39nB447_p0405b26║父子相攜雲外行，翩翩野鴨過前村，不期觸犯回天
J39nB447_p0405b27║手，扭著鼻頭心也疼。
J39nB447_p0405b28║百丈奇特
J39nB447_p0405b29║雄峰矗矗逼長天，積翠磨雲勢自然，雖則明明絕蓋
J39nB447_p0405b30║覆，仰彌高也鑽彌堅。
J39nB447_p0405c01║非心非佛
J39nB447_p0405c02║雲在峰頭月在灣，一般清味別人間，釣磯一坐如山
J39nB447_p0405c03║穩，憑教狂瀾去復還。
J39nB447_p0405c04║多羅轉經
J39nB447_p0405c05║心迷經轉，心悟轉經，鶯啼似管，水響如琴。不涉眾緣
J39nB447_p0405c06║兮，一任松風落落；不居陰界兮，何妨山月沉沉。自從
J39nB447_p0405c07║坐斷兩關後，犬吠驢鳴悉梵音。
J39nB447_p0405c08║產難因緣
J39nB447_p0405c09║與人為事須終事，度水穿雲信步去，幽鳥一聲啼樹
J39nB447_p0405c10║間，落花如雨平鋪地。
J39nB447_p0405c11║百丈捲席
J39nB447_p0405c12║端然高踞法王臺，龍象紛紛齊擁護，一陣東風驀地
J39nB447_p0405c13║來，花香打落知何處。
J39nB447_p0405c14║百丈開田
J39nB447_p0405c15║無端平地起波瀾，大義將來換井田，換到臨時換不
J39nB447_p0405c16║去，鋪籃亂扯草芊芊。
J39nB447_p0405c17║不思善惡
J39nB447_p0405c18║度水穿雲奪信衣，豈期庾嶺手難提，愁腸一段無由
J39nB447_p0405c19║釋，幸有其人展大慈。者邊踢倒兮，毒藥轉為良藥；那
J39nB447_p0405c20║畔掀翻兮，火池化作冰池。不因踏斷青山也，怎信黃
J39nB447_p0405c21║梅壁上詩。
J39nB447_p0405c22║大士講經
J39nB447_p0405c23║箇裏真經不涉言，其如天子逼弘宣，自從尺下彰文
J39nB447_p0405c24║彩，玉軸琅函滿世間。
J39nB447_p0405c25║青原階級
J39nB447_p0405c26║半嶺松陰禪宇靜，四簷花氣鳥聲閒，甕風舜日憑歌
J39nB447_p0405c27║頌，那許紅塵到此閒。
J39nB447_p0405c28║無位真人
J39nB447_p0405c29║赤肉團中無位人，雖然易見卻難規，分明月在寒波
J39nB447_p0405c30║裏，撥破寒波月更深。
J39nB447_p0406a01║南泉住菴
J39nB447_p0406a02║茶既飲兮飯既餐，破他家事太無端，若還不去同床
J39nB447_p0406a03║睡，焉得知他被底穿。
J39nB447_p0406a04║南泉牧牯
J39nB447_p0406a05║溪東牧去青青草，牧向溪西草更青，若使東西俱不
J39nB447_p0406a06║犯，往來何礙綠楊陰。
J39nB447_p0406a07║百丈野狐
J39nB447_p0406a08║昨夜雪封千嶺翠，今朝霜打一庭花。若謂昨非兮，千
J39nB447_p0406a09║差萬別；如言今是兮，萬別千差。試看春風平地起，枯
J39nB447_p0406a10║林花放自橫斜。
J39nB447_p0406a11║國師三喚
J39nB447_p0406a12║喚一聲兮應一聲，聲聲不負老婆心，若還不是子期
J39nB447_p0406a13║輩，料想無人識此音。
J39nB447_p0406a14║乾屎橛
J39nB447_p0406a15║堪羨雲門乾屎橛，等閒觸著斷疑猜，雖然氣息無些
J39nB447_p0406a16║子，五葉曇花盡點開。
J39nB447_p0406a17║洞山莖茆
J39nB447_p0406a18║亡僧化去問何親，火後莖茆句斬新，無影林閒花吐
J39nB447_p0406a19║色，不萌枝上果垂春。
J39nB447_p0406a20║壁上錢財
J39nB447_p0406a21║偶將玄旨探原因，壁上錢財用更親，說到人情相與
J39nB447_p0406a22║處，從來宜假不宜真。
J39nB447_p0406a23║非但曹溪
J39nB447_p0406a24║金馬嘶時驚地動，陣雲橫處起人愁，長鎗短劍如▆
J39nB447_p0406a25║活，不見功勛定不休。曹溪有兮明撾玉鼓，西天無兮
J39nB447_p0406a26║暗展機謀，自從平定江山後，海晏河清瑞九洲。
J39nB447_p0406a27║南泉斬貓
J39nB447_p0406a28║吹毛舉起白如霜，血濺梵天孰敢當？縱使趙州能救
J39nB447_p0406a29║得，腥羶早已污雲堂。
J39nB447_p0406a30║藥山陞座
J39nB447_p0406b01║芥子孔中藏世界，毫毛頭上現須彌，雖然四面無遮
J39nB447_p0406b02║障，幾個男兒著眼窺？
J39nB447_p0406b03║大顛擯首座
J39nB447_p0406b04║正令全提祖佛憂，通身血染許誰酬？是非只為多開
J39nB447_p0406b05║口，煩惱皆因強出頭。
J39nB447_p0406b06║靈雲睹桃
J39nB447_p0406b07║桃花三月吐蒼岑，透快靈雲一片心，更有尋芳拾翠
J39nB447_p0406b08║客，春光把斷許誰吟。
J39nB447_p0406b09║香嚴擊竹
J39nB447_p0406b10║不透未生幾許難，白巖五載意悠然，自慚一擊此君
J39nB447_p0406b11║後，黑霧依前捲碧天。
J39nB447_p0406b12║青州衫
J39nB447_p0406b13║翁翁年老卻風流，衫子拈來答問頭，寶月凌空吞萬
J39nB447_p0406b14║象，何山松竹不清幽。
J39nB447_p0406b15║破沙盆
J39nB447_p0406b16║破沙盆答正法眼，叢林笑倒老禪和，雖然不值分文
J39nB447_p0406b17║價，搗蒜舂薑卻要他。
J39nB447_p0406b18║丹霞燒木佛
J39nB447_p0406b19║木佛焚燒絕覆藏，眉鬚墮落無遮障；不因瑞雪點空
J39nB447_p0406b20║中，怎得梅花開隴上。
J39nB447_p0406b21║柏樹子
J39nB447_p0406b22║祖意西來問趙州，庭前蒼柏與麼酬。曾聞是水皆東
J39nB447_p0406b23║去，未見人傳向北流。
J39nB447_p0406b24║俱胝指頭
J39nB447_p0406b25║信手拈來用不窮，逢人盡謂得天龍，賺他童子一指
J39nB447_p0406b26║失，流落古今血跡紅。
J39nB447_p0406b27║趙州訪上下菴主
J39nB447_p0406b28║纔吟山寺北，又賦竹林西，學得驚人句，憑教翻覆題。
J39nB447_p0406b29║三聖興化因緣
J39nB447_p0406b30║綠柳垂蹊徑，紅桃映水濱，雖然顏色異，總是一般春。
J39nB447_p0406c01║趙州茶
J39nB447_p0406c02║淑氣展雙眸，乘時跨馬遊，雙鵰一箭落，何處不風流。
J39nB447_p0406c03║禾山打鼓
J39nB447_p0406c04║家風迥別是禾山，毒鼓輕撾非等閒，聞者頓教身命
J39nB447_p0406c05║喪，那容擬議在其間。擎杈兮猶涉計較，舞劍兮尚歷
J39nB447_p0406c06║辛艱，何如到處鼕鼕嚮，無影林中花破顏。
J39nB447_p0406c07║曹山問強上座佛真法身因緣
J39nB447_p0406c08║花叢唱鷓鴣，柳岸歌黃鳥，但得詩中法，拈來無不好。
J39nB447_p0406c09║僧問瑯琊：「清淨本然，云何忽生山河大地？」琊云：
J39nB447_p0406c10║「清淨本然，云何忽生山河大地？」僧忽悟
J39nB447_p0406c11║問者問山河，答來仍是他，憑將楔出楔，用力不曾多。
J39nB447_p0406c12║長慶捲簾
J39nB447_p0406c13║何事安中討不安，長年思索太無端，饒君七個蒲團
J39nB447_p0406c14║破，捲起簾來也一般。
J39nB447_p0406c15║僧問古德：「深山中還有佛法也無？」德云：「有。」僧云：
J39nB447_p0406c16║「如何是深山中佛法？」德云：「大的大石頭，小的小
J39nB447_p0406c17║石頭。」
J39nB447_p0406c18║偶將佛法問來由，大石頭兼小石頭。住市惟言朝市
J39nB447_p0406c19║好，居山但說水山幽。
J39nB447_p0406c20║僧問雲居弘覺禪師：「僧家畢竟如何？」覺云：「居山
J39nB447_p0406c21║好。」
J39nB447_p0406c22║剃除鬚髮著伽黎，碧嶺清幽好寄棲，明月為朋雲作
J39nB447_p0406c23║伴，一般孤嘯有誰知。
J39nB447_p0406c24║僧問趙州：「如何是道？」州云：「墻外的。」僧云：「不問這
J39nB447_p0406c25║個道。」州云：「問那個道？」僧云：「大道。」州云：「大道透長
J39nB447_p0406c26║安。」
J39nB447_p0406c27║大道罔知問趙州，趙州指處有來由，長途綠柳留鶯
J39nB447_p0406c28║語，雪笠雲瓢君自遊。
J39nB447_p0406c29║李駙馬問慈明：「我聞西河有金毛師子，是否？」明
J39nB447_p0406c30║云：「你在那裏得這消息？」李一喝，明云：「野犴鳴。」李
J39nB447_p0407a01║又喝，明云：「師子吼。」
J39nB447_p0407a02║生平秪愛學桓伊，鐵笛無腔信口吹，一曲山兮一曲
J39nB447_p0407a03║水，此音能有幾人知？
J39nB447_p0407a04║陸亙瓶鵝
J39nB447_p0407a05║超群之俊，拔萃之英，神機莫測，玅用難論。不損瓶兮，
J39nB447_p0407a06║雲飛天不動；不壞鵝兮，月穿水無痕。誰知不費纖毫
J39nB447_p0407a07║力？喚出輕輕秪一聲。（咄！）
J39nB447_p0407a08║崇福寬闊
J39nB447_p0407a09║寬闊之言旨趣深，驚天動地似雷霆。雖然無舌人能
J39nB447_p0407a10║說，不是耳聾不解聽。
J39nB447_p0407a11║九峰丹青
J39nB447_p0407a12║一筆丹青習有年，如何到此卻難傳，曾聞是玉無瑕
J39nB447_p0407a13║貴，稍有微玼不值錢。
J39nB447_p0407a14║無相道場
J39nB447_p0407a15║無相道場擬欲攀，路頭窮處進猶難，不因牧笛吹雲
J39nB447_p0407a16║破，爭見團團月在巒。
J39nB447_p0407a17║歷村煎茶
J39nB447_p0407a18║問到西來鼻祖意，茶匙拈起露堂堂，可憐不遇盧仝
J39nB447_p0407a19║輩，空使瓊甌泛雪香。
J39nB447_p0407a20║爛冬瓜
J39nB447_p0407a21║爛冬瓜答如如佛，石女聞之笑更便，夾岸桃花紅似
J39nB447_p0407a22║火，一溪楊柳碧如煙。
J39nB447_p0407a23║資福圓相
J39nB447_p0407a24║風鼓幽松聲落落，雨敲翠竹韻沉沉，須知是響皆傳
J39nB447_p0407a25║妙，何必從他聽古琴。
J39nB447_p0407a26║法眼慧超
J39nB447_p0407a27║吐玉英梅斜隴陌，拖金弱柳拂江濱，雖然到處皆春
J39nB447_p0407a28║色，只恐其人認不真。
J39nB447_p0407a29║我國晏然
J39nB447_p0407a30║玉骨臞臞絕比偷，巉巖幽谷許誰親？從來不受陽和
J39nB447_p0407b01║力，一任橫斜自吐春。
J39nB447_p0407b02║僧問長沙
J39nB447_p0407b03║玉自石中出，金從礦裏來，分明燈是火，何事涉疑猜。
J39nB447_p0407b04║擬成佛也未曾欠少，喻刈稻也掃去安排。憑灑落，任
J39nB447_p0407b05║徘徊，李白原來是秀才。
J39nB447_p0407b06║投子劫火
J39nB447_p0407b07║劫火焚時萬物焦，十方國土不相饒，但能穩坐清涼
J39nB447_p0407b08║地，何怕彌天烈焰高。
J39nB447_p0407b09║龍牙石龜
J39nB447_p0407b10║青青翠竹真如面，鬱鬱黃花般若心，碑下石龜亦解
J39nB447_p0407b11║語，其如世上少知音。
J39nB447_p0407b12║臺山婆子
J39nB447_p0407b13║蕭蕭滕六逞精神，古逕幽溪積幾層，忽遇焚山三尺
J39nB447_p0407b14║火，頓教化作一團冰。
J39nB447_p0407b15║倩女離魂
J39nB447_p0407b16║香閨寸步不曾離，賣弄風流也大奇，春雨一簾過別
J39nB447_p0407b17║院，無邊花柳放新枝。
J39nB447_p0407b18║溈山水牯
J39nB447_p0407b19║不依本分費心情，覆去翻來逞姓名，縱使皮毛能變
J39nB447_p0407b20║換，依然眉在額頭橫。
J39nB447_p0407b21║麻三斤
J39nB447_p0407b22║洞山拈出三斤麻，丈六金軀不別些，試聽子規聲切
J39nB447_p0407b23║切，年年三月叫桃花。
J39nB447_p0407b24║婆子燒菴
J39nB447_p0407b25║綠柳紅桃滿四鄰，其如覿面不知春，當時若遇扳花
J39nB447_p0407b26║手，免使茅菴被火焚。
J39nB447_p0407b27║投子凡聖
J39nB447_p0407b28║舟行鶩驟，雲破月晴，當陽不薦，向外經營。是凡兮眉
J39nB447_p0407b29║橫鼻直，是聖兮鼻直眉橫。禹王自闢江河後，萬派流
J39nB447_p0407b30║通徹底清。
J39nB447_p0407c01║犀牛扇子
J39nB447_p0407c02║扇破還牛逼斷魂，可憐侍者避無門，莫云春去林園
J39nB447_p0407c03║寂，應識花殘香骨存。
J39nB447_p0407c04║高峰墮枕
J39nB447_p0407c05║鼓寂鐘沉夜氣深，無參尋處正參尋，翻身不覺枕頭
J39nB447_p0407c06║墮，擊碎梅花月一林。
J39nB447_p0407c07║鳥窠布毛
J39nB447_p0407c08║誰識禪翁作用超，布毛吹起走青霄；不因漁父穿雲
J39nB447_p0407c09║引，怎見江頭白浪高。
J39nB447_p0407c10║婆子拋兒
J39nB447_p0407c11║剪去情兮斷去思，蘆花深處便拋兒，此情一段無人
J39nB447_p0407c12║識，付與波心明月知。
J39nB447_p0407c13║洛浦藏教
J39nB447_p0407c14║缽巖結集靈文後，玉軸琅函大藏收，更有一般收不
J39nB447_p0407c15║得，和風和雨塞閻浮。
J39nB447_p0407c16║風穴古曲
J39nB447_p0407c17║異般嚮喨徹層雲，震動寒江與翠岑，一自木人接拍
J39nB447_p0407c18║後，知音罕遇到而今。
J39nB447_p0407c19║梁山祖意
J39nB447_p0407c20║有池皆漾月，無鳥不啼春；更問西來意，迢迢十萬程。
J39nB447_p0407c21║道吾深深
J39nB447_p0407c22║問道深深不憚勞，相酬殊勝致偏高，滿盤托出伊蒲
J39nB447_p0407c23║饌，未審其人可解消。
J39nB447_p0407c24║臨濟大悟
J39nB447_p0407c25║唇皮兩片，原是禍門，但能不語，那討悶煩。喫棒兮無
J39nB447_p0407c26║辱招辱，還拳兮有冤報冤。自從惱亂叢林後，污名代
J39nB447_p0407c27║代累兒孫。
J39nB447_p0407c28║又
J39nB447_p0407c29║竹自北墻栽，筍從東社出，長成玉一叢，鸞鳳幾枝宿。
J39nB447_p0407c30║巖頭古帆
J39nB447_p0408a01║古帆不挂問原因，長耳咆哮說向君，東寺鐘鳴西寺
J39nB447_p0408a02║應，南山雨起北山雲。
J39nB447_p0408a03║日裏看山
J39nB447_p0408a04║祖意明明不我謾，見時容易會時難，巨靈掌跡華山
J39nB447_p0408a05║露，來往悠悠幾解看。
J39nB447_p0408a06║大隨烏龜
J39nB447_p0408a07║策杖偕行暢野情，東風拂拂鳥聲新，峰前春色鋪如
J39nB447_p0408a08║錦，不會聯詩惱殺人。
J39nB447_p0408a09║文殊成勞
J39nB447_p0408a10║無端一足向僧垂，烈焰爐中雪片飛，坐久成勞能委
J39nB447_p0408a11║悉，寒巖枯木吐花肥。
J39nB447_p0408a12║巴陵雞鴨
J39nB447_p0408a13║教乘祖意了無疑，何必煩他鴨與雞，綠水半灣明月
J39nB447_p0408a14║照，幽林一帶野猿啼。
J39nB447_p0408a15║廣教冀州
J39nB447_p0408a16║古寺幽深隱翠岑，禪扉晝掩似無人，不因鄉客傳家
J39nB447_p0408a17║信，爭識園林盡吐春。
J39nB447_p0408a18║趙橫高坡
J39nB447_p0408a19║平地望坡坡接天，深紅淺白畫難全，雖然春色重重
J39nB447_p0408a20║露，忽在後兮瞻在前。
J39nB447_p0408a21║雪峰南際
J39nB447_p0408a22║不贈金帛，豈折柳枝，為人餞別，豐儉隨宜。下拜兮酒
J39nB447_p0408a23║逢知己飲，應喏兮詩向會人題。盡情說破雲遊事，此
J39nB447_p0408a24║去前途無故知。
J39nB447_p0408a25║首山此經
J39nB447_p0408a26║琅函日日青山展，玉軸時時綠水開，未啟口時如會
J39nB447_p0408a27║得，何須白馬向東來。
J39nB447_p0408a28║九峰龜毛
J39nB447_p0408a29║西來祖意問山翁，點銕成金玅莫窮，雲裏木人歌白
J39nB447_p0408a30║雪，巖前石虎笑春風。
J39nB447_p0408b01║慈明銀蟾
J39nB447_p0408b02║出海銀蟾似鏡明，等閒何處不澄清，溪山面目吾無
J39nB447_p0408b03║隱，切忌逢人問姓名。
J39nB447_p0408b04║疏山造塔
J39nB447_p0408b05║無縫寶塔勢巍然，何必費他常住錢？賺得羅山一臂
J39nB447_p0408b06║力，又添蓮放季冬天。
J39nB447_p0408b07║九峰不肯
J39nB447_p0408b08║一針針又一針針，定要針他病淺深，痛處一針肝膽
J39nB447_p0408b09║見，方知割股救人心。
J39nB447_p0408b10║蜆子和尚
J39nB447_p0408b11║落落安眠古廟，翩翩遊戲水濱。不應世緣兮韜光晦
J39nB447_p0408b12║跡，不耕田地兮食蟹餐鱗。相逢窄路難迴避，腥氣依
J39nB447_p0408b13║然吐向人。
J39nB447_p0408b14║嚴陽一物
J39nB447_p0408b15║一層水盡一層山，山水重重幾度攀，不到山窮水盡
J39nB447_p0408b16║處，爭知月在水山間。
J39nB447_p0408b17║雲門明教
J39nB447_p0408b18║持竿磯畔倚雲斜，釣得金鱗豈類蝦，得意歸來何所
J39nB447_p0408b19║事，焚香漫飲趙州茶。
J39nB447_p0408b20║鏡清有言
J39nB447_p0408b21║客到懶陪意更悠，禪床高臥許誰酬？庭前春色無人
J39nB447_p0408b22║翫，花自落兮水自流。
J39nB447_p0408b23║德山大悟
J39nB447_p0408b24║胸中坦蕩蕩，筆底興漫漫，註一經而猶易，轉三心以
J39nB447_p0408b25║卒難。參龍潭兮，頑銕須經大冶；吹紙燭兮，驪珠秪在
J39nB447_p0408b26║深淵。焚疏鈔，絕廉纖，獨據孤峰拈白棒，任教佛祖也
J39nB447_p0408b27║眉攢。
J39nB447_p0408b28║親傳的事
J39nB447_p0408b29║現成公案任拈提，怪語奇言總不施，問到親傳端的
J39nB447_p0408b30║事，答云我是謝家兒。
J39nB447_p0408c01║板齒生毛
J39nB447_p0408c02║搬拳弄掌費精神，板齒生毛最有情，散步無陰陽地
J39nB447_p0408c03║上，不萌枝上鳥聲聲。
J39nB447_p0408c04║仙天野狐
J39nB447_p0408c05║棋逢敵手，琴遇知音。野狐兒送者送八兩，老禿奴酬
J39nB447_p0408c06║者酬半斤。蒼池邀月白，翠竹引風清。棲鳳皇也須梧
J39nB447_p0408c07║桐樹，貯獅乳也必琉璃瓶。
J39nB447_p0408c08║首山菩提
J39nB447_p0408c09║粉蝶戲花穿徑岸，黃鶯啼柳渡江濱，家家有路通霄
J39nB447_p0408c10║漢，何必從他別問津。
J39nB447_p0408c11║昌黎大顛
J39nB447_p0408c12║狂心焂爾歇，來造大顛門，纔問春秋數，念珠信手呈。
J39nB447_p0408c13║扣玉齒兮無端漏逗，責藜杖兮太煞分明。聖人不降
J39nB447_p0408c14║閻浮世，爭見黃河徹底清。
J39nB447_p0408c15║投子三身
J39nB447_p0408c16║啼鶯落落鳴如管，流水悠悠嚮似琴，會得這般談說
J39nB447_p0408c17║處，不須向外問圓音。
J39nB447_p0408c18║陸亙鐫石
J39nB447_p0408c19║蒼蒼片石最靈然，擊著琤琤應劫前，不但磨礱風與
J39nB447_p0408c20║月，還教收放雨和煙。虎丘悟也曾點首於生老，女媧
J39nB447_p0408c21║賢也已煉補於青天，一自大夫穿鑿後，至今不值半
J39nB447_p0408c22║分錢。
J39nB447_p0408c23║狗子有無
J39nB447_p0408c24║趙州美譽播叢林，何事當機不斬新，若使中間能坐
J39nB447_p0408c25║斷，免教兩處費精神。謂其有也，尋思不見；謂其無也，
J39nB447_p0408c26║晤對分明。那時節，少英靈，舌上任從擺甲兵，劈脊若
J39nB447_p0408c27║還三十棒，看他面目那邊存。
J39nB447_p0408c28║
J39nB447_p0408c29║
J39nB447_p0408c30║
J39nB447_p0409a01║
J39nB447_p0409a02║
J39nB447_p0409a03║　　　（嗣法門人寂和，捐刻
J39nB447_p0409a04║　　本師和尚語錄第七卷，附藏流通。伏願禪燈續燄
J39nB447_p0409a05║　　　層層，法脈分流處處。
J39nB447_p0409a06║　　　康熙戊寅歲季夏月吉旦。
J39nB447_p0409a07║　　　　　　　　　板藏嘉禾楞嚴經坊。）
J39nB447_p0409a08║
J39nB447_p0409a09║
J39nB447_p0409a10║東山梅溪度禪師語錄卷第七終