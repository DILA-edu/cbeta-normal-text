J39nB447_p0409b01║東山梅溪度禪師語錄卷第八
J39nB447_p0409b02║嗣法門人真解等編
J39nB447_p0409b03║佛祖贊
J39nB447_p0409b04║釋迦（忠義監院請）
J39nB447_p0409b05║不住淨飯宮中，偷走檀特山上，無端夜睹明星，便把
J39nB447_p0409b06║奇哉三唱。惑得三界十方，四生九類，一箇箇都從這
J39nB447_p0409b07║裏趣向。無狀！無狀！當時若遇得箇下毒手的，一棒打
J39nB447_p0409b08║殺，免使在紙軸子上現這般色相。
J39nB447_p0409b09║接引（圓通主僧請）
J39nB447_p0409b10║無量壽王，慈誨難量，六八願偉，九品蓮香。致令賢愚
J39nB447_p0409b11║老少與麼稱念，男女貴賤如是舉揚。是則是，還犯一
J39nB447_p0409b12║點執著，且道是那一點？是處俱堪垂接引，何須定要
J39nB447_p0409b13║往西方。
J39nB447_p0409b14║彌勒（萬壽主僧請）
J39nB447_p0409b15║細行全沒，麤糙無比，露膊袒胸，長笑不已。一布袋不
J39nB447_p0409b16║知是甚東西，亙古亙今提在手裏，如此這等失威儀
J39nB447_p0409b17║的行徑，秪可勾引兒童恣喜。呵呵，還說當來龍華會
J39nB447_p0409b18║上度生，但不知是阿誰許你？
J39nB447_p0409b19║觀音（定修監院請）
J39nB447_p0409b20║花綻真如面，鳥啼自在心，若從南海覓，煙浪已千尋。
J39nB447_p0409b21║又
J39nB447_p0409b22║觀來音儘有，聽去說全無，此理如能透，圓通誰欠乎。
J39nB447_p0409b23║達磨（惺徹禪者請）
J39nB447_p0409b24║一葦渡寒江，九年渾若拙，坐破半嶺雲，突出一輪月。
J39nB447_p0409b25║又
J39nB447_p0409b26║敗鈌梁王前，含羞少室裡，還怕少名聲，又遣一隻履。
J39nB447_p0409b27║朝陽（君山禪人請）
J39nB447_p0409b28║何年瓢笠寄幽林，孤嘯渾忘秋與春，一衲朝陽惟自
J39nB447_p0409b29║補，不知剪碎幾多雲。
J39nB447_p0409b30║對月（君山禪人請）
J39nB447_p0409c01║幾幅袈裟搭半肩，石床趺坐意悠然，憑他嶺上松濤
J39nB447_p0409c02║起，秖把殘經對月看。
J39nB447_p0409c03║二仙圍碁圖（德昌劉秀才請）
J39nB447_p0409c04║不在洞中煉丹，相攜松下娛樂，盤中黑白分明，切忌
J39nB447_p0409c05║錯了那著。
J39nB447_p0409c06║三仙煉丹圖
J39nB447_p0409c07║石上青松鬱鬱，巖前細草芊芊，會得者些生意，何須
J39nB447_p0409c08║共煉金丹。
J39nB447_p0409c09║盤龍蓮峰炤禪師（潛靈法姪請）
J39nB447_p0409c10║形儀挺特，氣岸孤清，參無字旨，契涅槃心。瘦骨稜稜
J39nB447_p0409c11║兮，豎撐天地；真風凜凜兮，橫貫古今。堂堂兮，元代無
J39nB447_p0409c12║雙客；巍巍兮，南滇第一人。擬贊以鏗金戛玉之詞兮，
J39nB447_p0409c13║似一毫置於空界；復贅以織錦迴文之句兮，若一滴
J39nB447_p0409c14║投於巨溟。顧左右，云：「且道此老有何奇特，致令如是
J39nB447_p0409c15║贊揚？」遂以筆點一點，云：「鼻孔不離唇上搭，眉毛秪在
J39nB447_p0409c16║額頭橫。」
J39nB447_p0409c17║密雲祖翁（木月禪人請）
J39nB447_p0409c18║踏破桐棺山頂，情與無情煥然，拈出一條白棒，到處
J39nB447_p0409c19║血濺梵天。
J39nB447_p0409c20║破山師翁（東山大眾請）
J39nB447_p0409c21║蓮眸炯碧，螺髮髼鬆，灑灑落落，蕩蕩空空。現身干戈
J39nB447_p0409c22║叢裏，垂手酒肉場中。杖挑巫峽月，繩繫錦江風。掃五
J39nB447_p0409c23║湖煙霧，收四海獰龍。人天遭害非細，佛祖結冤甚洪。
J39nB447_p0409c24║咦！好欲與伊三十拄杖，貶向大千世界之外去，秖因
J39nB447_p0409c25║是我嫡骨師翁。
J39nB447_p0409c26║本師靈隱老人（華光大眾請）
J39nB447_p0409c27║長髮臞形，豆眼燕額。象崖中箭，雙桂出血。蛇虺心腸，
J39nB447_p0409c28║綿團口舌。銕航駕而鬼哭神號，毒鼓撾而雲破石裂。
J39nB447_p0409c29║戴角虎生被他擒，正法眼活遭他滅。咦！秪堪大地作
J39nB447_p0409c30║津梁，佛祖位中留不得。
J39nB447_p0410a01║又
J39nB447_p0410a02║心澄皎月，眼碧秋池。不涉語路，不墮見知。掃凡聖跡，
J39nB447_p0410a03║蕩佛祖基。逢善呵罵，遇惡笑嘻。飢處奪食，痛處下錐。
J39nB447_p0410a04║聞者起憎，見者生疑。禍及兒孫，了無盡期。
J39nB447_p0410a05║法周長老（巨雍禪人請）
J39nB447_p0410a06║鶴髮銀鬚，色衣朱履。始遊南海岸上，倚瘦笻而觀雲
J39nB447_p0410a07║濤煙浪；終歸雞足山中，枕白石而聽松風鳥語。不講
J39nB447_p0410a08║清淨毘尼、不弘圓頓教旨，惟以松波挺特兒接續臨
J39nB447_p0410a09║濟一枝矣。（松波嗣野竹）
J39nB447_p0410a10║潛靈法姪禪師（懷月禪人請）
J39nB447_p0410a11║剛軀銕面，鶴頸龍頤。承嶺南脈，續濟北枝。正法眼棒
J39nB447_p0410a12║頭直指，涅槃心喝下傳持。致令華山點首，𨹤嶺揚眉。
J39nB447_p0410a13║星辰倒挂，日月顛推。且道是阿誰？竹帆法伯之家孫，
J39nB447_p0410a14║枕石道兄之嫡嗣。
J39nB447_p0410a15║月峰法姪禪師（台山大眾請）
J39nB447_p0410a16║鬚髮若練，顏面如童。不隨時逕，別展家風。晝棒月皎，
J39nB447_p0410a17║夜喝日紅。有時現清淨身，古太虛而克滿；有時出廣
J39nB447_p0410a18║長舌，正法眼以談空。夫是之謂，誰是異徵。脫母腹，丱
J39nB447_p0410a19║歲斷塵勞。秉雲腹毘尼，受天湖心印。眼空四海，氣壓
J39nB447_p0410a20║諸方的月峰。
J39nB447_p0410a21║厥中師（心焉禪者請）
J39nB447_p0410a22║眸若池清，髮如雪白。續月川脈派遠長，秉完真毘尼
J39nB447_p0410a23║淨潔。或有時聽玄天宮外溪聲，或有時觀棲霞頂上
J39nB447_p0410a24║山色。百八珠收放任其自由，六字號旦夕未曾間歇。
J39nB447_p0410a25║我常相對話松間，蓮香陣陣出長舌。
J39nB447_p0410a26║璞玉半身道影（龍樹菴主僧請）
J39nB447_p0410a27║無邊梵行如冰潔，一點禪心似鏡圓。雖然相有三十
J39nB447_p0410a28║二，只露一半與人看。
J39nB447_p0410a29║西竺和尚說法圖
J39nB447_p0410a30║眉高額廣，貌古神清。傳雙桂之脈，續普門之燈。喝下
J39nB447_p0410b01║圓明正法眼，杖頭點破涅槃心。綠水揚眉視，青山側
J39nB447_p0410b02║耳聽，等閒何處不慈雲？
J39nB447_p0410b03║四照禪師行樂圖
J39nB447_p0410b04║脫略破格，瀟灑不群，現幻非幻之色相，談空不空之
J39nB447_p0410b05║禪心，一緉草鞋踏五湖風月，半枝竹杖掃四海煙雲，
J39nB447_p0410b06║眼底乾坤小，胸中星斗明，應堪扶起破沙盆。
J39nB447_p0410b07║自贊
J39nB447_p0410b08║霞章禪人請
J39nB447_p0410b09║蚕眉橫額，螺髮垂肩，隨緣卓爾，在處翛然。蓬萊山下
J39nB447_p0410b10║兮，與牧兒樵子瀟灑；棲霞頂上兮，共片雲孤鶴盤桓。
J39nB447_p0410b11║喝下無聲兮，冤結大地；棒頭有眼兮，血濺梵天。謂是
J39nB447_p0410b12║佛，人未必信；謂是祖，亦未必然。是！是！是！是！蜀永川張
J39nB447_p0410b13║氏子，遠承曹溪，近嗣普門的梅溪老禪。（靈老人曾開法於普門）
J39nB447_p0410b14║了然上座請
J39nB447_p0410b15║者個村僧，何堪寫畫。心比天高，膽如斗大。見佛便呵，
J39nB447_p0410b16║逢祖必罵。攪渾江海，半枝瘦笻。惑亂人天，滿口胡話。
J39nB447_p0410b17║休挂休挂，急須扯碎付丙丁，免使臭遺千古下。
J39nB447_p0410b18║慧穎上座請
J39nB447_p0410b19║不讀孔孟書，便欲敲詩作賦；罔識祖師禪，偏能講性
J39nB447_p0410b20║說心。七尺烏藤挑日月，一個虛懷空古今。或有時鬧
J39nB447_p0410b21║市紅塵，吹無孔笛；或有時茅齋竹舍，撫沒絃琴。致令
J39nB447_p0410b22║泥牛吼，石女吟，河為酪，地變金。是則是，猶欠一種慈
J39nB447_p0410b23║悲。且那裏是欠慈悲處？寶劍橫飛光爍爍，野狐斬得
J39nB447_p0410b24║血淋淋。
J39nB447_p0410b25║蘭章禪人請
J39nB447_p0410b26║梅溪冷暖梅溪知，梅溪飢飽梅溪識。梅溪消息梅溪
J39nB447_p0410b27║通，梅溪真贊梅溪筆。
J39nB447_p0410b28║皎月侍者請
J39nB447_p0410b29║造妖捏怪多般有，持戒修行半點無。地獄天堂留不
J39nB447_p0410b30║住，卻來紙上觜盧都。
J39nB447_p0410c01║又
J39nB447_p0410c02║眼界空蕩，頭髮髼鬆。儘有麤惡，全沒圓融。見者遠離，
J39nB447_p0410c03║聞者弗從。呵呵，見人不彩沒傝𠎷，只得自題上一通。
J39nB447_p0410c04║行樂圖（紹南侍者請）
J39nB447_p0410c05║者箇散淡頭陀，卻有無窮快活。華王座不登，金縷衣
J39nB447_p0410c06║不著。看山色以陶陶，聽松聲而落落。縱使公侯至，卿
J39nB447_p0410c07║相來，一只相對他孤松下的羸鶴。
J39nB447_p0410c08║又
J39nB447_p0410c09║孤嘯碧巖端，不隨時逕遷，趺蒲澄嶺月，握杖掃林煙。
J39nB447_p0410c10║骨傲松雲淡，情同花鳥翩，相忘禪與道，秪結水山緣。
J39nB447_p0410c11║長瑞劉夫人請
J39nB447_p0410c12║這漢一生亂為，到處胡做，豎龜毛拂刺瞎三世諸佛
J39nB447_p0410c13║眼睛，拈兔角杖把斷歷代祖師要路，致令木人月下
J39nB447_p0410c14║嗔，石女雲中怒，且喜藏身在叫不響的山谷裏頭，不
J39nB447_p0410c15║然幾乎被劉夫人畫影圖形捉住。是則是，且道是何
J39nB447_p0410c16║面孔？眉毛不過八字橫，耳朵無非左右豎。咄！
J39nB447_p0410c17║省念尼禪人請
J39nB447_p0410c18║這個老和尚，就中難度量。內藏殺活刀，外現慈悲相。
J39nB447_p0410c19║惑人兩片皮，見佛三十棒。分付省念尼，休寫他供養。
J39nB447_p0410c20║明徹戒子請
J39nB447_p0410c21║口闊如滄海，鬚長近俗容，掃空文字見，直指少林宗。
J39nB447_p0410c22║喝下開生面，棒頭起臥龍，恁般垂手處，魔佛盡潛蹤。
J39nB447_p0410c23║六和戒子請
J39nB447_p0410c24║斜披紫衣，橫按白拂。曹溪遠孫，普門正續。本自平常，
J39nB447_p0410c25║何曾悟入。呵呵，不是盡情說破伊，幾乎被人喚作佛。
J39nB447_p0410c26║仁和戒子請
J39nB447_p0410c27║一具傲骨，到處惡聲。不通世法，不會無生。三寸舌頭，
J39nB447_p0410c28║罵佛甚毒；七尺拄杖，打人最疼。呵呵，只因些子迥別，
J39nB447_p0410c29║致令天下人憎。
J39nB447_p0410c30║山居識心歌
J39nB447_p0411a01║依雲壑，結草廬，字題石瘦，骨對松孤，半卷殘經香一
J39nB447_p0411a02║爐。識自心，原是佛，印破虛無。又何須，聲傳海宇，名載
J39nB447_p0411a03║祖圖？遯跡林泉樂有餘。
J39nB447_p0411a04║半塢竹，一庭蘭。檻橫曲水，門抱層巒。滄桑任變我何
J39nB447_p0411a05║干。識自心，原是佛，受用彌寬。又何須，禪酬柏子、道示
J39nB447_p0411a06║牡丹？憑教枕石臥雲寒。
J39nB447_p0411a07║耽泉石，傲王公，芋鋤嶺北，芹採澗東，一般自得趣無
J39nB447_p0411a08║窮。識自心，原是佛，五蘊頓空。又何須，臨機舞笏，劈面
J39nB447_p0411a09║張弓？翛然無處不圓通。
J39nB447_p0411a10║不釣譽，不沽名，閒看山色，靜聽泉聲，半肩破衲補雲
J39nB447_p0411a11║輕。識自心，原是佛，天地澄清。又何須，杖履煙水，瓢笠
J39nB447_p0411a12║風塵？堪笑從前枉涉程。
J39nB447_p0411a13║瀠澴水，突兀山，花供清翫，竹伴幽閒，乾坤別是非。人
J39nB447_p0411a14║間識，自心原是佛，理事雙圓。又何須，風前豎指，肋下
J39nB447_p0411a15║還拳？覷破其中總一般。
J39nB447_p0411a16║掃幽石，坐蒲團，境緣空寂，性體輕安，清風送處骨毛
J39nB447_p0411a17║寒。識自心，原是佛，粉碎機關。又何須，頻登投子，幾上
J39nB447_p0411a18║洞山？任我卷舒在大圓。
J39nB447_p0411a19║棲林野，絕交遊，猿鳥作伴，風月為儔，如茲脫略許誰
J39nB447_p0411a20║酬？識自心，原是佛，凡聖齊收。又何須，雨花動地，化石
J39nB447_p0411a21║點頭？人人具足莫他求。
J39nB447_p0411a22║無寵辱，絕驕奢。看魚吹浪，聽鳥啼花，清高莫比最堪
J39nB447_p0411a23║誇。識自心，原是佛，坐斷千差。又何須，凌風振鐸，信手
J39nB447_p0411a24║擎杈？黃精一任飽煙霞。
J39nB447_p0411a25║霞落澗，風滿林，為燈月朗，護定雲深，清幽境界暢虛
J39nB447_p0411a26║襟。識自心，原是佛，萬慮平沉。又何須，禪關吹燭，雪夜
J39nB447_p0411a27║睹星？得來全不費思尋。
J39nB447_p0411a28║柳垂圃，竹掃階，天然景概，非假栽培，任緣棲寄意悠
J39nB447_p0411a29║哉。識自心，原是佛，道眼豁開。又何須，橫拈白棒，直指
J39nB447_p0411a30║西來？現成公案絕安排。
J39nB447_p0411b01║書問
J39nB447_p0411b02║復普安吳太守
J39nB447_p0411b03║籠南卓錫，宦侶時逢，雖有脫略名位、瀟灑禪林者，未
J39nB447_p0411b04║有如檀臺之真切也。別後承寄佳章，意句清逸，不減
J39nB447_p0411b05║子瞻之風。雖然，第不識煙未磨、管未搦時，這些尖新
J39nB447_p0411b06║句子在甚麼處？若見得親切，是真現宰官身而說法
J39nB447_p0411b07║於當世，又何須山僧雲外通關者哉？謹復來韻。傾蓋
J39nB447_p0411b08║投交天榜前（籠南有天榜山），深談未盡又南還，寄來詩句惟
J39nB447_p0411b09║親道，放去情懷秪愛山。若使個中能格物，何須雲外
J39nB447_p0411b10║乞通關？慇勤說與知音者，形影休分儒釋間。
J39nB447_p0411b11║復廣南姜副戎
J39nB447_p0411b12║十年未晤面，千里尚同風。大護法未必不然此說也。
J39nB447_p0411b13║昨接瑤章併鴛鴦蓮檄，如坐上品蓮臺，而八萬四千
J39nB447_p0411b14║毛孔悉皆生香矣。我大護法威鎮滇池，德馨草木，而
J39nB447_p0411b15║六詔之地，無不應以希有之瑞。愧山林野逸，學淺才
J39nB447_p0411b16║疏，弗能多吐筆花，而為帥府生色。雖賦詩四章，不過
J39nB447_p0411b17║勉強應知交之教，曷能盡善盡美哉！上年二公郎入
J39nB447_p0411b18║滇，曾寄拙錄三本，想已叱存。今寄《雨花集》二冊、《棲霞
J39nB447_p0411b19║草》一本，以供清翫。待菊吐疏籬，雁橫秋水，遣徒來南
J39nB447_p0411b20║奉候，亦未可定。不宣。
J39nB447_p0411b21║與慧穎上座
J39nB447_p0411b22║客歲霞章，旋知上座幽居泉石、靜臥煙霞，雖是識時
J39nB447_p0411b23║宜、知進退，但接物利生之要，不可不預為操履。若夫
J39nB447_p0411b24║避懶偷安、就方取便，非為後學無依，亦且法門無補。
J39nB447_p0411b25║山僧自入滇南，任緣行寓，或挂瓢笠於旅舍、或踏霜
J39nB447_p0411b26║雪於長途，無非流通此道、報先師恩，非有別意而取
J39nB447_p0411b27║如此之辛苦。年來幻體多病、鬢已添絲，惟嗟佛日西
J39nB447_p0411b28║沉、祖風落寞，冀上座應宜鞭策、力振綱宗，致使曹源
J39nB447_p0411b29║復漲、覺樹再春，非但山僧有幸，則法門亦有幸也。
J39nB447_p0411b30║與龍梅友人
J39nB447_p0411c01║行化之緣，寧可末勝於始，不可始勝於末。末勝於始，
J39nB447_p0411c02║萬不失一；始勝於末，萬無一得。是知行化之士，不可
J39nB447_p0411c03║不慎其始末得失也。
J39nB447_p0411c04║與安籠蘭總戎
J39nB447_p0411c05║日麗翫龍韜，玉帶增山海之秀；風和登虎閣，錦袍吐
J39nB447_p0411c06║天地之春。當此之際，但不識大護法還念及天外孤
J39nB447_p0411c07║雲、松間野鶴否？想十年之前，與大護法座分籠海、景
J39nB447_p0411c08║眺榜山，彈沒絃琴於柳營、唱無生曲於帥府。豈意十
J39nB447_p0411c09║年之後，隔去關河七百里，添來鬚鬢幾多霜？空懷月
J39nB447_p0411c10║白風清，徒頌渭雲江樹。然關河不能間隔，鬚鬢不能
J39nB447_p0411c11║更改，的與大護法時時覿面、日日談心，我大護法未
J39nB447_p0411c12║必不然此說也。待山搖艾虎旗，池舞菖蒲劍，定得烏
J39nB447_p0411c13║藤縱我新行腳，寶帳還君舊話頭。不悉。
J39nB447_p0411c14║與明副戎
J39nB447_p0411c15║鶴雲拖嶺，膏雨凌空。老檀越威鎮黔籠，名喧滇楚，其
J39nB447_p0411c16║間名山大川，煙景如畫。當此之際，運於六韜、發乎三
J39nB447_p0411c17║略，沛然而為功為勳者，不知其幾幾也。山僧昔在籠
J39nB447_p0411c18║南，承老檀越手垂回天、力運轉地，致令梵剎煥然，諸
J39nB447_p0411c19║般成就，已竟靈山之願矣。不意分袂來省，卓錫東山，
J39nB447_p0411c20║被人喚作關山遠阻。殊不知月下趺蒲、風前酌茗之
J39nB447_p0411c21║間，莫不與之晤對，又何嘗違我老檀越哉？今值花寫
J39nB447_p0411c22║陣圖，鳥談兵法，是以不違世相，磨煙勒函，一則以候
J39nB447_p0411c23║新禧，一則以鳴謝悃。但不識老檀越以時節毫楮而
J39nB447_p0411c24║見山僧耶？不以時節毫楮而見山僧耶？
J39nB447_p0411c25║復開伯牟鄉紳
J39nB447_p0411c26║十餘年，山僧昆池玩月、檀越黔嶺鋤花，殊不知月明
J39nB447_p0411c27║花笑之間，我兩人莫不晤對，及至握手東山、談心幽
J39nB447_p0411c28║室，與疇昔之盤桓宛然無異，又何有分襟聚首之可
J39nB447_p0411c29║論哉？忽接大教，盥爇啟函，讀至既辱故交，何坐觀沉
J39nB447_p0411c30║淪而不為我作慈航之句，令山僧可發一笑。何也？自
J39nB447_p0412a01║清源叨愛已來，迄今十有七載，每於覿面之際，未嘗
J39nB447_p0412a02║不直截敷陳。檀越來，山僧則與之迎；檀越去，山僧則
J39nB447_p0412a03║與之送；檀越舉杯，山僧亦與之舉；檀越拈箸，山僧亦
J39nB447_p0412a04║與之拈。誰謂正法眼藏、涅槃玅心不與和盤托出，檀
J39nB447_p0412a05║越何當面錯過之如此耶？是知佛法在一切處，一切
J39nB447_p0412a06║處即是佛法。若離一切處別求至要，則是撥波覓火、
J39nB447_p0412a07║掘地尋天，無有是處。從上淑哲與士大夫提持此道，
J39nB447_p0412a08║未有不在一切處而提持者也。所以山谷居士問黃
J39nB447_p0412a09║龍禪師：「如何是吾無隱乎爾？」龍云：「公聞木犀花香麼？」
J39nB447_p0412a10║谷云：「聞。」龍云：「吾無隱乎爾。」谷當下大悟。以是觀之，則
J39nB447_p0412a11║佛法未嘗離一切處，一切處未嘗不是佛法。公既留
J39nB447_p0412a12║心此道，應須舒頂𩕳眼作如是觀，一朝摸著鼻孔，始
J39nB447_p0412a13║知舉杯拈箸、迎來送去，以至玩月鋤花，一切等處無
J39nB447_p0412a14║不是本有之道也。
J39nB447_p0412a15║與台星夏鄉紳
J39nB447_p0412a16║握別以來，冰暑四易，想名公未嘗不憶山僧，而山僧
J39nB447_p0412a17║亦未嘗不憶名公也。而今卓錫鎮西，知音罕遇，致令
J39nB447_p0412a18║一枝無孔笛，灰砌塵凝，無可弄處。鎮日靜掩禪扉，焚
J39nB447_p0412a19║香兀坐，但不識何時水塘剎上，與名公烹茗話道，分
J39nB447_p0412a20║韻賦詩，而再續勝緣哉？不悉。
J39nB447_p0412a21║復蕭漢臣鄉紳
J39nB447_p0412a22║三十餘年不晤，一旦聚首談心，令人慶快何及。昨接
J39nB447_p0412a23║華扎并佳製，展讀之餘，心目雙豁。何期士林之中，布
J39nB447_p0412a24║出此一天花雨也。從來斷情見、破疑網，荷出格事，非
J39nB447_p0412a25║大器大能血性男子不可。況公高蹈山林，交遊吾輩，
J39nB447_p0412a26║應堪吹無孔笛，賞太平時。可惜聲前句子，未遇其人，
J39nB447_p0412a27║猶屬半邊漢在。倘不吝步，何妨乘春策杖，再上棲霞，
J39nB447_p0412a28║與公徹底道破，做個在家和尚，始不負重晤之機會
J39nB447_p0412a29║也。謹復。
J39nB447_p0412a30║與方伯柯大檀越
J39nB447_p0412b01║承大檀越措愛已來，彈指焂三載矣。而敝山叢林炳
J39nB447_p0412b02║煥，法道維新，非大檀越偉護泉石，曷能臻此殊勝之
J39nB447_p0412b03║若是？但山僧德涼行薄，福淺緣輕，被境風吹向天涯，
J39nB447_p0412b04║弗覺又違大教三季，雖旦夕未獲共談實相，而針劄
J39nB447_p0412b05║不入處，無時不晤會焉。近聞暫居林下，靜息山齋，聽
J39nB447_p0412b06║竹裏之清風，對松間之明月，若非塵空眼底，垢淨胸
J39nB447_p0412b07║頭，安得據此清虛境界？雖錦衣玉食，象簡金魚，乃世
J39nB447_p0412b08║間之最貴，正眼觀來，亦不過花間露耳。我佛有言：「一
J39nB447_p0412b09║切有為法，如夢幻泡影。」大檀越未必不作如是觀，待
J39nB447_p0412b10║冰解南明，花開銅嶺，定得再話西來也。不悉。
J39nB447_p0412b11║候慕制臺
J39nB447_p0412b12║惟大檀越心存覺路，意注禪宗，遂能法席生輝，祖庭
J39nB447_p0412b13║起色。不獨象山撫掌，亦且鳳嶺揚眉。比望德雨恒霑，
J39nB447_p0412b14║仁風永沐。豈期相星高轉，播美政於吳天；祿位喬遷，
J39nB447_p0412b15║遺甘棠於黔地。致令水雲長戀，龍象增思。閒頌遺句，
J39nB447_p0412b16║恍如對以芳型；靜坐丹楹，未免懷其信念。但不識重
J39nB447_p0412b17║領大愛、再續奇緣於何日也。是用肅啟，遙候萬安。臨
J39nB447_p0412b18║穎瞻依，曷勝眷念。
J39nB447_p0412b19║與張副戎
J39nB447_p0412b20║暌違台教，瞬目忽三季矣。雖杖扶煙水，懷曠雲山，而
J39nB447_p0412b21║於月夕風晨，莫不為之晤會。想東山叢林，時叨弘護，
J39nB447_p0412b22║事事自是如昔，老檀臺未必肯負靈山之偕囑者乎？
J39nB447_p0412b23║待律回太簇，花柳爭春，諒得旋省，拜賀新禧也。不悉。
J39nB447_p0412b24║與篤生傅邑宰
J39nB447_p0412b25║丙春一別，彈指三周；罕遇鱗鴻，久疏音問。正慕間，忽
J39nB447_p0412b26║聞紫宸恩下，榮任閩中；想檀越大福德人，自是化被
J39nB447_p0412b27║大福德地。賀甚！賀甚！年來敝山叢林漸得彪炳，已成
J39nB447_p0412b28║大觀，悉仗檀越遠庇。今幸祖夫人入閩，特賦俚言一
J39nB447_p0412b29║律，書之扇頭，一則以候台禧、一則以攄積悃，希叱存
J39nB447_p0412b30║之！俟緣熟何地，此則一重公案耳。
J39nB447_p0412c01║與劉副戎
J39nB447_p0412c02║世間富莫過於俗，林下窮莫過於僧。何則？富者，凡祝
J39nB447_p0412c03║人之華誕，不稱東海南山，便頌冰桃雪藕。今值大護
J39nB447_p0412c04║法華誕，而我林下窮僧，也無東海南山可稱，亦無冰
J39nB447_p0412c05║桃雪藕可頌，單以沒絃琴彈山水之清音，無孔笛吹
J39nB447_p0412c06║梅花之古調。雖然，第不識大護法還謂富俗是，還謂
J39nB447_p0412c07║窮僧是？為我道將一句來。此祝。
J39nB447_p0412c08║與陳守戎
J39nB447_p0412c09║客歲詩餞扇頭，今年雁傳尺素，雖雲山幾層間隔，而
J39nB447_p0412c10║星月一樣圓明，正所謂野色何曾山隔斷，天光直與
J39nB447_p0412c11║水相連。然此消息，若非現將軍身、行菩薩道者，於此
J39nB447_p0412c12║孰能證之哉？今命維那祝我劉大護法千春，是以泐
J39nB447_p0412c13║函為慰。第不識何時握手，話千里同風之趣？不悉。
J39nB447_p0412c14║復易文學
J39nB447_p0412c15║凡觀山，須觀無色相山，莫觀有色相山。何則？無色相
J39nB447_p0412c16║山，慧山也；有色相山，我山也。殊不知我山最高、最深、
J39nB447_p0412c17║最盛，出黑暗氣象，塞靈源，蔽心目，藏蓄識情惑業，發
J39nB447_p0412c18║育妄想無明；獨有慧山至清、至淨、至朗，出光明氣象，
J39nB447_p0412c19║貫九霄，通六合，藏蓄日月星辰，發育山川草木。若是
J39nB447_p0412c20║有血性男子，不注慧，不注我，向日用尋常之中，輕輕
J39nB447_p0412c21║舉足，將兩山一踏粉碎，然後掉過臂來，并不見其色
J39nB447_p0412c22║相有無、我慧間隔，始知百億世界、百億山河，盡在自
J39nB447_p0412c23║己筆尖頭上，又何須向外問高、問深、問盛、問氣象、問
J39nB447_p0412c24║藏蓄、問發育耶？先哲云：山河天眼裏，世界法身中。謹
J39nB447_p0412c25║復。
J39nB447_p0412c26║復于野黃居士
J39nB447_p0412c27║昔覯芝眉，未談西意，竟不識足下個中脫略、筆底琳
J39nB447_p0412c28║琅，誠所謂當面錯過也。客歲捧讀瓊篇，心目雙豁，而
J39nB447_p0412c29║言言字字悉皆道岸香雲、禪天花雨，敬羨敬羨。來書
J39nB447_p0412c30║云：見山僧錄中，僧問：「如何是萬法歸一？」答曰：「雲散天
J39nB447_p0413a01║邊月。」僧曰：「一歸何處？」答曰：「春來樹上花。」似覺有箇入
J39nB447_p0413a02║處。殊不知者箇事上依言語不得、涉道理亦不得，只
J39nB447_p0413a03║貴當陽薦取、直下荷擔。足下既立志不群、心生好樂，
J39nB447_p0413a04║不妨於展卷揮毫、飛觴醉月，以至日用尋常一切事
J39nB447_p0413a05║上翻覆研窮、精細諦審，忽然掉過臂來、撥轉關去，始
J39nB447_p0413a06║知雲散天邊月、春來樹上花不我欺也。到者境界，不
J39nB447_p0413a07║獨萬法歸一、一歸何處透，則三千七百公案、一大藏
J39nB447_p0413a08║教典墳無不透矣。謹復。
J39nB447_p0413a09║
J39nB447_p0413a10║
J39nB447_p0413a11║
J39nB447_p0413a12║
J39nB447_p0413a13║　　　（都勻梓潼閣嗣法門人寂宜，捐刻
J39nB447_p0413a14║　　本師和尚語錄第八卷，附藏流通。伏願弘單傳而
J39nB447_p0413a15║　　　不倦，利眾生而有方。
J39nB447_p0413a16║　　　康熙戊寅歲季夏月吉旦。
J39nB447_p0413a17║　　　　　　　　　板藏嘉禾楞嚴經坊。）
J39nB447_p0413a18║
J39nB447_p0413a19║
J39nB447_p0413a20║東山梅溪度禪師語錄卷第八終