J39nB447_p0413b01║東山梅溪度禪師語錄卷第九
J39nB447_p0413b02║嗣法門人真解等編
J39nB447_p0413b03║法語
J39nB447_p0413b04║示霞章禪人（即雪住）
J39nB447_p0413b05║參禪學道惟須銕石心腸訪友尋師務要英靈氣宇
J39nB447_p0413b06║纔聞舉著直下承當方稱拔萃男兒便入師子群隊
J39nB447_p0413b07║若具這般決烈奚愁道眼不明天龍不衛若夫因循
J39nB447_p0413b08║歲月恣縱情懷不透聲色牢關罔省佛祖至要法門
J39nB447_p0413b09║何補後學誰歸況爾相侍巾瓶廿有餘載歷艱難而
J39nB447_p0413b10║匪變守寂寞而不移若非根器廣大願力弘深焉能
J39nB447_p0413b11║有此至堅至固不退不轉雖然要將本有之真精勤
J39nB447_p0413b12║決擇不無之妙勇銳參持提起金剛劍劃斷狐疑網
J39nB447_p0413b13║根塵盡淨渣滓不留境界不空而空心花不燦而燦
J39nB447_p0413b14║到者裏滿空至寶信手隨拈遍界奇珍當機任取更
J39nB447_p0413b15║無第二人不落第二見豈不是鐵石心腸英靈氣宇
J39nB447_p0413b16║之衲僧也。
J39nB447_p0413b17║示大破禪人
J39nB447_p0413b18║薙髮為僧靈光遮障不得依師學道本分圓通始成
J39nB447_p0413b19║而今祖庭秋晚法道寂寥出家者不為生死學道者
J39nB447_p0413b20║不須見性一味貪圖名利鼓弄是非徒衒雌雄豈不
J39nB447_p0413b21║痛哉若我大破禪人信心脫俗決志披緇侍從山僧
J39nB447_p0413b22║相求是道今不審披緇之深淺且問學道之端的莫
J39nB447_p0413b23║是寫水塗山是莫是修竹譜花是莫是圍碁撫琴是
J39nB447_p0413b24║莫是焚香展卷是若道一切處是則觸若道一切處
J39nB447_p0413b25║不是則背試問破禪人觸背俱皆不是且道道在甚
J39nB447_p0413b26║麼處於此脫然省去不惟不障靈光亦且發明本分
J39nB447_p0413b27║到者裏則薙髮為僧依師學道豈徒然哉。
J39nB447_p0413b28║示元素禪人
J39nB447_p0413b29║元素禪人楚人也髫齡薙髮方外有年草鞋頻破白
J39nB447_p0413b30║雲竹杖幾擔明月冰霜歷遍雨雪經餘雖然未審行
J39nB447_p0413c01║腳眼明否如是則不負登山涉水訪友尋師不然須
J39nB447_p0413c02║向草鞋根底竹杖頭邊密密諦審審到路途窮處雲
J39nB447_p0413c03║水斷時元來高矮雲山短長路徑總是一個行腳眼
J39nB447_p0413c04║脫或不爾更聽偈言草鞋竹杖叩諸方度水穿雲歲
J39nB447_p0413c05║月長直下了明行腳眼從教何處不風光。
J39nB447_p0413c06║示懋猷張居士
J39nB447_p0413c07║去來無相非想相以能知動靜無心豈色心而能見
J39nB447_p0413c08║見而無見運用無窮知而無知施為不盡是知性等
J39nB447_p0413c09║虛空體同法界但得一念正真自然隨處作主先哲
J39nB447_p0413c10║云處處真處處真塵塵盡是本來人今時參而未▆
J39nB447_p0413c11║學而未成者蓋為罔識根源不明旨趣既值知識豈
J39nB447_p0413c12║曰小補應須立決烈志啟殊勝懷將無相無心微旨
J39nB447_p0413c13║透明始得一生事辦。
J39nB447_p0413c14║示田善人
J39nB447_p0413c15║妙道本不涉言涉言早已差錯欲識妙道根源看取
J39nB447_p0413c16║行住坐臥行看是誰牽動住看是誰安止坐看是誰
J39nB447_p0413c17║主張臥看是誰夢寐看來看去看到無可看處焂忽
J39nB447_p0413c18║冷灰豆爆原來粥飯是米釵鐶即金到者裏則行亦
J39nB447_p0413c19║道住亦道坐亦道臥亦道乃至語默動靜喜怒哀樂
J39nB447_p0413c20║無不是道會麼劈破上頭關捩子縱橫十字更由誰。
J39nB447_p0413c21║示陳自新
J39nB447_p0413c22║塵內佛火裏蓮直須當陽覷破鏡中花水底月何妨
J39nB447_p0413c23║信手拈來如是則在俗無妨居塵不礙不然直須把
J39nB447_p0413c24║定繩頭向一切事上參究參到無可參處驀地一聲
J39nB447_p0413c25║長嘯萬慮咸清方知塵內佛火裏蓮鏡中花水底月
J39nB447_p0413c26║原來不出者裏。
J39nB447_p0413c27║贈最良李居士
J39nB447_p0413c28║學是悟之師悟乃學之祖有學無悟謂之增上慢有
J39nB447_p0413c29║悟無學謂之擔板漢是知學必假悟以透悟必借學
J39nB447_p0413c30║以資譬如鳥無羽詎可得而飛魚無江安可得而游
J39nB447_p0414a01║所以今日去聖時遙有一等學道人未遇宗眼將文
J39nB447_p0414a02║字喚作葛藤見地纔是真實殊不知文字中淵源莫
J39nB447_p0414a03║測豈可易窺其涯涘哉若於文字識得根腳則文字
J39nB447_p0414a04║何異於見地見地何殊於文字故山僧接人更無別
J39nB447_p0414a05║法直教隨其所著而領會之也尼父乃云以我為隱
J39nB447_p0414a06║乎吾無隱乎爾此理也矣楞嚴云十方薄伽梵一路
J39nB447_p0414a07║涅槃門此理也矣華嚴云佛法世間法若見其真實
J39nB447_p0414a08║一切無差別亦此理也矣上古淑哲未有不在頭頭
J39nB447_p0414a09║上明物物上顯又何嘗取捨執定一邊是知在真宗
J39nB447_p0414a10║師手裏出來的自不被境鼓動世念礙他如空中煙
J39nB447_p0414a11║雲週旋無礙誰能擬測哉若我最良居士鶚薦辛丑
J39nB447_p0414a12║學習淵深雖居富貴不被富貴所欺撞遇燕伯辣手
J39nB447_p0414a13║當陽劈破頂門直下知眉在額出言吐氣不即文字
J39nB447_p0414a14║不離文字性天朗耀義海澄清且逋名綠野獨立超
J39nB447_p0414a15║然豈減子瞻之風似公之若是者有幾雖然者段因
J39nB447_p0414a16║緣阿誰欠少總之錯認方便妄執得失因而不能作
J39nB447_p0414a17║透網金鱗山僧與公為莫逆友者久矣素羨公雅度
J39nB447_p0414a18║欽公逸致真可謂學悟圓通之丈夫特書法語以贈。
J39nB447_p0414a19║胡心學持金剛經求語
J39nB447_p0414a20║過去心不可得現在心不可得未來心不可得三心
J39nB447_p0414a21║既不可得且道持經的是那一心如其會得則風動
J39nB447_p0414a22║水流盡談般若花吟鳥笑悉演摩訶不然須向三心
J39nB447_p0414a23║不可得處看去。
J39nB447_p0414a24║示清修熊居士
J39nB447_p0414a25║喫飯穿衣頭頭合道透得過來本無兩竅是知念佛
J39nB447_p0414a26║無非此竅參禪無非此竅此竅若通則佛不念而一
J39nB447_p0414a27║切皆佛禪不參而一切皆禪不然念佛則被佛礙參
J39nB447_p0414a28║禪則被禪礙會麼若能通此竅無處不皆真。
J39nB447_p0414a29║與君山劉茂才
J39nB447_p0414a30║讀書人弗向宗乘中留心者盡謂宗乘空寂一味釘
J39nB447_p0414b01║樁搖艣纔聞宗乘極則便云無可把捉殊不知者無
J39nB447_p0414b02║可把捉的乃三世能仁命脈歷代開士元辰故經云
J39nB447_p0414b03║依無住本立一切法又云應無所住而生其心若夫
J39nB447_p0414b04║神心穎悟見越常情一道虛融萬緣絕待則揮毫展
J39nB447_p0414b05║卷不離無住大旨究古窮今亦不離無住大旨甚至
J39nB447_p0414b06║焚香煮茗修竹譜花一切種種總不離無住大旨若
J39nB447_p0414b07║離無住大旨別尋至要是猶掘地覓天撥波求火山
J39nB447_p0414b08║僧結制鎮西始識君山居士讀書不為書縛處世不
J39nB447_p0414b09║為世羈有脫塵離俗之風依山傍水之志不似釘樁
J39nB447_p0414b10║搖艣輩執著一邊與山僧盤桓箇事焂忽兩載因而
J39nB447_p0414b11║分袂固以無可把捉的信筆而為之記。
J39nB447_p0414b12║示綿綿禪人
J39nB447_p0414b13║綿綿禪人擔當上首氣宇孤清形蹤磊落不親權貴
J39nB447_p0414b14║固守寂寥驅寒暑半肩毳衲度歲月一缽松花可謂
J39nB447_p0414b15║忌身忌世不售不酬山僧寓滇之陽瓜而綿不時請
J39nB447_p0414b16║益因詰其名號綿曰名廣瓜號綿綿擔當先師所命
J39nB447_p0414b17║也一日出紙求語山僧顧而謂曰是求學禪道語脫
J39nB447_p0414b18║生死語欲求禪道禪道在汝目前欲脫生死生死在
J39nB447_p0414b19║汝腳下於此脫然省去則山僧未搦管時早已書竟
J39nB447_p0414b20║脫或未能更聽偈言羨爾精勤廣植園園中瓜已結
J39nB447_p0414b21║綿綿甜的徹蒂甜如密苦者和根苦似連莫把甜的
J39nB447_p0414b22║喚作苦休將苦者認為甜直須一一親嘗過免得遭
J39nB447_p0414b23║他當面瞞。
J39nB447_p0414b24║示心安禪者
J39nB447_p0414b25║春晴無事策杖遊月波菴菴前水湛如藍庭際花開
J39nB447_p0414b26║似錦出谷黃鸝翩翩度柳尋巢紫燕剪剪飛梁正顧
J39nB447_p0414b27║間心安禪者作禮於前曰鳥聲歷耳春色盈眸和尚
J39nB447_p0414b28║振錫凌空山靈有幸能無一言垂示後學乎予曰山
J39nB447_p0414b29║僧未到月波時花枝鳥語已道了也汝知之麼如其
J39nB447_p0414b30║未知不免更為拈出一杖橫擔到月波月波菴畔景
J39nB447_p0414c01║何多雨滋柳葉開盈澗風鼓桃花放滿坡處處遊來
J39nB447_p0414c02║春爛熳山山聽去鳥吟哦西來祖意和盤托未審心
J39nB447_p0414c03║禪會也麼。
J39nB447_p0414c04║贈嵩敞法姪
J39nB447_p0414c05║祖庭秋晚必真實無偽者撐持法道荒涼須學悟圓
J39nB447_p0414c06║通者弘播如是則叢席有光不然則宗風何賴邇來
J39nB447_p0414c07║雖多傳受於中總不堪任謬得一紙源流便有多般
J39nB447_p0414c08║矯詐心鏡未朗倚世利而耑逞貢高性海未清附庸
J39nB447_p0414c09║鄙而妄行教化出言錯謬招叱辱以無端行事乖張
J39nB447_p0414c10║取譏訶之莫罄如斯敗露誠可悲哀若我嵩敞禪師
J39nB447_p0414c11║乃予同派法姪披緇丱歲抱志多年廿載離滇諸方
J39nB447_p0414c12║參遍禪那精究德行堅培秉毘尼於林壁禪宗受法
J39nB447_p0414c13║印於述中和尚迅機如太阿劍觸之則斷人命根作
J39nB447_p0414c14║用似走盤珠遇之則耀人心目經旨明徹不愧啟迪
J39nB447_p0414c15║後昆品行超倫堪可紹隆先聖隨緣長養不擅拈提
J39nB447_p0414c16║較之魔儻狐兒豈啻雲霄土壤爰自己己春孟頓為
J39nB447_p0414c17║紫池之遊訪老僧於棲霞峰頭扣真機於威音那畔
J39nB447_p0414c18║片言契合兩載盤桓同甘清苦以忘緣共樂幽閒而
J39nB447_p0414c19║絕往或有時握手松間看煙雲之縹緲或有時分座
J39nB447_p0414c20║室內聽鳥語之悠揚月下經行橫斜花影踏碎峰頭
J39nB447_p0414c21║舒嘯無邊風月歸懷草木文章逢緣即用山川旨趣
J39nB447_p0414c22║遇境便拈若非八面玲瓏焉得一般殊勝愧余德微
J39nB447_p0414c23║行尟悟淺學疏常悲落寞之風徒起匡扶之念羨爾
J39nB447_p0414c24║作略迥別氣度孤清堪懸慧月於杖頭可顯真風於
J39nB447_p0414c25║拂下開後學之心鏡剔已墜之禪燈覺樹再芳曹源
J39nB447_p0414c26║復湧頻抒暢快不盡忻歡片語聊拈高風遠誌法門
J39nB447_p0414c27║衰落罕逢人氣岸挺然獨有君靈老堂前拈指辯述
J39nB447_p0414c28║師室內把燈分梵章講處空知解公案拈時破見聞
J39nB447_p0414c29║泛泛時流誰可似堪提白棒逐狐群。
J39nB447_p0414c30║示紹南監院
J39nB447_p0415a01║行難行之事非決烈漢弗能學無學之禪惟英靈子
J39nB447_p0415a02║方可卓哉南子久侍老僧夙具拔萃德能便有超凡
J39nB447_p0415a03║氣岸髫年割愛永歲忘緣親逼歸而道化多方妻留
J39nB447_p0415a04║意而偈辭一紙持心挺特撒手孤剛執侍巾瓶十經
J39nB447_p0415a05║歲月掌管院事三歷冰霜主賓上下和融叢林漸次
J39nB447_p0415a06║炳煥精白日傳心之玅究青蓮喻法之微其年雖青
J39nB447_p0415a07║而志猶大須向百尺竿頭闊步去驪龍頷下奪珠圍
J39nB447_p0415a08║堪立建化門庭可弘實際理地中天日月撐持兔角
J39nB447_p0415a09║杖頭大地煙雲揮掃龜毛拂下老僧年將耳順業已
J39nB447_p0415a10║鬢斑常悲法道荒涼每慨祖風落寞是以閒居丈室
J39nB447_p0415a11║靜對峰巒未了公案雖存必欲其人方授異爾澄渣
J39nB447_p0415a12║性海照徹禪源拈單絲而控玉角麒麟用濕紙而裏
J39nB447_p0415a13║金毛獅子始不負灰心泯志侍吾暮請朝參勞爾特
J39nB447_p0415a14║書法語用策工夫直教一一圓通自是頭頭顯露纔
J39nB447_p0415a15║謂之行難行之決烈漢學無學之英靈子也珍重。
J39nB447_p0415a16║示繼爾書記
J39nB447_p0415a17║繼爾禪人法雲眷屬丙寅冬仲求戒來山坐禪期於
J39nB447_p0415a18║丁卯春王侍山僧於習安休夏耳提面命精妙有而
J39nB447_p0415a19║茅塞稍開暮請朝咨究不無而氣質漸化同餐野粟
J39nB447_p0415a20║共飽松花就明月以看經對清暘而補衲五更歲序
J39nB447_p0415a21║一守堅心既發意於最初要終志於末後參必參到
J39nB447_p0415a22║不立纖毫處學須學至不存些子時自然物物投機
J39nB447_p0415a23║頭頭合道丹山碧水盡是那畔文章翠竹黃花無非
J39nB447_p0415a24║個裏消息如斯漏逗要使精耑但有綿密工夫必無
J39nB447_p0415a25║不徹道理是知蒲團七破悟在捲簾白巖三秋惺於
J39nB447_p0415a26║擊竹古者既已如是爾輩安得不然剔起眉毛直教
J39nB447_p0415a27║打徹豎定脊骨勿使放鬆癡霧豁開心月明迷雲扯
J39nB447_p0415a28║破性天淨宜應勇銳切忌疏慵一朝傑出緇門萬古
J39nB447_p0415a29║香生佛剎特為嘉志莫負赤衷珍重。
J39nB447_p0415a30║示嘯竹副寺
J39nB447_p0415b01║參最上禪須立沖霄志習無漏業應具破敵心如是
J39nB447_p0415b02║則銀山銕壁不愁打翻驢腳佛手奚難透脫不見靈
J39nB447_p0415b03║雲參持廿載南嶽精究八春若非心月吐輝智燈發
J39nB447_p0415b04║焰曷能人天頌美今古稱善哉況汝翻然悔昔久矣
J39nB447_p0415b05║侍吾宜辦堅強慎勿懈怠定要提起慧刀劈破障蔽
J39nB447_p0415b06║將靈雲廿載參持處細細檢點南嶽八春精究處密
J39nB447_p0415b07║密推窮忽然當陽覷破直下貫通原來最上之禪即
J39nB447_p0415b08║在尋常處無漏之業不離日用中也勉之。
J39nB447_p0415b09║贈圓融法姪
J39nB447_p0415b10║不通文翰之者傳燈多載廣覽詩書之輩祖圖不收
J39nB447_p0415b11║所以達磨不用半字六祖不識一丁者此也若我圓
J39nB447_p0415b12║融法姪不事文墨惟以見性明心不涉世緣獨是耕
J39nB447_p0415b13║雲鋤月真達磨之脈派六祖之種草也特書法語以
J39nB447_p0415b14║贈。
J39nB447_p0415b15║示鐵航禪人
J39nB447_p0415b16║東山佛法無高無下非正非偏雖然不可以有心求
J39nB447_p0415b17║不可以無心會只貴當機薦取覿面荷擔方不負九
J39nB447_p0415b18║旬之中磨褌擦褲三月之內斂意攝心遂舉起筆云
J39nB447_p0415b19║還是高下耶偏正耶向者裏檢點得出始知東山佛
J39nB447_p0415b20║法出自平常珍重。
J39nB447_p0415b21║示定生戒子
J39nB447_p0415b22║客歲來山煎煮趙州茶今歲來山乞求舍那戒客歲
J39nB447_p0415b23║今歲且置未審煎茶乞戒的是甚麼人倘若會得則
J39nB447_p0415b24║剔倒趙州關捩扯破舍那梵網未為分外脫或未能
J39nB447_p0415b25║趙州茶仔細參持舍那戒精嚴守護珍重。
J39nB447_p0415b26║壽貴陽太守葵菴許護法
J39nB447_p0415b27║自古山林野逸從不稱祝公卿大夫今所稱祝者其
J39nB447_p0415b28║所稱祝者稱祝公之德重如山也稱祝公之政美若
J39nB447_p0415b29║春也稱祝公之精忠無殊器之也稱祝公之大孝不
J39nB447_p0415b30║減蓼莪也是所以稱祝也。
J39nB447_p0415c01║示溪舌禪人
J39nB447_p0415c02║參學人參須參到心融法界處學必學至性朗虛空
J39nB447_p0415c03║時方可求師印證垂手接人庶不負度水穿雲親師
J39nB447_p0415c04║擇友邇來宗風掃地佛日埋雲玉石不分金鋀莫辯
J39nB447_p0415c05║雖參而未到與麼境界縱學而未至親切地頭便欲
J39nB447_p0415c06║建立門庭揄揚棒喝如此類大似盲人詠日狂夫捕
J39nB447_p0415c07║風安能繼續曹源嫡脈中興臨濟正宗若我溪舌禪
J39nB447_p0415c08║人有超群志能拔萃風骨不被庸流簧或不為鄙者
J39nB447_p0415c09║牢籠求決擇而上東山咨玄要而呈偈頌禪懷磊落
J39nB447_p0415c10║道況孤清較未得謂得未證謂證之徒不啻星壤雖
J39nB447_p0415c11║然還須豁開眼底障雲放出胸中明月始得暢快到
J39nB447_p0415c12║這裏則玉石不分而分金鋀不辯而辯又何患心融
J39nB447_p0415c13║法界性朗虛空者哉囑囑。
J39nB447_p0415c14║示古梅禪者參狗子佛性有無
J39nB447_p0415c15║狗子佛性無春色滿江湖登峰舒眺望山川一畫圖
J39nB447_p0415c16║狗子佛性有白雲橫谷口歸禽盡失巢處處博風走
J39nB447_p0415c17║雖如是不唧溜若遇個中人未免笑破口山僧與麼
J39nB447_p0415c18║批判未審禪者能領會也未如未領會須向穿衣喫
J39nB447_p0415c19║飯撥火拈香等處看去看到月挂無根樹梅落沒絃
J39nB447_p0415c20║琴時許汝來東山堂上向老僧拈起拳云老和尚老
J39nB447_p0415c21║和尚且道是有是無。
J39nB447_p0415c22║示石琴禪者參無絃琴
J39nB447_p0415c23║東坡云若言聲在瑤琴上放在匣中何不鳴若言聲
J39nB447_p0415c24║在指頭上何不於君指上聽既然且道琴聲從甚麼
J39nB447_p0415c25║處生發會得此意不獨會沒絃琴裏聲應巉巖幽谷
J39nB447_p0415c26║無腔鼓內嚮震流水高山便會犬吠雞啼松吟澗吼
J39nB447_p0415c27║凡有聲者莫不盡會說甚麼伯牙動指子溪知音脫
J39nB447_p0415c28║或未然不免重宣此義竹籟鳴時雲石冷松濤起處
J39nB447_p0415c29║雨風寒欲知聲韻發生處好把石琴仔細彈。
J39nB447_p0415c30║示鱗如禪人
J39nB447_p0416a01║死何去也生何來剔起眉毛做一回做到二邊不立
J39nB447_p0416a02║處紅爐裏面碧蓮開碧蓮開露珠湛八極香風絕點
J39nB447_p0416a03║埃只得木人欣滿面石女笑盈腮何也喜他了脫死
J39nB447_p0416a04║去生來。
J39nB447_p0416a05║示道源行者
J39nB447_p0416a06║丈六金身乾屎橛此個話頭最親切賺他古今學道
J39nB447_p0416a07║流奔南走北無間歇無間歇杖橫四海雲足踏五湖
J39nB447_p0416a08║月被人喝得耳聾棒得腦裂為甚麼乾屎橛。
J39nB447_p0416a09║示巨淵行者
J39nB447_p0416a10║如何是佛麻三斤搓就牽牛繩一根挂在不萌枝子
J39nB447_p0416a11║上年深月久會精人會精人入水不溺入火不焚縱
J39nB447_p0416a12║使大悲千手提之不去金剛寶劍斬之不能且道是
J39nB447_p0416a13║甚麼麻三斤。
J39nB447_p0416a14║劉副臺請題書齋匾并序
J39nB447_p0416a15║雲翁護法西夏世家風度卓群英姿挺秀雖居宦海
J39nB447_p0416a16║猶羨雲松七載威鎮籠南一期彪炳將府殘雪解而
J39nB447_p0416a17║山城秀荒煙靜而隴陌青花植層臺任蛺蝶而飛舞
J39nB447_p0416a18║篁修曲徑憑鸞鳳以寄棲講武之餘洗池邀月治政
J39nB447_p0416a19║之暇把酒臨風兼以重構花宮遠延龍象壯柳營之
J39nB447_p0416a20║春色開至道之香光不減張浚高風豈殊裴休雅況
J39nB447_p0416a21║余與雲翁神交數載機扣一朝納鄙拙於個中話幽
J39nB447_p0416a22║閒於世外是以聊題清嘯用挂書軒暢今日之雅懷
J39nB447_p0416a23║集他年之公案云耳。
J39nB447_p0416a24║示缽蓮侍者
J39nB447_p0416a25║國師喚侍者甚是分明烏窠吹布毛何等親切而人
J39nB447_p0416a26║於此不能領會向外馳求則無有是處矧汝賦性淳
J39nB447_p0416a27║誠為人樸實且又早脫塵勞久侍巾瓶若非夙植德
J39nB447_p0416a28║本何能成就如斯既然胡不將本有妙明當機覷破
J39nB447_p0416a29║不無旨趣直下圓通始不負昂頭出愛網信步入吾
J39nB447_p0416a30║門也勉之。
J39nB447_p0416b01║示衣雲侍者
J39nB447_p0416b02║英姿妙質既爾培來至道真宗宜乎參去若夫放逸
J39nB447_p0416b03║身心耽延歲月不惟師恩友德全乖亦且九族三宗
J39nB447_p0416b04║何賴趁此年青力健世泰時清應好將些子關頭透
J39nB447_p0416b05║過無邊妙義展開然後拈兔角杖於龍象叢中握龜
J39nB447_p0416b06║毛拂於水雲隊裏豈不暢快山僧嘗云學道趁年少
J39nB447_p0416b07║時時須覺照關頭透過來是恩俱可報珍重。
J39nB447_p0416b08║示一源禪者
J39nB447_p0416b09║父母未生前本來面目一則話頭能使人當下明心
J39nB447_p0416b10║見性了生脫死憶昔東川呂相國致書延破山師翁
J39nB447_p0416b11║酉陽問道翁即握杖而赴國出欲作禮翁曰你是呂
J39nB447_p0416b12║相國麼國曰不敢翁曰父母未生前姓甚麼國擬開
J39nB447_p0416b13║口翁劈脊便棒國奮大疑情至晚省發此豈不是當
J39nB447_p0416b14║下明見了脫的爾來參話頭不得省發者蓋為信向
J39nB447_p0416b15║不堅固工夫不穩密所以弗能掀翻徹底耳工夫且
J39nB447_p0416b16║置如何是父母未生前本來面目綠水含明月青山
J39nB447_p0416b17║鎖白雲。
J39nB447_p0416b18║示話月禪者
J39nB447_p0416b19║萬法歸一一歸何處七斤衫子曾為露布不教向外
J39nB447_p0416b20║參尋只貴聲前契悟莫因尋須照顧迷時雲滿窗悟
J39nB447_p0416b21║去月當戶從上許多拈椎豎拂的哲人不過覷破萬
J39nB447_p0416b22║法歸一一歸何處。
J39nB447_p0416b23║示青林禪孫
J39nB447_p0416b24║青年須學道勿負好光陰欲識如如佛應須寂此心
J39nB447_p0416b25║如如佛且置且道此心從甚麼處寂莫是建立叢林
J39nB447_p0416b26║是莫是料理常住是莫是拈香撥火是莫是送往迎
J39nB447_p0416b27║來是若道一切處是瞞盰不少若道一切處不是錯
J39nB447_p0416b28║過太多既然且道向甚麼處寂欲向百花叢裏過須
J39nB447_p0416b29║教片葉不沾身。
J39nB447_p0416b30║示樹東禪孫
J39nB447_p0416c01║青年薙染執灑掃於滇黔奮志參求侍巾瓶於吳越
J39nB447_p0416c02║山川多歷風雨頻經但不識腳跟下事曾明之否如
J39nB447_p0416c03║是則執灑掃與侍巾瓶歷山川經風雨▆無不是箇
J39nB447_p0416c04║中消息也珍重。
J39nB447_p0416c05║法派
J39nB447_p0416c06║福海真廣宗道永昌圓明覺性亙古傳芳。
J39nB447_p0416c07║
J39nB447_p0416c08║
J39nB447_p0416c09║
J39nB447_p0416c10║東山梅溪度禪師語錄卷第九終
J39nB447_p0416c11║
J39nB447_p0416c12║
J39nB447_p0416c13║　　　（本山監院真學捐刻
J39nB447_p0416c14║　　老和尚語錄第九卷附藏流通伏願心花色麗長
J39nB447_p0416c15║　　　春道果香飄億世
J39nB447_p0416c16║　　　康熙戊寅歲季夏月吉旦
J39nB447_p0416c17║　　　　　　　　　板藏嘉禾楞嚴經坊）