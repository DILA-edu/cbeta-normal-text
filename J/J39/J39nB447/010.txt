J39nB447_p0417a01║東山梅溪度禪師語錄卷第十
J39nB447_p0417a02║嗣法門人真解等編
J39nB447_p0417a03║示偈
J39nB447_p0417a04║冬夜示眾
J39nB447_p0417a05║山堂夜靜坐蒲團，萬慮咸清覺自然，寒月珊珊凌梵
J39nB447_p0417a06║闕，疏鐘歷歷震雲天。半窗雪色侵伽定，幾樹梅香噴
J39nB447_p0417a07║綺筵，了得勝因內外徹，應堪撒手續單傳。
J39nB447_p0417a08║示允章李居士
J39nB447_p0417a09║欲出無明千仞淵，必須念佛與參禪，參禪可破去來
J39nB447_p0417a10║相，念佛能空生死緣。生死緣空風在樹，去來相破月
J39nB447_p0417a11║橫天，古今多少修持輩，未有不由二事圓。
J39nB447_p0417a12║示蒙化眾禪者
J39nB447_p0417a13║欲透西來最上乘，須從聲色裏邊尋，嚴公擊竹明真
J39nB447_p0417a14║性，靈老觀桃契本心。莫謂昔人能荷負，應知今者亦
J39nB447_p0417a15║堪任，昂頭觸碎銀山壁，花白開敷鳥自吟。
J39nB447_p0417a16║滇南復友
J39nB447_p0417a17║自入滇南隨寓安，了無一事可相千，懶拋綸線磯頭
J39nB447_p0417a18║釣，秪把瑤琴月下彈。山寺嬉遊憑自適，雲霞亂剪欲
J39nB447_p0417a19║誰歡？寧教沉沒於江海，詎肯遺他作話端？
J39nB447_p0417a20║雲州復諸儒士
J39nB447_p0417a21║釋教儒宗天下傳，何分西蜀與南滇？欲知月指當空
J39nB447_p0417a22║處，須識吾無隱爾篇。居易親僧因重道，長公解玉為
J39nB447_p0417a23║逃禪，了知彼此非同異，文字憑拈入大圓。
J39nB447_p0417a24║人日勉眾
J39nB447_p0417a25║風自生和寒自衰，靈辰節令是今期，梅花枝上初殘
J39nB447_p0417a26║雪，楊柳池邊乍吐絲。萍跡悠然雖不定，禪心卓爾應
J39nB447_p0417a27║須知，殷勤報爾參玄士，惜取韻華趁此時。
J39nB447_p0417a28║號破雲侍者（諱寶月）
J39nB447_p0417a29║幾片迷雲黑似墨，一輪寶月亮如銀，迷雲每向月邊
J39nB447_p0417a30║繞，寶月常從雲裏橫。雲破天中心性朗，月明劫外水
J39nB447_p0417b01║山清，但知寶月原無隱，莫問迷雲何處生。
J39nB447_p0417b02║號禪清禪人（號性朗）
J39nB447_p0417b03║五蘊空來因性朗，四恩報去為禪清，禪清不必窮真
J39nB447_p0417b04║際，性朗何須問未生。若使禪清憑散澹，如能性朗任
J39nB447_p0417b05║縱橫，覺花原自禪清放，道果還從性朗成。
J39nB447_p0417b06║勉謬行棒喝者
J39nB447_p0417b07║欲啟吾家棒喝門，好將棒喝看分明，棒須劈破有無
J39nB447_p0417b08║見，喝要澄空迷悟情。迷悟空時星月朗，有無破處水
J39nB447_p0417b09║山清，棒頭喝下如親切，是則名為棒喝人。
J39nB447_p0417b10║勉妄分儒釋者
J39nB447_p0417b11║釋教儒宗沒兩途，休將儒釋妄分疏，儒宗一貫旨非
J39nB447_p0417b12║別，釋教單傳致不殊。會合唯時儒即釋，圓通笑處釋
J39nB447_p0417b13║皆儒，從來釋道同儒道，誰謂儒宗異釋歟。
J39nB447_p0417b14║示瀛洲禪者
J39nB447_p0417b15║爾之具足真常，纖毫未曾隱藏，耳際圓通鳥語，鼻端
J39nB447_p0417b16║一貫花香。弄箸拈匙盡洩，開巾展缽全彰，覷破如斯
J39nB447_p0417b17║成現，不須更覓心王。
J39nB447_p0417b18║齋榜
J39nB447_p0417b19║養得一群泥牛，頭角宛然俊俏，有時棬裏橫眠，有時
J39nB447_p0417b20║堂前大叫。有時運力而耕，有時回光而照，告報遐邇
J39nB447_p0417b21║檀那，代吾添些草料。
J39nB447_p0417b22║示況瑞麟居士
J39nB447_p0417b23║個事甚分明，何須我饒舌，鳥啼妙理彰，花發玄機洩。
J39nB447_p0417b24║莫謂他英靈，休云我下劣，古人曾有言，是水皆涵月。
J39nB447_p0417b25║示祥亨善人
J39nB447_p0417b26║欲透生死關，無分男女相，玉從頑石出，蓮自淤泥放。
J39nB447_p0417b27║即此妄明真，以斯真破妄，曾聞龐道婆，火宅空諸障。
J39nB447_p0417b28║示祥生居士
J39nB447_p0417b29║修行莫執相，執相遭魔障，勦絕聖凡蹤，掃除佛祖狀。
J39nB447_p0417b30║心清慾海枯，性靜覺花放，若到與麼時，方來喫我棒。
J39nB447_p0417c01║示白絅候
J39nB447_p0417c02║身居戎馬場，志向如來道，箭射去來關，刀開生死竅。
J39nB447_p0417c03║衝鋒露本常，破敵彰玄妙，會得殺人心，頭頭合至要。
J39nB447_p0417c04║示克弘禪人
J39nB447_p0417c05║磊落山林士，孤高絕比量，松花為飯食，荷葉作衣裳。
J39nB447_p0417c06║靜對三身佛，閒薰五分香，一般殊勝事，誰個肯承當？
J39nB447_p0417c07║示載空禪者
J39nB447_p0417c08║教外別傳宗，明明日用中，拈匙舒慧辯，舉箸洩靈通。
J39nB447_p0417c09║夜對孤圓月，晨聽斷續鐘，頭頭無不是，奚必問禪翁？
J39nB447_p0417c10║示卓爾禪者
J39nB447_p0417c11║學道趁年青，光陰莫可惜，梵書對月看，禪觀掩關習。
J39nB447_p0417c12║日中須省三，個裏要精一，東山無別傳，以此通消息。
J39nB447_p0417c13║送純真禪人還滇
J39nB447_p0417c14║見說還滇去，十分難割捨，詩裁丹桂送，淚逐秋雲灑。
J39nB447_p0417c15║白水景好觀，盤江杖穩把，有人問若何，拈拳驀口打。
J39nB447_p0417c16║山堂晏坐
J39nB447_p0417c17║山堂晏坐一爐香，萬慮咸清白晝長，問到心宗無別
J39nB447_p0417c18║示，惟拈拂子擊禪床。
J39nB447_p0417c19║木魚頌
J39nB447_p0417c20║昔日爭先躍禹門，而今哮吼在禪林，秪因不借煙波
J39nB447_p0417c21║力，惹得桃花逐浪尋。
J39nB447_p0417c22║聞雨示眾
J39nB447_p0417c23║夜靜跏趺小閣東，雷聲歷歷震雲空，春霖也解饒長
J39nB447_p0417c24║舌，說破虛靈那一通。
J39nB447_p0417c25║示空藏禪人
J39nB447_p0417c26║尋常日用勿顢頇，好把工夫個裏圓，薦取禪心明似
J39nB447_p0417c27║月，放光動地照人天。
J39nB447_p0417c28║示自惺禪者
J39nB447_p0417c29║莫馳南北與西東，慧劍單提日用中，六處迷雲齊掃
J39nB447_p0417c30║盡，頂門獨露一輪紅。
J39nB447_p0418a01║示秋雲禪者
J39nB447_p0418a02║日用尋常須策鞭，莫教荊棘長心田，山僧記得先賢
J39nB447_p0418a03║誡，心若堅時鐵也穿。
J39nB447_p0418a04║慈念禪人求偈還滇
J39nB447_p0418a05║勵志還鄉乞我言，我言非是等閒傳，直教伸出回天
J39nB447_p0418a06║手，摝起昆池月一圓。
J39nB447_p0418a07║侍僧請題木魚口占
J39nB447_p0418a08║胡不成龍上碧天，終年於此傍經眠，零敲碎打知多
J39nB447_p0418a09║少，不解飛騰亦枉然。
J39nB447_p0418a10║值雪示眾
J39nB447_p0418a11║六出霏霏庭際飄，平湖冰結似瓊瑤，安心旨趣如能
J39nB447_p0418a12║透，木佛何妨信手燒。
J39nB447_p0418a13║示不夜謝居士
J39nB447_p0418a14║本來面目問阿誰，歷歷明明須自知，深夜一輪空界
J39nB447_p0418a15║月，清光何處不同窺。
J39nB447_p0418a16║張文憲持扇求偈
J39nB447_p0418a17║面自白兮骨自黑，其中句子作麼說？試將黑白未分
J39nB447_p0418a18║時，頓起疑情決一決。
J39nB447_p0418a19║示本光任居士
J39nB447_p0418a20║本光一點最靈通，破暗除昏迥不同，今日山僧親揭
J39nB447_p0418a21║示，亙今亙古耀無窮。
J39nB447_p0418a22║示淨明胡居士
J39nB447_p0418a23║從茲切忌走多途，六字彌陀莫放輸，念到心安意肯
J39nB447_p0418a24║處，一枝白藕發紅爐。
J39nB447_p0418a25║示周汝和
J39nB447_p0418a26║披風踏雪禮梅溪，試問梅溪有甚的，自倒應須還自
J39nB447_p0418a27║起，大都此事貴親知。
J39nB447_p0418a28║壽清修熊居士
J39nB447_p0418a29║人人都以九如祝，惟有山僧祝不同，只要頂𩕳開正
J39nB447_p0418a30║眼，彌天彌地壽無窮。
J39nB447_p0418b01║月濤山示眾
J39nB447_p0418b02║孰謂濤山景不清，數株古木一堆雲，鳥聲未絕濤聲
J39nB447_p0418b03║起，縱是石頭亦解聞。
J39nB447_p0418b04║寓萬壽寺諸檀送燈求偈
J39nB447_p0418b05║罷釣歸來宿上方，月光夜夜照虛堂，諸公為愛月光
J39nB447_p0418b06║淨，故放燈光伴月光。
J39nB447_p0418b07║贈盤龍潛靈法姪
J39nB447_p0418b08║憶昔旅亭良晤時，烹茗話月已投機，而今一杖盤龍
J39nB447_p0418b09║頂，無限風雲得所依。
J39nB447_p0418b10║示湛明禪人
J39nB447_p0418b11║日暖風和鳥弄聲，低紅淺碧點山楹，果然悟得色空
J39nB447_p0418b12║理，何慮襟懷不湛明。
J39nB447_p0418b13║示桃林陳居士
J39nB447_p0418b14║三月桃花綻滿園，靈雲一見破愁顏，而今說與桃林
J39nB447_p0418b15║士，見得分明沒兩般。
J39nB447_p0418b16║示竹林陳居士
J39nB447_p0418b17║幾竿翠竹倚牆根，擊著之時便有聲，分付竹林珍重
J39nB447_p0418b18║好，香巖從此悟心明。
J39nB447_p0418b19║示雲騰雷秀才
J39nB447_p0418b20║如來鼻孔下頭大，夫子眉毛八字橫，會得這些不別
J39nB447_p0418b21║處，方知一貫即無生。
J39nB447_p0418b22║示續燈禪者
J39nB447_p0418b23║工夫日用莫因循，剔起無油一盞燈，只待燈花開劫
J39nB447_p0418b24║外，昏衢爍破照禪心。
J39nB447_p0418b25║示雷聖望
J39nB447_p0418b26║修行卻是青年好，力自壯兮氣自飽，剔起蒼蒼兩道
J39nB447_p0418b27║眉，銀山鐵壁盡推倒。
J39nB447_p0418b28║示段子潔
J39nB447_p0418b29║學道何妨年紀老，年老般般歷過了，只此老成一片
J39nB447_p0418b30║心，古岸不愁踏不到。
J39nB447_p0418c01║示芳遠禪孫
J39nB447_p0418c02║隨師伴友住南山，日用尋常休放閒，風動水流能惺
J39nB447_p0418c03║覺，何難掉臂那重關。
J39nB447_p0418c04║示吳爾新
J39nB447_p0418c05║昨宵寫偈贈諸檀，不覺忘了伊一篇，今日仍從忘處
J39nB447_p0418c06║寫，寫來字字合從前。
J39nB447_p0418c07║示陳大廷
J39nB447_p0418c08║相逢玉閣宛如舊，意自投而機自扣，笑我傳伊非別
J39nB447_p0418c09║傳，仍教薦取無聲臭。
J39nB447_p0418c10║贈劉鎮臺（諱芝林）
J39nB447_p0418c11║鵲印數搖邊月靜，龍旗頻掣海雲開，剛纔解玉歸林
J39nB447_p0418c12║下，又聽重頒紫詔來。
J39nB447_p0418c13║春日賀鄭副臺再鎮陽瓜（諱彪）
J39nB447_p0418c14║鶯囀喬林山戴花，重張威令鎮陽瓜，柳營莫謂春寒
J39nB447_p0418c15║甚，自有錦袍指日加。
J39nB447_p0418c16║示本宗芶居士參誰字
J39nB447_p0418c17║欲明教外別傳宗，個裏工夫莫放鬆，參得趙州誰字
J39nB447_p0418c18║透，三千七百盡皆同。
J39nB447_p0418c19║夜坐示眾
J39nB447_p0418c20║案頭頻剪龍潭燭，盞內多傾趙老茶，公案重重評不
J39nB447_p0418c21║盡，又添明月上窗紗。
J39nB447_p0418c22║示六明善人
J39nB447_p0418c23║昔年曾問先師道，今日重參梅老禪，大似吹毛三尺
J39nB447_p0418c24║劍，一番過火一番鮮。
J39nB447_p0418c25║示化池善人
J39nB447_p0418c26║修竹勿論智和愚，只貴精勤十二時，辦得此心成一
J39nB447_p0418c27║片，火坑自是化蓮池。
J39nB447_p0418c28║復禪人霜月照禪心原韻
J39nB447_p0418c29║雨餘風靜掩柴門，七尺單前好息心，突出凌霜一片
J39nB447_p0418c30║月，洗清禪浪幾千尋。
J39nB447_p0419a01║春日示眾
J39nB447_p0419a02║陽春遍布天何言，無限化機展目前，會得千紅闕碧
J39nB447_p0419a03║紫，方知一以貫通焉。
J39nB447_p0419a04║示正白禪人
J39nB447_p0419a05║茅屋三間綠水西，荷衣松飯趣偏奇，時來趺坐蒲團
J39nB447_p0419a06║上，聽得幽禽窗外啼。
J39nB447_p0419a07║登雞山
J39nB447_p0419a08║光非水面與山阿，未審諸人會也麼？設使光從山水
J39nB447_p0419a09║覓，無山無水又如何？
J39nB447_p0419a10║示石鐘寺懷中禪人
J39nB447_p0419a11║獅子林中松色寒，猢猻梯上石頭尖，等閒煉就驚人
J39nB447_p0419a12║句，對客何妨信手拈。
J39nB447_p0419a13║示淨明尼
J39nB447_p0419a14║辭親割愛不非輕，早晚工夫須自勤，坐破迷雲心月
J39nB447_p0419a15║皎，十方界放淨光明。
J39nB447_p0419a16║示體虛禪者
J39nB447_p0419a17║薙髮染衣業有年，曾無半點俗緣牽，一從廣佛棲禪
J39nB447_p0419a18║後，常有雲來代掩關。
J39nB447_p0419a19║示載空禪者
J39nB447_p0419a20║妙年剃染此門中，悲願弘深自不同，果爾襟懷開闊
J39nB447_p0419a21║大，何難裝載太虛空。
J39nB447_p0419a22║示了凡禪者
J39nB447_p0419a23║削髮為僧須了凡，凡情了卻意悠然，年來結屋龍潭
J39nB447_p0419a24║上，種得冰輪似鏡圓。
J39nB447_p0419a25║示妙宗居士
J39nB447_p0419a26║心水常將盥掌中，性香每把拈爐內，一聲佛續一聲
J39nB447_p0419a27║聲，五蘊高山自粉碎。
J39nB447_p0419a28║示祥普善人
J39nB447_p0419a29║暫拋火宅覓清涼，來扣圓通大道場，兩字法名親記
J39nB447_p0419a30║莂，任教苦海作慈航。
J39nB447_p0419b01║示晦心馬居士
J39nB447_p0419b02║花明翠竹真如面，月朗風清淨土天，學佛若開如是
J39nB447_p0419b03║眼，西方即在個中圓。
J39nB447_p0419b04║示張夢蘭
J39nB447_p0419b05║夜靜樓臺皆得月，夏來池沼盡開蓮，山僧無法與人
J39nB447_p0419b06║說，直指西方在目前。
J39nB447_p0419b07║示本真馬居士
J39nB447_p0419b08║學道何妨火宅家，舉杯動箸即生涯，須知自性如如
J39nB447_p0419b09║佛，妻笑兒啼不礙他。
J39nB447_p0419b10║壽徐縣尉
J39nB447_p0419b11║籌添海屋是今朝，龜步庭前鶴舞霄，堪笑道人無可
J39nB447_p0419b12║祝，拳頭拈起作蟠桃。
J39nB447_p0419b13║燦融禪人求偈（嗣慧月）
J39nB447_p0419b14║出類英姿不等閒，山邊水際已多年，而今得繼曹溪
J39nB447_p0419b15║脈，應好乘時自策鞭。
J39nB447_p0419b16║登棲鶴樓上層
J39nB447_p0419b17║日麗鳥啼春正幽，攜僧信步陟層樓，忽然上到最高
J39nB447_p0419b18║處，萬里風光一筆收。
J39nB447_p0419b19║遊新庵次韻勉主僧
J39nB447_p0419b20║卜得蔬園闢草庵，野雲孤鶴互交探，閒中應把清幽
J39nB447_p0419b21║惜，莫負溪聲講法曇。
J39nB447_p0419b22║祗林靜悄搆柴庵，旨趣分明奚用探？水石煙花皆是
J39nB447_p0419b23║佛，不須他處覓瞿曇。
J39nB447_p0419b24║示冰月禪孫
J39nB447_p0419b25║蒲團竹椅最相應，掩室跏趺慮自澄，坐到風恬雲靜
J39nB447_p0419b26║處，當窗月湧一團冰。
J39nB447_p0419b27║示自圓李善人
J39nB447_p0419b28║大道從來沒兩途，那論裙釵與丈夫，試看皎明深夜
J39nB447_p0419b29║月，萬派千江何處無。
J39nB447_p0419b30║寄雲如劉副戎
J39nB447_p0419c01║開士禪心圓似月，將軍寶劍白如霜，了知個裏非同
J39nB447_p0419c02║異，虎帳憑教作道場。
J39nB447_p0419c03║寄數珠與劉夫人
J39nB447_p0419c04║一自皈依不二門，個中精進已年深，寄來百八菩提
J39nB447_p0419c05║子，印證夫人奉佛心。
J39nB447_p0419c06║號鐵航禪人
J39nB447_p0419c07║底事從來不覆藏，拈香撥火露堂堂，如能劈面承當
J39nB447_p0419c08║去，一任波心駕鐵航。
J39nB447_p0419c09║示嘯竹侍者
J39nB447_p0419c10║室掩棲霞最上層，松聲吟罷鳥聲吟，只須聞到無聞
J39nB447_p0419c11║處，撒手從教嘯竹林。
J39nB447_p0419c12║書扇送別慈修禪者
J39nB447_p0419c13║兩月盤桓尚未周，不期歸去意還悠，有人問到棲霞
J39nB447_p0419c14║事，信手還他一扇頭。
J39nB447_p0419c15║壽覺悟耆宿
J39nB447_p0419c16║覺了生前悟已明，又從雲外闢金鳴，勝因無限籌難
J39nB447_p0419c17║紀，翻覆數來數不清。
J39nB447_p0419c18║壽慧穎西堂
J39nB447_p0419c19║一粒金剛子最圓，也知種在劫雲邊，年年七月逢斯
J39nB447_p0419c20║日，燦爛光明照遠天。
J39nB447_p0419c21║寓金鳴題桂示眾
J39nB447_p0419c22║寄跡金鳴秋正回，園林一夜木犀開，禪流欲識吾無
J39nB447_p0419c23║隱，薦取天香撲鼻來。
J39nB447_p0419c24║示一拳桂居士
J39nB447_p0419c25║禪期解罷下東山，遯跡金鳴擬學閒，孰料依然閒不
J39nB447_p0419c26║得，拳頭為爾復重拈。
J39nB447_p0419c27║示古鏡霍居士
J39nB447_p0419c28║一句話頭說與知，精勤檢點莫教遲，雖然古鏡光明
J39nB447_p0419c29║有，也要揩模十二時。
J39nB447_p0419c30║示空蘊曹善人
J39nB447_p0420a01║居諸來去如馳驛，個事勤參莫放逸，識得持家非別
J39nB447_p0420a02║人，何愁五蘊不空寂。
J39nB447_p0420a03║示明懷善人
J39nB447_p0420a04║八十餘年教子孫，子孫事業已完成，雖然撒手歸三
J39nB447_p0420a05║寶，要識其中不老人。
J39nB447_p0420a06║示輝之善人
J39nB447_p0420a07║年將九十慕修行，不必從他別問津，一句彌陀作拄
J39nB447_p0420a08║杖，千尋彼岸任從登。
J39nB447_p0420a09║示培道善人
J39nB447_p0420a10║操家七十有餘年，今日回心歸大道，六八願王勤▆
J39nB447_p0420a11║持，蓮池九品不難到。
J39nB447_p0420a12║示北海張居士
J39nB447_p0420a13║而今欲透未生前，打起精神莫放閒，驀地疑團輕撲
J39nB447_p0420a14║碎，何難掉臂那重關。
J39nB447_p0420a15║示成之朱居士
J39nB447_p0420a16║金刀舉起真機露，玉尺拈時生面開，會得這些親切
J39nB447_p0420a17║意，一針針是一如來。
J39nB447_p0420a18║壽鵬舉高居士
J39nB447_p0420a19║聞道懸弧此日間，愧無一物慶南山，聊將劫外秪園
J39nB447_p0420a20║果，代作冰桃信手拈。
J39nB447_p0420a21║示定生戒子
J39nB447_p0420a22║三衣一缽體中玄，早晚參持莫教閒，欲得戒光隨處
J39nB447_p0420a23║放，直須透過這重關。
J39nB447_p0420a24║贈于野黃居士
J39nB447_p0420a25║勿論禪門與道儒，直須扣己做工夫，三家會合原歸
J39nB447_p0420a26║一，字姓何妨上祖圖。
J39nB447_p0420a27║示六和戒子
J39nB447_p0420a28║舍那戒法不尋常，曾發先賢性地香，今日東山拈向
J39nB447_p0420a29║汝，一層光燦一層光。
J39nB447_p0420a30║示仁和戒子
J39nB447_p0420b01║戒壇雖爾萬尋高，破霧乘風莫憚勞，若欲躋攀無上
J39nB447_p0420b02║品，最初一步要堅牢。
J39nB447_p0420b03║示大徹禪孫
J39nB447_p0420b04║趁此青年勿放過，吹毛寶劍急須磨，直教磨得如風
J39nB447_p0420b05║利，殺活臨時莫放他。
J39nB447_p0420b06║示缽蓮禪孫
J39nB447_p0420b07║自小歸根到我家，而今已得著袈裟，工夫早晚莫輕
J39nB447_p0420b08║忽，奪取瞿曇示眾花。
J39nB447_p0420b09║示林秀禪人
J39nB447_p0420b10║撒手空門氣岸豪，塵衣脫卻挂方袍，而今若欲林增
J39nB447_p0420b11║秀，須借禪天法雨澆。
J39nB447_p0420b12║中秋茶餅寄祿藜和尚
J39nB447_p0420b13║一枚餅子圓如鏡，幾片山茶碎剪春，趙老雲門藏不
J39nB447_p0420b14║得，和盤托向月中人。
J39nB447_p0420b15║贈長瑞劉夫人
J39nB447_p0420b16║一曲哩囉唱有年，幾回震徹劫初前，相傳應是知音
J39nB447_p0420b17║者，不是知音詎肯傳。
J39nB447_p0420b18║復無相居士來韻
J39nB447_p0420b19║遯跡東林那計年，每逢佳客賦禪篇，雖然此道無新
J39nB447_p0420b20║舊，幾個能知不變遷。
J39nB447_p0420b21║半間竹榻倚雲眠，花自耘耡籬自編，有問西來鼻祖
J39nB447_p0420b22║意，棒頭血濺染青天。
J39nB447_p0420b23║既爾江南曾遍參，何妨在處樂悠然，倘君不吝青雲
J39nB447_p0420b24║步，直上東山話夙緣。
J39nB447_p0420b25║壽赤松和尚
J39nB447_p0420b26║闢得黔靈逼太空，層山曲水盡依從，弧懸此日花飛
J39nB447_p0420b27║雨，一座當軒繞象龍。
J39nB447_p0420b28║夏日送葉都閫陞任江南
J39nB447_p0420b29║年餘美政冠黔天，萬姓謳歌樂且便，剛欲與君談底
J39nB447_p0420b30║事，榴花報任轉江南。
J39nB447_p0420c01║贈瑞彩周居士
J39nB447_p0420c02║修行不在除葷酒，秪貴當人信向真，設使長齋纔了
J39nB447_p0420c03║道，蘇黃何以載傳燈。
J39nB447_p0420c04║壽周孺人八十
J39nB447_p0420c05║不萌枝上果芬香，顆顆拈來帶雪霜，經歷韶華非八
J39nB447_p0420c06║十，同天同地結春長。
J39nB447_p0420c07║送瑞彩周居士之中州
J39nB447_p0420c08║年餘叨護白雲窩，些子無酬感愧多，信手劈開東嶺
J39nB447_p0420c09║月，分君一半去滹沱。
J39nB447_p0420c10║送別彥士陳居士
J39nB447_p0420c11║客歲相逢不盡歡，今朝判袂十分難，贈君一本棲霞
J39nB447_p0420c12║錄，攜去河南早晚看。
J39nB447_p0420c13║送別君選胡居士
J39nB447_p0420c14║囊藏犀扇已年深，頭角分明最有情，聞道中州天氣
J39nB447_p0420c15║熱，贈君握去引風清。
J39nB447_p0420c16║送明空曹居士禮南海
J39nB447_p0420c17║一架蒲團一緉鞋，名山勝蹟踏春開，欲窮南海真消
J39nB447_p0420c18║息，試聽潮音吼似雷。
J39nB447_p0420c19║示一源行者侍師遊南海
J39nB447_p0420c20║峨嵋雞足已遊週，今又侍師南海遊，雖歷重重山與
J39nB447_p0420c21║水，可知萬派一源收。
J39nB447_p0420c22║示自照蔡善人
J39nB447_p0420c23║家業豐隆大矣，子孫繁衍優哉，既然事事備足，應須
J39nB447_p0420c24║識取本來。
J39nB447_p0420c25║示湛目善人
J39nB447_p0420c26║大道不分男女，只貴當機薦取，會得釵鐶即金，修行
J39nB447_p0420c27║事業備矣。
J39nB447_p0420c28║示清波善人
J39nB447_p0420c29║修行要訪明師，切莫依附盲者，曾聞先哲嘉言，近朱
J39nB447_p0420c30║自是赤也。
J39nB447_p0421a01║示眾
J39nB447_p0421a02║斷除妄想皆非，趣向真如是病，但得一念不坐，活機
J39nB447_p0421a03║處處圓應。
J39nB447_p0421a04║如是迎賓待客，與麼喫飯穿衣，欲識本來面目，窗前
J39nB447_p0421a05║試聽鶯啼。
J39nB447_p0421a06║成仙成佛虛名，應馬應牛活計，若能辦得此心，縱不
J39nB447_p0421a07║修持亦是。
J39nB447_p0421a08║檻外池涵月皎，窗前竹掃風清，個事分明漏洩，不須
J39nB447_p0421a09║別處參尋。
J39nB447_p0421a10║欲表僧中丈夫，須效當年老盧，焂忽花生碓觜，始知
J39nB447_p0421a11║一物原無。
J39nB447_p0421a12║示廣相張居士
J39nB447_p0421a13║你的鼻孔遼天，我的腳跟點地，明明本自現成，何必
J39nB447_p0421a14║山僧授記。
J39nB447_p0421a15║示懷智禪人
J39nB447_p0421a16║柳綠花紅妙相，鶯啼燕語真宗，若從他處尋覓，依然
J39nB447_p0421a17║錯過圓通。
J39nB447_p0421a18║示戴居易
J39nB447_p0421a19║纔聽新蟬語樹，又看白雪凌空，怎似無陰陽地，長年
J39nB447_p0421a20║花綻枝紅。
J39nB447_p0421a21║示省幻段居士
J39nB447_p0421a22║不期相晤鎮西，向我攝心斂意，既然省幻其中，要識
J39nB447_p0421a23║西來旨趣。
J39nB447_p0421a24║示巨修善人
J39nB447_p0421a25║佛法個個不無，何須向我問取，提針舉剪，歷然悟來，
J39nB447_p0421a26║無不是矣。
J39nB447_p0421a27║示默可善人
J39nB447_p0421a28║迷時有修有證，悟處無人無我，欲透此個機關，坐臥
J39nB447_p0421a29║經行默可。
J39nB447_p0421a30║示覺天萬居士
J39nB447_p0421b01║戎馬場中住腳，香雲地上留心，既有如斯信向，覺天
J39nB447_p0421b02║自是高登。
J39nB447_p0421b03║示空藏禪人
J39nB447_p0421b04║禪觀精勤究，梵章仔細看，工夫成一片，繼祖又何難。
J39nB447_p0421b05║示自曉蔡居士
J39nB447_p0421b06║惡從心上發，善自性中生，善惡不思議，菩提當下威。
J39nB447_p0421b07║示月湛王居士
J39nB447_p0421b08║欲窮本有道，工夫莫放過，忽然心性徹，一月湛清波。
J39nB447_p0421b09║示衣雲禪孫
J39nB447_p0421b10║少小別雙親，吾門好用心，一朝參學辦，任撫沒絃琴。
J39nB447_p0421b11║經壇傳公子請延生偈
J39nB447_p0421b12║魚敲風裡韻，磬響劫前音，摘朵曇花贈，錦堂百億春。
J39nB447_p0421b13║示開極禪者
J39nB447_p0421b14║本來真面目，無處不分明，秋到雲天澹，春來隴陌青。
J39nB447_p0421b15║示楊善人
J39nB447_p0421b16║苦海無邊際，長年漲慾波，回頭即是岸，不必問如何。
J39nB447_p0421b17║聯芳
J39nB447_p0421b18║付慧穎慶緒禪人
J39nB447_p0421b19║一喝如雷吼法堂，回天轉地不尋常，與麼付柄龜毛
J39nB447_p0421b20║拂，隨處高登曲彔床。
J39nB447_p0421b21║付石林道輝禪人
J39nB447_p0421b22║不負靈山曾有約，於今特地始相投，遼天拄杖親分
J39nB447_p0421b23║付，直攪魚龍莫教休。
J39nB447_p0421b24║付霞章海偉禪人
J39nB447_p0421b25║侍我巾瓶三十年，同甘苦樂志猶堅，無生妙旨今朝
J39nB447_p0421b26║付，任爾流通紹祖先。
J39nB447_p0421b27║付紹南真解禪人
J39nB447_p0421b28║一條白棒氣如王，拄地撐天世莫雙，今日當堂親授
J39nB447_p0421b29║受，大千無處不歸降。
J39nB447_p0421b30║付繼爾性堅禪人
J39nB447_p0421c01║吾家一架沒絃琴，遞代相傳彈到今，非是等閒分付
J39nB447_p0421c02║汝，憑教四海接知音。
J39nB447_p0421c03║付正音海聞禪人
J39nB447_p0421c04║十六年來不憚勞，而今雖老志猶高，師陽此去無他
J39nB447_p0421c05║囑，一脈流通在爾曹。
J39nB447_p0421c06║付大霖澄準禪人
J39nB447_p0421c07║楚江放出個金鼇，躍入紫池氣岸高，今日東山與一
J39nB447_p0421c08║棒，興雲佈雨上青霄。
J39nB447_p0421c09║付法雨照潤禪人
J39nB447_p0421c10║三尺吹毛膽氣昂，匣中晝夜吐清光，而今贈與英靈
J39nB447_p0421c11║士，殺活全提始自強。
J39nB447_p0421c12║付禪睦寂和禪人
J39nB447_p0421c13║佛法而今不可模，源流拂子塞溝渠，闍黎既有超群
J39nB447_p0421c14║志，好把吾宗極力扶。
J39nB447_p0421c15║付溪舌寂宣禪人
J39nB447_p0421c16║自從東嶺扣機緣，抱志勻陽業有年，拂柄今朝親付
J39nB447_p0421c17║託，中興祖道利人天。
J39nB447_p0421c18║
J39nB447_p0421c19║
J39nB447_p0421c20║
J39nB447_p0421c21║行由
J39nB447_p0421c22║壬寅春，師住蓬萊永興禪院。一日，水月禪人率眾入
J39nB447_p0421c23║方丈，請師行由。師曰：「予之醜惡，甚不堪言。」月曰：「也要
J39nB447_p0421c24║聞於大眾。」師曰：「予乃西蜀永川張氏子，母吳氏，命賦
J39nB447_p0421c25║丁丑正月三十寅時。自幼惟好恬靜，不喜繁華。年五
J39nB447_p0421c26║歲，父攜入黔，讀《四書》未周，偶遭世變。九歲失怙，學業
J39nB447_p0421c27║盡拋。年十六，患病月餘，危劇瀕死。自念無常迅速，不
J39nB447_p0421c28║與人期，若獲病愈，定為剃染。是夜三更，夢立於片石
J39nB447_p0421c29║之上，四維俱是墻壁，無有出路，怕怖慞惶。忽聽外面
J39nB447_p0421c30║一人叫曰：『向這裏來！』俄而左壁崩倒，予踴身出。惺來，
J39nB447_p0422a01║通身汗流，病減大半。天明，以出家之志白母，母即許
J39nB447_p0422a02║可。復經月餘，病即全瘥，遂禮東山知如師薙髮。年十
J39nB447_p0422a03║九，雲遊於滇，途中遇一老宿，授以生從何來，死從何
J39nB447_p0422a04║去話。自此朝夕窮究，未嘗間離。年二十，求受十戒於
J39nB447_p0422a05║闊浪大師。二十一，參本師於滇城。師喜予樸素，每以
J39nB447_p0422a06║青眼視之。一日，閱《楞嚴經》至第四卷，富樓那問世尊：
J39nB447_p0422a07║『清淨本然，云何忽生山河大地？』文中恍有入處，遂呈
J39nB447_p0422a08║偈於師曰：『生從何來？死從何去？清淨本然，山河大地。』
J39nB447_p0422a09║本師叱之。厥後侍師往新興雲集寺，值臘八，即師座
J39nB447_p0422a10║下頓圓大戒，命以維那。一日，師坐法堂，予問：『生從何
J39nB447_p0422a11║來？』師豎拂子。予曰：『死從何去？』師亦豎拂子。予當下冰
J39nB447_p0422a12║釋，了無疑滯。乃呈頌曰：『生來死去問吾師，覿面相酬
J39nB447_p0422a13║活潑機；怪語奇言都不用，秪將玉麈縱橫揮。』一日，侍
J39nB447_p0422a14║師圍爐次，師顧而問曰：『生從何來？』予曰：『春到花開。』師
J39nB447_p0422a15║曰：『死從何去？』予曰：『秋來葉落。』師曰：『即此便好呈頌。』予
J39nB447_p0422a16║口占曰：『鼻自直兮眼自橫，有何死也有何生？春來花
J39nB447_p0422a17║放秋凋葉，歷歷明明不費尋。』師頷之。次日，書住山法
J39nB447_p0422a18║語贈予曰：『驅耕夫之牛，奪饑人之食；趯翻大海水，拳
J39nB447_p0422a19║倒須彌盧。生擒虎兕，活捉獰龍，猶未是衲僧本分。而
J39nB447_p0422a20║今要具頂門正眼，方纔作家。』山僧寓棋州（即新興州）西山，
J39nB447_p0422a21║始識梅溪禪人，有超群越眾之形、呵佛罵祖之志。山
J39nB447_p0422a22║僧權付法語，指住山頭，保養聖胎。他日有末後句子，
J39nB447_p0422a23║與汝道破。囑！囑！己亥春，辭師旋黔，居東山一載。庚子
J39nB447_p0422a24║冬，同友照面山結茅。辛丑冬，本師抵黔之竇堡觀音
J39nB447_p0422a25║寺結制，差雲嶔持書接予赴堂，仍命維那。一日，命作
J39nB447_p0422a26║牧牛頌，予信筆成十章，師看畢，贈以偈曰：『大器大根
J39nB447_p0422a27║連大葉，撐天拄地豈尋常，而今果熟馨香布，邊界山
J39nB447_p0422a28║河不覆藏。』一日，挂牌入室，予進，師舉臨濟示眾曰：『一
J39nB447_p0422a29║句語須具三玄門，一玄門須具三要，有權有用，如何
J39nB447_p0422a30║是第一玄？』予曰：『明月常遊緣水間。』師曰：『如何是第二
J39nB447_p0422b01║玄？』予曰：『清風每對白雲談。』師曰：『如何是第三玄？』予曰：
J39nB447_p0422b02║『梅花獨放季冬天。』師曰：『如何是第一要？』予曰：『瞿曇指
J39nB447_p0422b03║上花含笑。』師曰：『如何是第二要？』予曰：『少林門首雪齊
J39nB447_p0422b04║腰。』師曰：『如何是第三要？』予曰：『德山棒下孤光皎。』師曰：
J39nB447_p0422b05║『三玄三要且置，你向甚處見臨濟？』予便喝，師便打，予
J39nB447_p0422b06║復喝，師復打，予拂袖而出，即呈頌曰：『三玄三要，濟北
J39nB447_p0422b07║門庭，隨方殺活，在處縱擒，雷轟電掃乾坤動，浪湧波
J39nB447_p0422b08║騰海嶽昏，棒頭落處兮星明月朗，喝聲起處兮水綠
J39nB447_p0422b09║山青。』值佛成道日，師撰曹溪正脈來源并聯芳偈：『師
J39nB447_p0422b10║兒哮吼震乾坤，一喝鋒鋩海水渾，今日老僧親囑付，
J39nB447_p0422b11║栴檀林裏報吾恩。』付予，予再四卻之，師曰：『古人有言，
J39nB447_p0422b12║智過於師，方堪傳授，難道老僧不識爾耶？』予不得已，
J39nB447_p0422b13║即受之。這般醜惡，從來未舉向人，今不負爾誠懇，只
J39nB447_p0422b14║得盡情吐露，未免塗污諸方耳也。」水月率眾一齊作
J39nB447_p0422b15║禮而退。
J39nB447_p0422b16║
J39nB447_p0422b17║
J39nB447_p0422b18║
J39nB447_p0422b19║
J39nB447_p0422b20║
J39nB447_p0422b21║
J39nB447_p0422b22║　　　戒子（寂貴、寂本、寂德、普聯、真修、海湛、德生、寂聆、明本、真能、祥超、祥廣、祥勝、祥功），捐刻
J39nB447_p0422b23║　　本堂老和尚語錄第十卷，附藏流通。伏願戒光照
J39nB447_p0422b24║　　　穢邦淨土，甘露潤枯槁群萌。
J39nB447_p0422b25║　　　康熙戊寅歲季夏月吉旦。
J39nB447_p0422b26║　　　　　　　　　板藏嘉禾楞嚴經坊。
J39nB447_p0422b27║　　　　　　　　　嘉興（夏維寧，張書瞻）寫刻。
J39nB447_p0422b28║
J39nB447_p0422b29║
J39nB447_p0422b30║東山梅溪度禪師語錄卷第十終