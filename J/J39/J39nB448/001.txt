J39nB448_p0423a01║重刻靈機禪師語錄原稿序
J39nB448_p0423a02║靈機禪師得法於金粟費老人，為其白足，後
J39nB448_p0423a03║闢講堂於翔鳳，為資福之開山祖。所傳語錄，
J39nB448_p0423a04║舊有鋟本，宗門推尚之久矣。今其法嗣大展，
J39nB448_p0423a05║繼席資福，以舊本之未盡厥傳也，將重加訂
J39nB448_p0423a06║正，梓而行之，請序於余。余聞禪門之學，空諸
J39nB448_p0423a07║所有，不立文字，即其當機問對，一言半偈，要
J39nB448_p0423a08║歸其旨於虛寂而已。靈師實能洞徹斯旨，故
J39nB448_p0423a09║其生平言語，不令其徒撰錄。舊本所載，亦其
J39nB448_p0423a10║侍者得於睹記，潛鈔而授之梓，用以廣其師
J39nB448_p0423a11║傳耳，非靈師之意也。今大展見謂未備，又欲
J39nB448_p0423a12║刻之，何歟？蓋釋氏之教，雖與儒者歸趣不同，
J39nB448_p0423a13║至於審辨源流，尊信師說，俾天下後世因其
J39nB448_p0423a14║言以知其人，而其教澤亦藉以不墜，其用心
J39nB448_p0423a15║則一也。韓子有言：「孟軻氏未嘗著書，今其七
J39nB448_p0423a16║篇，乃萬章、公孫丑之徒相與紀其言而傳之
J39nB448_p0423a17║耳。」由是言之，假令當時無尊信師說如諸子
J39nB448_p0423a18║其人者，則孟氏之書不傳，百世而下，安能使
J39nB448_p0423a19║其名赤赤卓卓為群儒冠哉？大展侍靈師最
J39nB448_p0423a20║久，得其宗旨獨深，其所睹記比他人尤詳，不
J39nB448_p0423a21║欲令其師傳之稍有湮沒也，則其於是役也，
J39nB448_p0423a22║能無亟亟乎？余喜大展之尊信師說與吾儒
J39nB448_p0423a23║同，而靈師之教澤亦藉其人以益廣也，故不
J39nB448_p0423a24║辭而序之。
J39nB448_p0423b01║賜進士出身翰林院庶吉士華亭沈宗敬撰
J39nB448_p0423b02║
J39nB448_p0423b03║
J39nB448_p0423b04║
J39nB448_p0423b05║
J39nB448_p0423b06║
J39nB448_p0423b07║
J39nB448_p0423b08║
J39nB448_p0423b09║刻正靈機禪師語錄原稿序
J39nB448_p0423b10║昔玉林和尚語諸弟子曰：「天下宗師，靈機第
J39nB448_p0423b11║一。」蓋師為海內所推服，稱臨濟正宗，一語一
J39nB448_p0423b12║默，一顰一笑，皆甘露也。師示寂後，有弟子急
J39nB448_p0423b13║於入都，倉卒梓師語錄二卷，攜之北行。時入
J39nB448_p0423b14║室弟子大展，方養母他山，未得預聞。後繼席
J39nB448_p0423b15║翔鳳，見錄中改誤多端，前後易置，不勝驚惋，
J39nB448_p0423b16║謂先師語錄，乃一代人天眼目，安可淆訛失
J39nB448_p0423b17║序？欲悉依原稿刻正，垂示百世，俾吳騏為敘。
J39nB448_p0423b18║騏謂語錄與文章異，文章之家，研京十年，練
J39nB448_p0423b19║都一紀，追琢求工，故可改也。語錄出自見地，
J39nB448_p0423b20║如火必熱，如水必溼，如金必堅，如刀必利，豈
J39nB448_p0423b21║容商酌擬議哉？不待商酌擬議，而一切賓主
J39nB448_p0423b22║炤用，殺活與奪，性靈手眼，千品萬偈，無所不
J39nB448_p0423b23║備。譬人始生，五官百骸，腑臟膏血，八萬毛孔，
J39nB448_p0423b24║一時具足，若有刪改文飾，則是裝偶塑像，非
J39nB448_p0423c01║生人也。人已生矣，而欲脩削之，雕琢之，豈非
J39nB448_p0423c02║事理之萬萬不可者哉？昔歐陽公以《舊唐書．
J39nB448_p0423c03║張濬傳》中「做面子」三字不雅，改為作態。識者
J39nB448_p0423c04║謂做面子三字，意忌而含怒，氣傲而詞強；作
J39nB448_p0423c05║態二字，意謔而含笑，氣柔而語弱，情事全失，
J39nB448_p0423c06║不如舊書遠甚。夫歐公之才，且不能輕易改
J39nB448_p0423c07║書，而況不如歐公者也？藥山聞雲巖一言曰：
J39nB448_p0423c08║「吾於此得見海兄。」百世之後，有讀語錄而見
J39nB448_p0423c09║靈機真面目者，大展之力也夫。
J39nB448_p0423c10║甲戌初冬九峰遺黎吳騏頓首拜撰
J39nB448_p0423c11║
J39nB448_p0423c12║
J39nB448_p0423c13║
J39nB448_p0423c14║
J39nB448_p0423c15║
J39nB448_p0423c16║
J39nB448_p0423c17║序
J39nB448_p0423c18║古有言：「行解相應，名之曰祖。」今之據名剎、踐祖位者，
J39nB448_p0423c19║說法如雲如雨，謦欬如珠如玉，察其所為，則行不副
J39nB448_p0423c20║解、解不副行，總被二風所觸，傲然竊名於祖位，可乎？
J39nB448_p0423c21║惟吾楊墳觀和尚，幼陞天童之堂，刳心礪志，真參實
J39nB448_p0423c22║悟，直躋金粟堂奧，倒捋逆批，費老人素稱室中真子
J39nB448_p0423c23║也。厥後住山三十載，足不踰閫，故能不起于座，化荊
J39nB448_p0423c24║棘為寶坊；無法當情，辨龍蛇於叱吒。其激揚宗旨，萬
J39nB448_p0423c25║指鏗鏘，即飽參宿學之士，一嬰其鋒，靡不讋縮咋舌
J39nB448_p0423c26║而退。是以喻其刻苦蒞眾，則如珠走雪床之楊岐也；
J39nB448_p0424a01║論其頌古渾樸，則如敲金戛玉之白雲也；觀其機用
J39nB448_p0424a02║敏捷，則如縱奪臨時、捉敗同參之興化也。至若開法
J39nB448_p0424a03║四十年來，法語機緣甚夥，每呵今時別傳之旨泥於
J39nB448_p0424a04║文字，禁止謄錄，既沒而無隻字示人，則又跂乎雲門
J39nB448_p0424a05║諸老之上矣。茲所行於世者，其門人久侍，潛鈔密記，
J39nB448_p0424a06║輳集而成書，蓋十存其一耳。嗚呼！和尚之行解，卓然
J39nB448_p0424a07║足以邁古超今，滅卻正宗之嫡髓，詎在多乎？是為序。
J39nB448_p0424a08║前住龍池法弟大珍拜題
J39nB448_p0424a09║
J39nB448_p0424a10║
J39nB448_p0424a11║靈機觀禪師語錄目錄
J39nB448_p0424a12║卷首
J39nB448_p0424a13║序文
J39nB448_p0424a14║卷一
J39nB448_p0424a15║陞座
J39nB448_p0424a16║小參
J39nB448_p0424a17║示眾
J39nB448_p0424a18║卷二
J39nB448_p0424a19║機緣
J39nB448_p0424a20║垂問
J39nB448_p0424a21║卷三
J39nB448_p0424a22║勘辨
J39nB448_p0424a23║早參
J39nB448_p0424a24║晚參
J39nB448_p0424a25║卷四
J39nB448_p0424a26║落堂
J39nB448_p0424a27║源流頌
J39nB448_p0424a28║卷五
J39nB448_p0424a29║頌古
J39nB448_p0424a30║書問
J39nB448_p0424b01║卷六
J39nB448_p0424b02║雜偈
J39nB448_p0424b03║真讚
J39nB448_p0424b04║佛事
J39nB448_p0424b05║卷尾
J39nB448_p0424b06║行狀
J39nB448_p0424b07║塔銘
J39nB448_p0424b08║跋
J39nB448_p0424b09║誌
J39nB448_p0424b10║靈機觀禪師語錄目錄（終）
J39nB448_p0424b11║
J39nB448_p0424b12║
J39nB448_p0424b13║
J39nB448_p0424b14║
J39nB448_p0424b15║
J39nB448_p0424b16║
J39nB448_p0424b17║
J39nB448_p0424b18║
J39nB448_p0424b19║
J39nB448_p0424b20║
J39nB448_p0424b21║
J39nB448_p0424b22║
J39nB448_p0424b23║
J39nB448_p0424b24║
J39nB448_p0424b25║
J39nB448_p0424b26║
J39nB448_p0424b27║
J39nB448_p0424b28║
J39nB448_p0424b29║
J39nB448_p0424b30║
J39nB448_p0424c01║靈機觀禪師語錄卷一
J39nB448_p0424c02║嗣法門人　寂方　智霈　海汧　超系　等編
J39nB448_p0424c03║
J39nB448_p0424c04║住湖州武康翔鳳山顯忠崇孝資福禪寺語錄
J39nB448_p0424c05║陞座。
J39nB448_p0424c06║師自崇禎甲申春誅茅翔鳳，至順治甲午冬眾求結
J39nB448_p0424c07║制，海鹽徐君載護法、夫人行脩請陞座。僧問：「豁開戶
J39nB448_p0424c08║牖，妙手難描，當軒者誰？抬眸錯過。」師以棒擉開，云：「到
J39nB448_p0424c09║即不點。」進云：「秪如強項不回頭者，和尚如何施設？」師
J39nB448_p0424c10║云：「且居門外。」進云：「門內底又作麼生？」師云：「自招款案。」
J39nB448_p0424c11║問：「大制從來無結解，因何平地起風波？」師云：「早知恁
J39nB448_p0424c12║麼已是遲。」進云：「天上天下，惟吾獨尊去也。」師便打，云：
J39nB448_p0424c13║「轉見郎當。」問：「翔鳳峰前呈瑞色，缽盂山上播祥光，佛
J39nB448_p0424c14║法大意即不問，開罏結制事如何？」師云：「好向風頭看
J39nB448_p0424c15║火色。」進云：「謝師指示。」師云：「也須眼底辨金鋀。」問：「翔鳳
J39nB448_p0424c16║峰頭作舞，十方海會雲臻，就中一句應時及節，請師
J39nB448_p0424c17║宣。」師云：「秪要腳踏實，自然眼豁開。」進云：「為憐三歲子，
J39nB448_p0424c18║不惜兩行眉。」師云：「識得山僧也未？」進云：「吞納大千門
J39nB448_p0424c19║不二，堂堂廓落露全機。」師便打，乃豎拂子，云：「此便是
J39nB448_p0424c20║當年鷲嶺微笑一著子。恁麼見得，則黃面老子、金色
J39nB448_p0424c21║頭陀一肩擔荷，徹體無多，直得正法眼人人今古彌
J39nB448_p0424c22║亙、涅槃心箇箇歷劫不磨，掃卻從前閑露布，那來迷
J39nB448_p0424c23║悟涉淆訛？忽有箇傍不甘底出來道：『是則是，今日剋
J39nB448_p0424c24║期立限，也是平地干戈。』」驀與他一棒，云：「無繩索縛英
J39nB448_p0424c25║靈漢，汝又將身入網羅。」
J39nB448_p0424c26║鹽官張行脩居士同室沈氏壽誕，請陞座。師云：「抱膝
J39nB448_p0424c27║鳳山下，常年口懶開，那堪輕漏泄？今日又重來。諸兄
J39nB448_p0424c28║弟！來也來了，說無可說。何故？千說萬說原是一說，千
J39nB448_p0424c29║聞萬聞秪是一聞。若也見得，則昨日說、今日說，說說
J39nB448_p0424c30║自超越；昨日聞、今日聞，聞聞絕比倫。方信本來一著
J39nB448_p0425a01║子，迥超天地獨為尊。忽有箇衲僧出來道：『者漢前言
J39nB448_p0425a02║不顧後語，好與三十棒。』但向他道：『汝擔得好板棒，我
J39nB448_p0425a03║也甘喫。爭奈武原人未肯點頭在。』」乃揮拂子，云：「但願
J39nB448_p0425a04║春風吹不老，瞎驢笑得口門開。」
J39nB448_p0425a05║師誕，自慶禪人請陞座。師云：「釋迦不出世，達摩不西
J39nB448_p0425a06║來，佛法遍天下，談玄口不開。諸兄弟！向者裏會得，還
J39nB448_p0425a07║有佛祖立地處也無？還容觀上座說青道黃也無？殊
J39nB448_p0425a08║不知，未生面目，箇箇全彰；覿體風光，人人具足。回觀
J39nB448_p0425a09║三藏十二部，是甚熱碗鳴聲？一千七百則，是甚狗咬
J39nB448_p0425a10║枯骨？正眼看來，無夢說夢、無事生事，正好朝打三千、
J39nB448_p0425a11║暮打八百。忽有箇漢聞與麼道，憤性出來道：『資福！你
J39nB448_p0425a12║者般饒舌，已是好肉剜瘡，欺陷平人。』資福終不壓良
J39nB448_p0425a13║為賤。拄杖子兩手分付。何故？舉揚恁麼事，須是恁麼
J39nB448_p0425a14║人；幸有恁麼人，方諳恁麼事。其或不然，未免死水裏
J39nB448_p0425a15║藏龍。欲搆宗門向上事，何啻萬里望潼關？雖然如是，
J39nB448_p0425a16║今晨自禪人製法衣為我慶壽，諸兄弟慇懃強我舉
J39nB448_p0425a17║揚，且道說箇甚麼即得？若說有生有死，卻是病目見
J39nB448_p0425a18║空花；若說無死無生，又是怖頭走他國。去此二途，如
J39nB448_p0425a19║何端的？阿呵呵！當初只謂茅長短，燒了元來地不平。」
J39nB448_p0425a20║結制，陞座。師云：「未過楊墳渡，撒手便回，決無今日事；
J39nB448_p0425a21║既過渡來，結住布袋口，縱有韜略，卒無用處。且如何
J39nB448_p0425a22║是今日事？諸人還知麼？若也知得，畫地為牢，終非究
J39nB448_p0425a23║竟；無繩自縛，豈自甘休？直須活潑潑如俊鶻沖霄，赤
J39nB448_p0425a24║灑灑似錦鱗破浪。苟或未然，勸諸人莫廉纖，安排不
J39nB448_p0425a25║是佛，扭捏亦非禪，千盃不醉風流子，吸盡西江不（費錢）。」
J39nB448_p0425a26║師誕日，雲間、苕霅眾居士請陞座。問答不錄。師云：「昨
J39nB448_p0425a27║日者箇時節全無消息，卻有巴鼻；今日者箇時節雖
J39nB448_p0425a28║無巴鼻，卻有消息。若向昨日會去，爭見今朝消息？若
J39nB448_p0425a29║向今日會去，難辯昨日巴鼻。說是語時，叵耐翔鳳峰
J39nB448_p0425a30║忍俊不禁，牽拽缽盂案開口大笑，直得天落山與大
J39nB448_p0425b01║遮山睜眉怒目一齊震動，嚇得瞎驢隊裏跳出許多
J39nB448_p0425b02║泥牛白牯，徬徨四顧，未得翻身。山僧見其恐怖生心，
J39nB448_p0425b03║連忙捺出老婆心，懸挂剎竿上，乃向道：『汝等善生瞻
J39nB448_p0425b04║仰，此段微妙難信之法乃自心現量境界，只要返本
J39nB448_p0425b05║還源，便踏故鄉田地。』於是，翔鳳峰、缽盂案、天落山與
J39nB448_p0425b06║大遮山方得歡喜讚歎。」合掌而作偈言：「業擊禺山債
J39nB448_p0425b07║未休，知非己過又從頭，耙犁雖不拖泥水，耕遍乾坤
J39nB448_p0425b08║四海流。」喝一喝，下座。
J39nB448_p0425b09║師誕日，棲水眾居士請陞座。僧問：「昔日釋迦離兜率，
J39nB448_p0425b10║降王宮，意旨如何？」師云：「南山起雲。」進云：「指天指地，目
J39nB448_p0425b11║顧四方，唯我獨尊，又作麼生？」師云：「與汝通箇消息。」進
J39nB448_p0425b12║云：「雲門曰：『我當時若見，一棒打殺與狗子喫。』且道是
J39nB448_p0425b13║雪屈？是報恩？」師云：「丈夫氣宇合如斯。」進云：「今日吾師
J39nB448_p0425b14║出世，還有為人句也無？」師云：「重說偈言。」進云：「苕水今
J39nB448_p0425b15║朝年半百，漆園贏得八千椿。」師云：「也要大家知。」問：「桃
J39nB448_p0425b16║花放小春，欲結千歲實，為復是慶生？為復是應時？」師
J39nB448_p0425b17║云：「分別即不得。」進云：「昔日靈雲見便悟，如何是悟底
J39nB448_p0425b18║意旨？」師云：「鼻孔大頭垂。」進云：「今朝資福不知幾多人
J39nB448_p0425b19║悟去？」師云：「惺惺者惺惺，懵懂者懵懂。」進云：「和盤托出
J39nB448_p0425b20║從人薦，只要諸人鑑本真。」師云：「一任轉量。」僧禮拜。桃
J39nB448_p0425b21║含章居士問：「釋迦降生，九龍吐水，和尚示誕，有何祥
J39nB448_p0425b22║瑞？」師云：「謝居士齋。」進云：「蒙師指出波心月，箇裏寒潭
J39nB448_p0425b23║徹底清。」師云：「要汝自承當。」乃云：「資福五十年來不曾
J39nB448_p0425b24║咬著一粒米，且道噇箇甚麼？五十年來不曾挂著一
J39nB448_p0425b25║縷絲，且道穿箇甚麼？於斯明得，不惟日消萬兩黃金，
J39nB448_p0425b26║亦合受四天下供養；於斯不明，粒米寸絲也當拖犁
J39nB448_p0425b27║拽耙償他始得。大眾！因甚如此？得人一牛，還人一馬。」
J39nB448_p0425b28║下座。
J39nB448_p0425b29║大殿上樑，陞座。師云：「闢艸開荒，全憑衲子扶揚；插標
J39nB448_p0425b30║建剎，猶賴龍天呵護。無龍天呵護，難繼昔人遺蹤；有
J39nB448_p0425c01║衲子扶揚，方成今日叢席。雖然，此猶是建立門庭邊
J39nB448_p0425c02║事。正眼觀來，盡大地是寶王剎，何興？何廢？何古？何今？
J39nB448_p0425c03║遍剎塵是淨法身，誰增？誰減？誰聖？誰凡？既無聖凡增
J39nB448_p0425c04║減，又無古今興廢，則現前大眾，若僧、若俗，若男、若女，
J39nB448_p0425c05║乃至遠近檀護，不期自集，便合迴光返炤，悟明得去，
J39nB448_p0425c06║則寶王殿內人人立地有分，淨法身中箇箇覿體無
J39nB448_p0425c07║二。倘或未諳，向第二義門更為諸人通箇消息：村歌
J39nB448_p0425c08║社舞喧天鬧，笑看虛空架畫梁。」卓拄杖，下座。
J39nB448_p0425c09║逸凡上座同雲間眾居士送大鐘入山，請陞座。師云：
J39nB448_p0425c10║「法門有大器，乾坤絕覆藏，赤身擔荷漢，渴力為敷揚，
J39nB448_p0425c11║敷揚喜有其人。秪如大器到來，如何與伊證據？」卓拄
J39nB448_p0425c12║杖，云：「向者裏證據得去，皇恩、佛恩一時報畢，檀施、法
J39nB448_p0425c13║施兩得相酬，更說甚麼聞聲悟道，方諳箇裏端倪；見
J39nB448_p0425c14║色明心，始信本來是佛？然則今日法柄在握，畢竟令
J39nB448_p0425c15║歸何地？」復以拄杖向空點，云：「若將耳聽終難會，眼裏
J39nB448_p0425c16║聞聲方始親。」
J39nB448_p0425c17║逸凡上座領雲間民仲吳居士六旬請陞座。首座問：
J39nB448_p0425c18║「有物先天地，無形本寂寥。既是無形，又喚甚麼作物？」
J39nB448_p0425c19║師云：「主山恒突兀。」進云：「能為萬象主，不逐四時凋。目
J39nB448_p0425c20║前萬象森然，四時代謝，作麼生是不凋底意旨？」師云：
J39nB448_p0425c21║「澗水自長流。」進云：「秪如居士誕期敦請說法，未審如
J39nB448_p0425c22║何慶讚？」師云：「合寺人多慶。」進云：「恁麼則華亭信有千
J39nB448_p0425c23║年鶴，今日親從海上來。」師云：「共謝飽香齋。」乃云：「昨夜
J39nB448_p0425c24║翔鳳關與禺泉亭爭論甚鬧，一謂佛法貴要乘時宣
J39nB448_p0425c25║說、一謂佛法不可輕易流布，卻被缽盂案開口大笑。
J39nB448_p0425c26║山僧忍俊不禁，各與三十拄杖。試問：者三十拄杖還
J39nB448_p0425c27║有賞罰也無？若有，賞罰在甚麼處？若無，衲僧眼何在？
J39nB448_p0425c28║民仲吳居士，你是雲間伶俐漢，聞者般說話便與麼
J39nB448_p0425c29║會去，不惟罔極之恩今已報盡，則本來壽量亦見延
J39nB448_p0425c30║長。秪如天台頂上行，忽逢南海天平僧又作麼生？」遂
J39nB448_p0426a01║揮拂，云：「盡把無生消息露，卻來人世樂逍遙。」
J39nB448_p0426a02║塘棲沈君善居士為母十週送法衣，請陞座。止水問：
J39nB448_p0426a03║「生死交謝，寒暑迭遷，有物流動，人之常情。只如無陰
J39nB448_p0426a04║陽，地上如何舉步？」師云：「你即今在甚麼處？」進云：「秪如
J39nB448_p0426a05║沈居士請法薦親，且道功歸何所？」師云：「腦後著眼看。」
J39nB448_p0426a06║進云：「與麼則生身父母居堂上，從本爺娘在頂門。」師
J39nB448_p0426a07║云：「何曾離者裏？」進云：「一念頓超諸祖意，者回方始報
J39nB448_p0426a08║親恩。」師云：「又要重添註腳。」問：「昔日世尊說法，天雨四
J39nB448_p0426a09║花，地搖六震，今朝和尚陞堂，豎拂拈椎，現何祥瑞？」師
J39nB448_p0426a10║云：「腳跟齊點地。」進云：「翔鳳峰頭祥霧地，缽盂巖畔瑞
J39nB448_p0426a11║雲生。」師云：「風光溢目多。」問：「人天普集，選佛場開，為人
J39nB448_p0426a12║一句如何舉唱？」師云：「一棒一條痕。」進云：「萬象森羅咸
J39nB448_p0426a13║稽首，大千沙界盡沾恩。」師拈棒云：「會取棒頭旨。」僧禮
J39nB448_p0426a14║拜，師乃云：「祖師西來初無奇特，一念回機便同本得，
J39nB448_p0426a15║只是不合誤賺老神光斷卻一臂，帶累自家失卻一
J39nB448_p0426a16║隻。者一隻、那一隻，東土與西天無處得尋覓。阿呵呵！
J39nB448_p0426a17║若是明眼人，終不受渠惑。」復舉：「長水問瑯琊覺：『《楞嚴
J39nB448_p0426a18║經》云：「清淨本然，云何忽生山河大地？」』瑯琊抗聲云：『清
J39nB448_p0426a19║淨本然，云何忽生山河大地？』長水當下悟去。」師云：「據
J39nB448_p0426a20║古人恁麼問答，且那裏是長水悟底道理？若明得長
J39nB448_p0426a21║水悟底道理，便明得今日𣲧君翁為母十週敦請薦
J39nB448_p0426a22║拔，山僧功不浪施。雖然，伶俐漢向者裏悟去，山河大
J39nB448_p0426a23║地忽生且止，要且清淨本然又從甚處得來？還委悉
J39nB448_p0426a24║麼？返本還源諳落處，齎衣請法入山來，須知一念全
J39nB448_p0426a25║彰處，覿面慈容笑眼開。」卓拄杖，下座。
J39nB448_p0426a26║棲鎮眾檀護送藏經到山，請陞座。問答不錄。師云：「棲
J39nB448_p0426a27║水諸居士，請藏入山來，山僧無法說，合掌笑盈腮。何
J39nB448_p0426a28║故？蓋此山自唐宋迄今數百餘載，為江淛最大名藍，
J39nB448_p0426a29║歷代尊宿存名計住者共三十餘位。嗣後年代既爾
J39nB448_p0426a30║深遠，興廢亦復多番，荊蓁蔓艸，觸目荒涼。山僧勉力
J39nB448_p0426b01║拮据，同眾株守，數年以來麤成叢席，實自無心有所
J39nB448_p0426b02║希求。今此法王大寶自然而至，豈非法門一大盛事
J39nB448_p0426b03║哉？雖然，此猶是敘述茲山履歷之意，表揚此藏際會
J39nB448_p0426b04║之緣。若據當人一著本來具足，須知三藏十二部一
J39nB448_p0426b05║切脩多羅……」驀豎拂子，云：「皆從者裏流出。諸人若也會
J39nB448_p0426b06║得，便見今日諸檀護發殊勝心、成殊勝事，亦皆從者
J39nB448_p0426b07║裏流出。且道：者裏又向甚麼處流出？還委悉麼？不辭
J39nB448_p0426b08║潦倒明宣破，只恐剜傷好肉瘡。」卓拄杖，下座。
J39nB448_p0426b09║棲水邵文孚居士薦親，請陞座。茹檗首座問：「樹欲靜
J39nB448_p0426b10║而風不停，子欲養而親不在，令人常憶〈蓼莪篇〉罔極
J39nB448_p0426b11║之恩喻覆載。正與麼時，酬恩一句作麼生道？」師云：「解
J39nB448_p0426b12║脫門開喜到來。」進云：「古人道：『今生父母當親近，從本
J39nB448_p0426b13║爺娘仔細看。』秪如從本爺娘作麼生看？」師云：「覿面團
J39nB448_p0426b14║圞絕覆藏。」進云：「恁麼則生死涅槃皆是夢，嚴慈何處
J39nB448_p0426b15║隔纖毫？」師云：「知得恁麼，方解恁麼。」乃云：「雲在嶺頭閒，
J39nB448_p0426b16║水流澗底忙，不知何大意，終日自掀揚。諸兄弟！便與
J39nB448_p0426b17║麼會，還得心境一如也未？還得物我雙忘也未？若未
J39nB448_p0426b18║得心境一如、物我雙忘，到者裏也須是箇漢，方能赤
J39nB448_p0426b19║灑無依、風流自在。不見盤山和尚道：『心月孤圓，光吞
J39nB448_p0426b20║萬象，光非炤境，境亦非存。光境俱忘，復是何物？』洞山
J39nB448_p0426b21║云：『光境未忘，復是何物？』大慧云：『白鷺下田千點雪，黃
J39nB448_p0426b22║鸝上樹一枝花。』我先天童密師翁云：『孟八郎漢又恁
J39nB448_p0426b23║麼去也。』從上尊宿直截為人，無非發明者箇端倪，者
J39nB448_p0426b24║箇端倪明了，然自亦不知是箇甚麼。若有甚麼可知，
J39nB448_p0426b25║即墮在無為無事人，猶患金鎖難行腳。高流參尋箇
J39nB448_p0426b26║事，者般旨意大須審細。山僧今日說此無上大法，蓋
J39nB448_p0426b27║為文孚居士請薦二親，用報罔極之恩。罔極之恩既
J39nB448_p0426b28║報，且道他二尊人即今在甚麼處安身立命？」遂卓拄
J39nB448_p0426b29║杖，云：「急著眼，莫沉吟，自從股落霜刀後，遍界分明淨
J39nB448_p0426b30║法身。」便下座。（居士曾割股療親。）
J39nB448_p0426c01║德水上座領棲水思蓮尼并眾善信送法被，請陞座。
J39nB448_p0426c02║僧問：「猊座高登，人天普集，少室家風，請師吐露。」師拈
J39nB448_p0426c03║拂，云：「分明秪者箇。」進云：「此是衲僧尋常見解，秪如針
J39nB448_p0426c04║劄不入處又如何通信？」師云：「又被白雲迷。」進云：「學人
J39nB448_p0426c05║識得和尚了也，且道今日塘棲眾善信齎送法被，功
J39nB448_p0426c06║歸何所？」師云：「功歸何所則且置，作麼生是識得山僧
J39nB448_p0426c07║底意？」進云：「與麼獅子吼時芳艸綠，象王回顧落花紅。」
J39nB448_p0426c08║師呵呵，云：「切忌重露布，撥過那邊立。」僧禮拜，云：「因師
J39nB448_p0426c09║置得。」師云：「又要拖帶。」問：「密密金針鋒不露，綿綿玉線
J39nB448_p0426c10║縫偏長，到來一眾咸胥慶，師意如何為舉揚？」師云：「惹
J39nB448_p0426c11║得春風動地來。」進云：「秪如重重寶蓋自天垂，朵朵金
J39nB448_p0426c12║蓮從地湧時如何？」師云：「上座也須著眼觀。」僧禮拜，云：
J39nB448_p0426c13║「天上人間得自由去也。」師云：「猶落路頭在。」進云：「意氣
J39nB448_p0426c14║不從他處得，風光自是本來同。」師云：「但願恁麼去。」問：
J39nB448_p0426c15║「揭開幔天網，突出獅子吼，百獸盡潛蹤，龍象笑開口。
J39nB448_p0426c16║如何笑開口一句？」師云：「炤顧腦門裂。」進云：「世尊未離
J39nB448_p0426c17║兜率，已降王宮；和尚未出母胎，度人已畢。正恁麼時，
J39nB448_p0426c18║坐斷當陽，且道度箇甚麼？」師曰：「更要覓阿誰？」進云：「恁
J39nB448_p0426c19║麼則龍得水時添意氣，虎逢山勢長威獰。」師打，云：「猶
J39nB448_p0426c20║要棒喫。」僧喝，師云：「不信道。」問：「那邊親證一回，卻來者
J39nB448_p0426c21║邊行履。者邊事即不問，那邊事作麼生？」師云：「覿面相
J39nB448_p0426c22║見了，何必又重宣？」進云：「向上還有事也無？」師云：「有。」進
J39nB448_p0426c23║云：「如何是向上事？」師垂拂子，云：「試看者一著。」僧禮拜，
J39nB448_p0426c24║云：「到家更不涉程途去也。」師呵呵大笑，乃云：「天然妙
J39nB448_p0426c25║手，出格針鋒，繡成古錦金獅現，突踞當陽氣象雄。諸
J39nB448_p0426c26║兄弟！似者般容妙，猶是描畫邊事，尚爾驚群絕勝，儼
J39nB448_p0426c27║然如活。何不返觀當人一著，向描畫不及處一覷，覷
J39nB448_p0426c28║透自家面目，方知此事不從人得。要知此事不從人
J39nB448_p0426c29║得，便是玄沙𡎺破指頭回雪峰，峰問：『傋頭陀何不遍
J39nB448_p0426c30║參去？』沙云：『達摩不來東土，二祖不往西天，教某甲參
J39nB448_p0427a01║阿誰？』山僧當時見玄沙明此消息，不覺豁開笑眼，如
J39nB448_p0427a02║在萬人叢裏輥出相似。所以，尋常敢道：雲門打釋迦
J39nB448_p0427a03║未是好手，臨濟掌黃蘗猶欠忤逆。須知更有一人越
J39nB448_p0427a04║過臨濟、雲門之見，方堪語話。既越過雲門、臨濟之見
J39nB448_p0427a05║了，又要語話箇甚麼？是汝諸人還知翔鳳老漢立地
J39nB448_p0427a06║處麼？自從打落青天後，笑看森羅萬象奔。」卓拄杖，喝
J39nB448_p0427a07║一喝，下座。
J39nB448_p0427a08║樓水鄒吉人居士為母六秩請陞座。師云：「楊墳深口
J39nB448_p0427a09║銕般易過，資福門前直路難行，那來龍象眾，滿座競
J39nB448_p0427a10║崢嶸？繞圍聽我法，我法絕形名，白棒當頭指，麤拳覿
J39nB448_p0427a11║面呈，都教箇箇風流脫灑，直令人人手眼精明，銕饅
J39nB448_p0427a12║頭喫飽齁齁，無米飯克滿騰騰。是則是，忽有箇漢出
J39nB448_p0427a13║來問：『秪如今朝者般受用從何而得？』但向他道：『源遠
J39nB448_p0427a14║流長棲水綠，萬年森鬱鳳山青。』」卓拄杖，下座。
J39nB448_p0427a15║棲水張瑞宇居士同室夏氏五秩請陞座。問答不錄。
J39nB448_p0427a16║師云：「幻夢浮生五十春，團圞琴瑟共同倫，轉頭一念
J39nB448_p0427a17║彌今古，信荷金剛不壞身。山僧已為居士祝壽了也，
J39nB448_p0427a18║直得三十餘代老古錐騰身踴躍，合掌證據，云：『是真
J39nB448_p0427a19║語者，實語者，如語者，不誑語者。』是你諸人還見麼？若
J39nB448_p0427a20║也見得，便見當時澧陽路上賣餅婆子因德山肚餓
J39nB448_p0427a21║要點心，婆問：『《金剛經》中道：過去心不可得，現在心不
J39nB448_p0427a22║可得，未來心不可得。上座擬點那箇心？』山無語，後到
J39nB448_p0427a23║龍潭向紙燈吹滅處豁然大悟。且道悟箇甚麼？還是
J39nB448_p0427a24║悟三心不可得耶？悟紙燈吹滅耶？伶俐漢向者裏一
J39nB448_p0427a25║覷便破，不惟穿卻那婆子風流鼻孔，亦可與老德山
J39nB448_p0427a26║把臂共行；若猶未也，謾道咽喉遭餅塞，眼睛突出始
J39nB448_p0427a27║超方。」喝一喝，下座。
J39nB448_p0427a28║師六旬誕日，雲間、檇李、霅溪眾護法請陞座。問答不
J39nB448_p0427a29║錄。師云：「今日春風何處來？滿筵龍象盡欣懷，山僧不
J39nB448_p0427a30║會欣懷意，但見諸人笑眼開。雖然，山僧既不會，固是
J39nB448_p0427b01║窺覷無門。諸人笑眼開，且道明甚邊事？若有所明，因
J39nB448_p0427b02║甚山僧不會？若無所明，笑眼開底又是箇甚麼？到者
J39nB448_p0427b03║裏，描固不成、畫亦不就，囫圇拋出，莫閒休咎。生銕面
J39nB448_p0427b04║皮既絕攀躋，破沙盆子那來歲壽？」乃呵呵大笑，云：「青
J39nB448_p0427b05║山耐盡冷冰心，誰道今朝又漏逗？」
J39nB448_p0427b06║解制，陞座。僧問：「九旬已滿即不問，魚龍變化是如何？」
J39nB448_p0427b07║師打，云：「看汝轉身來。」進云：「頭角養成忝意氣，大千何
J39nB448_p0427b08║處不風流？」師云：「直須腳踏實地始得。」僧禮拜，云：「謝師
J39nB448_p0427b09║答話。」師云：「一句好愁人。」問：「春光和暖百花新，未降王
J39nB448_p0427b10║宮已度人，解制今朝即不問，當陽慶讚若為陳？」師云：
J39nB448_p0427b11║「本來清淨體，脂粉漫塗糊。」進云：「翔鳳山頭呈瑞氣，缽
J39nB448_p0427b12║盂案上獻醍醐。」師云：「妄想幾多人？」問：「嶺上二枝春爛
J39nB448_p0427b13║熳，瓊樓玉殿發光輝，且道是甚麼人境界？」師打，云：「面
J39nB448_p0427b14║目甚分明。」僧喝，師云：「棒頭開正眼，端的始知歸。」乃云：
J39nB448_p0427b15║「一冬與諸人眉毛廝結，今日擬欲開交，且道箇甚麼
J39nB448_p0427b16║即得？若道去則有鉤鉤汝，未免按牛頭喫艸；住則有
J39nB448_p0427b17║錐錐汝，也是平地上起堆。爭如鉤也不施、錐也不用，
J39nB448_p0427b18║一條古路八字打開，一任諸人南天台、北五臺，逗到
J39nB448_p0427b19║羅紋結角之際，忽地踏斷石梁橋、擊碎玻璃盞，寒拾
J39nB448_p0427b20║豐干非從外見，金毛師利覿面相逢，方知資福一片
J39nB448_p0427b21║老婆心為諸人徹困，自是諸人不會。所以道：『聖號凡
J39nB448_p0427b22║名盡是虛聲，殊相劣形皆為幻色。汝欲求之，得無累
J39nB448_p0427b23║乎？及其厭之，又成大患。』與麼說話，仔細看來，大似描
J39nB448_p0427b24║畫虛空，徒勞指註。且作麼生是真實為人一句？歸家
J39nB448_p0427b25║盡是兒孫事，祖父從來不出門。」
J39nB448_p0427b26║雲間眾居士請陞座。止水問：「昔日嬌尸迦與古佛裝
J39nB448_p0427b27║像，果感天主，即今雲間義友十人，請師為眾舉揚，當
J39nB448_p0427b28║獲何果？」師云：「且喜春風動地來。」進云：「與麼則昔日古
J39nB448_p0427b29║佛，今朝和尚也。」師云：「你又分身兩處看。」進云：「可謂人
J39nB448_p0427b30║人開正眼，箇箇豁頂門去也。」師云：「如何是你正眼？」進
J39nB448_p0427c01║云：「夾路桃花風雨後，馬蹄何處避殘紅？」師云：「狼藉不
J39nB448_p0427c02║少。」乃云：「負沖天氣概，必具參尋眼目；入作家爐韝，須
J39nB448_p0427c03║盡妙手鉗鎚。鉗鎚未盡，末後牢關終隔礙；眼目不具，
J39nB448_p0427c04║陷身虀甕受迷籠。」驀拈拄杖，云：「然則者箇終朝列列
J39nB448_p0427c05║挈挈，長年挺挺特特，具何眼目？入何爐韝？若也辨得，
J39nB448_p0427c06║便可七縱八橫，以一莖艸作丈六金身，瓊樓玉宇掌
J39nB448_p0427c07║中觀，坐微塵裏轉大法輪，大千沙界腳尖上，即今銕
J39nB448_p0427c08║饅頭一任橫吞豎咬，無米飯不妨端坐受供；如或未
J39nB448_p0427c09║然，雲間路杳，翔鳳峰高，難弟難兄親到此，也須各各
J39nB448_p0427c10║動寒毛。」遂卓拄杖，下座。
J39nB448_p0427c11║住嘉興府石門縣福嚴禪寺語錄
J39nB448_p0427c12║康熙辛亥歲，師受嘉禾石邑眾紳衿諸護法暨本山
J39nB448_p0427c13║兩序耆舊請，於九月十二日進院。至
J39nB448_p0427c14║山門。師以杖指云：「此是先師當年開闢之處，英賢代
J39nB448_p0427c15║起，盡出斯門。山僧今日到來又且如何舉步？飲水知
J39nB448_p0427c16║源開眼笑，銕船無底渡崑崙。」
J39nB448_p0427c17║佛殿。「一言獨稱尊，傍觀幾打殺，多少不平人，含冤而
J39nB448_p0427c18║怒說。休怒說，從今不必動干戈，海晏河清唱哩囉。」
J39nB448_p0427c19║伽藍。「自受靈峰囑，千觔擔子挑，我今承護念，庶事賴
J39nB448_p0427c20║和調。雖然，更有一句子也要互相委悉。」遂插香，云：「此
J39nB448_p0427c21║心無媿赤條條。」
J39nB448_p0427c22║祖師。「眼眼蒼黃色，鼻鼻柏子香，雖然無可語，箇箇舌
J39nB448_p0427c23║頭長。咦！不是兒孫今看破，早將家醜外邊揚。」
J39nB448_p0427c24║據室。「若論此事，山僧不敢苟順人情。何故？蓋者裏是
J39nB448_p0427c25║先師行綱立紀、為法存公之處，若以本分未徹、履踐
J39nB448_p0427c26║未當，糢糊學者，罪犯彌天。且道新福嚴以何為人？一
J39nB448_p0427c27║陌清風穿鼻竅，眼開不受自欺瞞。」
J39nB448_p0427c28║當日，眾護法請陞座。問答不錄。師云：「佛法自有時節，
J39nB448_p0427c29║因緣不可覆藏。憶自先師辭世，山僧以心喪株守翔
J39nB448_p0427c30║鳳，迄今十載，志在鈍钁頭邊鋤雲補衲，遂此餘生。無
J39nB448_p0428a01║奈業力難逃，被那隊神通羅漢并諸妙用維摩鉤住
J39nB448_p0428a02║鼻端，必欲牽拽至語水河畔。仔細思量，實無計可，只
J39nB448_p0428a03║得老牛拖重耙，從迎恩渡過勸農橋，登師堂、入師室、
J39nB448_p0428a04║據師座，凡先師所屬疆界一一勉力維持，祖父者片
J39nB448_p0428a05║田地處處徹底翻覆，繼往開來悉憑前數，酬恩報德
J39nB448_p0428a06║盡在今朝。」遂顧視左右，喝一喝，云：「不是山僧多潦倒，
J39nB448_p0428a07║大都父業子承當。」卓拄杖，下座。
J39nB448_p0428a08║護法曹遠思同弟正則、子巖，為母太夫人八十壽，請
J39nB448_p0428a09║陞座。僧問：「祝一人無盡之壽，開十方選佛之場，建殊
J39nB448_p0428a10║勝緣，作奇特事。忽有箇無面目漢到來，如何相待？」師
J39nB448_p0428a11║豎拂，云：「秪將者箇為證據。」進云：「與麼則覿面相呈，更
J39nB448_p0428a12║無回互去也。」師云：「須是恁麼始得。」進云：「可謂是處是
J39nB448_p0428a13║慈氏，無門無善才。」師云：「此句是重言。」問：「天垂寶蓋，地
J39nB448_p0428a14║湧金蓮，為是法爾如然？為是神通妙用？」師云：「總不恁
J39nB448_p0428a15║麼。」進云：「還丹一粒，點銕成金；至理一言，轉凡成聖。今
J39nB448_p0428a16║日太夫人壽誕，請師至理一言。」師云：「千年蟠桃核。」進
J39nB448_p0428a17║云：「昔日世尊陞座，文殊白椎云：『諦觀法王法，法王法
J39nB448_p0428a18║如是。』未審意旨如何？」師云：「有眼盡皆見。」進云：「恁麼則
J39nB448_p0428a19║寶劍一揮天地靜，雙眸纔舉斗牛寒。」師云：「脫體任風
J39nB448_p0428a20║流。」進云：「學人禮拜去也。」師卓拄杖，云：「不堪與麼。」僧一
J39nB448_p0428a21║喝，師云：「又欠端的。」問：「鐘鼓交參，龍象雲集，滿座風光，
J39nB448_p0428a22║承誰恩力？」師云：「杲日見當空。」進云：「恁麼則壽算等空
J39nB448_p0428a23║誰比量？福同滄海若為倫。」師云：「何勞讚歎？」乃云：「今日
J39nB448_p0428a24║一眾咸集座下，擬聽山僧為太夫人說法稱壽，且道
J39nB448_p0428a25║說箇甚麼即得？若說世間法，渠自興家立業、教子育
J39nB448_p0428a26║孫，乃至發科發甲、為官為貴，冰霜凜冽、節儉維風，可
J39nB448_p0428a27║謂巾幗丈夫，早已傳頌閭里，又烏用山僧彈述其萬
J39nB448_p0428a28║一？若說出世法，渠自皈向先師，信荷宗乘將四十載，
J39nB448_p0428a29║衛護此山垂老不忘，非宿願弘深，焉能諄切若是？所
J39nB448_p0428a30║以，凡海內衲子知有福嚴叢林者，莫不知有曹氏金
J39nB448_p0428b01║湯之力。如是，則太夫人壽如福嚴，與天中並垂不朽；
J39nB448_p0428b02║壽如語水，同碧玉深濬無窮。直得森羅萬象俱呈瑞
J39nB448_p0428b03║彩，山河大地遍覆祥雲，皆是太夫人本有之物，亦是
J39nB448_p0428b04║先師光明之幢。是你諸人還覺眉毛卓朔麼？山僧已
J39nB448_p0428b05║自忍俊不禁，再為助揚一上。」遂呈起拄杖，云：「不涉陰
J39nB448_p0428b06║陽超物表，當堂彌播古今春。」復以拄杖架肩，下座。
J39nB448_p0428b07║薦亡，請陞座。僧問：「一念無為俱坐斷，森羅影裏現全
J39nB448_p0428b08║身，此猶是教乘極則邊事，如何是衲僧向上鉗錘？」師
J39nB448_p0428b09║云：「又添一箇癡獃。」進云：「生也不道，死也不道，即今姜
J39nB448_p0428b10║氏超蓮面目何在？」師云：「拶得盲人眼自開。」進云：「了了
J39nB448_p0428b11║常知無別物，凡名聖號等浮漚。」師云：「炤顧腳下。」乃云：
J39nB448_p0428b12║「浪走江湖，腳跟下三十未為多；穩坐家堂，頂門上一
J39nB448_p0428b13║錐已是遲。若是明眼衲僧，直須翻轉面皮，方能克紹
J39nB448_p0428b14║綱宗，擔荷箇事。且箇事又如何擔荷？」揮拂子，云：「信手
J39nB448_p0428b15║拈，信手舞，大坐當軒孰敢睹？或示太阿鋒，或震塗毒
J39nB448_p0428b16║鼓，直得歷代老古錐，箇箇相看把舌吐，作驢作馬掣
J39nB448_p0428b17║風顛，現神現鬼相觸忤，撞頭磕額沒處藏，罪犯彌天
J39nB448_p0428b18║不可數。不可數，休莽鹵，打破生死關，無佛亦無祖。生
J39nB448_p0428b19║死關既已打破，且道已往姜氏即今居何方所？」遂合
J39nB448_p0428b20║掌，云：「頓超上品蓮，了脫幽冥苦。」
J39nB448_p0428b21║小參
J39nB448_p0428b22║解制，何君佐居士同室沈氏請小參。「一期忉忉怛怛，
J39nB448_p0428b23║且喜眉毛還在，未免因齋慶讚，唱箇好春光，為諸人
J39nB448_p0428b24║助行。好春光，好春光，箇箇娘生面目彰，踢翻虀甕沖
J39nB448_p0428b25║霄去，擺脫鉤錐步大方。莫靠壁，休倚墻，大丈夫兒貴
J39nB448_p0428b26║自強，若使艸鞋不具眼，腳頭常被石頭傷。石頭傷，血
J39nB448_p0428b27║染青山路轉長，盡道天涯無日到，誰知回首是家鄉？
J39nB448_p0428b28║咄！咄！咄！者獃郎，莫漫狂，三十年前太古話，如今說出
J39nB448_p0428b29║不成腔，任他不采聽，自說也何妨？」遂噯呀一聲，云：「笑
J39nB448_p0428b30║斷老婆腸。」
J39nB448_p0428c01║除夕，小參。召大眾，云：「一年三百六十日，與麼磨裙擦
J39nB448_p0428c02║褲，虛度時光了也。今宵卻值臘月三十夜，古人喻為
J39nB448_p0428c03║生死到頭，最是急切底時節。秪如當人腳跟下一著
J39nB448_p0428c04║子，合作麼生理會？山僧雖則無事生事，也要大家委
J39nB448_p0428c05║悉。倘有直下知歸者，不妨如龍得水、似虎逢山，展托
J39nB448_p0428c06║當機牙爪，施呈本有風光；其或未然，更為諸人打葛
J39nB448_p0428c07║藤去也。」驀卓拄杖，云：「年去年來春復冬，衲僧巴鼻若
J39nB448_p0428c08║為通？瞿曇有口難宣說，摩詰無言謾指蹤。歷劫不磨
J39nB448_p0428c09║非向背，當陽突出絕施功，等閒脫體能擔荷，任運堂
J39nB448_p0428c10║堂不借中。」
J39nB448_p0428c11║福嚴退院，小參。師呈拄杖云：「盡大地是先師面目，全
J39nB448_p0428c12║憑者箇為流通；遍剎塵是山僧行履，了無住著可追
J39nB448_p0428c13║攀。雖然，要見山僧行履，須明先師面目；既明先師面
J39nB448_p0428c14║目，且道山僧行履在甚麼處？」遂起身云：「多謝勸農橋
J39nB448_p0428c15║上雨，殷勤送我出松關。」拽杖便行。
J39nB448_p0428c16║示眾
J39nB448_p0428c17║封鍋，示眾。「觀上座今晚封鍋不為別事，秪為諸兄弟
J39nB448_p0428c18║擔囊挈缽、不憚身力，到資福者裏箇箇業為參禪學
J39nB448_p0428c19║道、了脫生死。然既為此大事急切而來，豈可辜負？故
J39nB448_p0428c20║時就此急切處置一問：秪如禪作麼生參？道作麼生
J39nB448_p0428c21║學？生死作麼生了？若向者裏著著有出身之路，答得
J39nB448_p0428c22║一語相契，不妨依舊開鍋，大家同住；若答不得，便請
J39nB448_p0428c23║撿點行囊，各各散去，資福無閑飯與汝喫，虛度光陰，
J39nB448_p0428c24║打鬨過日。蓋緣邇來祖道衰微、禪風澹薄，主席者多
J39nB448_p0428c25║懈怠之士、行腳者少正因衲子，遂使參禪學道、了脫
J39nB448_p0428c26║生死一段大事因緣卻成虛設，良可痛也。故觀上座
J39nB448_p0428c27║今晚捋下面皮，不避嫌謗，逆行此令，弗圖門庭繁盛，
J39nB448_p0428c28║只貴正眼流通。」乃顧左右，云：「出來道道看。」一僧云：「文
J39nB448_p0428c29║不加點。」師云：「汝者一語在禪上著？道上著？生死上著？」
J39nB448_p0428c30║僧云：「和尚撿點看。」師云：「情知你未諳落處，慣弄虛頭。」
J39nB448_p0429a01║僧無語，師復高聲云：「還有麼？」良久，眾無出，師云：「不意
J39nB448_p0429a02║命蹇。若是與麼，拼身捨命入艸求人，覓箇同伴也不
J39nB448_p0429a03║可得。」遂打翻香几，歸方丈。
J39nB448_p0429a04║示眾。舉：「世尊於涅槃會上以手摩胸，告眾曰：『汝等善
J39nB448_p0429a05║觀吾紫磨金色之身，瞻仰取足，勿令後悔。若謂吾滅
J39nB448_p0429a06║度，非吾弟子；若謂吾不滅度，亦非吾弟子。』時百萬億
J39nB448_p0429a07║眾悉皆契悟。」師云：「世尊末後賣俏，如將魚目當明珠；
J39nB448_p0429a08║百萬億眾悉皆契悟，也是烏龜撞壁。且道山僧如是
J39nB448_p0429a09║批判，意在甚處？貪觀天上月，失卻手中橈。」
J39nB448_p0429a10║示眾。「門前犬子吠，畢竟有人來，且道是什麼人聻？」眾
J39nB448_p0429a11║無對。師良久，云：「原是舊相識，不用別疑猜。」
J39nB448_p0429a12║示眾。舉：「世尊因長爪梵志索論義，預約曰：『我義若墮，
J39nB448_p0429a13║當斬首以謝。』世尊曰：『汝義以何為宗？』志曰：『我以一切
J39nB448_p0429a14║不受為宗。』世尊曰：『是見受否？』志拂袖而去，行至中途
J39nB448_p0429a15║有省，乃歎曰：『我義兩處負墮，是見若受，負門處麤；是
J39nB448_p0429a16║見不受，負門處細。一切人天二乘不知我義墮處，惟
J39nB448_p0429a17║有世尊諸大菩薩知我義墮。』回至世尊前曰：『我義兩
J39nB448_p0429a18║處負墮，故當斬首以謝。』世尊曰：『我法中無如是事，汝
J39nB448_p0429a19║當回心向道。』於是同五百徒眾一時投佛出家，證阿
J39nB448_p0429a20║羅漢。」師云：「外道最初拂袖便行，卻具衲僧作略，可惜
J39nB448_p0429a21║中途捩轉面皮，又向世尊腳跟下納敗，正似靈龜拽
J39nB448_p0429a22║尾，自取喪身之兆。」
J39nB448_p0429a23║示眾。舉：「世尊因文殊至諸佛集處，值諸佛各還本處，
J39nB448_p0429a24║惟有一女子近於佛坐而入三昧。文殊乃白佛：『云何
J39nB448_p0429a25║此女得近佛坐而我不得？』佛告文殊：『汝但覺此女，今
J39nB448_p0429a26║從三昧起，汝自問之。』文殊繞女子三匝，鳴指一下，乃
J39nB448_p0429a27║托至梵天，盡其神力而不能出。世尊曰：『假使百千文
J39nB448_p0429a28║殊，亦出此女子定不得。下方過四十二恒河沙國土，
J39nB448_p0429a29║有罔明菩薩能出此女子定。』須臾，罔明大士從地湧
J39nB448_p0429a30║出，作禮世尊。世尊敕罔明出，罔明卻至女子前鳴指
J39nB448_p0429b01║一下，女子於是從定而出。」師云：「當時靈山會上者婆
J39nB448_p0429b02║娘亦甚奇怪，惜乎文殊不識來機，青天白日被他迷
J39nB448_p0429b03║惑，而下方罔明雖則撥轉關捩，未免泥裏傷刺。若是
J39nB448_p0429b04║山僧，總不管他入定、出定，便與他驀面推倒，非惟勦
J39nB448_p0429b05║除窠臼，要使瞿曇慚惶無地。」
J39nB448_p0429b06║示眾。舉：「孚上座因鼓山赴大王請，雪峰門送，回至法
J39nB448_p0429b07║堂，乃曰：『一隻聖箭直射九重城裏去也。』孚曰：『是伊未
J39nB448_p0429b08║在。』峰曰：『渠是徹底人。』孚曰：『若不信，待某甲去勘過。』遂
J39nB448_p0429b09║趁至中路，便問：『師兄向甚麼處去？』山曰：『九重城裏去。』
J39nB448_p0429b10║孚曰：『忽遇三軍圍繞時如何？』山曰：『他家自有通霄路。』
J39nB448_p0429b11║孚曰：『恁麼則離宮失殿去也。』山曰：『何處不稱尊？』孚拂
J39nB448_p0429b12║袖便回。峰問：『如何？』孚曰：『好隻聖箭，中路折卻了也。』遂
J39nB448_p0429b13║舉前話，峰乃曰：『奴渠語在。』孚曰：『者老凍膿卻有鄉情
J39nB448_p0429b14║在。』」師云：「雪峰稱賞鼓山不必論量，只如孚上座恁麼
J39nB448_p0429b15║問、鼓山恁麼答，且道什麼處是他聖箭折處？向者裏
J39nB448_p0429b16║見得倜儻分明，便知孚上座只具殺人刀，且無活人
J39nB448_p0429b17║劍。鼓山雖明出身路，未解截波瀾，點檢則二俱擔板，
J39nB448_p0429b18║各見一邊，若到山僧門下，合喫手中拄杖。何故？賞罰
J39nB448_p0429b19║並行。」
J39nB448_p0429b20║示眾。舉：「香嚴上樹，若論此事，如人上樹，口啣樹枝、腳
J39nB448_p0429b21║不踏枝、手不攀枝，樹下忽有人問：『如何是祖師西來
J39nB448_p0429b22║意？』不對他，又違他所問；若對他，又喪身失命。當恁麼
J39nB448_p0429b23║時作麼生即得？時有虎頭招上座出眾，云：『樹上即不
J39nB448_p0429b24║問，未上樹時請和尚道。』香乃呵呵大笑。」師云：「嶮似懸
J39nB448_p0429b25║崖，毒如砒礵，纔沾唇吻，便爾喪身。然香嚴老漢固是
J39nB448_p0429b26║施機善巧，為什麼被虎頭一問，只得呵呵大笑？還委
J39nB448_p0429b27║悉麼？絲綸擲在煙波裏，只為金鱗釣得歸。」
J39nB448_p0429b28║示眾。舉：「五祖演禪師，三佛侍祖於一亭上夜話，及歸，
J39nB448_p0429b29║燈已滅，祖於暗中曰：『各人下一轉語。』佛鑑曰：『彩鳳舞
J39nB448_p0429b30║丹霄。』佛眼曰：『銕蛇橫古路。』佛果曰：『看腳下。』祖曰：『滅吾
J39nB448_p0429c01║宗者克勤耳。』」師云：「五祖老漢不妨是箇當路大蟲，隨
J39nB448_p0429c02║處張牙距爪，爭奈三子頭角崢嶸，各展風規，然就中
J39nB448_p0429c03║卻被箇返擲獅子攔腳一咬，直至如今未得轉身。」
J39nB448_p0429c04║示眾。師云：「眾兄弟須向本參上親見一番，出言吐氣，
J39nB448_p0429c05║自然如龍得水、似虎逢山，不須風雷遍地波瀾，山僧
J39nB448_p0429c06║為諸人發揮去也。」遂以拄杖旋風打散。
J39nB448_p0429c07║結制，示眾。師云：「寶劍揮空，誑謔青天；銕蛇攔路，平地
J39nB448_p0429c08║賺人。更欲曲垂巧喻，何異淨眼添沙？山僧卻不與麼。」
J39nB448_p0429c09║舉拄杖，云：「秪將者箇當陽直指，汝等諸人敢道不見？」
J39nB448_p0429c10║復卓拄杖，云：「圓通大震，忽爾喧騰，汝等諸人敢道不
J39nB448_p0429c11║聞？見聞既爾分明，者箇元非他物。所謂：『處處真，處處
J39nB448_p0429c12║真，塵塵盡是本來人，真實說時聲不見，正體堂堂沒
J39nB448_p0429c13║卻身。』既是真實說，為甚麼聲不見？既是正體堂堂，為
J39nB448_p0429c14║甚麼沒卻身？若向者裏會得，未入爐鞴早已翻身，未
J39nB448_p0429c15║動鉗錘亦自光輝；其或未然，山僧且歸方丈，待汝等
J39nB448_p0429c16║來通箇消息。」
J39nB448_p0429c17║
J39nB448_p0429c18║
J39nB448_p0429c19║
J39nB448_p0429c20║靈機觀禪師語錄卷一