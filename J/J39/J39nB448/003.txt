J39nB448_p0435b01║靈機觀禪師語錄卷三
J39nB448_p0435b02║嗣法門人　成恒　元林　超卓　超啟　等編
J39nB448_p0435b03║
J39nB448_p0435b04║勘辨
J39nB448_p0435b05║僧同安參見，問云：「砥柱聖凡關捩子，黑風吹倒意如
J39nB448_p0435b06║何？」師云：「黑風吹倒意如何且止，如何是聖凡關捩子？」
J39nB448_p0435b07║安進步作抱勢，師便與拓開，云：「推倒了也。」安一喝，師
J39nB448_p0435b08║便掌，云：「者掌又作麼生？」安乃打傍僧云：「者掌該是你
J39nB448_p0435b09║喫。」師云：「捉敗了也。」安亦云：「捉敗了也。」師云：「將謂，將謂。」
J39nB448_p0435b10║只端參次，云：「素手見和尚。」師云：「本來無一物，說甚素
J39nB448_p0435b11║手？」端云：「鼓粥飯氣作麼？」師云：「汝又來吐酸。」端云：「也要
J39nB448_p0435b12║和尚知。」師云：「氣息不堪。」端云：「蒼天，蒼天。」師云：「真箇受
J39nB448_p0435b13║屈。」
J39nB448_p0435b14║璨衲參，師問：「你是那裏人？」衲云：「興化。」師云：「壺公山為
J39nB448_p0435b15║甚生在興化？」衲云：「為伊不生別處。」師云：「端的在甚處？」
J39nB448_p0435b16║衲便喝，師云：「我者裏一喝不作一喝用，汝又作麼生？」
J39nB448_p0435b17║衲云：「特來禮拜和尚。」師云：「請坐喫茶。」
J39nB448_p0435b18║僧參，師問：「那裏來？」僧云：「德清。」師云：「到者裏作甚麼？」僧
J39nB448_p0435b19║云：「要到杭州去。」師云：「不許借路經過。」僧無語。師問眾：
J39nB448_p0435b20║「既不許借路經過，者僧為甚又到者裏？」法立書記云：
J39nB448_p0435b21║「官不容鍼，私通車馬。」師云：「露柱為甚麼懷胎？」立云：「和
J39nB448_p0435b22║尚莫瞞人好。」師云：「作麼是你不瞞底？」立拂袖便行。
J39nB448_p0435b23║僧參，師問：「你從那裏來？」僧云：「曹溪。」師云：「還識六祖大
J39nB448_p0435b24║師面目麼？」僧云：「不識。」師云：「近前來，向汝道。」僧近前，師
J39nB448_p0435b25║云：「但向不識處會取。」僧擬議，師打一扇，云：「山僧今日
J39nB448_p0435b26║罪過。」
J39nB448_p0435b27║僧參，師問：「昨日禪堂前與汝相見了也，恁麼會去，多
J39nB448_p0435b28║少省力？」僧無語，師云：「念汝遠來，且坐喫茶。」
J39nB448_p0435b29║二僧參，問：「賓主相逢即不問，鍼芥相投事若何？」師豎
J39nB448_p0435b30║一指，云：「會麼？」僧云：「少者三拜不得。」便作禮，師云：「特地
J39nB448_p0435c01║一場愁。」乃問第二位：「鍼芥相投，你作麼生會？」僧云：「今
J39nB448_p0435c02║日親禮和尚。」師云：「未禮已前又作麼生？」僧擬議，乃喝，
J39nB448_p0435c03║師云：「遲了八刻。」
J39nB448_p0435c04║僧參：「一物不將來時如何？」師云：「喚什麼作一物？」僧便
J39nB448_p0435c05║喝，師云：「一物不將來，又喝箇甚麼？」僧無語，師打云：「切
J39nB448_p0435c06║忌傷鋒犯手。」
J39nB448_p0435c07║僧參，自敘在五祖住五載，師徵云：「莫有所得麼？」僧云：
J39nB448_p0435c08║「無所得。」師云：「既無所得，莫蹉過麼？」僧云：「饑來喫飯困
J39nB448_p0435c09║來眠，有甚蹉過？」師云：「你道閻羅老子來時又作麼生？」
J39nB448_p0435c10║僧無語，師驀頭打一扇，云：「大須仔細。」
J39nB448_p0435c11║僧參，師問：「仙鄉那裏？」僧云：「福建。」師云：「幾時過關來？」僧
J39nB448_p0435c12║云：「兩三載矣。」師云：「仙霞嶺是甚麼人看守？」僧擬拜，師
J39nB448_p0435c13║轉身云：「到即不點。」
J39nB448_p0435c14║僧參，師問：「撥艸瞻風只圖見性，上座性在甚處？」僧云：
J39nB448_p0435c15║「有水皆含月，無山不帶雲。」師云：「此猶是尋常見解，作
J39nB448_p0435c16║麼生是出格句？」僧禮拜，云：「學人今日親見和尚。」師云：
J39nB448_p0435c17║「你道山僧意如何？」僧喝，師云：「何曾夢見？」
J39nB448_p0435c18║僧參，問云：「從上諸聖與人抽釘拔楔，和尚將何為人？」
J39nB448_p0435c19║師云：「教汝生不得，死不得。」僧云：「佛祖一齊來又作麼
J39nB448_p0435c20║生？」師云：「都教立在腳下。」僧禮拜，師打云：「納敗不少。」
J39nB448_p0435c21║僧參，問云：「千里求師，只圖見性，未審性作麼生見？」師
J39nB448_p0435c22║卓拄杖，云：「會麼？」僧云：「即此便是麼？」師云：「汝道是箇什
J39nB448_p0435c23║麼？」僧佇思，師以杖擉退，云：「夢裏何曾惺得來？」
J39nB448_p0435c24║僧參，問云：「臨濟喝、德山棒是古人為人處，未審資福
J39nB448_p0435c25║將何為人？」師豎起拄杖，僧禮拜云：「同坑無異土。」師打
J39nB448_p0435c26║云：「陷殺者師僧。」
J39nB448_p0435c27║僧參，師問：「仙鄉那裏？」僧云：「江西。」師云：「還記得未生前
J39nB448_p0435c28║消息麼？」僧舉起茶鍾，師云：「者箇是已生底，如何是未
J39nB448_p0435c29║生底？」僧云：「和尚為甚打作兩橛？」師云：「作麼生是上座
J39nB448_p0435c30║一橛底意？」僧無語，師笑云：「且請茶。」
J39nB448_p0436a01║僧參，師云：「仙鄉那裏？」僧云：「湖廣。」師云：「父母未生前在
J39nB448_p0436a02║甚處？」僧云：「學人不會禪。」師云：「汝為甚喚作禪？」僧無語，
J39nB448_p0436a03║師云：「入地獄如箭射。」
J39nB448_p0436a04║報恩僧參，師問：「如何是報恩得力句？」僧云：「沒有得力。」
J39nB448_p0436a05║師云：「恁麼則蹉過了也。」僧云：「不蹉過。」師云：「如何是汝
J39nB448_p0436a06║不蹉底？」僧無語。師云：「大好不蹉。」
J39nB448_p0436a07║僧參，師云：「汝來也。」僧罔措，師云：「將謂家中人，元來門
J39nB448_p0436a08║外漢。」
J39nB448_p0436a09║僧參，問云：「機不離位，墮在毒海，請師一接。」師云：「且喜
J39nB448_p0436a10║到者裏。」僧側耳作聽勢，師掌云：「裝聾作啞作麼？」僧云：
J39nB448_p0436a11║「大眾記取此語。」師叱云：「他時後日叫屈去在。」
J39nB448_p0436a12║僧參，師問：「三人同行必有一智，阿那箇是智？」僧云：「今
J39nB448_p0436a13║日親見和尚。」師云：「親見山僧且止，如何是上座底智？」
J39nB448_p0436a14║僧便喝，師云：「者一喝山僧卻不會。」僧云：「某甲到者裏
J39nB448_p0436a15║也不會。」師云：「山僧也不會，上座也不會，是箇甚麼意
J39nB448_p0436a16║旨？」僧又喝，師云：「好與三十拄杖。」僧禮拜，云：「某甲今日
J39nB448_p0436a17║小出大遇。」師云：「請坐喫茶。」
J39nB448_p0436a18║僧參，纔開口，師驀胸擒住，云：「汝擬伸問箇甚麼？」僧面
J39nB448_p0436a19║熱，師便推出。
J39nB448_p0436a20║僧參，問云：「如何是得力句？」師云：「挑不起。」師卻問：「如何
J39nB448_p0436a21║是你得力句？」僧便喝，師云：「得力句不在喝上。」僧云：「在
J39nB448_p0436a22║甚處？」師云：「禮拜了，向汝道。」僧禮拜，師驀頭一踏。
J39nB448_p0436a23║僧參，師問：「仙鄉那裏？」僧云：「江寧。」師云：「來者裏作甚麼？」
J39nB448_p0436a24║進云：「特來親覲和尚。」師云：「山僧眉毛與汝眉毛撕結，
J39nB448_p0436a25║汝還有受用也無？」僧無語，師云：「猶隔大千在。」便起身
J39nB448_p0436a26║入臥室。
J39nB448_p0436a27║僧參，問：「父母未生前向甚處相見？」師以手打壁示之，
J39nB448_p0436a28║僧舉頭，師便喝，僧云：「相見後又作麼生？」師云：「切忌！切
J39nB448_p0436a29║忌！」
J39nB448_p0436a30║僧愧菴參，展坐具，問云：「在麼？在麼？」師云：「早已刺腦入
J39nB448_p0436b01║膠盆。」進云：「莫不是者箇麼？」師云：「你將謂別有那？」進云：
J39nB448_p0436b02║「不是心，不是佛，不是物，是箇甚麼？」師云：「又落第二頭。」
J39nB448_p0436b03║僧擬開口，師便打，僧云：「和尚莫要亂打。」師又打，僧扭
J39nB448_p0436b04║師拄杖，師直打出，云：「亂統禪和。」師因見倔強，故當面
J39nB448_p0436b05║錄出，以示大眾。
J39nB448_p0436b06║僧參，師云：「從那裏來？」僧云：「瓶窯來。」師云：「曾帶得瓶來
J39nB448_p0436b07║麼？」僧云：「帶得來。」師云：「試呈似山僧看。」僧無語，師云：「可
J39nB448_p0436b08║惜有瓶無口。」
J39nB448_p0436b09║僧參，師云：「我有一轉語問你：天目山高多少？」僧云：「從
J39nB448_p0436b10║來無蓋覆。」師云：「因甚在山僧腳下？」僧云：「特來禮拜和
J39nB448_p0436b11║尚。」師云：「自甘埋沒。」
J39nB448_p0436b12║僧參，師云：「聞汝從江西來麼？」僧云：「是。」師云：「曾帶得甚
J39nB448_p0436b13║麼來？」僧呈坐具，師云：「依稀越國，彷彿揚州。」僧一喝，師
J39nB448_p0436b14║云：「秪如一喝不作一喝用，又作麼生？」僧云：「禮拜和尚。」
J39nB448_p0436b15║師便打，云：「納敗不少。」
J39nB448_p0436b16║僧參，問：「自遠趨風，請師一接。」師便掌，云：「會麼？」進云：「棒
J39nB448_p0436b17║喝交馳，諸方亦爾，資福宗乘，如何舉唱？」師云：「汝還會
J39nB448_p0436b18║棒喝落處也未？」僧一喝，師便打，進云：「此猶是棒喝邊
J39nB448_p0436b19║事。」師又打，云：「情知你盡力跳不出。」僧又喝，師云：「秖如
J39nB448_p0436b20║一喝不作一喝用，又作麼生？」僧又喝，師拈拄杖趁打，
J39nB448_p0436b21║云：「亂喝作麼？」僧禮拜，師云：「艸賊大敗。」僧起身侍立次，
J39nB448_p0436b22║師問：「幾時到者裏？」僧云：「清早特來求單。」師云：「向在何
J39nB448_p0436b23║處住？」僧云：「福嚴。」師云：「既在福嚴，又來求單作麼？」僧無
J39nB448_p0436b24║語，師便轉身，云：「將謂，將謂。」僧云：「和尚不得向者裏推
J39nB448_p0436b25║托。」師云：「何曾夢見山僧來？」僧云：「恁麼去也。」師叱云：「者
J39nB448_p0436b26║弄泥團漢。」
J39nB448_p0436b27║僧參，師問：「仙鄉那裏？」僧云：「福建。」師云：「那一府？」僧云：「泉
J39nB448_p0436b28║州。」師云：「東西兩塔立虛空，明甚麼邊事？」僧云：「今日卻
J39nB448_p0436b29║好到資福。」師云：「未到資福已前意作麼生？」僧云：「和尚
J39nB448_p0436b30║還要第二杓。」師云：「甚麼說話又是途路邊事？」僧云：「和
J39nB448_p0436c01║尚自生分別。」師云：「如何是上座不分別聻？」僧便喝，師
J39nB448_p0436c02║云：「舌頭拖地了。」僧云：「今日不著便。」師呵呵笑，云：「自知
J39nB448_p0436c03║較一半。」
J39nB448_p0436c04║僧參送鞋，師問云：「達磨隻履西歸，上座一隻從甚處
J39nB448_p0436c05║得來？」僧云：「學人不會。」師云：「腳跟托在和盤上，夢眼不
J39nB448_p0436c06║開最可憐。」僧擬議，師以目視云：「將謂你是箇漢。」
J39nB448_p0436c07║僧參，師問：「本來無一物，布帛果品從何而有？」僧頓足
J39nB448_p0436c08║一下，師云：「卻不是。」僧云：「和尚又作麼生？」師拈起布云：
J39nB448_p0436c09║「會麼？」僧云：「供養和尚底。」師云：「轉不相當。」僧便拜，師疾
J39nB448_p0436c10║入臥室。
J39nB448_p0436c11║僧參，師問：「眠房錢即不問，艸鞋錢還也未？」僧云：「步步
J39nB448_p0436c12║踏著。」師云：「虛生浪死漢。」又問第二位：「你作麼生？」僧云：
J39nB448_p0436c13║「初參。」師云：「參箇甚麼？」僧無語，師云：「將謂你是行腳。」
J39nB448_p0436c14║僧送圓，師云：「你送我圓是何心行？」僧頓一足，師云：「此
J39nB448_p0436c15║箇是者裏底，作麼生是麻城底？」僧云：「和尚將謂有兩
J39nB448_p0436c16║箇鼻孔。」師云：「試向我出氣看。」僧無語，師一喝，僧又無
J39nB448_p0436c17║語，師云：「將謂，將謂。」
J39nB448_p0436c18║僧參，師云：「未到者裏，不妨疑著；既到者裏，冰消瓦解。
J39nB448_p0436c19║疑著則不問，如何是冰消瓦解？」僧云：「謝和尚今日放
J39nB448_p0436c20║參。」師云：「如何是你放參底端的？」僧拊掌兩下，云：「有甚
J39nB448_p0436c21║麼不端的？」師云：「猶涉兩三▆。」僧便禮拜，師云：「刺腦入
J39nB448_p0436c22║膠盆，便是你一箇。」
J39nB448_p0436c23║有暫到僧撞入方丈，禮拜起，問：「學人不敢造次，請師
J39nB448_p0436c24║答話。」師厲聲云：「你為甚麼落在陷虎坑裏？」僧擬議，師
J39nB448_p0436c25║拈棒，僧云：「何以見得？」師便打，云：「死活也不知。」僧無語，
J39nB448_p0436c26║師連棒打出。
J39nB448_p0436c27║僧參，師問：「從什麼處來？」僧云：「金粟。」師云：「康僧尊者手
J39nB448_p0436c28║中金瓶重多少？」僧一喝，師云：「者一喝未是金瓶邊事。」
J39nB448_p0436c29║僧云：「和尚又作麼生？」師便打，云：「借口喫飯漢。」
J39nB448_p0436c30║僧參，師問：「甚麼時節奔馳不歇？」僧云：「雲從龍，風從虎。」
J39nB448_p0437a01║師云：「世尊三昧，迦葉不知；迦葉三昧，世尊不知。意旨
J39nB448_p0437a02║如何？」僧云：「太平本是將軍致，不許將軍見太平。」師指
J39nB448_p0437a03║云：「恁麼語話無立地處。」僧喝，師亦喝。
J39nB448_p0437a04║僧參，師問：「那裏來？」僧云：「福嚴。」師云：「福嚴還有為人處
J39nB448_p0437a05║也無？」進云：「有。」師云：「如何是福嚴為人處？」進云：「今日親
J39nB448_p0437a06║見和尚。」師云：「話頭也不顧。」僧禮拜，師云：「艸裏漢。」
J39nB448_p0437a07║僧參，問：「西來祖意，請師直指。」師云：「簷前喜鵲叫。」僧云：
J39nB448_p0437a08║「不會。」師云：「耳聾自不聞。」
J39nB448_p0437a09║早參
J39nB448_p0437a10║早參。師云：「喚作竹篦則觸，不喚作竹篦則背，不得無
J39nB448_p0437a11║語，不得轉機，此是大慧老人為蛇添足處。資福則不
J39nB448_p0437a12║然，喚作竹篦不觸，不喚作竹篦不背，一任著語，一任
J39nB448_p0437a13║施機，諸人還知落處麼？」眾佇思，師以拄杖一時趁散。
J39nB448_p0437a14║早參。問：「一念未生前，請師答話。」師云：「也秪是箇川藞
J39nB448_p0437a15║苴。」問：「萬法如何歸一？」師云：「簷頭雨滴聲。」僧云：「者是萬
J39nB448_p0437a16║法，畢竟如何是一？」師打，云：「劈頭來也。」乃云：「大眾！適纔
J39nB448_p0437a17║者僧問：『一念未生前，請師答話。』山僧向他道：『也秪是
J39nB448_p0437a18║箇川藞苴。』若向者裏會得，三世諸佛、歷代祖師同一
J39nB448_p0437a19║鼻孔出氣；者裏會不得，騎牛覓牛未有了日。」
J39nB448_p0437a20║早參。師問僧：「世尊初生，意旨如何？」僧云：「蓋天蓋地。」師
J39nB448_p0437a21║云：「雲門一棒打殺又作麼生？」僧云：「笑底笑，哭底哭。」師
J39nB448_p0437a22║云：「未在。」僧云：「和尚又作麼生？」師以扇頭便打，僧云：「和
J39nB448_p0437a23║尚扇某甲喫，某甲扇教誰喫？」師又打，云：「分付你了也。」
J39nB448_p0437a24║僧與師一推，云：「放過即不可。」師又打，僧亂扭師扇，師
J39nB448_p0437a25║復連打呵斥，云：「亂統！何不向蓋天蓋地處露出咬豬
J39nB448_p0437a26║狗底手腳？直操到底，便與山僧推倒坐椅大拳一頓，
J39nB448_p0437a27║豈不彼此痛快？」師見僧沉吟，乃起身，云：「穿楊箭與驚
J39nB448_p0437a28║人句，不是臨時學得來。」
J39nB448_p0437a29║早參。問：「婆子燒菴，意旨如何？」師云：「赤體露精光。」進云：
J39nB448_p0437a30║「秪如者僧又作麼生？」師云：「一點氣息也無。」問：「薰風自
J39nB448_p0437b01║南來，殿角生微涼，意旨如何？」師云：「披襟慶快時，無法
J39nB448_p0437b02║可商量。」進云：「恁麼則逍遙自在去也。」師云：「非汝境界。」
J39nB448_p0437b03║問：「雲收兩歇即不問，一片晴空事若何？」師云：「幾時到
J39nB448_p0437b04║者田地？」問：「言前薦得，未是作家；喝下承當，猶成鈍置。
J39nB448_p0437b05║且道如何即是？」師云：「情知你無著落。」進云：「覿面相呈
J39nB448_p0437b06║無向背，一點當陽亙古今。」師云：「如何是亙古今底消
J39nB448_p0437b07║息？」進云：「天長地久，日月齊明。」師云：「猶是說道理。」
J39nB448_p0437b08║早參。師問僧：「世尊拈花，意旨如何？」僧云：「為憐三尺子，
J39nB448_p0437b09║不惜兩莖眉。」師云：「迦葉微笑又作麼生？」僧云：「看破了
J39nB448_p0437b10║也。」師云：「看破箇甚麼？」僧云：「手長衫袖短，腳瘦艸鞋寬。」
J39nB448_p0437b11║師云：「世尊不拈花，迦葉不微笑，又作麼生？」僧云：「伸腳
J39nB448_p0437b12║元在縮腳裏。」師云：「未在。」
J39nB448_p0437b13║早參。問：「人人頂天立地，箇箇鼻頭相似，為甚多少人
J39nB448_p0437b14║向者裏活埋？」師云：「你又作麼生？」進云：「將謂和尚別有
J39nB448_p0437b15║長處。」師打，云：「切忌被山僧活埋。」進云：「瞞卻大眾去也。」
J39nB448_p0437b16║師云：「話頭亦不顧。」問：「喚作竹篦則觸，不喚作竹篦則
J39nB448_p0437b17║背，畢竟喚作甚麼？」師云：「你但放下竹篦看。」僧擬議，師
J39nB448_p0437b18║便打。問：「高峰大師云：『四句中有一句能殺、能活，能縱、
J39nB448_p0437b19║能奪，且道是那一句？』請師指示。」師云：「突出眼睛看。」進
J39nB448_p0437b20║云：「高峰即今在什麼處？」師劈頭便棒，僧一喝，師遂以
J39nB448_p0437b21║杖擉退，乃云：「三世諸佛只道箇人人頂天立地，歷代
J39nB448_p0437b22║祖師只道得箇箇鼻頭相似，活埋、不活埋是諸人分
J39nB448_p0437b23║上事，與山僧有何交涉？」良久，遂顧視左右，云：「鈍置殺
J39nB448_p0437b24║人。」
J39nB448_p0437b25║早參。眾侍立次，師顧左右云：「彼此丈夫兒，豈可無血
J39nB448_p0437b26║氣？」眾無語，師拈拄杖旋風打散，拋拄杖於地便行。
J39nB448_p0437b27║早參。問：「如何是無位真人？」師云：「覿面相逢。」進云：「如何
J39nB448_p0437b28║是有位真人？」師打，云：「棒打不回頭。」僧擬議，師云：「者死
J39nB448_p0437b29║真人堪作甚麼？」
J39nB448_p0437b30║早參。知藏巨範問：「正與麼時，如何是和尚為人一句？」
J39nB448_p0437c01║師驀面便掌，云：「會麼？」進云：「恁麼則賊身已露。」師云：「捉
J39nB448_p0437c02║敗也不知。」乃云：「眾兄弟！好一則機緣，還知落處麼？且
J39nB448_p0437c03║道賊身已露，是山僧分上？是知藏分上？有道得底麼？」
J39nB448_p0437c04║眾無語，師便趁散。
J39nB448_p0437c05║早參。師云：「父母未生前，一則舊公案，佛祖雖提起，未
J39nB448_p0437c06║曾有決斷，資福老婆心，為汝重判斷。且道作麼生判
J39nB448_p0437c07║斷？」以拄杖旋風打散。
J39nB448_p0437c08║早參。問：「風吹不動，雨打不溼，如何是風吹不動？」師云：
J39nB448_p0437c09║「因甚顛倒到者裏？」進云：「如何是雨打不溼？」師打，云：「會
J39nB448_p0437c10║取前言好。」師云：「佛未出世、祖未西來，家無白澤之圖，
J39nB448_p0437c11║必無如是妖怪；佛既出世、祖既西來，干戈四起，家賊
J39nB448_p0437c12║作祟。幸有木上座在手，時時與他整頓，切莫動著，動
J39nB448_p0437c13║著則打折你驢腰。」
J39nB448_p0437c14║早參。師云：「立雪齊腰，斷臂安心，猶是向外馳求，將心
J39nB448_p0437c15║與汝安，覓心不可得，也秪救得一半。且道者一半又
J39nB448_p0437c16║作麼生？不辭向汝說，秪恐罵阿爺。」
J39nB448_p0437c17║早參。師問竹叟：「你在堂中參甚麼話頭？」叟云：「竹篦子
J39nB448_p0437c18║話頭。」師云：「竹篦子話是甚麼人道底？」叟無語，師打趁
J39nB448_p0437c19║出。少頃，師喚竹叟，叟近前，師云：「古人道：『喚作竹篦則
J39nB448_p0437c20║觸，不喚作竹篦則背。不得轉機，不得無語。速道！速道！』
J39nB448_p0437c21║你道速道箇甚麼？」叟擬議，師又打趁出，叟回首，師云：
J39nB448_p0437c22║「枯骨頭上覓什麼汁？」
J39nB448_p0437c23║早參。師舉：「僧問曹山：『學人通身是病，請師醫。山云：不
J39nB448_p0437c24║醫。僧云：為甚麼不醫？山云：教汝求生不得，求死不得。』」
J39nB448_p0437c25║令眾下語不契，師代云：「知和尚奈何不得。」又云：「若不
J39nB448_p0437c26║是某甲，幾乎誤服藥頭。」
J39nB448_p0437c27║早參。問：「大通智勝佛，十劫坐道場，佛法不現前，不得
J39nB448_p0437c28║成佛道。」師云：「今日又被你鈍置。」復云：「山僧者一轉語
J39nB448_p0437c29║有兩負門，若人撿點得出，許他親見大通智勝。」
J39nB448_p0437c30║早參。師問石航知藏：「世尊拈花，意旨如何？」航云：「家醜
J39nB448_p0438a01║外揚。」師云：「秪道得八分。」復云：「山僧三十六年前見天
J39nB448_p0438a02║童先師翁頌云：『世尊拈花，脫體風流；迦葉微笑，通身
J39nB448_p0438a03║賣俏。當時百萬人天秪見拈花微笑，山僧彼時得箇
J39nB448_p0438a04║入處，自是諸人不咬嚼。雖然，從門入者不是家珍。』」
J39nB448_p0438a05║早參。問：「世尊三昧，迦葉不知，因甚麼微笑？」師云：「情知
J39nB448_p0438a06║你覷不破。」僧擬議，師以杖擉退，云：「鈍置殺人。」問：「三世
J39nB448_p0438a07║諸佛不知有，瞌睡作麼？狸奴白牯卻知有，不為分外。
J39nB448_p0438a08║請問和尚：還有奇特事也無？」師云：「瞌睡作麼？」僧一喝，
J39nB448_p0438a09║師拈棒打出。問：「但有言說，都無實義。既不假言說，如
J39nB448_p0438a10║何顯實義？」師良久，云：「會麼？」進云：「恁麼則寂寂無言說，
J39nB448_p0438a11║寥寥亙古今。」師云：「如何是亙古今底消息？」進云：「蓋天
J39nB448_p0438a12║蓋地。」師打一棒，云：「者一棒是賞你？是罰你？」僧無語。師
J39nB448_p0438a13║云：「猶欠轉身在。」
J39nB448_p0438a14║早參。兩敘立次，師云：「昨夜燈籠鑽入露柱鼻孔裏去，
J39nB448_p0438a15║鼻孔打箇噴嚏，吹出一隊瞎驢到者裏。既到者裏又
J39nB448_p0438a16║作麼生？」師良久，云：「有屈無伸處，抱頭哭蒼天。」
J39nB448_p0438a17║早參。師云：「思量不到處，分明秪者是，信手拈來看，猶
J39nB448_p0438a18║隔萬重山，直須恁麼會，方透祖師關。」
J39nB448_p0438a19║早參。問：「一念不生全體現，六根纔動被雲遮。學人一
J39nB448_p0438a20║念不生，還有過也無？」師云：「有過。」進云：「過在甚麼處？」師
J39nB448_p0438a21║云：「過在一念不生。」問：「上根人來如何施設？」師云：「山僧
J39nB448_p0438a22║不施設。」進云：「中根人來如何相見？」師云：「山僧不相見。」
J39nB448_p0438a23║進云：「下根人來如何接待？」師云：「山僧不接待。」進云：「和
J39nB448_p0438a24║尚畢竟作麼生？」師云：「你道拳頭好？巴掌好？」
J39nB448_p0438a25║早參次，師云：「便是者些兒，有甚別奇特？不識兩眉橫，
J39nB448_p0438a26║那會鼻子直？」
J39nB448_p0438a27║早參。師問眾曰：「燈籠露柱與你自己，一箇？兩箇？」一僧
J39nB448_p0438a28║出云：「和尚莫打作兩橛。」師云：「作麼生是你一橛？」僧云：
J39nB448_p0438a29║「禮拜和尚。」師云：「昭昭靈靈堪作甚麼？」又僧云：「一任分
J39nB448_p0438a30║別。」師云：「作麼生是不分別底？」進云：「不妨疑著。」師曰：「囫
J39nB448_p0438b01║圇吞棗。」又僧出，默豎左指，師云：「露柱聻？」僧默豎右指，
J39nB448_p0438b02║師云：「者般見解，何曾夢見？」
J39nB448_p0438b03║早參。師默豎拄杖云：「眾兄弟面目分明，贓證現在，若
J39nB448_p0438b04║不領會，怎怪得山僧？」遂卓拄杖一下便行。
J39nB448_p0438b05║早參。師問指奇維那云：「前日臨濟賓主句，汝道箇獅
J39nB448_p0438b06║子咬人，韓盧逐塊，大似喫飯咬著砂，帶累山僧牙齒
J39nB448_p0438b07║痛。今日忍俊不禁，為汝舉了又作麼生？」那云：「主則不
J39nB448_p0438b08║賓，賓則不主。」師云：「畢竟事又作麼生？」那云：「將謂和尚
J39nB448_p0438b09║是臨濟兒孫。」師以扇打云：「須是恁麼始得。」晚參次，師
J39nB448_p0438b10║語那云：「清晨下語不恰，試再轉一手眼看。」那云：「出群
J39nB448_p0438b11║須是英靈漢，敵勝還他獅子兒。」師云：「何不早恁麼道？」
J39nB448_p0438b12║那擬議，師打出。
J39nB448_p0438b13║早參。問：「祖師心印，狀似銕牛之機。如何似銕牛之機？」
J39nB448_p0438b14║師云：「劈頭來也。」僧云：「全體恁麼來，全體恁麼住。」師云：
J39nB448_p0438b15║「是誰分上？」僧云：「阿誰無分？」便禮拜。師以拄杖卓僧背，
J39nB448_p0438b16║云：「記取，記取。」師良久，復云：「記取箇什麼？」遂擲杖，云：「唯
J39nB448_p0438b17║此一事實，餘二則非真。」
J39nB448_p0438b18║早參。問：「若論此事，眨上眉毛早已錯過了也。且道錯
J39nB448_p0438b19║過箇甚麼？」師打，云：「會麼？」進云：「須知有不錯過者。」師云：
J39nB448_p0438b20║「作麼生是不錯過底？」進云：「龍得水時添意氣，虎逢山
J39nB448_p0438b21║勢長威獰。」師云：「炤顧腳下始得。」乃云：「釋迦鼻孔，達磨
J39nB448_p0438b22║眼睛。」豎拄杖，云：「杖頭突出，覿面分明，是箇甚麼？」卓拄
J39nB448_p0438b23║杖，云：「瞎。」
J39nB448_p0438b24║早參。師云：「昨晚者僧問：『在麼？在麼？』山僧答他：『早已刺
J39nB448_p0438b25║腦入膠盆。』眾兄弟！向刺腦入膠盆下轉一語看，若也
J39nB448_p0438b26║道得，恰好救得者僧。」有僧出云：「和尚昨晚打我同參，
J39nB448_p0438b27║頭顱打破，今日要打和尚。」師云：「你還知痛癢麼？」進云：
J39nB448_p0438b28║「將謂別有。」師打云：「者掠虛漢。」一僧云：「百雜碎。」師云：「自
J39nB448_p0438b29║傷己命。」又僧云：「若不入水，怎見長人？」師云：「見長人後
J39nB448_p0438b30║又作麼生？」進云：「面目現在。」師云：「似則似，是即未是。」進
J39nB448_p0438c01║云：「和尚疑則別參。」師云：「是何語話？」一僧云：「不入虎穴，
J39nB448_p0438c02║焉得虎子？」師云：「未在。」進云：「今日捉敗者老漢。」師云：「不
J39nB448_p0438c03║顧自己。」又僧云：「當初只道茅長短，燒了方知地不平。」
J39nB448_p0438c04║師云：「腳跟未穩在。」
J39nB448_p0438c05║元旦，早參。「新年頭有佛法，新年頭無佛法，古人俱道
J39nB448_p0438c06║了也。康熙十三年一句子，諸人還知落處麼？」卓拄杖，
J39nB448_p0438c07║云：「切忌辜負山僧。」
J39nB448_p0438c08║早參。問：「據虎頭，收虎尾，第一句下明宗旨，如何是據
J39nB448_p0438c09║虎頭？」師云：「山僧騎在你背上。」僧云：「如何是收虎尾？」師
J39nB448_p0438c10║云：「死活也不知。」僧禮拜起一喝，師云：「遲了八刻。」
J39nB448_p0438c11║早參。問：「無夢無想，主人公在甚麼處？」師云：「看你頂天
J39nB448_p0438c12║立地。」僧擬議，師便打，僧禮拜，師云：「你作麼生會？」僧云：
J39nB448_p0438c13║「和尚赤心片片。」師疾以杖擉退。問：「分賓分主即不問，
J39nB448_p0438c14║赤鯉化龍事若何？」師云：「潑天潑地任縱橫。」僧擬議，復
J39nB448_p0438c15║一喝，師便打，僧禮拜，云：「已生頭角去也。」師云：「遲了八
J39nB448_p0438c16║刻。」良久，師召僧，僧應諾，師云：「好不伶俐。」問：「萬法歸一，
J39nB448_p0438c17║一歸何處？」師云：「前是勸農橋，後是天中山。」遂以掌摑
J39nB448_p0438c18║口，云：「不合為人注腳。」問：「七日以前把住也，則瓦解冰
J39nB448_p0438c19║消；七日以後放行也，則縱橫自在。未審把住是？放行
J39nB448_p0438c20║是？」師云：「你自分別看。」進云：「竿木隨身，逢場作戲。」師云：
J39nB448_p0438c21║「鼻孔因甚在山僧手裏？」僧一喝，師便打。問：「萬法歸一，
J39nB448_p0438c22║一歸何處？承師答云：『前是勸農橋，後是天中山。』意旨
J39nB448_p0438c23║如何？」師云：「你昨夜云：『青州布衫著得了也。』猶覓甚麼
J39nB448_p0438c24║勸農橋、天中山？」僧罔措，師便打，僧云：「看破了也。」師云：
J39nB448_p0438c25║「作麼生是你看破處？」僧云：「推倒天中山，截斷勸農橋。」
J39nB448_p0438c26║師云：「未是你分上事。」僧一喝，師云：「轉見不堪。」
J39nB448_p0438c27║晚參
J39nB448_p0438c28║晚參。師顧左右云：「汝者班驢漢堪作甚麼？不見古人
J39nB448_p0438c29║道：『一拳拳倒黃鶴樓，一趯趯翻鸚鵡洲，有意氣時添
J39nB448_p0438c30║意氣，不風流處也風流。』且道明甚麼邊事？」良久，云：「出
J39nB448_p0439a01║頭天外看，誰是箇般人？」
J39nB448_p0439a02║晚參。問：「春光將過半，萬物盡皆甦，惟有兩莖眉，依然
J39nB448_p0439a03║眼上敷。」師云：「一火燒卻時，兩莖眉在甚麼處？」僧云：「遍
J39nB448_p0439a04║界不能藏。」師云：「此是學來底，作麼生是汝胸襟獨得
J39nB448_p0439a05║底句？」僧云：「露也，露也。」師不肯。一僧云：「伸腳只在縮腳
J39nB448_p0439a06║裏。」師云：「如何是汝縮腳底意？」僧喝，師打，云：「亂喝。」乃云：
J39nB448_p0439a07║「遍界不曾藏，露也，露也，伸腳只在縮腳裏。天下衲子
J39nB448_p0439a08║十箇有五雙，道得相似，只是未明，一火燒卻，兩莖眉
J39nB448_p0439a09║在甚處？」隱山禪人出眾禮拜，云：「記得去年正月半，今
J39nB448_p0439a10║年又見點紅燈。」師云：「恁麼則被時節變換了也。」山無
J39nB448_p0439a11║語，師便打。
J39nB448_p0439a12║晚參。舉：「古人云：『諸庄旱損，吾總不憂。但室中舉狗子
J39nB448_p0439a13║無佛性話，四五百眾未有一人明得，是可為憂。』秪如
J39nB448_p0439a14║狗子無佛性話作麼生明？大家道道看。」至卬云：「寶劍
J39nB448_p0439a15║當頭截。」師云：「趙州意在甚處？」卬云：「全身在裏許。」師良
J39nB448_p0439a16║久，顧左右，云：「莫更有道得底麼？」眾無語，師云：「觀上座
J39nB448_p0439a17║為汝等道去也：寶劍當頭截，全身在裏許，此語甚分
J39nB448_p0439a18║明，今日為君舉。」便歸方丈。
J39nB448_p0439a19║晚參。眾不問話，師云：「古人道：『我若問話，管教老漢下
J39nB448_p0439a20║座。』」便立起身卓拄杖云：「果然難得其人。」行數步，復顧
J39nB448_p0439a21║左右云：「可惜許。」
J39nB448_p0439a22║晚參。問：「大地無寸土，挑底是甚麼？」師打，云：「會麼？」進云：
J39nB448_p0439a23║「會。」師云：「作麼生會？」進云：「日日出普去，挑底是者箇。」師
J39nB448_p0439a24║云：「者箇是甚麼？」僧喝，師打，云：「喝後又作麼生？」進云：「簷
J39nB448_p0439a25║前雨滴，分明歷歷。」師云：「又被風吹別調中。」復卓拄杖，
J39nB448_p0439a26║云：「日日普請去，挑底是者箇。若識得者箇，達磨來東
J39nB448_p0439a27║土不敢動著，二祖往西天不敢覷著。為甚麼不敢動
J39nB448_p0439a28║著？動著即禍生。」
J39nB448_p0439a29║晚參。卓拄杖云：「出來道道看。」嵩菴云：「某甲有一句子
J39nB448_p0439a30║未到資福，早已呈似和尚。」師云：「山僧也早與汝相見。」
J39nB448_p0439b01║菴云：「即今事作麼生？」師便打，菴喝，師云：「再喝喝看。」菴
J39nB448_p0439b02║云：「和尚是甚麼心行？」師云：「識得汝。」
J39nB448_p0439b03║晚參。問：「殺父殺母，佛前懺悔；殺佛殺祖，又作麼生？」師
J39nB448_p0439b04║云：「刀子聻？」僧一喝，師以杖擉退，乃顧左右云：「眾兄弟！
J39nB448_p0439b05║還識刀子麼？」驀豎拄杖便起身，至卬隨後云：「我王庫
J39nB448_p0439b06║內無如是刀。」師云：「切忌失卻。」
J39nB448_p0439b07║晚參。師舉：「古德云：『從上來事秪在而今。』如何是今日
J39nB448_p0439b08║事？還是坐立儼然是？聽板過堂是？」虛知藏云：「和尚惜
J39nB448_p0439b09║取眉毛好。」師云：「上座眉毛聻？」藏云：「某甲罪過。」師打，云：
J39nB448_p0439b10║「者一棒是賞你？罰你？」藏云：「也不消得。」師云：「大須咬嚼。」
J39nB448_p0439b11║晚參。問：「獅子窟中獅子，旃檀林裏旃檀，法戰場中為
J39nB448_p0439b12║甚麼不肯一人？」師打，云：「一棒一喝。」進云：「出群須是英
J39nB448_p0439b13║靈漢，勝敵還他獅子兒。」師云：「因甚在山僧腳下覓？」進
J39nB448_p0439b14║云：「千峰勢到嶽邊止，萬派聲歸海上消。」師云：「炤顧沒
J39nB448_p0439b15║頭水。」乃云：「眾兄弟！菩提路闊，解脫門開，要去便去，要
J39nB448_p0439b16║來便來，思量甚麼？」卓拄杖一下。
J39nB448_p0439b17║晚參。師舉：「德山晚參不答話，問話者三十棒。翔鳳則
J39nB448_p0439b18║不然，問與不問總不打他。何故？好肉不敢剜瘡，淨地
J39nB448_p0439b19║豈堪塗污？」卓拄杖一下便行，復回顧左右云：「土曠人
J39nB448_p0439b20║稀，相逢者少。」
J39nB448_p0439b21║晚參。師云：「五臺山上雲蒸飯，佛殿階前狗尿天，堪笑
J39nB448_p0439b22║當年成現物，至今話柄口頭傳。」
J39nB448_p0439b23║晚參。問：「大脩行人不落因果，因什墮埜狐身？」師云：「張
J39nB448_p0439b24║三仙人帽。」進云：「不昧因果，因甚脫埜狐身？」師云：「李四
J39nB448_p0439b25║道士冠。」進云：「恁麼則有利無利，不離行市。」師云：「如何
J39nB448_p0439b26║是你不離行市底消息？」僧喝一喝，師便一棒。良久，師
J39nB448_p0439b27║復云：「話許你答，只是汝未會在，試再轉一語看。」進云：
J39nB448_p0439b28║「翻手作雲覆手雨，縱橫舒卷總由他。」師云：「未在。」又一
J39nB448_p0439b29║僧出云：「苦瓜連根苦，甜瓜徹蒂甜。」師云：「也未在。」又一
J39nB448_p0439b30║僧云：「有智主人二俱不受。」師默然。又一僧禮拜，師復
J39nB448_p0439c01║舉問之，僧云：「不會。」師云：「不會是甕中鱉，會是天邊鷂。」
J39nB448_p0439c02║便行。
J39nB448_p0439c03║晚參。問：「昔有僧問一婆子云：『臺山路向甚處去？』婆云：
J39nB448_p0439c04║『驀直去。』僧便行。婆云：『好箇師僧，便恁麼去也。』意旨如
J39nB448_p0439c05║何？」師云：「驀直去。」進云：「後來趙州去問，又是甚麼心行？」
J39nB448_p0439c06║師云：「驀直去。」進云：「臺山婆勘破了也。什麼處是勘破
J39nB448_p0439c07║處？」師云：「驀直去。」進云：「只如不涉途程一句又作麼生
J39nB448_p0439c08║道？」師驀與一棒，云：「叫休不肯休，與我作冤讎。」進云：「恁
J39nB448_p0439c09║麼則不許夜行，投明須到。」師云：「且莫詐明頭。」便行。
J39nB448_p0439c10║晚參。師云：「春日晴，黃鶯鳴，眼裏看，耳裏聽，聽聽看看
J39nB448_p0439c11║甚分明，此時若不翻身去，長安路上摸壁行。」
J39nB448_p0439c12║晚參。問：「文殊出不得女子定，為復是退己讓人？為復
J39nB448_p0439c13║是法爾如然？」師云：「恁麼見解，何曾夢見文殊？」進云：「罔
J39nB448_p0439c14║明出得女子定，為復是神通妙用？為復是抑人揚己？」
J39nB448_p0439c15║師云：「恁麼見解，何曾夢見罔明？」僧禮拜云：「大人作用
J39nB448_p0439c16║果與尋常不同。」師噓云：「臭氣逼人。」復云：「要識文殊麼？」
J39nB448_p0439c17║以拄杖拈向左邊云：「過者邊。要識罔明麼？」以拄杖向
J39nB448_p0439c18║右邊云：「過者邊。要識瞿曇麼？」將拄杖橫起云：「會麼？土
J39nB448_p0439c19║曠人稀，相逢者少。」
J39nB448_p0439c20║晚參。師云：「八字打開，和盤托出，鬼面神頭，驢腮馬嘴，
J39nB448_p0439c21║覿面分明，莫言不道。」卓拄杖，便歸方丈。
J39nB448_p0439c22║晚參。典座問：「有句無句，如藤倚樹，意旨如何？」師云：「案
J39nB448_p0439c23║板上刀。」進云：「恁麼則今古應無墜，分明在目前。」師云：
J39nB448_p0439c24║「如何是目前底消息？」座便喝，師與一掌，云：「者一掌又
J39nB448_p0439c25║作麼生？」座歸位，師噓一聲。
J39nB448_p0439c26║晚參。問：「疏山造壽塔，若將三文錢與匠人，大嶺為甚
J39nB448_p0439c27║道和尚此生決不得塔？」師云：「只為三文錢。」進云：「若將
J39nB448_p0439c28║兩文錢與匠人，因甚道和尚與匠人共出一隻手？」師
J39nB448_p0439c29║云：「舌頭華破了也。」進云：「若將一文錢與匠人，因甚道
J39nB448_p0439c30║▆累匠人眉鬚墮落？」師云：「你試自檢點看。」進云：「只如
J39nB448_p0440a01║學人渾身徹骨又作麼生？」師云：「你道得塔不得塔？」進
J39nB448_p0440a02║云：「覿面露堂堂。」師打，云：「點破則不堪。」
J39nB448_p0440a03║晚參。問：「觀音妙智力，能救世間苦。有一人遍身紅爛，
J39nB448_p0440a04║臥在荊棘林中，未審如何救得？」師云：「今日出頭來。」
J39nB448_p0440a05║晚參。問：「如何是生？」師云：「劈頭一棒腦門開。」進云：「如何
J39nB448_p0440a06║是死？」師云：「翻身背後看。」進云：「如何是不生不死？」師云：
J39nB448_p0440a07║「幸是可憐生。」
J39nB448_p0440a08║晚參。問：「傅大士法身句，還許學人逐句問否？」師云：「離
J39nB448_p0440a09║卻法身道一句來。」僧云：「道不出。」師云：「你真到道不出
J39nB448_p0440a10║底田地那？」僧擬議，師以杖擉退。
J39nB448_p0440a11║晚參。問：「從苗辨地，因語識人，忽有箇無言語底出來，
J39nB448_p0440a12║和尚又作麼生？」師云：「你又開許多口作麼？」
J39nB448_p0440a13║晚參。問：「不是心，不是物，不是佛，是箇甚麼？」師云：「道過
J39nB448_p0440a14║了也。」僧無語，師便打。問：「以字不成，八字不是，畢竟是
J39nB448_p0440a15║箇甚麼字？」師便展兩手，僧無語，師打云：「好不領略。」復
J39nB448_p0440a16║云：「若論此事，最條直，絕覆藏，也無玄妙，亦無奇特。豈
J39nB448_p0440a17║不見方纔那僧問：『不是心，不是物，不是佛。』山僧答他：
J39nB448_p0440a18║『道過了也。』且道是答他語？是明古人意？若有具眼者，
J39nB448_p0440a19║試出來點破看。」一僧出云：「老老大大為人下注腳。」師
J39nB448_p0440a20║云：「也須點破始得。」又僧云：「不可頭上更安頭。」師云：「作
J39nB448_p0440a21║麼生是頭上不安頭底？」僧云：「不是心，不是物。」師云：「且
J39nB448_p0440a22║道古人意作麼生？」僧擬議，師便打，僧云：「也是者箇道
J39nB448_p0440a23║理。」問：「不是心，不是物，畢竟是箇甚麼？」師云：「向你道不
J39nB448_p0440a24║是心，不是物。」忽抗聲云：「又要覓箇甚麼？」問：「不是心，不
J39nB448_p0440a25║是物，不是佛，畢竟是箇甚麼？」師劈頭一棒，僧無語，師
J39nB448_p0440a26║以杖擉退。良久，僧復云：「某甲本參看破了也。」師云：「作
J39nB448_p0440a27║麼生是你看破底消息？」僧云：「大海無魚，大地無塵。」師
J39nB448_p0440a28║云：「此是古人底，作麼生是胸襟流出底句？」僧喝，師云：
J39nB448_p0440a29║「未夢見在。」僧云：「和尚不得壓良為賤。」師云：「秪道你未
J39nB448_p0440a30║夢見在。」問：「一口氣不來，向甚麼處安身立命？」師云：「頂
J39nB448_p0440b01║天立地赤條條。」
J39nB448_p0440b02║晚參。問：「兩問臺山路，二句驀直去，祖師恁麼舉，勘破
J39nB448_p0440b03║婆子意。」師云：「你又刺腦入膠盆。」僧擬議，師以杖擉退，
J39nB448_p0440b04║云：「好翻身，不翻身，愁殺人。」師云：「當時六祖大師道：非
J39nB448_p0440b05║風動，非旛動，仁者心動。山僧即不然。」以杖擊旛，云：「急
J39nB448_p0440b06║薦取。」
J39nB448_p0440b07║晚參。問：「山河大地從妄想而生，妄想若滅，山河大地
J39nB448_p0440b08║是有？是無？」師云：「會取妄想。」問：「彼此燒作一堆灰，向什
J39nB448_p0440b09║麼處相見？」師云：「許多狼藉。」僧禮拜，師云：「畢竟向什麼
J39nB448_p0440b10║處相見？」僧無語，師便打。
J39nB448_p0440b11║晚參。問：「有句無句，如藤倚樹，樹倒藤枯，句歸何處？如
J39nB448_p0440b12║何是有句？」師便與一棒。進云：「如何是無句？」師云：「你還
J39nB448_p0440b13║知棒頭落處麼？」進云：「樹倒藤枯又作麼生？」師云：「又要
J39nB448_p0440b14║倚傍山僧在。」進云：「畢竟句歸何處？」師云：「你是何處人？」
J39nB448_p0440b15║僧禮拜。師云：「不合與者僧打葛藤。」乃云：「眾兄弟！山僧
J39nB448_p0440b16║恁麼答話，盡是老婆禪，明眼衲僧覷破，觀上座無容
J39nB448_p0440b17║身之地，幸得眼親手便。」遂卓拄杖，云：「險。」
J39nB448_p0440b18║晚參。問：「丹霞燒木佛，意旨如何？」師云：「一時烘熱鬧。」進
J39nB448_p0440b19║云：「院主鬚眉墮落又作麼生？」師云：「帶累你問話來。」進
J39nB448_p0440b20║云：「二句已蒙師指示，年窮歲盡事如何？」師云：「彼此赤
J39nB448_p0440b21║條條。」僧禮拜轉身，師隨後棒云：「腦後猶欠一槌。」進云：
J39nB448_p0440b22║「也是節外生枝。」師云：「切忌節外生枝會。」
J39nB448_p0440b23║晚參。問：「牛過窗櫺，頭角四蹄都過了，因甚麼尾巴過
J39nB448_p0440b24║不得？」師云：「只為你太廉纖。」乃云：「古人見你不會，譬如
J39nB448_p0440b25║牛過窗櫺，頭角四蹄都過了，因甚尾巴過不得？要會
J39nB448_p0440b26║頭角四蹄過得底麼？福嚴門前天寬地闊。要會尾巴
J39nB448_p0440b27║過不得底麼？便是諸人今日疑底。」
J39nB448_p0440b28║晚參。問：「風雨颯颯即不問，錦鱗破浪事如何？」師劈頭
J39nB448_p0440b29║打，云：「喫得棒也未？」僧一喝，便拜。師云：「猶要點額在。」良
J39nB448_p0440b30║久，復云：「者僧問得亦是，秪是不解破浪，山僧為諸人
J39nB448_p0440c01║點化去也。」遂拋卻拄杖，歸方丈。
J39nB448_p0440c02║晚參。問：「牛頭未見四祖，為甚百鳥啣花獻？」師云：「門前
J39nB448_p0440c03║水流東。」「見後為甚百鳥不啣花？」師云：「灶底火無煙。」進
J39nB448_p0440c04║云：「學人今日與和尚相見，且道與古人相去多少？」師
J39nB448_p0440c05║云：「要會便會，休要穿鑿。」進云：「分明月在海花上，看到
J39nB448_p0440c06║梅花且已幽。」師云：「元來又恍惚。」問：「十方同聚會，箇節
J39nB448_p0440c07║學無為，此是選佛場，心空及第歸。請問和尚：如何是
J39nB448_p0440c08║及第歸？」師云：「要你自翻身。」問：「善才參德雲：七日不相
J39nB448_p0440c09║見，為甚在別峰相見？」師笑云：「今日方覿面。」進云：「且道
J39nB448_p0440c10║妙高峰與別峰相去多少？」師棒云：「你且喫棒看。」僧云：
J39nB448_p0440c11║「依稀似曲纔堪聽，又被風吹別調中。」師云：「也要捏著
J39nB448_p0440c12║鼻孔始得。」進云：「和尚又作麼生」？師復棒云：「不信道。」
J39nB448_p0440c13║
J39nB448_p0440c14║
J39nB448_p0440c15║
J39nB448_p0440c16║
J39nB448_p0440c17║
J39nB448_p0440c18║
J39nB448_p0440c19║
J39nB448_p0440c20║靈機觀禪師語錄卷三