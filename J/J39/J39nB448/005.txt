J39nB448_p0446b01║靈機觀禪師語錄卷五
J39nB448_p0446b02║嗣法門人　超洧　超源　定禪　昌賢　等編
J39nB448_p0446b03║
J39nB448_p0446b04║頌古
J39nB448_p0446b05║世尊初生。
J39nB448_p0446b06║廓落孃生面，橫身便截流，軒昂吞宇宙，大地孰為儔。
J39nB448_p0446b07║世尊陞座，文殊白椎云：「諦觀法王法，法王法如是。」
J39nB448_p0446b08║世尊便下座。
J39nB448_p0446b09║腳跟纔動涉淆訛，更把鉤牽犯手多，盡謂機前都漏
J39nB448_p0446b10║洩，詎知平地起干戈。
J39nB448_p0446b11║長爪梵志與世尊索論議。
J39nB448_p0446b12║深藏鬼窟建昇平，何處消閒可樂身，陸地踢翻波浪
J39nB448_p0446b13║黑，豁開天日見全真。
J39nB448_p0446b14║世尊因乾達婆王獻樂。
J39nB448_p0446b15║一絃撫動顯靈機，物物頭頭盡展眉，妙運風流多意
J39nB448_p0446b16║氣，卻將迦葉作猜疑。
J39nB448_p0446b17║世尊於涅槃會上，以手摩胸，告眾。
J39nB448_p0446b18║覿體風光杳莫名，摩胸告眾已多爭，醫來死馬成何
J39nB448_p0446b19║用？賺及平人落火坑。
J39nB448_p0446b20║世尊示寂，金棺從座而舉，高七多羅樹。
J39nB448_p0446b21║開口已經遭打殺，臨終又賣醜行藏，生平浩氣難收
J39nB448_p0446b22║拾，死到棺材也發狂。
J39nB448_p0446b23║武帝問初祖：「如何是聖諦第一義？」
J39nB448_p0446b24║有貨不愁無買主，如何賤把本錢虧，分明有理終難
J39nB448_p0446b25║訴，獨自凄凄暗渡歸。
J39nB448_p0446b26║祖命門人曰：「時將至矣，汝等盍各言所得乎？」最後
J39nB448_p0446b27║慧可大師禮拜，依位而立。祖曰：「汝得吾髓。」
J39nB448_p0446b28║潦倒胡僧入草深，令人白日暗中尋，神光特地施三
J39nB448_p0446b29║拜，也是門栽荊棘林。
J39nB448_p0446b30║百丈埜狐。
J39nB448_p0446c01║脫卻破㲯毿，通身衣錦歸，雖然榮耀極，埋沒自家威。
J39nB448_p0446c02║臨濟上堂次，兩堂首座同時下喝。
J39nB448_p0446c03║白刃交鋒絕擬倫，纔分利鈍喪全身，鉤頭有餌難吞
J39nB448_p0446c04║吐，傀儡抽牽見活人。
J39nB448_p0446c05║臨濟示眾云：「大凡演唱宗乘，一句中須具三玄門，
J39nB448_p0446c06║一玄門須具三要，有權有實，有照有用。汝等諸人
J39nB448_p0446c07║作麼生會？」便下座。
J39nB448_p0446c08║藏身只在一毫裏，鬼臉揉來面目殊，誤賺許多迷夢
J39nB448_p0446c09║客，攀花折柳逐岐途。
J39nB448_p0446c10║三句。
J39nB448_p0446c11║一筆丹青畫不成，更加點綴始分明，縱饒巧設多般
J39nB448_p0446c12║態，何異靈龜拽尾行。
J39nB448_p0446c13║臨濟應機多用喝，會下參徒亦學師喝。
J39nB448_p0446c14║家門弗禁每招災，惹得韓盧逐塊來，徹困老婆心未
J39nB448_p0446c15║死，猶憐稚子不成才。
J39nB448_p0446c16║臨濟將終，云：「吾滅後，不得滅卻吾正法眼藏。」
J39nB448_p0446c17║千年鈍鐵夜生光，聲價遼天孰敢當？不意逆兒先捉
J39nB448_p0446c18║敗，等閒拋出賤如蜣。
J39nB448_p0446c19║趙州訪二菴主。
J39nB448_p0446c20║尋常家活人人具，一種風流識者稀，三寸舌尖鉤鎖
J39nB448_p0446c21║處，誰能指出趙州機。
J39nB448_p0446c22║國師三喚侍者。
J39nB448_p0446c23║三應三呼，負汝負吾，慣將惡水，覿面糊塗。咦！遍界明
J39nB448_p0446c24║明藏不得，何須特地費分疏？
J39nB448_p0446c25║首山竹篦子。
J39nB448_p0446c26║腦後拈來活似龍，當陽獨脫杳無蹤，堪憐滯殼迷封
J39nB448_p0446c27║者，海闊天遙路不通。
J39nB448_p0446c28║大梅住山後，馬祖令僧往問曰：「和尚見何道理，便
J39nB448_p0446c29║住此山？」梅曰：「馬大師向我道：『即心即佛。』」
J39nB448_p0446c30║秤錘落井不須尋，擬欲追蹤墮更深，徹底窮源無變
J39nB448_p0447a01║易，豈墮塵世逐浮沉。
J39nB448_p0447a02║香嚴上樹。
J39nB448_p0447a03║現成風月沒多般，上樹生涯卻似瞞，笑裏賊身藏不
J39nB448_p0447a04║得，惡聲流布遍塵寰。
J39nB448_p0447a05║興化擯維那。
J39nB448_p0447a06║白棒當頭徹骨貧，更加趁出絕疏親，賺他無限盲聾
J39nB448_p0447a07║漢，開眼都云打克賓。
J39nB448_p0447a08║靈雲見桃花。
J39nB448_p0447a09║靈雲有眼花邊失，貽累玄沙摸壁行，入艸且深人不
J39nB448_p0447a10║委，至今狼藉滿江城。
J39nB448_p0447a11║大溈示眾云：「有句無句，如藤倚樹。」
J39nB448_p0447a12║證龜成鱉意何憨，語的言端轉不堪，可惜肝腸剖露
J39nB448_p0447a13║了，空開笑臉卻羞慚。
J39nB448_p0447a14║法眼二僧捲簾。
J39nB448_p0447a15║覿面相呈人易會，舌頭翻轉許誰知？可憐一對郎當
J39nB448_p0447a16║漢，開眼遭他腦後椎。
J39nB448_p0447a17║世尊在忉利天為母說法。
J39nB448_p0447a18║栴檀雕就紫金身，特地逢迎意氣親，慚愧瞿曇清白
J39nB448_p0447a19║眼，無端又著一沙塵。
J39nB448_p0447a20║城東老母，不欲見佛。
J39nB448_p0447a21║川流縱出競奔騰，桂棹橫空截未能，識得源頭皆是
J39nB448_p0447a22║水，任他波浪碧層層。
J39nB448_p0447a23║泗州大聖。
J39nB448_p0447a24║出門車馬可驅馳，酒喫長安正樂時，義膽相逢添醉
J39nB448_p0447a25║後，遙聞千里動愁思。
J39nB448_p0447a26║陳操見資福。
J39nB448_p0447a27║街頭驀撞舊商人，買賣如何見得真？不但兩家都失
J39nB448_p0447a28║利，從前知己反相嗔。
J39nB448_p0447a29║雲門一曲。
J39nB448_p0447a30║老大躘蹱應事乖，護身只靠一招牌，零零落落渾無
J39nB448_p0447b01║樣，能使瞻風動遠懷。
J39nB448_p0447b02║女子出定。
J39nB448_p0447b03║無端畫地卻成牢，一任神愁鬼慟號，泥裏刺藏輕撥
J39nB448_p0447b04║出，等閒誰著眼睛高。
J39nB448_p0447b05║五祖三佛侍立。
J39nB448_p0447b06║一個膠盆黑夜擲，說青道白顯奇言，誰知破業郎當
J39nB448_p0447b07║子，惹得哀聲送出門。
J39nB448_p0447b08║僧問曹山：「學人通身是病，請師醫。」山云：「不醫。」僧云：
J39nB448_p0447b09║「為甚不醫？」山云：「教汝求生不得，求死不得。」
J39nB448_p0447b10║抽人筋骨拔人腸，勝似蠱家蜜裏礵，此是單傳百驗
J39nB448_p0447b11║訣，不須他處覓奇方。
J39nB448_p0447b12║俞道婆賣油餈。
J39nB448_p0447b13║何處春風動故情，笙歌堆裏醉平生，不嫌陋質街頭
J39nB448_p0447b14║露，捏出油餈活眼睛。
J39nB448_p0447b15║睦州因秀才過訪會二十四家書。
J39nB448_p0447b16║秀才學藝世無強，睦老荒疏一點彰，公諭有誰遮得
J39nB448_p0447b17║眼，惹他酸透鼻尖香。
J39nB448_p0447b18║無業禪師示眾云：「一毫頭凡聖情念未盡，未免入
J39nB448_p0447b19║驢胎馬腹；直饒一毫頭凡聖情念頓盡，亦未免入
J39nB448_p0447b20║驢胎馬腹。」
J39nB448_p0447b21║拈出些兒釘眼睛，誰知睛是眼中釘，謾言擺脫超方
J39nB448_p0447b22║外，白日愁聞鬼哭聲。
J39nB448_p0447b23║福嚴容老和尚，僧參，尚問：「那裏來？」僧云：「杭州來。」尚
J39nB448_p0447b24║云：「還得江西信麼？」僧呈坐具，尚云：「不是者個消息。」
J39nB448_p0447b25║僧近前，尚便打。
J39nB448_p0447b26║的的江西帶信來，驀頭一拶別疑猜，現成三昧都忘
J39nB448_p0447b27║卻，贏得烏藤到額腮。
J39nB448_p0447b28║書問
J39nB448_p0447b29║老人命代復曾心空居士
J39nB448_p0447b30║昨接華翰，謂達摩西來盡大地是善知識，寧必金粟
J39nB448_p0447c01║而稱法窟哉？山埜道：居士不惟數千里外覿面相逢，
J39nB448_p0447c02║抑且穿卻古今老凍膿鼻孔了也，但未能撒手掀翻
J39nB448_p0447c03║到古人放身命處。所以偈語中雖有本據可窺，似未
J39nB448_p0447c04║灑落根蒂。何故？不疑之地，時人知有，拈提得來，早已
J39nB448_p0447c05║落二。須知威音那畔、空劫已前，箇箇眉橫眼露，壁立
J39nB448_p0447c06║萬仞，必無待達摩西來方顯發斯端倪耳。然山埜因
J39nB448_p0447c07║風吹火，未委居士面門又向何處躲避耶？速道！速道！
J39nB448_p0447c08║復海鹽張禹侯居士書
J39nB448_p0447c09║接尊翰足三載矣，披靡日病，未能酬復，深見居士為
J39nB448_p0447c10║道敦篤，猶不我責，而又殷殷垂注，以好音頻寄，媿荷
J39nB448_p0447c11║山中，何可克當？謝謝！細讀來示，謂向蒙慈誨，奚啻振
J39nB448_p0447c12║矇？但塵緣未斷，牽絆者多，惟念念兢兢，以不克副為
J39nB448_p0447c13║懼。即此數語，以墮細膩泥穿，似未直截猛省提究為
J39nB448_p0447c14║切，須知此事實不恁麼。古有抱子弄孫、色色如舊之
J39nB448_p0447c15║語，此段景況，願居士勿生異見，別作途程，只向此處
J39nB448_p0447c16║咬著，自看塵緣何物？牽絆何人？然雖與麼，貧衲有口，
J39nB448_p0447c17║終不說破，須是張禹侯自肯點頭，方敢指出。且道指
J39nB448_p0447c18║出箇什麼？速道！速道！
J39nB448_p0447c19║復福嚴靈嶽和尚
J39nB448_p0447c20║祖庭重任，非有力大人莫能荷負。吾兄繼席三載，道
J39nB448_p0447c21║望丕著，誠可謂克家者矣，欣羨欣羨。茲復退己讓人，
J39nB448_p0447c22║乃以推舉之責相屬，弟何敢當。然以愚見，別選住持，
J39nB448_p0447c23║能否未定，莫若吾兄久任斯席之為愈也。且先人已
J39nB448_p0447c24║有惟德是託之囑，幸高明裁之。肅此布復，不一。
J39nB448_p0447c25║與梁日章居士
J39nB448_p0447c26║只是一箇梁日章，當下腳踏實地去，天下善知識不
J39nB448_p0447c27║奈你何。何故？只為識得梁日章真，不受欺瞞。若于梁
J39nB448_p0447c28║日章外別有枝葉可攀，正是拋家浪走，于梁日章分
J39nB448_p0447c29║上全無交涉。來諭所謂說時忽覺清亮過時，活如荷
J39nB448_p0447c30║莖之露，實難捉摸。苦！苦！此苦未是苦，忽若風翻荷葉，
J39nB448_p0448a01║露全歸水，梁日章又在甚處安身立命？者裏道不得
J39nB448_p0448a02║纔是苦。雖然，山埜為梁日章早道了也，梁日章還覺
J39nB448_p0448a03║面熱否？
J39nB448_p0448a04║與北京張顒侯孝廉
J39nB448_p0448a05║士大夫信此道者最難，能誠信而力行者尤難。今居
J39nB448_p0448a06║士既誠信矣，力行矣，便好將箇無義路話頭，拶碎生
J39nB448_p0448a07║死窠窟。直得信亦不立，行無所行，便是到家時節，方
J39nB448_p0448a08║不辜居士一番決烈志氣耳。
J39nB448_p0448a09║復朱太赤文學（二則）
J39nB448_p0448a10║蒙垂顧，不惜眉毛，與居士葛藤一上，殊覺狼藉不少。
J39nB448_p0448a11║此無他，蓋謂青天白日無處藏賊，故不得已和贓捉
J39nB448_p0448a12║敗，已為居士覿面證據了也。將謂直下承當，別無岐
J39nB448_p0448a13║路，誰知偷心未死，又來納敗？今幸人贓現獲，轉送臺
J39nB448_p0448a14║前，若係真賊，計贓定罪；若係假賊，要求山埜慈悲通
J39nB448_p0448a15║箇消息，好與當頭一棒。若諳棒頭落處，則便見真贓
J39nB448_p0448a16║現前，更無消息可通，亦無真假之見存於胸次，向人
J39nB448_p0448a17║定奪可否？惟作得主、把得定，施機發用隨處自在，與
J39nB448_p0448a18║從上乃佛乃祖及天下老凍膿一鼻孔出氣，更非別
J39nB448_p0448a19║人。雖然，是賊識賊，未審居士異日相見還解轉身否？
J39nB448_p0448a20║咄！直饒轉得身來，猶是竊物以當家寶，急須火速拶
J39nB448_p0448a21║出蓋天蓋地一段光明從胸襟流出，纔是法門真種
J39nB448_p0448a22║艸也。
J39nB448_p0448a23║又
J39nB448_p0448a24║承教謂：滯紅塵四十五年，也自知不是百年常住。只
J39nB448_p0448a25║此兩語，便是居士歎息光陰、省察生死之念切。正當
J39nB448_p0448a26║此際，切忌別覓安身，就向此大男小女、米鹽酒肉裏
J39nB448_p0448a27║輥作一團，昏陀陀地上振起精神，看父母未生前此
J39nB448_p0448a28║段境界從何而有？今既推撥不開，一口氣不來時，又
J39nB448_p0448a29║向何處安頓？到者裏，盡居士聰明知解，胸中所有韜
J39nB448_p0448a30║略總用不著，須是居士刻刻痛念無常、時時警覺生
J39nB448_p0448b01║死，回頭自看，看來看去，看到水窮山盡處，豁開兩眼，
J39nB448_p0448b02║伸手摸著鼻，不覺大笑一場，方知此大男小女、米鹽
J39nB448_p0448b03║酒肉不是別物，乃是當人破暗慧炬、刮目金鎞，借此
J39nB448_p0448b04║翻身直入安樂家鄉，纔是紅塵堆裏快活自在漢也。
J39nB448_p0448b05║不見唐時有箇龐公看破此事，將家財拋棄湘江，作
J39nB448_p0448b06║一偈：「有男不婚，有女不嫁，大家團圞頭，共說無生話。」
J39nB448_p0448b07║後來宋時又有箇楊傑翰林，摸著龐公鼻孔，忍俊不
J39nB448_p0448b08║禁，亦作一偈：「男大須婚，女大須嫁，討甚閒工夫，更說
J39nB448_p0448b09║無生話？」看者兩箇措大俱是紅塵俗漢，各占本地風
J39nB448_p0448b10║光，便解賣弄世、出世間大事，又何曾以大男小女、米
J39nB448_p0448b11║鹽酒肉而作拖累之見乎？雖然，更有一處淆訛，只如
J39nB448_p0448b12║龐公道：「不婚不嫁。」楊又道：「須婚須嫁。」兩邊不立，中道
J39nB448_p0448b13║莫居，請居士別具手眼，通箇消息看。因兩次來翰諄
J39nB448_p0448b14║切，山埜亦不覺饒舌至此。
J39nB448_p0448b15║復沈虎臣居士
J39nB448_p0448b16║敬讀尊諭，有見道之資而未得入道之要，蓋為拋棄
J39nB448_p0448b17║利刀快斧，不能直下劈破生死窠窟，以致奇巧識情
J39nB448_p0448b18║蘊為家賊作祟日深，不獲自在。此病非獨居士無由
J39nB448_p0448b19║淨絕，盡大地人未得心眼融通便墮此境者，比比皆
J39nB448_p0448b20║是。今無別法為居士曲垂方便，但請居士自認自家
J39nB448_p0448b21║是家主，直據家中堂堂正坐，然後左之、右之，眼見、耳
J39nB448_p0448b22║聞，歷歷分明，畢竟承誰恩力而能號令一切？當恁麼
J39nB448_p0448b23║時，向箇裏作得主、把得定，不被諸塵作鬧、好醜存情，
J39nB448_p0448b24║便是安家樂業時節。任他佛來、魔來、天來、神來，擬欲
J39nB448_p0448b25║窺越此箇堂奧，不消咳唾一聲，永自迴避無門。縱使
J39nB448_p0448b26║家賊作祟，亦不須著心排遣，而但云賊，賊已自迷頭
J39nB448_p0448b27║怖走于無邊方矣！此是當人應驗契券，執炤在手，歷
J39nB448_p0448b28║劫至今，疆界分明，無敢移易絲毫許。居士更須摸取
J39nB448_p0448b29║自家鼻孔與三教聖人鼻孔，一耶？二耶？苟若一二存
J39nB448_p0448b30║見，鼻孔卻成兩箇，未免隨賊奔馳，錯認山河作眼睛
J39nB448_p0448c01║是還家消息，而不為劫掠者幾希！向後不識居士又
J39nB448_p0448c02║向何處住腳？速道！速道！
J39nB448_p0448c03║復海鹽張小白內史
J39nB448_p0448c04║山埜孤巖抱拙，與世疏渺，兩蒙台護，破格垂注，非乘
J39nB448_p0448c05║願山頭，莫能發此誠至之心，而信荷若是耶？謝！謝！承
J39nB448_p0448c06║施金牛飯，為令公郎百日之囑，即舁應供堂，招諸和
J39nB448_p0448c07║尚子，箇箇喫得飽齁齁，不惟使令公郎冥路逍遙，即
J39nB448_p0448c08║尊家亦獲福無量矣。山埜忍俊不禁，為之饒舌，讚和
J39nB448_p0448c09║云：但願春風吹不老，瞎驢笑得口門開。此復。
J39nB448_p0448c10║復虛白西堂
J39nB448_p0448c11║舊臘爾璘來，見所敘述，已知上座生平之學，殊不介
J39nB448_p0448c12║意。及見與慈老師夢中一段因緣，又知上座有肩荷
J39nB448_p0448c13║之志。然從上來事，任重非輕，須有堅忍乘願之力，方
J39nB448_p0448c14║堪克紹。若忽然與麼、忽然不與麼，則欣厭取舍之念
J39nB448_p0448c15║未忘，不逐落花紅片片，定隨流水碧層層矣。更欲山
J39nB448_p0448c16║僧禪板發落，有何益哉？雖然，賊原無種，慈老師難辭
J39nB448_p0448c17║其責。現有真正白拈，立待上座翻轉面皮，始見親切。
J39nB448_p0448c18║復福嚴古風和尚
J39nB448_p0448c19║福嚴祖庭，弟已繆住三載，兄今光燦師室三年，可謂
J39nB448_p0448c20║名既正言亦順矣！但欲推譽繼席者主行其事，與曹
J39nB448_p0448c21║護法商議敦請，又不在弟為今日之長而區區及此
J39nB448_p0448c22║也。況師門昆季尋常可否？惟兄備悉。弟自去秋病目
J39nB448_p0448c23║至今，昏昧尚未清脫，萬一有失，正來諭所謂當此時
J39nB448_p0448c24║風衰薄之際，經歷人情意況，殊覺寒心。非兄多年舊
J39nB448_p0448c25║識，莫能發此真切之諭，使弟痛感至言也。聊此艸復，
J39nB448_p0448c26║統祈垂諒，謝謝不盡。
J39nB448_p0448c27║與至卬西堂
J39nB448_p0448c28║書至，別後履歷大概俱已備悉，但福塘風景未是弘
J39nB448_p0448c29║道之時，吾徒久戀在斯，似非究竟。山僧去秋九月受
J39nB448_p0448c30║福嚴檀護之請，以此心無媿，勉力維持，而叢林庶得
J39nB448_p0449a01║安妥，龍象俱各遵規，恍若先人冥助之力，亦一快事
J39nB448_p0449a02║也。想吾徒聞此，必發英概之志，以為人急切之願，束
J39nB448_p0449a03║裝出嶺，互相輔弼，以光祖室，此是山僧之所重念焉。
J39nB448_p0449a04║惟吾徒勉其行，以慰所望。
J39nB448_p0449a05║與滇南茹蘗西堂（二則）
J39nB448_p0449a06║山僧去秋九月赴石門福嚴之請，雖有數百衲子輻
J39nB448_p0449a07║輳其間，而朝夕為人提挈，殊覺神倦，思上座以履真
J39nB448_p0449a08║實、踐臂力之助，而末由所致。茲得書，欣快殊甚，然尤
J39nB448_p0449a09║見有殷念思慕之誼，故特具數行與上座束裝下來，
J39nB448_p0449a10║互相輔弼，以光祖庭，是山僧之所屬望，亦是上座利
J39nB448_p0449a11║人行志之時也，幸勿以筋力不逮他事為辭。至囑！至
J39nB448_p0449a12║囑！外法語三則，理直詞暢，但初則於轉折處似覺寬
J39nB448_p0449a13║緩不切，宜知之。
J39nB448_p0449a14║又
J39nB448_p0449a15║前七月初，有復書一通與上座，決志離楚，以赴冬期
J39nB448_p0449a16║之職。不意書未入覽，而具豐、一燈二禪者至。此番跋
J39nB448_p0449a17║涉之勞，益見上座以遠馳殷切之心，念我多矣。所寄
J39nB448_p0449a18║難得之物，次日即專僧分惠翔鳳，而福嚴一眾俱感
J39nB448_p0449a19║飽鼽之力，非山僧所能筆盡其意。二禪者辛勞殊甚，
J39nB448_p0449a20║腳未寧暇，又復著渠與涵禪同往，非有宿契之緣，安
J39nB448_p0449a21║能若是？惟上座體斯心，速斯行，毋辜老倒之懷，以失
J39nB448_p0449a22║眾望。不盡。
J39nB448_p0449a23║復石門曹遠思司理
J39nB448_p0449a24║先師主持法門，為此寺一代中興，當以臨濟正宗三
J39nB448_p0449a25║十一世為傳。其高僧、神僧、聖僧，別有品列，非從上統
J39nB448_p0449a26║係所關，幸囑諸秉筆者為荷。紀年錄、行實及遺囑語，
J39nB448_p0449a27║謹以奉覽。
J39nB448_p0449a28║復曹遠思司理留再住福嚴
J39nB448_p0449a29║前接台翰，伏讀至再，不禁感泣，復承玉趾枉顧，殷勤
J39nB448_p0449a30║獎慰，益覺赧汗無地矣。足徵大護法深念祖庭而垂
J39nB448_p0449b01║情于衲，如此一字一句發于肝膈，衲非木石，敢不銘
J39nB448_p0449b02║心鏤骨乎？但衲過福嚴時，于資福諸職原議以三載
J39nB448_p0449b03║為期，今百事廢弛，人心解散，若久假不歸，即同棄置。
J39nB448_p0449b04║若云兩處兼理，而以衰邁之年心血枯槁，顧此失彼，
J39nB448_p0449b05║得不為智者所竊笑乎？至于同門中別請，實天童▆
J39nB448_p0449b06║讓迭主之式，既曰嗣法者例皆有分，即宜次第住持，
J39nB448_p0449b07║庶為法門盛事，非僅為飭讓以息諍也。承護法之所
J39nB448_p0449b08║以諄諄誡勉者，本為深體令先慈之德、曲盡金湯之
J39nB448_p0449b09║誠，在衲于勢必不能留，于理正宜引退，去就之義，庶
J39nB448_p0449b10║乎不苟。伏望護法矜其豖鹿之性，早賜還山，幸適餘
J39nB448_p0449b11║年，始終佩德，臨穎無在，惶悚待命之至。
J39nB448_p0449b12║與白雲子素上座
J39nB448_p0449b13║老僧新歲忽得風疾，其衰頹老態，難以筆畫。上座高
J39nB448_p0449b14║踞白雲，正是埋頭蓄養之時，切念授受匪輕，晷刻于
J39nB448_p0449b15║法自警，使來學有所嚮慕，庶不負擔荷從上大事也。
J39nB448_p0449b16║開宗來，特書數行，慰汝安分住山，慎勿以老僧為慮。
J39nB448_p0449b17║至囑！至囑！
J39nB448_p0449b18║答嘉禾頂居士
J39nB448_p0449b19║承敘述參見先輩及諸方尊宿，無不親覲請益，毒恨
J39nB448_p0449b20║宿無靈骨，未透向上關捩，欲山埜扶起鈍根，使百年
J39nB448_p0449b21║古鏡一旦復明，啣結之恩，不獨遙空頂禮已也。讀至
J39nB448_p0449b22║此，好與三十棒，棒棒與居士見血，染紅秀水一溪流，
J39nB448_p0449b23║豈是分外？雖然，且作死馬醫，向數問處一一略露鞭
J39nB448_p0449b24║影，會與不會是居士分上事，山埜終不敢再為分疏，
J39nB448_p0449b25║更添枷杻也。此復。
J39nB448_p0449b26║問：如何得成佛作祖去？
J39nB448_p0449b27║答：會取煙雨樓。
J39nB448_p0449b28║問：問道於盲，意旨如何？
J39nB448_p0449b29║答：偷心路絕。
J39nB448_p0449b30║問：了得一，萬事畢，玄墓剖。和尚如何發願西方？
J39nB448_p0449c01║答：長安路上笑行人。
J39nB448_p0449c02║問：一靈未假胞胎時，在何處安身立命？
J39nB448_p0449c03║答：切忌迷頭怖走。
J39nB448_p0449c04║問：東家作驢，西家作馬，請一語。
J39nB448_p0449c05║答：總是者一頭。
J39nB448_p0449c06║問：要騎便騎，要下便下，意作麼生？
J39nB448_p0449c07║答：元來卻是汝。
J39nB448_p0449c08║問：如何是祖師西來意？云：庭前柏樹子與神前
J39nB448_p0449c09║酒臺盤是同是別？
J39nB448_p0449c10║答：不解指數，勞動算盤。
J39nB448_p0449c11║問：寒時寒殺闍黎，熱時熱殺闍黎，如何得無寒
J39nB448_p0449c12║暑去？
J39nB448_p0449c13║答：捏著鼻孔看。
J39nB448_p0449c14║問：暫時不在，如同死人，不在箇甚麼？
J39nB448_p0449c15║答：門前石敢當。
J39nB448_p0449c16║
J39nB448_p0449c17║
J39nB448_p0449c18║
J39nB448_p0449c19║
J39nB448_p0449c20║靈機觀禪師語錄卷五