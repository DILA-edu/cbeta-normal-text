J39nB449_p0459a01║祖亮啟禪師語錄序
J39nB449_p0459a02║自大聖已還，拈花微笑之旨，弘傳迄今二千
J39nB449_p0459a03║七百有餘載。其間得大機用，具正知見，說法
J39nB449_p0459a04║如雲若雨者，又奚啻龍驤虎驟哉？我祖亮法
J39nB449_p0459a05║兄，英年悟證，親入揚墳靈機老人之室。厥後
J39nB449_p0459a06║四坐道場，浩歸湖海。其赤手提持，惟以向上
J39nB449_p0459a07║一著，機語峻拔，衲子敬畏。每於鉗錘之下，透
J39nB449_p0459a08║脫見聞者，不知其幾幾。嗣法弟子澗石予揆，
J39nB449_p0459a09║尤龍象之最著者。揆識卓才優，繼述有志。然
J39nB449_p0459a10║卒以數奇，不獲展其驥足。回首之日，惟切切
J39nB449_p0459a11║以未刻師語錄為念。乃以其遺稿，囑同參素
J39nB449_p0459a12║嚴，丐余作序，壽梓流通（法）眼。嗚呼！揆可謂重其
J39nB449_p0459a13║道而孝其師已，雖死猶生。余雖不敏，為片辭
J39nB449_p0459a14║以揄揚其大略焉。
J39nB449_p0459a15║時
J39nB449_p0459a16║康熙四十年孟夏蓂生莢之四日普明法弟
J39nB449_p0459a17║超嶼題
J39nB449_p0459a18║
J39nB449_p0459a19║
J39nB449_p0459a20║
J39nB449_p0459a21║
J39nB449_p0459a22║
J39nB449_p0459a23║
J39nB449_p0459a24║
J39nB449_p0459b01║祖亮禪師語錄卷一
J39nB449_p0459b02║門人廣和記錄
J39nB449_p0459b03║住湖州翔鳳資福禪寺語錄
J39nB449_p0459b04║康熙庚午年二月十五日進院。
J39nB449_p0459b05║即日，本山護法及同門諸大師、眾耆宿、兩序執事請
J39nB449_p0459b06║上堂。問荅不錄。師云：「列祖名藍，先師勳業，龍象蹴踏
J39nB449_p0459b07║之場，天神擁護之地。啟上座到來，現成公案，不假安
J39nB449_p0459b08║排，堂搆森嚴，紀綱勿墜，祖父田園，契券分明，一回入
J39nB449_p0459b09║手，宛同本得。於此一一透脫，顯發一機，八面玲瓏，十
J39nB449_p0459b10║虛通徹，縱橫無礙，森羅萬象，覿露古佛家風，色色頭
J39nB449_p0459b11║頭，全彰先師面目。承斯恩力，權衡佛祖，掌握乾坤，作
J39nB449_p0459b12║用全提，卷舒自在，直得翔鳳起舞，獅峰奮迅，千巖稽
J39nB449_p0459b13║首，萬壑呈祥。且正恁麼展演，畢竟恩歸何地？」驀豎拂，
J39nB449_p0459b14║云：「彌亙古今秖者個，頂天立地更由誰？」
J39nB449_p0459b15║當晚，小參。「入此門來，不存枝葉，試看祖父是何標格？
J39nB449_p0459b16║突出一句，坐斷千差，拈弄一機，流通正眼，獨露目前，
J39nB449_p0459b17║真不掩偽。昔日，先師云：『衲僧行履，親師處友，惟要一
J39nB449_p0459b18║真實心。所以，釋迦老子以此真實心出世拈花，金色
J39nB449_p0459b19║頭陀以此真實心破顏微笑，乃至達磨老祖以此真
J39nB449_p0459b20║實心來我東震旦國少室峰前面壁九年，神光以此
J39nB449_p0459b21║真實心斷臂求法，遞代相傳，至于六祖、南嶽、馬祖、百
J39nB449_p0459b22║丈、黃檗、臨濟、天下老和尚，無不以此真實心津濟四
J39nB449_p0459b23║生、梯航九有。』故我先師以此真實心住此山、建藂林、
J39nB449_p0459b24║立紀綱，待衲子。啟上座，亦依此真實心親覲先師，依
J39nB449_p0459b25║此真實心登先師堂、入先師室。」驀拈杖，云：「今將此一
J39nB449_p0459b26║真實心懸在拄杖頭上，諸兄剔起眉毛看看，各各證
J39nB449_p0459b27║此真實心，依此真實心為棟、為梁，輔弼祖山，日用頭
J39nB449_p0459b28║頭無行而不依此一真實心。雖然，且道：如許真實心
J39nB449_p0459b29║畢竟落在甚麼處？鳳山突兀亙今古，正法綿綿續萬
J39nB449_p0459b30║年。」卓拄杖，便起身。
J39nB449_p0459c01║結制，朗然禪德領嘉、秀二邑眾居士設齋，請陞座。師
J39nB449_p0459c02║云：「獅子峰頭，懸崖嶮巇；資福堂前，本無異轍。面壁家
J39nB449_p0459c03║風，古今不昧。猛烈丈夫到者裡直下搆取，似遼天俊
J39nB449_p0459c04║鶻撲地高飛，呼喚不回、羅籠不住，少有衲僧氣息。若
J39nB449_p0459c05║是徇途守轍，今日三、明日四，更論長期短限，堪作甚
J39nB449_p0459c06║麼？啟上座事不獲已，作死馬醫。今日特地好肉剜瘡、
J39nB449_p0459c07║起模畫樣，把定牢關，乾坤失色，九十日內將個金剛
J39nB449_p0459c08║圈、栗棘蓬，任你諸人吞跳，不容纖毫走作，直得虛空
J39nB449_p0459c09║起舞、海嶽騰輝，忽然㘞地一聲時，天上人間稱奇特。」
J39nB449_p0459c10║卓拄杖，下座。
J39nB449_p0459c11║解制，念修、聞生二大德領仁、錢兩縣眾居士設齋，請
J39nB449_p0459c12║陞座。師云：「捏緊蛇頭，針劄不入；打開布袋，七穿八穴。
J39nB449_p0459c13║針劄不入處，森羅顯現；七穿八穴時，纖毫不立。明明
J39nB449_p0459c14║絕蓋覆，歷歷無向背，踏著者些兒，去留得自在。以此
J39nB449_p0459c15║益壽，壽嚴；以此植福，福增；以此祈嗣，獲胤；以此消災，
J39nB449_p0459c16║災滅。直得頭頭然、物物然，天上與人間咸承斯恩力。
J39nB449_p0459c17║且正當今日解制一句又作麼生道？透網金鱗從變
J39nB449_p0459c18║化，羽毛未具謾飛騰。」卓拄杖，下座。
J39nB449_p0459c19║結制，笑解師領眾設齋，請陞座。師云：「匡住鳳山三結
J39nB449_p0459c20║冬，煉成爐韝火通紅，諸禪墮落眉鬚後，始解當場弄
J39nB449_p0459c21║脫空。大眾！且道脫空作麼生弄？個段風流收不住，拈
J39nB449_p0459c22║條白捧舞西風。」以主杖作舞，下座。
J39nB449_p0459c23║早參。舉：「圓悟祖師因僧問：『如何是諸佛出身處？』祖云：
J39nB449_p0459c24║『熏風自南來，殿角生微涼。』意旨如何？」眾佇思，師云：「擬
J39nB449_p0459c25║議思量，白雲萬里。」復云：「諸兄弟！做工夫如啟上座性
J39nB449_p0459c26║子相似，觸著些兒，劈空轟個霹靂閃電，揮霍之間眼
J39nB449_p0459c27║底空勞勞，佛來也無他立地處、祖來也無他措辭處，
J39nB449_p0459c28║也不知有人、也不知有己、也不知有天、也不知有地，
J39nB449_p0459c29║直得東西不辨、南北不分，森羅萬象、乾坤大地盡融
J39nB449_p0459c30║作一個無明團子，待打個之遶來，拈起兔角杖子輕
J39nB449_p0460a01║輕一擊，粉碎山河及大地，全露法王身。要得此事相
J39nB449_p0460a02║應，也須恁麼始得。」
J39nB449_p0460a03║元旦示眾。師云：「昨夜今朝事不同，豁開兩眼露春風，
J39nB449_p0460a04║巖前積雪都消盡，萬象森羅展笑容。」
J39nB449_p0460a05║解制。「今朝正月廿三，打開翔鳳玄關。直下全身湧出，
J39nB449_p0460a06║到處地廓天寬。去亦然，住亦然，無位真人赤肉團。動
J39nB449_p0460a07║也得，靜也得，趙州胡盧掛東壁。諸兄弟，去去去。有佛
J39nB449_p0460a08║處，不得住，處處黃鶯啼綠樹；無佛處，急走過，臺山路
J39nB449_p0460a09║上親勘破。肩頭擔子忽脫空，贏得春風生兩腋。」
J39nB449_p0460a10║解制，小參。「頂門一句本無解結，向上一機全提殺活，
J39nB449_p0460a11║堪笑他從上老凍膿，用錐、用鉤徒勞把捉，印住、印破
J39nB449_p0460a12║反成話墮，資福者裏總無者般做作。」卓拄杖，云：「只要
J39nB449_p0460a13║諸兄弟向者裏識得根源去，如龍得水、似虎靠山，東
J39nB449_p0460a14║行、西行到處咸亨，南去、北去無方不利，腰纏十萬貫，
J39nB449_p0460a15║騎鶴上楊州，有意氣時添意氣，不風流處也風流。倘
J39nB449_p0460a16║或見不透脫，跨出山門，觀音橋邊忽有個漢把住一
J39nB449_p0460a17║問，若道不得，莫謂鳳山關險峻，前頭猶有一重津。」
J39nB449_p0460a18║晚參。師云：「諸兄弟！空空登殿來，空空歸堂去，要會空
J39nB449_p0460a19║空意，空空裡薦取。且道空空裏薦取個什麼？回堂喫
J39nB449_p0460a20║茶去。」
J39nB449_p0460a21║早參。師云：「諸人衣裏各有一顆明珠，昨日肩竹打云：
J39nB449_p0460a22║錢家嶺頭、龍爪松下、昇元觀前，啟上座檢得在者裏。」
J39nB449_p0460a23║遂以手作捧珠勢，云：「各各認取去。」良久，復云：「見之不
J39nB449_p0460a24║取，徒勞後悔。」
J39nB449_p0460a25║晚參。師云：「庭前雪未消，斷臂人何在？」良久，云：「令我空
J39nB449_p0460a26║相思，一天雲靉靆。」
J39nB449_p0460a27║立春，早參。師云：「泥牛剛倒地，大地盡皆春，森羅及萬
J39nB449_p0460a28║象，煥然一時新。殿角梅花破玉，寒香襲襲；庭前古柏
J39nB449_p0460a29║參天，翠色森森。於此會得，一團春色無高下；其或未
J39nB449_p0460a30║然，莫把花枝較短長。」
J39nB449_p0460b01║早參。師云：「今日摘茶已畢，啟上座有個末後句子向
J39nB449_p0460b02║諸兄弟道：收了菜麥插了秧，大家搖扇取風涼。會得
J39nB449_p0460b03║的受用不盡，不會得的風涼也許你風涼，切須要小
J39nB449_p0460b04║心。且道小心個甚麼？切忌傷風。」
J39nB449_p0460b05║早參。「今朝七月初五，放出玄沙猛虎，眾中有負命者
J39nB449_p0460b06║出來。」眾無出，師云：「猛虎不食伏肉。」便行。
J39nB449_p0460b07║早參。「古人道：『終日行，不曾踏著一片地。』」師云：「黃檗老
J39nB449_p0460b08║老大大，發語沒來由。既是終日行，不曾踏著一片地，
J39nB449_p0460b09║難道踏在虛空裡？資福則不然，終日行，步步秪要踏
J39nB449_p0460b10║實地。諸人行，只是腳跟未點地，且如何得踏實地去？」
J39nB449_p0460b11║卓拄杖，步，云：「一二三四五。」
J39nB449_p0460b12║早參。師云：「大盡三十，小盡廿九，大家在者裏，幾個能
J39nB449_p0460b13║知有？若知有，鳳山突出拄杖頭，驚得虛空顛倒走。」
J39nB449_p0460b14║晚參。「昨夜天雨雪，萬象同一色；今朝雪盡消，山河齊
J39nB449_p0460b15║露出。者個說話，若作佛法商量，與你拄杖三十；不作
J39nB449_p0460b16║佛法商量，亦與你拄杖三十。大眾！且作麼生商量免
J39nB449_p0460b17║得拄杖？」僧出云：「奉和尚命，領拄杖三十。」師問眾云：「者
J39nB449_p0460b18║僧恁麼答話，還有商量沒商量？」眾擬議，師震聲一喝，
J39nB449_p0460b19║歸方丈。
J39nB449_p0460b20║解夏，小參。「鳳山今日解繩頭，放出溈山水牯牛，自有
J39nB449_p0460b21║天然頭角在，不風流處也風流。」
J39nB449_p0460b22║早參。「昨日夜來甚涼，睡到三更時候，一覺醒來凍得
J39nB449_p0460b23║肚子裏痛，伸手背後摸著被頭，忽然有個會處，特特
J39nB449_p0460b24║舉似大眾。且道是個甚麼會處？十個指頭八個了。」
J39nB449_p0460b25║早參。以拄杖打圓相，云：「秪者個圈繢，三世諸佛也跳
J39nB449_p0460b26║不出、歷代祖師也跳不出、天下老和尚也跳不出。眾
J39nB449_p0460b27║中忽有個漢出來道：『長老！你還跳得出麼？』向他道：『莫把
J39nB449_p0460b28║是非來辨我，浮生穿鑿不相干。』」
J39nB449_p0460b29║立春日，小參。「今日春朝春起頭，人人市上看春牛，山
J39nB449_p0460b30║中莫謂無牛看，也有牛兒三兩頭。鞭起陝府鐵牛，放
J39nB449_p0460c01║出溈山牯牛，牽動海底泥牛，諸兄弟若解看，不風流
J39nB449_p0460c02║處也風流，更有一種堪笑處，笑你騎牛來覓牛。」
J39nB449_p0460c03║早參。「今朝正月七，盡道是人日，萬里起祥雲，千峰呈
J39nB449_p0460c04║瑞色，直得慶無不宜，兆民康吉。」驀豎主杖，云：「主杖子
J39nB449_p0460c05║逞個神通，化為南山鱉鼻，汝等諸人急須仔細，切忌
J39nB449_p0460c06║親遭一口，者裡無處叫屈。咄！」
J39nB449_p0460c07║元宵節，師打圓相，云：「者是一宛無盡燈，從上諸祖師
J39nB449_p0460c08║是善鬧燈的人，今日乘此佳節請他出來試鬧一場，
J39nB449_p0460c09║汝等諸人急須著眼，禾山打鼓、秘魔擎叉、道吾舞笏、
J39nB449_p0460c10║雪峰輥毬、石鞏張弓、德山拈捧、臨濟喝彩、雲門歌曲，
J39nB449_p0460c11║觀世音菩薩將錢買胡餅，放下手來卻是饅頭。」喝一
J39nB449_p0460c12║喝，云：「山僧若不喝住，不知鬧到幾時？」擲下竹篦，歸方
J39nB449_p0460c13║丈。
J39nB449_p0460c14║晚參。「今朝初五日，是人怕月忌，山僧出門時，偏偏諸
J39nB449_p0460c15║事吉。走到昇元觀前，撞著李伯陽、葛真人，拉去遊戲
J39nB449_p0460c16║煉丹臺、登雲石，就其石上盤桓片晌，山僧問老子云：
J39nB449_p0460c17║『你的工夫如何？』答云：『我經中有云：「杳杳冥冥，其中有
J39nB449_p0460c18║精；恍恍惚惚，其中有物。」』山僧震聲喝云：『你者弄精魂
J39nB449_p0460c19║漢。』老子云：『你和尚家如何？』山僧云：『一趯趯翻煉丹臺，
J39nB449_p0460c20║一拳拳倒登雲石，衲僧豪興合如斯，意氣不從天地
J39nB449_p0460c21║得。』爾時，三人撫掌大笑而別。山僧歸來，特特舉似大
J39nB449_p0460c22║眾：若信得及，今晚亦是小出大遇；若信不及，問取山
J39nB449_p0460c23║僧二侍者。」
J39nB449_p0460c24║結春，小參。師云：「靈雲見桃花，眼中著屑；香巖聞擊竹，
J39nB449_p0460c25║耳裡添塵。者一對隨聲逐色漢，被山僧三十捧趁出
J39nB449_p0460c26║了也。鳳山今日結春，又圖個甚麼？最愛江南二三月，
J39nB449_p0460c27║春風吹綻百花新。」
J39nB449_p0460c28║佛誕日，早參。舉：「世尊初生，云：『天上天下，惟我獨尊。』雲
J39nB449_p0460c29║門道：『我當時若見，一棒打殺與狗子喫，貴圖天下太
J39nB449_p0460c30║平。』」師顧眾，云：「眾中還有救得世尊者麼？」眾屏息。「諸兄
J39nB449_p0461a01║既不能救，山僧自救去也。」以杖旋風打散。
J39nB449_p0461a02║早參。師拈扇子，云：「昔日鹽官犀牛扇，今朝資福蜀府
J39nB449_p0461a03║扇，還是同？是別？若道是同，乃有犀牛、蜀府之名；若道
J39nB449_p0461a04║是別，信手拈來信手揮，清風透體一般涼，又焉得別？
J39nB449_p0461a05║諸兄試道看。」淨因出，禮拜，云：「昔日鹽官，今朝和尚，如
J39nB449_p0461a06║何是直指根源一句？」師便打。進云：「早知和尚有此機。」
J39nB449_p0461a07║師云：「須知痛癢始得。」復云：「者柄蜀府扇，杭州城裏十
J39nB449_p0461a08║五文錢買得的，你諸人決定是信的。及乎道：扇子𨁝
J39nB449_p0461a09║跳上三十三天，觸著帝釋鼻孔，東海鯉魚一棒兩似
J39nB449_p0461a10║盆傾。為甚底茫然？只為途中經歷久，明明不曉卻成
J39nB449_p0461a11║迷。」
J39nB449_p0461a12║元旦，小參。「昨夜漫天瑞雪，今朝萬里晴空。道人安居
J39nB449_p0461a13║林下，只見一片皇風。」
J39nB449_p0461a14║示眾。「今日結制之始、起七之初也，徇個時例與諸兄
J39nB449_p0461a15║說幾句無意智話，久參上士不敢塗污，後進初機聊
J39nB449_p0461a16║以點綴。若論此事，在當人分上本自現成，增一絲毫
J39nB449_p0461a17║不得、減一絲毫不得，觸事全該、臨機獨露，歷歷分明，
J39nB449_p0461a18║無纖毫隱晦。在今不得受用者，只因染緣深厚、識情
J39nB449_p0461a19║膠固，背覺合塵、逐妄迷真，向生死海內流轉、輪迴道
J39nB449_p0461a20║中循環，無有了日。所以大覺世尊出興於世，向雪山
J39nB449_p0461a21║六載辛勤，至臘月八日夜睹明星，觸破眼睛，大驚小
J39nB449_p0461a22║怪，云：『奇哉！一切眾生具有如來智慧德相，皆因妄想
J39nB449_p0461a23║執著而不能證得。』看他先證此一著子，迥出三界，不
J39nB449_p0461a24║受輪迴。今日諸兄要證此一著子，先要生大慚愧，向
J39nB449_p0461a25║己躬下思一思、想一想：『我為何事棄了父母而不供
J39nB449_p0461a26║甘旨耶？為何事發心出家耶？為何事別了師長而不
J39nB449_p0461a27║侍奉耶？為何事擔囊負缽、登山涉水、參尋知識耶？為
J39nB449_p0461a28║何事在此堂中受委曲辛苦耶？』如是思想一回，然後
J39nB449_p0461a29║將從前妄想心、無明心、人我心、是非心、得失心、馳求
J39nB449_p0461a30║心、名利心、好心、不好心，一切種種差別之心，總一時
J39nB449_p0461b01║颺在獅子峰下，無一點影響，令胸次中空空洞洞、虛
J39nB449_p0461b02║虛靈靈、活活脫脫，將個無意路話頭頓在面前，深研
J39nB449_p0461b03║細拶，於此一七之中起大疑情，向不明白處討個明
J39nB449_p0461b04║白。如一七不明，具決定志向，九十日內畢竟要個倒
J39nB449_p0461b05║斷。如或根器遲鈍，要須發大勇猛心、大精進心、大誓
J39nB449_p0461b06║願心、大堅固心，辦長遠之志，或三年、五載、十年、二十
J39nB449_p0461b07║年，乃至盡此生不明，等待來生般若緣熟，一出頭來
J39nB449_p0461b08║㘞地一聲，蓋天蓋地，得大自在、得大受用，皆從資福
J39nB449_p0461b09║堂中今日者一念去。說到者裏，不覺呵呵大笑。且道
J39nB449_p0461b10║笑個甚麼？一把柳絲收不得，和煙搭在玉欄干。」
J39nB449_p0461b11║示眾。師拈竹篦云：「大眾看看，這條竹篦子，自首山老
J39nB449_p0461b12║子傳到今日，在啟上座手裡，喚作竹篦子則觸，不喚
J39nB449_p0461b13║作竹篦子則背。諸兄作麼生會？若也會得，不妨出來
J39nB449_p0461b14║拗折竹篦，喝散大眾，啟上座只得忍氣吞聲；若也不
J39nB449_p0461b15║會……」遂擲下竹篦云：「看竹篦子𨁝跳，驚起陝府鐵牛，撞
J39nB449_p0461b16║倒須彌山，嚇得山門頭金剛手舞足蹈，一齊走入諸
J39nB449_p0461b17║兄眉啑裡去也。還見麼？若也見，許諸兄具一隻眼；若
J39nB449_p0461b18║也不見，啟上座瞞諸兄去也。」
J39nB449_p0461b19║因事示眾。「本來元不隔纖毫，只為我山勢嶮高，果然
J39nB449_p0461b20║立地能摧折，歷劫狂心當下消。且道消後如何？兩腳
J39nB449_p0461b21║踏實地。」
J39nB449_p0461b22║解七，示眾。「百戰場中一七已過，甲冑重圍同時打破，
J39nB449_p0461b23║平得安南、收歸塞北，直得六賊全誅，王登寶座。所以
J39nB449_p0461b24║道：『罷拈三尺劍，休弄一張弓，狼煙四海息，坐鎮樂皇
J39nB449_p0461b25║風。』秪如脫盔卸甲一句作麼生道？各各開單穩臥。雖
J39nB449_p0461b26║然，要有極則事在。且作麼生是極則事？且待下七與
J39nB449_p0461b27║諸兄說破。」
J39nB449_p0461b28║示眾。「有佛處，不得住，欲避他時無避處。無佛處，急走
J39nB449_p0461b29║過，大唐天子只一個。堪笑趙州老凍農，換人眼睛用
J39nB449_p0461b30║黑豆。」
J39nB449_p0461c01║起七落堂，師以主杖畫一畫，云：「還有過得者重關底
J39nB449_p0461c02║麼？若透得過底，制也結他不著，七也打他不著。」眾無
J39nB449_p0461c03║語。師復云：「釋迦老子透者重關，靈山拈花；迦葉透過
J39nB449_p0461c04║者重關，便解微笑；達磨祖師透過者重關，直指人心，
J39nB449_p0461c05║見性成佛；天下老和尚透過者重關，坐曲彔床；啟上
J39nB449_p0461c06║座透者重關，住先師道場，居一眾之首。諸人透者重
J39nB449_p0461c07║關堪作甚麼？」良久，云：「七日後看取。」
J39nB449_p0461c08║結制，示眾。「諸方十五結制，鳳山結制念三，不是強列
J39nB449_p0461c09║行市，亦非曲調新翻，要逼衲僧別立生涯，獨奮雙拳
J39nB449_p0461c10║無例可攀。若是遼天俊鶻，便解擊節衝關，大千沙界
J39nB449_p0461c11║絕羅籠，越格風流豈等閒？眾中莫有透關者麼？」良久，
J39nB449_p0461c12║云：「直下既無通透路，剋期須辦死心參。」
J39nB449_p0461c13║因事示眾。「者條棒，絕疏親，赤條條，亙古今，佛來打，祖
J39nB449_p0461c14║來打，透出寒光赤灑灑，有時縱，有時奪，倒用橫拈活
J39nB449_p0461c15║潑潑，驀然敲出虛空髓，木人背上流鮮血，可憐撞著
J39nB449_p0461c16║刻舟人，受了多少不平。屈屈屈，如今且靠在東壁，時
J39nB449_p0461c17║節忽然自到來，等閒拈出掀天地。」
J39nB449_p0461c18║解制，示眾。「九旬期滿出松關，登涉溪山仔細看，直下
J39nB449_p0461c19║未明心地印，途中好自著羞慚。」復舉：「聰禪師云：『你若
J39nB449_p0461c20║離我這裡，有鉤鉤你；你若住我這裡，有錐錐你。』聰禪
J39nB449_p0461c21║師可煞窮搕𢶍，無大人相。資福者裡則不然，住的隨
J39nB449_p0461c22║他住、去的隨他去，一總鉤錐都不用。何故？不見道：『執
J39nB449_p0461c23║之失度，必入斜路；放之自然，體無去住。』」
J39nB449_p0461c24║示眾。「今日起七，諸兄須要遵三種規則：第一、經行不
J39nB449_p0461c25║得踏著常住方磚，要步步踏實；第二、喫飯不得從口
J39nB449_p0461c26║入，要有個入處；第三、不得從鼻孔裏出氣，須有出氣
J39nB449_p0461c27║處。二六時中少有相違，啟上座有竹篦子打徹伊骨
J39nB449_p0461c28║髓，莫言不道。」
J39nB449_p0461c29║示眾。「至道無難，惟嫌揀擇。秪如目前露柱是露柱、香
J39nB449_p0461c30║臺是香臺，且作麼生是個不揀擇的道理？雲散家家
J39nB449_p0462a01║月，春來處處花。」
J39nB449_p0462a02║示眾。「乾坤之內，宇宙之間，中有一寶，秘在形山。汝諸
J39nB449_p0462a03║人堂堂六尺之軀，頭頂天，腳踏地，抖擻衲衣著眼覷，
J39nB449_p0462a04║且道此寶在甚麼處？」良久，云：「打破乾坤無覓處，舉頭
J39nB449_p0462a05║秪見亂峰青。」
J39nB449_p0462a06║解夏。師舉：「洞山云：『初秋夏末，眾兄弟直須向萬里無
J39nB449_p0462a07║寸草處去。』後瀏陽庵主聞，云：『出門便是草。』」師云：「看他
J39nB449_p0462a08║從上兩個老古錐，青天白日都向草裡輥。啟上座即
J39nB449_p0462a09║不然，盡大地是個資福寺，一任諸兄弟東去西去，究
J39nB449_p0462a10║竟何曾離得我者裡？」卓主杖，歸方丈。
J39nB449_p0462a11║起七，落堂。「若論此事，眨上眉毛錯過了也，立地搆去
J39nB449_p0462a12║是第二機，更要打七打八有甚共語處？眾中莫有不
J39nB449_p0462a13║落第二機者麼？」良久，云：「乘時不化龍，且受人摩捋。」
J39nB449_p0462a14║落堂，眾喫茶畢，師舉趙州喫茶去話，眾答語不契，師
J39nB449_p0462a15║云：「昔應庵華祖云：『趙州喫茶，我也怕他，不是債主，便
J39nB449_p0462a16║是冤家。』資福即不然，趙州喫茶，我不怕他，撞著衲僧，
J39nB449_p0462a17║自有分拏。且如何分拏？」遂拈主杖云：「突出拄杖子，直
J39nB449_p0462a18║下定龍蛇。」便歸方丈。
J39nB449_p0462a19║結制，落堂。師云：「今日結住布袋，直須針劄不入，如有
J39nB449_p0462a20║纖毫走作，捧頭敲得骨出，不是鉗錘惡辣，須要知個
J39nB449_p0462a21║端的。且道知個甚麼端的？忽朝踏著稱錘，元來是塊
J39nB449_p0462a22║生鐵。」
J39nB449_p0462a23║落堂。師云：「有一句子，三世諸佛說不到，歷代祖師覷
J39nB449_p0462a24║不著。且道是那一句？」眾無出，師云：「香爐那邊底。」
J39nB449_p0462a25║落堂。「先老和尚在日，凡求單者先遵三種成規，方許
J39nB449_p0462a26║同住：第一、要本分留心；若不本分留心，虛生浪死。第
J39nB449_p0462a27║二、要發道心；不發道心，行門有虧。第三、要遵規；若不
J39nB449_p0462a28║遵規，攪群亂眾。看諸兄們常住諸務，日日皆發道心，
J39nB449_p0462a29║行、住、坐、臥無不遵規，秪如本分作麼生留心？試道看。」
J39nB449_p0462a30║眾無語，師云：「夜行莫踏白，不是水，定是石。」
J39nB449_p0462b01║落堂。師問眾云：「本分作麼生留心？」一僧云：「刀斧劈不
J39nB449_p0462b02║開。」一僧云：「甕裏何曾走卻鱉？」師云：「刀斧劈不開，大似
J39nB449_p0462b03║無孔鐵錘；甕裡不走鱉，幾時出頭來？且本分畢竟作
J39nB449_p0462b04║麼生留心？舉頭天外看，誰是我般人？」便起身。
J39nB449_p0462b05║落堂。問眾云：「達磨大師來東土，秪要覓個不受惑的
J39nB449_p0462b06║人。那個是不受惑底人？」一僧云：「從來共住不知名。」師
J39nB449_p0462b07║云：「既是共住，因甚不知名？」僧云：「名不得，狀不得。」師云：
J39nB449_p0462b08║「你號甚麼？」僧云：「松隱。」師云：「又道名不得，狀不得。」
J39nB449_p0462b09║落堂。「我有一問到諸兄，諸兄便解擎拳豎指，頓足下
J39nB449_p0462b10║喝。秪如我無一問到諸兄，諸兄又如何領會？」良久，云：
J39nB449_p0462b11║「夜靜水寒魚不餌，滿船空載月明歸。」
J39nB449_p0462b12║落堂。師舉：「雲門大師云：『佛法大有，秪是舌頭短。』啟上
J39nB449_p0462b13║座佛法大有，秪是喉嚨小，吐不出。忽然吐得出時如
J39nB449_p0462b14║何？一夜碧天清似洗，曉來紅日又東昇。」
J39nB449_p0462b15║示眾。舉：「臨濟云：『我當時在黃蘗先師處喫六十痛棒，
J39nB449_p0462b16║如蒿枝拂相似。如今更思一頓，只是無人下手。』一僧
J39nB449_p0462b17║出云：『某甲下手。』濟便度棒，僧擬接，濟便打。」師云：「臨濟
J39nB449_p0462b18║老漢向黃蘗棒頭略得些子蠅計，便向人天眾前賣
J39nB449_p0462b19║弄，大似乞兒暴富。啟上座當時若作這僧，待他度棒，
J39nB449_p0462b20║但以袖掩面歸眾，教這老漢直至如今伸縮不得。」
J39nB449_p0462b21║落堂。舉：「香城和尚問北院：『一似兩個時如何？』院云：『一
J39nB449_p0462b22║個賺汝。』城便有省。」師云：「未審是那個賺汝？」一僧云：「元
J39nB449_p0462b23║來！元來！」師云：「恁麼自賺了也。」僧無語。師云：「賺人猶自
J39nB449_p0462b24║可，自賺愁殺人。」
J39nB449_p0462b25║落堂。舉：「雲門因僧問：『不起一念，還有過也無？』門云：『須
J39nB449_p0462b26║彌山。』意作麼生？」眾無語，師云：「雲門掇出須彌山，今古
J39nB449_p0462b27║巍巍孰敢攀？靈利衲僧覷不得，倚天長劍逼人寒。」便
J39nB449_p0462b28║出。
J39nB449_p0462b29║示眾。舉：「趙州云：『諸人被十二時使，老僧能使十二時。』
J39nB449_p0462b30║且道十二時作麼生使？隨流認得性，無喜亦無憂。」
J39nB449_p0462c01║舉：「德山晚參：『今夜不答話，問話者三十棒。』資福今夜
J39nB449_p0462c02║要答話，問話者與他一兩金。」有僧出禮拜，師卓拄杖
J39nB449_p0462c03║云：「貪他一兩金，失卻自家底。」便歸方丈。
J39nB449_p0462c04║舉：「德山示眾云：『道得也三十棒，道不得也三十棒。』」師
J39nB449_p0462c05║云：「德山老子大似將明珠當安豆糶與人。資福即不
J39nB449_p0462c06║然，道得也不與他棒，道不得也不與他棒。何故？黃金
J39nB449_p0462c07║自有黃金價，終不和沙賣與人。」
J39nB449_p0462c08║晚參。舉：「白雲端祖云：『古人留下一言半句未透時，如
J39nB449_p0462c09║撞著鐵壁相似。秪如僧問雲門：「如何是佛？」「乾矢橛。」到
J39nB449_p0462c10║者裡去不得，豈不是撞著鐵壁相似？』啟上座有個方
J39nB449_p0462c11║便，教諸兄立地透去。」便擲下拄杖，起身。
J39nB449_p0462c12║青山和尚忌辰設供，兼立若梁法侄住持。師云：「七月
J39nB449_p0462c13║十五滅，萬里一條鐵；十月十九生，大地現全身。也不
J39nB449_p0462c14║生，也不滅，正體堂堂輝杲日，同條生死句難分，惟把
J39nB449_p0462c15║旃檀爐內熱。秪如老兄遺下未了公案，小弟今日為
J39nB449_p0462c16║立猶子住持，且承先啟後一句作麼生道？開基創業
J39nB449_p0462c17║前王事，端拱持危後主心。」便插香。
J39nB449_p0462c18║退院，上堂。師云：「三年嗣席慚無補，德薄將何振祖風？
J39nB449_p0462c19║秪有空拳常在握，虛空打破絕羅籠。衲僧家貴要踏
J39nB449_p0462c20║得祖父田地穩密，如龍得水、似虎靠山，到處作主，一
J39nB449_p0462c21║切自由，別人移易他一絲毫不得。所以，其進也，千峰
J39nB449_p0462c22║氣象雄；其退也，一身輕似葉。若孤雲而出岫、似野鶴
J39nB449_p0462c23║以摩空，動靜翛然，去留絕跡，只得觸處全彰、隨方獨
J39nB449_p0462c24║露。雖然，且超啟忝承師席，三載告退一句又作麼生
J39nB449_p0462c25║道？鐵帽今朝欣捋下，出頭天外有誰同？」
J39nB449_p0462c26║辭塔，設供。拈香，云：「德薄無能繼祖庭，三年洒掃免支
J39nB449_p0462c27║撐，今朝九拜欣何得？未了公案喜完成。大眾！公案既
J39nB449_p0462c28║完，作何去就？」遂插香，云：「瓣香纔熱誠煙靄，幻作孤雲
J39nB449_p0462c29║出岫行。」便拜。
J39nB449_p0462c30║
J39nB449_p0463a01║
J39nB449_p0463a02║
J39nB449_p0463a03║
J39nB449_p0463a04║
J39nB449_p0463a05║
J39nB449_p0463a06║
J39nB449_p0463a07║
J39nB449_p0463a08║
J39nB449_p0463a09║
J39nB449_p0463a10║
J39nB449_p0463a11║住杭州㞾山淨明禪寺語錄
J39nB449_p0463a12║康熙三十二年三月初八日進院。
J39nB449_p0463a13║本寺護法同眾耆德請師陞座。師云：「本是山中人，只
J39nB449_p0463a14║合山中住，偶來入市廛，那能諳人事？人事既不諳，即
J39nB449_p0463a15║今緇素雍然在座，豈得杜辭？翔鳳山前拈得一句，坐
J39nB449_p0463a16║斷千差；錢塘江上顯發一機，萬波競湧。向者裡著得
J39nB449_p0463a17║隻眼，見徹根源，不妨孤峰頂上、十字街頭打成一片，
J39nB449_p0463a18║不隔纖毫，法法無差，頭頭得妙，紅塵鬧市無非古佛
J39nB449_p0463a19║道場，酒肆茶坊全彰衲僧巴鼻，塵劫來事的示目前，
J39nB449_p0463a20║自在隨緣，當機不昧。秪如諸大檀越同眾耆德敦請
J39nB449_p0463a21║山僧陞于此座，恁麼舉揚，畢竟落在甚麼處？開鑿㞾
J39nB449_p0463a22║山生面目，高懸慧日麗中天。」
J39nB449_p0463a23║結制，上堂。師云：「淨明者裡百事荒疏，冷淡家風實難
J39nB449_p0463a24║措足，閒神野鬼攢眉疾走，喜得數輩本色道流、十方
J39nB449_p0463a25║義聚，甘心同志，終不向外馳求，豈肯虛生浪死？然則
J39nB449_p0463a26║眾雖不多，也效法昌之猷。今日應個時節，結住布袋
J39nB449_p0463a27║口，捏緊死蛇頭，炊無米飯，咬木扎羹，向個裏端的得
J39nB449_p0463a28║透，㘞地一聲，快暢生平。」驀揮拂子，云：「一種風流惟自
J39nB449_p0463a29║得，呵呵笑斷兩莖眉。」下座。
J39nB449_p0463a30║解制。「淨明者裡息錐鉤，白牯鯬奴任去留。足下未能
J39nB449_p0463b01║通活路，茫茫煙水只生愁。」
J39nB449_p0463b02║出隊至當湖，眾居士同德藏寺諸耆德設齋，請陞座。
J39nB449_p0463b03║問：「天不言，四時行；地不言，萬物生。王登寶座、野老謳
J39nB449_p0463b04║歌即不問，如何是海底泥牛啣月走？」師云：「吞吐不得。」
J39nB449_p0463b05║進云：「如何是岩前石虎抱兒眠？」師云：「放手不得。」進云：
J39nB449_p0463b06║「如何是鐵蛇鑽入金剛眼？」師云：「沒孔竅。」進云：「如何是
J39nB449_p0463b07║崑崙騎象鷺鸞牽？」師云：「蹄踏蹄。」進云：「四眾圍繞，師陞
J39nB449_p0463b08║法座，有何利益？」師云：「吃飯止饑，飲茶止渴。」士禮退，乃
J39nB449_p0463b09║云：「山僧持缽到當湖，佛法胸中半點無，幸是一般堪
J39nB449_p0463b10║得意，砂盆喜賴有人扶。砂盆既有人扶，更覓個甚麼？
J39nB449_p0463b11║不見道：『佛身充滿于法界，普現一切群生前，隨緣赴
J39nB449_p0463b12║感靡不週，而恒處此菩提座。』佛身既充滿于法界，還
J39nB449_p0463b13║間出當湖德藏寺麼？若間出，則佛法不週遍；若不間
J39nB449_p0463b14║出，則三世諸佛在諸人三百六十骨節裡、八萬四千
J39nB449_p0463b15║毛孔中轉大法輪，塵說、剎說、熾然說無間歇。若向者
J39nB449_p0463b16║裏會得倜儻分明，個個頭頂天、腳踏地，晝見日、夜見
J39nB449_p0463b17║月，乃至經營作為、俯仰折旋，何等天然？何等現成？又
J39nB449_p0463b18║何待山僧饒舌？雖然，且三世諸佛畢竟說底甚麼法？
J39nB449_p0463b19║秪如今日德藏諸耆宿同眾居士設齋請山僧陞座
J39nB449_p0463b20║慶讚一句又作麼生道？欣然傾蓋相逢處，明月清風
J39nB449_p0463b21║共一家。」
J39nB449_p0463b22║當湖報本院監院師領曹昆賢居士設齋，請上堂。師
J39nB449_p0463b23║云：「暑氣炎炎夏日長，幸然無事得思量，維摩偏姤閒
J39nB449_p0463b24║和上，白汗通身逼上堂。既陞堂矣，且道說個甚麼？」遂
J39nB449_p0463b25║拈衣角示眾云：「此是山僧尋常用不盡底，密在袈裟
J39nB449_p0463b26║角邊，自到當湖，無因拈出。今日既承曹居士殷勤敦
J39nB449_p0463b27║請陞於此座，豈可被蓋囊藏？一時拈出，抖擻在諸人
J39nB449_p0463b28║面前了也。若是手親眼快底，直下薦得去，便解轉天
J39nB449_p0463b29║關、翻地軸，為雨為霖，乾坤普潤；為祥為瑞，家國咸亨。
J39nB449_p0463b30║信腳踏翻東湖月，信手擊碎九龍珠，不風流處也風
J39nB449_p0463c01║流，意氣不從天地得」。下座。
J39nB449_p0463c02║方聚宗、聖宗二居士為母八十壽供僧諷經兼祈嗣，
J39nB449_p0463c03║請陞座。問：「鐘鼓齊鳴即不問，祝壽一句請師宣。」師云：
J39nB449_p0463c04║「庭柏鎮常青。」進云：「趙州百二十，寶掌一千春，未審與
J39nB449_p0463c05║無位真人壽量相去多少？」師云：「籬菊正馨香。」進云：「方
J39nB449_p0463c06║母張氏壽量又作麼生？」師云：「亙古亙今。」進云：「山林盡
J39nB449_p0463c07║效華封祝，海眾同瞻壽日明。」師云：「讚嘆有分。」師云：「昔
J39nB449_p0463c08║日婆子轉藏，千古話成缺案；昨日方母轉全，古今合
J39nB449_p0463c09║成一藏。且此藏作麼生轉？」乃合掌，云：「南無消災延壽
J39nB449_p0463c10║藥師佛。此猶是教意邊事，祖師門下又且不然。拈須
J39nB449_p0463c11║彌於一毫頭上、擲大千於蟭螟眼裡，直得東海波騰、
J39nB449_p0463c12║嵩獄作舞，雲自呈祥、香煙合彩。向者裏著得隻眼，鑑
J39nB449_p0463c13║徹古今，纖毫無間，隨施一機，千機萬機透露；展演一
J39nB449_p0463c14║句，千句萬句洞明。頭頭顯本有風光，物物彰未生面
J39nB449_p0463c15║目。所以，我方母老孺人八十年中受用不盡底，皆秉
J39nB449_p0463c16║此個恩力。」揮拂子，云：「大眾看看，無量壽如來與應供
J39nB449_p0463c17║諸菩薩、方廣五百流，飽飫香齋在拂子頭上。一齊合
J39nB449_p0463c18║掌，云：『人間慶大椿，菊花爛熳新，更有多意氣，貴子產
J39nB449_p0463c19║祥麟。』」下座。
J39nB449_p0463c20║佛誕日，化城吉祥庵主佛開光，化三禪德領眾善信
J39nB449_p0463c21║恭請小參。師云：「今朝四月八，處處慶悉達，昔日老雲
J39nB449_p0463c22║門，一棒要打殺，千古播英風，嘉聲惡辣辣。化城諸善
J39nB449_p0463c23║人，信心猛自發，金軀煥然新，光明遍塵剎。作者蒙斯
J39nB449_p0463c24║光，咸受佛慈拔，天上與人間，生生獲妙樂。雖然，且道
J39nB449_p0463c25║昔日雲門打殺的是？今諸善人裝金的是？若向者裡
J39nB449_p0463c26║定當得去，釋迦老子在你諸人面門出入，動地放光，
J39nB449_p0463c27║二六時中不曾違背一絲毫許。其或未然，聽取山僧
J39nB449_p0463c28║一偈：天晴日頭出，雨落地下濕，陰晴雖不同，兩不失
J39nB449_p0463c29║其節。」下座。
J39nB449_p0463c30║張維翰、維藩、維屏三孝嗣為薦先嚴華椿居士請對
J39nB449_p0464a01║靈小參。師云：「初夏方臨，鶯啼綠樹，大唱圓音，誰人▆
J39nB449_p0464a02║聽？」驀豎拂，云：「突出一句，明如杲日，迥脫根塵，輝天鑒
J39nB449_p0464a03║地，裂破愛見情網，截斷生死根株，直透威音那畔纖
J39nB449_p0464a04║毫不立，顯示今世門頭全機獨露。向者裡見徹根源，
J39nB449_p0464a05║便知我華椿居士昔日親登翔鳳與山僧聚談道話
J39nB449_p0464a06║亦未曾生，即今幻緣報謝、靈光不昧又何曾滅？既爾
J39nB449_p0464a07║生滅一如、去來不異，且道畢竟在甚麼處安身立命？
J39nB449_p0464a08║花雨繽紛際，蓮臺敷坐時。」擊拂子，下座。
J39nB449_p0464a09║園花陳御卿居士請為二嚴慈點主。師舉筆云：「秪者
J39nB449_p0464a10║一點，獲之象帝之先，迥越物情之表，靈然獨露，塵劫
J39nB449_p0464a11║難磨。諸佛證之，出三界九有；歷代祖師悟之，流通正
J39nB449_p0464a12║眼；天地得之，昫嫗萬物；人君得之，掌握乾坤；臣宰得
J39nB449_p0464a13║之，輔齊家國；在我陳公居士得之，作冥途慧炬，起嗣
J39nB449_p0464a14║胤芳聲。且道者一點畢竟落在甚麼處？」遂點云：「浩浩
J39nB449_p0464a15║塵中能作主，人間天上獨為尊。」