J39nB449_p0464b01║平湖德藏禪寺語錄卷二
J39nB449_p0464b02║門人廣和記錄
J39nB449_p0464b03║康熙三十三年九月二十一日進院。
J39nB449_p0464b04║即日，當道眾紳衿、護法並本山諸耆德請師陞座。僧
J39nB449_p0464b05║問：「德藏名剎，特峙東湖，懸花雨之舊亭，存松風之遺
J39nB449_p0464b06║跡。和尚到來，如何是重整一句？」師云：「萬象盡含新。」進
J39nB449_p0464b07║云：「高提祖印，棒喝交馳，不涉二途，又作麼生？」師打，云：
J39nB449_p0464b08║「者棒要你喫。」進云：「可謂掀翻大地，函蓋乾坤。」師云：「你
J39nB449_p0464b09║試掀翻看。」僧擬議，師便打。鄭居士問：「古剎重興新得
J39nB449_p0464b10║運，今朝扶起破砂盆。此則且止，如何是德藏境？」師云：
J39nB449_p0464b11║「殿閣甚巍峨。」士云：「如何是境中人？」師云：「居士來問話。」
J39nB449_p0464b12║士云：「如何是人中意？」師云：「問得甚分明。」士禮拜，師云：
J39nB449_p0464b13║「如何是你腳跟下一句？」士云：「步步不離。」師乃揮拂，云：
J39nB449_p0464b14║「幽栖養拙寄龍山，永日寥寥萬境閒，自笑蒲團無定
J39nB449_p0464b15║力，又隨台命到人間。既到者裡，迴避無門，十字街頭
J39nB449_p0464b16║打開布袋，合水和泥，七穿八穴。若是向上提持，向山
J39nB449_p0464b17║僧未陞座以前會取去，稍有衲僧氣息；其或未然，且
J39nB449_p0464b18║向第二頭打葛藤去也。當湖勝境，素稱善邦，士庶傾
J39nB449_p0464b19║誠，咸欽佛化。德藏名藍，唐朝建蹟，老松風中興道場，
J39nB449_p0464b20║先法叔載振法窟。山僧菲才，繼其高躅，幸逢台護興
J39nB449_p0464b21║崇，兼諸耆德輔贊，不敢另展風規，別資玄妙，單提向
J39nB449_p0464b22║上一著，貴要流通正眼。即今現前緇素，人人頂𩕳上
J39nB449_p0464b23║放大寶光，個個腳踏實地，輝天鑑地，者段光明各各
J39nB449_p0464b24║直下證取，歸家穩坐。且到家一句作麼生道？」驀豎拂，
J39nB449_p0464b25║云：「全憑者點無私力，仰祝
J39nB449_p0464b26║吾皇憶萬年。」復舉：「王常侍到臨濟，至僧堂前問云：『者
J39nB449_p0464b27║一堂僧還誦經麼？』濟云：『不誦經。』侍云：『還參禪麼？』濟云：
J39nB449_p0464b28║『不參禪。』侍云：『既不誦經，又不參禪，畢竟教他作甚麼？』
J39nB449_p0464b29║濟云：『一個個教他成佛作祖去。』侍云：『金屑雖貴，落眼
J39nB449_p0464b30║成翳。』濟云：『將謂你是個俗漢。』」師云：「常侍煆過精金，臨
J39nB449_p0464c01║濟寶劍在握，一挨一拶，逾見光生。今日諸位台護臨
J39nB449_p0464c02║筵，眾僧雍然在座，相見不措一辭，須知早已話墮。且
J39nB449_p0464c03║道節文在甚麼處？知音不在頻頻舉，達者須知暗裏
J39nB449_p0464c04║驚。」卓主杖，下座。
J39nB449_p0464c05║結制，持直監院領眾居士設齋，請陞座。問：「結制開爐，
J39nB449_p0464c06║諸方舊例，德藏門下如何施設？」師云：「一棒一條痕。」進
J39nB449_p0464c07║云：「眉間寶劍，袖裡金錘，銅頭鐵額，一錘粉碎。未審無
J39nB449_p0464c08║眼、耳、鼻、舌、身、意底如何煆煉？」師云：「識得你了也。」進云：
J39nB449_p0464c09║「今日現前大眾個個入聖超凡去也。」師云：「你腳跟下
J39nB449_p0464c10║作麼生？」進云：「金鑱影下翻身轉，直踏毘盧頂上行。」師
J39nB449_p0464c11║云：「且緩緩。」問：「選佛場開，凡聖交參，人天瞻仰，請師▆
J39nB449_p0464c12║示。」師便打。進云：「除卻棒喝，請師別道。」師云：「將謂別有
J39nB449_p0464c13║那？」進云：「利生之句蒙師示，向上宗乘事若何？」師云：「腳
J39nB449_p0464c14║跟下會取。」進云：「漕溪一脈傳千古，平江萬派盡朝宗。」
J39nB449_p0464c15║師云：「瞻仰有分。」乃云：「德藏今朝事不同，新開爐韝力
J39nB449_p0464c16║施功，山僧應有鉗錘別，要逼生蛇化活龍。諸兄弟！剔
J39nB449_p0464c17║起眉毛看取火色，不假一錘現成公案，一錘便就平
J39nB449_p0464c18║地青霄，總不恁麼，天上天下性燥漢子聞恁麼道，直
J39nB449_p0464c19║下承當多少省力。若是頑銅鈍鐵，爐錘之下未解翻
J39nB449_p0464c20║身，停機佇思早已鈍置，須向九旬期內密用功夫，三
J39nB449_p0464c21║七日中頻加煆煉。且功力俱到一句作麼生？曆盡三
J39nB449_p0464c22║冬節，寒梅自吐香。」下座。
J39nB449_p0464c23║佛成道日，本寺各房眾師設齋，請上堂。問：「昨夜黃面
J39nB449_p0464c24║老子見個甚麼道理便恁麼道？」師豎拳，云：「秪得者個。」
J39nB449_p0464c25║進云：「今朝和上見個甚麼道理便恁麼斷？」師云：「也秪
J39nB449_p0464c26║得者個。」進云：「恁麼則獅子還生獅子兒。」師云：「切莫亂
J39nB449_p0464c27║塗糊。」進云：「大眾沾恩讚歎去也。」師云：「知恩即得。」問：「昨
J39nB449_p0464c28║夜惡風攪乾坤，今朝日午打三更，如何是世尊不傳、
J39nB449_p0464c29║迦葉不聞的消息？」師良久。進云：「未離兜率，已降王宮，
J39nB449_p0464c30║未出母胎，度人已畢，因甚又入雪山六年？」師云：「知恩
J39nB449_p0465a01║者少。」進云：「秪如當時睹明星悟個甚麼？」師云：「者柄拂
J39nB449_p0465a02║子，三錢銀子買得。」進云：「即今某甲掀倒禪床，喝散大
J39nB449_p0465a03║眾，且道和上今日說個甚麼法？」師便打。進云：「等閒坐
J39nB449_p0465a04║斷千差路，從教何處不光輝？」師微笑，乃云：「一念回機，
J39nB449_p0465a05║便同本得，豁開兩眼，青天白日，迷個甚麼？悟個甚麼？
J39nB449_p0465a06║夜睹明星，一翳在眼，奇哉奇哉，空花亂墜。一切眾生，
J39nB449_p0465a07║誰是眾生？者皆具如來智慧德相，切忌錯安名，皆因
J39nB449_p0465a08║妄想執著而不證得。」震聲一喝，云：「二千年前若得者
J39nB449_p0465a09║一喝，截斷葛藤，免見相襲，至今後代兒孫簸土揚塵，
J39nB449_p0465a10║無有了日。大眾！還知得者一喝落處麼？若知得落處，
J39nB449_p0465a11║則德藏寺裡諸位耆德人人頂天立地，個個超宗越
J39nB449_p0465a12║格，便恁麼去，彼既丈夫我亦爾，不向如來行處行；其
J39nB449_p0465a13║或未然，尋常夜夜明星現，切忌抬眸打失睛。」下座。
J39nB449_p0465a14║持直監院領金明侯居士等請上堂。問：「楖栗橫拈，打
J39nB449_p0465a15║開祖師關捩，如何是橫拈楖栗句？」師云：「突出難辨。」進
J39nB449_p0465a16║云：「金鎞倒握，截斷衲僧命根，如何是倒握金鎞句？」師
J39nB449_p0465a17║云：「坐斷舌頭。」進云：「無文印子從空掛，鶻眼龍晴覷不
J39nB449_p0465a18║能。」師云：「覷著則瞎。」進云：「只如眾居士將鐵釘飯塞衲
J39nB449_p0465a19║僧肚皮，明甚麼邊事？」師云：「喫了飽不饑。」進云：「恁麼則
J39nB449_p0465a20║三眼波斯吞露桂，金剛含笑嚼須彌。」師云：「惜取舌頭。」
J39nB449_p0465a21║乃云：「目前無法，門前雙塔子，意在目前，大地絕形蹤，
J39nB449_p0465a22║不是目前法，四顧晴光溢目，非耳目之所到，聞見甚
J39nB449_p0465a23║分明。直得乾坤覆載不得，遍界迥絕囊藏，頭頭彰衲
J39nB449_p0465a24║僧巴鼻，處處顯佛祖真機，拈來便用，著著具全提作
J39nB449_p0465a25║略，逴得便行，步步有通天活路，生殺臨時，縱奪自在，
J39nB449_p0465a26║所以若緇若素，莫不承此個恩力，為四生津濟，作九
J39nB449_p0465a27║有梯航，可以易短劫為長劫，可以轉禍祟為禎祥，可
J39nB449_p0465a28║以祈嗣胤獲麟瑞，可以為植福之弘基，慶無不▆，功
J39nB449_p0465a29║超萬德，有如是殊勝，如是奇特，且畢竟功歸何所？長
J39nB449_p0465a30║憶江南三月裡，鷓鴣啼處百花香。」下座。
J39nB449_p0465b01║佛誕日，成山羅居士設齋，兼日珠耆德送新道袍請
J39nB449_p0465b02║上堂。師云：「未離兜率降王宮，花發茶䕷處處紅，未出
J39nB449_p0465b03║母胎度人畢，綠樹黃鸝啼不輟。若謂瞿曇今日生，空
J39nB449_p0465b04║花眼裏亂紛紛；若道瞿曇雙樹滅，靈利衲僧猶未瞥。
J39nB449_p0465b05║撥開生滅覓瞿曇，錯過瞿曇落二三，雲門一棒較些
J39nB449_p0465b06║些，自古風流出當家。山僧撿點將來，者一棒知他打
J39nB449_p0465b07║得著、打不著，有甚憑據？爭似成山羅居士，飯僧請法
J39nB449_p0465b08║信殷勤，山僧著起新袍服，也勝青州衫七斤。且慶賀
J39nB449_p0465b09║聖誕一句又作麼生道？一輪杲日輝今古，萬里晴空
J39nB449_p0465b10║絕是非。」
J39nB449_p0465b11║不二知浴領陸府張太夫人壽誕設齋，請上堂。問：「是
J39nB449_p0465b12║非人我，拈卻一邊，如何是衲僧正因？」師云：「頭頂天，腳
J39nB449_p0465b13║踏地。」進云：「滅卻貪嗔痴，虛空無罣礙，此猶是學人行
J39nB449_p0465b14║履。如何是到家極則句？」師云：「舌頭不出口。」進云：「莫怪
J39nB449_p0465b15║渠儂多意氣，他家曾踏上頭關。」師云：「那裡是你踏著
J39nB449_p0465b16║底？」僧頓足一下便喝，師云：「且緩緩。」乃云：「榴火初紅，薰
J39nB449_p0465b17║風扇物，萬境森然，真機溢目，直下了然，覿體無間，當
J39nB449_p0465b18║陽不昧，洞徹古今，目前一一透露，自然頭頭顯現。所
J39nB449_p0465b19║以，釋迦老子降生，目顧周行，指天指地，莫非發明此
J39nB449_p0465b20║個端倪。以此植福，福海淵深；以此釋愆，雪清冤業；以
J39nB449_p0465b21║此祝壽，壽山益峻。直得千祥駢至、萬善咸臻，得恁麼
J39nB449_p0465b22║天然奇特、受用自在，且必竟因何而至？莫怪渠儂多
J39nB449_p0465b23║意氣，他家曾謁聖明君。」下座。
J39nB449_p0465b24║滿七，小參。「三七功圓，千戈頓息，各各歸家，田地穩密。
J39nB449_p0465b25║若是向上一路，直須更進一步。且如何是向上一路？
J39nB449_p0465b26║蝦蟆跳上梵天，蚯蚓驀過東海。」
J39nB449_p0465b27║解制，小參。師云：「於其結也，九旬期內壁立萬仞，行是
J39nB449_p0465b28║行、坐是坐，個個身心同達磨喫茶，打濕嘴唇皮，摸著
J39nB449_p0465b29║鼻孔下頭大；於其解也，八字打開，平生慶快，住便住、
J39nB449_p0465b30║去便去，頂門有眼人人具，腳頭腳底總春風，魔宮虎
J39nB449_p0465c01║穴恣遊戲。惟有山僧主杖子，結也結他不著、解也解
J39nB449_p0465c02║他不著，拈來覿體光生，放下歷歷落落，有時扶我下
J39nB449_p0465c03║階墀，步步咸承渠恩力。」卓主杖，起身。
J39nB449_p0465c04║
J39nB449_p0465c05║住嘉興石門縣福嚴禪寺語錄
J39nB449_p0465c06║師受　當道眾搢紳、護法并則峰法兄和尚遺書，洎
J39nB449_p0465c07║兩序耆舊請，於十月十一日進院。
J39nB449_p0465c08║即日，鄭、沈、曹三護法設齋，請上堂。至法座前，師拈疏
J39nB449_p0465c09║云：「衲僧家因甚被者道符子勾遣？若向個裏委悉得
J39nB449_p0465c10║去，如龍得水，似虎靠山；其或未然，請為道破。」宣疏畢，
J39nB449_p0465c11║指法座云：「盡大地是個華王座，教啟上座又向甚麼
J39nB449_p0465c12║處登？」顧左右云：「大家著眼。」便陞。拈香云：「此一瓣香，千
J39nB449_p0465c13║聖同源，萬靈共轍，拈起也光透九天，放下也寧靜四
J39nB449_p0465c14║海，端為祝延
J39nB449_p0465c15║今上皇帝聖壽萬歲萬歲萬萬歲，伏願金輪永御，寶
J39nB449_p0465c16║祚彌昌，聖明同日月，睿算等乾坤。」次拈香云：「此一瓣
J39nB449_p0465c17║香，奉為滿朝文武、闔邑當道紳衿、列位尊官護法，永
J39nB449_p0465c18║為皇家柱石，恒作佛法金湯。」復拈香云：「此一瓣香，超
J39nB449_p0465c19║啟自十七歲時向秦郵天王禪床角頭覷著，末後撞
J39nB449_p0465c20║著個不近人情老漢，一槌擊碎，直得空勞勞地無耙
J39nB449_p0465c21║握處，于無把握處拈出，供養中興、翔鳳、資福，次住即
J39nB449_p0465c22║此堂上傳臨濟正宗第三十二世上靈下機觀老和
J39nB449_p0465c23║尚，用酬法乳之恩。」斂衣就座。西堂契微白槌云：「法筵
J39nB449_p0465c24║龍象眾，當觀第一義。」師云：「語水垂鉤，貴釣巨鰲。眾中
J39nB449_p0465c25║還有透網金鱗麼？試出來𨁝跳看。」問：「和尚云：『空勞勞，
J39nB449_p0465c26║無把握。』如何是無把握句？」師云：「山僧到者裡無開口
J39nB449_p0465c27║處。」進云：「昨日嘉禾，今日語溪，未審昨日的是？今日的
J39nB449_p0465c28║是？」師云：「坐斷兩頭看。」進云：「如何是坐斷處？」師卓主杖。
J39nB449_p0465c29║進云：「學人禮拜去也。」師云：「禮拜即得。」乃云：「自愧年來
J39nB449_p0465c30║被業牽，頻經符使席三遷，如今多病渾無力，鈯斧還
J39nB449_p0466a01║開祖父田。既爾時節奏，遇事非強為，于迴避不及處
J39nB449_p0466a02║直下承當，仗師翁光明幢子鼓弄一上去。昔日，五祖
J39nB449_p0466a03║演和尚云：『山前一片閒田地，叉手叮嚀問祖翁，幾度
J39nB449_p0466a04║賣來還自買，為憐松竹引清風。』咄！五祖老漢！者片祖
J39nB449_p0466a05║翁田地忘卻了多時，以致臨風叉手，特地沉吟。我福
J39nB449_p0466a06║嚴者片田地，先師翁重勳開化之洪模，諸伯叔遞代
J39nB449_p0466a07║振興之覺地，則法兄承先啟後，歷艱持危，守成有在，
J39nB449_p0466a08║纖芥無遺，界至分明，處處炳然，蒼松疊翠，古徑幽閒，
J39nB449_p0466a09║一段真風，堂堂不昧，勸農橋下流水潺湲，顯發師翁
J39nB449_p0466a10║妙旨，天山巖畔竹影搖空，揭示衲僧巴鼻，超啟到者
J39nB449_p0466a11║裡公案現成，勿須叮嚀問主，一一無非自家活計，頭
J39nB449_p0466a12║頭總是受用境界。且端拱樂業一句作麼生道？拈起
J39nB449_p0466a13║一枝無孔笛，大家吹出樂昇平。」結槌，云：「諦觀法王法，
J39nB449_p0466a14║法王法如是。」下座。
J39nB449_p0466a15║次晚小參。師云：「啟上座入院來兩日了，佛法二字不
J39nB449_p0466a16║敢措辭。何故？有先師翁為汝諸兄弟塵說、剎說、熾然
J39nB449_p0466a17║說無間歇，今忽到者裡，忍俊不禁，一腳踢翻勸農橋，
J39nB449_p0466a18║一拳拳倒天中山，不是兒孫彰意氣，要與師翁逞頭
J39nB449_p0466a19║地。」卓拄杖起身。
J39nB449_p0466a20║結制，上堂。師云：「衲僧行履，洒洒落落，縱奪自由，通身
J39nB449_p0466a21║作略，一切處意氣全彰，拶著時露出手腳，踢倒五須
J39nB449_p0466a22║彌，掀翻四大海，大地沒纖毫，處處絕安排。到者裏，說
J39nB449_p0466a23║甚九旬結制、三七施工？總是無繩自縛漢。山僧恁麼
J39nB449_p0466a24║道，倘或遲遲，有個方便教諸兄弟直下透脫去。」遂擲
J39nB449_p0466a25║拄杖，下座。
J39nB449_p0466a26║上元，解制，上堂。師以拄杖畫○相，云：「九十日前，汝等
J39nB449_p0466a27║諸人總跳不出，欲住不寧，要去不得，幾被者個縛殺。」
J39nB449_p0466a28║復以拄杖畫一畫，云：「山僧今日一時畫破了也，一任
J39nB449_p0466a29║諸人去留自在，南天台、北五臺，直得燈籠放光，露柱
J39nB449_p0466a30║喝采，拄杖子忍俊不禁，驀地𨁝跳，觸倒須彌山，掀翻
J39nB449_p0466b01║四大海，驚起海底龍王，傾出七珍八寶，汝等諸人▆
J39nB449_p0466b02║須好看。山僧只得合掌，云：『稽首拄杖子，神通何亦爾？
J39nB449_p0466b03║我見燈明佛，本光瑞如此。』」卓拄杖，下座。
J39nB449_p0466b04║佛歡喜日，石攻方居士請上堂。師揮拂子云：「一毫頭
J39nB449_p0466b05║上薦得，萬英叢裡稱尊，高超物表，獨露乾坤。所以道：
J39nB449_p0466b06║『天人群生類，悉承此威力。』秪為眾生瞥爾情生，輪迴
J39nB449_p0466b07║不輟，六道殊途，四生異轍，報有精麤，辛酸苦惱。今日
J39nB449_p0466b08║乃諸佛歡喜之辰、眾僧自恣之日，我石攻方居士敦
J39nB449_p0466b09║請山僧陞于此座，闡揚大法，頓令存沒均沾法益。」遂
J39nB449_p0466b10║擊拂子云：「一擊心空及第歸，頓超直入如來地。」復舉：
J39nB449_p0466b11║「調達謗佛生陷地獄，佛遣阿難往問：汝在地獄中安
J39nB449_p0466b12║否？調達云：『我在此中如三禪天之樂。』阿難云：『汝思出
J39nB449_p0466b13║地獄否？』調達云：『待世尊入地獄，我方出地獄。』阿難云：
J39nB449_p0466b14║『佛乃三界大師，安有入地獄分？』調達云：『佛既無入地
J39nB449_p0466b15║獄分，我豈有出地獄分？』」師云：「調達可謂大冶精金，試
J39nB449_p0466b16║聽山僧頌出：安身自有法，地獄勝三禪，鑊湯無冷處，
J39nB449_p0466b17║火裡綻青蓮。」揮拂子下座。
J39nB449_p0466b18║結制。當湖趙正言居士法名明道，同室人王氏法名
J39nB449_p0466b19║明祥，送佛至山，請上堂。師云：「有佛處不得住，福嚴今
J39nB449_p0466b20║日剛結制；無佛處急走過，九旬期內親覷破。釋迦老
J39nB449_p0466b21║子來也，覿面好與一吐乾矢橛、一捏粉碎，通身暢快；
J39nB449_p0466b22║麻三斤直下斬斷，免見葛藤。到者裡說甚僧袛行滿
J39nB449_p0466b23║然後成佛，三七施功方言悟道？所以云：『大千沙界海
J39nB449_p0466b24║中漚，一切聖賢如電拂。』咄！」復舉：「城東老母與佛同生，
J39nB449_p0466b25║不欲見佛，忽遇佛來即便迴避，以手掩面，十指掌中
J39nB449_p0466b26║俱皆是佛。」師云：「城東老母太煞無大人相，爭似我明
J39nB449_p0466b27║道、明祥二道人造佛裝金，香花燈燭種種供養，迎送
J39nB449_p0466b28║至福嚴者裡，永永奉供以為不朽。且道與他城東老
J39nB449_p0466b29║母還有優劣也無？試聽山僧判斷一上：一人只知有
J39nB449_p0466b30║己，不知有人；一人只知有人，不知有己。忽然人己兩
J39nB449_p0466c01║忘，二俱頂天立地。」卓主杖，下座。
J39nB449_p0466c02║解制，湖州府范永生居士設齋，請上堂。師云：「突出一
J39nB449_p0466c03║句，迥絕淆訛，明如杲日，寬若太虛，歷劫難磨，古今不
J39nB449_p0466c04║昧。大丈夫漢拈得便用，權衡在握，生殺全施，與奪自
J39nB449_p0466c05║由，縱橫無礙。所以，今日我永生居士以此營齋飯僧，
J39nB449_p0466c06║延增福壽，功裕嗣胤，慶無不吉。且應時即境一句又
J39nB449_p0466c07║作麼生道？一天雲淨含春象，萬里晴空絕是非。」下座。
J39nB449_p0466c08║
J39nB449_p0466c09║
J39nB449_p0466c10║
J39nB449_p0466c11║對機
J39nB449_p0466c12║僧問：「如何是學人本來面目？」師云：「十字街頭石敢當。」
J39nB449_p0466c13║僧禮拜，師云：「會麼？」僧云：「不會。」師云：「切忌磕著撞著。」
J39nB449_p0466c14║僧問：「選佛場中有幾人超宗越格？」師云：「獨汝無分。」僧
J39nB449_p0466c15║云：「為甚麼？」師云：「鈍置衲僧。」僧便喝，師便打。
J39nB449_p0466c16║僧問：「雜念紛紛時如何？」師云：「雜念紛紛從甚麼處起？」
J39nB449_p0466c17║僧擬議，師便打。復問眾云：「雜念紛紛時如何？」一僧云：
J39nB449_p0466c18║「識得不為冤。」師云：「觀世音菩薩將錢買胡餅，放下手
J39nB449_p0466c19║因甚卻是饅頭？」僧無語。師云：「又不識得了也。」
J39nB449_p0466c20║僧問：「一拳拳倒黃鶴樓，一踏踏翻鸚鵡洲，為是神通
J39nB449_p0466c21║妙用？是法爾如然？」師云：「也不是神通妙用，也不是法
J39nB449_p0466c22║爾如然。」僧云：「畢竟如何？」師便打。
J39nB449_p0466c23║僧問：「不知將甚麼喚作話頭？」師云：「你問底是甚麼？」僧
J39nB449_p0466c24║云：「一火燒卻時如何？」師云：「露。」僧便禮拜。師云：「露底是
J39nB449_p0466c25║個甚麼？」僧便喝，師便打。
J39nB449_p0466c26║僧問：「學人還有藏身處麼？」師云：「露。」
J39nB449_p0466c27║僧問：「盡大地是藥，那個是自己？」師云：「卻被一莖藥蓋
J39nB449_p0466c28║卻。」
J39nB449_p0466c29║僧問：「如何是父母未生前本來面目？」師云：「惜取舌頭。」
J39nB449_p0466c30║僧問：「天上月正圓，因甚人間道月半？」師云：「兩個五百，
J39nB449_p0467a01║原是一貫。」
J39nB449_p0467a02║落堂，問僧：「正當恁麼時如何？」僧云：「雲開月現。」師云：「月
J39nB449_p0467a03║聻？」僧喝，師云：「好好問你因甚喝？」僧擬議，師便掌。
J39nB449_p0467a04║問行堂：「你是那裡人？」僧云：「江北。」師云：「揚子江作麼生
J39nB449_p0467a05║得過？」僧云：「有甚隔礙？」師云：「盞子撲落地，碟子成七片。
J39nB449_p0467a06║意旨如何？」僧無語。師云：「莫道無隔礙好。」
J39nB449_p0467a07║落堂經行次，把住一僧云：「有一事相借問，得麼？」僧喝，
J39nB449_p0467a08║師云：「好好借問，為甚便喝？」僧擬議，師便掌。少停坐定，
J39nB449_p0467a09║師云：「山僧適來好好借問那僧，被伊一喝，一僧胸中
J39nB449_p0467a10║甚是不甘。眾中還有為山僧出氣者麼？」眾佇思，師震
J39nB449_p0467a11║聲一喝而出。
J39nB449_p0467a12║師睡次，與夔書記問：「《法華》云：『是法非思量分別之所
J39nB449_p0467a13║能解。』畢竟作麼生會？」師云：「卻值山僧打睡。」夔佇思，師
J39nB449_p0467a14║云：「汝又作麼生會？」夔云：「動容揚古路，不墮悄然機。」師
J39nB449_p0467a15║頷之。
J39nB449_p0467a16║七期，落堂。問與夔云：「本有之事，為甚費者許多生受？」
J39nB449_p0467a17║夔云：「從前汗馬無人識，秪要重論蓋代功。」師云：「通身
J39nB449_p0467a18║血汗。」
J39nB449_p0467a19║師問與夔云：「盡大地是山僧，汝向甚麼處著足？」夔云：
J39nB449_p0467a20║「和尚不得打作兩橛。」師云：「如何是你一橛」底？夔云：「落
J39nB449_p0467a21║霞與孤鶩齊飛，秋水共長天一色。」師云：「大好一片景。」
J39nB449_p0467a22║日初禪人瞻禮老和上像，師指真云：「你認得者老漢
J39nB449_p0467a23║麼？」初云：「未到楊墳，早已識得了也。」師云：「你道他是何
J39nB449_p0467a24║面目？」初便喝。師云：「我問你是何面目，為甚麼喝？」初禮
J39nB449_p0467a25║拜，師便喝。
J39nB449_p0467a26║
J39nB449_p0467a27║
J39nB449_p0467a28║
J39nB449_p0467a29║
J39nB449_p0467a30║
J39nB449_p0467b01║
J39nB449_p0467b02║
J39nB449_p0467b03║
J39nB449_p0467b04║
J39nB449_p0467b05║
J39nB449_p0467b06║
J39nB449_p0467b07║
J39nB449_p0467b08║
J39nB449_p0467b09║
J39nB449_p0467b10║
J39nB449_p0467b11║題贊
J39nB449_p0467b12║初祖像讚
J39nB449_p0467b13║十萬迢迢過大梁，曾將不識惱君王，如今尚在秋江
J39nB449_p0467b14║上，一葦何時到魏邦。
J39nB449_p0467b15║題青山和尚像
J39nB449_p0467b16║踏翻閩海天，撈得禺泉月，鑿破青山雲，浡興猛虎穴。
J39nB449_p0467b17║一瓶岩壑心，十載冰霜骨，素心付煙霞，襟懷似兀兀。
J39nB449_p0467b18║贏得清風啟後先，葆林千古規芳躅。
J39nB449_p0467b19║題利禪和上像
J39nB449_p0467b20║禺山唱道令全施，打落天邊俊鶻兒，佇看飛騰能變
J39nB449_p0467b21║化，翻雲覆雨在臨時。
J39nB449_p0467b22║又
J39nB449_p0467b23║掬得禺泉一勺水，胥江激起萬尋濤，棒頭點出龍門
J39nB449_p0467b24║子，也解潑天弄巨潮。
J39nB449_p0467b25║自題像讚
J39nB449_p0467b26║淮水逆流特出，者漢曾經大地平沉，徹底家私盡蕩，
J39nB449_p0467b27║空勒雙拳在握，覿面當機不讓。兩開祖父藥舖單，賣
J39nB449_p0467b28║死貓頭慣性情，觸著如雷，無人湊泊得上，惡聲遍布
J39nB449_p0467b29║寧區，聞者非非而謗。恁般無德長老，阿誰描他供養？
J39nB449_p0467b30║且喜與禪諳此機，電光影裏薦其半，缽帶拈來分付
J39nB449_p0467c01║伊，他年莫負老夫望。
J39nB449_p0467c02║題秘含禪人行樂圖
J39nB449_p0467c03║懸岩之下坐忘情，手握輪珠花雨新，山色溪聲能瞥
J39nB449_p0467c04║地，大千沙界現全真。
J39nB449_p0467c05║題純修陸居士行樂圖
J39nB449_p0467c06║高山流水白雲中，散服科頭太古風，長嘯豁然開醉
J39nB449_p0467c07║眼，方知物外有純翁。
J39nB449_p0467c08║題廉湖陸護法行樂圖
J39nB449_p0467c09║避名巖壑醉煙霞，飽玩松山意興賒，看到景忘情絕
J39nB449_p0467c10║處，乾坤笑破總虛華。
J39nB449_p0467c11║與貞伯任公（法名明覺）
J39nB449_p0467c12║靈山授囑與王臣，金臂恒垂衛法門，今日任公能力
J39nB449_p0467c13║荷，曇花又放一枝新。
J39nB449_p0467c14║題鄭又民居士像
J39nB449_p0467c15║者漢能控佛祖機，逢人慣弄爪牙威，箭鋒頓落懸巖
J39nB449_p0467c16║處，三十烏藤徹困時。
J39nB449_p0467c17║化燈油偈
J39nB449_p0467c18║者點光明本現成，從來生佛不多增，全憑智者能挑
J39nB449_p0467c19║剔，永作凡間破暗燈。
J39nB449_p0467c20║
J39nB449_p0467c21║佛事
J39nB449_p0467c22║設先老和尚塔供
J39nB449_p0467c23║「盡道先師滅度，阿誰知他去處？不作溈山水牯牛，定
J39nB449_p0467c24║做楊岐三腳驢，遺下未了公案，殃及後代兒孫。大眾！
J39nB449_p0467c25║今日合當酬恩，因甚說者個話？」遂插香，云：「超啟所供
J39nB449_p0467c26║是實，伏惟慈鑒。」
J39nB449_p0467c27║設至邛嵩庵利禪三法兄供
J39nB449_p0467c28║「同條生死句，千聖莫能窺。若非三位師兄，直得無人
J39nB449_p0467c29║委悉。雖然，且道今日設供燒香意在於何？」遂插香，云：
J39nB449_p0467c30║「如今更勿論孤賒，盡在栴檀香一片。」
J39nB449_p0468a01║為則峰法兄和尚設供
J39nB449_p0468a02║「丹桂香飄，梁木忽折，非常之哀，哭笑不得，秪有一句
J39nB449_p0468a03║子，突出難分別。不是法兄和尚，在今無人委悉，拈來
J39nB449_p0468a04║置向尊前，伏惟冥中鑒格。大眾！且道是那一句？語水
J39nB449_p0468a05║聲中流不盡，天山作舌也難宣。」
J39nB449_p0468a06║東蓮老和尚訃至設供
J39nB449_p0468a07║「昨日登高節，黃花香拍鼻，忽然報到來，東蓮老人滅。
J39nB449_p0468a08║細雨洒寒空，天地慟相泣，寥寥面壁風，大法將誰賴？
J39nB449_p0468a09║雖然，且道即今設供燒香還來鑒格也無？若道不來，
J39nB449_p0468a10║卻成虛設；若道來，以何為驗？」遂以手椎胸，云：「換手椎
J39nB449_p0468a11║胸意惘然，輸誠惟把旃檀熱。」
J39nB449_p0468a12║資福明心和尚訃至設供師云：「同聲相應，同病相憐。
J39nB449_p0468a13║兄退資福，我辭福嚴。死生雖異，其理一焉。金鳳衝開
J39nB449_p0468a14║霜夜月，雁行愁斷小陽天。」
J39nB449_p0468a15║愚山和尚封龕師云：「嶺上寒梅香正發，象王擺斷黃
J39nB449_p0468a16║金索，轉機北斗解藏身，空裡猶聞普化鐸。恭惟愚翁
J39nB449_p0468a17║法兄和尚，道唱東明，單提向上一關，化行清邑，揭示
J39nB449_p0468a18║衲僧巴鼻，生殺全施，縱擒自在，湖海浩歸，象龍擁座，
J39nB449_p0468a19║興菩薩慈，為眾彌篤，特建寶坊，水雲得惠，臘長諸方，
J39nB449_p0468a20║德尊寰宇，不忝為老福嚴之真孫、先法伯之嫡胤，可
J39nB449_p0468a21║謂天山益峻，滹沱漲流。忽爾移星換斗，別轉化輪，獅
J39nB449_p0468a22║子迷蹤，人天罔測。且道即今潛機密用一句作麼生
J39nB449_p0468a23║道？當軒大坐絕中偏，千聖到來難辨的。」
J39nB449_p0468a24║為燦衲法兄掩龕
J39nB449_p0468a25║「拈得先師鈯斧，青山劈草除荒，竭力獨開生面，荊棘
J39nB449_p0468a26║化成寶坊。諸行刻志身先，率眾厚德謙光，動履不落
J39nB449_p0468a27║時轍，濟物道出尋常，可謂起翔鳳嘉聲，挽末法頹綱。
J39nB449_p0468a28║正冀砂盆永賴匡扶，何期遽然別展旗鎗？至今小弟
J39nB449_p0468a29║孤掌難鳴，雁不成行。雖然，秪如今日化緣告畢，四眾
J39nB449_p0468a30║瞻仰，末後全提一句又作麼生道？坐斷十方誰辨的？
J39nB449_p0468b01║一輪杲日照當陽。」
J39nB449_p0468b02║送則峰和尚靈龕歸楚設供
J39nB449_p0468b03║拈香，云：「暑日炎炎獨送程，瓣香杯茗致殷勤，個中千
J39nB449_p0468b04║里同風句，楚水吳山月一輪。」插香便拜。
J39nB449_p0468b05║化城庵行廣、遠塵二比丘尼靈骨入塔
J39nB449_p0468b06║「二禪德，還會否？剛離化城，頓歸寶所。一對鴛鴦畫不
J39nB449_p0468b07║成，個中端的難分剖。難分剖，試看末山不露頂。」遂送
J39nB449_p0468b08║入。
J39nB449_p0468b09║佛音禪德請為父母靈骨入塔
J39nB449_p0468b10║師以杖指骨云：「者是優婆塞，那是優婆夷，夫婦偕到
J39nB449_p0468b11║斯，各請歸寶所。」遂送入云：「個中一句絕安排，坐看山
J39nB449_p0468b12║花紅朵朵。」
J39nB449_p0468b13║介千師請為先慈明修尼靈骨入塔
J39nB449_p0468b14║師舉骨云：「閱世八十一載，幻緣頓爾俱拋。育得獨角
J39nB449_p0468b15║麟兒，編蒲聲價彌高。涅槃生死兩途，迥脫赤體條條。
J39nB449_p0468b16║勿自藏身北斗，愛聽翔鳳松濤。覷破趙州那一掐，全
J39nB449_p0468b17║身放下萬機消。」便送入。
J39nB449_p0468b18║純如師火
J39nB449_p0468b19║「翔鳳嶺頭，濕雲黯黯；薰風天際，梅雨霏霏。會得目前
J39nB449_p0468b20║無異法，頭頭盡是出身機。且作麼生是出身機？蛙鼓
J39nB449_p0468b21║池塘鳴未已，又聞啼鳥隔峰西。」
J39nB449_p0468b22║權實巡照火
J39nB449_p0468b23║「山門頭、佛殿後，到處經巡；東廊上、西廊下，左右觀照；
J39nB449_p0468b24║三板鳴、四板嚮，椎下分明；客來看、賊來打，隨機得妙。
J39nB449_p0468b25║此是上座尋常照察邊事，秪如權實並行一句作麼
J39nB449_p0468b26║生道？」攛火炬，云：「烈焰堆頭飛鐵鷂。」
J39nB449_p0468b27║自真禪師入塔
J39nB449_p0468b28║「竭盡身心，精勤志篤。護惜招提，肘無外曲。煉得者些
J39nB449_p0468b29║兒，堅密如金玉。到頭雲定覓山歸，無縫塔中深藏畜。」
J39nB449_p0468b30║遂入骨云：「十方坐斷露全提，亙古青山輝杲旭。」
J39nB449_p0468c01║香燈火
J39nB449_p0468c02║「惟斯者著子，觸處分明極，焚香擇火不曾違，生死去
J39nB449_p0468c03║來無間隔。雖然，秪如燈花爆時又是個甚麼消息？夜
J39nB449_p0468c04║來一陣雨滂沱，大地山河盡改色。」
J39nB449_p0468c05║明慧老宿火
J39nB449_p0468c06║「生本三湘，瞻風雨浙。一卷金剛，常轉不輟。齒德可稱，
J39nB449_p0468c07║叢林敬悅。今朝坐斷萬緣時，生死涅槃都不涉。且道
J39nB449_p0468c08║明慧老師即今在甚麼處？連宵不斷黃梅雨，點滴分
J39nB449_p0468c09║明俱漏泄。」
J39nB449_p0468c10║慧國禪師火
J39nB449_p0468c11║「篤志已射，芒鞋不惜。兩登鳳山，貴圖決擇。為護叢林，
J39nB449_p0468c12║傾誠竭力。無端更轉別峰機，一片道心無變易。慧禪
J39nB449_p0468c13║德！且作麼生是無變易底心？啟上座即今為你指出：
J39nB449_p0468c14║看取獅子峰，亙古常突兀。」便燒。
J39nB449_p0468c15║四儀禪人火
J39nB449_p0468c16║「吳中山，廣陵水，登涉分明自家底，今朝直下歇馳求，
J39nB449_p0468c17║一曲歌來還舊里。秪舊里一曲作麼生唱？」擲炬，云：「倒
J39nB449_p0468c18║騎白鶴上揚州，笑看瓊花秋色裡。」
J39nB449_p0468c19║上求新戒火
J39nB449_p0468c20║「戒品方登，皎如冰雪，撩起便行，得大解脫。翻身火裏
J39nB449_p0468c21║露全軀，生死涅槃俱超越。」擲火炬，云：「咦！」
J39nB449_p0468c22║心榮火頭火
J39nB449_p0468c23║「終日只知燒火，誰知惹火燒身。直須皮膚落盡，自然
J39nB449_p0468c24║迥脫根塵。且道迥脫後如何？八月連宵雨，滿溪流水
J39nB449_p0468c25║聲。」
J39nB449_p0468c26║還空禪德火
J39nB449_p0468c27║「桂子香飄八月天，歸家踏斷嶺頭煙。個中一句無多
J39nB449_p0468c28║子，始信還空事宛然。且作麼生是宛然底意？萬壑松
J39nB449_p0468c29║聲常在耳，聽來何似響流泉。」
J39nB449_p0468c30║慧國禪師火
J39nB449_p0469a01║「天色將初夜，星稀月朗時，目前親會得，為發轉身機。
J39nB449_p0469a02║且作麼生是轉身機？」擲下火炬，云：「識得丙丁元是火，
J39nB449_p0469a03║鑊湯爐炭不相違。」
J39nB449_p0469a04║文璧禪師請為息二剃度，師六七之辰起棺
J39nB449_p0469a05║「六七日中，萬機頓息，坐斷十方，惟契不二。今朝正是
J39nB449_p0469a06║轉身時，兜率人間隨所至。」便以杖引出。
J39nB449_p0469a07║入塔
J39nB449_p0469a08║「翠竹森森，黃花鬱鬱，塔戶洞然開，請公親造入。」遂進
J39nB449_p0469a09║骨云：「個中一念萬年時，正好舉頭看紅日。」
J39nB449_p0469a10║百川知客火
J39nB449_p0469a11║「撥草瞻風，貴明者著，妙用頭頭，何曾晦卻？客來看，賊
J39nB449_p0469a12║來打，見得分明；迎賓處，打躬時，通身顯露。雖然，此猶
J39nB449_p0469a13║是上座親知識、輔叢林底用，秪如今日萬機寢息、歸
J39nB449_p0469a14║源得旨一句又作麼生道？」攛火炬，云：「萬派聲歸海，百
J39nB449_p0469a15║川絕異流。」
J39nB449_p0469a16║瞿堂禪人火
J39nB449_p0469a17║「撥草瞻風出嶺南，百城煙水太漫漫，三千里外知端
J39nB449_p0469a18║的，腳下明明是故山。秪如故山一句作麼生道？歸去
J39nB449_p0469a19║踏翻梅嶺月，清光爍破髑髏寒。」
J39nB449_p0469a20║巨量老宿靈骨入塔
J39nB449_p0469a21║「別卻獅山舊隱處，轉身愛向普同藏。白雲坐斷無今
J39nB449_p0469a22║古，樂樂時聞花雨香。」
J39nB449_p0469a23║遠生、智慧、了明、蘊白四老宿靈骨入塔
J39nB449_p0469a24║以杖指骨，云：「即此物，非他物，是四上座之本得。烈焰
J39nB449_p0469a25║曾經煆一回，堅密身心如金玉，大千沙界莫能收，藏
J39nB449_p0469a26║身秪有者一隙。」復以杖約骨，云：「者且止，既是同到這
J39nB449_p0469a27║裏，因甚卻分門而入？直下若明宗正眼，自然個裡知
J39nB449_p0469a28║端的。」便送入。
J39nB449_p0469a29║時津師靈骨入塔
J39nB449_p0469a30║捧骨，云：「大千俱壞，者個不壞，親煆一回，通身慶快。珍
J39nB449_p0469b01║藏岩谷不知春，無影樹下常自在。」
J39nB449_p0469b02║匡濟禪宿火
J39nB449_p0469b03║「別卻河南路，踏翻兩浙天，一身輕似葉，頭角自昂然。
J39nB449_p0469b04║先師會裏，道價聲重，鹿城十載，白業彌堅。今日末後
J39nB449_p0469b05║全提，纖毫不立，坐斷千差，人天罔測。啟上座到來更
J39nB449_p0469b06║為通個消息。」攛炬，云：「寒崖重發焰，火內綻青蓮。」
J39nB449_p0469b07║楊燕貽居士請為亡室章氏下火
J39nB449_p0469b08║師云：「鶯啼柳外，花笑巖前，明明彰般若境界，的的露
J39nB449_p0469b09║本來面目。章氏淑人直下恁麼見得徹去，生死窟宅
J39nB449_p0469b10║立地掀翻，愛網情關頓然解脫，坐斷男女之相，逍遙
J39nB449_p0469b11║兜率人間。須知更有轉身一路，山僧即今特為發機。」
J39nB449_p0469b12║擲下火炬，云：「勝熱門大啟，優曇火裡開。」
J39nB449_p0469b13║朱同一護法等請為超薦水溺孤魂
J39nB449_p0469b14║師云：「瞥爾情生識浪高，相牽淪溺莫能超，今朝一念
J39nB449_p0469b15║回機去，妄見狂波當下消。」喝一喝。
J39nB449_p0469b16║當湖任捕廳請為橋下妖石說法
J39nB449_p0469b17║「爾乃何類之精靈，附物興妖而作祟？」喝一喝，云：「今朝
J39nB449_p0469b18║喝下快翻身，頓然解脫超升去。」