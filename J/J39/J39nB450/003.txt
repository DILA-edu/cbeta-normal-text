J39nB450_p0478c01║敏樹禪師語錄卷第三
J39nB450_p0478c02║嗣法門人　道崇編　道領錄
J39nB450_p0478c03║住四川彭水縣太平禪寺語錄
J39nB450_p0478c04║順治十年癸巳五月十五日
J39nB450_p0478c05║師受闔邑縉紳文學暨諸護法請。
J39nB450_p0478c06║師至山門指新建太平橋云百川不用西江一吸萬
J39nB450_p0478c07║派何須東海千潯且二途不涉底到來如何施設鳳
J39nB450_p0478c08║凰樓下交天仗烏鵲橋頭廠御筵便入。
J39nB450_p0478c09║佛殿紫金妙相處處莊嚴萬德碧玉慈容堂堂獨露
J39nB450_p0478c10║千光今日山僧到來禮即是不禮即是遂展具三拜
J39nB450_p0478c11║方丈云據虎頭不須杜口於毘耶收虎尾要在今行
J39nB450_p0478c12║於摩竭且天下衲僧到來如何管待白棒當頭血滴
J39nB450_p0478c13║滴縵天網子密重重。
J39nB450_p0478c14║拈疏云不立文字未是掀翻漆桶既出口角無非滿
J39nB450_p0478c15║腹家珍且道如何玉牒鋪時文彩現錦繡全彰意自
J39nB450_p0478c16║如。
J39nB450_p0478c17║師指座云三萬二千獅子座其座不為小百千萬億
J39nB450_p0478c18║寶王幢其幢不為大於此會得三萬二千彩鳳飛騰
J39nB450_p0478c19║若也未會百千萬億祥麟起舞喝一喝遂陞拈香祝
J39nB450_p0478c20║聖畢次拈香云此一瓣香爇向爐中專為供養雙桂
J39nB450_p0478c21║堂上傳臨濟正宗第三十一世本師破山和尚用酬
J39nB450_p0478c22║法乳之恩斂衣就座上首白椎畢僧問大開爐鞴令
J39nB450_p0478c23║據鉗錘煨煉個甚麼師云惜取銅頭鐵額進云擎來
J39nB450_p0478c24║日月懸諸國拋出雷霆震八方師云非公境界進云
J39nB450_p0478c25║驚群須是英靈漢敵勝還他獅子兒師云大賞之下
J39nB450_p0478c26║必有勇夫進云休得壓良為賤師便打僧拂袖便行
J39nB450_p0478c27║師云未稱好手乃云法幢今建太平橋箇箇來瞻智
J39nB450_p0478c28║眼高不為千年題柱石長將玉帶繫江腰如是則知
J39nB450_p0478c29║百奇競秀妙德家風一亙晴空普賢境界處處不離
J39nB450_p0478c30║普光明殿頭頭盡是香水海須是恁麼人方解恁麼
J39nB450_p0479a01║事要知恁麼事還須恁麼人舉傅大士頌云空手把
J39nB450_p0479a02║鋤頭成人不自在步行騎牯牛自在不成人人從橋
J39nB450_p0479a03║上過知恩者少橋流水不流負恩者多雖然傅大士
J39nB450_p0479a04║乃彌勒佛應身祗解桃花流水窅然去別有天地非
J39nB450_p0479a05║人間今日新太平則不然何也萬里江山歸有道千
J39nB450_p0479a06║秋仁壽樂無疆結椎卓拄杖下座。
J39nB450_p0479a07║宣慰覃盡孝居士請上堂僧問臘月初一頭臘月三
J39nB450_p0479a08║十尾月頭月尾即不問如何是向上事師云一團明
J39nB450_p0479a09║月逼人寒進云不許夜行投明須到者是甚麼人師
J39nB450_p0479a10║云手執夜明符幾箇知天曉進云向甚麼處安身立
J39nB450_p0479a11║命師云腳跟下薦取進云佛法僧則且置如何是現
J39nB450_p0479a12║宰官身師打云可識覃護法麼乃云大人具大見大
J39nB450_p0479a13║智得大福不違本願力示現宰官身惟向佛事門頭
J39nB450_p0479a14║不捨一法實際理地不受一塵廓落虛空於無利益
J39nB450_p0479a15║時興利益向沒風雷處起風雷要令三界二十五有
J39nB450_p0479a16║眾生人人氣宇沖霄箇箇威德自在便見本來面目
J39nB450_p0479a17║直下成佛作祖雖然如是山僧到此未免放開一線
J39nB450_p0479a18║直德有條攀條無條攀例舉目顧視左右云還有恁
J39nB450_p0479a19║麼人麼喝一喝云從前汗馬無人識只要重論蓋世
J39nB450_p0479a20║功卓拄杖下座。
J39nB450_p0479a21║上堂僧問昨夜金牛遭塗炭直至而今不見蹤請和
J39nB450_p0479a22║尚指箇蹤跡師云綠巖千樹裏進云今朝吹玉管幾
J39nB450_p0479a23║箇是知音師云一不成二不是問有一物明歷歷上
J39nB450_p0479a24║拄天下拄地常在動用中為甚麼動用中人不識師
J39nB450_p0479a25║以杖示云會麼進云拄杖頭邊聞法喜袈裟腳下趁
J39nB450_p0479a26║獅兒師云切莫詐名頭僧一喝師云好一喝落在甚
J39nB450_p0479a27║麼處問法報化身即不問如何是真身一句師云山
J39nB450_p0479a28║花開似錦進云好箇消息師云是甚麼僧擬議師便
J39nB450_p0479a29║打乃云路入煙霞不知城市藏丘壑橋逢渡口那覺
J39nB450_p0479a30║人間別洞天何必孤峰頂上道甚呵佛罵祖大鞴爐
J39nB450_p0479b01║中方信立命安身所以呼喚不回古聖亦無安排羅
J39nB450_p0479b02║籠不住至今亦無處所直得機上生機毒蛇頭上揩
J39nB450_p0479b03║癢巧上生巧餓鷹爪下奪食奇則甚奇千尺井底施
J39nB450_p0479b04║籌略妙則甚妙百尺竿頭作伎倆把住也納須彌於
J39nB450_p0479b05║芥子放行也擲大千於方外頭頭物物顯出自己家
J39nB450_p0479b06║珍剎剎塵塵盡是本來妙用且道還有為人處也無
J39nB450_p0479b07║休騎白鹿升三島莫跨青鸞上九霄復舉呂洞賓以
J39nB450_p0479b08║飛劍斬黃龍卻被黃龍點化而醒有偈云棄卻瓢囊
J39nB450_p0479b09║摵碎琴如今不煉汞中金自從一見黃龍後始覺從
J39nB450_p0479b10║前枉用心師云這多口子未見黃龍之時似乎一劍
J39nB450_p0479b11║當前橫施萬里既見之後及乎一言截斷伎倆全消
J39nB450_p0479b12║且作麼生是渠大休大歇處聞道仙郎歌白雪從來
J39nB450_p0479b13║此曲和人稀鼓掌呵呵下座。
J39nB450_p0479b14║上堂僧問不與萬法為侶因甚有戒師云切莫誇經
J39nB450_p0479b15║賣紀進云龍得水時添意氣師云在何處見得進云
J39nB450_p0479b16║虎逢山勢長威獰師便打僧作怖勢師云也是貪生
J39nB450_p0479b17║怕死漢問法性人人本有箇箇不無如何有與有受
J39nB450_p0479b18║師云春色無高下花枝有短長進云恁麼則有修有
J39nB450_p0479b19║證去也師云不因漁父引爭得見波濤問如何是禪
J39nB450_p0479b20║師便打進云如何是戒師云信受奉行進云禪戒俱
J39nB450_p0479b21║不用時又作麼生師云俗漢俗漢問今日大鞴爐中
J39nB450_p0479b22║煆煉四大本空五蘊非有且道煆煉箇甚麼師云石
J39nB450_p0479b23║筍抽條長一丈進云恁麼則泥牛踏著金海島師云
J39nB450_p0479b24║只好填溝塞壑問如何是觀音說法觀音聽木人拊
J39nB450_p0479b25║掌木人聞師云也要同道者方知進云恁麼則處處
J39nB450_p0479b26║總成華藏界十方無處不毘盧師云俱被山僧坐斷
J39nB450_p0479b27║你在甚處安身僧拂袖歸眾師云也是蝦跳不出斗
J39nB450_p0479b28║乃云十五日已前為人東山水上行十五日已後為
J39nB450_p0479b29║人西河火裏坐正當十五日為人熏風自南來殿閣
J39nB450_p0479b30║生微涼一句作麼生委悉琉璃殿上騎金馬明月堂
J39nB450_p0479c01║前輥繡毬若也會得婢視聲聞奴呼菩薩不稟釋迦
J39nB450_p0479c02║文高揖彌勒氏不為分外何故汝眼本正因師故邪
J39nB450_p0479c03║令汝見倒惑念不能一門超出妙莊嚴路彈指證無
J39nB450_p0479c04║學地與諸如來把手共行若也未會徐行踏斷流水
J39nB450_p0479c05║聲縱觀瀉出飛禽跡以拄杖卓一卓喝一喝下座。
J39nB450_p0479c06║上堂月圓月望且看嘉州好大象月旦月朔不使鐵
J39nB450_p0479c07║牛生頭角斬釘截鐵十字街頭問彌勒堆山積岳萬
J39nB450_p0479c08║仞峰頭空摸索小乘錢貫莫學當時寡杜撰大乘井
J39nB450_p0479c09║索須知弄巧自成拙有漏笊篱原來水到便成渠無
J39nB450_p0479c10║柄木杓天將夫子為木鐸定龍蛇句真誠不是小兒
J39nB450_p0479c11║戲全殺活機昨夜風雷一陣惡咦太平院裏只尋常
J39nB450_p0479c12║散向諸方任貶剝都來這裏生按過山僧恁麼批判
J39nB450_p0479c13║不是壓良為賤抑是過量為人且作麼生是奇特一
J39nB450_p0479c14║句域中日月縱橫挂一亙晴空萬古明復舉僧問古
J39nB450_p0479c15║德云皓月當空時如何德云猶是階下漢僧云請師
J39nB450_p0479c16║接上階德云月落後來相見拈云月落後作麼生相
J39nB450_p0479c17║見可見古德縱有撥亂扶危之手且無安邦定國之
J39nB450_p0479c18║策孰知此僧思量就窠打劫返為鈍置若是山僧則
J39nB450_p0479c19║不然或有人來問月落後作麼生相見即向他道五
J39nB450_p0479c20║鳳樓前聽玉漏九重殿上擊金鐘下座。
J39nB450_p0479c21║上堂僧問如何是深潭裏面金甲現師打云千潯浪
J39nB450_p0479c22║中隨出沒進云為甚太平橋頭見白牛師云切莫眼
J39nB450_p0479c23║花進云偶來松樹下高枕石頭眠師云慎莫藏頭縮
J39nB450_p0479c24║尾問如何明佛師云陣雲橫海上進云如何明祖師
J39nB450_p0479c25║云拔劍攪龍門進云如何超佛越祖之談師云雲門
J39nB450_p0479c26║道的聻問雲收霧捲甚麼境界師云照天照地進云
J39nB450_p0479c27║日沒月沉時如何師云水底更有天乃云溪聲便是
J39nB450_p0479c28║廣長舌深談不盡山色無非清淨身淺識難明看來
J39nB450_p0479c29║好箇真消息可惜諸人不解說若解說一任橫說豎
J39nB450_p0479c30║說剎說塵說熾然說無間歇何以故若將耳聽終難
J39nB450_p0480a01║會眼底聞聲方始知復舉蘇東坡隱訪西山禪師山
J39nB450_p0480a02║云檀越貴姓坡云姓秤山云請教坡云我是稱天下
J39nB450_p0480a03║長老山一喝且道這一喝有多少重坡於是茫然至
J39nB450_p0480a04║夜忽聽溪聲大悟云溪聲盡是廣長舌山色無非清
J39nB450_p0480a05║淨身夜來八萬四千偈他日如何舉似人師云東坡
J39nB450_p0480a06║平生慣用把秤稱人殊不知稱在自己頭上全然不
J39nB450_p0480a07║知若不是西山一拶怎知無情說法不思議若是太
J39nB450_p0480a08║平則不然或有人來說我是稱天下長老即向他道
J39nB450_p0480a09║領取鉤頭意莫認定盤星看他如何正好以拄杖趁
J39nB450_p0480a10║出何故不因漁父引爭得見波濤下座。
J39nB450_p0480a11║上堂撥塵見佛未免眼裏撒沙子細看來大似揚塵
J39nB450_p0480a12║𥳽土自取撲面所以聞聲悟道亦是耳中著水撿點
J39nB450_p0480a13║將來猶如入海尋波自討鈍置若向這裏會得不作
J39nB450_p0480a14║佛求不作法求不作僧求的人向此拈起也天回地
J39nB450_p0480a15║轉應須拱手歸降隨處得解脫放下也草偃風行始
J39nB450_p0480a16║識全身調御何處不稱尊遂拈拄杖卓一卓云大眾
J39nB450_p0480a17║會麼既不落見聞覺知且道如何展演不從千聖中
J39nB450_p0480a18║來難透威音那畔下座。
J39nB450_p0480a19║上堂僧問如何是透法身向上事師云腳跟下左纏
J39nB450_p0480a20║右縛乃云雲濤日夜吼如雷驚醒時人夢眼開從此
J39nB450_p0480a21║耳根都透徹觀音老子為誰來莫不是一根既返源
J39nB450_p0480a22║六根成解脫見聞如幻翳三界若空花聞復翳根除
J39nB450_p0480a23║塵消覺圓淨若也未悟未免背覺合塵與一切眾生
J39nB450_p0480a24║從無始以來生死相續皆由不識常住真心性淨明
J39nB450_p0480a25║體被諸妄想執著故有輪轉爾諸人到這裏作麼生
J39nB450_p0480a26║轉身若也轉得身來箇箇常光現前人人壁立萬仞
J39nB450_p0480a27║舟通大海月朗長空不疑雁過瀟湘影落寒潭苟或
J39nB450_p0480a28║未然岸上行人聲有韻船中漁父和來齊下座。
J39nB450_p0480a29║上堂撥轉乾坤處處恢弘祖印全提正令頭頭顯露
J39nB450_p0480a30║真宗三條椽下正好著衣持缽七尺單前何妨嘯月
J39nB450_p0480b01║吟風一法若有毘盧墮在凡夫萬法若無普賢失其
J39nB450_p0480b02║境界於不別處統十方為真境以不異時在一念為
J39nB450_p0480b03║舍那圓滿菩提究竟歸無所得體同太虛原來無欠
J39nB450_p0480b04║無餘若能會得箇箇超今越古如不停思家家門透
J39nB450_p0480b05║長安物物明心白鷺下田千點雪頭頭顯現黃鸝上
J39nB450_p0480b06║樹一枝花復舉肇法師云乾坤之內宇宙之間中有
J39nB450_p0480b07║一寶秘在形山雲門云將三門來佛殿裏拈佛殿向
J39nB450_p0480b08║燈籠上師云肇法師雖然行到水窮處不知坐看雲
J39nB450_p0480b09║起時雲門老漢須是點鐵成金不知金從礦出若是
J39nB450_p0480b10║山僧則不然或有問中有一寶秘在形山即向他道
J39nB450_p0480b11║問從何來待渠擬議正好劈脊便棒何故密移一步
J39nB450_p0480b12║六門曉無限風光大地春下座。
J39nB450_p0480b13║上堂僧問月印寒潭意如何師云海門皆共照進云
J39nB450_p0480b14║恁麼則海底泥牛啣月走師云眼花不少問古來事
J39nB450_p0480b15║作麼生師云曹谿淵源遠進云如何是今時事師云
J39nB450_p0480b16║拄杖逢人但點頭乃云恁麼也得問也問得甚善答
J39nB450_p0480b17║也答得奇特不恁麼也得鐵釘飯木札羹都來咬嚼
J39nB450_p0480b18║恁麼也不得萬里青山高猶如盡潑黛不恁麼也不
J39nB450_p0480b19║得思量好生觀天地已懸隔恁麼不恁麼總不得金
J39nB450_p0480b20║剛腦後寒未拔三觔鐵到這裏恁麼也得分明鼓掌
J39nB450_p0480b21║間笑指活彌勒不恁麼總得大地及山河無物不照
J39nB450_p0480b22║徹大眾此三轉語中還有薦得石頭全明全暗雙放
J39nB450_p0480b23║雙收者麼若向者裏會得步步踏祖佛階梯頭頭彰
J39nB450_p0480b24║寶王剎海不惟頂門上了了常知腳跟下綿綿密密
J39nB450_p0480b25║亙古今而有餘超凡聖而無惑便是透出荊棘林常
J39nB450_p0480b26║居安樂國如若未然不是溈山登九仞誰能捏土定
J39nB450_p0480b27║千均下座。
J39nB450_p0480b28║住貴州石阡府三昧禪院語錄
J39nB450_p0480b29║順治十一年甲午十二月初八日
J39nB450_p0480b30║師受楊沅公居士請。
J39nB450_p0480c01║山門卓錫三昧流泉常在移風萬年與道無礙山僧
J39nB450_p0480c02║到此入門一句作麼生震威一喝便入。
J39nB450_p0480c03║佛殿云大中現小不見邊表小中現大自然境界且
J39nB450_p0480c04║道是同是別山河及大地全露法王身到此也須禮
J39nB450_p0480c05║拜。
J39nB450_p0480c06║方丈正令全提縱橫無礙且出格人到來又作麼生
J39nB450_p0480c07║不見趙州曾有云王來元不下禪座。
J39nB450_p0480c08║上堂拈香祝
J39nB450_p0480c09║聖畢次拈香云此一瓣香爇向爐中專為供養雙桂
J39nB450_p0480c10║堂上傳臨濟正宗第三十一世本師破山和尚用酬
J39nB450_p0480c11║法乳之恩惟願一花香遍乾坤闊五葉聯芳世代傳
J39nB450_p0480c12║白椎竟僧問和尚住三昧高陞寶座正令全提遇箇
J39nB450_p0480c13║天高海闊人到來作麼生管待師云常將利益功勛
J39nB450_p0480c14║事祝贊當今有道君進云恁麼則萬方歌有道四海
J39nB450_p0480c15║樂無虞師云道得一半乃云蘊定乾坤謀略蓋世英
J39nB450_p0480c16║雄具殺人刀秉活人劍未審還有佛法也無若有且
J39nB450_p0480c17║道佛法在甚麼處到這裏直得掃恢六合寧靜萬方
J39nB450_p0480c18║然後安邦定國天下太平一念無為十方坐斷此是
J39nB450_p0480c19║文武勛公諸大護法忠肝義膽智勇雙全為
J39nB450_p0480c20║國為民扶揚宗教正眼流通不昧靈山悲願重為法
J39nB450_p0480c21║門金湯所以道欲識佛性義當觀時節因緣時節若
J39nB450_p0480c22║至其理自彰苟能頓悟方識今日座上並不囊藏被
J39nB450_p0480c23║蓋正是納冠簪於傅大士奪玉笏於裴相公隨處建
J39nB450_p0480c24║立遇緣即宗於此究竟將來不惜汗馬功高而遍立
J39nB450_p0480c25║浮幢王豈論阿僧祗劫而周遊華藏海恁麼出格人
J39nB450_p0480c26║到來也須按過何故自從一箭收功後萬載千秋帝
J39nB450_p0480c27║業隆下座。
J39nB450_p0480c28║上堂僧問諸佛未出身時如何師云殿閣重門寂進
J39nB450_p0480c29║云諸佛已出身時如何師云熏風遍界涼進云還有
J39nB450_p0480c30║向上事麼師云舉頭天外看進云猶是這邊事師以
J39nB450_p0481a01║拄杖示云且道是這邊那邊乃云這邊與那邊天上
J39nB450_p0481a02║及人間拄杖頭邊早漏泄可憐覿面自顢頇若是先
J39nB450_p0481a03║照後用常栽棲鳳竹每築化龍池先用後照跨過黃
J39nB450_p0481a04║金限來登碧玉樓照用同時舉起軒轅鏡蚩尤頓失
J39nB450_p0481a05║威照用不同時禹力不到處河聲流向西諸人者此
J39nB450_p0481a06║是古人建立法門已合薦取不合薦取若合薦取千
J39nB450_p0481a07║子常圍繞聖顏不合薦取諸天不順飛輪舉還有為
J39nB450_p0481a08║山僧出氣者麼眾罔測卓拄杖云木上座為老僧出
J39nB450_p0481a09║氣去也下座。
J39nB450_p0481a10║師誕日上堂以拄杖作釣勢云數十年來浪五湖煙
J39nB450_p0481a11║波江上踏橫蘆而今四海澄清日釣取金鱗看有無
J39nB450_p0481a12║僧問海屋添籌人間事延生一句意如何師云金丹
J39nB450_p0481a13║不屬五形煉玉液原非八石成乃云今歲老僧五十
J39nB450_p0481a14║五逢人定不從頭數卓杖云且道數箇甚麼五四三
J39nB450_p0481a15║二一那管金木水火土惟有杖頭不等閒當陽擊碎
J39nB450_p0481a16║虛空鼓識得山僧今誕辰三世諸佛悉皆普其或未
J39nB450_p0481a17║能年來屈指二三千春到寒食一百五下座。
J39nB450_p0481a18║天吼監院母難日請上堂師拈拄杖云連年未動舌
J39nB450_p0481a19║根頭忽地風吹法雨流拈箇南山臻壽算福如東海
J39nB450_p0481a20║更添籌大眾見麼此是天吼監院今日誕期復念劬
J39nB450_p0481a21║勞德重養育深恩常抱十月懷胎未酬三年乳哺特
J39nB450_p0481a22║請老僧陞座遂駕鐵船於此載過彼岸令渠椿萱高
J39nB450_p0481a23║超十聖位越三賢道箇一子出家九族生天去也以
J39nB450_p0481a24║拄杖豎起云大眾還見麼復以拄杖卓云大眾還聞
J39nB450_p0481a25║麼如其聞見分明則佛恩祖恩父恩母恩一齊報畢
J39nB450_p0481a26║脫或未然山僧為汝自道去也九蓮開合處百寶自
J39nB450_p0481a27║莊嚴下座。
J39nB450_p0481a28║上堂春光滿目人境紛紜不識死中得活奚言入聖
J39nB450_p0481a29║超凡且二邊不住中道不安如何委悉玉蝶穿花零
J39nB450_p0481a30║碎錦金鶯擲柳亂垂絲下座。
J39nB450_p0481b01║佛誕日上堂四月八期佛降生指天指地甚分明後
J39nB450_p0481b02║來惹得雲門老一棒當頭定太平舉藥山問遵布衲
J39nB450_p0481b03║云汝只浴得者箇還浴得那箇麼咸云銅像有形可
J39nB450_p0481b04║以浴滌法身無像如何洗得仔細檢點將來大似虛
J39nB450_p0481b05║空裏著楔缽盂上安柄大眾總不恁麼時如何良久
J39nB450_p0481b06║云莫道謂言侵早起誰知更有不眠人已如是者推
J39nB450_p0481b07║到戒墻未如是者引出付戒下座。
J39nB450_p0481b08║上堂十五日已前為人鐵蛇鑽不入十五日已後為
J39nB450_p0481b09║人金剛跳不出正當十五日為人把斷要津不通凡
J39nB450_p0481b10║聖一句作麼生道十方剎海金剛燄萬煆爐中鐵蒺
J39nB450_p0481b11║藜下座。
J39nB450_p0481b12║立秋上堂以拄杖豎起云見麼一塵起大地收佛眼
J39nB450_p0481b13║覷不見放下杖云會麼一葉落天下秋海口莫能宣
J39nB450_p0481b14║且道如何話會撫掌呵呵云潦水盡而寒潭清煙光
J39nB450_p0481b15║凝而暮山紫喝一喝下座。
J39nB450_p0481b16║上堂醉葉經霜重深林帶露寒懸巖飛素練指與諸
J39nB450_p0481b17║人看且道看箇甚麼大道只在目前要且目前難睹
J39nB450_p0481b18║若識大道真體不離聲色言語適纔老僧所說是聲
J39nB450_p0481b19║豎杖云者箇是色還有透出聲色者麼觀音菩薩將
J39nB450_p0481b20║錢買糊餅放下手元來是饅頭所以見色非干色聞
J39nB450_p0481b21║聲不是聲色聲無礙處親到法王城到這裏一一明
J39nB450_p0481b22║透得一一悟徹得一切色是佛色一切聲是佛聲方
J39nB450_p0481b23║信桃花紅李花白誰道融融是一色紫燕語黃鶯鳴
J39nB450_p0481b24║誰道關關只一聲不會祖師關捩子空認河山作眼
J39nB450_p0481b25║睛其或不能赤心片片知人少覿面堆堆觀者多舉
J39nB450_p0481b26║法眼因僧問聲色二字如何透得眼召眾云若會得
J39nB450_p0481b27║者僧問處透聲色也不難師云就路還家讓他法眼
J39nB450_p0481b28║慎爐打鐵錯過者僧若是山僧則不然或有問聲色
J39nB450_p0481b29║二字（如何透得只向他道）滿眼滿耳待他擬議正好驀頭便棒
J39nB450_p0481b30║何也處處溪聲聞不盡明明山色看無窮下座。
J39nB450_p0481c01║上堂舉世尊陞座文殊拍椎云諦觀法王法法王法
J39nB450_p0481c02║如是世尊便下座師云世尊陞座大似為憐三尺子
J39nB450_p0481c03║不惜兩莖眉文殊拍椎亦是傍敲這一著對眾顯家
J39nB450_p0481c04║風若是山僧則不然未待拍椎即道不是巨靈手怎
J39nB450_p0481c05║敢劈華山待他擬議直棒打出何故位中已有仙陀
J39nB450_p0481c06║客何必文殊下一椎喝一喝下座。
J39nB450_p0481c07║上堂僧問㘞地一聲時如何師云透出頂門進云透
J39nB450_p0481c08║出後如何師云照破面皮乃云昨夜三更月到窗不
J39nB450_p0481c09║覺南泉水牯牛走入山中東觸西觸不免喫他國王
J39nB450_p0481c10║水草卻被老僧拽轉鼻頭牽向人天眾前不作貴買
J39nB450_p0481c11║不作賤賣如何酬價若作貴買價直三千大千世界
J39nB450_p0481c12║若作賤賣一任燕金趙璧難酬諸人作麼商量若商
J39nB450_p0481c13║量得出兩手分付若擬商量辜負己靈埋沒家寶舉
J39nB450_p0481c14║古德閒暇牧牛有二禪客經過是處云頭角甚分明
J39nB450_p0481c15║怎奈騎者不識古德遂驟牛趕去二禪客至前面樹
J39nB450_p0481c16║下乘涼煎茶德向前問二禪客在甚麼處來客云那
J39nB450_p0481c17║邊來德云那邊事作麼生客無對德云莫道騎者不
J39nB450_p0481c18║識好師云二禪客縱是貪程太切不覺當面失眼古
J39nB450_p0481c19║德須是落草求人猶欠劈脊加鞭當時既聽云頭角
J39nB450_p0481c20║甚分明怎奈騎者不識何不向道饒見頭角分明可
J39nB450_p0481c21║憐腳下錯過兔得驟牛趕驗亦成賊後張弓難怪二
J39nB450_p0481c22║禪客是非只為多開口得便宜處失便宜卓拄杖下
J39nB450_p0481c23║座。
J39nB450_p0481c24║上堂僧問如何是永證金剛不壞身師打云昨夜星
J39nB450_p0481c25║曉今朝鶴鳴僧以手作圓相云九十六種圓相與者
J39nB450_p0481c26║箇是同是別師云別則各別同則總同進云恁麼飯
J39nB450_p0481c27║是米做師云不是飽飧人不知僧作禮師一喝豎拄
J39nB450_p0481c28║杖云見麼有物先天地擲下杖云無形本寂寥復舉
J39nB450_p0481c29║杖云於此會得能為萬象主方知不逐四時凋既不
J39nB450_p0481c30║逐四時凋如何春生夏長秋收冬藏山河大地明暗
J39nB450_p0482a01║色空草木叢林纖洪長短者箇能為萬象主且道主
J39nB450_p0482a02║人公在甚麼處安身立命眾一喝師云諸人若於此
J39nB450_p0482a03║一喝中薦得春來處處百花香夏至熏風枕簟涼秋
J39nB450_p0482a04║日菊開金布地冬時雪霰滿禪房到這裏不免放開
J39nB450_p0482a05║一線雲開日出瓦解冰消天地同根萬物一體以拄
J39nB450_p0482a06║杖卓一卓云還見一體麼喝一喝下座。
J39nB450_p0482a07║
J39nB450_p0482a08║
J39nB450_p0482a09║
J39nB450_p0482a10║敏樹禪師語錄卷第三終
J39nB450_p0482a11║
J39nB450_p0482a12║
J39nB450_p0482a13║　　　（鎮南萬松嗣法門人道明敬刊
J39nB450_p0482a14║　　本師和尚語錄第三卷
J39nB450_p0482a15║　　康熙戊辰蒲月　貴陽黔靈山弘福寺識）