J39nB450_p0485c01║敏樹禪師語錄卷第五
J39nB450_p0485c02║嗣法門人　道崇編　道領錄
J39nB450_p0485c03║小參
J39nB450_p0485c04║長勛李文學請小參。
J39nB450_p0485c05║師云：「這箇門中凡有斬不斷的葛藤，都向者裏一刀
J39nB450_p0485c06║兩斷，免得左扯右拽、傷鋒犯手，而帶水拖泥未得根
J39nB450_p0485c07║源，所謂十箇五雙依舊當面錯過，致使亡家失業甘
J39nB450_p0485c08║受伶俜。山僧所以向本地風光中指出人人腳跟下
J39nB450_p0485c09║真實受用，便見草偃風行、渠成水到，龍吟雲起、虎嘯
J39nB450_p0485c10║風生，直教箇箇歸家穩坐、種田博飯，本分生涯也未
J39nB450_p0485c11║免來喫老僧痛棒有分。何故？歸元性無二，方便有多
J39nB450_p0485c12║門。」喝一喝，云：「珍重。」
J39nB450_p0485c13║有霞宋居士請小參。師云：「山不在高，有禪則名；水不
J39nB450_p0485c14║在深，有龍則靈。是知禪也，乃三世諸佛說不盡、一大
J39nB450_p0485c15║藏教宣不及，通身是口也只道得一半、渾身是舌也
J39nB450_p0485c16║只道得一邊，所以勞我黃面老人四十九年分星劈
J39nB450_p0485c17║兩、橫說豎說，不免費盡婆心，攛起鐵牛，豈教眠於死
J39nB450_p0485c18║水？故爾放曠不耕空劫地，暮天何用牧歌催？只要人
J39nB450_p0485c19║人當下明白、個個向上悟入，把這三世諸佛說不盡
J39nB450_p0485c20║底一腳踏翻、一大藏宣不及底一刀截斷，免得末後
J39nB450_p0485c21║拈花，猶如羅公照鏡、老不識羞，何待迦葉破顏？正是
J39nB450_p0485c22║把髻投衙，自做冤家，不是相罵饒你接嘴、相唾饒你
J39nB450_p0485c23║潑水，今日喚作垂鉤下釣、明日喚作無事生風，只教
J39nB450_p0485c24║諸人饑來喫飯、倦來打眠，切莫胡思亂想，道不是心、
J39nB450_p0485c25║不是佛、不是物，淨裸裸絕承當、赤灑灑無可把，是何
J39nB450_p0485c26║人分上事？便謂禪也不在參、道也不在悟，不可作他
J39nB450_p0485c27║這般見解，此是黃楊木禪，非真參實悟之禪也。故曰：
J39nB450_p0485c28║能變化、吐風雷者，非龍而何？是知龍也，能大能小，能
J39nB450_p0485c29║隱能升。大則攫霧挐雲，翻江攪海；小則埋頭伏爪，隱
J39nB450_p0485c30║芥藏身。隱則伏於秋潭之內，升則飛騰宇宙之間，此
J39nB450_p0486a01║龍之靈物也。所謂三世諸佛因之而轉法輪，歷代祖
J39nB450_p0486a02║師承之而開正眼，不但天倚之而蓋，地由之而載，聖
J39nB450_p0486a03║人任之而治萬方、清四海，君子即之而沛仁澤、發正
J39nB450_p0486a04║慧，諸仁日用而不知者，所以悖之而日遠矣。今日有
J39nB450_p0486a05║霞宋居士深信此事，特來束山請山僧陞座，發揚此
J39nB450_p0486a06║段光明，欲令三世諸佛說也說得、一大藏教宣也宣
J39nB450_p0486a07║得及，不滯兩頭，不墮中道，騰騰任運，任運騰騰，活鱍
J39nB450_p0486a08║鱍無拘束，圓陀陀無回互。臨濟徹之，用棒用喝；雲門
J39nB450_p0486a09║悟之，說普說露；法眼證之，指人指物；溈仰得之，分體
J39nB450_p0486a10║分用；曹洞信之，立君立臣。在老僧分上又作麼生？莫
J39nB450_p0486a11║把是非來辯我，浮生穿鑿不相干。」喝一喝。
J39nB450_p0486a12║小參。僧問：「如何是仰之彌高？」師云：「抬頭看。」進云：「如何
J39nB450_p0486a13║是鑽之彌堅？」師云：「著力看。」進云：「不仰不鑽時如何？」師
J39nB450_p0486a14║云：「立地死漢。」僧一喝，師云：「又仰鑽也。」問：「終日喫飯，未
J39nB450_p0486a15║咬一粒；終日經行，未踏寸地。畢竟在什麼處？」師云：「當
J39nB450_p0486a16║面爇瞞。」進云：「還我三十年腳步錢。」師云：「踏破草鞋也
J39nB450_p0486a17║未？」師乃云：「還丹一粒，點鐵成金；至理一言，轉凡成聖。
J39nB450_p0486a18║多言數窮，不如守中。恍兮惚兮，其中有物；杳兮冥兮，
J39nB450_p0486a19║其中有靈。是還丹者麼？到者裏也沒交涉。巖頭、雪峰
J39nB450_p0486a20║唱末後句，洞山、龍牙明殺活機，是至理者麼？到者裏
J39nB450_p0486a21║亦沒交涉。既沒交涉，喚作佛，頭上安頭；喚作法，無繩
J39nB450_p0486a22║自縛。祖師巴鼻是抱贓叫屈，向上機關是揚聲止響。
J39nB450_p0486a23║總不恁麼時，畢竟如何？他家自有通霄路，不向時人
J39nB450_p0486a24║行處行。」
J39nB450_p0486a25║小參。僧問：「獅子出窟時如何？」師云：「驚天動地。」進云：「未
J39nB450_p0486a26║出窟時如何？」師云：「誰敢近前？」問：「如何是真實供養？」師
J39nB450_p0486a27║云：「昔年闍黎。」進云：「末後如何？」師云：「今日老僧。」乃云：「封
J39nB450_p0486a28║卻拄杖頭，不打皮下無血性漢；結卻布袋口，要知箇
J39nB450_p0486a29║裏攝諸權。赤眼撞著火柴頭，利害之中更利害，冤家
J39nB450_p0486a30║共聚頭，相逢容易得，端的為人難，不妨頭上更安頭，
J39nB450_p0486b01║須知向上一路，千聖到來不傳。山僧如此註腳，且道
J39nB450_p0486b02║還有高峰轉身吐氣句也無？若有，是那句？若無，老僧
J39nB450_p0486b03║自道去也。者裏無封拄杖頭，過河須渡水，入海探蛟
J39nB450_p0486b04║龍；未結布袋頭，打開無揀擇，一一是家珍。且喜赤眼
J39nB450_p0486b05║撞著火柴頭，君行楊柳岸，我宿渡沙頭。嗄！本來無一
J39nB450_p0486b06║物，切忌眼生花，一任冤家共聚頭，團圞共說無生話。」
J39nB450_p0486b07║喝一喝，卓拄杖歸方丈。
J39nB450_p0486b08║小參。僧問：「山河大地是衲僧巴鼻，和尚巴鼻在什麼
J39nB450_p0486b09║處？」師云：「只許闍黎知，不許闍黎會。」進云：「蒼天，蒼天。」師
J39nB450_p0486b10║云：「怨得阿誰？」乃云：「若道有形雖偽，棄之則功行難成；
J39nB450_p0486b11║若不明衣線下事，未曾親到故鄉田地。一旦棄著有
J39nB450_p0486b12║為功行，如無目人不見山河大地、一切人物，欲登萬
J39nB450_p0486b13║仞之上求見無邊世界，終不能見。何也？蓋為不曾向
J39nB450_p0486b14║長連床上喫苦磨煉，實在工夫打破向上關捩子，掀
J39nB450_p0486b15║翻漆桶。如何得知本來面目？安身立命處也。欲望無
J39nB450_p0486b16║為境界，無為雖真，擬之則聖果難證，不擬之則聖果
J39nB450_p0486b17║圓明。直下了然頓悟，如明眼人便見杲日當空，照徹
J39nB450_p0486b18║百千萬億世界，不惟窮盡十方如來清淨微塵國土
J39nB450_p0486b19║如在目前，始知心、佛、眾生三無差別，有何間隔？一地
J39nB450_p0486b20║具足一切地，非色、非心、非行業，彈指圓成八萬門，剎
J39nB450_p0486b21║那滅卻三祗劫。正當恁麼時，頓超本有一句作麼道？
J39nB450_p0486b22║不假纖毫修學心，無相光中大自在。」
J39nB450_p0486b23║小參。問：「父母未生前，如何是我本來面目？」師云：「描不
J39nB450_p0486b24║成，畫不就。」師乃云：「一番拈起，突出難辨；一度直指，畫
J39nB450_p0486b25║蛇添足。若是大用現前，不存軌則，能殺、能活，能縱、能
J39nB450_p0486b26║奪。不見南泉提起貓兒，正是當面錯過；趙州頭戴艸
J39nB450_p0486b27║鞋，可憐略較些子。所以，攪動三江，魚龍顯躍；掀翻五
J39nB450_p0486b28║嶽，佛祖攢眉。擬議思量，劈脊便棒，轉身吐氣，墮坑落
J39nB450_p0486b29║塹，莫待晴天霹靂、旱地雷聲。到這裏，若立一塵，家國
J39nB450_p0486b30║興盛；不立一塵，衣錦還鄉。諸仁者！何不向本地風光
J39nB450_p0486c01║薦取？何故？縱橫無礙，獨步大方。」卓杖，退座。
J39nB450_p0486c02║卓爾悅眾生辰，請小參。僧問：「昔日世尊初生，一手指
J39nB450_p0486c03║天、一手指地，且道有何奇特？」師云：「日出紅似錦。」進云：
J39nB450_p0486c04║「恁麼則百花叢裏過，片葉不沾身。」師云：「未是神通妙
J39nB450_p0486c05║用。」乃云：「參禪一著了生死，頓悟圓明徹自己，那覺推
J39nB450_p0486c06║遷日月長，分明壽量亦無比。大眾會麼？卓爾悅眾今
J39nB450_p0486c07║朝生辰，以南山作壽算未足較其高，以東海為福量
J39nB450_p0486c08║不足言其大，更於奇特中顯奇特、殊勝中倍殊勝，猶
J39nB450_p0486c09║未稱其盡善盡美。若效得那吒太子剖肉還母、析骨
J39nB450_p0486c10║還父，然後現其本身為父母說法，且道說箇什麼法？
J39nB450_p0486c11║老僧與伊一一指出：香水海中為寶筏，蓮花世界現
J39nB450_p0486c12║全身。」喝一喝。
J39nB450_p0486c13║小參。僧問：「凡有言句已落典章，如何是向上事？」師打，
J39nB450_p0486c14║云：「雨過寒光澹。」問：「行棒行喝舊茶飯，舉古舉今爛葛
J39nB450_p0486c15║藤，兩堂雲水作麼生款待？」師打，云：「猶來爾不薦。」問：「風
J39nB450_p0486c16║行芳草偃，鳥噪百花香，滿天甘露雨，普潤得清涼，猶
J39nB450_p0486c17║是化外事。者箇生死關頭，即今向什麼處透脫？」師云：
J39nB450_p0486c18║「腳跟下薦取。」問：「虎以肉為食，因甚不噉其子？」師云：「是
J39nB450_p0486c19║親難滅。」乃云：「山中冷淡寂寥寥，惟有衲僧苦志高，抱
J39nB450_p0486c20║道終朝無別事，相逢林下把門敲。所以道：參禪學道
J39nB450_p0486c21║如敲門瓦子，不論有意思、無意思逐管敲，忽然敲進
J39nB450_p0486c22║門來，擲下瓦子，始信生死大事從此了畢，方能大休
J39nB450_p0486c23║大歇，到安樂田地，不疑即佛即祖，與天下老和尚同
J39nB450_p0486c24║一鼻孔出氣，始識千紅萬紫，露出本地風光，九陌十
J39nB450_p0486c25║衢享樂無窮受用。」珍重。
J39nB450_p0486c26║小參。僧問：「向上一路，千聖不傳，為什麼不傳？」師云：「把
J39nB450_p0486c27║手牽人行不得。」進云：「達磨西來，為人心切，未審將何
J39nB450_p0486c28║示人？」師云：「指山鳥飛，指水魚行。」進云：「只如盡大地作
J39nB450_p0486c29║爐、艸木為香，拈即是？不拈即是？」師云：「看你分疏不下。」
J39nB450_p0486c30║進云：「棒喝拈向一邊，和尚又作麼生？」師即舉起拄杖，
J39nB450_p0487a01║僧作怕勢，師云：「不識好惡。」乃云：「浮生天地間，天地為
J39nB450_p0487a02║戲場，大夢忽驚人，榮華早已醒。青松留耳畔，白日遊
J39nB450_p0487a03║山頂，脫略乾坤外，杖頭行處穩。」舉：「李聃博云：『吾生何
J39nB450_p0487a04║以晚？泥洹亦何早？不見釋迦文，心中常懊惱。』據李聃
J39nB450_p0487a05║博也是傷今感古、見賢思齊，大似貪觀天上月，失卻
J39nB450_p0487a06║手中珠。萬壽正眼看來以為不然，或有傍不甘的出
J39nB450_p0487a07║來問：『吾生何以晚？』即向他道：『先聖後聖，其揆一也。』倘
J39nB450_p0487a08║若擬議，驀頭便棒。何故？男兒自有翀天志，不向他人
J39nB450_p0487a09║行處行。若向者裏會得，遠問近對，萬世如今；直下會
J39nB450_p0487a10║得，一見一切見、一悟一切悟；其或未能，鶴有九皋難
J39nB450_p0487a11║翥翼，馬無千里謾追風。」
J39nB450_p0487a12║解制，小參。「大眾！若向這裏會去，從來一鼎而分三足，
J39nB450_p0487a13║一物之中看是甚物，勿謂揆出寒灰一火星，光燄翀
J39nB450_p0487a14║天地。大約著實理會將來，生天、生地、生人、生物，四相、
J39nB450_p0487a15║五形、八卦、萬類，都從此處發生。若未得，莫謂儒曰窮
J39nB450_p0487a16║理盡性、釋曰明心見性、道曰修真養性，如此說話，大
J39nB450_p0487a17║似好肉剜瘡、虛空掘洞。爾諸人向什麼處會得？莫不
J39nB450_p0487a18║爐中有火休添炭，灶下無柴且著薪，然後修身、齊家、
J39nB450_p0487a19║治國、平天下，都是這箇消息。若恁麼會得，正好來喫
J39nB450_p0487a20║山僧一頓痛棒。何故？正令已行天下遍，將軍閫外絕
J39nB450_p0487a21║煙塵。」
J39nB450_p0487a22║重陽李居士請小參。士問：「九日登高，腳跟下事作麼
J39nB450_p0487a23║生？」師打，云：「一句曲含千古韻。」進云：「看來此調少人知。」
J39nB450_p0487a24║師云：「萬重青嶂月來初。」士拂袖退，師云：「也須頂門上
J39nB450_p0487a25║著眼。」問：「此日重陽節，大地菊花開，重陽菊花即不問，
J39nB450_p0487a26║大檀越到來作麼生款待？」師云：「和盤托出。」進云：「正是
J39nB450_p0487a27║天下太平。」師云：「大家讚歎。」師乃云：「重陽九日偶陞堂，
J39nB450_p0487a28║一段真風為舉揚，惹得虛空開口笑，而今特地共商
J39nB450_p0487a29║量。且道商量箇什麼？」驀拈拄杖，卓一卓，云：「惟此一事
J39nB450_p0487a30║實，餘二則非真。今日李居士特請山僧陞座，舉揚宗
J39nB450_p0487b01║門向上一著，豈不超出古人？所以道：東勝神洲打鼓，
J39nB450_p0487b02║南贍部洲上堂。橫說豎說，是惟此一事實麼？到者裏
J39nB450_p0487b03║略較些子，莫不是十方薄伽梵，一路涅槃門？」以拄杖
J39nB450_p0487b04║劃一劃，云：「路在者裏，是惟此一事實麼？到這裏略較
J39nB450_p0487b05║些子。莫不是拄杖子𨁝跳上三十三天，觸著帝釋鼻
J39nB450_p0487b06║孔，東海鯉魚打一棒，雨似盆傾？此是惟此一事實麼？
J39nB450_p0487b07║到這裏略較些子。莫不是臨濟三玄三要八字打開，
J39nB450_p0487b08║曹洞五位君臣一筆判下？是惟此一事實麼？到這裏
J39nB450_p0487b09║略較些子。」復拈拄杖，卓一卓，云：「若能於此識得惟此
J39nB450_p0487b10║一事實，便不疑汾陽云：三玄三要事難分，無一不是，
J39nB450_p0487b11║有什麼難處？得意忘言道易親，何須頭上安頭一句？
J39nB450_p0487b12║明明該萬象，物物淨法身，重陽九日菊花新。還知一
J39nB450_p0487b13║事實麼？淵明過訪後，千古謾傷情。」喝一喝，歸方丈。
J39nB450_p0487b14║普說
J39nB450_p0487b15║正吾沈居士請普說。師云：「此事雖是人人本有，個個
J39nB450_p0487b16║不無，蓋因無始劫來塵埋習染，將自己一段受用拋
J39nB450_p0487b17║向他方世界，竟不有見幾人回頭轉腦向本地風光，
J39nB450_p0487b18║得箇真實安樂。所以輪迴六道，故有生死。於苦海中
J39nB450_p0487b19║去去來來，改頭換面，以四大為實，以五蘊為堅固，貪
J39nB450_p0487b20║著世樂，無有休息。故我佛世尊興大慈悲，從兜率天
J39nB450_p0487b21║降入皇宮，以至出胎，略露一線，於諸人通箇消息，周
J39nB450_p0487b22║行七步，目顧四方云：『天上天下，惟吾獨尊。』此是最初
J39nB450_p0487b23║一著也。然後向伽耶山六年苦行，日食一麻一麥，以
J39nB450_p0487b24║續慧命。是則難行能行，難忍能忍。至於菩提樹下，感
J39nB450_p0487b25║帝釋刈草敷座，降伏魔力，使諸外道亦能杜口。然而
J39nB450_p0487b26║夜睹明星，而心地豁然大悟，便歎云：『奇哉！奇哉！一切
J39nB450_p0487b27║眾生皆有如來智慧德相，但以妄想執著而不能得
J39nB450_p0487b28║證。』此事諸人分上不曾欠少，則有時而昏然其本體
J39nB450_p0487b29║之明。是則以似，似則未是。何也？不上高山，不顯平地，
J39nB450_p0487b30║只要人人頂門具眼、腦後見腮，始知圓滿菩提，歸無
J39nB450_p0487c01║所得。《法華經》云：『惟此一事實，餘二則非真。』故於波羅
J39nB450_p0487c02║奈國鹿野苑中三轉十二法輪，直得於他阿若憍陳
J39nB450_p0487c03║如五百人等於無事上生事，無枝上生枝，打些夢裏
J39nB450_p0487c04║葛藤，便說頓、漸二教。故有四果、四向、十住、十行、十信、
J39nB450_p0487c05║十回向、十聖、三賢、等覺、妙覺，皆一大時教，隨宜說法。
J39nB450_p0487c06║通而言之，不出於三藏十二部之初機也；該而括之，
J39nB450_p0487c07║又不過於靈山會上世尊拈花、迦葉微笑，此時百萬
J39nB450_p0487c08║人天悉皆罔措。故世尊云：『吾有正法眼藏、涅槃妙心，
J39nB450_p0487c09║付囑飲光，廣令流布，無令斷絕。』此是末後一著也。至
J39nB450_p0487c10║於西天二十八位老古錐，都以本分草料接人，並不
J39nB450_p0487c11║提起三祗鍊性、百劫調心，只在汝等當下瞥地，如冰
J39nB450_p0487c12║消瓦解、似丹鳳沖霄，來去自由、縱橫無礙，千聖呼喚
J39nB450_p0487c13║不回、萬人羅籠不住，得大安樂、得大自在，便是出格
J39nB450_p0487c14║人物，所有一切財寶由汝受用，亦不作父想、亦不作
J39nB450_p0487c15║子想，從劫至劫了無向背。及至東土歷代祖師為人
J39nB450_p0487c16║赤心片片，如臨濟之用喝、德山之用棒、普化之搖鈴、
J39nB450_p0487c17║秘魔之擎權、石鞏之架箭、雪峰之輥毬、趙州之喫茶、
J39nB450_p0487c18║睦州之擔板、曹山之顛酒、金牛之香飯、雲門之胡餅、
J39nB450_p0487c19║子胡之看狗，此皆是發大機、顯大用，於諸人面前撒
J39nB450_p0487c20║土拋沙，必欲要一箇半箇挺身向前、單刀直入，不問
J39nB450_p0487c21║如何若何，不是今日如此、明日如彼，向人口角頭討
J39nB450_p0487c22║些涕唾喫，於他家冊子上記言記句，滿滿築了一肚
J39nB450_p0487c23║皮，謂之得禪得道，逢人便弄虛頭，究竟己躬下事何
J39nB450_p0487c24║嘗擺脫？猶恐生死關捩不破，悔何所及？豈不聞張拙
J39nB450_p0487c25║秀才初參石霜，霜云：『秀才貴姓？』云：『姓張名拙。』霜云：『覓
J39nB450_p0487c26║巧了不可得，拙自何來？』拙於言下有省，便述偈曰：『光
J39nB450_p0487c27║明寂照遍河沙，凡聖含靈共我家。一念不生全體現，
J39nB450_p0487c28║六根纔動被雲遮。斷除妄想重增病，趣向真如亦是
J39nB450_p0487c29║邪。隨順世緣無罣礙，涅槃生死總空花。』又不聞陸亙
J39nB450_p0487c30║大夫一日見南泉便問云：『弟子家中有一瓶，內養一
J39nB450_p0488a01║隻鵝。一日鵝長滿，瓶欲出，鵝不可。損我瓶，壞我鵝。請
J39nB450_p0488a02║問和尚如何得出？』泉放聲叫云：『陸亙大夫。』夫應諾。泉
J39nB450_p0488a03║云：『鵝出瓶矣。』大夫從此悟入。復不聞龐蘊居士初見
J39nB450_p0488a04║馬祖便問云：『不與萬法為侶者是什麼人？』祖云：『待汝
J39nB450_p0488a05║一口吸盡西江水，便向汝道。』蘊從茲開豁，遂呈偈云：
J39nB450_p0488a06║『有男不婚，有女不嫁。大家團圞頭，共說無生話。』此便
J39nB450_p0488a07║是汝在家人實為生死，不辭勞苦，參見善知識，發明
J39nB450_p0488a08║大事，得入湛然心體，於六根門頭放光動地，便見本
J39nB450_p0488a09║來面目，在聖不增，處凡不減，即煩惱而得菩提，即散
J39nB450_p0488a10║亂而證真如。到者裏，山河大地從此發生，日月星辰
J39nB450_p0488a11║從此運轉，森羅萬象從茲出現，四生六道從茲長養。
J39nB450_p0488a12║故曰：在天而天，在人而人，在君為君，在臣為臣，在父
J39nB450_p0488a13║為父，在子是子，在夫婦乃夫婦，在昆朋作昆朋，在道
J39nB450_p0488a14║德成道德，在仁義成仁義，在禮智信以禮智信，在蠻
J39nB450_p0488a15║貊邦以蠻貊邦。故不移易一系，毫不隔別一軌則也。
J39nB450_p0488a16║老子曰：『上士聞道，勤而行之；中士聞道，若存若忘；下
J39nB450_p0488a17║士聞道，大笑之不笑。』仲尼曰：『見善如不及，見不善如
J39nB450_p0488a18║探湯。』然則三教聖人一出頭來，總是要人克己復禮，
J39nB450_p0488a19║始得腳跟點地，鼻孔遼天，不是倚墻傍戶，鑽人故紙，
J39nB450_p0488a20║下筆成文，寫得攢花簇錦，如水月文章，終無靠實。以
J39nB450_p0488a21║至臨命終時，手忙腳亂，作不得主張，便道聖賢門路
J39nB450_p0488a22║也無好處，蓋為不曾親履實踐，所謂差之毫釐，失之
J39nB450_p0488a23║千里。故我本師和尚不捨一塵而轉大法輪，不取一
J39nB450_p0488a24║毛端而現諸佛國土，單單直以一味棒喝接物利生，
J39nB450_p0488a25║斷除學人命根，掃盡凡聖知見，仍立燄冶紅爐，使十
J39nB450_p0488a26║方來者都向此中千鎔百煉，箇箇銅頭鐵額，如龍若
J39nB450_p0488a27║虎，目機銖兩，一聞千悟，得大總持，得大辯才，豈是以
J39nB450_p0488a28║盲修瞎，作鬼窟活計，觀心住靜，念佛往生，而當生平
J39nB450_p0488a29║大事者乎？故六祖曰：『東方人造罪，念佛往西方；西方
J39nB450_p0488a30║人造罪，念佛求生何國？迷人不了自心，所以願東願
J39nB450_p0488b01║西；悟人在處一般，隨其心淨則佛土淨。』經云：『隨所住
J39nB450_p0488b02║處常安樂。』此則山僧露頭露面、吐心吐膽與你諸人
J39nB450_p0488b03║道出，莫向死句下求，必須活句下會，永劫不忘。是以
J39nB450_p0488b04║向上一路，千聖不傳，盡在十二時中穿衣喫飯處、迎
J39nB450_p0488b05║賓待客處、一怒一笑處、一行一坐處、屙屎放尿處、抱
J39nB450_p0488b06║子弄孫處、語默動靜處、修身齊家處，無不承此這箇
J39nB450_p0488b07║威力恩光，應機施設，逢緣了達。若曰雲淡佇，出沒太
J39nB450_p0488b08║虛之心；青蘿夤緣，直上寒松之頂。如斯薦得，百千法
J39nB450_p0488b09║門不離方寸，河沙妙德總在心源。其或未然，各人照
J39nB450_p0488b10║顧自家眉毛，切莫向沉潭死水裏浸殺，必欲在洪波
J39nB450_p0488b11║浩渺、白浪滔天處安身立命，作箇神通遊戲三昧，說
J39nB450_p0488b12║也得，不說也得，豈肯教人二十年苦參話頭，如守株
J39nB450_p0488b13║待兔、漁父棲巢者哉？大眾勿勞久立，珍重。」
J39nB450_p0488b14║瞿公李護法請普說。師云：「在處法幢，不管風幡之論；
J39nB450_p0488b15║隨方寶所，可通雲水而來。堂額施設，創自馬祖之標；
J39nB450_p0488b16║規矩今行，始言大智之範。海內之者，無不尊崇道德；
J39nB450_p0488b17║天下之人，誰不敬其禪風？列剎鼎望，年來各擅嘉聲；
J39nB450_p0488b18║祖庭秋晚，歲久致成冷落。有志之士，潸然何處熏陶？
J39nB450_p0488b19║學道之人，不得叢林棲泊。光陰易過，徒然白首蹉跎；
J39nB450_p0488b20║歲月忽遷，可惜青春荏苒。一生世業茫茫，孰問▆▆？
J39nB450_p0488b21║半世辛勤碌碌，沉於西畔。葉落歸根，想是來時有路；
J39nB450_p0488b22║生死長夜，發明不可無門。性命關頭，未曾漆桶掀翻；
J39nB450_p0488b23║蒲團活計，依舊塵埃堆起。志墮偏枯，都談禪道無靈；
J39nB450_p0488b24║心邪狂見，各逞奇言異術。或習詩書，爭取名利之場；
J39nB450_p0488b25║或為清客，圖寫山水之畫。遂使法門無人整頓頹綱，
J39nB450_p0488b26║抑得兄弟大家匡扶祖道。移風易俗，名傳萬世清高；
J39nB450_p0488b27║入聖超凡，聲播千秋大雅。觀光上國，幸值
J39nB450_p0488b28║皇風永扇；護持法門，安然帝道遐昌。以此功勛，上報
J39nB450_p0488b29║四恩三有；盡將殊勝，普酬信念檀那。惟願各出手眼，
J39nB450_p0488b30║不忘靈山付囑；或現宰官，都來此處聚頭。心空及第，
J39nB450_p0488c01║猶如衣錦還鄉；悟徹淵源，便是場開選佛。天上天下，
J39nB450_p0488c02║惟佛超然獨尊；世出世間，只有此門最上。余一丁不
J39nB450_p0488c03║識，強與諸方爭風；百事不知，挽回諸佛妙道。慎勿錯
J39nB450_p0488c04║過，花費眼前日子；宜當努力，工夫要在綿密。鶯啼綠
J39nB450_p0488c05║柳，一段春光不少；晚照紅樓，萬里煙景何多？珍重！」
J39nB450_p0488c06║茶話
J39nB450_p0488c07║清宇程居士請茶話。師云：「第一喫茶不用巧，當陽指
J39nB450_p0488c08║示莫忘了，疑情決處是知音，究竟來時誰欠少？剔起
J39nB450_p0488c09║眉毛仔細看，休於眼下成顛倒，饒君生死盡掀翻，到
J39nB450_p0488c10║底還他大徹好。嘯月吟風沒覆藏，落花滿地當人掃，
J39nB450_p0488c11║從茲截斷腳跟頭，免向他家門上討。咄！」
J39nB450_p0488c12║示眾。云：「一番茶話絕疑猜，只為諸人眼未開；一口西
J39nB450_p0488c13║江都吸盡，何須臨濟喝如雷？若也薦得，當陽拋出，祖
J39nB450_p0488c14║佛從來共知；覿面相逢，見聞向此不隔。一切眾生本
J39nB450_p0488c15║具，千聖無以等階。赤灑灑，了然直下承當；淨裸裸，箇
J39nB450_p0488c16║裏更無回互。會得，即天上人間撥著便冰消瓦解；如
J39nB450_p0488c17║其未能，曉月飛來千樹裏，山河猶隔數峰西。」
J39nB450_p0488c18║除夕，茶話。「一年三百六十日，看看撞到今宵畢，說禪
J39nB450_p0488c19║禪又不知，說道道又不識，只這不知不識處，乃是人
J39nB450_p0488c20║人本有之根源、箇箇不無之消息，然而往往有不快
J39nB450_p0488c21║漆桶者，蓋謂工夫不曾徹法源底，故爾十個有五雙，
J39nB450_p0488c22║依舊當面錯過。何故？只為分明急返，令所得遲。幸值
J39nB450_p0488c23║今宵臘月三十日到來，汝等從頭不曾打筭花甲明
J39nB450_p0488c24║白，所以處處甘受熱瞞，故老僧不吝口角，偶拈一示：
J39nB450_p0488c25║頻添花甲臘言周，冷淡家風得自由，懶貼桃符隨世
J39nB450_p0488c26║樂，為拈竹篦示高流。漫燒榾柮酬寒夜，不傚諸方宰
J39nB450_p0488c27║白牛，細剪蘭蒿光燦爛，明朝又是一年頭。」
J39nB450_p0488c28║歸一監院請茶話。師云：「參禪了脫死生奇，幾度嚴霜
J39nB450_p0488c29║徹骨時，不是寒巖枯木發，春風吹出杏花枝。若也會
J39nB450_p0488c30║得，乾坤吐其正氣，宇宙增其光輝，萬紫千紅篆不雕
J39nB450_p0489a01║之心印，七黃八白演不說之妙門，穿透諸人鼻孔，裂
J39nB450_p0489a02║破娘生面皮，物物圓明，頭頭顯露，爍爍山桃似火，絲
J39nB450_p0489a03║絲溪柳拖金，日暖風和，鶯啼燕語，所以不離普光殿，
J39nB450_p0489a04║不出菩提場，一一超聲越色，明明獨露家風。且道是
J39nB450_p0489a05║阿誰境界？」良久，云：「有信風雷催出蟄，無言桃李自成
J39nB450_p0489a06║蹊。」
J39nB450_p0489a07║道永周總戎護法請茶話。師云：「一番拈出一番新，一
J39nB450_p0489a08║度用來一度親，今夜飽飧無剩物，人人喫著甚奇珍。
J39nB450_p0489a09║且道那裏是甚奇珍處？」以果舉示云：「大眾！於斯明得，
J39nB450_p0489a10║便知周大護法人山設茶請山僧說茶話的落處；於
J39nB450_p0489a11║斯未明，老僧向本分話中聊通一線，以奉竭誠自道
J39nB450_p0489a12║去也。若是有福之人修福，若大海之納百川而長長
J39nB450_p0489a13║不斷；如是以善之人修善，如高山之通萬壑而巍巍
J39nB450_p0489a14║更增。不惟積功勛於桂子蘭孫，以為改換門庭、光宗
J39nB450_p0489a15║耀祖。然雖如是，未免與諸人通箇消息。昔日洞山問
J39nB450_p0489a16║一僧：『世間何物最苦？』僧云：『三途地獄最苦。』山云：『不然。
J39nB450_p0489a17║若不明此衣線下一段大事，是名最苦。』拈云：洞山老
J39nB450_p0489a18║漢只知推物為本，不知元本故物，致令此僧只見其
J39nB450_p0489a19║苦、不見其樂。若在老僧門下，好與劈脊便棒，使他通
J39nB450_p0489a20║身快活，脫卻鶻臭布衫。不見頌云：三途地獄有多般，
J39nB450_p0489a21║鐵柱銅床未足酸，珍重古人親切語，袈裟之下莫顢
J39nB450_p0489a22║頇。若能透徹此案，便是閻羅老子殿前一本赦書。然
J39nB450_p0489a23║雖如是，且道老僧是肯伊耶？不肯伊耶？速道，速道。」眾
J39nB450_p0489a24║無對，師拽拄杖歸方丈。
J39nB450_p0489a25║眾請茶話。師云：「長連床上嘴盧都，擊碎疑團一物無，
J39nB450_p0489a26║鐵脊豎枯禪有定，金風體露月輪孤。心通三際超方
J39nB450_p0489a27║便，悟徹一乘向上圖，每把茶甌隨啜飲，逢人莫道絕
J39nB450_p0489a28║親疏。」
J39nB450_p0489a29║張道靈、宋道行二居士請茶話。師指燈云：「明燈相對
J39nB450_p0489a30║照堂前，人物許多卻自然，今夜此中如會得，人人悟
J39nB450_p0489b01║徹此根源。若也悟徹，一處明去，千處百處光輝；一言
J39nB450_p0489b02║通時，千言萬言透脫。不惟三世諸佛於此轉大法輪，
J39nB450_p0489b03║歷代祖師於此傳其心印，天下田庫奴於此開堂說
J39nB450_p0489b04║法，老僧今夜於此說些茶話，以為現成受用，一任飽
J39nB450_p0489b05║飧，免得皆為鈍滯而成畫餅。且道：古今是同？是別？若
J39nB450_p0489b06║道是同，達磨不來東土，二祖不往西天，人人壁立萬
J39nB450_p0489b07║仞，箇箇常光現前；若道是別，太湖三萬六千傾，月在
J39nB450_p0489b08║波心說向誰？參。」
J39nB450_p0489b09║眾善士請茶話。師云：「寒風昨夜下天河，滿月江山白
J39nB450_p0489b10║玉珂，六出奇花天上落，千層瑞氣嶺頭多。盧仝七碗
J39nB450_p0489b11║猶增興，趙老三杯遣睡魔，莫道老僧開正眼，金刀剪
J39nB450_p0489b12║碎布藤蘿。」
J39nB450_p0489b13║
J39nB450_p0489b14║
J39nB450_p0489b15║　　　（滇南洱海邑淨光嗣法門人澄證，敬刊
J39nB450_p0489b16║　　本師和尚語錄第五卷。
J39nB450_p0489b17║　　康熙戊辰蒲月，　貴陽黔靈山弘福寺識。
J39nB450_p0489b18║　　　　　　　板存嘉興府楞嚴寺流通。）
J39nB450_p0489b19║
J39nB450_p0489b20║敏樹禪師語錄卷第五終