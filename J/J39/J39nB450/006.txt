J39nB450_p0489c01║敏樹禪師語錄卷第六
J39nB450_p0489c02║嗣法門人　道崇編　道領錄
J39nB450_p0489c03║開示
J39nB450_p0489c04║開示坐禪。「若論參看話頭、做工夫，不論久參煆煉、初
J39nB450_p0489c05║機後學，只要每日各人看話頭、做工夫，貴在綿綿密
J39nB450_p0489c06║密，常無間斷，不可今日如此說悟、明日如此說不悟，
J39nB450_p0489c07║但要為生死心切，如救然眉之急，必要尋箇無殃之
J39nB450_p0489c08║地，方可以了生脫死，頓超三界，與他佛祖無二。此是
J39nB450_p0489c09║有決定信心，如人行路，步步自然到家，便得無窮受
J39nB450_p0489c10║用，此是人人本有、箇箇不無好風光也。然而，這一段
J39nB450_p0489c11║好風光時時不能透脫、日日不能現前者，何也？祗為
J39nB450_p0489c12║無始劫來塵埋習染，如水澆冰，漸漸濃厚；如繩結網，
J39nB450_p0489c13║轉轉自纏；如金在礦，不得鎔淨。因此，教人向大鞴爐
J39nB450_p0489c14║中煆煉，猶如礦盡純金，終不重礦。必須做工夫、參話
J39nB450_p0489c15║頭，行也如此疑著、住也如此疑著、坐也如此疑著、臥
J39nB450_p0489c16║也如此疑著，若能如是用心，管取剋日工夫自然純
J39nB450_p0489c17║熟、道念自然現前、話頭自然分明、疑情自然發起、昏
J39nB450_p0489c18║沉自然不來、散亂自然不起，始得工夫成片，不見煩
J39nB450_p0489c19║惱魔、生死魔攪擾，便是純一無雜。忽然觸著、磕著，打
J39nB450_p0489c20║破疑團，一旦心花發明，照十方剎，萬緣自然頓絕，一
J39nB450_p0489c21║悟徹底。古人所謂：大疑必有大悟，小疑必有小悟，不
J39nB450_p0489c22║疑不悟。如此之說，不可虛度光陰，定要見箇下落、討
J39nB450_p0489c23║箇分曉，方纔知道自己原有一段光明，不假他力，始
J39nB450_p0489c24║信古德偈云：『我有明珠一顆，久被塵勞關鎖，今朝塵
J39nB450_p0489c25║盡光生，照破山河萬朵。』山僧恁麼說話，未免借手行
J39nB450_p0489c26║拳。何故？但辦肯心，決不相賺。久立，珍重。」
J39nB450_p0489c27║敦源覃護法領眾入山請開示。師豎拄杖云：「大眾會
J39nB450_p0489c28║麼？此是我覃檀越不昧靈山囑付一段因緣，所以現
J39nB450_p0489c29║宰官身，常為大護法。今日入山，特請老僧舉宗門向
J39nB450_p0489c30║上一著，欲令現前或僧或俗、或男或女、或聖或凡、或
J39nB450_p0490a01║天或人、或冤或親，知有這件生死大事，故爾教人參
J39nB450_p0490a02║禪學道、看話頭、做工夫，深發疑情。古德所謂：大疑必
J39nB450_p0490a03║有大悟，小疑必有小悟。不疑不悟。只要善用疑情，若
J39nB450_p0490a04║疑情破了，方明此是向上，不在別處尋討，就在當人
J39nB450_p0490a05║二六時中穿衣喫飯、迎賓待客、屙屎放尿、種田掘地
J39nB450_p0490a06║處，是你們了生脫死一段本地風光，與他三世諸佛、
J39nB450_p0490a07║歷代祖師無二無別，故謂之真實受用。只為你們信
J39nB450_p0490a08║之不及，必假到大鞴爐中煆煉一番，始得礦盡純金，
J39nB450_p0490a09║終不雜礦。然而漸漸陶鎔、時時熏習，不被境物之所
J39nB450_p0490a10║流轉，是你們當人放身捨命處，好來喫老僧痛棒。也
J39nB450_p0490a11║要知箇痛癢，方纔是皮下有血性漢子。如此日新日
J39nB450_p0490a12║益，盡把從前胸中採的爛葛藤、口上學的臭腐草、耳
J39nB450_p0490a13║中聽的蝦蟆聲、眼中觀的陳狗屎擲在他方，然後始
J39nB450_p0490a14║知別是一番光景，反觀前頭如棄涕唾，覺得心中乾
J39nB450_p0490a15║乾淨淨、灑灑落落，無一絲毫隔礙，故謂之本源天真
J39nB450_p0490a16║佛，在老僧門下正好朝打三千、暮打八百。何故？佛之
J39nB450_p0490a17║一字吾不喜聞，只要你們步步踏著實地、人人鼻孔
J39nB450_p0490a18║遼天，如龍得水、似虎靠山，纔有這般境界現前，不可
J39nB450_p0490a19║得少為足，必要著實微細揣摩，這箇正是第一看話
J39nB450_p0490a20║頭、做工夫、參禪的樣子。何故？忘本逐末、扳枝摘葉，反
J39nB450_p0490a21║道直截根源，以為儱侗佛性、顢頇真如，自錯不可，況
J39nB450_p0490a22║錯他人？苦哉！苦哉！永嘉云：『欲得不招無間業，莫謗如
J39nB450_p0490a23║來正法輪。』今日幸喜覃檀越不入渠箇群隊，真是己
J39nB450_p0490a24║眼本正、因師故邪，特請老僧通箇消息，只得向佛頭
J39nB450_p0490a25║上著糞、人天眼裏撒沙，打破一切人疑團，箇箇來棒
J39nB450_p0490a26║頭喝下，飽餐一頓，做箇撒手到家人耶？豈不痛快？珍
J39nB450_p0490a27║重。」
J39nB450_p0490a28║僧因病愈乞開示。師云：「昔日觀音曾救苦，今日老僧
J39nB450_p0490a29║為誰數？藤床高上病人稀，箇箇慎思著眼睹。且道睹
J39nB450_p0490a30║箇甚麼？若能於此會得，甜瓜徹蒂甜；其或不會，苦瓠
J39nB450_p0490b01║連根苦。百病從茲湯潑雪，諸般亦是灰塵土，而今埽
J39nB450_p0490b02║卻盡無餘，正是當人成佛祖。若也信得及，叫一聲、應
J39nB450_p0490b03║一聲，聲聲韻出觀音門，苟能向此契端的，剎剎塵塵
J39nB450_p0490b04║現勝身。」喝一喝，入方丈。
J39nB450_p0490b05║養壁禪人行腳，請開示。師云：「雪笠雲瓢，為衲子之活
J39nB450_p0490b06║計；芒鞋竹杖，亦行腳之生涯。趙州八十，猶是老不歇
J39nB450_p0490b07║心；婆子燒菴，必要發明正眼。苟不虛度，方稱英俊高
J39nB450_p0490b08║賢；如若錯過，依舊認賊為子。回頭無路，只見雲山疊
J39nB450_p0490b09║疊；舉目有門，便知林麓依依。不擇而此，如蚓之并蛟
J39nB450_p0490b10║龍；若揀於彼，似山之出彩鳳。彼此不分，作箇癡呆模
J39nB450_p0490b11║樣，恁麼著力，猶如順水放舟。花開果熟，自然定有收
J39nB450_p0490b12║因；月行當空，正是投明須到。打破關捩，方知無我無
J39nB450_p0490b13║人；疑情頓歇，始信有佛有祖。鏡裏空花，何妨信手摘
J39nB450_p0490b14║出？海底點燈，不礙添薪撥燄。恰好喫飯，不管聖凡俱
J39nB450_p0490b15║敲；會得如斯，勿問正邪都打。頂門豁開，此是立命安
J39nB450_p0490b16║身；腦後知非，莫擬抽釘拔楔。青天白日，不使說神說
J39nB450_p0490b17║鬼；綠水青山，須要還了飯錢。咄！」
J39nB450_p0490b18║機緣
J39nB450_p0490b19║姜元恒居士喫茶次，師云：「居士還茶錢也未？」云：「還也。」
J39nB450_p0490b20║師云：「作麼生還？」士擬議，師云：「一文兩文黑，三文四文
J39nB450_p0490b21║黃。」
J39nB450_p0490b22║畢少宇居士問：「六門緊閉，不知向何門而出？」師云：「拶。」
J39nB450_p0490b23║士云：「不會。」師云：「春色滿園關不住，一枝紅杏出墻來。」
J39nB450_p0490b24║僧問：「燈籠即露柱時若何？」師云：「覷著即瞎。」進云：「不覷
J39nB450_p0490b25║著時又作麼生？」師云：「當面蹉過。」
J39nB450_p0490b26║靈峰參師，問云：「主人何在？」師瞠著眼看。進云：「看後何
J39nB450_p0490b27║如？」師云：「月籠丹桂遠，星拱北辰高。」峰無語。師云：「將謂
J39nB450_p0490b28║將謂，原來原來。」
J39nB450_p0490b29║僧問：「如何是蟠龍境？」師云：「雲歸碧嶂留煙壑。」進云：「如
J39nB450_p0490b30║何是蟠龍意？」師云：「雨歇丹丘醉日霞。」
J39nB450_p0490c01║西竺法姪問：「諸方談禪說道，不似我在荊棘林中打
J39nB450_p0490c02║坐。」師云：「十方俱坐斷，正是出頭人。」進云：「某甲怎敢？」師
J39nB450_p0490c03║云：「切莫退縮。」進云：「恩大難酬。」師云：「請坐喫茶。」竺禮拜。
J39nB450_p0490c04║寒光座主問：「世尊陞座，文殊拍椎，為復是神通妙用？
J39nB450_p0490c05║為復是法爾如然？」師云：「打鼓弄琵琶，還他一會家。」僧
J39nB450_p0490c06║禮拜，師云：「只恐不是玉。」
J39nB450_p0490c07║僧問：「適來和尚教參活句，莫參死句。如何是活句？」師
J39nB450_p0490c08║云：「雲在嶺頭閑不徹，水流澗下太忙生。」僧拂袖歸位，
J39nB450_p0490c09║師云：「月似彎弓，少雨多風。」
J39nB450_p0490c10║僧問：「七尺烏藤釣巨鰲，未審透網金鱗作麼生釣？」師
J39nB450_p0490c11║云：「負命者上鉤。」進云：「不犯清波意自殊。」師云：「猶有龍
J39nB450_p0490c12║門在。」僧便喝，師便打。
J39nB450_p0490c13║僧問：「靈雲見桃花悟道，意作麼生？」師云：「富嫌千口少。」
J39nB450_p0490c14║進云：「玄沙為甚麼不肯？」師云：「貧恨一身多。」
J39nB450_p0490c15║僧問：「獅子未出窟時如何？」師云：「高枕石頭眠。」進云：「獅
J39nB450_p0490c16║子已出窟時何如？」師云：「孰敢當陽？」
J39nB450_p0490c17║僧問：「如何是法身佛？」師云：「百草頭上無邊春，信手拈
J39nB450_p0490c18║來用得真。」進云：「如何是報身佛？」師云：「不是飛衣滾摺
J39nB450_p0490c19║看，安知頂上髻螺旋？」進云：「如何是化身佛？」師云：「昨夜
J39nB450_p0490c20║乘龍天上去，今朝跨鳳日邊來。」僧禮拜，師便打。
J39nB450_p0490c21║文公旦文學拈一尾魚問云：「這箇還說得話麼？」師云：
J39nB450_p0490c22║「說得。」士云：「說箇甚麼話？」師云：「禹門三汲浪，平地一聲
J39nB450_p0490c23║雷。」士踴躍而退。
J39nB450_p0490c24║僧問：「雪覆千山，因甚孤峰不白？」師云：「別是一乾坤。」僧
J39nB450_p0490c25║無語，師便打。
J39nB450_p0490c26║王心田居士問：「如何是萬法歸一？」師云：「人間寒暑不
J39nB450_p0490c27║能侵。」士云：「不會。」師云：「直下薦取。」
J39nB450_p0490c28║僧問：「昔有一僧朝見宋帝主，主問：『住在何處？』僧云：『住
J39nB450_p0490c29║在臥雲菴。』主云：『臥雲深處不朝天，如何來見寡人？』僧
J39nB450_p0490c30║無語，乞和尚答一句。」師云：「垂鉤四海，只釣獰龍；格外
J39nB450_p0491a01║玄機，為尋知己。」
J39nB450_p0491a02║僧問：「如何是四時行，百物生？」師云：「天左旋，地右轉。」
J39nB450_p0491a03║僧問：「若人識得心，大地無寸土。是甚麼境界？」師云：「即
J39nB450_p0491a04║今現有山河大地，且道無寸土在甚麼處？」僧無語，師
J39nB450_p0491a05║指云：「山河天眼裏，世界法身中。」
J39nB450_p0491a06║僧問：「如何是春？」師云：「日暖牛眠芳草地。」進云：「如何是
J39nB450_p0491a07║夏？」師云：「風和魚戲白蓮池。」進云：「如何是秋？」師云：「籬邊
J39nB450_p0491a08║菊燦金鋪地。」進云：「如何是冬？」師云：「屋角梅開玉滿枝。」
J39nB450_p0491a09║進云：「春夏秋冬蒙指示，向上一著事如何？」師云：「千聖
J39nB450_p0491a10║齊立下風。」
J39nB450_p0491a11║僧問：「學人一事，三賢莫測，十地難明，和尚識也未？」師
J39nB450_p0491a12║云：「日長添一線。」進云：「大地無遷易，何言有舊新？」師云：
J39nB450_p0491a13║「切莫釘樁搖櫓。」進云：「無新無舊時如何？」師云：「世尊不
J39nB450_p0491a14║出世，老僧不涅槃。」
J39nB450_p0491a15║法語
J39nB450_p0491a16║示中華天隱法嗣
J39nB450_p0491a17║達磨東來，只為接上根利智，以續佛祖慧命，而傳至
J39nB450_p0491a18║於六代。曹溪以下，而門庭五煥，昌隆派遠。惟我天童
J39nB450_p0491a19║師翁，以棒喝盛行，而傳於吾師破山老人，宗風遍大
J39nB450_p0491a20║地，手眼迥不同。所以老僧傳至於爾輩，權衡佛祖正
J39nB450_p0491a21║印，以印方來衲僧頂門。具金剛眼者，方可兩手分付，
J39nB450_p0491a22║以續臨濟宗枝，不惟佛恩祖恩都報畢也。此囑。
J39nB450_p0491a23║示大岐圖徙後堂
J39nB450_p0491a24║修己教人，誠在於信，信而能誠，何愁不教？然當世之
J39nB450_p0491a25║時，先以誠實為本、仁義為先，方顯大道之信於時也。
J39nB450_p0491a26║且古今修己教人者以多，而不知自己推誠為本，苟
J39nB450_p0491a27║若知本，則天下之人盡化為聖賢之輩也。羡子早歲
J39nB450_p0491a28║來參，觀爾動靜不群、體格不凡，深有衲僧氣概，不畏
J39nB450_p0491a29║風霜險阻之中，向此真操實履之地，而情性昂然，所
J39nB450_p0491a30║以諸方收拾不住。詣老僧門下，每常痛加惡辣鉗鎚，
J39nB450_p0491b01║久經鍛煉，而心如鐵石、志若堅剛，不被塵緣境跡之
J39nB450_p0491b02║所惑，則誠實之念果不爽也。弁將家訓以傳於爾，倘
J39nB450_p0491b03║後異日出世，報佛祖深恩，始知老僧一片實心為人
J39nB450_p0491b04║切也。汝當善自護持，囑囑。
J39nB450_p0491b05║示英哲禪人
J39nB450_p0491b06║學道參禪，本無兩樣，原是一個道理，而人向此不會，
J39nB450_p0491b07║故曰：參是何人？學是何物？於此擊破關頭，便得終身
J39nB450_p0491b08║受用。今虎丘英哲禪人，妙年大志，氣骨不凡，久歷大
J39nB450_p0491b09║鞴，爐中鎔煉，始得礦盡金出，不比瓶盤釵釧，朝夕廢
J39nB450_p0491b10║寢忘餐，灰頭土面，不愛紛華，只貴漆桶脫略，八面玲
J39nB450_p0491b11║瓏，與佛祖遞相傳持，代彰法化，以報師恩祖恩，終不
J39nB450_p0491b12║被今時風味惑轉腳跟，只欲盡力操持實履，可為當
J39nB450_p0491b13║家種草也。
J39nB450_p0491b14║示皎月法孫
J39nB450_p0491b15║近來禪和子多愛偷安避懶，那有道心支持料理，為
J39nB450_p0491b16║法忘軀，維持祖道，二十年、三十年不改初志，如楊岐
J39nB450_p0491b17║祖翁侍慈明而終身不懈也，是以千古稱之為法門
J39nB450_p0491b18║之模範也。今吾孫皎月者，心如藻鑑，志若冰霜，佐吾
J39nB450_p0491b19║徒大冶席中，親操實履，一肩擔荷，勞其筋骨，餓其肌
J39nB450_p0491b20║腑，不畏餐松飲雪，冒雨衝風，調和大眾，輔唱宗乘，匡
J39nB450_p0491b21║揚祖令，莫大利益，謂上哲下賢而為實心學也。至於
J39nB450_p0491b22║本分受用，可向十二時中一一究研，久久不退道心，
J39nB450_p0491b23║便與文殊、普賢同一智行、同一受用，切莫容易放過，
J39nB450_p0491b24║任是庭前柏子、月下瑤琴，好境界、好消息，取之不得，
J39nB450_p0491b25║捨之不得，不可得中恁麼得也。老僧特書數字，以襄
J39nB450_p0491b26║汝志。此示。
J39nB450_p0491b27║付偈
J39nB450_p0491b28║付大冶道況禪人
J39nB450_p0491b29║靈機一喝迅如雷，慧劍單提遍九垓，臨濟家風親看
J39nB450_p0491b30║破，法幢隨建接方來。
J39nB450_p0491c01║付香谷道傳禪人
J39nB450_p0491c02║一時把住瞎驢腳，生按牛頭讓老僧，此是拈花的的
J39nB450_p0491c03║意，一燈相繼百千燈。
J39nB450_p0491c04║付天如道高禪人
J39nB450_p0491c05║昔日瞿曇正法眼，如今喚作破沙盆，驢年擔子親擔
J39nB450_p0491c06║荷，耀祖光宗啟後昆。
J39nB450_p0491c07║付伯符道盛禪人
J39nB450_p0491c08║當年臨濟一枝箭，百步穿揚疾如電，付與操弓善者
J39nB450_p0491c09║持，逢場射透寶王殿。
J39nB450_p0491c10║付耳毒道泰禪人
J39nB450_p0491c11║獅子窟中獅子子，當陽哮吼漫周遮，雄威大展機輪
J39nB450_p0491c12║捷，踞向峰頭露爪牙。
J39nB450_p0491c13║付天吼道廓禪人
J39nB450_p0491c14║十載殷勤侍我容，一條拄杖起吾宗，雖然一句簾前
J39nB450_p0491c15║語，萬古流通獅子峰。
J39nB450_p0491c16║付禪木性亮禪人
J39nB450_p0491c17║依前撞入瞎驢胎，驀地回頭正眼開，惟有老僧分外
J39nB450_p0491c18║別，相傳歸去舞三臺。
J39nB450_p0491c19║付慧目道見禪人
J39nB450_p0491c20║祖師心印鐵牛機，印轉之時得意歸，珍重水邊林下
J39nB450_p0491c21║去，他年舉步疾如飛。
J39nB450_p0491c22║付天隱道崇禪人
J39nB450_p0491c23║五葉花開到處香，東風遞出日偏長，老僧囑在朱樓
J39nB450_p0491c24║面，四海人聞盡善揚。
J39nB450_p0491c25║付天湖正印禪人
J39nB450_p0491c26║曹溪脈脈振嘉猷，正眼從茲觸處周，坐斷聖凡雜別
J39nB450_p0491c27║路，一毫端上現瓊樓。
J39nB450_p0491c28║付穎秀真悟禪人
J39nB450_p0491c29║少室安心至此時，全彰大用許誰知？拈來拂子親相
J39nB450_p0491c30║莂，到處弘揚第一機。
J39nB450_p0492a01║付天近道徹禪人
J39nB450_p0492a02║當年墜石在黃梅，了了分明不用猜，珍重古人親切
J39nB450_p0492a03║處，殷勤不負爾徒來。
J39nB450_p0492a04║付天眼道悟禪人
J39nB450_p0492a05║紅爐點雪化無疑，一句靈機下口時，洞達其中關捩
J39nB450_p0492a06║子，高提祖印任施為。
J39nB450_p0492a07║付天語佛懷禪人
J39nB450_p0492a08║覺樹花開不計年，香風時拂遍三千，靈山一會儼然
J39nB450_p0492a09║在，直下承當正法傳。
J39nB450_p0492a10║付鹿苑道付禪人
J39nB450_p0492a11║三玄三要任分張，囑付闍黎建法幢，此去打開多寶
J39nB450_p0492a12║藏，拈來處處更興揚。
J39nB450_p0492a13║付槐鶯道俊禪人
J39nB450_p0492a14║不是冤家不聚頭，相逢相見有來由，如今拈出曹溪
J39nB450_p0492a15║旨，付與垂機接上流。
J39nB450_p0492a16║付湘雲道淵禪人
J39nB450_p0492a17║橫拈一枝無孔笛，吹出陽春和得齊，一曲昇平超世
J39nB450_p0492a18║外，知音獨許有闍黎。
J39nB450_p0492a19║付博達道隆禪人
J39nB450_p0492a20║堂前雙桂一枝昌，蔭出千株不覆藏，拄地撐天分付
J39nB450_p0492a21║汝，年年花發遠傳香。
J39nB450_p0492a22║付天文道振禪人
J39nB450_p0492a23║諸佛以心而印心，慈雲以法而傳法，涅盤心法本如
J39nB450_p0492a24║如，了達空時無二法。
J39nB450_p0492a25║付空谷道澄禪人
J39nB450_p0492a26║西天東土何人補，濟北嘉聲傳亙古，今日老僧付一
J39nB450_p0492a27║枝，一花香遍乾坤普。
J39nB450_p0492a28║付靜明道徹禪人
J39nB450_p0492a29║林下多年養聖胎，幾經霜雪出塵埃，而今相付黃梅
J39nB450_p0492a30║印，撥轉人天正眼開。
J39nB450_p0492b01║付天璧道住禪人
J39nB450_p0492b02║如來禪透祖師禪，相遇老僧辨正偏，直待頂門開慧
J39nB450_p0492b03║眼，相傳祖道更綿綿。
J39nB450_p0492b04║付圖南道翮禪人
J39nB450_p0492b05║藏裏摩尼光皎潔，山河照破古人說，山僧指出甚分
J39nB450_p0492b06║明，剎剎塵塵俱照徹。
J39nB450_p0492b07║付古符德慧禪人
J39nB450_p0492b08║和盤托出鐵饅頭，喫著令人白汗流，本分衲僧多意
J39nB450_p0492b09║氣，超宗異目振徽猷。
J39nB450_p0492b10║付六鰲道明禪人
J39nB450_p0492b11║禾山打鼓令人聞，珍重當年超出群，又得知音能側
J39nB450_p0492b12║耳，七重關透海山雲。
J39nB450_p0492b13║付鹿鳴海瀛禪人
J39nB450_p0492b14║從苗辨地不尋常，萬別千差覿體彰，若遇金剛真種
J39nB450_p0492b15║子，應須潤澤令芬芳。
J39nB450_p0492b16║付木耶照靜禪人
J39nB450_p0492b17║滹沱一脈付兒曹，只要摩醯正眼高，異日超宗明大
J39nB450_p0492b18║用，方懸寶印鑑秋毫。
J39nB450_p0492b19║付省眉道嚴禪人
J39nB450_p0492b20║祖翁田地起家門，文契分明繼子孫，忽地一朝聲振
J39nB450_p0492b21║處，高提祖印化乾坤。
J39nB450_p0492b22║付徙符道林禪人
J39nB450_p0492b23║天產靈苗劫外芳，優曇現瑞普天香，山僧拈出親相
J39nB450_p0492b24║授，遞代流英祖道昌。
J39nB450_p0492b25║付圖徙照現禪人
J39nB450_p0492b26║棒喝交參密密綿，老僧心印印無偏，有時遇著夔龍
J39nB450_p0492b27║日，江北江南一任傳。
J39nB450_p0492b28║付南溟澄證禪人
J39nB450_p0492b29║一枝黃檗傳心印，世代淵流繼子孫，異日光前齊裕
J39nB450_p0492b30║後，相承處處報深恩。
J39nB450_p0492c01║付經濟道恒禪人
J39nB450_p0492c02║經緯真操得自宜，逢緣洪濟展綱維，祖師命脈親擔
J39nB450_p0492c03║荷，一任隨方化盛時。
J39nB450_p0492c04║付六一道奇禪人
J39nB450_p0492c05║庭前柏子顯宗綱，格外提撕為舉揚，頓徹威音那畔
J39nB450_p0492c06║事，千年古道任重光。
J39nB450_p0492c07║付慈蔭道覺禪人
J39nB450_p0492c08║一條白棒立綱宗，凡聖從教達本空，唯有渠農全意
J39nB450_p0492c09║氣，闡揚濟北古家風。
J39nB450_p0492c10║付聖符道越禪人
J39nB450_p0492c11║雪峰常輥木毬寒，爭似老僧眼界寬？付囑闍黎為大
J39nB450_p0492c12║用，流芳千古續心安。
J39nB450_p0492c13║付擊竹道贊禪人
J39nB450_p0492c14║妙體圓明離諸行，本來真性亦清淨，今將此箇平常
J39nB450_p0492c15║心，繼汝流傳佛祖命。
J39nB450_p0492c16║付繼初印尚禪人
J39nB450_p0492c17║相傳嫩桂永流芳，獨露靈根不覆藏，但得天風吹動
J39nB450_p0492c18║處，一枝能發久昌昌。
J39nB450_p0492c19║付菉藜覺甫禪人
J39nB450_p0492c20║昌隆祖脈播宗風，便是儂家法眼通，付與兒曹為慧
J39nB450_p0492c21║命，一枝天桂蓋乾中。
J39nB450_p0492c22║付佛眼道興禪人
J39nB450_p0492c23║深山久住學疏狂，道念如如此事彰，拄杖一條擔荷
J39nB450_p0492c24║去，家聲遠播永流芳。
J39nB450_p0492c25║付聖圖道行禪人
J39nB450_p0492c26║了知萬法本無垠，覿面相呈一句親，背觸交馳殺活
J39nB450_p0492c27║令，一條竹篦委當人。
J39nB450_p0492c28║付缽悟道穎禪人
J39nB450_p0492c29║醍醐上味幾人知，一滴纔沾更莫疑，從此打開無盡
J39nB450_p0492c30║藏，隨方應化在斯時。
J39nB450_p0493a01║付天說道脈禪人
J39nB450_p0493a02║老當益壯壓乾坤，幾度風塵入我門，此去弘開臨濟
J39nB450_p0493a03║旨，應須一棒一條痕。
J39nB450_p0493a04║付天聽道靜禪人
J39nB450_p0493a05║萬壽堂中分造化，等閑平地一聲雷，沖開碧浪連天
J39nB450_p0493a06║湧，奪得驪珠得意回。
J39nB450_p0493a07║付湘穎覺奇禪人
J39nB450_p0493a08║聯芳千古為傳奇，佛祖淵源奕奕輝，今日老僧親付
J39nB450_p0493a09║囑，人天從此盡歸依。
J39nB450_p0493a10║付槐蔭道純禪人
J39nB450_p0493a11║蒲團坐破悟心空，傑出叢林德可風，堪與總持同一
J39nB450_p0493a12║輩，清光高照玉樓中。
J39nB450_p0493a13║付靜空性明禪人
J39nB450_p0493a14║多年守道在山中，了無一法自融通，非色非聲原不
J39nB450_p0493a15║二，一輪光照古今同。
J39nB450_p0493a16║付天信道淵禪人
J39nB450_p0493a17║弘揚祖道在當人，悟徹心空傑出塵，志略凜然堪惠
J39nB450_p0493a18║濟，不妨隨處度迷津。
J39nB450_p0493a19║付心持覺空禪人
J39nB450_p0493a20║從來佛法付賢良，及第門中選佛場，豈但龍天推出
J39nB450_p0493a21║喜，一枝丹桂更榮昌。
J39nB450_p0493a22║付赤松道領禪人
J39nB450_p0493a23║黃龍昔日有三關，卻被闍黎笑破顏，信手拈來成大
J39nB450_p0493a24║用，宗風丕振利人天。
J39nB450_p0493a25║付大賢道同禪人
J39nB450_p0493a26║衣缽傳來是正傳，弘揚三要與三玄，主賓料揀同真
J39nB450_p0493a27║智，喝下承當有大賢。
J39nB450_p0493a28║付南圖道宣禪人
J39nB450_p0493a29║龍泉出匣孰當鋒，祖上門庭迥不同，付與闍黎傳後
J39nB450_p0493a30║裔，綿延千古播宗風。
J39nB450_p0493b01║付天機道通禪人
J39nB450_p0493b02║高懸毒鼓在當軒，擊動雷音遍大千，眼裏聞聲方得
J39nB450_p0493b03║妙，灼然契證祖師禪。
J39nB450_p0493b04║付素微道義禪人
J39nB450_p0493b05║白棒一條振祖綱，銅頭鐵額孰商量？攸攸千古嘉聲
J39nB450_p0493b06║遠，隨處弘揚法道光。
J39nB450_p0493b07║付覺先道明譚居士
J39nB450_p0493b08║當年鄂國豈如公，善識機宜佛祖風，今日相傳山海
J39nB450_p0493b09║重，高標迥出萬人中。
J39nB450_p0493b10║付天存道勳李居士
J39nB450_p0493b11║八十老翁入大場，誠然已是狀元郎，今朝佛法來相
J39nB450_p0493b12║付，不止題名雁塔香。
J39nB450_p0493b13║付天暹道樂陳居士
J39nB450_p0493b14║陳操昔日與君同，妙用全彰到處通，棒喝交參臨濟
J39nB450_p0493b15║旨，嘉聲千古立宗風。
J39nB450_p0493b16║付天祿道福張居士
J39nB450_p0493b17║佛法傳來繼爾曹，多生種就慧眼高，一花五葉超今
J39nB450_p0493b18║古，便是香山出俊豪。
J39nB450_p0493b19║傳天瞿道傳禪人
J39nB450_p0493b20║汾陽示眾有三訣，突出機輪如電掣，信手拈來不詢
J39nB450_p0493b21║私，特囑英靈任施設。
J39nB450_p0493b22║
J39nB450_p0493b23║
J39nB450_p0493b24║　　　（嗣法門人道脈，敬刊
J39nB450_p0493b25║　　本師和尚語錄第六卷。
J39nB450_p0493b26║　　康熙戊辰蒲月，　貴陽黔靈山弘福寺識。）
J39nB450_p0493b27║
J39nB450_p0493b28║
J39nB450_p0493b29║
J39nB450_p0493b30║敏樹禪師語錄卷第六終