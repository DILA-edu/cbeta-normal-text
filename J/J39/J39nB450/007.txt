J39nB450_p0493c01║敏樹禪師語錄卷第七
J39nB450_p0493c02║嗣法門人　道崇編　道領錄
J39nB450_p0493c03║頌古
J39nB450_p0493c04║釋迦牟尼世尊初降生一手指天一手指地周
J39nB450_p0493c05║行七步目顧四方云天上天下惟吾獨尊　後
J39nB450_p0493c06║雲門云我當時若見一棒打殺與狗子喫貴圖
J39nB450_p0493c07║天下太平　瑯琊云可謂將此深心奉塵剎是
J39nB450_p0493c08║則名為報佛恩。
J39nB450_p0493c09║王宮纔降便英豪天上人間意氣高休向人前誇伎
J39nB450_p0493c10║倆衲僧棒下命難逃。
J39nB450_p0493c11║世尊初於臘月八日明星出時忽云奇哉一切
J39nB450_p0493c12║眾生具有如來智慧德相但以妄相執著不能
J39nB450_p0493c13║證得。
J39nB450_p0493c14║六載辛勤雪嶺頭無端打失一雙眸泥牛海底朝金
J39nB450_p0493c15║闕木馬雲中踢繡毬。
J39nB450_p0493c16║世尊一日陞座大眾纔集定文殊白槌云諦觀
J39nB450_p0493c17║法王法法王法如是世尊便下座。
J39nB450_p0493c18║瞿曇正欲顯家風格外全提見聖功不是文殊輕漏
J39nB450_p0493c19║泄幾乎令下鬧匆匆。
J39nB450_p0493c20║西天初祖摩訶迦葉尊者見世尊在靈山會上
J39nB450_p0493c21║拈起一杖華以青蓮目普示大眾百萬聖賢惟
J39nB450_p0493c22║迦葉破顏微笑世尊乃曰吾有正法眼藏涅槃
J39nB450_p0493c23║妙心實相無相微妙解脫法門付囑於汝汝當
J39nB450_p0493c24║護持流通無令斷絕。
J39nB450_p0493c25║靈山拈起一枝花金色頭陀老作家忍俊不禁舒一
J39nB450_p0493c26║笑至今天下事如麻。
J39nB450_p0493c27║賓頭盧尊者赴阿育王宮大會王行香次作禮
J39nB450_p0493c28║問曰承聞尊者親見佛來是不者以手策起眉
J39nB450_p0493c29║毛曰會麼王曰不會者曰阿耨達池龍王請佛
J39nB450_p0493c30║齋吾是時亦預其數。
J39nB450_p0494a01║尊者當時親見佛眉毛策起有來由至今阿耨達池
J39nB450_p0494a02║水流入人間潤九洲。
J39nB450_p0494a03║殃崛摩羅既出家為沙門因持缽入城至一長
J39nB450_p0494a04║者家值其產難子母未分長者云瞿曇弟子汝
J39nB450_p0494a05║為至聖當有何法能免產難殃崛曰我乍入道
J39nB450_p0494a06║未知此法當去問佛卻來相報遽返白佛具陳
J39nB450_p0494a07║上事佛告曰汝速去說我自從賢聖法來未曾
J39nB450_p0494a08║殺生殃崛往告其婦人聞之當時分免母子平
J39nB450_p0494a09║安。
J39nB450_p0494a10║孤鴻飛過岳陽樓影墜江潭天下秋驚得月中丹桂
J39nB450_p0494a11║落高山不動水長流。
J39nB450_p0494a12║傅大士一日披衲頂冠靸履朝見梁武帝帝問
J39nB450_p0494a13║是僧邪士以手指冠帝云是道邪士以手指靸
J39nB450_p0494a14║履帝云是俗邪士以手指衲衣。
J39nB450_p0494a15║頂冠披衲著儒履三度問來三度指頗奈梁王眼未
J39nB450_p0494a16║開鷓鴣啼在深花裏。
J39nB450_p0494a17║楞嚴經佛問阿難若能轉物即同如來。
J39nB450_p0494a18║東勝神洲未打鼓腳尖踢起須彌舞若能轉物即如
J39nB450_p0494a19║來便是豐干騎猛虎。
J39nB450_p0494a20║楞嚴經七處徵心。
J39nB450_p0494a21║尪嬴瘦骨遇仙鍼海上奇方用最親一顆靈丹消毒
J39nB450_p0494a22║後縱然萬病盡回春。
J39nB450_p0494a23║楞嚴經八還辯見。
J39nB450_p0494a24║還得不還是甚麼江村夜夜明漁火垂楊隔岸弄春
J39nB450_p0494a25║莎莫待歸來閒打坐有也苦哉難陀無也苦哉難陀
J39nB450_p0494a26║一聲羌笛關山月只為因風鳴玉珂。
J39nB450_p0494a27║法華經惟此一事實餘二則非真。
J39nB450_p0494a28║江湖浪跡作生涯一旦蕭條轉見差財散人危何處
J39nB450_p0494a29║是滿船空載月歸家。
J39nB450_p0494a30║法華經假使滿世間皆如舍利弗盡思共度量
J39nB450_p0494b01║不能測佛智。
J39nB450_p0494b02║愁腸撥盡不如無豈是人貧智短乎昨夜荷葉池裏
J39nB450_p0494b03║看玉樓誰繫月明珠。
J39nB450_p0494b04║登樓擬步白雲收腳下無私到地頭會得腰纏十萬
J39nB450_p0494b05║貫何須騎鶴上楊州。
J39nB450_p0494b06║楞嚴經水光童子。
J39nB450_p0494b07║無端坐破水晶宮邀月推窗豈漏風不是幼童投瓦
J39nB450_p0494b08║礫焉知及第悟心空。
J39nB450_p0494b09║迦葉因阿難問世尊傳金襴外別傳何物迦葉
J39nB450_p0494b10║召阿難難應諾迦葉日倒卻門前剎竿著。
J39nB450_p0494b11║金襴之外復何傳報道門前倒剎竿金鎖玉關渾掣
J39nB450_p0494b12║斷一團明月逼人寒。
J39nB450_p0494b13║二十四祖師子尊者因罽賓國王秉劍於前曰
J39nB450_p0494b14║師得蘊空不祖曰已得蘊空曰離生死不祖曰
J39nB450_p0494b15║已離生死曰既離生死可施我頭祖曰身非我
J39nB450_p0494b16║有何吝於頭王即揮刃斷尊者首涌白乳高數
J39nB450_p0494b17║尺王之右臂旋亦墮地。
J39nB450_p0494b18║白雲明月正悠悠忽被清風雲自收雲自收兮風自
J39nB450_p0494b19║息唯留明月照滄洲。
J39nB450_p0494b20║東土初祖菩提達磨大師即西土二十八祖初
J39nB450_p0494b21║至金陵見梁武帝帝問曰如何是聖諦第一義
J39nB450_p0494b22║師曰廓然無聖曰對朕者誰師曰不識帝不領
J39nB450_p0494b23║悟師遂折蘆渡江至魏後帝舉問誌公公曰陛
J39nB450_p0494b24║下識此人不曰不識誌曰此是觀音大士傳佛
J39nB450_p0494b25║心印曰當遣使詔之誌曰莫道陛下詔盍國人
J39nB450_p0494b26║去它亦不回。
J39nB450_p0494b27║開旗展陣到金陵聖諦廓然戰不勝撥轉旗鏘歸魏
J39nB450_p0494b28║地徒然梁主再來徵。
J39nB450_p0494b29║達磨大師自梁涉魏至洛陽少林面壁而坐經
J39nB450_p0494b30║於九年方得二祖傳法。
J39nB450_p0494c01║雪裏優曇劫外春靈枝毓秀自森森分明不假東風
J39nB450_p0494c02║力五葉花開香至今。
J39nB450_p0494c03║六祖慧能大師本姓盧家貧賣薪養母因往五
J39nB450_p0494c04║祖求法祖曰汝自何來曰嶺南祖曰欲須何事
J39nB450_p0494c05║曰唯求作佛祖曰嶺南人無佛性若為得佛曰
J39nB450_p0494c06║人即有南北佛性豈然祖知是異人乃訶曰著
J39nB450_p0494c07║槽廠去遂禮足而退便入碓坊服勞於杵曰之
J39nB450_p0494c08║間因五祖示眾索偈欲付衣法堂中上座神秀
J39nB450_p0494c09║大師呈偈曰身是菩提樹心如明鏡臺時時勤
J39nB450_p0494c10║拂拭莫遣有塵埃師和偈曰菩提本無樹心鏡
J39nB450_p0494c11║亦非臺本來無一物何假拂塵埃祖默而識之
J39nB450_p0494c12║夜呼入室密示心宗法眼傳付衣缽令渡江過
J39nB450_p0494c13║大庾嶺南歸曹溪開東山法門。
J39nB450_p0494c14║七百叢中傑出奇本來無物便相宜三更月下傳衣
J39nB450_p0494c15║缽法振東山千古垂。
J39nB450_p0494c16║讓和尚居南嶽時馬祖住傳法院常日坐禪師
J39nB450_p0494c17║知是法器往問曰大德坐禪圖什麼曰圖作佛
J39nB450_p0494c18║師一日乃取一磚於彼菴前磨曰磨此何為師
J39nB450_p0494c19║曰磨作鏡曰磨磚豈得成鏡師曰坐禪豈得成
J39nB450_p0494c20║佛曰如何即是師曰如人駕車車若不行打車
J39nB450_p0494c21║即是打牛即是於是悟旨於言下遂印心傳法
J39nB450_p0494c22║符西祖讖馬駒踏殺天下人之語南宗闡於江
J39nB450_p0494c23║西。
J39nB450_p0494c24║坐禪圖佛磨磚作鏡逐惡隨邪相席打令。
J39nB450_p0494c25║馬祖一日陞堂百丈收卻面前席祖便下座。
J39nB450_p0494c26║馬祖陞堂百丈卷席石火電光轟天霹靂一陣春風
J39nB450_p0494c27║驀地來巖前擺落花狼藉。
J39nB450_p0494c28║秀州華亭船子德誠禪師印心於藥山與道吾
J39nB450_p0494c29║雲巖為交洎離藥山謂同志曰予率性疏野唯
J39nB450_p0494c30║好山水他後知我所止遇伶俐座主指一人來
J39nB450_p0495a01║遂分推至華亭泛一小舟隨緣度日吾後到京
J39nB450_p0495a02║口遇夾山上堂僧問如何是法身曰法身無相
J39nB450_p0495a03║曰如何是法眼曰法眼無瑕吾失笑山下座請
J39nB450_p0495a04║問某甲抵對這僧話必有不是致令失笑望不
J39nB450_p0495a05║吝慈悲吾曰和尚一等出世未有師在山曰甚
J39nB450_p0495a06║處不是曰某甲終不說請往華亭船子處去山
J39nB450_p0495a07║曰此人如何曰此人上無片瓦下無卓錐若去
J39nB450_p0495a08║須易服而往山乃散眾直造華亭船子纔見便
J39nB450_p0495a09║問大德住甚麼寺山曰寺即不住住即不似師
J39nB450_p0495a10║曰不似似箇甚麼山曰不是目前法師曰甚處
J39nB450_p0495a11║學得來山曰非耳目之所到師曰一句合頭語
J39nB450_p0495a12║萬劫繫驢橛師又問垂絲千尺意在深潭離鉤
J39nB450_p0495a13║三寸子何不道山擬開口被師一橈打落水中
J39nB450_p0495a14║山纔上船師又曰道道山擬開口師便打山豁
J39nB450_p0495a15║然大悟乃點頭三下師曰竿頭絲線從君弄不
J39nB450_p0495a16║犯清波意自殊山遂問拋綸擲釣師意如何師
J39nB450_p0495a17║曰絲懸綠水浮定有無之意山曰語帶玄而無
J39nB450_p0495a18║路舌頭談而不談師曰釣盡江波錦鱗始遇山
J39nB450_p0495a19║乃掩耳師曰如是如是。
J39nB450_p0495a20║煙簑浪裏暗垂鉤釣得金鱗漫點頭撥轉孤舟歸到
J39nB450_p0495a21║岸蘆花深處樂悠悠。
J39nB450_p0495a22║百丈每上堂有一老人常隨眾聽法眾退唯老
J39nB450_p0495a23║人不退師問汝何人也曰吾非人也於過去迦
J39nB450_p0495a24║葉佛時曾住此山因學人問大修行人還落因
J39nB450_p0495a25║果也無某甲對曰不落因果遂五百生墮野狐
J39nB450_p0495a26║身今請和尚代一轉語貴脫野狐身師曰汝問
J39nB450_p0495a27║乃問大修行人還落因果也無師曰不昧因果
J39nB450_p0495a28║老人於言下大悟作禮曰某甲已脫野狐身住
J39nB450_p0495a29║在山後敢乞依亡僧事例師令維那白椎告眾
J39nB450_p0495a30║食後送亡僧眾驚異食後師領眾至山後巖下
J39nB450_p0495b01║以杖挑出一死野狐乃依法火葬師至晚上堂
J39nB450_p0495b02║舉前因緣黃檗便問古人錯祗對一轉語五百
J39nB450_p0495b03║生墮野狐身轉轉不錯合作箇什麼師曰近前
J39nB450_p0495b04║來與汝道檗近前與師一掌師拍手笑曰將謂
J39nB450_p0495b05║胡鬚赤更有赤鬚胡。
J39nB450_p0495b06║初爻變動泰來由否去謀成禍事休五百生前何昧
J39nB450_p0495b07║落三千劫外廓然周寒巖貴脫埋荒草覓火全終到
J39nB450_p0495b08║白頭莫笑晚回醒大夢黃鶯啼出曉春幽。
J39nB450_p0495b09║百丈因一女哭上法堂師曰作甚麼女曰父母
J39nB450_p0495b10║俱喪請和尚選日師曰明日來一時埋卻。
J39nB450_p0495b11║平地風波哭上堂孤身獨恨死爺娘來朝一夥都埋
J39nB450_p0495b12║卻免得時人亂度量。
J39nB450_p0495b13║南泉因東西兩堂各爭貓兒師遇之白眾曰道
J39nB450_p0495b14║得即救取貓兒道不得即斬卻也眾無對師便
J39nB450_p0495b15║斬之趙州自外歸師舉前語示之州乃脫草履
J39nB450_p0495b16║安頭上而出師曰汝適來若在即救得貓兒也。
J39nB450_p0495b17║兩堂雲水鼓風波頗奈南泉不放過寶劍揮時全正
J39nB450_p0495b18║令狸奴擲下定干戈。
J39nB450_p0495b19║南泉示眾曰王老師自小養一頭水牯牛擬向
J39nB450_p0495b20║溪東牧不免食他國王水草向溪西牧亦不免
J39nB450_p0495b21║食他國王水草如今不免隨分納些些總不見
J39nB450_p0495b22║得。
J39nB450_p0495b23║昔日南泉水牯牛幾回喫草幾回頭鞭繩日日勞心
J39nB450_p0495b24║苦牧子時時解放收博飯種田超地藏高眠飽食任
J39nB450_p0495b25║優游綠楊天際來朝晚滿院池塘不計秋。
J39nB450_p0495b26║頭角崢嶸露地牛溪東牧盡與西丘年來喫著國王
J39nB450_p0495b27║草信步騰騰得自由。
J39nB450_p0495b28║澧州藥山惟儼禪師辭馬祖返石頭一日在石
J39nB450_p0495b29║上坐次頭問曰汝在這裏作麼師曰一切不為
J39nB450_p0495b30║曰恁麼即閒坐也師曰若閒坐即為也曰汝道
J39nB450_p0495c01║不為且不為箇什麼曰千聖亦不識頭以偈讚
J39nB450_p0495c02║曰從來共住不知名任運相將秪麼行自古上
J39nB450_p0495c03║賢猶不識造次凡流豈可明。
J39nB450_p0495c04║閒坐不為一物忘休將舌上起鋒鋩風雲靜壤明秋
J39nB450_p0495c05║際任運相將豈可量。
J39nB450_p0495c06║藥山久不陞堂院主白云大眾久思和尚示誨
J39nB450_p0495c07║師云打鐘著眾纔集師便下座歸方丈主隨後
J39nB450_p0495c08║問曰和尚既許為大眾說法為甚麼一言不措
J39nB450_p0495c09║師曰經有經師論有論師爭怪得老僧。
J39nB450_p0495c10║風來雲退露寒山幽鳥慇勤誰解關格外真機殊得
J39nB450_p0495c11║妙任他流水自潺潺。
J39nB450_p0495c12║丹霞於慧林寺遇天寒取木佛燒火向院主訶
J39nB450_p0495c13║曰何得燒我木佛師以杖子撥灰曰吾燒取舍
J39nB450_p0495c14║利曰木佛何有舍利師曰既無舍利更取兩尊
J39nB450_p0495c15║燒主自後眉鬚墮落。
J39nB450_p0495c16║天寒苔鎖冷荒宮平地無波起浪風木佛燒來圖自
J39nB450_p0495c17║煖累他院主兩眉空。
J39nB450_p0495c18║趙州因僧問萬法歸一一歸何所師曰老僧在
J39nB450_p0495c19║青州作得一領布衫重七觔。
J39nB450_p0495c20║八十趙州箇老翁七觔衫子太玲瓏可憐當日無禪
J39nB450_p0495c21║客直至於今落下風裸其體也寒毛卓豎著其身也
J39nB450_p0495c22║鍼線可通咄不是匆匆草草看綿綿一段細微功莫
J39nB450_p0495c23║輕忽用無窮張騫誤入斗牛宮。
J39nB450_p0495c24║趙州一日問南泉曰知有底人向甚麼處去泉
J39nB450_p0495c25║曰山前檀越家作一頭水牯牛去師曰謝師指
J39nB450_p0495c26║示泉曰昨夜三更月到窗。
J39nB450_p0495c27║父子不傳真妙訣故將異類強分張相酬尚是如何
J39nB450_p0495c28║說昨夜三更月到窗。
J39nB450_p0495c29║趙州因僧遊五臺問一婆子曰臺山路向甚麼
J39nB450_p0495c30║處去婆曰驀直去僧便去婆曰好箇師僧又恁
J39nB450_p0496a01║麼去後有僧舉似師師曰待我去勘過明日師
J39nB450_p0496a02║便去問臺山路向甚麼處去婆曰驀直去師便
J39nB450_p0496a03║去婆曰好箇師僧又恁麼去師歸院謂僧曰臺
J39nB450_p0496a04║山婆子為汝勘破了也。
J39nB450_p0496a05║三家村裏老婆子便慣逢人道甚麼毒口終成赤壁
J39nB450_p0496a06║害頑心轉處白雲過芒鞋踏遍高山闊藜杖還須隔
J39nB450_p0496a07║海多不是趙州親看破長年只在作妖魔。
J39nB450_p0496a08║趙州因僧問狗子還有佛性也無師曰無曰上
J39nB450_p0496a09║至諸佛下至螻蟻皆有佛性狗子為甚麼卻無
J39nB450_p0496a10║師曰為伊有業識性在　又問狗子還有佛性
J39nB450_p0496a11║也無師曰有曰既有為什麼入這皮袋裏來師
J39nB450_p0496a12║曰知而故犯。
J39nB450_p0496a13║兩頭坐斷話誰難迸出頂門眼界寬鐵壁銀山都粉
J39nB450_p0496a14║碎龍光直射斗牛寒。
J39nB450_p0496a15║趙州問一婆子甚麼處去曰偷趙州筍去師曰
J39nB450_p0496a16║忽遇趙州又作麼生婆便與一掌師休去。
J39nB450_p0496a17║天生伎倆絕顢頇驗賊誰能弓不彎一掌老婆心太
J39nB450_p0496a18║歹低頭仍入玉門關且莫關月上巫峰十二山。
J39nB450_p0496a19║趙州因一秀才云和尚是古佛師曰秀才是新
J39nB450_p0496a20║如來。
J39nB450_p0496a21║江南寫出無窮畫春到人間難定價留與東風作樣
J39nB450_p0496a22║看眼光爍破四天下。
J39nB450_p0496a23║普化一日同臨濟赴施主家齋濟問毛吞巨海
J39nB450_p0496a24║芥納須彌為復是神通妙用為復法爾如然師
J39nB450_p0496a25║遂踢倒飯床濟云太麤生師云這裏什麼所在
J39nB450_p0496a26║說麤說細濟休去次日又同赴一施主家齋濟
J39nB450_p0496a27║問今日供養何似昨日師又踢倒飯床濟云太
J39nB450_p0496a28║麤生師云瞎漢佛法說甚麼麤細濟乃吐舌。
J39nB450_p0496a29║二虎爭雄勢莫休拳來腳去便相投踢翻香積誰能
J39nB450_p0496a30║委楚水吳山一色秋。
J39nB450_p0496b01║普化初將示滅乃入市謂人曰乞我一箇直裰
J39nB450_p0496b02║人與披襖或與布裘皆不受振鐸而去臨濟令
J39nB450_p0496b03║人送與一棺師笑曰臨濟廝兒饒舌便受之乃
J39nB450_p0496b04║辭眾曰普化明日去東門死也郡人相率送出
J39nB450_p0496b05║城師厲聲曰今日葬不合青烏明日南門遷化
J39nB450_p0496b06║人亦隨之又曰明日出西門方吉人出漸稀出
J39nB450_p0496b07║已還返人意稍怠第四日自擎棺出北門外振
J39nB450_p0496b08║鐸入棺而逝郡人奔走出城揭棺視之已不見
J39nB450_p0496b09║唯聞空中鐸聲漸遠莫測其由。
J39nB450_p0496b10║花街柳市巧乖張木鐸誰知築碎亡明日搖鈴回首
J39nB450_p0496b11║處鸞膠怎得斷弦長。
J39nB450_p0496b12║臨濟出世後唯以棒喝示徒凡見僧入門便喝。
J39nB450_p0496b13║濟北家風垂萬古逢人便發千鈞弩一輪杲日照當
J39nB450_p0496b14║空獅子遊行不擇虎。
J39nB450_p0496b15║臨濟示眾曰汝等諸人赤肉團上有一無位真
J39nB450_p0496b16║人常向諸人面門出入汝若不識但問老僧時
J39nB450_p0496b17║有僧問如何是無位真人師便打云無位真人
J39nB450_p0496b18║是什麼乾屎橛。
J39nB450_p0496b19║山眉月面體全彰春暖花開撲鼻香百艸頭邊堪著
J39nB450_p0496b20║眼明明遍界不曾藏。
J39nB450_p0496b21║婺州金華俱胝和尚初住菴時有尼頂笠攜錫
J39nB450_p0496b22║遶師三匝曰道得即下笠子如是三問師皆無
J39nB450_p0496b23║對尼便去師曰日勢稍晚何不且住尼曰道得
J39nB450_p0496b24║即住師又無對尼去後師歎曰我雖處丈夫之
J39nB450_p0496b25║形而無丈夫之器不如棄菴往諸方參尋知識
J39nB450_p0496b26║去其夜山神告曰不須離此將有肉身菩薩來
J39nB450_p0496b27║為汝說法逾旬果天龍和尚到師迎禮具陳前
J39nB450_p0496b28║事龍豎一指示之師大悟自此凡學者參問師
J39nB450_p0496b29║惟舉一指無別提唱將順世謂眾曰吾得天龍
J39nB450_p0496b30║一指頭禪一生用不盡言訖示滅。
J39nB450_p0496c01║當日入門一指頭人來豎起便相酬臨終還道無窮
J39nB450_p0496c02║盡大丈夫兒得自由。
J39nB450_p0496c03║德山一日飯遲托缽下堂時雪峰作飯頭見便
J39nB450_p0496c04║云這老漢鐘未鳴鼓未響托缽向什麼處去師
J39nB450_p0496c05║便歸方丈峰舉似巖頭頭曰大小德山未會末
J39nB450_p0496c06║後句師聞令侍者喚來問汝不肯老僧那頭密
J39nB450_p0496c07║啟其意師乃休去至明日陞堂果與尋常不同
J39nB450_p0496c08║頭至僧堂前撫掌大笑曰且喜老漢會末後句
J39nB450_p0496c09║雖然如是只得三年師果三年而沒。
J39nB450_p0496c10║虎勢雄威越眾流牢關把斷便回頭藍田種玉也春
J39nB450_p0496c11║光遍暖錦水淘金也夜月垂鉤咦縱使鸞凰飛北關
J39nB450_p0496c12║還將龍馬過東丘桃源看誰繫舟原是五城十二樓。
J39nB450_p0496c13║九峰因石霜遷化眾請首座住持師時為侍者
J39nB450_p0496c14║白眾問首座曰先師道休去歇去冷啾啾去一
J39nB450_p0496c15║條白練去古廟香爐去一念萬年去明什麼邊
J39nB450_p0496c16║事會得即住持會不得不可首座對曰明一色
J39nB450_p0496c17║邊事師曰與麼則不會先師意在座曰但裝香
J39nB450_p0496c18║來香煙斷處若去得即會先師意若去不得即
J39nB450_p0496c19║不會師遂焚香香炷未斷座遂脫去師拊首座
J39nB450_p0496c20║背曰坐脫立亡即不無先師意未夢見在。
J39nB450_p0496c21║竿木隨身作戲場撥開芳草見鴛鴦誰知夜半隨鸞
J39nB450_p0496c22║去留得胡笳一調長。
J39nB450_p0496c23║巖頭值沙汰於鄂渚湖邊作渡子兩岸各挂一
J39nB450_p0496c24║板有人過渡打板一下師曰阿誰或曰要過那
J39nB450_p0496c25║邊去師乃舞棹迎之一日因一婆抱一孩兒來
J39nB450_p0496c26║乃曰呈橈舞棹即不問且道婆手中兒甚處得
J39nB450_p0496c27║來師便打婆曰婆生七子六箇不遇知音秪這
J39nB450_p0496c28║一箇也不消得便拋向水中。
J39nB450_p0496c29║兩岸呈橈盪小舟飄然接箇老丫頭知音不必孩兒
J39nB450_p0496c30║舉拋向煙波和水流。
J39nB450_p0497a01║鎮州寶壽第二世禪師開堂乃先寶壽遺囑三
J39nB450_p0497a02║聖為作請主開堂日師方陞座聖便推出一僧
J39nB450_p0497a03║師便打聖曰你恁麼為人非但瞎卻這僧眼瞎
J39nB450_p0497a04║卻鎮州一城人眼去在師擲下拄杖便下座歸
J39nB450_p0497a05║方丈。
J39nB450_p0497a06║雷門布鼓響當軒擊動魚龍躍廣寒瞎卻鎮州人眼
J39nB450_p0497a07║後至今北斗面南看。
J39nB450_p0497a08║雲門因僧問如何是佛師曰乾屎橛。
J39nB450_p0497a09║問佛答云乾屎橛拈來覿面真親切衲僧臭著鼻頭
J39nB450_p0497a10║酸不負當機吐出舌咦多少英靈都錯過不識虛空
J39nB450_p0497a11║迸出血不可說休漏泄子規啼在二三月。
J39nB450_p0497a12║汾陽示眾曰夫說法者須具十智同真若不具
J39nB450_p0497a13║十智同真邪真不辯緇素不分不能與人天為
J39nB450_p0497a14║眼目決斷是非如鳥非空而折翼如箭射的而
J39nB450_p0497a15║斷弦弦斷故射的不中翼折故空不能飛弦壯
J39nB450_p0497a16║翼牢空的俱澈作麼生是十智同真與諸上座
J39nB450_p0497a17║點出一同一質二同大事三總同參四同真志
J39nB450_p0497a18║五同遍普六同具足七同得失八同生殺九同
J39nB450_p0497a19║音吼十同得入又曰與甚麼人同得入與阿誰
J39nB450_p0497a20║同音吼作麼生是同生殺甚麼物同得失阿那
J39nB450_p0497a21║箇同具足是甚麼同遍普何人同真志孰能總
J39nB450_p0497a22║同參那箇同大事何物同一質有點得出底麼
J39nB450_p0497a23║點得出者不吝慈悲點不出來未有參學眼在
J39nB450_p0497a24║切須辯取要識是非面目見在。
J39nB450_p0497a25║陽春一曲滿江頭無限桃花逐水流到底宛然面目
J39nB450_p0497a26║在何須海上釣漁舟。
J39nB450_p0497a27║第一玄。
J39nB450_p0497a28║要津把斷路難通凡聖到來列下風霹靂一聲轟宇
J39nB450_p0497a29║宙衝開鐵鎖躍蒼龍。
J39nB450_p0497a30║第二玄。
J39nB450_p0497b01║懸壁光鋩露太阿殺人雖是定淆訛猶然六合遭塗
J39nB450_p0497b02║炭直教梵天血濺波。
J39nB450_p0497b03║第三玄。
J39nB450_p0497b04║治亂扶危理最明經綸大展任周行堂堂踏破潼關
J39nB450_p0497b05║路不動干戈見太平。
J39nB450_p0497b06║第一要。
J39nB450_p0497b07║全身鎧甲耀威風一片飛刀有大功來去縱橫塞帳
J39nB450_p0497b08║裏高懸金印漢門東。
J39nB450_p0497b09║第二要。
J39nB450_p0497b10║爆竹飛星一線流電光影裏暗垂鉤和雲釣出潛龍
J39nB450_p0497b11║骨駭得崑崙忙點頭。
J39nB450_p0497b12║第三要。
J39nB450_p0497b13║鐵蒺藜邊不帶沙奔流度刃滅歪邪渾然劃斷群魔
J39nB450_p0497b14║路盡是春風拂地花。
J39nB450_p0497b15║總頌。
J39nB450_p0497b16║三玄三要意何窮萬彙全彰個裏同直截根源總一
J39nB450_p0497b17║句禹門三月碧桃紅。
J39nB450_p0497b18║
J39nB450_p0497b19║
J39nB450_p0497b20║敏樹禪師語錄卷第七終
J39nB450_p0497b21║
J39nB450_p0497b22║
J39nB450_p0497b23║
J39nB450_p0497b24║　　　（嗣法門人道通敬刊
J39nB450_p0497b25║　　本師和尚語錄第七卷
J39nB450_p0497b26║　　康熙戊辰蒲月　貴陽黔靈山弘福寺識）