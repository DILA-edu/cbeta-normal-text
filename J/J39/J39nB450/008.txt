J39nB450_p0497c01║敏樹禪師語錄卷第八
J39nB450_p0497c02║嗣法門人　道崇編　道領錄
J39nB450_p0497c03║示偈
J39nB450_p0497c04║示眾
J39nB450_p0497c05║浮生大夢勿驕矜富貴功名有愛憎煩惱海中應自
J39nB450_p0497c06║度菩提岸上急須登歸根得旨宜真悟返本還源豈
J39nB450_p0497c07║在能絕學始知親切處頓超五教與三乘
J39nB450_p0497c08║四策
J39nB450_p0497c09║參禪參至貴勿使途中廢終日不還家何年得及第
J39nB450_p0497c10║光陰痛可惜佛法真難遇奮力行將去高人頭一地
J39nB450_p0497c11║其二
J39nB450_p0497c12║參禪參至道表裏須相照穩坐破蒲團掀翻生死竅
J39nB450_p0497c13║閻羅拘不得佛祖位中妙錫杖振空時龍吟並虎嘯
J39nB450_p0497c14║其三
J39nB450_p0497c15║參禪參至久氣質渾無有拄杖到頭來芒鞋踏地走
J39nB450_p0497c16║明珠衣裏藏照徹當人垢如此透玄關奮身終哮吼
J39nB450_p0497c17║其四
J39nB450_p0497c18║參禪參至德莫被諸緣惑正念現前時妄情自頓息
J39nB450_p0497c19║如舟到岸頭似水含明月如此用工夫管教即日剋
J39nB450_p0497c20║示尋源禪人
J39nB450_p0497c21║尋源不必問來由擬議之間更可求臨濟痛遭三頓
J39nB450_p0497c22║棒德山末後一機酬安心斷臂巖前悟踢指傷疼嶺
J39nB450_p0497c23║上休如是百川還海意長江終日向東流
J39nB450_p0497c24║示梅熟禪人
J39nB450_p0497c25║參禪貴在建奇功下手工夫莫放鬆此箇話頭如得
J39nB450_p0497c26║力從緣悟入豁然通疑情打破塵勞盡生死了時徹
J39nB450_p0497c27║底空若識老僧直截句禹門三月碧桃紅
J39nB450_p0497c28║示真空禪人
J39nB450_p0497c29║桃花洞口笑春天為愛無塵須坐禪莫逐金爐鉛汞
J39nB450_p0497c30║鼎休登玉閣指神仙蓬萊嶼闊人難望岱嶽峰高月
J39nB450_p0498a01║易圓若識本來真面目靈雲依舊話親傳
J39nB450_p0498a02║示大冶上座
J39nB450_p0498a03║大冶紅爐百煉金鉗錘不假自精純黃金自有黃金
J39nB450_p0498a04║價終不和沙賣與人
J39nB450_p0498a05║示天如上座
J39nB450_p0498a06║天將夫子下瑤京獨醒人間共此心不落宮商顰一
J39nB450_p0498a07║曲分明千古有知音
J39nB450_p0498a08║示天吼上座
J39nB450_p0498a09║吼出千巖果不疑眼睜睜地露雙眉威獰奪迅踞林
J39nB450_p0498a10║外便是西峰獅子兒
J39nB450_p0498a11║示伯符上座
J39nB450_p0498a12║撥艸瞻風詣上方知音何必細思量沒絃琴調無生
J39nB450_p0498a13║曲不比陽春韻更長
J39nB450_p0498a14║示天隱上座
J39nB450_p0498a15║雨笠雲瓢挂上峰昔年曾慕闡吾宗如今透徹祖師
J39nB450_p0498a16║意拄杖頭邊化活龍
J39nB450_p0498a17║示圖徙上座
J39nB450_p0498a18║石徑苔青伴占梅風霜不畏出塵埃丰姿獨占群芳
J39nB450_p0498a19║首傲盡清寒關雪開
J39nB450_p0498a20║示赤松上座
J39nB450_p0498a21║昔日劉侯隱赤松攸攸挺秀拂清風森森露滴千枝
J39nB450_p0498a22║翠大蔭光華宇宙中
J39nB450_p0498a23║示河北書記
J39nB450_p0498a24║絕學之間意識忘無心觸著便軒昂有時吞卻玄沙
J39nB450_p0498a25║虎踞向人天不可當
J39nB450_p0498a26║示二酉書記
J39nB450_p0498a27║二酉山前一卷書弘通三教正堪殊此中一點須親
J39nB450_p0498a28║證徹底原來半字無
J39nB450_p0498a29║示賢一侍者
J39nB450_p0498a30║聖門超出便為賢不落中間與兩邊識盡見離全體
J39nB450_p0498b01║露豁然處處總方圓
J39nB450_p0498b02║示不空禪人
J39nB450_p0498b03║不空空處是真空坐破蒲團一竅中忽地頂𩕳開正
J39nB450_p0498b04║眼金烏迸出海門東
J39nB450_p0498b05║示燒丹道士
J39nB450_p0498b06║終朝下手用工夫不識心空一物無悟得長生真妙
J39nB450_p0498b07║訣翻身踢倒鐵紅爐
J39nB450_p0498b08║示廓沖監院
J39nB450_p0498b09║監院從來獨爾勞叢林不受一系毫橫身赤骨元無
J39nB450_p0498b10║染始信闍黎智眼高
J39nB450_p0498b11║示明宗禪人
J39nB450_p0498b12║眼前錯過腳頭忙空把殘經誦兩行要會祖師的的
J39nB450_p0498b13║意頓息情塵體自彰
J39nB450_p0498b14║示三省禪人
J39nB450_p0498b15║陌上桃花今已開幾人錯過路頭來東風不許靈雲
J39nB450_p0498b16║笑只要禪人脫草鞋
J39nB450_p0498b17║示歸真禪人
J39nB450_p0498b18║洞隱當年倚石松風吹耳畔悟圓通如今粥飯成瓔
J39nB450_p0498b19║珞飽殺驢頭馬面農
J39nB450_p0498b20║示恒忠徒孫
J39nB450_p0498b21║常侍師前不憚勞風清月白便為高而今苦行非他
J39nB450_p0498b22║事要識當年吹布毛
J39nB450_p0498b23║示月省禪人
J39nB450_p0498b24║三心不住體如如坐破蒲團一物無夜靜寒雲渾自
J39nB450_p0498b25║散天邊迸出月輪孤
J39nB450_p0498b26║示心空禪人
J39nB450_p0498b27║覿面提持奮用工直須特地悟心空猛然躍出寒潭
J39nB450_p0498b28║裏死水分明化活龍
J39nB450_p0498b29║示際點禪人
J39nB450_p0498b30║不住城隍愛住山刀耕火種白雲間有時摸著祖師
J39nB450_p0498c01║鼻飽食高眠不等閒
J39nB450_p0498c02║示微雪禪人
J39nB450_p0498c03║鴻音千里寄傳書此日禪人知也無莫怪老僧情面
J39nB450_p0498c04║鐵喬松帶露滴珍珠
J39nB450_p0498c05║示一粒禪人
J39nB450_p0498c06║當爐不避火煙熏烈燄光中猛用心百煉銷鎔無渣
J39nB450_p0498c07║滓還丹一粒點成金
J39nB450_p0498c08║示心丹道士
J39nB450_p0498c09║蒲團坐破不為憨歷盡從前業海乾徹底掀翻都放
J39nB450_p0498c10║下方知般若有靈丹
J39nB450_p0498c11║示如山禪人
J39nB450_p0498c12║鶯啼二月正春天陌上堤楊鎖翠煙試問儂家曾薦
J39nB450_p0498c13║否祖師面目艸頭邊
J39nB450_p0498c14║示劉輝宇居士
J39nB450_p0498c15║佛種根源是爾培傾心仍不吝家財法幢已建功圓
J39nB450_p0498c16║滿不昧靈山授記來
J39nB450_p0498c17║示周鳳吾居士
J39nB450_p0498c18║前推石輥上高山步步相隨莫轉顏努力必須直到
J39nB450_p0498c19║頂方知成佛剎那間
J39nB450_p0498c20║示王光輝居士
J39nB450_p0498c21║紛然柳絮落寒山就裏渾忘方寸間徹後始知清夢
J39nB450_p0498c22║骨爛銀堆滿玉禪關
J39nB450_p0498c23║示精一禪者
J39nB450_p0498c24║經行蜀地不尋常紅日一輪覿體彰因與春風露面
J39nB450_p0498c25║目江城三月翫堤楊
J39nB450_p0498c26║示不浪禪人
J39nB450_p0498c27║湛水清清不浪波相逢不必問如何迴舟撥轉瀟湘
J39nB450_p0498c28║岸嘯月吟風唱棹歌
J39nB450_p0498c29║示玉常禪人
J39nB450_p0498c30║行行谷裏鳥啼來休指天台與五臺柳眼乍舒新面
J39nB450_p0499a01║目分明薦取莫空回
J39nB450_p0499a02║示直截禪人
J39nB450_p0499a03║摘葉尋枝汝不愛揮斤獨喜身輕快根源頓徹盡無
J39nB450_p0499a04║餘是則名為超物外
J39nB450_p0499a05║示命士
J39nB450_p0499a06║鐵筆無情盡剖開五行八字任安排就中一點難並
J39nB450_p0499a07║判不逐陰陽造化推
J39nB450_p0499a08║示素朴禪人
J39nB450_p0499a09║冒暑披炎特地來更無一字與人猜拈來便是茶條
J39nB450_p0499a10║杖點破頂門正眼開
J39nB450_p0499a11║示程道元居士
J39nB450_p0499a12║詩書讀盡理何窮貴在當人一句通轉得千重並百
J39nB450_p0499a13║匝鶯啼綠柳與花紅
J39nB450_p0499a14║示心田居士
J39nB450_p0499a15║拈起話頭問是誰只須牢把絕狐疑忽然打得疑團
J39nB450_p0499a16║碎便見從前舊面皮
J39nB450_p0499a17║示桃花菴主
J39nB450_p0499a18║高坐巖頭莫放空桃花溪裏笑春風等閑換卻娘生
J39nB450_p0499a19║面鼻孔軒昂處處通
J39nB450_p0499a20║示雨花禪人
J39nB450_p0499a21║山中纔見雨花新一種清奇不染塵帶露芬芳香遍
J39nB450_p0499a22║界風光無處不陽春
J39nB450_p0499a23║示四山禪人
J39nB450_p0499a24║四山光照紫溪中列列峰高迥不同會得威音那畔
J39nB450_p0499a25║事金烏原不隔西東
J39nB450_p0499a26║示玉祿禪人
J39nB450_p0499a27║一枕清高榻上眠更無塵夢自安然醒來惟有西山
J39nB450_p0499a28║月猶照玉人話未圓
J39nB450_p0499a29║示相如禪人
J39nB450_p0499a30║高山頂上結茅廬火種刀耕志可殊自性了然非別
J39nB450_p0499b01║意一輪明月在天衢
J39nB450_p0499b02║示柳上花居士
J39nB450_p0499b03║何山不帶夕陽斜指點鶯啼柳上花透脫根源無罣
J39nB450_p0499b04║礙莫疑春色在鄰家
J39nB450_p0499b05║示葦渡禪人
J39nB450_p0499b06║當年一葦渡煙波直至於今孰恁麼少室巖前曾立
J39nB450_p0499b07║雪現成風月莫蹉跎
J39nB450_p0499b08║示禪禪行者
J39nB450_p0499b09║禪禪禪勿廉纖水流歸大海月落不離天
J39nB450_p0499b10║示荷池禪人
J39nB450_p0499b11║疑情決了漫歸家滿目風光莫浪奢自得天真真受
J39nB450_p0499b12║用涅槃生死等空花
J39nB450_p0499b13║示西極禪者
J39nB450_p0499b14║拈起話頭如鐵橛逢渠直下自然徹掀翻迷悟地天
J39nB450_p0499b15║寬恰是紅爐飛片雪
J39nB450_p0499b16║示語莊禪人
J39nB450_p0499b17║肩囊負缽為尋師試問闍黎卻是誰驀地擔頭都折
J39nB450_p0499b18║斷雲山水月了無疑
J39nB450_p0499b19║示雲臺全真
J39nB450_p0499b20║獨坐雲臺已近天幾經磨煉學神仙如今不想飛身
J39nB450_p0499b21║去一顆靈丹養性田
J39nB450_p0499b22║示一可雉髮
J39nB450_p0499b23║割愛辭親喜出家孤峰頂上伴煙霞蒲團坐破天邊
J39nB450_p0499b24║月驀地心開般若花
J39nB450_p0499b25║示立雪禪人
J39nB450_p0499b26║覓心無處是心安斷臂嵒前立雪難直下一刀成兩
J39nB450_p0499b27║段令人千古骨毛寒
J39nB450_p0499b28║示煙波行者
J39nB450_p0499b29║為問漁翁事若何一生活計在煙波而今要學操舟
J39nB450_p0499b30║客須向華亭浪裏過
J39nB450_p0499c01║示拙木禪人
J39nB450_p0499c02║天地同根物一體春來花發故園裏杜鵑啼在月三
J39nB450_p0499c03║更幾箇聞聲醒徹耳
J39nB450_p0499c04║示指秋禪人
J39nB450_p0499c05║江南歷遍二三秋苦志蒲團得大休看破靈雲瞪眼
J39nB450_p0499c06║處青山不動水長流
J39nB450_p0499c07║示見如禪人
J39nB450_p0499c08║雲盡長空月正輝不留朕跡徹玄微若言親薦南泉
J39nB450_p0499c09║意猶落峰前第二機
J39nB450_p0499c10║示不疑禪人
J39nB450_p0499c11║絕見離言得解空芒鞋踏斷起清風自家一片閒田
J39nB450_p0499c12║地何必重來問祖翁
J39nB450_p0499c13║示法孫嵩月
J39nB450_p0499c14║即心即佛本安然包括三千及大千尊重祖翁親切
J39nB450_p0499c15║處不妨對爾又重宣
J39nB450_p0499c16║示譚相還居士
J39nB450_p0499c17║佛性俱同狗子無君心休執在冰壺一回透徹根源
J39nB450_p0499c18║後傑出當年陸大夫
J39nB450_p0499c19║示大乘禪人
J39nB450_p0499c20║枯木巖前冷似灰一塵不立絕安排凝然頓豁金剛
J39nB450_p0499c21║眼兔角龜毛不用栽
J39nB450_p0499c22║示典座繼光禪人
J39nB450_p0499c23║南泉昔日打廚鍋為問闍黎會也麼破笊篱中若薦
J39nB450_p0499c24║得長河任攪作酥酡
J39nB450_p0499c25║示靈源禪人
J39nB450_p0499c26║睿智聰明辯舌才謾將毒口向人開離微知見渾然
J39nB450_p0499c27║斷腦後分明便見腮
J39nB450_p0499c28║示觀心禪人
J39nB450_p0499c29║欲參向上祖師禪奮用工夫不可延打破無明生死
J39nB450_p0499c30║窟一輪杲日出當天
J39nB450_p0500a01║示香谷禪人
J39nB450_p0500a02║白雲芳草路漫漫不憚風塵萬里艱腳下無私輕點
J39nB450_p0500a03║破方纔透出趙州關
J39nB450_p0500a04║示文學胡玉尺居士
J39nB450_p0500a05║東籬花發憶陶潛驀遇高人來問禪不落語言文字
J39nB450_p0500a06║跡金風體露月輪圓
J39nB450_p0500a07║示文學胡君如居士
J39nB450_p0500a08║凜凜弘文氣相殊歸宗曾把過泥塗兩重公案君能
J39nB450_p0500a09║會月在長空照玉壺
J39nB450_p0500a10║雜著
J39nB450_p0500a11║復相國文鐵菴居士
J39nB450_p0500a12║春城忽睹鳳來儀必是皇家瑞應奇蜀道花開香萬
J39nB450_p0500a13║里楚山雲接石三芝傳燈見性張無盡佛法留心曾
J39nB450_p0500a14║叔遲閣下雄風真大雅壺漿不愧喜王師
J39nB450_p0500a15║過桃花潭
J39nB450_p0500a16║平源一路入潭中兩岸斜陽澹宕風日暖三春侵水
J39nB450_p0500a17║碧桃花十里映堤紅乘舟李白歸何處送酒汪淪款
J39nB450_p0500a18║乃通擬未尋賢真錯落不須隔水問漁翁
J39nB450_p0500a19║贈無邊禪人
J39nB450_p0500a20║六十翛然老比丘修行得力任優游清高不涉侯門
J39nB450_p0500a21║徑節操終居大澤丘青樹兩行空鳥道白雲一片籠
J39nB450_p0500a22║山幽寒潭夜月常為伴湛水蘆花一色秋
J39nB450_p0500a23║復定川侯李栗陽居士
J39nB450_p0500a24║鉞鎮威嚴靜蜀川名揚海宇越高賢封疆只看千旗
J39nB450_p0500a25║擁敵勝曾為萬將先掃蕩塵氛清社稷安名布澤上
J39nB450_p0500a26║凌煙關西平定留功蹟御殿飛泥指日遷
J39nB450_p0500a27║三元峰
J39nB450_p0500a28║群山硌硌拱星遙峙逼蒼穹值此高萬里無雲天一
J39nB450_p0500a29║色千松有日鳳雙毛文峰眼裏長添彩洗墨池中出
J39nB450_p0500a30║俊豪莫謂尼師文武道悠然突出遠塵囂
J39nB450_p0500b01║薄暮望
J39nB450_p0500b02║海山高望晚霞流一片孤城看未周幾處霜風吹鐵
J39nB450_p0500b03║笛一天星月照松丘寒梅帶雪花如玉艸閣生香醉
J39nB450_p0500b04║倚樓遠睹夜遊無限意何須特地上楊州
J39nB450_p0500b05║司馬瞿荒山居士過訪
J39nB450_p0500b06║洞閣曾經車馬過繡衣放下到巖阿龍團無煮蒿湯
J39nB450_p0500b07║待胡餅休嫌蕨粉多石趣苔生明擊竹日穿潭底照
J39nB450_p0500b08║維摩談心談到無心處撫笑梁王憶達磨
J39nB450_p0500b09║復御史郭還之居士
J39nB450_p0500b10║旅邸逢賢與俊英相承握手話無生佇看驄馬嘶芳
J39nB450_p0500b11║艸未識旌戈過蜀城聞道收功推妙策咸欽建蹟不
J39nB450_p0500b12║加兵何期再得同登眺可訝清談格外情
J39nB450_p0500b13║過武陵溪
J39nB450_p0500b14║尋源逕入武陵溪遙指蓬茆路不遠百谷松陰移日
J39nB450_p0500b15║影千林春色露花枝秦時富貴君何避晉國人家尚
J39nB450_p0500b16║未知物換星移曾幾度漁舟還問故園時
J39nB450_p0500b17║復侍御廖洄瀾居士
J39nB450_p0500b18║晴春何不過柴扉艸色青青映翠微嶺畔桃花堪溢
J39nB450_p0500b19║目雲生洞口待舒衣泉飛瀑布分廚供蕨採幽巖帶
J39nB450_p0500b20║露肥為報洄春深著意階前槐柳發清機
J39nB450_p0500b21║寓鐵鶴洞懷象崖法兄
J39nB450_p0500b22║雲山疊疊壯奇哉洞口桃花幾度開曠笑清風磨鐵
J39nB450_p0500b23║樹常窺明月照丹臺法門昔日端獅子祖道斯時有
J39nB450_p0500b24║象崖古曲一音相共和餘生落落得徘徊
J39nB450_p0500b25║擬桃源
J39nB450_p0500b26║罷釣溪邊盪小舟桃花流水漫悠悠棄榮天地無生
J39nB450_p0500b27║計惟適河山得自由萬頃煙波驚宇宙一鉤蘿月照
J39nB450_p0500b28║寒丘避秦高士知何處滿目春光在上頭
J39nB450_p0500b29║桃源村
J39nB450_p0500b30║不問仙蹤與故都桃源何處覓樵夫山通蜀上連三
J39nB450_p0500c01║峽水到人間去五湖兩兩漁舟橫古渡依依楊柳鎖
J39nB450_p0500c02║茆廬區區道是蓬萊境笑倒高陽一酒徒
J39nB450_p0500c03║山中偶韻
J39nB450_p0500c04║因僧問我祖師禪向道山居不計年瓦灶時煨三箇
J39nB450_p0500c05║芋荷衣自足一池蓮懸巖幾見春花雨明月長窺秋
J39nB450_p0500c06║水鮮茅屋不堪塵不到閒同幽鳥共談玄
J39nB450_p0500c07║白牛山
J39nB450_p0500c08║常把金繩拽不起幾經高臥在乾坤通身毛潤苔初
J39nB450_p0500c09║長遍體汗流雨洗痕香艸任隨餐飽足煙霞放曠懶
J39nB450_p0500c10║歸村梅花笛裏無心聽萬壑風雲一口吞
J39nB450_p0500c11║遊南川金佛山
J39nB450_p0500c12║古佛當年應跡來南川瑞靄曙光開奇峰一帶衝霄
J39nB450_p0500c13║漢錦水千尋湧翠堆峭壁霞粧金世界層巒霧擁玉
J39nB450_p0500c14║樓臺惟聞樹鳥清歌詠寂寂鐘聲醒客懷
J39nB450_p0500c15║贈隱木禪人
J39nB450_p0500c16║既愛幽棲結箇菴悠然得此興來觀泥牛啣月嫌天
J39nB450_p0500c17║窄木馬嘶風過嶺寬缽盛溪雲常自足杖探山色任
J39nB450_p0500c18║相歡爾今親見山僧面莫向隱居木石安
J39nB450_p0500c19║同相國呂東川居士遊大酉亭
J39nB450_p0500c20║閱盡江南亦未誇名園怎似酉亭佳危橋鎖住千尋
J39nB450_p0500c21║浪峽口橫開兩岸花八面樓觀山海日四門窗入晚
J39nB450_p0500c22║煙霞蓬萊浪苑何如此幸是同遊物正華
J39nB450_p0500c23║訪全子長隱士
J39nB450_p0500c24║為訪高人入翠岑滿園秋色薜蘿深松間鶴唳疑天
J39nB450_p0500c25║籟竹裏樵吟動客心石趣流泉飛白雪鳥啣山果出
J39nB450_p0500c26║青林常懷知己佳音妙月下重彈太古琴
J39nB450_p0500c27║贈內翰劉文季居士（別號醉和尚）
J39nB450_p0500c28║公今自稱醉和尚斗酒百篇滄海量或坐蒲團竹石
J39nB450_p0500c29║間或持竿釣煙波上閑耕自愛築茆廬笑傲雲山幽
J39nB450_p0500c30║景況不是風狂不是顛神通遊戲光明藏亦非羅漢
J39nB450_p0501a01║亦非真可與子瞻無兩樣佛印當時輕放過老僧今
J39nB450_p0501a02║日無情棒直下承當更不疑脫略胸中真坦蕩徹底
J39nB450_p0501a03║了無元字腳方能超出離諸相
J39nB450_p0501a04║
J39nB450_p0501a05║　　　（嗣法弟子道樂陳朗居士捐資敬刊
J39nB450_p0501a06║　　本師和尚語錄第八卷
J39nB450_p0501a07║　　康熙戊辰蒲月　貴陽黔靈山弘福寺識）
J39nB450_p0501a08║
J39nB450_p0501a09║
J39nB450_p0501a10║敏樹禪師語錄卷第八終