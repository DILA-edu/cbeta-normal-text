J39nB450_p0501b01║敏樹禪師語錄卷第九
J39nB450_p0501b02║嗣法門人　道崇編　道領錄
J39nB450_p0501b03║御史陳達可居士請題太平橋
J39nB450_p0501b04║峭壁連雲架，橫空跨海腰，千山環翠拱，一水接青霄。
J39nB450_p0501b05║獨許魚龍躍，惟觀鳥鵲朝，幸逢題柱客，今古仰英標。
J39nB450_p0501b06║過天機寺
J39nB450_p0501b07║傍嶺結禪窟，籬花插翠圍，雲來山有帽，霧去石無衣。
J39nB450_p0501b08║鳥語人聞籟，天香日應機，虹橋高萬丈，清梵遠微微。
J39nB450_p0501b09║過埜愚山房
J39nB450_p0501b10║登峰曉色開，曲徑任徘徊，曳杖隨山轉，奇雲入岫來。
J39nB450_p0501b11║林深聞犬吠，花落點莓苔，此景誰能及，溪鳴有辯才。
J39nB450_p0501b12║贈風埜道者
J39nB450_p0501b13║閒遊翫物華，景致在山家，翠滴穿巖雨，紅開幾樹花。
J39nB450_p0501b14║人遊湖上水，日照渡頭沙，了得浮生趣，禪風任可誇。
J39nB450_p0501b15║山行
J39nB450_p0501b16║松林堪獨步，曳杖撥雲煙，曉色開晴嶺，溪光接遠天。
J39nB450_p0501b17║玄猿抱子嘯，青鳥弄花妍，樂樂無窮意，誰能有此錢。
J39nB450_p0501b18║訪秦廣生居士書齋
J39nB450_p0501b19║久慕賢名重，扶笻特地來，臨江白日靜，幽徑碧桃開。
J39nB450_p0501b20║博古青眸爽，舒懷綠埜臺，三槐侵史潤，倩翠漫庭階。
J39nB450_p0501b21║送本師和尚之江安應期
J39nB450_p0501b22║棄輿上萬峰，策進馬蹄雄，葉落秋山露，花幽曉寺通。
J39nB450_p0501b23║雲侵香案濕，雨潤徑苔封，話久經行切，冰輪出碧空。
J39nB450_p0501b24║送侍御陳梅菴居士
J39nB450_p0501b25║疋馬晴川上，寒風度曉煙，轡絲輕遣路，鴻雁過長天。
J39nB450_p0501b26║野店欽賢宿，梅花對雪妍，仁風生殿閣，早謁聖明前。
J39nB450_p0501b27║江津送破雪法兄之渝城
J39nB450_p0501b28║離亭同握手，舉棹聽江聲，帆影巴山外，猿啼禹水生。
J39nB450_p0501b29║蜀花沾露潤，楚樹撼風清，回首雲千里，漫漫芳草情。
J39nB450_p0501b30║晚興
J39nB450_p0501c01║綠柳弄池萍，忽聞堤上鶯，窗明山月上，竹靜晚風輕。
J39nB450_p0501c02║夾道花成徑，遊亭少客行，坐來何所以，不覺又初更。
J39nB450_p0501c03║贈東華道者
J39nB450_p0501c04║何年傍石隈，竹徑曉雙開，日暖寒梅吐，雪消春水來。
J39nB450_p0501c05║庭前芳艸萃，屋後野雲堆，叉手長松下，清高絕點埃。
J39nB450_p0501c06║遊岑公洞
J39nB450_p0501c07║岑公高隱處，石澗湧寒泉，梅柳爭春日，雲霞接洞天。
J39nB450_p0501c08║江城開錦帳，海日挂珠簾，不為樵柯爛，何須說道原。
J39nB450_p0501c09║山中吟
J39nB450_p0501c10║竹隱幽棲地，白雲常自連，松鍼穿夜月，柳線鎖寒煙。
J39nB450_p0501c11║石老苔紋疊，山藏艸篆妍，四時風味別，水鳥共談玄。
J39nB450_p0501c12║其二
J39nB450_p0501c13║倦來無客至，獨步賞閑心，浥露花青眼，倩霞點翠林。
J39nB450_p0501c14║猿啼無孔笛，鳥噪沒弦琴，一段風光別，何人到此尋。
J39nB450_p0501c15║其三
J39nB450_p0501c16║漫遊山谷好，遠望江天渺，妙舞樹飛花，助歌山有鳥。
J39nB450_p0501c17║流泉逐野鷗，茅屋翠圍遶，偶爾夜忘歸，松門俗客少。
J39nB450_p0501c18║贈正卿余壽伯居士
J39nB450_p0501c19║高梁山裏出多賢，往往來參鐵橛禪，驀地一聲桃浪
J39nB450_p0501c20║暖，春風吹出雨花鮮。
J39nB450_p0501c21║候本師和尚夜泊錦江
J39nB450_p0501c22║慈航剛泊綠楊碕，漫詢師顏罄自違，不覺天心明月
J39nB450_p0501c23║上，清光斜照古漁磯。
J39nB450_p0501c24║同丈雪法弟遊白兔亭
J39nB450_p0501c25║偕遊亭畔鳥聲啼，桃李芳華嫩艸齊，格外真機渾漏
J39nB450_p0501c26║泄，莫惜春光一杖藜。
J39nB450_p0501c27║鳳衛侯牟章甫居士過訪
J39nB450_p0501c28║喜得高車詣翠微，草堂清話竟忘歸，若能當下知端
J39nB450_p0501c29║的，滿目青山第一機。
J39nB450_p0501c30║江春即事
J39nB450_p0502a01║亂石橫拈砌釣磯，翛然無事謝春暉，啣泥燕子相將
J39nB450_p0502a02║去，偏向幽庭弄翠飛。
J39nB450_p0502a03║緞子花
J39nB450_p0502a04║護惜山前一緞花，呼童結箇密蓬遮，風光不落嚴霜
J39nB450_p0502a05║節，留待春來吐錦霞。
J39nB450_p0502a06║過石徑山房
J39nB450_p0502a07║亂石堆中一徑迴，崎嶇連上碧山隈，白雲深處隨來
J39nB450_p0502a08║往，遙指柴門半掩開。
J39nB450_p0502a09║山行
J39nB450_p0502a10║翩翩獨步白雲頭，履破青青綠水流，無限落花鋪滿
J39nB450_p0502a11║徑，幾株煙樹擁山樓。
J39nB450_p0502a12║過玉仙橋
J39nB450_p0502a13║綠水溪邊接玉橋，仙人何得占名高？雲逵深處通車
J39nB450_p0502a14║馬，不礙風塵露一毫。
J39nB450_p0502a15║春日魏安城出翫
J39nB450_p0502a16║逢春漫步出街堤，四顧青山草木齊，無限花開煙樹
J39nB450_p0502a17║繞，紅紅白白滿城西。
J39nB450_p0502a18║贈文學謝玉壺居士
J39nB450_p0502a19║庭前露滴墨花香，半惹衣冠兩袖傍，擬是鳳池頭上
J39nB450_p0502a20║客，年年染翰侍君王。
J39nB450_p0502a21║雙河口
J39nB450_p0502a22║不用雙河口一張，靈文藏海盡宣揚，無情也解堪饒
J39nB450_p0502a23║舌，只此全機示大方。
J39nB450_p0502a24║過水口關
J39nB450_p0502a25║數里平原渡水溪，兩山相看與天齊，猿聲叫斷千巖
J39nB450_p0502a26║隔，但看游魚東復西。
J39nB450_p0502a27║贈振鐸禪人
J39nB450_p0502a28║振鐸街頭不計春，不妨垂手入紅塵，卸珍仍得重披
J39nB450_p0502a29║垢，直至於今第二人。
J39nB450_p0502a30║巖中桂
J39nB450_p0502b01║何年移下廣寒宮，不種王城種石中，幾度逢秋香襲
J39nB450_p0502b02║襲，依依垂影伴山翁。
J39nB450_p0502b03║三曲徑
J39nB450_p0502b04║深山曠野甚奇逢，幾曲雲環石徑通，峭壁倒懸花雨
J39nB450_p0502b05║滴，漫隨流水看潛龍。
J39nB450_p0502b06║亭中吟
J39nB450_p0502b07║綠陰深處小池塘，水面波紋漾碧窗，更有一般清意
J39nB450_p0502b08║味，荷花門外晚來香。
J39nB450_p0502b09║贈瑞光靜主
J39nB450_p0502b10║一瓢一衲隱山窩，淡飯黃虀且恁麼，倦到石床打箇
J39nB450_p0502b11║睡，只將此事謾吟哦。
J39nB450_p0502b12║復春元曾兩如居士
J39nB450_p0502b13║登高獨坐大雄峰，驀聽雲堂擊暮鐘，佇看鵬飛九萬
J39nB450_p0502b14║里，天池豈在化鶤中。
J39nB450_p0502b15║望農
J39nB450_p0502b16║驅牛耕轉白雲田，每見春庄事事先，兩手鉏開山腳
J39nB450_p0502b17║水，一蓑披盡隴頭煙。
J39nB450_p0502b18║贈古雲禪人
J39nB450_p0502b19║飯店開來接四流，濟人饑渴孰能酬？金牛老衲依然
J39nB450_p0502b20║在，滿眼桃花暗點頭。
J39nB450_p0502b21║窗前柳
J39nB450_p0502b22║柳影窗前斜水面，花陰漸長入杯池，年年相看渾無
J39nB450_p0502b23║厭，喜聽鶯啼上翠枝。
J39nB450_p0502b24║贈天根靜主
J39nB450_p0502b25║茅房獨住在林間，半是溪頭半是山，忽地一朝開正
J39nB450_p0502b26║眼，白雲終不掩柴關。
J39nB450_p0502b27║贈文學胡丹井居士
J39nB450_p0502b28║半是松門半是巖，石床斜挂月初來，幾迴山抱桃花
J39nB450_p0502b29║塢，獨許詩人道眼開。
J39nB450_p0502b30║贈譚懷省居士
J39nB450_p0502c01║我與同鄉共一處，君今已得青雲路，廣寒折得桂枝
J39nB450_p0502c02║來，慶與皇家成國柱。
J39nB450_p0502c03║贈文學王丹臺居士
J39nB450_p0502c04║春風吹入小塘池，正是桃紅柳綠時，月到天邊人已
J39nB450_p0502c05║靜，海棠深處子規啼。
J39nB450_p0502c06║贈南濱書記之楚
J39nB450_p0502c07║此行欲過楚城間，謾去湖心掬月還，轉向煙峰著眼
J39nB450_p0502c08║看，至今十二望巴山。
J39nB450_p0502c09║山居
J39nB450_p0502c10║尋幽覓得隱身窩，白璧巖前鳥賡歌，靜掃石床清盡
J39nB450_p0502c11║永，洞門高挂紫煙蘿。
J39nB450_p0502c12║其二
J39nB450_p0502c13║廛居何似我居山，茅房棲止兩三間，閒來兀坐青松
J39nB450_p0502c14║下，笑看白雲去復還。
J39nB450_p0502c15║其三
J39nB450_p0502c16║終朝無計活生涯，秪解林間步日斜，若問祖師的的
J39nB450_p0502c17║意，蓬茅軟壁夾籬花。
J39nB450_p0502c18║其四
J39nB450_p0502c19║安貧守道樂心田，破衲和雲枕石眠，自得山中真富
J39nB450_p0502c20║貴，不將黃葉止啼錢。
J39nB450_p0502c21║其五
J39nB450_p0502c22║三箇石頭支著鍋，清泉漫煮遣詩魔，柴門半掩無人
J39nB450_p0502c23║到，卻是鶗鶦報好歌。
J39nB450_p0502c24║其六
J39nB450_p0502c25║幽巖寂靜日偏長，半榻清風松竹涼，鳥啄花英落滿
J39nB450_p0502c26║地，累他蝴蝶暗尋香。
J39nB450_p0502c27║其七
J39nB450_p0502c28║卜得幽居遠市城，門無車馬自冰清，閒來掃葉供茶
J39nB450_p0502c29║灶，誰把葡萄架共撐。
J39nB450_p0502c30║其八
J39nB450_p0503a01║閑攜竹杖翫春山，遙點諸峰聳翠環，鳥語花香無限
J39nB450_p0503a02║意，幾人能踏上頭關？
J39nB450_p0503a03║其九
J39nB450_p0503a04║不耽詩癖愛青山，拾菌歸來鶴未還，一枕松風清午
J39nB450_p0503a05║夢，喜無塵事到人間。
J39nB450_p0503a06║其十
J39nB450_p0503a07║山翁活計在山隈，種了青松又種梅，放下钁頭明祖
J39nB450_p0503a08║意，熏風拂拂自南來。
J39nB450_p0503a09║贊
J39nB450_p0503a10║過江達磨
J39nB450_p0503a11║者箇老賊，面如生鐵，不遜梁王天子，便把蘆花踏折。
J39nB450_p0503a12║飄飄過江兮有本可據，翩翩獨立兮無法可說。咄！莫
J39nB450_p0503a13║道赤鬚鬍，更有鬍鬚赤。
J39nB450_p0503a14║古佛
J39nB450_p0503a15║一箇破布袋，終日人憎愛，打開無一物，放下觀自在。
J39nB450_p0503a16║走入街頭裏，不還酒錢債，喫著一肚皮，了然超法界。
J39nB450_p0503a17║阿呵呵！何必人前弄古怪？
J39nB450_p0503a18║疏
J39nB450_p0503a19║新建百丈禪院
J39nB450_p0503a20║墊之東有百丈山者，乃蜀渝之勝地也。然山之不啻
J39nB450_p0503a21║祗桓，而第有壯觀之概切，則朝霞晚煙盤結其上，而
J39nB450_p0503a22║怪石相參，一真可挽。聆其水鳥談玄，山花印心，就俗
J39nB450_p0503a23║其耳目者，亦有撫掌歌娛，則天心地膽發靈于是處，
J39nB450_p0503a24║故令松穿月落，若萬山之驟於不測之妙境者，而復
J39nB450_p0503a25║倍勝於鹿苑之初場也。是以月菴上人始具法眼，持
J39nB450_p0503a26║錫托缽，經遊踰地，恍然領悟，遂啟其檀度周李眾善，
J39nB450_p0503a27║同發隨喜心，共襄結搆，而禪有安也。則金人紺殿，復
J39nB450_p0503a28║何殊於漢氏蘭臺？即是當人安身命處的境界。會得
J39nB450_p0503a29║轉來，搬木運石，弄泥戲水，無非大事因由。善男子等
J39nB450_p0503a30║當生尊重想、生難遭想，慨思龐公將金帛沉於湘底，
J39nB450_p0503b01║而究此事想，第願大家齊出頭來，成就福果菩提，豈
J39nB450_p0503b02║不是諸波羅門真報佛恩，勿使眾善徒於談柄者哉？
J39nB450_p0503b03║修斷橋引
J39nB450_p0503b04║來江萬里，渡口為先。橋斷人疏，風高月冷。而況有停
J39nB450_p0503b05║車問津者，默默無言，乃見野水萍蹤，漁人罷釣，是何
J39nB450_p0503b06║意歟？豈不見傅大士有云：「空手把鋤頭，步行騎水牛。
J39nB450_p0503b07║人從橋上過，橋流水不流。」到者裏如斯會得，便不疑
J39nB450_p0503b08║橋斷路窮，別通消息。倘仁人君子下得一足，何妨信
J39nB450_p0503b09║步行，信口道，達磨來也，大好承當。苟或未然，時人只
J39nB450_p0503b10║看絲綸上，不見蘆花對蓼紅。
J39nB450_p0503b11║化經燈引
J39nB450_p0503b12║常轉如是經，百千萬億卷，皆從老僧拄杖頭邊拈出
J39nB450_p0503b13║一段真實受用，與人抽釘拔楔、打枷敲鎖，不被外物
J39nB450_p0503b14║搖動腳跟，穩穩當當，方知此經有如此靈驗。只要信
J39nB450_p0503b15║得及、把得定，行得一片善念，如靠一座銀山鐵壁相
J39nB450_p0503b16║似，不可半疑半信，謂是經沒有感應，終日誦、終日宣，
J39nB450_p0503b17║不見佛來放光、祖來證盟，一味只是魚響磬鳴，反不
J39nB450_p0503b18║如做些牛鬼神福，到也熱鬧一場，兩兩三三、活扯活
J39nB450_p0503b19║撕，煮得半生半熟，張搶一塊、李拖一方，何曾與人滅
J39nB450_p0503b20║罪消愆？正是雪上加霜、腦後著楔，自愚愚人迷昧不
J39nB450_p0503b21║了，如斯等見不過為口頭故。汝等從此洗心換腸，則
J39nB450_p0503b22║是佛子住此地，即是佛受用，然一燈而映千燈，決一
J39nB450_p0503b23║疑而了萬法，收因結果定不虛言，直指根源實從此
J39nB450_p0503b24║出。噫！半卷殘經收不得，時時常放大光明。
J39nB450_p0503b25║華嚴緣起
J39nB450_p0503b26║毘盧頂𩕳正眼不為最初而設，原與法界眾生而說
J39nB450_p0503b27║者，此直指人人常光現前、箇箇壁立萬仞固耶！奈何
J39nB450_p0503b28║細根穢器遠於斯道，未信本有一段光明，則片翳遮
J39nB450_p0503b29║睛、雙丸塞耳，固不知千丈盧舍那身受用，所以當面
J39nB450_p0503b30║蹉過、埋沒己靈者多也。故勞我地上大士只得旁通
J39nB450_p0503c01║一線，贊此希有之法，於無梯航處設梯航、非漸次中
J39nB450_p0503c02║言漸次，與後人作箇還家要路、歇腳法場，諦知入聖
J39nB450_p0503c03║超凡不假外求，全心是佛須從此入。善財參遍五十
J39nB450_p0503c04║三位知識，不覺拖泥帶水；彌勒彈指四五百條花柳
J39nB450_p0503c05║巷，早已許多葛藤。雖然如是，還有趙州八十猶行腳，
J39nB450_p0503c06║未曾與人漏泄。忽地裏玉祿禪人呈楮，索題華嚴緣
J39nB450_p0503c07║起，敘及方便原由，老僧不覺舌頭拖地，穿破毘盧鼻
J39nB450_p0503c08║孔、掀翻祖師舊案，令領袖元首柱石公併一會人鑠，
J39nB450_p0503c09║同入華藏玄門、共悟毘盧性海，方不負菩提場中孰
J39nB450_p0503c10║習未忘、於紅塵堆裏大作佛事，然後坐斷十方萬化
J39nB450_p0503c11║自如，佛及含情俱作善利云耳。
J39nB450_p0503c12║武陵閣疏
J39nB450_p0503c13║山之去司有數里，名曰楊大溝。四面雲煙，層巒萬仞。
J39nB450_p0503c14║翠流夾岸，長接大江。若天間之可出，林下之勝地。傍
J39nB450_p0503c15║有不造之橋，故爾天生。仍有常談之聲，必是泉口。不
J39nB450_p0503c16║啻仙苑再轉，想是靈鷲重興。一行行，武陵源路入蓬
J39nB450_p0503c17║茅；千條條，春浪禹門迎大覺。虎跡絕處錫常飛，龍生
J39nB450_p0503c18║有脈缽出現。勿論菴之巨細，只要得此住持，自然轉
J39nB450_p0503c19║物成如來，撥塵見佛剎也。此是大檀越羅公，具此般
J39nB450_p0503c20║若慧心，菩提果念。欲創其菴，不獨自樹與大菩薩悲
J39nB450_p0503c21║願同體。募一司，則一司人共成佛果。化一家，即一家
J39nB450_p0503c22║俱成善利。但凡打破慳囊，喜捨布施，則不枉來閻浮
J39nB450_p0503c23║打這一番筋斗，回光返照也。噫，夢醒醉生纔信得，剛
J39nB450_p0503c24║然又是白頭翁。
J39nB450_p0503c25║劉居士上幡求偈
J39nB450_p0503c26║一度風幡一度高，須當把手出波濤，移舟漫棹桃花
J39nB450_p0503c27║浪，喜看驪龍上碧霄。會也意氣相饒，不會也意氣相
J39nB450_p0503c28║饒。免教百尺竿頭作伎倆，九重殿上鳳來朝。
J39nB450_p0503c29║雲石沙彌乞三衣引
J39nB450_p0503c30║竹杖生風，艸鞋帶雪，乞化諸翁，有緣請結。成就三衣
J39nB450_p0504a01║兮世世福田，圓滿功德兮生生喜悅。呵呵！雪裏梅花
J39nB450_p0504a02║世罕逢，文殊處處太饒舌。且道饒舌箇甚麼？會得好，
J39nB450_p0504a03║衣裏明珠無價寶。
J39nB450_p0504a04║堂規
J39nB450_p0504a05║禪堂之設，原為陶鑄凡聖，聚集賢才之所，不是衣架
J39nB450_p0504a06║飯囊，苟求名聞，在此因循過日，聚首喧喧，必欲把這
J39nB450_p0504a07║生死一件大事貼在額頭上，如負人錢債相似。不可
J39nB450_p0504a08║今日也在禪堂中恁麼，明朝亦在蒲團上探討，必須
J39nB450_p0504a09║把這生死關透徹，直教當下大悟，方不枉來萬壽堂
J39nB450_p0504a10║裏起早睡晚，禮佛作課，循規蹈矩，次第行持。大家遵
J39nB450_p0504a11║崇馬祖、百丈之規，黃檗、臨濟之道，方可以化利天下，
J39nB450_p0504a12║人人超佛越祖，箇箇行棒行喝，負衝天意氣，用格外
J39nB450_p0504a13║提持，星馳電捲，玉轉珠回，實在於斯。凡有一應條款，
J39nB450_p0504a14║開列於後：
J39nB450_p0504a15║齋例
J39nB450_p0504a16║法行楚地，須仗此處方生；道化人天，實賴諸東弘護。
J39nB450_p0504a17║三餐茶飯，供我衲子行持；一席高談，都是利益有分。
J39nB450_p0504a18║功超十地，過於貧子七錢；果越三賢，倍勝窮女一飯。
J39nB450_p0504a19║偉哉難遇，不比黃葉止啼；妙有罕逢，何必白日化馬？
J39nB450_p0504a20║信得及來，人人快種福田；悟是法去，箇箇透徹慧命。
J39nB450_p0504a21║扇風扇火，自有老僧主持；添炭添煤，不無檀越資助。
J39nB450_p0504a22║請觀榜上，列名於後。
J39nB450_p0504a23║
J39nB450_p0504a24║
J39nB450_p0504a25║　　　（弘福嗣法門人道領，敬刊
J39nB450_p0504a26║　　本師和尚語錄第九卷。
J39nB450_p0504a27║　　康熙戊辰蒲月，　貴陽黔靈山弘福寺識。
J39nB450_p0504a28║　　　　　　　　　　西湖湯（振先敬鐫，　俊公拜書）。）
J39nB450_p0504a29║
J39nB450_p0504a30║敏樹禪師語錄卷第九終