J39nB451_p0509a01║序
J39nB451_p0509a02║少室壁觀婆羅門云：「行解相應，名之曰祖。」所以吾教
J39nB451_p0509a03║外別傳之旨，自拈瞬、破容、發軔、立雪、斷臂以還，如趙
J39nB451_p0509a04║簡子之寶符，藏于常山之上，代代可取也。苟非毋恤
J39nB451_p0509a05║之賢，其能若是乎？藉如我
J39nB451_p0509a06║黔靈赤翁大和尚者，脫白九峰，燈聯雙桂，茂年刻志
J39nB451_p0509a07║離塵，栖神澹泊，耕雲墾月，樂道忘憂。孰意名愈晦而
J39nB451_p0509a08║人知，用屢藏而世羨，已而問道之屐滿戶外矣。遂感
J39nB451_p0509a09║當道宰官之宏護，四民緇白之憧憧，不得已而一出
J39nB451_p0509a10║焉。歷主諸剎，輻輳方來，勤以誨物，儉以持身，循誘多
J39nB451_p0509a11║方，噓喣無既。兼思晚年欲矢脅不至席，以繼前烈，儻
J39nB451_p0509a12║非行解相應，其能利物不倦之若是也耶？其嗣法門
J39nB451_p0509a13║人乾御大師，與余有金蘭之誼，負笈相從，不憚間關，
J39nB451_p0509a14║千里重繭，齎其語錄，問序於余。余愧未識荊，盥讀至
J39nB451_p0509a15║再，曰：「嘻！斯殆常山之寶符耶？請付剞劂氏以廣傳諸，
J39nB451_p0509a16║其必有可取之毋恤矣。」是為序。時
J39nB451_p0509a17║康熙辛未皋月午日書於古渝州之西菂菴中
J39nB451_p0509a18║青城後學法秀寱堂槃譚撰
J39nB451_p0509a19║
J39nB451_p0509a20║
J39nB451_p0509a21║黔靈赤松禪師語錄序
J39nB451_p0509a22║嘗讀《清靜法行經》，而知古皇先生憫震旦之難化，先
J39nB451_p0509a23║命大迦葉、淨光、儒童諸聖賢教化東土，不待金人之
J39nB451_p0509a24║夢，而善與人同之心，早已廣被萬有矣。獨是其流日
J39nB451_p0509a25║遠，列戶分門，根器未優，遽承衣缽，而室羅筏城之宗
J39nB451_p0509a26║旨，遂爾杳不可追。此有識之士，所以每緘李充之口，
J39nB451_p0509a27║而閉涉正之目也。
J39nB451_p0509a28║赤松和尚生長錦水，韓氏望族，慕漢赤松子之為人，
J39nB451_p0509a29║遂亦仍其號焉。堅生平之苦行，破有漏之空花，得心
J39nB451_p0509a30║應手，徹底掀翻。敏公親印，破翁嫡孫，大展臨濟之祖
J39nB451_p0509b01║燈，樹起法門之赤幟，不特其惓惓誨人為善，且欲人
J39nB451_p0509b02║人同歸於至善，為心何若也？當其閉關數載，參悟上
J39nB451_p0509b03║乘，自覺之天良也。長篇短偈，陞堂入室，步步引人，覺
J39nB451_p0509b04║後之寶筏也。晚年該煉，四智虛朗，登座說法，普濟人
J39nB451_p0509b05║天，覺行之圓滿也。高臥黔靈，翛然獨遠，不求人之信
J39nB451_p0509b06║從，而信從彌眾。或以佛法相見，吾見其虛懷接引，宜
J39nB451_p0509b07║深者深，宜淺者淺，莫不迎機而導之者矣。有以世法
J39nB451_p0509b08║相見，吾見其霽色親人，可方則方，可圓則圓，莫不因
J39nB451_p0509b09║物而應之者矣。非有得於古皇大教之深心，烏能惓
J39nB451_p0509b10║惓焉誨人為善，又人人同歸於至善，若是其摯且篤
J39nB451_p0509b11║哉？師與余為方外交，已非一日，交之久而知之深，且
J39nB451_p0509b12║信其善與人同之量也，於是乎敘。
J39nB451_p0509b13║時
J39nB451_p0509b14║康熙二十年歲次癸亥桐月之吉石船釣叟殷弼夢
J39nB451_p0509b15║　臣氏頓首書於黔靈新松石上
J39nB451_p0509b16║
J39nB451_p0509b17║
J39nB451_p0509b18║
J39nB451_p0509b19║
J39nB451_p0509b20║
J39nB451_p0509b21║
J39nB451_p0509b22║
J39nB451_p0509b23║
J39nB451_p0509b24║
J39nB451_p0509b25║
J39nB451_p0509b26║
J39nB451_p0509b27║
J39nB451_p0509b28║
J39nB451_p0509b29║
J39nB451_p0509b30║
J39nB451_p0509c01║黔靈赤松領禪師語錄目次
J39nB451_p0509c02║序文（二）
J39nB451_p0509c03║卷一
J39nB451_p0509c04║上堂
J39nB451_p0509c05║卷二
J39nB451_p0509c06║上堂
J39nB451_p0509c07║小參
J39nB451_p0509c08║示眾
J39nB451_p0509c09║卷三
J39nB451_p0509c10║法語
J39nB451_p0509c11║拈頌
J39nB451_p0509c12║偈
J39nB451_p0509c13║雜著
J39nB451_p0509c14║卷四（▆序）
J39nB451_p0509c15║詩
J39nB451_p0509c16║卷五
J39nB451_p0509c17║書問
J39nB451_p0509c18║佛事
J39nB451_p0509c19║行實
J39nB451_p0509c20║目錄（終）
J39nB451_p0509c21║
J39nB451_p0509c22║
J39nB451_p0509c23║
J39nB451_p0509c24║
J39nB451_p0509c25║
J39nB451_p0509c26║
J39nB451_p0509c27║
J39nB451_p0509c28║
J39nB451_p0509c29║
J39nB451_p0509c30║
J39nB451_p0510a01║黔靈赤松領禪師語錄卷第一
J39nB451_p0510a02║門人寂源錄
J39nB451_p0510a03║住貴陽府壽世禪院語錄
J39nB451_p0510a04║康熙丁未，師在白雲，受閫臺張公諱光煥請，於正月
J39nB451_p0510a05║廿日入院。
J39nB451_p0510a06║山門。「白雲深處來，浩浩紅塵裏，立孤峻門庭，豎法
J39nB451_p0510a07║幢宗旨。」便入。
J39nB451_p0510a08║佛殿。「八十種好，三十二相，瞻之仰之，萬古榜樣。」便
J39nB451_p0510a09║拜。
J39nB451_p0510a10║據室：「者個舖席是令人九轉還丹底所在，今日領
J39nB451_p0510a11║上座到此，未免曲隨條例去也。」豎拂子，云：「壽世無多
J39nB451_p0510a12║心地藥，單單只用死貓頭。」便起。即日眾請
J39nB451_p0510a13║上堂。拈疏云：「某本深居巖穴，木食艸衣，卻被大福德
J39nB451_p0510a14║人用者符子賺出。」遂遞與維那云：「也要大家知。」法座，
J39nB451_p0510a15║云：「法空為座，吉祥艸敷，大開青白眼，直踏須彌盧。」便
J39nB451_p0510a16║陞。拈香祝
J39nB451_p0510a17║聖畢，末後拈香云：「此瓣香，冤頭債主一晤歡欣，洗髓
J39nB451_p0510a18║伐毛，幾經煆煉，爇向爐中，供養夔門萬縣慈雲堂上
J39nB451_p0510a19║傳臨濟正宗第三十二世本師敏樹大和尚，用酹法
J39nB451_p0510a20║乳之恩。」斂衣就座。上首白椎云：「法筵龍象眾，當觀第
J39nB451_p0510a21║一義。」師卓杖云：「諦聽諦聽，今當說摩訶衍法。」又卓杖
J39nB451_p0510a22║云：「還有解聽者麼？請出相見。」問：「昨日白雲，今朝壽世，
J39nB451_p0510a23║且道是同是別？」師云：「分身兩處看。」進云：「宰官臨筵，請
J39nB451_p0510a24║師登座，以何法示？」師云：「沾衣杏花雨，吹面楊柳風。」進
J39nB451_p0510a25║云：「可謂風雲聚會，虎驟龍驤。」師云：「千里同風水乳和。」
J39nB451_p0510a26║乃云：「杖笠隨身，滿谷白雲關不住；蒲鞋著腳，沿途芳
J39nB451_p0510a27║草襯人來。總只為步步踏著實地，節節透出玄源，所
J39nB451_p0510a28║以入此保社，賓主歷然，不惜醜拙，只得將從前撞著
J39nB451_p0510a29║個無面孔老人分付底無義味事對眾舉揚。」遂豎拂
J39nB451_p0510a30║子云：「大眾看看，此是無義味事。」良久，垂下拂子云：「會
J39nB451_p0510b01║取好。」（謝辭不錄。）復舉：「真淨和尚居山，初有不出世言，後受
J39nB451_p0510b02║洞山請，過訪香城順和尚，以偈戲曰：『諸葛昔年稱隱
J39nB451_p0510b03║者，茅廬堅請出山來，松花若也沾春力，根在深巖也
J39nB451_p0510b04║著開。』今日領上座也有一偈：久盡寒灰枯木材，春風
J39nB451_p0510b05║吹醒轉青來，惜花猶恐沾塵事，幾次遮欄處處開。」結
J39nB451_p0510b06║椎下座。
J39nB451_p0510b07║師於己酉夏掩關，至壬子秋千日期畢，遇撫軍曹公、
J39nB451_p0510b08║司道鎮臺、文武宰官居士，造法衣法被，請出關。
J39nB451_p0510b09║結制，上堂。問：「和尚出關即且置，如何是關中主？」師云：
J39nB451_p0510b10║「無角鐵牛眠少室。」僧以袖拂一拂，師云：「也是蚊子上
J39nB451_p0510b11║鐵牛。」乃卓拄杖，云：「說玄、說玅，藥之作病；用棒、用喝，病
J39nB451_p0510b12║之作藥。一道平沉，本無高下，但有穿鑿，未免禍生。所
J39nB451_p0510b13║以，世尊未下天宮，說法已竟；未出母胎，度人已畢。四
J39nB451_p0510b14║十九年一段婆心，無非見病下藥，惟恐法久成弊。摩
J39nB451_p0510b15║竭掩室作獅子吼，令人透此消息，直證無功用行，末
J39nB451_p0510b16║上多子塔前兩手分付。至達磨初來此土，九年面壁，
J39nB451_p0510b17║覓無功用人兩手分付。今日不肖遠孫謬叨祖蔭，守
J39nB451_p0510b18║分掩室，亦得此無功用法待無功用人。所以，祖師道：
J39nB451_p0510b19║『多言多慮，轉不相應；絕言絕慮，無處不通。不是琉璃
J39nB451_p0510b20║瓶，難盛獅子乳。』今日領上座則不然。」以杖擊香案，云：
J39nB451_p0510b21║「打破琉璃瓶，迸出獅乳味，宗風幸未衰，吾道起臨濟。
J39nB451_p0510b22║臨濟之道已啟，不知可有繼宗風者麼？」以杖作擔勢，
J39nB451_p0510b23║顧左右，云：「若無，領上座自承當去也。」便下座。
J39nB451_p0510b24║剃髮，李淨道、黎淨願居士請上堂。「雲窩幾載學癡愚，
J39nB451_p0510b25║兩鬢髼鬆懶剪除，今日寸絲無礙處，翻身直上法王
J39nB451_p0510b26║居。」顧左右云：「如何是寸絲無礙句？」良久，舉拂子云：「若
J39nB451_p0510b27║道拂子無礙，耳聞眼見錯過多矣；若道拂子有礙，放
J39nB451_p0510b28║下拈來通身由我。且道：不有不無畢竟如何？諸仁者！
J39nB451_p0510b29║向深深行履處急會寸絲無礙，若得寸絲無礙，踏毘
J39nB451_p0510b30║盧頂𩕳有分。」復舉：「肅宗問忠國師：『如何是無諍三昧？』
J39nB451_p0510c01║師云：『檀越向毘盧頂上行』。國師此語仔細看來，人人
J39nB451_p0510c02║只解貪高，不肯放下。何故？不見祖師道：『震旦國中無
J39nB451_p0510c03║別路，要假兒孫腳下行。』」下座。
J39nB451_p0510c04║糧憲慈觀陳善人請上堂。士問：「弟子護關三載，請問
J39nB451_p0510c05║關內事如何？」師云：「灰心及第。」進云：「關外事如何？」師云：
J39nB451_p0510c06║「聖王有道，野老謳歌。」乃云：「為因出世緣，隨事立賓主，
J39nB451_p0510c07║不落套頭禪，養成戴角虎。諸仁者！珍重腳跟行，中途
J39nB451_p0510c08║莫莽鹵。山僧恁麼告報，也是憐兒不覺醜。還有善識
J39nB451_p0510c09║機宜能具正眼者麼？有則風雲聚會，虎驟龍驤，又是
J39nB451_p0510c10║中興臨濟；苟無其人，各請照顧眉毛，向上進步。」復舉：
J39nB451_p0510c11║「七賢女遊尸陀林，一女指尸云：『尸在者裏，人在甚處
J39nB451_p0510c12║去？』一女云：『作麼？作麼？』諸姊諦觀，各各契悟，感得帝釋
J39nB451_p0510c13║散花。山僧今日舉揚箇事，不知復有契悟者麼？」豎拄
J39nB451_p0510c14║杖，云：「看取木上座，要悟便悟，又待何時？」復卓一下，云：
J39nB451_p0510c15║「諸弟兄！悟即毛端吞巨海，始知大地一微塵。」下座。
J39nB451_p0510c16║解制，鎮臺王公設齋，請上堂。「八字打開，當陽獨露，孤
J39nB451_p0510c17║迥巍巍，更無回護。眾中可有恁麼人麼？」問：「千峰頂上，
J39nB451_p0510c18║百尺竿頭，獅子未出窟時如何？」師云：「聞著腦裂。」進云：
J39nB451_p0510c19║「已出時如何？」師云：「見者皆喪。」進云：「總不恁麼時如何？」
J39nB451_p0510c20║師云：「石虎產個兒，不用莊五彩。」問：「選佛場開，凡聖交
J39nB451_p0510c21║參，以何為人？」師云：「上前向汝道。」進云：「退後如何？」師云：
J39nB451_p0510c22║「可憐生。」問：「如何是臨命終時一著？」師打云：「須常於此
J39nB451_p0510c23║切。」乃云：「解制機緣，本無言句，抹月披風，隨緣去住。唱
J39nB451_p0510c24║出無生曲，打動禾山鼓，箇箇入圓明，不傍他門戶。今
J39nB451_p0510c25║朝成滿散，盡作獅子舞，他日出頭來，各作一方主。福
J39nB451_p0510c26║利於檀那，宗風超佛祖。」下座。
J39nB451_p0510c27║壬子秋，解制謝客畢，有羅氏玅德施大羅木祖地，宰
J39nB451_p0510c28║官、居士咸集，請師開建黔靈山於廠地。陞座，卓杖，云：
J39nB451_p0510c29║「古人道：『鋤頭是塊鐵，終日手裏捏，挖出一輪池，現出
J39nB451_p0510c30║天邊月。』此是古人開池種月，發明本地風光。山僧今
J39nB451_p0511a01║日開建黔靈又則不然。」以杖作掘地勢，云：「一鋤天清
J39nB451_p0511a02║地寧；二鋤家國興盛；三鋤信施檀越增福延齡；四鋤
J39nB451_p0511a03║在會緇素無明頓破、煩惱永忘，人人圓明本地風光，
J39nB451_p0511a04║契悟真如實際，燈燈續燄、祖祖聯芳，永作龍天福地，
J39nB451_p0511a05║共建安樂道場。且道：還有向上一鋤是什麼人掘得？」
J39nB451_p0511a06║以杖向空掘，云：「脈發黔靈世代昌，高風千古聲流遠。」
J39nB451_p0511a07║即日，撫臺曹公同司道文武宰官甚悅，共曰：「可為佛
J39nB451_p0511a08║地捐俸修建禪林。」於季冬告成，請師入院。
J39nB451_p0511a09║山門。「獅子特來居此地，法王法令又重新。今朝踏
J39nB451_p0511a10║入安閒戶，慶祝皇圖億萬春。」
J39nB451_p0511a11║佛殿。「一身應現百千身，道化無方誰比倫？金不博
J39nB451_p0511a12║金終始貴，眼中童子面前人。」便拜。
J39nB451_p0511a13║方丈。「獅王踞坐象王回，最上玄關洞徹開。斫盡釣
J39nB451_p0511a14║竿心未歇，道明千古貫三才。」
J39nB451_p0511a15║上堂。舉：「智者大師誦《法華》至〈藥王品〉『是真精進，是名
J39nB451_p0511a16║真法供養如來。』頓見靈山一會儼然未散。」以杖擊香
J39nB451_p0511a17║案，云：「大眾！諦觀靈山非遠，今我大中丞曹公及闔省
J39nB451_p0511a18║檀越以菩薩法供養如來，且道與藥王昔年差別多
J39nB451_p0511a19║少？若人於此會得，則靈山一會儼然未散；其或未然，
J39nB451_p0511a20║更聽一偈：靈山付囑久知音，六度齊修般若心，功德
J39nB451_p0511a21║林中功最勝，泰山永峻海彌深。」
J39nB451_p0511a22║說戒，上堂。「雪積千山玉，關河萬里清，心光無可比，推
J39nB451_p0511a23║倒戒墻行。何以故？事同一家，理源不二，得無漏學，戒
J39nB451_p0511a24║定慧具。汝等還識菩薩心地法門麼？」撫尺一下，云：「諦
J39nB451_p0511a25║聽，諦聽。」遂說戒，下座。
J39nB451_p0511a26║元日，上堂。問：「昨日舊歲，今朝新春，如何是法王新令
J39nB451_p0511a27║句？」師云：「一擊春光枝上破。」進云：「離棒又如何？」師云：「和
J39nB451_p0511a28║風呴物遍天涯。」乃云：「高高峰頂，春山秀麗身清淨；深
J39nB451_p0511a29║深海底，煙水潺湲舌廣長。了明者，隨處方圓，無人無
J39nB451_p0511a30║我；好事者，故生枝節，言舊言新。且道：既無新舊，今日
J39nB451_p0511b01║作麼生慶讚？」良久，云：「萬方歸至德，春綻不萌枝。」
J39nB451_p0511b02║因僧掩關，陞座。卓杖，云：「此是監院設齋為法姪掩關，
J39nB451_p0511b03║但不知伊為生死無常掩耶？為般若文字掩耶？若是
J39nB451_p0511b04║此心未了，發憤掩關，正好向山僧捧頭喝下一斷一
J39nB451_p0511b05║切斷，一圓一切圓，又何須三年作限、千日為期，無繩
J39nB451_p0511b06║自縛？若不能直下承當徹證，且聽一偈：視聽雙收且
J39nB451_p0511b07║學癡，伐毛洗髓莫留疵，等閒摸著無曹鼻，倒壁推墻
J39nB451_p0511b08║任所之。」喝一喝，下座。封關，云：「生鐵鑄脊，白醭生口，優
J39nB451_p0511b09║曇火裏開，直待三年後。」
J39nB451_p0511b10║李鎮臺請上堂。問：「法筵雲集正冬天，獅子門庭百獸
J39nB451_p0511b11║潛，向上宗乘即不問，今朝獨步孰為先？」師云：「目前無
J39nB451_p0511b12║異景，瑞雪滿高原。」進云：「好箇冬景，肅靜消寒，如何是
J39nB451_p0511b13║春景？」師云：「陽和雪消去，花鳥盡同春。」乃云：「天花散彩，
J39nB451_p0511b14║錦繡山川，雪滿千山，孤峰獨露，若是個得本還源漢，
J39nB451_p0511b15║步步踏來路不差。古人道：『青青翠竹盡是法身，鬱鬱
J39nB451_p0511b16║黃花無非般若。』今日翠竹已成玉竹，黃花變作瓊花，
J39nB451_p0511b17║值我鎮臺同眾宰官踏雪登山，皈敬三寶，慈悲心與
J39nB451_p0511b18║忠貞心，將軍面與菩薩面，且道是同？是別？」良久，云：「紅
J39nB451_p0511b19║爐烈焰英靈客，白雪寒冰佛祖心。」
J39nB451_p0511b20║竇官堡眾居士請師開建寶筏禪林，師到於廠地陞
J39nB451_p0511b21║座。士出問：「師登法王寶座，還是為人為己？」師云：「無鬚
J39nB451_p0511b22║鎖子兩頭搖。」士停思，師云：「何不進語？」士擬進，師打云：
J39nB451_p0511b23║「落二落三。」乃云：「雨飛花，石點頭，一句無生曲，詠出萬
J39nB451_p0511b24║年秋。一月皎，眾雲收，亭亭不動步，更上一層樓。大眾！
J39nB451_p0511b25║於此會得，便知善財童子於福城東際大塔廟前初
J39nB451_p0511b26║見文殊即得根本智，目今合會檀越於此廠地前初
J39nB451_p0511b27║會山野亦得根本智。且道如何是根本智？」豎拂子云：
J39nB451_p0511b28║「會麼？」良久，垂拂云：「一智含千古，長空月正圓。」下座。
J39nB451_p0511b29║乙丑冬，寶筏林工竣，上堂。「最上一著，箇箇聞之皺眉；
J39nB451_p0511b30║正令全提，人人見之喪膽。若是伶俐漢，銀山鐵壁直
J39nB451_p0511c01║須透過，掉臂而去，懸崖撒手，絕後重甦，穩坐家邦。所
J39nB451_p0511c02║以，祖師一字法門，海水濡毫書之不盡；吾家切要宗
J39nB451_p0511c03║旨，單刀直入猶落二機。所以，善住天子白文殊言：『可
J39nB451_p0511c04║共俱往如來之所咨受未聞，亦同此時如法問難。』文
J39nB451_p0511c05║殊云：『爾莫分別取著如來。』天子云：『如來今在何所令
J39nB451_p0511c06║我莫著？』文殊云：『秪在目前。』天子云：『若如是者，我何不
J39nB451_p0511c07║見？文殊云：爾若一切不見，是名真見如來。天子云：若
J39nB451_p0511c08║見在前？云何戒我莫取著如來？』文殊云：『爾今見前何
J39nB451_p0511c09║有？』天子云：『有虛空界。』文殊云：『如來者，虛空界是。故虛
J39nB451_p0511c10║空界者即是如來，此中無有一物可分別者。』」師云：「文
J39nB451_p0511c11║殊可謂明珠暗投，天子可惜不會別寶。若是山僧則
J39nB451_p0511c12║不然，待他道：『虛空即是如來。』直須一喝。何故聻？一喝
J39nB451_p0511c13║虛空皆粉碎，看渠何地可容身？」下座。
J39nB451_p0511c14║四月八日，淨月李居士請上堂。「雲飛霧捲雨花浮，壽
J39nB451_p0511c15║域無疆億萬秋，只為其中關捩子，至今說著鬼神愁。
J39nB451_p0511c16║大眾！且道：山僧所說何事？莫是天上天下唯吾獨尊
J39nB451_p0511c17║耶？莫是拈花微笑不容思議耶？古人又道：『言佛住處
J39nB451_p0511c18║龍天喜，無僧說法鬼神愁。』且道：說也愁？不說也愁？還
J39nB451_p0511c19║是說的是？不說的是？」良久，舉拂子，云：「會麼？若能會得，
J39nB451_p0511c20║唯吾獨尊也在這裏，可以說、可以不說；其或未然，黔
J39nB451_p0511c21║靈與諸人傍通一線去也。」以拂子拂一拂，云：「打開無
J39nB451_p0511c22║縫塔，金光處處流。」
J39nB451_p0511c23║康熙甲子秋，白檀越請師入滇，為埽九峰開山靈和
J39nB451_p0511c24║尚塔，受
J39nB451_p0511c25║欽命綏遠將軍蔡公設普齋，請上堂。「靈山七十代，傳
J39nB451_p0511c26║法最上乘，太白綿燈焰，宗風貫古今。眾中可有貫徹
J39nB451_p0511c27║古今，替開山和尚出氣者麼？」問：「靈光獨露，迥脫根塵，
J39nB451_p0511c28║但離妄緣，即如如佛。無妄可離，無佛可即，和尚還有
J39nB451_p0511c29║何法示人？」師云：「清風匝地，月映寒潭。」進云：「二大護法
J39nB451_p0511c30║差官於山設供，畢竟有何祥瑞？」師云：「金梁玉柱共聯
J39nB451_p0512a01║輝。」進云：「和尚埽塔與古靈揩背，且道是同？是別？」師云：
J39nB451_p0512a02║「無孔鐵笛兩頭吹。」僧禮云：「今日親見和尚。」師云：「逢人
J39nB451_p0512a03║不得錯舉。」問：「九峰堂上，虎踞龍蟠，千里埽塔，祖道重
J39nB451_p0512a04║光。如何是重光一句？」師云：「有山皆鳥語，無樹不花香。」
J39nB451_p0512a05║僧喝，師打一拂，云：「你再喝看。」僧又喝，師又打一拂，云：
J39nB451_p0512a06║「逢人莫亂統。」乃卓拄杖，云：「欲報師翁德，聊通拄杖間，
J39nB451_p0512a07║打開無縫塔，請出赴齋筵。今日不肖將借須彌為座，
J39nB451_p0512a08║豈如先師翁之無為法空為座，坐甚安穩？欲借日月
J39nB451_p0512a09║為燈，豈若先師翁之常寂常照為燈，明照千古？凡我
J39nB451_p0512a10║後代兒孫，傳之無斁，門庭興盛，可佐王道昇平，實深
J39nB451_p0512a11║幸焉！如西識業師，現住白雲禪院，自卓錫以來，枯淡
J39nB451_p0512a12║不關於心，始終不渝其志，有此堅碓不磷之操，繼先
J39nB451_p0512a13║師翁之芳躅，亦已足矣！不肖曾於明末烽煙之際，在
J39nB451_p0512a14║黔陽初晤，劈頭一拶，截斷萬緣，做到今日水清月現，
J39nB451_p0512a15║方思截斷之機，說什麼陝府鐵牛？所以不憚千有餘
J39nB451_p0512a16║程，自黔徂滇，禮師翁遺塔，此亦風木餘恨之悲思也。
J39nB451_p0512a17║幸我制憲大司馬垂青法道，惠以財施，羅珍作供，自
J39nB451_p0512a18║是福德流馨，螽斯衍慶。即今更拈瓣熏觸師翁鼻孔，
J39nB451_p0512a19║俾現在法會緇白見此一段真風播揚於今，惟烈寂
J39nB451_p0512a20║光三昧磅礡蒼霄。」復卓杖，云：「白雲常望九峰巔，匍匐
J39nB451_p0512a21║前來為雪冤，老樹有枝橫蔭地，清風相送率陀天。」喝
J39nB451_p0512a22║一喝。
J39nB451_p0512a23║撫軍王公大檀越次日請上堂。卓杖，云：「閫外提封世
J39nB451_p0512a24║外心，懷柔六詔澤民深，恩霑泉石法門盛，彩鳳翩翩
J39nB451_p0512a25║下玉音。」顧大眾，云：「諸昆仲！且道是大金湯恢弘祖道，
J39nB451_p0512a26║致斯嘉祥？且道是先老和尚寂光發燄，感斯珍供？」復
J39nB451_p0512a27║卓杖，云：「向者裏會得，河嶽鍾靈，生甫申而弼景運；天
J39nB451_p0512a28║人協吉，演法化以翊皇圖。幸我撫憲大中丞惠澤旁
J39nB451_p0512a29║敷，德被過現，山僧登此彔床，激揚宗旨，先拈此一瓣
J39nB451_p0512a30║香，聯貫古今，瀰漫上下，令見者、聞者轉煩惱為般若，
J39nB451_p0512b01║融世智作真常，將一莖艸成丈六金身，將丈六金身
J39nB451_p0512b02║作一莖艸，庶不負檀越願力，祖道重光。」驀拈拂子，云：
J39nB451_p0512b03║「即此夏日舒長，熏風匝地，荷池泛綠艤之輕，麥隴吐
J39nB451_p0512b04║金莖之秀，原野茵鋪錦繡，丘陵花燦珠璣，者段風光
J39nB451_p0512b05║宜人不少，雖則天地玅化，抑乃觸目菩提。仰願大中
J39nB451_p0512b06║丞甌卜日下，玉燭增陞，因齋慶讚，扶道弘揚。」復卓拄
J39nB451_p0512b07║杖，云：「暫從此日酬高厚，明朝伴我度煙霞。」下座。
J39nB451_p0512b08║撫軍王大檀越率文武尊官於五華禪寺懸額，請上
J39nB451_p0512b09║堂。「天生良佐輔皇圖，海國枚寧聖教敷。金鼎調元宣
J39nB451_p0512b10║至化，龍章蚤徹太平符。額標梵剎垂今古，浴日光天
J39nB451_p0512b11║壯佛都。今日乃我大中丞王公結人天緣、舉殊勝典，
J39nB451_p0512b12║不惟法門生色，兼使西來大意的體全彰，正道護佛
J39nB451_p0512b13║道常興，祖風翊皇風永扇，務能直下承當，了明真際，
J39nB451_p0512b14║庶不負大檀越之勝心也。」復以拂子點一點，云：「憂國
J39nB451_p0512b15║憂民大家臣，焚香頂祝護生靈。河山一統扶王化，四
J39nB451_p0512b16║海謳歌處處春。」
J39nB451_p0512b17║浴佛，上堂。「王宮一降指天地，漏洩郎當式太過，只為
J39nB451_p0512b18║當年行七步，而今遍地走禪和。」下座。
J39nB451_p0512b19║康熙丙寅冬，大中丞慕公同司道文武尊官請就本
J39nB451_p0512b20║山結制，糧憲傅母請上堂。拈香祝
J39nB451_p0512b21║聖畢。「選佛法場特地開，一塵不立絕安排，龍潭知有
J39nB451_p0512b22║金鱗客，重整絲綸上釣臺。」以杖作釣勢，云：「有麼？」問：「太
J39nB451_p0512b23║夫人從不思議中來山瓣齋，未審以何法濟？」師云：「萬
J39nB451_p0512b24║里日昇光炯炯，普天露澤雨濛濛。」進云：「意旨如何？」師
J39nB451_p0512b25║云：「雙棹別波遠，眾星尊月明。」問：「登寶華王座，提玄要
J39nB451_p0512b26║宗旨，如何是第一玄？」師云：「千斤鋕子藕絲縣。」「如何是
J39nB451_p0512b27║第二玄？」師云：「泥牛海底眠。」「如何是第三玄？」師云：「一枝
J39nB451_p0512b28║無羽箭，透過萬重山。」「如何是第一要？」師云：「木馬嘶風
J39nB451_p0512b29║過江隩。」「如何是第二要？」師云：「石女巖前笑。」「如何是第
J39nB451_p0512b30║三要？」師云：「一面無腔鼓，鼕鼕天下鬧。」進云：「幾年不打
J39nB451_p0512c01║靈山鼓，今日相逢下一椎。」師云：「金風吹玉管，那個是
J39nB451_p0512c02║知音？」乃云：「玄機獨唱，凡聖掃除，妙諦融通，祖師機正，
J39nB451_p0512c03║三要三玄，向上全提，用棒用喝，掀翻窠臼，須要言前
J39nB451_p0512c04║薦取，直下承當，洞達本源，了明大意。到此信手拈來，
J39nB451_p0512c05║無非諸佛境界，施為動靜，盡是祖師家風，自然隨處
J39nB451_p0512c06║作主，遇緣立宗。其或未然，不免九旬作限，三月為期，
J39nB451_p0512c07║令人人轉凡成聖，作獅子兒。即如今日大中丞同眾
J39nB451_p0512c08║尊官來山請法，演最上乘，且祝國開堂一句作麼生
J39nB451_p0512c09║道？」良久，云：「時清瑞氣滿，共享劫前春。」復舉：「月上女對
J39nB451_p0512c10║舍利弗言：『諸大菩薩以般若為住。』」師云：「今日糧憲傅
J39nB451_p0512c11║母臨山設供，種當來果，且道是因齋慶讚以般若為
J39nB451_p0512c12║住耶？是多生踏佛階梯以般若為住耶？然雖如是，將
J39nB451_p0512c13║什麼喚作般若？」良久，云：「傾誠覆護祖重光，般若常將
J39nB451_p0512c14║翊聖皇，利國利民兼利物，應勳歷代遠傳芳。」下座。
J39nB451_p0512c15║大中丞慕公請上堂。「雲從龍，風從虎，聖人作而萬物
J39nB451_p0512c16║睹，久已飛騰上九霄，現身應化諸緣主。」顧大眾，云：「會
J39nB451_p0512c17║麼？佛以般若因，應現百千億，度盡諸眾生，利益無邊
J39nB451_p0512c18║際。乾坤雖大，不能載般若之玄；滄海雖深，不能載般
J39nB451_p0512c19║若之玅；日月雖明，不能比般若之光；化育色相，不能
J39nB451_p0512c20║盡般若之力。且道：將什麼喚作般若？」卓杖一下，云：「諸
J39nB451_p0512c21║昆仲！於此會得，便知般若應用不盡；其或未然，山僧
J39nB451_p0512c22║別通消息去也。」復卓杖，云：「上方太微，星映臺中之柏；
J39nB451_p0512c23║人間青瑣，霜飛簡上之花。是我大中丞現身護法，綱
J39nB451_p0512c24║紀黔封，軍民頌祝，佛法光揚。昨來翰言微布，朱提玉
J39nB451_p0512c25║粒供佛及僧，非唯廣利人天，抑且恢弘祖道，正所謂：
J39nB451_p0512c26║種般若因，得般若果，放般若光，顯般若智。有此自在
J39nB451_p0512c27║威力利濟之心，令此選佛場中數百緇素各各腳跟
J39nB451_p0512c28║下洞明大道，應作無為之化，堪報不報之恩。」遂豎拂
J39nB451_p0512c29║子，云：「傾誠歡意盡，指日海東昇。」
J39nB451_p0512c30║大中丞慕公誕日，請上堂。「西方無量壽，南極老人星，
J39nB451_p0513a01║壽等須彌峻，福如滄海深。如我大檀越慕公為國柱
J39nB451_p0513a02║石，忠君澤民，履踐大道，洞達淵源，正所謂現大人相、
J39nB451_p0513a03║扶大法幢，世出世間無彼無此。今當初度供佛飯僧，
J39nB451_p0513a04║兼請舉揚箇事。」擊拂子，云：「聞麼？聞之不聞是真聞。」豎
J39nB451_p0513a05║拂子，云：「見麼？見之不見是真見。於此聞見分明，則與
J39nB451_p0513a06║無量壽、南極老人無二無別，滄海不足比其深、嵩嶽
J39nB451_p0513a07║不足喻其峻；其或未然，山野慶讚去也。」以拄杖卓一
J39nB451_p0513a08║卓，云：「永證金剛壽，泉石遠光輝。」
J39nB451_p0513a09║藩憲柯公初度，請上堂。「佛是靈山老比丘，曾將佛法
J39nB451_p0513a10║付王侯，斯時不昧靈山囑，佛法流通無盡休。座中有
J39nB451_p0513a11║知無盡者麼？法身不滅，亙古恒在，天中之天，高而無
J39nB451_p0513a12║上，聖中之聖，至大獨尊。今我柯公初度良晨，來山設
J39nB451_p0513a13║齋供佛及僧，自是靈山有願，多劫熏培，福星一路，德
J39nB451_p0513a14║庇黔黎。今日黔靈因齋慶讚一句又作麼生？」良久，云：
J39nB451_p0513a15║「壽域不離功德海，福星全照聖賢心。」
J39nB451_p0513a16║閫臺杜公初度，請上堂。「人人有本無字曆，何必外尋
J39nB451_p0513a17║好時日？通徹陰陽未判先，微塵剎土喻難及。」卓杖，云：
J39nB451_p0513a18║「眾中還有會得者麼？」問：「師登寶座，四眾雲臻，慶祝一
J39nB451_p0513a19║句作麼生道？」師云：「一炷香煙全體露，壽山福海兩同
J39nB451_p0513a20║增。」進云：「恁麼則祿位高增常有慶，福壽綿綿不計春。」
J39nB451_p0513a21║師云：「還有向上事在。」乃云：「最上一著，千聖不傳；一念
J39nB451_p0513a22║萬年，兩頭坐斷。優曇花三千年一現，壽椿樹八千歲
J39nB451_p0513a23║為秋。且如檀越杜公都制黔疆，軍民歡慶，夜戶不扃，
J39nB451_p0513a24║口碑載道，惟此德政與佛政渾同、仁心與佛心不二，
J39nB451_p0513a25║令現前四眾均沾勝利，同超有漏，得證無生。且如何
J39nB451_p0513a26║是無生句？」豎杖，云：「蟠桃初熟候，壽量等虛空。」
J39nB451_p0513a27║撫標大廳熊公請上堂。「不隔雲泥事最奇，法幢扶豎
J39nB451_p0513a28║在今時，同緣未失靈山願，歡會原來是舊知。」問：「昔日
J39nB451_p0513a29║僧繇畫龍，為什麼不點眼？今日特請和尚點。」師打，云：
J39nB451_p0513a30║「點。」僧禮退。問：「暗室千年，一燈能破，如何是一燈能破？」
J39nB451_p0513b01║師打，云：「破。」進云：「從此光明照十方。」師云：「切莫認光影。」
J39nB451_p0513b02║乃云：「聲名不虛，文武才能分閫外；法門興盛，人天福
J39nB451_p0513b03║利現庭前。有時單刀直入，貼體承當；有時擒縱自由，
J39nB451_p0513b04║不勞餘力。如我副臺熊公，現宰官身，行菩薩道，真際
J39nB451_p0513b05║則理事全彰，世法則恩威並著，貴筑四方無遺燧，黔
J39nB451_p0513b06║江一派不揚波。今日臨山設齋，供佛供眾，可謂不忘
J39nB451_p0513b07║靈山願力，廣令法道興揚。」卓杖，云：「赳赳干城古佛顏，
J39nB451_p0513b08║傾心護法到寒山，頻將一缽調羹味，分作諸方五味
J39nB451_p0513b09║禪。」下座。
J39nB451_p0513b10║操司胡公請上堂。「瑞氣祥光紅日照，龍象繽紛皆玅
J39nB451_p0513b11║道，一念澄清萬象同，檻前好鳥和音報。諸昆仲！且道
J39nB451_p0513b12║報箇什麼？他道：曾記靈山舊願，還來供佛供僧，施受
J39nB451_p0513b13║雙明因果在，宰官心是祖師心。」下座。
J39nB451_p0513b14║城守中軍安公請上堂。「金剛捏得鐵成汁，六味調和
J39nB451_p0513b15║細細炊，辦出精饈三德供，天人同享慶香麋。化城路
J39nB451_p0513b16║穩還源日，宦海波清見性時，大眾各堅精進志，場開
J39nB451_p0513b17║選佛煉獅兒。」下座。
J39nB451_p0513b18║省參禪師請上堂。「坐斷禪河水不通，其中把定透源
J39nB451_p0513b19║宗，斯時憶得龐公事，吸盡西江證大雄。」問：「透網金鱗
J39nB451_p0513b20║以何為食？」師云：「食且置，你可出得網麼？」僧喝，師云：「未
J39nB451_p0513b21║透在。」僧拂袖歸位，師云：「猶是尋常漢。」乃拈拂子，云：「大
J39nB451_p0513b22║眾見麼？此是靈山得來，少室拈出，提起同克塞天地，
J39nB451_p0513b23║放下則海晏河清。鐵樹開花、紅爐片雪，無陰陽地上
J39nB451_p0513b24║題名、空劫以前薦取，綱宗玅句擬議難陳、不二門中
J39nB451_p0513b25║千聖杜口，所以摩竭掩室、初祖面壁，罕遇知音。」復舉：
J39nB451_p0513b26║「長慶云：『萬象之中獨露身，為人自肯乃方親，昔時謬
J39nB451_p0513b27║向途中覓，今日看來火裏冰。』諸昆仲！古人躬行實踐
J39nB451_p0513b28║見道之語，黔靈亦有一偈：使得時辰獨作主，娘生鐵
J39nB451_p0513b29║面的親睹，揚岐昔用三腳驢，今日翻成戴角虎，當陽
J39nB451_p0513b30║把斷獨稱尊，野狐屏跡無方土。」
J39nB451_p0513c01║威清門眾居士請上堂。問：「大地眾生俱是客，能有幾
J39nB451_p0513c02║個到家鄉？請問到了家鄉有何祥瑞？」師云：「金鳳夜棲
J39nB451_p0513c03║無影樹，玉峰纔露慶雲遮。」乃云：「清虛常寂靜，不動遍
J39nB451_p0513c04║河沙，德比天高覆，人間共一家。如斯境界是什麼消
J39nB451_p0513c05║息？若道即心是佛，未免矢上如尖；若道非心非佛，猶
J39nB451_p0513c06║是揚聲止響。舉一不得舉二，放過一著，落在今時。萬
J39nB451_p0513c07║象籠罩不住，千聖拽不回頭，畢竟作麼生道？」良久，云：
J39nB451_p0513c08║「輪王全意氣，寶印自然尊。」復舉：「傅大士與武帝書云：
J39nB451_p0513c09║『上善以虛懷為本、不著為宗，亡相為因、涅槃為果；中
J39nB451_p0513c10║善以治身為本、治國為宗，天上人間果報安樂；下善
J39nB451_p0513c11║以護養眾生、勝殘去殺，普令百姓俱稟六齋。』此書千
J39nB451_p0513c12║餘年來無人舉著，黔靈今又不然，上善拼命必死，壁
J39nB451_p0513c13║立萬仞，縣崖撒手，及第還鄉；中善寒爐煙絕，冷灰豆
J39nB451_p0513c14║爆，親知下落；下善步步踏著實地，直待花發果成。名
J39nB451_p0513c15║雖有三，其理則一。」遂揮拂子，下座。
J39nB451_p0513c16║廣東街明魁黃居士等請上堂。問：「如何是黔靈境？」師
J39nB451_p0513c17║云：「主山高，案山低。」進云：「如何是境中人？」師云：「一縷香
J39nB451_p0513c18║煙起，龍象盡瞻依。」乃云：「冰清霜冷，乃佛祖之門庭；日
J39nB451_p0513c19║暖風和，實傳心之要訣。山光人境，盡是天機；花放鳥
J39nB451_p0513c20║啼，無非玅用。所以龐居士云：『我自無心於萬物，何妨
J39nB451_p0513c21║萬物常圍繞？鐵牛不怕獅子吼，恰似木人見花鳥。木
J39nB451_p0513c22║人本體自無情，花鳥逢人亦不驚，心體如如只者是，
J39nB451_p0513c23║何慮菩提道不成？』試問諸人：如何是如如處？識得如
J39nB451_p0513c24║如，即心是佛，何妨貿易迎賓待客，坐塵勞內修證菩
J39nB451_p0513c25║提？正所謂：放下屠刀，立地成佛。」拽拄杖，下座。
J39nB451_p0513c26║淨祥蘇居士率男麒生請上堂，問：「善財參遍處，黑豆
J39nB451_p0513c27║未生芽，因什麼不生芽？」師云：「江國春風吹不起。」進云：
J39nB451_p0513c28║「一般根在土，各自等時來。」師便打，乃云：「當陽獨立，斬
J39nB451_p0513c29║斷根塵，東土西天，遞相授受。所以，百丈祖云：『但了妄
J39nB451_p0513c30║緣，即如如佛。』如如佛者，今在山僧拄杖頭邊放光動
J39nB451_p0514a01║地，亦在汝等諸人面門放光動地。是汝諸人會麼？」卓
J39nB451_p0514a02║拄杖，云：「覿面非他物，現出自家珍。」下座。
J39nB451_p0514a03║淨尚陶居士母難，請上堂。「㘞地一聲卻也奇，六門齊
J39nB451_p0514a04║現不能遺，而今雖到乾坤老，猶是當初舊面皮。方纔
J39nB451_p0514a05║登座，雞叫鴉鳴，正合㘞地境界。」卓杖，云：「諸昆仲！還知
J39nB451_p0514a06║落處麼？若知，便見三世諸佛、歷代祖師俱在拄杖頭
J39nB451_p0514a07║邊，大中現小、小中現大，多中現少、少中現多，權中現
J39nB451_p0514a08║實、實中現權，一為無量、無量為一，匝地普天，內外包
J39nB451_p0514a09║括，未生前、已生後，真然不變，如我淨尚居士之壽。若
J39nB451_p0514a10║比南山、東海皆世間之壽，卻有不睹、不聞、不變之壽
J39nB451_p0514a11║一句作麼生道？金剛無量體，何啻八千椿？」下座。
J39nB451_p0514a12║印川後堂，請上堂。「千載奇逢在一朝，了明大意始全
J39nB451_p0514a13║超，雖然踏著還源路，及至深深更寂寥。所以道：祖道
J39nB451_p0514a14║長遠，久受勤苦，乃可得成。若既得成，舉足便超千聖
J39nB451_p0514a15║外，大千世界一毫端。」舉拂子，云：「大眾！還見一毫端麼？
J39nB451_p0514a16║入水方見長人。」下座。
J39nB451_p0514a17║穎川、松巖二大師請上堂。巖問：「如何是黔靈境？」師云：
J39nB451_p0514a18║「翠柏當軒陳祖意，梅花破雪露陽春。」進云：「如何是境
J39nB451_p0514a19║中人？」師云：「寂然青松下，歌謠賀太平。」巖禮退，師乃云：
J39nB451_p0514a20║「本分宗乘越萬機，一塵不立絕思維，明明歷歷無邊
J39nB451_p0514a21║際，非佛非心又是誰？又是誰，卻也奇，認著原來不是
J39nB451_p0514a22║伊，即今人境分明句，翻身踏倒五須彌。且道是甚麼
J39nB451_p0514a23║人行履處？」良久，云：「祖師心印鐵牛機。」
J39nB451_p0514a24║
J39nB451_p0514a25║
J39nB451_p0514a26║
J39nB451_p0514a27║
J39nB451_p0514a28║
J39nB451_p0514a29║
J39nB451_p0514a30║黔靈赤松領禪師語錄卷一終