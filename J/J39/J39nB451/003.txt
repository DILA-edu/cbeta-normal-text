J39nB451_p0518a01║黔靈赤松領禪師語錄卷第三
J39nB451_p0518a02║門人寂源錄
J39nB451_p0518a03║法語
J39nB451_p0518a04║示大中丞王公
J39nB451_p0518a05║乾坤世界廣大，而撮來只一粟米許；萬象森羅歷然，
J39nB451_p0518a06║而始終不離方寸。其理包括，妙義無窮，若向外求，轉
J39nB451_p0518a07║覓轉遠，秪在一念回觀，恬然肅靜。所以祖師道：「識得
J39nB451_p0518a08║一，萬事畢。」且道如何是一？○還識者個麼？若要識此，
J39nB451_p0518a09║必須將從前學解一切掃除，勇猛精進，晝夜恒持，行
J39nB451_p0518a10║住坐臥之間、語默閒忙之際，應事接物，渾融一片，方
J39nB451_p0518a11║為正念現前，豁然磕著本命元辰，與佛祖不別，一毫
J39nB451_p0518a12║端上現出莫大世界，將莫大世界收攝在一毫端，到
J39nB451_p0518a13║此不守禮而禮立，不著義而義存，不施仁而仁就，不
J39nB451_p0518a14║舉願而願成，正所謂坐塵勞內，轉大法輪，君親之恩
J39nB451_p0518a15║俱已報畢，方可坐進斯道。
J39nB451_p0518a16║示我和關大檀越
J39nB451_p0518a17║昨在街頭，無向背處，上石磴之時，偶遇大檀越延於
J39nB451_p0518a18║府中，齋茗坐談，正是威音那畔傳佛心印之知己也。
J39nB451_p0518a19║黔靈久處山中，少入市肆，罕遇知音。今朝恰遇奇人，
J39nB451_p0518a20║正合祖師道：「逢人即不出，出則便為人。」故書一偈，以
J39nB451_p0518a21║表前緣：驀路當陽踏磴時，三生有幸不曾移，獅王乳
J39nB451_p0518a22║滴琉璃界，迥契真風一段奇。
J39nB451_p0518a23║示西星白檀越
J39nB451_p0518a24║吾佛說法四十九年，末後拈花，飲光微笑，將正法眼
J39nB451_p0518a25║藏付囑。又囑梵王、帝釋、國王、王子、大臣，皆護持正法。
J39nB451_p0518a26║自此祖祖相傳，到黔靈七十整代矣。常念德微任重，
J39nB451_p0518a27║恐不足承當大事。今遇大檀越，忠正賢明，同護正法，
J39nB451_p0518a28║現將軍身，行菩薩道。故贈偈曰：從天降下有元因，福
J39nB451_p0518a29║祿綿延道德清，信手拈來渾是玉，福星原是舊長庚。
J39nB451_p0518a30║示翁檀越
J39nB451_p0518b01║天地同根，萬物一體，只為因循歷劫生死。欲了生死，
J39nB451_p0518b02║單求自己，能妙悟則照破生死之關，知根源而應化
J39nB451_p0518b03║塵寰之主。倘能如是，即吾教外別傳之心法也。其或
J39nB451_p0518b04║未然，必須十二時中，將此身心返觀內照，凝神定慮，
J39nB451_p0518b05║一念不生，不出不入，密密綿綿，打成一片，渾然貫徹
J39nB451_p0518b06║本地風光，照天照地，方知是我，不是別人。到此四恩
J39nB451_p0518b07║盡報，忠孝兩全。偈曰：精勤不怠始參吾，歷歷常懷舊
J39nB451_p0518b08║約初，有日大開塵夢眼，翛然記莂祖師圖。
J39nB451_p0518b09║示知參魯居士
J39nB451_p0518b10║往幸入吾宗，精勤下苦功，靈符生掌上，千里卻同風。
J39nB451_p0518b11║因有知參居士，精勤向道，將吾舊作偈子，書為箴規。
J39nB451_p0518b12║修為何必判西東，前念全除後念攻，一步踏牢真實
J39nB451_p0518b13║地，萬緣屏去聖凡同。無功用處超生死，但有絲毫受
J39nB451_p0518b14║蔽蒙，不落兩重親切處，大千沙界盡圓融。
J39nB451_p0518b15║示昭然禪人
J39nB451_p0518b16║心覺昭然本潔白，纖毫念動即遮黑。人言片雪點紅
J39nB451_p0518b17║爐，我道紅爐出片雪。豁地昭然離意識，好看公案百
J39nB451_p0518b18║千則。百千搜盡玄窮處，贓在何愁拏著賊。
J39nB451_p0518b19║贈閒菴淨敵居士
J39nB451_p0518b20║彌陀終日相對，莫教塵勞遮閉。修持善念一分，解釋
J39nB451_p0518b21║惡因萬倍。塵塵剎剎等觀，了了明明不昧。摸著閒菴
J39nB451_p0518b22║鼻孔，恰是先天一氣。
J39nB451_p0518b23║示佛燈禪人歸里
J39nB451_p0518b24║忠孝雙成一念酬，能全心藏立功猷。程途涉盡歸來
J39nB451_p0518b25║日，萬古名標轉更悠。吾徒佛燈者，思歸故里，此去雖
J39nB451_p0518b26║離千里，終在師前。若識得足下不涉途程之句，歸來
J39nB451_p0518b27║好吃痛棒。
J39nB451_p0518b28║示孫演密
J39nB451_p0518b29║人間事理，心誠實言。誠敬之至，洞徹本元。出一言而
J39nB451_p0518b30║興立家邦，得一善而挽回天地，悔一惡而業盡福生。
J39nB451_p0518c01║有孫演密求法語，吾哂之曰：「法可筆書乎？」所書者，乃
J39nB451_p0518c02║糟粕之言也。糟粕又非可輕視之也。若上志之士，遇
J39nB451_p0518c03║在糟粕之中，捨迷入悟，警惕兢業，立德立行，為聖為
J39nB451_p0518c04║賢，為千古之奇男子者，若無糟粕之言，亦不能入也。
J39nB451_p0518c05║偈曰：學道之人決是非，明明識得作聾癡，有時踏盡
J39nB451_p0518c06║窮源處，萬法收歸一密機。
J39nB451_p0518c07║示融之禪人
J39nB451_p0518c08║融之禪人者，長年真實，本色無二，朝暮勤勞，始終如
J39nB451_p0518c09║一，凡事謙和，有古人遠大之風。因此贈以偈曰：同出
J39nB451_p0518c10║祇園古到今，根源恰是舊時人，大開積劫塵夢眼，一
J39nB451_p0518c11║念常存在祖燈。
J39nB451_p0518c12║示繼脈監院
J39nB451_p0518c13║大凡為僧，無論老少，貴在道心堅確，不辭勞苦，步步
J39nB451_p0518c14║腳跟點地，頭頭觸著鼻孔，但於常住並已常住真心，
J39nB451_p0518c15║時刻不敢違。有日忽然撞破骷髏，血流遍地，可為當
J39nB451_p0518c16║家種草。偈曰：第一要為極則事，研窮至理莫求別，有
J39nB451_p0518c17║朝扭著娘生鼻，點滴無差可繼脈。
J39nB451_p0518c18║示至賢善人
J39nB451_p0518c19║有物先天地，無形本寂寥，能為萬象主，不逐四時凋。
J39nB451_p0518c20║若在此處會得行住坐臥，語默忙閒，認得的，作得主，
J39nB451_p0518c21║擺得脫，優游自在，不被天地之所轄，鬼神之所拘。若
J39nB451_p0518c22║然如是，堂堂已成大道。若不如是，如何了明大道？
J39nB451_p0518c23║示慈容善人持咒
J39nB451_p0518c24║六根精進念精勤，一咒能持出劫塵。莫向外緣尋佛
J39nB451_p0518c25║果，單求自己本來人。會得本來人，穿針度線，語默忙
J39nB451_p0518c26║閒，無有不是者。熱鬧場中，著一冷眼，無有不的當者。
J39nB451_p0518c27║雖世事虛假，就虛假中，無有不真實者。設或未然，借
J39nB451_p0518c28║此一咒恒持，降伏雜念妄想。又看持咒是誰，雜念妄
J39nB451_p0518c29║想是誰，莫管誰與不誰，妄與不妄，一咒恒持，兩頭絕
J39nB451_p0518c30║斷，勇猛提撕，念念在咒上，密密綿綿，渾成一片，豁然
J39nB451_p0519a01║撞破機關，得見本來夫真，超出物外，方知自己是一
J39nB451_p0519a02║個真咒，又何有別咒之可持哉。
J39nB451_p0519a03║示碧松禪人
J39nB451_p0519a04║歷劫塔成萬壑松，蕭蕭遺下滿天風，與麼聞者心空
J39nB451_p0519a05║第，更進丹成子滿叢。內有嘯風戴角虎，林藏值雨老
J39nB451_p0519a06║虯龍，鱗鱗節榦生枝秀，奕奕輝光在此中。何若能為
J39nB451_p0519a07║精潔士？昔時有個赤松子，當年軒帝從之遊，草芥公
J39nB451_p0519a08║侯皆自許。汝今望風到黔靈，赤碧交互深有理，會得
J39nB451_p0519a09║千秋結果意，令渠直下超生死。
J39nB451_p0519a10║示大潤居士
J39nB451_p0519a11║即佛即心心即佛，即心即佛佛即心，若能了此心中
J39nB451_p0519a12║佛，永鎮金剛不壞身。
J39nB451_p0519a13║拈頌
J39nB451_p0519a14║世尊初生拈云：多年我慢，一時貢高，怎奈有
J39nB451_p0519a15║傍不肯在？
J39nB451_p0519a16║王宮初降日，眼底特空人，惹得英雄手，喃喃氣不平。
J39nB451_p0519a17║睹星悟道拈云：喚卻眼睛。
J39nB451_p0519a18║窮滴滴兮喫一驚，明星入眼若真金，思前想後不知
J39nB451_p0519a19║是，又向頂𩕳下一鍼。
J39nB451_p0519a20║女子入定
J39nB451_p0519a21║三聖原來同一個，各顯神通元不錯。機梭暗裏逞風
J39nB451_p0519a22║流，千古令人看不破。看不破，師姑定是女人作。不得
J39nB451_p0519a23║春風花不開，及至花開又吹落。
J39nB451_p0519a24║臨濟三問大意三度被打拈云：不識好惡，自
J39nB451_p0519a25║討周遮。
J39nB451_p0519a26║塵緣滌淨不知恩，始到灘頭恨尚存，一旦熏風撲面
J39nB451_p0519a27║發，歸心似箭解愁痕。
J39nB451_p0519a28║趙州訪二菴主拈云：年老成精。
J39nB451_p0519a29║為訪深山老古錐，因之不惜兩行眉，拳頭伸出難回
J39nB451_p0519a30║手，一釣雙雙入九嶷。
J39nB451_p0519b01║勘破婆子拈云：賺殺多人，豈但婆子？
J39nB451_p0519b02║臺山有路不多奇，一線羊腸到雪谿，婆子何須頻指
J39nB451_p0519b03║點，被人笑破嘴唇皮。
J39nB451_p0519b04║婆子燒庵拈云：絕人太甚。
J39nB451_p0519b05║巖倚枯椿氣絕甦，春風送暖不曾孤，轉身回祿菴前
J39nB451_p0519b06║坐，羞殺人間一丈夫。
J39nB451_p0519b07║千聖不傳拈云：也是周公不利於孺子。
J39nB451_p0519b08║堂堂正正有規模，莫向人前亂點汗，打破鏡來相見
J39nB451_p0519b09║後，蒯通也教觜盧都。
J39nB451_p0519b10║銕蛇橫古路拈云：通身毒氣。
J39nB451_p0519b11║英雄久困在重圍，氣撲簷前古瓦飛，奮志沖開堅壘
J39nB451_p0519b12║後，翛然脫灑解征衣。
J39nB451_p0519b13║萬仞懸崖拈云：抬頭覷著轉身難。
J39nB451_p0519b14║左右逢原事不同，斷岩若似路頭窮，舉頭方見樵山
J39nB451_p0519b15║徑，透出雲霄幾萬重。
J39nB451_p0519b16║撒手而歸
J39nB451_p0519b17║返魂之後話郎當，雪沁梅花撲鼻香，個事不須重計
J39nB451_p0519b18║議，一條白練任他方。
J39nB451_p0519b19║僧問首山：「如何是佛？」山云：「新婦騎驢阿家牽。」
J39nB451_p0519b20║拈云：婆心太切。
J39nB451_p0519b21║垂言問旨答天威，肅殺霜凝囓鏃機。通身精潔指人
J39nB451_p0519b22║知，三番無耐何癡迷。摸且尚於難下手，爭能得彀跨
J39nB451_p0519b23║神騎。
J39nB451_p0519b24║趙州一日於雪臥云：「相救，相救。」一僧去州身邊
J39nB451_p0519b25║臥，州便起去。拈云：堂堂古佛，暗使風流。
J39nB451_p0519b26║微細極清古佛才，聲名千古若聞雷，全機暗搭無文
J39nB451_p0519b27║印，趁此天花顯出來。
J39nB451_p0519b28║閱密菴祖錄拈云：真破沙盆。
J39nB451_p0519b29║萬丈深潭碧玉堵，絲毫罅隙雲龍補。翻然踢出破沙
J39nB451_p0519b30║盆，恰是驚人戴角虎。戴角虎，莫莽鹵，斯時洞徹心源
J39nB451_p0519c01║腑，累及兒孫打口鼓。
J39nB451_p0519c02║贈偈
J39nB451_p0519c03║贈佛燈禪人
J39nB451_p0519c04║一燈之派應千燈，非比人間有暗明，惟是佛燈常不
J39nB451_p0519c05║滅，無分晝夜照長存。
J39nB451_p0519c06║贈慈忍禪人
J39nB451_p0519c07║偶然一見心相信，甘淡傾誠苦亦隨，貴使堂中安地
J39nB451_p0519c08║步，齊眉共唱獅王兒。
J39nB451_p0519c09║贈松菴禪人
J39nB451_p0519c10║戒德修持百事堅，其中一路透玄關，有時水乳情相
J39nB451_p0519c11║合，好立當年濟北禪。
J39nB451_p0519c12║贈鶴聲監院
J39nB451_p0519c13║握得靈符掌上使，是誰學我獅王子，不由說出驚人
J39nB451_p0519c14║句，萬古鶴聲親入耳。
J39nB451_p0519c15║贈嵩岩大師
J39nB451_p0519c16║禪那戒德同條貫，北若天高無物齊，蹤跡藏身風雨
J39nB451_p0519c17║快，獅兒吼處象王回。
J39nB451_p0519c18║贈良遂更號佛遂
J39nB451_p0519c19║根蒂不凡成大器，道圓極處現良才，法衰扶仗巨靈
J39nB451_p0519c20║手，祖道興隆佛遂來。
J39nB451_p0519c21║贈憨拙禪師
J39nB451_p0519c22║三千諸佛吾同命，物我根源不異性，獨待頂𩕳開正
J39nB451_p0519c23║眼，廓然之下無凡聖。
J39nB451_p0519c24║贈海雲禪人
J39nB451_p0519c25║實心達本不疑猜，梗概生成羅漢胎，綿密古今俱坐
J39nB451_p0519c26║斷，海雲大士又重來。
J39nB451_p0519c27║贈大之大德
J39nB451_p0519c28║天地玄微合我機，我機先貴會心師。離心意識通玄
J39nB451_p0519c29║旨，正是吾傳遞代題。有大之，卻也奇，一言之下悟心
J39nB451_p0519c30║宗，了了分明本不迷。
J39nB451_p0520a01║黽大林禪人
J39nB451_p0520a02║為人莫問易何難，一念精勤理自全，若得當陽心地
J39nB451_p0520a03║印，始知月落不離天。
J39nB451_p0520a04║贈鶴樹禪人
J39nB451_p0520a05║樂隱溪山出化城，洞忘天地洞心明，但餘閑鳥俱飛
J39nB451_p0520a06║盡，樹長成陰鶴滿林。
J39nB451_p0520a07║贈天臺省參禪師
J39nB451_p0520a08║精誠一念為渠來，功滿九旬顯佛才，今日戒圓歸及
J39nB451_p0520a09║第，寶蓮永發鎮天台。
J39nB451_p0520a10║示懷元侍者
J39nB451_p0520a11║妙年成聖果，為有牟尼珠，若遇英靈子，得來志不殊。
J39nB451_p0520a12║只看前賢哲侍者，一生圓木枕頭下，忽朝摸著自家
J39nB451_p0520a13║底，千古令人難擬價。
J39nB451_p0520a14║示震南侍者
J39nB451_p0520a15║戴月慇懃力，披星無怨言，因前花有種，果得子孫賢。
J39nB451_p0520a16║學待心源盡，好登般若船，叮嚀書字囑，祖道亦非凡。
J39nB451_p0520a17║示嶽雲侍者
J39nB451_p0520a18║學道如撐上水筏，竿竿不歇未曾暇，一朝撐到窮源
J39nB451_p0520a19║底，獲得寶珠無北價。
J39nB451_p0520a20║示寶印禪人
J39nB451_p0520a21║參禪本自狂心歇，就此狂心莫放空。莫放空，時時放
J39nB451_p0520a22║下，一門路透門門通。
J39nB451_p0520a23║示黔谷禪人
J39nB451_p0520a24║精專一念更精專，透出威音一著先，未踏黃金選佛
J39nB451_p0520a25║地，始知溪水應黔山。
J39nB451_p0520a26║示泰寧禪人
J39nB451_p0520a27║無生句子昔存言，聽說遵行踏玅玄，念念不容安位
J39nB451_p0520a28║分，心心清淨沒攀緣。渾然咂破娘生舌，了達分明向
J39nB451_p0520a29║上關，如是塵消業盡處，隨因赴感應愚賢。
J39nB451_p0520a30║示泰然禪人
J39nB451_p0520b01║從來大道得人難，忽問本來有泰然，吾指目前無別
J39nB451_p0520b02║法，閒忙只在舉頭邊。
J39nB451_p0520b03║勉實參禪人
J39nB451_p0520b04║幾回參我為何由，想要明心貴自求，只待石頭點首
J39nB451_p0520b05║處，豐荒不問果全收。
J39nB451_p0520b06║示可也禪者
J39nB451_p0520b07║人生本末事終始，物格之中無彼此，片雪紅爐飛點
J39nB451_p0520b08║到，灰心一念從原起。
J39nB451_p0520b09║勉達也禪人
J39nB451_p0520b10║古謂無心於萬物，何妨萬物常圍繞，既觀萬物本無
J39nB451_p0520b11║心，何謂無心萬物繞。因在有無落二邊，綿延歷劫不
J39nB451_p0520b12║能了，會融物我渾忘時，莫大因緣非小小。
J39nB451_p0520b13║贈悟空禪人
J39nB451_p0520b14║多年銕石肝腸志，密密精勤踏上乘，今到果圓真實
J39nB451_p0520b15║地，直憑三昧佛慈心。
J39nB451_p0520b16║贈寶月禪人
J39nB451_p0520b17║無價明珠天地包，為因遠劫著塵囂，而今親遇巨靈
J39nB451_p0520b18║手，徹出清暉寶月高。
J39nB451_p0520b19║勉歸元禪人
J39nB451_p0520b20║父母生前不必問，聽言只看心頭病，一朝心病兩俱
J39nB451_p0520b21║空，即此歸元真實悟。
J39nB451_p0520b22║贈瑞徵楊檀越
J39nB451_p0520b23║虎生一出便擒羊，高駕雲程鎮夜郎，只侍蟠桃果熟
J39nB451_p0520b24║後，酬圓功業續聯芳。
J39nB451_p0520b25║贈龍菴居士
J39nB451_p0520b26║英靈奮志出雲泥，撥轉天關換骨皮，脫體全彰成大
J39nB451_p0520b27║用，長年樂享太平時。
J39nB451_p0520b28║勉從佛居士
J39nB451_p0520b29║吾傳心印上乘法，貴汝頭頭用最親，有日踏破關捩
J39nB451_p0520b30║子，拈來寸寸是黃金。
J39nB451_p0520c01║勉心宗居士
J39nB451_p0520c02║惟有法空為佛座，百千萬億輪機荷，驀然玅盡始終
J39nB451_p0520c03║意，頓悟心宗原一個。
J39nB451_p0520c04║贈公夏詞宗
J39nB451_p0520c05║幾晤黔靈最得宜，良緣培護樂天孜，雲程來往非千
J39nB451_p0520c06║里，峰頂常懷一句詩。是日金昆裴氏重，古聞玉帶子
J39nB451_p0520c07║瞻遺，山頭功德修圓已，藏海帆標有所思。
J39nB451_p0520c08║贈淡也喻詞宗
J39nB451_p0520c09║朝朝染翰文林郎，未獲真源過別場，選佛聯燈風雨
J39nB451_p0520c10║快，淡之不厭悟心王。
J39nB451_p0520c11║黽師吉居士
J39nB451_p0520c12║黑漆乾坤顛倒走，龜毛繩縛一幾希，如斯越格超宗
J39nB451_p0520c13║句，莫擬他年化鶴飛。
J39nB451_p0520c14║贈善權居士
J39nB451_p0520c15║回頭徹去萬重雲，不動絲毫現本真，就裏寶珠親密
J39nB451_p0520c16║證，但逢鐵石點成金。
J39nB451_p0520c17║贈淨圓善人
J39nB451_p0520c18║吾傳無別惟心印，百劫修持第一功，若得離心意識
J39nB451_p0520c19║會，恒沙諸佛體皆同。
J39nB451_p0520c20║贈佛月居士
J39nB451_p0520c21║累劫培成大福田，生生受用亦非凡，世間惟有時常
J39nB451_p0520c22║現，佛月光昇萬古圓。
J39nB451_p0520c23║勉淨月居士
J39nB451_p0520c24║根從多劫來，立起長年志，及第得心空，竿頭進步地。
J39nB451_p0520c25║離心意識會，徹透玄關捩，即此脫危安，名為真實際。
J39nB451_p0520c26║秘密常熏修，機化鬼神懼，記莂在靈山，靜月原一會。
J39nB451_p0520c27║贈淨孝居士
J39nB451_p0520c28║修行百劫為心地，福祿受時果不差，今日大年登及
J39nB451_p0520c29║第，向前步步是蓮花。
J39nB451_p0520c30║贈李公大檀越
J39nB451_p0521a01║幾次踏開流水聲，千重雲霧和煙掃，機輪密密已精
J39nB451_p0521a02║通，剝盡群陰還自寶。
J39nB451_p0521a03║示燦明居士
J39nB451_p0521a04║幾回登涉扣山廬，直下了明法界圖，指出目前日用
J39nB451_p0521a05║事，圓明自性死生無。
J39nB451_p0521a06║贈淨敵居士
J39nB451_p0521a07║萬劫不磨真實心，閒忙語默念長存，一朝看破娘生
J39nB451_p0521a08║面，九轉金丹鏡上痕。
J39nB451_p0521a09║示佛意居士
J39nB451_p0521a10║六根清淨越河沙，天上人間共一家，萬法歸來三昧
J39nB451_p0521a11║印，方知火裏出蓮花。
J39nB451_p0521a12║答佛宗大德拈花曹溪意旨
J39nB451_p0521a13║吾曾入道甚愚獃，廿載彌堅撥死灰，不覺一聲冷豆
J39nB451_p0521a14║爆，何期千古響如雷。
J39nB451_p0521a15║示瑞貞居士
J39nB451_p0521a16║如佛牟尼珠，終朝常現前，不知誰解得，又看瑞貞緣。
J39nB451_p0521a17║贈宗明居士
J39nB451_p0521a18║還源一事貴精誠，踏佛階梯出化城，今日回觀登道
J39nB451_p0521a19║岸，超群拔萃正宗明。
J39nB451_p0521a20║示佛貞居士
J39nB451_p0521a21║清高尊貴佛真身，返照推尋自己心，尋到盡頭方轉
J39nB451_p0521a22║處，自明何地不觀音。
J39nB451_p0521a23║贈紫岩居士
J39nB451_p0521a24║氣宇彌堅出剎塵，真誠久植悟心明，灼然放倒栴檀
J39nB451_p0521a25║樹，遍界馨香不可聞。
J39nB451_p0521a26║勉修來居士
J39nB451_p0521a27║心明平地照高下，萬煉千磨拆不開，今日覺圓方及
J39nB451_p0521a28║第，大端因行有修來。
J39nB451_p0521a29║贈靈源居士
J39nB451_p0521a30║屢劫修培相白毫，因功不昧遇吾曹，今朝得遂靈山
J39nB451_p0521b01║約，待悟靈源漾海濤。
J39nB451_p0521b02║贈祇園居士
J39nB451_p0521b03║奇哉敦厚有規模，掃盡煙塵篤丈夫，非佛非心俱掃
J39nB451_p0521b04║盡，因斯遇著賓頭盧。
J39nB451_p0521b05║贈大幢居士
J39nB451_p0521b06║數載相逢在夜郎，廣培功行識閒忙，而今已了心源
J39nB451_p0521b07║意，好豎師生大法幢。
J39nB451_p0521b08║贈聖林居士
J39nB451_p0521b09║墨花潑應福多家，好種心田結果花，不起本來心上
J39nB451_p0521b10║路，清宵坐飲趙州茶。
J39nB451_p0521b11║勉賢林居士
J39nB451_p0521b12║念頭提起時相對，不比尋常身口意，佛口佛心行佛
J39nB451_p0521b13║事，自然超入如來地。
J39nB451_p0521b14║勗子穎居士
J39nB451_p0521b15║父母未生有大理，少年之父老年子。絲毫認的本來
J39nB451_p0521b16║人，超出無生亦無死。因人錯解路頭差，只向外尋棄
J39nB451_p0521b17║自己。
J39nB451_p0521b18║示雙林禪人
J39nB451_p0521b19║理事分明共一原，此心須向靜中安，了明直下雙忘
J39nB451_p0521b20║處，玅合如如古佛禪。
J39nB451_p0521b21║勉慈願居士
J39nB451_p0521b22║屢劫培成般若芽，人間天上共為家，分明慈願歸源
J39nB451_p0521b23║處，花種因成果不差。
J39nB451_p0521b24║示義月居士
J39nB451_p0521b25║本來現成最尊佛，混失塵緣路上走，玅法說來幾萬
J39nB451_p0521b26║般，機關只在毫頭守。觀雲起滅俱無處，截月橫吞秖
J39nB451_p0521b27║一口，我與目前無別法，單求自己心王主。
J39nB451_p0521b28║贈圓慧善人
J39nB451_p0521b29║一道圓光本不壞，世間萬物難遮蓋，同行同坐甚分
J39nB451_p0521b30║明，識得名為觀自在。
J39nB451_p0521c01║示超元淨玉居士
J39nB451_p0521c02║本來一粒金丹種，但舉心時遍界生，此是吾家真密
J39nB451_p0521c03║意，纖毫不立現全身。
J39nB451_p0521c04║示淨富居士
J39nB451_p0521c05║道心精進三千日，不斷工夫十二時，兀的踏穿方寸
J39nB451_p0521c06║地，終朝物物總逢渠。
J39nB451_p0521c07║示佛賢佛悅居士
J39nB451_p0521c08║佛賢佛悅禮慈顏，竭力同修不放閒，只到花開結果
J39nB451_p0521c09║處，方名授記在靈山。
J39nB451_p0521c10║示真慈居士
J39nB451_p0521c11║一念精勤萬事宜，不容毫髮許心馳，若於不掛寸絲
J39nB451_p0521c12║處，頓悟真宗在此時。
J39nB451_p0521c13║贈鳴佩冉詞宗贖名
J39nB451_p0521c14║三教門庭共一和，惟於佛祖有仙陀，佩鳴此日還元
J39nB451_p0521c15║地，脫卻僧衣換紫羅。
J39nB451_p0521c16║勉純素居士
J39nB451_p0521c17║生生不滅古心源，劫劫綿延到此間，今日豁開塵夢
J39nB451_p0521c18║眼，善揚世代在靈山。
J39nB451_p0521c19║贈明遠詞宗
J39nB451_p0521c20║鷲峰拈出一枝春，發遍天涯枯木林，大地忽生多有
J39nB451_p0521c21║垢，山河掀覆本無塵。不聞睹處窮玄妙，悟理圓時出
J39nB451_p0521c22║果因，無限風光微妙意，善財童子向南詢。
J39nB451_p0521c23║示靈然居士
J39nB451_p0521c24║單瓢隻杖任閻浮，胍發靈臺共一坵，月映長江觀在
J39nB451_p0521c25║掌，風吹巨浪涌迷頭。蕭梁蓋笠多生在，漢季施樑遠
J39nB451_p0521c26║代留，歷劫聖賢皆若此，而今標在萬重樓。
J39nB451_p0521c27║贈昇寰居士
J39nB451_p0521c28║江海滔滔挂順帆，頻來安命自歡顏，一生補處惟忠
J39nB451_p0521c29║直，兩地名喧道義全。紅日光昇懸竹榻，清風常拂響
J39nB451_p0521c30║松軒，寬柔耳順螽斯慰，頓悟心王禮舊仙。
J39nB451_p0522a01║示顯枝居士
J39nB451_p0522a02║純朴乾坤德上皇，學明心法量如王，當人不昧因花
J39nB451_p0522a03║囑，果結功成佛日長。
J39nB451_p0522a04║示王官堡眾居士
J39nB451_p0522a05║語默玄微不失時，雙明寂照透玄機，進前儘有無窮
J39nB451_p0522a06║意，最喜心空及第歸。
J39nB451_p0522a07║贈來源居士
J39nB451_p0522a08║心如銕石念如天，萬事詼諧絕易難，渾得生前真實
J39nB451_p0522a09║意，長江月映有來源。
J39nB451_p0522a10║雜著
J39nB451_p0522a11║參禪偈
J39nB451_p0522a12║娘生銕面參禪本，大用通腸徹骨冷，一舉頓消知見
J39nB451_p0522a13║識，幾回翻悟迷中醒。不容些入如如理，咂破牢關上
J39nB451_p0522a14║上等，如是了明真性義，鷺鷥飛入雪山嶺。
J39nB451_p0522a15║參禪心實如金剛，觸碎銀山不可當，撒手回觀天地
J39nB451_p0522a16║外，安然穩坐敘空王。
J39nB451_p0522a17║念佛偈
J39nB451_p0522a18║參禪共念佛，兩處一心居，了卻心頭事，閏王不奈渠。
J39nB451_p0522a19║念佛與參禪，和融一處看，渾然方及第，自在即還天。
J39nB451_p0522a20║參禪念佛真實，坐斷兩頭居一，忽然看破娘生，輪迴
J39nB451_p0522a21║生死了畢。
J39nB451_p0522a22║念佛在佛心裏，動靜兩忘舉止，踏得故鄉地穩，方知
J39nB451_p0522a23║理事圓美。
J39nB451_p0522a24║阿彌陀佛不離我，纔舉念時已大差，覿面回觀無念
J39nB451_p0522a25║者，紅爐火出金蓮花。
J39nB451_p0522a26║掛鐘
J39nB451_p0522a27║瀘彌頂上幾人聞，火裏生冰百煉成，信手拈來高挂
J39nB451_p0522a28║起，一聲五夜惺群生。
J39nB451_p0522a29║布袋和尚
J39nB451_p0522a30║長年有不壞，定坐三千界。無奈兩莖眉，缺少六子債。
J39nB451_p0522b01║研盡細微理，其如一布袋。
J39nB451_p0522b02║天童密祖
J39nB451_p0522b03║法王大寶，現五濁世。光明如百日昇天，音吼若千雷
J39nB451_p0522b04║震地。解弄真獅，中興臨濟。一腔熱血向誰傾，天下至
J39nB451_p0522b05║今中毒氣。
J39nB451_p0522b06║雙桂師翁
J39nB451_p0522b07║破頭山上破家私，走向天童陷鐵圍，不料兒孫遍天
J39nB451_p0522b08║下，魯戈佛日聿重輝。
J39nB451_p0522b09║慈雲老和尚
J39nB451_p0522b10║潼川貴族王老師，不愛功名世罕知，七坐道場功業
J39nB451_p0522b11║事，幸留不肖強撐持。
J39nB451_p0522b12║繼岐山何居士
J39nB451_p0522b13║室中垂言，離卻新舊句答，不屬甲子乙丑。白晝午時
J39nB451_p0522b14║星現，黑漆乾坤倒走。家家明月長安，處處清風拂柳。
J39nB451_p0522b15║大哉將繼吾宗，善護獅王哮吼。
J39nB451_p0522b16║天童掃密雲悟祖塔
J39nB451_p0522b17║祖翁最尊最貴，最上最高，最深最隱，最顯最明。不肖
J39nB451_p0522b18║曾孫到此，何敢欺妄。敬拈一偈，以當瓣香。歷劫
J39nB451_p0522b19║法王大寶位，英豪佛祖稱尊貴，文明若日懸中天，音
J39nB451_p0522b20║吼如雷振大地。解弄真獅十二奇，中興臨濟三十輩，
J39nB451_p0522b21║一腔肝膽向誰傾，獲得祖來出口氣。又上香云：「四十
J39nB451_p0522b22║餘年仰祖翁，八千里路到天童，香焚叩塔真空定，一
J39nB451_p0522b23║念消融萬劫通。」
J39nB451_p0522b24║慈雲掃先老和尚塔
J39nB451_p0522b25║高高日午猶相伴，寂寂淒風歲月長。陸路花香芳草
J39nB451_p0522b26║綠，水原木本正當陽。正是慧日東昇，人物普照，人無
J39nB451_p0522b27║酬日之德，慧日無分照之私，物日雙融，方合妙諦。所
J39nB451_p0522b28║以超梵天底事業，直須拋卻；全十力底事，卻乃放下。
J39nB451_p0522b29║金聲不顧，玉振何提？因茲披弊垢衣，入泥入水，撩起
J39nB451_p0522b30║便行，一點不沾，撞著冤頭，方可揚眉吐氣，堪報不報
J39nB451_p0522c01║之恩，永祚皇圖輔化。所以不肖開山創建，刊師法錄，
J39nB451_p0522c02║入藏所羈，未得前來拜掃捧日丹心。今日領徒到此，
J39nB451_p0522c03║拜掃我師塔壚。諸昆仲！如何是數千里足下不涉程
J39nB451_p0522c04║塵一句？良久，鼓掌，云：「須知寶塔千峰碧，卻有雲松雨
J39nB451_p0522c05║露青。」
J39nB451_p0522c06║
J39nB451_p0522c07║
J39nB451_p0522c08║
J39nB451_p0522c09║
J39nB451_p0522c10║黔靈赤松領禪師語錄卷第三（終）
J39nB451_p0522c11║
J39nB451_p0522c12║
J39nB451_p0522c13║　　　（門人悟培　妙卓　淨玉　達意
J39nB451_p0522c14║　　　　　　憨拙　悟元　海進　印中
J39nB451_p0522c15║　　　　　　性本　深玫
J39nB451_p0522c16║　　　弟子劉淨敵　陶淨尚　王淨參同捐資敬刻
J39nB451_p0522c17║　　本師和尚語錄全部　　　侍者德芳對
J39nB451_p0522c18║　　康熙藏在辛未菊月　嘉興府楞嚴寺藏經坊存板）