J39nB451_p0523a01║序
J39nB451_p0523a02║古人云月色靜中見泉聲幽處聞嘗試論之何處無
J39nB451_p0523a03║月何山無泉而必曰靜幽者是知此情此景非塵勞
J39nB451_p0523a04║鞅掌之客之所能窺而多屬於林泉隱逸之士之為
J39nB451_p0523a05║庶幾耳近如我
J39nB451_p0523a06║黔靈和尚者每禪餘暇陶情於聲律之中信手書信
J39nB451_p0523a07║口道一味從性靈中流出意在言外無斧鑿痕又未
J39nB451_p0523a08║可與詩學家呫嗶者流同日而語也門人輯其平日
J39nB451_p0523a09║與士大夫輩詶唱若干首丐弁於余余目之喟然嘆
J39nB451_p0523a10║曰此詩家上乘耶如曰杜韋王孟者余逆知其為俗
J39nB451_p0523a11║物耳不可以語此又焉可以譚幽泉靜月者哉。時
J39nB451_p0523a12║康熙庚午歲婆達囉缽阤月佛成道日書於古渝西
J39nB451_p0523a13║菂軒中。
J39nB451_p0523a14║青城後學寱堂法秀拜題
J39nB451_p0523b01║黔靈赤松領禪師語錄卷第四
J39nB451_p0523b02║門人寂源錄
J39nB451_p0523b03║詩
J39nB451_p0523b04║夏日滇中同友遊太和宮樹下
J39nB451_p0523b05║綠樹陰濃下風來枝蕩漾瓊樓晃太清巖石疊山嶂
J39nB451_p0523b06║留騎故人懷揮毫野士曠雪曲君裁成巴歌喜共唱
J39nB451_p0523b07║快意適天真樂道以相尚古人陳希夷事跡猶在望
J39nB451_p0523b08║徘徊不能別欲去又惆悵
J39nB451_p0523b09║挽澹餘曹老先生
J39nB451_p0523b10║我愛古忠臣賢哉狄仁傑身以武周羈志報唐家切
J39nB451_p0523b11║豈不重捐軀國恥誰為雪一朝歸帝子日洗虞淵烈
J39nB451_p0523b12║心事炳千秋生死何足說嗟我澹餘公今古同一轍
J39nB451_p0523b13║北海聲價高熙世人文潔帝重股肱郡假以撫黔
J39nB451_p0523b14║節下車問循良方外咨禪悅識破夢幻因無生亦無
J39nB451_p0523b15║滅報國期致身耿耿丹心熱偶罹豺虎亂誘縶凡百
J39nB451_p0523b16║折砥柱不可移守義心如鐵不敢懷二心借口豫讓
J39nB451_p0523b17║列豈不思舊發慷慨以自決存身將有待欲以恢大
J39nB451_p0523b18║業所事已垂成寧慮禍機洩一死酬君親日月同昭
J39nB451_p0523b19║揭憑弔古今事三嘆增悽咽先死及後死忠在無勇
J39nB451_p0523b20║怯事成或事敗品在何優劣較之迎廬陵忠貞昭奕
J39nB451_p0523b21║葉吳子寄挽章紙落數行血雖我素心人憂來不可
J39nB451_p0523b22║絕薦向拄杖頭吟風敲明月
J39nB451_p0523b23║春日送別魯公佟檀越
J39nB451_p0523b24║膏雨連雲合織成錦繡新明月夜初滿還照別離人
J39nB451_p0523b25║昔君出東海挾策遊帝闉為攀龍鱗上早列虎帳臣
J39nB451_p0523b26║不忘山水約還以風雅親詼諧有道骨起坐無凡塵
J39nB451_p0523b27║偶逢分袂日常憶聚談晨俚言博一笑何日結前因
J39nB451_p0523b28║榮程芳草綠步步是陽春
J39nB451_p0523b29║答孟陽熊檀越登山韻
J39nB451_p0523b30║遁跡荒山寺鋤雲愧遠公且無名著世常有鶴鳴空
J39nB451_p0523c01║池柳臨春綠白雪點蒼松勘破醯雞甕不疑蛇影弓
J39nB451_p0523c02║開池得皓月種樹引清風翰墨金門出詶筆搜腸窮
J39nB451_p0523c03║才華空鄴下霖雨濃山中逃禪如不棄煮茗再相從
J39nB451_p0523c04║贈別金檀越
J39nB451_p0523c05║四海風塵息八方雲霧湮細推人物理各質有前因
J39nB451_p0523c06║愧我居巖谷惟君不厭貧名開虎榜首曾受龍顏諄
J39nB451_p0523c07║灰財成節勁斗酒共豪賓榮枯唯是義得失總於仁
J39nB451_p0523c08║氣骨如山重心融似水均臨事無遷改方顯丈夫身
J39nB451_p0523c09║次卞司馬遊東山韻
J39nB451_p0523c10║勝概杳何極登臨興藹然披雲僧入定載酒客逃禪
J39nB451_p0523c11║鳥弄枝頭婉鐘聲野外縣欲題千里意猶隔幾重煙
J39nB451_p0523c12║贈臬憲高護法榮陞
J39nB451_p0523c13║驄馬連雲貴雲泥不隔津永昇新慧日重識舊蓮因
J39nB451_p0523c14║道義懷千古忠全惟一真更教泉石遠艸木盡霑春
J39nB451_p0523c15║次譚牧州魚聲韻
J39nB451_p0523c16║不戀龍門路清音出梵宮石人霑法雨花鳥度宗風
J39nB451_p0523c17║悟滅諸非盡聲虛萬籟空三乘微玅旨秪在一聞中
J39nB451_p0523c18║同友人賦得月下聽溪聲
J39nB451_p0523c19║野樹煙鋪密行吟共月前溪聲藏白練風靜響飛泉
J39nB451_p0523c20║霽色開晴嶂蟾光映晚天風情無限意趺對興悠然
J39nB451_p0523c21║復史春元問道韻
J39nB451_p0523c22║原是自家物西來有甚麼長天倚慧劍杲日映江波
J39nB451_p0523c23║舉足知端的揚眉豈錯過分明日用處不必問如何
J39nB451_p0523c24║二
J39nB451_p0523c25║為問西來意當人會得麼層巒浮翠藹碧海漾清波
J39nB451_p0523c26║莫以無為是徒勞有益過但能離我相自去靜中魔
J39nB451_p0523c27║次登山韻
J39nB451_p0523c28║寺結高原地金繩萬壑中鹿眠依翠竹鶴立就青松
J39nB451_p0523c29║有意皆非實無心境自空微風生嶺上蕭瑟出雲中
J39nB451_p0523c30║送中丞曹公柩歸值雨有懷
J39nB451_p0524a01║為憚廉清節蒼天雨淚深忠魂何遠地飄魄應寒砧
J39nB451_p0524a02║暮宿隨僧舍晨歸度鳳岑存亡無限意回首欲沾襟
J39nB451_p0524a03║友人至山題以贈之
J39nB451_p0524a04║環翠千峰拱溪聲永日潺煙雲浮嶺上日月走盤間
J39nB451_p0524a05║青鳥啼幽壑苔紋繡石斑目前風景足何用苦尋攀
J39nB451_p0524a06║送別在臣楊檀越遷楚黃郡丞
J39nB451_p0524a07║秦擁龍文出賣刀賢佐逢才能千里駿聲價五花驄
J39nB451_p0524a08║柳色黔山外琴鳴江楚中坐清南服地指日遠褒封
J39nB451_p0524a09║詠桂贈友
J39nB451_p0524a10║碧樹凝秋色寒林爽氣頻丰姿標月靜潔志凜風塵
J39nB451_p0524a11║別去蘭馨遠還同菊興新花神頭點處永佩憶天真
J39nB451_p0524a12║贈遊山客
J39nB451_p0524a13║旭日照黔靈四圍氣象明山開非鬼斧路鑿有仙名
J39nB451_p0524a14║境僻塵心靜溪聲鳥語清賓朋同席地細看落花平
J39nB451_p0524a15║詶夏孝廉韻
J39nB451_p0524a16║山青知雨過水湛月臨溪竹翠留雲宿松孤待鶴棲
J39nB451_p0524a17║春濤和雪曲秋雁伴雲啼韻合煙塵息清風拂柳堤
J39nB451_p0524a18║春日閒詠
J39nB451_p0524a19║大塊煙雲合春深處處繁動觀芳艸秀靜聽柳鶯喧
J39nB451_p0524a20║日色榮寒榻清香遞竹門驚披蝴蝶夢物我老乾坤
J39nB451_p0524a21║友人過訪賦贈
J39nB451_p0524a22║重道輕浮世才華氣且英理明機萬斛義尚識三生
J39nB451_p0524a23║聲價風雲合禪源法海清從來金玉汁水遠共山明
J39nB451_p0524a24║次田春元夜賞菊韻
J39nB451_p0524a25║秋香寒夜發賞豈待時過喜對青娥質同聯白雪歌
J39nB451_p0524a26║涼深星冷現夜午霜情多盡此良宵夜清吟爽更多
J39nB451_p0524a27║春日次詶張詞宗過訪不遇韻
J39nB451_p0524a28║晴春承馬轡谷鳥報音來柳放和風暖梅榮鬥雪開
J39nB451_p0524a29║詩名留靜案客路冷蒼苔隔宿無煙火輕鞍蹀躞回
J39nB451_p0524a30║贈別乾御一乘二禪人
J39nB451_p0524b01║浩渺風塵急豐敦畏散筵冠年勤苦道漏刻博言詮
J39nB451_p0524b02║聚首青鶖勝離愁白鷺天難於分袂處柏子裊輕煙
J39nB451_p0524b03║同友人登大悲閣望武侯祠
J39nB451_p0524b04║寶閣玲瓏渺莫窮登臨又聽上方鐘青山疊疊頻鋪
J39nB451_p0524b05║翠綠水灣灣應幾重大士紀從周代記武侯功業漢
J39nB451_p0524b06║時封尋知清潔循良事始誌而今載玉峰
J39nB451_p0524b07║次譂州牧鰲磯浮玉韻
J39nB451_p0524b08║柳煙夾岸映晴光瑞靄山城接大荒一水中流磯砥
J39nB451_p0524b09║砫雙虹常拱待鰲翔月沉石磴縣清影風度溪聲過
J39nB451_p0524b10║晚涼一目翛然空法界悠悠千載鎮滄浪
J39nB451_p0524b11║壽撫臺慕檀越
J39nB451_p0524b12║九如懽祝慶南山丙曜高縣參井間萬六椿榮綿鶴
J39nB451_p0524b13║算三千桃熟醉仙班調元澤自臺中露壽國丹從掌
J39nB451_p0524b14║上還敬指梅花當頌軸和羹有約待新攀
J39nB451_p0524b15║壽撫軍王檀越
J39nB451_p0524b16║祥鶴翩翩遶檻時聲聲戛漢啟人思烏臺香襲添籌
J39nB451_p0524b17║祚瓊樹花開砌獻奇瑞靄金莖浮壽斝歌繁湛露應
J39nB451_p0524b18║昌期倩翁朝隱誰先覺鸞馭陳桃始見知
J39nB451_p0524b19║次撫軍楊檀越遊山
J39nB451_p0524b20║重重疊嶂擁岧嶢躡磴披雲到碧霄一目峰巒青個
J39nB451_p0524b21║個四圍花木翠翹翹推窮理事心非有洞徹機言意
J39nB451_p0524b22║廓寥玩罷欲歸歸欲望亭臺天外雨花飄
J39nB451_p0524b23║贈撫軍王檀越服制還京
J39nB451_p0524b24║道化明城久植培今朝又見子瞻才盡知濟旱多霖
J39nB451_p0524b25║雨佇看和羹待巨梅上界璣衡參七政人間勳業應
J39nB451_p0524b26║三台東山暫往酬恩重好為蒼生特地來
J39nB451_p0524b27║次梁道臺登東山韻
J39nB451_p0524b28║平原擁出青芙蓉插入丹霄雲霧封巖岫花開時度
J39nB451_p0524b29║鳥江城煙抹遠聞鐘雨添嵐氣新詩爽風送樨香舊
J39nB451_p0524b30║話逢不憚問禪來此處三生石上敘從容
J39nB451_p0524c01║送別曹公子值雷雨感賦
J39nB451_p0524c02║轟林一霎洗程新無限離愁誰為伸思去迢遙鄉國
J39nB451_p0524c03║士看來慘淡舊時人蒲塘綠滿遊魚啖柳暗青陰鳥
J39nB451_p0524c04║語勻萬里天涯攜手別此心難盡又諄諄
J39nB451_p0524c05║贈糧憲傅檀越榮陞
J39nB451_p0524c06║物我同仁布澤均金腰先種又重新花開萬里香江
J39nB451_p0524c07║地果上三臺壽國身政頌有聲天下滿詼諧不厭野
J39nB451_p0524c08║人貧真誠大雅清名遠芳翠聯聯盡占春
J39nB451_p0524c09║過般若庵
J39nB451_p0524c10║曾思有約過雲庵幾聽溪聲野外縣雨細蛙鳴清協
J39nB451_p0524c11║韻風和鳥語共談禪閒尋竹院烹茶坐倦掃松陰枕
J39nB451_p0524c12║石眠疑是葛天風化裏爐香一縷樂悠然
J39nB451_p0524c13║同（學副）臺（趙王）二護法河岸蓬居作
J39nB451_p0524c14║結茅江岸喜清幽物象無邊四望周幾樹柳煙橫薜
J39nB451_p0524c15║硐數行車水到粳疇殘經開卷和風演苔磴垂竿待
J39nB451_p0524c16║月收日用翛然隨意處波濤不盡響中流
J39nB451_p0524c17║遊大悲閣
J39nB451_p0524c18║寶閣崢嶸俯碧川登臨四望興怡然青林幽鳥啼空
J39nB451_p0524c19║外花落香風到客邊夾岸水聲銅鼓外（有銅鼓硐）卷簾山
J39nB451_p0524c20║色鳳樓前清幽勝景多堪賞坐久忘機興自便
J39nB451_p0524c21║花朝
J39nB451_p0524c22║漸度陽和萬象新花枝濃淡出風塵年光乍入四旬
J39nB451_p0524c23║外節令微沾二月春色相嫣然爭旦暮園林遲速感
J39nB451_p0524c24║精神從來詞客多遊覽言下津津向此辰
J39nB451_p0524c25║詠梅壽東林法兄
J39nB451_p0524c26║初度玄冥卻有梅律陽先應一枝開信知佳卉無雙
J39nB451_p0524c27║品獨占名園第一才憶昔隴頭憑寄意而今特地寫
J39nB451_p0524c28║詩懷清奇自是花魁首好上雲山壽域齋
J39nB451_p0524c29║次荅鳧庵胡居士
J39nB451_p0524c30║逃名丘壑伴林松何幸奇緣世外從自信煙霞惟我
J39nB451_p0525a01║有難將詩酒與君同三生石上花含笑半畝池中月
J39nB451_p0525a02║色溶好理前身金粟事居塵策進舊禪翁
J39nB451_p0525a03║次眾春元遊山韻
J39nB451_p0525a04║小壑丹丘倚石邊澄澄碧水映長天林間野叟閒溪
J39nB451_p0525a05║徑雲裏群仙敞玳筵星聚北山千嶂迥光分玉帶一
J39nB451_p0525a06║燈傳舊時王謝今重見獨愧支公拙簡篇
J39nB451_p0525a07║訪殷夢臣先生不遇
J39nB451_p0525a08║春日尋朋過水涯溪山深處見桃花方池昔擬謝靈
J39nB451_p0525a09║宅五柳今逢陶令家南國知心昭日月故園回首暮
J39nB451_p0525a10║雲霞杖頭久乏邀賓費賴有茗鐺當酒賒
J39nB451_p0525a11║訪東山梅溪法兄
J39nB451_p0525a12║扶笻底事步林泉為訪知音興偶然山境晴嵐生石
J39nB451_p0525a13║谷會城燈火續寒煙牧樵歌遠聞雲外鳥雀聲幽落
J39nB451_p0525a14║檻前物換人間虛夢醒馨馨梅放滿溪邊
J39nB451_p0525a15║掃九峰開山祖塔
J39nB451_p0525a16║林宮手闢甲南滇百折幽尋鳥道縣霞照曉山松箇
J39nB451_p0525a17║箇溪迴寒浪月涓涓千秋舍利神龍護一席金襴昭
J39nB451_p0525a18║代傳膜拜愧無跨灶略聊將俚句祝爐煙
J39nB451_p0525a19║離侍巾瓶廿易霜閱來人世幾滄桑訃飛千里肝腸
J39nB451_p0525a20║碎杖曳雙林涕泗滂石室堅函金鎖骨香雲空繞應
J39nB451_p0525a21║真堂爐煙綵結酬三拜哽咽吞聲思念長
J39nB451_p0525a22║聲喧南北若雲雷寶殿重樓手自開天馬峰迎白鹿
J39nB451_p0525a23║嶂繡獅巖俯碧烏臺天留寶缽盛珍供石化仙儔傲
J39nB451_p0525a24║劫灰臨濟家風聲自遠箭機能奪子瞻才
J39nB451_p0525a25║次法瀾禪師韻
J39nB451_p0525a26║髫年歷練荷先翁得睹慈顏禮大雄澗水長流千歲
J39nB451_p0525a27║月香雲猶戀一天風肝腸寸斷猿聲應燈焰重光鳥
J39nB451_p0525a28║道通滿壑松濤聽不盡茫茫匝地雨煙濛
J39nB451_p0525a29║贈九峰黽中兄
J39nB451_p0525a30║祖風秋晚賴支撐越格規模獨讓兄冰雪面開青嶂
J39nB451_p0525b01║迥春芳眉立紫芝榮庭前翠柏千株秀檻外幽泉一
J39nB451_p0525b02║鑑清此日同吹無孔笛莫愁高調少人賡
J39nB451_p0525b03║雁字一行書
J39nB451_p0525b04║隨風遠至一行書隱隱摩天意自殊斜似之人常變
J39nB451_p0525b05║體彎如心月又難塗翩翩乍擬鍾繇式肅肅還同索
J39nB451_p0525b06║靖模此格非為真艸隸紛紜點染太清圖
J39nB451_p0525b07║挽曹大中丞（二）
J39nB451_p0525b08║廊廟倦倦繫遠心幾思揮翰破幽霃忘軀不念功名
J39nB451_p0525b09║重報國寧辭鼎鑊深地下忠魂昭日月天涯客夢繞
J39nB451_p0525b10║山林從來忠孝標千古松嶺常聞鶴唳音
J39nB451_p0525b11║屈指歌遊跡若徐丰姿何在謾欷歔禪那已破浮生
J39nB451_p0525b12║夢錦繡空研數代書秋半林蛩蕭瑟裏夜深山月晦
J39nB451_p0525b13║朦初牽愁步步增遺思無那關心念未除
J39nB451_p0525b14║和有牧李居士久別來山韻（四）
J39nB451_p0525b15║夜來星月照簷羅幸得心交於此過一日懽逢歌石
J39nB451_p0525b16║鼓十年遠隔望銀河鳥飛天外迴翔偏客晤山中題
J39nB451_p0525b17║詠多作句倦眠鄉國近惺來不覺在雲窩
J39nB451_p0525b18║夏日長明綠滿天客窗清話問桑田而今戰伐安平
J39nB451_p0525b19║息正好溪山樂隱眠花樹鳥啼空裏性月澄水現定
J39nB451_p0525b20║中禪詳觀物理虛生夢眨眨風光又一年
J39nB451_p0525b21║竹窗看古寶箴規句句法言有所思不幸髫年▆▆
J39nB451_p0525b22║父雖成道業問心師風吹雨過雲增岫鳥語花香水
J39nB451_p0525b23║滿池此日林亭頻對望肝腸未盡雪添眉
J39nB451_p0525b24║夜靜山房悄寂聲未眠燭淺覓殘燈琴心照我清音
J39nB451_p0525b25║遠劍氣惟君世累輕想念故園觀日近常將墨水染
J39nB451_p0525b26║雲城今晨送別巖傍路珍重前途次第行
J39nB451_p0525b27║次孔詞宗登山留題
J39nB451_p0525b28║蕭蕭清晝一塵無偶爾良緣到索居昨夜山房星耀
J39nB451_p0525b29║炯今朝谷口道風舒文章豈在焉而已佛法難同之
J39nB451_p0525b30║者歟學問既成千古業何妨重謁慧公廬
J39nB451_p0525c01║次中丞袁大檀越韻
J39nB451_p0525c02║皓麗當天一望中玲瓏巧幻運籌工遶峰晴氣南旋
J39nB451_p0525c03║北印水寒光西復東人向塔前明佛理祖於旛上顯
J39nB451_p0525c04║宗風垂慈遠紹無餘事留步丹梯引導翁
J39nB451_p0525c05║喜大之胡長者入道
J39nB451_p0525c06║力到功成果自圓佛緣絕勝越諸天浮生覷破心王
J39nB451_p0525c07║定竹帛遙垂體道堅掃盡白雲方識月澄清滄海好
J39nB451_p0525c08║參禪欣逢曇發千年瑞茂葉長新代代傳
J39nB451_p0525c09║遊海子玉京山
J39nB451_p0525c10║石磴盤層上玉京登臨四望野雲橫奇峰矗矗參天
J39nB451_p0525c11║秀小艇溶溶繫水晶塵務遠離詩思爽忙中卻得靜
J39nB451_p0525c12║情生為僧祗解禪那病碧落霞敷遍界明
J39nB451_p0525c13║次東林玉和尚
J39nB451_p0525c14║奇峰秀出漾波光一磥長春鎮八荒笛韻樓頭風斷
J39nB451_p0525c15║續磯撐水面日浮翔苔漣月影凝清露𥗒帶寒煙曉
J39nB451_p0525c16║夜涼培埴前賢今已矣惟餘九罩鎖滄浪
J39nB451_p0525c17║菊
J39nB451_p0525c18║寒榮卻羨爾芬芳不受凄風一辦傷勝格能甘霑曉
J39nB451_p0525c19║露孤情豈畏凜秋霜延齡未瀉南陽浦招隱名增陶
J39nB451_p0525c20║令莊群卉盡凋知勁節獨餘靜影對清光
J39nB451_p0525c21║粉蝶夏來時
J39nB451_p0525c22║何事翩遷度曲廊園林遲速競瓊粧輕盈枝上加冰
J39nB451_p0525c23║繭閃灼籬邊似雪揚半艸半花風細細頻來頻去影
J39nB451_p0525c24║雙雙等閒識破莊周夢千夜何驚覺得忙
J39nB451_p0525c25║和時乘夏詞宗韻
J39nB451_p0525c26║清溪疊嶂衍喬松共蔭畦源物花穠跼進何如退步
J39nB451_p0525c27║穩灰心自覺俗情鎔月穿柳影常澄靚雨過花陰有
J39nB451_p0525c28║淡濃大抵人生聲價重賢名青史有來蹤
J39nB451_p0525c29║答司南貢元
J39nB451_p0525c30║聊將圜堵隱江城一榻蕭蕭少客新今遇陽春聯曲
J39nB451_p0526a01║調不由墨水染煙塵法行大地容僧紀碑立長亭讓
J39nB451_p0526a02║士珍若會野人無意句導迷於此悟前身
J39nB451_p0526a03║黃詞宗登山分題得柑字
J39nB451_p0526a04║逃名避世樂山寒有客相邀踏岫藍日映桂香飄遠
J39nB451_p0526a05║座風敲松子落澄潭星輝有故明僧定廚供無炊慢
J39nB451_p0526a06║客驂莫謂當年鍾飯異鐺茗款煮且陳柑
J39nB451_p0526a07║山居
J39nB451_p0526a08║非凡非聖箇閑人不愛聲華不厭貧幾則偈言隨手
J39nB451_p0526a09║頌一生事業沒心親憐他花瘦常留雨喜爾鶯多欲
J39nB451_p0526a10║挽春自是山家真快樂石林雲物總無塵
J39nB451_p0526a11║特地層巒闢梵宮重重殿閣倚長空嶺頭花艸籠輕
J39nB451_p0526a12║霧山外雲霞漾遠風好鳥吟春深樹裏孤猿嘯月過
J39nB451_p0526a13║林東靈臺自是天生別登眺悠然萬物融
J39nB451_p0526a14║髫年蠢念愛山中日用生緣世不窮為法難如紅雪
J39nB451_p0526a15║子真傳豈愛白頭翁幾回屈指劫前事萬古推心此
J39nB451_p0526a16║刻同倦枕猿聲啼夜月恍然不覺日頭紅
J39nB451_p0526a17║山居次答昇旭詞宗韻
J39nB451_p0526a18║趨風幾度到山巔何事垂青夙有緣古調德堪斑管
J39nB451_p0526a19║述今知才向口碑傳喜聆深吻融斯道坐對清談合
J39nB451_p0526a20║上玄自別良能衣馬後嶺頭惟見石嵐煙
J39nB451_p0526a21║閒詠
J39nB451_p0526a22║關中兀坐已忘時放下全無一事為啟牖忽觀天地
J39nB451_p0526a23║外鳥聲啼在杏花枝
J39nB451_p0526a24║樂道安閒脫辱榮冰心一片洞圓明攜笻昨夜寒江
J39nB451_p0526a25║望月自皎兮風自清
J39nB451_p0526a26║翠嶂清溪跨白牛樂眠水艸已忘憂橫吹鐵笛無腔
J39nB451_p0526a27║調水月松風一韻收
J39nB451_p0526a28║紫薇
J39nB451_p0526a29║瑤天一片映霞紅影落庭前破色空擬是紫衣傳不
J39nB451_p0526a30║盡等閒分付與勳風
J39nB451_p0526b01║避亂感懷寄殷夢臣先生
J39nB451_p0526b02║惱亂風雲出夜郎幾尋山嶂路空長伴身幸有烏藤
J39nB451_p0526b03║在隨意棲遲挂缽囊
J39nB451_p0526b04║贈蔡大中丞
J39nB451_p0526b05║弘文睿智聖同齊澤滿滇黔萬眾知因視南山泉石
J39nB451_p0526b06║遠臨行書句作箴規
J39nB451_p0526b07║聞提臺侯公訃感悼以寄
J39nB451_p0526b08║忽訝風吹嶺上梅飛來片片點蒼苔知君自有清香
J39nB451_p0526b09║骨種向墳前始念灰
J39nB451_p0526b10║春日
J39nB451_p0526b11║春勝山川綠連天風雨速隔林聽曉鏡破霧鳥聲出
J39nB451_p0526b12║和純乾道人韻
J39nB451_p0526b13║滿月照山樓倦眠枕石頭魚龍江海上把釣任垂鉤
J39nB451_p0526b14║山房閒作
J39nB451_p0526b15║月影秋潭現鐘聲靜夜頻隨波逐不散總是岸頭人
J39nB451_p0526b16║二
J39nB451_p0526b17║法門極則事海墨書難盡只在一毫端反聞聞自性
J39nB451_p0526b18║
J39nB451_p0526b19║
J39nB451_p0526b20║黔靈赤松領禪師語錄卷四（終）