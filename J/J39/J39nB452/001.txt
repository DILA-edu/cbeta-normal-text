J39nB452_p0531a01║序
J39nB452_p0531a02║余自集《寶積錄》後，年頹齒豁，
J39nB452_p0531a03║嬾事筆墨，凡諸題詠，久矣謝
J39nB452_p0531a04║絕。乙丑之秋，偶臥病中峰，日
J39nB452_p0531a05║與山色溪聲留連晨夕。適侍
J39nB452_p0531a06║僧攜侶巖禪姪語錄至，讀未
J39nB452_p0531a07║終篇，見其機語穎脫，識見軼
J39nB452_p0531a08║群，誠吾家千里駒也，他日大
J39nB452_p0531a09║振滹沱之道，正未可量，頗為
J39nB452_p0531a10║吾金粟　昇兄喜。第愧余耄
J39nB452_p0531a11║矣，恐不能見，然亦非昇兄頭
J39nB452_p0531a12║正尾正，焉能得此瞎驢滅卻
J39nB452_p0531a13║正法眼藏者哉？
J39nB452_p0531a14║時
J39nB452_p0531a15║康熙乙丑菊月，天童山曉皙
J39nB452_p0531b01║道人題於中峰疊秀軒。
J39nB452_p0531b02║
J39nB452_p0531b03║
J39nB452_p0531b04║
J39nB452_p0531b05║
J39nB452_p0531b06║侶嚴荷禪師語錄序
J39nB452_p0531b07║自達磨東來，傳最上乘，掃除空有，不落言詮，直指心
J39nB452_p0531b08║體，六傳而至曹谿，又五傳而至臨濟，兒孫遍滿天下。
J39nB452_p0531b09║歷唐宋元明，一脈正傳，心燈炳煥。至天童密雲老祖，
J39nB452_p0531b10║世稱奇傑，拈一條白棒，走四海英靈，坐斷聖凡情見，
J39nB452_p0531b11║中興濟北綱宗，所以弘覺老人繼起
J39nB452_p0531b12║璽書，特徵
J39nB452_p0531b13║帝王問道，更得天岸老和尚，宗風大振，宿學爭趨，道
J39nB452_p0531b14║播青齊，令行吳越。今侶巖和尚，乃天老和尚入室真
J39nB452_p0531b15║子，識見精明，機用超卓，尋常一言一句，無非向上提
J39nB452_p0531b16║持，發前人之所未發，語錄流布諸方，自有明眼量，不
J39nB452_p0531b17║敢輕贅一辭。世尊云：「吾有正法眼藏，涅槃妙心，實相
J39nB452_p0531b18║無相，微玅法門，分付摩訶迦葉。」西天東土，遞代相承，
J39nB452_p0531b19║直至於今，非偶然也，是為序。
J39nB452_p0531b20║時
J39nB452_p0531b21║康熙二十四年歲次乙丑佛誕日，弟子陳量拜手書。
J39nB452_p0531b22║
J39nB452_p0531b23║
J39nB452_p0531b24║
J39nB452_p0531b25║
J39nB452_p0531c01║侶巖荷禪師語錄卷之一
J39nB452_p0531c02║侍者成純記錄
J39nB452_p0531c03║住湖州烏山龍泉菴
J39nB452_p0531c04║示眾。云：「把住牢關向上行，從教千聖不知名，和光略
J39nB452_p0531c05║露些些子，大地咸叨化日恩。所以道：法無定相，遇緣
J39nB452_p0531c06║即宗；道在人弘，隨宜得玅。重整古佛家風，勘驗衲僧
J39nB452_p0531c07║巴鼻，發大用於機前，播真風於世外，主賓互換，權實
J39nB452_p0531c08║雙行；縱奪臨時，卷舒自在。文殊、普賢，光揚法社；德山、
J39nB452_p0531c09║臨濟，共贊昇平。祇如安家樂業一句作麼生道？天高
J39nB452_p0531c10║群鳥正，海闊百川朝。」復舉：「三聖道：『我逢人則出，出即
J39nB452_p0531c11║不為人。』興化道：『我逢人則不出，出則便為人。』」師云：「二
J39nB452_p0531c12║大老激揚箇事，如珠走盤，不留朕跡，真所謂調高一
J39nB452_p0531c13║時，美流千古，然檢點將來猶未盡善。不見道：眾生度
J39nB452_p0531c14║盡恒沙佛，諸佛何曾度一人？且道：是為人？不為人？」拈
J39nB452_p0531c15║拄杖，云：「鴛鴦繡出從君看，不把金針度與人。」卓一卓，
J39nB452_p0531c16║下座。
J39nB452_p0531c17║住苕城師子林
J39nB452_p0531c18║示眾。云：「萬頃蒼茫一葉舟，東西南北任悠游，絲綸千
J39nB452_p0531c19║尺頻施展，要使獰龍上直鉤。莫有衝浪錦鱗麼？」成紹
J39nB452_p0531c20║出，禮拜起，歸位立。師云：「不堪持論。」成緒問：「楓葉經霜
J39nB452_p0531c21║赤，禪林瑞氣多，法王登寶座，一曲和滹沱。如何是滹
J39nB452_p0531c22║沱曲？」師云：「水到渠成。」進云：「一句迥超今古意，大千何
J39nB452_p0531c23║處不聞聞？如何是不聞聞？」師云：「粧聾作麼？」進云：「箇事
J39nB452_p0531c24║已蒙師指示，普天匝地盡沾恩。」師云：「禮拜了退。」成系
J39nB452_p0531c25║問：「昔日世尊拈華，今朝和尚豎拂，且道是同是別？」師
J39nB452_p0531c26║云：「你試定當看。」進云：「恁麼則獅子窟中無異獸，象王
J39nB452_p0531c27║行處絕狐蹤。」師云：「是同是別？」乃云：「當念不生，空諸有
J39nB452_p0531c28║海；對境無心，名觀自在。拈一機，機機頓赴；示一法，法
J39nB452_p0531c29║法全該。不須造作，豈假安排？擊碎兩處牢關，坐斷十
J39nB452_p0531c30║方世界，猶未是到家消息，正好竿頭進步，撒手懸崖，
J39nB452_p0532a01║直得石人鬥禮拜，鐵鋸舞三臺，更須知有向上一竅
J39nB452_p0532a02║在。作麼生是向上一竅？要知噴鼻馨香意，須信風從
J39nB452_p0532a03║華裏來。」復舉：「黃檗示眾云：『汝等諸人，盡是噇酒糟漢，
J39nB452_p0532a04║恁麼行腳，何處有今日？還知大唐國裏無禪師麼？』時
J39nB452_p0532a05║有僧出云：『只如諸方匡徒領眾又作麼生？』檗云：『不道
J39nB452_p0532a06║無禪，只是無師。』」師云：「黃檗老祖未免恃一己之見而
J39nB452_p0532a07║小覷天下，我當時若見道『只如諸方匡徒領眾又作
J39nB452_p0532a08║麼生？』但云：『不道無師，只是無禪。』山僧恁麼道，與古人
J39nB452_p0532a09║是同是別？具眼者試辨看。」
J39nB452_p0532a10║供龍牌示眾。拈香祝聖云：「此瓣香，金為枝，玉為幹，根
J39nB452_p0532a11║蟠劫外，葉覆須彌，端為祝嚴
J39nB452_p0532a12║上皇帝聖壽無疆，伏願聖明逾日月，睿算等乾坤，萬
J39nB452_p0532a13║邦咸歸至化，四海共樂昇平，闔國官僚高遷祿位，遠
J39nB452_p0532a14║近檀那盡沐天庥。」乃就座，舉：「古德云：『本來無位次，不
J39nB452_p0532a15║用強安排。』」師云：「大小古德，但知其一，不知其二，只如
J39nB452_p0532a16║欲界雜居豈不是位次？四禪、四空豈不是位次？四果、
J39nB452_p0532a17║四向豈不是位次？三賢、十聖豈不是位次？等、玅二覺
J39nB452_p0532a18║豈不是位次？且道作麼生安排？」復躬身云：
J39nB452_p0532a19║「皇帝萬歲，萬歲，萬萬歲。」便下座。
J39nB452_p0532a20║佛誕，齋僧，示眾。云：「如來不出世，亦無有涅槃，恁麼說
J39nB452_p0532a21║話已是潑狼潑藉了也，何況指天指地、目顧周行、一
J39nB452_p0532a22║場特地？秪如現前諸公，人人鼻直眉橫，各各頂天立
J39nB452_p0532a23║地，那箇男兒不丈夫？波波何故從他覓？然雖如是，無
J39nB452_p0532a24║柰睛勞花發、睡熟夢生？不因漁父引，爭得見波濤？因
J39nB452_p0532a25║齋慶讚一句又作麼生道？試玉須經火，求珠不離泥。」
J39nB452_p0532a26║卓拄杖，下座。
J39nB452_p0532a27║示眾。云：「春日晴，春鳥鳴，春山疊疊，春水盈盈，一一七
J39nB452_p0532a28║穿八穴，明明百匝千重，篆不雕之心印，演不說之妙
J39nB452_p0532a29║門，汝等諸人只是不得將眼見併耳聽。何故？纔有纖
J39nB452_p0532a30║毫即是塵。」
J39nB452_p0532b01║示眾。舉：「圓明道：『瘥病不假驢駝藥。』三角道：『瘥病須假
J39nB452_p0532b02║驢駝藥。』金粟先師云：『二大老活方死用，未稱好手。金
J39nB452_p0532b03║粟則不然，一切臨時，膏肓必拔。』」師云：「金粟老人死方
J39nB452_p0532b04║活用，不妨好手，然檢點將來，未免執藥成病。山僧又
J39nB452_p0532b05║不然，彼自無瘡，勿傷之也。」
J39nB452_p0532b06║示眾。舉：「釋迦老子道：『若有一人發真歸源，十方虛空
J39nB452_p0532b07║悉皆消殞。』演祖道：『若有一人發真歸源，十方虛空築
J39nB452_p0532b08║著磕著。』圓悟和尚道：『若有一人發真歸源，十方虛空
J39nB452_p0532b09║錦上鋪花。』楚石和尚道：『若有一人發真歸源，十方虛
J39nB452_p0532b10║空針劄不入。』」師云：「若有一人發真歸源，十方虛空十
J39nB452_p0532b11║方虛空。」
J39nB452_p0532b12║示眾。拈拄杖云：「拄杖子𨁝跳，觸著舜若多神鼻孔，須
J39nB452_p0532b13║彌山王忍痛不徹，驚倒婆稚阿修羅王，卻與帝釋眉
J39nB452_p0532b14║毛廝結。正恁麼時，阿誰解交？」靠卻拄杖云：「有理不在
J39nB452_p0532b15║高聲。」復舉：「古德云：『終日拈香擇火，不知身是道場。』又
J39nB452_p0532b16║有云：『終日拈香擇火，不知真箇道場。』又有云：『終日拈
J39nB452_p0532b17║香擇火，不知拈香擇火。』」師云：「終日拈香擇火，便作拈
J39nB452_p0532b18║香擇火。」
J39nB452_p0532b19║示眾。舉：「洞山掇退果桌話，大溈哲和尚云：『還知洞山
J39nB452_p0532b20║落處麼？若也不知，往往作是非得失會去。諸仁者！遮
J39nB452_p0532b21║果子非但泰首座不得喫，設使盡大地人來，亦不得
J39nB452_p0532b22║正眼覷著。』」師云：「蒼蠅偏向臭邊飛。既不作是非得失
J39nB452_p0532b23║會，則遮果子盡大地人阿誰無分？然雖如是，恁麼會
J39nB452_p0532b24║則易，相續也大難。」
J39nB452_p0532b25║示眾。舉：「先聖云：『一切法無生，一切法無滅，若能如是
J39nB452_p0532b26║解，諸佛常現前。』」師云：「先聖恁麼道，恰似認奴作郎。山
J39nB452_p0532b27║僧則不然，一切法無生，亦復無有滅，若作如是解，知
J39nB452_p0532b28║君猶未瞥。畢竟如何？」乃搖手，云：「不說，不說。」
J39nB452_p0532b29║示眾。舉：「金鸞一日在廚前見典座，便問：『變生成熟即
J39nB452_p0532b30║不無，典座離卻木杓道將一句來。』▆無語，自代云：『羊
J39nB452_p0532c01║羔雖美，眾口難調。』端祖云：『法華則不然，離卻木杓一
J39nB452_p0532c02║句作麼生道？人情若好，喫水也肥。』」師云：「二大老恁麼
J39nB452_p0532c03║答話，恰似家貧怨鄰富。山僧又不然，離卻木杓一句
J39nB452_p0532c04║作麼生道？天寒日短，兩人共一碗。」
J39nB452_p0532c05║示眾。「不是心，不是佛。」乃展手，云：「攃開兩手大家看，畢
J39nB452_p0532c06║竟明明是何物？」良久，云：「承虛接響人無數，到底難傳
J39nB452_p0532c07║太古音。」便下座。
J39nB452_p0532c08║示眾。舉：「千巖和尚示眾云：『教中道：「一切賢聖皆以無
J39nB452_p0532c09║為法而有差別。」釋迦老子兩箇舌頭，無明只有一箇
J39nB452_p0532c10║舌頭，一切賢聖皆以無為法而無差別。』」師云：「若道無
J39nB452_p0532c11║差別，違了世尊；若道有差別，背了祖師。且畢竟如何
J39nB452_p0532c12║即是？」眾競下語畢，師云：「兩段不同，收歸上科；向下文
J39nB452_p0532c13║長，付在來日。」
J39nB452_p0532c14║示眾。云：「諸仁者！切莫欣聖厭凡，捨垢取淨。若情存取
J39nB452_p0532c15║捨、意生欣厭，盡是錯亂顛倒。須知極樂世界與無間
J39nB452_p0532c16║地獄同一受用。何故？報緣虛假，真性無二。便恁麼去，
J39nB452_p0532c17║猶是依他作解、障自悟門。且畢竟如何話會？」良久，云：
J39nB452_p0532c18║「止止不須說，我法玅難思。」
J39nB452_p0532c19║示眾。云：「學道如登萬仞山，無依倚處好追攀，只須高
J39nB452_p0532c20║步毘盧頂，方可全身入鬧藍。」復舉婆子燒庵話，師云：
J39nB452_p0532c21║「者則語，古今拈弄者極多，爭奈十箇五雙出他婆子
J39nB452_p0532c22║圈繢不得？山僧不惜眉毛，也要諸方檢點。正恁麼時，
J39nB452_p0532c23║如何？肚饑要喫飯。」
J39nB452_p0532c24║示眾。云：「即心即佛，開口成雙橛；非心非佛，無言落二
J39nB452_p0532c25║三。不是心，不是佛，不是物。」喝一喝，云：「罕逢穿耳客，多
J39nB452_p0532c26║遇刻舟人。」
J39nB452_p0532c27║示眾。舉：「僧問趙州：『如何修行得不錯路？』州云：『識心見
J39nB452_p0532c28║性是不錯路。』」師云：「咄！咄，是何言歟？大小趙州猶作座
J39nB452_p0532c29║主見解，設有問山僧：『如何修行得不錯路？』但向他道：
J39nB452_p0532c30║『驀直去。』」
J39nB452_p0533a01║示眾。云：「本來是佛，何用他求？直下承當，埋沒自己。儻
J39nB452_p0533a02║更遲疑，白雲萬里。」卓拄杖云：「子期去不返，浩浩良可
J39nB452_p0533a03║悲。」復舉：「青原令石頭持書與南嶽讓和尚曰：『汝達書
J39nB452_p0533a04║了速回，吾有箇鈯斧子與汝住山。』頭至彼，未呈書便
J39nB452_p0533a05║問：『不慕諸聖、不重己靈時如何？』嶽曰：『子問太高生，何
J39nB452_p0533a06║不向下問？』頭曰：『寧可永劫受沉淪，不從諸聖求解脫。』
J39nB452_p0533a07║嶽便休。頭回，原問：『子返何速，書信達否？』頭曰：『書亦不
J39nB452_p0533a08║通，信亦不達。去日蒙和尚許箇鈯斧子，祇今便請。』原
J39nB452_p0533a09║垂一足，頭便禮拜。」師云：「我要問石頭，既不慕諸聖、不
J39nB452_p0533a10║重己靈，更討箇鈯斧子作麼？然雖如是，手執夜明符，
J39nB452_p0533a11║幾箇知天曉？」
J39nB452_p0533a12║示眾。舉：「金峰因僧參禮，峰云：『我有則語舉似汝，但不
J39nB452_p0533a13║得錯會。』僧云：『請和尚舉。』峰豎起拂子，僧作聽勢，峰云：
J39nB452_p0533a14║『錯會了也。』僧以目視峰而出，峰云：『雪上加霜。』虎丘云：
J39nB452_p0533a15║『金峰垂鉤四海，只釣獰龍；者僧清波有路，未免貪他
J39nB452_p0533a16║香餌。諸人還知金峰為人處麼？見月休觀指，歸家罷
J39nB452_p0533a17║問程。』」師云：「金峰剜肉作瘡，者僧隨邪逐惡，虎丘證龜
J39nB452_p0533a18║成鱉。山僧路見不平，也只要正眼流通。殊不知金峰
J39nB452_p0533a19║老漢擬舉拂子時，蚤已自錯了也。」
J39nB452_p0533a20║示眾。舉：「雲蓋安和尚問石霜：『萬戶俱閉即不問，萬戶
J39nB452_p0533a21║俱開時如何？』霜云：『堂中事作麼生？』安云：『無人接得渠。』
J39nB452_p0533a22║霜云：『道也太煞，只道得八成。』安云：『卻請和尚道。』霜云：
J39nB452_p0533a23║『無人識得渠。』」師云：「兩箇漢絲來線去弄精魂。設有問：
J39nB452_p0533a24║『堂中事作麼生？』但云：『分付維那打鐘著。』」
J39nB452_p0533a25║示眾。舉：「古德云：『身口意清淨，是名佛出世；身口意不
J39nB452_p0533a26║淨，即名佛滅度。』」師云：「不著福智莊嚴，則身清淨；不談
J39nB452_p0533a27║禪道佛法，則口清淨；不住靜照覺觀，則意清淨。」復云：
J39nB452_p0533a28║「佛聻？切忌話墮。」時。有僧出云：「恁麼則落空了也。」師云：
J39nB452_p0533a29║「蒼天，蒼天。」
J39nB452_p0533a30║示眾。云：「法法皆備於己，切莫自生欣厭。隨時得座披
J39nB452_p0533b01║衣，說甚萬年一念。」喝一喝。復舉：「雲峰因僧問：『如何是
J39nB452_p0533b02║心地法門？』峰云：『不從人得。』僧云：『不從人得時如何？』峰
J39nB452_p0533b03║云：『此去衡陽不遠。』妙喜云：『雲門即不然。如何是心地
J39nB452_p0533b04║法門？不從人得。不從人得時如何？看腳下。』楚石和尚
J39nB452_p0533b05║云：『或問天寧：「如何是心地法門？」「不從人得。」「不從人得
J39nB452_p0533b06║時如何？」「早晨有粥，齋時有飯。」』」師云：「設有人問山僧：『如
J39nB452_p0533b07║何是心地法門？』『不從人得。』『不從人得時如何？』『佛國魔
J39nB452_p0533b08║宮，天堂地獄。』」
J39nB452_p0533b09║示眾。云：「處處真，處處真，塵塵盡是本來人，真實說時
J39nB452_p0533b10║聲不見，正體堂堂沒卻身。既是正體堂堂，因甚道沒
J39nB452_p0533b11║卻身？直饒玄會得，也是眼中塵。」復舉：「臨濟上堂，云：『赤
J39nB452_p0533b12║肉團上有一無位真人，常在汝等諸人面門出入，未
J39nB452_p0533b13║證據者看看。』」師云：「臨濟老漢漏逗了也。既是無位真
J39nB452_p0533b14║人，因甚在赤肉團上？太煞粘牙綴齒，又說甚麼面門
J39nB452_p0533b15║出入？雪上更加霜。諸仁者，若向者裏著得隻眼，捉敗
J39nB452_p0533b16║古人，管取天下橫行。倘更躊躇……」拈拄杖，云：「未證據者
J39nB452_p0533b17║看看。」擲拄杖，下座。
J39nB452_p0533b18║示眾。舉：「興化云：『我昨日赴箇村齋，中途遇一陣卒風
J39nB452_p0533b19║暴雨，卻向古廟裏避得過。』」師云：「山僧夜來入城，回至
J39nB452_p0533b20║中途驀遇卒風暴雨，直得前不搆村、後不迭店，通身
J39nB452_p0533b21║是雨，沒迴避處。且道古人是？山僧是？試辨看。」
J39nB452_p0533b22║示眾。舉：「甘贄行者入南泉設齋，黃檗為首座，行者請
J39nB452_p0533b23║施財，座云：『財、法二施，等無差別。』甘云：『恁麼道，爭消得
J39nB452_p0533b24║某甲嚫？』便將出去，須臾，復入，云：『請施財。』座云：『財、法二
J39nB452_p0533b25║施，等無差別。』甘便行嚫。」師云：「甘贄行者大似暴富乞
J39nB452_p0533b26║兒賣弄殘羹餿汁，黃檗老祖雖然深辨來風，於中猶
J39nB452_p0533b27║欠一著在。爭如現前諸公，盡是家裏人，只說家裏話，
J39nB452_p0533b28║更不起模作樣？正所謂：有麝自然香，何必當風立？因
J39nB452_p0533b29║齋慶讚又作麼生？」良久，云：「洎合重說偈言。」
J39nB452_p0533b30║示眾。舉：「《華嚴》云：『若有見正覺，解脫離諸漏，不著一切
J39nB452_p0533c01║世，彼非正道眼。』」師云：「蓋為我法未忘，情存取捨。若實
J39nB452_p0533c02║無我，則無一切法；若無一切法，則無一切境界；若無
J39nB452_p0533c03║一切境界，則無所依；若無所依，則無所住；若無所住，
J39nB452_p0533c04║則全體法界。」復云：「咄！咄，不得住在者裏。」
J39nB452_p0533c05║示眾。舉：「洞山參雲門，門問：『近離甚處？』曰：『查渡。』云：『夏在
J39nB452_p0533c06║甚處？』曰：『湖南報慈。』云：『幾時離彼？』曰：『八月二十五。』云：『放
J39nB452_p0533c07║汝三頓棒。』山次日卻上問訊：『昨日蒙和尚放三頓棒，
J39nB452_p0533c08║不知過在甚處？』門云：『飯袋子，江西、湖南便恁麼去？』山
J39nB452_p0533c09║於言下大悟。」師云：「洞山雖悟，有屈難伸。諸仁者！還識
J39nB452_p0533c10║雲門老漢麼？笙歌引出畫堂前，幾度醉遊明月下。」
J39nB452_p0533c11║示眾。舉：「世尊一日陞座，大眾纔集，文殊白椎云：『諦觀
J39nB452_p0533c12║法王法，法王法如是。』世尊便下座。」師云：「世尊、文殊雖
J39nB452_p0533c13║然唱隨合拍、縱奪可觀，若是激揚箇事，且緩緩。何故？
J39nB452_p0533c14║話在。」
J39nB452_p0533c15║示眾。舉：「教中道：『玅性圓明，離諸名相。』」師云：「釋迦老子
J39nB452_p0533c16║恁麼說話，大似抱贓叫屈。秖如玅性豈不是名？圓明
J39nB452_p0533c17║豈不是相？作麼生說箇離諸名相底道理？還有為釋
J39nB452_p0533c18║迦老子作主者麼？出來與拄杖子相見。」
J39nB452_p0533c19║示眾。舉：「般若多羅尊者因東印土國王請，齋次，王乃
J39nB452_p0533c20║問：『諸人盡轉經，師何不轉？』祖曰：『貧道出息不隨眾緣，
J39nB452_p0533c21║入息不居蘊界，常轉如是經，百千萬億卷，非但一卷、
J39nB452_p0533c22║兩卷。』石屋和尚云：『諸禪德！尊者與麼答話，醫得眼前
J39nB452_p0533c23║瘡，剜卻心頭肉。若有問福源：「諸人皆轉經，長老因甚
J39nB452_p0533c24║不轉？」只對他道：「白日窗前，清宵月下，要轉便轉，要罷
J39nB452_p0533c25║便罷。」諸禪德，且道福灥與尊者還有優劣也無？若檢
J39nB452_p0533c26║點得出，許你具一隻眼。』」師云：「一人於理上偏枯，一人
J39nB452_p0533c27║向事上著到。若要理事圓融，二大老敢保未在。作麼
J39nB452_p0533c28║生得如理如事去？」乃顧侍者云：「裝香著。」復頌云：「事理
J39nB452_p0533c29║融通真法界，塵中經卷等三千。呼童香爇金爐內，坐
J39nB452_p0533c30║聽森羅萬象宣。」
J39nB452_p0534a01║示眾。「離卻缾盤釵釧，真金不自外來；就乎酥酪醍醐，
J39nB452_p0534a02║美味悉從中出。」喝一喝，云：「毘婆尸佛蚤留心，直至如
J39nB452_p0534a03║今不得玅。」復舉：「達磨大師云：『我本求心不求佛』，拈一
J39nB452_p0534a04║放一不是好手，『了知三界空無物』，將謂別有長處，『不
J39nB452_p0534a05║如端坐靜觀心』，元來只在者裏。『只此心心心是佛』，依
J39nB452_p0534a06║前錯認定盤星。荷上座則不然，何用求心不求佛，須
J39nB452_p0534a07║知三界非他物。若言端坐靜觀心，未免重添眼裏屑。」
J39nB452_p0534a08║卓拄杖，下座。
J39nB452_p0534a09║示眾。舉：「保福云：『此事如擊石火、閃電光，搆得搆不得，
J39nB452_p0534a10║未免喪身失命。』先師云：『保福大似徐六擔版。金粟不
J39nB452_p0534a11║然，此事似地擎山，不知山之孤峻；如石含玉，不知玉
J39nB452_p0534a12║之無瑕。搆得搆不得，不怕甕中走卻鱉。』」師云：「二大老
J39nB452_p0534a13║激揚此事，何異五彩畫虛空，徒勞心力耳。豈不見道：
J39nB452_p0534a14║若以譬喻而顯示，終無有喻能喻此。且畢竟如何？各
J39nB452_p0534a15║各歸堂喫茶去。」
J39nB452_p0534a16║示眾。問云：「離心意識參，絕凡聖路學。秖如離心意識
J39nB452_p0534a17║作麼生參？」眾久不出，乃云：「禪非意想，立意乖宗；道絕
J39nB452_p0534a18║功勛，建功失旨。所以道，靈光獨耀，迥脫根塵。要須句
J39nB452_p0534a19║外承當，莫向言中取則，明眼漢，沒窠臼，有時轉山河
J39nB452_p0534a20║大地歸自己，毋意毋必；有時轉自己歸山河大地，毋
J39nB452_p0534a21║固毋我。物物頭頭全彰，塵塵剎剎大用。不落己見外
J39nB452_p0534a22║緣一句又作麼生道？」顧左右，云：「座中盡是江南客，何
J39nB452_p0534a23║用樽前唱鷓鴣？」擊拂子，下座。
J39nB452_p0534a24║示眾。云：「盡道迷因悟遣，誰知悟是迷根？直饒迷悟頓
J39nB452_p0534a25║除，到此且居門外。何也？還家盡是兒孫事，祖父從來
J39nB452_p0534a26║不出門。」
J39nB452_p0534a27║示眾。云：「纖毫未盡遭魔罥，脫體無依在半途。且作麼
J39nB452_p0534a28║生是到家底句？」良久，云：「曾為浪子偏憐客，每向扁舟
J39nB452_p0534a29║憶故人。」
J39nB452_p0534a30║示眾。舉：「百丈一日侍馬祖行次，見一群埜鴨飛過，祖
J39nB452_p0534b01║問云：『是甚麼？』丈曰：『埜鴨子。』云：『甚處去也？』曰：『飛過去也。』
J39nB452_p0534b02║祖便扭丈鼻頭，丈負痛失聲，祖云：『又道飛過去也。』丈
J39nB452_p0534b03║於言下有省。」師云：「諸仁者！既是野鴨子飛去，因甚扭
J39nB452_p0534b04║他百丈鼻頭？莫非物我不異，鼻頭便是野鴨子麼？恁
J39nB452_p0534b05║麼見解，笑倒衲僧。既不然，百丈因甚悟去？山僧見處
J39nB452_p0534b06║也要諸人共知。」拈拄杖，云：「竿頭絲線從君弄，不犯清
J39nB452_p0534b07║波意自殊。」卓一卓，下座。
J39nB452_p0534b08║示眾。舉：「先聖道：『在有破有，居空破空，二幻既除，中道
J39nB452_p0534b09║不立。』」師云：「先聖恁麼道，真所謂貧恨一身多。山僧即
J39nB452_p0534b10║不然，有則同有，空則同空，隨流識性，觸處皆真。」喝一
J39nB452_p0534b11║喝，云：「出頭天外看，須是箇般人。」
J39nB452_p0534b12║示眾。舉：「趙州因僧辭去，州曰：『有佛處不得住』，緇素分
J39nB452_p0534b13║明；『無佛處急走過』，回途得玅；『三千里外，逢人不得錯
J39nB452_p0534b14║舉』，枝蔓重生。僧云：『恁麼則不去也』，葛藤絆倒。州曰：『摘
J39nB452_p0534b15║楊花，摘楊花』，本是釣魚船上客，卻來平地摝魚蝦。」
J39nB452_p0534b16║示眾。舉：「雲門大師道：『古人因慈悲之故而有落草之
J39nB452_p0534b17║談，隨語識人。若是出草之談，即不與麼，若與麼，便有
J39nB452_p0534b18║重話會。』金粟先師云：『作麼生是出草之談？』以拄杖一
J39nB452_p0534b19║時趁下。」師云：「者正是落草之談。且如何是出草之談？
J39nB452_p0534b20║劍去久矣，爾方刻舟。」
J39nB452_p0534b21║示眾。云：「識得拄杖子，參學事畢。」拈拄杖云：「看！看！拄杖
J39nB452_p0534b22║子吞卻乾坤大地了也。且道三世諸佛向甚麼處教
J39nB452_p0534b23║化眾生？歷代祖師向甚麼處流通正眼？蠢動含靈向
J39nB452_p0534b24║甚麼處俯仰屈伸？汝等諸人向甚麼處轉身吐氣？若
J39nB452_p0534b25║是箇漢，聞恁麼舉，一肩擔荷得去，擎展一任擎展，提
J39nB452_p0534b26║持一任提持，橫三豎四，無可不可。其或未然，進一步，
J39nB452_p0534b27║被拄杖子迷卻路頭；退一步，被拄杖子截斷腳跟。擬
J39nB452_p0534b28║開口，被拄杖子礙卻舌頭；不開口，被拄杖子換卻眼
J39nB452_p0534b29║睛。諸兄弟！還識拄杖子麼？若也識得，參學事畢；若也
J39nB452_p0534b30║未識，急須識取，他時後日，莫被拄杖子瞞。」連卓拄杖，
J39nB452_p0534c01║下座。
J39nB452_p0534c02║示眾。云：「一二三四五六七，朝朝暮暮為君決，眉毛剔
J39nB452_p0534c03║起好生參，見得分明秖半橛。那半橛，應自瞥，須信人
J39nB452_p0534c04║間只一僧，畢竟天無第二月。機解亡，玄路絕，金烏夜
J39nB452_p0534c05║半徹天飛，百草頭邊齊漏泄。」喝一喝。復舉：「僧問雲門：
J39nB452_p0534c06║『不起一念，還有過也無？』門云：『須彌山。』」師云：「者僧轉身
J39nB452_p0534c07║無路，雲門觸處傍通。汝等若向未舉已前薦得，管取
J39nB452_p0534c08║天下橫行；其或未然，總被須彌山壓倒。山僧不惜眉
J39nB452_p0534c09║毛，更為頌出：只要當人正眼開，何關起念不起念？韶
J39nB452_p0534c10║陽拈出須彌盧，一擊虛空七八片。真堪羨，剎剎塵塵
J39nB452_p0534c11║達本鄉，縱橫順逆皆方便。」
J39nB452_p0534c12║示眾。云：「連日因居士與山僧講四書，驀拈一章要山
J39nB452_p0534c13║僧自講，被伊抑逼一上，不妨舉似大眾。『顏淵喟然歎
J39nB452_p0534c14║曰』，見箇甚麼道理？速道！速道！『仰之彌高，鑽之彌堅』，水
J39nB452_p0534c15║中捉月徒誇巧。『瞻之在前，忽焉在後』，覓即知君不可
J39nB452_p0534c16║見。『夫子循循然善誘人』，向你道甚麼？『博我以文、約我
J39nB452_p0534c17║以禮』，依然錯認定盤星。『欲罷不能』，夜明簾外轉身難。
J39nB452_p0534c18║『既竭吾才，如有所立卓爾』，還須更進竿頭步，『雖欲從
J39nB452_p0534c19║之，末由也已』，金鎖玄關擘不開。諸兄弟，還知顏子落
J39nB452_p0534c20║處麼？將成九仞之山，尚欠一簣之土。若到祖師門下，
J39nB452_p0534c21║驀頭更與一拶，管取蓋天蓋地去也。山僧恁麼告報，
J39nB452_p0534c22║汝等還揀辨得出麼？還緇素得明麼？若向者裏著得
J39nB452_p0534c23║一隻眼，不用顧後瞻前，便請歸家穩坐。所以道：處處
J39nB452_p0534c24║逢歸路，頭頭是故鄉；本來成現事，何必待思量？」喝一
J39nB452_p0534c25║喝，卓拄杖，下座。
J39nB452_p0534c26║示眾。云：「眾生逐境生情，隨情造業，故爾業繫苦果。諸
J39nB452_p0534c27║聖達境惟心，心體離念，所以萬德莊嚴。祗如衲僧分
J39nB452_p0534c28║上又作麼生？」喝一喝云：「若是陶淵明，攢眉便歸去。」
J39nB452_p0534c29║示眾。云：「覓心不得把心安，大丈夫兒豈自瞞？意氣不
J39nB452_p0534c30║從天地得，真金須向火中看。所以道：垂鉤四海，只釣
J39nB452_p0535a01║獰龍；格外談玄，為求知識。事是恁麼事，人須恁麼人；
J39nB452_p0535a02║若是恁麼人，方明恁麼事。大眾，還知恁麼事麼？」乃卓
J39nB452_p0535a03║拄杖，云：「換骨洗腸重整頓，通身手眼更須參。」復舉：「天
J39nB452_p0535a04║童密雲老祖因僧問：『如何是大事未明，如喪考妣？』祖
J39nB452_p0535a05║云：『你是無主孤魂。』僧云：『既是大事已明，因甚亦如喪
J39nB452_p0535a06║考妣？』祖云：『惟吾獨尊。』」師云：「天童老祖機輪轉處，如杲
J39nB452_p0535a07║日麗於中天，正所謂高低普應，事理齊彰，爭奈錯會
J39nB452_p0535a08║者多？山僧不辭頌出：秖緣不識本爺孃，孤苦伶俜客
J39nB452_p0535a09║路長；踏得自家田地穩，人間天上更無雙。」
J39nB452_p0535a10║因事示眾。「夜來枕上參，無上勝長者，而謂我言：『知時
J39nB452_p0535a11║不論理，論理不知時。』恍於言下大徹，得無諍三昧，入
J39nB452_p0535a12║隨順世間法門，覺則儼然。姑記之，以俟明眼證焉。」
J39nB452_p0535a13║示眾。乃拈拄杖云：「是則觸，非則背，直截示人人不會，
J39nB452_p0535a14║萬象森羅一口吞，須彌倒卓虛空碎。」橫按拄杖云：「非
J39nB452_p0535a15║不背，是不觸，拈來顛倒從君數，辭窮識盡髑髏乾，五
J39nB452_p0535a16║五依然二十五。」卓拄杖云：「觸即背，背即觸，爍迦羅眼
J39nB452_p0535a17║莫能睹，無言童子口喃喃，斑斕大蟲不是虎。」靠拄杖
J39nB452_p0535a18║云：「拈卻觸，去卻背，明眼人前何足貴？正體堂堂絕覆
J39nB452_p0535a19║藏，見聞知覺真三昧。」復喝一喝。
J39nB452_p0535a20║示眾。云：「如來涅槃心，祖師正法眼，一一露當陽，明明
J39nB452_p0535a21║無隱諱。只要諸人略回光相，自著眼看，可以克證無
J39nB452_p0535a22║生，頓超方便。不見水潦和尚參馬祖，問：『佛法的的大
J39nB452_p0535a23║意？』被祖攔胸踏倒，忽然大悟，起來呵呵大笑云：『百千
J39nB452_p0535a24║法門，無量玅義，只向一毫頭上識得根源去。』諸兄弟！
J39nB452_p0535a25║若恁麼，豈不快哉？雖然如是，猶涉程途在。不涉程途
J39nB452_p0535a26║一句又作麼生道？當臺寶鑑明如日，一亙晴空絕是
J39nB452_p0535a27║非。」
J39nB452_p0535a28║示眾。云：「釋迦老子道：『一切眾生具有如來智慧德相，
J39nB452_p0535a29║但以妄想執著而不證得。』諸仁者，還知妄想執著麼？
J39nB452_p0535a30║不但世間人我是非、塵勞煩惱是妄想執著，直饒念
J39nB452_p0535b01║佛持咒、誦經禮懺也是妄想執著，持戒脩身、約教觀
J39nB452_p0535b02║心也是妄想執著，六度萬行、迷悟因果也是妄想執
J39nB452_p0535b03║著，安禪息慮、打七打五也是妄想執著，乃至綱宗玄
J39nB452_p0535b04║要、賓主料揀、正偏回互、事理藏鋒，以要言之，總是妄
J39nB452_p0535b05║想執著。且作麼生是智慧德相？還委悉麼？要知智慧
J39nB452_p0535b06║德相，慎勿他求，但了妄想執著，便是智慧德相。秪如
J39nB452_p0535b07║妄想執著又作麼生了？」乃拈拄杖，云：「是柱不見柱，非
J39nB452_p0535b08║柱不見柱。」卓一卓，云：「是非已去了，是非裏薦取。」
J39nB452_p0535b09║示眾。舉：「永明大士云：『有禪有淨土，猶如戴角虎，現世
J39nB452_p0535b10║為人師，當來成佛祖。有禪無淨土，十人九錯路，陰境
J39nB452_p0535b11║忽現前，瞥爾隨他去。無禪有淨土，萬修萬人去，但得
J39nB452_p0535b12║見彌陀，何愁不開悟？無禪無淨土，鐵床併銅柱，百劫
J39nB452_p0535b13║與千生，沒箇人依怙。』」師云：「永明老人恁麼激揚，大似
J39nB452_p0535b14║拗曲作直，傍若無人。山僧則不然，有禪有淨土，常見
J39nB452_p0535b15║堅且固；有禪無淨土，猶落在頂墮；無禪有淨土，戀筏
J39nB452_p0535b16║何能渡？無禪無淨土，正體堂堂露。」卓拄杖，云：「一踏鴻
J39nB452_p0535b17║門兩扇開，還須更進竿頭步。」喝一喝。
J39nB452_p0535b18║受龍山監院介衡請，示眾。「自慚德薄福緣慳，土面灰
J39nB452_p0535b19║頭不記年，忽地使符天外至，無端推出在人前。所以
J39nB452_p0535b20║道：欲識佛性義，當觀時節因緣。山僧晦跡城隍，杜門
J39nB452_p0535b21║守拙，適承安吉州當道眾護法台翰下頒，以東禪古
J39nB452_p0535b22║剎見招，既而辭讓不及，理應曲顧時宜，只得將從上
J39nB452_p0535b23║乃祖乃父用不盡的八字打開，布施現前大眾，不惟
J39nB452_p0535b24║知源達本，只要正眼流通。」驀豎拂子，召眾，云：「還委悉
J39nB452_p0535b25║麼？若向者裏見得徹去，又何必福城東際始見文殊、
J39nB452_p0535b26║樓閣門開方參慈氏？直下如天普蓋、似地普擎，如日
J39nB452_p0535b27║普照、如風普吹，頭頭物物闡揚，剎剎塵塵示現。」拈拄
J39nB452_p0535b28║杖，云：「看，看，拄杖子化龍去也。際會風雲當此日，為霖
J39nB452_p0535b29║為雨潤乾坤。」卓拄杖，下座。
J39nB452_p0535b30║侶巖荷禪師語錄卷之一