J39nB452_p0535c01║侶巖荷禪師語錄卷之二
J39nB452_p0535c02║侍者成浩記錄
J39nB452_p0535c03║住安吉州龍山東禪寺
J39nB452_p0535c04║三門。「堂堂大道，千聖共行。入此門來，莫存知解。」
J39nB452_p0535c05║佛殿。「趙州不喜聞，老姥不欲見。試看新長老，為君通
J39nB452_p0535c06║一線。」展具便拜。
J39nB452_p0535c07║據室。橫按拄杖云：「你有一尺去你一尺，你有一丈去
J39nB452_p0535c08║你一丈。直饒格外承當，腳跟下好與三十拄杖。何也？
J39nB452_p0535c09║要與衲子結冤讎，留待人天作榜樣。」
J39nB452_p0535c10║護法疏。「釋迦老子二千年前於靈山會上，以佛正法
J39nB452_p0535c11║付囑國王、大臣、有力檀那，令其廣宣流布。」拈疏云：「只
J39nB452_p0535c12║此便是原本契書。」
J39nB452_p0535c13║法座。「盡大地是箇寶華王座，行住坐臥總在裏許，因
J39nB452_p0535c14║甚又要起模作樣？還委悉麼？雖然舊閣閒田地，一度
J39nB452_p0535c15║行來一度新。」遂。
J39nB452_p0535c16║陞座拈香云：「此一瓣香，天上天下，世出世間，並屬照
J39nB452_p0535c17║臨，咸承恩澤，爇向爐中，端為祝嚴：
J39nB452_p0535c18║今上皇帝萬歲、萬歲、萬萬歲！恭願皇圖齊北極，睿算
J39nB452_p0535c19║尋南山。八荒咸歌有道，四海盡樂無為。」次拈香云：「此
J39nB452_p0535c20║一瓣香，金剛心中流出，般若種智栽培，花開覺苑，記
J39nB452_p0535c21║莂靈山，奉為滿朝文武、闔國勳貴、現前請主、護法尊
J39nB452_p0535c22║官、闔郡、闔州縉紳、文學、居士，伏願共作皇家柱石，同
J39nB452_p0535c23║為法社金湯，祿位高增，福基永固。」復拈香云：「此一瓣
J39nB452_p0535c24║香，本無隱晦，曠劫彌新，無端東擲西拋，以致日昏月
J39nB452_p0535c25║昧，昔年撞著箇沒意智老漢，被伊當頭指出，直得耀
J39nB452_p0535c26║古騰今，光輝溢目，人天眾前不敢囊藏被蓋，供養金
J39nB452_p0535c27║粟堂上傳臨濟正宗三十二世上天下岸老和尚，不
J39nB452_p0535c28║圖報德酬恩，只要遞相鈍置。」斂衣就座。東昇大師白
J39nB452_p0535c29║椎云：「法筵龍象眾，當觀第一義。」師云：「第一、第二已落
J39nB452_p0535c30║言詮，莫有言外知歸者麼？不妨出眾相見。」問答畢乃
J39nB452_p0536a01║云：「正體本無向背，大道迥絕方隅。寬廓非外，十方剎
J39nB452_p0536a02║海目前觀；寂寥非內，大千同一真如境。有時孤峰頂
J39nB452_p0536a03║上垂手，有時十字街頭晏坐。既無城市山林之異，豈
J39nB452_p0536a04║有世間出世之殊？如是則法隨法行，法幢隨處建立；
J39nB452_p0536a05║以一統萬，列眾象於臺前；舍短從長，截群機於句下；
J39nB452_p0536a06║拈一莖草作丈六金身，體無不備；將丈六金身作一
J39nB452_p0536a07║莖草，用無不彰；長河為酥酪，大地作黃金；不是神通
J39nB452_p0536a08║妙用，亦非法爾如然；皆吾心之常分，豈有假於他哉？
J39nB452_p0536a09║秪如法幢建立、正脈流通一句又作麼生道？」喝一喝
J39nB452_p0536a10║云：「一句迥超今古意，百千萬派盡朝宗。」復結椎云：「諦
J39nB452_p0536a11║觀法王法，法王法如是。」下座。
J39nB452_p0536a12║郡中眾護法請上堂：「全機大用，觸處現成。溢目清光，
J39nB452_p0536a13║貫通今古。直下無一絲毫頭，遍界全彰奇特事。露柱
J39nB452_p0536a14║腳跟穩密，燈籠眼目精明。蒲團坐斷千差，拄杖傍通
J39nB452_p0536a15║一線。高低嶽瀆共轉根本法輪，小大鱗毛普現色身
J39nB452_p0536a16║三昧。使處處齊知覺悟，教人人盡證真常。直得皇風
J39nB452_p0536a17║蕩蕩，帝道平平，四海晏清，兆民樂業。且道憑箇甚麼
J39nB452_p0536a18║得與麼奇特、與麼殊勝？」豎拂子云：「天上有星皆拱北，
J39nB452_p0536a19║人間無水不朝東。」
J39nB452_p0536a20║請兩序。上堂舉鶴林玄素禪師住菴時有僧敲門，素
J39nB452_p0536a21║云：「誰？」僧云：「是僧。」素云：「莫道是僧，佛來亦不著。」僧曰：「因
J39nB452_p0536a22║甚不著？」素云：「無他棲泊處。」師云：「鶴林老人可謂門庭
J39nB452_p0536a23║壁立，清振一時。然檢點將來，猶未盡善。夫善知識者，
J39nB452_p0536a24║權衡在握，縱奪臨期。有時纖塵不立，有時遍界齊彰。
J39nB452_p0536a25║纖塵不立處海納山容，遍界齊彰時針劄不入。然後
J39nB452_p0536a26║可以建法幢，立宗旨，綱維佛祖，開鑿人天，發大機，顯
J39nB452_p0536a27║大用，交為肘臂，互作主賓。所以道，你若立時我須坐，
J39nB452_p0536a28║你若坐時我須立。拈起也珠迴玉轉，放下也草偃風
J39nB452_p0536a29║行。秪如不拈不放一句作麼生道？妙舞只須誇遍拍，
J39nB452_p0536a30║三臺元是大家催。」擊拂子下座。
J39nB452_p0536b01║至節上堂：「群陰剝盡，一陽來復。君子道長，小人道縮。
J39nB452_p0536b02║所以道，時節若至，其理自彰。作麼生是自彰之理？梅
J39nB452_p0536b03║花不被雪霜侵，爭得馨香滿巖谷？」
J39nB452_p0536b04║監院介衡圓戒請上堂：「釋迦成道日，諸人納戒時。聖
J39nB452_p0536b05║凡無異路，達者自同途。汝等若能歇卻馳求，識取自
J39nB452_p0536b06║己，則悟道持戒大似病眼見空花。其或未然，腳下泥
J39nB452_p0536b07║深忙進步，縱行平處索隄防。」
J39nB452_p0536b08║除夕示眾：「一年將盡夜，萬里未歸人。若是到家者，拈
J39nB452_p0536b09║來著著親。作麼生是到家底句？若也道得，大家團圞
J39nB452_p0536b10║頭，共說無生話。其或未然，富貴故鄉歸未得，夜行衣
J39nB452_p0536b11║錦待何如？」
J39nB452_p0536b12║元旦上堂：「佛法新年頭，有無俱莫筭。鑑徹在機先，吾
J39nB452_p0536b13║道一以貫。作麼生是機先底句？今年且喜歲朝春，上
J39nB452_p0536b14║元又是正月半。」
J39nB452_p0536b15║示眾：「今朝正月半，打鼓普請看。花燈處處燃，月色渾
J39nB452_p0536b16║如練。燈月兩交輝，箇裏誠難辨。還辨得麼？直饒辨得
J39nB452_p0536b17║分明，也是認光影底漢。」
J39nB452_p0536b18║示眾：「趺坐挺起脊梁，經行照顧腳下。恁般苦口叮嚀，
J39nB452_p0536b19║只要諸人領話。還會麼？大蟲被虎傷，可煞令人怕。」
J39nB452_p0536b20║示眾舉南石琇禪師云：「情塵昜遣，理障難除。盡十方
J39nB452_p0536b21║世界空索索地，欲求一法了不可得。有什麼情塵可
J39nB452_p0536b22║遣？有什麼理障可除？」師云：「南石和尚猶欠悟在。只如
J39nB452_p0536b23║『盡十方世界空索索地，欲求一法了不可得』，此正是
J39nB452_p0536b24║情塵理障。若是㘞地一聲，方知盡十方世界是當人
J39nB452_p0536b25║自己，盡十方世界是自己光明，盡十方世界在自己
J39nB452_p0536b26║光明裏。雖然如是，也須實到者箇田地始得。」
J39nB452_p0536b27║示眾：「如來禪，祖師意，一箇鼻頭，兩處出氣。會得者似
J39nB452_p0536b28║井覷驢，不會者如牛拽磨。」
J39nB452_p0536b29║示眾：「清明節屆，祭掃墳堂。隴頭陌上，士女奔忙。呼兄
J39nB452_p0536b30║喚弟，拾翠尋芳。東野絃歌酒讌，西郊接盃舉觴。盡是
J39nB452_p0536c01║胸襟流出，發揮本地風光。一一天真明妙，迥絕囊藏。
J39nB452_p0536c02║若是克家種草，不向者裏承當。何故？須知別有好商
J39nB452_p0536c03║量。」
J39nB452_p0536c04║示眾舉應菴和尚云：「三十三州七十僧，驢腮馬頷得
J39nB452_p0536c05║人僧。諸方若具羅籠手，今日無因到淨明。」師云：「應菴
J39nB452_p0536c06║遠祖恁麼說話，未免揚己抑人。龍山不然，三十三州
J39nB452_p0536c07║七十僧，祥麟瑞鳳競頭爭。諸方盡是羅籠手，脫略還
J39nB452_p0536c08║他過量人。如何是過量人？」顧左右云：「參退喫茶。」
J39nB452_p0536c09║示眾：「晨朝有粥，齋時有飯。一念相應，所作皆辦。作麼
J39nB452_p0536c10║生是相應底念？石壓筍邪出，崖懸花倒生。」
J39nB452_p0536c11║示眾舉天目體禪師云：「久雨不晴，雲霧遮障。帶累衲
J39nB452_p0536c12║僧，無處晒㫰。」師云：「大小滅翁恁麼語話，未免屈抑多
J39nB452_p0536c13║人。龍山不然，久雨忽晴，雲開日現。俊哉衲僧，打成一
J39nB452_p0536c14║片。正體堂堂絕覆藏，輝天鑑地真堪羨。」
J39nB452_p0536c15║示眾喝一喝云：「端陽佳節忽聞雷，百怪千妖化作灰。
J39nB452_p0536c16║雖則本來田地淨，何如奪得錦標回？奪得後如何？不
J39nB452_p0536c17║惟慶快平生事，正是男兒得意時。」
J39nB452_p0536c18║示眾：「九年面壁，不逢作者不開拳；三遭痛棒，一遇知
J39nB452_p0536c19║音便分付。坐禪成佛，何異蒸砂而作飯？磨磚作鏡，慣
J39nB452_p0536c20║將直釣釣獰龍。所以道，事存函蓋合，理應箭鋒拄。若
J39nB452_p0536c21║是針芥相投，自然水乳契合。格外承當一句又作麼
J39nB452_p0536c22║生道？幾回斫額頻相望，誰是庭前立雪人？」
J39nB452_p0536c23║示眾舉洞山云：「初秋夏末，諸兄弟東去西去，只須向
J39nB452_p0536c24║萬里無寸草處去。」又云：「萬里無寸草處作麼生去？」石
J39nB452_p0536c25║霜云：「出門便是草。」太陽云：「不出門亦是草漫漫地。」師
J39nB452_p0536c26║云：「『萬里無寸草』，只道得一半。出門不出門，總是草裡
J39nB452_p0536c27║漢。作麼生是轉身底句？但識目前無異路，何必行從
J39nB452_p0536c28║鳥道歸？」
J39nB452_p0536c29║師誕上堂：「在家三十年，騰騰不造惡。出家三十年，兀
J39nB452_p0536c30║兀不修善。正當六十時，不起聖凡見。等閒拈一機，佛
J39nB452_p0537a01║祖猶難辨。故爾按下雲端，直得施權設變。假饒鐵額
J39nB452_p0537a02║銅頭，換骨洗腸重煉。不是盡法無民，只要自開生面。
J39nB452_p0537a03║剃起列祖心燈，與伊聯輝續燄。」喝一喝。
J39nB452_p0537a04║上堂問：「辨魔揀異，必資先聖綱宗；開鑿人天，須會祖
J39nB452_p0537a05║宗的旨。如何是三玄三要？」師云：「何必重拈舊葛藤？」進
J39nB452_p0537a06║云：「如何是第一玄？」師云：「扇子𨁝跳上三十三天。」進云：
J39nB452_p0537a07║「如何是第二玄？」師云：「築著帝釋鼻孔。」進云：「如何是第
J39nB452_p0537a08║三玄？」師云：「東海鯉魚打一棒，雨似盆傾。」進云：「如何是
J39nB452_p0537a09║第一要？」師云：「有佛處不得住。」進云：「如何是第二要？」師
J39nB452_p0537a10║云：「無佛處急走過。」進云：「如何是第三要？」師云：「三千里
J39nB452_p0537a11║外，逢人不得錯舉。」乃云：「秋高氣爽，大地清涼。梧葉飄
J39nB452_p0537a12║金井，巖桂競芬芳。破砂盆全體獨露，乾矢橛遍界馨
J39nB452_p0537a13║香。山蒼蒼，水茫茫，一一現成受用，頭頭本地風光。但
J39nB452_p0537a14║見皇風成一片，不知何處有封疆？」
J39nB452_p0537a15║中秋示眾：「心月孤圓，性天朗耀。無黨無偏，虛明自照。
J39nB452_p0537a16║供養修行拂袖行，總是門外打之遶。」
J39nB452_p0537a17║示眾：「花謝花開，自有春風管待；雲來雲去，逢迎一任
J39nB452_p0537a18║青山。又何必缽盂安柄，土上加泥？管什麼松直棘曲，
J39nB452_p0537a19║鳧短鶴長？」擲拄杖云：「兩眼閒閒天地外，笑看日月為
J39nB452_p0537a20║誰忙？」
J39nB452_p0537a21║師在道場山首座寮。
J39nB452_p0537a22║結制。秉拂上堂，方丈和尚引座，云：「今朝十月二十，四
J39nB452_p0537a23║眾年年雲集。盡道老僧母難，實為結制起七。若道結
J39nB452_p0537a24║制起七，又是老僧母難。到者裏畢竟如何即得？不是
J39nB452_p0537a25║真師子，兒果難分晰。大眾，要識真師子麼？」遂喝一喝
J39nB452_p0537a26║云：「問取堂中第一座。」
J39nB452_p0537a27║師陞座云：「有問有答，賓主歷然。無問無答，玄微莫辨。
J39nB452_p0537a28║還有識機宜、別休咎者麼？出眾相見。」問答畢乃云：「行
J39nB452_p0537a29║腳高人結制，堂頭和尚慶生。不惟兩彩一賽，實乃好
J39nB452_p0537a30║事多同。一一稽首問訊，各各人事匆匆。獨有堂中憍
J39nB452_p0537b01║陳如尊者，自把暖簾放下，與十方衲子眉毛廝結，和
J39nB452_p0537b02║氣氤氳，鉗鎚密運，爐鞴通紅，深錐痛劄，截鐵斬釘。秉
J39nB452_p0537b03║拂上座，未免讚歎有分。且道讚歎箇甚麼？煆教表裏
J39nB452_p0537b04║明如鏡，證取金剛不壞身。」卓拄杖下座。
J39nB452_p0537b05║秉拂：「夜見星，晝見日。鴨吞螺螄，眼睛突出。祖師心印
J39nB452_p0537b06║鐵牛機，拈向當陽誰辨的？難辨的，真堪惜。須知彼此
J39nB452_p0537b07║出家兒，切莫自輕而退屈。」復舉「石頭和尚云：『從來共
J39nB452_p0537b08║住不知名』，恰似兩箇，『任運相將秪麼行』，也須照顧腳
J39nB452_p0537b09║下，『自古上賢猶不識』，莫謗他好，『造次凡流豈可明』，不
J39nB452_p0537b10║得以己妨人。秉拂上座則不然，聖凡名號閒言語，大
J39nB452_p0537b11║地何曾有二人？月白風清山突兀，頭頭總是自家珍。」
J39nB452_p0537b12║喝一喝。
J39nB452_p0537b13║秉拂：「一念不生，前後際斷。絕點純清，一條白練。美則
J39nB452_p0537b14║美矣，善亦未善。去卻眼中釘，拔卻腦後箭。棒下解翻
J39nB452_p0537b15║身，不住空王殿。拶透鐵壁銀山，方知本來成現。」喝一
J39nB452_p0537b16║喝。復舉：「那吒太子析骨還父、析肉還母，復現本身，運
J39nB452_p0537b17║大神力，為父母說法。佛眼和尚云：『肉既還母，骨既還
J39nB452_p0537b18║父，以何為本身？』學人到者裏見得徹去，廓清五蘊，吞
J39nB452_p0537b19║盡十方。苟或未然，秉拂上座更為頌出，白雲散盡露
J39nB452_p0537b20║青山，只有金風不改顏。歲歲枝頭吹敗葉，歸根見蒂
J39nB452_p0537b21║逼人塞。」
J39nB452_p0537b22║至節秉拂：「群陰剝盡復回陽，箇事何曾有覆藏？除卻
J39nB452_p0537b23║目前諸障礙，本來正體露堂堂。且作麼生是本來正
J39nB452_p0537b24║體？凍雲開豁山眉展，愛日新添一線長。」復舉疏山因
J39nB452_p0537b25║僧問：「如何是冬來意？」山云：「京師出大黃。」師云：「者僧外
J39nB452_p0537b26║感業惑塵勞，內傷禪道佛法。暑往寒來，眾苦縈纏，逼
J39nB452_p0537b27║迫疏山用此一味藥頭，凡情聖解，蕩盡無遺，絕後再
J39nB452_p0537b28║甦，更非他物。」復頌云：「直指冬來意，京師出大黃。病多
J39nB452_p0537b29║諳藥性，經效始傳方。」
J39nB452_p0537b30║除夕秉拂：「古人以臘月三十日譬喻眼光落地之時，
J39nB452_p0537c01║謂是年終歲盡之一大關頭也。如彼農業之家，為人
J39nB452_p0537c02║忠厚，不惜勞苦，及時趕趁，預納租賦，當此之際，門無
J39nB452_p0537c03║索債，倉有餘糧，燒榾柮火，煮野菜羹，團圞聚首，樂何
J39nB452_p0537c04║如也。或有不守本分，好喫懶做，田地荒蕪，收成減少，
J39nB452_p0537c05║在今之日單衣，[飢-几+爰]腹饑凍難禁，私債官銀，互相逼迫，
J39nB452_p0537c06║舉家愁嘆，無地藏身，只管怨天尤人，不知自作自受。
J39nB452_p0537c07║我輩沙門釋子，遠離俗累，發足參方，當以己事不明
J39nB452_p0537c08║為急務，親近明師，正真決擇，發勇猛心，立堅固願，母
J39nB452_p0537c09║論忙閒動靜，不拘春夏秋冬，心心不昜，念念無差，必
J39nB452_p0537c10║至大悟大徹而後已。更要行解相應，方乃所作皆辦，
J39nB452_p0537c11║此則自利而利他也。倘或心高氣傲，作事猖狂，志力
J39nB452_p0537c12║衰微，偷安濫食，競爭人我，恣逞無明，戒律乖違，因果
J39nB452_p0537c13║錯謬，愚癡邪見，造作無端，一朝病苦縈纏，方覺此身
J39nB452_p0537c14║危脆，追思往事，怕怖慞惶，正所謂業識茫茫，無本可
J39nB452_p0537c15║據者，此也。更或發心，精嚴戒律，誦持禮拜，作諸福業，
J39nB452_p0537c16║修諸苦行，不遇明師，不聞正法，成有漏因，他生後世
J39nB452_p0537c17║博得一場富貴而已。往往見富貴之人昧卻前因，不
J39nB452_p0537c18║自忖量，將謂住世百千萬年，縱情恣意，妄作妄為，起
J39nB452_p0537c19║無量貪瞋，造無邊惡業。殊不知一息不來，依舊隨業
J39nB452_p0537c20║受報，輪轉三塗苦海之中，要如今日居名山大川、清
J39nB452_p0537c21║淨伽藍、祖師法窟者豈可得乎？所以道，此事今生須
J39nB452_p0537c22║了卻，免教累劫受餘殃。久立眾慈，伏惟珍重。」
J39nB452_p0537c23║秉拂：「喪卻目前機，去卻胸中物。深深海底行，高高山
J39nB452_p0537c24║頂立。撥轉上頭關，踏翻知見窟。人言俊衲僧，我道成
J39nB452_p0537c25║狼藉。不是盡法無民，只要共相委悉。」復舉丹霞天然
J39nB452_p0537c26║禪師過慧林寺，值天寒，取木佛向火，院主呵曰：「何得
J39nB452_p0537c27║燒我木佛？」霞以杖撥灰云：「我欲取舍利耳。」主曰：「木佛
J39nB452_p0537c28║豈有舍利？」霞云：「既無舍利，更燒兩尊。」自後院主眉鬚
J39nB452_p0537c29║墮落。師云：「看他古人得意之後，等閒拈出些子，不妨
J39nB452_p0537c30║奇特。非但院主眉鬚墮落，直使盡大地人喪身失命。
J39nB452_p0538a01║更聽一頌：為人徹底世間稀，忍凍丹霞不自欺。木佛
J39nB452_p0538a02║更教重鍛過，令他院主落眉鬚。」
J39nB452_p0538a03║解制秉拂：「天寒人寒，瞞你諸人不得；滴水滴凍，且莫
J39nB452_p0538a04║草草承當。所以道，見聞覺知是法，法離見聞覺知。直
J39nB452_p0538a05║下如王秉劍，殺活齊彰，似鏡臨臺，妍媸立辨。一處透
J39nB452_p0538a06║脫，千處百處光輝；一機洞明，千機萬機圓轉。不從菩
J39nB452_p0538a07║薩覓神通，不向諸聖求解脫。人人常光現前，箇箇壁
J39nB452_p0538a08║立萬仞。其或未然，莫道此間山勢險，前途更有最高
J39nB452_p0538a09║峰。」