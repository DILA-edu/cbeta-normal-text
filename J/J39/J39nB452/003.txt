J39nB452_p0538b01║侶巖荷禪師語錄卷之三
J39nB452_p0538b02║侍者成純記錄
J39nB452_p0538b03║室中舉古
J39nB452_p0538b04║殃崛摩羅尊者因持缽至一長者門，其家婦人正值
J39nB452_p0538b05║產難，長者云：「瞿曇弟子，汝為至聖，當有何法，能免產
J39nB452_p0538b06║難？」殃崛語長者曰：「我乍入道，未知此法，待我回問世
J39nB452_p0538b07║尊，卻來相告。」卻反白佛，佛告殃崛：「汝速去報言：『我從
J39nB452_p0538b08║賢聖法來，未曾殺生。』」崛奉佛語，疾往告之，其婦得聞，
J39nB452_p0538b09║當時分娩。
J39nB452_p0538b10║尊者隨人起倒，世尊露面作竊，以致遞相鈍置。某
J39nB452_p0538b11║若見問，持缽便行，何故？免得教壞人家男女。
J39nB452_p0538b12║維摩會上，三十二菩薩，各說不二法門。文殊云：「我於
J39nB452_p0538b13║一切法，無言無說，無示無識，離諸問答，是為菩薩入
J39nB452_p0538b14║不二法門。」殊問維摩，維默然。殊讚曰：「乃至無有語言
J39nB452_p0538b15║文字，是菩薩真入不二法門。」
J39nB452_p0538b16║維摩默然，無本可據。文殊讚善，拗曲作直。若是不
J39nB452_p0538b17║二法門，三生六十劫。
J39nB452_p0538b18║大隨一日菴前偶見一龜，僧指問云：「一切眾生皮褁
J39nB452_p0538b19║骨，因甚者箇眾生骨褁皮？」隨以草鞋覆卻。
J39nB452_p0538b20║艸鞋覆卻，雖然坐斷千差，且無出身之路。我若見
J39nB452_p0538b21║問，劈脊便棒，且道是皮耶？是骨耶？非但開卻者僧
J39nB452_p0538b22║眼，亦免得諸人向形骸上著到。
J39nB452_p0538b23║世尊臨入涅槃，文殊大士請佛再轉法輪。世尊咄曰：
J39nB452_p0538b24║「文殊，吾四十九年住世，未曾說著一字。汝請吾再轉
J39nB452_p0538b25║法輪，是吾曾轉法輪耶？」
J39nB452_p0538b26║善哉希有，聞所未聞。
J39nB452_p0538b27║道吾因石霜問：「和尚百年後，有人問極則事，向他道
J39nB452_p0538b28║甚麼？」吾喚沙彌：「添淨水著。」彌添水畢，吾謂霜曰：「問甚
J39nB452_p0538b29║麼？」霜擬更問，吾便歸方丈。
J39nB452_p0538b30║轉功就位，句不停機，換斗移星，絲來線去，還他道
J39nB452_p0538c01║吾好手。若是極則事，敢保未在。不見道，平蕪盡處
J39nB452_p0538c02║是青山，行人更在青山外。
J39nB452_p0538c03║世尊初生，一手指天，一手指地，周行七步，目顧四方，
J39nB452_p0538c04║自言：「天上天下，惟吾獨尊。」雲門云：「我當時若見，一棒
J39nB452_p0538c05║打殺與狗子喫，貴圖天下太平。」
J39nB452_p0538c06║黃面瞿曇放憨賣俏，不顧傍觀者哂；跛腳雲門路
J39nB452_p0538c07║見不平，未免垛生招箭。檢點將來，二俱不了。何似
J39nB452_p0538c08║荷上座，侵晨淨面，黃昏打眠，遇飯喫飯，遇茶喫茶，
J39nB452_p0538c09║更不敢與諸昆仲牽枝引蔓。何故？道泰不傳天子
J39nB452_p0538c10║敕，時清休唱太平歌。
J39nB452_p0538c11║烏石食麵次，有僧參，石引麵示之，僧便去。石至晚間
J39nB452_p0538c12║首座：「新到在甚麼處？」座云：「當時便去了也。」石曰：「是即
J39nB452_p0538c13║是，只得一橛。」
J39nB452_p0538c14║烏石將機就機，太煞廉纖。者僧雖是一撥便轉，腳
J39nB452_p0538c15║跟下好與三十拄杖。何故？不合上人家門戶。
J39nB452_p0538c16║趙州一日因一婆子入齋堂，曰：「者堂師僧俱是婆婆
J39nB452_p0538c17║生底，惟有大孩兒忤逆不孝。」州纔舉首看，婆便出。
J39nB452_p0538c18║婆子步步登高，不覺全身負墮。趙老顧後瞻前，未
J39nB452_p0538c19║免當斷不斷。山僧若見恁麼道，但言：「更須識取阿
J39nB452_p0538c20║爺始得。」管教者臭老婆慚惶無地。
J39nB452_p0538c21║文殊菩薩一日令善財採藥，曰：「是藥採將來。」善財遍
J39nB452_p0538c22║觀大地，無不是藥，卻來白云：「無有不是藥者。」曰：「是藥
J39nB452_p0538c23║採將來。」善財遂與地上拈一莖艸，度與文殊，殊接得，
J39nB452_p0538c24║示眾曰：「此藥能殺人，亦能活人。」
J39nB452_p0538c25║善財握土成金，已是通身泥水。文殊殺活全彰，可
J39nB452_p0538c26║惜龍頭蛇尾。我若見道「無有不是藥者」，劈脊便棒。
J39nB452_p0538c27║何故？若不揮劍，漁父棲巢。
J39nB452_p0538c28║趙州到一菴主處，問曰：「有麼？有麼？」主豎起拳頭，州曰：
J39nB452_p0538c29║「水淺不是泊舟處。」便行。又到一菴主處問，主亦豎起
J39nB452_p0538c30║拳頭，州曰：「能縱能奪，能殺能活。」便作禮。
J39nB452_p0539a01║「大小趙州洎被二菴主換卻眼睛，山僧路見不平。」
J39nB452_p0539a02║驀豎拳云：「能縱能奪，能殺能活，汝等諸人若便恁
J39nB452_p0539a03║麼會去，一棒打折你驢腰。」
J39nB452_p0539a04║南泉、歸宗、麻谷同去禮南陽國師，泉於路上畫一圓
J39nB452_p0539a05║相云：「道得即去。」宗便於圓相中坐，谷作女人拜，泉云：
J39nB452_p0539a06║「恁麼則不去也。」宗曰：「是甚麼心行？」泉乃喚回，更不去
J39nB452_p0539a07║禮國師。
J39nB452_p0539a08║南泉弄假偽真，歸宗將錯就錯，麻谷末上殷勤，未
J39nB452_p0539a09║免隨邪逐惡。恁麼則不去也，又作麼生？路遠夜長
J39nB452_p0539a10║休把火，大家吹滅暗中行。
J39nB452_p0539a11║雪峰因僧參次，峰問：「甚處？」曰：「浙中。」云：「船來？陸來？」曰：「二
J39nB452_p0539a12║途俱不涉。」云：「爭得到者裏？」曰：「有甚麼隔礙？」峰打趁。十
J39nB452_p0539a13║年後，僧復來，峰問：「甚處來？」曰：「湖南。」云：「湖南與此間相
J39nB452_p0539a14║去多少？」曰：「不隔。」峰舉拂子云：「還隔者個麼？」曰：「若隔，爭
J39nB452_p0539a15║得到者裏？」峰亦打趁。其僧住後，每見人必詬罵。雪峰
J39nB452_p0539a16║同行聞，特去相訪，遂與點破。其僧每於中夜焚香，向
J39nB452_p0539a17║雪峰遙禮。
J39nB452_p0539a18║雪峰老漢向萬仞崖前垂手，千尺井底救人，費盡
J39nB452_p0539a19║腕頭氣力，洎合勞而無功。者僧三撘不回，亦似純
J39nB452_p0539a20║鋼鑄就，末上因甚瓦解冰消去？敢問諸人：淆訛在
J39nB452_p0539a21║甚麼處？未到盡驚山險峻，曾來方識路高低。
J39nB452_p0539a22║趙州因僧問：「如何是毘盧圓相？」曰：「自小出家，不曾眼
J39nB452_p0539a23║花。」
J39nB452_p0539a24║「大小趙州秖解全身遠害，若是入廛垂手，敢保未
J39nB452_p0539a25║在。設有人問：『如何是毘盧圓相？』『碟兒大，碗兒小。』山
J39nB452_p0539a26║僧恁麼答話，且道與古人還有優劣也無？」卓拄杖，
J39nB452_p0539a27║云：「梅須遜雪三分白，雪卻輸梅一段香。」
J39nB452_p0539a28║城東有一老姥，與佛同生，不欲見佛，每見佛來，即便
J39nB452_p0539a29║回避。雖然如此，回顧東西，總皆是佛。遂以手掩面，乃
J39nB452_p0539a30║至十指掌中，總皆是佛。
J39nB452_p0539b01║老姥雖然氣宇如王，未免一生擔版。我即不然，任
J39nB452_p0539b02║他佛來魔來，總與箇普同供養。何故？大海若不納，
J39nB452_p0539b03║百川應倒流。
J39nB452_p0539b04║趙州因尼問：「如何是密密意？」州於尼腕上捏一捏，尼
J39nB452_p0539b05║云：「和尚猶有者箇在。」曰：「卻是你有者箇在。」
J39nB452_p0539b06║當時此尼若是箇人，但云：「眾眼難瞞。」管教者老漢
J39nB452_p0539b07║藏身無地。
J39nB452_p0539b08║昔有婆子供一僧，常令二八女子給侍。一日，令女子
J39nB452_p0539b09║抱定云：「正恁麼時如何？」僧云：「枯木倚寒巖，三冬無暖
J39nB452_p0539b10║氣。」女回舉似婆，婆云：「我二十年只供得箇俗漢。」遂遣
J39nB452_p0539b11║僧去，燒卻菴。
J39nB452_p0539b12║婆子雖有定亂之謀，且無容人之量。我若見僧恁
J39nB452_p0539b13║麼道，更加一分供養。何故？為人須為徹。
J39nB452_p0539b14║盤山云：「向上一路，千聖不傳。」慈明云：「向上一路，千聖
J39nB452_p0539b15║不然。」玅喜云：「向上一路，熱碗鳴聲。」
J39nB452_p0539b16║向上一路，步步踏著。
J39nB452_p0539b17║昔有僧到曹溪，時守衣缽僧提起衣曰：「此是大庾嶺
J39nB452_p0539b18║頭提不起底。」曰：「為甚在上座手裏？」僧無對。
J39nB452_p0539b19║代云：「一任舉似諸方。」
J39nB452_p0539b20║昔有老宿問一座主：「疏鈔解義，廣略如何？」曰：「鈔解疏，
J39nB452_p0539b21║疏解經。」宿曰：「經解甚麼？」主無對。
J39nB452_p0539b22║代云：「洎合錯下註腳。」
J39nB452_p0539b23║長慶因僧問：「眾手淘金，誰是得者？」慶云：「有伎倆者得。」
J39nB452_p0539b24║曰：「學人還得麼？」云：「太遠在。」
J39nB452_p0539b25║別云：「無伎倆者得。」別後語云：「汝有伎倆在。」
J39nB452_p0539b26║法眼問永明潛云：「教中道：『隔壁聞釵釧聲，即名破戒。』
J39nB452_p0539b27║現前笙歌雜還，珠紫駢闐，且道是破不破？」明云：「好箇
J39nB452_p0539b28║入路。」
J39nB452_p0539b29║別云：「眼裏無筋一世貧。」
J39nB452_p0539b30║菴提遮女問文殊：「明知生是不生之理，因甚卻被生
J39nB452_p0539c01║死之所流轉？」殊云：「其力未充。」
J39nB452_p0539c02║別云：「現大人相。」
J39nB452_p0539c03║頌古
J39nB452_p0539c04║世尊未離兜率，已降皇宮；未出母胎，度人已畢。
J39nB452_p0539c05║火裏蟭螟吞大象，雲中鐵鷂產泥牛，情枯執謝超三
J39nB452_p0539c06║際，正體堂堂靡不周。
J39nB452_p0539c07║世尊拈華。
J39nB452_p0539c08║鹽自鹹兮蜜自甜，那堪矢上又加尖？拈花若謂傳心
J39nB452_p0539c09║印，迦葉而今笑更添。
J39nB452_p0539c10║《經》云：「諸可還者，自然非汝，不汝還者，非汝而誰？」
J39nB452_p0539c11║從前汗馬渾閑事，罷卻干戈百草頭，漢地不收秦不
J39nB452_p0539c12║管，一身還有一身愁。
J39nB452_p0539c13║文殊令善財採藥。
J39nB452_p0539c14║門門有路透長安，滿目青黃豈易觀，了卻從前三不
J39nB452_p0539c15║是，文殊早被善財瞞。
J39nB452_p0539c16║經題火字。
J39nB452_p0539c17║文彩全彰鑑者稀，幾人於此辨端倪？十成好箇金剛
J39nB452_p0539c18║鑽，攤向街頭賣與誰？
J39nB452_p0539c19║《維摩經》：「不斷煩惱而入涅槃。」
J39nB452_p0539c20║一二三四五六七，煩惱菩提是何物？風前剪斷葛藤
J39nB452_p0539c21║窠，一言勘破維摩詰。
J39nB452_p0539c22║百丈野鴨子話。
J39nB452_p0539c23║湖光澹蕩碧天秋，父子相將草裏游，無限落花隨水
J39nB452_p0539c24║去，不令人見轉風流。
J39nB452_p0539c25║臨濟示眾云：「大凡演唱宗乘，一句中須具三玄門，
J39nB452_p0539c26║一玄門須具三要，有權有實，有照有用。」便下座。
J39nB452_p0539c27║羲皇畫卦亦奇哉，朕兆纔分理事該，若識五行顛倒
J39nB452_p0539c28║用，吉凶禍福絕安排。
J39nB452_p0539c29║南院啐啄同時話。
J39nB452_p0539c30║箭鋒相拄芥投針，見處何如用處親？佛口蛇心風穴
J39nB452_p0540a01║老，一言賺殺幾多人。
J39nB452_p0540a02║三聖云：「我逢即出，出則不為人。」興化云：「我逢人則
J39nB452_p0540a03║不出，出即便為人。」
J39nB452_p0540a04║「出不出，為不為，明眼人前莫屎沸。便恁麼去絕商量，
J39nB452_p0540a05║也是瞎驢趁大隊。」復云：「噁。」
J39nB452_p0540a06║趙州示眾云：「佛之一字，吾不喜聞。」
J39nB452_p0540a07║碧天雲淡晚風寒，醉把瑤琴月下彈，將謂調高人不
J39nB452_p0540a08║識，誰知自被指頭瞞。
J39nB452_p0540a09║臨濟示眾云：「我當時在黃檗先師處問佛法的的
J39nB452_p0540a10║大意，三度被打，六十拄杖，如蒿枝拂相似。如今更
J39nB452_p0540a11║思一頓，誰為下手？」時有僧出云：「某甲下手。」濟度拄
J39nB452_p0540a12║杖與僧，僧擬接，濟便打。
J39nB452_p0540a13║白髮佳人憶嫁時，幾番含笑幾番悲，兒曹只解兒曹
J39nB452_p0540a14║事，一段風流說向誰？
J39nB452_p0540a15║曹山因僧問：「子歸就父，為甚父全不顧？」山云：「理合
J39nB452_p0540a16║如是。」僧云：「父子之情何在？」山云：「始見父子之情。」僧
J39nB452_p0540a17║云：「如何是父子情？」山云：「刀斧斫不開。」
J39nB452_p0540a18║直下渾忘祖父尊，肯將知解論疏親，從教六國煙塵
J39nB452_p0540a19║靜，須信乾坤奉一人。
J39nB452_p0540a20║應菴和尚問密菴傑：「如何是正法眼藏？」密菴云：「破
J39nB452_p0540a21║砂盆。」
J39nB452_p0540a22║千聖欲名名不得，如何喚作破砂盆？呼童拋在江心
J39nB452_p0540a23║裏，免累時人掛齒唇。
J39nB452_p0540a24║五祖演和尚示眾云：「譬如牛過窗櫺，頭角四蹄俱
J39nB452_p0540a25║過了，因甚尾巴過不得？」
J39nB452_p0540a26║通身手眼通身縛，對境無心被境迷，歷遍千門併萬
J39nB452_p0540a27║戶，依然鼻孔大頭垂。
J39nB452_p0540a28║法眼問永明：「律中道：『隔壁聞釵釧聲，即名破戒。』現
J39nB452_p0540a29║前笙歌雜還，朱紫駢闐，且道是破不破？」明云：「好箇
J39nB452_p0540a30║入路。」
J39nB452_p0540b01║蓋色騎聲一句子，五篇七聚實難詮。筆描菩薩火裏
J39nB452_p0540b02║走，泥捏金剛水底眠。也無玅，也無玄，莫把封皮作信
J39nB452_p0540b03║傳。
J39nB452_p0540b04║南泉因陸亙大夫問：「肇法師甚奇特，解道：天地與
J39nB452_p0540b05║我同根，萬物與我一體。」泉指庭前牡丹云：「時人見
J39nB452_p0540b06║此一株花，如夢相似。」
J39nB452_p0540b07║天地同根物不殊，僧俗何分釋與儒？庭花指出渾如
J39nB452_p0540b08║夢，一片冰心在玉壺。
J39nB452_p0540b09║藥山因高沙彌住菴後，一日歸來值雨，山云：「汝來
J39nB452_p0540b10║也？」彌云：「是。」山云：「可煞濕？」彌云：「不打者鼓笛。」雲巖云：
J39nB452_p0540b11║「皮也無，打甚麼鼓？」道吾云：「鼓也無，打甚麼皮？」山云：
J39nB452_p0540b12║「今日大好一場曲調。」
J39nB452_p0540b13║畫船簫鼓泛清波，異口同聲唱哩囉，趙璧燕金未是
J39nB452_p0540b14║貴，一家和氣值錢多。
J39nB452_p0540b15║無業國師云：「一毫頭凡聖情念不盡，未免入驢胎
J39nB452_p0540b16║馬腹裏去。」白雲端和尚云：「設使一毫凡聖情念淨
J39nB452_p0540b17║盡，亦未免入驢胎馬腹裏去。」
J39nB452_p0540b18║聖凡情解俱消盡，馬腹驢胎得自由，有意氣時添意
J39nB452_p0540b19║氣，不風流處也風流。
J39nB452_p0540b20║芙蓉一日辭歸宗，宗云：「甚處去？」蓉云：「歸領去。」宗云：
J39nB452_p0540b21║「子在此多年，裝束了上來，為子說一上佛法。」蓉結
J39nB452_p0540b22║束了上去，宗云：「近前來。」蓉乃近前，宗云：「途中善為。」
J39nB452_p0540b23║蓉聆此言，頓忘前解。
J39nB452_p0540b24║昧卻自家珍寶，波波向外尋討，縱於言下知歸，未免
J39nB452_p0540b25║隨人起倒。
J39nB452_p0540b26║大隨覆龜話。
J39nB452_p0540b27║皮褁骨兮骨褁皮，草鞋覆卻露全軀，知音不用頻頻
J39nB452_p0540b28║舉，脫體風流更有誰？
J39nB452_p0540b29║智門因僧問：「蓮花未出水時如何？」門云：「蓮花。」僧云：
J39nB452_p0540b30║「出水後如何？」門云：「荷葉。」
J39nB452_p0540c01║蓮花荷葉一枝枝，出水何如未出時？透網金鱗頭戴
J39nB452_p0540c02║角，𮭗𮭗猶自守空池。
J39nB452_p0540c03║修山主因僧問：「劫火洞然，大千俱壞，未審者箇壞
J39nB452_p0540c04║不壞？」修云：「不壞。」僧云：「因甚不壞？」修云：「為同大千。」
J39nB452_p0540c05║春來和氣氤氳，秋後霜風凜冽，任他節序遷移，甕裏
J39nB452_p0540c06║何曾走鱉？
J39nB452_p0540c07║祥菴主示寂日，拈拄杖示眾云：「古人到者裏，為甚
J39nB452_p0540c08║麼不肯住？」眾無對，乃云：「為他途路不得力。」復云：「畢
J39nB452_p0540c09║竟如何？」以杖橫肩云：「楖栗橫擔不顧人，直入千峰
J39nB452_p0540c10║萬峰去。」言畢而逝。
J39nB452_p0540c11║直入千峰與萬峰，依然只在半途中，當時若解歸家
J39nB452_p0540c12║語，楖栗何須肩上橫？
J39nB452_p0540c13║臨濟因普化在僧堂前喫生菜，濟見云：「大似一頭
J39nB452_p0540c14║驢。」化便作驢鳴，濟謂直歲云：「細抹草料著。」化云：「少
J39nB452_p0540c15║室人不識，金陵又再來，臨濟一隻眼，到處為人開。」
J39nB452_p0540c16║脫珍反著破斕衫，驀遇知音滿面慚，陌上相逢山頂
J39nB452_p0540c17║立，異途同轍到長安。
J39nB452_p0540c18║首山因僧問：「如何是佛？」山云：「新婦騎驢阿家牽。」
J39nB452_p0540c19║新婦愛騎驢，阿家牽了走。新婦與阿家，翻手及覆手。
J39nB452_p0540c20║首山齒缺不闢風，逢人慣自揚家醜。
J39nB452_p0540c21║雲門因僧問：「如何是佛？」門云：「乾矢橛。」
J39nB452_p0540c22║風吹日炙露荒田，信手拈來作話傳，逐塊韓盧難辨
J39nB452_p0540c23║的，終朝立在糞缸邊。
J39nB452_p0540c24║臨濟將示寂，謂眾云：「吾滅後，不得滅卻我正法眼
J39nB452_p0540c25║藏。」三聖云：「爭敢滅卻和尚正法眼藏？」濟云：「已後有
J39nB452_p0540c26║人問你，向他道甚麼？」聖便喝，濟云：「誰知我正法眼
J39nB452_p0540c27║藏向者，瞎驢邊滅卻。」言訖，端坐而逝。
J39nB452_p0540c28║從來養子見生緣，末上慇懃更可憐，縱有黃金過北
J39nB452_p0540c29║斗，好兒終不使爺錢。
J39nB452_p0540c30║百丈埜狐。
J39nB452_p0541a01║不落不昧同因果，墮脫都盧一野狐，無事晚來江上
J39nB452_p0541a02║望，片帆隱隱夕暘初。
J39nB452_p0541a03║德山拓缽。
J39nB452_p0541a04║攀華意不在枝頭，攪亂群芳蜂蝶愁，暗裏偷香頻賣
J39nB452_p0541a05║弄，卻教骨肉翻成讎。
J39nB452_p0541a06║孚上座聞角聲有省。
J39nB452_p0541a07║情忘理極口難開，驀聽譙樓▆角催，撥轉上頭關捩
J39nB452_p0541a08║子，月移花影入窗來。
J39nB452_p0541a09║臨濟問黃檗佛法大意，三度被打。
J39nB452_p0541a10║直下投身探虎穴，無依倚處肝腸裂，烏藤三頓拂蒿
J39nB452_p0541a11║枝，父子不傳真秘訣。
J39nB452_p0541a12║後參大愚，有省。
J39nB452_p0541a13║肋下還拳正眼開，豈從黃檗學將來？更言佛法無多
J39nB452_p0541a14║子，卻似晴空震地雷。
J39nB452_p0541a15║雲門放洞山三頓棒。
J39nB452_p0541a16║當日韶陽曾據令，電光影裏分邪正，都緣一鏃破三
J39nB452_p0541a17║關，喪卻洞山窮性命。
J39nB452_p0541a18║夾山參船子和尚。
J39nB452_p0541a19║落水點頭猶未瞥，覆舟自逝話難圓，相親唯有沙汀
J39nB452_p0541a20║雁，夜宿蘆花兩岸邊。
J39nB452_p0541a21║長沙因僧問：「如何是上上人行履處？」沙云：「如死人
J39nB452_p0541a22║眼。」曰：「上上人相見時如何？」沙云：「如死人手。」
J39nB452_p0541a23║從來作者遇知音，水入水兮金博金，鑑覺精純玄體
J39nB452_p0541a24║昧，髑髏識盡眼初明。
J39nB452_p0541a25║央崛產難。
J39nB452_p0541a26║眾生惑業苦相隨，花不生空眼自迷，賢聖法來無障
J39nB452_p0541a27║礙，分明一句示全提。
J39nB452_p0541a28║涅槃會上，廣頞屠兒放下屠刀云：「我是千佛一數。」
J39nB452_p0541a29║放下屠刀云是佛，丈夫何故自甘屈？俊哉大集會魔
J39nB452_p0541a30║王，百煉精金不變色。
J39nB452_p0541b01║女子出定。
J39nB452_p0541b02║同坐同行難比況，各人境界各人知，那伽本是真常
J39nB452_p0541b03║性，動靜何曾有間時。
J39nB452_p0541b04║雲巖因道吾問：「大悲千手眼，阿那箇是正眼？（云云）」
J39nB452_p0541b05║遍體通身露一斑，頭頭總是自家顏，殿前幡影風移
J39nB452_p0541b06║去，砌下花陰月送還。
J39nB452_p0541b07║黃檗示眾云：「汝等諸人盡是噇酒糟漢。（云云）」
J39nB452_p0541b08║參方要具參方眼，見地還須見地句，莫向他人行處
J39nB452_p0541b09║行，丈夫自有沖霄志。
J39nB452_p0541b10║香嚴上樹。
J39nB452_p0541b11║本來成現豈多岐，何必將身掛樹枝？不得虎頭伸一
J39nB452_p0541b12║問，婆心費盡有誰知？
J39nB452_p0541b13║趙州因僧問：「如何是祖師西來意？」州云：「庭前柏樹
J39nB452_p0541b14║子。」
J39nB452_p0541b15║趙州不會西來意，卻把庭前柏樹推，懞懂禪流難辨
J39nB452_p0541b16║別，又從柏樹上針錐。
J39nB452_p0541b17║趙州因僧問：「學人乍入叢林，乞師指示。」州云：「喫粥
J39nB452_p0541b18║也未？」曰：「喫粥了也。」州云：「洗缽盂去。」僧於言下有省。
J39nB452_p0541b19║見利竿回應喫棒，現成公案復何疑？若從洗缽盂邊
J39nB452_p0541b20║會，未免重添眼上眉。
J39nB452_p0541b21║趙州勘婆子語。
J39nB452_p0541b22║若然未透趙州關，箇裏當知行路難，婆子為伊勘破
J39nB452_p0541b23║了，輕如毫末重如山。
J39nB452_p0541b24║趙州訪二菴主。
J39nB452_p0541b25║縱奪臨時顯大用，風馳電捲驗知音，而今欲識曾行
J39nB452_p0541b26║處，八兩依前只半斤。
J39nB452_p0541b27║天王道悟禪師尋常云：「快活！快活。」及至臨終，乃叫：
J39nB452_p0541b28║「苦！苦。」又云：「閻羅王取我也。」院主問：「和尚當初被節
J39nB452_p0541b29║度使拋在水中，神色不動，如今何得恁麼地？」王推
J39nB452_p0541b30║出枕子云：「汝道當初是？如今是？」主無對，王乃趨寂。
J39nB452_p0541c01║樂則樂，苦則苦，五五從來二十五。百草頭邊徹一玄，
J39nB452_p0541c02║方得名為主中主。
J39nB452_p0541c03║婆子燒菴話。
J39nB452_p0541c04║高山流水貴知音，黃葉休將認作金，自古為僧元不
J39nB452_p0541c05║易，果然最毒婦人心。
J39nB452_p0541c06║雲門因僧問：「如何是西來意？」門云：「日裡看山。」
J39nB452_p0541c07║山從日裡看，一一無遮障。言下忽知歸，西來真榜樣。
J39nB452_p0541c08║玄沙因普請斫柴次，見一虎，天龍曰：「和尚，虎。」沙云：
J39nB452_p0541c09║「是汝虎。」歸院後，天龍問：「適來見虎，云：『是汝。』未審尊
J39nB452_p0541c10║意如何？」沙云：「娑婆世界有四種極重事，若人透得，
J39nB452_p0541c11║不妨出得陰界。」
J39nB452_p0541c12║鐵壁銀山一拶開，從教大地絕纖埃，令人常憶玄沙
J39nB452_p0541c13║老，是汝之言實快哉。
J39nB452_p0541c14║玄沙三種病人語。
J39nB452_p0541c15║玄沙曲垂方便，瘖啞肓聾不薦，雲門雪上加霜，賺人
J39nB452_p0541c16║墮坑落塹。
J39nB452_p0541c17║玄沙因僧禮拜次，沙云：「因我得禮你。」
J39nB452_p0541c18║因我得禮你，撥波而見水。虛空劄地崩，當下偷心死。
J39nB452_p0541c19║香林因僧問：「如何是衲衣下事？」林云：「臘月火燒山。」
J39nB452_p0541c20║臘月火燒山，香林露舊顏，本光瑞如此，大地沒遮攔。
J39nB452_p0541c21║高峰枕子因緣。
J39nB452_p0541c22║寤寐從教明歷歷，絕思量處費安排，翻身枕子驚殘
J39nB452_p0541c23║夢，花影橫窗月上階。
J39nB452_p0541c24║疏山造塔話。
J39nB452_p0541c25║塔成面圓渾無縫，工價重拈驗作家，更有羅山多口
J39nB452_p0541c26║老，賺他天下事如麻。
J39nB452_p0541c27║狗子無佛性話。
J39nB452_p0541c28║澄潭不許蒼龍蟠，烈燄偏容蚊蚋泊，利劍揮空海嶽
J39nB452_p0541c29║昏，泥牛掣斷黃金索。
J39nB452_p0541c30║黃龍三關。
J39nB452_p0542a01║佛手驢腳與生緣，兔角龜毛一串穿，彷彿十成無價
J39nB452_p0542a02║寶，依然不值半文錢。
J39nB452_p0542a03║本來面目話。
J39nB452_p0542a04║萬籟無聲泉石冷，長空雲散碧天寬，豁開兩眼看明
J39nB452_p0542a05║月，莫似從前指上觀。
J39nB452_p0542a06║雪峰因入山採得一株木，其形似蛇，於背上題曰：
J39nB452_p0542a07║「本自天然，不假彫琢。」寄長慶安禪師，安曰：「本色住
J39nB452_p0542a08║山人，且無刀斧痕。」
J39nB452_p0542a09║本自生成不假彫，拈來特地驗同條，知音未肯重添
J39nB452_p0542a10║足，留與諸方取次描。
J39nB452_p0542a11║高峰問眾：「盡大地是火坑，得何三昧不被燒卻？」
J39nB452_p0542a12║高峰老子多饒舌，大地從教火一團，透網金鱗猶滯
J39nB452_p0542a13║水，果然身裏出門難。
J39nB452_p0542a14║未達境惟心，起種種分別。
J39nB452_p0542a15║境界自心現，迷妄生欣厭，而於一法中，起諸顛倒見。
J39nB452_p0542a16║達境惟心已，分別即不生。
J39nB452_p0542a17║境界自心現，何欣復何厭？一切事尋常，莫起尋常見。
J39nB452_p0542a18║曹山問強上座：「佛真法身，猶若虛空，應物現形，如
J39nB452_p0542a19║水中月，作麼生說箇應底道理？」曰：「如驢覷井。（云云）」
J39nB452_p0542a20║驢覷井兮井覷驢，渠今是我我非渠，長空月印千江
J39nB452_p0542a21║水，遍界分形體自如。
J39nB452_p0542a22║瑞巖主人公話。
J39nB452_p0542a23║慚愧當年師彥老，自呼自諾機關少，逢人慣自說惺
J39nB452_p0542a24║惺，直至而今猶未了。
J39nB452_p0542a25║黃龍南和尚垂語云：「鐘樓上念讚，床腳下種菜。（云云）」
J39nB452_p0542a26║床腳鐘樓事似麻，等閒拈出驗龍蛇，當塗虎踞行蹤
J39nB452_p0542a27║絕，坐斷千岐始到家。
J39nB452_p0542a28║雲門因僧問：「樹凋葉落時如何？」門云：「體露金風。」
J39nB452_p0542a29║秋高氣爽神清暢，林木蕭疏眼界寬，若道金風全體
J39nB452_p0542a30║露，雲門自覺骨毛寒。
J39nB452_p0542b01║百丈惟政禪師，有老宿見日影透窗，乃問云：「窗就
J39nB452_p0542b02║日？日就窗？」政云：「長老房中有客，歸去好。」
J39nB452_p0542b03║窗就日兮日就窗，前塵不了費商量。房中有客還歸
J39nB452_p0542b04║去，歸到無歸始見常。
J39nB452_p0542b05║甘贄行者入南泉設齋（云云）。
J39nB452_p0542b06║知音何在口喃喃，眨上眉毛即不堪，可怪俗流無道
J39nB452_p0542b07║理，卻來者裏顯顢頇。
J39nB452_p0542b08║巖頭因沙汰甘贄家過夏，補衣次，贄行過，頭以針
J39nB452_p0542b09║作劄勢，贄遂整衣欲謝，妻問曰：「作甚麼？」贄云：「說不
J39nB452_p0542b10║得。」妻曰：「也要大家知。」贄舉前話，妻云：「此去三十年，
J39nB452_p0542b11║須知一回飲水一回噎。」女子聞，云：「誰知盡大地人
J39nB452_p0542b12║性命被奯上座劄將去也。」
J39nB452_p0542b13║針尖頭上露鋒鋩，大地從教不覆藏，粉骨碎身誰會
J39nB452_p0542b14║得，令他婦女費商量。
J39nB452_p0542b15║古德油餈。
J39nB452_p0542b16║到庄喫油餈，足不離方丈，可憐眼撘[睊-月+虫]，特地尋模樣。
J39nB452_p0542b17║倩女離魂話。
J39nB452_p0542b18║與郎分袂侍郎行，一對鴛鴦畫不成，枕上夢回春漏
J39nB452_p0542b19║寂，透簾斜月照孤衾。
J39nB452_p0542b20║天童密祖因僧問：「猛虎以肉為命，因甚不食其子？」
J39nB452_p0542b21║童云：「自肉食不盡。」
J39nB452_p0542b22║野猿抱子歸青嶂，幽鳥啣花過碧岑，滿目風光皆自
J39nB452_p0542b23║得，了無遺法累兒孫。
J39nB452_p0542b24║天岸老和尚因居士問：「一國之中尚有語音不對，
J39nB452_p0542b25║十方世界數若微塵，如何是世界不異底的的句？」
J39nB452_p0542b26║岸云：「諸惡莫作，眾善奉行。」
J39nB452_p0542b27║諸惡莫作，眾善奉行，他方此土，歷歷分明。了知解語
J39nB452_p0542b28║非干舌，始識家家觀世音。的的句，為施陳，霜天月夜
J39nB452_p0542b29║擣衣聲。
J39nB452_p0542b30║天岸老和尚因僧問：「教中道：『二諦融通三昧印。』如
J39nB452_p0542c01║何是真諦？」岸云：「殺狗屠牛。」僧云：「如何是俗諦？」岸云：
J39nB452_p0542c02║「成佛作祖。」僧云：「作麼生融通？」岸云：「屠兒成佛。」
J39nB452_p0542c03║觸目玄黃理事均，那堪更問俗和真？還他作者無分
J39nB452_p0542c04║別，信手拈來著著親。
J39nB452_p0542c05║演教寺禮大悲懺，偶丐婦攜童子至，眾云：「觀世音
J39nB452_p0542c06║菩薩來也。」將到壇前，知事者趁出。有問云：「終日翹
J39nB452_p0542c07║勤頂禮菩薩，及乎菩薩到來，因甚趁出？」眾無對。
J39nB452_p0542c08║師代云：「恐諸人執藥成病。」
J39nB452_p0542c09║欲登彼岸應須渡，既到當知勿用舟。若是執迷仍戀
J39nB452_p0542c10║筏，依然不免溺中流。