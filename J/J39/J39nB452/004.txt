J39nB452_p0543a01║侶巖荷禪師語錄卷之四
J39nB452_p0543a02║侍者成純記錄
J39nB452_p0543a03║垂代
J39nB452_p0543a04║眾道友啟淨行會，示眾。云：「只此一敘，非同小緣。汝等
J39nB452_p0543a05║各各生希有心，作難遭想，直下徹悟自理，如說而行，
J39nB452_p0543a06║至究竟處，離諸退墮。所以道，欲行千里，一步為初。如
J39nB452_p0543a07║何是最初一步？請諸公各下一轉語。」成棟云：「今日特
J39nB452_p0543a08║來做會。」師云：「隨人起倒。」進云：「莫壓良為賤。」師云：「理無
J39nB452_p0543a09║曲斷。」成緒云：「草履不沾塵。」師云：「你面上因甚有灰？」進
J39nB452_p0543a10║云：「和尚莫誘人犯法。」師云：「脫空妄語。」成系云：「不向他
J39nB452_p0543a11║人行處行。」師云：「你向甚麼處行？」進云：「威音那畔更那
J39nB452_p0543a12║畔。」師云：「墮坑落塹。」成定云：「暫且牧牛。」師云：「此去西天
J39nB452_p0543a13║路，迢迢十萬程。」成紹云：「與麼問即落七落八。」師云：「你
J39nB452_p0543a14║不妨伶俐，如何是最初一步？」進云：「不勞彈指力，當下
J39nB452_p0543a15║已圓成。」師云：「若起無事心，棒了趁出院。」眾下語畢，師
J39nB452_p0543a16║云：「汝等要會最初一步麼？」乃高聲云：「看腳下。」
J39nB452_p0543a17║問眾：「古者道：『善財參遍處，黑豆未生芽。』各各向黑豆
J39nB452_p0543a18║未生芽時道一句看。」文卿云：「雲在青天水在缾。」師云：
J39nB452_p0543a19║「沒交涉。」岧梅云：「只恐枝葉太多生。」師云：「也只道得八
J39nB452_p0543a20║成。」進云：「和尚又作麼生？」師云：「一華一佛土，一葉一釋
J39nB452_p0543a21║迦。」
J39nB452_p0543a22║問眾：「懷州牛喫禾，因甚益州馬腹脹？」眾下語不契，師
J39nB452_p0543a23║代云：「樂則同歡。」
J39nB452_p0543a24║問眾：「不與萬法為侶者是什麼人？」梅云：「高高山頂立，
J39nB452_p0543a25║深深海底行。」紹云：「點即不到。」緒云：「家無二主。」定云：「床
J39nB452_p0543a26║窄先臥。」師俱不肯，乃代云：「擔版漢。」
J39nB452_p0543a27║問眾：「一句當天，八萬門永絕生死。且道是那一句？」緒
J39nB452_p0543a28║云：「舌頭不出口。」師掌云：「須知雲外千峰上，別有靈松
J39nB452_p0543a29║帶露寒。」緒拜云：「大眾沾恩去也。」師云：「獨你無分。」復云：
J39nB452_p0543a30║「既是大眾沾恩，因甚獨你無分？」緒云：「太平本是將軍
J39nB452_p0543b01║建，不許將軍見太平。」師云：「不然，何不道：『禍不入慎家
J39nB452_p0543b02║之門』？」
J39nB452_p0543b03║潘、姚數居士到山，師問：「枯木崖前蹉路多，如何得不
J39nB452_p0543b04║蹉去？」潘云：「人間無水不朝東。」師云：「只道得一半。」姚云：
J39nB452_p0543b05║「從來不出門。」師云：「你因甚在者裏？」姚無語，師代云：「何
J39nB452_p0543b06║不道：『某甲不是外人』？」
J39nB452_p0543b07║師偶恙，史、方二居士入山省視，師問云：「四山相逼時
J39nB452_p0543b08║如何？」史云：「海闊從魚躍，天空任鳥飛。」師云：「者是甚麼
J39nB452_p0543b09║時節，作恁般語話？」方云：「身在其中總不知。」師云：「既在
J39nB452_p0543b10║其中，因甚不知？」方無對，師代云：「何不道：『某甲不在裏
J39nB452_p0543b11║許』？」
J39nB452_p0543b12║問眾：「不入驚人浪，難逢稱意魚。驚人浪已入，如何是
J39nB452_p0543b13║稱意魚？」緒云：「頭正尾正。」師云：「一釣便上。」良久，眾不出，
J39nB452_p0543b14║師乃云：「一齊點下。」以拄杖旋風打散。
J39nB452_p0543b15║有募緣僧云：「居士今生作福來生受。」士云：「我徽州人，
J39nB452_p0543b16║有錢不買半年閑。」僧無對。士舉似師，求代語。師代云：
J39nB452_p0543b17║「家無千日貨，不是掌財人。」
J39nB452_p0543b18║問眾：「呂真人云：『自從一見黃龍後，始覺從前錯用心。』
J39nB452_p0543b19║只如真人恁麼道，意在甚麼處？」眾下語不契，師代云：
J39nB452_p0543b20║「曾為浪子偏憐客，故與行人指路頭。」
J39nB452_p0543b21║軒名「別一天」，師問眾：「如何是別一天？」紹云：「不離此地。」
J39nB452_p0543b22║緒云：「居塵不染塵。」定云：「欲窮千里目，更上一層樓。」眾
J39nB452_p0543b23║下語畢，師云：「我則不然，何不道：『到者方知』？」
J39nB452_p0543b24║師嘗有偈云：「豁開兩眼看明月，莫似從前指上觀。」乃
J39nB452_p0543b25║問眾：「如何是月？」超昂云：「黑漆漆。」系云：「普天匝地。」緒云：
J39nB452_p0543b26║「劈開華嶽千峰秀，照見黃河徹底清。」師云：「總是一模
J39nB452_p0543b27║脫出，只認得箇月影，要且不識真月。」乃顧緒云：「如何
J39nB452_p0543b28║是月？」緒擬對，師以手掩其口云：「莫似從前指上觀。」
J39nB452_p0543b29║問眾：「大修（行人）當遵佛行，因甚不守毘尼？」眾下語不契，
J39nB452_p0543b30║師代云：「到岸不須舟。」
J39nB452_p0543c01║師問拜經僧云：「只如經與你有甚冤讎，你只管拜他？」
J39nB452_p0543c02║僧無語，師命眾代語，眾下語不契，師代云：「不圖打草，
J39nB452_p0543c03║只要蛇驚。」
J39nB452_p0543c04║問眾：「把手牽伊行不得，惟人自肯乃方親。那裏是諸
J39nB452_p0543c05║人自肯處？試道看。」緒云：「痾屎放尿，盡是學人巴鼻。」師
J39nB452_p0543c06║云：「錯。」紹云：「飯後必飽。」師云：「隨群逐隊漢。」棟云：「今日天
J39nB452_p0543c07║熱赤膊。」師云：「一對無孔鐵槌。」系云：「踏著稱錘硬似鐵。」
J39nB452_p0543c08║師云：「偶爾成文。」眾下語畢，師云：「須知遠煙浪，別有好
J39nB452_p0543c09║商量。」
J39nB452_p0543c10║問眾：「既是天上月圓，因甚人間道月半？」眾下語不契，
J39nB452_p0543c11║師代云：「一人傳虛，萬人傳實。」
J39nB452_p0543c12║師代友人擬禁中偈云：「恩情顧戀如枷鎖，枷鎖臨身
J39nB452_p0543c13║念慮忘，獄吏牢頭親接引，腳跟不動到西方。」復問眾
J39nB452_p0543c14║云：「如何是西方境？」眾下語不契，師代云：「阿㖿！阿㖿，輕
J39nB452_p0543c15║打我。」
J39nB452_p0543c16║問眾：「佛祖公案一箇道理，因甚有明與不明？」眾下語
J39nB452_p0543c17║不契，師代云：「是汝等眼昏。」
J39nB452_p0543c18║問眾：「古聖不安排，至今無處所。因甚道水在長江月
J39nB452_p0543c19║在天？」眾下語不契，師代云：「不經一事，不長一智。」
J39nB452_p0543c20║問眾：「碟兒大、碗兒小則不問，你諸人飯是米做一句
J39nB452_p0543c21║作麼生道？」眾下語不契，師云：「須知盤中餐，粒粒皆辛
J39nB452_p0543c22║苦。」
J39nB452_p0543c23║問眾：「參方須具參方眼，如何是參方眼？」眾競下語，師
J39nB452_p0543c24║俱不肯，乃代云：「善財童子，彌勒世尊。」
J39nB452_p0543c25║問眾：「樹凋葉落時如何？」系云：「窮無遮處。」緒云：「赤條條
J39nB452_p0543c26║地。」昂云：「露出本來身。」師云：「我則不然，峰巒理舊容。」
J39nB452_p0543c27║問眾：「長安雖鬧，我國晏然。如何是晏然底句？」緒云：「萬
J39nB452_p0543c28║里不掛片雲。」師云：「墮坑落塹。」棟叉手近前，師云：「一對
J39nB452_p0543c29║無孔鐵槌。」文卿云：「眉橫鼻直。」師云：「同坑無異土。」系云：
J39nB452_p0543c30║「太平天子。」師云：「茫茫者匝地普天。」眾下語畢，師代云：
J39nB452_p0544a01║「滿耳青黃滿眼聲。」
J39nB452_p0544a02║問眾：「庭前殘雪日輪消，室內紅塵遣誰掃？」系云：「喚甚
J39nB452_p0544a03║麼作塵？」師云：「自屎不覺臭。」紹云：「用掃作麼？」師云：「無繩
J39nB452_p0544a04║自縛漢。」眾下語畢，師云：「誰人知此意，令我憶曹谿。」
J39nB452_p0544a05║問眾：「年窮歲盡時如何？」眾競下語，師俱不肯，乃代云：
J39nB452_p0544a06║「請銷欠帳，免掛尊名。」
J39nB452_p0544a07║問眾：「既是金身羅漢，因甚被火燒卻？」系云：「賣盡風流。」
J39nB452_p0544a08║紹云：「始得脫落根塵。」定云：「真金須向火中看。」師俱不
J39nB452_p0544a09║肯，乃代云：「不見道：『自了漢』？」
J39nB452_p0544a10║問眾：「依法生解，猶落魔界，獨脫一句作麼生道？」紹云：
J39nB452_p0544a11║「將機就機。」師云：「葛藤遍地。」系云：「啼得血流無用處，不
J39nB452_p0544a12║如緘口過殘春。」師云：「也只道得一半。」眾下語畢，師乃
J39nB452_p0544a13║旋風打散。
J39nB452_p0544a14║問眾：「人人有箇影子，步步不離，因甚踏不著？」眾下語
J39nB452_p0544a15║不契，師代云：「從門入者，不是家珍。」
J39nB452_p0544a16║問眾：「先聖道：『應緣而化物，方便呼為智。』若不方便，喚
J39nB452_p0544a17║作甚麼？」緒云：「從來不識。」師不肯，乃代云：「眼見如盲，口
J39nB452_p0544a18║說如啞。」
J39nB452_p0544a19║問眾：「通身是口，因甚道不得阿爺名字？」緒云：「不敢犯
J39nB452_p0544a20║上。」紹云：「惟恐玷污。」眾競下語，師俱不肯，乃代云：「恩深
J39nB452_p0544a21║無語，懷抱分明。」
J39nB452_p0544a22║問眾：「雲門是佛祖兒孫，因甚要打殺釋迦老子？」紹云：
J39nB452_p0544a23║「祖彌不了，殃及兒孫。」定云：「大用現前，不存軌則。」眾競
J39nB452_p0544a24║下語，師俱不肯，乃代云：「不因舒毒手，爭見報恩人？」
J39nB452_p0544a25║師問僧：「名甚麼？」僧云：「惟善。」師云：「惡不可得，善自何來？」
J39nB452_p0544a26║僧無對，師命眾代語，眾競下語，師俱不肯，乃代云：「但
J39nB452_p0544a27║以假名字，引導於眾生。」
J39nB452_p0544a28║問眾：「是處是慈氏，無門無善財。因甚道琉璃殿上無
J39nB452_p0544a29║知識？」眾下語不契，師代云：「江南地暖，塞北天寒。」
J39nB452_p0544a30║問眾：「有人犯罪當處決，若殺則違佛戒，不殺又違王
J39nB452_p0544b01║令，且作麼生處斷？」眾下語不契，師代云：「格。」
J39nB452_p0544b02║問眾：「六箇骰子滿盆紅，作麼生賽？」眾下語不契，師代
J39nB452_p0544b03║云：「好手不彰名。」
J39nB452_p0544b04║有誦經僧喫齋次，居士問：「經中道：『無眼、耳、鼻、舌、身、意』，
J39nB452_p0544b05║將甚麼喫齋？」僧無對。士舉似師，求代語，師云：「孟八郎
J39nB452_p0544b06║漢又恁麼去也。」
J39nB452_p0544b07║眾諷經次，師問云：「白底是紙，黑底是字，那箇是汝等
J39nB452_p0544b08║諷底經？」定云：「鐘鼓分明。」系云：「向下文長，明日與和尚
J39nB452_p0544b09║道。」明一云：「滿口道不出。」密堅云：「諦聽，諦聽。」師俱不肯，
J39nB452_p0544b10║乃云：「穿雲俊鶻，便合乘時；止濼困魚，徒勞激浪。」紹云：
J39nB452_p0544b11║「求波不離水。」師云：「切忌沒頭浸殺。」
J39nB452_p0544b12║問眾：「不萌之艸如何藏得香象？」眾競下語，師俱不肯，
J39nB452_p0544b13║乃代云：「海闊山高。」
J39nB452_p0544b14║問眾：「教中道：『知有涅槃，不戀三界。』意旨如何？」眾下語
J39nB452_p0544b15║不契，師代云：「似將黃葉止兒啼。」
J39nB452_p0544b16║問眾：「重陽九日菊花新，意旨如何？」眾下語不契，師代
J39nB452_p0544b17║云：「知音不用頻頻舉，達者應須暗裏驚。」
J39nB452_p0544b18║問眾：「未明心地印，難透祖師關。如何是心地印？」系云：
J39nB452_p0544b19║「片月澄空。」師云：「也只道得一半。」系云：「和尚作麼生？」師
J39nB452_p0544b20║云：「屋破見青天。」
J39nB452_p0544b21║一日，舉：「古德云：『一念不落諸緣，證取自家境界。』」師云：
J39nB452_p0544b22║「大小古德慣捏死蛇頭，未解變通在。山僧不然，假饒
J39nB452_p0544b23║念念攀緣，不離自家境界。」復顧眾云：「如何是自家境
J39nB452_p0544b24║界？」昂云：「癢處多搔。」師云：「放汝三十棒。」眾競下語，師俱
J39nB452_p0544b25║不肯，乃代云：「逆則嗔，順則喜。」
J39nB452_p0544b26║問眾：「盡大地是吹毛利劍，你向甚麼處存扎？」紹云：「金
J39nB452_p0544b27║不博金。」師云：「學語之流。」紹云：「是何言歟？」師云：「盡大地
J39nB452_p0544b28║是火坑，得何三昧不被燒卻？」紹云：「箇中無別物。」師云：
J39nB452_p0544b29║「者是茶鍾，者是茶壺，作麼生說箇無別物底道理？」紹
J39nB452_p0544b30║云：「和尚莫眼花。」師云：「放汝三十棒。」
J39nB452_p0544c01║問眾：「既是透網金鱗，因甚麼重重點額？」緒云：「卻是和
J39nB452_p0544c02║尚鈍置某甲。」師云：「且莫錯怪山僧。」眾下語不契，師代
J39nB452_p0544c03║云：「何不道：『伯牙縱有高山調，不遇知音也是閑』？」
J39nB452_p0544c04║問眾：「不見一法是你諸人眼睛，者是蒲團，者是香版，
J39nB452_p0544c05║作麼生說箇不見一法底道理？」紹云：「天上天下，唯我
J39nB452_p0544c06║獨尊。」師云：「爭奈蒲團、香版何？」紹云：「和尚莫錯認。」師云：
J39nB452_p0544c07║「如何是不錯認？」紹云：「天上天下，唯我獨尊。」師云：「一口
J39nB452_p0544c08║吸盡西江水則且置，試將我竹篦子吞吞看。」紹云：「和
J39nB452_p0544c09║尚遞將竹篦子來。」師云：「看你吞吐不下。」
J39nB452_p0544c10║師有偈云：「每憶嵩山達磨，復思船子鳥窠，自無一椽
J39nB452_p0544c11║一瓦，至今殿宇巍峨。」復顧眾云：「既無一椽一瓦，因甚
J39nB452_p0544c12║殿宇巍峨？」緒云：「只為兒孫得力。」師云：「今日被者漢鈍
J39nB452_p0544c13║置一上。」眾競下語，師俱不肯，乃代云：「古今榜樣。」
J39nB452_p0544c14║問眾：「教中道：『一切有身，悉皆不淨。』只如三十二相又
J39nB452_p0544c15║作麼生？」眾下語不契，師代云：「污我法身。」
J39nB452_p0544c16║問眾：「貓兒因甚愛捉老鼠？」緒云：「分內事。」紹云：「貴圖天
J39nB452_p0544c17║下太平。」弘機云：「熟境難忘。」師不肯，乃代云：「肚裏饑。」
J39nB452_p0544c18║師問以岸：「生死海中以何為岸？」岸無對，復命眾代語，
J39nB452_p0544c19║緒云：「數珠在某甲手裏。」師云：「放下數珠，更道始得。」紹
J39nB452_p0544c20║驀豎拳，云：「聻。」師云：「百尺竿頭弄嶮巘。」系云：「將為別有。」
J39nB452_p0544c21║師云：「夢裏說惺惺。」眾下語不契，師代云：「到家何必問
J39nB452_p0544c22║途程。」
J39nB452_p0544c23║問眾：「離心意識參，絕凡聖路學，只如離心意識作麼
J39nB452_p0544c24║生參？」緒云：「某甲不敢節外生枝。」紹云：「本自無瘡，勿傷
J39nB452_p0544c25║之也。」系云：「缽盂何必重添柄？」師云：「一模脫出，不堪共
J39nB452_p0544c26║語。」乃代云：「如無手人行拳。」
J39nB452_p0544c27║問眾：「衲衣在空閒，假名阿練若。如何是真阿練若？」眾
J39nB452_p0544c28║下語不契，師代云：「常在於其中，經行及坐臥。」
J39nB452_p0544c29║問眾：「既是演武場中，因甚偃旗息鼓？」眾競下語，師俱
J39nB452_p0544c30║不肯，乃代云：「不見道：天下太平？」