J39nB452_p0553c01║侶巖荷禪師語錄卷之七
J39nB452_p0553c02║侍者成純記錄
J39nB452_p0553c03║雜著
J39nB452_p0553c04║因禪者育王禮舍利求示語
J39nB452_p0553c05║師舉：「世尊示隨色摩尼珠，問五方天王曰：『此珠所作
J39nB452_p0553c06║何色？』時五方天王互說異色。世尊藏珠，復抬手曰：『此
J39nB452_p0553c07║珠所作何色？』天王曰：『佛手無珠，何處有色？』世尊曰：『汝
J39nB452_p0553c08║何迷倒之甚？吾將世珠示之，便強說有青黃赤白色。
J39nB452_p0553c09║吾將真珠示之，便總不知。』時五方天王悉自悟道。若
J39nB452_p0553c10║向者裡著得雙眼，未到育王，早已見佛舍利了也。其
J39nB452_p0553c11║或未然，不妨親到彼中，以至誠心，四事供養，恭敬禮
J39nB452_p0553c12║拜，然後見紅見白，見大見小，見佛見光，或見不見，直
J39nB452_p0553c13║下洞徹根源，知他落處。釋迦即是上座，上座即是釋
J39nB452_p0553c14║迦，無二無二分，無別無斷故。如或情存彼此，妄生異
J39nB452_p0553c15║見，只此便是隨眾生心，循業發現而已。若要見佛真
J39nB452_p0553c16║身舍利，更買草鞋行腳始得。」
J39nB452_p0553c17║齋僧疏
J39nB452_p0553c18║淨名居士在毘耶城中，運神通力以遣化人，詣上方
J39nB452_p0553c19║度四十二恒河沙佛土，到香積如來所，持彼香飯供
J39nB452_p0553c20║養諸大菩薩及大弟子等，令彼各各充足毛孔皆香，
J39nB452_p0553c21║聞此香者身意快然。於七日後，聲聞人未入正位者
J39nB452_p0553c22║入正位、未發菩提心者令發菩提心，乃至得無生忍，
J39nB452_p0553c23║至一生補處然後乃消，此實不思議事也。茲者苕城
J39nB452_p0553c24║古稱福地，善知識剎竿相望，往來參詢者挨肩接踵，
J39nB452_p0553c25║餘處俱有齋僧接眾之所，惟本郡寂然。行腳高士為
J39nB452_p0553c26║道間關枵腹而過，未免厚望於伊蒲，況法海津梁、檀
J39nB452_p0553c27║波最勝，能知人饑渴勞苦而軫念之，即是慈悲佛性。
J39nB452_p0553c28║山埜久發斯願，奈時緣未就，適與數道友商之，眾皆
J39nB452_p0553c29║曰善，欣然樂從。誠恐力不從心，又不忍其勝事隱而
J39nB452_p0553c30║獨擅，故告之大護法長者，各出手眼如淨名居士，共
J39nB452_p0554a01║發不思議心、運不思議神力、作不思議勝事，令雲水
J39nB452_p0554a02║僧眾各各充足香積如來現前，即是所獲福德壽命、
J39nB452_p0554a03║智慧辨才、三昧解脫等，又豈思議所能及哉？
J39nB452_p0554a04║放生引
J39nB452_p0554a05║蓋謂放生者，以廣慈愛之善行也。且夫含生之類，雖
J39nB452_p0554a06║形體各異，而憐母愛子，畏死貪生，種種情念，又何殊
J39nB452_p0554a07║於人哉。願諸仁發同體大悲之心，行戒殺放生之事。
J39nB452_p0554a08║戒殺以免短促疾厄，放生實為延壽增嗣，積養慈心，
J39nB452_p0554a09║作當來人天基址，成佛正因。更祈互相勸化，則功德
J39nB452_p0554a10║善緣，不可思議矣。
J39nB452_p0554a11║直指歸元說
J39nB452_p0554a12║三界無別法，惟依一心作。了心無所依，見諸法實相。
J39nB452_p0554a13║所以道理隨事變，業藉緣生，事得理融，返常合道。又
J39nB452_p0554a14║云：「依本覺而有不覺，因不覺而有始覺。心外無法，法
J39nB452_p0554a15║外無心，心法兩亡，本始不二，名究竟覺。」原夫寂滅一
J39nB452_p0554a16║心，體絕聖凡修證，不屬迷悟因果，非思非議，離相離
J39nB452_p0554a17║名，絕對絕待，無住無依。但真如不守自性而能隨緣，
J39nB452_p0554a18║忽於清淨心中瞥興一念，乃逐境生情，隨情造業，隨
J39nB452_p0554a19║業受報，死此生彼，輪迴六道而不休息，此則依本覺
J39nB452_p0554a20║而有不覺也。倘遇善知識開示，知身是幻，悟世無常，
J39nB452_p0554a21║生老病死，眾苦交煎，遂乃生大厭離，立大誓願，頓捨
J39nB452_p0554a22║世間深重恩愛，發出世間無上道心，屏絕萬緣，單提
J39nB452_p0554a23║正念，毋論動靜忙閑、不拘苦樂逆順，心心無間，念茲
J39nB452_p0554a24║在茲，忽然心花發明，徹見本來面目，此則因不覺而
J39nB452_p0554a25║有始覺也。到者裏，只須求本色宗匠，施格外鉗鎚，撥
J39nB452_p0554a26║轉向上關捩，掃除聖解凡情，擊碎兩處牢關，掀翻佛
J39nB452_p0554a27║祖窠臼，別有生機一路，不攀從上枝條，此則名為究
J39nB452_p0554a28║竟覺也。祖祖相傳，佛佛授受，惟此一事實，餘二則非
J39nB452_p0554a29║真。此事人人本有，個個不無，直下發真歸元，則世出
J39nB452_p0554a30║世間了無餘蘊矣。
J39nB452_p0554b01║師謂諸參徒曰：「夫善知識者，乃紹隆佛種之人也。所
J39nB452_p0554b02║貴乎識見精明，機用超卓，行履端正，志願堅強。識見
J39nB452_p0554b03║精明者，始可續佛心宗，傳持慧命。機用超卓者，方能
J39nB452_p0554b04║辨魔揀異，琢玉烹金。行履端正者，可以典型後學，模
J39nB452_p0554b05║範人天。志願堅強者，故乃等心死誓，流通正眼。其或
J39nB452_p0554b06║未然，何得名為善知識。」
J39nB452_p0554b07║師謂諸參徒曰：「善知識出世行道，非圖名聞利養，熱
J39nB452_p0554b08║鬧門庭，實謂流通正眼，導利人天，接引後昆，傳持慧
J39nB452_p0554b09║命，常住經營，全賴執事劻勷，賢能贊佐，故爾現前景
J39nB452_p0554b10║仰，後世欽崇。倘座下無得力之人，院務知識兼之，日
J39nB452_p0554b11║浸月漸，較短論長，縱使常住豐盈，難免流俗，欲其經
J39nB452_p0554b12║大傳遠，豈可得乎？凡有志於承先啟後者，又不可不
J39nB452_p0554b13║察焉。」
J39nB452_p0554b14║師謂諸參徒曰：「參學不得力，便生懈怠心，昏沉瞌睡，
J39nB452_p0554b15║常處醉夢之鄉，雖無惡業可造，然實無善法可修，慧
J39nB452_p0554b16║性難明，智光仍蔽，未免徒喪光陰，虛消信施，其過亦
J39nB452_p0554b17║非小矣。原夫參者窮究性源，辨明真妄；學者精研妙
J39nB452_p0554b18║理，揀擇正邪。凡有志於斯者，只須發勇猛心，立堅固
J39nB452_p0554b19║願，焚膏繼晷，日新又新，必至大悟大徹而後已，慎勿
J39nB452_p0554b20║更蹈前轍而不自知焉。」
J39nB452_p0554b21║師謂諸參徒曰：「凡為僧者，貴在知因識果，儉樸存心，
J39nB452_p0554b22║惟道是求，勿外貪染。須知粒米寸絲，實乃檀信之脂
J39nB452_p0554b23║膏，今假為入道之助緣耳。汝之道成，彼福無量，所謂
J39nB452_p0554b24║自利而利他也。倘不思忖來處，道業荒疏，無愧無慚，
J39nB452_p0554b25║恣意妄費者，後當牽犁拽耙以償之，可不懼哉？夫器
J39nB452_p0554b26║者，以其能為載物之用，喻如人之能載道也。觀諸丰
J39nB452_p0554b27║標挺特，氣度汪洋，言皆合道，事必師古，乃人人器之
J39nB452_p0554b28║謂。處世必然，致君澤民，匡時秉政，移風易俗，緯地經
J39nB452_p0554b29║天，出世定為人天師表，佛法棟梁，清振一時，美流千
J39nB452_p0554b30║古，此之謂大器也。今人不達斯義，卻將儉樸存心之
J39nB452_p0554c01║高士為小器，返以莽蕩無知之愚人為大器，何乃顛
J39nB452_p0554c02║倒錯謬之甚耶？真所謂愚中之倍人也。汝等又不可
J39nB452_p0554c03║不知焉。」
J39nB452_p0554c04║師謂諸參徒曰：「為人子弟以事父兄師長者，因其和
J39nB452_p0554c05║顏軟語，曲盡真情，故名曰孝。居下敬上，依教奉行，曰
J39nB452_p0554c06║順。粗言唐突，▆色乖張，曰忤。處卑慢尊，違情拂意，曰
J39nB452_p0554c07║逆。古云：孝順原夫天性，忤逆實由縱情。但孝為人天
J39nB452_p0554c08║所欽，逆則鬼神皆惡。孝乃善行之始，逆在過咎之先。
J39nB452_p0554c09║孝是聖賢之基，逆即三塗之本。損益非他，昇沉由己。
J39nB452_p0554c10║噫！可不勉諸。」
J39nB452_p0554c11║因禪者請益，獨腳頌示之
J39nB452_p0554c12║師資道合，同時啐啄，得意忘言，子覺母殼。子母俱亡，
J39nB452_p0554c13║除病去藥，大用現前，應緣不錯。
J39nB452_p0554c14║續普賢菩薩發願偈
J39nB452_p0554c15║願我臨欲命終時，盡除一切諸障礙，面見彼佛阿彌
J39nB452_p0554c16║陀，即得往生安樂剎。續曰：不違安養入娑婆，分身無
J39nB452_p0554c17║量修諸行，誓弘正法度眾生，至佛菩提而不退。
J39nB452_p0554c18║偶言
J39nB452_p0554c19║病從業生，業由惑起，惑因不覺，不覺依心。自心若明，
J39nB452_p0554c20║雖病而無病也；自心不明，茫茫於業識之中，縱勇健
J39nB452_p0554c21║如力士，實病之藪也。此尋流得源之妙劑耳。
J39nB452_p0554c22║衲僧家日用應緣，直須大用現前，隨宜得妙，不存軌
J39nB452_p0554c23║則不踰矩，如是則玄要料揀悉在其中矣。
J39nB452_p0554c24║於生死中無纖毫疑礙，此見理真實之驗也。神通聖
J39nB452_p0554c25║末邊事不必論，故曰：於理明徹，於事無虧。
J39nB452_p0554c26║富貴功名，聲色貨利，無常耶？妙淨明心，本元自性，真
J39nB452_p0554c27║常耶？趨無常而捨真常者比比，有誰肯棄無常而守
J39nB452_p0554c28║真常者哉？正所謂迷己逐物，眾生顛倒也。
J39nB452_p0554c29║業隨報盡，報逐時消，苦樂相傾，何關我事。所以道：何
J39nB452_p0554c30║期自性，本無搖動。
J39nB452_p0555a01║梵語佛陀，此土云覺。覺即不迷，不迷則日用應緣，念
J39nB452_p0555a02║念不隨聲色轉，念念不被見聞惑，如此方名念佛人，
J39nB452_p0555a03║是箇了事漢，即五濁而為極樂矣。不然，今日五千，明
J39nB452_p0555a04║朝一萬，未免徒事空名耳。祖師云：「空誦但循聲，明心
J39nB452_p0555a05║號菩薩。」念經念佛者，當體此意。
J39nB452_p0555a06║有居士舉《楞嚴經》「虛空消殞」，有疑質師。師曰：「此何必
J39nB452_p0555a07║疑？經云：『晦昧為空。』又云：『迷妄有虛空。』當知虛空乃自
J39nB452_p0555a08║心中之迷昧耳。自心若明，迷昧全消。故曰：發真歸元，
J39nB452_p0555a09║虛空消殞矣。」士乃豁然。
J39nB452_p0555a10║有居士問：「世間人作何等事是定業？何等事是不定
J39nB452_p0555a11║業？求師方便，開示愚迷。」師曰：「世間人未遇善知識，未
J39nB452_p0555a12║聞正法，不知因果，作諸不善，是不定業。何故？倘遇善
J39nB452_p0555a13║知識開示，知因果罪福，或不敢作，故名不定。既遇善
J39nB452_p0555a14║知識開示，知因識果，忍心順習，作諸不善，是為定業。
J39nB452_p0555a15║於後縱有修持，亦當受報，如師子尊者等。然雖如是，
J39nB452_p0555a16║定業亦不牢久。譬如夢中遇難被縛，覺則如故。若得
J39nB452_p0555a17║妙悟，達境惟心，豈復更有苦樂欣厭者哉？」士乃領解，
J39nB452_p0555a18║再拜而去。
J39nB452_p0555a19║有僧問：「柢如孔子所論性之至理，與祖師所指見性
J39nB452_p0555a20║之義如何？」師云：「難言也。孔子謂喜怒哀樂之未發者，
J39nB452_p0555a21║乃渾然天理也。曰明德，白至善，曰無聲無臭，至矣，故
J39nB452_p0555a22║謂之中。發而皆中節者，乃天理流行而同塵闡道也，
J39nB452_p0555a23║故謂之和。以此中和之道，而於天地萬物之理則一
J39nB452_p0555a24║以貫之。故君子朝聞而夕死者，得無憾焉。若與祖師
J39nB452_p0555a25║所指較之，似隔一間。不見古德云：『切忌向未生時著
J39nB452_p0555a26║到。』又云：『言前薦得，猶為滯殼迷封。』又云：『中亦不立。』所
J39nB452_p0555a27║以雲門大師云：『直饒盡大地無纖毫過患，猶是轉句。
J39nB452_p0555a28║不見一法始是半提，更須知有全提時節。』僧曰：『如何
J39nB452_p0555a29║是全提時節？』師云：『師子咬人，韓猛逐塊。』遂乃連掌打
J39nB452_p0555a30║退。」
J39nB452_p0555b01║佛事
J39nB452_p0555b02║本師和尚忌日，掛真設供。云：「巴陵三轉語，掛人唇吻；
J39nB452_p0555b03║楊岐女人拜，笑倒傍觀。又何必卷卻幀子，合卻缽盂？
J39nB452_p0555b04║說甚麼東家作驢，西家作馬？總不落時人圈縷，也須
J39nB452_p0555b05║知別有生涯。且道即今又如何施設？」良久，云：「恩深轉
J39nB452_p0555b06║無語，懷抱甚分明。」
J39nB452_p0555b07║業師浪山老和尚訃至，掛真設供。云：「黃葉蕭蕭落滿
J39nB452_p0555b08║山，凝然獨露我師顏，大悲千眼難描邈，那許時流覷
J39nB452_p0555b09║一班？恭惟　師翁老和尚行同皎月，德重須彌，晦跡
J39nB452_p0555b10║城隍，過隱山之操；杜門養母，高睦州之風。始探驪珠
J39nB452_p0555b11║於教海，窮源徹底；復整鉗鎚於密室，琢玉烹金。推荷
J39nB452_p0555b12║在百尺竿頭，更教向他山進步；處身於萬仞峰前，盡
J39nB452_p0555b13║大地湊泊何從？秪如驀劄相逢，畢竟如何親近？」乃奠
J39nB452_p0555b14║茶，云：「飯罷即斟茶，問訊依次立。」
J39nB452_p0555b15║雪蒼法兄設供。云：「頹綱立挽展全機，縱奪臨時孰敢
J39nB452_p0555b16║窺？一片雄心光祖道，未清魔孽已潛輝。法門不幸，梁
J39nB452_p0555b17║棟傾摧，哲人已往，後學何依？此其時也，且道威音那
J39nB452_p0555b18║畔還有者箇消息也無？」乃炷香，云：「既是家裏人，何必
J39nB452_p0555b19║重饒舌？」
J39nB452_p0555b20║葦菴法兄設供。云：「相逢不拈出，舉意便知有，本是同
J39nB452_p0555b21║根生，何用揚家醜？」乃炷香，云：「放過則不可。」
J39nB452_p0555b22║祗樹林和尚掩龕。「挺特孤標世所珍，凌霜傲雪事偏
J39nB452_p0555b23║新，芳葩正吐風前萎，欲振先宗願未伸。恭惟瞿仙瑋
J39nB452_p0555b24║兄大和尚，僧中鸞鳳，法苑神龍，正氣凜然，真風奕世。
J39nB452_p0555b25║立志挽頹綱，說甚山高海闊？赤肩扶祖道，從教地久
J39nB452_p0555b26║天長。正欲高懸慧照，何期遽斂春光？末後把住牢關，
J39nB452_p0555b27║故乃全身奉重。諸兄弟！還知祗林和尚為人處麼？」遂
J39nB452_p0555b28║掩龕，云：「坐斷生死涅槃，方顯大機之用。」
J39nB452_p0555b29║祖母蔣氏超妍優婆夷設供。云：「世念紛紜，夢裏萬般
J39nB452_p0555b30║俱有；人情憎愛，覺來一物全無。要須直下承當，頓見
J39nB452_p0555c01║本來面目。所以道：無常生死法，與我不相干。若能如
J39nB452_p0555c02║是解，何用哭蒼天？既不用哭，作麼生是報恩底句？金
J39nB452_p0555c03║蓮從地湧，寶蓋自天垂。」
J39nB452_p0555c04║先嚴徐公福智優婆塞設供。云：「父母非我親，誰是最
J39nB452_p0555c05║親者？擬心即錯。諸佛非我道，誰是最道者？動念即乖。
J39nB452_p0555c06║最親最道處，薦得儘足自由。只如不擬心、不動念時
J39nB452_p0555c07║又作麼生？」良久，云：「家醜不可外揚。」
J39nB452_p0555c08║先慈吳氏超有優婆夷設供。云：「毘嵐園內降生，忉利
J39nB452_p0555c09║天宮說法，非但報德酬恩，永作人天軌則。然雖如是……」
J39nB452_p0555c10║乃炷香云：「也少者著不得。」
J39nB452_p0555c11║繼慈劉氏超靖優婆夷設供。云：「亦非聖，亦非凡，到者
J39nB452_p0555c12║裏孰分人我？不思善，不思惡，恁麼時何有冤親？此余
J39nB452_p0555c13║三十年前在俗之語，現前親屬各各共知，茲因省覲
J39nB452_p0555c14║慈幃，何期謝世？正所謂撒手到家人不識，了無一物
J39nB452_p0555c15║獻尊堂，只得舊話重拈，聊伸供養。且道老母即今在
J39nB452_p0555c16║甚麼處？」乃炷香，云：「當堂不正坐，豈赴兩頭機？」
J39nB452_p0555c17║亡弟超越優婆塞設供。云：「生不在我前，死不在我後，
J39nB452_p0555c18║前後死生關，直下急須透。透得也，古釋迦不先，今彌
J39nB452_p0555c19║勒不後，誰弟誰兄？孰長孰幼？裂破無始愛網，掀翻聖
J39nB452_p0555c20║凡窠臼，剎剎塵塵露本真，世間出世俱成就。」
J39nB452_p0555c21║方成紹起座。「女嫁男婚事事彰，無生話已熟商量。雖
J39nB452_p0555c22║然聚首團圞好，囑累承當豈可忘。紹道者，願須強，勿
J39nB452_p0555c23║輕五濁耽安養，直向吾宗作棟梁。」
J39nB452_p0555c24║王超燧點主。「本有智光渾莫睹，無端咸被識情封。為
J39nB452_p0555c25║君點出金剛眼，一念還觀萬境空。」
J39nB452_p0555c26║潘成慶點主。「六十九年夢幻軀，夢中作夢枉奔馳，若
J39nB452_p0555c27║還識得夢中主，方是全身解脫時。潘成慶還識夢中
J39nB452_p0555c28║主麼？若也識得，天上人間得大自在；其或未然，山僧
J39nB452_p0555c29║不惜眉毛為汝點出。」乃點，云：「只者是。」
J39nB452_p0555c30║純沙彌剃度。「志願如山不可移，飧冰囓檗更忘疲，為
J39nB452_p0556a01║僧應了為僧事，莫負青青兩道眉。作麼生是為僧底
J39nB452_p0556a02║事？若要九祖生天，須是心空及第。」
J39nB452_p0556a03║義沙彌剃度。「脫白披緇豈偶然，當知夙有大因緣。好
J39nB452_p0556a04║看古德真風在，立雪齊腰志更堅。」
J39nB452_p0556a05║敬沙彌剃度。「善來佛子，鬚髮自落，如貧得寶，似病與
J39nB452_p0556a06║藥。蕩滌累世冤愆，解釋多生愛縛。若能堅忍不退，自
J39nB452_p0556a07║然離苦得樂。作麼生是不退底句？當知百行孝為先，
J39nB452_p0556a08║入道初心第一著。」
J39nB452_p0556a09║顏沙彌剃度。「昨日夜叉頭，今朝菩薩面，菩薩與夜叉，
J39nB452_p0556a10║一切惟心現。然雖如是，只須識取自心始得。」
J39nB452_p0556a11║助沙彌剃度。「既爾至誠來此地，當勤精進絕周遮，身
J39nB452_p0556a12║心皎潔離諸垢，是則名為真出家。」
J39nB452_p0556a13║殿角有大蛛網，破之復成者再四，偶對云：「蜘蛛蜘蛛，
J39nB452_p0556a14║汝之覺性本自清淨，只為情生智隔、想變體殊，迷失
J39nB452_p0556a15║本心，妄執我人，起諸邪見，以是因緣，故獲斯報。我今
J39nB452_p0556a16║破卻汝網，令汝永滅貪瞋，歸依三寶，不墮三塗，當處
J39nB452_p0556a17║出生，隨處解脫。作麼生是解脫底句？」遂破網云：「不勞
J39nB452_p0556a18║彈指力，群生出蓋纏。」（自後不復更見。）
J39nB452_p0556a19║放生。云：「當體全空清淨身，切忌無繩而自縛，觸處分
J39nB452_p0556a20║明解脫場，隨其所住常安樂。」
J39nB452_p0556a21║對靈，小參。「一念普觀無量劫，無量劫事即如今，如今
J39nB452_p0556a22║覷破者一念，須識如今覷底人。且畢竟如何是覷底
J39nB452_p0556a23║人？夏母吳氏老孺人還委悉麼？若向者裏覷得破，便
J39nB452_p0556a24║見聖凡如幻影，去住等空花，八十一年前覓生相了
J39nB452_p0556a25║不可得，八十一年後覓死相了不可得。生死既不可
J39nB452_p0556a26║得，且道老孺人即今在甚麼處安身立命？」豎拂子，云：
J39nB452_p0556a27║「東籬黃菊綻，西土白蓮開。」
J39nB452_p0556a28║對靈，小參。「正體本來無二致，秪緣念異別形軀，若能
J39nB452_p0556a29║了達虛空性，情與無情總不殊。作麼生是虛空性？要
J39nB452_p0556a30║知念佛看經者，問取穿衣喫飯人。」
J39nB452_p0556b01║對靈，小參。「萬緣脫去閒閒地，一念回光達本鄉，世出
J39nB452_p0556b02║世間無罣礙，何分東土與西方？」
J39nB452_p0556b03║對靈，小參。「世事茫茫沒了期，從今放下得便宜。還觀
J39nB452_p0556b04║一念空諸有，正是身心解脫時。」
J39nB452_p0556b05║觀瀾上座火。「性海無波，非觀莫證，境風浩浩，觸目瀾
J39nB452_p0556b06║生，苟非具眼，孰辨端倪？歸源達本一句作麼生道？」擲
J39nB452_p0556b07║火炬，云：「裂燄爐中翻白浪，眉毛剔起好生觀。」
J39nB452_p0556b08║超月優婆夷火。「三遷教子，四德嚴身，忙裏偷閑念佛，
J39nB452_p0556b09║將沒作有齋僧，正好精勤修學，何期月落中庭。月落
J39nB452_p0556b10║後如何？冰河烈燄騰騰起，火裏芙蕖朵朵生。」
J39nB452_p0556b11║智環尼掩龕。「不下笠子勘俱胝，超方眼正；指點臺山
J39nB452_p0556b12║路上僧，作略非常。苟非作者，孰解如斯？雖然，此猶是
J39nB452_p0556b13║途路邊事，作麼生是到家底句？」遂掩龕，云：「智照洞然，
J39nB452_p0556b14║十方坐斷。」
J39nB452_p0556b15║慧修尼入塔。「聞思修慧，初心三昧，深入一門，圓通無
J39nB452_p0556b16║礙。」指塔戶云：「此中深固幽遠，坐臥經行自在。」
J39nB452_p0556b17║一如上座起龕。「卓卓的的，一痾便了。擔板禪和，錯會
J39nB452_p0556b18║不少。竿頭進步較些些，心境一如方恰好。」　火。「性空
J39nB452_p0556b19║真火，性火真空。經行坐臥，常在其中。眼睫眉毛俱落
J39nB452_p0556b20║盡，從教何處不圓通。」（患痢。）
J39nB452_p0556b21║自勤禪人火。「目己勤將自己參，從教識盡髑髏乾，當
J39nB452_p0556b22║知痛癢非他物，直截分明為指南。急薦取，莫顢頇，紅
J39nB452_p0556b23║爐燄裏翻身轉，天上人間任往還。」
J39nB452_p0556b24║烏山監院火。以火炬打圓相，云：「般若解脫法身，一一
J39nB452_p0556b25║本來具足，無端自昧家珍，不覺情生智隔。只顧向外
J39nB452_p0556b26║馳求，未免認曲作直，逗到臨末稍頭，方知一無所得。
J39nB452_p0556b27║山僧今日將自卑上座從前所有種種習氣縛作一
J39nB452_p0556b28║處，拋在烈燄爐中，煆教塵盡光生，徹見本來面目。」乃
J39nB452_p0556b29║擲火炬，云：「咄！」
J39nB452_p0556b30║慧潮禪師掩龕。「恭惟羅漢堂頭慧公法姪和尚，生平
J39nB452_p0556c01║樸素，為法忘年，踐實履真，遐邇皈敬。一條鐵脊，兩道
J39nB452_p0556c02║青眉。歷遍諸方，乃受菩提記莂；分燈續燄，實為古南
J39nB452_p0556c03║曾孫。栽田博飯，守先德之遺風；樂道安貧，作後昆之
J39nB452_p0556c04║模範。秖如化緣既畢，別轉機輪一句作麼生道？」遂掩
J39nB452_p0556c05║龕，云：「聖凡俱坐斷，全體露真常。」　起龕。「善惡不思，諸
J39nB452_p0556c06║緣頓寂，天雨寶花，無路而入。雖然坐斷千差，未是當
J39nB452_p0556c07║人極則。若要大用現前，更進一步始得。」　舉火。「拶透
J39nB452_p0556c08║牢關，十方通暢，遍界遍塵，分身無量，開方便門，示真
J39nB452_p0556c09║實相，轉大法輪。」乃擲火炬，云：「在火燄上。」