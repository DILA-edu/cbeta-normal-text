J39nB453_p0557a01║元潔瑩禪師語錄目錄
J39nB453_p0557a02║卷第一
J39nB453_p0557a03║住洪都寧州古洞山阿耨禪寺語錄
J39nB453_p0557a04║住楚蒲圻玉崖山上方禪寺語錄
J39nB453_p0557a05║卷第二
J39nB453_p0557a06║住浙江湖州弁山龍華禪寺語錄
J39nB453_p0557a07║住江南廣陵平山棲靈禪寺語錄
J39nB453_p0557a08║卷第三
J39nB453_p0557a09║住洪都寧州雲巖無住禪寺語錄
J39nB453_p0557a10║卷第四
J39nB453_p0557a11║住澧州藥山慈雲禪寺語錄
J39nB453_p0557a12║復住寧州雲巖無住禪寺語錄
J39nB453_p0557a13║卷第五
J39nB453_p0557a14║住越州雲門顯聖禪寺語錄
J39nB453_p0557a15║住台州天台護國禪寺語錄
J39nB453_p0557a16║卷第六
J39nB453_p0557a17║示眾
J39nB453_p0557a18║小參
J39nB453_p0557a19║卷第七
J39nB453_p0557a20║普說
J39nB453_p0557a21║垂語
J39nB453_p0557a22║代語
J39nB453_p0557a23║機緣
J39nB453_p0557a24║卷第八
J39nB453_p0557a25║拈古
J39nB453_p0557a26║頌古
J39nB453_p0557a27║卷第九
J39nB453_p0557a28║代古
J39nB453_p0557a29║法語
J39nB453_p0557a30║示語
J39nB453_p0557b01║佛事
J39nB453_p0557b02║卷第十
J39nB453_p0557b03║像贊
J39nB453_p0557b04║行狀
J39nB453_p0557b05║塔銘
J39nB453_p0557b06║
J39nB453_p0557b07║
J39nB453_p0557b08║
J39nB453_p0557b09║
J39nB453_p0557b10║元潔瑩禪師語錄目錄終。
J39nB453_p0557b11║
J39nB453_p0557b12║
J39nB453_p0557b13║
J39nB453_p0557b14║
J39nB453_p0557b15║
J39nB453_p0557b16║
J39nB453_p0557b17║
J39nB453_p0557b18║
J39nB453_p0557b19║
J39nB453_p0557b20║
J39nB453_p0557b21║
J39nB453_p0557b22║
J39nB453_p0557b23║
J39nB453_p0557b24║
J39nB453_p0557b25║
J39nB453_p0557b26║
J39nB453_p0557b27║
J39nB453_p0557b28║
J39nB453_p0557b29║
J39nB453_p0557b30║
J39nB453_p0557c01║元潔瑩禪師語錄卷第一
J39nB453_p0557c02║嗣法門人智祥編
J39nB453_p0557c03║上堂
J39nB453_p0557c04║住洪都寧州古洞山阿耨禪寺
J39nB453_p0557c05║順治癸巳仲秋，師受州主張公暨屬郡眾護法請，於
J39nB453_p0557c06║本州雲巖禪寺開法。
J39nB453_p0557c07║上堂。拈香祝　聖畢，乃曰：「威音那畔一句圓該，全體
J39nB453_p0557c08║現前纖塵不立，直得淨裸裸無縫罅、赤灑灑絕周遮，
J39nB453_p0557c09║世尊以此拈花、迦葉以此微笑、達磨以此西來、六祖
J39nB453_p0557c10║以此傳衣、青原以此聖諦不為、石頭以此鈯斧居曰、
J39nB453_p0557c11║藥山以此長嘯千里、本寺堂上無住晟祖以此寶鏡
J39nB453_p0557c12║弘開，乃謂背觸俱非，如大火聚。迨至八百餘載，道遠
J39nB453_p0557c13║人荒，幸遇州主張公，藉此一段奇緣康濟兆民，不資
J39nB453_p0557c14║餘力。今請山僧陞座舉揚，使未見者見、未聞者聞、未
J39nB453_p0557c15║信者信、未證者證，挽古風於既墜、回佛日於緣生，即
J39nB453_p0557c16║此便見伏中寶藏全彰、衣裏明珠顯現。既然如是，因
J39nB453_p0557c17║甚又道百姓日用而不知聻？不見此山真面目，都緣
J39nB453_p0557c18║身在此山中。」
J39nB453_p0557c19║雲巖七堂洎諸山耆宿請上堂。「十二年來未出山，了
J39nB453_p0557c20║無消息到人間。相逢盡扣拈花旨，未委何人解破顏。」
J39nB453_p0557c21║左右顧視曰：「便恁麼委去，猶較些子。更若播兩片皮，
J39nB453_p0557c22║未免鈍置諸公去也。」便下座。
J39nB453_p0557c23║大鑊成，請上堂。豎拂子，曰：「大眾！你看拂子一時現出
J39nB453_p0557c24║相好光明，威德殊勝，不離本際，度四十二恒河沙佛
J39nB453_p0557c25║土，置眾香國於新豐，以諸如來大悲所熏、甘露法味
J39nB453_p0557c26║所食之餘，供養過、現、未來而作佛事，令其食者不樂
J39nB453_p0557c27║小乘、得弘大道，未入正位者得入正位、已入正位者
J39nB453_p0557c28║得心解脫、已發大乘意者得無生忍、得無生忍者至
J39nB453_p0557c29║一生補處，各各隨其根性，皆得饒益。秪今葉耀寰開
J39nB453_p0557c30║鑊修供又且如何稱揚？」合掌，曰：「端坐受供養，施主常
J39nB453_p0558a01║安樂。」僧問：「黃閣簾垂，雞鳴子夜庭前走；紫羅帳合，珍
J39nB453_p0558a02║珠暗撒是誰知？」師曰：「方外不許論量。」
J39nB453_p0558a03║結制，上堂。「惺惺的若教懞懂，鑑水無龍隱；懵懂的若
J39nB453_p0558a04║教惺惺，枯木有花開。更若示機立境，舉古驗今，正是
J39nB453_p0558a05║簸土揚塵，拋沙撒糞。特達漢一踏踏翻，那討許多波
J39nB453_p0558a06║吒？還有斷得底麼？不住舊時無向背，外尋知識總非
J39nB453_p0558a07║真。」
J39nB453_p0558a08║冬節，上堂。「心不是佛，智不是道。衲僧頂門，別有一竅。」
J39nB453_p0558a09║喝一喝，曰：「夜來霜氣重，偏發一枝花。」
J39nB453_p0558a10║上堂。「舉一不得舉二，放過一著，落在第二。」喝一喝，曰：
J39nB453_p0558a11║「會麼？落二落三了也。」便下座。
J39nB453_p0558a12║冰谷闍黎請上堂。「一毫頭上覆乾坤，百億須彌海岳
J39nB453_p0558a13║渾，迸出些兒無礙力，人間天上獨稱尊。玄中不失，偏
J39nB453_p0558a14║處不逢，舉眼盡是兒孫事，祖父從來不出門。」
J39nB453_p0558a15║臘八解制，上堂。「釋迦老子未上雪山，人人鼻孔撩天；
J39nB453_p0558a16║剛謂夜睹明星悟道，箇箇眼光擢地。後代兒孫根性
J39nB453_p0558a17║狹劣，只管長期、短期，大似渴鹿逐陽燄；結制、解制，無
J39nB453_p0558a18║異癡猿捕水月。秪如不涉迷悟生死，覿面一機分付
J39nB453_p0558a19║阿誰？待汝心肯處，即是運通時。」
J39nB453_p0558a20║宋侍御誕辰，請上堂。「空劫威音外，塵塵無向背；壺天
J39nB453_p0558a21║不夜時，剎剎露全機。全機露也，萬象不能掩其輝；向
J39nB453_p0558a22║背忘也，千靈無以匿其耀。直得舉足下足，無非本地
J39nB453_p0558a23║風光；居塵出塵，不同萬物流轉。一花一香，莊嚴實際；
J39nB453_p0558a24║一禮一懺，回向真如。秪如轉功就位一句又作麼生？」
J39nB453_p0558a25║良久，曰：「無限風光大地春。」
J39nB453_p0558a26║周居士懺罪，請上堂。「煦日輝輝，爍破千重障翳；和風
J39nB453_p0558a27║蕩蕩，吹開百劫花心。直得巖樹庭莎，挺無邊妙相；泥
J39nB453_p0558a28║團土塊，發一切智光。且道是何人分上事？周公栗仲，
J39nB453_p0558a29║身處名門，不染世樂。茲因足病，謹請陞座，舉揚般若，
J39nB453_p0558a30║以消宿障。昔有居士，身纏風恙，乞二祖懺罪。祖曰：『將
J39nB453_p0558b01║罪來，與汝懺。』士良久，推其罪性，不在內外中間，如其
J39nB453_p0558b02║心然，佛法無二。乃對曰：『覓罪性了不可得。』祖曰：『與汝
J39nB453_p0558b03║懺罪竟。』山僧亦有箇古方，任他宿障、業障、報障，無不
J39nB453_p0558b04║靈驗。」卓拂，曰：「過去業無定相不可得，現在業無住相
J39nB453_p0558b05║不可得，未來業無至相不可得。既總不得，脫體無依
J39nB453_p0558b06║一句又作麼生？」豎拂，曰：「花街柳巷無相識，始見從前
J39nB453_p0558b07║絕學人。」
J39nB453_p0558b08║佛誕，上堂。呈拄杖，曰：「離言離相，明明聲色難該；絕聖
J39nB453_p0558b09║絕凡，歷歷覆藏不可。於此會得，念念釋迦出世，塵塵
J39nB453_p0558b10║彌勒下生，直得天雨四花、地搖六震，又豈特九龍吐
J39nB453_p0558b11║水沐金軀，優曇現作獅子吼？秪如因齋慶讚一句又
J39nB453_p0558b12║作麼生？雲出遠峰山積翠，月臨幽澗水懷胎，須彌頂
J39nB453_p0558b13║上無根樹，不待春風已盡開。」僧問：「如何是誕生王子？」
J39nB453_p0558b14║師曰：「橫身當宇宙。」曰：「如何是朝生王子？」師曰：「化外有
J39nB453_p0558b15║權衡。」曰：「如何是末生王子？」師曰：「聲名清四海。」曰：「如何
J39nB453_p0558b16║是化生王子？」師曰：「運用莫知名。」曰：「如何是內生王子？」
J39nB453_p0558b17║師曰：「天下人瞻仰。」曰：「五位王子蒙師指，不立功勳又
J39nB453_p0558b18║若何？」師曰：「石女不梳籹。」
J39nB453_p0558b19║受楚蒲請，上堂。拈疏曰：「一向天不收、地不管，且道者
J39nB453_p0558b20║箇從甚處得來？維那試剖露看。」宣疏訖，師乃豎拄杖
J39nB453_p0558b21║曰：「寬廓非外，十方剎海冷沉沉；寂寥非內，無盡浮幢
J39nB453_p0558b22║光灼灼。出也，片雲現於太虛；住也，孤鶴翹於松頂。今
J39nB453_p0558b23║乃蒲圻諸護法書幣遠臨，既爾再四推免不下，豈可
J39nB453_p0558b24║更飾裒辭？且直下承當普應群機一句又如何舉似？」
J39nB453_p0558b25║卓杖曰：「是處是慈氏，無門無善財。」
J39nB453_p0558b26║結制，上堂。「揚眉瞬目，謾自周遮，覿體當陽，出眾相見。」
J39nB453_p0558b27║僧問：「琉璃殿冷即不問，如何是明月簾垂？」師曰：「百歲
J39nB453_p0558b28║老人不展眉。」曰：「今朝結制，還許學人搬柴運水否？」師
J39nB453_p0558b29║曰：「頭頭無向背，何更覓蹤由？」乃曰：「天無四壁，地絕長
J39nB453_p0558b30║垠。」以拂子畫○，曰：「也出者箇不得。天地既出者箇不
J39nB453_p0558c01║得，則森羅萬象、情與無情亦出不得，乃至天人聖凡
J39nB453_p0558c02║無有能出此者。非但凡聖，即○者箇亦出○者箇不
J39nB453_p0558c03║得。何也？待伊觸破乾坤眼，剔起眉毛腦後看。」
J39nB453_p0558c04║上堂。「剎塵心數，一串穿卻，雕沙無鏤玉之功；無量殊
J39nB453_p0558c05║勝，一槌打就，結草乖道人之意。破沙盆七平八滿，殘
J39nB453_p0558c06║羹餿飯得人憎，三腳驢豎抹橫該，明眼衲僧真笑具。
J39nB453_p0558c07║畢竟如何？莫將閑學解，埋沒祖師心。」
J39nB453_p0558c08║冬至，上堂。「適來不見啟請，突教特地陞堂。大眾濟濟
J39nB453_p0558c09║簇簇，嬴得一肚渺茫；佛法了無文義，那堪好肉剜瘡？
J39nB453_p0558c10║露柱燈籠，啾啾唧唧，時常接觜；泥團土塊，應時應節，
J39nB453_p0558c11║動地放光。頂門重著楔，一線已添長。」
J39nB453_p0558c12║上堂。「二由一有，一亦莫守。一心不生，萬法無咎。」驀拈
J39nB453_p0558c13║拄杖曰：「三祖大師來也，以無緣三昧、一行三昧、智印
J39nB453_p0558c14║三昧，將須彌移置芥子孔。見諸人不會，化作奮迅三
J39nB453_p0558c15║昧，走入露柱裏去也。」卓拄杖，下座。
J39nB453_p0558c16║解制，上堂。「頭頭解脫本天真，物物威音劫外春。法法
J39nB453_p0558c17║誕生王子父，塵塵無位好真人。」舉拂子，曰：「見說生根
J39nB453_p0558c18║了也，且道誕生王子父與無位真人是一是二？於此
J39nB453_p0558c19║明得，則釋迦打失眼睛，一切有心齊成佛道。稍涉見
J39nB453_p0558c20║聞，未免郢書燕說去也。」以拂子擊香臺，下座。
J39nB453_p0558c21║蒙山以默禪德請上堂。「酷暑炎空，人間若甑；新豐坐
J39nB453_p0558c22║禪，蒙山打供。無陰陽地，放曠逍遙；絕思惟處，渾忘滲
J39nB453_p0558c23║漏。說佛說祖，眼裏添沙；舉古舉今，缽盂安柄。且作麼
J39nB453_p0558c24║生是不涉夤緣一句？火雲騰碧漢，朱夏已方深。」
J39nB453_p0558c25║大士開光，上堂。「換卻舊時面貌，特地光新；瞥然今日
J39nB453_p0558c26║輝煌，無邊瑞彩。耳中見得，塵塵皆是正法明；眼裏聞
J39nB453_p0558c27║來，剎剎無非觀自在。圓通門大啟，法界絕遮攔。善財
J39nB453_p0558c28║參遍，面面無私；龍女寶珠，時時突現。既然如是，為什
J39nB453_p0558c29║麼今日重新特地？」以拂子點，曰：「從教心眼洞然開，普
J39nB453_p0558c30║應群生機合感。」
J39nB453_p0559a01║伽藍開光，上堂。「肘後符，摧邪輔正，也是者段光明；頂
J39nB453_p0559a02║門眼，洞徹十方，也是者段光明。在靈山，親聞正法，承
J39nB453_p0559a03║記承囑，者段光明初不曾增；在東土，遍鎮叢林，為瑞
J39nB453_p0559a04║為祥，者段光明亦不曾減。因甚更要山僧於斯開顯？」
J39nB453_p0559a05║以拂子向空點兩點，曰：「雖然本具光明藏，往古來今
J39nB453_p0559a06║不自彰。」
J39nB453_p0559a07║結制，上堂。橫按拄杖曰：「十方智者，皆入此宗。直得山
J39nB453_p0559a08║河大地，明暗色空，情與無情，無一絲毫漏逗。最初威
J39nB453_p0559a09║音，末後樓至。歡喜無量，彼我渾融。與諸人同行同坐，
J39nB453_p0559a10║同起同止。汝若未委，山僧借伊鼻孔出氣去也。」卓杖
J39nB453_p0559a11║曰：「參禪力敵大英雄，莫坐明明白白中。提起金剛般
J39nB453_p0559a12║若利，好教血濺梵天紅。」
J39nB453_p0559a13║上堂。僧問：「不立正遍堂，不居獅子位。此人還有施設
J39nB453_p0559a14║也無？」師曰：「髮長不剪。」曰：「恁麼則新豐一滴水，倒嶽與
J39nB453_p0559a15║人看。」師曰：「搆不著。」乃曰：「風生大野，木落空山。霜花繡
J39nB453_p0559a16║錦，水面添章。長連床上漢，念念絕攀緣。舉足下足，鳥
J39nB453_p0559a17║道無殊。古木階前人，心心證寂滅。坐臥經行，莫非玄
J39nB453_p0559a18║路。正恁麼時，者一著落在甚麼處？任從滄海變，終不
J39nB453_p0559a19║與君通。」
J39nB453_p0559a20║上堂。「紅日階前冷，霜風漏夜寒，凍得烏龜成鱉，粉碎
J39nB453_p0559a21║大地泥團。」拈拄杖，曰：「只有拄杖子，天不諳，地不曉，也
J39nB453_p0559a22║不管寒山睡重，也不管斷臂安心，挈挈波波，烏烏律
J39nB453_p0559a23║律，提起也天魔膽落，放下也帝釋魂驚。且道具何三
J39nB453_p0559a24║昧如是自在聻？十二時中不知處，通身都是黑漫漫。」
J39nB453_p0559a25║解制，上堂。「九旬禁制絕安排，優缽羅花不易栽，今日
J39nB453_p0559a26║頂門放一線，一塵一剎一花開。果能於此見處精明、
J39nB453_p0559a27║聞處透脫，擎方外乾坤於一塵中、馭掌中日月於大
J39nB453_p0559a28║千界內，城市深山逍遙無礙，水邊林下長養聖胎。秪
J39nB453_p0559a29║如不涉結解一句又如何舉揚？多謝蒲圻費居士，不
J39nB453_p0559a30║憚關山送供來。」
J39nB453_p0559b01║四旬，眾請上堂。僧問：「如何是家裏事？」師曰：「不許外人
J39nB453_p0559b02║知。」曰：「如何是日用事？」師曰：「觸著磕著。」曰：「如何是動中
J39nB453_p0559b03║靜？」師曰：「無人證明。」師拈拄杖，曰：「天地未分已前、父母
J39nB453_p0559b04║未生之先，淨裸裸、赤灑灑秪是者箇；天地已分後、父
J39nB453_p0559b05║母已生來，淨裸裸、赤灑灑也是者箇。到者裏，分即是？
J39nB453_p0559b06║不分即是？」卓杖，曰：「向者裏見得，人人常光現前，箇箇
J39nB453_p0559b07║壁立萬仞。秪如不居正位一句又作麼生？放曠不耕
J39nB453_p0559b08║空劫地，行於異類且輪迴。」
J39nB453_p0559b09║先和尚十周，上堂。「昔年把斷要津，山不能青，水不能
J39nB453_p0559b10║綠。今日全彰面目，便見山如是青，水如是綠。可憐馳
J39nB453_p0559b11║逐聲色人，眼睛鼻孔都打失。若欲知恩解報恩，必待
J39nB453_p0559b12║日午打三更。」遂下座。至真前，拈香曰：「苦如甘草石密，
J39nB453_p0559b13║良似砒霜毒藥。雖是土宜，聊且應箇時節。」便燒。
J39nB453_p0559b14║付玄輔弼西堂，上堂。「提持衲僧巴鼻，須是克家；流通
J39nB453_p0559b15║佛祖淵源，貴乎眼正。不待呼剎竿，預知向上未。曾入
J39nB453_p0559b16║新豐已經罷參，且道是誰？」顧西堂？曰：「你看他昔侍先
J39nB453_p0559b17║師於崆峒，其切磋一一可法。先師過後又經七載，指
J39nB453_p0559b18║體投機更非一也。先師一箇未了公案，只得累及。」遂
J39nB453_p0559b19║舉衣，曰：「多子塔前原不了，轉相授受到如今。山僧兩
J39nB453_p0559b20║手親分付，五葉一花大地春。」堂乃接衣，對眾，曰：「降旗
J39nB453_p0559b21║不豎方隅窄，若豎降旗四海非。借問眾兄弟：秪如旌
J39nB453_p0559b22║旗大展、法令高宣，當此之際，豎則是？不豎則是？」眾皆
J39nB453_p0559b23║默然。堂曰：「金簇慣調曾百戰，鐵鞭多力恨無讎。不如
J39nB453_p0559b24║折弓解甲去也。」復問：「大庾嶺上提不起，阿誰持向此
J39nB453_p0559b25║山來？」師曰：「闍黎只顧承當。」曰：「恁麼則當陽展示大家
J39nB453_p0559b26║看。」師曰：「眾生有賴。」遂搭衣，曰：「九拜端施，未審和尚受
J39nB453_p0559b27║否？受則於自宗乖，不受則師資道隔。乞賜一言，永為
J39nB453_p0559b28║定鑑。」師曰：「闍黎甚分明。」曰：「恁麼則敲開夜合千年秀，
J39nB453_p0559b29║奪轉新豐萬古春。」師曰：「卻是山僧本意。」
J39nB453_p0559b30║誕日，上堂。「雨洗長空，歷落千峰翠色；風流澗壑，離披
J39nB453_p0559c01║萬籟幽聲。有眼者，端的是見；有耳者，必定是聞。秪如
J39nB453_p0559c02║聲色未萌之際、六根未兆之先，且道：諸人本命元辰
J39nB453_p0559c03║與山僧本命元辰是同？是別？野色更無山隔斷，天光
J39nB453_p0559c04║直與水相連。」
J39nB453_p0559c05║誕日，請上堂。「鏡花水月三千界，芥子彌盧百億天，一
J39nB453_p0559c06║箇本來虛幻面，被人喚作四旬年。秪如本來面目年
J39nB453_p0559c07║紀多少？疑殺黧奴白牯，笑倒天下衲僧。」
J39nB453_p0559c08║付主拂耀上座，上堂。「金鍼玉線，話會難通；草偃風行，
J39nB453_p0559c09║隨機自在。到者裏，說正說偏、說體說用、說向上向下，
J39nB453_p0559c10║大似撮空花、圖風影，笑殺旁觀。更謂三墮四禁，亦何
J39nB453_p0559c11║異止石女莫生兒？且父子相傳一句又且如何？天曉
J39nB453_p0559c12║木人敲月戶，夜深石女繡燈前。」
J39nB453_p0559c13║住楚蒲圻玉崖山上方禪寺
J39nB453_p0559c14║順治甲午四月八日師受請，於五月十三日就蒲城
J39nB453_p0559c15║延壽寺開堂。拈疏曰：「弘闡少林直指，言言玉轉珠迴。
J39nB453_p0559c16║發明洞上真宗，字字雷轟電激。苟向毫端未舉以前
J39nB453_p0559c17║見得，略較些子。設或未然，仰煩維那宣過。」指法座曰：
J39nB453_p0559c18║「盡大地是箇寶華王座，無一人不與同行同坐，因甚
J39nB453_p0559c19║重新特地。」顧左右曰：「密移一步看飛龍。」拈香祝
J39nB453_p0559c20║聖畢，復拈香曰：「收來劫遠，懷抱年深。佛祖正眼不敢
J39nB453_p0559c21║覷著，天下衲僧瞻仰有分。爇向爐中，供養前住浙江
J39nB453_p0559c22║湖州弁山龍華寺開山第一代傳達磨正宗第三十
J39nB453_p0559c23║八世先師瑞白雪老和尚，用酬法乳之恩。」斂衣就座。
J39nB453_p0559c24║上首白椎曰：「法筵龍象眾，當觀第一義。」師曰：「金椎未
J39nB453_p0559c25║舉遍十方，淨裸裸，無縫罅。森羅萬象，一印圓該，無一
J39nB453_p0559c26║際而不全體顯現。寶磬纔敲總浮幢，赤灑灑，絕回互。
J39nB453_p0559c27║草木昆蟲，咸資其化，無一塵而不獨露真常。如春在
J39nB453_p0559c28║花，無一花而不春；如月在水，無一水而非月。更說甚
J39nB453_p0559c29║麼一義二義。」豎拂子曰：「正當恁麼時，直下無私一句
J39nB453_p0559c30║作麼生道？釋迦不受然燈記，樓閣門開待阿誰？」乃舉：
J39nB453_p0560a01║「神鼎諲和尚開堂示眾，曰：『山僧行腳也無正因，只待
J39nB453_p0560a02║向東京城裏聽一兩本經論，於古寺閒房只恁過時。
J39nB453_p0560a03║不謂行到汝州葉縣，被一陣業風吹到首山曲彔床
J39nB453_p0560a04║上，見箇老和尚，當時把不住禮，卻他三拜，直至於今，
J39nB453_p0560a05║悔之不得。』後來圜悟勤和尚曰：『者老漢參到生銕鑄
J39nB453_p0560a06║就處，窮到無絲毫解路時，所以向鐵壁銀山斬釘截
J39nB453_p0560a07║銕。若不知有向上宗乘，怎解與麼道？』」師曰：「圜悟只解
J39nB453_p0560a08║把手上高山，不惟土曠人稀，直使三千大千作箇無
J39nB453_p0560a09║孔鐵鎚。山僧於崇禎年間，因生死不明，用盡伎倆，走
J39nB453_p0560a10║穿若干地皮，尋到越州蕺山，遇箇老和尚，把斷路頭，
J39nB453_p0560a11║直得行不知行、坐不知坐，一旦打破漆桶，死去十分
J39nB453_p0560a12║甦甦，醒來依舊眉橫眼上，復被他揭卻腦蓋、卸卻角
J39nB453_p0560a13║馱，拶得冤入骨髓，懷之廿有餘年。今被諸公三番四
J39nB453_p0560a14║度逼入者箇行戶，不免變作箇披毛戴角、沒巴鼻的
J39nB453_p0560a15║大蟲，向十字街頭揚聲大叫去也。」以拂子向空作點
J39nB453_p0560a16║勢，曰：「我不敢輕於汝等，汝等皆當作佛。」上首結椎，師
J39nB453_p0560a17║便下座。
J39nB453_p0560a18║六月初九日，入院。
J39nB453_p0560a19║山門基。師曰：「無門解脫之門。」左右顧視曰：「還有信得
J39nB453_p0560a20║及的麼？」拽杖便入。
J39nB453_p0560a21║佛殿。「釋迦已過去，彌勒猶未來。正當恁麼時，新長老
J39nB453_p0560a22║撒開坐具，大展三拜，也是冬行春令。」
J39nB453_p0560a23║據室。「千人排門，不如一人拔關。一人拔關，千人萬人
J39nB453_p0560a24║得入。」遂卓杖一下，便起。
J39nB453_p0560a25║即日請上堂。指法座曰：「三乘十地只可飲氣吞聲，文
J39nB453_p0560a26║殊普賢總教排列下風，新長老又如何施設？」拽拄杖
J39nB453_p0560a27║便陞。拈香曰：「此一瓣香，仰之彌高，智可不知；鑽之彌
J39nB453_p0560a28║堅，識不可識。城中已曾剖露了也，今承眾護法躬送
J39nB453_p0560a29║入山，更不重說偈言。」遂插香敷座。維那白椎竟，乃曰：
J39nB453_p0560a30║「形興未質，名起未名，坐斷天下舌頭，放開古今線道。
J39nB453_p0560b01║將人人腳跟下一著移至諸佛頂𩕳上，用從教觸著
J39nB453_p0560b02║磕著，撞破虛空；將諸佛頂𩕳上一機移至諸人腳跟
J39nB453_p0560b03║下，用總教舉足下足，踏穿大地。物我雙融，通身富貴；
J39nB453_p0560b04║乾坤一體，徹骨清涼。正所謂法隨法行，法幢隨處建
J39nB453_p0560b05║立，更說甚黃閣簾垂，君臣道合，苔生玉殿，尊貴渾忘？
J39nB453_p0560b06║檢點將來，猶是途路邊事。秪如到家一句又作麼生？」
J39nB453_p0560b07║揮拂子，曰：「突兀高峰恒積翠，淵源秀水遠流長。」僧問：
J39nB453_p0560b08║「玉殿瓊樓即且置，驢胎馬腹事如何？」師曰：「輕打我！輕
J39nB453_p0560b09║打我！」曰：「今日賓主當陽，作麼生是上方家款？」師曰：「滿
J39nB453_p0560b10║盤傾不出，大地沒饑人。」曰：「人人知到上方月，幾箇能
J39nB453_p0560b11║遊劫外春？」師曰：「阿誰兩耳不垂肩？」復舉：「世尊一日因
J39nB453_p0560b12║文殊在門外立，世尊曰：『文殊！文殊！何不入門來？』文殊
J39nB453_p0560b13║曰：『我不見一法在門外，何以教我入門？』」師曰：「世尊向
J39nB453_p0560b14║平地上樹棘插籬、分疆立界，若不是文殊作家，登時
J39nB453_p0560b15║推倒界墻、鋤平坎陷，管教在門外立的至今入不得、
J39nB453_p0560b16║在門內坐的至今出不得。爭似上方卻無許多疆界、
J39nB453_p0560b17║一片淨潔田地，出入縱橫、優游自在，卻有一件奇特
J39nB453_p0560b18║處。且作麼生是奇特處？」師良久，維那結椎，師便下座。
J39nB453_p0560b19║上堂。僧問：「黃閣簾垂，紫羅帳合，如何是退位明君底
J39nB453_p0560b20║事？」師曰：「深宮寂寂漏更寒。」曰：「此時還有功勳可立麼？」
J39nB453_p0560b21║師曰：「密室無人侍，空階莫問程。」乃曰：「杲日臨空，罩古
J39nB453_p0560b22║籠今無點跡；輕雲映火，填溝塞壑絕囊藏。處處流金
J39nB453_p0560b23║爍石，人人汗雨如湯。世諦流布底，三界無安，猶如火
J39nB453_p0560b24║宅；途中受用底，萬機不到，脫體清涼。陝府鐵牛面孔
J39nB453_p0560b25║黑，嘉州大象鼻頭長。參！」
J39nB453_p0560b26║上堂。「明明絕覆藏，歷歷無向背。法法不思議，塵塵泯
J39nB453_p0560b27║對待。到此非但德山、臨濟目瞪口呿，即使文殊、淨名
J39nB453_p0560b28║徒只瞻仰有分。」擊拂子曰：「百千三昧毫端現，萬斛珠
J39nB453_p0560b29║璣掌上翻。」
J39nB453_p0560b30║馬邑侯請上堂。「豁開頂門正眼，風行草偃布真機；捩
J39nB453_p0560c01║轉向上牢關，水到渠成閒自在。體盡功忘，隨流得妙。
J39nB453_p0560c02║所以道：應以居士宰官身得度者，即現居士宰官身
J39nB453_p0560c03║而為說法。今宰官身已現，且道畢竟說甚麼法？」顧視
J39nB453_p0560c04║左右，曰：「一堂風冷淡，千古意分明。」
J39nB453_p0560c05║上堂。「苔生玉殿，尊貴未忘。古路悄然，話會猶在。縱使
J39nB453_p0560c06║拈一機，千機萬機頓赴，如刻人糞作栴檀香。舉一句，
J39nB453_p0560c07║千句萬句朝宗，似持蠡殼量大海水。到者裏格外超
J39nB453_p0560c08║宗底，正好朝三千暮八百。若是抵死十分底，未堪有
J39nB453_p0560c09║棒分在。」舉如意曰：「道吾舞笏同人會，石鞏張弓作者
J39nB453_p0560c10║諳。」
J39nB453_p0560c11║上堂。「夜半烏雞騰碧漢，天明玉兔泛靈槎，分明只是
J39nB453_p0560c12║目前事，又被分明兩眼遮。大眾！好教你知。所以道：田
J39nB453_p0560c13║地穩密底起腳不得，大力量人全提不起。到者裏，逞
J39nB453_p0560c14║驢脣馬觜得麼？胡言漢語得麼？既總不得，秪今人天
J39nB453_p0560c15║交集又作麼生通信？朔風不解揚家醜，裂碎龜文大
J39nB453_p0560c16║地看。」
J39nB453_p0560c17║上堂。「今日隆冬初一，四野冰霜歷歷。文殊降大吉祥，
J39nB453_p0560c18║普賢分身百億。可憐白象王，遍界絕蹤蹟。既是遍界，
J39nB453_p0560c19║因甚又無蹤跡？」驀揮拂子，曰：「轉位就功忘影象，迴途
J39nB453_p0560c20║復妙始為奇。」
J39nB453_p0560c21║元旦，上堂。僧問：「新年頭佛法即不問，如何是梅花一
J39nB453_p0560c22║點真消息？」師曰：「泉石有情開古意。」曰：「臣退位朝君，子
J39nB453_p0560c23║轉身就父。如何是奉重的事？」師曰：「室內不知春。」曰：「萬
J39nB453_p0560c24║國醉心嘗大鼎，相逢攜手上高臺。」師曰：「松筠何處不
J39nB453_p0560c25║新機？」乃舉：「僧問鏡清：『新年頭還有佛法也無？』清曰：『有。』
J39nB453_p0560c26║僧曰：『如何是新年頭佛法？』清曰：『元正啟祚，萬物咸新。』
J39nB453_p0560c27║僧曰：『謝師荅話。』清曰：『山僧今日失利。』又僧問明教：『新
J39nB453_p0560c28║年頭還有佛法也無？』教曰：『無。』僧曰：『年年是好年，因甚
J39nB453_p0560c29║卻無？』教曰：『張公喫酒李公醉。』僧曰：『老老大大，龍頭蛇
J39nB453_p0560c30║尾。』教曰：『山僧今日失利。』」師曰：「二大老將諸佛最上一
J39nB453_p0561a01║著子恁麼流布將去，浪走天下衲僧，殊無坐斷乾坤
J39nB453_p0561a02║氣象。今日有問上方：『新年頭佛法有無？』但向道：『蒲城
J39nB453_p0561a03║紙貴，一狀領過。』設有箇衲僧出來，撫掌呵呵道：『盡謂
J39nB453_p0561a04║春歸無覓處，不知流入此中來。』拄杖子忍俊不禁，連
J39nB453_p0561a05║道三箇屈字。何故？上方今日失利。」
J39nB453_p0561a06║上堂。「十五日已前，天不收，地不管，走殺天下衲僧。十
J39nB453_p0561a07║五日已後，雲不飛，鳥不度，坐斷死蛇鼻孔。正當十五
J39nB453_p0561a08║日，風蕭蕭，雨瑟瑟，威音那畔，敵體全該。今世門頭，眼
J39nB453_p0561a09║橫鼻直。且道在諸人分上又作麼生？於此委得，放身
J39nB453_p0561a10║物外，一任逍遙。設或未委，長連床上有粥有飯。」
J39nB453_p0561a11║上堂。「正按傍提，是弄猢猻家具。一椎百拶，徒教露柱
J39nB453_p0561a12║心空。放風前箭，展末後機。巧不如拙，賊來便打。客來
J39nB453_p0561a13║須看，眼不似眉。若論佛法，即使山僧口如懸河，舌出
J39nB453_p0561a14║廣長，能錦上鋪花，雪中送炭，也不能舉著箇元字腳。
J39nB453_p0561a15║何故？一任鑽龜打瓦，從教塞壑填溝。」
J39nB453_p0561a16║臘八，上堂。「未出皇宮、未登雪嶺，好箇太平風景，坐著
J39nB453_p0561a17║則該三十棒。何故？往往墮眾生於無事甲裏。及乎出
J39nB453_p0561a18║皇宮、登雪嶺，凍不知寒、饑不知餒，一旦睹明星、開夢
J39nB453_p0561a19║眼，雖則好事，簡點將來亦不免三十棒。何故？不合惱
J39nB453_p0561a20║亂眾生。還有三十棒，上方長老自喫，要且不干大眾
J39nB453_p0561a21║事。」拽拄杖便下座。
J39nB453_p0561a22║解制，上堂。僧問：「祖道重興，古風高振，學人上來，請師
J39nB453_p0561a23║一接。」師曰：「古殿無人侍，空階莫往還。」曰：「慈雲遍覆，法
J39nB453_p0561a24║雨洪施，為甚石女木童乾曝曝地？」師曰：「一天幽雨露，
J39nB453_p0561a25║萬里野風光。」曰：「恁麼則雪裏烏雞初破曉，松間白鶴
J39nB453_p0561a26║已翔空。」師曰：「好續鷓鴣詞。」乃曰：「攛掇銕牛眠古井，而
J39nB453_p0561a27║神龍不鑑止水；放教石女玩花燈，老僧不在明白裏。
J39nB453_p0561a28║即饒天雨四花、地搖六震，現無量神通、證無量三昧，
J39nB453_p0561a29║在曹溪路上只喚作鬼神茶飯。秪如三月開爐、九旬
J39nB453_p0561a30║煆煉又且如何？」良久，曰：「證龜成鱉雖常事，笑煞廬陵
J39nB453_p0561b01║米價新。」復舉：「南泉示眾曰：『昨夜三更，文殊、普賢二人
J39nB453_p0561b02║相打，各與二十棒，趕出院去。』趙州出眾曰：『和尚棒教
J39nB453_p0561b03║誰喫？』泉曰：『王老師過在甚麼處？』州便禮拜。雲門曰：『深
J39nB453_p0561b04║領和尚慈悲，某甲歸衣缽下得箇安樂。』」師曰：「者夥賣
J39nB453_p0561b05║私鹽漢，只圖攙行奪市，並不知王令稍嚴。」驀拈拄杖，
J39nB453_p0561b06║曰：「總被山僧一齊束在者裏，未審諸人皮下還有血
J39nB453_p0561b07║麼？」復卓一下。
J39nB453_p0561b08║上堂。「鶯囀花芳春正茂，子規啼血聲聲喚。癡狂遊子
J39nB453_p0561b09║不歸家，辜負本來光一段。」驀豎拂子，召眾曰：「有眼者
J39nB453_p0561b10║必見，有耳者必聞。既見且聞，作麼生是家？」復擊曰：「內
J39nB453_p0561b11║離見聞覺知，外除聲色香觸。又喚甚麼作本來光？」良
J39nB453_p0561b12║久曰：「莫言世事多荊棘，客路由來不可行。」
J39nB453_p0561b13║縣歸，上堂。「出山剛九日，曆本去半截，光陰迅速流，那
J39nB453_p0561b14║事如杲日？殷勤為照古菱花，贏得兩眼黑似漆，洞山
J39nB453_p0561b15║不許誕生王，臨濟未是白拈賊。還有證得的麼？」便下
J39nB453_p0561b16║座。
J39nB453_p0561b17║金唐專使至，上堂。「達磨不來，此土消息杳然，已成狼
J39nB453_p0561b18║藉不少。洞山過到玉崖，全無巴鼻，因甚被金唐長老
J39nB453_p0561b19║覷破？夜半木人敲月戶，天明石女繡花冠。分明雖是
J39nB453_p0561b20║目前事，○○。」
J39nB453_p0561b21║結制并祈嗣，上堂。僧問：「疋馬單鎗氣格雄，牢關踏碎
J39nB453_p0561b22║幾千重，今朝再入龍蛇陣，權請吾師一句通。」師曰：「你
J39nB453_p0561b23║何平地喫交？」曰：「露柱懷胎，石女產兒，又且如何？」師曰：
J39nB453_p0561b24║「威音前一箭，射透萬重關。」曰：「垂鉤四海，只釣獰龍，假
J39nB453_p0561b25║饒眼蓋乾坤的漢到來，還堪種草也無？」師曰：「三生六
J39nB453_p0561b26║十劫。」曰：「戴角蟭螟吞白額，無毛銕鷂產金龍。」師曰：「閑
J39nB453_p0561b27║話會。」乃曰：「混之不得類難齊，凡聖空爭是與非？摩盪
J39nB453_p0561b28║乾坤渾不曉，懷胎萬物許誰知？雪山六載的不異捕
J39nB453_p0561b29║風捉月，嵩山九年的喚作飲氣吞聲，縱使三藏十二
J39nB453_p0561b30║部漸說、頓說、廣說、喻說，只可讚揚得他；天下老和尚
J39nB453_p0561c01║正按傍提、左敲右唱，只可依傍得他；後代兒孫知見
J39nB453_p0561c02║狹劣，逐管長期短期，縱修證得無量勝身、種種三昧，
J39nB453_p0561c03║只喚作熏染得他。還委悉麼？把定乾坤策起眉，拽將
J39nB453_p0561c04║北斗面南窺，直待懷胎傾落地，始信區區得意奇。」
J39nB453_p0561c05║冬至，上堂。「節屆書雲，一陽來復。向上一機，填溝塞壑。
J39nB453_p0561c06║諸佛舌頭短也不說，衲僧巴鼻長也不說。放行一句
J39nB453_p0561c07║又作麼生？不說，不說。」
J39nB453_p0561c08║上堂。「朔氣漫漫，凍龜成鱉。霜風歷歷，石人淚血。前釋
J39nB453_p0561c09║迦，後彌勒，直得腦門著地。柏樹子，麻三斤，依舊全提
J39nB453_p0561c10║不起。畢竟如何？雞寒上樹，鴨寒下水。」
J39nB453_p0561c11║上堂。「黑白兩忘開佛眼。」豎拄杖曰：「瞎。不繫一法出蓮
J39nB453_p0561c12║叢。」卓拄杖曰：「是菡萏，是荷葉，真空不壞靈智性。」復卓
J39nB453_p0561c13║曰：「馨香滿道途，妙用恒常無作功。」以拄杖左右展曰，
J39nB453_p0561c14║「東拋西擲有甚過。」遂呈起拄杖曰：「大眾！你看者老萬
J39nB453_p0561c15║回，三百六十黃金鎖子骨，被木上座一串穿來，總在
J39nB453_p0561c16║者裏。會得同途受用，不會塞壑填溝。」復卓一下。
J39nB453_p0561c17║上堂。「仲冬初一，霜風壁立，刺破面門，阿誰委悉？設有
J39nB453_p0561c18║道：『莫壓良為賤好！』山僧且款款道，記打三十。」
J39nB453_p0561c19║上堂。「寒風不改東暘色，朔氣常芬太古心。潑面潑頭
J39nB453_p0561c20║人不委，狂歌辜我劫初吟。」拈拂子打圓相，曰：「還有人
J39nB453_p0561c21║向此迴避得麼？可中有箇眼蓋乾坤而不自覺，胸騰
J39nB453_p0561c22║日月而不自明，與諸人坐即同坐、行即同行。若能檢
J39nB453_p0561c23║點得出，即使長河酥酪、大地黃金為供養，亦皆消得。
J39nB453_p0561c24║設或未然，莫言開口不干舌，剛道無心便有心。」
J39nB453_p0561c25║谷山金峰和尚訃至，上堂。師展金峰所寄扇曰：「憶兄
J39nB453_p0561c26║一聚首，積習染成痾，嘗有徑寸璧，恨無魚鴈過。獨憐
J39nB453_p0561c27║槐夢影，空嘆魯陽戈，末後風流甚，巴歌乞一和。大眾！
J39nB453_p0561c28║此是谷山法兄去年十二月朔四日手澤也。抵暮涅
J39nB453_p0561c29║槃時，復書偈曰：『莫怪修行不妙，病來撒屎撒尿，有人
J39nB453_p0561c30║嗅著些兒，跳出三界關。要跳出後如何？老鼠弄金鎚，
J39nB453_p0562a01║大蟲戴紙帽。』你看者箇阿師，生平慣把烏豆換人眼
J39nB453_p0562a02║睛，及至末梢頭，猶將銕蒺藜橫拋世界。只如巴歌又
J39nB453_p0562a03║作麼生和？」遂揮扇曰：「今日熱於昨日。」
J39nB453_p0562a04║上堂。舉：「洞山初禪師參雲門，門問：『近離甚處？』山曰：『查
J39nB453_p0562a05║渡。』門曰：『夏在甚處？』山曰：『湖南報慈。』門曰：『幾時離彼？』山
J39nB453_p0562a06║曰：『八月二十五。』門曰：『放你三顛棒。』山明日問訊：『昨蒙
J39nB453_p0562a07║和尚放三頓棒，不知過在甚麼處？』門曰：『飯袋子，江西
J39nB453_p0562a08║湖南便恁麼去。』山於言下大悟。」師曰：「雲門探竿太深，
J39nB453_p0562a09║洞山影草甚密，可惜不知來路。若是箇漢，見他道：『放
J39nB453_p0562a10║你三頓棒。』便好倒身三拜而出，管教他疑殺行腳人，
J39nB453_p0562a11║那堪明日更納敗關，致使古今人笑雲門有把關據
J39nB453_p0562a12║要之鍵，而無鞠訊考盤之威。雖則，不言汗馬功高，爭
J39nB453_p0562a13║見重論蓋代，也只成得太平姦猾。所以雪竇拈曰：『雲
J39nB453_p0562a14║門當時若據令而行，子孫未到斷絕。』雖然如是，莫將
J39nB453_p0562a15║鶴唳誤作鶯啼。秪今要見雲門麼？」拍左膝曰：「者裏是。
J39nB453_p0562a16║要見洞山麼？」拍右膝曰：「者裏是。且道上方畢竟在那
J39nB453_p0562a17║一頭為人？」拈拄杖曰：「者箇喚作棒，入地獄如箭射。」一
J39nB453_p0562a18║齊趁散，歸方丈。
J39nB453_p0562a19║上堂。「萬機截斷，迥絕羅籠。一句全提，了無湊泊。金鍼
J39nB453_p0562a20║玉線，敲唱雙行。織成錦繡鴛鴦，主賓互換。投刃揮斤，
J39nB453_p0562a21║蹴踏金毛獅子。千錢不賣，五百便賒。驢揀濕處尿，還
J39nB453_p0562a22║有知恁麼事底麼？」卓拄杖曰：「黃河三千年一度清。」
J39nB453_p0562a23║謝孝廉就涌蓮菴請上堂。舉如意曰：「還委悉麼？應眼
J39nB453_p0562a24║時若千日，萬象不能逃影質，凡夫只是未曾觀，何得
J39nB453_p0562a25║自輕而退屈？應耳時若幽谷，大小音聲無不足，十方
J39nB453_p0562a26║鐘鼓一齊鳴，靈光任運常相續。到者裏，喚作古今得
J39nB453_p0562a27║麼？喚作見聞得麼？既總不如是，秪今覿面無私又作
J39nB453_p0562a28║麼生？」擊如意曰：「月似彎弓，少雨多風。」便下座。
J39nB453_p0562a29║過黃龍，值師誕日，覺空老宿請上堂。僧問：「如何是黃
J39nB453_p0562a30║龍第一關？」師曰：「日論當午照，不許太陽紅。」曰：「如何是
J39nB453_p0562b01║第二關？」師曰：「不許夜行剛把火，直須當道與人看。」曰：
J39nB453_p0562b02║「如何是第三關？」師曰：「路逢死蛇莫打殺，無底籃子盛
J39nB453_p0562b03║將歸。」曰：「三關已蒙師指示，未透三關是若何？」師打曰：
J39nB453_p0562b04║「且居門外。」問：「飛錫崇恩即不問，獨坐黃龍事若何？」師
J39nB453_p0562b05║曰：「遍界牟尼無朕跡，撲碎當陽照古今。」曰：「還有出頭
J39nB453_p0562b06║分麼？」師曰：「天上天下，惟我獨尊。」乃曰：「法運寥寥數百
J39nB453_p0562b07║年，且無消息妄流傳。金烏玉兔穿梭急，大道何嘗有
J39nB453_p0562b08║間然。作麼生是無間然底大道聻？」以拄杖向空畫○
J39nB453_p0562b09║曰：「於此會得，則知古之日月長空即今之長空日月。」
J39nB453_p0562b10║復畫[※-((鬯-匕)-凶)+○]曰：「於此會得，便知慧南老子所立三關的旨
J39nB453_p0562b11║趣。過得三關，始知古洞山的本命元辰落處。知得山
J39nB453_p0562b12║僧本命元辰，即悟得各各當人二六時中折旋俯仰、
J39nB453_p0562b13║一動一靜的落處。悟得自家落處，即識得從上四十
J39nB453_p0562b14║八代祖師的面目在處。知得祖師面目，便信得古之
J39nB453_p0562b15║日月長空即今之長空日月，無間無斷。如是將大地
J39nB453_p0562b16║作黃金、攪長河為酥酪而作祝儀，山僧只好隨例投
J39nB453_p0562b17║餐。」卓拄杖曰：「還委悉麼？不聽虛空閒饒舌，那許枯樁
J39nB453_p0562b18║打葛藤。」
J39nB453_p0562b19║費不二居士請就聽默菴上堂。「山上重山，青翠中是
J39nB453_p0562b20║箇什麼？水中復水，靈源裏更有何源？蛟龍起舞，造物
J39nB453_p0562b21║神藏，凡聖交遊，煙霞出沒。此中有一句子，寒暑迭遷
J39nB453_p0562b22║而莫侵，人天交會而靡窮，又作麼生體悉？」拂一拂，曰：
J39nB453_p0562b23║「雲開嶽頂高低岫，雨過潭清上下天。」
J39nB453_p0562b24║上堂。「天地之前徑，時人莫強移，箇中生解會，眼上更
J39nB453_p0562b25║安眉。諸佛菩薩錯七錯八，泥豬癩狗留五添三，信則
J39nB453_p0562b26║龍女頓成佛，不信善星生陷墜。秪如不涉迷悟凡聖
J39nB453_p0562b27║又作麼生？瓊樹瓊枝皆是寶，栴檀薝蔔一般香。」
J39nB453_p0562b28║開爐，上堂。「萬世一時，古今絕跡，人人壁立真風，箇箇
J39nB453_p0562b29║揭開正眼。邇來佛法傷殘，人心狹陋，粘皮著骨底未
J39nB453_p0562b30║免論性論心，三搭不回底依舊說理說事，墮愛見坑，
J39nB453_p0562c01║沉癡惑網。殊不知西天老胡十萬里來秖要自悟自
J39nB453_p0562c02║證，各各圓滿，爭柰根本不真，伶俜客作，數他珍寶，未
J39nB453_p0562c03║免輪迴。今此蓴川百千年來見性圓宗罕有建立，幸
J39nB453_p0562c04║蒙諸檀悲願，延請山僧興揚正法，開鑿人天，用報
J39nB453_p0562c05║皇恩，萬靈啟悟。秪今法會斯隆，畢竟功歸何所？」良久，
J39nB453_p0562c06║曰：「九天雲散盡，紅日照龍樓。」
J39nB453_p0562c07║黃白峰偕男山旭請上堂。「天人群生類，深心之所欲，
J39nB453_p0562c08║更以異方便，助顯第一義。」驀拈拄杖，曰：「者是異方便，
J39nB453_p0562c09║那箇是第一義？」良久，曰：「寧可截舌，不犯國諱。」復舉：「龐
J39nB453_p0562c10║公參石頭，問：『不與萬法為侶者是什麼人？』頭以手掩
J39nB453_p0562c11║其口，公有省。復參馬大師，亦如是問，大師曰：『待汝一
J39nB453_p0562c12║口吸盡西江水即向汝道。』公深領玄旨。」師曰：「二老荅
J39nB453_p0562c13║話可謂頭正尾正，惜乎當時輕便放過，致令天下不
J39nB453_p0562c14║柰伊何。若問上方：『不與萬法為侶者是什麼人？』但向
J39nB453_p0562c15║道：『此去西天十萬程。』還有知落處底麼？昔年一口吸
J39nB453_p0562c16║西江，千古風高羨老龐，今日蓴川濟濟士，偶然一箇
J39nB453_p0562c17║便成雙。」
J39nB453_p0562c18║冬至，上堂。「冬至一陽生。」拈拄杖，曰：「且道者箇生多少
J39nB453_p0562c19║聻？」良久，曰：「春風不道珠簾隔，傳得歌聲與客心。」卓拄
J39nB453_p0562c20║杖，下座。
J39nB453_p0562c21║解制，上堂。僧問：「德山用棒，臨濟用喝，總是撒土撒沙。
J39nB453_p0562c22║如何是直截根源的事？」師曰：「有人笑你敗闕。」曰：「靈山
J39nB453_p0562c23║話月，曹溪指月，無非畫影圖形。作麼生是真實為人
J39nB453_p0562c24║句？」師曰：「侵凌雪色還萱草，漏泄春光有柳條。」乃曰：「十
J39nB453_p0562c25║方世界渾無物，正體堂堂沒卻身。者裏不許情識計
J39nB453_p0562c26║測，不容玄要商量，直饒萬里青天正好喫棒，十成底
J39nB453_p0562c27║蘊急須吐卻，向諸佛行不到處行取一步，祖師開口
J39nB453_p0562c28║不得處瞥轉一機，則見燈籠與露柱交參，佛殿共山
J39nB453_p0562c29║門鬥額，更說甚麼長期短期、安禪靜慮？」遂豎拂子，曰：
J39nB453_p0562c30║「且道在者箇分上成得什麼邊事？一滴水成一滴凍，
J39nB453_p0563a01║一花開放一枝春。」
J39nB453_p0563a02║師誕日，上堂。以拂子向虛空畫○，曰：「只者箇謂之頂
J39nB453_p0563a03║王三昧、智印三昧，不動不變，無古無今。即山僧在四
J39nB453_p0563a04║十四年以前，光景自住昔，不從今以至昔；在今四十
J39nB453_p0563a05║四歲以後，光景自住今，不從昔以至今。正當今日，凡
J39nB453_p0563a06║聖交參，賓主協會，其間求同異相了不可得。秖如眼
J39nB453_p0563a07║眼相覷，又且如何通信？」復畫○，曰：「也不免借渠鼻孔
J39nB453_p0563a08║出氣去也。」擊拂子，下座。
J39nB453_p0563a09║上堂。「一句全提，千差合轍；一機圓現，萬法皆如。」卓拄
J39nB453_p0563a10║杖，曰：「者箇是第二句，且道那是第一句？不見古德道：
J39nB453_p0563a11║『具足凡夫法，凡夫不知；具足聖人法，聖人不會。聖人
J39nB453_p0563a12║若會，即同凡夫；凡夫若知，即是聖人。』喚作第一句得
J39nB453_p0563a13║麼？」擲拄杖，曰：「銕樹花開別樣紅。」
J39nB453_p0563a14║謝紫山護法之任，請上堂。「語默不得，觸背皆非。蘊六
J39nB453_p0563a15║合以無外，鏡萬象而有餘。且道是箇甚麼？」遂擊拂子
J39nB453_p0563a16║曰：「此是紫山居士從京師持來，冀藉此與諸人結般
J39nB453_p0563a17║若緣。山僧豈肯囊藏？於今明明拈出。還會麼？聽取一
J39nB453_p0563a18║偈：三根椽下休擬議，七尺單前莫放鬆。一旦疑團撲
J39nB453_p0563a19║碎了，呵呵笑倒紫山翁。」
J39nB453_p0563a20║圓顱，請上堂。「真機不掩，千峰突兀；萬緣坐斷，廓爾無
J39nB453_p0563a21║依。說甚剷草堂前，雙彰體用？所以寸草不生，不異體
J39nB453_p0563a22║臭布衫；全體皆如，正是炙脂帽子。秖如二俱不涉，又
J39nB453_p0563a23║如何指示？不住舊時無相貌，外尋知識總非真。」
J39nB453_p0563a24║結夏，上堂。「結夏安禪，叢林成範，護生禁足，至聖弘規。
J39nB453_p0563a25║以大圓覺為伽藍，身心安居平等性智，直得森羅萬
J39nB453_p0563a26║象情與無情，向者裏一時總結。進一步，撞碎釋迦腦
J39nB453_p0563a27║門；退一步，坐斷達麼脊骨；不進不退，鈍鳥棲蘆。秖如
J39nB453_p0563a28║行不越戶、坐不當堂的人，畢竟如何安置？」良久，曰：「端
J39nB453_p0563a29║坐受供養，施主常安樂。」
J39nB453_p0563a30║仲夏，上堂。「農家久困焦勞，倏然匝地甘雨。祖師巴鼻
J39nB453_p0563b01║掩禁不住，直得倒嶽傾湫，填山塞土。擔板衲僧收拾
J39nB453_p0563b02║不得，只好一齊分付田主。何故？從教萬古漫漫，一任
J39nB453_p0563b03║村歌社舞。」
J39nB453_p0563b04║解夏，上堂。「金風扇野，明明空劫已前；玉露浮空，歷歷
J39nB453_p0563b05║威音那畔。聞聲見色，如石上栽花；履逆逢危，似風中
J39nB453_p0563b06║鼓橐。瞥爾轉自己為山河國土、草木叢林，盡作師子
J39nB453_p0563b07║吼；放開一線，轉山河國土為自己塵毛芥孔，一一現
J39nB453_p0563b08║百億身。還有恁般人麼？」撫几，曰：「未曾跨過黃金限，且
J39nB453_p0563b09║向門前宿草菴。」
J39nB453_p0563b10║弁山瑞老和尚忌日，上堂。拈香曰：「巴陵為雲門作忌，
J39nB453_p0563b11║設三轉語，義出豐年。洞山為雲巖作忌，半肯半不肯，
J39nB453_p0563b12║儉生不孝。上方今日設忌，任教塞壑填溝。何故？更闌
J39nB453_p0563b13║休著錦，日午不挑燈。」
J39nB453_p0563b14║楚城歸，上堂。舉：「古德曰：『去時炎暑侵衣熱，歸日秋風
J39nB453_p0563b15║滿面涼；彈指聲中便差別，百年能得幾何長？』緣生之
J39nB453_p0563b16║旨，理合如是。秖如山僧每欲轉浙，每不果念；昨方扺
J39nB453_p0563b17║省，又不果行。一十五年中，忘卻來時路；從教佛殿對
J39nB453_p0563b18║山門，任使僧堂傍廚庫。正恁麼時，作麼生是法住法
J39nB453_p0563b19║位一句？」良久，曰：「刻舟求劍覓瘢痕，往往不翅河沙數。」
J39nB453_p0563b20║重九，眾護法請登雪峰，上堂。「大象無形，大音希聲；真
J39nB453_p0563b21║機滿目，耳不可聽。到者裏，非但未登雪峰，毛孔卓豎；
J39nB453_p0563b22║即使親履霜空，膚湊皆明者，耳不觀色、眼不聽聲，總
J39nB453_p0563b23║須茫然。且看他山川聳秀、景物呈祥，冉冉白雲墜長
J39nB453_p0563b24║天之玉、嬌嬌黃菊灑遍地之金，直得森羅煥彩、萬象
J39nB453_p0563b25║騰輝。且六爻初未動、一畫已成偏，又作麼生話會？毘
J39nB453_p0563b26║耶不離方丈室，大千國土掌中擎；須彌昨夜熾然說，
J39nB453_p0563b27║報道眉毛頷下生。諸公各各摸取好。」
J39nB453_p0563b28║禳病，請上堂。「解脫真如佛乘藥，凡情聖解眾生病，病
J39nB453_p0563b29║退藥除心跡忘，塵毛芥孔同圓鏡。且道同後如何？磉
J39nB453_p0563b30║墩有花開，缽盂不安柄。」
J39nB453_p0563c01║丁酉六月，退院，上堂。「三載玉崖隆祖道，疲力竭病神
J39nB453_p0563c02║魔侵。奉違一眾歸巖穴，不厭重雲萬疊深。所以道：二
J39nB453_p0563c03║儀未兆，本絕自他；一易纔生，難忘彼此。未有常行而
J39nB453_p0563c04║不住，未有常住而不行。秖如退後又作何行履？那邊
J39nB453_p0563c05║不坐空王殿，爭肯耘田向日輪？」
J39nB453_p0563c06║回古洞山，送玄輔首座進方丈，上堂。「佛以一音演說
J39nB453_p0563c07║法，眾生隨髏各得解，且道是那一音？」遂橫杖作吹勢，
J39nB453_p0563c08║曰：「聞麼？諸佛以此一音悲度恒沙，盡眾生界不能化
J39nB453_p0563c09║導無緣，只成得半音。本寺价祖首刱茲山，大闡宗風，
J39nB453_p0563c10║廣弘萬品，而不能使中道不衰，也只成得半音。山僧
J39nB453_p0563c11║謬忝芳繩，繼斯中業，重啟此音一十三載，破陣業風
J39nB453_p0563c12║吹過玉崖，未圓厥盛，亦只成得半音。今幸弼公首座
J39nB453_p0563c13║行解雙圓，四眾咸服，山僧委命主席大啟洪規，重新
J39nB453_p0563c14║繼起。」
J39nB453_p0563c15║過正當山，眾請上堂。「春光明媚景初融，草木叢林展
J39nB453_p0563c16║笑容，除卻古今光一道，更無他處話玄宗。急著眼，漫
J39nB453_p0563c17║從容，但自橫身當宇宙，從教無地不春風。還有共相
J39nB453_p0563c18║證明者麼？」僧問：「和尚謝事古洞，退席匡峰，養道深居
J39nB453_p0563c19║一句作麼生指示？」師曰：「自古青山不畫眉。」曰：「如何是
J39nB453_p0563c20║千尋月照匡廬頂？」師曰：「家家門掩蟾蜍窟。」曰：「如何是
J39nB453_p0563c21║萬疊雲封彭蠡城？」師曰：「處處鶯啼楊柳風。」僧擬議，師
J39nB453_p0563c22║曰：「請君惟自得，不必更如何。」
J39nB453_p0563c23║師退住匡山凌霄巖，受湖州弁山龍華寺請，上堂。拈
J39nB453_p0563c24║疏曰：「十字街頭纔已罷釣，孤峰頂上始慶安眠。因甚
J39nB453_p0563c25║又被者箇牽引？不見道：鳳林吒之。」陞座。曰：「犁耙纔脫
J39nB453_p0563c26║入山來，又辱飛書遠見催。大抵業緣無避處，從教異
J39nB453_p0563c27║類且輪迴。山僧今日通身是手，措置不及；通身是口，
J39nB453_p0563c28║分疏不下。聊借拂子威光，放開線徑去也。」遂豎拂，曰：
J39nB453_p0563c29║「大眾！你看弁嶽峰與五老峰不動本際，在拂子頭上
J39nB453_p0563c30║交光相羅，各挺無邊妙相；太湖與鄱陽湖一鑑無私，
J39nB453_p0564a01║圓融無際，共轉無盡法輪，普令見聞圓成金剛種智。
J39nB453_p0564a02║如斯奇特，畢竟功歸何所？」拂拂，曰：「林泉處處添新象，
J39nB453_p0564a03║廊廟頭頭識故人。」
J39nB453_p0564a04║
J39nB453_p0564a05║
J39nB453_p0564a06║
J39nB453_p0564a07║
J39nB453_p0564a08║
J39nB453_p0564a09║
J39nB453_p0564a10║元潔瑩禪師語錄卷第一終