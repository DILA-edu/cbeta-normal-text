J39nB453_p0564b01║元潔瑩禪師語錄卷第二
J39nB453_p0564b02║嗣法門人智祥編
J39nB453_p0564b03║住浙江湖州弁山龍華禪寺
J39nB453_p0564b04║順治戊戌五月初八師受請於八月二十八日入院
J39nB453_p0564b05║山門重重無盡樓閣門重重廣博無礙門只此一門
J39nB453_p0564b06║諸人到者裏還識得麼拽杖便入。
J39nB453_p0564b07║佛殿黃金殿上光千界白玉階前秪一僧殷勤大展
J39nB453_p0564b08║施三拜有路還他最上登。
J39nB453_p0564b09║伽藍神則明明則靈佛法不怕爛卻四時仰賴殷勤
J39nB453_p0564b10║祖師花開五葉一桂彌昌彼此不了家醜外揚你也
J39nB453_p0564b11║沒量罪過我也沒量罪過權且上香。
J39nB453_p0564b12║據室此吾開山老人拈兔角杖握肘後符斷衲僧命
J39nB453_p0564b13║根碎凡聖窠窟之處今日不肖忝繼芳蹤都道不入
J39nB453_p0564b14║虎穴爭得虎子而不知智與師齊減師半德到者裏
J39nB453_p0564b15║須知別無奇特要且令不虛行縱使戴角擎頭祥麟
J39nB453_p0564b16║威鳳也不免一齊穿卻。
J39nB453_p0564b17║即日眾護法請上堂師拈疏曰截斷機先蘊奧迥超
J39nB453_p0564b18║量外縱橫諸佛說不到底無量百千三昧盡向此中
J39nB453_p0564b19║漏泄了也還委悉麼設或未然仰煩維那宣過指法
J39nB453_p0564b20║座曰三萬二千師子座此座獨尊百千萬億人天眾
J39nB453_p0564b21║舉眾瞻仰向上一路從無一人踏著新弁山今日踏
J39nB453_p0564b22║轉去也遂陞座拈香祝
J39nB453_p0564b23║聖畢復懷中拈出香曰此一瓣香越城戒珠寺裏脫
J39nB453_p0564b24║去枝葉天台弁嶽銷鑠皮膚崆峒南雲卻成枯樁洪
J39nB453_p0564b25║都百丈又非枯樁於古洞山埋沒一十三載後至楚
J39nB453_p0564b26║地狼狼藉藉置於匡山之頂棄為度外不意逼到者
J39nB453_p0564b27║裏只得重新拈出供養本寺開山中興百丈傳達磨
J39nB453_p0564b28║正宗第三十八世入就先師大和尚用酬法乳斂衣
J39nB453_p0564b29║就座玄素和尚白椎竟師曰若論第一義六代開士
J39nB453_p0564b30║三世聖人無啟口處即使雷轟痛棒猛奮熱喝只是
J39nB453_p0564c01║箇指宗之極更若海口舌航雲興瓶瀉亦只喚作空
J39nB453_p0564c02║裏攀花水中捉月總不若法兄和尚一椎擊碎直得
J39nB453_p0564c03║如天普蓋如地普擎不資餘力令人人悟知本有箇
J39nB453_p0564c04║箇了證元因鱗甲羽毛各挺無邊妙相土木瓦石咸
J39nB453_p0564c05║融不二真心到者裏更說甚麼一義二義秪如不涉
J39nB453_p0564c06║化門一句又作麼生良久曰化行宇宙山川外人在
J39nB453_p0564c07║堯天雨露中僧問楚吳豎拂已多秋無限風光當地
J39nB453_p0564c08║酬哮吼一聲雲霧集蒼然如益滿皇洲是何境界師
J39nB453_p0564c09║曰太湖波浪三千闊曰斬新條令又作麼生師曰一
J39nB453_p0564c10║棒一條痕曰一句無私該宇宙頓教八表盡沾恩師
J39nB453_p0564c11║曰不為分外玄素和尚結椎師便下座。
J39nB453_p0564c12║師到海印破闇和尚請上堂僧問嶽頂日懸今古迥
J39nB453_p0564c13║庭前秋色紫霞彰正當此際如何是主中賓師曰門
J39nB453_p0564c14║外千峰碧曰如何是賓中主師曰闍黎自不明曰賓
J39nB453_p0564c15║主歷然又如何師曰兩眼對兩眼曰恁麼則鹿苑家
J39nB453_p0564c16║聲遠吳興氣象新師曰今日且放過乃曰靈符在握
J39nB453_p0564c17║依倚渾忘寶鏡潛輝迥無攀仰森羅圓顯海印發光
J39nB453_p0564c18║林木池沼皆演法音若更向錦上添花文中布彩正
J39nB453_p0564c19║不異荷布鼓過雷門縱使捩轉向上機奔走龍象放
J39nB453_p0564c20║開頂𩕳竅蹴踏狻猊到者裏亦不敢動著何故山間
J39nB453_p0564c21║自有人與你拈出。
J39nB453_p0564c22║海印和尚至引座把斷要津衲僧無啟口處放開一
J39nB453_p0564c23║線浪走天下闍黎山僧入院已將一月不曾改聲易
J39nB453_p0564c24║調別轉機輪開張正眼若欲洞明大法智融三世不
J39nB453_p0564c25║移跬步而歷剎塵香海不動一念而昇彌勒閣門得
J39nB453_p0564c26║大受用得大總持須真正導師曲垂方便始得。
J39nB453_p0564c27║立兩序上堂荷眾推誠全藉英賢作者提綱挈領必
J39nB453_p0564c28║須本分兄弟呼為肘臂互作主賓鐵蒺藜從教遍地
J39nB453_p0564c29║生苗金剛圈不礙隨時拋擿直得敲唱雙行節拍相
J39nB453_p0564c30║湊同期祖道重光共展無為大化正恁麼時且道功
J39nB453_p0565a01║歸何所以拄杖向空裏畫㊂㊂曰不須重註破爻象
J39nB453_p0565a02║自分明。
J39nB453_p0565a03║開爐上堂封卻拄杖頭納須彌於芥子而不為迫結
J39nB453_p0565a04║解布袋口促千差於一念亦不為拘苟能使銕壁崩
J39nB453_p0565a05║頹銀山透出則見花開枯木不是人間之境果熟祇
J39nB453_p0565a06║林亦非天上之春卓拄杖曰不許銕牛眠古路爭▆
J39nB453_p0565a07║石女夢初回。
J39nB453_p0565a08║上堂適纔陞座今又上堂一彩兩賽雪上加霜豎拄
J39nB453_p0565a09║杖曰胡達磨過去了也憨彌勒笑倒了也向上一竅
J39nB453_p0565a10║莫錯商量衲僧頂門重著楔水遠山高沒處藏擲拄
J39nB453_p0565a11║杖下座。
J39nB453_p0565a12║能仁雲松和尚至上堂結制已來三日昨夜診候病
J39nB453_p0565a13║非一端有精進者蓋色騎聲懷懵懂者醉眠聲色有
J39nB453_p0565a14║自得者迷於勝妙境界更有一種昏沉褁定排遣不
J39nB453_p0565a15║開散亂交攻卓截不住因此掉舉轉換閉眉合眼被
J39nB453_p0565a16║識陰區宇幽隱妄想之所汩沒此都病在膏肓難於
J39nB453_p0565a17║療治苟非耆婆妙手不能用其妙藥今幸能仁和尚
J39nB453_p0565a18║在此正好殷勤請施方便。
J39nB453_p0565a19║資福伴我和尚至上堂山僧一自家國晏然之後即
J39nB453_p0565a20║使人天獻花無路鬼神窺覷無門夜來偶夢智積菩
J39nB453_p0565a21║薩語拄杖子曰滿堂龍象多有久修梵行久積善根
J39nB453_p0565a22║身心寂靜動默一如者只因住著無為不入正受是
J39nB453_p0565a23║以不獲如來清淨隨順覺性恰值起七各各大生精
J39nB453_p0565a24║進大發勇猛我觀三千大千世界無有芥子許非是
J39nB453_p0565a25║菩薩眾捨身命處拄杖子曰不然我觀三千大千世
J39nB453_p0565a26║界觸著磕著無微塵際非是此菩薩眾放身命處正
J39nB453_p0565a27║辯論時被山僧一喝曰總是徐六擔板二人被喝鑽
J39nB453_p0565a28║入諸人眼睛鼻孔裏去也大眾且道是夢耶非夢耶
J39nB453_p0565a29║若非法身大士不能相諳幸然資福和尚光明洞徹
J39nB453_p0565a30║山僧為汝等先容必然另資鞭影別下鉗錘。
J39nB453_p0565b01║長至上堂冬至月前葉落千峰冬至月後芳塵萬彙
J39nB453_p0565b02║正當今日一陽初動處萬物未生時人人頂門壁立
J39nB453_p0565b03║真風箇箇眼光爍破天下未審此片田地還有添減
J39nB453_p0565b04║也無良久曰真淨界中纔一念閻浮早已八千年。
J39nB453_p0565b05║朱崧崖居士誕辰請上堂天不能蓋地不能載陰陽
J39nB453_p0565b06║不能消長劫數不能成壞故曰有物渾成而不知其
J39nB453_p0565b07║所終你看他文殊在母腹中見十大吉祥善財在母
J39nB453_p0565b08║腹中見無量寶藏須菩提在母腹中見識藏皆空且
J39nB453_p0565b09║道居士在母腹中見箇甚麼靈然還見覺幸不昧前
J39nB453_p0565b10║因。
J39nB453_p0565b11║師到佛川請上堂顧視左右曰大眾會麼知音達士
J39nB453_p0565b12║卓卓寧彰增一絲毫不得減一絲毫不得而況人人
J39nB453_p0565b13║眼碧箇箇眉瞠即我先兄離言和尚於此大開爐韝
J39nB453_p0565b14║密運鉗錘接納四來奔走龍象也只得箇虛而靈寂
J39nB453_p0565b15║而妙弁山雖則握寰中正令展格外風規驀以拄杖
J39nB453_p0565b16║懸空曰陡使須彌岌峇海水騰波令一切魚龍咸知
J39nB453_p0565b17║性命到者裏亦總不必何故以拄杖靠璧曰一齊分
J39nB453_p0565b18║付憨姪和尚。
J39nB453_p0565b19║立都監上堂佛祖大機統歸掌握人天面目盡屬交
J39nB453_p0565b20║參若乃大啟風規廣資玄唱即釋迦彌勒只好各展
J39nB453_p0565b21║化儀文殊普賢都來皆任走使若是破沙盆左提右
J39nB453_p0565b22║挈金剛圈豎四橫三須我都寺濟姪始得。
J39nB453_p0565b23║解制上堂一向滴水滴涷古佛堂中冰清玉潔流通
J39nB453_p0565b24║分內截斷舌頭瞥爾一塵乍啟只得冰河發燄枯木
J39nB453_p0565b25║生花幽蘭騰百億之芳寒梅布千林之玉人人布袋
J39nB453_p0565b26║橫開箇箇芒鞋緊捎到者裏不守方隅豈坐大勳雖
J39nB453_p0565b27║然憧憧四海參尋者幾個行來到地頭。
J39nB453_p0565b28║祈晴上堂攝境歸空徒布陰雲古道驅魔使佛亦非
J39nB453_p0565b29║坐見紅輪邇來陰雨綿連雨月餘日乾城濕卻半邊
J39nB453_p0565b30║衲僧憑何節目不被打濕眉毛擊拂子曰收取好便
J39nB453_p0565c01║下座。
J39nB453_p0565c02║開山老和尚忌日上堂夜半一輪紅日杲天明玉兔
J39nB453_p0565c03║上青霄萬年靈鶴枯松上不敢依稀取次描既不敢
J39nB453_p0565c04║描今日所為何事良久曰體盡功忘渾至化就中恩
J39nB453_p0565c05║怨最難消。
J39nB453_p0565c06║章夫人供法衣上堂師舉衣曰多子塔前圍底至今
J39nB453_p0565c07║收不得雞足山前捧底至今開不得怎如弁山手裏
J39nB453_p0565c08║要開便開要收便收收也古釋迦不前開也新彌勒
J39nB453_p0565c09║不後正恁麼時作麼生是迦葉親聞底事良久曰聞
J39nB453_p0565c10║得又值箇甚麼。
J39nB453_p0565c11║丹御法姪請上堂千峰不能掩其機通途絕朕萬有
J39nB453_p0565c12║莫能彰其句遍界難藏金峰法兄單提此令二十年
J39nB453_p0565c13║道振虔南十餘載重整谷山一旦疲於津梁猶且悲
J39nB453_p0565c14║乘不倦以拂子打○曰於此普為法界人天恒轉無
J39nB453_p0565c15║盡法輪還見麼妙容雖不動光燭本無偏。
J39nB453_p0565c16║至顯聖百愚和尚請上堂寰中正令不屬指呼格外
J39nB453_p0565c17║風規寧資餘力而今客聽主裁實難為喚鹿成馬而
J39nB453_p0565c18║況宗祖覺場聖凡輻輳不待正按旁提箇箇預知向
J39nB453_p0565c19║上呼三應兩人人各自知時縱使展一輪普應群機
J39nB453_p0565c20║如月映千江舉一令協行化外似春榮萬卉總也不
J39nB453_p0565c21║如我法兄和尚舌覆三千。
J39nB453_p0565c22║至曹山浹水和尚請上堂若論第一義諦適來法兄
J39nB453_p0565c23║已為諸人入水入泥了也向上十成事已為諸人徹
J39nB453_p0565c24║困了也若更欲弁山放風前箭下腦後鎚撒沙撒土
J39nB453_p0565c25║轉見狼藉便下座。
J39nB453_p0565c26║至道林鏡愚和尚請上堂孤峰頂上目視雲漢底常
J39nB453_p0565c27║在十字街頭入廛垂手十字街頭橫開布袋底常在
J39nB453_p0565c28║孤峰頂上把斷要津所謂餌垂香海只釣獰龍格外
J39nB453_p0565c29║玄機為求知己今日主令客行難為話會幸有佛祖
J39nB453_p0565c30║行說不到底一機舉來塞責遂舉拄杖曰設有箇仙
J39nB453_p0566a01║陀出來道漏逗不少弁山但鼓掌大笑曰將謂無人
J39nB453_p0566a02║證明。
J39nB453_p0566a03║三祖訃至上堂拈訃曰破闇和尚把斷要津為諸人
J39nB453_p0566a04║徹困去也苟能於此見得即知我法兄未出母胎能
J39nB453_p0566a05║事已畢雖則生緣五十七歲千方垂手來不曾來坐
J39nB453_p0566a06║道場一十三處一旦抽身去不曾去人人知得本有
J39nB453_p0566a07║箇箇歸恩有地設或未委擲下訃曰同風一段苦心
J39nB453_p0566a08║事徒令千古冷光輝。
J39nB453_p0566a09║天界浪和尚訃至上堂舉訃狀召眾曰你看天界老
J39nB453_p0566a10║漢向者裏乘大願輪示現受生具龍樹馬鳴之辨慧
J39nB453_p0566a11║無一義而不伏異降魔等文殊觀音之悲智無一剎
J39nB453_p0566a12║而不應身說法行道四十餘年障狂瀾於既倒名喧
J39nB453_p0566a13║宇宙坐道場五十三處回古風於漸熄道邁諸方仰
J39nB453_p0566a14║冀永延慧日何期遽爾歸真大眾還知老漢去處麼
J39nB453_p0566a15║以拂子打○曰於此會得萬丈圓光亙古亙今設或
J39nB453_p0566a16║未委三界長夜莫堪斯時哀哉哀哉。
J39nB453_p0566a17║結制梁拄石潘成吾二護法請上堂拈一句向父母
J39nB453_p0566a18║未生以前天地未分之際與諸人通箇消息不異搦
J39nB453_p0566a19║管窺天幸茲二鎮臺以無畏施諸四來敦請山僧舉
J39nB453_p0566a20║揚般若令人人證大三昧獲大安隱苟向未開口前
J39nB453_p0566a21║一提提去管取三十三天一時退位秪如獨脫迥超
J39nB453_p0566a22║不落今時又作麼生重開微笑拈花眼信是靈山一
J39nB453_p0566a23║會人。
J39nB453_p0566a24║上堂方到法堂未就座乃曰提持此事二千年前釋
J39nB453_p0566a25║迦老子早已先我一著無端被文殊一椎不勝狼藉
J39nB453_p0566a26║及後藥山老漢依樣畫貓冷地被院主一拶轉見不
J39nB453_p0566a27║堪弁山今日更不雪上堆霜何故字經二寫烏焉成
J39nB453_p0566a28║馬便轉身歸方丈。
J39nB453_p0566a29║雲節老宿入塔請上堂淨眼不生花三界絕周遮裂
J39nB453_p0566a30║破光明藏塵塵總是家大眾秪如平田不住弁嶽不
J39nB453_p0566b01║來因甚又道塵塵是家聻明人面前不必說夢。
J39nB453_p0566b02║上堂今朝臘月五用處超今古打破趙州關擊碎雲
J39nB453_p0566b03║門普驚出南山鱉鼻蛇趁起大蟲咬殺虎當陽不善
J39nB453_p0566b04║箭穿楊笑煞他家井覷驢便下座。
J39nB453_p0566b05║上堂沉沉鳥道孤峰自是無人寂寂玄途冰壺那能
J39nB453_p0566b06║有象正恁麼時直饒古鏡潛輝渾忘影象深宮罷漏
J39nB453_p0566b07║永絕攀躋猶未是到家底事秪如虛玄不犯宛轉偏
J39nB453_p0566b08║圓又且如何夜半木人敲月戶天明石女撞金鐘頭
J39nB453_p0566b09║頭相見不相識背看扶桑那畔紅。
J39nB453_p0566b10║上堂鷺鷥明月兩同倫雪色梅花一樣真衲子清貧
J39nB453_p0566b11║休入夢等閒落眼便成塵所以道一片清光休教戀
J39nB453_p0566b12║影千峰寒色莫可棲神到者裏轉一步踏翻故國之
J39nB453_p0566b13║秋突出家山之奧則見杲日光生冰河發燄始可在
J39nB453_p0566b14║花石軒中虛白堂裏持論向上底事不然縱使蓮花
J39nB453_p0566b15║從口艷到頭終是一凡庸。
J39nB453_p0566b16║元旦上堂僧問鏡清道有那裏是新年頭有底佛法
J39nB453_p0566b17║師曰野色惟新霽山光露舊容曰明教道無既是問
J39nB453_p0566b18║荅分明因甚道無師曰月明三十夜不許暗人行曰
J39nB453_p0566b19║鏡清明教未出有無窠窟有問和尚新年頭還有佛
J39nB453_p0566b20║法也無未審如何抵對師曰莫言無指的傾腸已向
J39nB453_p0566b21║君乃曰歲朝初一真風壁立萬象騰輝溪山滿目到
J39nB453_p0566b22║底野老不知其名達磨渾然不識畢竟如何纔有梅
J39nB453_p0566b23║花便不同。
J39nB453_p0566b24║解制上堂衲僧家去任優游總是故鄉深處水牯牛
J39nB453_p0566b25║東西岸畔無非舊閣閒田一任逍遙隨方樂逸前途
J39nB453_p0566b26║忽有人索你納官家苗稅作麼生抵對富珍未解機
J39nB453_p0566b27║先使他後休矜徹骨貧。
J39nB453_p0566b28║邵氏五旬兼薦夫金處士請上堂僧問彌勒峰頭毫
J39nB453_p0566b29║光燦燦華林堂上瑞氣騰騰如何是境中人師曰朝
J39nB453_p0566b30║看東南暮觀西北曰八字眉分五嶽秀如何是人中
J39nB453_p0566c01║境師曰萌芽皆在土何處不春風曰破衲袈裟搭半
J39nB453_p0566c02║肩今朝特出法王前如何是人中意師曰堂堂皆現
J39nB453_p0566c03║事重復與君傳師良久曰恁麼會得則知無陰陽地
J39nB453_p0566c04║上枯木長春八功德池中蓮敷九品設或未委更向
J39nB453_p0566c05║第二頭為諸人顯示豎拂子會麼靈臺寶網金繩界
J39nB453_p0566c06║接引無非淨業人。
J39nB453_p0566c07║永遠尼為師東明八旬請上堂春回大地萬卉爭奇
J39nB453_p0566c08║雖添化母之勞金剛正體不增一絲毫秋老園林千
J39nB453_p0566c09║峰歷落雖肅威音之狀金剛正體不減一絲毫更說
J39nB453_p0566c10║甚麼喬松古柏嘗垂不老之青白鶴玄猿永共遐齡
J39nB453_p0566c11║之算豎拂子曰者箇還有數量也無擊一下曰收。
J39nB453_p0566c12║顯聖百愚和尚至上堂石傘消息置弁陽則光吞萬
J39nB453_p0566c13║象青龍行止即寶珠而氣迥諸塵直得天搖地震獅
J39nB453_p0566c14║子巖前枯木回郢陽之秀象王峰頂芳草騰白玉之
J39nB453_p0566c15║霞若是眼中觀色耳處聆聲不待山僧出方丈一機
J39nB453_p0566c16║全荷若或小見狐疑滯在見聞終不免坐井窺天拘
J39nB453_p0566c17║墟藐海苟非郢匠莫可揮斤不遇耆婆終難云妙哲
J39nB453_p0566c18║人既降是汝眾等莫大因緣當整虔誠恭求決擇。
J39nB453_p0566c19║王智眼居士請上堂撫禪床曰法音經耳功報彌劫
J39nB453_p0566c20║直得梵音清雅令人樂聞天人以此興供如杲日臨
J39nB453_p0566c21║於冰霜無罪不消凡聖以此交參如春風播於寰宇
J39nB453_p0566c22║無福不增正恁麼時心心不相到又如何通信空生
J39nB453_p0566c23║不解巖中坐惹得天花動地來。
J39nB453_p0566c24║師誕日請上堂僧問華嶽連天秀黃河徹底清較之
J39nB453_p0566c25║無量壽不翅一微塵如何是無量壽師曰除卻喬嶽
J39nB453_p0566c26║蒼松外一任時人著眼看曰弁嶽春高風度古一年
J39nB453_p0566c27║一會慶華辰師曰家家門前火把子乃曰陰陽纔兆
J39nB453_p0566c28║之初難忘彼此父母未生已前無法可說剩得閒閒
J39nB453_p0566c29║六不收那管滄桑與機軸秪如架石鞏弓栽多福竹
J39nB453_p0566c30║意在於何六六依然三十六。
J39nB453_p0567a01║浴佛上堂拈杖曰釋迦老子來也有箇漢眼不欲見
J39nB453_p0567a02║耳不耐聞只欲一棒打殺貴圖太平雖則家清顯孝
J39nB453_p0567a03║子殊不知正是人貧義短爭似今日一眾眼見不異
J39nB453_p0567a04║錦上添花耳聞不異風中鼓樂此所謂國富民饒在
J39nB453_p0567a05║衲僧分上畢竟如何靠杖曰杓柄從來一樣長。
J39nB453_p0567a06║請首座都寺上堂從上來事達磨老祖盡令提綱只
J39nB453_p0567a07║得箇不識六祖大師盡力舉來只得箇不會古德又
J39nB453_p0567a08║謂有則奇特因緣只是分疏不下者夥漢一箇箇只
J39nB453_p0567a09║解把住嘮嚷不善隨機應物弁山者裏無機不被無
J39nB453_p0567a10║法不圓設有問楊岐三腳驢日行多少但道問取都
J39nB453_p0567a11║監寺衲僧鼻孔畢竟闊幾許問取堂中第一座。
J39nB453_p0567a12║結夏上堂二千年前閉門作活百二十日劃地成牢
J39nB453_p0567a13║古今常笑婆伽婆之為人致令天下人出他圈繢不
J39nB453_p0567a14║得弁山九十日與大眾遊戲神通大光明藏指鹿為
J39nB453_p0567a15║馬二六時出息入息三昧正受證龜成鱉且道燈籠
J39nB453_p0567a16║露柱還有為人處也無遂喝一喝曰參。
J39nB453_p0567a17║解夏上堂豎拂子曰箇雖無欠亦無餘拂拂曰究竟
J39nB453_p0567a18║誰能海嶽枯擊拂曰金鎖掣開玄路絕作○曰大千
J39nB453_p0567a19║何處不毘盧還有會得恁麼一回底麼設或未然切
J39nB453_p0567a20║忌道弁山解夏來。
J39nB453_p0567a21║住廣陵平山棲靈禪寺
J39nB453_p0567a22║順治辛丑仲秋師退弁山在焦山受廣陵諸護法洎
J39nB453_p0567a23║道弘監院請住平山上堂三生石畔舊淆訛今日相
J39nB453_p0567a24║看沒柰何舉措莫教閒話會大家賡續廣陵歌遂拈
J39nB453_p0567a25║疏曰還有向者裏解唱和者麼於此和得則知善財
J39nB453_p0567a26║執手經無量劫樓閣門開見三世因其或未然當陽
J39nB453_p0567a27║剖露僧問牢籠不肯住呼喚不回頭因甚又受平出
J39nB453_p0567a28║請師曰此心能有幾人知曰大眾瞻之仰之師搖手
J39nB453_p0567a29║曰與汝無分便下座至九月初八日入院。
J39nB453_p0567a30║上堂拈疏曰此是山僧同鄉人的三昧謂之大音輪
J39nB453_p0567b01║義海維那好與拈出看宣疏畢指法座曰摩竭陀國
J39nB453_p0567b02║親行此令新平山只得按下雲頭重垂一相去也遂
J39nB453_p0567b03║陞座拈香祝
J39nB453_p0567b04║聖畢又拈曰曠劫循塵不覺一旦返本還源四回拈
J39nB453_p0567b05║出供養弁山先師上瑞下白和尚遂斂衣就座孤朗
J39nB453_p0567b06║和尚白椎曰法筵龍象眾當觀第一義師顧左右曰
J39nB453_p0567b07║還委悉麼向椎未舉已前見得則知釋迦老子未離
J39nB453_p0567b08║兜率已般涅槃不起樹王而陞忉利知此光景亦知
J39nB453_p0567b09║山僧五十年前未入胞胎早已唱罷還鄉曲子又那
J39nB453_p0567b10║堪說甚麼出家苦行參訪行腳悟道修因大似夢中
J39nB453_p0567b11║說夢一場笑具若向椎舉後覓取一義二義總是捫
J39nB453_p0567b12║空尋響取笑旁觀即今還有箇第三義諦借借不借
J39nB453_p0567b13║借的句普施諸人驀豎拂曰會麼當陽截斷千差路
J39nB453_p0567b14║妙應塵塵亙古今僧問目富千峰秀胸清一帶流如
J39nB453_p0567b15║何是棲靈境師曰古今觀不盡一任往來看曰一條
J39nB453_p0567b16║白棒橫天地敢使聞風盡已降如何是境中人師曰
J39nB453_p0567b17║擊鼓陞堂傳底事相尋未必盡知音曰不假威權力
J39nB453_p0567b18║天然位至尊如何是誕生王子師曰天上天下曰將
J39nB453_p0567b19║相本無種男兒當自強如何是朝生王子師曰化外
J39nB453_p0567b20║自權衡曰從前汗馬無人識只要重論蓋代功如何
J39nB453_p0567b21║是未生王子師曰莫言闤闠不相識覿面堆堆鑒者
J39nB453_p0567b22║稀曰戎夷蠻貊分諸國盡在吾王化育中如何是化
J39nB453_p0567b23║生王子師曰不循諸要道人人仰至勳曰八方歌有
J39nB453_p0567b24║道萬姓樂無為如何是內生王子師曰密室無高下
J39nB453_p0567b25║相將不得名曰人境王子蒙師指末後全提事若何
J39nB453_p0567b26║師曰入院事繁且記三十孤朗和尚結椎師便下座。
J39nB453_p0567b27║當晚小參一去家邦三十年滄桑無復問因緣今朝
J39nB453_p0567b28║來到平山寺笑看威音那畔邊大眾且道威音那畔
J39nB453_p0567b29║是甚麼人主持遂舉如意曰山僧今日初到人事浩
J39nB453_p0567b30║繁不閑與諸兄弟客話。
J39nB453_p0567c01║青龍百愚和尚請上堂向上有關機前無朕七佛祖
J39nB453_p0567c02║師到者裏未可輕展一綸惟我法兄和尚乘廣大願
J39nB453_p0567c03║插莖標建寶剎坐微塵轉法輪多處增少處減走十
J39nB453_p0567c04║方龍象奔八表英賢頓令平山入十方國土統向一
J39nB453_p0567c05║毛孔中一毛孔透入無邊香水海重起古華亭垂綠
J39nB453_p0567c06║波之線復見老性空品銕笛高風是則故是讚也不
J39nB453_p0567c07║必何故聻班門前何必弄斧。
J39nB453_p0567c08║結制道弘監院請上堂古道寥然不自由冰寒水冷
J39nB453_p0567c09║半峰頭清貧衲子咸相聚北斗南窺笑展眸你看諸
J39nB453_p0567c10║方浩浩開爐亙天烈燄一箇箇爭前向火烘烘度活
J39nB453_p0567c11║終不免被火爐神看破平山者裏初住百無一有雖
J39nB453_p0567c12║則水冷冰寒滴水滴凍卻也有件好處凍得一箇箇
J39nB453_p0567c13║徹骨徹髓冷灰裏滾出一粒豆爆卻也被火爐神笑
J39nB453_p0567c14║著何也莫道陽春有腳人難見須知枯木花開分外
J39nB453_p0567c15║奇。
J39nB453_p0567c16║辛丑冬師在廣陵平山受江西眾護法請住雲巖上
J39nB453_p0567c17║堂方到平山解弊袍又承書幣遠相招洵知造物由
J39nB453_p0567c18║懷抱數分深雲慰寂寥拈疏召眾曰此是不忘靈山
J39nB453_p0567c19║付囑的金剛圈栗棘蓬還有吞透得的麼其或未委
J39nB453_p0567c20║率性拈出雲巖乃洞上老祖家山今秋承闔州護法
J39nB453_p0567c21║諸山本寺眾耆宿等專誠遠招山僧因上先君墓壟
J39nB453_p0567c22║少展孝思不意廣陵諸檀護扳住平山雖則山色溪
J39nB453_p0567c23║聲無可云喻音聲相即而近塵遠剎有可堪承直得
J39nB453_p0567c24║淺草平坡渾皆祖意孤峰絕巘總一真機且隨緣不
J39nB453_p0567c25║變一句又作麼生彌綸有界融今古妙應無方沐霢
J39nB453_p0567c26║霖僧問放行把住兩悠悠祖道重開不自出古調未
J39nB453_p0567c27║曾歌塞外獅音早已震洪州秖如朕兆未分已前和
J39nB453_p0567c28║尚如何分付師曰不許夜行投明須到曰與麼則蘆
J39nB453_p0567c29║花分兩岸雪月不齊明師曰莫將閒話杷引笑路邊
J39nB453_p0567c30║人。
J39nB453_p0568a01║長至上堂僧問寒催落木山山迥霜染凋林處處花
J39nB453_p0568a02║一陽始復即不問滴水滴凍事如何師曰冬不寒臘
J39nB453_p0568a03║後看曰蜀岡嶺與摘星樓覿面相逢去也師曰猶有
J39nB453_p0568a04║二十四橋花夜月在乃曰一陽於子獨回天地之心
J39nB453_p0568a05║節屆書雲昭融萬化之本直得人間天上瑞氣氤氳
J39nB453_p0568a06║劫外今時祥光絡繹更說甚麼三山峰頂靈蹟依然
J39nB453_p0568a07║廿四橋邊煙花錯綜且應時納祐一句又作麼生朔
J39nB453_p0568a08║風嚴歲律和氣樂雍容。
J39nB453_p0568a09║退院上堂夢身已罷水雲津一坐平山十二旬舉世
J39nB453_p0568a10║梅花開笑眼依然密室不知春拈拄杖曰大眾你看
J39nB453_p0568a11║他為無為而現空花萬行作無作而啟水月大悲更
J39nB453_p0568a12║說甚麼動若行雲止猶谷神若是箇打破情關識鎖
J39nB453_p0568a13║的則知既無心於動靜寧有象於去來若是卸卻閒
J39nB453_p0568a14║名剩影的則知去來不以象故無器而不行動靜不
J39nB453_p0568a15║以心故靡感而不應是知象非我出金石流而不焦
J39nB453_p0568a16║心不我生劫火燄而不熱到者裏說甚麼彼自紜紜
J39nB453_p0568a17║於我何為如何是法住法位的句靠拄杖曰本是深
J39nB453_p0568a18║山人還向深山去。