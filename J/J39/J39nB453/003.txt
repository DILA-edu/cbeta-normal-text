J39nB453_p0568b01║元潔瑩禪師語錄卷第三
J39nB453_p0568b02║嗣法門人智祥編
J39nB453_p0568b03║住江西寧州雲巖無住禪寺
J39nB453_p0568b04║康熙壬寅三月十八日，入院。上堂。拈香祝
J39nB453_p0568b05║聖畢，復拈香曰：「蘊百劫精華，續千生慧燄，供養本寺
J39nB453_p0568b06║堂上無住曇晟祖師，惟冀燈傳無盡，法雨恒滋。」又拈
J39nB453_p0568b07║曰：「逢強即弱，遇緣即宗，賤則不值分文，貴則傾國不
J39nB453_p0568b08║換。第五回拈出，供養弁山龍華開山第一代傳達麼
J39nB453_p0568b09║正宗第三十八世瑞白先師大和尚。」遂斂衣就座。白
J39nB453_p0568b10║椎竟，師曰：「重開古鏡真三昧，照出晴巒鳳嶺高，今辱
J39nB453_p0568b11║大檀慈護力，三翻四復遠相招。到者裏，一箇渾侖句
J39nB453_p0568b12║子被此一椎，只得分身百億，充遍塵沙，無一機而不
J39nB453_p0568b13║被、無一事而不融。於此明得，則知皇恩、佛恩、護法之
J39nB453_p0568b14║恩一時報足；其或未然，有疑請問。」僧問：「古路三千抱
J39nB453_p0568b15║翠雲，和風滿載到江城，還家盡是兒孫事，祖父從來
J39nB453_p0568b16║不出門。作麼生是父子機投、君臣道合一句？」師曰：「阿
J39nB453_p0568b17║誰不見？阿誰不聞？」曰：「陋巷不騎金色馬，回途卻著破
J39nB453_p0568b18║襤衫，是甚麼人行履？」師曰：「千峰惟易得，一色最難看。」
J39nB453_p0568b19║曰：「可謂耶溪一派源流遠，華岳千尋德澤高。」師曰：「話
J39nB453_p0568b20║得分明意轉非。」又僧出，師曰：「問話且止，縱饒問似雲
J39nB453_p0568b21║興、荅如雨注，若不知從上來的的相承底事，只是廣
J39nB453_p0568b22║言詮、增露布，了沒交涉。不見道：但形文彩，即屬染污。」
J39nB453_p0568b23║遂豎拂曰：「委則玄機輪物外，德自合坤維；設或未委，
J39nB453_p0568b24║待山僧消停來，好向你道。」結椎，下座。
J39nB453_p0568b25║雲巖社眾請上堂。「適來眾耆德入方丈，請山僧提持
J39nB453_p0568b26║從上佛祖命脈。山僧沉思一上，無啟口處。忽假寐間，
J39nB453_p0568b27║拄杖子乃曰：『和尚豈不見道，法不孤起，仗境方生。雲
J39nB453_p0568b28║巖古剎，自唐無住祖師以寶鏡宗旨開化，傳與洞山
J39nB453_p0568b29║价祖。權開五位，善接三根。大闡一音，廣弘萬品。道傳
J39nB453_p0568b30║天下，咸稱尊貴。洞上宗旨從此建立，以此為開法之
J39nB453_p0568c01║地。至宋晦堂、死心、湛堂諸大知識於此說法，宗風普
J39nB453_p0568c02║被，文運彌昌。自明季以來，兵燹而後，金碧華宮翻為
J39nB453_p0568c03║瓦礫坵墟將二十年，文風宗風凋喪殆盡。儒士興嗟，
J39nB453_p0568c04║緇流感慨。近承當道護法郡紳士庶、本寺七堂謀復
J39nB453_p0568c05║重興，鄉氓市豎聞皆欣悅，白叟黃童見生歡喜。今此
J39nB453_p0568c06║一會，異緣同志俱當堪任大法，宜乎快說法要。』山僧
J39nB453_p0568c07║不禁踊躍曰：『善哉言乎。』即今尋思起來，一客不煩二
J39nB453_p0568c08║主。仍請拄杖子為眾舉揚。」乃卓一卓曰：「上來講讚，無
J39nB453_p0568c09║限勝因。仰酬德庇，莫怪空疏。」僧問：「臣退位朝君，子轉
J39nB453_p0568c10║身就父。如何是君。」師曰：「巍巍寶殿無人識。」曰：「四眾傾
J39nB453_p0568c11║誠，人天集慶。如何是臣？」師曰：「夕惕乾乾絕見聞。」曰：「旌
J39nB453_p0568c12║陽聳峻，杲日當空。如何是君視臣？」師曰：「隱隱清光彌
J39nB453_p0568c13║六合。」曰：「鳳嶺騰輝，南山起舞。如何是臣奉君？」師曰：「阿
J39nB453_p0568c14║誰不仰此恩波。」曰：「天上有星皆拱北，人間無水不朝
J39nB453_p0568c15║東。如何是君臣道合？」師曰：「禁閣無人侍，重閽絕視聽。」
J39nB453_p0568c16║曰：「恭惟和尚起居多福。」師曰：「重言不當吃。」
J39nB453_p0568c17║七堂眾耆舊請上堂。「地迥長林，風動而寂常天籟；天
J39nB453_p0568c18║空四壁，雲飛而透露青山。可中有一句子，劫運不可
J39nB453_p0568c19║交橫，陰陽不能消長，眾生日用恒平等，問著由來總
J39nB453_p0568c20║不知。山僧今向第二義門別示方便，令人人直下受
J39nB453_p0568c21║用，瞥爾知歸。」卓拄杖曰：「威音不假閒名字，一任和光
J39nB453_p0568c22║混俗塵。」
J39nB453_p0568c23║師誕日，從善居士請上堂。「五十餘年不自知，青山綠
J39nB453_p0568c24║水只如斯，被人序節詢初度，徒把花枝蓋面歸。大眾
J39nB453_p0568c25║委悉麼？在昔靈山拈出後，幾翻笑殺老闍黎。」
J39nB453_p0568c26║闔州紳衿護法請上堂。僧問：「古佛堂中無容話會，威
J39nB453_p0568c27║音那畔迥絕知音。今朝四眾臨筵，人天交集，未審和
J39nB453_p0568c28║尚如何舉示？」師曰：「花雨巖前過，靈禽總不驚。」曰：「秖如
J39nB453_p0568c29║荊棘林中下腳易，夜明簾外轉身難，又作麼生？」師曰：
J39nB453_p0568c30║「進前三五步，別是一風規。」曰：「與麼則萬古碧潭空界
J39nB453_p0569a01║月，再三撈摝始應知。」師曰：「不得掩耳偷鈴。」乃曰：「威音
J39nB453_p0569a02║那畔有妙難窮，即此見聞無形可類。是以百姓日用
J39nB453_p0569a03║不知，祖師全提不起。今乃闔州紳衿諸護法靈明不
J39nB453_p0569a04║昧，向聲色未萌之際，一機全荷；形興未兆之時，一念
J39nB453_p0569a05║圓成。以此因發此智，用斯道覺斯民，敦請山僧舉揚
J39nB453_p0569a06║此事。山僧從維揚虛舟遠棹，就路而來，歷江南，入湘
J39nB453_p0569a07║口，總皆岸本不移。今日既到者裏，如何是應緣的句？
J39nB453_p0569a08║千古宗風重此建，一朝文運自天開。」
J39nB453_p0569a09║掃無住祖塔，上堂。「類之弗齊，十方三世而莫狀吾祖
J39nB453_p0569a10║笑貌音容；混則知處，風動水流而不異吾祖廣長舌
J39nB453_p0569a11║相。是以寶鏡真宗，塵說剎說，熾然無問。今日直下第
J39nB453_p0569a12║三十世遠孫淨瑩歸來，挽百億須彌盧而作盤食，沃
J39nB453_p0569a13║四大海水以為盃茗，不濟得甚麼事？」遂舉香，曰：「只此
J39nB453_p0569a14║身心奉塵剎，敢云傲世羲皇上？」
J39nB453_p0569a15║臘八，請上堂。「以有下劣，寶几珍御。以有驚異，黧奴白
J39nB453_p0569a16║牯。」豎拄杖曰：「拄杖子湧身千丈，於普光明殿一乘圓
J39nB453_p0569a17║演。可惜他有眼不見，有耳不聞。」擲下拄杖曰：「瞥轉一
J39nB453_p0569a18║機，降皇宮，棲雪嶺。餐麻食麥，豁睹明星。換卻釋迦兩
J39nB453_p0569a19║眼，穿卻諸人鼻孔。還會麼？謾兢水月空花藻，洗面揩
J39nB453_p0569a20║脣自摸看。」僧問：「西風蓬島仙鄉遠，夜雪藍關客路長。
J39nB453_p0569a21║且如何是歸家一句？」師曰：「轉身向汝道。」曰：「轉身後如
J39nB453_p0569a22║何？」師曰：「千峰層疊翠，室內不知寒。」曰：「恁麼則楖栗橫
J39nB453_p0569a23║肩不顧人，直入千峰萬峰去。」師曰：「看腳下。」
J39nB453_p0569a24║葉仲御追嚴，請上堂。拈香曰：「綜節盤根於空劫之先，
J39nB453_p0569a25║理不可分而千光競秀；花開果熟於此界他方，相不
J39nB453_p0569a26║可睹而萬化不遺。奉為葉公星槎大居士用資顯考，
J39nB453_p0569a27║還有共相證盟者麼？」良久，乃曰：「向上真風，壁立萬仞，
J39nB453_p0569a28║大辯者開口不得，大力者全提不起。自唐開山無住
J39nB453_p0569a29║祖師寶鏡騰輝，十方普應，八百年來道法湮淪，今於
J39nB453_p0569a30║兵燹瓦礫之餘，一塵剖露。幸際葉尊台光交映，民事、
J39nB453_p0569b01║王事之餘，能以向上因緣為礪，草木昆虫咸資其化，
J39nB453_p0569b02║情與無情悉被其機，可謂片雪紅爐，花飛疊錦，倉悲
J39nB453_p0569b03║利物，種智圓成。曾記華嚴會上善財童子參無厭足
J39nB453_p0569b04║王，見諸罪人受種種苦無有休息，善財驚怖，心中思
J39nB453_p0569b05║惟：『此王施種種刑法禁制罪人，無慈悲愍念之心，非
J39nB453_p0569b06║善知識也。』即欲退還。王遙見之，喚言：『善財童子！汝且
J39nB453_p0569b07║回來。』乃執其手，引至後宮，見重重樓閣皆七寶莊嚴，
J39nB453_p0569b08║施諸飲食、衣服及種種珍寶，十方諸佛、諸大菩薩皆
J39nB453_p0569b09║來集會，宣說種種妙法，救度無量眾生。王言：『善男子！
J39nB453_p0569b10║汝以吾作如是惡業因緣，何故得此清淨眾會果報？
J39nB453_p0569b11║我身、語、意未曾惱害一切眾生，如我心者，寧於未來
J39nB453_p0569b12║受無間苦，終不發生一念，於一蚊蚋而作苦事，況復
J39nB453_p0569b13║人邪？人是福田，能生一切諸善法故。我於過去無央
J39nB453_p0569b14║劫數，供養百千萬億諸佛，得此如幻三昧解脫法門，
J39nB453_p0569b15║救度眾生，脫離三途地獄，生人天中，受勝妙樂，不可
J39nB453_p0569b16║勝數。何以故？是諸眾生於無量劫中，常懷不善，起貪、
J39nB453_p0569b17║嗔、癡，恣行殺害，毀謗三寶，藐公積私，輕欺良善。若非
J39nB453_p0569b18║刑法加持，豈肯發菩提心，修行學道？』善財聞已，踊躍
J39nB453_p0569b19║歡喜，得入無礙解脫法門。今日葉尊按蒞分寧，還淳
J39nB453_p0569b20║風於己熄，蘇困什於久沉，不忘夙誓，城塹法門。請陞
J39nB453_p0569b21║此座，舉揚諸佛開口不得，祖師全提不起的一段因
J39nB453_p0569b22║緣，令人人直下信知本有，離苦趣，脫輪迴，成正覺，度
J39nB453_p0569b23║眾生。正恁麼時，如何是渾融不二句？世、出世間通拈
J39nB453_p0569b24║得，信是從前過量人。」
J39nB453_p0569b25║二佛殿上梁，上堂。「天開地闢，彌亙如斯。法振燈傳，昭
J39nB453_p0569b26║然靡間。重揚古路，大豎宗幢。運木石，選良材，要見重
J39nB453_p0569b27║開生面。現宰官身者，輸誠贊助；作比丘形者，戮力襄
J39nB453_p0569b28║成。魯班與普菴木不相識，而同門出入，面面相承。直
J39nB453_p0569b29║得天花散彩，地軸搖金。正當吉日良時，如何贊慶？」指
J39nB453_p0569b30║梁曰：「位毓山川爭秀麗，禎祥萬物奠皇圖。」
J39nB453_p0569c01║結制，上堂。「坐斷威音第一機，有恁麼人麼？即教直下
J39nB453_p0569c02║絕狐疑，有恁麼人麼？若能拶出虛空髓，有恁麼人麼？
J39nB453_p0569c03║始是男兒得意時，若有恁麼人，那鎮日東行西行，切
J39nB453_p0569c04║不得踏著常住磚。」便下座。
J39nB453_p0569c05║大雄殿上梁，李司理護法請上堂。「祖剎恢弘，起先宗
J39nB453_p0569c06║之垂範；真風朗播，肇叔世之嘉猷。是以一梁一棟，轉
J39nB453_p0569c07║無盡法輪；多藝多才，成彌方造化。人天攸賴，萬古徽
J39nB453_p0569c08║崇。正恁麼時，畢竟承誰恩力？」遂下座。奠梁曰：「要教此
J39nB453_p0569c09║日舒天眼，扶起巍峨寶殿人。」高聲曰：「起。」
J39nB453_p0569c10║結制，上堂。「眉毛眨定口門封，痛拶深錐扣己躬。寶劍
J39nB453_p0569c11║未虧光本現，方知今日費磨礱。」遂高聲曰：「照。」便下座。
J39nB453_p0569c12║薦親，上堂。豎拂子曰：「性識明知，覺明真識。妙覺湛然，
J39nB453_p0569c13║遍周法界。直得極樂娑婆，渾成一境。他方此界，金碧
J39nB453_p0569c14║交輝。且道是何境界？」遂擲拂曰：「者是鄭公孟章大居
J39nB453_p0569c15║士用資顯考玉筍府君深益靈根的時節，山僧只好
J39nB453_p0569c16║稱揚有分。曠劫靈苗道地栽，因花無果不懷胎，信知
J39nB453_p0569c17║果熟因花後，百億山河當下灰。」
J39nB453_p0569c18║玄素和尚訃至，上堂。「晨星落落實堪哀，那復橋梁日
J39nB453_p0569c19║漸摧？舉世類來渾未似，看伊異類且輪迴。」遂拈訃曰：
J39nB453_p0569c20║「大眾！者是我獨園和尚現隱身三昧、轉大法輪的本
J39nB453_p0569c21║據，還知麼？」良久，撫几曰：「法雨不滋三草木，林間孤我
J39nB453_p0569c22║獨徘徊。」
J39nB453_p0569c23║歲旦，上堂。「龍躔易次，鳳曆更新。東君號令，傳十洲芳
J39nB453_p0569c24║草以春回；梅萼凝香，統百億洪鈞而氣轉。人人盡添
J39nB453_p0569c25║一歲，戶戶拜賀新正，惟有鬍張三、黑李四，不隨四序
J39nB453_p0569c26║推遷，不逐陰陽消長，融古今於此際，籠造化於剎塵，
J39nB453_p0569c27║和光混俗而不自知，應物現形而忘所則。還有同修
J39nB453_p0569c28║同證的麼？千年松老茯苓多，萬仞峰頭無等匹。」
J39nB453_p0569c29║上元解制，徐州主請上堂。僧問：「火樹銀花，現燈明之
J39nB453_p0569c30║本瑞；爆竹金鼓，啟普門之圓通。更何方便開示悟入？」
J39nB453_p0570a01║師曰：「東風吹不散，日看滿林春。」曰：「今日幸賴州主、護
J39nB453_p0570a02║法共相證明。」師曰：「眼眼相覷著，不是等閑機。」乃拈拄
J39nB453_p0570a03║杖卓一下，曰：「結向者裏結，一箇箇把定世界。風不鳴，
J39nB453_p0570a04║水不淅，猛若截流；拽轉坤維，掀翻乾蓋，只是者箇。今
J39nB453_p0570a05║日展開一線，直得冰河發燄，透出劫外春風；枯木花
J39nB453_p0570a06║開，露出郢陽春色。家家戶戶路透長安，在在處處謳
J39nB453_p0570a07║歌擊壤，也是者箇；在遐生護法分上為霖為雨，祥禎
J39nB453_p0570a08║萬物，也是者箇。只如衲僧分中又作麼生？」復卓，曰：「擊
J39nB453_p0570a09║碎千年桃李核，相看原是舊時仁。」
J39nB453_p0570a10║結制，上堂。「結制開爐，是繫麟鳳牢籠；傍提正按，是弄
J39nB453_p0570a11║猢猻家具。正眼看來，殊非本分。唯有雲巖者裏風清
J39nB453_p0570a12║月白、響順音和，一箇箇眉撐寰宇、氣迥諸塵，也不管
J39nB453_p0570a13║世界滄桑、不知人情同異，各豎一具金剛鐵脊，直欲
J39nB453_p0570a14║向五蘊十八界中與煩惱魔、死魔作一結束，可謂精
J39nB453_p0570a15║進勇猛，到者裏必然因功致賞。若能強戰有功勛，輪
J39nB453_p0570a16║王髻珠終不惜。」
J39nB453_p0570a17║上堂。「朔氣漫空，茫然混沌亡知己。霜風刮地，兆破龜
J39nB453_p0570a18║紋不值錢。」遂高聲曰：「阿，蕭山道士無髭髯。」呵呵大笑，
J39nB453_p0570a19║下座。
J39nB453_p0570a20║解制，上堂。「一毫頭上的，向百億毫頭上顯露，更說甚
J39nB453_p0570a21║麼迥出金剛無量相，大千何處不風規？若更說迷說
J39nB453_p0570a22║悟，論結論解，不異虛空拔楔。只如不游花下路，常見
J39nB453_p0570a23║洞中春的是甚麼人？」良久，曰：「堆堆闤闠不相識，鎮日
J39nB453_p0570a24║朝南北斗窺。」
J39nB453_p0570a25║韋馱聖像入山，上堂。僧問：「有法從來便有魔，降魔須
J39nB453_p0570a26║用活韋馱。如何是活韋馱？」師曰：「高高標不出。」曰：「為甚
J39nB453_p0570a27║楚城造就護法雲巖？」師曰：「一月映千江。」曰：「恰遇和尚
J39nB453_p0570a28║出關。」師曰：「一天杲日無私燭，何處陰風向子吹？」曰：「可
J39nB453_p0570a29║謂三洲能感應，無處不全身。」師曰：「略較些子。」乃曰：「童
J39nB453_p0570a30║真示現剎塵身，一一身分遍剎塵。帶果行因匡正化，
J39nB453_p0570b01║光明赫奕顯威靈。胸懸寶鏡，洞徹十方。手擎寶杵，應
J39nB453_p0570b02║感三洲。干城佛國，以摧邪輔正為勤；慈願弘深，以護
J39nB453_p0570b03║法安僧為忍。今者晦修自楚募裝聖像，即日登座，有
J39nB453_p0570b04║何祥瑞？六震四花聲動地，更教何處不氤氳？」
J39nB453_p0570b05║送夢帆西堂繼席上方，上堂。「向上一路，非作者莫可
J39nB453_p0570b06║攀躋；至化無為，須賢哲始堪贊緒。開闡威音那畔之
J39nB453_p0570b07║機，提掇佛祖不犯之令，苟非其人，道不虛應。茲者楚
J39nB453_p0570b08║蒲上方自丁酉老僧退院之後，不覺十載，幾至法堂
J39nB453_p0570b09║草深。眾檀護特耑四明禪德遠至雲巖，冀得一枝復
J39nB453_p0570b10║振宗猷。惟西堂惻公眾望所歸，仰煩兩序頭首同誠
J39nB453_p0570b11║勸請，以洽輿情。」擲拄杖，下座。
J39nB453_p0570b12║奠愚菴老和尚暨同門鏡愚和尚、百愚和尚、雲松和
J39nB453_p0570b13║尚，上堂。僧問：「生死天關一夢中，常光本現去來同，形
J39nB453_p0570b14║容儼若今何在？舉意還同覿面逢。請問和尚：既是覿
J39nB453_p0570b15║面相逢，且道有幾箇親見雲門老祖？」師曰：「前三三，後
J39nB453_p0570b16║三三。」曰：「本來實際由人施，得到相親任自為。」師曰：「莫
J39nB453_p0570b17║認影子。」乃曰：「法道垂秋，聖賢隱伏，山僧離浙五載，愚
J39nB453_p0570b18║菴法叔暨同門鏡兄、百兄、雲兄相繼而逝，叢林乏於
J39nB453_p0570b19║老成，後學無所矜式，法門之變豈勝悼哉？幸爾各各
J39nB453_p0570b20║鼻孔盡被山僧拂子一串穿在者裏，將一炷香熏著、
J39nB453_p0570b21║點一杯茗奠著，東拋也在我、西擲也在我，秪今不免
J39nB453_p0570b22║借伊鼻孔為諸人出氣去也。」遂擊拂子，曰：「可同到座
J39nB453_p0570b23║前一一為汝等說破。」
J39nB453_p0570b24║重修晟祖塔開土。師曰：「霞煮雲蒸，溪山不老；煙封雨
J39nB453_p0570b25║沒，霧鎖難沉。欲知祖師面目儼然，須是大家出手。」
J39nB453_p0570b26║封塔。「磨不磷，涅不淄，有無今古，莫渝其貞；混不齊，類
J39nB453_p0570b27║不得，雪月冰霜，難方其潔。恭惟雲巖開山無住晟祖，
J39nB453_p0570b28║宗傳寶鏡，千百年來，真風壁立，舍利潛輝；八九百歲，
J39nB453_p0570b29║道大彌光，滄海桑田，不計其功，石爛松枯，渾忘所自。
J39nB453_p0570b30║不肖淨瑩，濫膺無似，上承祖廕，忝為三十世之孫；下
J39nB453_p0570c01║紹洞宗，謬繩二十九世之子。法恩殞骨，歲月難期，茲
J39nB453_p0570c02║乃所蔓，重修窣堵，興工壘石，一眾同誠，人天四眾歡
J39nB453_p0570c03║欣，凡聖星羅躍舞。正當今日，且掩固一句作麼生道？」
J39nB453_p0570c04║遂封石曰：「不禁煙霞生背面，從教雨露四時新。」
J39nB453_p0570c05║圓塔，上堂。「法幢復整，獨露今時；窣堵重隆，全彰舊譜。
J39nB453_p0570c06║一矗摩空，突標天地之先；八面玲瓏，迥出威音之表。
J39nB453_p0570c07║豎窮三際，密亙如斯；橫遍十方，彌綸兆億。正恁麼時，
J39nB453_p0570c08║直得煙霞散彩，日月舒光。且合尖垂世又如何指示？
J39nB453_p0570c09║祖師面目周沙界，何處青山不豁眉？」
J39nB453_p0570c10║壽昌竺菴和尚訃至，上堂。「法日頃沉西，眾生困在迷。
J39nB453_p0570c11║虛空著一燋，大地眼[目*麻]瞇。」拈訃曰：「還知者箇消息麼？
J39nB453_p0570c12║我壽昌法兄竺菴和尚，於此示生，秉金剛王劍，驅魔
J39nB453_p0570c13║使佛，一際平等。於此入滅，具無礙三昧，此界他方，元
J39nB453_p0570c14║無出沒。正恁麼時，還知來機亦赴麼？」良久曰：「面面不
J39nB453_p0570c15║柏識，悲乘溢大千。」
J39nB453_p0570c16║城歸，上堂。「出山五十日歸來，不說南天北五台，梔白
J39nB453_p0570c17║榴紅無限趣，蘚花且道為誰開？於此會得，達磨不來
J39nB453_p0570c18║東土，二祖不往西天，只是逢人切不得錯舉。」
J39nB453_p0570c19║結制，上堂。僧問：「法幢高建，爐韝弘開，撾鼓陞堂即不
J39nB453_p0570c20║問，洞上宗旨請師宣。」師曰：「任汝咨來。」曰：「如何是轉功
J39nB453_p0570c21║就位？」師曰：「通堂寂寂。」曰：「如何是轉位就功？」師曰：「遍界
J39nB453_p0570c22║光明。」曰：「如何是功位齊彰？」師曰：「一棒一條痕，一掌一
J39nB453_p0570c23║握血。」曰：「如何是功位俱隱？」師曰：「不逢知己士，終不為
J39nB453_p0570c24║君通。」曰：「功位已蒙師指示，更將何法利人天？」師曰：「阿
J39nB453_p0570c25║誰兩耳不垂肩？」乃曰：「結制開爐，叢林成式，鎔凡煆聖，
J39nB453_p0570c26║作者鉗錘。雲巖今日更不起模畫樣，何故？混沌不安
J39nB453_p0570c27║眉，大塊仍捏聚。進一步，虛空撞破額頭；退一步，達磨
J39nB453_p0570c28║踏倒脊骨。苟是箇漢，向銀山銕壁中拶著通天一竅，
J39nB453_p0570c29║卻也笑殺傍觀。且道笑個甚麼？冷灰裏忽然豆爆，豈
J39nB453_p0570c30║不是奇事？」
J39nB453_p0571a01║臘八日，天王殿上梁，上堂。豎拂曰：「這片田地，曠劫至
J39nB453_p0571a02║今，無一人不大坐其中，無一人不腳踏其內。蓋出昧
J39nB453_p0571a03║其所自，不知不覺。惟釋迦老子於此不昧，睹星證得。
J39nB453_p0571a04║帝釋於此不昧，絕聽雨花。五方天王於此不昧，見隨
J39nB453_p0571a05║色珠。賢於長者於此不昧，插標建剎。無住祖師於此
J39nB453_p0571a06║不昧，建立雲巖，宗旨究畢，將來尚有餘裕。本州護法
J39nB453_p0571a07║於此不昧，鼎見天王一殿，一梁一柱，大展徽猷，一瓦
J39nB453_p0571a08║一椽，永標法幟。正恁麼時，如何是向上一句？」拂一拂
J39nB453_p0571a09║曰：「功歸造物乾坤主，福慶當今有德人。」僧問：「如何是
J39nB453_p0571a10║舊店新開句？」師曰：「家家門掩蟾蜍窟。」曰：「只如今日皇
J39nB453_p0571a11║基永固，屏翰維新，又如何慶讚？」師曰：「天無私蓋，地無
J39nB453_p0571a12║私載。」曰：「明堂瓦插，畫棟雲飛。堂奧中事，還許商量也
J39nB453_p0571a13║無？」師曰：「今日天寒。」曰：「無孔笛逢氈拍板，何人不助采
J39nB453_p0571a14║聲來？」師曰：「切忌掩耳偷鈴。」曰：「只如法梁高架一句又
J39nB453_p0571a15║作麼生道？」師曰：「且去扶起正梁來。」
J39nB453_p0571a16║送海藏櫟山首座住谷山，上堂。「佛祖門墻，原無畔岸。
J39nB453_p0571a17║人天巴鼻，煞有提持。」豎拂子曰：「若向者裏見得，則知
J39nB453_p0571a18║星沙即修江不異，而海藏與谷山無差。茲者法孫德
J39nB453_p0571a19║玄與諸山宿德，請老僧向谷山室裏開張舊店。幸我
J39nB453_p0571a20║願公首座韜晦有年，正可代老僧長伸一臂，大振徽
J39nB453_p0571a21║猷。正當今日送行一句作麼生道？」揮拂曰：「雨滋三秀
J39nB453_p0571a22║木，花茂郢陽春。」
J39nB453_p0571a23║彌陀佛開光，請上堂。「法身本自周沙界，不盡悲懷度
J39nB453_p0571a24║有緣，感應道交塵剎量，無遮接引利人天。無量壽如
J39nB453_p0571a25║來放大寶光，向山僧拂子頭上應身無量，變娑婆為
J39nB453_p0571a26║極樂，無一塵而非淨、無一剎而不彰，直得林木池沼
J39nB453_p0571a27║皆演梵音、水鳥樹林咸宣妙法。巨源居士有大因緣，
J39nB453_p0571a28║常於夢寐感應道交，發心裝塑丈六金身，永延慧命。
J39nB453_p0571a29║且禎祥應運一句又且如何舉似？悲乘果海原無際，
J39nB453_p0571a30║福慶人天沒盡時。」
J39nB453_p0571b01║古句關主請上堂。僧問：「將日月為天眼，猶是平常之
J39nB453_p0571b02║談；指須彌作壽山，未出法界之量。未審過量人分中
J39nB453_p0571b03║又作麼生？」師曰：「南山多秀色，白日少冰霜。」曰：「與麼則
J39nB453_p0571b04║越威音以後，超象帝之先也。」師曰：「卻得闍黎證明。」曰：
J39nB453_p0571b05║「只如古兄不遠千里，特為蕭檀越祝壽，請法和尚如
J39nB453_p0571b06║何慶讚？」師曰：「滿堂都是靈山客，那箇男兒不丈夫？」乃
J39nB453_p0571b07║曰：「父母未生，天地未判，有一則公案，山僧未曾輕意
J39nB453_p0571b08║舉似諸佛、不曾以正眼覷著祖師、不曾以智力動著，
J39nB453_p0571b09║即無量壽算亦不曾輕易擬著。今乃蕭公孟昉五秩
J39nB453_p0571b10║初度，被箇古句一印印破，致使盡大地人知有此段
J39nB453_p0571b11║因緣，在凡也得、在聖也得、在儒也得、在釋也得。正恁
J39nB453_p0571b12║麼時，山僧又如何慶祝？永固華嵩千載盛，長春花木
J39nB453_p0571b13║四時新。」
J39nB453_p0571b14║解制，上堂。「殘臘已消，東君司令。煦日臨而冰霜解，翠
J39nB453_p0571b15║柏轉化外之幽；和風動而柳眼青，寒梅噴林間之玉。
J39nB453_p0571b16║老禪和抬眸展腦，放身捨命；窮衲子舉足動步，吐氣
J39nB453_p0571b17║轉身。若是困在見聞，沉情溺境，切不得道在雲巖解
J39nB453_p0571b18║制來。」
J39nB453_p0571b19║受澧州藥山請，上堂。拈疏曰：「夫子眼睛、達磨鼻孔，盡
J39nB453_p0571b20║向此中漏洩了也。設或未委，仰煩表白。」宣疏畢，舉法
J39nB453_p0571b21║衣曰：「自謝弁山院事，颺卻搕𢶍堆頭。入此山來，形骸
J39nB453_p0571b22║土木只恁麼過時。如今祖禰不了，又只得隨群逐隊
J39nB453_p0571b23║去也。」遂搭衣陞座。拈香畢，乃曰：「孤峰獨宿非為貴，垂
J39nB453_p0571b24║手塵寰世愛憎。不謂野雲牽老興，無端又引出深岑。
J39nB453_p0571b25║茲者藥山乃我儼祖家山之主有年，若劍諸孫與闔
J39nB453_p0571b26║山耆宿特迎老僧再震法音，老僧未許者，以雲巖修
J39nB453_p0571b27║建未竣，不意郡州紳衿護法、諸山宿德再四度懇，只
J39nB453_p0571b28║好躬展瓣香於祖塔，以赴眾望。只如不離本際，應身
J39nB453_p0571b29║塵剎一句又作麼生？月印千江水，門門盡有僧。」僧問：
J39nB453_p0571b30║「不離本際即不問，月印千江事如何？」師曰：「是處是慈
J39nB453_p0571c01║氏。」曰：「印即是？不印即是？」師曰：「一任兩頭看。」問：「師子遊
J39nB453_p0571c02║行不假伴侶，因甚麼隨群逐隊？」師曰：「青山不住青霄
J39nB453_p0571c03║土。」曰：「師子在窟時如何？」師曰：「烜天赫地無人曉。」曰：「師
J39nB453_p0571c04║子出窟事如何？」師曰：「草偃風行得自由。」曰：「正是師子
J39nB453_p0571c05║窟中師子坐，象王林裏象王居。」師曰：「切忌話墮。」
J39nB453_p0571c06║解憂，上堂。「畫地為牢，也曾笑怪諸方；結繩自縛，依舊
J39nB453_p0571c07║恥他作者。雲巖放開一線，與諸昆仲說話。」卓拄杖，曰：
J39nB453_p0571c08║「若到諸方，切忌話墮。」復舉：「芭蕉示眾曰：『你有拄杖子，
J39nB453_p0571c09║我與你拄杖子；你無拄杖子，我奪卻你拄杖子。』又，古
J39nB453_p0571c10║德曰：『你有拄杖子，我奪卻你拄杖子；你無拄杖子，我
J39nB453_p0571c11║與你拄杖子。』」師曰：「看他前輩只解競奢較富，殊不顧
J39nB453_p0571c12║有傍觀者。雲巖為伊勦絕一上，道有，也好與二十棒；
J39nB453_p0571c13║道無，也好與二十棒。若與他，也好二十棒；若奪他，也
J39nB453_p0571c14║好二十棒；縱若不有不無、不與不奪，也好與二十棒。
J39nB453_p0571c15║有個漢出來道：『雲巖聻？』山僧曰：『也好與二十棒。』何故？
J39nB453_p0571c16║你試卜度卜度看。」
J39nB453_p0571c17║長至日，上堂。「寒光凜冽，渾萬物以潛榮；朔氣瀰漫，藏
J39nB453_p0571c18║冥運於即化。直得金烏飛於海底，玉兔奔於山頭。正
J39nB453_p0571c19║恁麼時，更說甚五雲書瑞，一線添長？只如小往大來，
J39nB453_p0571c20║畢竟如何？從他燄裏寒冰結，自有梅花日日新。」
J39nB453_p0571c21║解制，上堂。「有腳陽春來上苑，無心明月上高岑，雖然
J39nB453_p0571c22║歷劫閒常事，一一橫該古到今。到者裏，進一步觸頭
J39nB453_p0571c23║磕額，退一步滯水沉泥，擊碎摩尼忘影跡，大千誰不
J39nB453_p0571c24║我箴規？」
J39nB453_p0571c25║赴藥山請，辭眾，上堂。「白雲常愛住青山，依倚青山日
J39nB453_p0571c26║自閒，又被閒風吹大野，曳來曳去別峰間。所謂：峰巒
J39nB453_p0571c27║秀異，鶴不停機；靈木迢然，鳳無依倚。山僧本目無心，
J39nB453_p0571c28║豈可更有來去？只如人天交會，如何是兩得相見的
J39nB453_p0571c29║道理？」驀豎拂子，曰：「待看松枝頭再轉，谿山不動笑顏
J39nB453_p0571c30║開。」