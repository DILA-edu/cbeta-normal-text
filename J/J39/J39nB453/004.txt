J39nB453_p0572a01║元潔瑩禪師語錄卷第四
J39nB453_p0572a02║嗣法門人智祥編
J39nB453_p0572a03║住澧州藥山慈雲禪寺
J39nB453_p0572a04║己酉十月初四日入院。拈香祝
J39nB453_p0572a05║聖畢，又拈香曰：「不假雨露栽培，寧受雲霞馥郁？靈根
J39nB453_p0572a06║永固，氣味氤氳，供養本寺開山弘道儼祖大和尚。惟
J39nB453_p0572a07║冀悲乘不倦，應化無方。」懷中復拈出香曰：「名之不得，
J39nB453_p0572a08║類亦難齊。幾擬塞壑填溝，又被業風吹轉。第六回拈
J39nB453_p0572a09║出，供養浙江湖州府弁山龍華開山第一代傳達磨
J39nB453_p0572a10║正宗第三十八世上瑞下白入就先師雪和尚。」遂敷
J39nB453_p0572a11║座。「問話且止！問法不知宗趣，縱饒問去荅來，徒增戲
J39nB453_p0572a12║論。你看六祖在五祖會中腰石碓米、夜半傳衣說些
J39nB453_p0572a13║甚麼？苟知問在荅處、荅在問宗，便知石頭遷祖達書
J39nB453_p0572a14║回，於青原思祖處得箇鈯斧子住山旨趣。知得鈯斧
J39nB453_p0572a15║子旨趣，便知儼祖在石頭會下一切不為、千聖不識
J39nB453_p0572a16║的宗猷。信知此事，不向言中取則，亦非句下流通。一
J39nB453_p0572a17║踏到底的，說甚臨濟三玄七事、影草隨身，洞宗五位
J39nB453_p0572a18║功勳、三種滲漏？到者裏，不妨八字打開、一機吐露去
J39nB453_p0572a19║也。且道祖席重輝、開堂祝聖一句又作麼生？只憑不
J39nB453_p0572a20║老長程願，祝讚當今有道人。」
J39nB453_p0572a21║到虔明，請上堂。「真風壁立，自古不磨。祖令當行，條然
J39nB453_p0572a22║有據。是以闢蒿萊，崇像設，翻瓦礫，成禪居，已有其人。
J39nB453_p0572a23║而況岳陽樓畔一尋煙水，仙子去來無恙；洞庭湖岸
J39nB453_p0572a24║萬井人家，雲霞出沒無依。若教老漢向這裏拋砂撒
J39nB453_p0572a25║土，更是無端。」便下座。
J39nB453_p0572a26║過梁山洞泉，掃觀祖塔，上堂。「林巒聳秀，古佛家風；澗
J39nB453_p0572a27║壑幽清，道人活計。觀祖向這裏踞穩密田地，展格外
J39nB453_p0572a28║機輪，袈裟角下直釣獰龍，拈風前箭筈，無相道場羅
J39nB453_p0572a29║籠威鳳，世遠人湮，清風冷落，幸而鼎公堂頭繼此芳
J39nB453_p0572a30║躅，重開生面。山僧自雲巖赴藥嶠，躬入塔前掃灑瞻
J39nB453_p0572b01║敬，正恁麼時，有箇金刀劈不開的句子。」良久，曰：「委麼？
J39nB453_p0572b02║設或未委，可同到塔前為汝諸人說破。」至塔前，「新豐
J39nB453_p0572b03║一曲至老祖，碩德弘慈唱彌高，千百年來道曠無涯、
J39nB453_p0572b04║和彌寡際，今重光祖席，可謂節拍相湊。不肖淨瑩上
J39nB453_p0572b05║承祖廕，忝為三十世孫，鏤骨銘衷，躬展瓣香，少傾毫
J39nB453_p0572b06║末，悲懷滿眼，四顧徬徨，更不敢重說偈言。」遂上香。
J39nB453_p0572b07║過德山，掃鑑祖塔，上堂。「綠竹蒼松，布老祖利齒銀牙；
J39nB453_p0572b08║落澗濤聲，式老祖海口航舌。敲風打雨，寂歷無私；夜
J39nB453_p0572b09║暗晝明，亙然靡間。是以千百年古碑重現，生氣凜然，
J39nB453_p0572b10║猶有妄物鑿去碑中宗派法系十餘字。然雖修羅嫉
J39nB453_p0572b11║生障瞖，而亦不礙日月光華，況大藏、小藏銕案炳星，
J39nB453_p0572b12║而天道、人道昭昭共鑑？不肖凈瑩躬詣塔上，展一瓣
J39nB453_p0572b13║香、奠一杯茗，非敢謂雪屈酬恩，抑且自傾忱格。正恁
J39nB453_p0572b14║麼時，如何是老祖不動本際說法無量的事？」舉香，云：
J39nB453_p0572b15║「只憑古銘元文案，僧史無煩更董狐。」
J39nB453_p0572b16║結制，上堂。「法運寥然數百年，草深不止法堂前，於今
J39nB453_p0572b17║重把新條令，直透威音那畔先。所以道：向上宗乘，真
J39nB453_p0572b18║風壁立。縱是雪山苦行六年，虛耽歲月；嵩山面壁九
J39nB453_p0572b19║載，飲氣吞聲。即使二祖神光三拜，也是泥裏洗土，以
J39nB453_p0572b20║至遞代繁興，不過因行掉臂。老僧到這裏，曲順時宜，
J39nB453_p0572b21║開爐設韝，或有箇銅頭銕額的出來掀翻法座，喝散
J39nB453_p0572b22║大眾，拽下老僧，驀口𡎺去，稍知向往。但問伊：『且作生
J39nB453_p0572b23║是向上宗猷？』擬議不來，朝三千、暮八百，未有了日。」
J39nB453_p0572b24║開山儼祖忌，上堂。召眾，云：「還知麼？此我開山老祖全
J39nB453_p0572b25║提正令，為大地含生轉大法輪的時節，至今風凄凄、
J39nB453_p0572b26║日杲杲。」豎拂子，云：「幸然鼻孔落在山僧手裏，今將老
J39nB453_p0572b27║祖鼻孔穿卻，大眾鼻孔也在我；將大眾鼻孔穿卻，老
J39nB453_p0572b28║祖鼻孔也在我。稍或遲疑，可隨到老祖座前酌水獻
J39nB453_p0572b29║花，各各驗取。」便下座。
J39nB453_p0572b30║謝義山且拙和尚專使，上堂。「山僧自到藥山，懶得挑
J39nB453_p0572c01║灰撥火，一味獨行獨坐、風靜雲閒，或披雲臺畔遊行、
J39nB453_p0572c02║或祖塔衝𥚃散步。猿吟鳥噪，不知南北東西；葉落花
J39nB453_p0572c03║開，那管冬春秋夏？宴眠早起，渾忘所自。不期義山一
J39nB453_p0572c04║光東射，來到此間，直得朗山岌崿、澧水騰波，驚動幾
J39nB453_p0572c05║多飛潛走躍，不知所措。義山和尚以大神通不思議
J39nB453_p0572c06║法力，向香積佛國移得諸佛大悲所熏甘露法食，來
J39nB453_p0572c07║此堂中作大佛事。祗如教中云：『其施汝者，不名福田；
J39nB453_p0572c08║生心受施，墮三惡道。』又作麼生？」拈起拄杖，曰：「今請眾
J39nB453_p0572c09║下一轉語，以謝供養。有麼？有麼？如無，拄杖子自道去
J39nB453_p0572c10║也。」擲拄杖，下座。
J39nB453_p0572c11║元旦，上堂。「元正啟祚，萬象維新。祝一人之聖壽，地久
J39nB453_p0572c12║天長；兆萬法之資始，民豐物阜。而況彤雲佈彩，祥光
J39nB453_p0572c13║亙彌宇宙；奇花墜玉，瑞氣湧塞乾坤？是以，披雲臺畔，
J39nB453_p0572c14║風規凜凜；嘯月峰頭，華雨濛濛。正恁麼時，大地無痕，
J39nB453_p0572c15║而孤峰不露一句又作麼生道？」良久，曰：「至化無為亡
J39nB453_p0572c16║朕兆，崔嵬終不落今時。」
J39nB453_p0572c17║解制，上堂。「把斷要津，百日身心忘內外；放開線徑，十
J39nB453_p0572c18║州芳草漸蒙茸。直是絕情離見，須知泮古融今。所以
J39nB453_p0572c19║道：迷時三界有，悟後十方空，了得些兒趣，方堪話祖
J39nB453_p0572c20║宗。」遂拍案，云：「到者裏直得八字打聞、十方通暢，道箇
J39nB453_p0572c21║結也該三十棒，說箇解亦該三十棒。何故？太平不解
J39nB453_p0572c22║成家計，野老相將笑轉親。」
J39nB453_p0572c23║師至古天皇寺，眾請上堂。「天皇古剎，唐代開山，自悟
J39nB453_p0572c24║祖建宗立旨，而龍潭續燄傳芳，磨不磷、涅不緇，賣餅
J39nB453_p0572c25║餽餅；天皇寺巷，剪不開、截不斷，師資道合。一段因緣，
J39nB453_p0572c26║千百年來真風不掩，恒沙界德遍洽無涯。有一種移
J39nB453_p0572c27║岳盈壑、截鳧續鶴者，盜王氏之青氈以為己物、認嶺
J39nB453_p0572c28║南之孔雀而作家禽，豈知智眼區別，笑破口唇？山僧
J39nB453_p0572c29║特因瞻禮祖塔，道過古荊，導孫領眾居士敦請老僧
J39nB453_p0572c30║舉揚悟祖所建的宗旨，還有具眼者麼？」卓拄杖，云：「珍
J39nB453_p0573a01║重懵懂休妄擬，莫將有限趁無窮。」
J39nB453_p0573a02║到常德棲賢禪寺，請上堂。「乍離巖穴出幽山，野水平
J39nB453_p0573a03║渠足可跚，一箇全機沒巴鼻，潑頭潑面絕遮攔。」驀豎
J39nB453_p0573a04║拂，云：「苟向者裏見得，即可不離途中渾居家舍，而況
J39nB453_p0573a05║維新法社，大道弘揚，闡舊家聲，渾輪向上，直得阡陌
J39nB453_p0573a06║萬家之煙灶朗播真風，澬江一帶之清流彌綸皎月，
J39nB453_p0573a07║漁火清燈熾然靡間，樵歌牧唱韻出青霄，你看者一
J39nB453_p0573a08║坐具地不止填溝塞壑，還有威音具眼、旨外明宗的
J39nB453_p0573a09║麼？」良久，擊拂，云：「剖出無瑕方是玉，畫成有足即非蛇。」
J39nB453_p0573a10║佛誕日，退院，命櫟山首座主席，上堂。「法席寥寥數百
J39nB453_p0573a11║年，歸來泉石尚依然，幸當折腳鐺無恙，提挈維勷在
J39nB453_p0573a12║後賢。諸昆仲！者箇鐺子含育四生、胚胎萬有，貴則傾
J39nB453_p0573a13║國不換、賤則不值分文，比來兵戈亂後，土曠人稀，山
J39nB453_p0573a14║僧謬繼芳繩，蓋因初住雲巖未曾交付，每承寧州護
J39nB453_p0573a15║法催書疊至，事不由己。今此折鐺家計不可一日無
J39nB453_p0573a16║主，賴有願公首座堪能紹述風規，命居吾室，登此座、
J39nB453_p0573a17║行此令，開拓人天，不負最初請意。雖然，從上來有箇
J39nB453_p0573a18║金刀剪不開的句子，極力提持不能相似，少間待請
J39nB453_p0573a19║新方丈出來，為諸人別通消息。」
J39nB453_p0573a20║義山且拙和尚至，引座。「藥山門戶，亙古無私，儼祖真
J39nB453_p0573a21║宗，彌然罔間。數百年風規寢削，法堂不止草深，剎那
J39nB453_p0573a22║際擬壯舊觀，缾盂將堪駢集。無柰含識中有一等病
J39nB453_p0573a23║在五蘊鑑覺者，聞不出聲，見不超色；病在素無主宰
J39nB453_p0573a24║者，為物所轉，流浪前塵；病在勝境限量者，背卻法身；
J39nB453_p0573a25║病在解脫深坑者，沉情滯境，乃至病顛、病狂、病增上
J39nB453_p0573a26║慢，如是種種，莫堪醫冶。茲我義山且兄真大醫王，象
J39nB453_p0573a27║駕光臨，此是諸人莫大因緣，不出戶庭而得參知識，
J39nB453_p0573a28║不移跬步而涉歷大方，可謂千生一遇，萬劫難逢，急
J39nB453_p0573a29║整殷勤，懇施法藥。」
J39nB453_p0573a30║庚戌五月，師自藥山復回雲巖。上堂，僧問：「茫茫煙水
J39nB453_p0573b01║始隨芳草去，疊疊雲山又逐落花回。不動本際一句
J39nB453_p0573b02║作麼生？」師曰：「只恐無人識。」曰：「有一人常在途中，因甚
J39nB453_p0573b03║不離家舍？」師曰：「舌頭短三寸。」曰：「有一人常在家舍，因
J39nB453_p0573b04║甚不離途中？」師曰：「眉毛長丈二。」曰：「那一人合受人天
J39nB453_p0573b05║供養？」師曰：「三十棒且待別時。」乃曰：「去年八月藥山去，
J39nB453_p0573b06║今朝小暑藥山回。來去了然亡朕跡，箇中誰許亂安
J39nB453_p0573b07║排？所以道，心非我生，金石流而不焦；象非我出，八極
J39nB453_p0573b08║渾而無礙。到者裏，若說藥山即雲巖，雲巖即藥山不
J39nB453_p0573b09║得；若說藥山自藥山，雲巖自雲巖亦不得。且作麼生
J39nB453_p0573b10║是不傷物義一句？漫遊花下路，密室不知春。」
J39nB453_p0573b11║眾護法請上堂。「向上宗乘，十方絕唱，機輪轉處，作者
J39nB453_p0573b12║猶迷。到者裡，縱使孔聖竭盡家珍，致令天地位、萬物
J39nB453_p0573b13║育，亦莫濟其少分。山僧放開線道，使聞見分明，不妨
J39nB453_p0573b14║風塵日色各顯圓宗，竹籟松濤咸成梵響。幸我雲巖
J39nB453_p0573b15║一班護法信知的有此事，請山僧舉揚，以滋物化。正
J39nB453_p0573b16║恁麼時，擊節一句作麼生道？泥牛吼處天關轉，木馬
J39nB453_p0573b17║嘶時地軸搖。」
J39nB453_p0573b18║庚戌六月初六，受浙江紹興府諸護法同門請，住雲
J39nB453_p0573b19║門顯聖寺。上堂，師拈疏曰：「天人獻花無路，鬼神潛覷
J39nB453_p0573b20║無門。且道者箇甚處得來？」即遞疏宣畢，陞座曰：「歸副
J39nB453_p0573b21║雲巖望，方然謝藥山。何期石傘月，炯炯照人寰。雲門
J39nB453_p0573b22║顯聖，吾祖家山。遠承法兄暨諸護法敦延山僧繼席，
J39nB453_p0573b23║柰雲巖殘局尚未克圓。家庭重命，義不敢辭。只得借
J39nB453_p0573b24║拂子威光，放開線徑，使若耶溪與修江水派派同流，
J39nB453_p0573b25║金龜塔與秦望峰青青一色。正恁麼時，如何是隨緣
J39nB453_p0573b26║赴感一句？赤水玄珠須罔象，長江明月任東西。」僧問：
J39nB453_p0573b27║「老祖家山千秋不改，鑑湖風月萬古如新。只如正中
J39nB453_p0573b28║不立、偏處不逢的人，向甚麼處相見？」師曰：「須彌頭倒
J39nB453_p0573b29║卓，不見太陽紅。」曰：「恁麼則同時不相識，千里卻同風。」
J39nB453_p0573b30║師曰：「三千里外知端的。」曰：「一句迥超言象外，松蘿豈
J39nB453_p0573c01║與月輪齊？」師曰：「恰好做西堂。」
J39nB453_p0573c02║冰谷大師請上堂。「青山不自青，綠水不自綠。萬化有
J39nB453_p0573c03║為間，渾身不覺露。殷勤自照古菱花，百億分身還可
J39nB453_p0573c04║矚。」豎拂子曰：「委得麼？舉世但知金玉貴，等閒落眼便
J39nB453_p0573c05║成塵。」
J39nB453_p0573c06║夢帆大師領闔邑護法製詩讚法被，請上堂。「千機不
J39nB453_p0573c07║到處，佛眼不能窺。萬化不該時，言論難聞口。到者裡
J39nB453_p0573c08║縱是無極無為，猶坐功勛。生即無生，仍成變易。又怎
J39nB453_p0573c09║知剎那三昧，壽量無窮。大用繁興，渾融化育。一讚一
J39nB453_p0573c10║詠，鏗音落落；一鍼一線，綿縫重重。還有向此中著得
J39nB453_p0573c11║一隻眼的麼？」僧問：「聖降祥麟兆，風和香正薰。碧桃花
J39nB453_p0573c12║爛熳，高祝劫前春。如何是劫前一句？」師曰：「須彌頂上
J39nB453_p0573c13║不擊金鐘。」曰：「南山翠竹棲靈鳳，東海清波現巨鰲。」師
J39nB453_p0573c14║曰：「猶是一聯詩。」
J39nB453_p0573c15║玉菴大師請上堂。「乾坤之內，宇宙之間，中有一寶，秘
J39nB453_p0573c16║在形山。幾多人向五蘊根身裏作活計，差矣。」擊拂子
J39nB453_p0573c17║曰：「這裏見得，如貧女獲寰中寶藏，取之無竭，受用莫
J39nB453_p0573c18║窮。稍或躊躇，如力士失額上之珠，徒增勞悶。還有入
J39nB453_p0573c19║林不動草，入水不動波，獲得此寶者麼？」僧問：「金鼎天
J39nB453_p0573c20║然供越山，篆文八卦體中圓。空王拈出栴檀爇，兩處
J39nB453_p0573c21║祥雲結瑞煙。者還是神通供養，還是法爾如然？」師曰：
J39nB453_p0573c22║「你只管疑著。」
J39nB453_p0573c23║默也大師請上堂。「色裏青黃夢裡身，了然無物可當
J39nB453_p0573c24║情，無端瞥爾成悲智，或為主也或為賓。其為主也，眉
J39nB453_p0573c25║撐有界，足極風輪，縱使大悲千眼，莫可睥睨少分；其
J39nB453_p0573c26║為賓也，溪山岌岌，雲月重重，和為萬物春風，無往而
J39nB453_p0573c27║非者漢放身命處。大眾還委麼？眨上眉毛休錯過，莫
J39nB453_p0573c28║將有限逞無窮。」
J39nB453_p0573c29║弁山且和尚專使慶誕，請上堂。「雨洗千峰秀色，風沉
J39nB453_p0573c30║萬壑幽涼，煙巒由之聳翠，水面以致添章。且道是何
J39nB453_p0574a01║佳慶？者是我弁山且兄和尚一光東射，更有個三藏
J39nB453_p0574a02║莫詮、千靈罔測的渾俞句子，特專凜山法姪賚到者
J39nB453_p0574a03║裡，與大眾結廣大法緣、作廣大佛事，不期被虛空藏
J39nB453_p0574a04║失手觸向爛泥裏，跌得粉碎，卻化作無量無邊虛空
J39nB453_p0574a05║藏，一時遍界分身去也。若信得及，少間齋堂裏與弁
J39nB453_p0574a06║山和尚相見；設或未然，再扣我弁山西堂嚴姪。」僧問：
J39nB453_p0574a07║「向上宗乘已屬雲巖剩語，百千三昧原為弁嶺糠秕。
J39nB453_p0574a08║今日和尚特地陞堂，更為何事？」師曰：「遠意難忘。」曰：「者
J39nB453_p0574a09║還是花石軒中意？還是雲巖寺裡機？」師曰：「你不妨伶
J39nB453_p0574a10║俐。」曰：「今承弁山法叔壽圖遠致，文彩全彰，已識二老
J39nB453_p0574a11║人眉毛撕結。只如壽圖未作時，和尚與法叔如何相
J39nB453_p0574a12║見？」師曰：「修江月是苕溪月。」曰：「子期不是閒相識，流水
J39nB453_p0574a13║高山意盡知。」師曰：「惹得虛空笑不休。」
J39nB453_p0574a14║櫟山大師請上堂。「威音未兆，機輪轉處彌彰；這畔無
J39nB453_p0574a15║為，大用繁興絕朕。縱是棒如雨點、喝似雷轟，也總不
J39nB453_p0574a16║出箇旱地蓮花。所以道：袖裏金椎、眉間寶劍，須是恁
J39nB453_p0574a17║麼人方知恁麼事。若說向上向下，反落言詮；全提半
J39nB453_p0574a18║提，轉增露布。那堪論他寶掌千齡、甲子七百？雖然，當
J39nB453_p0574a19║陽突出人難辨，自有通方暗點頭。」
J39nB453_p0574a20║懷嵩大師請上堂。「陽燄翻波六十年，空花鏡像兩悠
J39nB453_p0574a21║然，相逢問我循途事，甲子難論到那邊。有一等人不
J39nB453_p0574a22║知著落，逐管引曹山謂：父母所生口，終不向子道。若
J39nB453_p0574a23║恁麼，喚作按圖索驥，豈知我祖宗門戶？不見道：靈鵲
J39nB453_p0574a24║不棲無影樹，澄潭豈墜於蒼龍？還識懷嵩賢子的來
J39nB453_p0574a25║意麼？禪客相逢只彈指，此心能有幾人知？」
J39nB453_p0574a26║退院，命梁山鼎首座繼席，上堂：「十載於茲營祖道，形
J39nB453_p0574a27║骸土木血心枯。只緣重累難輕卸，作過牛兮又作驢。
J39nB453_p0574a28║還有同伴相憐的麼？」凜山法姪問：「退雲巖而赴雲門，
J39nB453_p0574a29║途中得力句子願欲樂聞。」師曰：「只好分付老僧。」曰：「靈
J39nB453_p0574a30║山一會儼然。」師曰：「闍黎也須擔取一半。」曰：「莫帶累兒
J39nB453_p0574b01║孫好。」師曰：「珍重去。」乃曰：「老僧前歲自藥山回，切因連
J39nB453_p0574b02║年土木心血耗枯，兼以衰景漸臨世念，如淋過死灰
J39nB453_p0574b03║一般，無有一點生氣。不知身未入院，而雲門祖席書
J39nB453_p0574b04║幣遠臨，再四躊躇，既當孝子慈孫鏤骨殞身，義不可
J39nB453_p0574b05║辭。況亦老祖有云：『不奉非孝，不順非輔。』不敢違也。然
J39nB453_p0574b06║則極力擔當孝輔兩字，只可領得一半。那一半分付
J39nB453_p0574b07║繼席堂頭，少間剖悉。」
J39nB453_p0574b08║
J39nB453_p0574b09║
J39nB453_p0574b10║元潔瑩禪師語錄卷第四終