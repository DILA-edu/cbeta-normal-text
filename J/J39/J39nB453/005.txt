J39nB453_p0574c01║元潔瑩禪師語錄卷第五
J39nB453_p0574c02║嗣法門人智祥編
J39nB453_p0574c03║住越州雲門顯聖禪寺
J39nB453_p0574c04║康熙庚戌六月初六，師在江西寧州雲巖受請，於明
J39nB453_p0574c05║年五月二十一入院。上堂，拈香祝
J39nB453_p0574c06║聖畢，復懷中拈出香曰：「江吳楚浙，狼藉多年。幾擬拋
J39nB453_p0574c07║棄塵壤，怎柰冤家路窄。第七同拈出，供養本寺中興
J39nB453_p0574c08║第二代開建弁山，入就先師雪老和尚。」斂衣就座。雪
J39nB453_p0574c09║林大師白椎曰：「法筵龍象眾，當觀第一義。」師曰：「若論
J39nB453_p0574c10║第一義，諸佛祖師不敢動著絲毫，鶻眼龍睛無能窺
J39nB453_p0574c11║其少分。不期被菩曇法姪一槌，直得豎窮三際，彌亙
J39nB453_p0574c12║十虛，無一人不滿耳滿眼，通身遍身。還有迴避得及
J39nB453_p0574c13║者麼？」時眾僧湧出問話，師曰：「住住，問話多是馳騁辭
J39nB453_p0574c14║鋒，徒增戲劇。須知問荅處無一毫做作伎倆，始見作
J39nB453_p0574c15║家。你看拂子現大人相，能坐斷一切，而一切不能動
J39nB453_p0574c16║亂。故能於耳處作眼處佛事，眼處作鼻處佛事，以至
J39nB453_p0574c17║意處能住一切世出世間，作種種不思議廣大佛事。
J39nB453_p0574c18║如普賢一毛孔能攝三千大千世界，而大千世界入
J39nB453_p0574c19║毛孔中，不寬不窄，一際平等。還有許多思惟造作麼？
J39nB453_p0574c20║正當今日入院，畢竟功歸何所？」舉拂子曰：「只憑此道
J39nB453_p0574c21║資王化，願祝堯仁億萬春。」結椎，下座。
J39nB453_p0574c22║當晚，定職事，小參。「三千里外遙相鑑，十二年中復到
J39nB453_p0574c23║來，幾度白雲空聚散，依前明月映蒼階。昨者，偶於途
J39nB453_p0574c24║間拾得一箇骨董，無頭尾、無背面，幾多別寶波斯分
J39nB453_p0574c25║疏不出，恰值普賢大士一見，呵呵大笑，曰：『且喜，且喜！
J39nB453_p0574c26║新長老拾來者箇骨董，於顯聖寺裡大作佛事，致使
J39nB453_p0574c27║見者、聞者獲無量三昧，所謂股肱叢林三昧、光贊祖
J39nB453_p0574c28║庭三昧、綱維法令三昧、荷負大眾三昧、出納取與三
J39nB453_p0574c29║昧、送往迎來三昧，乃至執爨、負舂、服勞、任役種種三
J39nB453_p0574c30║昧。』贊聲未已，忽被鼓聲一惟粉碎，須是諸昆仲大家
J39nB453_p0575a01║或褫去。」
J39nB453_p0575a02║掃開山老祖塔，上堂。師陞座，拈香曰：「放去無涯，拈來
J39nB453_p0575a03║有據。波旬聞之腦裂，魔外嗅之魂飛。爇向寶爐，耑仲
J39nB453_p0575a04║供養本寺重興第一代湛祖大和尚。」僧問：「離雲巖之
J39nB453_p0575a05║法苑，臨祖席以重光。舊店新開即不問，正偏五位請
J39nB453_p0575a06║師宣。如何是正中偏？」師曰：「午夜日當天。」曰：「如何是偏
J39nB453_p0575a07║中正？」師曰：「打破秦時鏡。」曰：「如何是正中來？」師曰：「木馬
J39nB453_p0575a08║嘶風急。」曰：「如何是兼中至？」師曰：「泥牛噴雪飛。」曰：「如何
J39nB453_p0575a09║是兼中到？」師曰：「寶殿無人識，空階絕往還。」乃曰：「起已
J39nB453_p0575a10║墜之宗綱，續懸絲之慧命，是吾祖心燈壽命。建叢林，
J39nB453_p0575a11║立宗旨，是吾祖常住法身。慈風浩蕩而不泯，吾祖以
J39nB453_p0575a12║之梯航三有。化雨恒滋於不盡，吾祖以之津濟四生。
J39nB453_p0575a13║不肖瓣香杯茗，敢謂報德酬恩。還有箇金刀劈不開
J39nB453_p0575a14║底句子，盡力提持，只得一半。那一半可同到塔前，待
J39nB453_p0575a15║老祖為諸人說破。」至塔前，舉香曰：「山石溪雲面目全，
J39nB453_p0575a16║歸家掃洒分當然。兒孫自是兒孫事，不敢重重說偈
J39nB453_p0575a17║言。」遂上香。
J39nB453_p0575a18║松潭大師為師慶誕，請上堂。豎拂子曰：「混千機而不
J39nB453_p0575a19║撓其神，和萬境而不干其慮。提之者可以拯拔四生，
J39nB453_p0575a20║導之者可以津濟三有。苟或未然，莫謂空華能翳眼，
J39nB453_p0575a21║須知大道亦迷人。」
J39nB453_p0575a22║弁山且拙和尚至，引座。寄菴法姪出問：「乳峰毒箭射
J39nB453_p0575a23║南方，敵勝還他楊四郎，此日旌旗天下豎，慶雲更羨
J39nB453_p0575a24║盡邊疆。今日家裏人到來，敢問老和尚：號令又作麼
J39nB453_p0575a25║生施設？」師曰：「從來不說客話。」曰：「止風塗畔日，箇箇眼
J39nB453_p0575a26║開明，畢竟承誰恩力？」師曰：「老姪忘卻那。」曰：「即今主賓
J39nB453_p0575a27║互換，迭奏塤箎，是何標格？」師曰：「與令師別借一語。」曰：
J39nB453_p0575a28║「恁麼則梅花稍上月，大地博英華。」師曰：「素月分流水，
J39nB453_p0575a29║從教暗度春。」乃曰：「青山不改千年翠，綠水常涵萬古
J39nB453_p0575a30║心，大樸不知誰作主，年年夏木碧森森。可中有一句
J39nB453_p0575b01║子，千聖不得其名、萬靈不得其用，幸我開山湛祖以
J39nB453_p0575b02║廣大智力、廣大悲忍，向千聖頂𩕳上一機拈出，如千
J39nB453_p0575b03║月並照，遍界清涼，無一人而不被其機、無一物而不
J39nB453_p0575b04║承其澤，數十年來去聖逾遠，人心淡泊，懈怠為基，不
J39nB453_p0575b05║求深進，大聰者反聾、大明者反瞽，總爾病在多端，難
J39nB453_p0575b06║以具述。山僧謬繼芳繩，雖有些參苓附朮、巴豆砒霜，
J39nB453_p0575b07║總濟不得什麼事。幸我弁山且兄和尚蓮馭光榮，此
J39nB453_p0575b08║是諸人莫大因緣，所謂法王大寶不求自得，汝等殷
J39nB453_p0575b09║勤請陞此座，普施妙劑。」
J39nB453_p0575b10║結夏，上堂。「人生大夢未醒，不可因循暴棄。大開雙眼
J39nB453_p0575b11║圓明，累劫剖在今日。直待把定話頭，宛如千仞壁立。
J39nB453_p0575b12║不可如存若亡，不可沉空滯寂。莫坐一知半解，莫以
J39nB453_p0575b13║得少為足。一機把絕要津，截斷千差萬別。如無手人
J39nB453_p0575b14║行拳，如向虛空揣骨。直期情境相忘，便是因緣時節。
J39nB453_p0575b15║所謂絕後再甦，始見胸襟流出。今日禪宗不好，口耳
J39nB453_p0575b16║相傳為習。諸人既到者裏，頗謂了無枝葉。」拍禪床，曰：
J39nB453_p0575b17║「莫學諸方五味禪，誤陷平生自虛擲。」便下座。
J39nB453_p0575b18║師過天華，為則和尚請上堂。「天上宏張火傘，阿誰脊
J39nB453_p0575b19║不流湯？惟我隨行拄杖，卻有的的主張。來到天華勝
J39nB453_p0575b20║概，不覺撞入方丈。法兄逼客作主，令伊向上提將，直
J39nB453_p0575b21║得進退無措，直教已絕行藏。」舉拄杖，曰：「不禁湧身入
J39nB453_p0575b22║阿修羅王隊裡，震起琴音，耗動三有世界，令一切飛
J39nB453_p0575b23║潛走躍咸知性命，無處逃遁。雖然，猶濟不得甚麼事，
J39nB453_p0575b24║不若仍借法兄和尚神力。」以杖卓兩卓，曰：「擊碎塵煩
J39nB453_p0575b25║三界夢，鑊湯何處不清涼？」
J39nB453_p0575b26║解夏，上堂。「還有呈驢脣馬觜的麼？出來啐啄看。」眾無
J39nB453_p0575b27║出，乃曰：「恁麼則老僧為汝等解夏去也。」遂擊拂一下，
J39nB453_p0575b28║曰：「擊開古徑門千尺，放出溈山水牯牛。不信，但看初
J39nB453_p0575b29║三與十七，明暗都成月一鉤。」擲下拂子，曰：「好生去。」
J39nB453_p0575b30║岸眉文達月鷺為師本賢禪宿入塔，請上堂。「金風透
J39nB453_p0575c01║體，明明空劫以前；玉露垂珠，歷歷威音之後。可中有
J39nB453_p0575c02║一段陰陽不能潛伏、天地不能覆載，於本賢分上便
J39nB453_p0575c03║見花披日月、捏聚山河。只今覿面相呈，且又作麼生
J39nB453_p0575c04║分付？未曾言外超玄象，盡屬華胥一夢人。」
J39nB453_p0575c05║慧芝送師靈骨入塔，請上堂。僧問：「拈來無不是的人，
J39nB453_p0575c06║因甚猶被露柱隔礙？」師曰：「真好笑。」曰：「曹源一派無生
J39nB453_p0575c07║曲，今日蒙師親得來。」師曰：「莫眼花。」乃曰：「籬邊黃菊金
J39nB453_p0575c08║方赤，嶺外丹楓火正紅。除卻古今無異路，黧奴白牯
J39nB453_p0575c09║眼方通。向者裏委得，則知天然上座出生入死、遊戲
J39nB453_p0575c10║神通、書偈了、念佛去、活脫自由、不涉離微一句作麼
J39nB453_p0575c11║生道？」揮拂曰：「龜毛拂掃那伽定，兔角花開別樣春。」
J39nB453_p0575c12║古洞山上一為玄輔和尚報計，送木主入祖堂，請上
J39nB453_p0575c13║堂。僧問：「古洞山前，梧桐葉落；若耶溪畔，松竹爭妍。如
J39nB453_p0575c14║何是轉功就位的句？」師曰：「秋老梧桐黃葉落。」曰：「千峰
J39nB453_p0575c15║岳邊止，萬派海上消。如何是深入堂奧句？」師曰：「月落
J39nB453_p0575c16║潭空影象殊。」曰：「既是法王，何處不尊？因甚要向先覺
J39nB453_p0575c17║堂中列位？」師曰：「山重不礙水重重。」曰：「恁麼則通身無
J39nB453_p0575c18║影象，遍界不曾藏。」師曰：「莫將鶴唳作鶯啼。」乃曰：「秋老
J39nB453_p0575c19║園林，喜見丹楓綴錦；月明戶牖，愁聞落木秋聲。新豐
J39nB453_p0575c20║曲調高古，難得其人；廣陵歌拍成令，罕能賡續。向幸
J39nB453_p0575c21║弼首座繼我新豐一十八載，可堪承紹？今春躬送老
J39nB453_p0575c22║僧赴雲門，比望家聲克振，何期冷地抽身，撾鼓退院，
J39nB453_p0575c23║依古樣畫葫蘆，設愚癡齋，整理後事，不忝為洞山遠
J39nB453_p0575c24║裔。雖然如是，猶滯今世門頭，老僧更教親登祖廟。」遂
J39nB453_p0575c25║入祖堂，安木主，曰：「兒孫事竣，更不出門，轉身就位，坐
J39nB453_p0575c26║斷乾坤。」
J39nB453_p0575c27║請攖寧法姪立僧，上堂。僧問：「金鱗透網時如何？」師曰：
J39nB453_p0575c28║「無用處。」曰：「和尚照顧袈裟角。」師曰：「涓滴何存？」曰：「濕也，
J39nB453_p0575c29║濕也。」師曰：「爭柰猶在網裏？」乃曰：「擴佛祖大機，全憑作
J39nB453_p0575c30║者；開人天正眼，須藉同人。奇特事遇奇特人，左敲右
J39nB453_p0576a01║擊，拍拍是令，啟悟開迷，轉凡成聖。設有箇漢出來道：
J39nB453_p0576a02║『驪龍頷下寶珠如何摘得？猛虎項下金鈴怎生解得？』
J39nB453_p0576a03║老僧向道：『▆去，扣取堂中第一座。』」
J39nB453_p0576a04║結制，請上堂。僧問：「解行相應成底事，非同口說義忘
J39nB453_p0576a05║言。如何是底事？」師曰：「香煙騰碧漢。」曰：「紅爐三七，點鐵
J39nB453_p0576a06║成金。設遇不受鉗鎚的衲僧到來，未審如何煆煉？」師
J39nB453_p0576a07║曰：「千鈞之弩，不為鼷鼠。」乃卓拄杖，曰：「諸佛不以眼覷，
J39nB453_p0576a08║諸祖不以耳聞。天下知識雖則口裏水漉漉底，到者
J39nB453_p0576a09║裏秪堪喫飯𡬡耐。黃面老人生下地來，便道天下獨
J39nB453_p0576a10║尊獨占在世界裏，韶陽冷地裏放不過，只要一棒打
J39nB453_p0576a11║殺，貴圖天下太平。殊不知靈龜曳尾，拂跡成痕，不免
J39nB453_p0576a12║各與三十。何故？雲門今日結制。」便下座。
J39nB453_p0576a13║上堂。「仲冬十五，霜風凄楚，水冷冰寒，月圓當戶。在迦
J39nB453_p0576a14║葉不貧，在釋迦不富，無端舜若多神，打失自己南山。
J39nB453_p0576a15║老虎喫卻大蟲，帶累露柱燈籠，顢顢頇頇，不啻恒河
J39nB453_p0576a16║沙數。報諸人，莫莽鹵，除卻此見聞，莫昧主中主。」
J39nB453_p0576a17║祈嗣，請上堂。僧問：「未芳花木春常在，已老松筠更好
J39nB453_p0576a18║看。畢竟明甚麼邊事？」師曰：「一般清意味，料得少人知。」
J39nB453_p0576a19║曰：「經聲夜息聞天語，爐氣晨飄接御香。如何是雲門
J39nB453_p0576a20║風境？」師曰：「一任古今看。」曰：「石傘峰前龍虎客，玉笥宮
J39nB453_p0576a21║下象獅群。如何是境中人？」師曰：「瞻之仰之。」曰：「放去禹
J39nB453_p0576a22║門三級浪，收來平地一聲雷。如何是人中意？」師曰：「你
J39nB453_p0576a23║不是其人。」乃曰：「寒風括地，曉日暉霜。明明聲色難該，
J39nB453_p0576a24║歷歷覆藏不得。繁興大用，舉必全真。妙協投機，不存
J39nB453_p0576a25║軌則。只如人天交慶，奕葉聯芳一句又作麼生？夢回
J39nB453_p0576a26║槐國知春蚤，信有靈根夙種人。」
J39nB453_p0576a27║薦亡，請上堂。僧問：「城市盡同悲薤露，山林誰共語冰
J39nB453_p0576a28║霜？如何是薦拔一句？」師曰：「金地遙招手，江心暗點頭。」
J39nB453_p0576a29║曰：「恁麼則葉君親獲生安養，徐女猶聞心遠香。」師曰：
J39nB453_p0576a30║「七通八達。」遂舉手，曰：「者不是七寶蓮池，者不是金繩
J39nB453_p0576b01║界道，者不是惟心淨土，者不是彌陀授記，者不是森
J39nB453_p0576b02║如居士親聞正法、契悟無生。」良久，曰：「不聞有相揩今
J39nB453_p0576b03║古，能使忘言洞海桑。」便下座。
J39nB453_p0576b04║天華為則和尚至，引座。「天華和尚啟中有曰：『舉揚宗
J39nB453_p0576b05║旨，獎示後昆。』者些子則吾豈敢？山僧未出方丈、未陞
J39nB453_p0576b06║法座，不止七花八裂了也，又那堪說甚五位三玄、正
J39nB453_p0576b07║偏滲漏、暗機七事、影草隨身、一鏃撩空、三句可辨，乃
J39nB453_p0576b08║至燃燈義海九十七箇、總別同異成壞六門，一一條
J39nB453_p0576b09║章，種種緒聒。雖然如是，泥牛吼處天關轉，木馬嘶時
J39nB453_p0576b10║地軸搖，你者一隊茄子、瓠子，正在南柯十二更，那裡
J39nB453_p0576b11║知得？幸我天華法兄和尚來此，他有返魂香、醒昏石，
J39nB453_p0576b12║你諸人好向座前叩取。」
J39nB453_p0576b13║開山湛祖忌日，上堂。「五乳峰頭無鏃箭，直射者裡；萬
J39nB453_p0576b14║竹林中寶鏡光，全輝那畔。巍巍石傘，令千峰仰止；源
J39nB453_p0576b15║源若耶，使萬派朝宗。不肖到者裏又作何去就？」良久，
J39nB453_p0576b16║曰：「有箇道處，金烏騰夜半，日午不挑燈。」
J39nB453_p0576b17║住台州天台護國禪寺
J39nB453_p0576b18║上堂。僧問：「控縱隨心，韜鈴在手；風雲偶會，天體不移。
J39nB453_p0576b19║如何是不移的消息？」師曰：「天台華頂峰。」曰：「只如風雲
J39nB453_p0576b20║偶會又作麼生？」師打，曰：「護國者裏賞罰分明。」問：「祖印
J39nB453_p0576b21║全提，萬象收歸古鏡。如何是奪人不奪境？」師曰：「花簇
J39nB453_p0576b22║簇，錦簇簇。」曰：「堂上眉藏日月，峰前虎嘯龍吟。如何是
J39nB453_p0576b23║奪境不奪人？」師曰：「左三箇，右五雙。」曰：「靈鋒在握，直得
J39nB453_p0576b24║神號鬼哭。如何是人境俱奪？」師曰：「打破大唐國，不見
J39nB453_p0576b25║一人行。」曰：「和尚陞座，法雨均霑。如何是人境俱不奪？」
J39nB453_p0576b26║師曰：「大家相聚喫莖虀。」▆：「恁麼則從今薦得無私句，
J39nB453_p0576b27║信手拈來格外春。」師曰：「花綻靈根，芳叢不艷。」乃曰：「十
J39nB453_p0576b28║方洞徹古今同，那復空華翳眼中？但得腳跟紅線斷，
J39nB453_p0576b29║剎塵何處不雍容？到得華頂峰，好看自家田地；過去
J39nB453_p0576b30║石梁橋，總是當人境界。更說甚麼明星影裡見淆訛，
J39nB453_p0576c01║重增話柄？只今放行一句又作麼生？」拂一拂，曰：「大扺
J39nB453_p0576c02║出門忘計較，十分野色騁悠懷。」
J39nB453_p0576c03║上堂。僧問：「古人道：『諸方只具啐啄同時眼，不具啐啄
J39nB453_p0576c04║同時用。』如何是同時？」師曰：「南人北相。」曰：「未審是眼是
J39nB453_p0576c05║用？」師曰：「不打你者驢漢。」乃曰：「臘月初一，霜風凜冽。大
J39nB453_p0576c06║地冱為一團，虛空凍成粉碎。惟有雲門須彌山，向沒
J39nB453_p0576c07║蹤蹟處不肯藏身，藏身處又沒蹤跡。有人道得接手
J39nB453_p0576c08║句，殷勤只與你三十。」卓拄杖一下。
J39nB453_p0576c09║歲朝，上堂。「元旦燒香禮佛，老僧偈不重宣。一句無私
J39nB453_p0576c10║語，敬以祝堯年。」便下座。