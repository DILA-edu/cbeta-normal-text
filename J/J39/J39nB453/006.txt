J39nB453_p0577a01║元潔瑩禪師語錄卷第六
J39nB453_p0577a02║嗣法門人智祥編
J39nB453_p0577a03║示眾
J39nB453_p0577a04║結制，示眾。「常規十五開爐，新豈廿一結制？只道換古
J39nB453_p0577a05║移今，依舊眼橫鼻直。如何是不變不移的事？拈卻門
J39nB453_p0577a06║前大案山。」
J39nB453_p0577a07║除夕，示眾。「拈起拂子說兩句話，你便作佛法商量；不
J39nB453_p0577a08║拈起拂子說兩句話，你便作世諦流布。總不如合取
J39nB453_p0577a09║者兩片皮，免得共相累及。道了……」以手摑口，曰：「猶自口
J39nB453_p0577a10║喃喃。」
J39nB453_p0577a11║中秋，示眾。「人間八月中秋，天上一輪皎潔，彌勒布袋
J39nB453_p0577a12║解開，百億山河漏泄，文殊、普賢不敢抬眸，明眼衲僧
J39nB453_p0577a13║一生受屈。」豎拂子，曰：「者箇也是第二月，且那箇是第
J39nB453_p0577a14║一月？」放下拂子，曰：「擲卻夜合山，大家齊證入。」遂喝一
J39nB453_p0577a15║喝。僧問：「中秋明月即不問，逆流橋下事如何？」師曰：「通
J39nB453_p0577a16║霄寂寂。」曰：「秪如缽盂峰頂浪滔天又作麼生？」師曰：「非
J39nB453_p0577a17║汝境界。」
J39nB453_p0577a18║示眾。「今朝剛一七，那事瞥不瞥？抵暮不知歸，回頭日
J39nB453_p0577a19║又出。」驀拈拄杖曰：「看！看！」復曰：「可惜許！」
J39nB453_p0577a20║示眾。「碧眼胡十萬里來，山遙水遠；黃面漢三千年去，
J39nB453_p0577a21║地老天荒。祖父田園，皎如白晝；迦葉剎竿，凜若秋霜。
J39nB453_p0577a22║眼裏有筋底，一撥便轉，獅兒哮吼吒沙；皮下無血的，
J39nB453_p0577a23║三搭不回，一任伶俜辛苦。山僧七八年來住此新豐，
J39nB453_p0577a24║晏眠早起，只恁麼過時，其餘是什麼碗脫丘？」
J39nB453_p0577a25║雲隱老宿七旬，請示眾。「年躋七十，攪海龜毛長百尺；
J39nB453_p0577a26║境入從心，擎空兔角闊千尋。直得日篩麗水之金，雨
J39nB453_p0577a27║洗南山之碧，山僧縱有千手萬眼，也不能另布一籌
J39nB453_p0577a28║以增其算，只好引趙州老人作箇證明。」遂高聲曰：「喫
J39nB453_p0577a29║茶去。」
J39nB453_p0577a30║雪日，示眾。「漫天漫地紛紛雪，滿耳滿眼尋不得，可憐
J39nB453_p0577b01║長連床上人，剔起眉毛無處說。既是滿耳滿眼，因甚
J39nB453_p0577b02║無處說？不見道：纔有一絲頭，便有一絲頭。」喝一喝。
J39nB453_p0577b03║示眾。「惺惺寂寂是，無記寂寂非，寂寂惺惺是，亂想惺
J39nB453_p0577b04║惺非。大小永嘉好一片寂照雙流，綿密工夫只在是
J39nB453_p0577b05║非窠臼裏，要且出身不得。爭似新豐一箇個如龍似
J39nB453_p0577b06║虎，任運騰騰，汲水搬柴，騰騰任運，堂外三昧堂內不
J39nB453_p0577b07║知，堂內三昧堂外不知。大眾三昧山僧不知，山僧三
J39nB453_p0577b08║昧拄杖子不知，拄杖子三昧乃至窮有性、盡眾生界
J39nB453_p0577b09║不知。既彼彼不相知，秪今眼眼相覷底又作麼生？寒
J39nB453_p0577b10║山逢拾得，撫掌笑欣欣。」
J39nB453_p0577b11║示眾。「清泉白石，山中有、市中有；兔角龜毛，地下無、天
J39nB453_p0577b12║上無。可惜道人行樂處，趙州東壁挂葫蘆。試問諸人：
J39nB453_p0577b13║葫蘆裏盛底是箇什麼？不可作佛法商量，亦不可作
J39nB453_p0577b14║世諦流布。參！」
J39nB453_p0577b15║開普同塔基，示眾。「萬物有形，終歸磨滅。真常獨照，何
J39nB453_p0577b16║處埋藏？斫開荊棘林，要顯法身常住。且開基展土一
J39nB453_p0577b17║句作麼生道？」以拄杖卓地三下，曰：「金鋤纔一動，靈苗
J39nB453_p0577b18║遍界生。」
J39nB453_p0577b19║示眾。「學者先須識自宗，須知揚眉瞬目、語言動靜不
J39nB453_p0577b20║是自宗，山河大地、明暗色空不是自宗，有為無為、學
J39nB453_p0577b21║與無學不是自宗，乃至禪道佛法、玄妙理性不是自
J39nB453_p0577b22║宗。還會麼？有會得的，對眾證據。」僧問：「作麼生是自宗？」
J39nB453_p0577b23║師曰：「禿卻我舌。」曰：「莫將真際雜頑空。如何是真際？」師
J39nB453_p0577b24║曰：「甚處去來？」曰：「如何是妙明體盡知傷觸？」師曰：「一點
J39nB453_p0577b25║瞞不得。」曰：「如何是力在逢緣不借中？」師曰：「兩手贈君
J39nB453_p0577b26║無一物。」曰：「如何是出語直教燒不著？」師曰：「搓不圓，跌
J39nB453_p0577b27║不碎。」曰：「如何是潛行須與古人同？」師曰：「我不如你。」曰：
J39nB453_p0577b28║「如何是無身有事超岐路？」師曰：「明星當午照。」曰：「如何
J39nB453_p0577b29║是無事無身落始終？」師曰：「河乾水又枯。」
J39nB453_p0577b30║示眾。「眾兄弟！洞山種田博飯喫，論實不論虛。出家兒
J39nB453_p0577c01║圓頂方袍，既名佛子，必須心期至道，以求妙悟，慶快
J39nB453_p0577c02║平生，始不謂之虛度光陰、孤負己靈。如其懨懨蹇蹇、
J39nB453_p0577c03║淈淈𣸩𣸩，空過一生，三界茫茫，沉淪無際，有何所補？
J39nB453_p0577c04║不見先价祖問僧曰：『世界何物最苦？』曰：『地獄最苦。』祖
J39nB453_p0577c05║曰：『不然，向此衣線下不明大事，是名最苦。』誠哉是言！
J39nB453_p0577c06║山僧曾有偈曰：世間萬物最靈人，極苦三途未足論，
J39nB453_p0577c07║向此袈裟如昧去，難將譬喻較酸辛。諸禪德！趁色力
J39nB453_p0577c08║強健，衣線下事的的討取箇分曉，一朝觸破疑團，便
J39nB453_p0577c09║是出三界二十五有底階徑，那時方知若佛若祖鼻
J39nB453_p0577c10║孔元只一箇臘月三十夜有自由分。雖然，猶是為初
J39nB453_p0577c11║心曲順時宜。若約衲僧行履，敢道未夢見他汗臭氣
J39nB453_p0577c12║在？時光奄忽，大非容易，各自努力。珍重。」
J39nB453_p0577c13║示眾。「供養三世諸佛，不如供養個無心道人。喫飯咬
J39nB453_p0577c14║著砂，走路蹋著地，作麼生是無心？所以道：未到無心
J39nB453_p0577c15║須要到，到得無心心也休。且作麼生是諸人底心？」良
J39nB453_p0577c16║久，曰：「切忌向長連床床上撞破露柱底額頭。」
J39nB453_p0577c17║示眾。「進道嚴身三不足，新豐脫也無機軸。有米喫飯，
J39nB453_p0577c18║無米便粥。左右逢源，山青水綠。不將佛法挂人唇，觸
J39nB453_p0577c19║境風光咸矚目。且道奇特在甚麼處？參！」
J39nB453_p0577c20║除夕，示眾。「霜重風嚴，是處山沉水肅；年窮歲盡，洞然
J39nB453_p0577c21║雪練冰交。眼裏著得須彌山底，敢保一絲也著不得；
J39nB453_p0577c22║胸中不挂元字腳底，不妨洶湧波濤。了知法法無多
J39nB453_p0577c23║子，觸境逢緣事事周。秪如截斷眾流，逢緣不借一句
J39nB453_p0577c24║又作麼生？收起殘年舊曆日，來朝別自有新條。」
J39nB453_p0577c25║示眾。「天將欲雪不雪，普令大地風寒，自是神光斷臂，
J39nB453_p0577c26║更無人覓心安。設有個漢道：『從門入者，不是家珍。』又
J39nB453_p0577c27║作麼生？山僧向道：『少壯不努力，老大空惆悵。』」
J39nB453_p0577c28║示眾。「釋迦老子說法開了口，至今合不得；達磨大師
J39nB453_p0577c29║面壁合了口，至今開不得。山僧新豐九載，有個隨家
J39nB453_p0577c30║豐儉句，一向不曾舉似，今日特為拈出，盡力作伎倆，
J39nB453_p0578a01║只是跳他二老圈繢不出。因甚如此？雪峰道的。」
J39nB453_p0578a02║示眾。「頂門正眼，妙逢作者知機；肘後靈符，貴在英雄
J39nB453_p0578a03║提掇。若是拋三放兩，誤賺後昆；縱去奪來，恥他先匠。
J39nB453_p0578a04║所謂言前定旨，特地乖宗；句下承當，迷封萬里。還有
J39nB453_p0578a05║知恁麼事的麼？出頭天外看，誰是我般人？」
J39nB453_p0578a06║示眾。舉：「先价祖曰：『向前物物上求通，秪為從前不悟
J39nB453_p0578a07║宗，如今悟了渾無事，方知萬法本來同。』長者長法身，
J39nB453_p0578a08║短者短法身，鴉作鴉鳴，鵲作鵲噪。作麼生是同底道
J39nB453_p0578a09║理？柴要搬，水要運，米要生春，飯要熟煮。作麼生是無
J39nB453_p0578a10║事底道理？雲從龍，風從虎，水流濕，火就燥，夜合山前
J39nB453_p0578a11║石磴幽，來來往往的猶是者一道。」
J39nB453_p0578a12║除歲示眾。舉：「百丈海禪師歲暮示眾云：『你者一隊後
J39nB453_p0578a13║生，經、律、論固是不知也，入眾參禪，禪又不會，臘月三
J39nB453_p0578a14║十日且作麼生折合去？』雲峰悅和尚云：『灼然，諸禪德！
J39nB453_p0578a15║去聖時遙，人心淡泊，看卻今之叢林，更是說不得也。
J39nB453_p0578a16║所在之處，或三百、五百，浩浩地只以飲食豐隆、寮舍
J39nB453_p0578a17║穩便為旺化也，其中孜孜為道者無一人。設有十個
J39nB453_p0578a18║五雙，走上走下，半青半黃，會即總道我會，各各自謂
J39nB453_p0578a19║握靈蛇之寶，孰肯知非？洎乎挨拶鞭逼將來，直是萬
J39nB453_p0578a20║中無一。』元叟端和尚云：『兄弟！當時早有者個說話，在
J39nB453_p0578a21║今諸方豈堪具述？據曲彔木者，智眼既已不明；擔缽
J39nB453_p0578a22║囊行腳者，信根又復淺薄。爭人爭我以當宗乘，行盜
J39nB453_p0578a23║行婬而為佛事，身披獅子皮，心行野干行，聞禪聞道
J39nB453_p0578a24║似鴨聽雷，視利視名如蠅見血，傷風敗教靡不有之。』」
J39nB453_p0578a25║師曰：「諸昆仲！看卻今之叢林，轉更說不得也。你看他
J39nB453_p0578a26║靈山會上可有個無行業底佛祖？傳燈譜上可有個
J39nB453_p0578a27║不持五戒底祖師？至於公然飲酒食辛，人間赴應，口
J39nB453_p0578a28║說經法，潛行貪欲，一類魔子剃卻狗頭入我法中，秪
J39nB453_p0578a29║圖衣食裨敗如來，正所謂師子身中蟲，自食師子肉。
J39nB453_p0578a30║須知古云：說得一丈，不如行得一尺。行解相應，名之
J39nB453_p0578b01║曰祖。諸昆仲！今朝是個小年夜，秪如諸人大年夜到
J39nB453_p0578b02║來，又作麼生支遣？且莫麤心好，縱饒你才智過馬鳴、
J39nB453_p0578b03║龍樹，慧辯過滿慈、鶖子，三藏十二部經註得如瓶貯
J39nB453_p0578b04║水，千七百則公案一串穿卻，纖毫識漏未盡，敢道輪
J39nB453_p0578b05║迴去在？設若是去，變大地作黃金供養你，非為分外；
J39nB453_p0578b06║如或不然，有寒暑兮促君壽，有鬼神兮妒君福。珍重。」
J39nB453_p0578b07║弁山結制示眾。「打三七，明朝二七又起。今將佛殿更
J39nB453_p0578b08║作禪堂，與諸昆仲結法因緣，已證者脫黏內伏，未證
J39nB453_p0578b09║者正好精進。」乃舉：「昔有比丘厭喧求靜，向深山古室
J39nB453_p0578b10║中夜坐，偶一小鬼拖一死屍從外而入，復一大鬼隨
J39nB453_p0578b11║至，小鬼方置死屍欲噉，大鬼向前爭食，二鬼爭奪不
J39nB453_p0578b12║已，便請比丘作証。比丘恐懼，私自曰：『若畏大鬼，則犯
J39nB453_p0578b13║妄語罪，不若從實証明。』乃曰：『此實小鬼拖來。』大鬼瞋
J39nB453_p0578b14║怒，將比丘左臂拔下，小鬼拔死屍左臂湊上，大鬼又
J39nB453_p0578b15║將比丘右臂拔下，小鬼又拔死屍右臂湊上，如是大
J39nB453_p0578b16║鬼以左右兩腿拔下，小鬼亦如是湊上，二鬼將比丘
J39nB453_p0578b17║新肉一齊飽食而去。比丘豁然，如睡夢覺，如病出汗，
J39nB453_p0578b18║見身如故，獲心清淨，證無漏果。大眾！且道比丘所悟
J39nB453_p0578b19║底是個甚麼？已證未證，不妨再證取看。」
J39nB453_p0578b20║因事示眾。舉：「《華嚴經》云：『心不妄取過去法，亦不貪著
J39nB453_p0578b21║未來事，不於現前有所住，了達三世悉空寂。』又云：『識
J39nB453_p0578b22║心達本源，故號為沙門。』每見一類假衣竊食之流，不
J39nB453_p0578b23║知最初如何出家，如臭鴉趣食的相似，身在樹上，心
J39nB453_p0578b24║存糞中，真箇可憐生。古聖出家，等身世若幻夢，視名
J39nB453_p0578b25║利如雜毒，孜孜業業，惟道是崇，親近有德，動歷寒暑，
J39nB453_p0578b26║或十年二十年，不動不變，成大器，播美名。今其不然，
J39nB453_p0578b27║最初出家全無正信，猢猻子全然不死，一味以聰明
J39nB453_p0578b28║伶俐業識之心當為己躬，實際身在叢林，心存朝市，
J39nB453_p0578b29║或因口腹攀緣，或因貨利奔競，至於星相醫卜，靡所
J39nB453_p0578b30║不為，或時東探靜室，西採道場，甚至於據大位稱宗
J39nB453_p0578c01║師者，將錢買院，結好貴人，苞苴骯髒，百種營謀，東處
J39nB453_p0578c02║坐席未溫，西處又安職事，南地一法子，北地一當家，
J39nB453_p0578c03║蒼天蒼天，何緣至此？人生幻寄，大夢有幾？不見雲居
J39nB453_p0578c04║膺禪師將示寂，職事云：『和尚將後誰繼住持？』師拈筆
J39nB453_p0578c05║大書『堂中簡主事』五字，擲筆而逝。職事僧初意第二
J39nB453_p0578c06║座，不知囑簡也，及簡臨事，號令皆不從，簡察知，拂衣
J39nB453_p0578c07║著草履下山，忽空中有神作悲哀聲曰：『和尚去也。』眾
J39nB453_p0578c08║始懼，趕至瑤田庄，哀懇請回。及回，空中神忽作歡喜
J39nB453_p0578c09║聲曰：『和尚來也。』咦！此與謀住持底當何如哉？又即菴
J39nB453_p0578c10║禪師始登雲居時，先夕宿瑤田庄，夢伽藍神安樂公
J39nB453_p0578c11║曰：『汝與此山秪有一粥緣。』明午至寺，晚參罷，會同袍
J39nB453_p0578c12║二僧鬥狼，聞於寺司，凡新到例遭斥逐，師深切疑訝。
J39nB453_p0578c13║後開法已老，住歸宗。蜀士有官達於朝者，與師親厚，
J39nB453_p0578c14║以雲居虛席，請師補處。師欣然承命，將復徵往夢境，
J39nB453_p0578c15║至瑤田庄而寂。又《前定錄》云：『韓晉公在中書，因召一
J39nB453_p0578c16║吏，不時至。公怒，將撻之。吏曰：「某有所屬，不得遽至，乞
J39nB453_p0578c17║宥某罪。」公曰：「宰相之吏，更屬何人？」吏曰：「某不幸，兼屬
J39nB453_p0578c18║陰司。」公以為不誠，怒曰：「既屬陰司，有何所綰？」吏曰：「某
J39nB453_p0578c19║土三品已上食料。」公曰：「若然，我明日當以何食？」吏曰：
J39nB453_p0578c20║「此非細事，不可顯之，請疏於紙，過後為驗。」乃如之，而
J39nB453_p0578c21║繫其吏。明旦，遽有詔命。既對，適遇大官進膳，有糕麋
J39nB453_p0578c22║一器，上以一半賜公食之，羔又以賜之。既而腹脹，歸
J39nB453_p0578c23║私第，召醫者視之，曰：「食物所壅，宜服少橘皮湯，至夜
J39nB453_p0578c24║可啗漿水粥。」明日，愈思前夕吏言，召之視其書，則皆
J39nB453_p0578c25║如其說。公因復問：「人間之食，皆有籍耶？」荅曰：「三品已
J39nB453_p0578c26║上日攴，五品已上而有權位者句攴，凡六品者季攴，
J39nB453_p0578c27║其有不食祿者歲攴。」』古德常云：『一飲一啄，皆有數分。』
J39nB453_p0578c28║豈偶然哉？正信出家之士，作此無慚德，可乎？速當自
J39nB453_p0578c29║勉。」
J39nB453_p0578c30║示眾。舉：「高峰妙禪師示眾云：『海底泥牛啣月走，崖前
J39nB453_p0579a01║石虎抱兒眠，鐵蛇鑽入金剛眼，崑崙騎象鷺鷥牽。』此
J39nB453_p0579a02║四句中有一句能縱、能奪、能殺、能活，若人檢點得出，
J39nB453_p0579a03║許汝一生參學事畢。」師曰：「高峰抖擻屎腸，無非為禪
J39nB453_p0579a04║家抽釘拔楔。有一等瞎漢更逐句著一頌，此等瞎禿
J39nB453_p0579a05║自己沒眼，又帶累他後人，可謂知恩者少、負恩者多。
J39nB453_p0579a06║雲門今日將法華鼻孔穿來亦有四句：諸佛未出世，
J39nB453_p0579a07║天傾東南；祖師未西來，地虧西北；佛法遍天下，南有
J39nB453_p0579a08║萬斛舟；談玄口不開，北有千人帳。此四句內亦有一
J39nB453_p0579a09║句能縱、能奪、能殺、能活，若人檢點得出，亦許你一生
J39nB453_p0579a10║參學事畢。還有麼？」眾無出，師擊如意：「孤負山僧。」
J39nB453_p0579a11║除夕，示眾。「古人烹露地白牛與大眾分歲，未免將常
J39nB453_p0579a12║住物當人情。今日藥山初住，雖百種荒唐，卻有一些
J39nB453_p0579a13║供養：堆得盤、滿得盞的，是木札羹；搓得圓、捏得匾的，
J39nB453_p0579a14║是鐵酸餡。苟有箇漢一咬粉碎，藥山功不浪施；若或
J39nB453_p0579a15║粘牙搭齒，莫道沒有事在。」
J39nB453_p0579a16║小參
J39nB453_p0579a17║上方，入院，小參。「永嘉謂：『建法幢、立宗旨，明明佛敕曹
J39nB453_p0579a18║溪是，第一迦葉首傳燈，二十八代西天記。』所謂：有為
J39nB453_p0579a19║雖訛，棄之則功行不成；無為雖真，趨之則聖果難剋。
J39nB453_p0579a20║若論建法幢、立宗旨，《華嚴》云：『雖得諸佛平等智，而樂
J39nB453_p0579a21║常供養佛；雖入觀空智門，而勤集福德；雖離三界，而
J39nB453_p0579a22║莊嚴三界；雖畢竟寂滅諸煩惱焰，而為一切眾生起
J39nB453_p0579a23║滅貪、嗔、癡諸煩惱焰；雖知諸法如幻、如夢、如影、如響、
J39nB453_p0579a24║如燄、如化、如水中月、如鏡中像，自性無二，而隨心作
J39nB453_p0579a25║業無量差別；雖知一切國土猶如虛空，而能以清淨
J39nB453_p0579a26║妙行莊嚴佛土。』如此，方是現前大眾請入上方之本
J39nB453_p0579a27║意也。且如何是沙門為法、為生的本意？」良久，曰：「將此
J39nB453_p0579a28║身心奉塵剎，是則名為報佛恩。」
J39nB453_p0579a29║弁山入院，小參。「山僧憶自辛巳冬月送先老人入塔
J39nB453_p0579a30║後，浪跡江楚十有七載，幾欲歸來拈一瓣香，竟未如
J39nB453_p0579b01║願。年來病憊，通身拋卻兩處院子，準擬活埋廬阜以
J39nB453_p0579b02║息殘喘，不意逼來到者裏，自揣孤陋，不敢飾辭。適承
J39nB453_p0579b03║諸公請法，山僧子細思量，說箇甚麼即得？若說真如
J39nB453_p0579b04║佛性、菩提涅槃，是繫驢橛子；若說向上向下，是諸方
J39nB453_p0579b05║掉下的麻根檗滓；若說乾屎橛、麻三斤、柏樹子、東山
J39nB453_p0579b06║水上行、炙豬左膊上，總教作今時鑽破卦文。兄弟多
J39nB453_p0579b07║是久歷諸方、潛牙伏爪的，山僧又無印板上打來、模
J39nB453_p0579b08║子裏脫出的，畢竟說箇什麼即得？設謂今日請說些
J39nB453_p0579b09║新鮮佛法，但向道：今日入院事忙。」
J39nB453_p0579b10║晚參。拈拄杖曰：「長言短語，荅去問來。不令人墮狂見
J39nB453_p0579b11║知解，便令墮荊棘林裏。無指示，無標的，不令人墮黑
J39nB453_p0579b12║山鬼窟，便令人坐在淨白地上。今晚倒腹傾腸八字
J39nB453_p0579b13║打開，待汝諸人立地搆去。還有具金剛眼睛底麼？」有
J39nB453_p0579b14║僧方出禮拜。師便起身歸方丈。
J39nB453_p0579b15║晚參。「盡虛空，遍法界，是箇大地獄。未審諸仁者如何
J39nB453_p0579b16║出脫？沉空滯寂者，是寒冰鐵柱；舉止妄動者，是劍樹
J39nB453_p0579b17║刀山；燋煩爆燥者，是火坑油鍋；語言學解者，是刀割
J39nB453_p0579b18║鋸𨮂；思而知，慮而解，是柰河鑊湯；有趣向，有依倚，是
J39nB453_p0579b19║碓搗磨磨。且學道人有何三昧能出諸獄？」
J39nB453_p0579b20║晚參。師屈指云：「結制已九日，起七已四宵，拈起拂子
J39nB453_p0579b21║又道穿卻你諸人眼睛，放下拄杖又道壓碎你諸人
J39nB453_p0579b22║髑髏，今也不拈拂子亦不放拄杖，平實商量商量看。」
J39nB453_p0579b23║遂熄兩燭倒插爐中，復脫一鞋覆香爐上。「且道者是
J39nB453_p0579b24║箇甚麼義？」一僧纔出，師便歸方丈。
J39nB453_p0579b25║古洞山，晚參。「若論此事，太煞現成，因甚卻成難去？蓋
J39nB453_p0579b26║你無量劫來熟習濃厚，情濤識浪，膠膠固固，流浪前
J39nB453_p0579b27║塵，以至如此。幸今不昧，知有生死可怖、妙悟可期。入
J39nB453_p0579b28║此門來，苟能放下孃生面皮，捩轉從前鼻孔，將生死
J39nB453_p0579b29║兩字撮在眉毛尖上，提箇本參話頭，心心爾、念念爾，
J39nB453_p0579b30║逼將去，正向去不得處，或聞聲、或見色，一日豁然，本
J39nB453_p0579c01║自圓成，非從他得。雖然如是，此正喚作獠狂子之方，
J39nB453_p0579c02║診一時之痛。秪如本來人還假修證也無？」良久，云：「大
J39nB453_p0579c03║唐天子不肚饑，無限陸沉遭渴死。」
J39nB453_p0579c04║夜參。舉：「黃檗和尚曰：『塵勞迥脫事非常，緊把繩頭做
J39nB453_p0579c05║一場。不是一番寒徹骨，爭得梅花撲鼻香？』雲門老祖
J39nB453_p0579c06║曰：『豎起脊梁生鐵鑄，放下面皮莫回顧。猶如象王脫
J39nB453_p0579c07║金鎖，若不如是何劫悟？』雖則應病施藥，可謂醫王妙
J39nB453_p0579c08║手。若是具百千三昧大總持法門，別有一偈，只是被
J39nB453_p0579c09║口唇舌根礙了。待拄杖子出來，作箇通事舍人。以拄
J39nB453_p0579c10║杖向空畫【圖】
J39nB453_p0579c11║【圖】。於此透得，洞山分付
J39nB453_p0579c12║你拄杖子。」
J39nB453_p0579c13║夜參。以杖左卓，曰：「昏散重底者邊立。」右卓，曰：「昏散輕
J39nB453_p0579c14║底向者邊立。」眾左右分立，師復云：「左底左立，右底右
J39nB453_p0579c15║立，中間意旨各道一句看。」眾無出，驀豎拄杖，曰：「者一
J39nB453_p0579c16║夥瞌睡漢總不伶俐。」一齊打散，歸方丈。
J39nB453_p0579c17║夜參。師以石灰畫一圓相於地，問眾曰：「二七將完，各
J39nB453_p0579c18║各向者裏通箇消息看。」道光出眾，以坐具覆卻，師曰：
J39nB453_p0579c19║「是何意旨？」光曰：「夜深天寒，請和尚歸方丈。」師把住，連
J39nB453_p0579c20║打七棒，曰：「者是僧堂裏，且只打七棒。」便回。光復呈偈
J39nB453_p0579c21║曰：「艇釣寒江月一簑，縱橫文彩意偏多，花橈傾落千
J39nB453_p0579c22║波隱，爭柰魚龍識水向？」師曰：「更要棒喫？」
J39nB453_p0579c23║弁山晚參。舉：「僧問洞山：『寒暑到來向什麼處迴避？』山
J39nB453_p0579c24║曰：『何不向無寒暑處迴避？』僧云：『如何是無寒暑處？』山
J39nB453_p0579c25║曰：『寒時寒殺闍黎，熱時熱殺闍黎。』▆曹山霞因僧問：
J39nB453_p0579c26║『熱向什麼處迴避？』山云：『向鑊湯爐炭裏迴避。』曰：『鑊湯
J39nB453_p0579c27║爐炭裏又作麼生迴避？』山云：『眾苦不能到。』」師曰：「一人
J39nB453_p0579c28║向忘功罷位處垂手，一人向古鏡潛輝處出身，可煞
J39nB453_p0579c29║穩坐家堂，封疆迥絕，檢點將來，畢竟圓活者僧不得。
J39nB453_p0579c30║設問弁山：『寒暑到來向甚麼處迴避？』但向道：『在你頂
J39nB453_p0580a01║𩕳上迴避。』或云：『因甚在學人頂𩕳上迴避？』更向道：『要
J39nB453_p0580a02║為你眼裏拔屑、腦後抽釘。』」
J39nB453_p0580a03║夜參。舉：「昔有僧在古德會下住，一夜在眾拊掌呵呵
J39nB453_p0580a04║大笑云：『我大悟也，我大悟也。』凌晨，古德上堂云：『大悟
J39nB453_p0580a05║底僧出來。』僧出，德云：『你見箇甚麼道理稱大悟？』僧云：
J39nB453_p0580a06║『師姑元是女人做。』德便休去。」師曰：「者僧大似貧兒暴
J39nB453_p0580a07║富，未免虛張聲勢。古德惜乎無換命奪胎的手段，致
J39nB453_p0580a08║令後世往往循途守轍，魚魯刁刀者何限？弁山者裏
J39nB453_p0580a09║滿堂龍象起七來，或聞聲解脫、或見色知歸，不少其
J39nB453_p0580a10║人，只有一種黑漆皮燈籠，見色如盲、聞聲如聾，無可
J39nB453_p0580a11║柰何。」驀豎拄杖曰：「還知麼？者一夥瞌睡漢不打更待
J39nB453_p0580a12║何時？」遂一齊打散，歸方丈。
J39nB453_p0580a13║結制，晚參。「諸昆仲！還知麼？空劫來事只是如今，須知
J39nB453_p0580a14║如今底事即是空劫底事。如今了去，即空劫事了；如
J39nB453_p0580a15║今不了，則大有事在。古人道：『堂內坐禪，堂外禪坐。』又
J39nB453_p0580a16║曰：『終日忙忙，那事無妨。』又曰：『一時不在，如同死人。』即
J39nB453_p0580a17║今眾職如此殷勤，莫不為汝諸人助成道業？參學高
J39nB453_p0580a18║流大須仔細。」
J39nB453_p0580a19║除夕，小參。「瞬息一週今又盡，百年好向此中看，塵勞
J39nB453_p0580a20║碌碌如陽燄，識念紛紛似火團。碧嶂只聞玄鳥集，黃
J39nB453_p0580a21║泉不見去人還，殷勤報與諸禪侶，莫把光陰作等閒。」
J39nB453_p0580a22║
J39nB453_p0580a23║
J39nB453_p0580a24║
J39nB453_p0580a25║
J39nB453_p0580a26║
J39nB453_p0580a27║
J39nB453_p0580a28║
J39nB453_p0580a29║
J39nB453_p0580a30║元潔瑩禪師語錄卷第六終