J39nB453_p0580b01║元潔瑩禪師語錄卷第七
J39nB453_p0580b02║嗣法門人智禪編
J39nB453_p0580b03║普說
J39nB453_p0580b04║洞山告香普說。「若論此事，本自現成，不假修為，無容
J39nB453_p0580b05║造作，擬求轉遠，趣向即乖，亙古亙今，了無向背。所以
J39nB453_p0580b06║道：神光不昧，萬古徽猷，入此門來，莫存知解。知解者
J39nB453_p0580b07║何？乃意識偷心耳，亦謂之世智辯聰。教中尚且最忌，
J39nB453_p0580b08║況祖師門下？故永嘉謂：『損法財，滅功德，莫不由茲心
J39nB453_p0580b09║意識。』你看他世間多少好人，向閻浮提有佛法世界，
J39nB453_p0580b10║被箇聰明伶俐心誤，都道我知我解，瞞過一生。只如
J39nB453_p0580b11║出世間人，視身世如浮雲、棄所重如敝屣，心形易俗，
J39nB453_p0580b12║發足超方，訪明師、近高德，所為何來？莫不皆為曠大
J39nB453_p0580b13║劫來，迷頭認影，生生死死輪迴不了底公案。諸佛諸
J39nB453_p0580b14║祖，遞相出興，開示悟入，謂之一大事因緣。若欲脫此
J39nB453_p0580b15║輪迴生死，參須真參，悟須實悟，不可認箇昭昭靈靈
J39nB453_p0580b16║門頭戶底見聞覺知，強作主宰底以為究竟。此或曲
J39nB453_p0580b17║盝床上老禿頭不得已，要汝直下知有不向外求底
J39nB453_p0580b18║初心方便。如其執定，將為是了，何異認驢鞍橋作阿
J39nB453_p0580b19║爺下頷？不見楞嚴會上，阿難認能推者為心，世尊呵
J39nB453_p0580b20║他認賊為千。長沙和尚亦曰：『學道之人不識真，只為
J39nB453_p0580b21║從前認識神。無量劫來生死本，癡人喚作本來人。』果
J39nB453_p0580b22║是真正道流，必欲破此生死結元，將平昔所知所解
J39nB453_p0580b23║蘊籍得底一拋拋下，放教百不知、百不會，如箇喫得
J39nB453_p0580b24║飯的死人一般，卻教生處熟、熟處生，瞠開兩眼、捏定
J39nB453_p0580b25║雙拳，將通身一具骨節、八萬四千毛竅，併作一箇本
J39nB453_p0580b26║參話頭頓在面前，如遇著歷劫生冤家相似，一扣扣
J39nB453_p0580b27║定，永不放捨。亦如獨自秉一柄金剛王寶劍，在百萬
J39nB453_p0580b28║軍中求出路相似，一切利害總莫管他，稍若顧著些
J39nB453_p0580b29║見，則心弱膽怯，不濟事也。直把者見聞覺知底偷心
J39nB453_p0580b30║揮教淨盡無餘，不知喫飯、不見穿衣、不知行、不知坐，
J39nB453_p0580c01║便是好時節也。此時要知，不可坐住耽著靜境，恐其
J39nB453_p0580c02║一切魔境喜樂悲哀隨念而入，佛亦難救，縱遇佛菩
J39nB453_p0580c03║薩境現前，也與一揮，猛著精彩，極力揮到措手不及
J39nB453_p0580c04║處，奮命一揮，直教虛空粉碎、大地平沉，死去十分，醒
J39nB453_p0580c05║轉眼來，不妨向見聞覺知裏呵呵一笑，無事不了，方
J39nB453_p0580c06║知佛祖無有瞞人底道理，古今善知識無有欺人底
J39nB453_p0580c07║心行，正所謂懸崖撒手，自肯承當，絕後再甦，欺君不
J39nB453_p0580c08║得，始可與祖師門下解粘去縛，敲枷打鎖，有喫棒分。
J39nB453_p0580c09║如其自不努力，無決定志、無勇猛心，似信不信、如存
J39nB453_p0580c10║若亡，要他無量劫來猢猻子死、業識心破、輪迴念空，
J39nB453_p0580c11║到大休大歇大安樂田地，不啻身在家庭，而欲到帝
J39nB453_p0580c12║京，口說心不行，終無可到底日子。亦不可謂空境空
J39nB453_p0580c13║心，忘我忘物，當為究竟。縱空得心，若淋過死灰一般；
J39nB453_p0580c14║忘得形，似朽株槁木無二，有甚用處？縱爾一念萬年，
J39nB453_p0580c15║一劫萬劫，至於八萬四千劫大定，也不過是落空亡
J39nB453_p0580c16║底外道，魂不散底死人，於此事上了沒交涉。況復亦
J39nB453_p0580c17║有未到他死灰槁木田地者，無明現行，念念不停，識
J39nB453_p0580c18║火交煎，新新不住，生大我慢，不覺其非，此喚作業鬼
J39nB453_p0580c19║賊住。若不真實體究一番，打教徹去，是自暴自棄、自
J39nB453_p0580c20║哄自瞞，自甘沉淪，喚作愚癡狹劣眾生，向衣線下錯
J39nB453_p0580c21║過時光，錯到眼光落地之時，心漏未盡，毫釐差忒，又
J39nB453_p0580c22║不止千生萬劫錯過也。待出頭來，再欲真參實悟，要
J39nB453_p0580c23║了者箇生死業識，知是幾時？可惜！可惜！」
J39nB453_p0580c24║上方普說。擊如意曰：「諸昆仲！結制來一月已，且道者
J39nB453_p0580c25║箇還有許多禪道佛法麼？還有許多凡情聖解麼？還
J39nB453_p0580c26║有許多惡知惡覺麼？既總不得，還向者裏安得箇名、
J39nB453_p0580c27║立得箇字麼？所以古人道：未得箇入處，須得箇入處；
J39nB453_p0580c28║既得箇入處，又須求箇出處，始乃安閒，不居惑地。達
J39nB453_p0580c29║磨老祖來我東土為法求人，九載嵩山三拜而起，只
J39nB453_p0580c30║接得箇斷臂老子，此是第一箇不受或底樣子也。今
J39nB453_p0581a01║人信根淺薄，一向情見識測，浪走前塵，朝三暮四，逐
J39nB453_p0581a02║外馳求，空增迷悶，看他古宿一蹋到底的。大梅參馬
J39nB453_p0581a03║大師，問：『如何是佛？』大師云：『即心是佛。』便去住山。後大
J39nB453_p0581a04║師令僧問：『見箇什麼道理便住此山？』梅云：『大師向我
J39nB453_p0581a05║道即心即佛。』僧云：『近日大師佛法又別也。』梅云：『作麼
J39nB453_p0581a06║生別？』僧云：『又道非心非佛。』梅云：『者老漢惑亂人未有
J39nB453_p0581a07║了日在，任他非心非佛，我只管即心即佛。』此是第二
J39nB453_p0581a08║箇不受惑底樣子也。金陵玄則禪師從青峰會下往
J39nB453_p0581a09║參法眼，眼問：『甚處來？』則云：『青峰來。』眼云：『青峰有何言
J39nB453_p0581a10║句？』則云：『學人問：「如何是學人自己？」他道：「丙丁童子來
J39nB453_p0581a11║求火。」我便會得。』眼云：『你作麼生會？』則云：『丙丁屬火，火
J39nB453_p0581a12║來求火，如將自己覓自己也。』眼云：『恁麼會又爭得？』則
J39nB453_p0581a13║云：『某甲只與麼，未審和尚如何？』眼云：『你問來，與你道。』
J39nB453_p0581a14║則理前問，眼云：『丙丁童子來求火。』則於言下大悟，方
J39nB453_p0581a15║始休歇，獲大總持。此是不自欺枉底第三箇樣子也。
J39nB453_p0581a16║又僧問歸宗：『如何是佛？』宗云：『我向汝道，恐汝不信。』僧
J39nB453_p0581a17║云：『和尚誠言，焉敢不信？』宗云：『即汝便是。』進云：『如何保
J39nB453_p0581a18║任？』宗云：『一翳在眼，空花亂墜。』僧從此悟入。你且道者
J39nB453_p0581a19║僧悟得箇甚麼？又不見水潦禮馬祖，問：『如何是佛法
J39nB453_p0581a20║大意？』祖便一蹋，潦起來呵呵大笑，曰：『百千法門、無量
J39nB453_p0581a21║妙義，向一毫頭識得根源去。』後來上堂，每云：『自從一
J39nB453_p0581a22║喫馬師蹋，直至於今笑不休。』有老宿尚不肯放過，道：
J39nB453_p0581a23║『何不更與一蹋？』諸昆仲！大凡參禪，只要掀翻窠窟、截
J39nB453_p0581a24║斷命根，儻若些些識漏未盡，總是倚草附木；再或悠
J39nB453_p0581a25║悠洋洋，縱有一知半解，不過走到三家村裏覓箇茅
J39nB453_p0581a26║菴破院，便恁麼虛度一生了也。汝等從今發廣大心、
J39nB453_p0581a27║奮決定志，參須真參、悟須實悟，閻羅老子不管你聰
J39nB453_p0581a28║明。久立，珍重。」
J39nB453_p0581a29║打七普說。「山棲草搆，多寡同居，莫不皆為痛念生死，
J39nB453_p0581a30║以求決擇，以結同志，同期妙悟、同出生死，同至誠、同
J39nB453_p0581b01║精進，乃為得也。今一七完，昏沉散亂，尚未清楚，便要
J39nB453_p0581b02║放一放參。若是真為生死者，那裏分晝分夜，分七分
J39nB453_p0581b03║五？一日不明，便一日過不去，如何一期還未動頭，便
J39nB453_p0581b04║見一箇箇鬆鬆懈懈？如此參禪學道，也大難在。山僧
J39nB453_p0581b05║向在方外，多見此輩初發心，本無為究竟生死之念，
J39nB453_p0581b06║不過見禪師名目好聽也。入眾參禪打坐，先幾日還
J39nB453_p0581b07║有些精彩，及至過了一七、二七、三七，便恁麼挨過了，
J39nB453_p0581b08║至於一兩期，疲疲搭搭，日久歲深，叢林裏混得熟，不
J39nB453_p0581b09║思深進，一箇體面心放不下，半青半▆，將箇強作主
J39nB453_p0581b10║宰底茫茫業識，以謂是了，便道我是禪師。今見眾兄
J39nB453_p0581b11║弟不畏深山清苦，動經千百里，跋涉來此，箇箇都有
J39nB453_p0581b12║些氣息，以故山僧監了一七，昨借古人策進偈云：『學
J39nB453_p0581b13║道如鑽火，逢煙未可休，直待金星現，歸家始到頭。』如
J39nB453_p0581b14║此明白，還亂打之遶，也教是參禪底衲僧，誠可恥也。
J39nB453_p0581b15║古人痛念此事，朝不眠、夜不睡，設出種種計較，或不
J39nB453_p0581b16║敷床凳、或不展被單、或足不離地、或以頭觸柱、或引
J39nB453_p0581b17║錐自刺、或懸梁柱經行、或以禿鍼刺股，甚至於食纔
J39nB453_p0581b18║接氣，身不求煖、脅不至蓆，節食卯齋，拚一生不學佛
J39nB453_p0581b19║法、拚一生做箇癡呆漢，畢竟要者著子明白，種種磨
J39nB453_p0581b20║鍊、種種自勵，豈有他哉？只期了證了悟，慶快平生而
J39nB453_p0581b21║已，不是以一機一境、一箇歡喜為自足者。所以古云：
J39nB453_p0581b22║『成辦此事，須是生鐵鑄就底漢子始得。』豈欺人哉？況
J39nB453_p0581b23║今箇箇離了師長父母，拋了至恩至愛，至放不下者，
J39nB453_p0581b24║也教放下來。此山中莫是為三餐薄粥、兩箇普梆麼？
J39nB453_p0581b25║莫是為一碟虀、半盞冷豆渣麼？大家檢點檢點看，還
J39nB453_p0581b26║知慚媿麼？結制已是半月去了，看你們一期完了，做
J39nB453_p0581b27║得箇什麼出堂？再到他日，做得箇什麼出山？悠悠洋
J39nB453_p0581b28║洋，只恐向後遇著舊知舊識，還是舊日底一箇無知
J39nB453_p0581b29║痛癢漢耳。可惜！可惜！天寒，珍重。」
J39nB453_p0581b30║因事普說。「夫屬招提者，眾僧共有之物也；禪堂者，眾
J39nB453_p0581c01║僧辦道之處也；結制者，為曠劫來生生死死路頭不
J39nB453_p0581c02║明，結束身心之所設也。既入堂已，工夫不能成片，故
J39nB453_p0581c03║又有結甲打七，剋期取證之舉。山僧向在林下，竊見
J39nB453_p0581c04║叢林不體先聖垂範，假眾僧結制打七之名，以為取
J39nB453_p0581c05║利肥身之券，化檀越夜供，謂之放忝，殊不知此是減
J39nB453_p0581c06║滅佛祖慧命之肇也。若以暮夜小食豐隆為得計，何
J39nB453_p0581c07║不移於日用，普心事眾，無所匱給，得不謂之滿足菩
J39nB453_p0581c08║提行耶？凡人一切昏懵愚濁，莫不皆以飲食過分，蔽
J39nB453_p0581c09║塞妙明，故良家子弟善教導者，食必有節，睡必以時。
J39nB453_p0581c10║況出世間人，心期至道，以無大不大底一件事不得
J39nB453_p0581c11║了悟，不能廢寢忘餐，而反暮夜取口食豐隆，矯意亂
J39nB453_p0581c12║神，豈為得計？古人雪山麻麥攴命，衣取蔽形，穴處巖
J39nB453_p0581c13║棲，刳情泯智，年三歲四，動經莫紀律中，嘗謂過中食，
J39nB453_p0581c14║令餓鬼聞碗缽聲，咽中火起，故飲食之多，有妨道業。
J39nB453_p0581c15║近今時弊，夜餐豐饒，餖飣煎煮，猶盛午齋，大家喫了，
J39nB453_p0581c16║昏沉瞌𥅻，磨遣不去，如跳神舞鬼的一般，轟轟儱儱，
J39nB453_p0581c17║一七又是一七，不覺一期便了，哄得一起無正因底
J39nB453_p0581c18║閒神野鬼，一箇瞌𥅻醒來，作一首偈，念一首詩，也道
J39nB453_p0581c19║悟了。或體面心放不下底，如猜謎一般，一猜猜著一
J39nB453_p0581c20║則公案，一箇歡喜，便道我無疑了。及至日久歲深，從
J39nB453_p0581c21║前些須境界，一點滋味也無，被無面目辣手腳漢一
J39nB453_p0581c22║搊搊住，卻去不得，又重新參、重新究，此還是不肯自
J39nB453_p0581c23║欺自瞞底真丈夫。只有一種自昧心底瞎禿，不求深
J39nB453_p0581c24║進，胡揮亂霍，高譚闊論，以謂無敵於天下者，一盲引
J39nB453_p0581c25║眾肓，相牽入火坑，誤賺他無限初心好人墮野狐隊
J39nB453_p0581c26║中。以故山僧每見真正道流不能透脫，又有大志氣，
J39nB453_p0581c27║不啻倒懸之憂，如出諸己。每嘗痛切有言：凡建叢林，
J39nB453_p0581c28║立法幢，僧堂如意，四事無虧，不在暮夜豐隆，貴在心
J39nB453_p0581c29║清神肅，猛力話頭，自應廢寢忘餐，剋期了辦。不見古
J39nB453_p0581c30║人聞鄰壁暮夜碗缽聲，乃嘆曰：『減佛正法五百年。』難
J39nB453_p0582a01║道彼亦不成辦道業乎？雖然如是，肇公有云：『夫談真
J39nB453_p0582a02║則逆俗，順俗則違真，違真故迷性而莫返，逆俗故言
J39nB453_p0582a03║澹而無味，緣使中人未分於存亡，下士拊掌而弗顧。』
J39nB453_p0582a04║山僧今此無味之談，但可與智者道，而弗可與愚夫
J39nB453_p0582a05║言，恐其未分於存亡，而撫掌弗顧者亦多矣。珍重！」
J39nB453_p0582a06║垂語
J39nB453_p0582a07║猛火聚中，因甚不藏▆▆？既到寶山，因甚空手而
J39nB453_p0582a08║歸？腳跟點地底，因甚不知下落？鼻孔遼天底，因
J39nB453_p0582a09║甚被人穿卻。有口有舌底，因甚道不得？離卻行
J39nB453_p0582a10║在坐臥，作麼生行履？啞子話古今，是何章句？春
J39nB453_p0582a11║來草自青，因甚朽木不芳？智有窮幽之鑒，古哲因
J39nB453_p0582a12║甚不辨劫灰？神有會物之功，今人因甚觸境茫然？
J39nB453_p0582a13║盡大地是箇無孔鐵槌，試問諸人在椎內？在椎外？
J39nB453_p0582a14║佛身無為不墮諸數，因甚又有三十二相？上無
J39nB453_p0582a15║佛道可成，下無眾生可度底人，因甚喚作無慚媿漢？
J39nB453_p0582a16║威音已前，且道者片田地是什麼人作主？
J39nB453_p0582a17║代語
J39nB453_p0582a18║師居匡廬，垂問八則，眾下語不契。嵩旭禪師徵問，請
J39nB453_p0582a19║師復荅問：「五老峰鎮日團圞，商量何事？」代曰：「近日
J39nB453_p0582a20║王令稍嚴。」（徵）「商量不無，阿那箇側耳親聞？」荅：「患聾作
J39nB453_p0582a21║麼？」問：「聲不是聲，即今水流風動喚作什麼？」代：「不可
J39nB453_p0582a22║為人更下註腳。」（徵）「水流風動且從，秖如雲散水流去，
J39nB453_p0582a23║寂然天地空又作麼生？」荅：「吽，吽。」問：「無功之功，功不
J39nB453_p0582a24║虛棄，因甚土木瓦石不成道果？」代：「太平無朕兆。」（徵）「土
J39nB453_p0582a25║木瓦石不成道果，只如塵說剎說又作麼生？」荅：「許你
J39nB453_p0582a26║親見作家來。」問：「有功之功，功皆無常，因什又教參
J39nB453_p0582a27║禪學道？」代：「若將未歸意，說與欲行人。」（徵）「參禪學道固
J39nB453_p0582a28║屬功勳，秪如禪道淨盡，又向何處辨伊端倪？」荅：「三十
J39nB453_p0582a29║棒，自領出去。」問：「高高山頂立底人，因甚下不得？」代：
J39nB453_p0582a30║「不遊花下路。」（徵）「坐著即不堪，設若按下雲頭，又將何
J39nB453_p0582b01║處措置他？」荅：「著槽廠去。」問：「深深海底行的人，因甚
J39nB453_p0582b02║出不得？」代：「豈肯戀芳叢？」（徵）「要出也不難，設若海枯水
J39nB453_p0582b03║涸，又教他向何處蹲身？」荅：「通途藏不得，遍界絕遮攔。」
J39nB453_p0582b04║問：「深宮不宿，草店不居，如何是此人住處？」代：「行不
J39nB453_p0582b05║越戶，坐不當堂。」（徵）「深宮草店，固不安棲。若也渠無國
J39nB453_p0582b06║土，何處逢渠？」荅：「○會麼？」問：「有一人，千萬人中不背
J39nB453_p0582b07║一人；有一人，千萬人中不向一人，阿那箇堪承磨琢？」
J39nB453_p0582b08║代：「敏手無廢器，離文便喪淳。」（徵）「雕琢一任，只如不向
J39nB453_p0582b09║一人、不背一人底人，還解喫。飯也無？」荅：「適來有人恁
J39nB453_p0582b10║麼問，已打趁出了也。」
J39nB453_p0582b11║建安國主六問上百丈瑞老和尚，值已入滅，一初禪
J39nB453_p0582b12║師請師代荅問：「洞山得雲巖寶鏡三昧，以此荷法，
J39nB453_p0582b13║即應以此建立宗旨，何又別設五位君臣？豈三昧不
J39nB453_p0582b14║足以盡施張耶？」師荅云：「莫謗洞山好。」問：「百丈一日
J39nB453_p0582b15║不作，一日不食。大師既當主位，還效古人親躬作務
J39nB453_p0582b16║也無？」荅：「不將家醜外人揚。」問：「古人插一莖草，建梵
J39nB453_p0582b17║剎已竟。了心子今豎一指，為百丈湧起重重樓閣，大
J39nB453_p0582b18║師還在裏許住也無？住則隨人起倒，不住則荒卻祖
J39nB453_p0582b19║院，孤負來意了也。」荅：「有勞道用。」問：「人死留名，豹死
J39nB453_p0582b20║留皮。未審虛空消殞，留箇什麼？」荅：「獨露大雄峰。」問：
J39nB453_p0582b21║「人飲水則知冷煖，為甚柳眼垂青，桃腮呈笑，覿面不
J39nB453_p0582b22║見，喚作瞎漢得麼？」荅：「不許夜行，投明須到。」問：「了心
J39nB453_p0582b23║子有顆無價寶珠出賣，又不作貴賤，不得語默，請師
J39nB453_p0582b24║酬價。若道得，即置之雄峰絕頂而作供養；道不得，收
J39nB453_p0582b25║入無盡藏。」荅：「誰敢埋沒？」
J39nB453_p0582b26║石田上座問「鯤化鵬眼在，魚化龍鱗在。生化死何在？」
J39nB453_p0582b27║師荅云：「通途無影象，遍界不曾藏。」「饑者易為食，渴
J39nB453_p0582b28║者易為飲。藥山化主因甚不受甘贄錠金？」荅：「寧知魚
J39nB453_p0582b29║腹劍，要斬不平人。」「悟了同未悟，歸家尋舊路。未審
J39nB453_p0582b30║早晚從那邊來？」荅：「日出海門東，扶桑最先照。」「蹔時
J39nB453_p0582c01║不在，如同死人，為復是已悟人底事，未悟人底事？」荅：
J39nB453_p0582c02║「大唐天子不肚饑。」「賊不打貧兒家。臨濟因甚見僧
J39nB453_p0582c03║便喝？德山見僧便棒？」荅：「知恩者少，負恩者多。」
J39nB453_p0582c04║僧請益七問「暗中樹影，水底魚蹤，明眼人因甚不見
J39nB453_p0582c05║師？」荅：「循途亡侶伴，密室不挑燈。」「是法住法位，因何
J39nB453_p0582c06║象王之膽不定局。」荅：「黃河九曲。」「離匣寶劍為斬不
J39nB453_p0582c07║平，因何臨濟吹毛揮佛祖？」荅：「寰中天子敕，塞外將軍
J39nB453_p0582c08║令。」「犀因翫月紋生角，象被雷驚花入牙。意作麼生？」
J39nB453_p0582c09║荅：「鷺翻荷葉雨，麥秀捲簾風。」「古德云：『心月孤圓，光
J39nB453_p0582c10║吞萬象。』因何被天狗食卻半邊？」荅：「法出好生。」「惟此
J39nB453_p0582c11║一事實，餘二則非真。因甚有三玄五位？」荅：「將謂闍黎
J39nB453_p0582c12║兩眼明。」
J39nB453_p0582c13║明遠座主參問「芭蕉因甚聞雷而長？」師曰：「腐草逐流
J39nB453_p0582c14║螢。」「磁石為甚見銕疾上？」師曰：「貓兒愛捉鼠。」「鵠非
J39nB453_p0582c15║洗白，烏非染成，各有原由，為甚虎生豹子？」師曰：「南地
J39nB453_p0582c16║橘，北地枳。」「椒花係是天資物，因甚女人摩觸繁螽
J39nB453_p0582c17║如是？」師曰：「榮辱不隨無馬客，是非偏向有錢家。」「一
J39nB453_p0582c18║切人造業被閻羅老子賞罰，秪如閻羅王還有罪過
J39nB453_p0582c19║也無？」師曰：「都城紙貴。」
J39nB453_p0582c20║僧請益鏡清八問「時至草菴無一物，為什卻有盈餘？」
J39nB453_p0582c21║師曰：「平蕪盡處碧天寬。」「盡乾坤不出一剎那，今時
J39nB453_p0582c22║人向什麼處辯明？」師曰：「錯過也不知。」「無神通菩薩
J39nB453_p0582c23║為甚麼蹤蹟難尋？」師曰：「家裏無奴婢。」「辨得親疏底
J39nB453_p0582c24║人，為什卻被親疏不肯？」師曰：「猩猩草鞋。」「明知生是
J39nB453_p0582c25║不生之理，為甚卻被生死之所流轉？」師曰：「葫蘆浪裏
J39nB453_p0582c26║顛。」
J39nB453_p0582c27║機緣
J39nB453_p0582c28║僧問：「如何是向道莫去？」師曰：「長安竟日無人到。」曰：「如
J39nB453_p0582c29║何是歸來背父？」師曰：「月沉滄海沒西東。」
J39nB453_p0582c30║僧問：「如何是救即雙目不睹？」師曰：「動絃別調。」曰：「如何
J39nB453_p0583a01║是不救則形影不彰？」師曰：「葉落驚秋。」
J39nB453_p0583a02║僧問：「牛頭未見四祖，為甚百鳥啣花？」師曰：「國富自民
J39nB453_p0583a03║殷。」曰：「見後為什麼不啣花？」師曰：「人貧兼智短。」
J39nB453_p0583a04║僧問：「清淨本然，云何忽生山河大地？」師曰：「我家是廣
J39nB453_p0583a05║陵。」曰：「秪如純清絕點時如何？」師曰：「我者裏無者閒家
J39nB453_p0583a06║具。」曰：「便恁麼去時如何？」師曰：「客作漢。」
J39nB453_p0583a07║僧問：「如何是翻身一句？」師曰：「虛空𨁝跳。」曰：「正翻身時
J39nB453_p0583a08║如何？」師曰：「粉碎髑髏。」曰：「翻身後如何？」師曰：「山上雲，澗
J39nB453_p0583a09║下水。」
J39nB453_p0583a10║師拔蘿蔔次，有僧問：「學人誦《金剛經》，不明四相，乞師
J39nB453_p0583a11║指示。」師曰：「你那裏人？」曰：「湖廣。」師曰：「此是我相。」復指蘿
J39nB453_p0583a12║蔔曰：「你那裏有者箇麼？」曰：「有。」師曰：「此是人相。」復曰：「者
J39nB453_p0583a13║箇喚作什麼？」曰：「蘿蔔。」師曰：「此是眾生相。若喚作蘿蔔，
J39nB453_p0583a14║入地獄如箭。速道！速道！」僧擬議，師曰：「此是壽者相。」僧
J39nB453_p0583a15║喜躍作禮而退。
J39nB453_p0583a16║僧問：「作麼生是沿流不止問如何？」師曰：「倚天長劍逼
J39nB453_p0583a17║人寒。」「如何是真照無邊說似他？」師曰：「大地血淋淋。」「如
J39nB453_p0583a18║何是離相離名人不稟？」師曰：「可惜許！」「秪如吹毛用了
J39nB453_p0583a19║急須磨，又作麼生？」師打曰：「者驢漢打殺千百箇，有什
J39nB453_p0583a20║麼罪過？」直打出方丈。
J39nB453_p0583a21║僧問：「至道無難，唯嫌揀擇。還揀擇是？不揀擇是？」師曰：
J39nB453_p0583a22║「山僧有口，秪堪喫飯。」
J39nB453_p0583a23║清侍者請益三種滲漏。師曰：「莫管滲漏不滲漏，你自
J39nB453_p0583a24║己事作麼生？」曰：「不守自己。」師曰：「此是見滲漏。」曰：「受用
J39nB453_p0583a25║活鱍鱍。」師曰：「此是情滲漏。脫體道一句來。」曰：「萬機收
J39nB453_p0583a26║不得，一句豈能該。」師曰：「此是語滲漏。」清擬進語，師連
J39nB453_p0583a27║拳打出。
J39nB453_p0583a28║僧持穀山中也。和尚垂問：「夜半一天紅日朗，為甚天
J39nB453_p0583a29║明依舊黑漫漫？」請師代。師曰：「石虎產麒麟，泥牛吞玉
J39nB453_p0583a30║象。」
J39nB453_p0583b01║師過新昌洞山已，任西堂與眾謙讓，不做主人。師曰：
J39nB453_p0583b02║「釋迦老子生下，便手指天地道：『唯我獨尊。』」任曰：「智度
J39nB453_p0583b03║直下承當，又將和尚置甚麼處？」師曰：「全得汝力。」
J39nB453_p0583b04║僧問：「如何是死句？」師曰：「者是拄杖子。」「如何是活句？」師
J39nB453_p0583b05║曰：「跌作三千段。」「如何是位？」師曰：「泥牛眠古井。」「如何是
J39nB453_p0583b06║機？」師曰：「石虎入羊群。」「如何是機不離位？」師曰：「弄潮人
J39nB453_p0583b07║在潮中死。」「如何是離位之機？」師曰：「一箭過新羅。」僧拜
J39nB453_p0583b08║起侍立，師伸手索曰：「還有麼？」僧無語，師便打。
J39nB453_p0583b09║師一日到省，建安王請會，方坐定，王曰：「儒書中唯上
J39nB453_p0583b10║智與下愚不移，適來商略俱不暢快，請師教之。」師舉
J39nB453_p0583b11║首笑曰：「殿下會麼？」王曰：「不會。」師曰：「會則上智與不會
J39nB453_p0583b12║則下愚不移。」王沉吟，連點首笑曰：「妙！妙！」少間齋次，王
J39nB453_p0583b13║又曰：「適早一僧從雨中來，不肖問他：『從什麼處來？』他
J39nB453_p0583b14║道：『從雨空裏來。』不肖曰：『秪如傾湫倒嶽又作麼生來？』
J39nB453_p0583b15║其僧無語，不肖曰：『好與三十棒。』可當也無？」師云：「者僧
J39nB453_p0583b16║聻？」王曰：「當時去也。」師曰：「三十棒教誰喫？」
J39nB453_p0583b17║雪日，問僧：「雪覆大千，還有不白處也無？」僧曰：「有。」師曰：
J39nB453_p0583b18║「作麼生是不白處？」僧曰：「杲日當軒。」師曰：「未在。」僧曰：「和
J39nB453_p0583b19║尚又作麼生？」師曰：「乾坤無朕跡，大地沒蹤山。」
J39nB453_p0583b20║師在天台，眠石師與破闇師廊下論三量。師從傍過，
J39nB453_p0583b21║眠把住曰：「正要箇同流論三量。」師豎起拳曰：「者是那
J39nB453_p0583b22║一量？」俱無對。師拂袖曰：「將謂同流。」
J39nB453_p0583b23║師在崆峒，同眾圍爐次，一僧問：「古德曰：『火爐頭有箇
J39nB453_p0583b24║無賓主話。』請兄布施。」師曰：「到我舉也未？」僧罔措，復問。
J39nB453_p0583b25║師曰：「我為汝眉毛落了幾莖？」克歸曰：「燒卻了也。」師曰：
J39nB453_p0583b26║「道我眉毛在什麼處？」歸打一掌，師曰：「又道燒卻了。」連
J39nB453_p0583b27║掌掌出。
J39nB453_p0583b28║弁山老和尚舉僧問洞山蛇咬蝦蟆因緣，問師曰：「為
J39nB453_p0583b29║甚救即雙目不睹？」師曰：「瞎。」山曰：「不睹已是瞎了。」師曰：
J39nB453_p0583b30║「今日也不得孤負和尚。」隨呈頌二首，救即雙目不睹。
J39nB453_p0583c01║頌曰：「王人夢破一聲雞，古鏡臺前不展眉。徹曉任教
J39nB453_p0583c02║紅日冷，不將白髮混塵泥。不救即形影不彰。」頌曰：「玉
J39nB453_p0583c03║鼎調寬四海寧，干戈不動自昇平。凌煙傑閣煙籠曉，
J39nB453_p0583c04║任運相將不得名。」一日，堂中打鐘，山問眾曰：「什麼
J39nB453_p0583c05║聲？」一僧云：「鐺。」山曰：「說得道理好。」一僧云：「寂。」山曰：「說得
J39nB453_p0583c06║道理好。」又問師，師曰：「說得道理好。」山打一竹篦。圍
J39nB453_p0583c07║爐次，山舉：「古德曰：『火燄為三世諸佛說法，三世諸佛
J39nB453_p0583c08║立地聽。』」問眾畢，師從外至，山復舉問師曰：「他等都道
J39nB453_p0583c09║不得，你來分析看。」師躬前問訊曰：「贛城紙貴，一狀領
J39nB453_p0583c10║過，別有顧問，再乞垂慈。」山打一火箸，師便出。一日
J39nB453_p0583c11║大雪，山問：「正恁麼時如何？」師曰：「迥然無異色。」山曰：「日
J39nB453_p0583c12║出後如何？」師曰：「那更有蹤出？」常住牛死，山垂問曰：
J39nB453_p0583c13║「既是常住底牛，因甚死了？」師曰：「懶耕祖翁田地，豈拖
J39nB453_p0583c14║今世犁耙？」復頌曰：「懶耕祖翁田地，豈拖今世犁耙？好
J39nB453_p0583c15║笑黃頭碧眼，羊車鹿車牛車。」山示寂後，師送龕至
J39nB453_p0583c16║弁山，回寓濟生菴。有小西天數梵僧至，謂通佛法。余
J39nB453_p0583c17║中丞與眾居士請師勘過，師豎起一指，梵僧豎兩指，
J39nB453_p0583c18║師畫○相，梵僧於中添一點，師以手抹卻，梵僧以手
J39nB453_p0583c19║點胸，曰：「都說者箇心那。」師謂眾曰：「莫被他謾好。」
J39nB453_p0583c20║師謁天童悟和尚，與數起新到人事次，童問：「汝等都
J39nB453_p0583c21║是那裏？」一僧曰：「某甲在浮山住靜。」童曰：「山也是動底，
J39nB453_p0583c22║住箇什麼靜？」僧無對。童顧師，師曰：「動也，動也。」便禮拜，
J39nB453_p0583c23║童打一棒。次日，石車禪師自金粟來覲，天童到客樓
J39nB453_p0583c24║相看，乃曰：「汝諸公為老人來者，為朝海來者？」師曰：「也
J39nB453_p0583c25║有為老人來者，也有為朝海來者。」車曰：「且道觀音菩
J39nB453_p0583c26║薩在什麼處？」師鳴指一下，曰：「只是不許作道理會。」車
J39nB453_p0583c27║便掌，曰：「誰不知汝是弁山來底？」師曰：「識甚好惡？」一
J39nB453_p0583c28║日，挑萬工池，有僧號鹽梅者，欲與師說話不得，忽在
J39nB453_p0583c29║後高聲喚曰：「那禪師看腳下！」師轉頭曰：「一日到夜，不
J39nB453_p0583c30║知蹋殺多少？」梅便喝。師曰：「還亂叫！」師問僧：「本分事
J39nB453_p0584a01║如何？」僧曰：「昨日今朝。」師曰：「未在。」僧曰：「未在什麼處？」師
J39nB453_p0584a02║曰：「昨日今朝。」又問：「賓即不問，如何是主？」師曰：「今夜不
J39nB453_p0584a03║荅話。」曰：「不落正偏，請師道一句。」師曰：「沒者閒工夫。」
J39nB453_p0584a04║僧問：「新年頭人人都遊山，未審妙峰頂作麼生遊？」師
J39nB453_p0584a05║曰：「何不問山僧？」僧擬重舉，師劈胸一拳，曰：「古佛過去
J39nB453_p0584a06║久矣。」僧禮拜，師直打出。又僧進問：「善財童子參德雲
J39nB453_p0584a07║比丘，七日不見，因什在別峰相見？」師曰：「古路草漫漫。」
J39nB453_p0584a08║僧便拜，師曰：「你見箇什麼道理便拜？」僧擬開口，師亦
J39nB453_p0584a09║打出。熊百子居士入山，師曰：「侍者因甚不先通知？」士
J39nB453_p0584a10║曰：「嘗聞古尊宿有護法檀越入山，土地神預報。」師曰：
J39nB453_p0584a11║「妖不勝德。」士沉吟，復問：「如何是非非想處？」師曰：「居士
J39nB453_p0584a12║家中有人相喚。」又問：「如何是此君軒？」師曰：「何得當面
J39nB453_p0584a13║昧卻？」士曰：「莫就是主人公麼？」師曰：「正是奴兒婢子。」
J39nB453_p0584a14║僧問：「文殊七佛之師，因甚出女子定不得？」師曰：「昨日
J39nB453_p0584a15║天晴。」進曰：「罔明因甚出得？」師曰：「今朝下雨。」
J39nB453_p0584a16║虎巖主拂參，問：「急切相投句，請師通一音。」師曰：「天曉
J39nB453_p0584a17║無覓處。」曰：「恁麼則新豐無絃韻，虎巖也解拈。」師曰：「歸
J39nB453_p0584a18║家莫問程。」巖便拜，師曰：「偏處不逢，玄中不失。秪如正
J39nB453_p0584a19║位作麼相見？」巖側身拱立，師便歸方丈，巖歸客位。明
J39nB453_p0584a20║日，師問：「秪如金鳳不棲無影樹，澄潭豈墜於紅輪？又
J39nB453_p0584a21║作麼生？」巖曰：「丹山生鸑鷟，鐵象產麒麟。」師休去。
J39nB453_p0584a22║師過法昌，冰鑒禪師問：「如何是金針？」師曰：「若將耳聽
J39nB453_p0584a23║終難會。」昌曰：「如何是玉線？」師曰：「夜半繡鴛鴦，天曉無
J39nB453_p0584a24║蹤跡。」昌曰：「如何是妙峰孤頂？」師曰：「打殺老僧，不向你
J39nB453_p0584a25║道。」昌曰：「必要更道。」師曰：「任從滄海變，終不與君通。」昌
J39nB453_p0584a26║曰：「秪如別峰一句又作麼生？」師曰：「大家在者裏。」
J39nB453_p0584a27║僧問古德曰：「紅塵堆裏即是山居，和尚為什麼隱山？」
J39nB453_p0584a28║師曰：「舉眼盡是兒孫事。」進曰：「古德一生不見人時如
J39nB453_p0584a29║何？」師曰：「何處孤負汝？」進曰：「隱山是，不隱山是？」師曰：「分
J39nB453_p0584a30║身兩處看。」
J39nB453_p0584b01║僧問：「從上公案即且置，只如透網金鱗，如何下釣？」師
J39nB453_p0584b02║曰：「無者閒工夫。」進曰：「恁麼則辜負學人去也。」師曰：「可
J39nB453_p0584b03║惜不知恩。」曰：「誰是知恩者？」師曰：「大地沒饑人。」僧便作
J39nB453_p0584b04║禮。
J39nB453_p0584b05║黃白峰居士謁師，問曰：「久響和尚，及至到來，卻又不
J39nB453_p0584b06║見。」師曰：「甚處去也？」士曰：「遍界不曾藏。」師曰：「又道不見。」
J39nB453_p0584b07║士復曰：「諸佛未出世，鼻孔遼天；出世後，音信杳然。和
J39nB453_p0584b08║尚出世後如何？」師曰：「滿眼滿耳絕消息。」士曰：「如何是
J39nB453_p0584b09║洞山無孔笛？」師良久，曰：「聞麼？」士曰：「白峰無孔笛，聲高
J39nB453_p0584b10║會者稀，幸遇知音者，故向洞山吹。」師曰：「如何是白峰
J39nB453_p0584b11║無孔笛？」士亦良久，師曰：「少有知音。」士遂歸客位。復至，
J39nB453_p0584b12║師曰：「死水不藏龍，活水龍不住，龍在什麼處？」士曰：「和
J39nB453_p0584b13║尚見麼？」師曰：「念汝新到，且坐喫茶。」隨盤桓數日，以偈
J39nB453_p0584b14║辭師曰：「寶鏡堂前面目親，眉毛傳得老師心，逢人銕
J39nB453_p0584b15║蒺藜相贈，說是新豐最上珍。」師以偈贈曰：「古殿風高
J39nB453_p0584b16║萬象寒，海天雲樹雪漫漫，雙雙鳥履衝陽燄，自是心
J39nB453_p0584b17║安境亦安。」
J39nB453_p0584b18║
J39nB453_p0584b19║
J39nB453_p0584b20║元潔瑩禪師語錄卷第七終