J39nB453_p0584c01║元潔瑩禪師語錄卷第八
J39nB453_p0584c02║嗣法門人智祥編
J39nB453_p0584c03║拈古
J39nB453_p0584c04║舉：「僧問長慶：『有問有荅，賓主歷然。無問無荅時如何？』
J39nB453_p0584c05║慶曰：『怕爛卻那！』僧問睦州：『有問有荅，賓主歷然。無問
J39nB453_p0584c06║無荅時如何？』州曰：『相逢盡道休官去，林下何曾見一
J39nB453_p0584c07║人？』」師曰：「二老較儉不較奢。洞山但向道：『心不負人，而
J39nB453_p0584c08║無慚色。』」
J39nB453_p0584c09║舉：「黃檗示眾云：『汝等諸人盡是噇酒糟漢，與麼行腳，
J39nB453_p0584c10║何處更有今日？還知大唐國裏無禪師麼？』時有僧問：
J39nB453_p0584c11║『秪如諸方匡徒領眾，為什麼卻道無禪？』檗曰：『不道無
J39nB453_p0584c12║禪，秪是無師。』」師曰：「黃檗雖則眼蓋乾坤，氣吞寰宇，要
J39nB453_p0584c13║且太煞嘮嚷。還有知黃檗落處的麼？」良久曰：「險！」
J39nB453_p0584c14║舉：「百丈每上堂，有一老人常隨眾聽法。眾退，老人不
J39nB453_p0584c15║退。丈問：『汝何人也？』曰：『吾非人也。於過去迦葉佛時，曾
J39nB453_p0584c16║住此山。因學人問：「大修行人還落因果也無？」某甲對
J39nB453_p0584c17║曰：「不落因果。」遂五百生墮野狐身。今請和尚代一轉
J39nB453_p0584c18║語，貴脫狐身。』丈曰：『問來。』乃問：『大修行人還落因果也
J39nB453_p0584c19║無？』丈曰：『不昧因果。』老人言下大悟，作禮曰：『某甲已脫
J39nB453_p0584c20║野狐身，住在山後，敢乞依亡僧事例。』丈合維那白椎
J39nB453_p0584c21║告眾：『食後送亡僧。』眾驚異。食後，丈領眾至山後巖下，
J39nB453_p0584c22║以杖挑出一死野狐，乃依法火葬。」師曰：「叢林盡道，不
J39nB453_p0584c23║落墮因果，不昧脫因果。洞山敢道：『饒你總不恁麼道，
J39nB453_p0584c24║亦未嘗脫得他野狐身在。』且道利害在甚麼處？貪觀
J39nB453_p0584c25║天上月，失卻手中橈。」
J39nB453_p0584c26║舉：「梁山觀禪師因僧問：『家賊難防時如何？』山曰：『識得
J39nB453_p0584c27║不為冤。』曰：『識得後如何？』山曰：『貶向無生國裏。』曰：『莫是
J39nB453_p0584c28║他安身立命處麼？』山曰：『死水不藏龍。』曰：『如何是活水
J39nB453_p0584c29║龍？』山曰：『興波不作浪。』曰：『忽然傾湫倒嶽時如何？』山下
J39nB453_p0584c30║座，把住曰：『莫教溼卻老僧袈裟角。』」師曰：「家清顯孝子，
J39nB453_p0585a01║國戰有謀臣。當時梁山只少一著，且道少那一著？」良
J39nB453_p0585a02║久曰：「休瞌睡。」
J39nB453_p0585a03║舉：「雲居膺禪師上堂曰：『如人將三貫錢買一隻獵犬，
J39nB453_p0585a04║秪解尋得有蹤蹟的，忽遇羚羊挂角，莫道蹤蹟，氣息
J39nB453_p0585a05║也無。』僧問：『羚羊挂角時如何？』居曰：『六六三十六。』曰：『挂
J39nB453_p0585a06║角後如何？』居曰：『六六三十六。』僧舉似趙州，州曰：『雲居
J39nB453_p0585a07║師兄猶在。』僧便問：『羚羊挂角時如何？』州曰：『九九八十
J39nB453_p0585a08║一。』『挂角後如何？』州曰：『九九八十一。』僧曰：『請和尚指示。』
J39nB453_p0585a09║州曰：『新羅，新羅。』」師曰：「一人高高山頂立，要下下不得。
J39nB453_p0585a10║一人深深海底行，要出出不得。好！各與二十拄杖。何
J39nB453_p0585a11║故？一對無孔鐵鎚。」
J39nB453_p0585a12║舉：「仰山坐次，大禪佛翹一足云：『西天二十八祖亦如
J39nB453_p0585a13║是，唐土六祖亦如是，天下老和尚亦如是，某甲亦如
J39nB453_p0585a14║是。』山下禪床，打四藤條。後到霍山，自云：『集雲峰下四
J39nB453_p0585a15║藤條，天下大禪佛參。』霍山云：『打鐘著。』禪便走去。」師曰：
J39nB453_p0585a16║「霍山當時待他恁麼道，便好捺倒，亦只打四下，管教
J39nB453_p0585a17║者漢更疑三十年去在。」
J39nB453_p0585a18║舉：「僧問趙州：『狗子還有佛性也無？』州曰：『無。』僧曰：『上至
J39nB453_p0585a19║諸佛，下至螻蟻，皆有佛性，狗子為甚卻無？』州曰：『為伊
J39nB453_p0585a20║有業識在。』著云：『錯。』又僧問：『狗子還有佛性也無？』州曰：
J39nB453_p0585a21║『有。』僧曰：『既有，因甚又鑽入者皮袋裏？』州曰：『為他知而
J39nB453_p0585a22║故犯。』著云：『錯。』」師曰：「浩浩商量者極多，錯會者不少。洞
J39nB453_p0585a23║山要與趙州老人相見，下得兩錯。未審諸人如何與
J39nB453_p0585a24║洞山相見？」
J39nB453_p0585a25║舉：「玄沙和尚示眾曰：『深山懸巖，千年萬年，人跡不到
J39nB453_p0585a26║處，還有佛法也無？若道有，喚甚麼作佛法？若道無，佛
J39nB453_p0585a27║法卻有不到處。』」師曰：「恁麼說話，可惜狼藉」。
J39nB453_p0585a28║舉：「趙州問南泉：『知有的人向甚處去？』泉曰：『山前檀越
J39nB453_p0585a29║家作一頭水牯牛去。』州曰：『謝師荅話。』泉曰：『昨夜三更
J39nB453_p0585a30║月到窗。』雲峰曰：『南泉若無後語，洎被打破蔡州。』徑山
J39nB453_p0585b01║曰：『雲峰老人失卻一隻眼，殊不知只因後語，當下打
J39nB453_p0585b02║破蔡州。』」師曰：「雲峰看樓打樓，徑山因孔著楔。若約衲
J39nB453_p0585b03║僧眼目，敢保俱未夢見在。且道洞山有甚長處？」良久
J39nB453_p0585b04║曰：「獅子不食鵰殘，俊鶻不打死兔。」
J39nB453_p0585b05║舉：「藥山晚參不點燈，乃垂語云：『我有一句子，待特牛
J39nB453_p0585b06║生兒即向汝道。』時有僧便出云：『特牛生兒也，秪是和
J39nB453_p0585b07║尚不道。』山喚侍者：『將燈來。』其僧抽身入眾。」師曰：「藥山
J39nB453_p0585b08║要此話行，拗直作曲；者僧看孔著楔，快便難逢。仔細
J39nB453_p0585b09║看來，大家不了。洞山亦有一句子，待露柱生兒即向
J39nB453_p0585b10║你道。或有僧出云：『露柱生兒也，秪是和尚不道。』但向
J39nB453_p0585b11║道：『我也情知你在鬼窟裏作活計。』」
J39nB453_p0585b12║舉：「丹霞訪龐居士，值靈炤攜籃洗菜，便問：『居士在否？』
J39nB453_p0585b13║炤放下籃。霞又問：『居士在否？』炤提籃便行，霞便回。炤
J39nB453_p0585b14║歸，舉似居士，士曰：『丹霞聻？』炤曰：『當時便去也。』士曰：『赤
J39nB453_p0585b15║土塗牛妳。』」師曰：「丹霞點即不到，靈炤到即不點。龐公
J39nB453_p0585b16║雖則冷眼難瞞，也只見得一半。檢點將來，各與二十
J39nB453_p0585b17║拄杖。何故？洞山門下，賞罰分明。」
J39nB453_p0585b18║舉：「趙州一日遇一婆子，問云：『什麼處去？』婆曰：『偷趙州
J39nB453_p0585b19║筍去。』州曰：『忽遇趙州時如何？』婆便一掌，州休去。」師曰：
J39nB453_p0585b20║「都道當仁不讓，誇他婆子好手。誰知正晝問金，須讓
J39nB453_p0585b21║趙州老漢。」
J39nB453_p0585b22║舉：「僧問智門祚禪師：『蓮花未出水時如何？』門曰：『蓮花。』
J39nB453_p0585b23║僧曰：『出水後如何？』門曰：『荷葉。』」師曰：「言無展事，語不投
J39nB453_p0585b24║機。」
J39nB453_p0585b25║舉：「僧問淨眾信禪師：『蓮花未出水時如何？』眾曰：『菡萏
J39nB453_p0585b26║滿池流。』僧曰：『出水後如何？』眾曰：『葉落不知秋。』」師曰：「承
J39nB453_p0585b27║言者喪，滯句者迷。」
J39nB453_p0585b28║舉：「九峰滿禪師問新到：『近離什麼處？』曰：『閩中。』峰曰：『遠
J39nB453_p0585b29║涉不易。』曰：『不難，動步便到。』峰曰：『有不動步者麼？』曰：『有。』
J39nB453_p0585b30║峰曰：『爭得到者裏？』僧無對，峰以拄杖趁下。」師曰：「為人
J39nB453_p0585c01║為徹，殺人見血，固是九峰一片熱腸，可惜者僧不善
J39nB453_p0585c02║為客，勞煩主人。若是箇衲僧，但道：『大似不曾行腳。』管
J39nB453_p0585c03║取者棒別有分付。」
J39nB453_p0585c04║舉：「芭蕉徹禪師因僧問云：『有一人不捨生死，不證涅
J39nB453_p0585c05║槃，師還提攜也無？』徹曰：『不提攜。』曰：『為甚不提攜？』徹曰：
J39nB453_p0585c06║『山僧麤識好惡。』天童覺禪師曰：『若有問長蘆，便和聲
J39nB453_p0585c07║打。為甚如此？我從來不識好惡。』」師曰：「芭蕉雖識好惡，
J39nB453_p0585c08║大似醉後添杯，要活者僧不得。天童不識好惡，是則
J39nB453_p0585c09║驅耕奪食，雖活者僧，未免傷鋒犯手。若有問新豐，但
J39nB453_p0585c10║向道：『利劍不斬死漢。』若是箇衲僧，管取別有生涯。」
J39nB453_p0585c11║舉：「魯祖山寶雲禪師嘗見僧來便面壁，南泉聞曰：『我
J39nB453_p0585c12║尋常向師僧道：向佛未出世時會取，尚不得一箇半
J39nB453_p0585c13║箇。他恁麼地，驢年去在。』玄覺拈云：『為復唱和語？不肯
J39nB453_p0585c14║語？』」師曰：「不可更為蛇畫足也。」
J39nB453_p0585c15║舉：「秀大師偈曰：『身似菩提樹，心如明鏡臺。時時勤拂
J39nB453_p0585c16║拭，勿使惹塵埃。』六祖曰：『菩提本無樹，明鏡亦非臺。本
J39nB453_p0585c17║來無一物，何處惹塵埃。』」師曰：「秀師海底揚塵，六祖空
J39nB453_p0585c18║中畫彩。仔細看來，也是徐六擔板。何故？不見道：我王
J39nB453_p0585c19║庫內無如是刀。」
J39nB453_p0585c20║舉：「世尊因長爪梵志索論義，預約曰：『我義若墮，當斬
J39nB453_p0585c21║首以謝。』世尊曰：『汝義以何為宗？』志曰：『我以一切不受
J39nB453_p0585c22║為宗。』世尊曰：『是兒受否？』志拂袖而去。行至中途有省，
J39nB453_p0585c23║乃歎曰：『我義兩處負墮：是見若受，負門處麤；是見不
J39nB453_p0585c24║受，負門處細。一切人、天、二乘不知我義負墮處，惟有
J39nB453_p0585c25║世尊、諸大菩薩知我義墮。』回至世尊前曰：『我義兩處
J39nB453_p0585c26║負墮，故當斬首以謝。』世尊曰：『我法中無如是事，汝當
J39nB453_p0585c27║回心向道。』於是五百徒眾一時投佛出家，證阿羅漢
J39nB453_p0585c28║果。」師曰：「開口成雙橛，無言落二三。還有為外道相救
J39nB453_p0585c29║者麼？」維那請師代外道，如何免得負墮？師代曰：「待世
J39nB453_p0585c30║尊云：『你以何為宗？』便好向道：『一釣便上。』不惟截斷世
J39nB453_p0586a01║尊絡索，亦免後來鑽龜打瓦。」那云：「世尊是一切智人，
J39nB453_p0586a02║也須救取始得。」師代世尊云：「你於我佛法中作得一
J39nB453_p0586a03║箇外道。」
J39nB453_p0586a04║舉：「溈山示眾曰：『老僧百年後，向山下作一頭水牯牛，
J39nB453_p0586a05║左脅下書五字曰：溈山僧某甲。此時喚作溈山僧，又
J39nB453_p0586a06║是水牯牛；喚作水牯牛，又是溈山僧。喚作甚麼即得？』
J39nB453_p0586a07║仰山出，禮拜而退。」師曰：「子承父業，幸有仰山。若是箇
J39nB453_p0586a08║當仁不讓的，但以手作牽鼻勢，曰：『皈依佛，皈依法。』管
J39nB453_p0586a09║教聞者見者鼻痛三日。」
J39nB453_p0586a10║舉：「百丈謂眾日：『併卻咽喉脣吻，道將一句來。』溈山曰：
J39nB453_p0586a11║『卻請和尚道。』丈曰：『不辭向汝道，恐已後喪我兒孫。』五
J39nB453_p0586a12║峰曰：『和尚也須併卻。』丈曰：『無人處斫額望汝。』問雲巖，
J39nB453_p0586a13║巖曰：『某甲有道處，請和尚舉。』丈便舉，巖曰：『和尚今有
J39nB453_p0586a14║也。』丈曰：『喪我兒孫。』」師曰：「三個老漢恁麼酬對，且道還
J39nB453_p0586a15║有優劣也無？若道有，春色無高下。若道無，花枝有短
J39nB453_p0586a16║長。洞山亦道一句，只是不許作道理會。若作道理會，
J39nB453_p0586a17║喪我兒孫。」拈拄杖便歸方丈。
J39nB453_p0586a18║舉：「風穴上堂曰：『若立一塵，家國興盛，野老顰蹙。不立
J39nB453_p0586a19║一塵，家國喪亡，野老安貼。』」師曰：「風穴將十方常住一
J39nB453_p0586a20║片田地，開兩路門頭，與人較奢論富。美則美矣，簡點
J39nB453_p0586a21║將來，少些大人氣象。洞山則不然。」卓拄杖曰：「蕩蕩皇
J39nB453_p0586a22║風成一片，不知何處有封疆。」
J39nB453_p0586a23║舉：「雲居因僧問：『僧家畢竟如何？』居曰：『居山好。』僧禮拜，
J39nB453_p0586a24║居曰：『你作麼生會？』曰：『僧家畢竟於善惡生死逆順境
J39nB453_p0586a25║界，其心如山不動。』居乃打曰：『孤負先聖，喪我兒孫。』又
J39nB453_p0586a26║問旁僧：『你作麼生會？』曰：『僧家畢竟眼不觀玄黃之色，
J39nB453_p0586a27║耳不聽絲竹之聲。』居曰：『孤負先聖，喪我兒孫。』」師曰：「雲
J39nB453_p0586a28║居好片穩密田地，等閒道一句子，無一點玄妙道理，
J39nB453_p0586a29║又爭怪者二僧錯會？或有問新豐僧家：『畢竟如何？』向
J39nB453_p0586a30║道：『居山好。』待僧禮拜便問伊：『作麼生會？』擬開口便棒
J39nB453_p0586b01║打出。亦復問旁僧：『你作麼生會？』待伊開口亦打出。」驀
J39nB453_p0586b02║召眾云：「大眾且道：是同是別？還有定當得出的麼？」時
J39nB453_p0586b03║有僧出，禮拜起，師便棒曰：「辜負先聖，喪我兒孫。」
J39nB453_p0586b04║舉：「弁山久默禪師室中示眾云：『趙州鬥劣不鬥勝，文
J39nB453_p0586b05║遠輸卻胡餅一箇。弁山今日鬥勝不鬥劣。』時有僧曰：
J39nB453_p0586b06║『我是獅子。』山曰：『我是文殊。』僧曰：『我是釋迦。』山曰：『猶是
J39nB453_p0586b07║山僧七代孫。』」師曰：「趙州、弁山二老，雖則眼空宇宙，只
J39nB453_p0586b08║在輸嬴勝劣裏著，倒不能坐斷天下人舌頭。洞山今
J39nB453_p0586b09║日也豎箇義，未審諸人如何相委？」良久曰：「我害癡。」西
J39nB453_p0586b10║堂率眾禮拜，師便起身。
J39nB453_p0586b11║舉：「鏡清問靈雲：『混沌未分時如何？』雲云：『露柱懷胎。』清
J39nB453_p0586b12║云：『分後如何？』雲曰：『如片雲點太清裏。』清云：『秪如太清
J39nB453_p0586b13║還受點也無？』雲不對。清云：『恁麼則含生不來也。』雲亦
J39nB453_p0586b14║不對。清云：『直得純清絕點時如何？』雲曰：『猶是真常流
J39nB453_p0586b15║注。』清云：『如何是真常流注？』雲曰：『似鏡常明。』清云：『向上
J39nB453_p0586b16║還有事也無？』雲曰：『有。』清云：『如何是向上事？』雲曰：『打破
J39nB453_p0586b17║鏡來與子相見。』天童覺和尚云：『分與未分，玉機夜動；
J39nB453_p0586b18║點與不點，金梭暗拋。直得一色純清，未是十成安穩。
J39nB453_p0586b19║且道打破鏡來向什麼處相見？清秋老兔吞光後，湛
J39nB453_p0586b20║水蒼龍蛻骨時。』」師曰：「天童古佛，大似花裏呈春。化工
J39nB453_p0586b21║巧手，直饒臨摹得出，轉失本真。若是打破鏡來相見，
J39nB453_p0586b22║端的未得在。試問諸仁，畢竟作麼生是打破鏡來相
J39nB453_p0586b23║見的時節？」良久，一齊打散，歸方丈。
J39nB453_p0586b24║舉：「仰山一日有梵僧從空而至，山曰：『近離甚處？』僧曰：
J39nB453_p0586b25║『西天。』山曰：『幾時離彼？』僧曰：『今早。』山曰：『何太遲生？』僧曰：
J39nB453_p0586b26║『遊山翫水。』山曰：『遊戲神通則不無，佛法須還老僧始
J39nB453_p0586b27║得。』僧曰：『特來東土禮文殊，卻遇小釋迦。』遂出梵書貝
J39nB453_p0586b28║多葉與山作禮，乘空而去。自此號小釋迦。」師曰：「仰山
J39nB453_p0586b29║被梵僧塗污一上，梵僧被仰山當面熱瞞。簡點得出，
J39nB453_p0586b30║許伊具一隻眼。」
J39nB453_p0586c01║頌古
J39nB453_p0586c02║世尊初生。
J39nB453_p0586c03║纔出娘胎露一機，風景不似太平時，直饒傾盡天河
J39nB453_p0586c04║水，難洗從前是與非。
J39nB453_p0586c05║陞座。
J39nB453_p0586c06║遲遲春日麗融和，簇簇飛花度薜蘿，將謂東風收拾
J39nB453_p0586c07║盡，不知狼藉幾何多。
J39nB453_p0586c08║拈花。
J39nB453_p0586c09║家私狼藉不堪珍，卻又無端假賣春，怪俏頭陀微一
J39nB453_p0586c10║笑，不知賺殺幾多人。
J39nB453_p0586c11║未離兜率，已降皇宮。
J39nB453_p0586c12║不道太平家業喪，誰論弱水羽毛傾，日頭只見東邊
J39nB453_p0586c13║出，知是黃河幾度清。
J39nB453_p0586c14║達磨見武帝。
J39nB453_p0586c15║瑤琴一曲舊來長，逐逐東風鼓畫堂，夜靜天街人睡
J39nB453_p0586c16║穩，又隨流水渡瀟湘。江波一葦兮春光媚野，熊耳獨
J39nB453_p0586c17║坐兮秋色盈腔。
J39nB453_p0586c18║僧辭趙州，州曰：「有佛處不得住，無佛處急走過。」
J39nB453_p0586c19║僧云：「恁麼則不去也。」州云：「摘楊花！摘楊花！」
J39nB453_p0586c20║有佛處不得住，荊棘園林蕃鐵樹。無佛處急走過，攛
J39nB453_p0586c21║掇泥牛拽水磨。恁麼則不去也。囉囉哩哩哩哩囉。阿
J39nB453_p0586c22║呵呵，摘楊花，解笑還他老作家。
J39nB453_p0586c23║盤山上堂云：「三界無法，何處求心？」
J39nB453_p0586c24║謂鏡生花難足信，云牛無角轉為淆，誰人解笑盤山
J39nB453_p0586c25║老？平地無端更喫交。
J39nB453_p0586c26║百丈再參。
J39nB453_p0586c27║馬師奮迅鎚，轟然塗毒鼓，非惟三日聾，直下雙眉瞽。
J39nB453_p0586c28║從此門風大展開，兒孫箇箇亡規矩。咄！
J39nB453_p0586c29║百丈野狐。
J39nB453_p0586c30║老人不落，百丈不昧，獅子驚群，瞎驢成隊。風遞薔薇
J39nB453_p0587a01║別院香，雨過青山如潑黛。
J39nB453_p0587a02║打破醬甕。
J39nB453_p0587a03║故園透出一枝紅，忙煞鄰家滿院蜂，可惜枝頭無限
J39nB453_p0587a04║意，徒教狼藉在東風。
J39nB453_p0587a05║僧問百丈：「如何是奇特事？」丈曰：「獨坐大雄峰。」僧
J39nB453_p0587a06║禮拜，丈便打。
J39nB453_p0587a07║祖印高提正令威，雄峰獨坐鼓風雷，堪憐多少風塵
J39nB453_p0587a08║客，開眼堂堂被活埋。
J39nB453_p0587a09║黃檗在百丈開田歸，丈云：「運闍黎開田不易。」檗
J39nB453_p0587a10║云：「隨眾作務。」丈云：「有煩道用。」檗云：「爭敢辭勞？」丈
J39nB453_p0587a11║云：「開得多少田地？」檗將鋤築地三下，丈便喝，檗
J39nB453_p0587a12║掩耳而出。
J39nB453_p0587a13║拈來一枝無孔笛，彼此相將無隱匿，一曲長歌帶月
J39nB453_p0587a14║歸，瀟湘幾度令人憶。
J39nB453_p0587a15║夾山參船子。
J39nB453_p0587a16║三寸離鉤毒鼓震，三橈劈面全機盡，雖然瞥爾點頭
J39nB453_p0587a17║歸，未免令人成話柄。不話柄，月滿華亭萬水悠，風清
J39nB453_p0587a18║夾嶺千峰靜。
J39nB453_p0587a19║僧哭上百丈法堂。
J39nB453_p0587a20║就裏藏鋒覿面呈，雄峰忒煞為人深，一時埋卻無回
J39nB453_p0587a21║互，千古令人話轉新。
J39nB453_p0587a22║百丈普請鋤地，一僧聞鼓聲笑歸。
J39nB453_p0587a23║叢林好箇慣家流，得意濃時俏莫儔，不是堂前雙眼
J39nB453_p0587a24║碧，看伊何處販楊州。
J39nB453_p0587a25║僧問百丈超禪師：「某甲今日辭去，或有人問：『和
J39nB453_p0587a26║尚說什麼法？』向他道什麼？」超云：「但道大雄山頂
J39nB453_p0587a27║上，虎生獅子兒。」
J39nB453_p0587a28║月挂松蘿影半籠，秋波隱隱話難窮，一聲漁笛煙霄
J39nB453_p0587a29║裏，透出雲山幾萬重。
J39nB453_p0587a30║凌行婆見浮杯。
J39nB453_p0587b01║春到園林草木菲，時人那識箇中機，黃鸝上苑歌聲
J39nB453_p0587b02║滑，紫燕梁間語更微。音落落，草葳葳，山花無限東風
J39nB453_p0587b03║裏，漁笛新腔駐夕暉。
J39nB453_p0587b04║雲居膺禪師示眾云：「如隻獵犬，尋得有蹤跡的，
J39nB453_p0587b05║忽遇羚羊挂角，莫道蹤蹟，氣息也無。」僧問：「羚羊
J39nB453_p0587b06║挂角時如何？」膺云：「六六三十六日。」「挂角後如何？」
J39nB453_p0587b07║膺曰：「六六三十六。」其僧舉似趙州，州曰：「雲居師
J39nB453_p0587b08║兄猶在。」僧便問：「羚羊挂角時如何？」州曰：「九九八
J39nB453_p0587b09║十一。」曰：「挂角後如何？」州曰：「九九八十一。」僧曰：「請
J39nB453_p0587b10║和尚指示。」州曰：「新羅，新羅」。
J39nB453_p0587b11║六六三十六，九九八十一，唐言到彼岸，梵語波羅密。
J39nB453_p0587b12║翻也翻了，譯也譯出，教海禪河沒處安，還應分付甌
J39nB453_p0587b13║峰頂、石橋畔兩箇沒巴鼻的白拈老賊。咄！
J39nB453_p0587b14║龍牙參翠微、臨濟。
J39nB453_p0587b15║將軍帶甲走邊營，三尺逢人密密擎，一帶封疆渾把
J39nB453_p0587b16║住，從教得喪競頭爭。
J39nB453_p0587b17║興化擯維那。
J39nB453_p0587b18║青天雲蘸碧潭空，匝地轟雷鼓黑風，驟雨漫漫沉巨
J39nB453_p0587b19║浸，幾人知是看飛龍。
J39nB453_p0587b20║永明慧日禪師云：「意絕思惟，鑒徹十方之際；佛
J39nB453_p0587b21║不說法，聞通無盡之音。」
J39nB453_p0587b22║摩訶迦葉強猶知，不二維摩枉措辭，萬水千山窮不
J39nB453_p0587b23║徹，一鉤新月畫娥眉。
J39nB453_p0587b24║石門徹禪師，僧問：「年窮歲盡時如何？」徹云：「東村
J39nB453_p0587b25║王老夜燒錢。」
J39nB453_p0587b26║東村王老夜燒錢，開得脣來便了然，不似石人衫子
J39nB453_p0587b27║破，挂人齒頰被人嫌。
J39nB453_p0587b28║牛頭未見四祖時，天人送供，百鳥啣花，見後杳
J39nB453_p0587b29║無消息。
J39nB453_p0587b30║春律灰飛管，秋飆葉落桐，近看花更好，不似去年紅。
J39nB453_p0587c01║婆子請趙州轉藏。
J39nB453_p0587c02║雲飛石壁山僧色，風落寒潭水畫眉，最喜上林清興
J39nB453_p0587c03║鳥，聲聲啼在綠楊枝。
J39nB453_p0587c04║女子出定。
J39nB453_p0587c05║文殊伎倆特甚，罔明卻也瞞頇，可笑瞿曇女子，兩兩
J39nB453_p0587c06║各不成雙。須領略，謾惆悵，霧鎖晴空連嶽秀，風拖白
J39nB453_p0587c07║練帶煙長。
J39nB453_p0587c08║殃崛救產。
J39nB453_p0587c09║由來彼此盡懷胎，怪云聖語兩和諧，了事衲僧聞舉
J39nB453_p0587c10║著，好將黃面一坑埋。一坑埋，謾疑猜，昨夜東風來嶺
J39nB453_p0587c11║畔，鳥啼花笑滿山隈。
J39nB453_p0587c12║夜半正明。
J39nB453_p0587c13║宮漏沉沉玉枕寒，禁門深鎖未排班，簾垂夜閣香銷
J39nB453_p0587c14║永，獨露臺前古鏡顏。
J39nB453_p0587c15║天曉不露。
J39nB453_p0587c16║太陽日午正三更，雙眼離婁也合盲，鶖子律陀徒有
J39nB453_p0587c17║智，到來罔象自分明。
J39nB453_p0587c18║洞山掇退果卓
J39nB453_p0587c19║拄天拄地黑如漆，位轉功該眼似眉，謾向太虛分兩
J39nB453_p0587c20║岸，一毫頭上覆須彌。
J39nB453_p0587c21║洞山示眾：「言無展事，語不投機。乘言者喪，滯句
J39nB453_p0587c22║者迷。」
J39nB453_p0587c23║大唐國裏打鼓，新羅鬧市談禪，好笑雲門扇子，𨁝跳
J39nB453_p0587c24║三十三天。
J39nB453_p0587c25║藏身處沒蹤蹟，沒蹤跡處莫藏身。
J39nB453_p0587c26║丹桂不能籠玉兔，碧潭豈肯墜蒼龍，金烏昨夜懸西
J39nB453_p0587c27║嶺，炤見扶桑那畔紅。
J39nB453_p0587c28║石頭示眾云：「言語動用沒交涉。」藥山云：「非言語
J39nB453_p0587c29║動用亦沒交涉。」頭云：「我者裏針劄不入。」山云：「我
J39nB453_p0587c30║者裏如石上栽花。」
J39nB453_p0588a01║合浦珠含碧，藍田玉吐香，波斯無著處，滿使銕船裝。
J39nB453_p0588a02║僧問雲居：「僧家畢竟如何？」居云：「居山好。」
J39nB453_p0588a03║僧家畢竟居山好，一曲臨風無不了，自是柴扉久不
J39nB453_p0588a04║關，落花滿地從風掃。
J39nB453_p0588a05║僧問雲居：「六戶不明時如何？」居曰：「不涉緣。」曰：「向
J39nB453_p0588a06║上事如何？」居云：「慎者不護。」
J39nB453_p0588a07║黃金殿上無人候，白玉階前絕往回，幾度春風飛不
J39nB453_p0588a08║到，從教門徑冷生苔。
J39nB453_p0588a09║僧問曹山：「朗月當空時如何？」山曰：「猶是階下漢。」
J39nB453_p0588a10║僧曰：「請師接上階。」山曰：「月落後來相見。」
J39nB453_p0588a11║朗月當空故問津，曹山直指禁庭深，直教月落來相
J39nB453_p0588a12║見，要接威音那畔人。
J39nB453_p0588a13║僧問曹山：「清銳孤貧，乞師拯濟。」山曰：「闍黎近前
J39nB453_p0588a14║來。」銳近前，山曰：「清源白家酒三盞，喫了猶道不
J39nB453_p0588a15║沾唇。」
J39nB453_p0588a16║黃金沉卻佃官錢，故慨孤貧乞見憐，最毒曹山人面
J39nB453_p0588a17║虎，相逢笑臉使瞋拳。
J39nB453_p0588a18║玄沙見三人新到，自打普請鼓三下，卻歸方丈。
J39nB453_p0588a19║新到具威儀了，亦去打普請鼓三下，卻入僧堂。
J39nB453_p0588a20║久住白師云：「新到輕欺和尚。」師云：「打鐘集眾勘
J39nB453_p0588a21║過。」眾集，新到不赴。師令侍者去喚新到，纔至法
J39nB453_p0588a22║堂，卻向侍者背上拍一下云：「和尚喚汝。」侍者至
J39nB453_p0588a23║師處，新到便歸堂。久住乃問：「和尚何不勘新到？」
J39nB453_p0588a24║師云：「我與汝勘了也。」
J39nB453_p0588a25║須彌南畔日頭落，北俱盧州正五更，最苦好是新羅
J39nB453_p0588a26║客，矇矓猶在夢中行。
J39nB453_p0588a27║僧問洞山：「和尚教學人行鳥道，未審如何是鳥
J39nB453_p0588a28║道？」山云：「不逢一人。」曰：「如何行？」山曰：「直須足下無
J39nB453_p0588a29║私去。」曰：「秪如行鳥道，莫便是本來面目麼？」山云：
J39nB453_p0588a30║「闍黎因什麼顛倒？」曰：「什麼處是學人顛倒？」山云：
J39nB453_p0588b01║「若不顛倒，因甚認奴作郎」？曰：「如何是本來面目？」
J39nB453_p0588b02║山云：「不行鳥道。」
J39nB453_p0588b03║不行鳥道猶沉轍，縱步行來亦轉迂，踏斷石橋南岸
J39nB453_p0588b04║柳，自然寥廓出通塗。
J39nB453_p0588b05║僧問同安丕禪師：「如何是和尚家風？」安云：「金雞
J39nB453_p0588b06║抱子歸霄漢，玉兔懷胎出紫微。」曰：「忽遇客來，將
J39nB453_p0588b07║何秪待？」安云：「金果早朝猿摘去，玉花脫後鳳啣
J39nB453_p0588b08║歸。」
J39nB453_p0588b09║簾垂黃閣煙籠曉，鳳入蒼梧夜未闌，莫謂客來亡款
J39nB453_p0588b10║待，玉花金果滿盤餐。
J39nB453_p0588b11║僧問同安志禪師：「凡有言句，盡落今時。學人上
J39nB453_p0588b12║來，請師直指。」安云：「目前不現，句後不迷。」進云：「如
J39nB453_p0588b13║何是向上事？」安云：「迴然不換，標的即乖。」
J39nB453_p0588b14║古洞雲深夜寂寥，玉人慵肯坐清霄，等閒唱出聲前
J39nB453_p0588b15║韻，自別宮商角徵調。
J39nB453_p0588b16║洞山不安，僧問：「和尚病，還有不病者麼？」山云：「有。」
J39nB453_p0588b17║曰：「不病者還看和尚否？」山云：「老僧看他有分。」曰：
J39nB453_p0588b18║「和尚看他時如何？」山云：「老僧看他時，則不見有
J39nB453_p0588b19║病。」
J39nB453_p0588b20║相逢不識夜更闌，就位忘功海嶽寒，拈卻髑髏三尺
J39nB453_p0588b21║暗，碧天雲外不相干。
J39nB453_p0588b22║長爪梵志索論義。
J39nB453_p0588b23║口縫未開成話墮，那堪刺腦入膠盆，爭如善便觀韜
J39nB453_p0588b24║略，不動纖塵立赤旛。
J39nB453_p0588b25║從漪到西院。
J39nB453_p0588b26║陷虎機深不轉眉，當陽誰許正眸窺，縱饒獨脫羅籠
J39nB453_p0588b27║手，未免遭他腦後槌。休辨別，謾狐疑，不動干戈全勝
J39nB453_p0588b28║俟，綸巾羽扇任相隨。
J39nB453_p0588b29║僧問梁山：「如何是祖師西來意？」山云：「莫亂道。」
J39nB453_p0588b30║烈燄叢中標月指，電華影裏露光芒，未開口縫親拈
J39nB453_p0588c01║得，始信梁山舌廣長。
J39nB453_p0588c02║見見之時，見非是見（四句）。
J39nB453_p0588c03║古鏡菱花不照春，漚花影裏若為真，自從尚父歸西
J39nB453_p0588c04║伯，誰更江頭把直綸。
J39nB453_p0588c05║知見立知，即無明本（四句）。
J39nB453_p0588c06║溪西雞齊啼，屋北鹿獨宿，南泉兩株松，多福數莖竹。
J39nB453_p0588c07║林靜境猶閒，山空雲愈肅，堪嗟世上人，幾箇忘機軸。
J39nB453_p0588c08║《圓覺》居一切時不起忘念（八句）。
J39nB453_p0588c09║簾外風輕來燕雀，池邊沙暖宿鴛鴦，年前幾隊穿花
J39nB453_p0588c10║蝶，只見飛來逐晚香。
J39nB453_p0588c11║清淨行者，不入涅槃（二句）。
J39nB453_p0588c12║白雲深處不曾居，豈肯將身伴草廬，嘗到洛陽花社
J39nB453_p0588c13║裏，笑看潘閬倒騎驢。
J39nB453_p0588c14║法身。
J39nB453_p0588c15║昨夜露柱喫一跌，曉來燈籠痛不徹，須彌控訴妙高
J39nB453_p0588c16║王，直至於今笑不歇。
J39nB453_p0588c17║涅槃四生。生生。
J39nB453_p0588c18║春林花茂艷陽天，李白桃紅在處妍，野老昇平無活
J39nB453_p0588c19║計，村歌社舞樂堯年。
J39nB453_p0588c20║不生生。
J39nB453_p0588c21║澄澄虛碧鎖寒空，湛湛秋光景愈溶，莫謂玉人沉夜
J39nB453_p0588c22║永，等閒歌舞月明中。
J39nB453_p0588c23║生不生。
J39nB453_p0588c24║花開花卸本無情，雲去雲來孰謂真，大用繁興元戀
J39nB453_p0588c25║朕，縱橫那復有纖塵。
J39nB453_p0588c26║不生不生。
J39nB453_p0588c27║木人不打新羅鼓，石女停篙拄銕船，折角泥牛吞卻
J39nB453_p0588c28║月，三更紅日黑漫漫。
J39nB453_p0588c29║般若無知，無所不知。
J39nB453_p0588c30║懷胎石女不梳頭，古鏡塵埋獨倚樓，卻笑嬋娟無禁
J39nB453_p0589a01║拒，年來年去下滄洲。
J39nB453_p0589a02║黃龍三關。
J39nB453_p0589a03║我手何似佛手，拈起須彌倒走，若是獅子之兒，定不
J39nB453_p0589a04║落人窠臼。
J39nB453_p0589a05║我腳何似驢腳，放開頂門一著，可憐眼內無筋，往往
J39nB453_p0589a06║被人穿卻。
J39nB453_p0589a07║人人有箇生緣，玄沙不出飛猿，未動腳跟薦得，已遭
J39nB453_p0589a08║紅線抽牽。
J39nB453_p0589a09║正偏五位。
J39nB453_p0589a10║正中偏，古殿光騰未兆前，鳥雞啄破無明卵，炤徹東
J39nB453_p0589a11║方萬八千。
J39nB453_p0589a12║偏中正，法法頭頭無少剩，森羅萬象絕纖塵，誰能更
J39nB453_p0589a13║把空王令。
J39nB453_p0589a14║正中來，龜毛兔角謾安排，出沒本能該世界，豈同諸
J39nB453_p0589a15║類混塵埃。
J39nB453_p0589a16║兼中至，妙用無私靡不備，箇中本自絕參商，擬議直
J39nB453_p0589a17║教髑髏碎。
J39nB453_p0589a18║兼中到，有無今古不相到，泥牛撞倒乳香幢，直至而
J39nB453_p0589a19║今不得號。
J39nB453_p0589a20║功勳五位。
J39nB453_p0589a21║金殿蕭蕭玉漏沉，何妨御轂展經綸，瑤階襲襲香風
J39nB453_p0589a22║遞，六國陶然總是春。　　向
J39nB453_p0589a23║一點忠心奉紫宸，乾乾終日已忘誠，紫微廊下抽身
J39nB453_p0589a24║過，那見從前染汙人。　　奉
J39nB453_p0589a25║珊瑚枝上月沉西，水底燈花爛熳時，露柱燈籠頻斫
J39nB453_p0589a26║額，爭看石虎夜生兒。　　功
J39nB453_p0589a27║風搖遠岸虛含碧，雨洗長空煙黛濃，吳越相看收不
J39nB453_p0589a28║得，和雲飄散玉霄峰。　　共功
J39nB453_p0589a29║擊碎玄關鳥道虛，寥然風物冷除除，銕牛罷耕空劫
J39nB453_p0589a30║地，到此休誇罔象圖。　　功功
J39nB453_p0589b01║曹山三墮。髏墮。
J39nB453_p0589b02║蹤跡溪山近，悠然曠邈哉，任教頭角異，渾不帶纖埃。
J39nB453_p0589b03║隨墮。
J39nB453_p0589b04║山色雲間媚，水聲花下肥，騰騰遊歷遍，何嘗得點歸。
J39nB453_p0589b05║尊貴墮。
J39nB453_p0589b06║闤闠不相識，天涯絕比鄰，位焉隆化育，端自不知名。
J39nB453_p0589b07║汾陽三訣。
J39nB453_p0589b08║第一訣，衲僧難辨別，春風百草頭，無端渾漏洩。
J39nB453_p0589b09║第二訣，吹毛光照雪，嘉州大象寒，陝府牛喫跌。
J39nB453_p0589b10║第三訣，萬里關河截，泛起生銕船，倒載西江月。