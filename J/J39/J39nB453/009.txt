J39nB453_p0589c01║元潔瑩禪師語錄卷第九
J39nB453_p0589c02║嗣法門人智祥編
J39nB453_p0589c03║代古
J39nB453_p0589c04║舉：「昔江南國主問老宿云：『予有一頭水牯牛，萬里無
J39nB453_p0589c05║寸草，未審向甚麼處放？』宿無對。」代云：「今日也不可
J39nB453_p0589c06║犯人苗稼。」
J39nB453_p0589c07║舉：「雲門示眾云：『藥病相治，盡大地是藥，那箇是自己
J39nB453_p0589c08║聻？』」代云：「盡大地是藥。」
J39nB453_p0589c09║舉：「洞山普請次，巡寮見一僧不出，山曰：『你何不隨普
J39nB453_p0589c10║請？』僧曰：『某甲不安。』山曰：『你尋常安時，又幾曾去？』僧無
J39nB453_p0589c11║語。」代云：「和尚也錯怪某甲不得。」
J39nB453_p0589c12║舉：「昔有道士在佛殿背佛坐，僧曰：『道士莫背佛坐。』士
J39nB453_p0589c13║曰：『聞汝本教中道，佛身充滿於法界，向什麼處坐？』僧
J39nB453_p0589c14║無語。」代云：「打草秪要蛇驚。」
J39nB453_p0589c15║舉：「王太傅問北院：『古人道：「普現色身，遍行三昧。」佛法
J39nB453_p0589c16║為什不到北俱盧洲？』院曰：『秪為遍行，所以不到。』雲門
J39nB453_p0589c17║曰：『如法置將一問來。』」代云：「誰不到？」
J39nB453_p0589c18║舉：「昔一童子上經了，令持經著函內。童子曰：『某甲念
J39nB453_p0589c19║的著向那裏？』無對。」代云：「咄！童子，者坰不可更問人
J39nB453_p0589c20║也。」
J39nB453_p0589c21║舉：「大隨因僧辭，問：『什麼處去？』僧曰：『西山住菴去。』隨曰：
J39nB453_p0589c22║『我在東山喚汝，汝便來得麼？』僧曰：『不然。』隨曰：『汝住菴
J39nB453_p0589c23║未得在。』」代僧前語云：「和尚有什麼事？」
J39nB453_p0589c24║舉：「昔施主婦人入院，行散眾僧隨年錢。僧曰：『聖僧前
J39nB453_p0589c25║著一分。』婦曰：『聖僧年多少？』僧無語。」代便正身叉手
J39nB453_p0589c26║云：「只恐汝不信。」
J39nB453_p0589c27║舉：「雲門問僧：『甚處來？』僧曰：『涅槃堂裏來。』門曰：『亡僧還
J39nB453_p0589c28║喫飯麼？』僧曰：『不喫。』門曰：『活人還喫飯麼？』僧無語。」代
J39nB453_p0589c29║云：「覓什麼碗？」
J39nB453_p0589c30║舉：「古云：『今時人還假悟也無？若假悟，爭柰落第二頭；
J39nB453_p0590a01║若不假悟，又有人不肯。畢竟如何？』眾無語。」代云：「今
J39nB453_p0590a02║日捉敗者漢。」
J39nB453_p0590a03║舉：「報恩明和尚問二禪客：『上座近離甚處？』僧曰：『城都。』
J39nB453_p0590a04║曰：『上座離城都到此山，則城都少上座，此山剩上座。
J39nB453_p0590a05║剩則心外有法，少則心法不周。說得道理即住，不會
J39nB453_p0590a06║即去。』二人無對。」代云：「某甲縱說得道理，不似和尚
J39nB453_p0590a07║好。」
J39nB453_p0590a08║舉：「王太傅問僧：『上座住甚麼處？』僧曰：『半月山。』傅曰：『忽
J39nB453_p0590a09║遇月頭月尾，又作麼生？』僧無語。」代曰：「謝官人領話。」
J39nB453_p0590a10║舉：「雲巖問僧：『作什麼來？』僧曰：『石上語話來。』師曰：『石還
J39nB453_p0590a11║點頭也無？』僧無對。」代云：多幸和尚證明。
J39nB453_p0590a12║舉：「洞山問藥山曰：『就師乞眼睛，未審還得也無？』藥曰：
J39nB453_p0590a13║『汝底與阿誰去也？』曰：『良价無。』藥曰：『設有，汝向什麼處
J39nB453_p0590a14║著？』山無語。」代云：「幾不問過。」
J39nB453_p0590a15║舉：「大宗皇帝問僧：『什麼處來？』僧曰：『臥雲。』帝曰：『臥雲深
J39nB453_p0590a16║處不朝天，因甚到此？』僧無對。」代曰：「難違化日。」
J39nB453_p0590a17║舉：「裴相國參石霜，霜奪笏問曰：『在一人手裏為圭，在
J39nB453_p0590a18║公手裏為笏，在老僧手裏喚作什麼？』國無對。」代曰：
J39nB453_p0590a19║「和尚慣得其便。」
J39nB453_p0590a20║舉：「南泉問良欽：『空劫中還有佛否？』欽曰：『有。』泉曰：『是阿
J39nB453_p0590a21║誰？』欽曰：『良欽。』泉曰：『居何國土？』欽無語。」代轉身便行。
J39nB453_p0590a22║舉：「睦州見僧來參，便喝曰：『上座如何偷常住果子？』僧
J39nB453_p0590a23║曰：『某甲方到，因什麼道偷果子？』州曰：『贓物見在。』僧無
J39nB453_p0590a24║語。」代曰：「者老賊頭。」
J39nB453_p0590a25║舉：「漳江曰：『天門一合，十方無路。有人道得，擺手出漳
J39nB453_p0590a26║江。』」代曰：「十萬八千。」
J39nB453_p0590a27║舉：「洞山行腳次，見一官人曰：『我要註三祖《信心銘》，得
J39nB453_p0590a28║否？』山曰：『只如「纔有是非，紛然失心」，作麼生註？』官人無
J39nB453_p0590a29║對。」代曰：「纔有是非，紛然失心。」
J39nB453_p0590a30║法語
J39nB453_p0590b01║諸佛不出世，亦無有涅槃。蓋眾生有八萬四千塵勞，
J39nB453_p0590b02║而有八萬四千法門。鞠其指歸，豈真然耶。但有言說，
J39nB453_p0590b03║都無實義。此事在當人分上，本自現成，曾無欠少。只
J39nB453_p0590b04║被箇四大五蘊，一障障了，不能直下承當。以故有修
J39nB453_p0590b05║有證，到頭實無迷悟。既有心究此一段因緣，必須世
J39nB453_p0590b06║間情念真真看破，一放放下，始可相應。苟能損得一
J39nB453_p0590b07║分情念，便有一分道力。損得十分，便有十分，不假別
J39nB453_p0590b08║有差排，而自應貼貼地矣。就此便好發三種心，一者
J39nB453_p0590b09║信心，二者廣大心，三者不退心。何名信心？信知自心
J39nB453_p0590b10║本來是佛，不假他求，非從人得。何名廣大心？此心廣
J39nB453_p0590b11║大，無限量，無邊表，非情思可及，非意解可求。上同諸
J39nB453_p0590b12║佛，等一慈力；下同含識，共一悲仰。何名不退心？寧可
J39nB453_p0590b13║代一切眾生，受無量劇苦，終不以解會領覽為究竟。
J39nB453_p0590b14║決欲親證親悟，了了無礙。復自慚曰：惟我此幻質，同
J39nB453_p0590b15║於泡燄，造物何私，而始便托於歷代名臣世家，生無
J39nB453_p0590b16║暴夭，有子有孫，螽斯可章。而亦功成名遂，又得身退。
J39nB453_p0590b17║誠為待之駸駸不薄矣。幸亦不昧夙熏種智，信有三
J39nB453_p0590b18║界可出，有菩提可求。今雖以儒行修其身，不過入世
J39nB453_p0590b19║而已。以道教棲其神，不過清淨而已。以佛法明其心，
J39nB453_p0590b20║不過熏識而已。若曰了明生死，透出世間，不假三祗
J39nB453_p0590b21║劫修，不立語言文字，實有見性成佛一著，而未證得。
J39nB453_p0590b22║非惟未證，而實別業功幹多了，致有為為礙，未具信
J39nB453_p0590b23║一行持耳。苟具信已，設不奮然死卻現行，求一箇卒
J39nB453_p0590b24║地斷，暴地折，親證親悟，不著問人的光景，與不信等，
J39nB453_p0590b25║將何以酬造物之厚恩乎。更或不信有悟門，仍將心
J39nB453_p0590b26║意識求解會，向有義路處搜玄搜妙，古今糟粕中覓
J39nB453_p0590b27║佛覓仙，不啻向西邊行，欲求東邊物，轉求轉遠，轉急
J39nB453_p0590b28║轉遲，轉沒交涉也。豈不見十地聖人說法，如雲如雨，
J39nB453_p0590b29║嘗被佛呵。等妙二覺，被所知愚極微細所知愚障，兄
J39nB453_p0590b30║佛性如隔羅縠，況其他乎。古人嘗謂向八識一刀，始
J39nB453_p0590c01║能痛快，不是假說，蓋伊親從恁麼做處來。八識者，即
J39nB453_p0590c02║此捨身受身，去後來先之主人公也。必須參教透、究
J39nB453_p0590c03║教明，須是真到情亡境卸，去不得處，拚得身、捨得命，
J39nB453_p0590c04║奮猛一拶，直教形山粉碎，藏識一破，生死頓空，親悟
J39nB453_p0590c05║本來面目，親證本地風光，始不被客塵煩惱之所留
J39nB453_p0590c06║礙，全體顯現，獨露十方心華，發明照十方剎權，而謂
J39nB453_p0590c07║之證無生忍，入法界性，契諸佛心體也。如是者自了
J39nB453_p0590c08║則可，若欲為人師，開人眼目，更須知有向上一路事
J39nB453_p0590c09║在。不然，只被這些子勝妙境界坐住，障正知見，動成
J39nB453_p0590c10║擔板，猶或未曾親悟親證，只被箇昭昭靈靈、目前鑑
J39nB453_p0590c11║覺一罩罩定，何日是了？不但不了，返致盡未來劫流
J39nB453_p0590c12║浪前塵，也無一箇契悟的時節。今禪家流實為混淆，
J39nB453_p0590c13║往往為師為匠者，初始不曾有真實為生死的心，參
J39nB453_p0590c14║究多半是聰明要為人的心，不信有工夫悟入，一向
J39nB453_p0590c15║在知見網中，口耳之習學解所得，動則藉口，謂直下
J39nB453_p0590c16║承當，遲了八刻，說箇直指，早已曲了，問著口貶貶地，
J39nB453_p0590c17║一掌一喝，只圖打得快、喝得嬴，將謂禪道只如此。苦
J39nB453_p0590c18║哉！苦哉！所謂醍醐上味為世所珍，遇斯等人翻成毒
J39nB453_p0590c19║藥，此喚作儱侗真如、顢頇佛性的一種魔子。以是金
J39nB453_p0590c20║輪莫辨，菽麥不分，生大我慢，圖得片衣口食，忘其大
J39nB453_p0590c21║果，每每將西川一文錢三箇的杜漏籃認作綿州附
J39nB453_p0590c22║子，胡揮亂霍，自誤誤人，瞞人自瞞。及到臘月三十夜
J39nB453_p0590c23║來，真境現前，從先直下承當、強作主宰的一點也用
J39nB453_p0590c24║不著，前路茫茫，甘伏死門，依舊闖入驢胎馬腹裏去，
J39nB453_p0590c25║誠謂苦也。又有一種學家，只圖說了便會了，便不修
J39nB453_p0590c26║行，以閒散為高尚，以放逸為脫灑，邪解無忌，不可勝
J39nB453_p0590c27║言，正同近習一種大乘門的外道一般，亦名羅祖教，
J39nB453_p0590c28║種種邪解誑惑閭閻，謂燒香換水一切皆空，行盜行
J39nB453_p0590c29║婬俱無妨礙，偏偏又有一種街童市豎、愚夫愚婦被
J39nB453_p0590c30║其籠絡，世間明智之士亦莫如之柰何。非不能柰何，
J39nB453_p0591a01║蓋其巴歌易和，總不足為之論也。若其真參實學者，
J39nB453_p0591a02║必不然也。豈不見阿難尊者啟世尊曰：「我佛寵弟，心
J39nB453_p0591a03║愛佛故，發心出家，恃佛威神，常自思惟，無勞我修，將
J39nB453_p0591a04║謂如來惠我三昧。」不知身心本不相代，益知此事本
J39nB453_p0591a05║無樹上生成的木杓，必須一番斧鑿工夫始得，貴乎
J39nB453_p0591a06║不錯用心耳。古謂從門入者，不是家珍，絕後再甦，欺
J39nB453_p0591a07║君不得，豈欺人哉？又如一種異家學者，忘緣絕慮，運
J39nB453_p0591a08║氣化神，將謂糞囊留住萬世，不知此物風火不停，元
J39nB453_p0591a09║不受汝差排得的。若使可以差排，好慕此術者，無過
J39nB453_p0591a10║泰皇、漢武，今安在哉？亦有出陰神陽神之驗，殊不知
J39nB453_p0591a11║全是妄想結聚，生死根本。所云縱饒修到非非想，也
J39nB453_p0591a12║則不如歸去來。今以近事明之，如人夜寐，身臥床上，
J39nB453_p0591a13║有人罵詈毀辱也不知，一切色聲影響也不知，其於
J39nB453_p0591a14║日間好惡取舍所重之心，結於情想，現於夢寐，或夢
J39nB453_p0591a15║獲財獲寶，或夢得科得第，又或加官進爵，以至於種
J39nB453_p0591a16║種快樂，無量歡喜，逆緣境現。又或夢失家失業，或夢
J39nB453_p0591a17║捐愛捐恩，或陷身喪命，以至種種憂戚，無量苦惱，而
J39nB453_p0591a18║其床上之身，了無關涉，毫不覺知。及至於醒，了無所
J39nB453_p0591a19║得，而其夢境，歷然可狀。豈非眾生於本無中成究竟
J39nB453_p0591a20║有情想結聚？豈非昇沉輪轉之生死根本乎？更以明
J39nB453_p0591a21║之，如人一息不來謂之死，一死不能動搖謂之風散，
J39nB453_p0591a22║風散捨煖觸謂之火散，火散筋脈血肉腐化謂之水
J39nB453_p0591a23║散，其不化者髮毛齒骨歸之於土謂之地散，四大各
J39nB453_p0591a24║散。今此妄身畢竟無有，而其平昔所作所為善不善
J39nB453_p0591a25║業，隨業受報定矣。所以先覺證此藏識空時，謂之大
J39nB453_p0591a26║圓鏡智，迷悟生死了不可得。凡夫迷之，藏識不空，名
J39nB453_p0591a27║阿賴耶識，業果熟習，曾無間然。其所謂長生不死者，
J39nB453_p0591a28║果何謂哉？老聃指長生不死者，先天一氣也，即儒太
J39nB453_p0591a29║極之無極也，在我法謂之天然外道。若人以逍遙散
J39nB453_p0591a30║逸受勝妙樂的一箇妄想結聚，謂之修行道果，謂之
J39nB453_p0591b01║長生不死，誠謂錯亂修習，迷失菩提。若以之為然，至
J39nB453_p0591b02║於世界劫壞，三災彌綸，毘嵐風吹，須彌碎如微塵，此
J39nB453_p0591b03║箇妄想結聚將置何處？莫置虛空耶？虛空在吾大覺
J39nB453_p0591b04║妙心之中，如海一漚耳，緣何更又著得？所以道，全體
J39nB453_p0591b05║是箇妄想結聚輪迴根本也。宗師家要破此妄想結
J39nB453_p0591b06║聚，不得已示之以死話頭，如一柄金剛王寶劍相似，
J39nB453_p0591b07║心心無間，念念無差，向今世門頭二六時中殺得淨
J39nB453_p0591b08║盡無餘，殺到無可殺處，不覺不知失手，連自己能殺
J39nB453_p0591b09║的一刀殺死，甦甦復醒，謂之冷灰豆爆，謂之懸巖撒
J39nB453_p0591b10║手，又謂之絕後再甦，然後可許向古今差別中著力。
J39nB453_p0591b11║古人謂：「既前後際斷，不疑言句，是為大病。」恐人沉空
J39nB453_p0591b12║滯寂，坐在法身邊，翻轉身來，活中活便是死中死的
J39nB453_p0591b13║活，死中死便是活中活的死，全死不妨全活，全活不
J39nB453_p0591b14║妨全死，然後死活不涉，始謂之不撥因果，本色道流
J39nB453_p0591b15║也。若以妄想結聚為長生者，是認妄迷真，竟不知佛
J39nB453_p0591b16║云：「諸法所生，唯心所現，一切山河大地，皆吾妙心中
J39nB453_p0591b17║所現物。」而人不悟此廣大靈明心體，又烏能知攪長
J39nB453_p0591b18║河為酥酪，變大地作黃金，改禾莖為粟柄，易短壽作
J39nB453_p0591b19║長年，興慈運悲，導利有情，出三界苦，證涅槃樂？若以
J39nB453_p0591b20║矯亂修習，惑菩提性，豈為明智？此不過是貪戀世間
J39nB453_p0591b21║益壽延年，受勝妙樂的一種希冀妄想，又豈知祖師
J39nB453_p0591b22║道：「毫釐繫念，三塗業因，瞥爾情生，萬劫羈鎖。汝欲求
J39nB453_p0591b23║之，得無累乎？及具厭之，又成大患。」所以取不得，舍不
J39nB453_p0591b24║得，不取不舍亦不得，但向不可得處，亡能所，泯見知，
J39nB453_p0591b25║不覺不知，或聞聲，或見色，㘞地一得，是時始可奴呼
J39nB453_p0591b26║菩薩，婢視聲聞，不為之分外也。更有一句貼緊，不可
J39nB453_p0591b27║不知，但憑生死志，必有稱心時，到得者般地位，自能
J39nB453_p0591b28║致君於堯舜之上，澤民於康逸之衢，斯皆吾心之常
J39nB453_p0591b29║分，非假於他術也。
J39nB453_p0591b30║示語
J39nB453_p0591c01║示禪者
J39nB453_p0591c02║既疑本來面目，不消別參話頭，即此四箇字便是貼
J39nB453_p0591c03║緊好話頭，只是不可作解會，便有得力處。如箇銕橛
J39nB453_p0591c04║子相似，提得熟、看得定，須信說食看食，終不能飽人，
J39nB453_p0591c05║直到不提自提、不看自看光景，自便信得及，有工夫
J39nB453_p0591c06║可進趨。古云：「只怕不成佛，不愁佛不解語。」苟造得到
J39nB453_p0591c07║嚗地一破，又有何奇特可語哉？
J39nB453_p0591c08║雪巖欽禪師徵高峰云：「日間作得主麼？」峰云：「作得主。」
J39nB453_p0591c09║曰：「夢中作得主麼？」峰云：「作得主。」欽又徵曰：「正睡著時，
J39nB453_p0591c10║無夢無想，無見無聞，主在甚麼處？」高峰直得無言可
J39nB453_p0591c11║對，乃曰：「此回不作學佛法人，拚一生作箇常行粥飯
J39nB453_p0591c12║僧，必要此著子明白。」過五年後，夜同友宿，正疑此事，
J39nB453_p0591c13║忽枕墮地，方始大徹，如網羅中跳出，如遠客還故鄉
J39nB453_p0591c14║云云。萬古不磨的真善知識，無一箇不從真實有工
J39nB453_p0591c15║夫悟的。今時一輩魔子，多有不從親做處來的，誤人
J39nB453_p0591c16║自誤正人。君子於禪門久留心，幸不曾遭此般魔手。
J39nB453_p0591c17║慶幸！慶幸！
J39nB453_p0591c18║示復源上座
J39nB453_p0591c19║如所云：苦參力學，兼以根鈍，數十餘年未遇一師點
J39nB453_p0591c20║破箇中消息云云。此無他，蓋所操雖極，途路不差，但
J39nB453_p0591c21║不曾如夢時覺㘞地一聲出回汗耳，故未免坐在空
J39nB453_p0591c22║空蕩蕩靜潔地上，被箇無一物可當情的光境一罩
J39nB453_p0591c23║罩住，謂之境空而心不忘，所以礙正知見，不得解脫
J39nB453_p0591c24║受用。故六祖謂智常曰：「不見一法存無見，大似浮雲
J39nB453_p0591c25║遮日面；不知一法守空知，還如太虛生閃電。此之知
J39nB453_p0591c26║見瞥然興，錯認何曾解方便？汝當一念自知非，自己
J39nB453_p0591c27║靈光常顯現。」參禪道流不得透露顯現，十箇五雙墮
J39nB453_p0591c28║此病中，正謂之百尺竿頭坐地而不自知其非也。求
J39nB453_p0591c29║其知非，不自欺瞞，實要透此生死關，究竟無疑惑者，
J39nB453_p0591c30║不啻沙裏淘金，所謂學道如牛毛，發明如兔角也。玄
J39nB453_p0592a01║沙云：「工夫如靜夜鐘聲，隨扣擊以無虧；秋潭月影，觸
J39nB453_p0592a02║波瀾而不散。猶是生死岸頭事，豈不謂之死水活計、
J39nB453_p0592a03║解脫深坑？」故曰：靜地卻迷人。故以不得正智如如、大
J39nB453_p0592a04║用現前之旨最為極困，縱至虛空粉碎、大地平沉，不
J39nB453_p0592a05║遇本色鉗錘，終不能轉身吐氣，年深日久，成箇骨董
J39nB453_p0592a06║窠臼，謂之法執不忘，坐卻法身，亦不出雲門三種病、
J39nB453_p0592a07║二種光也。又縱至上無佛道可成，下無眾生可度，亦
J39nB453_p0592a08║出不得百尺竿頭耳。長沙云：「百尺竿頭坐底人，雖然
J39nB453_p0592a09║得入未為真。百尺竿頭須進步，十方世界現全身。」猶
J39nB453_p0592a10║有智眼未明的錯會，認定十方世界是箇全身，此蓋
J39nB453_p0592a11║不識長沙竿頭進步，全提大用的意旨。他分明道：百
J39nB453_p0592a12║尺竿頭須進步，十方世界現全身。是活句也，是全提
J39nB453_p0592a13║語也。若認十方世界是箇所現的全體，得不與前坐
J39nB453_p0592a14║卻法身同一病耶？所云大用現前，舉必全真，見解入
J39nB453_p0592a15║微，不明見道，此也。若是英靈的漢，你看他古德為人，
J39nB453_p0592a16║如僧問趙州：「萬法歸一，一歸何處？」州曰：「我在青州做
J39nB453_p0592a17║一領布衫，重七斤。」又僧問：「如何是祖師西來意？」州曰：
J39nB453_p0592a18║「庭前柏樹子。」僧云：「和尚莫將境示人。」州曰：「老僧不將
J39nB453_p0592a19║境示人。」僧云：「如何是祖師西來意？」州曰：「庭前柏樹子。」
J39nB453_p0592a20║又僧問古德：「如何是佛？」「乾矢橛。」「如何是佛？」「麻三斤。」猛
J39nB453_p0592a21║著精彩，只將一則茶裏、飯裏、眠裏、醒裏，看是什麼道
J39nB453_p0592a22║理？三藏十二部、大小乘內，還有恁等說話也無？畢竟
J39nB453_p0592a23║落在甚處？似無腳手人奮金剛拳相似，一拳直欲打
J39nB453_p0592a24║破虛空，一腳直欲蹋翻世界的本領，徹頭徹底盡命
J39nB453_p0592a25║掀翻，直教盡大地森羅萬象、塵毛芥孔，一一無不盡
J39nB453_p0592a26║轉無上妙輪，是時始可與祖師門下、衲僧隊裏有說
J39nB453_p0592a27║話分。如其自不猛利，則生死心不破；生死心不破，則
J39nB453_p0592a28║業識不空；業識不空，則似今之無正因行腳的瞎禿，
J39nB453_p0592a29║只欲沽名苟利，不肯下死志做真實工夫，將無量劫
J39nB453_p0592a30║來一件不了的事視作等閒兒戲，一味以門面心、人
J39nB453_p0592b01║我見、黠慧依通學解將去，求一箇愚鈍的了不可得。
J39nB453_p0592b02║此事豈是學得的？若不以工夫開悟，這箇來為先鋒、
J39nB453_p0592b03║去為殿後的業識種子，如何消釋？何時得休歇自由
J39nB453_p0592b04║分？古人道：「假饒學到佛邊事，猶是錯用心。」縱學得口
J39nB453_p0592b05║如鸚鵡、智過鶖子，也只是箇茫茫的業識，與自家事
J39nB453_p0592b06║依舊沒交涉也。
J39nB453_p0592b07║佛事
J39nB453_p0592b08║上方挂鐘板。「綱紀正令，融慧日於叢林；敲唱雙行，播
J39nB453_p0592b09║真風於塵剎。逼機閱世，自在縱橫；括古該今，通途受
J39nB453_p0592b10║用。有時一擊，統十虛而絕待，縱使文殊、普賢亡鋒結
J39nB453_p0592b11║舌；有時一擊，和萬物為春風，從教墻壁瓦礫動地放
J39nB453_p0592b12║光。雖然如是，還有放行中把住、把住中放行？」一擊，「大
J39nB453_p0592b13║眾欲聞麼？」遂擊鐘板，曰：「秪憑此段楗槌力，頓使人天
J39nB453_p0592b14║正眼開。」
J39nB453_p0592b15║挂雲板。「當陽覿露，月皎風清。正令全提，渠成水到。掌
J39nB453_p0592b16║握香積世界，妙古通今。展轉衲子機輪，音和響順。因
J39nB453_p0592b17║齋慶讚一句作麼生道？」遂擊版曰：「菩薩子喫飯來。」
J39nB453_p0592b18║秉命掃青原七祖塔。「廬陵米價，毒鼓聲闐，振宗風而
J39nB453_p0592b19║莫墜；黃荊倒插，枯木爭榮，讖懸記以重來。是以雲山
J39nB453_p0592b20║歷落，觸目無私；松竹交羅，誰云有間？雖然如是，今日
J39nB453_p0592b21║不肖遠孫承本師和尚嚴命，特特入山，謹修清供，聊
J39nB453_p0592b22║設伊蒲，代為瞻禮。且道畢竟以何為極則供養？」遂舉
J39nB453_p0592b23║香，左右顧視，曰：「靈苗栽有地，無處不沾春。」
J39nB453_p0592b24║過荊州，掃天皇道悟祖塔。「卓天卓地，四面絕遮攔；亙
J39nB453_p0592b25║古亙今，十方無背向。恭惟寶塔之內，青原下第三世
J39nB453_p0592b26║天皇悟祖大和尚，離諸怖畏，定慧亦離，巍巍乎德侔
J39nB453_p0592b27║千古；自紫陵山坐天皇寺，蕩蕩焉道振一時。起石頭
J39nB453_p0592b28║純金之舖，接龍潭紹述真宗。是以雲門法眼而興，源
J39nB453_p0592b29║遠流長所自遠。孫某特自藥山躬詣祖塔，聊設薄供，
J39nB453_p0592b30║略展葵誠。」舉香，曰：「大眾！正恁麼時，還有見老祖面目
J39nB453_p0592c01║的麼？但順分身塵剎量，萬別千差一貫通。」
J39nB453_p0592c02║掃藥山開山弘道惟儼老祖塔。「坐石栽花，格高調古，
J39nB453_p0592c03║披雲長笑，韻落人間。以是道滿寰區，雲仍大地。不肖
J39nB453_p0592c04║淨瑩明祖禰三十六世，獨愧乏百千億身。今日躬承
J39nB453_p0592c05║掃灑，更不重敘年深。何故？黃昏須著錦，白日不挑燈。」
J39nB453_p0592c06║逐上香。
J39nB453_p0592c07║掃龍潭信祖塔。「那畔無名，惠餅安名，師資道合，威音
J39nB453_p0592c08║有相，隱身滅燭，心燄猶存。恭惟青原下第四世龍潭
J39nB453_p0592c09║老祖崇信禪師大和尚，身等虛空，量周法界，兩宗法
J39nB453_p0592c10║脈，千古彌彰。不肖遠孫某，特過澧陽，展一瓣香，聊罄
J39nB453_p0592c11║厥衷，更不繁辭。」
J39nB453_p0592c12║掃雲巖晟祖塔。拈香曰：「此一瓣香，摩竭國中只可自
J39nB453_p0592c13║知，娑婆世上難方其價，信手拈來供養寶塔之內無
J39nB453_p0592c14║住祖師。」遂插香，復曰：「黃金靈骨貫古通今，千澗水濴
J39nB453_p0592c15║千澗合，舍利流珠永亡滲漏，萬峰雲鎖萬峰寒，直得
J39nB453_p0592c16║一矗摩空，真機滿目，十方無背面，妙法演塵沙，玉鳳
J39nB453_p0592c17║山飛紅日冷，金龜石嘯午風長。」
J39nB453_p0592c18║掃洞山价祖塔。「巍巍御塔重榮，自是兒孫得力，曾經
J39nB453_p0592c19║大地掀翻，固應密處難知。即今卓天卓地，覿體全呈，
J39nB453_p0592c20║無古無今，迥然獨露。不肖淨瑩謹懷瓣香，自寧州新
J39nB453_p0592c21║豐特地而來，非敢為報德酬恩，要且知恩歸有據。」
J39nB453_p0592c22║掃雲門散木老和尚塔。「須彌岌峇，海水騰波，較我師
J39nB453_p0592c23║翁全提正令、大起中衰之廓略，未可彷彿端倪；森羅
J39nB453_p0592c24║顯煥，萬象競華，較我師翁讚揚諸方、典型後學之音
J39nB453_p0592c25║容，未可依俙萬一。致使兒孫遍地，道滿坤維。今日不
J39nB453_p0592c26║肖歸來，若欲表顯師翁之德，不啻持螢火以麗日光；
J39nB453_p0592c27║若欲贊仰師翁之道，不啻捧颺塵而培泰嶽。只好拈
J39nB453_p0592c28║一瓣香，不敢舉個字腳。」遂上香。
J39nB453_p0592c29║掃弁山入就老和尚塔。「昔日相依，幾番哭卻成笑；今
J39nB453_p0592c30║日看來，致令恩卻成冤。痛心徹髓，海舌難宣，縱使沃
J39nB453_p0593a01║太湖之水以為供、挽蒼弁之雲而作香，亦不能傾誠
J39nB453_p0593a02║萬一，且又具此一番施設，特地何為？」上香，云：「父母生
J39nB453_p0593a03║口不能訴，秪倩松濤竹籟傳。」
J39nB453_p0593a04║掃古洞山价祖牙塔。「權開五位法燈傳，塵剎分身處
J39nB453_p0593a05║處圓，舍利光騰籠窣堵，熾然說法利人天。茲我洞宗
J39nB453_p0593a06║鼻祖，於唐大中末開創茲山，後於咸通三年盛化高
J39nB453_p0593a07║安洞山，威通十年全身歸寂，瘞塔於彼。明崇禎丁亥
J39nB453_p0593a08║重修御塔，始獲齒牙舍利，百丈石澗法兄請一牙起
J39nB453_p0593a09║塔供養，不肖亦請其一，今於丙申塔竣，奉牙供養，永
J39nB453_p0593a10║隆斯處，聊具伊蒲，少伸微獻。秪如覿面無私，古今無
J39nB453_p0593a11║間一句又作麼生？靈然有物先天地，突兀從教雨露
J39nB453_p0593a12║侵。」
J39nB453_p0593a13║掃慈舟老祖塔。「以慧命續南方，吾祖之道大如天；致
J39nB453_p0593a14║宗風而廣布，吾祖之德深如海。不肖孫淨瑩，縱使羅
J39nB453_p0593a15║泰岳之精華、沃東海之碧波，知吾老祖決定不顧。何
J39nB453_p0593a16║以聻？兒孫雖得力，室內不知春。」遂上香。
J39nB453_p0593a17║掃盂菴三宜和尚塔。「松筠還碧翠，澗壑杳幽清。一機
J39nB453_p0593a18║渾坐斷，千聖莫知名。願師常轉大法輪，重起那伽行
J39nB453_p0593a19║正令。」
J39nB453_p0593a20║掃爾密和尚塔。「雲山岑寂，水月光沉，一機不到，面貌
J39nB453_p0593a21║儼臨。咦！迥然獨露威音外，不識何人洞此心？」
J39nB453_p0593a22║掃歷然和尚塔。「眉撐日月，舌撩清風，星璨花璀展道
J39nB453_p0593a23║容，何似當年唇舌好？」
J39nB453_p0593a24║掃黃龍諸祖塔。「雲收嶽頂高低露，月浸澄潭上下天。
J39nB453_p0593a25║一一祖師真面目，迅流海口莫能宣。」拈香曰：「只憑此
J39nB453_p0593a26║段真消息，鼻孔都盧一串穿。」
J39nB453_p0593a27║掃久默和尚塔。「父作子述，獨羨老師兄意高千古；兄
J39nB453_p0593a28║友弟恭，猶仰大師兄義重千秋。松杉手植垂垂老，未
J39nB453_p0593a29║委何時轉少眸？胸懷滿眼，徒抱悠悠；酌水獻花，了窮
J39nB453_p0593a30║念頭。」
J39nB453_p0593b01║掃素朴和尚塔。「昔年行道於皖江之上，今日突兀於
J39nB453_p0593b02║弁嶽峰前。野色更無山隔斷，天光直與水相連。」
J39nB453_p0593b03║掃離言和尚塔。「嚴雪嚴霜，吾兄之清操履歷；滴水滴
J39nB453_p0593b04║凍，吾兄之弘整家風。坐起先師之道，大振洞上之宗，
J39nB453_p0593b05║是以秋月春花渾然笑貌，溪聲山色宛爾音容。秪如
J39nB453_p0593b06║弁山到此為箇什麼？」拈香顧眾曰：「悠悠一段同心事，
J39nB453_p0593b07║千古從教活象龍。」
J39nB453_p0593b08║掃獅吼和尚塔。「行道西峰，壘堵新豐，兩彩一賽，今古
J39nB453_p0593b09║嵷巃。分明一段知心事，盡在尋常不語中。」
J39nB453_p0593b10║掃起元和尚塔。「白雲朝萬嶺，明月夜千江。面目依然
J39nB453_p0593b11║處，難攄血一腔。」顧左右曰：「惟且上香。」
J39nB453_p0593b12║掃淑安和尚塔。「松濤竹籟，即吾兄廣長舌相；地厚淵
J39nB453_p0593b13║深，即吾兄慈誓悲輪。是以建法幢於樂平，奔走龍象；
J39nB453_p0593b14║坐報化於期山，啟重人天。弟自江西而楚，莫逐觀光；
J39nB453_p0593b15║今其自楚而浙，始慶瞻依。滿眼相思，傾懷罔盡。惟冀
J39nB453_p0593b16║吾兄念同門之落落晨星，悲叔世之離離弱喪，再起
J39nB453_p0593b17║那伽，重新榜樣。」
J39nB453_p0593b18║為母封龕。「坤道流行信厚哉，化元無物不胚胎，箇中
J39nB453_p0593b19║誠是無今古，誰謂於今有去來？其來也，漚花影裏現
J39nB453_p0593b20║全身，齋戒冰霜，堅持佛號；其去也，石火光中逞自在，
J39nB453_p0593b21║預知報謝，坐脫委然。所謂一真元不昧，凡聖絕安排。
J39nB453_p0593b22║記得昔日那吒太子析骨還父、折肉還母，然後現本
J39nB453_p0593b23║身為父母說法。今辰不孝，為母封龕，且迥出古今，超
J39nB453_p0593b24║然一句又如何舉？」以手掩龕，云：「九品蓮臺石筍秀，無
J39nB453_p0593b25║生國內藕花香。」忌日燒香。「秖為慈恩無以報，塵勞迥
J39nB453_p0593b26║脫著袈裟，燒香仍藉娘生手，不敢人前亂撒沙。」
J39nB453_p0593b27║掃塔。「慈母懷兒十二月，兒迎慈母養週年。縱然同證
J39nB453_p0593b28║無生滅，未及恩酬罔極天。然不孝非慈母至德，不能
J39nB453_p0593b29║育我幻軀。慈母非不孝至誠，不能啟悟真源。終是者
J39nB453_p0593b30║邊事。若是一體無私，全身奉重，更不敢重說偈言。何
J39nB453_p0593c01║以故？自信渾侖休鑿破，著婆衫子拜婆年。」
J39nB453_p0593c02║師過洞山，奠孤崖和尚龕。「人天眼滅法河乾，三有眾
J39nB453_p0593c03║生失指南，同條生不同條死，觀音卻好又同參。先兄
J39nB453_p0593c04║和尚，其為生也，乘悲智願輪，現慈誓手眼，提新豐令，
J39nB453_p0593c05║整舊家風，復恢古梵剎故址成禪宮，誠宗門巨範；重
J39nB453_p0593c06║函先价祖靈骨於窣堵，實吾道禹功。比望梯航永載，
J39nB453_p0593c07║何期遽爾藏鋒？末後一句，惱亂人腸，將謂功位俱隱，
J39nB453_p0593c08║依前塵剎普彰。大眾！還要識此老漢底普彰臉孔麼？」
J39nB453_p0593c09║畫一圓相，曰：「指出生前閒面目，從教萬古絕囊藏。」
J39nB453_p0593c10║崆峒謂斯和尚、鳳日本珠和尚訃至，上供。「崆峒法樑
J39nB453_p0593c11║傾折，鳳日慧燄俄消。波旬無量歡喜，人天苦痛悲號。
J39nB453_p0593c12║同風千里隔，生死不同條。且作麼生是不同條底意？
J39nB453_p0593c13║木人兩眼相思淚，染作栴檀一處燒。」
J39nB453_p0593c14║西峰獅吼和尚訃並遺書至，師到西峰，聞龕已化，至
J39nB453_p0593c15║方丈云：「若道西峰不曾滅度，荷盡已無擎雨蓋；若道
J39nB453_p0593c16║西峰滅度……」指覺位云：「菊殘猶有傲霜枝。且道那句是
J39nB453_p0593c17║賓？那句是主？眾中還有為西峰著力者麼？」僧非指出，
J39nB453_p0593c18║禮拜云：「今日和尚遠行。」師曰：「還是賓家事？主家事？」進
J39nB453_p0593c19║云：「請和尚道。」師便棒。進云：「久慕慈顏，未曾覿面，今朝
J39nB453_p0593c20║覿面一句請師分付。」師曰：「霧鎖蒼巖緣。」進云：「先師已
J39nB453_p0593c21║生即不問，未生面目是如何？」師曰：「雲封嶽頂寒。」復問
J39nB453_p0593c22║曰：「即今在什麼處？」指無語，師又打。設供云：「半生行腳
J39nB453_p0593c23║行不到處，今被老兄行到；一世談玄道不著底，今被
J39nB453_p0593c24║老兄道去。即此一句，話會難通，語言莫搆。」遂拈香畫
J39nB453_p0593c25║○相，召眾曰：「會麼？若也會得，洞山特地與麼來，跬步
J39nB453_p0593c26║不曾移；西峰一旦與麼去，亦本不曾滅。其或未然，雲
J39nB453_p0593c27║籠鶴樹依依，月落星河慘淡。」
J39nB453_p0593c28║為百丈石澗和尚封龕。「跋提河畔，槨示雙趺，老瞿曇
J39nB453_p0593c29║至死不伏燒埋；欹雲室中，挺身危坐，者阿師一生秪
J39nB453_p0593c30║恁倔強。踞獅席十餘年，掀翻禪河教海；建法幢八九
J39nB453_p0594a01║處，擊碎祖要玄關。仰冀慧日高懸，何期忙中袖手？雖
J39nB453_p0594a02║然，智體無違，十方鎣徹，其如虛聞宛爾，手足情亡。今
J39nB453_p0594a03║對人天眾前，不可揭露殆盡，且一囊藏。」顧左右，曰：「還
J39nB453_p0594a04║有共相證據者麼？」遂掩龕，曰：「至功不宰休云密，觸處
J39nB453_p0594a05║無非大法王。」
J39nB453_p0594a06║為金仙蕃光和尚封塔。「天左旋，地右轉，沉沉鳥道迴
J39nB453_p0594a07║威音；月西降，日東升，歷歷玄途呈道貌。恭惟寶塔之
J39nB453_p0594a08║內，金仙蕃兄大和尚，生緣白下，袖物外清風；剷草成
J39nB453_p0594a09║山，懷山間明月。歷百城煙水，掀翻大地疑團；探孤峻
J39nB453_p0594a10║門庭，粉碎古今窠窟。以是七座道場，集鳳招麟；廿年
J39nB453_p0594a11║弘法，走象奔龍。何期一且繼百丈花，稍令遍界含生
J39nB453_p0594a12║失望。即今窣堵告圓，作麼生是永垂末世一句？」遂封
J39nB453_p0594a13║塔，云：「真風不計百千年，特與人天為榜樣。」
J39nB453_p0594a14║穀山中也和尚、荊紫萬仞和尚訃至，設供，師曰：「穀山
J39nB453_p0594a15║師兄道：皓月在滄浪；荊紫法弟道：生緣藏黑豆。奢底
J39nB453_p0594a16║太奢，儉底太儉，新豐今也不管魔王生歡、法門悲苦，
J39nB453_p0594a17║爇一爐香，具一杯茗，秪將鼻孔一時熏，蒼天不在重
J39nB453_p0594a18║言語。」（爾示寂偈，穀山云：「世亂兵戈起，生靈實可傷，我今且歸去，皓月在滄浪。」荊紫云：「無盡生緣藏黑
J39nB453_p0594a19║豆，十五日中俱洩漏，萬里神光今古圓，坐斷生來與去後。」）
J39nB453_p0594a20║為城山浹水和尚起龕。以拂子○相曰：「吾法兄宰割
J39nB453_p0594a21║化權，示現受身。於其生也，五十九年空花卸影；於其
J39nB453_p0594a22║滅也，一剎那間充滿實際。如今不免豁開三界有，坐
J39nB453_p0594a23║斷十方空。足下無私路，惟兄自在通。」以拂子作引勢，
J39nB453_p0594a24║高聲云：「起。」封塔。「簾垂寢閣雨花低，為與無為髏莫齊。
J39nB453_p0594a25║拽轉須彌翻大海，了亡明月騁東西。恭惟寶塔之內
J39nB453_p0594a26║法兄浹水和尚，生自桐鄉，願輪智種。剷草於弁嶽峰
J39nB453_p0594a27║前，受具於華林園內。穎悟沖齡，廓性天而透頂透底；
J39nB453_p0594a28║機思妙密，融覺海而徹古徹今。五坐道場，家聲克振。
J39nB453_p0594a29║今日葉落歸根，且固封垂世一句又作麼生？」遂扶掩
J39nB453_p0594a30║石云：「層巒疊巘摩今古，複水重山繞象龍。」
J39nB453_p0594b01║師在崆峒，一日，監院湛空設饌，請曰：「是人死後茶毘，
J39nB453_p0594b02║今請為我生前舉火。」師乃曰：「阿箇師兄也大奇，生前
J39nB453_p0594b03║何故請闍維？是伊踏著曹谿路，說向人天作者知。作
J39nB453_p0594b04║者知，豈敢違？拈起貢江波底火，燒得虛空赤骨𩪸。設
J39nB453_p0594b05║使於今兄不死，無端辜我一雙眉。」
J39nB453_p0594b06║徹崖火。師曰：「徹崖禪人前日請假出堂，山僧問：『牛頭
J39nB453_p0594b07║未見四祖，因甚百鳥啣花？』崖曰：『靈苗瑞草，人人皆羨。』
J39nB453_p0594b08║『見後因甚杳無消息？』崖曰：『靈苗瑞草，賢者不顧。』又問：
J39nB453_p0594b09║『靈苗瑞草在徹崖分中又作麼生？』崖曰：『好事不如無。』
J39nB453_p0594b10║昨早山僧到妙應堂相看，崖曰：『弟子要去了。』山僧徵
J39nB453_p0594b11║曰：『四方無路，八面無門，向什麼處去？』崖便低頭。山僧
J39nB453_p0594b12║問：『汝年多少？』崖曰：『四十一。』曰：『參學幾多年？』崖曰：『已做
J39nB453_p0594b13║二十年死工夫。』山僧曰：『好好修事著。』崖曰：『多謝和尚
J39nB453_p0594b14║慈悲。』山僧轉背，知事隨報徹崖雙跌而去。今時路上
J39nB453_p0594b15║可謂乾淨了事衲僧。」舉火炬召眾曰：「大眾還知伊去
J39nB453_p0594b16║處麼？」遂打○相，喝一喝，便擲炬。
J39nB453_p0594b17║
J39nB453_p0594b18║
J39nB453_p0594b19║
J39nB453_p0594b20║元潔瑩禪師語錄卷第九終