J39nB453_p0594c01║元潔瑩禪師語錄卷第十
J39nB453_p0594c02║嗣法門人智祥編
J39nB453_p0594c03║像贊
J39nB453_p0594c04║出山像
J39nB453_p0594c05║王宮十九年，雪山棲六載。冷暖自家知，饑寒誰與代？
J39nB453_p0594c06║二死亡，煩惱滅。四十九年，露布葛藤。末後拈花，一場
J39nB453_p0594c07║敗闕。鏤骨圖形不放伊，是伊結下眾生債。
J39nB453_p0594c08║彌勒
J39nB453_p0594c09║肚裏儱儱侗侗，胸襟坦坦泰泰。等閒一笑不休，直到
J39nB453_p0594c10║龍華三會。
J39nB453_p0594c11║布袋和尚
J39nB453_p0594c12║冷笑熙熙，手把布袋。背卻兜率陀天，十字街頭捏怪。
J39nB453_p0594c13║引他無限癡兒，空只隨群逐隊。
J39nB453_p0594c14║渡江像
J39nB453_p0594c15║兩眼圓明，一機庭逕，梁皇不識，人天焉證？咦！一葦江
J39nB453_p0594c16║波意悄然，腳頭腳底風流俊。
J39nB453_p0594c17║面壁像
J39nB453_p0594c18║不識箭鋒機，驀歸林下坐。賺他可大師，積雪渾忘惰。
J39nB453_p0594c19║直饒斷臂安心，師資一場話墮。不話墮，休錯過，不遇
J39nB453_p0594c20║其人，且莫說破。
J39nB453_p0594c21║海潮大士像
J39nB453_p0594c22║三十二應，秪此一應；七難二求，我無所求。也不重你
J39nB453_p0594c23║四生之父，又何憎你苦海為舟？可喜慈悲心一片，渡
J39nB453_p0594c24║滿恒沙界遍流。
J39nB453_p0594c25║普門品經寫觀音大士像
J39nB453_p0594c26║全經是像，全像是經，心空法遍，通身遍身，無一剎不
J39nB453_p0594c27║住，無一塵不循，是之謂普門示現自在觀音。
J39nB453_p0594c28║觀音大士
J39nB453_p0594c29║巍巍獨坐，寂而不凝。耳中觀色，眼裏聆聲。只有慈悲
J39nB453_p0594c30║心一片，分身塵剎不知名。
J39nB453_p0595a01║準提像
J39nB453_p0595a02║稽首準提，佛心印藏。以不思議，赴群生望。如月處空，
J39nB453_p0595a03║影涵眾像。一瞻一禮一燒香，感應道交塵剎量。
J39nB453_p0595a04║雲門散木和尚像
J39nB453_p0595a05║三江之湖未足喻其機，建瓴之瀉難以彷其舌。若云
J39nB453_p0595a06║此是老師翁，何似天邊認二月。
J39nB453_p0595a07║口似懸河，心若寶鏡。浙東身坐雲門，浙西足跌雙徑。
J39nB453_p0595a08║開闡威音那畔之機，提掇佛祖不犯之令。起已墜之
J39nB453_p0595a09║宗綱，續懸絲之慧命。謂是散木師翁，何異缽盂安柄。
J39nB453_p0595a10║弁山入就老和尚像
J39nB453_p0595a11║嚴冷如霜，威不可犯。金鍼玉線，丕振家風。拄杖竹篦，
J39nB453_p0595a12║鞭龍撻象。一味木扎羹，千般鑯酸餡。九坐道場，只者
J39nB453_p0595a13║如斯。四創叢林，曾何兩樣。名不可名，狀不可狀。孰敢
J39nB453_p0595a14║謂是，崆峒和尚。
J39nB453_p0595a15║弁山峰頂，眾流截斷，佛祖罔測端倪；師表堂前，把住
J39nB453_p0595a16║要津，衲僧無出氣分。縱饒描得十分真，機前一路誰
J39nB453_p0595a17║看聽？
J39nB453_p0595a18║謂是師真，孤負先師；謂非師真，豈能全晦？分明面目
J39nB453_p0595a19║全呈，覿體寧容觸諱？咦！大地從教絕覆藏，可使今古
J39nB453_p0595a20║應無墜。
J39nB453_p0595a21║自題
J39nB453_p0595a22║三衣何似秋雲古，一缽還同曉月明。自是傳持無別
J39nB453_p0595a23║物，道慚嘗媿嶺南能。
J39nB453_p0595a24║者漢癡呆，性情頗率。眼底有珠，胸中無物。居新豐不
J39nB453_p0595a25║厭幽深，住玉崖不嫌塵俗。三界縱坦夷，四生恣游戲。
J39nB453_p0595a26║滿面是僧，滿口非佛。謂伊若是續傳燈，笑煞西天千
J39nB453_p0595a27║百億。（象先請）
J39nB453_p0595a28║行似孤雲野鶴，止如鑑水澄潭，言出思惟之表，道統
J39nB453_p0595a29║法界之函。謂是睦堂叟，重增眼翳；謂非睦堂叟，失所
J39nB453_p0595a30║指南。幸有鼎子，隻眼親瞻。（鼓山請）
J39nB453_p0595b01║絲綸已罷淅中潮，一葦江波信自饒，不憶邗關重把
J39nB453_p0595b02║住，更承悲願直鉤拋。山廓落，水洶濤，爭看滾滾魚龍
J39nB453_p0595b03║處，變化飛騰徹九霄。（頻吉請）
J39nB453_p0595b04║格外有風規可提，胸中無剩跡可挂。到頭無一法與
J39nB453_p0595b05║人，反被人橫描豎畫。（沖微請）
J39nB453_p0595b06║者箇沒量漢，生平絕思算，肚裏黑儱侗，口裏沒涯岸。
J39nB453_p0595b07║貶駁似是之非，不怕人憎；見聞若同之異，嬾生讚歎。
J39nB453_p0595b08║住山不厭萬千春，任教佛法從頭爛。（自安請）
J39nB453_p0595b09║滿目軒昂，一身古朴。說法了無文字，應機鬼神難度。
J39nB453_p0595b10║混物和光數十年，今朝卻被人描邈。（長沙到石函居士自寫師真請）
J39nB453_p0595b11║面上無塵，胸中磊落。為無為而現有身，空花鏡像兩
J39nB453_p0595b12║依依；作無作而機靡托，石火電光難描邈。靈木迢然
J39nB453_p0595b13║鳳不棲，依稀切忌按圖索。（靈木▆記請）
J39nB453_p0595b14║生平一種熱性，萬狀千奇不吝，文彩未彰已前，許爾
J39nB453_p0595b15║當家親證。（黃鹿谿居士請）
J39nB453_p0595b16║面帶煙霞色，心同古鏡妍，即僧由妙手，難寫箇中玄。
J39nB453_p0595b17║縱橫文彩交加處，見得分明秪半邊。（恒清監院請）
J39nB453_p0595b18║閒不到身，清不入骨，語不澀言，默不居訥。咦！影像昭
J39nB453_p0595b19║然萬化門，四生海內為船筏。（蜀山請）
J39nB453_p0595b20║面目依俙，鼻孔彷彿。任性不拘，和光混物。本非眾生，
J39nB453_p0595b21║亦非是佛。堂堂語露太分明，因底堆堆人不識。（李慶雲請）
J39nB453_p0595b22║眠雲枕石，於古洞山中；撈蝦摝蚌，於玉崖溪畔。空拋
J39nB453_p0595b23║明月鉤，徒把虛空架，收捲絲綸歸去來，從教人世重
J39nB453_p0595b24║爭價。（蒲首山憨牛請）
J39nB453_p0595b25║眼不顧眉，心直口快。無與物伍，有海獨邁。描邈將衷，
J39nB453_p0595b26║翻成對待。不對待，舌頭元不挂脣邊，徒使丹青加彩
J39nB453_p0595b27║繪。（藥西珍請）
J39nB453_p0595b28║面目依俙神彷彿，一回相見一回肅。任伊看到古皇
J39nB453_p0595b29║前，六六元來三十六。（徽予侍者請）
J39nB453_p0595b30║者阿師，心眼窄，佛祖是生冤，自己如仇敵，一味直儱
J39nB453_p0595c01║侗，肚裏卻墨黑。碎須彌作一塵，不奇；剖太虛為兩片，
J39nB453_p0595c02║無忒。處世不如為人，極則且道是誰？睦堂老賊。（鑑副寺請）
J39nB453_p0595c03║一塵不立，萬象無羈，華林園等空花示現，娑婆界類
J39nB453_p0595c04║水月含悲，啟悟開迷而渾忘滲漏，弘規正矩卻大有
J39nB453_p0595c05║提持。呵呵呵，不自知，等閑遇箇潘成老，看破從前舊
J39nB453_p0595c06║面皮。（潘成吾居士請）
J39nB453_p0595c07║
J39nB453_p0595c08║
J39nB453_p0595c09║
J39nB453_p0595c10║元潔瑩禪師語錄卷第十終
J39nB453_p0595c11║
J39nB453_p0595c12║
J39nB453_p0595c13║
J39nB453_p0595c14║
J39nB453_p0595c15║
J39nB453_p0595c16║
J39nB453_p0595c17║
J39nB453_p0595c18║
J39nB453_p0595c19║
J39nB453_p0595c20║
J39nB453_p0595c21║
J39nB453_p0595c22║
J39nB453_p0595c23║
J39nB453_p0595c24║
J39nB453_p0595c25║
J39nB453_p0595c26║
J39nB453_p0595c27║
J39nB453_p0595c28║
J39nB453_p0595c29║
J39nB453_p0595c30║
J39nB453_p0596a01║行狀
J39nB453_p0596a02║藥山嗣法門人智願謹述
J39nB453_p0596a03║師諱淨瑩，字元潔，雅慕陳蒲鞋之為人，故別號睦堂。
J39nB453_p0596a04║弁山瑞白雪禪師之嫡嗣，維揚江都莊氏子。父繼芳，
J39nB453_p0596a05║母施氏。一夕，施夢一老衲至門，自謂著過三緉銕鞋
J39nB453_p0596a06║來此寄宿。及誕，盤坐。垂丱，隨母遁僧寺回，發心持素。
J39nB453_p0596a07║年十三，讀《論》、《孟》未終失怙，便疑父死何往，遂堅志出
J39nB453_p0596a08║家，必欲超脫輪迴。由是不樂世玩，終日如愚，同里少
J39nB453_p0596a09║年輒以獃子呼之。甫十七，以出家志訴，母不許。秋染
J39nB453_p0596a10║劇疾，瀕死，見一老人曰：「吾今為汝抽疾。」從足肚抽出
J39nB453_p0596a11║如竹者數十根，復扶起曰：「疾愈當及時前進，無滯於
J39nB453_p0596a12║此。」甦時病稍減，偶一方士至，下一巨鎞，流膿數升，僅
J39nB453_p0596a13║存皮骨而起。至廿歲，潛往金陵投鍾山師脫白，扣以
J39nB453_p0596a14║生死事，示念佛持咒數息，師精進行之，不問晝夜。明
J39nB453_p0596a15║年，參弁山瑞和尚於杭州報恩院，便問：「如何是生死
J39nB453_p0596a16║大事？」山曰：「誰將生死與汝？」曰：「某實不知，請和尚開導。」
J39nB453_p0596a17║山曰：「汝一向作何行業？」曰：「晝夜念佛。」山曰：「念者何人？
J39nB453_p0596a18║佛是何物？」師聞語疑甚，遂從渡江，抵戒珠寺，晨參究，
J39nB453_p0596a19║暮請益，不睡眠，用工極苦，至背腫胸脹如欲絕人，不
J39nB453_p0596a20║可忍耐。如此歷二句，偶舉首見燒燈者，豁然猛省，恍
J39nB453_p0596a21║覺根身器界洞徹無依，自是慶快匪常。明晨入室通
J39nB453_p0596a22║白，山曰：「汝還有疑情否？」曰：「求信不可得，安所容疑？」山
J39nB453_p0596a23║曰：「汝過來。」師便過去，山拈竹篦打云：「還會麼？」師遽呈
J39nB453_p0596a24║偈曰：「靈明廓本，洞徹十方，隨機應物，體露真常。」山曰：
J39nB453_p0596a25║「只得其體，不得其用。」曰：「如何是用？」山舉竹篦曰：「者箇
J39nB453_p0596a26║喚作什麼？」師擬開口，山便打退。一日入室，山舉海底
J39nB453_p0596a27║泥牛話問眾云：「畢竟是那一句？」師當下釋然，指旁僧
J39nB453_p0596a28║曰：「此箇師僧，紹興人。」山便打，師一喝，山曰：「你者喝落
J39nB453_p0596a29║在甚處？」師又喝，山直打出。後在嘉禾陸宣公祠閱《圓
J39nB453_p0596a30║覺經》，至如來因地修圓覺者，知是空花即無輪轉，亦
J39nB453_p0596b01║無身心受彼生死，於是從前所得如一布袋傾落，蓋
J39nB453_p0596b02║時年廿三。明春，隨山上天台護國圓具，山乃命師執
J39nB453_p0596b03║侍巾缾。未幾，旋蒼弁，又隨赴虔之崆峒。當是時，天童
J39nB453_p0596b04║密雲禪師作禪燈之俑，翻亂青原、南嶽以下統系，物
J39nB453_p0596b05║議洶洶。黃司理端伯、余中丞大成既攷正其繆，仍布
J39nB453_p0596b06║其說於諸方。山在崆峒閱其偽燈，乃喟然曰：「法門亂
J39nB453_p0596b07║矣，吾當拔劍相助。」尋命師依龍藏五宗世系而正之，
J39nB453_p0596b08║又集其機緣語句，合并古尊宿之拈頌，為正訛一卷
J39nB453_p0596b09║附於後，凡若千卷，是為《傳燈世譜》。中丞余公得其書
J39nB453_p0596b10║大異，致書譽師為真法門龍象。其後二十年，法門中
J39nB453_p0596b11║果有大變之事，賴是書而大正，師之力也。庚辰春，南
J39nB453_p0596b12║昌建安國王貽書崆峒，命山來主百丈祖席。師因母
J39nB453_p0596b13║老，請假歸養，山以雲門湛老人相傳源流手卷并法
J39nB453_p0596b14║衣付授，師不散辭，隨山徑登百丈。辛巳三月，山臨示
J39nB453_p0596b15║寂，命師繼居方丈，師辭曰：「某不足以辱叢林，且二座
J39nB453_p0596b16║在。」遂命泐公主之，師扶靈龕往塔弁山，旋負其母入
J39nB453_p0596b17║寧之新豐山以終養焉。母沒，哀慕不飲食者累日，心
J39nB453_p0596b18║喪靜居，作燒香偈，有曰：「燒香仍假娘生手，不散人前
J39nB453_p0596b19║亂撒沙。」此哀而見於說法，以報其母。新豐在寧州南
J39nB453_p0596b20║六十里，號為萬山之間。石溪從茅竹山來，波瀨漂迅，
J39nB453_p0596b21║不可舟渡，又無橋梁往來，雖隆寒必衣裳厲揭而涉。
J39nB453_p0596b22║師門風孤峻，不少假顏色，饘粥不繼，作務自如。或有
J39nB453_p0596b23║疲軟不堪者，師拽鉏逐之，曰：「諸方五味具足，我者裏
J39nB453_p0596b24║鈍鉏頭下無甚快活與汝，汝來覓箇什麼？」由是道聲
J39nB453_p0596b25║聞於吳楚間，來者動經千里，非辦道清苦自甘者莫
J39nB453_p0596b26║能居。熊孝簾廷昌參，師曰：「行者因甚不先通報？」熊曰：
J39nB453_p0596b27║「聞古有檀越入山，土地神預知，今豈無耶？」師曰：「妖不
J39nB453_p0596b28║勝德。」曰：「如何是寶鏡軒？」師曰：「居士何得當面昧卻？」熊
J39nB453_p0596b29║設拜而去。復以書來問法，師荅曰：「昔山谷悟於桂香
J39nB453_p0596b30║龐公吸盡江水，此人人具足，直與佛祖不隔一絲，蓋
J39nB453_p0596c01║緣不能窮究到自肯處，遂視為深固幽遠耳。」崇禎之
J39nB453_p0596c02║末，師聞順天失守，憂形干貌者久之，或曰：「一治一亂，
J39nB453_p0596c03║自古如此，何憂之深哉？」師曰：「不然，吾輩飲食居處，總
J39nB453_p0596c04║賴國王水土，祝之猶恐不勤，一旦陷於敵焰，汝豈木
J39nB453_p0596c05║偶耶？」時諸郡兵興，新吳諸紳以百丈深峻可以備屯
J39nB453_p0596c06║禦，泐公主大雄席，將欲他往，師慨然作書以貽當軸
J39nB453_p0596c07║者，廣引古今名士外護以開曉之，事遂寢。無何，泐公
J39nB453_p0596c08║亦逝，宋侍御一貞以書延師繼其席，師閉戶不納來
J39nB453_p0596c09║使，侍御語客曰：「此老當代高人也，固知不可強。」師不
J39nB453_p0596c10║出山十有餘載，而鄂、蒲諸護法嚮師道化，書幣遠迎
J39nB453_p0596c11║數四，諸山碩德皆來排闥勸師行，師不獲已，勉從之。
J39nB453_p0596c12║以順治十一年五月開法于蒲圻之延壽寺，遂住玉
J39nB453_p0596c13║崖山上方禪院，一時馬、沈、余諸名進士，謝、黃、鄒、任諸
J39nB453_p0596c14║孝廉，皆就門人之列。尹司馬民興謁師，直造榻前，師
J39nB453_p0596c15║握拂子曰：「山野不諳世禮，此室卻無賓主。」尹曰：「弟子
J39nB453_p0596c16║特為佛法到此。」師豎起拂子示之，尹曰：「不知。」師曰：「此
J39nB453_p0596c17║語最親切。」曰：「莫無聲無臭便是麼？」師擲下拂子曰：「會
J39nB453_p0596c18║則便會，豈可向死水中覓神龍哉？」蒲邑士大夫秀而
J39nB453_p0596c19║文略，喜談空宗，無叢林接納學者。師居之後，求見者
J39nB453_p0596c20║填門戶，往來如川輸，久益猒之。既而洞山人來迎歸，
J39nB453_p0596c21║藉此得脫身去，曰：「今而後何適而不可哉？吾聞匡山
J39nB453_p0596c22║東南之積秀，吾將營凌霄而老焉。」遂登凌霄。居無何，
J39nB453_p0596c23║吳興護法虛弁山法席迎師，師詢專使曰：「先師墓上
J39nB453_p0596c24║之木如昔否？」曰：「今拱矣。」師曰：「吾當往視之。」住後，買山
J39nB453_p0596c25║種松數十萬株，躬與人夫行者同其事。自開山至是，
J39nB453_p0596c26║吳、越禪風大變，師力鏟積弊，效古風規，率以身先，搥
J39nB453_p0596c27║拂之下，居恒萬指。師將增廣舊建，或謂山不利于頻
J39nB453_p0596c28║興舉，前代興舉輒有所損，師曰：「安有此理？」大平其基，
J39nB453_p0596c29║建僧堂數十楹於方丈後，舉眾晏然。解院事，往修葺
J39nB453_p0596c30║父墳于揚州，親舊館師于平山禪院，日夕問道，因留
J39nB453_p0597a01║結冬制。是年，師正五旬。康熙初，給練周公體觀出為
J39nB453_p0597a02║江西巡南副使，湖州總鎮浦公與之書曰：「弁山瑩老，
J39nB453_p0597a03║海內名尊宿，道德可親，吾甚不欲置之閒曠。江西多
J39nB453_p0597a04║名藍，能為我長伸一臂乎？」周公欣然，因命寧州署州
J39nB453_p0597a05║事。林貳守芹以雲巖延師，師接書，悵然曰：「吾母骨在
J39nB453_p0597a06║其處，亦旦夕思歸，安散違命？」雲巖廢于寇燹，軍民雜
J39nB453_p0597a07║廬其地者廿有年，師掩一室，若無所事人。南昌太守
J39nB453_p0597a08║葉公舟行郡，謁師，清譚累日，大悅。諸紳士久歸嚮者，
J39nB453_p0597a09║皆來問所欲為，師曰：「無佛殿，何以莊嚴報化？無法堂，
J39nB453_p0597a10║何以明其宣揚？」于是軍民去所廬，一旦還其寺之故
J39nB453_p0597a11║地。七載之間，大建法幢，江西祖院，此稱最雄。太傅金
J39nB453_p0597a12║公之俊，顏曰無住名山。初，瑞老人赴百丈，缾盂甚夥，
J39nB453_p0597a13║偶遭小瞥，筠部使者雖陽奉建安旨，而陰實持之。師
J39nB453_p0597a14║往見金公于南昌兵署，告以情，公曰：「為我致聲瑞老，
J39nB453_p0597a15║但安坐峰頭。」由是百丈以寧。其後公自太傅府假歸，
J39nB453_p0597a16║聞師在揚州，特艤舟待師，相見敘舊，歡甚。師語以將
J39nB453_p0597a17║往雲巖，公曰：「吾昔視師分寧，建無住菴於化城塔側，
J39nB453_p0597a18║撰文勒石，容與其下。今恨衰遲，師其行也。」及聞寺宇
J39nB453_p0597a19║峻工，遂望題寺額，命僧賫來之。明年己酉，師赴藥山，
J39nB453_p0597a20║澧州守張公聖弘躬詣問道，甚敬事。又明年，寧州刺
J39nB453_p0597a21║史徐公永齡迎歸雲巖。又明年，越州雲門顯聖虛席，
J39nB453_p0597a22║檀越耆舊皆必欲得師以主之，書幣交至。其年夏，周
J39nB453_p0597a23║公以官舫載師至金陵而別，師年已六十，雖垂老，重
J39nB453_p0597a24║受祖庭命，不敢以朽病而疲接誘，陞堂入室，略無虛
J39nB453_p0597a25║日。進院之明年壬子，燈節後，師次第作書，命達源契、
J39nB453_p0597a26║曉峰英上江西、湖南，預報諸門弟子來。越二月，掃弁
J39nB453_p0597a27║山瑞老人塔，返棹耶谿。未逾月，赴天台護國請，為師
J39nB453_p0597a28║稟戒之地，始終有在。初入院，上堂謝郡邑當事護法，
J39nB453_p0597a29║師曾有命，吾到天台，不久即歸。六月，策杖回顯聖。不
J39nB453_p0597a30║數日，又封書辭遠近諸檀護，從容買棹，別諸同門。至
J39nB453_p0597b01║白巖，與位中符公快譚法門細大，促膝連床三晝夜，
J39nB453_p0597b02║風雨不憚。復過道林、曹山諸和尚塔，逐一拜別。自恣
J39nB453_p0597b03║後，回山示微疾，趺坐匡床，應酬不倦。凡問疾者，必委
J39nB453_p0597b04║曲詳細，一一開導，諄諄不已。至又七月廿三晚，兩序
J39nB453_p0597b05║入問：「和尚尊候何如？」師曰：「今非昔比，大家好心看守
J39nB453_p0597b06║祖庭。老僧住此未久，勿累當住，俟上江人到遵古闍
J39nB453_p0597b07║維，仍還雲巖，吾念畢矣。」眾再拜曰：「老和尚還有什麼
J39nB453_p0597b08║分付？」師良久，定監寺出眾曰：「設有人問老和尚百年
J39nB453_p0597b09║後事，教某甲如何舉似？」師高聲云：「聽我說。」眾環侍移
J39nB453_p0597b10║頃，再請，師放身欹枕，吉祥而逝，時廿四日丑時也。明
J39nB453_p0597b11║年三月，眾門弟子扶龕西還，供雲巖鳳山塔院。又明
J39nB453_p0597b12║年三月，卜古洞山阿耨院後，庚龍入手，作坤山艮向，
J39nB453_p0597b13║選四月十八日吉時，奉師靈骨并諸道具，建塔以祀。
J39nB453_p0597b14║師發軔於洞山，其葉落歸根，良有以也。師因心刻苦
J39nB453_p0597b15║自厲，誓不求安逸，行腳攜一瓦硯，老猶不易。說法二
J39nB453_p0597b16║十餘年，門人錄其語，積三十餘卷。恒晏坐一方床，脅
J39nB453_p0597b17║未嘗至席。所居叢林，皆凋弊化成寶坊，去則棄而不
J39nB453_p0597b18║顧，几之上不安無益文字，唯《華嚴》、《涅槃》、《維摩》、《圓覺》、《法
J39nB453_p0597b19║華》、《楞嚴》諸經，每春夏必細讀一遍，率為恒課。嘗謂：「諸
J39nB453_p0597b20║方教人，記公按、騁機鋒，臘月三十日，手忙腳亂去在；
J39nB453_p0597b21║參得涅槃堂裏禪，方是吾家種草。」師慈仁之氣溢眉
J39nB453_p0597b22║宇間，士大夫一見，無不盡誠皈敬。雖遍化楚越，而法
J39nB453_p0597b23║緣於寧為較深。將赴雲門時，凡所心經院鉅細未就
J39nB453_p0597b24║緒者，促工匠辦就之，曰：「吾不復來視矣。」聞者疑之，師
J39nB453_p0597b25║蓋有意語也。發之日，士民送別於城東河頭者數千
J39nB453_p0597b26║人，皆涕泣，師見亦淚下不可止，避入船中，呼長年速
J39nB453_p0597b27║放船行。自訃音到雲巖，設供致冥，羅拜於影堂者無
J39nB453_p0597b28║絕日，拜必哭，盡哀然後去。師生於明萬曆壬子三月
J39nB453_p0597b29║十七子時，卒于清之康熙壬子又七月廿四日丑時，
J39nB453_p0597b30║世壽六十一，僧臘四十有奇。嗣法門弟子，自谷山景、
J39nB453_p0597c01║洞山弼而下四十有人，景輩前師而歿又十有人，奉
J39nB453_p0597c02║命開法者十人，餘皆山隱以法自重，得度稟戒者不
J39nB453_p0597c03║計。師之生平，大略如此。世謂師悟門超軼，近代罕見
J39nB453_p0597c04║其比，唯高峰為似之。至於事師事母，雖古高僧常超
J39nB453_p0597c05║道紀不過也。龕未至日，樗菴鼎法兄以願侍師有一
J39nB453_p0597c06║日之先，謂狀師之行，無若願宜，此鼎兄之讓德也。然
J39nB453_p0597c07║繼老人說法，為鳳凰第二代，兄也不當讓。而願實懼
J39nB453_p0597c08║師之美行將遺，貴其誰堪，乃不避僭書，以預徵明公
J39nB453_p0597c09║巨擘，銘師塔上片石，亦可以為師狀之貳焉。
J39nB453_p0597c10║
J39nB453_p0597c11║
J39nB453_p0597c12║
J39nB453_p0597c13║
J39nB453_p0597c14║
J39nB453_p0597c15║
J39nB453_p0597c16║
J39nB453_p0597c17║
J39nB453_p0597c18║
J39nB453_p0597c19║
J39nB453_p0597c20║
J39nB453_p0597c21║
J39nB453_p0597c22║
J39nB453_p0597c23║
J39nB453_p0597c24║
J39nB453_p0597c25║
J39nB453_p0597c26║
J39nB453_p0597c27║
J39nB453_p0597c28║
J39nB453_p0597c29║
J39nB453_p0597c30║
J39nB453_p0598a01║塔銘（并敘）
J39nB453_p0598a02║古杭白巖尊聖禪寺法弟淨符拜譔
J39nB453_p0598a03║歷觀古尊宿輩，所以得聲馳八極、美流千載者，要皆
J39nB453_p0598a04║以道德致，非若世之豐功茂烈比。豐功茂烈有時而
J39nB453_p0598a05║盡，而豐功茂烈之聲譽亦隨而盡之矣。唯道德之入
J39nB453_p0598a06║於人，雖千百歲後，苟一誦及，未有不興歎企慕，至於
J39nB453_p0598a07║賦詩詠歌，追思而不已。此其故何也？蓋諸佛列祖之
J39nB453_p0598a08║所示人者無他，唯道德而已；而聖聖賢賢之所稱述
J39nB453_p0598a09║者亦無他，唯道與德而已。嗚呼！道德之有於人如此，
J39nB453_p0598a10║可不以一言而述之哉？然際此末法，稱人天師者遍
J39nB453_p0598a11║閭閻，求所謂道德之有於身，則星中之月實為罕見，
J39nB453_p0598a12║乃余於元潔瑩禪師見其一人焉。師為達磨第三十
J39nB453_p0598a13║九世孫，蓋僧中龍象也。今其嗣鼓山鼎公者，自寧州
J39nB453_p0598a14║雲巖來，持櫟山願公所紀師行狀，索塔上銘於余。余
J39nB453_p0598a15║以法門昆季誼不得辭，因擇其生平弘法利人與夫
J39nB453_p0598a16║真履實踐者，約而言之，用以俾後後之賢有所矜式
J39nB453_p0598a17║云。按狀：師諱淨瑩，字元潔，號睦堂，揚州江都莊氏子。
J39nB453_p0598a18║父繼芳，母施氏，夢老僧託宿有妊，及誕，盤坐多異徵。
J39nB453_p0598a19║年十三失怙，疑人死不知所往，遂決出家志。二十，投
J39nB453_p0598a20║金陵鍾山脫白。明年壬申，走杭參弁山入就老人於
J39nB453_p0598a21║報國，問：「生死大事如何決了？」山曰：「誰將生死與汝？」師
J39nB453_p0598a22║曰：「不知。」山曰：「汝向來作何行業？」師曰：「念佛。」山曰：「念者
J39nB453_p0598a23║是誰？佛是何物？」師窘無以對。疑甚，因從渡江，結制戒
J39nB453_p0598a24║珠，苦參力究，至忘寢食。一夜，偶舉首見燒燈者，忽有
J39nB453_p0598a25║省，覺根身器界洞徹無遺。明晨入告山，山曰：「汝還疑
J39nB453_p0598a26║否？」師曰：「求信不可得，安所容疑？」山默之。師呈偈曰：「靈
J39nB453_p0598a27║明廓爾，洞徹十方。隨機應物，體露真常。」山曰：「子只得
J39nB453_p0598a28║其體，不得其用。」師曰：「如何是用？」山便打。又一日入室，
J39nB453_p0598a29║山舉海底泥牛話問師曰：「畢竟是那一句？」師指旁僧
J39nB453_p0598a30║曰：「者僧是紹興人。」山便打，師便喝。山曰：「你者一喝落
J39nB453_p0598b01║在甚處？」師又喝，山直打出。此師資所以稱水乳契合
J39nB453_p0598b02║者，其在是乎？乙亥，從山圓具護國，典巾瓶。未幾，隨之
J39nB453_p0598b03║崆峒。時有亂禪燈之作俑者，山懼，師秉命發藏典，備
J39nB453_p0598b04║考五宗世系，以定其譜，并集諸傳燈傳法機緣語，為
J39nB453_p0598b05║書曰《傳燈正訛》。甲乙間法門統系之變，得辨白歸正，
J39nB453_p0598b06║實籍之也。然則師之為法門苦心，在學地時已早具
J39nB453_p0598b07║一副爐韝矣。庚辰春，山以從上佛祖授受事，特為囑
J39nB453_p0598b08║累。秋侍出，遷百丈。明年，山化去，師為扶龕還弁。入塔
J39nB453_p0598b09║罷，即奉母入寧州新豐。山傚陳蒲鞋故事，別號睦堂，
J39nB453_p0598b10║蓋本此。新豐去州南六十里，當萬山岑寂中雲水流，
J39nB453_p0598b11║非真實為道者不得而至。有至者，師唯嚴其規、勵其
J39nB453_p0598b12║參，不肯少假辭色。嘗曰：「諸方五味具足，我者裏枯澹
J39nB453_p0598b13║務重，無甚快活，汝來此覓個什麼？」由是道風日遠，居
J39nB453_p0598b14║者益眾。適百丈虛位，侍御一貞宋公邀師繼席，使至，
J39nB453_p0598b15║師不納。貞以為當代高人，不可強，益重之。澗飲木食，
J39nB453_p0598b16║不出山十有餘年。已而鄂、蒲響其化，紳衿三致請，師
J39nB453_p0598b17║唯峻拒，至有排闥而勸者再，師始從之。以順治甲午
J39nB453_p0598b18║開法蒲圻延壽，久醞新開，一時抱道衲子驚謂見遲。
J39nB453_p0598b19║嗣有遷玉崖之上方、匡之凌霄，己亥遷吳興弁山及
J39nB453_p0598b20║維揚平山，康熙壬寅遷寧州雲巖，己酉遷澧州藥山，
J39nB453_p0598b21║辛亥遷越州雲門及台之護國，是為師九坐道場也。
J39nB453_p0598b22║夫一粥之緣關乎夙昔，住持天選業有舊章，師所坐
J39nB453_p0598b23║道場乃半屬祖席，非道德之有於身，又豈能乎？當住
J39nB453_p0598b24║蒲圻日，司馬民興尹公謁，直造榻前，師給曰：「者裏卻
J39nB453_p0598b25║無賓主。」尹曰：「弟子原為佛法來。」師豎拂子示之，尹曰：
J39nB453_p0598b26║「不知。」師曰：「此語最親切。」尹曰：「莫無聲無臭便是麼？」師
J39nB453_p0598b27║擲下拂子曰：「死水裏覓甚神龍？」師接人敏捷概如此，
J39nB453_p0598b28║於是士大夫喜與之遊，不徒學者川赴矣。弁山為余
J39nB453_p0598b29║猶父人，就老人開山，以歲儉風規稍弛，師承乏憾甚，
J39nB453_p0598b30║乃為力行古道，百務率以身先。買山種松，擴搆僧堂，
J39nB453_p0598c01║一皆與眾僧日同其事，而三吳、兩浙禪風為之一新，
J39nB453_p0598c02║實師致也。雲巖為晟祖開宗宏業，以廢於寇燹，軍民
J39nB453_p0598c03║雜廬其中廿有餘年。師赴巡南副使體觀周公請入
J39nB453_p0598c04║院，乃獨掩一室，若無所事。南昌守葉公天木特謁師，
J39nB453_p0598c05║師竟日唯清談，略不及院事，公悅甚，頃願執門弟子
J39nB453_p0598c06║禮。有問師：「何不一開爐韛，使鈍鐵生光？」師乃曰：「供佛
J39nB453_p0598c07║無殿，何以致敬？說法無堂，何以成規？吾非無意，特有
J39nB453_p0598c08║待耳。」軍民感其德，悉去所廬，還其固有。師於是一展
J39nB453_p0598c09║經濟，六七年間，無論佛殿僧堂，凡叢林所宜有者，皆
J39nB453_p0598c10║煥然一新，人咸尊為晟祖。再來豫章，博菴黎公學憲
J39nB453_p0598c11║嘗作文紀之。若雲門者，則又吾大父散木老人闡揚
J39nB453_p0598c12║從上宗旨處。代繼其席者，非有素行協孚輿論，則不
J39nB453_p0598c13║得而預，師繼之宜也。乃不謂遂為師謝聞名地。入院
J39nB453_p0598c14║之明年壬子燈節後，作書召江西、湖南諸門人，意若
J39nB453_p0598c15║有所預示焉者。護國為師稟戒處，義不得不躬為經
J39nB453_p0598c16║理，斯有安置住持及交納事。六月歸雲門，遽封書辭
J39nB453_p0598c17║遠近檀護，別諸同門，念余舊，買舟載過白巖，相與快
J39nB453_p0598c18║譚數晝夜，法門巨細，無不盡言。及回，遽示微疾，然目
J39nB453_p0598c19║惟危坐，諄諄訓誡不少懈。又七月廿三晚，兩序人問：
J39nB453_p0598c20║「和尚尊候如何？」師特從容論之曰：「吾住此不久，忽累
J39nB453_p0598c21║常住遵古闍維，仍還雲巖，吾念畢矣。」一眾為之愕然。
J39nB453_p0598c22║監院乃問：「和尚百年後事，儻有詢及，未審如何舉似？」
J39nB453_p0598c23║師高聲曰：「聽吾說。」眾瞪目，師則放身就枕逝之矣。當
J39nB453_p0598c24║廿四丑刻癸丑三月，門人遵治命，扶龕還供雲巖。甲
J39nB453_p0598c25║寅四月十八，奉靈骨建塔於古洞山阿耨院，後得庚
J39nB453_p0598c26║龍坤山艮向，蓋師素願也。於戲異哉！師方視器界為
J39nB453_p0598c27║浮漚，等身心同夢幻，乃於六十年間事，始則發軔於
J39nB453_p0598c28║此，終則藏骨於此，豈即古所謂葉落歸根者歟？師生
J39nB453_p0598c29║明神宗萬曆壬子三月十七，寂康熙壬子又七月廿
J39nB453_p0598c30║四世，壽花甲一周有奇，僧臘四十餘一。嗣法弟子四
J39nB453_p0599a01║十三人，得度秉毘尼者不盡計。受鉗錘之益，去而為
J39nB453_p0599a02║諸方之胤者，指不勝屈。居常危坐不臥，奉重是勤，不
J39nB453_p0599a03║偏眾，不放逸，几案不置無益文字，不喜滋學者知解。
J39nB453_p0599a04║嘗曰：「參得涅槃堂裏禪，方有學道分。」此蓋過來人語。
J39nB453_p0599a05║夫師乃邗人，邗古稱繁華地，而師之立身操行，乃能
J39nB453_p0599a06║克苦勵志，其為人處己清涼，十事持身，亦莫過是，人
J39nB453_p0599a07║以為乘願再來者宜也。法化行楚浙，於寧為尤。故訃
J39nB453_p0599a08║至雲巖日，七眾羅拜影堂，躄踊流涕者不已。去今六
J39nB453_p0599a09║七載，若緇若白，無論飲師之德，每一誦及，咨嗟感歎，
J39nB453_p0599a10║不淚下亦不已。嗟乎！當此倫常滅裂之秋，自非道德
J39nB453_p0599a11║之有於身，其感人何以能此？以是而述之，以是而傳
J39nB453_p0599a12║之，誰不曰可？師說法二十年，動靜語默，唯法門是重。
J39nB453_p0599a13║語錄若干卷，皆自胸襟中流出，不假思惟，而宇內同
J39nB453_p0599a14║志者，固不乏其人。若乃革偽明真，捷徑暢快，舍師則
J39nB453_p0599a15║余不得而知之矣。憶與師自聽論常明，至同侍入就
J39nB453_p0599a16║老人於崆峒百丈間，實為有年，故知師者，詳莫余若，
J39nB453_p0599a17║因特為敘之，然僅十之一耳。至若實證密修，潛行妙
J39nB453_p0599a18║用之極，則唯師自知而已，余豈能殫述哉？僅援筆勉
J39nB453_p0599a19║為之銘。銘曰：
J39nB453_p0599a20║佛祖迭興，示唯道德。道德於人，千古標格。
J39nB453_p0599a21║肇自鷲嶺，沿及弁岡。器水傳器，漸見汪洋。
J39nB453_p0599a22║一曲新豐，師尤善唱。音律靡關，超乎浩蕩。
J39nB453_p0599a23║道場九坐，法說廿年。鳳翔獅吼，物無不然。
J39nB453_p0599a24║補弊救偏，鼎新革故。師所意之，雲奔水赴。
J39nB453_p0599a25║還鄉曲奏，聲咽鑑湖，曰聽我說，海湧山趨。
J39nB453_p0599a26║葉落歸根，洞山最始。院後坤山，窣堵雄峙。
J39nB453_p0599a27║修水浩浩，南山巖巖。黃金璀璨，萬象同參。
J39nB453_p0599a28║太虛可銷，斯塔無恙。道兮德兮，金湯是仗。
J39nB453_p0599a29║攸攸嘉運，際美新豐。師其永蔭，匝地麟蹤。