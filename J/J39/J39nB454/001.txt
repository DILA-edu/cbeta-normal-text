J39nB454_p0601a01║頻吉祥禪師語錄目錄
J39nB454_p0601a02║卷第一
J39nB454_p0601a03║住衡陽雲峰佛國禪寺語錄
J39nB454_p0601a04║卷第二
J39nB454_p0601a05║住衡陽雲峰佛國禪寺語錄
J39nB454_p0601a06║卷第三
J39nB454_p0601a07║住寧州雲巖無住禪寺語錄
J39nB454_p0601a08║卷第四
J39nB454_p0601a09║住寧州雲巖無住禪寺語錄
J39nB454_p0601a10║卷第五
J39nB454_p0601a11║住湖州弁山龍華禪寺語錄
J39nB454_p0601a12║卷第六
J39nB454_p0601a13║住湖州弁山龍華禪寺語錄
J39nB454_p0601a14║卷第七
J39nB454_p0601a15║小參
J39nB454_p0601a16║晚參
J39nB454_p0601a17║卷第八
J39nB454_p0601a18║示眾
J39nB454_p0601a19║普說
J39nB454_p0601a20║卷第九
J39nB454_p0601a21║佛事
J39nB454_p0601a22║卷第十
J39nB454_p0601a23║牧麟堂集
J39nB454_p0601a24║卷第十一
J39nB454_p0601a25║機緣
J39nB454_p0601a26║垂問
J39nB454_p0601a27║卷第十二
J39nB454_p0601a28║像贊
J39nB454_p0601a29║示語
J39nB454_p0601a30║卷第十三
J39nB454_p0601b01║拈古
J39nB454_p0601b02║卷第十四
J39nB454_p0601b03║頌古
J39nB454_p0601b04║卷第十五
J39nB454_p0601b05║頌古
J39nB454_p0601b06║
J39nB454_p0601b07║
J39nB454_p0601b08║
J39nB454_p0601b09║
J39nB454_p0601b10║頻吉祥禪師語錄目錄（終）
J39nB454_p0601b11║
J39nB454_p0601b12║
J39nB454_p0601b13║
J39nB454_p0601b14║
J39nB454_p0601b15║
J39nB454_p0601b16║
J39nB454_p0601b17║
J39nB454_p0601b18║
J39nB454_p0601b19║
J39nB454_p0601b20║
J39nB454_p0601b21║
J39nB454_p0601b22║
J39nB454_p0601b23║
J39nB454_p0601b24║
J39nB454_p0601b25║
J39nB454_p0601b26║
J39nB454_p0601b27║
J39nB454_p0601b28║
J39nB454_p0601b29║
J39nB454_p0601b30║
J39nB454_p0601c01║頻吉祥禪師語錄卷第一
J39nB454_p0601c02║嗣法門人德能等編
J39nB454_p0601c03║住衡陽雲峰佛國禪寺語錄
J39nB454_p0601c04║上堂
J39nB454_p0601c05║康熙庚戌夏六月十日，雲巖老和尚令達源大師齎
J39nB454_p0601c06║源流衣、拂、手札至山，命師開堂。本境檀護、同門昆季、
J39nB454_p0601c07║兩序耆舊，於十五日恭請上堂。師至座前，舉衣曰：「者
J39nB454_p0601c08║是釋迦老子二千年前親囑飲光，教合分付彌勒的，
J39nB454_p0601c09║因甚落在雲峰手裏？要知來處麼？蘇州有，常州有。」指
J39nB454_p0601c10║法座曰：「三賢四果人總不奈箇燈王老子何，看新長
J39nB454_p0601c11║老直蹋頂𩕳去也。」便陞。拈香曰：「此一瓣香，罩古籠今，
J39nB454_p0601c12║該天括地，散之徹沙界無邊，聚之出毛端有剩，炳向
J39nB454_p0601c13║爐中，熏破釋迦鼻孔，裂開諸祖眼睛，以此祝
J39nB454_p0601c14║一人有道，慶萬國雍熙，報不報親恩，助無為聖化。」復
J39nB454_p0601c15║懷中出香曰：「此香種植得地，灌溉有源，正芬芳於獅
J39nB454_p0601c16║子峰頭，被一陣風吹落兩浙三吳，星霜歷盡，末後移
J39nB454_p0601c17║到弁嶽山中，頓使氣消葉盡，今朝忽遭人於千里外
J39nB454_p0601c18║撥動寒灰，放出遼天惡氣，就此熏他現住江西雲巖
J39nB454_p0601c19║堂上傳洞山正宗第二十九世睦堂瑩老和尚，不是
J39nB454_p0601c20║報德酬恩，且要明冤理屈。」遂斂衣就座。達源大師白
J39nB454_p0601c21║椎竟，師卓拄杖曰：「好箇第一義諦，卻被拄杖子吞卻
J39nB454_p0601c22║了也。拄杖子橫，山河大地一時橫；拄杖子豎，山河大
J39nB454_p0601c23║地一時豎。即今略展神通，要與諸人相見。有麼？」僧問：
J39nB454_p0601c24║「理彰時至，箇事如何？」師曰：「大蟲戴紙帽。」曰：「如是之法，
J39nB454_p0601c25║佛祖密付。今日向人天眾前一時顯露，還有密意也
J39nB454_p0601c26║無？」師曰：「薰風匝地，杲日輝天。」曰：「向上一路，千聖不傳。
J39nB454_p0601c27║雲巖與麼持來，且道是傳耶？非傳耶？」師曰：「特煞逼壓
J39nB454_p0601c28║人作麼？」曰：「與麼則雲巖一枝見於今日也。」師曰：「人天
J39nB454_p0601c29║眾前何必如是？」乃曰：「雲峰峭削，萬仞崔嵬，水洩不通，
J39nB454_p0601c30║孤鴻莫度。山僧一向於此攫霧拏雲，直得七十二峰
J39nB454_p0602a01║俱倒卓，金鞭倒握夜街行。冷看大唐國裏狼煙匝地，
J39nB454_p0602a02║縱有五位三玄、金圈栗棘，總是尸祝樽俎。設有舉著
J39nB454_p0602a03║者一路子，便教朝三千，暮八百。何故？只為不識我居
J39nB454_p0602a04║山活計。」舉拂子曰：「者是山僧高臥白雲，難通鳥道的
J39nB454_p0602a05║去處。不惟夏月冰生，更喜龍吟枯木。祇如今朝金襴
J39nB454_p0602a06║遠錫，高客臨門，如何是祝
J39nB454_p0602a07║聖開堂一句？」擲拂子曰：「大開折腳炊松火，細煮新豐
J39nB454_p0602a08║月一團。」
J39nB454_p0602a09║當晚，小參。「睦州擔板漢，血心為著廝兒；楊岐孝順子，
J39nB454_p0602a10║至誠補弼慈明。雖則雲龍風虎，要知總為著箇正法
J39nB454_p0602a11║眼。如何是正法眼？栲栳無底。」
J39nB454_p0602a12║謝兩序，上堂。「臨濟入門便喝，不是好心；德山入門便
J39nB454_p0602a13║棒，不是好心；雲巖千里致書，不是好心；新長老特地
J39nB454_p0602a14║陞堂，是好心不是好心？殷勤無可答，聊贈一枝花。」
J39nB454_p0602a15║結制，上堂。豎拂子曰：「祇者些子，名不得，狀不得。波斯
J39nB454_p0602a16║折斷珊瑚枝，驪龍攪碎滄溟窟。逢貴即賤，比毫未猶
J39nB454_p0602a17║輕；遇賤則貴，盡人天無敵。山僧曾於歡喜亭邊借路
J39nB454_p0602a18║還家，己自放開者些骨董。今朝不奈業事臨門，只得
J39nB454_p0602a19║向棚子頭擊鼓吹螺，抽三換五。昨日已告香結制了
J39nB454_p0602a20║也。設有箇漢出來，呵呵大笑道：『杜撰長老好不識羞。
J39nB454_p0602a21║饒你扮得花攢錦簇，於衲僧分上了沒交涉。』山僧不
J39nB454_p0602a22║禁撫掌曰：『海神知貴不知價，留與人間光照夜。』」
J39nB454_p0602a23║上堂。僧問：「清淨本然，云何忽生山河大地？」師曰：「豈有
J39nB454_p0602a24║與麼事？」曰：「教有明言。」師曰：「莫信，莫信。」曰：「某甲有疑，乞
J39nB454_p0602a25║為開示。」師曰：「待疑破來，再行撿點。」僧禮拜，師良久曰：
J39nB454_p0602a26║「清淨本然。」拈拄杖曰：「忽生山河大地了也。會得的，信
J39nB454_p0602a27║知教有明言。不會者……」擲拄杖曰：「少間再行撿點。」便下
J39nB454_p0602a28║座。
J39nB454_p0602a29║冬至，上堂。「達磨不會禪，夫子不識字，兩箇訝郎當，家
J39nB454_p0602a30║私都狼藉。竟不管君子道亨，小人道息，陰盡陽生，書
J39nB454_p0602b01║雲彩筆。阿呵呵，甜者甜，苦者苦，冬到清明一百五。」
J39nB454_p0602b02║臘八，上堂。「流雲石壓倒珍珠峰，了夢巖吞卻宋家嘴。
J39nB454_p0602b03║嚴風厲雪火爐頭，纔說箇不要妄想執著。忽然雲罅
J39nB454_p0602b04║裏吐出箇明星，刺到眼中。噁，奇哉！一切眾生俱有智
J39nB454_p0602b05║慧德相。」揮拂子曰：「可惜許！」僧問：「既降皇宮名悉達，未
J39nB454_p0602b06║生名字請師名。」師曰：「雨後梅花香更遠，煙籠晴樹曉
J39nB454_p0602b07║方疏。」曰：「謝師答話。」師曰：「幾多人錯會。」
J39nB454_p0602b08║師誕日上堂，以手輪曰：「甲己之年丙作首。」遂高聲曰：
J39nB454_p0602b09║「還有屬牛的人問命麼？」一僧出，禮拜起，師便打，僧一
J39nB454_p0602b10║喝，師曰：「山僧三十六歲，限行到坎，五鬼臨身。」僧曰：「葵
J39nB454_p0602b11║展丹心向日，荷飄嫩綠垂波，還是西來的意，還是為
J39nB454_p0602b12║祝華誕？」師曰：「父無子而不獨，子有父而返孤。」僧又喝，
J39nB454_p0602b13║師打曰：「用神不可損傷，日主最宜健旺。」僧禮拜，師便
J39nB454_p0602b14║下座。
J39nB454_p0602b15║上堂。「無上醫王，善開我心。是則是，病不投方。雲峰診
J39nB454_p0602b16║得汝等本元耗散，如今要應方驗疾。佛病祖病攢簇
J39nB454_p0602b17║不得的，四百四種膏肓病。」彈指曰：「百雜碎了也。若向
J39nB454_p0602b18║含元殿裏彈鵲，繫定驢橛子，弄髑髏殼，我即針汝炙
J39nB454_p0602b19║汝，好好上來修事著。瘥病不假驢，馱藥也不錯，千年
J39nB454_p0602b20║故紙好合錯。」
J39nB454_p0602b21║上堂。「雨久菜園籬盡破，年深灶爛火多煙，芒鞋紙帳
J39nB454_p0602b22║都零落，脫腳繩床沒半邊。四句中，一句旋嵐偃嶽而
J39nB454_p0602b23║常靜，一句江河競注而不流，一句野馬飄鼓而不動，
J39nB454_p0602b24║一句日月歷天而不周。若簡辨得出，別炊香飯供養。」
J39nB454_p0602b25║除夕，上堂。「今夜舊隨殘雨去，明朝新逐曉風來，三十
J39nB454_p0602b26║六句消算了，到頭無事可安排。格外句是破艸鞋，向
J39nB454_p0602b27║上機是爛麻索，那管驢事馬事、笊篱木杓？我者裏別
J39nB454_p0602b28║有三般奇特，廚房內柴乾水足，僧堂中有香有燭。更
J39nB454_p0602b29║有一般聻？明早出行，放喜爆時你來聽。」
J39nB454_p0602b30║元旦，上堂。「堯天普被，舜日高懸，衲僧家正好向光天
J39nB454_p0602c01║化日之下別轉機輪，千差坐斷，祇奉一人天地貴，更
J39nB454_p0602c02║無餘事樂耘鋤。如何是普利均霑一句？且喜今年麻
J39nB454_p0602c03║麥熟，羅睺羅兒與一文。」
J39nB454_p0602c04║上堂。舉：「杜順和尚曰：『懷州牛喫禾，益州馬腹脹，天下
J39nB454_p0602c05║覓醫人，灸豬左膊上。』」乃曰：「者般說話煞有淆訛，近日
J39nB454_p0602c06║風聞七顛八倒，老鼠對月生，土蛇鑽入艸。好，好！也不
J39nB454_p0602c07║必深究其情，纔有是非，紛然失心。」
J39nB454_p0602c08║解制，上堂。「雪覆萬山，孤峰不白，好箇消息，無人會得。
J39nB454_p0602c09║堂司燒香啟請，只得應箇時節。今朝長期告滿，須要
J39nB454_p0602c10║與汝從頭漏洩。山前花鼓頻催，獅子弄盡奇特。如何
J39nB454_p0602c11║是解制的事？長安市上多風月。」
J39nB454_p0602c12║清明，上堂。「清明時節雨紛紛，路上行人欲斷魂。借問
J39nB454_p0602c13║酒家何處有？牧童遙指杏花村。」遂高聲曰：「主人在麼？」
J39nB454_p0602c14║良久曰：「賺我來，賺我來。」便下座。
J39nB454_p0602c15║佛誕日，上堂。僧問：「如何是第一義？」師曰：「落花三月節。」
J39nB454_p0602c16║曰：「今朝四月八，皇宮生悉達。未審即今在甚麼處？」師
J39nB454_p0602c17║曰：「殘夢五更天。」曰：「祇如拈花微笑，意旨如何？」師曰：「江
J39nB454_p0602c18║村四月閒人少，老少安排學種瓜。」曰：「謝師答話。」師曰：
J39nB454_p0602c19║「且放你一棒。」乃曰：「九十七種大人相。」拈拄杖曰：「不異
J39nB454_p0602c20║落花三月節。」復卓曰：「莊嚴微妙淨色身，還如殘夢五
J39nB454_p0602c21║更天。」打○相曰：「示現降神出母胎，即今在甚麼處？江
J39nB454_p0602c22║村四月閒人少。」復呈拄杖曰：「為眾生故作佛事，莫是
J39nB454_p0602c23║拈花意旨麼？老少安排學種瓜，且道是慶祝耶？酬唱
J39nB454_p0602c24║耶？」擲下拄杖曰：「且放者一棒。」
J39nB454_p0602c25║上堂。「還有問話者麼？」顧視曰：「道泰不傳天子令，時清
J39nB454_p0602c26║休唱太平歌。山僧豈肯好肉剜瘡？」卓拄杖，下座。
J39nB454_p0602c27║盂蘭會，上堂。「太陽門下，日日三秋。明月堂前，時時九
J39nB454_p0602c28║夏。目犍連饋飯青提，面然王端受供養。十世古今，不
J39nB454_p0602c29║離當念。無邊剎海，靡隔毫端。一味高低，普應何故？衡
J39nB454_p0602c30║陽城裏好養民，米賤柴多足四鄰。」
J39nB454_p0603a01║上堂。「祖禰不了，殃及兒孫。銜鐵負鞍，鞭撻方行。我也
J39nB454_p0603a02║識得你良弓之子善為箕，良冶之子善為裘。」
J39nB454_p0603a03║結制，上堂。「庭前翠竹，砌下黃花，明明百艸頭，明明古
J39nB454_p0603a04║佛面。者裏薦得，猶是依稀越國、彷彿楊州，更須別著
J39nB454_p0603a05║隻眼，始好向毘盧頂上豎五橫三，跨燈籠來佛殿裏，
J39nB454_p0603a06║趁須彌於海水上，說甚麼法住法位、實相常住、三藏
J39nB454_p0603a07║十二部，總是祭鬼神茶飯。饒他文殊、彌勒、勢至、普賢，
J39nB454_p0603a08║且教下位安排；若是目連、鶖子、滿慈、空生，縱能廣運
J39nB454_p0603a09║神力，也只到得珍珠嶺畔，要見雲峰猶隔山在。你道
J39nB454_p0603a10║雲峰有何勝處？曾經大海難為水，除卻須彌不是山。」
J39nB454_p0603a11║誕日，上堂。僧問：「如何是慶祝華壽的事？」師曰：「下載清
J39nB454_p0603a12║風付與誰？」曰：「僧問仰山：『法身還解說法也無？』山曰：『我
J39nB454_p0603a13║說不得，別有人說得。』為甚仰山說不得？」師曰：「你也須
J39nB454_p0603a14║出一身白汗始得。」曰：「說得的人今在何處？」師舉拂子，
J39nB454_p0603a15║僧曰：「千江有水千江月，萬里無雲萬里天。」師曰：「天傾
J39nB454_p0603a16║東南，地虧西北。」問：「壽逾塵劫，請師指示。」師曰：「隴上臘
J39nB454_p0603a17║梅剛吐玉。」曰：「與麼則大地均霑去也。」師曰：「睦州只擔
J39nB454_p0603a18║板，南泉慣賣身。」曰：「天地同根真有道。」師曰：「三十年後
J39nB454_p0603a19║此話大行。」乃曰：「祖宗門下事，須是你出得一身白汗，
J39nB454_p0603a20║始知下載清風。雖則仰山道說不得，只顧天傾東南，
J39nB454_p0603a21║未瞻地虧西北，縱有說得的，亦不許與陳睦州、王老
J39nB454_p0603a22║師同參在。要知壽逾塵劫意，直待三十年後自有人
J39nB454_p0603a23║舉去。」
J39nB454_p0603a24║解制，上堂。「與麼與麼，易分雪裏粉；不與麼不與麼，難
J39nB454_p0603a25║辨墨中煤。與麼中不與麼，千峰勢到嶽邊止；不與麼
J39nB454_p0603a26║中卻與麼，萬派聲歸海上消。者般說話，一似渠塘夜
J39nB454_p0603a27║月深秋底，幾箇漁郎覓得歸？東家杓柄長，西家杓柄
J39nB454_p0603a28║短，金剛手裏八楞棒總拈過一邊，九十日飯錢作麼
J39nB454_p0603a29║生料理？呵呵！從來欠債的還錢，怪山僧又怎得？」
J39nB454_p0603a30║薦亡，上堂。拈拄杖，曰：「動步喫交，揚眉錯過。不見新豐
J39nB454_p0603b01║老子道：『峰巒秀異，鶴不停機；靈木迢然，鳳無依倚。』者
J39nB454_p0603b02║裏還有通死生一貫、視身相如雲的麼？有，則淡影不
J39nB454_p0603b03║須描摸；如無，試看伊迥脫羅籠去也。」遂擲下拄杖。
J39nB454_p0603b04║出隊歸，上堂。「常在途中，不離家舍，擔頭處處挑明月；
J39nB454_p0603b05║離了家舍，不在途中，艸鞋步步蹋清風。山僧在洞庭
J39nB454_p0603b06║湖北值一雁南來，曾寄一函，可曾到麼？教你好好撐
J39nB454_p0603b07║拄門戶，籬破應須撿點，慎防鼠竊狗偷，更有深深機
J39nB454_p0603b08║密句，打鐘深夜漫登樓。」
J39nB454_p0603b09║宗印施供僧田，上堂，舉拂子曰：「者一片田地，分付來
J39nB454_p0603b10║多少時也？祇緣一切人曠大劫來賃佃不真，致使叢
J39nB454_p0603b11║生荊棘。今日契券已在雲峰手裏，有能如法耕植者
J39nB454_p0603b12║麼？不歸歸便得，煙景有誰爭？」
J39nB454_p0603b13║結制，上堂。「十五日前錐不用，十五日後鉤不施。正當
J39nB454_p0603b14║十五日中，點水滴凍，捏霧成團，燄發冰河，花開碓觜。
J39nB454_p0603b15║且道是甚境界？原是住居西。」
J39nB454_p0603b16║臘八，上堂。「今日是瞿曇翁二千年前正覺山中打失
J39nB454_p0603b17║鼻孔的一場敗缺，凡受伊處分者，都要潑些子穢，露
J39nB454_p0603b18║彼羞顏。雲峰忝為腳下六十七代遠孫，腕終不外曲，
J39nB454_p0603b19║且與據款結案一上。」遂喝一喝。
J39nB454_p0603b20║雲巖老人訃至，上堂。舉訃曰：「者是兩浙三吳一箇葛
J39nB454_p0603b21║藤椿子，五十年東葛西葛絆倒天下英靈，山僧也曾
J39nB454_p0603b22║喫一交來，昨從顯聖堂中折倒了也。快活，快活，免得
J39nB454_p0603b23║來鈍置我。雖然……」撫胸曰：「一回舉處一回傷，血染秋霜
J39nB454_p0603b24║紅似火。」
J39nB454_p0603b25║瞿白禪人報母，請上堂。「拄杖子化為龍，吞卻乾坤了
J39nB454_p0603b26║也。聞說山下人家，昨夜三更失卻牛，天明起來失卻
J39nB454_p0603b27║火。東討西尋不見蹤，原來賊是家親做。」驀指曰：「你是
J39nB454_p0603b28║何人？噁噁，萬里青天祇一鶚。」
J39nB454_p0603b29║解制，兼為雲巖老人禮懺，上堂。拈拄杖曰：「雲巖先師
J39nB454_p0603b30║來也，即今入普現色身三昧，出廣長舌，謂今朝長期
J39nB454_p0603c01║告滿，不得有辜行腳高流，老僧特為法施。」卓拄杖曰：
J39nB454_p0603c02║「解開布袋頭，放出百千頭，蹋遍南丘又北丘，老僧終
J39nB454_p0603c03║自樂優游。設有問雲峰佛法何似？一條白棒空今古，
J39nB454_p0603c04║迥地遮天那一籌。」師起立合掌曰：「南無三滿哆沒馱
J39nB454_p0603c05║喃，伏惟尚饗。」
J39nB454_p0603c06║端午，上堂。「五月五，山深不見龍舟鼓。門前不用釘桃
J39nB454_p0603c07║符，驅邪自有雲門普。」喝一喝。
J39nB454_p0603c08║結制，檀越懺藏經，請上堂。僧問：「結制安禪即不問，者
J39nB454_p0603c09║一大藏從何處得來？」師曰：「法會因由分第一。」曰：「如何
J39nB454_p0603c10║是第一義？」師曰：「崑崙騎大象。」乃曰：「今日檀越啟請舉
J39nB454_p0603c11║揚般若，要道法隨法行、法幢隨處建立，是接龜毛於
J39nB454_p0603c12║鐵牛尾上；若說功超異域、福利人天，是安缽柄於鈯
J39nB454_p0603c13║斧腰邊。恁麼、不恁麼總不得。畢竟如何是兩處成龍
J39nB454_p0603c14║的句？安禪不必佳山水，消得閒情水亦香。」復舉：「趙州
J39nB454_p0603c15║禪師因婆子令人送錢請轉藏，州受施已，下禪床繞
J39nB454_p0603c16║一匝，曰：『轉藏已竟。』婆聞，曰：『比來請轉全藏，為甚只轉
J39nB454_p0603c17║半藏？』大慧曰：『若論那半藏，縱饒趙州繞百千萬億匝，
J39nB454_p0603c18║也只得半藏；乃至盡恆沙國土，若艸、若木，各出廣長
J39nB454_p0603c19║舌相，說到盡未來際，也只得半藏。』」師曰：「要識那半藏
J39nB454_p0603c20║麼？」遂下座，便歸方丈。
J39nB454_p0603c21║師誕日，謝化主，上堂。舉：「五祖演禪師曰：『釋迦已滅，彌
J39nB454_p0603c22║勒未生，森羅萬象，推過一邊。作麼生是諸人常住法
J39nB454_p0603c23║身？』復曰：『有功無功，莫使腹空。』」師曰：「五祖雖則道貴連
J39nB454_p0603c24║城，卻猶倜儻不及，惜乎在生滅有無中著倒。雲峰也
J39nB454_p0603c25║不管釋迦生、彌勒出，日曬窗櫺，青山滿目。化主歸來，
J39nB454_p0603c26║也不問伊常住法身，但道那一人因甚不到？他道不
J39nB454_p0603c27║曾動著，事因叮囑起，展轉見淆訛。且道與古人相去
J39nB454_p0603c28║多少？」一僧出曰：「和尚多口作麼？」師曰：「山僧祇得打退
J39nB454_p0603c29║鼓。」曰：「適來拈香慶祝，未審悉達在什麼處？」師曰：「牡丹
J39nB454_p0603c30║樹下花貓子。」
J39nB454_p0604a01║結夏，上堂。喝一喝曰：「雞足峰前，無憂林裏，若說一義
J39nB454_p0604a02║二義，即是以藕絲風繫崑崙足，立教石筍抽條、冰生
J39nB454_p0604a03║六月。還有知時識候者麼？巢知風，穴知雨。不是狐，便
J39nB454_p0604a04║是鼠。」
J39nB454_p0604a05║鑄法鐘，上堂。「萬煆爐中鐵疾藜，等閒拈起要人知。平
J39nB454_p0604a06║生自得施奇策，妙密鉗錘在此時。」卓拄杖曰：「乾三連，
J39nB454_p0604a07║坤六段。水流溼，火就燥。驢兒只揀溼處尿。看錮鏴著
J39nB454_p0604a08║生鐵，終不是望空啟告。曾經敏手者，自然玉振金聲。
J39nB454_p0604a09║若是躍冶之金，依舊白雲萬里。」
J39nB454_p0604a10║結制，上堂。「法昌力士撾鼓，雲峰九眾開爐，非圖熱鬧
J39nB454_p0604a11║門庭，祗貴祖網不墜。閒神野鬼，守古塚寒巖；本色袖
J39nB454_p0604a12║僧，應四稜著地。法身二種病、二種光，須是一一透過，
J39nB454_p0604a13║始好歸家穩坐。若是窮途異客，勸君更盡三杯酒，西
J39nB454_p0604a14║出陽關無故人。」
J39nB454_p0604a15║上堂。「嘉州大象，瞎七瞎八；陝府鐵牛，脫蹄脫角。青州
J39nB454_p0604a16║做箇七斤衫，傀儡偷來屋裏著。好羞慚，好快活，門門
J39nB454_p0604a17║一切境，回互不回互？莫守寒巖異艸青，坐卻白雲宗
J39nB454_p0604a18║不妙。」
J39nB454_p0604a19║臘八，普光薙髮，請上堂。僧問：「如何是有身無事句？」師
J39nB454_p0604a20║曰：「齊一變至於魯。」曰：「如何是有事無身句？」師曰：「藍田
J39nB454_p0604a21║虎須是李將軍射。」曰：「如何是身事齊捐句？」師曰：「今朝
J39nB454_p0604a22║正臘八。」曰：「如來成道，普光落髮，意旨如何？」師曰：「花根
J39nB454_p0604a23║本豔，虎體原斑。」乃拈拂子，曰：「會麼？與麼會去，便知花
J39nB454_p0604a24║根本豔，虎體原斑。說甚麼身事齊捐？正好騰蹋向千
J39nB454_p0604a25║聖頂𩕳頭闊步高行。不然，未免畫蛇添足。」豎拂子，曰：
J39nB454_p0604a26║「普光如來離三垢，諸吉祥中最無上，彼佛曾來入此
J39nB454_p0604a27║殿，是故此中最吉祥。釋迦老子忍俊不禁，將閨閤中
J39nB454_p0604a28║陳年骨董徹底掀翻，捏目生花去也。且道以何為驗？」
J39nB454_p0604a29║遂擲下拂子。
J39nB454_p0604a30║上堂。「揚聲止響，聲是響根。棄妄求真，真為妄本。南贍
J39nB454_p0604b01║部洲經行，北鬱單越打坐。有佛處也錯，無佛處也錯。
J39nB454_p0604b02║你和南，我稽首。有什麼錯？水長船高，泥多佛大。」
J39nB454_p0604b03║解制，上堂。僧問：「如何是結？」師曰：「烏龜無背面。」曰：「如何
J39nB454_p0604b04║是解？」師曰：「鼻孔漫撩天。」曰：「向上一路又作麼生？」師曰：
J39nB454_p0604b05║「盧同月蝕詩最難讀。」乃曰：「揮戈佛日，掃蹤滅跡，截水
J39nB454_p0604b06║停輪，不容出氣，上無攀仰，下絕己躬，正是時人公幹。
J39nB454_p0604b07║今日一任你赤腳去衡陽也得，袈裟裏艸鞋也得，有
J39nB454_p0604b08║伴即來也得，到處不合伴也得。何故？國清才子貴，家
J39nB454_p0604b09║富小兒嬌。」
J39nB454_p0604b10║上堂。「薰風南至，殿閣正涼，一味袓腹高眠，那管東山
J39nB454_p0604b11║水上行，胡僧赤腳走。盡大地是一隻眼，盡虛空是一
J39nB454_p0604b12║箇身，總恒沙為壽量，蟪蛄豈識春秋？秕糠十聖，塵垢
J39nB454_p0604b13║三賢，猶是雲峰安居餘緒。畢竟如何？」噓一噓，下座。
J39nB454_p0604b14║邵陵威德寺請說戒，上堂。拈香畢，衣忽垂下，侍者整
J39nB454_p0604b15║衣，師曰：「侍者拾起袈裟，山僧欲重說破。海壇馬子大
J39nB454_p0604b16║如驢，潘閬倒騎顛折角。」驀顧侍者曰：「山僧與麼說話，
J39nB454_p0604b17║也是將錯就錯。」
J39nB454_p0604b18║棲賢和尚至，上堂。舉洞山寒暑因緣，師曰：「老祖箇妙
J39nB454_p0604b19║協宗通法門，若不是廣南蠻，焉知鎮海明珠白月即
J39nB454_p0604b20║現、黑月即隱的道理？中菴法兄是渠直下嫡骨兒孫，
J39nB454_p0604b21║你要知尊貴位中遍行三昧，須懷香禮請。」
J39nB454_p0604b22║元旦，上堂。僧問：「雲門乾矢橛意旨如何？」師曰：「山僧今
J39nB454_p0604b23║年更無他說。」曰：「祗如祝聖一句又作麼生？」師曰：「風以
J39nB454_p0604b24║時，雨以時。」曰：「恭惟和尚起居多福。」師曰：「漁父歌，樵人
J39nB454_p0604b25║舞。」乃曰：「爐裏栴檀香乍爇，衲僧來問乾矢橛，山僧答
J39nB454_p0604b26║話甚依稀，只道今年無別說。要知祝延聖壽、樂享平
J39nB454_p0604b27║安，但願風以時、雨以時，漁父歌、樵人舞，是誰恩力上
J39nB454_p0604b28║大人？丘乙己。」
J39nB454_p0604b29║上堂。舉：「巖頭、雪峰、欽山同到德山，欽山問：『天皇也恁
J39nB454_p0604b30║麼道，龍潭也恁麼道，未審德山作麼生道？』德山曰：『你
J39nB454_p0604c01║試舉天皇、龍潭道的看。』欽山擬議，德山便打。欽山被
J39nB454_p0604c02║打，歸延壽堂，曰：『是即是，打我特煞。』巖頭曰：『你恁麼，他
J39nB454_p0604c03║後不得道見德山來。』雪竇拈曰：『諸禪德！欽山致箇問
J39nB454_p0604c04║端，甚是奇特，怎柰龍頭蛇尾？你試舉天皇、龍潭道的
J39nB454_p0604c05║看。以坐具便摵。大丈夫漢捋虎鬚，也是本分。他既不
J39nB454_p0604c06║能，德山令行一半；令若盡行，雪峰、巖頭總是涅槃堂
J39nB454_p0604c07║裏漢。』」師曰：「雪竇只得登東山而小魯，又豈知令若盡
J39nB454_p0604c08║行，不啻填溝塞壑。還知麼？石頭路滑人難到，到者方
J39nB454_p0604c09║知不易登。」
J39nB454_p0604c10║建新禪堂，上堂。「一莖艸上現玉殿瓊樓，陋巷不騎金
J39nB454_p0604c11║色馬，玉殿瓊樓被一莖艸蓋覆，猶然身拄本來衣，天
J39nB454_p0604c12║地玄黃，宇宙洪荒，磉子念咒，露柱放光，向上一路，別
J39nB454_p0604c13║有商量。」卓拄杖，曰：「錦鱗不得風雷送，爭透龍門萬丈
J39nB454_p0604c14║高？」
J39nB454_p0604c15║法堂落成，謝兩序，上堂。「欲知佛性義，當觀時節因緣。
J39nB454_p0604c16║雲峰不屑與麼，道者一向來行德山棒，用臨濟喝，唱
J39nB454_p0604c17║雲門普，插仰山鍬，驅大溈水牯，磨南嶽鏡磚，鞭頑石
J39nB454_p0604c18║上峰，教枯木解痛，到今朝總與你各各回向。破笊篱
J39nB454_p0604c19║收拾了，爛生薑曬眼了，雲堂裏煎點已畢，菩薩子喫
J39nB454_p0604c20║飯來。」
J39nB454_p0604c21║上堂。「悶守化城，故是癡漢；坐證實所，猶為鈍機。是人
J39nB454_p0604c22║先世罪業應墮惡道，待彼身上生毛、肢生牙爪，駝著
J39nB454_p0604c23║一切人，蹄蹋蹄、觜對觜，泥水通身，為人輕賤，先世罪
J39nB454_p0604c24║業即為消滅。若謂雲峰說人過惡……」遂擎拳曰：「莫怪偶
J39nB454_p0604c25║然一時之說。」
J39nB454_p0604c26║開爐，上堂。僧問：「三玄要旨，請師開示。」師曰：「我不是他
J39nB454_p0604c27║群隊。」曰：「如何是第一玄？」師曰：「波斯嚼月法堂前。」曰：「如
J39nB454_p0604c28║何是第二玄？」師曰：「泥牛角上起蒼煙。」曰：「如何是第三
J39nB454_p0604c29║玄？」師曰：「爐頭截角小方磚。」曰：「如何是第一要？」師曰：「破
J39nB454_p0604c30║艸鞋𨁝跳。」曰：「如何是第二要？」師曰：「燈籠沒孔竅。」曰：「如
J39nB454_p0605a01║何是第三要？」師曰：「輪椎打得叫。」曰：「玄要蒙師指，開爐
J39nB454_p0605a02║事若何？」師以拂子摵，曰：「惜取眉毛。」乃曰：「曠劫無明，生
J39nB454_p0605a03║死結根，灰飛煙滅，無處存身。」喝一喝，便下座。
J39nB454_p0605a04║師四旬誕日，上堂。僧問：「圓同太虛，無欠無餘，因甚教
J39nB454_p0605a05║列三乘？」師曰：「昨日風，今朝雪。」曰：「彼此俱是達磨兒孫，
J39nB454_p0605a06║何得禪分五派？」師曰：「雞上樹，鴨下水。」曰：「有一人不列
J39nB454_p0605a07║三乘、不分五派，和尚如何接待？」師便打，乃曰：「好笑雲
J39nB454_p0605a08║峰孟八郎，雪朝應請特陞堂，年雖不惑猶懞懂，每向
J39nB454_p0605a09║人前道大荒。今朝凍得口似匾擔，有一段如月上孤
J39nB454_p0605a10║峰、秋臨萬壑的光景都說不出。」遂撥開胸，曰：「幸是者
J39nB454_p0605a11║幾莖蓋膽毛不曾零落。」便下座。
J39nB454_p0605a12║誕日，上堂。僧問：「如何是意到句不到？」師曰：「剎竿頭上
J39nB454_p0605a13║風車子。」曰：「如何是句到意不到？」師曰：「日出東方又落
J39nB454_p0605a14║西。」曰：「如何是意句俱到？」師曰：「拶。」曰：「如何是意句俱不
J39nB454_p0605a15║到？」師曰：「露。」乃曰：「今日有一件不平的事，意欲對眾舉
J39nB454_p0605a16║揚。山僧若不是母難，必要兜底說出。他道睹星證得
J39nB454_p0605a17║箇智慧德相，正是逐鹿者不見其山，豈知坐在淨白
J39nB454_p0605a18║地上？要問明星落後，如何是身裏出門的意？擬議不
J39nB454_p0605a19║來，和座掀倒。教知二千年後寥寥日，幹蠱而今亦有
J39nB454_p0605a20║人。」
J39nB454_p0605a21║供法物，上堂。「好一段真風，被他化母漏洩殆盡。山僧
J39nB454_p0605a22║雖則露箇面目，也是蝦因子屈。自小養一頭水牯，涬
J39nB454_p0605a23║是可憐生。如今被人曳到曲彔床上，祇得要撒放一
J39nB454_p0605a24║遍。」卓拄杖，喝一喝，下座。
J39nB454_p0605a25║上堂。「靈源明皎潔，枝派暗流注，拆東籬，補西壁，未免
J39nB454_p0605a26║作死馬醫。設有箇漢掀倒禪床、喝散大眾，不唯剿絕
J39nB454_p0605a27║葛藤，免見雲峰話墮。」
J39nB454_p0605a28║為母金蓮老人七旬，上堂。僧問：「如何是為親祝壽句？」
J39nB454_p0605a29║師舉拂子曰：「能扶衰老，益氣長年。」曰：「祇如無量壽又
J39nB454_p0605a30║如何慶？」曰：「紫金丹能瘳眾病。」曰：「祝與不祝又作麼生？」
J39nB454_p0605b01║師曰：「有箇類聖散方子與你。」僧禮拜，師曰：「可惜不善
J39nB454_p0605b02║服用。」乃曰：「那吒析骨肉，瞿曇轉法輪，總是囊中滯貨。
J39nB454_p0605b03║雲峰打開布袋，你看紫金丹能瘳眾病，類聖散諸毒
J39nB454_p0605b04║消除，更有扶衰仙鳳酒，補中益氣又長年，有善於服
J39nB454_p0605b05║用的麼？雲峰今日開舖，更無一人下顧，可惜三尺龍
J39nB454_p0605b06║鬚，喚作尋常破布，不如收拾與蒲菴老人，異日莊嚴
J39nB454_p0605b07║淨土。阿呵呵，羅羅招，羅羅搖，莫怪空疏。」
J39nB454_p0605b08║端午，上堂。「今朝日面佛，下界慶雲彌布，定無蠱毒。端
J39nB454_p0605b09║公掃開柱下精靈，土地分付江神討卜，曼殊師利獅
J39nB454_p0605b10║子筋疼，善財童子遍處▆藥，向我珍珠峰拈得箇茯
J39nB454_p0605b11║苓根作杜仲子，被山僧一唾，只得掩面而歸。」
J39nB454_p0605b12║上堂。「黃檗捧缽坐南泉座，穿靴水上行，不曾打溼腳。
J39nB454_p0605b13║王老師眼光爍破四天下，兒孫猶在威音那邊行腳。
J39nB454_p0605b14║且道虛席過第二位，有淆訛無淆訛？畢竟瞞雲峰不
J39nB454_p0605b15║過。」
J39nB454_p0605b16║獅峰和尚周年，上堂。僧問：「三世佛俱已禮過，如何是
J39nB454_p0605b17║先師面目？」師曰：「雨洗淡紅桃萼嫩。」曰：「未審即今在甚
J39nB454_p0605b18║麼處？」師曰：「風搖淺碧柳絲輕。」曰：「原來，原來。」師曰：「更要
J39nB454_p0605b19║知春色惱人眠不得。」乃曰：「雨洗淡紅桃萼嫩，好看三
J39nB454_p0605b20║世諸佛萬德莊嚴；風搖淺碧柳絲輕，須知先獅峰面
J39nB454_p0605b21║目。現在臣退位朝君，子轉身就父，也難當春色惱人
J39nB454_p0605b22║眠不得。即今獅峰老漢於星宿劫中紹位已竟，落得
J39nB454_p0605b23║我業就功忘恩怨斷，竟成不孝闡提人。」
J39nB454_p0605b24║佛修剃落，請上堂。舉：「疏山仁禪師常握木蛇，有僧問：
J39nB454_p0605b25║『和尚手中是甚麼？』疏山曰：『曹家女。』」師拈拄杖曰：「設有
J39nB454_p0605b26║問雲峰：『手中是甚麼？』向他道：『德成端的曹家女，洗出
J39nB454_p0605b27║如來舊法身。』」
J39nB454_p0605b28║古帆五旬，請上堂。舉拂子曰：「新豐一曲，和者難賡；雪
J39nB454_p0605b29║曲陽春，知音罕搆。還有和得的麼？」擊拂子唱曰：「烏隆
J39nB454_p0605b30║隆，古公機，有意在，高山流水；白雲黯黯處，笑花生碓
J39nB454_p0605c01║觜。誦遍了，雜華鋪著破蒲團，曰裏睡，管什麼，地老天
J39nB454_p0605c02║荒人不識。大眾！若是陶淵明，纔聞便歸去。」
J39nB454_p0605c03║雲巖老人于周，上堂。「大事三朝小事一，七十年來者
J39nB454_p0605c04║些子肝腸尚如黐桼。怨不入骨恨不深，恩不切髓情
J39nB454_p0605c05║不極。若使外人聞知，畢竟兒孫不濟。特以此片栴檀
J39nB454_p0605c06║上復阿家老爹，年年此恨難消，七月二十四日。」
J39nB454_p0605c07║贊伯居士六旬，上堂。一僧纔出，師曰：「你向山僧未出
J39nB454_p0605c08║方丈道取看。」曰：「須是和尚自道。」師曰：「情知你道不得。」
J39nB454_p0605c09║曰：「白日烘筵增瑞色，一庭松竹倚清風。」師曰：「早知你
J39nB454_p0605c10║有此一問。」曰：「松鳴朱頂千年鶴，山長蒼條萬歲藤。」師
J39nB454_p0605c11║曰：「猶落春秋。」乃曰：「者一則因緣，自崇禎己巳冬月初
J39nB454_p0605c12║二，為先君少嵩、先慈金蓮與伊狼藉殆盡，如今更要
J39nB454_p0605c13║山僧重為漏洩。其實家醜不可外揚，祇好借席呈情。」
J39nB454_p0605c14║舉：「趙州因僧問：『和尚年多少？』州舉數珠，曰：『數珠一百
J39nB454_p0605c15║八。』」師曰：「美則美矣，未超數量。今日設有問：『為居士慶
J39nB454_p0605c16║誕，未審壽量多少？』乃舉拂子，曰：『有什麼數量？』」
J39nB454_p0605c17║上堂。舉：「風穴沼禪師曰：『若立一塵，家國興盛，野老顰
J39nB454_p0605c18║蹙。不立一塵，家國喪亡，野老安甜。』識得此意，便好消
J39nB454_p0605c19║兵器為農器，放馬歸牛。若有些子汗臭氣，脫下衲衣，
J39nB454_p0605c20║向山門頭領取帚柄。」
J39nB454_p0605c21║解制，上堂。僧問：「如何是的指單傳句？」師曰：「牡丹花下
J39nB454_p0605c22║睡貓兒。」曰：「南泉斬卻了也。」師曰：「還取頭來。」僧展手，曰：
J39nB454_p0605c23║「多少分明？」師曰：「趙州意作麼生？」僧擬議，師打，曰：「伎死
J39nB454_p0605c24║禪和。」乃曰：「結向然燈前，拶斷湘江水一簾；解向然燈
J39nB454_p0605c25║後，艸色花顏俱漏逗。正然燈，急須薦，上元定是正月
J39nB454_p0605c26║半，火樹銀花爛熳紅，自己家園都蹋遍。蹋遍後如何？
J39nB454_p0605c27║咄！看腳下。」
J39nB454_p0605c28║是心、玅生剃度，請上堂。僧問：「不二門開新氣象，華頂
J39nB454_p0605c29║峰前月正圓。如何是峰前境？」師曰：「鶴歸天表，煙浸寒
J39nB454_p0605c30║林。」曰：「如何是境中人？」師曰：「破碎伽黎撩亂搭。」曰：「只如
J39nB454_p0606a01║人境不立時，如何是轉凡成聖的事？」師曰：「今日有人
J39nB454_p0606a02║出家。」曰：「與麼則歷歷相承去也。」師曰：「黃河三千年一
J39nB454_p0606a03║度清。」乃曰：「一句了然，頓超十地。男子身中入正定，女
J39nB454_p0606a04║子身中從定起。好笑他覺城東際見文殊、禮慈氏，終
J39nB454_p0606a05║是箇鼻孔出氣。如何是轉凡成聖的句？一雙鴻雁孤
J39nB454_p0606a06║飛，兩隻鴛鴦獨立。」
J39nB454_p0606a07║
J39nB454_p0606a08║
J39nB454_p0606a09║
J39nB454_p0606a10║頻吉祥禪師語錄卷第一終