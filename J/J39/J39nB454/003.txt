J39nB454_p0611a01║頻吉祥禪師語錄卷第三
J39nB454_p0611a02║嗣法門人德能等編
J39nB454_p0611a03║住寧州雲巖無住禪寺語錄
J39nB454_p0611a04║康熙壬申四月廿六日，師於南嶽雲峰受江西寧州
J39nB454_p0611a05║雲巖櫟山和尚并州主紳衿檀護請，至十月朔一日
J39nB454_p0611a06║入院。
J39nB454_p0611a07║三門。「微塵剎海，祇此一門。驢到馬到，總向者裏入。」遂
J39nB454_p0611a08║卓拄杖。
J39nB454_p0611a09║彌勒。「天上無，地下無，眼眼相窺，渾成露布。十字街頭
J39nB454_p0611a10║等箇人，且道是你不是你？」
J39nB454_p0611a11║韋馱。「有你有我，不愁不怕。寶杵光鋩徹萬機，千年祖
J39nB454_p0611a12║剎斯擔荷。」
J39nB454_p0611a13║佛殿。「同體異體，擲過一邊；有相無相，收歸那畔。」以手
J39nB454_p0611a14║指曰：「者箇聻？日出數峰青似染，人皆說是汝州山。」
J39nB454_p0611a15║伽藍。「靈山相托的事，想應記得。公既得人之牛，須當
J39nB454_p0611a16║還人以馬。末世風規整頓難，大家於此圓前話。」
J39nB454_p0611a17║祖師。「乘蘆渡水錯了也，立雪折肱錯了也，石室裏求
J39nB454_p0611a18║人錯了也。今日有箇不錯的句，特伸舉似：幾度木蘭
J39nB454_p0611a19║舟上望，不知原是此華身。」
J39nB454_p0611a20║毘盧。「本身盧舍那，淨瓶掇過了，山僧不安缽柄，你莫
J39nB454_p0611a21║捏目生花。」
J39nB454_p0611a22║影堂。拈香曰：「昔年恁麼去，攛掇泥牛拽水磨；今朝與
J39nB454_p0611a23║麼乘，鞭回玉象趁麒麟。正此之際，不用三語，不豎兩
J39nB454_p0611a24║拳，如何是報恩一句？人心難滿，丘壑易盈。」
J39nB454_p0611a25║據室。橫按拄杖，曰：「寶鏡如此闊，世界如此闊，晟祖高
J39nB454_p0611a26║懸此鏡，起億祀靈輝。先師到來，拂而拭之，頓使玉殿
J39nB454_p0611a27║瓊樓涌出一莖艸上，諸兄繼拭，更見光流八表。山僧
J39nB454_p0611a28║今日拈來，照鱉群狐肝膽盡，佛魔無處可潛蹤。」
J39nB454_p0611a29║即日上堂。拈疏曰：「鏗金戛玉，錦繡天成，曾於南嶽峰
J39nB454_p0611a30║頭，已見山騰水立。倘未見聞，重新宣過。」指座曰：「三萬
J39nB454_p0611b01║二千箇不免有借，怎似者箇尊無極、高無上？不須作
J39nB454_p0611b02║禮燈王，十尺還他一丈。」遂陞。拈香曰：「金輪王種就，曠
J39nB454_p0611b03║大劫栽培，花敷果茂，影蔭人天。（臣）僧遙對
J39nB454_p0611b04║北闕，用伸供養。」又拈曰：「此香奉為滿朝文武公卿、本
J39nB454_p0611b05║省督撫憲守、州主臧公、鎮府栗公、列位尊官，惟冀莊
J39nB454_p0611b06║崇品位，福壽齊增。」次拈曰：「無影林中乘玉露，不萌枝
J39nB454_p0611b07║上更馨香。奉為青原落脈第四世本寺開山晟祖并
J39nB454_p0611b08║歷代住持法兄和尚、當山護法兩序大眾，伏願燈燈
J39nB454_p0611b09║續焰聯芳，處處歡歌不盡。」復懷中拈出曰：「者一些子，
J39nB454_p0611b10║三十年前在者裏翻覆得七顛八倒、狼狼藉藉，冷傷
J39nB454_p0611b11║熱痛，不堪重敘。第二回供養八座道場中興本寺曹
J39nB454_p0611b12║洞二十九世睦堂瑩老和尚。」櫟山和尚白椎竟，師曰：
J39nB454_p0611b13║「迎鋒敵勝，落二落三；錦繡胸懷，墮七墮八。若是當家
J39nB454_p0611b14║種艸，自然接拍相承。還有恁般人麼？」僧問：「三通鼓罷，
J39nB454_p0611b15║四眾臨筵，學人上來，請師說法。」師曰：「有口已借人了。」
J39nB454_p0611b16║曰：「白雲生滿座，瑞氣擁禪堂，少室真消息，當機願舉
J39nB454_p0611b17║揚。」師曰：「更要山僧說些甚麼？」曰：「頹綱重整即不問，舊
J39nB454_p0611b18║店新開事如何？」師曰：「買賣現成。」問：「千里乘帆即且置，
J39nB454_p0611b19║高輝寶鏡事若何？」師曰：「半年不雨，今日方雷。」曰：「如何
J39nB454_p0611b20║是開堂祝聖句？」師曰：「南山起舞，北嶺垂雲。」曰：「新豐一
J39nB454_p0611b21║派，荷玉分流。老祖家聲如何舉似？」師曰：「石女已穿無
J39nB454_p0611b22║縫襖，木人齊唱紫芝歌。」乃曰：「摘虎鈴驚群動眾，截驪
J39nB454_p0611b23║角水涌波騰。山僧且不現十二面相見，只好平實商
J39nB454_p0611b24║量。不見道：明明無悟，有法即迷。從上來佛佛祖祖俱
J39nB454_p0611b25║不曾以實法累贅於人，諸人亦不得作實法領悟。你
J39nB454_p0611b26║若解繡鴛鴦，我便金鍼密度。山僧數千里水陸間關
J39nB454_p0611b27║來此聚頭，不為別事，只要諸人直下承當，赤肩擔荷。
J39nB454_p0611b28║紅塵犬吠，吐出祖師眼睛；白晝雞鳴，吞卻嘉州大象。
J39nB454_p0611b29║臨危不變的安著者邊，見義勇為的下風排列。要知
J39nB454_p0611b30║新長老令行一半。」敘謝畢，復舉：「王山體禪師示眾曰：
J39nB454_p0611c01║『既有尊貴之位，須明尊貴之人。須知尊貴之人不處
J39nB454_p0611c02║尊貴之位，方明尊貴不落階級。』」師曰：「者般說話，若向
J39nB454_p0611c03║星攢碧落、月浸丹墀、翡翠簾垂、燭香人靜處覓渠起
J39nB454_p0611c04║止，大遠在。何故？漁歌驚起沙河鷺，飛入蘆花不見蹤。」
J39nB454_p0611c05║結椎，下座。
J39nB454_p0611c06║當晚，小參。「憨布袋與阿逸多相信，遠親不如近鄰。水
J39nB454_p0611c07║含月，山戴雲，雞足山前金風悄悄，夜明簾外紫氣沉
J39nB454_p0611c08║沉，者路子破落家私已經料掉。山僧今晚入院之初，
J39nB454_p0611c09║斬新條，行新令，一塵入正受，諸塵三昧起。設有能成
J39nB454_p0611c10║褫山僧、建立雲巖宗旨者，不妨赤身挨白刃，錦上繡
J39nB454_p0611c11║鴛鴦。」
J39nB454_p0611c12║請兩序，上堂。僧問：「三千煙水離衡嶽，一帶雄風振鳳
J39nB454_p0611c13║山，直至到來，老祖風規作何施設？」師曰：「鐘作鐘鳴，鼓
J39nB454_p0611c14║作鼓響。」曰：「老祖風規即且置，君臣五位請師宣。」師曰：
J39nB454_p0611c15║「你只好噇粥噇飯。」曰：「如何是君？」師曰：「一亙晴光含萬
J39nB454_p0611c16║象。」曰：「如何是臣？」師曰：「千山寒色遶孤峰。」曰：「如何是臣
J39nB454_p0611c17║向君？」師曰：「白雲覆盡青山色。」曰：「如何是君視臣？」師曰：
J39nB454_p0611c18║「孤月依然上艸廬。」曰：「如何是君臣道合？」師曰：「直得五
J39nB454_p0611c19║無，分疏不下。」問：「折腳鐺，新豐曲，賴師提唱。只如鳥道
J39nB454_p0611c20║不逢，渠作麼生行履？」師曰：「犀津潭底月三更。」乃曰：「雲
J39nB454_p0611c21║龍風虎，氣節相乘，擘破華山，巨靈好手，八萬四千鳳
J39nB454_p0611c22║毛一時來入虎穴。山僧有時現勝身，應地上機，七佛
J39nB454_p0611c23║也應退位；有時現劣相，接三乘眾，大地等如赤子。有
J39nB454_p0611c24║時教你攔翻北斗、有時教你倒轉南辰、有時推多聞
J39nB454_p0611c25║為上首、有時以神通為第一、有時要議論當先、有時
J39nB454_p0611c26║讓密行為首，總只要鏡鏡相對，光光相然。若使你五
J39nB454_p0611c27║百箇箇箇相似，一任天上人間、龍宮海藏皆隨山僧
J39nB454_p0611c28║去得，共伊隨例餐䭔子，也有三文買艸鞋。」
J39nB454_p0611c29║結制，上堂。僧問：「祖翁遺下箇劈不開捏不碎的陳年
J39nB454_p0611c30║舊案，請師批判。」師曰：「兩箇猢猻垂四尾。」曰：「南嶽山頭
J39nB454_p0612a01║傳正令，雲巖堂上闡真宗。如何是接物利生的句？」師
J39nB454_p0612a02║曰：「遇茶即茶，遇飯即飯。」乃豎拂曰：「好箇囫圇無縫罅
J39nB454_p0612a03║的山子，惜乎被儵忽七鑿而破。如今要轉其山為自
J39nB454_p0612a04║己，須是坐殺釋迦彌勒，擯出文殊普賢，將老雲巖捶
J39nB454_p0612a05║教骨出，從他血流滿地，好將天龍的指、香嚴的竹、靈
J39nB454_p0612a06║雲的花、仰山的粟，一時撒向街頭，有待異時從頭打
J39nB454_p0612a07║算。」復舉：「大明寶祖上堂：『輪王寶藏，如赤窮的人。酒店
J39nB454_p0612a08║腰帶，如大富的事。掉轉身來，撞著沒面目深。要拳便
J39nB454_p0612a09║拳，要踢便踢。又誰知我洞嶺家風，別有擒虎頭收虎
J39nB454_p0612a10║尾底手段。會麼？玉大徹夜行，不知天已曉。』」師曰：「寶祖
J39nB454_p0612a11║掇出者一座七金山子，擬要人直下擔取，又豈知翻
J39nB454_p0612a12║成特地。何故？隔岸桃花風雨後，馬蹄何處避殘紅。」
J39nB454_p0612a13║受雲巖請，上堂。拈疏曰：「緘封未啟，消息難通。千里持
J39nB454_p0612a14║來，家聲有在。要識其中事麼？且聽維那宣讀。」僧問：「鳳
J39nB454_p0612a15║銜寶詔來衡嶽，千里同風事若何？」師曰：「舌頭不出口。」
J39nB454_p0612a16║曰：「如何是子承父業的事？」師曰：「將要累及你。」曰：「掀翻
J39nB454_p0612a17║五位，捏碎三玄。舊日家聲，如何整頓？」師曰：「高處高平，
J39nB454_p0612a18║低處低平。」曰：「恁麼則鐵骨撐雲空宇宙，破沙盆子賴
J39nB454_p0612a19║師扶。」師曰：「全火祇候。」乃曰：「從兜率，降皇宮，八相成道，
J39nB454_p0612a20║是第一場醜拙。離印土，泛重溟，辭梁入魏，是第二場
J39nB454_p0612a21║狼藉。山僧謝事深巖，自許枕席相安。又豈知者場禍
J39nB454_p0612a22║事，憑空特地。今日大似臨嫁醫癭，措情不及。還有能
J39nB454_p0612a23║致力扶危者麼？」良久，撫香臺曰：「今日業緣無可避，臨
J39nB454_p0612a24║風捲摺舊衣裳。」
J39nB454_p0612a25║上堂。「開彰約法之初，不可空口告訴。一尺青天，蓋一
J39nB454_p0612a26║尺黃土。」遂卓拄杖曰：「碓觜夜生花，石頭朝上樹。甜瓜
J39nB454_p0612a27║只是甜，苦瓜一味苦。會得的，毛骨生香。若不會，後五
J39nB454_p0612a28║日看取。」
J39nB454_p0612a29║冬至起七，上堂。揮拂子曰：「智不到處，切忌道著。玉象
J39nB454_p0612a30║含輝，金烏合喙。長一線，南北東西無背面；一線長，朔
J39nB454_p0612b01║風吹綻臘梅香。未歸客，思故鄉。且待三日五日後，露
J39nB454_p0612b02║柱放光。好趁日南長至，洗浣布襠。」
J39nB454_p0612b03║鼎全大師為金峰和尚終七，請上堂。師陞座，堂司燒
J39nB454_p0612b04║香畢，師曰：「堂司燒香了也，金峰和尚已於香煙堆裏
J39nB454_p0612b05║為諸人轉大法輪了也。山僧更要舉贊伊生平盛德，
J39nB454_p0612b06║翻為唐突。」便下座。
J39nB454_p0612b07║臘八，上堂。「妄想執著，七零八落。智慧德相，全無榜樣。
J39nB454_p0612b08║靈峰老子無端撞入荊棘林中，致令後人牽枝引蔓。
J39nB454_p0612b09║座上的只顧道王三千、趙八百，爭奇逞富；座下人也
J39nB454_p0612b10║來橫衝直撞、東屙西屙，致令支那國裏大半狼藉。山
J39nB454_p0612b11║僧今日入此群隊，偶然椎碎珊瑚枝，嬴得清光滿林
J39nB454_p0612b12║麓。」擊拂子，曰：「明星現也。」復擲下，曰：「吽！吽！」
J39nB454_p0612b13║上堂。「前日十三，今日十五，向先說過，而今再舉。不是
J39nB454_p0612b14║借水行舟，亦非拙將勤補，東海鯉魚善喜歡，吞卻南
J39nB454_p0612b15║山隻猛虎。有般依艸附木的，只管照樣畫貓，每每道：
J39nB454_p0612b16║五五還他二十五。殊不知：蚯蚓有時化百合，後園甘
J39nB454_p0612b17║艸方出土，好笑醇醴不解酬。末後一句聻？」良久，曰：「苦，
J39nB454_p0612b18║苦。」
J39nB454_p0612b19║元旦，上堂。僧問：「春風吹有地，慧日照無私，恭祝
J39nB454_p0612b20║當今主，彌天壽算齊。正恁麼時，如何是臣退位朝君？」
J39nB454_p0612b21║師曰：「萬年床子上，香氣染簾櫳。」曰：「金鍼暗度，密不通
J39nB454_p0612b22║風。如何是子轉身就父？」師曰：「午夜清鐘度，輕寒欲上
J39nB454_p0612b23║眉。」曰：「即今君臣道合，父子投機，朝宰光臨，如何接拍？」
J39nB454_p0612b24║師曰：「栗護法為汝證明了。」問：「如何是應時及節一句？」
J39nB454_p0612b25║師曰：「今年恰值癸酉雞。」曰：「只如劫外一枝，還假春力
J39nB454_p0612b26║也無？」師曰：「山僧只要貴有機。」乃曰：「若論佛法，一切現
J39nB454_p0612b27║成。新雲巖不說現成的法，只如適纔問臣退位朝君，
J39nB454_p0612b28║子轉身就父，便好信萬年床子上，香氣染簾櫳是甚
J39nB454_p0612b29║麼時節？若要道劫外一枝不資春力，山僧更無別說，
J39nB454_p0612b30║只要一切人貴有機。若明得此機，便知戌犬、亥豬、子
J39nB454_p0612c01║鼠、丑牛、寅虎、卯兔，以至盡未來俱是新的。不然，且仍
J39nB454_p0612c02║將現成法來說些，應箇時節，元正啟祚，萬物咸新。恭
J39nB454_p0612c03║惟在座護法、各位尊官、兩序大眾起居多福。」
J39nB454_p0612c04║人日，上堂。僧問：「天得一以清，地得一以寧。未審衲僧
J39nB454_p0612c05║得一時如何？」師曰：「眼裏著得須彌山，耳裏著得四大
J39nB454_p0612c06║海。」曰：「只如今朝人日，如何是不遷之義？」師曰：「天在你
J39nB454_p0612c07║頭上，地在你腳底。」曰：「與麼則皇風成一片，何處論封
J39nB454_p0612c08║疆？」師曰：「善於言者。」乃曰：「昨日雨，今朝晴，曉來紅日出
J39nB454_p0612c09║東林。石牛眠古路，一馬產三寅。須菩提本愛脫空，普
J39nB454_p0612c10║化師一味撦謊。落得孤城古寺清，閒把栴檀煙靜放。
J39nB454_p0612c11║欲學山僧閒，毋別尋榜樣。」遂喝一喝。
J39nB454_p0612c12║解制，上堂。「結含元殿扃，踞彌勒烏雞子。夜夢初醒，萬
J39nB454_p0612c13║里清光無曉色。解十里五里春光藹。前村昨日雨濛
J39nB454_p0612c14║濛，拄杖橫雲好瀟灑。其中有箇不屬結解一句，自古
J39nB454_p0612c15║今來無人道出，山僧普施諸人去也。」遂卓拄杖一下，
J39nB454_p0612c16║曰：「前途自應通車馬，此去逢人再問津。」
J39nB454_p0612c17║上堂。「鍵椎在握，正令當行，別轉機輪，千差坐斷。若謂
J39nB454_p0612c18║盡十方空蕩蕩、赤灑灑沒可把，此正是無繩自縛的
J39nB454_p0612c19║公驗。山僧要與諸人平分海嶽、倒轉乾坤，如深雪夜
J39nB454_p0612c20║裏直扺蔡州，向艸榻上擒取吳元濟了，自應露布馳
J39nB454_p0612c21║檄教諸人奏凱還鄉去也。」
J39nB454_p0612c22║上堂。「威音王、鼓音王、周吳鄭王，與謝十三郎的眉目
J39nB454_p0612c23║不增幾希於其間，豈復有迷悟、生死、去來、始終之相？
J39nB454_p0612c24║只知道七九六十三，行人莫被眼睛瞞，雲巖者裏終
J39nB454_p0612c25║不壓良為賤。何故？自是桃花貪結子，錯教人恨五更
J39nB454_p0612c26║風。」
J39nB454_p0612c27║掃晟祖塔，櫟山和尚請上堂。拈拄杖曰：「法兄和尚曰：
J39nB454_p0612c28║拄杖頭上有一句子，要山僧與諸人道破。須是劍呈
J39nB454_p0612c29║敏手，價足當行。有跨海擎天之力，定有轉嶽旋乾之
J39nB454_p0612c30║功。者箇寶華王座子，從來登據者，俱有批龍鱗、破虎
J39nB454_p0613a01║膽的作用，自應鋒前有路，陣後埋機。山僧既登此座，
J39nB454_p0613a02║又豈堪藏頭露尾。只得率性與諸人展演一上。」遂卓
J39nB454_p0613a03║兩卓曰：「已涉繁詞。」復舉：「僧問投子曰：『父不投，為甚投
J39nB454_p0613a04║子？』子曰：『不是別人家裏事。』」師曰：「投子翁雖則語赴來
J39nB454_p0613a05║機，要且廉纖不殺。今日設有問，但向道，簾捲珍珠忘
J39nB454_p0613a06║祖父，花開枯木有奇逢。」復卓拄杖。
J39nB454_p0613a07║入洞山掃睦堂老人塔，古輝和尚請上堂。「卓斷千谿，
J39nB454_p0613a08║直拽孤笻遊鳥道；撥開雙石，還從雲水入新豐。阿耨
J39nB454_p0613a09║池頭，風清月皎；逆流橋外，源遠流長。聖諦不為，階級
J39nB454_p0613a10║何落？書信不達，鈯斧有由。廬陵米價，貴貴賤賤；藥嶠
J39nB454_p0613a11║前樹，枯枯榮榮。寶華冠子卻憶洞上之言，寒暑真機
J39nB454_p0613a12║透過今時，那畔靈鋒遠著、慧炬懸輝？二十八傳至我
J39nB454_p0613a13║先師睦堂老人，願乘再世，悲智重輪，家聲大振，全超
J39nB454_p0613a14║不借之機；寶鏡重輝，顯出當陽之旨。藥山之雲開月
J39nB454_p0613a15║皎，雲門之石傘重張，腳下兒孫千花競茂。迄今廿祀
J39nB454_p0613a16║春秋，人天路上竟無一人覓得者老漢箇消息。惟我
J39nB454_p0613a17║法兄金鍼密度、玉線橫穿，放出金鸞、收來玉鳳，真可
J39nB454_p0613a18║謂克勤克儉、弘祖弘宗。山僧本為奠掃，主令客從，適
J39nB454_p0613a19║承法兄道：心耶？境耶？時節耶？因緣耶？」揮拂子，曰：「片片
J39nB454_p0613a20║飛來黃葉亂，幾多狼藉在秋風？」
J39nB454_p0613a21║廬山北苑普同塔合尖，請上堂。舉選佛頌畢，乃曰：「者
J39nB454_p0613a22║俗漢可惜不曾行腳，所以盡力只道得一半。既是十
J39nB454_p0613a23║方聚會，便知東來、南來、西來、北來總皆歸到者裏，者
J39nB454_p0613a24║裏又有甚無為可學？既無可學，佛從何選？佛無可選，
J39nB454_p0613a25║又說甚心空及第？且道者裏是甚麼所在？」豎拂子曰：
J39nB454_p0613a26║「層層碧落青霄外，綠影重重水國中。今日羅山師兄
J39nB454_p0613a27║運普濟慈窣堵告成，教山僧來酬匠價，畢竟還他多
J39nB454_p0613a28║少？」拍案曰：「團圞妙得忘賓主，千古羅山榜樣新。」
J39nB454_p0613a29║至海藏，櫟山和尚請上堂。僧問：「仲尼謂吾道一貫，除
J39nB454_p0613a30║此更有何言？」師曰：「雨後看山山轉好。」曰：「如何是在家
J39nB454_p0613b01║舍不離途中的事？」師曰：「尊貴峰獨露。」曰：「芙蓉深有意，
J39nB454_p0613b02║隔水使人看。」師曰：「一般山色春無限，幾箇峰巒畫不
J39nB454_p0613b03║齊？」乃曰：「適承法兄命與諸人放開線道，殊不知者裏
J39nB454_p0613b04║本來尊貴，三十年行不與人同步、坐不與人同堂，任
J39nB454_p0613b05║是七佛祖師以兩山相擊托至梵天，亦覓絲頭起處
J39nB454_p0613b06║不得。山僧到來，只見雲籠翠岫、月皎丹霄，林木池沼
J39nB454_p0613b07║交光相羅，山色谿聲圓音歷歷，又何必重為饒舌？只
J39nB454_p0613b08║記得雲巖老祖一日煎茶次，道吾問：『師兄煎茶作甚
J39nB454_p0613b09║麼？』祖曰：『有一人要。』吾曰：『何不教伊自煎？』祖曰：『幸有某
J39nB454_p0613b10║甲在。』」師豎拂子曰：「今日新雲巖出一臂力堆斟滿酌，
J39nB454_p0613b11║伏惟大眾隨情飲啜。」
J39nB454_p0613b12║解制，上堂。僧問：「九旬把住即不問，今日放行事若何？」
J39nB454_p0613b13║師曰：「春風牽柳線，處處舊痕青。」曰：「只如前途有人問：
J39nB454_p0613b14║『雲巖近日如何為人？』向他道甚麼？」師曰：「者拂子是三
J39nB454_p0613b15║百錢買的。」問：「千峰勢到嶽邊止，萬派聲歸海上消。如
J39nB454_p0613b16║何是雲巖境？」師曰：「門連萬戶歌聲細。」曰：「四大本空，五
J39nB454_p0613b17║蘊非有。如何是境中人？」師曰：「舌頭垂地。」乃曰：「說法有
J39nB454_p0613b18║所依，謂之野干鳴；說法無所依，是名師子吼。今朝上
J39nB454_p0613b19║元節屆，解制時臨，城頭炮鼓喧天，市上金燈滿地，豬
J39nB454_p0613b20║肉案頭鮮血淋漓，酒肆場中高歌遍座。好大哥！好大
J39nB454_p0613b21║哥！驀地撞著廖鬍子，莫教錯認作達磨。」
J39nB454_p0613b22║清明，常德棲賢中菴和尚訃至，上堂。僧問：「鳳山競勢
J39nB454_p0613b23║吞聲，修水浩然長泣。如何是不涉塵緣一句？」師曰：「此
J39nB454_p0613b24║心只有鷓鴣啼。」曰：「那吒析骨肉還父母，然後現本身
J39nB454_p0613b25║說法。即今為棲賢和尚陞座，未審施何三昧？」師曰：「寒
J39nB454_p0613b26║山子問過拾得來。」乃舉訃曰：「者是棲賢和尚於春江
J39nB454_p0613b27║浪裏罷艇停橈，釣絲頭空索索地，便要趁著涅槃山
J39nB454_p0613b28║裏皎月清風，坐斷支那的公驗。傷哉！冤哉！何其疾也！
J39nB454_p0613b29║纔聞謝影潛蹤，便見狐吟兔走。山僧悔不與伊當頭
J39nB454_p0613b30║坐斷，致令五十九年無風起浪。還知雲巖路絕也無？」
J39nB454_p0613c01║擲訃曰：「武林渡口桃花落，狼藉春風恨怎消？」
J39nB454_p0613c02║華嚴會，請上堂。僧問：「三根同集，此實難量。如何是難
J39nB454_p0613c03║量的句？」師曰：「重雲裏碎青山色。」曰：「遮那妙相，體遍十
J39nB454_p0613c04║方。凡聖同居，寧無二相？」師曰：「久雨滴開綠水心。」乃曰：
J39nB454_p0613c05║「四十九年不說一字，五千餘卷無有一言。摩竭掩室，
J39nB454_p0613c06║毘耶杜口，嵩山九年面壁。者路子風範，行之於古皇
J39nB454_p0613c07║時則得。山僧乍住雲巖，不可作此冷淡氣象。今者將
J39nB454_p0613c08║無盡香水海、無量寶王剎，拈來作箇如意寶輪，輪中
J39nB454_p0613c09║顯現善財童子坐大月輪，向彌勒樓閣中處處受生。」
J39nB454_p0613c10║拈拂子，曰：「長眉尊者向道：『善財童子與我眉毛結挽。
J39nB454_p0613c11║他既分形散影，老僧也坐不安席。只要世間男女誠
J39nB454_p0613c12║信果通天地，我者裏如洪鐘虡受，音響齊彰，有什麼
J39nB454_p0613c13║隔礙？』山僧不禁合掌，曰：『且喜，且喜！如意輪動也。』」
J39nB454_p0613c14║端陽，上堂。僧問：「龍舟競渡，時節不饒。汨羅消息，意旨
J39nB454_p0613c15║如何？」師曰：「波搖山色虎，雲戰水光龍。」僧提坐具曰：「奪
J39nB454_p0613c16║得錦標歸有興，卻於浪裏占波濤去也。」師曰：「打溼眉
J39nB454_p0613c17║毛。」乃舉龍牙和尚偈畢，師曰：「贏得贏不得，飛龍水上
J39nB454_p0613c18║爭明月，鳥雞啄碎琉璃雲。將跨步空劫，雲巖不管。胡
J39nB454_p0613c19║張三寸絲不挂，黑李四通身似血。一味飽著丹砂，大
J39nB454_p0613c20║書符節。五月五日天中節，攝盡世間毒蛇惡蝎。更有
J39nB454_p0613c21║一事不須說，留待當來問彌勒。」
J39nB454_p0613c22║中秋，上堂。僧問：「雨過山留翠，遙天氣象新。如何是應
J39nB454_p0613c23║時及節一句？」師曰：「適纔到家便下雨。」曰：「只如靈山話、
J39nB454_p0613c24║曹溪指、百丈翫，俱未清其源。和尚如何施設？」師曰：「山
J39nB454_p0613c25║僧不打者鼓笛。」曰：「情知慣用此機。」師曰：「吽！吽！」乃曰：「兩
J39nB454_p0613c26║大塊間，古古今今，椎拂之下，無不簸弄。此片清光話，
J39nB454_p0613c27║的指的翫，的比的見，不管月巢鶴作千年夢，雪屋人
J39nB454_p0613c28║迷一色功。山僧今因迎遷先師靈塔，從洞山至李臺
J39nB454_p0613c29║六十里，波波挈挈歸來，且沒閒情弄他光影。伏惟現
J39nB454_p0613c30║前大眾寬此一限。」便下座。
J39nB454_p0614a01║請頭首，上堂。「紀綱法社，肱股先宗，要須是行家辣手。
J39nB454_p0614a02║絲去線來，令行符到，便見他主靜賓嚴。南斗六，北斗
J39nB454_p0614a03║七，舉目便超千聖。牛頭沒，馬頭回，我行荒艸裏，汝便
J39nB454_p0614a04║入深村。則見雲巖門裏，尊貴的一是尊貴，奇特的畢
J39nB454_p0614a05║竟奇特。若要八荒交泰，諸道來朝，更須問取閣下。」
J39nB454_p0614a06║立祖位，上堂。「黃閣迥，御香沉，誰來者裏列二班三，妄
J39nB454_p0614a07║通家信？直待燦燦星羅霽夜，英英花吐春時，密運化
J39nB454_p0614a08║機，潛彰空印，始見父子功成，體無遺照。密密纔回分
J39nB454_p0614a09║化事，十方機應又何妨？且如何是功位齊彰？一句都
J39nB454_p0614a10║來到祖堂中，分明說破。」領眾入堂，乃曰：「王登寶殿，臣
J39nB454_p0614a11║已來朝；月浸丹墀，子歸就父。即今香遍九垓，萬機俯
J39nB454_p0614a12║伏，敬請吾師領同諸位法兄和尚高陞此座。」一一安
J39nB454_p0614a13║位竟，顧左右曰：「先老人與諸位法兄和尚已入常莊
J39nB454_p0614a14║嚴三昧，為諸人提綱挈領了也。還有知恩報恩者麼？」
J39nB454_p0614a15║良久曰：「普請展具九拜。」
J39nB454_p0614a16║開爐，上堂。僧問：「三月安禪則不問，重開爐韝事如何？」
J39nB454_p0614a17║師舉拂子，曰：「者不是火種。」曰：「正恁麼時，佛來也煆、祖
J39nB454_p0614a18║來也鍛，設有箇沒面目的作麼生煆？」師曰：「已見焦頭
J39nB454_p0614a19║爛額。」遂以拂子吹一吹，曰：「者是靈山傳迦葉的一星
J39nB454_p0614a20║火種，三十九傳至洞山价祖，又二十八傳至睦堂先
J39nB454_p0614a21║師，便見烜天烈焰、九處光生，而今落在山僧手裏。」又
J39nB454_p0614a22║吹，曰：「且將盡乾坤為爐冶，借四時之吹息，以萬象作
J39nB454_p0614a23║炭煤，中間安著鋸𨮂秤錘、無毛鐵鷂，六不收、三不是，
J39nB454_p0614a24║還有幾多零零碎碎都來煉得通紅？分付千二百箇
J39nB454_p0614a25║守爐神各運金錘，山僧牢著鍵柄，左邊也打、右邊也
J39nB454_p0614a26║打，驀地裏一箇火星迸裂舜若多的鼻孔，將十方虛
J39nB454_p0614a27║空一時翻轉。阿！大清天子原來姓趙。」
J39nB454_p0614a28║結制，上堂。僧問：「如何是函蓋乾坤句？」師曰：「鐘聲內，鼓
J39nB454_p0614a29║聲裏。」曰：「如何是截斷眾流句？」師卓拄杖曰：「你作麼生
J39nB454_p0614a30║分疏？」曰：「如何是隨波逐浪句？」師又卓曰：「你作麼生湊
J39nB454_p0614b01║泊？」曰：「祖師心印，狀似鐵牛之機。九十日中，如何通箇
J39nB454_p0614b02║消息？」師曰：「三句外會取。」問：「安禪結制從來事，曹山四
J39nB454_p0614b03║禁事如何？」師曰：「猶有安排在。」曰：「如何是莫行心處路？」
J39nB454_p0614b04║師曰：「口縫纔開，已落第二。」曰：「如何是休挂本來衣？」師
J39nB454_p0614b05║曰：「赤條條地莫商量。」曰：「如何是何須正恁麼？」師曰：「腳
J39nB454_p0614b06║下迢迢。」曰：「作麼生是切忌未生時？」師曰：「有恁麼驢漢。」
J39nB454_p0614b07║曰：「四禁已蒙師指示，羚羊挂角事如何？」師曰：「兩重公
J39nB454_p0614b08║案。」乃曰：「十方聚會，普請來參。諸方持來許多話柄，總
J39nB454_p0614b09║教勘過了打。縱使機籌密運，靈應通方，一塵一佛國、
J39nB454_p0614b10║一葉一釋迦，雲巖門裏且列下風。不見道：萬里無雲，
J39nB454_p0614b11║青天猶在。其中更有三高兩下，七十三八十四，山僧
J39nB454_p0614b12║常在你頂𩕳上出入。少失管顧，莫言觸忤。」
J39nB454_p0614b13║佛成道日，上堂。僧問：「超宗越祖即不問，五聚淨戒事
J39nB454_p0614b14║如何？」師曰：「莫污口。」曰：「一不殺生，因甚南泉斬貓？」師曰：
J39nB454_p0614b15║「慈悲之故。」曰：「二不偷盜，如何臨濟白拈？」師曰：「仁義之
J39nB454_p0614b16║心。」曰：「三不邪婬，如何阿難入摩登之室？」師曰：「俊俏之
J39nB454_p0614b17║極。」曰：「四不妄語，德山為何呵佛罵祖？」師曰：「至誠之緊。」
J39nB454_p0614b18║曰：「五不飲酒，曹山為甚貪杯？」師曰：「風流之象。」乃曰：「睹
J39nB454_p0614b19║史陀天作意，已見七穿八穴。及至下來，起手動腳，分
J39nB454_p0614b20║人立我，動眾驚群，無端又到正覺山中，裝點著者一
J39nB454_p0614b21║場醜拙，轉見弄假成真，致令二千年來人各各倚門
J39nB454_p0614b22║傍戶。雲巖今日與他洗其固執，破其迷倒，不教向明
J39nB454_p0614b23║星罅裏畫他影子。」顧視曰：「雙烏獨立秋江上，一隊孤
J39nB454_p0614b24║鴻寫不成。你諸人各宜自重。」
J39nB454_p0614b25║元旦，上堂。師以履安爐上，曰：「者是雲巖新年頭的佛
J39nB454_p0614b26║法，若有知得落處分明者，山僧分半院與伊住持。」顧
J39nB454_p0614b27║左右，曰：「如無，明朝別有新條令，裊裊東風拂不休。」便
J39nB454_p0614b28║下座。
J39nB454_p0614b29║燈節，上堂。僧問：「春漸回，凍未消，山花處處吐銀毫，請
J39nB454_p0614b30║問是何祥瑞？」師曰：「一家獅子吼，家家獅子隨。」曰：「開口
J39nB454_p0614c01║成雙橛，揚眉落二三，到者裏如何分剖？」師曰：「火首龍
J39nB454_p0614c02║王同轉藏。」問：「法王登寶座，單明向上機，如何是向上
J39nB454_p0614c03║機？」師曰：「一毫頭上獅子子，百億毛頭獅子露。」曰：「一句
J39nB454_p0614c04║了然超百億，阿誰不達法王機？」師顧視，曰：「一句了然
J39nB454_p0614c05║超百億，阿誰不達法王機？是事果然。你若知一毛頭
J39nB454_p0614c06║上獅子子，百億毛頭獅子露，自然開口不成雙橛、揚
J39nB454_p0614c07║眉豈落二三？擬將西江水一口吸盡，竟不知火首龍
J39nB454_p0614c08║王轉遍了全藏半藏，纔起佛法知見，已貶入銕圍了
J39nB454_p0614c09║也。昨日許多喧鬧，即今在甚麼處？」遞拂子與侍者，曰：
J39nB454_p0614c10║「好生收取。」
J39nB454_p0614c11║甲戌春，開無住祖塔明堂并復古路，上堂。「諸法從緣
J39nB454_p0614c12║生，亦復從緣滅，吾佛大沙門，常作如是說。作麼生是
J39nB454_p0614c13║緣滅緣生的義？立案毀碑，從前汗馬無人識；啟路開
J39nB454_p0614c14║門，只要重論往日功。如此者，只具緣生，未了因本，怎
J39nB454_p0614c15║如今日因緣輻輳，時節交歡？語其因也，黃金舍利鮮
J39nB454_p0614c16║如玉；論其緣也，此日金湯固似山。比蒙當道宰官、紳
J39nB454_p0614c17║衿檀護，運舉鼎拔山之力，挽狂瀾欲倒之風，拈蒺藜
J39nB454_p0614c18║作栴檀，回災星為吉曜，開三十年必不開之路，捲百
J39nB454_p0614c19║不能必欲捲之簾，發明無住真宗，不使鳳縈金網，鎔
J39nB454_p0614c20║缾盤釵釧為一金，合彼我見聞於一致。明堂啟處，綠
J39nB454_p0614c21║水青山呈舊面；古路揚時，兒孫腳下好逍遙。而今而
J39nB454_p0614c22║後，使金龜塔院亙古常存，室內子孫億斯瞻侍，不肖
J39nB454_p0614c23║遠孫只落得借水獻花，少伸懷抱。大眾！此中更有朕
J39nB454_p0614c24║兆未分，一而不兩之句又如何舉似？」打○相，曰：「但見
J39nB454_p0614c25║皇風成一片，了無人我論封疆。」
J39nB454_p0614c26║曬經會程護法供法衣，上堂。僧問：「鷲嶺相傳，翻曬從
J39nB454_p0614c27║前舊案；黃梅親付，光流不夜真燈。寧邑憲臺供衣，未
J39nB454_p0614c28║審是何祥瑞？」師曰：「普天匝地一般春。」曰：「若約法，乾元
J39nB454_p0614c29║道大；欲表信，至化功深。畢竟所圖何事？」師曰：「雪峰一
J39nB454_p0614c30║束藤。」曰：「龍披一縷，能免金翅之難。和尚全身披著，獲
J39nB454_p0615a01║幾所益？」師曰：「馬祖一缾醬。」曰：「乾坤有德歸王化，四海
J39nB454_p0615a02║無虞顯至勛。」師曰：「分付有在。」乃曰：「瞿曇師於一微塵
J39nB454_p0615a03║裏轉無盡法輪，許多葛藤俱已曬㫰了也。達磨十萬
J39nB454_p0615a04║里迢遙，將得者一領衣，言是千佛流傳，一椿公驗。老
J39nB454_p0615a05║維摩特地拈來，新雲巖通身顯露。釋迦丈六、彌勒千
J39nB454_p0615a06║丈，彼不長、此不短，者箇消息須是三生六十劫後再
J39nB454_p0615a07║參雲巖始得。設有問：『既是千佛流傳，為甚麼大庾嶺
J39nB454_p0615a08║頭提掇不起？』」擲衣，曰：「除卻華山陳處士，誰人不帶是
J39nB454_p0615a09║非行？」復喝一喝。
J39nB454_p0615a10║上堂。「猿抱子歸青嶂裏，鳥銜花落碧巖前。三十年只
J39nB454_p0615a11║作境話會，不作境話會又如何會？一雞、二犬、三豬、四
J39nB454_p0615a12║羊、五牛、六馬，數到第七日，依舊見的是鬍張三、黑李
J39nB454_p0615a13║四，鬧市頭說什麼覓取天子？縱饒逢著，亦只好鞠躬
J39nB454_p0615a14║相送。」
J39nB454_p0615a15║
J39nB454_p0615a16║
J39nB454_p0615a17║
J39nB454_p0615a18║
J39nB454_p0615a19║
J39nB454_p0615a20║頻吉祥禪師語錄卷第三終