J39nB454_p0615b01║頻吉祥禪師語錄卷第四
J39nB454_p0615b02║嗣法門人德能等編
J39nB454_p0615b03║聖誕，上堂。僧問：「民歌華祝，物效嵩呼。如何是聖壽彌
J39nB454_p0615b04║天句？」師曰：「春雨洗開桃萼嫩，春風吹得柳條青。」曰：「龜
J39nB454_p0615b05║書五十六字，已讖先哲。天皇萬八千年，猶落數量。不
J39nB454_p0615b06║落數量，請師慶贊。」師曰：「虛空尚可量，清風亦可繫。」曰：
J39nB454_p0615b07║「樞密不得旨，憑誰達九重？」師曰：「乘槎今喜有張騫。」曰：
J39nB454_p0615b08║「畢竟以何為驗？」師曰：「金龍扇在手。」曰：「恁麼則全身奉
J39nB454_p0615b09║重去也。」師曰：「更賜酴醾酒一樽。」乃曰：「金輪成統御，寶
J39nB454_p0615b10║殿已稱尊。看他向上人，萬邦皆拱手。須知聖人應世，
J39nB454_p0615b11║是事天成。福智既嚴，睿基永算。午夜一輪金殿扃，深
J39nB454_p0615b12║宮寂寂玉簾垂。且道陽春競秀，枯木爭妍，畢竟承誰
J39nB454_p0615b13║恩力？既知海嶽歸明主，定信乾坤有吉人。」
J39nB454_p0615b14║結制，上堂。僧問：「糞掃堆頭，古佛全身涌現；一莖艸上，
J39nB454_p0615b15║瓊樓自在稱尊。因甚又向三條椽下無繩自縛？」師曰：
J39nB454_p0615b16║「葫蘆谷斷連天火，一馬為龍有幾人？」乃曰：「緊把繩頭，
J39nB454_p0615b17║放開搭索，鞭起折角泥牛，踏倒三山五嶽。此中誰是
J39nB454_p0615b18║負趍人？萬里長空乾暴暴。溈山水牯腋下已書名，臨
J39nB454_p0615b19║濟瞎驢且具一隻眼，只如無位真人抖得眉毛罅裏
J39nB454_p0615b20║滄海焦乾來入保社，未審維那安渠在第幾位？」顧侍
J39nB454_p0615b21║者，曰：「少間通覆。」
J39nB454_p0615b22║冬至，上堂。「冬至月頭，賣被買牛；冬至月尾，賣牛買被。
J39nB454_p0615b23║衲僧家放下暖簾，那管他陽長陰消？夜雨催殘黃葉
J39nB454_p0615b24║亂，朔風吹綻老梅香。又是甚麼時節？」遂擊拂子。
J39nB454_p0615b25║臘八，上堂。「未離兜率，已降皇宮，未出母胎，度人已畢
J39nB454_p0615b26║者，是太平游猾，不足信也。瞿曇睹星悟道，雲門掃跡
J39nB454_p0615b27║滅蹤者，是亂世奸雄，猶宜擯逐。縱使不涉迷悟，不立
J39nB454_p0615b28║功勛，猶是時人腳高腳低的行徑。還識站足處麼？各
J39nB454_p0615b29║自歸堂檢點。」
J39nB454_p0615b30║元旦，上堂。「三十六旬之始，七十二候之初，但只燒香
J39nB454_p0615c01║祝聖，不必者也之乎。比來天清地泰，雨暘暢適，君為
J39nB454_p0615c02║堯舜之君，世乃羲軒之世，干戈息而民歌有道，祖運
J39nB454_p0615c03║隆而道播天涯。當此之際，那論他明教有、鏡清無，趙
J39nB454_p0615c04║州東壁上葫蘆，曉來一陣寒風起，攪得瓊花滿太虛。」
J39nB454_p0615c05║喝一喝，下座。
J39nB454_p0615c06║解制，上堂。「南來，北來。」以拂子左卓，曰：「總不出者裏。東
J39nB454_p0615c07║去，西去。」右卓，曰：「總不出者裏。」復卓，曰：「縱饒向者裏會
J39nB454_p0615c08║得，又須知不萌之艸能藏香象，出門、不出門，有艸、無
J39nB454_p0615c09║寸艸，細細檢較將來，俱為繫縛根本。雲巖今日別開
J39nB454_p0615c10║一路。」拂一拂，曰：「箭穿紅日影，珊瑚光皎皎。」
J39nB454_p0615c11║崇鄉眾居士禳虎，請上堂。僧問：「烏藤卓處，便爾陽回
J39nB454_p0615c12║運轉；麈尾纔揮，豁然霧斂雲收。如何是利生一句？」師
J39nB454_p0615c13║曰：「日不待火而熱，月不待風而涼。」曰：「法座師登龍虎
J39nB454_p0615c14║伏，通鄉人眾見吉祥。還是神通耶？三昧耶？」師曰：「春日
J39nB454_p0615c15║晴，山色媚。」乃曰：「青山萬朵，綠水千溪。花發高枝，雲流
J39nB454_p0615c16║洞口。牧童唱處，白雲覆盡青山色；樵子歸時，黃葉堆
J39nB454_p0615c17║成古徑秋。謳歌鼓腹，陶陶然樂。有虞之世，忽有箇焦
J39nB454_p0615c18║尾大蟲向此間張牙露爪，咬殺幾多無面目漢，致使
J39nB454_p0615c19║十年之內土曠人稀。山僧到者裏，去卻你虎，換卻你
J39nB454_p0615c20║心，還你從前樂境，收回皎月清風。所謂法隨法行，法
J39nB454_p0615c21║幢隨處建立。虎事既消，如何是遍行三昧？」舉拂子，曰：
J39nB454_p0615c22║「休心總是長安道，何處青山不可行？」
J39nB454_p0615c23║重修無住祖塔合尖，上堂。「日落暮煙收，望裏群巒突
J39nB454_p0615c24║露；萬年松最老，鳳凰山色猶真。寶塔粼皴，團圞無縫，
J39nB454_p0615c25║你諸人向甚麼處與祖師相見？百艸頭青蒼競茂，鬧
J39nB454_p0615c26║市裏孰敢違顏？須知雲攢翠絡，三兩文此中沒有。雖
J39nB454_p0615c27║青原三支並秀，唯晟祖一脈流長，兒孫衍蔭，室內不
J39nB454_p0615c28║知，然則義極功忘，也要竭忠盡孝。只如塔幢重新，高
J39nB454_p0615c29║亭煥彩，作麼生是師表人天句？金龜好聽鳳凰鳴，萬
J39nB454_p0615c30║古千秋如此日。」
J39nB454_p0616a01║衡州雲峰霽峰和尚為師慶誕，請上堂。僧問：「寶座師
J39nB454_p0616a02║登，運出劫前春色；新豐高調，喚回古洞清風。還是垂
J39nB454_p0616a03║情喻法？還是別轉機輪？」師曰：「只要檀郎認得聲。」曰：「劈
J39nB454_p0616a04║非為兩、捏不成隻，如何是父作子述的事？」師曰：「家醜
J39nB454_p0616a05║不可外揚。」曰：「唱愈高而和愈寡，作麼生是同聲相應
J39nB454_p0616a06║的句？」師曰：「你好聽。」乃曰：「驢事未了，馬事到來，朝迎檀
J39nB454_p0616a07║特，暮接篷萊。雖則家醜不可外揚，其實子為父隱則
J39nB454_p0616a08║得，父為子隱則不可。」遂舉：「僧問曹山寂禪師：『子歸就
J39nB454_p0616a09║父，為甚父全不顧？』山曰：『理合如是。』僧曰：『父子之恩何
J39nB454_p0616a10║在？』山曰：『始成父子之恩。』僧曰：『如何是父子之恩？』山曰：
J39nB454_p0616a11║『刀斧劈不開。』」師曰：「山僧年經龍鍾，無心評量，今幸霽
J39nB454_p0616a12║子預為慶祝。山僧六十年前有箇從來未與人說的
J39nB454_p0616a13║句，少間聽伊舉似。」
J39nB454_p0616a14║重修韋馱殿落成，上堂。僧問：「古殿重興復，明堂瓦插
J39nB454_p0616a15║簷，如何是莊嚴畢備句？」師曰：「樓至如來，鼻孔端正。」曰：
J39nB454_p0616a16║「還是天王華屋？為復內院彌新？」師曰：「莫將閑學解。」乃
J39nB454_p0616a17║曰：「樓至佛舌拄上齶一舉，四十九瓊樓裏稱尊，依舊
J39nB454_p0616a18║灰頭土面，風吹雨打，皮穿骨露，卻許入得龍華三會，
J39nB454_p0616a19║無端蓋覆將來，便見四天王瞋眉怒目，不免外揚醜
J39nB454_p0616a20║拙。只如昔人拈莖艸建梵剎，與九十日功幹相去多
J39nB454_p0616a21║少？」卓拄杖，喝一喝，曰：「橫身當宇宙，一句定綱宗。」
J39nB454_p0616a22║結制，上堂。僧問：「拈花悟笑，曰平剜肉成瘡；面壁安心，
J39nB454_p0616a23║痛恨重加艾炷。從前未了的，請師據款結案。」師曰：「左
J39nB454_p0616a24║搓芒繩縛鬼子。」曰：「三乘教外，諸祖別傳，不當一唾，豈
J39nB454_p0616a25║用安禪結制？」師曰：「倒被你潑撒。」問：「諸方十五起期，雲
J39nB454_p0616a26║巖廿四結制，還是違時失候？為復時節因緣？」師曰：「究
J39nB454_p0616a27║竟不差一毫。」曰：「三藏十二部，橫說豎說；一千七百則，
J39nB454_p0616a28║縱奪自在。作麼生是離卻語默動靜一句？」師曰：「我正
J39nB454_p0616a29║要答你者一轉語。」乃曰：「卯生日，酉生月，濟苦為良有
J39nB454_p0616a30║時節。一句潛通八萬門，眾魔不能壞真說。去年結十
J39nB454_p0616b01║五，寒蟾光皎潔；今年結廿四，為君重打疊。此中原不
J39nB454_p0616b02║隔絲毫，毋似寒蟬抱枯葉。章江門首古渡頭，有一葉
J39nB454_p0616b03║扁舟還曾掉過也未？」良久，曰：「灘下接取。」
J39nB454_p0616b04║廬山雲中寺天寄、笑拈二大師為師慶誕，請上堂。僧
J39nB454_p0616b05║問：「芥城斗峻，劫石彌堅，猶落今時數量。不落數量的，
J39nB454_p0616b06║請師直指。」師曰：「六六三十六。」曰：「五老峰與旌陽並峙，
J39nB454_p0616b07║未審春秋多少？」師曰：「六六三十六。」曰：「即今笙歌溢市、
J39nB454_p0616b08║杖屨盈階，為是本具天然？因齋慶贊？」師曰：「四九依然
J39nB454_p0616b09║三十六。」乃曰：「如來說壽量，以塵點記劫，說壽不盡。天
J39nB454_p0616b10║寄倪子率廬山法屬要山僧說壽數量，只得一一舉
J39nB454_p0616b11║似大眾。廬山為天下名勝之區，乃匡裕飛身之所，仰
J39nB454_p0616b12║天坪居山之絕頂，曾有敬堂和尚參大千潤祖，打失
J39nB454_p0616b13║布袋，向此中拈一莖艸，涌出玉殿瓊樓，山僧曾得燕
J39nB454_p0616b14║休。今幸天寄、笑拈二子繼住，吾無憾矣。汝等但當如
J39nB454_p0616b15║是信受、如是奉持，以至未來說壽亦復如是。眾中設
J39nB454_p0616b16║有必欲問：山僧壽量多少？」卓拂子，曰：「數目分明。」
J39nB454_p0616b17║亙彰、禹先、慈光三禪師為師慶誕，請上堂。「有三禪客
J39nB454_p0616b18║從鼓山來，遙知山僧有箇本來面目，抑逼著向人天
J39nB454_p0616b19║眾前吐露。若說有物先天地，無形本寂寥，能為萬象
J39nB454_p0616b20║主，不逐四時凋者，是亙彰世界，非山僧面目。若說空
J39nB454_p0616b21║手把鉏頭，步行騎水牛，人往橋上過，橋流水不流者，
J39nB454_p0616b22║是禹先作用，亦非山僧面目。若說三面黧奴腳踏月，
J39nB454_p0616b23║兩頭白牯手拏煙，戴冠碧兔立庭柏，脫殼烏龜飛上
J39nB454_p0616b24║天者，是慈光一道，又豈是山僧面目？」遂呵呵大笑，曰：
J39nB454_p0616b25║「須知山僧無面目，聊借古人鼻孔出氣一上。」拍香臺，
J39nB454_p0616b26║曰：「打起黃鶯兒，莫教枝上啼，啼時驚妾夢，不得到遼
J39nB454_p0616b27║西。」復拍香臺，下座。
J39nB454_p0616b28║乾菴大師為師慶誕，請上堂。僧問：「兩彩一賽天然事，
J39nB454_p0616b29║高峰四句請師宣。」師曰：「高峰舌頭爛也。」曰：「如何是海
J39nB454_p0616b30║底泥牛含月走？」師曰：「筠袁虔吉，頭上插筆。」曰：「如何是
J39nB454_p0616c01║巖前石虎抱兒眠？」師曰：「鄱湖左蠡，無風浪起。」曰：「如何
J39nB454_p0616c02║是銕蛇鑽入金剛眼？」師曰：「武寧賺錢，脫褲弄船。」曰：「如
J39nB454_p0616c03║何是崑崙騎象鷺鷥牽？」師曰：「寧州一種，頭上戴桶。」僧
J39nB454_p0616c04║舉坐具，曰：「只如者箇不從千聖得，透出威音更那邊。
J39nB454_p0616c05║如何是更那邊的句？」師曰：「巴蛇吞大象。」乃曰：「乾菴悟
J39nB454_p0616c06║子以今臘月八日祝山僧壽，欲冀將瞿曇翁於雪山
J39nB454_p0616c07║失身錯足的事舉揚一上，山僧為伊六十八代遠孫
J39nB454_p0616c08║情切相關，豈得不說？」遂豎拂子，曰：「分明一種窗前月。」
J39nB454_p0616c09║卓一下，曰：「纔有梅花便不同。」
J39nB454_p0616c10║師誕日，兩序請上堂。僧問：「甘霖頌出回天力，虎伏難
J39nB454_p0616c11║名法力深。老幼攜扶同喝彩，官僚文武祝今辰。如何
J39nB454_p0616c12║是君臣道合？」師曰：「莫牽撦山。」僧曰：「南山連日熙怡，梅
J39nB454_p0616c13║花桂子飄香。如何是父子機投？」師曰：「猶要一語在。」乃
J39nB454_p0616c14║曰：「忘卻邯鄲故步，偶來鬧市場中。古鏡未磨前一似，
J39nB454_p0616c15║釣絲頭繫碎春風。梅花歲歲相似，人面年年不同。威
J39nB454_p0616c16║音前面目許誰通？贏得破袈裟三搭五搭，暗飛來霜
J39nB454_p0616c17║雪兩鬢髼鬆。」
J39nB454_p0616c18║眾宰官、紳衿、居士供錦帳法物，上堂。「法不孤起，仗境
J39nB454_p0616c19║方生。」師以手指眾物曰：「山僧福輕如羽，何以堪當？只
J39nB454_p0616c20║有箇從不向人說的句，仰答輿情之望。」以拄杖作[○@人]
J39nB454_p0616c21║曰：「蝶穿芳徑雙眉溼，蜂掠殘花兩股肥。」
J39nB454_p0616c22║元旦，上堂。僧問：「年新、月新、日新、時新，請師道箇新鮮
J39nB454_p0616c23║句。」師張口，曰：「道不得。」曰：「即此一語，還是垂慈利物？還
J39nB454_p0616c24║是贊助皇王？」師曰：「你豈不知立春是子初初刻？」乃曰：
J39nB454_p0616c25║「履端吉立春，且喜逢今日，乾坤萬象悉光生，拄杖渾
J39nB454_p0616c26║身是春意。」卓一卓，曰：「南天台，北五臺，樓閣門開有善
J39nB454_p0616c27║財，百艸頭上罷卻干戈。咄！可惜許，漆桶不會。」
J39nB454_p0616c28║解制，上堂。僧問：「佛為最勝之尊，因甚有佛處不得住？」
J39nB454_p0616c29║師曰：「莫來者裏放屙。」曰：「無佛處正好作主，如何又教
J39nB454_p0616c30║急須走過？」師曰：「蛇窩裏安不得身。」曰：「三千里外逢人
J39nB454_p0617a01║不得錯舉，未審舉箇甚麼？」師曰：「舉箇不錯舉的。」曰：「者
J39nB454_p0617a02║僧道：『與麼則不去也。』和尚還許他住即是？不住即是？」
J39nB454_p0617a03║師曰：「腳跟下痛與三十。」曰：「趙州又道：『摘楊花，摘楊花。』
J39nB454_p0617a04║此理如何？」師曰：「趙州要喫山僧棒在。」曰：「後來楚石和
J39nB454_p0617a05║尚拈曰：『門前種萵苣，萵苣生火箸，火箸開蓮花，蓮花
J39nB454_p0617a06║結木瓜，木瓜顛落地，撒出無限無限芝麻。』請師指示
J39nB454_p0617a07║一句。」師曰：「若教頻下淚，滄海也須乾。」曰：「拈起一枝無
J39nB454_p0617a08║孔笛，蒙師吹出鳳遊雲。」師曰：「真箇那？」乃曰：「把住也由
J39nB454_p0617a09║我，放行也由我。把住時，寒流野水冷湫湫，萬年一念；
J39nB454_p0617a10║放行時，春上花梢鬧浩浩，穿雲踏澗。忽然擔頭上扇
J39nB454_p0617a11║子𨁝跳，你向甚麼處摸索？咄！莫向棺材裏瞠眼。」
J39nB454_p0617a12║浴佛日，圓華嚴會，會眾求名，請上堂。舉：「裴相國一日
J39nB454_p0617a13║手捧一像，跪黃檗前曰：『請和尚安名。』檗召裴休公，公
J39nB454_p0617a14║應諾。檗曰：『與汝安名竟。』」師曰：「今日浴佛圓經，雲巖與
J39nB454_p0617a15║汝安名了，更要說箇甚麼？麤餐易飽，細嚼難饑。」
J39nB454_p0617a16║丙子八月朔一日，師將退雲巖院，闔州護法、紳衿、居
J39nB454_p0617a17║士及諸山道舊遮留不已，重請上堂。僧聞：「金鐘再震，
J39nB454_p0617a18║法鼓重鳴，如何是復席雲巖句？」師曰：「日麗長空照，豈
J39nB454_p0617a19║有二日？」「即此一句，如甘霖普注，似大地陽回。如何是
J39nB454_p0617a20║他復請重留的意？」師曰：「千尺浪高方見海，萬方月到
J39nB454_p0617a21║始稱天。」曰：「恁麼則買石得玉去也。」師曰：「好事不如無。」
J39nB454_p0617a22║乃曰：「難難難是遣情難，情盡圓明一顆寒，方便遣情
J39nB454_p0617a23║猶不是，況離方便太無端？山僧四年灑掃，方便遣情，
J39nB454_p0617a24║將擬楖栗橫肩，萬峰直入，又緣現前諸人深情難遣。
J39nB454_p0617a25║要知隨情合聖之言麼？孤光萬里寒相燭，月到中秋
J39nB454_p0617a26║分外明。」
J39nB454_p0617a27║丙子冬十月十四日，師受湖州弁山龍華寺請，上堂。
J39nB454_p0617a28║拈疏曰：「秋鴻南邁，足印金章。一似故人新手跡，不妨
J39nB454_p0617a29║揭露大家看。」陞座。白椎竟，師曰：「雲巖深邃，鳥道難通。
J39nB454_p0617a30║千里特來，有何節目？眾中可有知音者通箇消息？」僧
J39nB454_p0617b01║問：「瑤函未展，文彩全彰。如何是符到令行一句？」師曰：
J39nB454_p0617b02║「昨日交冬，今朝便冷。」曰：「葵雖處晦原依日，蘭自生香
J39nB454_p0617b03║不借風。因什麼和尚一請便諾？」師曰：「山僧從來持不
J39nB454_p0617b04║妄語戒。」曰：「楚水之狂瀾既遏，西江之道價方增。便恁
J39nB454_p0617b05║麼轉功就位？」師曰：「好山連嶽秀，秋水競長流。」曰：「奉重
J39nB454_p0617b06║不違，固稱內紹。只如功位俱隱時如何？」師曰：「山僧不
J39nB454_p0617b07║在明白裏。」曰：「當軒毒鼓師親擊，四海咸聞震祖風。」師
J39nB454_p0617b08║曰：「也是一場狼藉。」問：「雲巖深邃，鳥道難通，千里音書
J39nB454_p0617b09║如何到此？」師曰：「正要你通箇消息。」曰：「嶽雲屢挽迴車
J39nB454_p0617b10║之戀，艾城猶興復請之誠。浙弁相迎，如何是的實應
J39nB454_p0617b11║緣一句？」師曰：「秋月何曾別有私？」乃拈疏曰：「者一道公
J39nB454_p0617b12║驗，山僧昔年將謂海東實有蘋婆奈，果使猢猻上他
J39nB454_p0617b13║鱉背，被風吹到弁嶽山頭，遇著箇赤臂仙人，將顆銷
J39nB454_p0617b14║金丹繫余肘下，迄今四十年來，直得褌鎔褲破。山僧
J39nB454_p0617b15║其實不曾與伊鑄黃金為券、烹白馬為盟，今日無端
J39nB454_p0617b16║向二千里外擲一道劄子，強教向華林園裏花鋪錦
J39nB454_p0617b17║上，竟不知比來無家可坐、無世可興，那有閒印子印
J39nB454_p0617b18║空印水？」擲疏曰：「只緣祖父風流甚，致使兒孫挂著名。
J39nB454_p0617b19║即今還有綈袍戀戀從中解釋得的麼？」顧視兩班，點
J39nB454_p0617b20║首曰：「爭奈何！爭奈何！」
J39nB454_p0617b21║結制，上堂。僧問：「九十日前，南來北來；九十日後，東去
J39nB454_p0617b22║西去。正當九十日，請師一句。」師曰：「有茶與你止渴，有
J39nB454_p0617b23║飯與你充饑。」曰：「爐韝弘開，點銕成金，者是和尚尋常
J39nB454_p0617b24║作用。如何是格外玄機？」師曰：「深秋明月夜，何必騁團
J39nB454_p0617b25║圞？」乃曰：「雲巖五經結制，露出幾般驢脣馬觜，一莖莖
J39nB454_p0617b26║眉毛落盡，一滴滴心髓乾枯，雖向死水中撈摝得七
J39nB454_p0617b27║箇八箇，不免於活水裏浸卻三雙兩雙。今朝與諸人
J39nB454_p0617b28║約定：一、不許行心識路，徑向鬼窟裏商量；二、不許死
J39nB454_p0617b29║守話頭，沉空滯寂；三、不許於擊石火、閃電光舉起處
J39nB454_p0617b30║承當，須是一一生機活潑。你若起佛法知見，縱饒智
J39nB454_p0617c01║過文殊，也不免貶向銕圍山內。」
J39nB454_p0617c02║舉霽峰長老立僧，上堂。「默時說，說時默，大施門開無
J39nB454_p0617c03║壅塞。」拂一拂，曰：「大施門開也。若要知黃閣垂簾內，玉
J39nB454_p0617c04║爐香遍，金殿光寒，好去問取霽峰長老。」
J39nB454_p0617c05║冬至，上堂。「六陰極，一陽復，轉地回天是何物？金剛山
J39nB454_p0617c06║下銕崑崙，眉毛渾似黃金鑄。好看他十字街頭有箇
J39nB454_p0617c07║趙六郎，手裏攜著高柄傘兒，滿街叫賣卜，還有知否
J39nB454_p0617c08║去泰來的麼？你不見前殿裏金剛一一脫下孃生褲，
J39nB454_p0617c09║以何為驗？」遂擲拂子。
J39nB454_p0617c10║釋迦、彌陀、觀音、羅漢、太子眾聖像，就佛成道日開光，
J39nB454_p0617c11║上堂。僧問：「有人道：釋迦睹明星成正覺。有人道：明星
J39nB454_p0617c12║換卻釋迦睛。除此二途，請師直指。」師曰：「昨日天雪，今
J39nB454_p0617c13║日天睛。是一天？是二天？」曰：「恁麼則無佛可成去也。」師
J39nB454_p0617c14║曰：「誰教你成佛？」曰：「既是無佛可成，今日因甚麼重新
J39nB454_p0617c15║特地？」師拈拂子曰：「者若是，收取去。」曰：「一種沒絃琴，惟
J39nB454_p0617c16║師彈得妙。」師打曰：「少者一下又爭得？」乃豎拂子曰：「看！
J39nB454_p0617c17║看！明星現也，釋迦如來於此放百寶光，遠照十方國
J39nB454_p0617c18║土。西方無量壽如來亦放是光，普陀洛伽山觀音大
J39nB454_p0617c19║士亦如是放，清涼山裏諸羅漢亦如是放。直得大地
J39nB454_p0617c20║山河、林木池沼皆演法音，交光相羅如寶絲網。其中
J39nB454_p0617c21║眾生觸此光明，無不得大自在。求官位者得官位，求
J39nB454_p0617c22║男女者得男女，求富饒者得富饒，求長命者得長命，
J39nB454_p0617c23║乃至十類眾生睹此光明，同成正覺。雲巖今日只好
J39nB454_p0617c24║唱箇菩薩蠻，聊為助興。」遂揮拂子曰：「他家自有黃金
J39nB454_p0617c25║骨，何必栴檀入細雕？」
J39nB454_p0617c26║元旦，上堂。師拈香曰：「此香生於天地未有之先，尊而
J39nB454_p0617c27║無極。用於群靈已發之後，貴不可倫。仰祝
J39nB454_p0617c28║九重至尊，垂衣端拱，樂有虞齡。」復拈香曰：「新歲曆已揭
J39nB454_p0617c29║開了，金階此際退朝班。分權自有諸司在，贏得深宮
J39nB454_p0617c30║盡日閒。」再拈香曰：「恭惟泥牛木馬，起居多福。」
J39nB454_p0618a01║人日，上堂。「新年頭，初一、初二、初三不須言，初四、初五、
J39nB454_p0618a02║初六不必題。今朝第七日，拂子要與諸人爭彩。」豎拂
J39nB454_p0618a03║子，曰：「動若行雲，止猶谷神。早朝一時吹息，頓教萬籟
J39nB454_p0618a04║齊聲。紅日與舜若多呈色，老梅同西王母爭春。佛向
J39nB454_p0618a05║上事不須提起，但願諸人腰纏十萬貫，跨鶴上楊州，
J39nB454_p0618a06║不風流處也風流。」遂卓拂子。
J39nB454_p0618a07║解制，退院，上堂。僧問：「十五日已前，十方俱坐斷；十五
J39nB454_p0618a08║日已後，大地絕遮欄。正當十五日，主賓互換、照用同
J39nB454_p0618a09║時又作麼生？」師曰：「縱觀寫出飛禽跡。」曰：「寫出飛禽跡，
J39nB454_p0618a10║踏斷流水聲。此人且置，只如一等尋花問柳的和尚
J39nB454_p0618a11║如何著發？」師曰：「前村煙浪裏，別有一枝開。」乃曰：「一徑
J39nB454_p0618a12║直毋行荒艸，二周遮莫住深村，來來往往幾多屈遁，
J39nB454_p0618a13║不如不動好。雲巖五經解制，俱是為人整履，今朝山
J39nB454_p0618a14║僧脫卸籠絡，縱饒良驥追風，也趁他不及。且萬古常
J39nB454_p0618a15║存一句又如何舉似？」遂合掌，曰：「伏冀現前大眾垂光
J39nB454_p0618a16║斯幸。」
J39nB454_p0618a17║
J39nB454_p0618a18║
J39nB454_p0618a19║
J39nB454_p0618a20║頻吉祥禪師語錄卷第四終