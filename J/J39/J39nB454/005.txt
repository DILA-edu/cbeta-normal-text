J39nB454_p0618b01║頻吉祥禪師語錄卷第五
J39nB454_p0618b02║嗣法門人德能等編
J39nB454_p0618b03║住湖州弁山龍華禪寺語錄
J39nB454_p0618b04║康熙丙子十月十五日，師在江西雲巖，受湖州長興
J39nB454_p0618b05║護法檀信，洎同門兩序勤舊請，住龍華祖剎。至丁丑
J39nB454_p0618b06║三月十八日入院。
J39nB454_p0618b07║正中亭。「你等欲躋佛祖閫域，卻不得在者裏停機佇
J39nB454_p0618b08║足。」以拄杖指曰：「向上路從松下去，瓊樓玉殿好生觀。」
J39nB454_p0618b09║山門。「不須斂念，樓閣門開。」遂彈指曰：「急著眼。」
J39nB454_p0618b10║彌勒前，拈香曰：「者些子本是平出，龍華主宰須還我。
J39nB454_p0618b11║你少待五十七俱胝，三會提持讓與君。」
J39nB454_p0618b12║韋馱。「衲僧家，原無資藉。若謂護法安僧，應須借重。」拈
J39nB454_p0618b13║香曰：「箇是靈山親付囑，一回拈起一回新。」
J39nB454_p0618b14║佛殿。「殿裏底不是佛，且道何者是佛？」打圓相曰：「謾謂
J39nB454_p0618b15║新長老攙行奪市。」
J39nB454_p0618b16║伽藍。「靈山老子所以有囑有託者，為君權衡有準，屏
J39nB454_p0618b17║翰得宜，即今九鼎絲懸，也要大家著力。龍華百萬人
J39nB454_p0618b18║天眾，四事應須具足來。」
J39nB454_p0618b19║祖師。「禍因惡積，起自何來？唐突公家不是。不才者一
J39nB454_p0618b20║片遮羞布子，不免從茲打開。」
J39nB454_p0618b21║祖堂。「七十年前，蝸牛角裏三千界；七十年後，明月清
J39nB454_p0618b22║風共一家。雖然父子堪同席，的的根源起自他。不肖
J39nB454_p0618b23║今日更不借水獻花。」以手作交拳勢，曰：「借他香燭稱
J39nB454_p0618b24║他壽，且道他是阿誰？」便作禮。
J39nB454_p0618b25║宗堂。「冤有頭，債有主。四七二三，分皮分髓。祖父公孫
J39nB454_p0618b26║一道行，大家推出主中主。燒香勘較一回，且看是甚
J39nB454_p0618b27║臉觜。」
J39nB454_p0618b28║據室。「者一座寶樓閣，瑞師翁起模畫樣，二十二代知
J39nB454_p0618b29║識成就莊嚴。新長老今日洞啟諸門，教人拈卻脂帽，
J39nB454_p0618b30║脫下鶻衫，蛻皮換骨，作箇灑落丈夫去。設有差異皮
J39nB454_p0618c01║毛……」拈拄杖曰：「山僧者裏令行有據。」
J39nB454_p0618c02║即日，眾請上堂。師拈疏曰：「羅籠不住，呼喚不回，因甚
J39nB454_p0618c03║被他拽到者裏？維那試檢點看。」指法座。「塗毒鼓，返魂
J39nB454_p0618c04║香，本是阿家故物，何須借彩燈王？」拽拄杖便陞。拈香。
J39nB454_p0618c05║「此一瓣香，天然位置，尊貴生成。臣僧潔盡丹心，供養
J39nB454_p0618c06║大清世界主，最上第一人，聖躬萬壽，太子千秋，闈宮永
J39nB454_p0618c07║固。伏願垂衣裳而四海歡呼，靖干戈而萬民樂業。」復
J39nB454_p0618c08║拈曰：「此香如金剛王，能破一切群惑，能具一切莊嚴，
J39nB454_p0618c09║堅不可磨，利不可敵。奉為朝堂卿貴、文武官僚、本省
J39nB454_p0618c10║院司、道臺府邑列列尊官，并及本寺檀護山主、同門
J39nB454_p0618c11║昆季、兩序勤舊，同增福智。」又拈曰：「奉為華林園裏諸
J39nB454_p0618c12║法伯叔、法兄和尚拈出，使盡未來際學般若菩薩，向
J39nB454_p0618c13║彼一一光中成就慧身，滿足菩提。」又拈曰：「根盤石傘
J39nB454_p0618c14║峰頭，果結花梢月上，為大樹王，影蔭人天。不肖於三
J39nB454_p0618c15║十六年前分得一枝，今日拈來，供養開山第一代入
J39nB454_p0618c16║就師翁雪大和尚。伏願曇花香遍滿乾坤，奕葉相承
J39nB454_p0618c17║無盡日。」復拈曰：「此香曾於者裏拾去，今從那畔拈來？
J39nB454_p0618c18║三十年中且剝且折，中間被人析分三段，南嶽峰頭
J39nB454_p0618c19║廿年燒過，雲巖寺裏五度煙蒸。今朝既到龍華會上，
J39nB454_p0618c20║豈敢畏刀避火？傾向先師睦堂瑩老和尚前盡情燒
J39nB454_p0618c21║卻，免致人言是洞宗二十九葉下特出一花。」遂斂衣
J39nB454_p0618c22║就座。靈水和尚白椎畢，師曰：「陣雲橫海，劍戟相當，稍
J39nB454_p0618c23║涉遲疑，喪身失命。眾中果有奇軍，不妨特出。」良久，師
J39nB454_p0618c24║乃揮拂子，曰：「神鋒出匣，光騰不夜之天；寶鏡高懸，照
J39nB454_p0618c25║徹群狐之膽。所以，龍華會裏知見超然，六和泉聲流
J39nB454_p0618c26║澎湃，獅子嶺翠潑千尋。騰騰瑞氣，擁彌勒於芳叢；皎
J39nB454_p0618c27║皎清光，透法身於那畔。石頭路上種青松，而鶴歸天
J39nB454_p0618c28║表；夜明簾外對皓月，而爐靜煙沉。更且，桃方笑發春
J39nB454_p0618c29║風，而鳥正啼開雨後花。豈不是頭頭上明、物物上顯？
J39nB454_p0618c30║秪如斬新條令一句又作麼生道？」遂卓拂子，喝一喝。
J39nB454_p0619a01║敘謝畢，復舉：「石頭遷祖下有箇道悟禪師，居荊南天
J39nB454_p0619a02║皇古寺，遇個賣餅翁，每以十餅餽供。天皇每復以一
J39nB454_p0619a03║餅，曰：『復汝以蔭子孫。』」師曰：「龍潭之下三支衍蔭，良有
J39nB454_p0619a04║由矣。山僧昔年於先師處無別授受，不知因甚打入
J39nB454_p0619a05║者箇群隊？」驀豎拂子，曰：「自來貴胤非常種，刀斧何曾
J39nB454_p0619a06║劈得開？」靈和尚結椎，師便下座。
J39nB454_p0619a07║當晚，小參。「鉗錘在握，正令當行，蹄蹋佛祖頂𩕳，收攝
J39nB454_p0619a08║從前骨董。白雲籠嶽頂崔嵬，自爾黃閣玉簾垂，尊嚴
J39nB454_p0619a09║莫狀。山僧入院之初，只得別開芳徑，使一切人向層
J39nB454_p0619a10║巒疊巘處處逢渠。」舉如意，曰：「向上一路，石傘高撐，結
J39nB454_p0619a11║角羅紋，有何話會？諸兄弟！須知格外風流句，不許凡
J39nB454_p0619a12║流造次通。」
J39nB454_p0619a13║請兩序，上堂。問：「未到龍華，象王獨露。既到龍華，獨露
J39nB454_p0619a14║象王。吼破乾坤的句，請師高舉。」師曰：「鼻孔已撩天。」曰：
J39nB454_p0619a15║「直得三界內外，狐蹤頓掃。」師曰：「得與麼惡潑。」乃曰：「事
J39nB454_p0619a16║是恁麼事，人須恁麼人。若是恁麼人，便成恁麼事。教
J39nB454_p0619a17║外別傳的迦葉師兄，猶在提綱挈領，號令人天。轉長
J39nB454_p0619a18║河為酥酪，變大地作黃金，自是兩班文武。若要借飯
J39nB454_p0619a19║飽諸人，請座來獅子，將蒼弁為白銀世界，有老維摩
J39nB454_p0619a20║致力。新長老落得饑飧渴飲渾無事，唱出新豐曲轉
J39nB454_p0619a21║高。」
J39nB454_p0619a22║慧周尼領程、孔二優婆夷祈福，請上堂。問：「因齋慶讚，
J39nB454_p0619a23║億兆咸知，洞上宗風，請師的指。」師曰：「箭穿紅日影，珍
J39nB454_p0619a24║重目前機。」曰：「虛空有口能宣說，大地無言盡讚揚。如
J39nB454_p0619a25║何是妙唱非干舌？」師曰：「竹影掃除塵劫夢，谷風吹作
J39nB454_p0619a26║梵歌音。」曰：「夜半明星當午現，眼開無處著慚惶。如何
J39nB454_p0619a27║是死蛇驚出艸？」師曰：「折角泥牛雲外奔，戴冠碧兔火
J39nB454_p0619a28║中飛。」曰：「作家不在頻敲磕，別有圓明照膽寒。如何是
J39nB454_p0619a29║解鍼枯骨吟？」師曰：「鐘聲咬破滄溟舌，露柱攢空夜月
J39nB454_p0619a30║心。」曰：「白雲籠嶽頂，終不露崔嵬。如何是銕鋸舞三台？」
J39nB454_p0619b01║師曰：「獅子巖成黃鵠夢，象王峰作老猿啼。」曰：「箇事雖
J39nB454_p0619b02║然無更易，一番提起一番新。如何是古今無間？」師曰：
J39nB454_p0619b03║「虛空不解藏他拙，日送清光入眼來。」曰：「洞上門風蒙
J39nB454_p0619b04║師指，主賓會合意非常。」師曰：「不是孟嘗門下客，何須
J39nB454_p0619b05║舞劍出當陽？」曰：「大道本來無彼此，相逢的是箇中人。」
J39nB454_p0619b06║師打，曰：「更須喫棒。」乃曰：「山僧入院已經六日，廩中無
J39nB454_p0619b07║米，腕頭有力，伸拳觸倒黃鶴樓，放腳踢碎精靈窟，喜
J39nB454_p0619b08║得五百頭水牯飽膨脝地，燈籠倒翻筋斗，露柱暗生
J39nB454_p0619b09║歡喜，道華林園裏新長老，第一個請法的是孔門母
J39nB454_p0619b10║子，未審銀碗中雪還他多少？咦！誰家灶裏火無煙？」
J39nB454_p0619b11║蒼來禪德領行修、見修二菴主為師慧光送靈骨，請
J39nB454_p0619b12║上堂。問：「大唐國裏行令，長安路上藏兵，即今天下太
J39nB454_p0619b13║平，請師密示。」師曰：「新晴正喜鷓鴣啼。」曰：「昔日龍女獻
J39nB454_p0619b14║珠，今朝菴主請法，未審是同是別？」師曰：「鼻孔由來只
J39nB454_p0619b15║下垂。」乃卓拂子，曰：「向者裏坐斷報化佛頭，孤卓卓鳥
J39nB454_p0619b16║不街花。」復卓拂子，曰：「向者裏漫撒珠璣，空靈靈隨群
J39nB454_p0619b17║逐隊。其實都是鞦韆架子上打不盡的影子。若要慧
J39nB454_p0619b18║光永燄、福智同圓，更須山僧別道。」揮拂子，曰：「一陣翠
J39nB454_p0619b19║煙山著色，幾梢紅雨杏花飛。」
J39nB454_p0619b20║智聖、松澗師徒送遠導、自持二大師木主入宗堂，請
J39nB454_p0619b21║上堂。問：「明月堂前，子轉身就父；太陽門下，臣退位朝
J39nB454_p0619b22║君。如何是轉功就位一句？」師曰：「露柱吹笙水底行。」曰：
J39nB454_p0619b23║「華林園裏，父子同堂、叔兄共座，如何分班列位？」師曰：
J39nB454_p0619b24║「三五不成行。」乃曰：「法界不容身，靈機俱浸削。說什麼
J39nB454_p0619b25║全提半提、絕滲絕漏？直得花落銀床、龍眠古洞，更教
J39nB454_p0619b26║阿誰居功立位？要知他二位落處，宗堂中別請相見。」
J39nB454_p0619b27║安位曰：「黃金世界、碧玉樓臺，不及者裏無比無對。且
J39nB454_p0619b28║喜二法姪果滿功圓，位登不退。」
J39nB454_p0619b29║都監畫初領湖城信女楊氏供法服，請上堂。問：「如何
J39nB454_p0619b30║是寸絲不挂的句？」師曰：「泥牛食盡三春艸。」曰：「衲僧家
J39nB454_p0619c01║羅籠不住、呼喚不回，和尚因什麼受衣施法？」師曰：「水
J39nB454_p0619c02║馬銜來六月冰。」曰：「若然，者雲籠弁獄山常靜，雨滴珠
J39nB454_p0619c03║池水共清。」師曰：「好結作。」乃曰：「住持已來，今經廿日，春
J39nB454_p0619c04║氣撩人，瞌睡不息，無端通身被人換過。且道弁山畢
J39nB454_p0619c05║竟以何法施？」舉拳，曰：「者箇粗大拳頭蓄來六十三年，
J39nB454_p0619c06║如今甚得他力。」遂大揮一拳，下座。
J39nB454_p0619c07║佛誕，上堂。舉：「雲門湛祖上堂，有曰：『雲門偃禪師云：「將
J39nB454_p0619c08║燈籠入山門來，移山門向佛殿裏。」恁麼提訓，奇特甚
J39nB454_p0619c09║奇特，太煞費工夫。爭似我者裏將禪堂安大殿上，喚
J39nB454_p0619c10║作禪堂卻是大殿，喚作大殿卻是禪堂，可謂一舉兩
J39nB454_p0619c11║得。』」師曰：「老祖恁麼建立，忒煞現成。弁山大殿裏浴佛
J39nB454_p0619c12║說戒，山門中普請陞堂，南山石虎處處開單展缽，水
J39nB454_p0619c13║底泥牛堂堂換水添香，華林園裏老漢忙打行纏，覓
J39nB454_p0619c14║他老藥山遵布衲與優波離商預其事，一個道佛身
J39nB454_p0619c15║大小，一箇道杓柄短長，一箇要性業遮業二俱清淨，
J39nB454_p0619c16║弁山只好總伸回向。」驀顧曰：「維那打鐘著。」維那結椎，
J39nB454_p0619c17║師笑曰：「豈不是一椎兩當？」
J39nB454_p0619c18║結夏，上堂。問：「事存函蓋，理應箭鋒，如何是箭鋒句？」師
J39nB454_p0619c19║曰：「夜半日輪當午照。」曰：「石火電光錯過了也，未審錯
J39nB454_p0619c20║過什麼？」師曰：「君不見。」曰：「設有箇將錯就錯的，又作麼
J39nB454_p0619c21║生？」師曰：「副寺事繁。」曰：「幾乎錯過。」師打，曰：「大好不錯。」問：
J39nB454_p0619c22║「大徹底人本脫生死，因甚命根不斷？」師曰：「阿修羅王
J39nB454_p0619c23║有六臂。」曰：「佛祖公案只是一箇道理，因甚有明與不
J39nB454_p0619c24║明？」師曰：「玄沙道的。」曰：「大修行人當遵佛行，因甚不守
J39nB454_p0619c25║毘尼？」師曰：「獅子吼時芳艸綠。」曰：「杲日當空，無所不照，
J39nB454_p0619c26║因甚被片雲遮卻？」師曰：「象王行處落花紅。」曰：「人人有
J39nB454_p0619c27║箇影子，步步不離，因甚蹋不著？」師曰：「特地一場愁。」曰：
J39nB454_p0619c28║「盡大地是箇火坑，得何三昧不被燒卻？」師曰：「單為你
J39nB454_p0619c29║結夏。」乃曰：「弁山結夏勝諸方，半乞香齋半插秧，更有
J39nB454_p0619c30║幾班阿轆轆，口吞佛祖氣如王。雖然，山僧拄杖子未
J39nB454_p0620a01║肯放過，何也？修心未到無心地，萬種千般逐水流。」
J39nB454_p0620a02║送餓七化主，上堂。「薄福住龍華，入山便無米。幸有沒
J39nB454_p0620a03║量人，從他而捨己。滌空九折腸，乞儲百石米。有的有
J39nB454_p0620a04║的，不必向五臺山上賒雲，也不要就大洋海底覓水。
J39nB454_p0620a05║汝等本是道德之資，君子的有成人之美。」
J39nB454_p0620a06║師至海鹽，眾檀護請就天寧寺上堂。問：「法無定相，遇
J39nB454_p0620a07║緣即宗。箭鋒相拄，是何標格？」師曰：「庭前古柏雙垂翠。」
J39nB454_p0620a08║曰：「天寧撾鼓，海震潮音。還是啐啄同時句麼？」師曰：「忘
J39nB454_p0620a09║卻來時道。」曰：「燈籠起舞，露柱揚眉。的的明什麼邊事？」
J39nB454_p0620a10║師曰：「楚石和尚原是本寺僧。」曰：「即今紳衿檀護恭請
J39nB454_p0620a11║[└@(卑-(白-日))]堂，未審獲幾所福？」師曰：「如其所欲，隨其所與。」曰：「與
J39nB454_p0620a12║麼則箇箇霑恩去也。」師曰：「喝彩有分。」問：「暫別山中施
J39nB454_p0620a13║鳳網，卻來海上釣煙波。離鉤三寸即不問，隨手金鰲
J39nB454_p0620a14║得幾何？」師曰：「波濤千萬頃，透底悉金鉤。」曰：「洪波浩渺，
J39nB454_p0620a15║白浪滔天。正與麼時，直鉤是？曲鉤是？」師曰：「總不用。」曰：
J39nB454_p0620a16║「竿頭絲線從他弄，不犯清波意自殊。」師曰：「如何是不
J39nB454_p0620a17║犯清波句？」曰：「禮拜有分。」師打曰：「是犯不犯？」問：「正令當
J39nB454_p0620a18║行，四聖六凡齊稽首。真機獨露，三乘十地盡欽依。正
J39nB454_p0620a19║與麼時，如何是賓主交參句？」師曰：「歷歷分明。」曰：「泥牛
J39nB454_p0620a20║纔吼月，木馬便嘶風。如何是轉身吐氣句？」師曰：「蹋斷
J39nB454_p0620a21║兩頭。」曰：「撥開群有象，端的辯龍蛇。如何是絲毫不露
J39nB454_p0620a22║句？」師曰：「棒頭有眼明如日。」曰：「蹋翻華藏界，風動演摩
J39nB454_p0620a23║訶。如何是遍界不藏句？」師曰：「看腳下。」曰：「一句迥超三
J39nB454_p0620a24║界外，堂堂無物不超倫。」師曰：「用不著。」乃曰：「欲知佛性
J39nB454_p0620a25║義，當觀時節因緣。時節若至，其理自彰。山僧未到海
J39nB454_p0620a26║鹽時，汝諸人起居食息本自如然，及至到來，聲顏相
J39nB454_p0620a27║契，豈不是時節至耶？中間忽有載如道者勸發成就，
J39nB454_p0620a28║從一至十，從十至百，如梵天寶網各各相照，豈不是
J39nB454_p0620a29║因緣會耶？今日蒙諸人請陞此座，舉揚佛性義海，眼
J39nB454_p0620a30║歷歷見，耳歷歷聞，豈不是佛性義耶？而今而後，猛力
J39nB454_p0620b01║提持，直下信得其理自彰的消息，便見東門外大海，
J39nB454_p0620b02║東西南北無邊無際，遍能含攝魚龍宮殿大身眾生，
J39nB454_p0620b03║亦見佛性海中遍能容受世出世法，本無增減，無動
J39nB454_p0620b04║搖，無古今，無變異。老僧說到者裏，只得都盧舉向拂
J39nB454_p0620b05║子頭上，普令諸人同得同證。大眾還信麼？」揮拂子曰：
J39nB454_p0620b06║「梅因雪凍方知早，天為無雲始覺高。」
J39nB454_p0620b07║至姑蘇，東禪圓鑑和尚請上堂。問：「佛以一音演說法，
J39nB454_p0620b08║眾生隨類各得解，今日和尚舉揚，未審大眾得何勝
J39nB454_p0620b09║解？」師曰：「咸知老僧自弁山來。」曰：「未離龍華，說法已竟，
J39nB454_p0620b10║即今殷勤致請，又為何事？」師曰：「先師有箇未了公案
J39nB454_p0620b11║在。」問：「弁嶽峰頭，三印重光耀；古東禪寺裏，一燈續燄
J39nB454_p0620b12║騰。今隨處施為即且置，壎箎迭奏事如何？」師曰：「多情
J39nB454_p0620b13║石女華鍼細。」曰：「兄呼弟應，本是現成，如何是現成底
J39nB454_p0620b14║事？」師曰：「無舌蟭螟眼界寬。」曰：「恁麼則拈得一枝無孔
J39nB454_p0620b15║笛，吹來五月落梅花。」師曰：「紅蝦池裏落得幾片？」乃曰：
J39nB454_p0620b16║「一句當天，八萬門頓超生死；鬧籃垂手，四天下玉轉
J39nB454_p0620b17║珠迴。者般境界，饒你展九萬里負天之翼也隨跡無
J39nB454_p0620b18║由，那羨渠吐蝦吐鴿、弄巧弄奇？且道節文在什麼處？」
J39nB454_p0620b19║遂舉起扇，曰：「此是睦堂老人在玉笥峰前授我東禪
J39nB454_p0620b20║法兄箇得力句子，今日客借主威，拈來與諸公通箇
J39nB454_p0620b21║消息。」搖扇，曰：「閶門有、盤門有，雲門使來，𨁝跳上天；鹽
J39nB454_p0620b22║官用來，犀牛落水。弁山見你諸人雨汗如湯，終不連
J39nB454_p0620b23║天索價。你看汾陽昭禪師因僧問：如何是祖師西來
J39nB454_p0620b24║意？」昭曰：「青絹扇子足風涼。汾陽能舉千鈞之鼎、透九
J39nB454_p0620b25║穴之珠，可謂巧力極矣。若要轉熱惱作清涼、化荊棘
J39nB454_p0620b26║為佛國，須東禪和尚用處始得。」以扇擊禪床，下座。
J39nB454_p0620b27║分衛歸，值曬經會，上堂。問：「世尊四十九年未曾說著
J39nB454_p0620b28║箇元字腳，秖如三藏十二部又從甚處得來？」師曰：「掉
J39nB454_p0620b29║在姑蘇城裏。」曰：「白月輝時，碧潭無影。」師曰：「甚處去來？」
J39nB454_p0620b30║乃曰：「晴雲初起，九夏雪飛；大埜風生，十方通暢。賓頭
J39nB454_p0620c01║盧尊者應供四天下，從清風腹裏假道歸來，向月落
J39nB454_p0620c02║後與諸人相見了也，將些古佛肝腸從頭翻曬。且喜
J39nB454_p0620c03║蠹魚無跡，字義炳然。收拾來，還羨你衲僧無事。」以拂
J39nB454_p0620c04║子作垂釣勢，曰：「你道山僧無事得麼？」便下座。
J39nB454_p0620c05║解夏，上堂。有僧禮拜起，豎拳曰：「這箇是初秋。」又作○
J39nB454_p0620c06║相曰：「者箇是夏末。」喝一喝曰：「未審者箇還有春秋也
J39nB454_p0620c07║無？」師曰：「總見你手忙腳亂。」曰：「也不得錯下註腳。」師曰：
J39nB454_p0620c08║「怎奈即今何？」曰：「早是壓良為賤。」師曰：「本心向你道。」僧
J39nB454_p0620c09║便喝。師打曰：「下坡不走，快便難逢。」乃曰：「大伽藍裏結
J39nB454_p0620c10║制，豈說無邊剎海。平等性中安居，那論十世古今。饒
J39nB454_p0620c11║你蹋著破蒲鞋，到非非想天，定經八萬。檢點將來，猶
J39nB454_p0620c12║在弁山第六條蓆上。」遂呵呵大笑曰：「真箇是蝦跳不
J39nB454_p0620c13║出斗。」
J39nB454_p0620c14║雲巖先老人忌日，上堂。「適來攪長河為酥酪也，變大
J39nB454_p0620c15║地作黃金也，今當奉獻先師，只要箇師僧與我捧來。
J39nB454_p0620c16║有麼？如無，殃及先師去也。」遂舉：「先老人示寂日，監院
J39nB454_p0620c17║問：『百年後事，老和尚如何分付？』先師曰：『百年後事，你
J39nB454_p0620c18║聽我說。』即撫床曰：『待江西人到。』便斂日而逝。」師曰：「威
J39nB454_p0620c19║音王那邊更那邊一箇絕滲漏的句子，不意先師臨
J39nB454_p0620c20║行舉出。即今江西人已到，作麼生是百年後事？辛酸
J39nB454_p0620c21║淚作秋山雨，慘澹雲遮石傘峰。」
J39nB454_p0620c22║中秋，上堂。「今日者一椿事，打頭錯自靈山，不合道箇
J39nB454_p0620c23║指月示人。龍樹菩薩聞得，便來現箇滿月輪相。寒山
J39nB454_p0620c24║子見了，也來說吾心似秋月。不知至此乳經三變矣。
J39nB454_p0620c25║後來幻出九十七箇月，馬祖翫他、盤山舉他、仰山指
J39nB454_p0620c26║他、長沙用他，甚至無限人以丹砂畫他，而不知真本
J39nB454_p0620c27║俱失。所以一人錯，千人萬人俱是錯。且如何是弁山
J39nB454_p0620c28║不錯的？」遂展兩手，曰：「胡餅裏討什麼汁？」
J39nB454_p0620c29║一念菴主請上堂。問：「請法飯僧即不問，高峰四句乞
J39nB454_p0620c30║師宣。」師曰：「一句也無。」曰：「如何是海底泥牛銜月走？」師
J39nB454_p0621a01║曰：「秋空萬頃芙蓉國。」曰：「如何是巖前石虎抱兒眠？」師
J39nB454_p0621a02║曰：「暮雨千家薜荔村。」曰：「如何是銕蛇鑽入金剛眼？」師
J39nB454_p0621a03║曰：「古井夜深殘月曉。」曰：「如何是崑崙騎象鷺鷥牽？」師
J39nB454_p0621a04║曰：「寒光直射斗牛前。」曰：「若不上來伸此問，焉知師有
J39nB454_p0621a05║活人機？」師曰：「可惜許。」師舉臺山婆子因緣畢，乃曰：「者
J39nB454_p0621a06║則公案，婆子可謂富有餘而情不足，趙州樂極甚而
J39nB454_p0621a07║奇巧生，二俱於法不了。爭似一念飯僧請法，總不作
J39nB454_p0621a08║箇奇特解會？縱饒趙州有千手眼，也措置伊不下。何
J39nB454_p0621a09║故？家無白澤圖，不招如是怪。」
J39nB454_p0621a10║棲賢志弘法姪於中秋設齋，送道日和尚木主入祖
J39nB454_p0621a11║堂，請上堂。問：「紫羅帳合，暗撒珍珠，如何是父子投機
J39nB454_p0621a12║的句？」師曰：「湖州江口石人蹲。」曰：「既是父子投機，如何
J39nB454_p0621a13║歸來時父全不顧？」師曰：「本來無間隔，誰敢論親疏？」曰：
J39nB454_p0621a14║「父子之恩，刀斧劈不開，因甚道父無子而不獨，子有
J39nB454_p0621a15║父而反孤？」師曰：「難得不相識。」曰：「即今壎箎互奏，父子
J39nB454_p0621a16║同堂，如何是燄續真燈的事？」師曰：「琵琶一曲四十弦，
J39nB454_p0621a17║客來留飲不拘錢。」問：「叢桂香風遍，華林秋氣深，篆煙
J39nB454_p0621a18║熏滿座，說法為何人？」師曰：「端的不相知。」曰：「即今先師
J39nB454_p0621a19║翁在什麼處安身？」師曰：「你鼻孔裏還覺塞麼？」乃曰：「北
J39nB454_p0621a20║溟鶤向南溟起，搖蕩乾坤知幾幾？孤風六息儘逍遙，
J39nB454_p0621a21║眼放秋空西院裏。且道是什麼眼？莫是摩醯首羅眼、
J39nB454_p0621a22║大悲千手眼麼？不是，不是，且隨我到那邊與你打開。」
J39nB454_p0621a23║遂領眾入祖堂，舉位曰：「大眾看看，者是諸佛道月、祖
J39nB454_p0621a24║師智眼，昔年在者裏當軒大座，萬象欣瞻，明月堂中
J39nB454_p0621a25║事已打疊了也，花石軒中意已分付了也，當度眾生
J39nB454_p0621a26║已度盡了也，世間光、出世光已透露了也，而今落得
J39nB454_p0621a27║閑無事，尊貴堂中正眼開。」
J39nB454_p0621a28║金華密印寺牧菴和尚訃至，上堂。「大法垂危，哲人往
J39nB454_p0621a29║矣，晨星落落，孤影離離，得不令人常生太息？只如法
J39nB454_p0621a30║兄道：『諸人莫睹老僧面，銕棒橫肩不顧人。』且道：不睹
J39nB454_p0621b01║的是？不顧的是？」良久，曰：「萬里長空天一色，黃花滿徑
J39nB454_p0621b02║不成林。」
J39nB454_p0621b03║南潯極樂菴文碧、恂午二大師領眾送滄溟和尚木
J39nB454_p0621b04║主入宗堂，請上堂。問：「鯤鵬曾向滄溟起，翼展晴空千
J39nB454_p0621b05║萬里；極樂國中留不住，依然還宿蘆花裏。如何是久
J39nB454_p0621b06║客還鄉句？」師曰：「安頓著了。」曰：「祖師道：『葉落歸根，來時
J39nB454_p0621b07║無口。』滄和尚鼻孔打失了也，更安頓箇什麼？」師曰：「折
J39nB454_p0621b08║角泥牛蹋倒趙州略杓。」曰：「與麼則黧奴白牯隊中從
J39nB454_p0621b09║他全身拶入。」師曰：「更須行得的當。」曰：「恩大難酬。」師便
J39nB454_p0621b10║打，乃曰：「小陽天，霜花結，寒江冷浸滄溟月；魚龍幾皺
J39nB454_p0621b11║斷雙眉，潮去潮來俱哽噎。為甚如此？不見我昔年滿
J39nB454_p0621b12║大伯，只如古人道：『生以不生生為生義，死以不死死
J39nB454_p0621b13║為死義。』如何是不落生死一句？」卓拄杖，曰：「我者裏別
J39nB454_p0621b14║有道處。」遂下座。送位，曰：「月落寒巖，眾山影寞；萬境俱
J39nB454_p0621b15║閑，簾垂黃閣。此中有一位，佛不曾居、祖不曾跼，卻是
J39nB454_p0621b16║什麼人當得？」捧位，曰：「好請我滄溟法兄全身坐鎮。」
J39nB454_p0621b17║結制，梅峰、一念二知浴請上堂。問：「大開罏韝，烈燄亙
J39nB454_p0621b18║天，無論頭銅鈍銕，拈來一火便成。如何是便成的句？」
J39nB454_p0621b19║師曰：「掀翻海嶽，撥轉乾坤。」曰：「設有個不假鉗錘的到
J39nB454_p0621b20║來，和尚作麼生接待？」師曰：「我要他的眼睛。」僧便喝，師
J39nB454_p0621b21║曰：「失卻了也。」乃曰：「過去佛已去三千餘歲，未來佛猶
J39nB454_p0621b22║著九十俱胝，今日錘柄委在弁山手裏，方圓、長短、大
J39nB454_p0621b23║小、曲直，以至古釋迦毫相光彩、新彌勒鼻孔端正，總
J39nB454_p0621b24║向烈燄中、模子裏討取。淨潔打疊了，孤猿叫落三更
J39nB454_p0621b25║月；釘破鬼門關，野客吟殘半夜燈。此境此時因風吹
J39nB454_p0621b26║火，忽然金花遍發時，你諸人各各惜取眉毛。」
J39nB454_p0621b27║冬節，上堂。問：「有物先天地，無形本寂寥，能為萬象主，
J39nB454_p0621b28║不逐四時凋。即今筒管灰飛、魯雲書瑞，是逐時耶？不
J39nB454_p0621b29║逐時耶？」師曰：「君先曾問幾人來？」曰：「只如枯木生花、冰
J39nB454_p0621b30║河發燄又作麼生？」師曰：「侵陵雪色還萱艸，狼藉春風
J39nB454_p0621c01║有柳條。」曰：「恁麼則一陽來復後，萬象悉回春。」師曰：「且
J39nB454_p0621c02║喜闍黎重添光彩。」乃曰：「子之半，通一線，捏住東風不
J39nB454_p0621c03║放拳，要君識取渠儂面。識面則故是，且道他姓箇什
J39nB454_p0621c04║麼？赫連、皇甫、尉遲、公羊。」
J39nB454_p0621c05║義三老宿誕辰，請上堂。問：「嘯月臺邊風韻別，寶珠池
J39nB454_p0621c06║畔綠陰垂，如何是龍華境？」師曰：「古路迢迢子細行。」曰：
J39nB454_p0621c07║「獅子巖前雲抱石，象王峰頂浪滔天，如何是境中人？」
J39nB454_p0621c08║師曰：「不曾現三頭六臂與你。」曰：「人境已蒙師指示，義
J39nB454_p0621c09║上座請法殷勤，未審獲幾所福？」師曰：「李陵原是漢朝
J39nB454_p0621c10║臣。」乃曰：「六百人隊裏有箇睡虎，五十年中作意，六十
J39nB454_p0621c11║年裏燒香，來入龍華會，教彌勒指示，得參觀自在，忽
J39nB454_p0621c12║然變作箇金毛獅子，向諸人舌尖上打箇筋斗，直入
J39nB454_p0621c13║九節腸內。即說偈曰：『三德六味，供佛及僧，法界有情，
J39nB454_p0621c14║普同供養。』今日這椿事，且待三朝五日，七堂裏有人
J39nB454_p0621c15║吐出，哮吼一聲，驚散群狐種族，始信山僧為你陞堂，
J39nB454_p0621c16║功不浪施。」
J39nB454_p0621c17║佛成道日，允中知藏領雷雨蒼居士為報恩，請上堂。
J39nB454_p0621c18║問：「五百戒中，殺為第一，未審南泉斬貓意旨如何？」師
J39nB454_p0621c19║曰：「你但恁麼疑去。」曰：「八萬律儀專除戲論，因甚迦葉
J39nB454_p0621c20║作舞？」師曰：「真箇好慚惶。」曰：「優波離落二落三，高沙彌
J39nB454_p0621c21║瞎七瞎八，去此二途又作麼生？」師曰：「好好修事著。」乃
J39nB454_p0621c22║曰：「瞿曇老人自言：『我成佛已來，已經爾所塵沙劫數。』
J39nB454_p0621c23║何故又道六年之後睹星證得？若說睹星證得的是，
J39nB454_p0621c24║則遠劫成佛乃為妄語；若說遠劫成佛的是，則睹星
J39nB454_p0621c25║證得便是虛張。如何得兩不相背去？」拈起拂子，曰：「昨
J39nB454_p0621c26║晚兩序大眾殷勤請法，山僧默然受已，不坐萬年床，
J39nB454_p0621c27║不蹋來時路。」以拂子左卓，曰：「這是遠劫成的，供養大
J39nB454_p0621c28║眾。繼而雷雨蒼到，為報親恩復請，山僧又只得重整
J39nB454_p0621c29║垢衣，重登雪嶺。」以拂子右卓，曰：「這是睹星證的，仰答
J39nB454_p0621c30║檀施。」復卓拂，曰：「雷聲遠震，令眾悅豫，諸恩酬畢，壽增
J39nB454_p0622a01║福聚。畢竟如何是道？允執厥中之謂也。」
J39nB454_p0622a02║師誕日，兩序請上堂。問：「懸弧正誕履霜天，五老關呈
J39nB454_p0622a03║太極篇，如何是岡陵最喜的句？」師曰：「老僧眉已白。」曰：
J39nB454_p0622a04║「某甲將須彌為饅首、南海作壽杯，略伸慶祝，未審和
J39nB454_p0622a05║尚還納受否？」師曰：「瘦腸肚總用他不著。」曰：「籌添八百、
J39nB454_p0622a06║鶴算三千，猶是時人數量，衲僧門下又作麼生？」師曰：
J39nB454_p0622a07║「你要問教老僧下座那？」問：「昨宵松樹長瓊花，結箇鸞
J39nB454_p0622a08║桃大似瓜。」作呈勢，曰：「今日和盤親托出，請師細嚼勿
J39nB454_p0622a09║沾牙。」師曰：「老僧不受你者骨董。」曰：「承師有言：『不坐邁
J39nB454_p0622a10║年床，不蹋來時路。』父母未生前，老漢在什麼處？」師曰：
J39nB454_p0622a11║「少間昳室與你商量。」曰：「父母已生後，又向什麼行履？」
J39nB454_p0622a12║師曰：「惜取眉毛。」乃曰：「六十三年前有一段錦江春色，
J39nB454_p0622a13║甚是可觀，無端移家來到秦公嶺下，開箇生藥店子，
J39nB454_p0622a14║送往迎來，生受幾多曲折？真個可憐生！只剩得個天
J39nB454_p0622a15║靈蓋，搬得七華八裂，今日又被諸人塗抹，真箇可憐
J39nB454_p0622a16║生！若要問未生前，老僧也有個道處：一九二九，相逢
J39nB454_p0622a17║不出手。設要出手時，如何凍得幾處溪西雞齊啼，吹
J39nB454_p0622a18║破一張狗走抖擻口？阿呵呵！真個可憐生！大眾！三個
J39nB454_p0622a19║可憐生，那個的當？天從補後星俱隱，海為濤來島嶼
J39nB454_p0622a20║深。」
J39nB454_p0622a21║立春，值打七，上堂。「盡十方空蕩蕩，何須捏目生花？通
J39nB454_p0622a22║古今萬年一念，那用著意尋思？惱恨他從前幾多老
J39nB454_p0622a23║禿，無端向平地上掘坑壘塹，教人看個話頭，籠絡多
J39nB454_p0622a24║少英靈，墮坑落塹，無自由分。老僧今日與你諸人將
J39nB454_p0622a25║萬法歸一、本來面目、觸背不得、無夢無想都來縛作
J39nB454_p0622a26║一束，料向八達衢頭一任車輪馬蹋，教你各人作個
J39nB454_p0622a27║灑落丈夫去。若信得老僧及，有箇最省力句與你道
J39nB454_p0622a28║出。」遂以拄杖連卓三下，曰：「上是天，下是地，春色滿乾
J39nB454_p0622a29║坤，無窮新意趣。要識省力句麼？」高聲曰：「放下著。」
J39nB454_p0622a30║元旦，上堂。問：「法旌惕弁嶺，龍象交參；毒鼓震苕溪，人
J39nB454_p0622b01║天普集。如何是新年頭佛法？」師曰：「香已燒了，聖已祝
J39nB454_p0622b02║了。」曰：「爆聲喧寰宇，春色滿乾坤。如何是新年頭氣象？」
J39nB454_p0622b03║師曰：「山門前端的異。」曰：「但願皇風成一片，不知何處
J39nB454_p0622b04║有封疆？」師曰：「難得到恁麼田地。」乃曰：「天地位矣，萬物
J39nB454_p0622b05║生焉。璇璣轉而梅開劫外之華，玉杼停而春風拂群
J39nB454_p0622b06║芳之秀。時康道泰，是物忻忻。廬陵米價消騰，鎮州蘿
J39nB454_p0622b07║蔔生色。佛祖位中留不住的客，都來堆斟大白；十二
J39nB454_p0622b08║時中作得主的人，從他滿剔銀缸。阿呵呵，好大哥，四
J39nB454_p0622b09║海浪平龍睡穩，九霄雲盡鶴飛高。」卓拄杖，喝一喝，下
J39nB454_p0622b10║座。
J39nB454_p0622b11║王巽源居士、同室錢氏請上堂。師舉：「馬大師因僧問：
J39nB454_p0622b12║『離四句，絕百非，請師直指西來意。』祖曰：『我今日勞倦，
J39nB454_p0622b13║問取西堂去。』僧問西堂，堂曰：『何不問和尚？』僧曰：『和尚
J39nB454_p0622b14║教某甲來問。』堂曰：『我今日頭痛，問取海兄去。』僧問海，
J39nB454_p0622b15║海曰：『我到者裏卻不會。』僧復舉似馬祖，祖曰：『藏頭白，
J39nB454_p0622b16║海頭黑。』」師曰：「者則因緣，可謂字經三寫，烏焉成馬？王
J39nB454_p0622b17║巽源受持四句，深培道種，啟請龍華，舉揚此事。山僧
J39nB454_p0622b18║實向你道：莫把是非來辯我，浮生穿鑿不相干。」
J39nB454_p0622b19║解制，浦平嶸居士祈嗣，請上堂。問：「堂前露柱久懷胎，
J39nB454_p0622b20║生下孩兒頗俊哉。為是從天降下？從地湧出？」師曰：「今
J39nB454_p0622b21║日分明指示。」曰：「未解語言先作賦，一操直取狀元來。
J39nB454_p0622b22║為是斯文高選？陰騭所致？」師曰：「浦居士斯意殷勤。」曰：
J39nB454_p0622b23║「請法祈嗣，陞堂解制。如何是兩彩的句？」師曰：「一點水
J39nB454_p0622b24║墨，兩處成龍。」曰：「庭蘭馥毓秀，丹桂暗抽枝。」師曰：「定然，
J39nB454_p0622b25║定然。」乃曰：「九十風光足，門前山水清。今將未歸意，付
J39nB454_p0622b26║與欲行人。我有箇大法王子，不在天上，即在人間。煩
J39nB454_p0622b27║寄信教伊早歸來。平嶸相望無多子，要續箕裘繼祖
J39nB454_p0622b28║風。」
J39nB454_p0622b29║佛涅槃，上堂。問：「釋迦已滅，彌勒未生。正恁麼時，佛法
J39nB454_p0622b30║付與阿誰？」師曰：「東村王大哥。」曰：「少室峰前，神光得髓。
J39nB454_p0622c01║即今座下，誰是知音？」師曰：「立過一邊著。」曰：「蹋得故鄉
J39nB454_p0622c02║田地穩，不妨隨處現優曇。」師曰：「照顧眉毛。」乃曰：「桃正
J39nB454_p0622c03║紅，柳方綠。幽鳥關關，白雲斷續。一帶峰巒潑黛青，幾
J39nB454_p0622c04║灣流水春風度。盡說釋迦師涅槃於二月十五。山僧
J39nB454_p0622c05║道：『低聲低聲，莫謗世尊。謗世尊者不善。但怪伊摩胸
J39nB454_p0622c06║告眾，槨示雙足。』設有箇漢笑弁山老老大大，猶作生
J39nB454_p0622c07║滅知見。」驀卓拄杖曰：「珊瑚枕上兩行淚，不是思君是
J39nB454_p0622c08║恨君。」
J39nB454_p0622c09║大悲聖誕，畫初都監領欽門施氏請上堂。「鳥啼花笑
J39nB454_p0622c10║圓通境，李白桃紅大士身。萬億國中全體現，幾曾說
J39nB454_p0622c11║道此時生？去年十九，日曬林巒現千手；今年十九，雨
J39nB454_p0622c12║洗桃花皆著酒。可愛他觀世音將錢買餬餅，原來卻
J39nB454_p0622c13║是饅頭。變則變矣，且道是男是女？」喝一喝，曰：「問取適
J39nB454_p0622c14║來人。」
J39nB454_p0622c15║洪文衡居士送四大士像入山，請上堂。僧問：「震奮吒
J39nB454_p0622c16║沙無向背，翻身獅子大家看，莫道人間無伴侶，卻來
J39nB454_p0622c17║弁領覓同觀。獅子翻身即不問，且道與阿誰同觀？」師
J39nB454_p0622c18║曰：「開眼說夢。」曰：「只如居士請佛入山，和尚高登此座，
J39nB454_p0622c19║未審是何祥瑞？」師曰：「寶珠池裏木蓮生。」曰：「千波競起，
J39nB454_p0622c20║文殊境界；一亙晴空，普賢床榻。觀世音將錢買餬餅，
J39nB454_p0622c21║放下卻是饅頭，是神通耶？妙用耶？」師曰：「千聞不如一
J39nB454_p0622c22║見。」乃曰：「正法明如來降誕，恰恰有箇徽州洪文衡欲
J39nB454_p0622c23║報罔極之恩，便擬遠向四大名山求彼菩薩而作利
J39nB454_p0622c24║益，忽見五臺山上月即是南海波心月，峨眉峰頂雲
J39nB454_p0622c25║便是九華山裏雲，始知道溪山雖異，雲月原同，從一
J39nB454_p0622c26║念至孝中不覺不知四山菩薩一齊出現。大眾！若道
J39nB454_p0622c27║即今的是四山菩薩，文衡未作時像在什麼處？若道
J39nB454_p0622c28║不是四山菩薩，即今各乘所乘莊嚴畢備的又是箇
J39nB454_p0622c29║什麼？弁山不論四山五位，總皆歸向龍華會裏一齊
J39nB454_p0622c30║安著，要使菩薩與文衡融成一箇無二無二分、無別
J39nB454_p0623a01║無斷故，併將不盡世界和為一體。如是，則何恩不報？
J39nB454_p0623a02║何德不成？以及有緣在會，若見若聞，咸增道種。」遂揮
J39nB454_p0623a03║拂子，曰：「大抵還他肌骨好，不施紅粉也風流。」
J39nB454_p0623a04║淨蓮、淨月二菴主送師寶明靈骨入塔，請上堂。問：「十
J39nB454_p0623a05║方無壁落，四面絕遮欄，因甚未山不露頂？」師曰：「今朝
J39nB454_p0623a06║借一語答你。」曰：「不是與人難共住，大都緇素要分明，
J39nB454_p0623a07║如何又道非男女相？」師曰：「的的不相欺。」曰：「只如四大
J39nB454_p0623a08║分散，五蘊非有，未審寶明在什麼處？」師曰：「橫身當宇
J39nB454_p0623a09║宙，無處不稱尊。」問：「春滿園林，吐露劫前實義；鳥啼四
J39nB454_p0623a10║埜，發明太古淳風。際斯韶華，願聆法要。」師曰：「今日必
J39nB454_p0623a11║要答你。」曰：「如何是天中函蓋句？」師曰：「青山關不住。」曰：
J39nB454_p0623a12║「如何是目機銖兩句？」師曰：「白日更何言？」曰：「如何是接
J39nB454_p0623a13║物利生句？」師曰：「象王峰頂雲千頃。」曰：「即今末山綽約，
J39nB454_p0623a14║雲端無著，頻首庭畔，未審寶明菴主還能同途共轍
J39nB454_p0623a15║麼？」師曰：「鼻孔依然向下垂。」乃曰：「世界闊無際，古鏡闊
J39nB454_p0623a16║無際，寶明空海亦闊無際。世界闊處，春風𩗙𩗙；古鏡
J39nB454_p0623a17║光時，影露重重。只有寶明空海裏，漚生漚滅了無從。
J39nB454_p0623a18║可羨他古鏡臺前轉身的兒子，攜著三條篾，繫取無
J39nB454_p0623a19║限春風，與伊完卻從前一場特地特地事。既已了完，
J39nB454_p0623a20║此中有箇得力句憑何舉似？滄海可傾，劫石可移，三
J39nB454_p0623a21║年無改，可謂孝矣。」
J39nB454_p0623a22║喻指菴益謙大師為攖寧和尚掃塔，請上堂。僧問：「久
J39nB454_p0623a23║雨不晴，眉毛無處曬㫰；今朝日出，鼻孔正好撩天。未
J39nB454_p0623a24║審作麼生行履？」師曰：「一棹淨涵楊柳綠，半帆香挂菱
J39nB454_p0623a25║荷煙。」曰：「一言道斷處，千古意分明。如何是第一義？」師
J39nB454_p0623a26║曰：「明朝打算。」乃曰：「有句無句，風吹柳絮；即心即佛，桃
J39nB454_p0623a27║開滿塢。不是心佛物，狤獠舌頭本無骨。只有出息不
J39nB454_p0623a28║涉緣、入息不居陰的，為甚向庄上喫他油餈？此事須
J39nB454_p0623a29║是攖寧先法兄和尚自能與一切人解黏去縛，今日
J39nB454_p0623a30║兒孫得力，果見青光益遠。只如到庄消息又且如何？
J39nB454_p0623b01║無風荷葉動，必定有魚行。」
J39nB454_p0623b02║施主祈福，請上堂。僧問：「鳥啼花發即不問，浮山九帶
J39nB454_p0623b03║請師宣。」師曰：「你從甚處聞來。」曰：「如何是正法眼藏帶？」
J39nB454_p0623b04║師曰：「到你福建二千里。」曰：「如何是佛法藏帶？」師曰：「春
J39nB454_p0623b05║風吹不入。」曰：「如何是理貫帶？」師曰：「峰青如靛。」曰：「如何
J39nB454_p0623b06║是事貫帶？」師曰：「雨滴如絲。」曰：「如何是理事縱橫帶？」師
J39nB454_p0623b07║曰：「狼藉春風是柳條。」曰：「如何是屈曲垂帶？」師曰：「春光
J39nB454_p0623b08║遍界無消息？」曰：「如何是妙協兼帶？」師曰：「無絃音韻吼
J39nB454_p0623b09║如雷。」曰：「如何是金針雙鎖帶？」師曰：「鴛鴦繡出從君看。」
J39nB454_p0623b10║曰：「如何是平懷常實帶？」師曰：「青山依舊白雲橫。」曰：「恁
J39nB454_p0623b11║麼則浮山千古話，句句不欺人。」師曰：「何不照顧話頭。」
J39nB454_p0623b12║乃曰：「道源不遠，性海非遙。但向己求，莫從他覓。是則
J39nB454_p0623b13║是，未免破波求水。不見上巳日一雨滂亨，直教太湖
J39nB454_p0623b14║三萬六千頃白浪滔空，撼得洞庭山起立不定，東海
J39nB454_p0623b15║龍王轟箇霹靂，撒下一番碗大的雹子，令無限人慶
J39nB454_p0623b16║快不盡。」合十指爪曰：「大法當求，福田當植。他生異世
J39nB454_p0623b17║出頭來，自然滿足菩提，成就法身。者般奇特事，且道
J39nB454_p0623b18║節文在什麼處。」以拄杖兩卓曰：「飲水應須知源。」便下
J39nB454_p0623b19║座。
J39nB454_p0623b20║開山瑞祖忌辰，上堂。問：「承師有言：欲跳萬丈龍門，須
J39nB454_p0623b21║是一聲霹靂。昨夜電掣雷奔，因甚又有金鱗燒卻尾？」
J39nB454_p0623b22║師曰：「九九還成一。」曰：「猶是徒遭點額。」師打，曰：「情知你
J39nB454_p0623b23║少喫棒在。」乃曰：「來時無一物，綿州附子鑌州銕；去時
J39nB454_p0623b24║無一物，泥牛蹋破黃金國。要知端的意，舉國人皆無
J39nB454_p0623b25║處覓；百丈花梢月，千古萬古常相憶。者是我開山老
J39nB454_p0623b26║祖末後所示的滿月輪相，且喜近州人見伊光影。今
J39nB454_p0623b27║且虔誠供養，你道老祖還來納受也無？」遂以手指曰：
J39nB454_p0623b28║「者裏少不得一分飯。」
J39nB454_p0623b29║忍生大師請上堂。忍生問：「昨日山門開口笑，今朝特
J39nB454_p0623b30║地又重宣，畢竟宣箇什麼？」師曰：「雨裏見山綠。」曰：「掣開
J39nB454_p0623c01║大施紅爐燄，揭示人天正眼看，設有箇無面目漢到
J39nB454_p0623c02║來，和尚作麼生煆煉？」師曰：「已攝在鐵圍山間。」曰：「聲前
J39nB454_p0623c03║一句脫體無依，末後一機傾腸剖露，因什麼向上一
J39nB454_p0623c04║著千聖不傳？」師曰：「早已分付著人了。」曰：「作家宗師，天
J39nB454_p0623c05║然猶在。」師曰：「是什麼語話？」乃曰：「雨裏綠陰濃，看新篁
J39nB454_p0623c06║蛻籜，渾似玉龍吟。山前一片田地，早已帶雨和煙、深
J39nB454_p0623c07║耕厚植，翠浪千疄、黃花滿砌，惜乎菴內人不知菴外
J39nB454_p0623c08║事，只顧道南山茅艸多人刈，獨有爺兒兩個知，行行
J39nB454_p0623c09║止止，竟不管鷓鴣聲悲，百花落盡啼無盡，猶向亂峰
J39nB454_p0623c10║深處啼。」驀顧眾大笑，曰：「忍生已爇金爐火，齊主重添
J39nB454_p0623c11║五分香。」
J39nB454_p0623c12║說沙彌戒，道舟菴主請上堂。問：「薰風乍起疊荷錢，綠
J39nB454_p0623c13║暗紅稀四月天，目前妙旨雖領略，句裏藏鋒請師宣。」
J39nB454_p0623c14║師曰：「靈鷲山有五峰。」曰：「只如殺活縱橫一句又作麼
J39nB454_p0623c15║生道？」師曰：「卻被峰巒遮過。」乃曰：「律中云：『佛滅度後，應
J39nB454_p0623c16║當尊敬波羅提木叉。』你等作麼生會？莫是略開心地
J39nB454_p0623c17║法門中如毛頭許的法麼？莫是望州亭、烏石嶺相見
J39nB454_p0623c18║的意麼？莫是天下覓醫人炙豬左膊上的事麼？一總
J39nB454_p0623c19║沒交涉。既然如是，老僧今日與汝說的是什麼戒？汝
J39nB454_p0623c20║等領納的又是什麼聻？」遂舉手數，曰：「一、元和；二、佛陀；
J39nB454_p0623c21║三、達磨。其餘碗脫丘且擲過一邊。」捏起拳，曰：「還識此
J39nB454_p0623c22║戒麼？」揮案，曰：「關將軍曾在玉泉山上打供來。」
J39nB454_p0623c23║佛誕日，旅三和尚請上堂。問：「黃面老子二千年前有
J39nB454_p0623c24║一段未了的公案，請師判斷。」師曰：「老僧忘卻了。」曰：「祖
J39nB454_p0623c25║禰不了，殃及兒孫。」曰：「三十年後。」乃曰：「溪水碧，青山曉，
J39nB454_p0623c26║流鶯嚦嚦兼黃鳥，紫燕重來覓舊居，紅黃攀折桑條
J39nB454_p0623c27║倒。有幾般人膠杜鼓瑟，有幾般人釘樁搖櫓，何不教
J39nB454_p0623c28║九龍吐水向蠶盆裏浴他古佛？低聲，低聲。若使跛腳
J39nB454_p0623c29║兄來到，定要潑撒他三盆五盆，向十字街頭揚塵舞
J39nB454_p0623c30║蹈，竟不知毘藍園裏實無是事。若要討取者箇消息
J39nB454_p0624a01║明白，除非是我天壽法姪從頭露布始得。」
J39nB454_p0624a02║白巖惟直和尚示寂，聞訃，上堂。「老僧持缽吳門，忽聞
J39nB454_p0624a03║白巖山中倒卻一株大樹，況此一株結駟千乘，隱將
J39nB454_p0624a04║蔽其所賴，直使響徹千峰，群巒盡白，人天以之悲慟
J39nB454_p0624a05║辛酸，魔外由茲潛生喜躍。大眾還知麼？茲我白巖惟
J39nB454_p0624a06║直和尚三十脫白，力窮此事，盡得位老人不傳之秘，
J39nB454_p0624a07║直將諸佛祖師大用全彰。始也因本宗差訛譜牒，我
J39nB454_p0624a08║法兄孤笻弔影，繭足天涯，歷討群碑，得數十種，力證
J39nB454_p0624a09║宗源，此可謂大統金湯，法門關鑰。後入燕京，見偽書
J39nB454_p0624a10║重刻，忿忿歸來，窮拶細究，繼晷燃膏，為法忘形，正名
J39nB454_p0624a11║稿竣，流通諸方，彰彰在目。復訂待燈，又成百卷，將擬
J39nB454_p0624a12║剞劂流通，不意世緣告畢。然則一靈真性托境現形，
J39nB454_p0624a13║六十八年森森面目，此形雖謝，慧命曷窮？要識惟和
J39nB454_p0624a14║尚的的不滅的面貌麼？」舉起拂子，曰：「長空雲散碧天
J39nB454_p0624a15║寬，千古萬古終不異。」
J39nB454_p0624a16║中夏，上堂。「結夏弁山頭，半期過去了，只知搖扇討風
J39nB454_p0624a17║涼，不覺春光催我老，茶去飯來日日忙，那事依然不
J39nB454_p0624a18║恰好。理雖明，無處討，古人廢寢忘飧，只為其中不妙。
J39nB454_p0624a19║邇來人性總輕浮，生死道中多艸艸，設若陰境現前、
J39nB454_p0624a20║四山來合，翻憶從前事不成，你要拉老僧下海終是
J39nB454_p0624a21║不得。」
J39nB454_p0624a22║雲巖先老人忌日，上堂。「我先師降跡維揚，但知邗江
J39nB454_p0624a23║月浸千年室，不覺和衣度水寒。曾聞他自萬曆壬子
J39nB454_p0624a24║三月十八日到康熙壬子七月廿四日歸，中間九豎
J39nB454_p0624a25║剎竿，將積劫熏修者些子搬得狼狼藉藉，幸然末梢
J39nB454_p0624a26║頭於法身向上餘得一路，至今二十七年，總見苔封
J39nB454_p0624a27║煙鎖，無人來到。不肖幾回夜半抽身向他者條路上，
J39nB454_p0624a28║東望也不見、西望也不見，即今先師來也，汝等諸人
J39nB454_p0624a29║善自觀瞻，且道他來的路還是老僧望的路也無？重
J39nB454_p0624a30║門休貼卦，蘸雪喫冬瓜。呵呵，金風一陣多狼藉，掃盡
J39nB454_p0624b01║庭前幾樹花。」
J39nB454_p0624b02║中秋，上堂。問：「歸根風墮葉，照盡月潭空。此是衲僧分
J39nB454_p0624b03║上直截一路。只如月未圓時又且如何？」師曰：「東勝神
J39nB454_p0624b04║洲有。」曰：「圓後又作麼生？」師曰：「西牛賀洲無。」曰：「古人道，
J39nB454_p0624b05║月落後相見。未審月落後畢竟向甚處相見？」師曰：「麥
J39nB454_p0624b06║畬裏。」曰：「與麼則泥牛飲盡沉潭月，石馬加鞭不轉頭。」
J39nB454_p0624b07║師曰：「更須轉位。」乃曰：「人之心性最不可比擬，比擬即
J39nB454_p0624b08║喪本受淪。老僧住持三十年，每到今夕，不免東賒西
J39nB454_p0624b09║借，作箇月餅供養。而今老到弁山，扯拽不行，又豈肯
J39nB454_p0624b10║以殘茶剩果褻瀆諸人？少問正命堂中筵席粗開，只
J39nB454_p0624b11║是要兩序齊到。」遂喚曰：「典座在麼？知事在麼？堂司在
J39nB454_p0624b12║麼？」顧視良久，曰：「兩序未到，早已月落了也，又爭怪得
J39nB454_p0624b13║老僧？」
J39nB454_p0624b14║梅峰副寺領蔣振宇居士祝壽，請上堂。問：「金風颯颯
J39nB454_p0624b15║動巖阿，玉露涓涓瀉薜蘿，氣爽秋清即不問，飯僧請
J39nB454_p0624b16║法事如何？」師曰：「公案現成。」曰：「桂子香浮，松花結秀，此
J39nB454_p0624b17║是向上一著，作麼生是慶祝良辰句？」師曰：「八月秋，何
J39nB454_p0624b18║處熱？」問：「古者道：『信施一粒米，大如須彌山。』今日施主
J39nB454_p0624b19║有無數須彌，安頓何所？」師卓拄杖，曰：「百雜碎了也。」曰：
J39nB454_p0624b20║「是何三昧？」師曰：「忘卻那？」曰：「到是得他一牛，還他一馬
J39nB454_p0624b21║去也。」師曰：「豈是分外？」乃曰：「一切聖賢皆以無為法而
J39nB454_p0624b22║有差別，鑿井而飲、耕田而食，頭頭運出自家珍，臘月
J39nB454_p0624b23║蓮花開濟濟，南山雖高、北海雖溢，猶不及濟人饑、拯
J39nB454_p0624b24║人急，打破祖師關，無窮真利益，此豈非振宇宙之弘
J39nB454_p0624b25║規、得仙人之妙密？」
J39nB454_p0624b26║御賓維那為受業印堂和尚小祥，請上堂。問：「天地未
J39nB454_p0624b27║生已前，如何是靜？」師曰：「赤腳波斯夜度關。」曰：「父母已
J39nB454_p0624b28║生之後，如何是動？」師曰：「眉毛依舊兩邊橫。」曰：「即今動
J39nB454_p0624b29║靜兩忘的人，未審居何國土？」師曰：「波羅奈國南岸畔。」
J39nB454_p0624b30║曰：「某甲今朝至孝無違，敢問如何奉重？」師曰：微「雨灑
J39nB454_p0624c01║花，淡煙籠竹。」曰：「承師點出無生旨，四眾齊霑法雨恩。」
J39nB454_p0624c02║師曰：「更要問你和尚落處。」乃舉：「慈受深禪師上堂曰：
J39nB454_p0624c03║古人道，忍忍，三世如來從此盡；饒饒，萬禍千殃從此
J39nB454_p0624c04║消；默默，無上菩提從此得受。」曰：「會得此三種語了，好
J39nB454_p0624c05║箇不快活漢。弁山今日要伊快活。」舉拂子曰：「者不是
J39nB454_p0624c06║印堂和尚麼？活中有死千機集，死復重生萬境空。教
J39nB454_p0624c07║上高樓觀變態，此時方見化生龍。」喝一喝，下座。
J39nB454_p0624c08║重陽，上堂。「休去，歇去，一念萬年去，寒灰枯木去，古廟
J39nB454_p0624c09║香爐去，一條白練去，者都不是去處。弁山教你閑去，
J39nB454_p0624c10║樂去，瀟瀟灑灑去，穿雲踏澗去，若耶溪中觀月去，象
J39nB454_p0624c11║王峰頂登高去，只是莫教風吹落帽。若使黃花開口
J39nB454_p0624c12║笑，茱萸酒醒不成文。」
J39nB454_p0624c13║無替大師送先師嘯巖禪師木主入宗堂，請上堂。「向
J39nB454_p0624c14║上有路，無人踏著。樓閣門開，好來相見。金龍躍碧水，
J39nB454_p0624c15║玉兔宿蟬娟。細看來，猶在白雲頂上。我教渠放開前
J39nB454_p0624c16║後三三路，到者裏豈不清高？」便下座，安位曰：「繡簾開，
J39nB454_p0624c17║日中雨。能相續，主中主。此中有箇位次，不涉春秋，了
J39nB454_p0624c18║無向背。且道是什麼人居得？」遂舉木主曰：「且讓嘯巖
J39nB454_p0624c19║法兄。」
J39nB454_p0624c20║許氏善人祈嗣酬愿，請上堂。師卓拄杖，曰：「同聲相應。」
J39nB454_p0624c21║又卓，曰：「同氣相求，者裏合不著，靈山與少室，俱是沒
J39nB454_p0624c22║相干。」復卓，曰：「好看者裏三世諸佛不曾移易絲頭、六
J39nB454_p0624c23║代祖師不曾拈出些子，天下老師橫說豎說，徒誇敏
J39nB454_p0624c24║手，怎似我者裏東山頭鴉鳴、西山頭鵲噪，春風罅裏
J39nB454_p0624c25║有行蹤，許是伊人來到？且喜名已登了、子已成了，老
J39nB454_p0624c26║僧特特為他打開臘月蓮花藏，放出烏雞雪裏行。」
J39nB454_p0624c27║
J39nB454_p0624c28║
J39nB454_p0624c29║
J39nB454_p0624c30║頻吉祥禪師語錄卷第五終