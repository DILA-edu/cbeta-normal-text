J39nB454_p0625a01║頻吉祥禪師語錄卷第六
J39nB454_p0625a02║嗣法門人德能等編
J39nB454_p0625a03║住湖州弁山龍華禪寺語錄
J39nB454_p0625a04║師至顯聖埽塔，湘翁和尚請上堂。問：「未離弁嶽，文彩
J39nB454_p0625a05║全彰；已到雲門，洪音遍布。此是和尚尋常為人句，格
J39nB454_p0625a06║外玄機，請師指示。」師曰：「向在華林園與汝道過了。」曰：
J39nB454_p0625a07║「恁麼則雲從龍，風從虎。」師曰：「又忘卻也。」曰：「只見千峰
J39nB454_p0625a08║拱嶽，萬派朝宗，是何祥瑞？」師曰：「不妨疑著。」曰：「向上宗
J39nB454_p0625a09║猷蒙師指，祖塔重光意若何？」師曰：「古寺無人到，雲峰
J39nB454_p0625a10║隔水深。」乃曰：「放風前箭，展格外機，徒勞顧佇。撒一把
J39nB454_p0625a11║沙，幻出空中世界；拈一莖艸，湧出玉殿瓊樓。者些行
J39nB454_p0625a12║徑，今日總不消舉出。既在老祖座上，但拈一片香，潔
J39nB454_p0625a13║誠供養。諸昆仲！須知此香名不可名、狀不可狀，始自
J39nB454_p0625a14║金色老人拈出，便見輝今鑒古。大龜氏承風續焰，煥
J39nB454_p0625a15║發天成，香至王子，以為奇貨可居。舉來到震旦國中，
J39nB454_p0625a16║依舊道箇不識。唯我青原善別差珍，博得柄鈯斧琢
J39nB454_p0625a17║出一麟；轉至藥山天皇，畢竟劈也不開。洞山得此，權
J39nB454_p0625a18║分五位；雲門拾去，妙麗天然。法眼根株剖露，直見錦
J39nB454_p0625a19║簇花攢。由此三路香騰，萬機普被。及至我大覺念祖
J39nB454_p0625a20║持來到止風塗上，植成散木一株，蔭覆天下，養就幾
J39nB454_p0625a21║多奇麟異鳳，威振千秋。不意弁山師翁拈向花梢上
J39nB454_p0625a22║顯出一輪，又為我雲巖先師從三千里外依舊持來
J39nB454_p0625a23║歸到者裏，但道百年後事，你聽我說。新弁山今日拈
J39nB454_p0625a24║也拈了、用也用了，依舊名不得、狀不得，不如為我方
J39nB454_p0625a25║丈法兄和尚燒出，使伊壽同寶掌、德愈恒沙，教盡未
J39nB454_p0625a26║來一切眾生於我法兄壽量光中成就慧身、滿足菩
J39nB454_p0625a27║提，使弁山從傍也得一場光彩。」
J39nB454_p0625a28║樹南和尚訃至，上堂。「九月一看看，黃菊笑東籬，正要
J39nB454_p0625a29║見老出清奇，忽報道錢塘江畔傾卻一座須彌，壓倒
J39nB454_p0625a30║古南枝。蒼天！蒼天！痛惜我白巖頭春折一枝、秋折一
J39nB454_p0625b01║枝，秋風秋雨若為依？冷浸總堪悲，爭教人不墮秋山
J39nB454_p0625b02║淚？向來以一條千斤擔子定要閣到泰春肩上，蘄彼
J39nB454_p0625b03║啟後光前，冀發玄微，將擬向白雲深處樂熙怡，豈知
J39nB454_p0625b04║一去竟忘歸？蒼天！蒼天！哲人往矣，逝水何期？」
J39nB454_p0625b05║伴老和尚三十周年，眾法屬請上堂。問：「籬邊菊笑拈
J39nB454_p0625b06║花旨，木末風翻向上機，可謂華林千古秀，奕葉好聯
J39nB454_p0625b07║芳。」師曰：「花落無人掃。」曰：「還鄉本屬兒孫事，祖父因何
J39nB454_p0625b08║不出門？」師曰：「青青黯黯裏，不許暗停機。」曰：「既是不出
J39nB454_p0625b09║門，為甚又道有伴即來？」師曰：「高著眼。」曰：「與麼則寶鏡
J39nB454_p0625b10║澄明驗正偏，玉機轉側看兼到。」師曰：「拈花與你證明。」
J39nB454_p0625b11║問：「臣奉於君，子順於父，因甚祖祖不相識？」師曰：「難得
J39nB454_p0625b12║與麼。」曰：「子若哮吼，祖父俱盡，未審盡後如何奉重？」師
J39nB454_p0625b13║曰：「歷歷莫商量。」曰：「與麼則回途復妙持金印，正令曾
J39nB454_p0625b14║無一字傳。」師曰：「猶在門裏。」乃曰：「有一句子秀過六離
J39nB454_p0625b15║五色，有一句子靈通那畔威音，有一句子發於象帝
J39nB454_p0625b16║之先、遍於群有之內。我先法叔向烏那青青黯黯裏
J39nB454_p0625b17║三十載用之不盡，散與諸法兄法姪。禪師即今溯本
J39nB454_p0625b18║思源，合無量世界為一界、合無量身心為一體、合無
J39nB454_p0625b19║量因果為一周、合無量供養為一器，總皆攝入圓照
J39nB454_p0625b20║法界內奉供先師。眾中可有於三句外識得我法叔
J39nB454_p0625b21║別開一路的消息麼？」良久，曰：「三十六峰青入骨。」
J39nB454_p0625b22║東禪圓鑑和尚掃祖塔，請上堂。僧問：「昔日谷泉訪慈
J39nB454_p0625b23║明，明問：『白雲橫谷口，道人何處來？』泉顧視左右，曰：『夜
J39nB454_p0625b24║來何處火？燒出古人墳。』此意如何？」師曰：「東禪親見先
J39nB454_p0625b25║師來。」曰：「明云未在，更道泉作虎聲又作麼生？」師曰：「許
J39nB454_p0625b26║是同流。」曰：「明拈坐具便摵，泉接坐具推明向禪床，明
J39nB454_p0625b27║便作虎聲。為復主賓互換？為復啐啄同時？」師曰：「流水
J39nB454_p0625b28║高山意盡知。」曰：「泉笑云：『我見八十餘員善知識，今日
J39nB454_p0625b29║始遇作家。』且道是抬？是捺？」師曰：「道得分明出轉難。」曰：
J39nB454_p0625b30║「可謂寒山逢拾得，撫掌笑呵呵。」師曰：「笑你不唧溜。」僧
J39nB454_p0625c01║禮拜，乃曰：「眉毛眨上，早已白雲萬里。若更舉著向上
J39nB454_p0625c02║向下、者邊那邊，定教法身膿滴滴地。豈不見東禪和
J39nB454_p0625c03║尚四十年打從者裏走一周遭，腳尖頭踏碎幾多正
J39nB454_p0625c04║徧知覺，眼睛裏穿透幾多明白古錐？如今幸喜順風
J39nB454_p0625c05║到岸，你諸人要請求大法，須是偏袒右肩，禮其雙足，
J39nB454_p0625c06║好看他放出廣長舌相，與你露布葛藤。」
J39nB454_p0625c07║結制，兼請首座西堂，上堂。僧問：「煆凡煉聖即不問，德
J39nB454_p0625c08║山托缽事如何？」師曰：「站立一邊。」曰：「口似血盆，牙如剛
J39nB454_p0625c09║劍，為甚被雪峰一拶，默歸方丈？」師曰：「莫謗古人好。」曰：
J39nB454_p0625c10║「德山喚巖頭，頭密啟其意，正恁麼時，二老向什麼處
J39nB454_p0625c11║著倒？」師曰：「疑殺天下人。」曰：「來日上堂，果與尋常不同。
J39nB454_p0625c12║未審是賣弄家私？舉揚末後？」師曰：「賣弄家私，舉揚末
J39nB454_p0625c13║後。」曰：「巖頭撫掌笑曰：『且喜老漢會末後句也。雖然，秖
J39nB454_p0625c14║得三年活。』三年後果然遷化，莫非遭他受記麼？」師曰：
J39nB454_p0625c15║「你好伶俐。」乃曰：「結而復解解復結，陽燄波翻鹿奔渴，
J39nB454_p0625c16║那事依然了沒由，南面窺他北斗北。失不失？得不得？
J39nB454_p0625c17║還他兩口無一舌。豈不見？障蔽魔王一千年，隨從金
J39nB454_p0625c18║剛齊菩薩，覓他起處不得。若要知者般消息，問取堂
J39nB454_p0625c19║中二首座。」
J39nB454_p0625c20║眾信女祈福，請上堂。師豎拂子，曰：「一機纔露，機機發
J39nB454_p0625c21║不異之真宗；一法方彰，法法洞威音之面目。腳跟紅
J39nB454_p0625c22║線，拈來繡出鴛鴦；腦後圓光，放出燭空境界。迴途復
J39nB454_p0625c23║妙，鶴山銀籠。虛空笑倒在前村，大地山河俱起舞。且
J39nB454_p0625c24║道有什麼？瑞應堂中來日起七。」
J39nB454_p0625c25║佛成道日，上堂。「空花影裏千層綠，舜若多空沒拘束，
J39nB454_p0625c26║大千沙界海中漚，一切聖賢如電拂。我怪他古往今
J39nB454_p0625c27║來有多少人𥳽土揚塵、有多少人膠柱鼓瑟，都道老
J39nB454_p0625c28║瞿曇於臘月八夜睹星證得，委屈我大覺世尊向迷
J39nB454_p0625c29║悟中著倒，竟不知將箇指天指地、獨自稱尊的人又
J39nB454_p0625c30║置向什麼處去？」良久，曰：會麼？「夾岸桃花風雨後，馬蹄
J39nB454_p0626a01║何處避殘紅？」擲拂子，下座。
J39nB454_p0626a02║師誕日，琇琳參頭領王瑞卿居士請上堂。問：「壽域弘
J39nB454_p0626a03║開，人天普集，洞簾高捲即不問，大人壽量事如何？」師
J39nB454_p0626a04║曰：「兩輪日月乾坤眼，一亙晴空萬古心。」曰：「趙州百二
J39nB454_p0626a05║甲子，寶掌千歲遐齡，時人知有，如何是不涉春秋的
J39nB454_p0626a06║句？」師曰：「虛空有口宣不及。」曰：「常將日月為天眼，指出
J39nB454_p0626a07║須彌作壽山，猶落限量。秪如不落數量的句，請師提
J39nB454_p0626a08║唱。」師曰：「花石軒中萬古春。」曰：「恁麼則天音漫說長生
J39nB454_p0626a09║訣，海口難宣壽量篇。」師曰：「猶落數量。」乃曰：「空王令下，
J39nB454_p0626a10║敕諭九界眾生：有能向威音王殿裏覓得箇消息者，
J39nB454_p0626a11║王解髻中明珠與之。老僧自受王命已來，迄今六十
J39nB454_p0626a12║三春，要求一箇回旨者竟不能得。昨晚琇琳長老領
J39nB454_p0626a13║得王公居士入山設供，你諸人有能乘機乘勢直入
J39nB454_p0626a14║九重殿裏，擊開金鎖、透出玄關，向深宮裏討取綸音、
J39nB454_p0626a15║編論群靈者麼？」良久，以手數曰：「二五該一十，三三喚
J39nB454_p0626a16║作九，幾多伶俐人，傍觀俱袖手。不如仍藉居士以伸
J39nB454_p0626a17║回向。」
J39nB454_p0626a18║皇上康熙三十七年臘月十日，謹備淨資，特入龍華，
J39nB454_p0626a19║敬齋五百大阿羅漢。所供詣實，遂高聲召眾曰：「大眾
J39nB454_p0626a20║好生念箇波羅蜜。」
J39nB454_p0626a21║元旦，上堂。師起立，卓拄杖，顧視曰：「弁山新年頭，第一
J39nB454_p0626a22║義已為諸人揭示了也。所有緒餘，伏祈垂聽。」復卓拄
J39nB454_p0626a23║杖，下座。
J39nB454_p0626a24║立春，上堂。「化母開懷，運出劫前風景；管流息起，吹殘
J39nB454_p0626a25║片片葭灰。正恁麼時，直得盡十方山河起舞，遍大地
J39nB454_p0626a26║萬象舒顏。不萌枝上，群葩爭發於當陽；無影林中，異
J39nB454_p0626a27║鳥夢回於初劫。東方朔只愛他蟠桃生色，鬼子母情
J39nB454_p0626a28║耽著最後嬰兒。王母晝下雲旗，洞賓暗窺北斗，驀地
J39nB454_p0626a29║裏走出箇須菩提，要道他久已証得箇真空三昧。老
J39nB454_p0626a30║僧一時把住，曰：『老師兄不須多說，萬紫千紅總帶春，
J39nB454_p0626b01║已今露出春風面。』」
J39nB454_p0626b02║元宵解制，值雪南菴琡菴大師請上堂。「燃燈佛點起
J39nB454_p0626b03║無盡光燈，直令三千大千世界內外明徹，淨無瑕穢，
J39nB454_p0626b04║合微塵國土共一安居，統十類含生同一作止，遍使
J39nB454_p0626b05║南菴北室雨四色天花，東嶺西村見一光遠照，更有
J39nB454_p0626b06║幾多上善根人同聲相應，來到弁山，恰遇聖制告圓，
J39nB454_p0626b07║啟請老僧舉揚結解因緣。語其結，龜毛縛住千峰雪；
J39nB454_p0626b08║論其解，苕溪霅溪船子風多歪。大家齊上渡頭船，西
J39nB454_p0626b09║湖太湖春靄靄。你好聽他舟子唱箇湖州歌兒嗚啊，
J39nB454_p0626b10║杭州歌兒款乃兩岸芳叢雪點齊，所到處多少瀟灑。
J39nB454_p0626b11║恁麼時，者麻筋布線的破蒲鞋要他怎的？不如撒向
J39nB454_p0626b12║壒𡒁堆頭，任其狼藉。設有箇伶俐漢拾將去置放擔
J39nB454_p0626b13║頭，途中忽有人問弁山解制的句子，你好拈起來向
J39nB454_p0626b14║他道：『九十日中幸然而有此也。』老僧者般說話，還當
J39nB454_p0626b15║得因齋慶讚的意麼？」良久，曰：「雪後始知松柏操，事難
J39nB454_p0626b16║方見丈夫心。」
J39nB454_p0626b17║資福事先大師送喝山和尚木主入宗堂，請上堂。「前
J39nB454_p0626b18║釋迦不滅，釘箇虛空大底橛。後彌勒不生，捏取清江
J39nB454_p0626b19║月一輪。直得前後際斷，生滅見忘。有一等望見資福
J39nB454_p0626b20║剎竿，便爾心開。有一等來到夾山漾裏，全身浴出。總
J39nB454_p0626b21║被我喝山和尚一齊按過。而今深入九重城，坐斷涅
J39nB454_p0626b22║槃後有路。且不動本際，如何是常光三昧？戴角泥牛
J39nB454_p0626b23║奔海底，無毛鐵鷂出雲霄。」遂領眾入宗堂，舉位曰：「萬
J39nB454_p0626b24║里無片雲，青天光皎皎。請更上層臺，始見兒孫妙。」
J39nB454_p0626b25║大悲期，指禪書記領盛聿昭居士薦父，請上堂。豎拂
J39nB454_p0626b26║子，曰：「突露威音面目，揭開無盡家珍。稱百億須彌作
J39nB454_p0626b27║十二分，以一微塵遍能含受無邊世界。於其中間，無
J39nB454_p0626b28║今無古，非自非他。正法明如來何曾過去？觀自在菩
J39nB454_p0626b29║薩不是未來？無量國土諸天一時同到者裏，只如報
J39nB454_p0626b30║德酬恩一句如何顯露？」良久，曰：「彩雲影裏仙人現，手
J39nB454_p0626c01║把紅羅扇遮面。他道：多謝吾家好大哥，錦上添花千
J39nB454_p0626c02║萬段。諸兄弟！孝誠既至，吾復何言？」擲拂子，下座。
J39nB454_p0626c03║徐門蔣善人請上堂。「山靜課花蜂股重，林深含籜筍
J39nB454_p0626c04║肌明，倚欄自許閑無事，又覺黃鸝喚一聲。圓通門大
J39nB454_p0626c05║啟，端的待何人？太湖波浪如天闊，雨雨風風濕卻襟。
J39nB454_p0626c06║觀世音菩薩有深重願，凡有禮拜恭敬我者，所有願
J39nB454_p0626c07║求悉皆滿足，卻不比杜順翁必要向天下覓醫人炙
J39nB454_p0626c08║豬左膊上。」遂顧視左右，下座。
J39nB454_p0626c09║文輝禪德請上堂。「世尊有密語，迦葉不覆藏，日上海
J39nB454_p0626c10║門東，越山俱在望。群峰翠疊青難染，溪水聲添綠不
J39nB454_p0626c11║當，一箇祖師閒巴鼻，渾侖突露在當陽。莫教邯戰失
J39nB454_p0626c12║步，岐路亡羊，古鏡臺前窺落月，夜深和露宿鴛鴦。」
J39nB454_p0626c13║元備大師送天穆和尚木主入宗堂，請上堂。「萬象之
J39nB454_p0626c14║中獨露身，淺紅殘綠幾般春。時當四月風光好，又覺
J39nB454_p0626c15║黃鸝叫一聲。天穆法姪臨行道：石筍夜抽條，沉潭龍
J39nB454_p0626c16║臥起。懸崖撒手行，兩腳捎空底。正恁麼時，是何消息？
J39nB454_p0626c17║兔角杖挑潭底月，龜毛繩縛樹頭風。即今還有覓得
J39nB454_p0626c18║他的蹤跡麼？天穆萬機俱有準，得來元備總天倪。」安
J39nB454_p0626c19║位曰：「神光萬里，攝盡天山。位不立玄，大方無外。長老
J39nB454_p0626c20║位既高登，腳下兒孫有賴。」
J39nB454_p0626c21║師至松江普照寺，眾居士請上堂。「向上句，開口已成
J39nB454_p0626c22║雙橛；格外機，揚眉便隔千里。縱饒虛空大的口、梵天
J39nB454_p0626c23║長的舌，總無著處。老僧到此，幸值天中佳節，兼承眾
J39nB454_p0626c24║檀護種種殷勤，只得與諸人傍通線道。」豎起拳，曰：「淨
J39nB454_p0626c25║法界身，本無出沒；踏碎秤鎚，千醜百拙。他含怨，我羞
J39nB454_p0626c26║澀，賒千不如現百。好看九峰山色，從來春綠秋金；三
J39nB454_p0626c27║泖清波，自古風清月白。華亭千古事，歷歷仍分明。時
J39nB454_p0626c28║節既臨，因緣豈偶？千門萬戶，蒲劍殊長；戲水神龍，崢
J39nB454_p0626c29║嶸頭角。更有箇屈原相公在高標上橫翻豎弄，與諸
J39nB454_p0626c30║人將真機顯洩。還有會得頭頭演妙的人麼？」大揮一
J39nB454_p0627a01║拳，下座。
J39nB454_p0627a02║鶴曜大師送藻鑑和尚木主入宗堂，請上堂。僧問：「夾
J39nB454_p0627a03║岫風高，喜得子歸父室。華林瑞靄，引來鳳宿龍巢。就
J39nB454_p0627a04║路還家即不問，如何是歸根得地一句？」師曰：「玉麈揮
J39nB454_p0627a05║天地，紅輪耀太虛。」僧舉坐具曰：「即此一步，千聖行不
J39nB454_p0627a06║到。因甚藻和尚一超直入？」師曰：「一翻風有力，萬頃碧
J39nB454_p0627a07║波清。」曰：「樞密不得旨，作麼生與祖父相見？」師曰：「眉毛
J39nB454_p0627a08║已拄梵天。」曰：「恁麼則一燈燄續光無礙，刀斧何從劈
J39nB454_p0627a09║得開。」師曰：「不枉見過雲巖。」乃曰：「昨從松江來，帆吸乾
J39nB454_p0627a10║三泖。拈得大千輪，擲過芙蓉島。威音王總要相逢，紅
J39nB454_p0627a11║塵浩浩誰來早。驀地裏有箇人道：常熟虞山有段奇
J39nB454_p0627a12║特因緣，要請老和尚歸山舉似。撿點將來，藻鑑輝潛，
J39nB454_p0627a13║銀籠鶴杳。幸爾曹公福德深，遠遠載著須彌到。過去
J39nB454_p0627a14║因緣也在者裏，現在因緣也在者裏，未來因緣也在
J39nB454_p0627a15║者裏，只有藻法兄不在者裏。且道在甚麼處。待老僧
J39nB454_p0627a16║下座來與你道破。」安位曰：「月明金殿冷，古路白雲橫。
J39nB454_p0627a17║欲知尊貴位，還登最上層。功忘業就無他旨，枯木花
J39nB454_p0627a18║開劫外春。」
J39nB454_p0627a19║解夏，上堂。僧問：「拂子名張三，竹篦號李四。未審拄杖
J39nB454_p0627a20║子名個甚麼？」師曰：「要與他安箇名麼？」曰：「與他安的即
J39nB454_p0627a21║是乳名，還要請教法號？」師曰：「一是王，二亦是王。」曰：「既
J39nB454_p0627a22║是三人同姓，因甚麼不同宗？」師曰：「何曾有間？」曰：「既然
J39nB454_p0627a23║不間，如何門庭各異？」師曰：「珍重目前機。」曰：「風吹柳絮
J39nB454_p0627a24║毛毬走，雨打梨花蛺蝶飛。」師曰：「又做了謝十三郎。」乃
J39nB454_p0627a25║曰：「大圓覺裏安居，豈敢論乎結解？老僧九十日經行
J39nB454_p0627a26║一匝，走遍四天下，欲覓個蠟人檢較而不可得。且喜
J39nB454_p0627a27║諸人終朝兀坐，寂爾忘緣，水晶宮裏白雲天，內不放
J39nB454_p0627a28║出、外不放入，清風明月天然趣。於中有箇洒脫無羈
J39nB454_p0627a29║的人，今夏還曾相識也未？」揮拂子，曰：「松篁交奏當門
J39nB454_p0627a30║曲，蒼翠堆成遠案青。幸爾犀牛頭角露，閒時高臥綠
J39nB454_p0627b01║楊陰。」喝一喝，便下座。
J39nB454_p0627b02║送浴日能西堂住海印，上堂。「機不離位，墮在毒海；語
J39nB454_p0627b03║不涉玄，始是作家。老僧三十年牧牛牧馬，只要覓個
J39nB454_p0627b04║訝郎當，露些子面目。昨來嚴護法以海郎見撾，老僧
J39nB454_p0627b05║念是曹山下草菴禪師創立，千百年來我不看主，本
J39nB454_p0627b06║欲躬耕隴畝，爭柰華林園裏犁耙未卸，特命西堂▆
J39nB454_p0627b07║子代擔風月。此子親炙老僧一十三載，不同門外遊
J39nB454_p0627b08║大，明晨仰煩兩序諸昆如例焚點，躬送登舟。且作麼
J39nB454_p0627b09║是將逐符行的事？」遂起身，曰：「且向他山頭臨鋒時驗
J39nB454_p0627b10║取。」
J39nB454_p0627b11║隱翁和尚領孫孚尹護法同荊陸氏為子求壽并功
J39nB454_p0627b12║名，請上堂。僧問：「若論第一義，本自無說，亦復無聞。即
J39nB454_p0627b13║今和尚作麼生？」師曰：「堂裏香煙籠寶座。」曰：「玄機獨唱，
J39nB454_p0627b14║三世諸佛奉亦無違。大藏繁興，五千餘卷言詮莫及。
J39nB454_p0627b15║應時及節，敢請拈出。」師曰：「庭前秋雨瀝芙蓉。」曰：「打破
J39nB454_p0627b16║青天，突出日面月面。掀翻大地，掣轉風輪水輪。未審
J39nB454_p0627b17║老古錐著腳還穩麼？」師便喝。僧曰：「某甲則不然。」師曰：
J39nB454_p0627b18║「要且沒交涉。」僧曰：「新羅國外生香象，踏斷黃金索一
J39nB454_p0627b19║根。」師曰：「依舊跳不出。」乃曰：「教觀第一義，夜雨濕卻虛
J39nB454_p0627b20║空背；法筵龍象眾，喜得孫公來打供。機輪向上，祖師
J39nB454_p0627b21║禪座上，山翁閒打哄。不打哄，他求富貴即與富貴，他
J39nB454_p0627b22║求功名即與功名，他求長壽即與長壽。若不恁麼，怎
J39nB454_p0627b23║能搆教伊捨身珍寶，求我哀愍？更須知有來由，大抵
J39nB454_p0627b24║還他肌骨好，不施紅粉也風流。」
J39nB454_p0627b25║西余山眾大師送蘭如和尚木主入宗堂，請上堂。僧
J39nB454_p0627b26║問：「從上宗乘即不問，葉落歸根是若何？」師曰：「好箇消
J39nB454_p0627b27║息。」曰：「古人道：『本來無位次，何用強安排？』既無位次，大
J39nB454_p0627b28║覺和尚向什麼處安著？」師曰：「撐天拄地太郎當。」問：「識
J39nB454_p0627b29║得一，萬事畢。如何是一？」師曰：「老僧也開口不得。」曰：「趙
J39nB454_p0627b30║州道：『我在青州做領布衫，重七斤。』是何意旨？」師曰：「特
J39nB454_p0627c01║煞與汝道了也。」曰：「設有問，和尚又作麼生？」師曰：「狗銜
J39nB454_p0627c02║燈盞走，鱉咬釣魚竿。」乃曰：「有大覺人入大覺定，杳隔
J39nB454_p0627c03║青霄，難通家信。幸此一班大覺弟子出大覺門、提大
J39nB454_p0627c04║覺印，漚花影裏解翻身，推爺直上千峰頂。」拈拄杖，曰：
J39nB454_p0627c05║「大覺師兄來也。」卓一卓，曰：「與諸人全提正令，還會麼？
J39nB454_p0627c06║老僧與麼說話，也是缽盂安柄。」入宗堂，曰：「此中有一
J39nB454_p0627c07║位，上無攀仰、下絕功勳，從來未有人居得，今請蘭法
J39nB454_p0627c08║兄高陞此座。」遂安位，曰：「萬年花發不萌枝，兒孫箇箇
J39nB454_p0627c09║增光彩。」
J39nB454_p0627c10║江陰法華菴愚山大師送偶菴和尚木主入宗堂，請
J39nB454_p0627c11║上堂。僧問：「泰山頹兮實慘然，人天真實無依倚。如何
J39nB454_p0627c12║是報德酬恩句？」師曰：「苕水從來不盡流。」曰：「實際理地
J39nB454_p0627c13║不受一塵，因甚有去來之相？」師曰：「山花開亦遍，幾處
J39nB454_p0627c14║不成林？」曰：「坐斷生死海，踏翻聖凡窟。只如偶菴和尚，
J39nB454_p0627c15║即今居何國土？」師曰：「湖州城裏塔幢高。」乃曰：「霜花粼
J39nB454_p0627c16║砌，寒色冥濛。葉落滿長空，萬機俱寢息。直使虛空藏
J39nB454_p0627c17║覓跡無由，舜若多潛身無地。鞭起泥牛逐隊行，拈得
J39nB454_p0627c18║南辰安北斗。有箇無位真人，曾向者裏遭逢。辣手搜
J39nB454_p0627c19║窮骨董，擔子脫卸皮毛。自此江北江南，到處逢場作
J39nB454_p0627c20║戲。雖則言遍江山，其實覓伊箇元字腳了不可得。幸
J39nB454_p0627c21║爾腳底有一座愚山子，且得全身奉重。諸兄弟還見
J39nB454_p0627c22║伊遍界不藏的面目麼？」顧視兩班，曰：「再向宗堂中好
J39nB454_p0627c23║生著眼。」安位，曰：「古釋迦、新彌勒相待久矣，蕃老伯亦
J39nB454_p0627c24║從夜明簾底盻望猶勤。弁山今日只好向無位次中
J39nB454_p0627c25║安位次，團圞共矚古菱花。」
J39nB454_p0627c26║結制，上堂。「日日日東上，日日日西沉，其中有多少人
J39nB454_p0627c27║精奇煥發？有多少人滿載東風？有多少人摘珊瑚於
J39nB454_p0627c28║月底？有多少人折驪角於滄溟？忽見得象王峰頂滔
J39nB454_p0627c29║天白浪，都擬向者裏三躍龍門。老僧試選當場，萬機
J39nB454_p0627c30║普到，直教一個個透出威音，那畔轉身枯木寒巖，心
J39nB454_p0628a01║花燦不夜之光，靈舌吐三春之秀。好大哥！好大哥！拈
J39nB454_p0628a02║起毫端風雨快，者回不做探花郎。」
J39nB454_p0628a03║冬至，上堂。「陰消陽長，敲得虛空嗶嚗響；暗去明生，擊
J39nB454_p0628a04║來枯木了無聲。鳥牛眠雪裏，噓開地軸根源；玉鳳出
J39nB454_p0628a05║煙籠，衝破天關鎖鑰。一陽來復，機位猶存；葭管灰飛，
J39nB454_p0628a06║何曾轉步？欲得萬戶俱開，真機突露……」豎拂子，曰：「須是
J39nB454_p0628a07║借伊威光始得。且明陰洞陽，輔日月、挾宇宙，又且憑
J39nB454_p0628a08║個什麼？」卓拂子，曰：「好向機先分明會取。」
J39nB454_p0628a09║大鑊成，無替大師開鍋，請上堂。僧問：「昔日國清鍋，漏
J39nB454_p0628a10║沙不漏米。未審是神通？是妙用？」師曰：「者裏別有商量。」
J39nB454_p0628a11║曰：「今朝弁山鍋，沙米俱不漏。妙用耶？神通耶？」師曰：「大
J39nB454_p0628a12║眾飽餐。」問：「大冶弘開，貴圖一火鑄就。因甚麼落在第
J39nB454_p0628a13║二？」師曰：「虛空安耳朵。」曰：「還是爐頭有錯？還是頑物難
J39nB454_p0628a14║鎔？」師卓拄杖，曰：「總銷在者裏。」曰：「從來謂只鍛頑銅可
J39nB454_p0628a15║成大器，如何將箇古鏡鍊入其中？」師曰：「六和泉底珠
J39nB454_p0628a16║千斛。」曰：「只如因齋慶贊又作麼生？」師曰：「人天有賴。」曰：
J39nB454_p0628a17║「恁麼則當時不假爐頭力，怎得今朝香飯來？」師曰：「也
J39nB454_p0628a18║少不得一棒。」曰：「恩大難酬。」問：「一模脫出樣團圞，百億
J39nB454_p0628a19║須彌納此間。炊作鐵釘香積飯，黧奴白牯總加餐。如
J39nB454_p0628a20║何是大功不宰句？」師曰：「象王鼻孔已遼天。」曰：「食堂不
J39nB454_p0628a21║用金牛舞，滿座春風勝舊時。」師曰：「難得與麼。」曰：「昔日
J39nB454_p0628a22║甘贄行者設供，南泉打破粥鍋。今朝無替大師設齋，
J39nB454_p0628a23║和尚又作麼生？」師曰：「與汝百文錢。」曰：「與麼則南泉未
J39nB454_p0628a24║是好手。」師曰：「未識伊在。」曰：「嬴得匝地清風，踏翻滿船
J39nB454_p0628a25║明月。」師曰：「眉毛依舊眼上橫。」乃曰：「威音王已前行腳
J39nB454_p0628a26║的是兒孫。要知王老師高蹤闊步，須向紅爐中鎔溢
J39nB454_p0628a27║將來，始成全器。更須知南泉打的、弁山作的，一抬一
J39nB454_p0628a28║搦是什麼手腳？若不知者般手腳，應須向梅峰、友嵩、
J39nB454_p0628a29║惟念三人手裡討取合同。合同入手，好來受我無替
J39nB454_p0628a30║大師供養。只如大器已成，如何是普利人天句？移來
J39nB454_p0628b01║香積天然缽，九界都盧飽不休。」
J39nB454_p0628b02║臘八，上堂。白椎畢，師曰：「維那教你諸人觀第一義，老
J39nB454_p0628b03║僧特為舉似。」遂作修羅掌日月勢，曰：「還有善觀的麼？」
J39nB454_p0628b04║顧視良久，曰：「滿船空載月明歸。」維那結椎，曰：「諦觀法
J39nB454_p0628b05║王法，法王法如是。」師呵呵大笑，歸方丈。
J39nB454_p0628b06║誕日，兩序請上堂。僧問：「倒卓烏藤，敲出虛空骨髓；橫
J39nB454_p0628b07║拈白拂，點開生佛眼睛。去此之外，請師別示。」師曰：「爐
J39nB454_p0628b08║煙篆出青雲色。」曰：「秪如形名未兆已前一句又作麼
J39nB454_p0628b09║生道？」師曰：「闍黎口在甚麼處？」僧便喝。師曰：「此猶是第
J39nB454_p0628b10║二句。」曰：「還有向上事也無？」師曰：「有。」曰：「如何是向上事？」
J39nB454_p0628b11║師曰：「大雪滿長空。」問：「瓊花匝地，銀浪騰空。大功一色
J39nB454_p0628b12║即且置，天開壽域事如何？」師曰：「今日方晴。」曰：「大椿八
J39nB454_p0628b13║百年為一春，蟠桃六千歲成一熟。未審無根樹子算
J39nB454_p0628b14║數幾許？」師豎拂子曰：「總不出者裏。」曰：「恁麼則金雞唱
J39nB454_p0628b15║曉瓊樓夢，玉樹花開劫外春。」師曰：「親言如在。」乃曰：「年
J39nB454_p0628b16║年一轉，臘月初十。喫茶喫飯，勞人力氣。逗到六十四
J39nB454_p0628b17║年來，依舊是孃生的鼻孔出氣。諸兄弟只顧來說賀
J39nB454_p0628b18║喜，你也噥噥，我也唧唧。幾番春信到寒梅，地老天荒
J39nB454_p0628b19║俱不識。識得後如何？大蟲戴紙帽，好笑又驚人。」
J39nB454_p0628b20║元旦，上堂。問：「梅笑春風靄，乾坤紫氣濃，箇中端的意，
J39nB454_p0628b21║花雨散長空。海岸三多即且置，吉祥句子敢請拈出。」
J39nB454_p0628b22║師曰：「何不去年問？」進云：「恁麼則萬里江山歸有道，千
J39nB454_p0628b23║秋仁壽樂無疆。」師曰：「一氣自來含有象，萬靈何處謝
J39nB454_p0628b24║無私？」進云：「白塵揮開新日月，烏藤撥轉舊山河，者是
J39nB454_p0628b25║老漢尋常作略，格外玄機又作麼生？」師便喝，進云：「喝
J39nB454_p0628b26║下雷驚萬類芳。」師曰：「庭前春色風光好。」進顧左右，云：
J39nB454_p0628b27║「大眾記取和尚者一語。」乃曰：「去年己卯本屬兔，呷盡
J39nB454_p0628b28║人間多少醋，今年庚辰卻屬龍，春風處處好相逢。相
J39nB454_p0628b29║逢時有何言句？衲僧家，無別意，識得一，萬事畢。果然，
J39nB454_p0628b30║果然。不見道：天得一清，地得一寧，君王得一，四海安
J39nB454_p0628c01║平。拄杖子得一時如何？」卓一卓，曰：「諦聽，諦聽。堯風蕩
J39nB454_p0628c02║蕩，舜日融融，四海五湖王化裏，謳歌鼓腹樂雍容。奇
J39nB454_p0628c03║特，奇特，大似白衣拜相。」擲拄杖，曰：「好。」便下座。
J39nB454_p0628c04║唯一大師送長生位入宗堂，請上堂。「千尺雪消魚躍
J39nB454_p0628c05║藻，春風吹得虛空倒。黃雲深處又雲深，閑鑿雲根開
J39nB454_p0628c06║古道。古道既開，誰人能到？既不到，老僧親送一程。」便
J39nB454_p0628c07║下座。送位曰：「唯一師，七十九。今日生，位斯有。得入龍
J39nB454_p0628c08║華，千年永壽。」
J39nB454_p0628c09║房大端居士祈福，請上堂。僧問：「因齋慶贊即不問，牛
J39nB454_p0628c10║過窗櫺事若何？」師曰：「正好疑著。」曰：「頭角四蹄俱過了，
J39nB454_p0628c11║因甚尾巴過不得？」師拈拂子曰：「你怎柰他何？」曰：「路遠
J39nB454_p0628c12║夜長休把火，大家吹滅暗中行。」師曰：「腳跟下更須子
J39nB454_p0628c13║細。」乃曰：「萬機休罷，千聖不攜。坐斷威音前路，揭開此
J39nB454_p0628c14║日新機。畫船簫管，慶堯天於萬里；肥馬膠車，樂千金
J39nB454_p0628c15║於頃刻。爭似我者裡錦雲遍野，綠萼含香，谷鳩三聲
J39nB454_p0628c16║五聲，不是呼風，亦非喚雨，陶陶然樂有餘欣。好笑老
J39nB454_p0628c17║瞿曇不識那一通，又笑王老師賣身沒有主。拄杖子
J39nB454_p0628c18║分形散影，走遍了▆甸晴巒。驀地遇著房公，大端覷
J39nB454_p0628c19║破情塵，便爾深開▆鑰，來者裏請法飯僧，欲冀將來
J39nB454_p0628c20║勝緣成就。老僧鑒▆虔誠，有個從未與人舉似的佛
J39nB454_p0628c21║法，今日和盤托出來也。」卓拄杖曰：「人天路上，作福為
J39nB454_p0628c22║先。生死海中……」復卓曰：「急須薦取。」
J39nB454_p0628c23║解制，上堂。僧問：「九包把住牢關，只教銕牛眠夜月；今
J39nB454_p0628c24║朝解開布袋，且看木馬逐春風。且道：去住不留蹤的
J39nB454_p0628c25║又作麼生？」師曰：「金剛山下銕崑崙。」乃曰：「一向結不解，
J39nB454_p0628c26║捏碎須彌填滄海；從今解不結，放開靈鶴乘風月。靈
J39nB454_p0628c27║鶴窺殘劫外春，千年桃李花俱卸，且不管萬里無草，
J39nB454_p0628c28║出門是草、不出門草，得風流處且風流，大抵也須肌
J39nB454_p0628c29║骨好。今日設有箇出來道：『老漢三十年與人解制，今
J39nB454_p0628c30║日始算得一場大結解。』老僧向道：『好好修事著。』」擲拄
J39nB454_p0629a01║杖，下座。
J39nB454_p0629a02║顯聖湘翁和尚掃開山祖塔，請上堂。僧問：「耶溪水溯
J39nB454_p0629a03║迴，萬派狂瀾；弁嶽峰突出，滿山春色。兩彩一賽，此意
J39nB454_p0629a04║如何？」師曰：「黃鶴樓崔灝題後，至今無人題得。」曰：「伯氏
J39nB454_p0629a05║塤，仲氏箎，同聲相應的曲子作麼生唱？」師曰：「高撐石
J39nB454_p0629a06║傘雲中出。」曰：「相識滿天下，知音能幾人？」師曰：「顯聖和
J39nB454_p0629a07║尚有棒未分付在。」曰：「野色更無山隔斷，天光直與水
J39nB454_p0629a08║相通。」師曰：「者一聯道得恰好。」乃曰：「今日是顯聖法兄
J39nB454_p0629a09║和尚命，雖陞此座，置啄無由。何也？九烏已為伊射盡
J39nB454_p0629a10║了、天山已為伊卓轉了、宗祖憲章已揭示了、散木根
J39nB454_p0629a11║元已披露了，剩得一柄石傘子又為伊撐向萬仞峰
J39nB454_p0629a12║前，已見天花響落。且看泰春風月好，枝枝開遍綠陰
J39nB454_p0629a13║深，更教老僧說箇甚麼？」驀舉拂子，曰：「看，看！唯我法兄
J39nB454_p0629a14║者道心光放至龍華，其來久矣。只因不以顯聖供作
J39nB454_p0629a15║龍華供，此可見金石乃心，滴水滴凍。幸然侍者有力，
J39nB454_p0629a16║向烏鎮城頭搜空萬有，將眾檀越一片真誠持來以
J39nB454_p0629a17║獻宗祖，此又見我法兄鞠躬盡瘁，孝誠至矣。秪如開
J39nB454_p0629a18║山老人有箇道不盡的得力句子，老僧洒掃三週、盤
J39nB454_p0629a19║旋八面，竟不閑說得。幸我法姪未琈禪師奉命來此，
J39nB454_p0629a20║老僧令伊代我法兄和尚一氣道出了也，汝諸人當
J39nB454_p0629a21║生慶幸。」
J39nB454_p0629a22║盛澤聚福菴弟子不暉、心明、心圓請上堂。乃曰：「動若
J39nB454_p0629a23║行雲，止猶谷神。春風二月花方好，小舟直上白雲岑。
J39nB454_p0629a24║插梳髻後，回向未稱好手；指人半藏，無功不是真情。
J39nB454_p0629a25║怎似今朝風韻別，一回相見一回親。」
J39nB454_p0629a26║大士聖誕，姚門施氏請上堂。僧問：「掀番五位正偏，不
J39nB454_p0629a27║立三種根氣。掣開金鎖玄關，請師通個消息。」師曰：「二
J39nB454_p0629a28║月春風似剪刀。」曰：「堂奧中事已聞命了，齋主殷勤頂
J39nB454_p0629a29║禮觀音，不審菩薩降誕也未？」師拈拂子曰：「不因跨海
J39nB454_p0629a30║擎天勢，怎見千秋柱石功？」曰：「大悲千手眼，畢竟那個
J39nB454_p0629b01║是正眼？」師豎拂子。曰：「與麼則木牛步步火中行，真箇
J39nB454_p0629b02║法王指處妙。」師曰：「也是貓兒喫彩鳳。」乃曰：「二月九，風
J39nB454_p0629b03║吹柳絮毛毬走。大士身，雨打梨花蛺蝶行。綠翠松篁
J39nB454_p0629b04║桃李面，溪流碧浪幾般聲。莫學傅大士，夜夜抱佛眠。
J39nB454_p0629b05║莫學老維摩，朝朝弄傀儡。不若南岳思大翁，三世如
J39nB454_p0629b06║來一口吞，寂耳忘緣無彼此。」喝一喝曰：「若不藍田射
J39nB454_p0629b07║石虎，幾乎賺殺李將軍。」便下座。
J39nB454_p0629b08║沈氏德正祈福，請上堂。「諸佛法即非證不了，春山潑
J39nB454_p0629b09║黛青，處處聞啼鳥。同參更復問何人？靈雲不解東西
J39nB454_p0629b10║對，桃花紅，李花白，萬壑千巖俱漏洩。諸君如不究根
J39nB454_p0629b11║源，十字街頭問彌勒。」撫禪床曰：「觀世音菩薩道：『我得
J39nB454_p0629b12║佛心，證一切智。』即今還有同證同解的人麼？」復撫禪
J39nB454_p0629b13║床曰：「去。」
J39nB454_p0629b14║若愚師為蓮舫大師送長生位，請上堂。「豐干和尚騎
J39nB454_p0629b15║著石虎打碓，寒山拾得拈起砧椎掃地，三三兩兩相
J39nB454_p0629b16║逢，哭的、笑的妙極。且道他妙在甚麼處？不游花下徑，
J39nB454_p0629b17║常見洞中春。弁山將須彌入藕絲孔內，捲洪濤於烈
J39nB454_p0629b18║燄堆中，為著阿誰？特特與蓮舫大師送位，要他箕裘
J39nB454_p0629b19║家聲久，爐火青燈自見長。」下座。安位，曰：「但有路可上，
J39nB454_p0629b20║更高人也行，宗祖堂中卻也少者位不得。」便入座。
J39nB454_p0629b21║顯聖湘和尚訃至，上堂。問：「秧針方刺水，麥浪已經秋。
J39nB454_p0629b22║榮枯憑代謝，心智自優優。如何是不遷之義？」師曰：「春
J39nB454_p0629b23║風吹得柳條青。」曰：「一真潛伏，萬境消忘。未審顯聖和
J39nB454_p0629b24║尚即今入何三昧？」師曰：「卻又遷了也。」曰：「恁麼則曾經
J39nB454_p0629b25║巴峽猿啼處，不是愁人也斷腸。」師曰：「你正是炙瘢上
J39nB454_p0629b26║著艾。」師舉訃召眾，曰：「者是支那國裡一面塗毒鼓，寰
J39nB454_p0629b27║中響震已五十年，遠近聞之，喪不旋踵。昨於顯聖堂
J39nB454_p0629b28║中破了也，擊不鳴矣。」撫胸，曰：「蒼天！蒼天！將見群狐競
J39nB454_p0629b29║起，衝熾人間。幸然我法兄臨末梢頭放得一道拔苦
J39nB454_p0629b30║光明，語眾曰：『汝等聽著：我有一句與你轟雷飛閃電，
J39nB454_p0629c01║我無一句與你遍地放毫光。記得者兩句，一生受用
J39nB454_p0629c02║不盡。』幸矣！者便是一切眾生起死回生的本據法門，
J39nB454_p0629c03║不致中衰，賴有此也。」遂合掌，曰：「且喜！且喜！」下座。於像
J39nB454_p0629c04║前燒香，曰：「威音前布種，曠大劫栽培。萬仞峰頭已見
J39nB454_p0629c05║花敷果實，五十年香飄異域，百萬人餐採無窮。語其
J39nB454_p0629c06║功也，名不可名；語其益也，喻無可喻。龍華赤手空拳，
J39nB454_p0629c07║毫無可獻，仍借吾兄用不盡的，者些子還呈供養。」
J39nB454_p0629c08║憨印師領松江府繡齋翟護法同眾信請上堂。問：「馬
J39nB454_p0629c09║祖陞堂，百丈捲席，意旨如何？」師曰：「好與虛空畫兩眉。」
J39nB454_p0629c10║曰：「還是啐啄同時？還是如蟲禦木？」師曰：「不是啐啄同
J39nB454_p0629c11║時，不是如蟲禦木。」曰：「一對無孔銕錘。」師便打，曰：「弁山
J39nB454_p0629c12║連日上堂，與馬祖是同是別？」師曰：「著眼看。」曰：「恁麼則
J39nB454_p0629c13║馬祖踞虎頭，和尚收虎尾。」師曰：「是甚麼語話？」曰：「出群
J39nB454_p0629c14║須是英靈漢，敵勝還他獅子兒。」師曰：「方山未肯點首
J39nB454_p0629c15║在。」問：「衝鋒敵勝，用在臨時，釋迦、彌勒退身有分，未審
J39nB454_p0629c16║和尚作何施設？」師便打。曰：「此所謂功不浪施。」師曰：「猶
J39nB454_p0629c17║自口喃喃。」乃曰：「普現色身，頭頭遇著本來人；遍行三
J39nB454_p0629c18║昧，處處總成觀自在。是則是，隨人腳跟轉者極多，怎
J39nB454_p0629c19║似箇憨布袋要結萬人緣？十字街頭等個人，死貓頭
J39nB454_p0629c20║竟無人要。今朝持到弁山，老僧與伊作一結束，且道
J39nB454_p0629c21║功歸何所？」良久，曰：「端坐受供養，施主常安樂。」
J39nB454_p0629c22║新城福勝菴木山尼請上堂。參頭出，禮拜起，師打曰：
J39nB454_p0629c23║「者是荅你昨日的。」頭云：「今日的重新請問。如何是十
J39nB454_p0629c24║智同真？」師曰：「問者閑家具作麼？」「如何是一同一智？」師
J39nB454_p0629c25║曰：「大地一朝風。」「如何是二同大事？」師曰：「烏龜直上須
J39nB454_p0629c26║彌頂。」「如何是三總同參？」師曰：「春來無處不飛花。」「如何
J39nB454_p0629c27║是四同真智？」師曰：「山自青，水自綠。」「如何是五同遍普？」
J39nB454_p0629c28║師曰：「何山不戴今宵月？」「如何是六同具足？」師曰：「滿目
J39nB454_p0629c29║青山。」「如何是七同得失？」師曰：「倚天長劍逼人寒。」「如何
J39nB454_p0629c30║是八同生殺？」師曰：「銕輪天子令。」「如何是九同音吼？」師
J39nB454_p0630a01║曰：「風吹石臼念摩訶。」「如何是十同得入？」師曰：「遍界無
J39nB454_p0630a02║人識。」曰：「十智同真蒙師指，秪如第一句下明宗旨。如
J39nB454_p0630a03║何是第一句？」師便打。曰：「蒙師點出無生旨，萬象齊沾
J39nB454_p0630a04║雨露恩。」師曰：「知恩者少。」舉趙州訪二菴主，乃曰：「二菴
J39nB454_p0630a05║主拳頭本是一箇，可怪他趙州老禿頭向舌尖上鼓
J39nB454_p0630a06║起潑天風浪，將謂只有天在上，更無山與齊，而不知
J39nB454_p0630a07║今日被木山尼看破。且道那裡是木山看破趙州處？」
J39nB454_p0630a08║顧視良久曰：「少間齋堂裡下嚫，你諸人各自照顧，莫
J39nB454_p0630a09║被他瞞去。」
J39nB454_p0630a10║佛誕日，德生師為徒剃度，請上堂。「摶得虛空十七八，
J39nB454_p0630a11║今朝又喜生悉達，香水從頭浴一回，眉毛罅裡黃金
J39nB454_p0630a12║押。雲門雖有百千機，究竟何曾打得殺？打不殺，千古
J39nB454_p0630a13║萬古阿喇喇，還識伊面目麼？光剃頭，盡洗足，與德生，
J39nB454_p0630a14║同機軸。」撫禪床一下，曰：「露。」
J39nB454_p0630a15║憨月和尚送本師紫老和尚木主入宗堂，請上堂。問：
J39nB454_p0630a16║「五日已前撾退鼓，五日已後復陞堂。再轉法輪即且
J39nB454_p0630a17║置，借位明功事若何？」師曰：「向十日外道看。」曰：「石澗浪
J39nB454_p0630a18║高龍莫隱，青龍山迥鳳難棲。因甚卻許紫老和尚全
J39nB454_p0630a19║身拶人？」師曰：「趙州頂卻履，南泉賣了身。」曰：「漢地不收
J39nB454_p0630a20║秦不管，從教折合此中來。」師曰：「無鬚鎖子兩頭搖。」曰：
J39nB454_p0630a21║「只如新和尚高登祖席，推爺向裡，和尚如何慶讚？」師
J39nB454_p0630a22║曰：「祖宗有賴。」曰：「恁麼則祖父從今不出門，還家盡是
J39nB454_p0630a23║兒孫事。」師曰：「更須向裡許承當。」僧遂豎拳曰：「且道是
J39nB454_p0630a24║裏是外？」師曰：「錯過也不知。」問：「三座道場行祖令，英靈
J39nB454_p0630a25║無限被羅籠。收綸把釣歸深塢，留得名喧宇宙中。如
J39nB454_p0630a26║何是功位俱隱的句？」師曰：「且向象王峰那邊會取。」曰：
J39nB454_p0630a27║「千江有水千江月，萬里無雲萬里天。」師曰：「者是你問
J39nB454_p0630a28║我。」曰：「妙體本來無處所，正因那得有規模？秖如紫老
J39nB454_p0630a29║和尚向甚麼處安排？」師舉拂子，曰：「者不是伊廣長舌
J39nB454_p0630a30║相。」曰：「恁麼則樹長千尺，葉落歸根。」師曰：「卻被汝道著。」
J39nB454_p0630b01║乃曰：「樹高千尺，葉落歸根。此箇時節，知音可說。更要
J39nB454_p0630b02║知千尺花梢月，那畔威音機肯借？青龍吐箇夜明珠，
J39nB454_p0630b03║紫室幽巖輝不夜。一光直燭上終南，香遍林頭分兩
J39nB454_p0630b04║葉。俄然功位隱無蹤，葉落歸根此時節。你諸人還知
J39nB454_p0630b05║我紫谷法兄轉功就位的消息麼？」良久，揮拂子，曰：「大
J39nB454_p0630b06║千何處不春光？」入宗堂，安位，曰：「紫閣洞開，玉爐香遍。
J39nB454_p0630b07║鐘敲午夜寒，萬機俱寢削。且王子正登朝時如何？」遂
J39nB454_p0630b08║安座，曰：「萬年如此日，寶月正當空。」
J39nB454_p0630b09║退院，上堂。「老漢三十年提箇無紋印子，東搭西搭，罪
J39nB454_p0630b10║犯彌天。比來到者裏，喫卻檀越幾杯羹，飲了龍華多
J39nB454_p0630b11║少水，逗到臨末上梢頭，單單剩得一張嘴。快活！快活！
J39nB454_p0630b12║幸喜瘦笻猶有力，萬山深處且逃名。」