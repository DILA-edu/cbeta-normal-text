J39nB454_p0635c01║頻吉祥禪師語錄卷第八
J39nB454_p0635c02║嗣法門人德能等編
J39nB454_p0635c03║示眾。出家兒，第一要看得箇題目清楚。既曰出家，便
J39nB454_p0635c04║不是昔時那孫三趙五了；昔所上者，富貴功名，今已
J39nB454_p0635c05║視如浮雲電影矣；昔所愛者，妻妾兒女，今已視如讎
J39nB454_p0635c06║仇冤毒矣；然既已忘富貴功名，棄妻子眷屬，號曰出
J39nB454_p0635c07║家，而出家之所上者何物？所愛者何緣？豈忘其所上，
J39nB454_p0635c08║棄其所愛而止？以圓頂方袍，不茹葷酒，獨己單丁，便
J39nB454_p0635c09║為得耶？又豈是踞高樓廣廈，美衣豐食，致幾枚光頭
J39nB454_p0635c10║大漢，呼來喚往，以為得耶？又豈是瞻風撥艸，投叢林，
J39nB454_p0635c11║入保社，依諸知識，隨例粥飯，以當出家耶？又豈是經
J39nB454_p0635c12║山涉水，歷州縣，求名跡，以誇示見聞，為所得耶？若如
J39nB454_p0635c13║斯者，皆與題目相左，匪曰出家。故黃檗云：出家乃大
J39nB454_p0635c14║丈夫事，非將相所為。然將相尚莫能為，豈泛泛所能
J39nB454_p0635c15║為？既不可以泛泛為，而今舉世間，如沙如粟圓頂方
J39nB454_p0635c16║袍者，又曰何等？斯不過因化門廣大，藉之以安身命，
J39nB454_p0635c17║是豈真謂出家哉？教中云：出家有三種，曰：世俗家，三
J39nB454_p0635c18║界家，無明家。若能捨諸恩愛，甘心忍苦，露宿艸衣，離
J39nB454_p0635c19║喧雜，求寂滅，乃出世俗家也；能破二十五有，生死斷，
J39nB454_p0635c20║見思惑，入寂滅，有餘涅槃，居二乘地，乃名出三界家
J39nB454_p0635c21║也；十地已滿，入等覺位，破生相無明，圓滿菩提，歸無
J39nB454_p0635c22║所證，乃名出無明家也。汝等即今，方始學彼出家，其
J39nB454_p0635c23║實未即出家。好笑如今，一班人剃光箇頭了，便擬住
J39nB454_p0635c24║著院子，要人來恭敬他，裝模作樣，以為人莫能及。其
J39nB454_p0635c25║貪利慾，買徒眷，置產業，多蓄多聚，無厭無足，與世之
J39nB454_p0635c26║奔競紅塵，閭閻負販之心何異？吾不審此輩，所謂出
J39nB454_p0635c27║何等家也？爾等各自忖量，看今日之行履心行，與昔
J39nB454_p0635c28║未剃頭時之行履心行同耶？異耶？今日之所上所愛，
J39nB454_p0635c29║與昔之所上所愛，輕耶？重耶？請虛心細審，無事各各
J39nB454_p0635c30║歸單，不勞久立。
J39nB454_p0636a01║示眾。你諸人，箇箇都是頂笠腰包，名為衲子。要當名
J39nB454_p0636a02║實相稱，若不存其實，徒有虛名，終無所益。如今來，須
J39nB454_p0636a03║聽山僧為你據實供通。乃卓拄杖曰：雲冪冪，艸茸茸，
J39nB454_p0636a04║百花斂艷蹈芳叢。清淨行者不入涅槃，破戒比丘不
J39nB454_p0636a05║墮地獄。說什麼轉位就功，轉功就位，千聞不如一見。
J39nB454_p0636a06║剷艸何如而地，會得的名與實俱，不會的吞聲忍氣。
J39nB454_p0636a07║咄，伎死禪和。速退，速退。
J39nB454_p0636a08║普茶，示眾。佛法遍天下，談禪口不開，雲巖終不辜負。
J39nB454_p0636a09║如今要拈出箇棗子，你便道是甜的；要拈來一片生
J39nB454_p0636a10║薑，你又道是辣的；若總不拈些子，你又道長老不通
J39nB454_p0636a11║人事。山僧只得舉則因緣，應箇時節。昔年在弁山侍
J39nB454_p0636a12║雲巖先師，普茶次，先師舉如意示眾曰：用處不換機，
J39nB454_p0636a13║老僧已喚作如意了。汝諸人畢竟喚作箇什麼？當時，
J39nB454_p0636a14║山僧在傍打箇噴嚏，先師便打一如意，山僧曰：作麼？
J39nB454_p0636a15║先師曰：你道作麼？山僧曰：也不惡。先師呵呵大笑：你
J39nB454_p0636a16║諸人，即今要見先師則易，要見雲巖則難。何故？先師
J39nB454_p0636a17║死卻無限人，雲巖活得無限人。你們若向死活裏相
J39nB454_p0636a18║見也，則白雲萬里；不向死活裏相見也，則白雲萬里。
J39nB454_p0636a19║今早典座纔開鍋飯頭便退火，佛殿裏燒香，山門頭
J39nB454_p0636a20║合掌。不說是你無心，翻道是我說謊。而今實實告報，
J39nB454_p0636a21║只有者些子供養。舉如意曰：還會麼？卓一下曰：似鶻
J39nB454_p0636a22║捉鳩君不信，御樓前驗始方知。
J39nB454_p0636a23║鳴法鐘示眾。者一聲，普請諸人著眼聽。描他也就，畫
J39nB454_p0636a24║他也成，威嚴勇猛，力敵勢均，齊九有而拔四生。若不
J39nB454_p0636a25║是箇鐵石堅強的行願，怎肯圓成？遂擊鐘云：南贍部
J39nB454_p0636a26║洲撈得月，西瞿耶尼翻著賊，東海烏龜變作鱉，好笑
J39nB454_p0636a27║當門牙齒缺，帝釋花散不徹羨，而今好時節。又擊云：
J39nB454_p0636a28║萬疊雲山風凜冽。
J39nB454_p0636a29║鞔法鼓示眾。卓拄杖云：震法雷復。卓云：鳴法鼓作麼
J39nB454_p0636a30║生？是布慈雲兮灑甘露復。卓兩卓云：靉靆垂布，如何
J39nB454_p0636b01║承攬，蘇嚕㗭唎地尾娑訶。
J39nB454_p0636b02║示眾。舉，先老人示眾曰：昔百丈海禪師，歲暮示眾曰：
J39nB454_p0636b03║你者一隊後生，經律論固是不知也。入眾參禪，禪又
J39nB454_p0636b04║不會。臘月三十日，且作麼生？折合去。雲峰悅和尚曰：
J39nB454_p0636b05║灼然。諸禪德，去聖時遙，人心淡薄，看卻今之叢林，更
J39nB454_p0636b06║是說不得也。所在之處，或三百五百浩浩地，只以飲
J39nB454_p0636b07║食豐隆寮舍穩，便為旺化也。其中孜孜為道者，無一
J39nB454_p0636b08║人。設有十箇五雙，走上走下，半青半黃會，即總道我
J39nB454_p0636b09║會，各各自謂，握靈蛇之寶，孰肯知非？洎乎挨拶鞭逼，
J39nB454_p0636b10║將來直是萬中無一元。叟端禪師曰：兄弟當時早有
J39nB454_p0636b11║者箇說話，在今諸方，豈堪具述？據曲盝木者，智眼既
J39nB454_p0636b12║已不明，擔囊行腳者，信根又復淺薄。爭人爭我，以當
J39nB454_p0636b13║宗乘，行盜行婬而為佛事。身披師子皮，心行野干行，
J39nB454_p0636b14║聞禪聞道，似鴨聽雷，視利視名，如蠅見血，傷風敗教，
J39nB454_p0636b15║靡不有之。雲巖先師曰：諸昆仲看卻今之叢林，更說
J39nB454_p0636b16║不得也。你看靈山會上，可有箇無行業的佛祖？傳燈
J39nB454_p0636b17║譜上可有箇不持五戒的祖師？至於公然飲酒，食辛
J39nB454_p0636b18║人間，應赴口說經法，潛行貪欲，一類魔子，剃卻狗頭，
J39nB454_p0636b19║入我法中，秪圖衣食，裨販如來，一盲引眾盲，相牽入
J39nB454_p0636b20║火坑也。師曰：你看，從上者一班漢，將片血滴滴的心
J39nB454_p0636b21║肝，挂在門首，只教人來截去。上憂祖佛家業極其零
J39nB454_p0636b22║落，下恨一切人不肯成佛作祖，自甘下劣，自沉苦海，
J39nB454_p0636b23║不肯立志做好人。諸兄弟，到如今來，又似好笑，而實
J39nB454_p0636b24║可惱。今日纔剃頭，明日便付法，今日纔傳五衣，明朝
J39nB454_p0636b25║就稱大師，甚致一生白衣，硬登寶座，寮舍裏公然付
J39nB454_p0636b26║法，明瞞暗騙，煙酒為生，說妙說玄，典章不涉，聞人美
J39nB454_p0636b27║好，鼻底辛酸，舉他過失，快心快口，心裏無明滾滾，人
J39nB454_p0636b28║前假意惺惺，只要自己箱囊充實，不怕人家賣骨賣
J39nB454_p0636b29║皮，如此活祖師，人誰不敢敬！有等初機見他模樣，輕
J39nB454_p0636b30║易出家，三朝五日便道，我要行腳半載一年。自家點
J39nB454_p0636c01║胸點肋，爭人嚫物，傳人是非。者邊稱揚稱鄭，那裏為
J39nB454_p0636c02║子為郎，說起佛祖修行，返道瘀膿殘血。再過十年之
J39nB454_p0636c03║後，不知我法何如？言之痛心，孰不驚悸。惟冀秉大願
J39nB454_p0636c04║者，忘身為法。沙裏揀金，一箇半箇，人天有賴諸兄弟，
J39nB454_p0636c05║者些說話，乃弁山夜來一時之說。是非若欲新新舉，
J39nB454_p0636c06║說到驢年也不清。
J39nB454_p0636c07║普說
J39nB454_p0636c08║結制普說。適來已為諸人告香結制了也。即今是最
J39nB454_p0636c09║初第一夜，特舉古人言句，與諸昆仲作箇參究的榜
J39nB454_p0636c10║樣。龍牙居遁和尚云：學道先須有悟由，還如爭鬥快
J39nB454_p0636c11║龍舟，雖然舊閣閒田地，一度嬴來方始休。且如何是
J39nB454_p0636c12║舊閣田地？遂拈起如意曰：秪者片田地在威音王那
J39nB454_p0636c13║邊，更那邊，窅邈無涯，豎不止三際，橫不止十方。當時
J39nB454_p0636c14║已憑空王老子結契，賣與諸人了也。你諸人原本契
J39nB454_p0636c15║書即今還在也，未若是券契分明。遂卓如意曰：便好
J39nB454_p0636c16║向者裏承時領略。如或不然，雲峰只得與你扯盡葛
J39nB454_p0636c17║藤，重新開砍一上。大眾須知，者片田地，人人本具，箇
J39nB454_p0636c18║箇不無，自空劫已來，多少受用，由汝諸人，不守己分，
J39nB454_p0636c19║妄搆名言，向無疆界中，立疆界，無町畦中，立町畦，便
J39nB454_p0636c20║教者片田地，荊棘叢生，無明艸長，人我山高，異見林
J39nB454_p0636c21║茂，即有八處分場了也。所以古者道：在胎曰識，在世
J39nB454_p0636c22║曰人，在眼曰見，在耳曰聞，在鼻嗅香，在舌談論，在手
J39nB454_p0636c23║執捉，在足奔騰，變現俱週法界，收來在一微塵，會者
J39nB454_p0636c24║喚作佛性，不會喚作精靈，只為你不會，既認作箇精
J39nB454_p0636c25║靈了。所以從生至生，天上人間，馬腹驢胎，四生六道，
J39nB454_p0636c26║無不備歷。又不知經幾百千劫，幸爾今生出得頭來，
J39nB454_p0636c27║得遇善緣，始知有道可修，有禪可學，正當學此道時，
J39nB454_p0636c28║向善知識前，領取一箇話頭，起疑情做工夫，覆去翻
J39nB454_p0636c29║來看他畢竟是箇甚麼道理，若使疑情猛利，始謂之
J39nB454_p0636c30║有悟，由若疑情不生，終日守定一箇死板話頭，何由
J39nB454_p0637a01║得悟？故曰：學道先須有悟由也。你正做工夫時，既將
J39nB454_p0637a02║萬緣放下，單單一箇話頭，勇猛挨拶去，如負千斤枷
J39nB454_p0637a03║鎖求脫的相似，如墮深井中求出的相似，如乳兒思
J39nB454_p0637a04║母的相似，如暗求明的相似，心心耳，念念耳，欲要討
J39nB454_p0637a05║箇明白。故龍牙和尚喻曰：還如爭鬥快龍舟。你諸人
J39nB454_p0637a06║孰不知，此一喻正於爭鬥之際，那管洪波浩渺，白浪
J39nB454_p0637a07║滔天，但只顧擊鼓槌鑼，紅旗大展，正恁麼時，還知有
J39nB454_p0637a08║自己麼？知有家計麼？有兒女恩愛麼？有利養得失麼？
J39nB454_p0637a09║惟只一箇要奪錦標子的念頭，可謂危忘不顧，忽一
J39nB454_p0637a10║下爭出頭來，奪得彩了，便將花橈子，一齊豎起，從前
J39nB454_p0637a11║所有之心，全身放下，并不見有放下之相，撥轉船頭，
J39nB454_p0637a12║輕橈細鼓，唱箇得勝歌，風恬浪穩，喜氣濃濃，方纔謂
J39nB454_p0637a13║一度嬴來，方纔得一時休去。你若不得箇嬴字到手，
J39nB454_p0637a14║只管輸將去，不但今冬不了，切恐此生亦無了日也，
J39nB454_p0637a15║且止葛藤？
J39nB454_p0637a16║普說。參禪人，要先著一隻別眼，看破目前所有風花
J39nB454_p0637a17║雪月，鳥樹煙雲，田園屋舍，重祿高官，金銀珠寶，妻子
J39nB454_p0637a18║眷屬，世間所受用一切最殊勝境，總皆如夢如影，俱
J39nB454_p0637a19║非真實，果若是我實受用的？如何氣絕神離盡為他
J39nB454_p0637a20║有，決定是幻，何用置心於其間也？此所謂，能外物矣。
J39nB454_p0637a21║然後又將自己胸中，生平所知所解，最得意的文章，
J39nB454_p0637a22║極要緊的學識，快心快志如膏似漆的肝膽，也要與
J39nB454_p0637a23║他一刀兩斷，只剩得者一箇皮袋子，又須捨得，方纔
J39nB454_p0637a24║可以行腳。若體面心放不下，怕辛苦怕澹泊怕人撿
J39nB454_p0637a25║責，你便不必生心動念。何故？所謂因心不正，枉勞行
J39nB454_p0637a26║腳。若能一切不顧，此所謂，外形骸矣。既將你者邊事
J39nB454_p0637a27║看空了，然後須仔細看取他那邊是何境界。如何趨
J39nB454_p0637a28║向？如何行履？如何涉入？如何受用？若預先認不真，行
J39nB454_p0637a29║來行去沒滋味了，便生退席。此是你未出門時一番
J39nB454_p0637a30║裁置，須當著眼。譬如一人渾身跌在廁溷中，爬得起
J39nB454_p0637b01║來，先將者些子臭衣服脫盡了，方纔把箇赤條條的
J39nB454_p0637b02║身子去洗三番四復，左揩右磨，洗得一總沒氣息了，
J39nB454_p0637b03║然後想去那淨潔處所，覓些衣穿，要雙鞋著。豈是脫
J39nB454_p0637b04║得一身精光光地便自罷休得耶？由是整頓腰包，著
J39nB454_p0637b05║艸鞋行腳。你既擔囊負缽，撥艸瞻風，做個行腳人了，
J39nB454_p0637b06║又須知，所向處，有真正師友，若打頭不遇本色，師家
J39nB454_p0637b07║入錯了門，行錯了路，到老終是箇三家村裏撮馬糞
J39nB454_p0637b08║漢。有甚麼語話分？他若果是箇真正師友，時中定以
J39nB454_p0637b09║本分一著子教你。他戲笑處也是佛法，怒罵時也是
J39nB454_p0637b10║佛法，閑時忙時逆時順時皆有好消息。你便好放下
J39nB454_p0637b11║身心，久久親炙，但每日舉止運為，總要存箇真實二
J39nB454_p0637b12║字，於叢林下侍師待友，執勞負役，行道領眾，乃至燒
J39nB454_p0637b13║一香，掃一地，酌一水，獻一花，俱要真實。至於參求是
J39nB454_p0637b14║道，猶宜真實，稍涉虛浮，到底也只是箇虛頭禪客。到
J39nB454_p0637b15║處撩人犯眾，皆不自在，縱使後來有箇住處，得幾箇
J39nB454_p0637b16║眷屬，交幾箇檀越，所作所為，俱是虛華。所謂因地不
J39nB454_p0637b17║真，果招紆曲。我且為你舉些真實參求的樣子，令你
J39nB454_p0637b18║將來依樣畫貓兒去。豈不聞神光二祖，拋卻十經五
J39nB454_p0637b19║論，就初祖求安心法門，雪積齊腰而忘寒苦，斷臂表
J39nB454_p0637b20║誠而廢形骸耶？六祖負大石於槽廠中，力供五百僧
J39nB454_p0637b21║飧；溈山隻影孤蹤以橡栗為食；大梅松食荷衣而單
J39nB454_p0637b22║丁忍苦；慈明和尚每昏沉至引錐自刺；智舜禪師或
J39nB454_p0637b23║妄想來抱石經行；玄沙備行腳，芒鞋破衲食纔接氣；
J39nB454_p0637b24║圓通訥坐禪，初則叉手自如，中夜手漸至膺；真如哲
J39nB454_p0637b25║以圓木為枕曰：我於般若緣分素薄，若不剋苦勵志，
J39nB454_p0637b26║恐為妄習所牽。高峰妙居龍鬚九年縛柴為龕，後居
J39nB454_p0637b27║天目，立死關三年不沾床榻。從上古人，真實行此道
J39nB454_p0637b28║者，不可枚舉。你即今正行此道時，世緣已看破了，家
J39nB454_p0637b29║私都拋擲了，父母離了，師長別了，你便將箇性命付
J39nB454_p0637b30║與龍天，身形和於大眾，飯來便喫，事到便作，胸中單
J39nB454_p0637c01║置一箇話頭，於四威儀裏，內靜亂，閑忙只管疑將去，
J39nB454_p0637c02║切莫與他開了，散了。有等人，靜中有工夫，動裏便做
J39nB454_p0637c03║不得，便要請益人開示他，殊不知是你自己用心不
J39nB454_p0637c04║切。譬如世間新死了箇父母的人，行住坐臥穿衣喫
J39nB454_p0637c05║飯，送往迎來，都與平日裏無異，只是他胸中實有一
J39nB454_p0637c06║段痛不可忍的事，在教他丟也丟不得，捨也捨不得，
J39nB454_p0637c07║其實無他，只為不見了前日侍奉的父母，不知在甚
J39nB454_p0637c08║麼處去了，如何便喚不應了，所以痛心難忍。你今要
J39nB454_p0637c09║見自家本來面目，但如孝子用心，有甚麼動靜可問，
J39nB454_p0637c10║何必苦苦只要問別人作甚麼？但參禪一路子俱有
J39nB454_p0637c11║地步，如行路的人相似，今日行幾十里便見今日的
J39nB454_p0637c12║山水池塘樓臺人物，明日又行幾十里又見明日的
J39nB454_p0637c13║艸樹山川種種境界。由是三日五日半月一年，凡所
J39nB454_p0637c14║到處各有一處的境致。豈日日是者一箇山，是者一
J39nB454_p0637c15║溪水。如今禪和子家問著他，你工夫做到甚麼所在？
J39nB454_p0637c16║是甚麼境界？到者裏，十箇有五雙眼[目*答][睊-月+虫]地開口不
J39nB454_p0637c17║得。縱有一二胡言亂語，如猜啞謎的一般將謂唐抵
J39nB454_p0637c18║塞了。殊不知彼過來人，者條路上那裏不是他借歇
J39nB454_p0637c19║過來的？其間店主好好醜醜，王和尚趙齋公，胡張三
J39nB454_p0637c20║黑李四，那箇不是相知，如何瞞得他一絲毫。故古人
J39nB454_p0637c21║見學者無著實，又只得立箇譬喻曰尋牛，曰見跡等
J39nB454_p0637c22║十題目也。如你昨來纔領得箇話頭，烏天黑地一總
J39nB454_p0637c23║不曉得如何參，如何究。我故教你，坐的時節，豎起脊
J39nB454_p0637c24║骨，捏緊拳頭，咬定牙關，打開眼睛，如挑著百斤擔子
J39nB454_p0637c25║上高峰的相似，通身俱要有力。先將兩眼半開合看
J39nB454_p0637c26║定面前地上五六尺遠，制令眼珠莫動，然後向你所
J39nB454_p0637c27║參的話頭上起疑情看他畢竟是箇什麼道理。看來
J39nB454_p0637c28║看去覺無力了，又將話頭提起，又追看畢竟是箇什
J39nB454_p0637c29║麼道理。偶然妄想來時，便向妄生處與他一拶，看者
J39nB454_p0637c30║妄想無故從何處生。如是眼睜睜地看定，切莫起第
J39nB454_p0638a01║二念，若生第二念，話頭便隱沒了。我故教你，必要眼
J39nB454_p0638a02║睛有力。眼睛有力，話頭自現；話頭現，疑情自生。如是
J39nB454_p0638a03║久久做去，你自然知得有些滋味。切莫聽人教你，閉
J39nB454_p0638a04║目藏睛，向肚皮裏作想，此病最不可醫；又有教人眼
J39nB454_p0638a05║觀鼻，鼻觀心，默默地將箇話頭去念，此亦是病；又有
J39nB454_p0638a06║教人向機境上承當，向舉起處會了，翻引他無限業
J39nB454_p0638a07║識不得勦絕，不信有工夫做，不信有悟證時，此病則
J39nB454_p0638a08║不可救；又莫丟卻本參，別生異想，若如此想得，自家
J39nB454_p0638a09║一下子昏了，不數日內，成顛成狂，此又不可救也。或
J39nB454_p0638a10║時昏沉濃了，便好和身放倒，熟睡一覺，纔醒來時，便
J39nB454_p0638a11║抖擻精神，看我者一覺主人公在什麼處，如此則又
J39nB454_p0638a12║覺清楚一番。你若每日行坐中有工夫，動靜不忘參
J39nB454_p0638a13║究，即如尋牛的人，在荊棘艸莽中，始得出身有路，故
J39nB454_p0638a14║古人喻之為尋牛矣。工夫既有路頭，就此著力，莫令
J39nB454_p0638a15║間斷，久久自然，與他親了。你自然動用中捨不得，恰
J39nB454_p0638a16║似有箇甚麼意思，欲露不露，似無不無的樣子，口裏
J39nB454_p0638a17║又說不出，心裏又放不下，待人舉著者些子，恰似領
J39nB454_p0638a18║得的一般，此所謂見跡也。工夫既到者箇時節，你自
J39nB454_p0638a19║己覺得有事作，著得力，行得動，一法親了又深入一
J39nB454_p0638a20║層了。只為你用力猛，入得深，恐你無量劫來，業習深
J39nB454_p0638a21║厚，就此便有幾多境界現起。或自生恐怖，或身發戰
J39nB454_p0638a22║驚，或寒熱病作，或頭中作響，或心生煩悶，或貪嗔陡
J39nB454_p0638a23║起，或時悲生，心痛如割，或時情起，押捺不住，又或眼
J39nB454_p0638a24║裏見光見花，或見五色異相，或見圓滿日輪，乃至或
J39nB454_p0638a25║好或醜或邪或正，此皆是你宿生所積業，種於八識
J39nB454_p0638a26║田中，因你今朝返照其間，便自一一發現出來。倘有
J39nB454_p0638a27║斯境現前，你總莫要領攬他，便牢牢把住箇話頭，只
J39nB454_p0638a28║管安心做工夫，久久自然都隱沒去了。若使不曾聞
J39nB454_p0638a29║人說破，你便作主不得，依舊又落在者箇圈子裏，者
J39nB454_p0638a30║遭盡你神力總跳不出矣。又或宿有靈根的，總不見
J39nB454_p0638b01║有什麼境界安然坐證者亦多。故今日預為有此境
J39nB454_p0638b02║者說破，免被惑亂。若是工夫有力，入頭又深去一層，
J39nB454_p0638b03║覺得話頭忽時出現，或隱隱透露，如隔窗見箇人的
J39nB454_p0638b04║相似，雖不大分明，卻信知是此人來待問著，你一時
J39nB454_p0638b05║黑了，促無可說，轉過身來，便悔不曾如何若何答得
J39nB454_p0638b06║他，古人喻以為見牛。牛雖見了，尚且隔山隔水，終不
J39nB454_p0638b07║得一回入手，你要曉得相似之境誤人極易，有般沒
J39nB454_p0638b08║師承的，三年五載已至大半生浸漬其間出頭不得，
J39nB454_p0638b09║前進不得，其故何也？只為彷彿見，知謂不過是者箇
J39nB454_p0638b10║道理，見他得的人口裏說話也，不過如是，由此便休
J39nB454_p0638b11║歇了。殊不知，如見得牛了的人，轉見著忙，如是憤力，
J39nB454_p0638b12║一走到那將得未得之際，正要工夫，不顧泥水，不怕
J39nB454_p0638b13║荊棘，出得幾身白汗，猛然一把拏住，始得放心，故參
J39nB454_p0638b14║學人到了者等時節，前途又不易入，須要勇猛中勇
J39nB454_p0638b15║猛，精進中精進，拼身拼命如那捉牛的人，也要出幾
J39nB454_p0638b16║身白汗，逼到氣盡神絕如命終人，便得形山粉碎，方
J39nB454_p0638b17║謂之轉凡成聖。者遭再要覓些子疑處，了不可得，斯
J39nB454_p0638b18║謂之絕後再甦。欺君不得至此方為之得，牛既得之
J39nB454_p0638b19║後，鼻繩在你手裏，東放西放，左牽右掣，總由你施為
J39nB454_p0638b20║問凡答凡，問聖答聖；也可問凡不答凡，問聖不答聖；
J39nB454_p0638b21║也可只是時中好生保任。所謂牧牛工夫，又則細於
J39nB454_p0638b22║前段，古云：毫釐繫念，三途業因，瞥爾情生，萬劫羈鎖。
J39nB454_p0638b23║所以云：大事已明如喪考妣。此又是何等緊要。故云：
J39nB454_p0638b24║一回入艸去，驀鼻拽將來。或云：渠儂不是閑相識，要
J39nB454_p0638b25║在尋常著著親。或云親近，或云奉重，或云向裏承當，
J39nB454_p0638b26║或云竭力侍奉，或云暫時不在，如同死人；或教口堆
J39nB454_p0638b27║白醭，或教塵積眉頭。此等皆是牧守的工夫也。豈是
J39nB454_p0638b28║今人纔到得門頭戶底，便不肯做工夫，胡言漢語，只
J39nB454_p0638b29║管逗將去，十有八九中途成狂。總皆為守不住，無定
J39nB454_p0638b30║力耳。你若牧到水足艸足時，又須知有騎牛歸家時，
J39nB454_p0638c01║存人忘牛時，人牛俱忘時，返本還源時，如此者皆是
J39nB454_p0638c02║你守道行履一節工夫，原不是你悟了便罷了。故趙
J39nB454_p0638c03║州云：悟之一字急須吐卻。若守定箇悟境，不忘坐在
J39nB454_p0638c04║淨潔地上，謂之墮尊貴，不名了事。所以雲巖先師謂：
J39nB454_p0638c05║不明向上事，真是法門中大罪人也。豈為容易？你若
J39nB454_p0638c06║將法身二種病，二種光，一一透露了，始解歸家穩坐，
J39nB454_p0638c07║然後說到入廛垂手一段工夫，更要大力量，發大神
J39nB454_p0638c08║通，具大三昧，運大鍵錘，必要活得死人，死得活人，有
J39nB454_p0638c09║生擎虎兕，活捉獰龍的手腳，有點銕成金，起死回生
J39nB454_p0638c10║的神用，方可著如來衣，入如來室，坐如來座，乃可為
J39nB454_p0638c11║人天。抵吾宗門下，貴在見到行到，若只一味打口鼓
J39nB454_p0638c12║子，有什麼交涉？所謂，閻羅大王不怕多知。伏望諸昆
J39nB454_p0638c13║各自珍惜。
J39nB454_p0638c14║普說。師舉拂子云：者箇不是色，你諸人見箇什麼？復
J39nB454_p0638c15║擊云：者箇不是聲，你諸人聞箇甚麼？既不是聲色，畢
J39nB454_p0638c16║竟另有箇主宰。所以道：即此見聞非見聞，無餘聲色
J39nB454_p0638c17║可呈君。箇中若了，全無事體用，何妨分不分？雖然如
J39nB454_p0638c18║是，向者裏錯認者多，何故？不見道。靈光獨耀，萬古徽
J39nB454_p0638c19║猷，入此門來，莫存知解。且如何是知解？即汝諸人，尋
J39nB454_p0638c20║常動用中，見色聞聲，立人立我，者是名為生死根，亦
J39nB454_p0638c21║名業神識。故古有云：學道之人不識真，只為從前認
J39nB454_p0638c22║識神。無量劫來生死本，癡人喚作本來人。山僧故謂：
J39nB454_p0638c23║錯認者此也。諸兄弟欲明此事，須辦一片堅固志性，
J39nB454_p0638c24║猛著精彩，乘力乘時，向無可把捉處，無可用心處，無
J39nB454_p0638c25║可著力處，無可參求處，極力參取始得。切不可依稀
J39nB454_p0638c26║彷彿，參若不真，悟豈是實？若如此懞懞懂懂，逗到頭
J39nB454_p0638c27║白齒黃，忽然一朝，陰境現前，前路茫茫，不知何往，翻
J39nB454_p0638c28║思從前所用之心，總如空花電露，始知依稀念佛持
J39nB454_p0638c29║咒的心用不得，貪嗔嫉妒的用不得，囫圇參究的用
J39nB454_p0638c30║不得，到此始頓足扼腕追之晚矣。在今法道凋殘兵
J39nB454_p0639a01║戈四起，眾苦交煎，求其與道真實參尋者難得。且近
J39nB454_p0639a02║來諸方榜樣大不堪聞，上下依稀，誠為法門大變，況
J39nB454_p0639a03║此事不在機鋒言語邊論，不在奇特玄妙中求，須是
J39nB454_p0639a04║你打頭遇箇本色師家，不以聲色籠絡，不以知解穿
J39nB454_p0639a05║通，只教你力究真參，你便好放下孃生面孔，於十二
J39nB454_p0639a06║時中，一直參求。如急水灘頭，逆風撐舟的相似，一篙
J39nB454_p0639a07║了又一篙，篙篙相值，手手相乘。若不到風恬浪穩處，
J39nB454_p0639a08║爭敢休歇？必要撐到水寂波澄，布帆穩便的時節，㘞
J39nB454_p0639a09║地將從前驚疑怖畏之心一齊放下，撇轉頭來，始見：
J39nB454_p0639a10║月明兩岸蘆花白，古渡無人不繫舟。如不得，恁麼一
J39nB454_p0639a11║回都是死門。豈不見，圓悟和尚見演祖時，機鋒何等
J39nB454_p0639a12║穎捷。祖見即詬罵曰：佛法大事，豈口頭聲色所至哉？
J39nB454_p0639a13║若以機辯為禪，則臘月三十日涅槃堂裏，爭奈孤燈
J39nB454_p0639a14║獨照何後。來圓悟到金山遇一場熱病，始知演祖藥
J39nB454_p0639a15║頭靈驗。所以，你諸人參須真參，悟須實悟。今既來此
J39nB454_p0639a16║深山窮谷，聚頭不為別事，須是生大慚愧，將自家教
J39nB454_p0639a17║不過的一著子心心念念晝參夜究，必期徹證。古云，
J39nB454_p0639a18║此身不向今生度，更向何生度此身？山僧自來行腳，
J39nB454_p0639a19║亦不曾廣參知識。行寡人微，只是守定箇本色，實願
J39nB454_p0639a20║於萬山深處與你諸人，同行同坐同起同眠，只要令
J39nB454_p0639a21║汝向懸巖撒手絕後再甦，此外更沒有別的長處。若
J39nB454_p0639a22║論祖師機向上句，山僧拄杖子走遍四天下，竟不曾
J39nB454_p0639a23║遇著一箇會佛法的，但只撞倒舜若多神道。邇來鹽
J39nB454_p0639a24║豐米貴，官路甚嚴，寄意山頭，長老慎不可冬行春令，
J39nB454_p0639a25║久立諸公，伏惟珍重。
J39nB454_p0639a26║普說。今朝是結制的最初夜，從今已去八十五日。第
J39nB454_p0639a27║一要你諸人有箇趣向，若或時中無趣向，無把柄，便
J39nB454_p0639a28║名無主孤魂，纏空外道。諸兄弟，道不可以見聞覺知
J39nB454_p0639a29║求，亦不可離見聞覺知會。若以見聞覺知求，是認影
J39nB454_p0639a30║迷頭，終不見道。若離見聞覺知會，即破波求水，亦無
J39nB454_p0639b01║所獲。如是即不得離，不得離即俱不到，畢竟如何即
J39nB454_p0639b02║得？遂舉如意云：好向山僧如意子頭上會取。若會得
J39nB454_p0639b03║者一著子，不唯知他離即不到，亦知如意子有種種
J39nB454_p0639b04║神通，具種種三昧，有時現溈仰身入九十六種三昧，
J39nB454_p0639b05║說暗機義海圓相法門；有時現臨濟身，入總別無礙
J39nB454_p0639b06║陀羅尼三昧，說玄要賓主縱奪料揀等種種法門；有
J39nB454_p0639b07║時現雲門身入獅子奮迅三昧，說一字關六不收顧
J39nB454_p0639b08║鑒咦等種種法門；有時現法眼身入遍一切三昧，說
J39nB454_p0639b09║唯心旨訣六相義等種種法門；只是不現曹洞身，不
J39nB454_p0639b10║入重玄三昧，不說正偏王子功勛滲漏等種種法門。
J39nB454_p0639b11║何故？卓如意云：面目現在。山僧如意子有如是神通，
J39nB454_p0639b12║具如是三昧，且道山僧從什麼處得來？諸兄弟亦如
J39nB454_p0639b13║汝等，今日如是腰包行腳，如是至誠參請，飧盡吳山
J39nB454_p0639b14║風月，楚水煙波，末上走到浙江湖州府，弁山頂上，遇
J39nB454_p0639b15║著先老人，蒙他親手提挈，把山僧推向淨白地上。山
J39nB454_p0639b16║僧亦便抖得一身乾乾淨淨，擬便就此作安樂場，以
J39nB454_p0639b17║為畢竟所歸寧地。不意忽地又被他推向荊棘林裏，
J39nB454_p0639b18║雖則四方豁落八面通融，纔動手腳便左罣右礙。如
J39nB454_p0639b19║是七八年間，不得快活。偶一日，看秘魔禪師，每逢僧
J39nB454_p0639b20║參便擎箇木叉子云：道得也，叉下死；道不得也，叉下
J39nB454_p0639b21║死。速道速道後。一老宿著語云，杜撰長老如麻似粟。
J39nB454_p0639b22║山僧忽然如網子裏跳出的相似，始得從前所有罣
J39nB454_p0639b23║礙一齊勦絕。便見芙蓉面上春風，煙柳叢中明月，博
J39nB454_p0639b24║得箇如意子。到今來東湧西沒，無中入，有中起，拈金
J39nB454_p0639b25║鍼，抽玉線，將襟補領，作箇話端。所以華嚴經云，雖復
J39nB454_p0639b26║不依言語道，亦復不離無言說。你諸人，要得如意子
J39nB454_p0639b27║活潑自在，便請將父母生來的所有奇特知見，好聲
J39nB454_p0639b28║好色，放不下的，捨不得的，最親最愛的，一路子落索
J39nB454_p0639b29║盡情，束作一團，拋向北鬱單越了。然後抖得身心空
J39nB454_p0639b30║蕩蕩地，直下將箇本參真實參取。且今有一等麻纏
J39nB454_p0639c01║紙裏的禪客，纔到叢林下，打箇瞌睡，忽然眼裏火生，
J39nB454_p0639c02║見光見色，便道我得箇見處。堂頭長老以己之見度
J39nB454_p0639c03║人之見，亦滿口應證，他便就學拈學頌學轉語，如是
J39nB454_p0639c04║謂之磨楞合縫的禪。不唯生死到來作主不得，即病
J39nB454_p0639c05║苦時煩惱時，乃至一切時，皆作主不得。汝等諸人，要
J39nB454_p0639c06║得此事相應，須辦箇決定信心，信得箇本參，歷歷分
J39nB454_p0639c07║明，開眼也著，合眼也著，去來坐立時也著，放參止靜
J39nB454_p0639c08║時也著，穿衣喫飯時也著，搬柴運水時也著，如將箇
J39nB454_p0639c09║摩尼珠在手的相似，如是管顧他，愛戀他，久久摸索，
J39nB454_p0639c10║待你做到無可用心處，無可著力處，左不得右不得，
J39nB454_p0639c11║切不可生退墮心，如是猛力，如是專切，驀地一下子
J39nB454_p0639c12║撲倒，起來依舊天空地闊，月皎風清，瀟湘桃浪如春
J39nB454_p0639c13║暖，羚羊挂角三山後，始有參學分，始有話會分。山僧
J39nB454_p0639c14║說到者裏，自覺口勞舌惓。汝等少間來暖室裏，更為
J39nB454_p0639c15║商量，且道商量箇甚麼？擲下如意云：白雲影裏怪石
J39nB454_p0639c16║露，流水光中古木青。
J39nB454_p0639c17║普說。適纔兩序兄弟，求山僧作箇法供養，仔細思量
J39nB454_p0639c18║無物堪獻。今冬你眾昆仲，有從數千百里外，來到雲
J39nB454_p0639c19║峰者裏，參山僧的禪。怎奈我者裏，無禪到你參。不唯
J39nB454_p0639c20║雲峰者裏無禪，大清國裏也無禪，一四天下也無禪，
J39nB454_p0639c21║總娑婆世界俱沒有禪；又不唯娑婆世界無禪，此界
J39nB454_p0639c22║之東有密訓世界無禪，南有豐溢世界，西有離垢世
J39nB454_p0639c23║界，北有豐樂世界俱無有禪；如是東南方有攝取世
J39nB454_p0639c24║界，西南方有饒益世界，東北方有蘚少世界，西北方
J39nB454_p0639c25║有歡喜世界，下方有關鑰世界，上方有勝音世界，此
J39nB454_p0639c26║之謂十方世界，於中四維上下，無邊無等，不可數不
J39nB454_p0639c27║可說，盡法界際，欲覓箇禪相，了不可得；只是當初，有
J39nB454_p0639c28║箇黃檗禪師，示眾云：你諸人與麼行腳，盡是噇酒糟
J39nB454_p0639c29║的漢，須知大唐國裏無禪師。時有僧問：即今諸方，拈
J39nB454_p0639c30║槌豎拂，浩浩說禪的豈不是？黃檗此時，不覺露頭露
J39nB454_p0640a01║面，向他道：不是無禪，只是無師。你諸兄弟，莫道雲峰
J39nB454_p0640a02║者裏有師，望教山僧與你們說些甚麼著落麼？錯了
J39nB454_p0640a03║也。不唯今日來到雲峰者裏是錯，纔出門時便錯；又
J39nB454_p0640a04║不止於此，你最初發心行腳時是錯，纔要出家時是
J39nB454_p0640a05║錯，乃至纔出孃胎㘞地一聲時是錯；究極而言，當初
J39nB454_p0640a06║向你孃老子前起愛憎時，早已錯卻路頭矣；又不但
J39nB454_p0640a07║於此一生錯，百劫千生俱是錯；非獨你諸人是錯，十
J39nB454_p0640a08║類含生亦是錯。所以阿難尊者道，我輩飄零積劫▆
J39nB454_p0640a09║露，何心何慮？預佛天倫者，便是第一箇知錯路的人。
J39nB454_p0640a10║你諸兄弟，今日既到者裏，山僧又豈得密其三寸也？
J39nB454_p0640a11║只得將錯就錯，與你說箇路徑。遂舉如意云：大眾，且
J39nB454_p0640a12║者一條路徑，又如何說？思量起來，秪好作箇譬喻。若
J39nB454_p0640a13║論此事，譬如人家作房子的一般，先請箇匠人，於未
J39nB454_p0640a14║舉槌鑿已前，便與畫出箇樣子，使你於未入室時，先
J39nB454_p0640a15║知此室大小方圓長短曲直，然後橫梁豎棟，一一安
J39nB454_p0640a16║排。你諸人即今西望長安，尚在遙遠，便請從今夜立
J39nB454_p0640a17║一箇最堅固不退轉心，以為基本，然後發廣大信心
J39nB454_p0640a18║為磢，用慈悲喜捨心為柱，以各各所參的話頭為梁，
J39nB454_p0640a19║將布施持戒忍辱精進萬善法門以為莊嚴，令此室
J39nB454_p0640a20║極妙極奇。且如何是大信心，先將前半生所作的善
J39nB454_p0640a21║惡美醜，利名人我，恩愛習氣一時拋開，須信我此身
J39nB454_p0640a22║形定難長保，一口氣不來，此回便是虛生浪死，有什
J39nB454_p0640a23║麼可愛處？者便是信此身世了無實有的心。又要信
J39nB454_p0640a24║得者箇話頭，決定是我破生死關的利器，成佛祖事
J39nB454_p0640a25║的根本，靠著他如一座銀山子相似，穩的的地晝參
J39nB454_p0640a26║夜參，行提坐究，茶裏飯裏，開眼合眼，一切時一切處，
J39nB454_p0640a27║緊緊密密，如失了一件最樂意的寶貝去了，一箇極
J39nB454_p0640a28║快心的相知一般，悶悶憂憂，鬱結不散，由今晚至明
J39nB454_p0640a29║日，如此十日半月一期，半年以至三年五載，自然有
J39nB454_p0640a30║箇天崩地裂的時節，但尋常私地裏，只要自家照管，
J39nB454_p0640b01║久久疑情自生，話頭自現。又須知做工夫時，有時得
J39nB454_p0640b02║力不須強制，如順風行舟的一般；有時不得力牽扯
J39nB454_p0640b03║也不來，如拗驢拽磨的相似。究竟凡夫眾生的境界，
J39nB454_p0640b04║得力時少，不得力時極多。其實不得力處，正好著力。
J39nB454_p0640b05║當自忖，我過去生中，定不曾行正道，不曾做好人來，
J39nB454_p0640b06║所以今生事事難就，實為慚愧，果見我道念如此輕
J39nB454_p0640b07║微，業緣如此深厚，由是再加工夫，力究力參，忽然參
J39nB454_p0640b08║到無可參處面前，如觸著一所壁子相似，手無可攀，
J39nB454_p0640b09║足無可立，心無可思，力無可著，如明目人處大暗室，
J39nB454_p0640b10║四方八面總無出處，心中又如一團猛火煎逼的樣
J39nB454_p0640b11║子，正此之時，牢牢把住一箇話頭，絲毫莫放，不得生
J39nB454_p0640b12║恐怖心，生煩悶心，生退墮心，生歡喜心，倘若於此時，
J39nB454_p0640b13║見光見花見奇特勝妙境界，都莫領受他，又不得將
J39nB454_p0640b14║心待悟，如上心境皆是障道深源，你只顧看箇話頭，
J39nB454_p0640b15║於行住坐臥，仍舊參究，忽爾一朝時節到來，撲地一
J39nB454_p0640b16║下子打破疑團了，方見得出身有路。者箇境界如風
J39nB454_p0640b17║躍雲開，如久雨新霽，真箇好光境也。始知身在含悅
J39nB454_p0640b18║殿，苦向長安欲問津。到者裏，便好將山僧者箇樣子，
J39nB454_p0640b19║一火燒卻，始見得你自家一所精舍，真箇玉殿瓊樓
J39nB454_p0640b20║無可比，況卻不似阿難云，譬如天王賜與華屋雖獲
J39nB454_p0640b21║大宅要因門入，且道他入的是你出的。是若於此，道
J39nB454_p0640b22║得分明。然後說有禪參也得，無禪參也得，有師學也
J39nB454_p0640b23║得，無師學也得。三世諸佛，是閒和尚，歷代祖師，是傳
J39nB454_p0640b24║語人，便許你歸家穩坐。若道我也曾參見雲峰來，呵
J39nB454_p0640b25║呵，要且未敢相許，何故？須知目前無闍黎，此間無老
J39nB454_p0640b26║僧。且問你在那裏參見雲峰來？莫是方丈內禮了三
J39nB454_p0640b27║拜的是麼？要且沒交涉。莫是僧堂前廚庫下你來我
J39nB454_p0640b28║往，覿面相逢的是麼？要且沒交涉。莫是朝同飧夜同
J39nB454_p0640b29║宿，拈槌豎拂，說向上向下的是麼？要且沒交涉。既總
J39nB454_p0640b30║沒交涉，且道者箇樣子又是什麼人畫的聻？試聽一
J39nB454_p0640c01║偈：除卻四威儀裏內大千總是箇雲峰，水聲山色俱
J39nB454_p0640c02║無際，不盡煙嵐蒼靄中。今夜設有箇衲僧出來道，長
J39nB454_p0640c03║老，你前來說盡十方無禪參，無師學，又說他黃檗露
J39nB454_p0640c04║頭露面，因甚到者裏？又道大千總是箇雲峰？山僧只
J39nB454_p0640c05║好向他冷笑一聲云：從前汗馬無人識，只要重論蓋
J39nB454_p0640c06║代功，茶筵短少莫怪空疏。
J39nB454_p0640c07║
J39nB454_p0640c08║
J39nB454_p0640c09║
J39nB454_p0640c10║頻吉祥禪師語錄卷第八終