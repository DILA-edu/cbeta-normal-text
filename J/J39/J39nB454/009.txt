J39nB454_p0641a01║頻吉祥禪師語錄卷第九
J39nB454_p0641a02║嗣法門人德能等編
J39nB454_p0641a03║佛事
J39nB454_p0641a04║掃石頭，遷祖塔。「孤峰絕巘，尊貴渾忘。滿日青山，誰來
J39nB454_p0641a05║砍額？石頭路嵌嵌險險，若非腳下兒孫，畢竟無能至
J39nB454_p0641a06║此。小孫今日且不敢動問尋思本末，即今萬里長空
J39nB454_p0641a07║在目，千江派別朝宗，還當得不肖殷勤一爵也未？」遂
J39nB454_p0641a08║上香，曰：「滿盤傾不出，大塊已先呈。」
J39nB454_p0641a09║南嶽讓祖塔。「七載不違顏，似物則不中。一磨磚鏡後，
J39nB454_p0641a10║大地悉光生。即今寶塔孤撐，左為丹霞室，右即羅漢
J39nB454_p0641a11║洞。中間一句子，不敢向祖師前別通消息。」遂上香。
J39nB454_p0641a12║藥山儼祖塔。「峰屯水遶，隔斷鰲山。千里長亭，澧陽在
J39nB454_p0641a13║即。雖有枯榮山色，小孫不敢蹈著。現成鼓笛，不敢擊
J39nB454_p0641a14║著。自來石上栽花手，長嘯一聲天地秋。祥孫到者裏，
J39nB454_p0641a15║措手不及。但借梁山千頃碧，朝朝供獻法王前。」
J39nB454_p0641a16║雲巖晟祖塔。「藥嘺秀發，遍界花敷，洞水逆流，鳳山聳
J39nB454_p0641a17║削。白雲罅裏，捏就黃金句子；併卻咽喉，奮發獅子全
J39nB454_p0641a18║威。懸寶鏡於當陽，棄法身於腦後者，猶是老祖半箇
J39nB454_p0641a19║鼻孔。今日遠孫智祥來登此席，薰開天下有鼻孔的
J39nB454_p0641a20║衲子，箇箇向者邊吐氣。」
J39nB454_p0641a21║洞山价祖塔。「蒼松滴翠，綠竹含煙。五位橋頭，金風悄
J39nB454_p0641a22║悄。玉簾垂消耗誰通，有伴來何妨借路。雖於寶鏡中
J39nB454_p0641a23║度影傳形，猶向碧波裏忘功轉位。更冀吾祖於不萌
J39nB454_p0641a24║枝上撒些子花，使小孫從不借借處來相見。」
J39nB454_p0641a25║▆▆信祖塔。「盡空法界是吾祖真身，誰能動得？」打圓
J39nB454_p0641a26║相曰：「者箇餬餅是吾祖本據，如何換得？天皇巷裏有
J39nB454_p0641a27║行蹤，四葉青原千古秀。」拈香曰：「智祥遠自南嶽帶得
J39nB454_p0641a28║些子土儀，雖不堪獻，少盡虔誠。」
J39nB454_p0641a29║深山觀祖塔。「循流直透洞泉深，逝水滄滄古木陰。逆
J39nB454_p0641a30║浪滔天何處起，袈裟溼卻老僧心。智祥遠來，別無呈
J39nB454_p0641b01║獻。撥開蘚石重鋪錦，洗過山花再點金。」
J39nB454_p0641b02║德山鑑祖塔。「棄卻疏擔，深入龍潭，紙燭滅而大地光
J39nB454_p0641b03║寒，正眼開而佛魔屏跡。不許念聰明咒，不教坐明月
J39nB454_p0641b04║床，一條銕棒只要打折虛空脊骨，那許他尿床鬼子
J39nB454_p0641b05║拉扯群哄，妄留湊合？雲峰智祥，今將梁山皓月、朗水
J39nB454_p0641b06║清波聊呈菲獻，不惟少展孝思，貴要宗源有據。」
J39nB454_p0641b07║慈舟念祖塔。「五乳峰頭得的消息，持到止風塗畔，不
J39nB454_p0641b08║意冤家路窄，幸然大小石頭塊塊著地，致使塵蹤鳳
J39nB454_p0641b09║跡印破苔紋，但有路行處，無不錦繡花攢。小孫智祥
J39nB454_p0641b10║曾於南嶽峰頭踏倒石頭古路，到者裏，但借耶溪波
J39nB454_p0641b11║底月，公孫的的好相逢。」
J39nB454_p0641b12║雲門湛祖塔。「青林煙漬，古路苔封，鳥道虛玄，誰能插
J39nB454_p0641b13║足？小孫智祥，從來不浪聞名，今日豈求相見？法幢遍
J39nB454_p0641b14║布寰中，兒孫蔭滿天下。若論老祖神通也，三昧也，福
J39nB454_p0641b15║德也，智慧也，皆非小孫所敢窺覷。但聞道：輕打我，輕
J39nB454_p0641b16║打我。者裏畢竟尊他一著，所以有此一片香，志誠燒
J39nB454_p0641b17║出。」
J39nB454_p0641b18║爾密老和尚塔。「金針繡出囊無底，玉線穿成錦有花，
J39nB454_p0641b19║兩手持來無處著，不成儉也不成奢。因甚如此？本是
J39nB454_p0641b20║自家人，何須重特地？雖然如是，禮不可缺。且作麼生
J39nB454_p0641b21║是不缺之禮？」遂上香，曰：「禮也，玉帛云乎哉？樂也，鐘鼓
J39nB454_p0641b22║云乎哉？」
J39nB454_p0641b23║具足老和尚塔。「爐峰氣集終朝火，玉傘雲蒸不盡飧，
J39nB454_p0641b24║添得耶溪溪水綠，長年供獻有諸巒。小姪孫赤手空
J39nB454_p0641b25║拳，到者裏只好借花獻佛。」
J39nB454_p0641b26║三宜老和尚塔。「三十年曾到愚菴，也被老漢愚污一
J39nB454_p0641b27║上，今日雖不敢平分五嶽，也要出者一口氣。若論老
J39nB454_p0641b28║和尚辭舌海口，錦繡胸懷，縱令以四天下碎為微塵，
J39nB454_p0641b29║各出廣長舌相，贊之不盡。」遂展拜曰：「玉笥峰頂千秋
J39nB454_p0641b30║月，也照當初妙德人。」
J39nB454_p0641c01║弁山瑞祖塔。「佛手纔伸，捏碎閻浮窠窟；靈機方展，掀
J39nB454_p0641c02║翻去日西來。扭脫金粟峰鼻孔，挽著玉笥山眉毛，嬴
J39nB454_p0641c03║他彌勒先一著，攪亂支那不記年。末後向花梢上拈
J39nB454_p0641c04║來明月，頓使普天匝地人正眼齊開。不肖孫智祥今
J39nB454_p0641c05║日登師翁堂，據師翁座，惟以雪點銀花於煙籠晴樹
J39nB454_p0641c06║裏，聊呈遠意。」
J39nB454_p0641c07║古洞山睦堂瑩老和尚塔。「玉花金果，猿鳥無蹤；白石
J39nB454_p0641c08║清泉，苔痕有路。縱饒將得來，未免成狼藉。不肖今日
J39nB454_p0641c09║登師堂，據師位，仍借先師食不盡的自肉，以呈薄供。」
J39nB454_p0641c10║遂燒香曰：「新豐舊譜重新唱，願展慈光百億身。」
J39nB454_p0641c11║久默和尚塔。「春三月，鷓鴣天。遠來猶子，無可為言。團
J39nB454_p0641c12║圞金闕裏，消耗誰通？無影碧林中，家聲久著。小姪蓄
J39nB454_p0641c13║得者些子，不敢不向老法伯前一一拈出。」
J39nB454_p0641c14║伴我和尚塔。「曩者從來不合伴，今朝我亦伴於師。惟
J39nB454_p0641c15║祈不負山前約，賞鑑殷勤只在茲。小姪貧無供養，林
J39nB454_p0641c16║花爛熳斯時。」
J39nB454_p0641c17║龍山素朴和尚塔。「金果未呈，玉花未獻，千里特來，虛
J39nB454_p0641c18║明一片，究竟濟不得甚麼事？到不若松花遍發香無
J39nB454_p0641c19║限，綠水溪添不盡聲。」
J39nB454_p0641c20║洞山孤崖和尚塔。「無縫塔前，香燒柏子；金牛峰下，鳥
J39nB454_p0641c21║道誰通？論德音久遍寰宇，以道誼情同骨肉。我來狼
J39nB454_p0641c22║藉秋山裏，只得重傾醉後杯。伏冀高踞泥牛，俯臨香
J39nB454_p0641c23║席。」
J39nB454_p0641c24║義山且拙和尚塔。「劈開大義，走殺象龍，龜毛一寸千
J39nB454_p0641c25║斤重者，是楚南角頭的餘韻；辯謬原宗，捉來酋首，劫
J39nB454_p0641c26║石千層四兩輕者，是三吳兩浙的話柄。俱非老法叔
J39nB454_p0641c27║親受用句。小姪昨從迴雁峰前帶得那一半法身，持
J39nB454_p0641c28║到弁山圓成者一句子，還有識得者一句的麼？打麵
J39nB454_p0641c29║還他洲土麥，唱歌須是帝鄉人。」
J39nB454_p0641c30║金仙蕃光和尚塔。「霅溪北，高齋深隱黃金骨，的是金
J39nB454_p0642a01║仙老大伯。傳得洞上二十九代真衣缽，機慣見兔放
J39nB454_p0642a02║鷹，洗象調龍，是其所學。收回姑蘇臺畔明月光，繼起
J39nB454_p0642a03║華林園裏新豐曲。者一炷香，畢竟如是，為老法伯燒
J39nB454_p0642a04║出。」
J39nB454_p0642a05║獨園玄素和尚塔。「大方獨步，嘉聲久震寰區；鞭撻泥
J39nB454_p0642a06║牛，毒手從來最辣。繼華林之妙唱，春風拂翠，至今舌
J39nB454_p0642a07║相天然；劈獨園之劫艸，春水添藍，畢竟法身儼在。此
J39nB454_p0642a08║中有箇不落古今生滅句，小姪拈來，聊呈供養。」插香，
J39nB454_p0642a09║曰：「夾山漾裏千層碧，綠樹光中一澗清。」
J39nB454_p0642a10║佛川離言和尚塔。「雨裏䑣舟，覓到水源深處；入門見
J39nB454_p0642a11║主，軒昂古洞家聲。到者裏，抖擻衷肝，覓一些子虔誠
J39nB454_p0642a12║不出。玉碗醍醐，終非可口；銀盆蘸雪，木不堪餐。縱饒
J39nB454_p0642a13║捏取虛空骨，到老法伯前還成一唾，只好將華林舊
J39nB454_p0642a14║席鋪舒一上。」遂拈香，曰：「麤席雖呈，終不免邯鄲學步。」
J39nB454_p0642a15║攖寧和尚塔。「同根共本，氣質相孚，三十年前曾見在
J39nB454_p0642a16║人天座上放百寶光、舒撩空舌，不唯三峰倒卓，還教
J39nB454_p0642a17║二水吞聲。小弟今日要向不借借中借些子以為供
J39nB454_p0642a18║養，未審老法兄還能舒光散彩麼？」燒香，曰：「已成曲折。」
J39nB454_p0642a19║廬山雲中寺敬堂和尚塔。「雲堆無縫塔，煙洗不萌枝，
J39nB454_p0642a20║此中面目是誰親見？」卓拄杖，曰：「者是開山敬翁和尚，
J39nB454_p0642a21║自見大千潤祖已後，拈一條窮楖栗摟遍諸方，末後
J39nB454_p0642a22║向匡廬最高頂上雲中作寺，教盡天下象走龍奔，復
J39nB454_p0642a23║於群麟中首度無學和尚，將他箇破蒲團輪到南嶽
J39nB454_p0642a24║荊紫峰頭，便見優曇花盡放、鳥道寄書回，幸得獅峰
J39nB454_p0642a25║浮木老人流分三楚、道播寰中，即今若子若孫半周
J39nB454_p0642a26║天下。智祥到者裏，擬欲細酌松花、滿堆蒼翠，卻又是
J39nB454_p0642a27║老漢平生啜啖的，用獻何為？」遂拈香，曰：「固是昔年狼
J39nB454_p0642a28║藉天花瓣，三代傳來尚有餘，伏冀慈光允斯薄獻。」
J39nB454_p0642a29║高峰吉菴和尚塔。「翠竹珊珊，寒煙裊裊，面目儼然，全
J39nB454_p0642a30║身靠倒。一炷栴檀只是燒，兒孫但謂今朝好。」
J39nB454_p0642b01║一水受業師塔。「蔓艸荒煙積幾藂，塔幢空教紫雲封，
J39nB454_p0642b02║箇中無限難思句，積到殷勤九拜中。惟吾師之靈也，
J39nB454_p0642b03║盡古今而無際，遍法界而不遷，深藏一具黃金骨，塔
J39nB454_p0642b04║影依然在那邊。你諸人如何相見？」以坐具打圓相，曰：
J39nB454_p0642b05║「高著眼覷。」
J39nB454_p0642b06║雲巖瑩老人周年上供。「去年今日雖恁麼去，可煞熱；
J39nB454_p0642b07║今歲今朝方與麼來，特煞久。而今老人垂慈降重，無
J39nB454_p0642b08║可傾忱，惟清泉白菊而已。雖則父嚴子敬，其實者些
J39nB454_p0642b09║子也少不得。」遂上香曰：「青州梨，鄭州棗，大扺無如出
J39nB454_p0642b10║處好。」
J39nB454_p0642b11║荊紫無學和尚忌日。舉：「老人最後偈曰：『五十三年獨
J39nB454_p0642b12║養機，誌公不是閒和尚。與人同宿不相知，顯諸仁，藏
J39nB454_p0642b13║諸用。者回獨自出山去，來時無口。鳥道音書寄得歸，
J39nB454_p0642b14║相隨來也。』你們還有識他寄得的音書麼？」遂插香曰：
J39nB454_p0642b15║「鳥篆蟲文看不盡，寄聲伸意裏頭人。」
J39nB454_p0642b16║至妙高峰上吉菴和尚并受業師供。「金風體露，葉落
J39nB454_p0642b17║歸根。古殿苔封，白雲自異。三十年前，何曾恁麼去？三
J39nB454_p0642b18║十年後，何須與麼來？木童兒巴歌唱盡，青山父好月
J39nB454_p0642b19║深藏。今朝既到者裏，說什麼登泰山而小天下？但向
J39nB454_p0642b20║尊前，少呈微奠。伏冀慈光，真誠允鑒。」
J39nB454_p0642b21║重陽日為岐山嬾放和尚燒香。「黑白琉璃月下看，一
J39nB454_p0642b22║雙孤影迸人寒。夜深古殿無人立，掩面羞渠出畫欄。
J39nB454_p0642b23║嬾法兄今日有件因緣，要與論量。汾陽因甚道重陽
J39nB454_p0642b24║九日菊花新？」良久曰：「岐山和尚道：『青山青，綠水綠，栲
J39nB454_p0642b25║栳控來，何止十斛？』」插香曰：「恭惟老兄，千自在，萬自足，
J39nB454_p0642b26║但祈不捨真慈，如空如谷。」
J39nB454_p0642b27║獅峰和尚龕前燒香。「片片栴檀無盡爇，推爺直向裏
J39nB454_p0642b28║頭行，那邊不坐空王殿，豈肯耘苗向日輪？恭惟寶龕
J39nB454_p0642b29║之內示寂得戒浮木和尚，內紹荊峰，舌頭縱處天花
J39nB454_p0642b30║墮；親承百丈，藕絲牽得巨鰲歸。三十年大座當軒，壓
J39nB454_p0642c01║倒諸方曲彔床頭槌柄。昨來慈舟別棹，蓮沼緣生，不
J39nB454_p0642c02║肖退步歸來，只見簾垂黃閣。今日無可傾誠，只得獻
J39nB454_p0642c03║未生芽黑豆，供已結子金花，卻不比牧羊海畔女貞
J39nB454_p0642c04║紅，拒馬河邊石榴子。惟冀真慈，來歆來格。」
J39nB454_p0642c05║為睦堂老和尚燒香。「著破無縫襖，抖亂麻三觔，洞山
J39nB454_p0642c06║怨渠徹骨徹髓，雲門喜伊最妙最奇，惟有陳睦州半
J39nB454_p0642c07║肯半不肯。生平冤事猶多，鈍滯山僧太過，燒香證驗
J39nB454_p0642c08║一回，的的商量不錯，如此敗露他，不怕招殃禍。」
J39nB454_p0642c09║雲巖上睦堂老人供。「黃花任發當初笑，修水猶聞舊
J39nB454_p0642c10║日聲，積怨堆山消不盡，人間天上若為情？」良久，曰：「香
J39nB454_p0642c11║煙羃羃，燈燭青青，說不了的是者一片胸襟。」
J39nB454_p0642c12║為金峰竺關和尚上供。「一從蹋倒溪聲後，坐斷雄峰
J39nB454_p0642c13║不計年，捏碎鄰虛無剩句，五花毬子有人傳。山僧昨
J39nB454_p0642c14║來趁一帆風於九萬里鵬程，擬向蟭螟眼裏入百億
J39nB454_p0642c15║香水海，坐大寶輪，同聲唱箇新豐曲子，不知兄入隱
J39nB454_p0642c16║身三昧。雲巖只得放開線道，遣化人呈供養。」顧左右
J39nB454_p0642c17║曰：「且道化人呈的是什麼供？泥牛肝膽黃金髓，玉鳳
J39nB454_p0642c18║眉毛兔角湯。」
J39nB454_p0642c19║為棲賢中菴和尚設供。「大巧若拙做得恰好，大音希
J39nB454_p0642c20║聲做得特像，只有大仁不仁老兄做得特煞。今時人
J39nB454_p0642c21║孰不以拈槌豎拂為得意？孰不以多繼宗嗣為得人？
J39nB454_p0642c22║孰不以廣刻文言為得名？唯兄道：『任從天下樂欣欣，
J39nB454_p0642c23║我只無有者些子行徑瞞他人即得。』雲巖今日從頭
J39nB454_p0642c24║露布，且不管無功無已，只要諸方檢點。而今薄設粟
J39nB454_p0642c25║飯，野菜黃虀，已是刻畫無鹽。」遂拈香曰：「子期不是無
J39nB454_p0642c26║知己，流水高山總是琴。」
J39nB454_p0642c27║睦堂老人忌辰。「苕帚糞箕掇過了，眾生總不奈些何。
J39nB454_p0642c28║翻思二十三年事，破泣為歌恨轉多。因甚如此？怎奈
J39nB454_p0642c29║今朝七月二十四。」
J39nB454_p0642c30║上太華成範和尚供。「維摩病，病得極奇；太華崩，崩得
J39nB454_p0643a01║特早。比來官路沒人行，只得全身入荒艸，教我毘尼
J39nB454_p0643a02║道高物表，數十年掉一片舌，覆遍潭北湘南。昨來向
J39nB454_p0643a03║無影林中就路還家，雲巖具一杯茗、一枚棗，少屈蓮
J39nB454_p0643a04║馭，聊陳便道。」
J39nB454_p0643a05║為天台夢帆和尚設供。「白雲籠碧岫，去住無蹤。相識
J39nB454_p0643a06║滿天下，知心無幾。天台普請，南嶽陞堂。箭穿紅日影，
J39nB454_p0643a07║零落夕陽春。我夢兄受先師命，一住天台二十餘載，
J39nB454_p0643a08║高調新豐曲子，走殺四海英靈。不意將箇無尾大蟲，
J39nB454_p0643a09║趁向殑伽沙等諸世界外，普令人人覓跡無由，致使
J39nB454_p0643a10║法源枯而法幢折，末世宗風由斯一冷。雲巖雖有妙
J39nB454_p0643a11║幢相三昧、寶印三昧，怎奈孤掌難鳴。」拈香曰：「聊作八
J39nB454_p0643a12║行，用伸芹意，惟冀法兄知心少鑒。」
J39nB454_p0643a13║為紫霞山古條和尚上供。「梅雨喜初晴，榴花紅似火，
J39nB454_p0643a14║袁州城裏人，碎剪春風破。吾門今日正寥寥，惟斯古
J39nB454_p0643a15║木堪擔荷，豈期忽折倒靈根，致使秋風滿林壑。聊只
J39nB454_p0643a16║一盞清茶，略款行神少坐，同門肝膽若為論，月挂松
J39nB454_p0643a17║梢清影墮。」
J39nB454_p0643a18║重陽日為湖騰牧石和尚設供。「重陽雨，時偏熱，相思
J39nB454_p0643a19║淚染群花結，那邊人去杳無蹤，徒使丹楓瀝殘血。」遂
J39nB454_p0643a20║拈缾中花曰：「山僧如此供養，還當得也無？檀香毬，孔
J39nB454_p0643a21║雀舌，聊當栴檀一炷爇，法門落寞不堪論，總付秋風
J39nB454_p0643a22║撩亂說。」
J39nB454_p0643a23║南昌生生和尚、潭州宗直和尚訃至，設供。「不便細截
J39nB454_p0643a24║輕雲，豈堪滿斟蠡水？藉趙老家私，屈同人一席。江西
J39nB454_p0643a25║潭北，道路不同；曲展新豐，從來匪異。寶鏡堂中，位列
J39nB454_p0643a26║班班；百艸頭邊，霜風𩗙𩗙。鄱湖波撼洞庭秋，一段傷
J39nB454_p0643a27║心言不及。」
J39nB454_p0643a28║為古輝和尚燒香。「恭惟洞山阿耨堂上古法兄禪師，
J39nB454_p0643a29║半生行腳，一人處、半人處無不蹋到；十年深隱，明頭
J39nB454_p0643a30║來、暗頭來俱教把斷。昨日將祖翁田地、西舍東村、三
J39nB454_p0643b01║玄五位盡皆著付與人，便自箝口結舌，潛輝度影，向
J39nB454_p0643b02║無佛處稱尊。今以道誼情深，爇此栴檀一片。」遂燒香，
J39nB454_p0643b03║曰：「可憐寶鏡堂前月，孤影何從復得雙？」
J39nB454_p0643b04║弁山為定修和尚上供。「昔日聞名，今朝覿面，賓主相
J39nB454_p0643b05║看，各各不見。既相看，為什麼不見？黃雲鎖斷群巒，銕
J39nB454_p0643b06║馬追風如電，銀籠鶴起，苕霅吞聲，玉殿光寒，人天失
J39nB454_p0643b07║怙。向承推座雲巖，只為轉身太速，颺下者箇骨董擔
J39nB454_p0643b08║子，令人提手難攜。小弟今朝捏聚須彌，掬窮滄海，於
J39nB454_p0643b09║老法兄前略表殷勤。」
J39nB454_p0643b10║為樂平老和尚及一句和尚上供。「蒼陰古木，勝率陀
J39nB454_p0643b11║天，無著師竹篦有驗。鬧籃垂手，一句天然，樂平翁烏
J39nB454_p0643b12║藤獨卓。三代禮樂今在茲，奕葉相承猶有待。」拈香曰：
J39nB454_p0643b13║「者一片香，燒即是，不燒即是。」遂放下曰：「留與隱法姪
J39nB454_p0643b14║重新繼起。」
J39nB454_p0643b15║為道目和尚設供。「瓊花果排不出，金蓮華簪不就，縱
J39nB454_p0643b16║饒以趙州家款，玻璃缾醬總用不著。何故？只緣我法
J39nB454_p0643b17║兄本來尊貴，素厭珍奇，自家寶藏尚且受用不盡，那
J39nB454_p0643b18║堪者些子狼狼藉藉？今日弁山有一段虔敬，又如何
J39nB454_p0643b19║呈獻？幸有栴檀香再爇，紫羅帳合也相應。」
J39nB454_p0643b20║為資福喝山和尚上供。「昔時喝得千山退，今日千峰
J39nB454_p0643b21║落落歸，既使銕蛇還海底，教人特地整寒衣。弁山向
J39nB454_p0643b22║菊花叢裏拈得一枝，聊為呈敬。」遂燒香曰：「三玄五位
J39nB454_p0643b23║俱拋卻，資福江邊兩岸秋。」
J39nB454_p0643b24║為金華密印寺牧菴和尚設供。「金花果結，密印心傳。
J39nB454_p0643b25║窺殘明月蘆花，名遍神州赤縣。以至老兄臨行道：『青
J39nB454_p0643b26║山常舉足，白日不移輪。都是功勛邊事。且如何是忘
J39nB454_p0643b27║功罷業一句。』」遂作聽勢曰：「侍者更上一甌茶。」
J39nB454_p0643b28║為大覺蘭如和尚上供。「萬牛難挽法門秋，幾處霜花
J39nB454_p0643b29║折玉樓，無限傷心言不得，白雲空蕩水空流。推我蘭
J39nB454_p0643b30║翁和尚，慈舟久棹，慧炬恒輝，正中流砥柱，誠大夜明
J39nB454_p0643c01║燈，不期罷釣寒江，頓使西山月落龍華。向月落後，特
J39nB454_p0643c02║餞一程，聊伸薄獻。你諸人要識我法兄危然立化的
J39nB454_p0643c03║行徑麼？」遂燒香，曰：「楖栗橫肩不顧人，直入千峰萬峰
J39nB454_p0643c04║去。」
J39nB454_p0643c05║麗章、覺性二禪德送霞山古條和尚位入雲巖祖堂。
J39nB454_p0643c06║「古幹直如弦，霞峰光似日，喜君調出沒弦琴，幸有知
J39nB454_p0643c07║音心似銕。曲終人不見，冷浸秋空月，沉潭影落，鴻跡
J39nB454_p0643c08║何存？返照家山，寒光赫奕。即今橋梓同堂，壎箎疊奏，
J39nB454_p0643c09║大家團圞頭，共說無生話。且無生話畢竟作麼生說？」
J39nB454_p0643c10║遂安位，曰：「二月春風翦殘雪。」
J39nB454_p0643c11║古岸法姪木主入龍華宗堂。「好隻聖箭子，射入蓮華
J39nB454_p0643c12║漏。」舉位，曰：「若謂垛生招箭，他家自有行路，權借一席
J39nB454_p0643c13║以為影艸。無位次中明位次，夜深和月宿蒹葭。」
J39nB454_p0643c14║為白巖惟直和尚上供。「先白巖一條千斤擔子委命
J39nB454_p0643c15║吾兄，則老人去無憾矣。老兄擔未卸肩，便乃倒跨泥
J39nB454_p0643c16║牛，潛蹤鳥道。比來法門冷浸，落落晨星，水潦鶴之屬，
J39nB454_p0643c17║揚揚閭里，豈不傷心？弟久叨道愛，心跡俱通，只好將
J39nB454_p0643c18║一片香如此燒卻。衷腸不盡誰堪繼？苕霅蒼蒼與麼
J39nB454_p0643c19║流。」
J39nB454_p0643c20║
J39nB454_p0643c21║為潤千禪師封龕。「昔年一笻煙水，揮碎虎穴龍宮；今
J39nB454_p0643c22║朝高蹈雲峰，顯示身相如幻。」遂拈封條曰：「同條生，不
J39nB454_p0643c23║同條死，要識末後句，只者是。」起龕。「雨際滂亨，蹋倒趙
J39nB454_p0643c24║州前略杓；不萌花謝，凋殘無影林春風。所以，奇特時
J39nB454_p0643c25║自有奇特受用。何以見得？撒手懸巖不顧人，直向千
J39nB454_p0643c26║峰萬峰去。」舉火。「蔣山拾得的句、大梅置得的禪，與今
J39nB454_p0643c27║剩得的三百六十莖骨子捏成一聚，拋向烈燄堆中，
J39nB454_p0643c28║轉盡根本法輪去也。且如何是最初一句？四溟東海
J39nB454_p0643c29║流。」
J39nB454_p0643c30║為雲林上座入龕。「七十五年前，花飛雪上，藏身有處；
J39nB454_p0644a01║七十五年後，月浸寒潭，沒處藏身。且作麼生是全身
J39nB454_p0644a02║奉重一句？」以杖擊龕，曰：「者裏甚是穩便。」封龕。「入滅盡
J39nB454_p0644a03║定，處處山花含寶月；現諸威儀，重重煙浪鎖寒林。藏
J39nB454_p0644a04║身得地的消息，須是山僧舉出。」拈封條，曰：「銕牛吼月
J39nB454_p0644a05║到三更。」起龕。「自來腳跟穩實，住則不去，便能轉荊棘
J39nB454_p0644a06║為梵室；昨夜撒手歸家，去則不住，頓教微雨妒殘花。
J39nB454_p0644a07║只如臨行句子憑誰分付？」卓拄杖，曰：「出頭天外望，移
J39nB454_p0644a08║步跨飛龍。」
J39nB454_p0644a09║為權宜火。「山僧向來為你說的，總是方便權宜。今日
J39nB454_p0644a10║教你乘此寶乘，直至道場。」遂下火曰：「春日晴，山色媚。
J39nB454_p0644a11║火光生，白蓮出。」
J39nB454_p0644a12║靈卓禪士火。「落葉蕭蕭，金風體露，萬里一條銕，光明
J39nB454_p0644a13║赤洞洞。」擲火炬，曰：「看！看！亂雲橫谷，秋水含煙。」
J39nB454_p0644a14║純密上座封龕。「昔日面目儼然，今朝儼然面目，猶有
J39nB454_p0644a15║者箇在。」遂掩龕，曰：「從前夢已圓，坐斷青山路。」起龕。「門
J39nB454_p0644a16║裏出身易，身裏出門難，朔風寒徹骨，消息滿長安。純
J39nB454_p0644a17║上座時寒，途中善為舉火。目前無闍黎，此間無老僧，
J39nB454_p0644a18║還知火燄與三世諸佛說法，三世諸佛立地聽麼？」擲
J39nB454_p0644a19║炬，曰：「雨乍飛而澹煙起。」
J39nB454_p0644a20║悟空老宿火。打圓相，曰：「還識者箇消息麼？六十八年
J39nB454_p0644a21║曾不異，今朝撒手絕攀緣。」擲炬，曰：「臘月火生蓮。」
J39nB454_p0644a22║自修尼起龕。「一步闊一步，家家門首長安路。而今春
J39nB454_p0644a23║暖又花香，古路迢迢驀直去。」舉火。「花似錦，水如藍。無
J39nB454_p0644a24║生國，儘安閒。即今葉落歸根，如何是體露金風句？」遂
J39nB454_p0644a25║下火曰：「掣斷黃金鎖，推倒須彌山。」
J39nB454_p0644a26║蒲菴師太封龕。「二十五年，喫佛飯，穿佛衣，念他拜他，
J39nB454_p0644a27║不是好事。而今不穿他衣，不喫他飯，就是佛來亦不
J39nB454_p0644a28║採他，到還有些氣概。即今安奉全身，依舊寶龕妙密。」
J39nB454_p0644a29║遂作禮曰：「正月春風雨後晴，借孃衫子拜孃靈。」
J39nB454_p0644a30║德修尼起龕。「夢既消，懸已解，更須知出身有路。且畢
J39nB454_p0644b01║竟向什麼處去？」喝一喝曰：「葉綴花聯春事，水山無不
J39nB454_p0644b02║逍遙。」下壙。「雨蛻長空，風梳碧岫。昨夜因緣，憑空漏逗。
J39nB454_p0644b03║放下後如何？九蓮花裏任遨遊。」
J39nB454_p0644b04║珪珍禪人火。「幼志披緇，解人說話，髫年撥艸，參禪未
J39nB454_p0644b05║罷。你也罷，不如將參的、學的、佛病、祖病拋向東洋海
J39nB454_p0644b06║底，只有箇珪珍與你一火燒卻。」擲炬，曰：「咄！看取千尋
J39nB454_p0644b07║腦後光。」
J39nB454_p0644b08║心宗禪者火。「活以死為憂，死以活為愛，憂愛盡消忘，
J39nB454_p0644b09║剩得一皮袋。既以心為宗，何處不自在？」下火曰：「要得
J39nB454_p0644b10║樂業安家，再入火光三昧。」
J39nB454_p0644b11║美彰上座封龕。「前日我來你睡，今日我來你起，雖然
J39nB454_p0644b12║起睡不同，爾我相逢者是。且道是箇什麼？」掩龕，曰：「你
J39nB454_p0644b13║且聊坐片時，少間為你說破。」起龕。「適來有箇道未盡
J39nB454_p0644b14║的句子，率性與你道出：家山好，家山好，秋空漠漠寒
J39nB454_p0644b15║雲杳，前村更有好商量，看取後園驢喫艸。」舉火。以炬
J39nB454_p0644b16║橫空，曰：「古佛家風識也麼？三身四智總淆訛，吾今報
J39nB454_p0644b17║道歸根旨，雲泛長空水泛波。」
J39nB454_p0644b18║爾蒼禪師封龕。以手掩龕，曰：「荊峰學得的句、義山參
J39nB454_p0644b19║得的句、尋常置得的句，俱已說過了。」作聽勢，顧眾，曰：
J39nB454_p0644b20║「還聞爾公末後句麼？」良久，曰：「蒼天！蒼天！」起龕。「文殊托
J39nB454_p0644b21║上梵天，罔明作一彈指。雲峰今日決不作死馬醫，仰
J39nB454_p0644b22║煩行者舁來，一火燒卻。」舉火。「有一人長年喫飯不飽，
J39nB454_p0644b23║爾師終日不喫不饑。若論人天，路上可謂灑脫逍遙。
J39nB454_p0644b24║今日遇著雲峰驅耕夫牛、奪饑人食，作麼生迴避？」驀
J39nB454_p0644b25║攛炬，曰：「一回飲水一回噎，到此方知別有因。」（患膈）
J39nB454_p0644b26║晏河上座起龕。「未入雲峰時不是晏河，既入雲峰後
J39nB454_p0644b27║亦不是晏河，適纔洪波浩渺、白浪滔天，正是闍黎轉
J39nB454_p0644b28║身的消息，欲得禹門三汲浪，更須平地一聲雷。」遂喝
J39nB454_p0644b29║一喝。舉火。「脫體無依時，渾然忘朕兆，古路直如弦，翻
J39nB454_p0644b30║身賡別調。然雖恁麼，欲透末後牢關，須是山僧為汝
J39nB454_p0644c01║著力始得。」遂下火，曰：「此去漢陽八百里，萬年松在祝
J39nB454_p0644c02║融峰。」
J39nB454_p0644c03║洞源上座火。「一靈皮袋，皮袋一靈，皮袋已丟在者裏，
J39nB454_p0644c04║且道一靈向什麼處去？」攛炬曰：「寒添松竹白雲深。」
J39nB454_p0644c05║照源沙彌火（患啞復溺水）。「竹密不妨水，山高豈礙雲？雖則
J39nB454_p0644c06║語言斷，依然月下歸。不畏夜塘秋水深，肯向紅蓮華
J39nB454_p0644c07║裏度？從此愚癡夢已圓，在處人間皆可住。」
J39nB454_p0644c08║不則上座起龕。「白雲堆裏有箇去處，古路如弦直，出
J39nB454_p0644c09║門通大路。忠上座！好去，好去。」舉火。「大半生閻浮好夢，
J39nB454_p0644c10║四十年水月空花，而今落得晚煙斜。趁時節，早歸家，
J39nB454_p0644c11║無影林，那邊好開畬。」
J39nB454_p0644c12║博識老宿起龕。「春正濃，君已去，東方起定西方入。桃
J39nB454_p0644c13║花落盡李花飛，家家門首長安路。」舉火。「有佛處不得
J39nB454_p0644c14║住，無佛處急走過。三千里外摘楊花，我已為君都說
J39nB454_p0644c15║破。且道說箇什麼？費廉岑薛，雷賀倪湯。」
J39nB454_p0644c16║正修上座起龕。「古路銕蛇已為汝攝去，翀霄丹鳳已
J39nB454_p0644c17║為汝安排，要透那畔威音。」以拄杖作[○@(、/(、*、))]曰：「且從者裏
J39nB454_p0644c18║著腳。」舉火炬。「六十八年前不曾恁麼，六十八年後卻
J39nB454_p0644c19║也恁麼，菱花照膽正恁麼，泥牛鑽入箇恁麼，且看恁
J39nB454_p0644c20║麼恁麼。」
J39nB454_p0644c21║德珍起龕。「人以三界為家，是大桎梏，切不可住，好去
J39nB454_p0644c22║好去。」舉火。「昨日已前塵勞浪潑天，今日已後風光自
J39nB454_p0644c23║悄然，而今要識歸家，好看足底蓮華。」遂擲炬火。
J39nB454_p0644c24║良璞禪德起龕。「天下名山踏到了，辛苦年深病亦惡。
J39nB454_p0644c25║而今收拾了歸家，我送君行，滴水可酌。」（時下微雨）舉火。「昨
J39nB454_p0644c26║朝我正生，晚間你便死。不是太無情，有我沒有你。迢
J39nB454_p0644c27║迢古路好生行，火裏蝍蟟吞兔子。」
J39nB454_p0644c28║照空老宿起龕。「靈光透出千年室，春雨凋殘舊院花。
J39nB454_p0644c29║八十六年心事了，請君直上白牛車。」下火。「東勝神洲
J39nB454_p0644c30║莫去，南贍部洲莫來。一條大路如天闊，勝熱門中有
J39nB454_p0645a01║善財。」遂下火。
J39nB454_p0645a02║麗嚴知客起龕。「去去去，早歸來，閻浮路上風光好，只
J39nB454_p0645a03║莫因循著腳開。」舉火。「移身換影，拳踢相當，撥轉上頭
J39nB454_p0645a04║關，透出青霄路。者是吾子十八歲時的行徑，昨來粉
J39nB454_p0645a05║碎形山，放出翻空銕鷂，故爾日前索筆書偈，去已復
J39nB454_p0645a06║歸，尚留一七。昨於風火交攻之際，老僧問你：『那箇是
J39nB454_p0645a07║你本來人？』你便喝。又問：『即今者一喝落在什麼處？』你
J39nB454_p0645a08║道：『歷歷分明。』者便是你生平所參所學的本據。老僧
J39nB454_p0645a09║不貴你生前有義，只貴你死去翛然，養成二十七年
J39nB454_p0645a10║身，孤我衷肝千萬段，而今送汝出長安，著早明晨開
J39nB454_p0645a11║舊店。」遂下火。
J39nB454_p0645a12║無修老宿火（僧為水溺）。「昔有性空菴主說偈曰：『坐脫立亡，
J39nB454_p0645a13║不如水葬。一省柴燒，二省開壙。撒手便行，何等快暢。
J39nB454_p0645a14║誰是知音？船子和尚。』高風難繼百千年，一曲漁歌少
J39nB454_p0645a15║人唱。性空與麼去就，美則美矣，且未盡善。雲峰今日
J39nB454_p0645a16║要無修從水大中入正定，火大起，定心不亂。」舉火炬
J39nB454_p0645a17║曰：「火光照徹三千，莫向寒潭守寂。」
J39nB454_p0645a18║高原出機和尚起龕。「閻浮提示六十春秋形跡，昨宵
J39nB454_p0645a19║風雨催春去；無影林現百億毛頭獅子，明朝依舊露
J39nB454_p0645a20║全身。即今別有一句，請兄向白雲頭細細商量。」入塔。
J39nB454_p0645a21║「塔幢高據碧雲霄，萬水千山俱到目；藕絲牽山玉麒
J39nB454_p0645a22║麟，五月霜花滿林麓。者是老兄全身放下的去處，只
J39nB454_p0645a23║如端坐涅槃城，如何通信問？」遂掩塔，曰：「風生大壑，月
J39nB454_p0645a24║上孤峰。」
J39nB454_p0645a25║潭州嶽麓彌嵩和尚起龕。「瀟湘罷棹，窺殘兩岸蘆花；
J39nB454_p0645a26║古渡回舟，下載清風明月。獨跨威音外，慵下妙高臺。
J39nB454_p0645a27║艸鞋價足三十載，道播江南；拄杖光寒千萬里，嘉聲
J39nB454_p0645a28║獨露。所以位老人曰：『撞破煙樓，在汝一足。』即今轉身
J39nB454_p0645a29║折影，不居正寢，好請老法姪乘時高蹈。」
J39nB454_p0645a30║入塔。捧骨曰：「藏身處原無蹤跡，無蹤跡處本莫藏身。
J39nB454_p0645b01║黃鶴樓崔顥題過，老長沙煞有淆訛。世界如此闊，古
J39nB454_p0645b02║鏡如此闊。象骨師分明露布：黃金世界不住，涅槃後
J39nB454_p0645b03║路不行。且如何是高踞白雲、寂然不動的句？」安骨。曰：
J39nB454_p0645b04║「萬年鶴宿高枝上，秋水長天一倍清。」
J39nB454_p0645b05║為爾寧侍祖起龕。「春王後，第八日，風和日暖堪游戲，
J39nB454_p0645b06║匆匆行色不能留，惟君直蹋蓮華地。」舉火。「日侍祖師
J39nB454_p0645b07║身，未透祖師意，雖則生緣楚水，莫覓來時蹤跡。昔者
J39nB454_p0645b08║放去太危，今日收來特密，撇下髑髏前許多骨董，山
J39nB454_p0645b09║僧為汝據款結案。」噓一噓，遂下火曰：「紅蓮生，白雲起。」
J39nB454_p0645b10║入塔。「善財參不到，莫向那邊討，者裏好安單，為君放
J39nB454_p0645b11║下了。放下後如何？石女謳歌，木人起舞。」
J39nB454_p0645b12║聚雲大師起龕。「黑豆已生芽，全身吐露了。春信上梅
J39nB454_p0645b13║梢，歸家猶太早。如何是臨行的時節？」卓拄杖，曰：「五九
J39nB454_p0645b14║▆日便逢春。」舉火。「新年頭一句子，一切人總道不出，
J39nB454_p0645b15║唯有聚雲公於八萬四千毛頭上一一顯露，且道是
J39nB454_p0645b16║什麼句？」遂下火，曰：「西山日落後，轉眼白雲收。」
J39nB454_p0645b17║明遠禪德起龕。「六月炎蒸，火雲洞徹，盡十方空，何空
J39nB454_p0645b18║不熱？惟有勝熱門，清涼最可入。」舉火。「汝既明遠，應須
J39nB454_p0645b19║知近，百日身心，是病非病？而今足底寶光生，汝且看
J39nB454_p0645b20║阿閦國、眾香國、極樂國，隨君取證。」
J39nB454_p0645b21║引衢監院起龕。「空花結果，陽燄成胎，八萬四千病從
J39nB454_p0645b22║空放下來，只有者箇殼漏子，老僧為汝親行檢較。」舉
J39nB454_p0645b23║火。「紫羅帳合君臣隔，明月堂前祖父違，四十五年恩
J39nB454_p0645b24║育盡，閻浮提上又言歸。昨日問汝：『即今事作麼生？』汝
J39nB454_p0645b25║道：『只要死得便休。』我道：『好好修事著。』汝即顧視老僧，
J39nB454_p0645b26║便此長往。只如漠漠水田飛白鷺，陰陰夏木囀黃鸝，
J39nB454_p0645b27║引衢又在什麼處？」遂喝一喝，下火，曰：「看火。」
J39nB454_p0645b28║潤弘上座入塔。「那邊沒，者邊起，是向來的人。須知靈
J39nB454_p0645b29║苗異艸，野父慵鋤，盡大地撮來如粟米粒，不是巽山
J39nB454_p0645b30║乾，亦非辛山乙，此是潤弘老宿久遠劫前置得的。此
J39nB454_p0645c01║回八十年謹始慎終，大半生金堅玉立，預知報謝，撒
J39nB454_p0645c02║手回途，實有衲僧巴鼻。即今微雨灑殘花，澹煙籠翠
J39nB454_p0645c03║竹，如何奉重？」卓拄杖，曰：「上霄峰獨卓，極樂復何求？」
J39nB454_p0645c04║韜光禪德火。「昨日今朝，死生兩別。要知一貫，兩箇五
J39nB454_p0645c05║百。從今莫戀舊時形，我送君歸安樂國。」
J39nB454_p0645c06║能言老宿起龕。「四大本來空，五蘊元非有，即此幻形
J39nB454_p0645c07║骸，若箇為承受？七十年今夢醒來，翛然直入蓮華漏。」
J39nB454_p0645c08║舉火。「性火真空，性空真火，五蘊山頭，紅蓮萬朵。從來
J39nB454_p0645c09║蟻子不食銕，二月春花滿林壑，照徹本來人，一似破
J39nB454_p0645c10║灶墮。」
J39nB454_p0645c11║龍華為自持大師入塔。「春山綠，春水闊，湘江曾寄湘
J39nB454_p0645c12║翁棹，蘆花兩岸已成秋，曾聞你道：萬里天邊飛一鶚。
J39nB454_p0645c13║真自在，真快活，切不可聽人教你說碧賓班畢剝。」
J39nB454_p0645c14║達源禪師入塔。「衲僧家掃蕩處定有建立，建立時必
J39nB454_p0645c15║須掃蕩，你只管插一莖艸建立梵宮，那管他土星來
J39nB454_p0645c16║犯牛斗？即今能事告終，歸根有地，來到弁嶽峰頭，正
J39nB454_p0645c17║好和身放倒。放倒後如何？居然別有好風光。」
J39nB454_p0645c18║道安、聞目二老宿入塔。「雲收碧嶂，煙落寒巖。宗通妙
J39nB454_p0645c19║協，不在安排。人從烏鎮來，帶得空王信。且信中道箇
J39nB454_p0645c20║什麼？父是道安，師是尊證。龍華院裏請彌勒，送渠佛
J39nB454_p0645c21║國取證。」遂指塔曰：「二上座，者裏儘清涼，全身宜放下。」
J39nB454_p0645c22║慧光尼入塔。「盡大地是慧光一道，如何收拾得起？」遂
J39nB454_p0645c23║舉骨曰：「汝但返照回光，就此安家樂業。」
J39nB454_p0645c24║德盛尼入塔。「德既盛，歸來到，免教全身入荒艸，塔幢
J39nB454_p0645c25║矗矗影團圞，坐鎮其中真箇好。」
J39nB454_p0645c26║啟宗尼入塔。「開不二門……」鳴指曰：「示真實相。」復展兩手
J39nB454_p0645c27║曰：「只此樣，無他樣，萬年床子好安身。要啟吾宗，重開
J39nB454_p0645c28║寶帳。」
J39nB454_p0645c29║在宥老宿火。「在宥於天下，而天下自治。翛然既脫無
J39nB454_p0645c30║塵累，勝熱門開有善財。數百里風帆仰托弁山，今朝
J39nB454_p0646a01║有箇最清涼、最解脫的去處，惟公善入。」遂下火曰：「燒。」
J39nB454_p0646a02║入塔。「生死結根，聞聲見色，安樂妙常，亦非他物。火洗
J39nB454_p0646a03║從前幻泡身，猶然剩得孃生骨。老僧與汝放開，落得
J39nB454_p0646a04║一場快活。」
J39nB454_p0646a05║本慈老宿入塔。「百骸潰散後，一物鎮常存。萬里長空
J39nB454_p0646a06║杳，千江秋水深。那邊雖有空王殿，特煞徑庭不及者
J39nB454_p0646a07║裏穩當。」遂入骨。
J39nB454_p0646a08║公敏老宿封龕。「盡大地是汝全身，盡十方是箇龕子，
J39nB454_p0646a09║八面玲瓏，總無向背，又封箇什麼？」遂喚曰：「公敏者一
J39nB454_p0646a10║罅，我為汝封卻。」起龕。「出門通大道，雙足已撩空，明月
J39nB454_p0646a11║蘆花裏，珍重且從容。」舉火。「秋山碧，秋水清，秋風細細
J39nB454_p0646a12║送君行，頭頭俱是無生旨，死去生來莫認真。要識今
J39nB454_p0646a13║日所歸的家麼？」遂下火曰：「從來只說毛長短，燒了方
J39nB454_p0646a14║知地不平。」
J39nB454_p0646a15║瑞生李居士點主。「青山常舉足，白日不移輪，一點圓
J39nB454_p0646a16║明無向背，收來玉線與金鍼。」
J39nB454_p0646a17║顯如上座入塔。卓拄杖曰：「十方薄伽梵，一路涅槃門。
J39nB454_p0646a18║且道其中作何境界？顯上座且向其中入，不必遍遊
J39nB454_p0646a19║法界，全身總是毘盧。」
J39nB454_p0646a20║悅可禪人入塔。「汝既悅可眾心，正好相隨來到。襲襲
J39nB454_p0646a21║寒風無聲，便是來時好道。」
J39nB454_p0646a22║智慧禪德火。「山西子，智慧僧，向南參，生死因。如今放
J39nB454_p0646a23║出關中主，直透千層與萬層。如何是腳下無私一句？」
J39nB454_p0646a24║下火曰：「火裏白蓮生。」入塔。「三十四年，只有者箇。吾今
J39nB454_p0646a25║喜汝當處解脫。」入骨曰：「此中最吉祥，萬般俱利樂。」
J39nB454_p0646a26║心載禪德起龕。「以一重，去一重，門前處處好春風。去
J39nB454_p0646a27║去去，雨裏青山路路通。」舉火。「前日向老僧討火的本
J39nB454_p0646a28║是心載，今日老僧燒卻的亦是心載。火滅煙消後，心
J39nB454_p0646a29║載在什麼處？」下火曰：「上元卻是正月半。」
J39nB454_p0646a30║法生老宿入塔。「一向弁山住，今自平湖來，且喜從前
J39nB454_p0646b01║骨董俱已撒過一邊。」舉骨曰：「剩得者些子，是法生？不
J39nB454_p0646b02║是法生？」遂入骨曰：「法生今喜証無生。」
J39nB454_p0646b03║為真修菴主入塔。「盡十方是解脫門，盡乾坤是安樂
J39nB454_p0646b04║國，只緣四大未空，所以入他不得。如今四大既然空，
J39nB454_p0646b05║剩得真修同皎月。」遂指骨曰：「入。」
J39nB454_p0646b06║為寶明菴主舉火。「五蘊之身本留不住，好趁著烏芻
J39nB454_p0646b07║瑟摩成隊去。既到其中，不須停佇。只如煙滅灰飛後，
J39nB454_p0646b08║作麼生是寶明面目？」遂下火，曰：「桃花雖落紅猶在，溪
J39nB454_p0646b09║水添聲冷亦流。」入塔。「如吠琉璃內含寶月，那畔今時
J39nB454_p0646b10║全超不借。欲得萬古斯存，須是者箇時節。」入骨，云：「且
J39nB454_p0646b11║道是什麼時節？文殊畢竟出不得。」
J39nB454_p0646b12║為即岸老宿封龕。「曾封不再封，平生心事了無從。以
J39nB454_p0646b13║封去一封，水晶宮室儘玲瓏。雖然是箇蘧廬，其實可
J39nB454_p0646b14║以奉重。」起龕。「來在我先作哥，七十年中意氣多。去在
J39nB454_p0646b15║我先為老，白雲壓碎青山了。去來路上儘逍遙，何必
J39nB454_p0646b16║羨他西方更好。必欲要往西方，請君乘時著早。直上
J39nB454_p0646b17║白牛車，穩駕來時道。」舉火。「三十年肯綮修證，洗盡凡
J39nB454_p0646b18║心開寶鏡。五千里山水迢迢，好夢而今做過了。雖幸
J39nB454_p0646b19║得入龍華，猶是化城。欲得寶所及時登，須是寶華生
J39nB454_p0646b20║足下。」入塔。「生來撈得瀟湘月，兔角龜毛滿擔挑。至此
J39nB454_p0646b21║一齊俱放下，玉龍吟出海天高。且道者是什麼境界？
J39nB454_p0646b22║細入無問，大絕方所。」
J39nB454_p0646b23║為慧霑禪師入塔。「倚天長劍子雖有，一至東禪便掣
J39nB454_p0646b24║肘，臨鋒不解試吹毛，辜負光陰三十九。汝雖猶子即
J39nB454_p0646b25║吾兒，安置應須重厚。」入骨曰：「三世如來一道歸，至此
J39nB454_p0646b26║無榮無辱。」
J39nB454_p0646b27║為曇燁明副寺封龕。「昨來聽事不真，喚鐘作甕，向老
J39nB454_p0646b28║僧道：『縱有百年，終歸造化。』是則是，爭奈未得末後句
J39nB454_p0646b29║在。且消停，再聽分付。」起龕。「四山合處，原不是你。零碎
J39nB454_p0646b30║虛空，證他怎的？舟帆準備待君行，好趁東風一一起。」
J39nB454_p0646c01║撫龕曰：「去。」舉火。「世人都只戀形骸，一似黃蜂守殘穴。
J39nB454_p0646c02║虛空粉碎沒形蹤，火裏蝍蟟吞卻月。者些狼狼藉藉，
J39nB454_p0646c03║老僧為你收拾。」遂下火。
J39nB454_p0646c04║為曇燁德嚴大光入塔。「濃霜打濕青松面，朔氣吹寒
J39nB454_p0646c05║落葉心，一箇大千渾是骨，白雲堆作涅槃城。者四句
J39nB454_p0646c06║偈，三人各得一句，者一句是阿誰當得？」入骨，曰：「看。」
J39nB454_p0646c07║為畫初都監封龕。「輔弼龍華，僅三十載。湖北湖南，春
J39nB454_p0646c08║風滿載。而今事盡功忘，始名真觀自在。」起龕。「一路涅
J39nB454_p0646c09║槃門，當初有一畫。雲門折倒時，致驂乘別駕。而今一
J39nB454_p0646c10║路坦然平，更不必東纏西挂。」舉火。「汝去畫初存，汝來
J39nB454_p0646c11║畫初到。彼彼不相知，如風吹萬竅。不因章子西丁言，
J39nB454_p0646c12║幾乎忘卻來時道。」入塔。「老僧前日與你說的是最初
J39nB454_p0646c13║一畫。」舉骨，曰：「尚餘者一點未曾閣置。」放下，「從空放下
J39nB454_p0646c14║了，萬年床勢本天然。」
J39nB454_p0646c15║為宗蔚老宿封龕。「公幹龍華其事已就，臨末梢頭別
J39nB454_p0646c16║行一路，且問你去向何所？」遂封曰：「少間有箇著處。」起
J39nB454_p0646c17║龕。「往來四十年，辛苦一雙足，今日捎空去，乘牛不跨
J39nB454_p0646c18║鹿。蔚闍黎途中好去。」舉火。「三世諸佛在火燄上說法
J39nB454_p0646c19║已竟，宗蔚闍黎諦聽諦聽。」遂下火曰：「決非因緣與自
J39nB454_p0646c20║然性。」入塔。「盡十方界寒風颯颯，總無你棲泊處。」指塔
J39nB454_p0646c21║曰：「惟有者裏真果自在。」
J39nB454_p0646c22║為隱文知客封龕。「十方無壁落，八面亦無門，朔風空
J39nB454_p0646c23║大野，何處著渾身？我今示汝安樂常妙解脫法門。」起
J39nB454_p0646c24║龕。「三界無安，四大非有，我送君行，千花競秀。」舉火。「前
J39nB454_p0646c25║歲奉命走江西相迎老僧，踏斷艸鞋筋骨的本是隱
J39nB454_p0646c26║文，從前送往迎來的亦是隱文，秋間忍苦呻吟的也
J39nB454_p0646c27║是隱文。四大分張後，且道隱文在什麼處？」下火曰：「看
J39nB454_p0646c28║他五熱炙身後，證得金剛不壞身。」入塔。「向來所到之
J39nB454_p0646c29║處，總是山水行蹤，今朝歸到者裏，但見長空輪日月，
J39nB454_p0646c30║了無甲子話春秋。」