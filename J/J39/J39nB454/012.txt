J39nB454_p0655a01║頻吉祥禪師語錄卷第十二
J39nB454_p0655a02║嗣法門人德能等編
J39nB454_p0655a03║讚
J39nB454_p0655a04║水月像
J39nB454_p0655a05║坐水月光輪，演無聲妙義。謂是我師釋迦尊，龜毛穿
J39nB454_p0655a06║卻虛空鼻。咦，君好記，有利無利聽行市。
J39nB454_p0655a07║通身是水通身月，萬象森羅俱照徹。分明不是那邊
J39nB454_p0655a08║人，漫謂當初有賢劫。
J39nB454_p0655a09║普賢洗象圖
J39nB454_p0655a10║心存物表，跡寄空山。閑殺石頭流水，綠餘古木蒼煙。
J39nB454_p0655a11║者一段山情，只好借窮苕帚，洗洗皮頑。
J39nB454_p0655a12║大士像如居士形，手提數珠，飄然海岸之上
J39nB454_p0655a13║臞鶴兮爾形，潛龍兮爾神。行行止止，寂寂惺惺。獨來
J39nB454_p0655a14║往，無古今。手中輪出金剛珠，腳頭踏斷水流聲。要相
J39nB454_p0655a15║逢的是那一個人？
J39nB454_p0655a16║一夕經行，月下清光如洗，師興起炙燈，書大士
J39nB454_p0655a17║於竹林中足雙趺經一函
J39nB454_p0655a18║一帙經，數竿竹。清風為樂，清籟為曲。記之有餘，擬之
J39nB454_p0655a19║不足。爾為大𥨯納千身，余曰太倉盈一粟。
J39nB454_p0655a20║有幅甚小，師寫童男像，高二寸許，與數童子於
J39nB454_p0655a21║河渚上聚沙為戲，下有數船，張帆於岸
J39nB454_p0655a22║清嘯玄談，是同道客。不善華言，聚沙為舌。問操舟君，
J39nB454_p0655a23║你何時轉棹蘆花北。為我寄言，震旦書生側。執柯伐
J39nB454_p0655a24║柯，是何軌則。
J39nB454_p0655a25║睡像
J39nB454_p0655a26║我嘗聞菩薩，善住真三昧。曷為不自持，鎮日齁齁睡。
J39nB454_p0655a27║呀，著甚來由，熟處忘秋。貧窮兮受樂，富貴兮耽憂。一
J39nB454_p0655a28║任俺橫眠倒臥白雲頭。入岫的且去，倦飛的不留。又
J39nB454_p0655a29║誰放，又誰收，管甚清幽。
J39nB454_p0655a30║大士焚香▆坐誦經，童子侍於右
J39nB454_p0655b01║二聖獲矣，三用發矣，根塵脫而妙應周矣，胡為乎喃
J39nB454_p0655b02║喃然唇不息哉？噫嘻！小子進焉，閉汝啄矣，越百世而
J39nB454_p0655b03║大聖出焉，方為旦暮遇矣。
J39nB454_p0655b04║魚籃
J39nB454_p0655b05║為此一鱗，途勞步步。賣盡長街，價酬不足。一文千百
J39nB454_p0655b06║文，燕金與卞璞。蘆花叢，月色浸。古渡死貓頭，不在生
J39nB454_p0655b07║藥舖。何時撞著謝家郎，教余兩手親分付。
J39nB454_p0655b08║自在
J39nB454_p0655b09║誰謂闃寂兮千峰獨露，誰謂默然兮萬籟俱譁。啼斷
J39nB454_p0655b10║鷓鴣，意不在畬。香郁寒梅，嗅者空嗟。曲彎彎兮瓠子，
J39nB454_p0655b11║直儱侗兮冬瓜。冷冷一天新月斜，白雲流水蓄生涯，
J39nB454_p0655b12║卻憐伊古渡橫槎。
J39nB454_p0655b13║檠光冷，鑪篆隳，古路迢迢到者誰？勿忘柳綠蒼松裏，
J39nB454_p0655b14║歲歲逢春叫子規。
J39nB454_p0655b15║立江頭
J39nB454_p0655b16║青山潑黛，綠水添藍，怪石粼粼，擬來不堪。暑朝憐薊
J39nB454_p0655b17║北，雪夜憶江南，到今朝一陣晴嵐。莫錯過，燕語喃喃，
J39nB454_p0655b18║在綠溪灣。
J39nB454_p0655b19║普光尼名弘壽者，就生日覓像，余諾之
J39nB454_p0655b20║今日方生，其形始搆。人謂是四大合成，我只用兩般
J39nB454_p0655b21║成就。世間無限好男兒，幾能如法瞻依，似他弘壽。
J39nB454_p0655b22║號半逸者，就問心齋，求白衣像
J39nB454_p0655b23║雅淡梳粧衣片片，白骨玉肌冰，中天寥廓。或大開東
J39nB454_p0655b24║閣，走東鄰，坐西舍，家家伴客。或靜倚閒庭，香一爐，水
J39nB454_p0655b25║一盞，受些澹泊。儘著君幾度瞻便，不奈我一箇口默。
J39nB454_p0655b26║文學求嗣，請送子像
J39nB454_p0655b27║手中兒甚處得來？身上衣不立纖埃。有時沙汰拋向
J39nB454_p0655b28║水中去，有時嗣續又向腹中懷。㘞地一聲萬象回，秋
J39nB454_p0655b29║飄桂子，春弄寒梅。
J39nB454_p0655b30║乘獅子
J39nB454_p0655c01║本遊諸國土，跏趺坐三昧。行坐兩俱融，誠然觀自在。
J39nB454_p0655c02║手中物要與阿誰，師子威虛空粉碎。不說真觀清淨
J39nB454_p0655c03║觀，只此亦教通人愛。
J39nB454_p0655c04║羅漢
J39nB454_p0655c05║嗜寂耽空，論真論照。了本無生，千華競曜。都謂汝遊
J39nB454_p0655c06║戲三昧神通，豈識君萬疊峰巒峻峭。說什麼生死牢
J39nB454_p0655c07║關，說什麼塵勞窈窕。入水火風，是我本有；制毒鬼神，
J39nB454_p0655c08║乃吾家教。叱破天關第一重，含元殿合君臣妙。檢點
J39nB454_p0655c09║從頭笑不休，千年滯貨誰家要。
J39nB454_p0655c10║又
J39nB454_p0655c11║法印久修無量劫，菩提早已證斯名。為捐塵際鄰虛
J39nB454_p0655c12║影，故學聲聞示小乘。入水入泥天上下，或凡或聖我
J39nB454_p0655c13║曷憑。花間露下閒如戲，月皎風清誦若僧。寂滅致成
J39nB454_p0655c14║三界幻，神通具與萬機騰。林穿海度原非想，火現風
J39nB454_p0655c15║呈實不曾。百億須彌投足下，十千三昧任緣稱。既從
J39nB454_p0655c16║感入千江影，一任橫描倒摸成。
J39nB454_p0655c17║雲門湛祖
J39nB454_p0655c18║倒卓石傘峰，塞斷古今一路。放開若耶河，漲出青原
J39nB454_p0655c19║萬派。不起定而遍遊諸國，不動聲而普聞天下。無端
J39nB454_p0655c20║移影人問，致使小孫圖畫。謂是吾祖形儀，究竟與他
J39nB454_p0655c21║不備。
J39nB454_p0655c22║弁山瑞師翁
J39nB454_p0655c23║虛空大箇身，比量不成；廣長相的舌，盡說難全。既不
J39nB454_p0655c24║欣弁峰奴呼十地，又豈羨百丈婢使三賢？愛只愛，末
J39nB454_p0655c25║上花梢月更圓，寒光遍耀滿人天，萬年鶴宿高枝已，
J39nB454_p0655c26║剩水殘山夕照邊。
J39nB454_p0655c27║荊峰無學和尚
J39nB454_p0655c28║法幢建處，棋布星分；衣缽傳來，蜂屯蟻聚。兩浙三吳，
J39nB454_p0655c29║仰不盡荊紫之風；此界他方，學不了無學之妙。五十
J39nB454_p0655c30║三年獨養機，箇是師翁真秘要。為其不捨願調生，復
J39nB454_p0656a01║寄音書來鳥道。
J39nB454_p0656a02║雲巖睦堂老人
J39nB454_p0656a03║欲語師德，古今無並，脅不至席，神鬼欽敬。欲語師行，
J39nB454_p0656a04║寰宇俱稱，名藍九徙，金碧交騰。殺活權衡祖佛機，象
J39nB454_p0656a05║走龍奔皆餘伎。要知南不相耳，北不相鼻，俱惟瞻▆
J39nB454_p0656a06║師容，有口只▆挂壁。
J39nB454_p0656a07║又
J39nB454_p0656a08║起阿逸多之先，出老瞿曇之後。逆洞流二十九儘，無
J39nB454_p0656a09║文寶印；刺金針百萬億人，四生乞命。運機輪而有準，
J39nB454_p0656a10║豁群迷於不盡，皆非不肖所屈膝而服膺。獨愛渠：若
J39nB454_p0656a11║仍芳兮夏仍黃，隆隆鼻孔亦昂藏，胸涵萬斛滄浪水，
J39nB454_p0656a12║流得支那處處香。
J39nB454_p0656a13║獅峰浮木和尚
J39nB454_p0656a14║盡虛空為形，總滄海為量，雙眉卓絕妙高王，片舌撩
J39nB454_p0656a15║雲空蕩蕩。愛放烏雞啄雪，慣使巴蛇吞象，一生獨鎮
J39nB454_p0656a16║獅峰，直使百川倒障。而今展示於人，咦！即此更無他
J39nB454_p0656a17║樣。
J39nB454_p0656a18║湘翁和尚
J39nB454_p0656a19║麟角方生，觸殺萬仞峰頭壁觀叟；爪牙纔露，欣逢夜
J39nB454_p0656a20║合山前蒲艸仙。生銕舌頭，撩空古今話柄；純金舖子，
J39nB454_p0656a21║收窮瑣碎諸方。屠龍伎取伊肝腦，放雀手慣絡飛鳶。
J39nB454_p0656a22║清祖憲條章，理櫟園瓜瓞，豎法幢於三吳兩浙，賑狂
J39nB454_p0656a23║子於秋艸垂年。唯其坐鎮龍華，萬指爭妍；且聽伊震
J39nB454_p0656a24║旦聲傳榜樣，百世人天。
J39nB454_p0656a25║蒲菴金蓮師太
J39nB454_p0656a26║真不掩偽，認空裏漚花著想；曲非藏直，求水中雲影
J39nB454_p0656a27║尋商。一機突露兮金蓮已現，十分肯肖兮情謂全彰。
J39nB454_p0656a28║吾豈敢云：戒珠晃朗，德業芬芳。而今落得眼蒼蒼，珠
J39nB454_p0656a29║輪百八歲朝忘。若非阿母生來面，定是東山水上行。
J39nB454_p0656a30║奯舟和尚
J39nB454_p0656b01║身瘦如藤，眼活如電。瞿曇嫌伊惡潑，彌勒喜渠剛德。
J39nB454_p0656b02║垂手時寸刃不施，平實處別有方便。回生起死，下頂
J39nB454_p0656b03║門針。馬隊驢群，添諸生面。閑來坐看魯山雲，塞斷東
J39nB454_p0656b04║流倒捲。
J39nB454_p0656b05║自像（雲峰常住）
J39nB454_p0656b06║咄！主人公！何不應？賊身已露，不必逃遁。我看你四十
J39nB454_p0656b07║七年中做處，卻有許多毛病。雲峰二十載𥳽土揚塵，
J39nB454_p0656b08║刮虛空背上龜毛；支那大半世造精作怪，竊無影樹
J39nB454_p0656b09║頭雲聽。借青天以作別天，即佛令而行祖令。養親於
J39nB454_p0656b10║留雲石下，蒲葉披離；放憨於了夢巖頭，癡苔尚潤。你
J39nB454_p0656b11║今朝者般模樣，也要受人禮敬。我但逢人為舉揚，且
J39nB454_p0656b12║不管你是凡是聖。
J39nB454_p0656b13║乘獅子（雲峰方丈）
J39nB454_p0656b14║獅子與渠，分明兩箇。添得奇松，碧賓斑剝。水墨渾身
J39nB454_p0656b15║儘可留，幸然莫把風吹破。
J39nB454_p0656b16║又（漚度人請）
J39nB454_p0656b17║是甚麼魔王教你出家？是何等野鬼教你行腳？憑空
J39nB454_p0656b18║撞入闡提門，盡底傾來俱是錯。不唯教壞自家人，帶
J39nB454_p0656b19║累一夥沒頭腦的，不走江西走南嶽。
J39nB454_p0656b20║又（天寄倪請）
J39nB454_p0656b21║生緣楚澤黃州子，幼小何曾學讀書。蓄得烏藤長七
J39nB454_p0656b22║尺，祝倪天寄上匡廬。
J39nB454_p0656b23║又（霽峰然請）
J39nB454_p0656b24║春標嫩蕊花如玉，秋老蒼梧葉似金。幾點淡煙籠翠
J39nB454_p0656b25║竹，一天明月到峰青。相識者雖滿天下，知心的能有
J39nB454_p0656b26║幾人。
J39nB454_p0656b27║又（載昇遐請）
J39nB454_p0656b28║虛空落落，秋水澄澄，只此即是破落。村僧無端遺下
J39nB454_p0656b29║影子，妄謂別有奇能，而不知擲卻了芭蕉拄杖，捏碎
J39nB454_p0656b30║著五位三乘。如今被人把住，要教起死回生。咦！待異
J39nB454_p0656c01║日遐昇，看宇宙內載有伊人。
J39nB454_p0656c02║又（引衢歸請）
J39nB454_p0656c03║引汝上衢來，老僧有秘要。生平腸肚無城府，萬疊峰
J39nB454_p0656c04║巒都踏到。不騎三腳驢，懶唱招魂調。十世古今趁不
J39nB454_p0656c05║上彼風流，一任腳下兒孫圖形寫照。
J39nB454_p0656c06║又（浴日能請）
J39nB454_p0656c07║德能浴日還吾子，學不超方是老儂。一等青從藍裏
J39nB454_p0656c08║出，讓余此際髮髼鬆。咄！不啞不聾，做不得你阿家翁。
J39nB454_p0656c09║又（別淵泓請）
J39nB454_p0656c10║面上無血，眼裏有珠。不學魯祖一嘿，不肯洞山逢渠。
J39nB454_p0656c11║脫空謾語誑他人，必定墮類馬驢。幸一泓湘水，波瀾
J39nB454_p0656c12║別出，落得老頭陀以全牛餌，向其中出沒卷舒。
J39nB454_p0656c13║又（友嵩繼請）
J39nB454_p0656c14║老漢無恩於你，何須寫照傳形？雲峰打脫你齒，天坪
J39nB454_p0656c15║換卻你心，雲巖要你吸盡西江，弁山使你倒翻東海，
J39nB454_p0656c16║十餘年不令作佛作祖，四五處只管為翰為屏。汝之
J39nB454_p0656c17║所鍾，謂山僧瀟灑問放，可憑可仗，友松友月友清風，
J39nB454_p0656c18║想伊不在秋江上。
J39nB454_p0656c19║又（淡峰奇請）
J39nB454_p0656c20║氣溶溶，清風可尚；心寂寂，白雲出嶂。九節腸搜來，有
J39nB454_p0656c21║嗔有喜；五腑內疊開，無嫉無謗。奇子十年彷彿其丰
J39nB454_p0656c22║範，百折挫而浩然肯放。已矣哉！即此於寶鏡堂前，可
J39nB454_p0656c23║珍可望。
J39nB454_p0656c24║又（別岸超請）
J39nB454_p0656c25║我生來性多散誕，似虛舟隨流別岸。既無窠窟與人
J39nB454_p0656c26║尋，豈受法執羈絆。若謂大事因緣，不必從他打算。
J39nB454_p0656c27║又（全濟南請）
J39nB454_p0656c28║箇漢生平沒伎倆，有口只解將空噇，一條拄杖任縱
J39nB454_p0656c29║橫，多少英靈難透網。試問全雲徒，可想不可想？若道
J39nB454_p0656c30║是洞上三十世吉祥僧，此處無銀三十兩。
J39nB454_p0657a01║又（乾菴悟請）
J39nB454_p0657a02║若是雲巖，以我為誰？若非雲巖，用此何為？除卻是非
J39nB454_p0657a03║形影外，乾菴於此最心知。
J39nB454_p0657a04║又（履雲福請）
J39nB454_p0657a05║雲從龍，風從虎，三場九載他不如汝，頂門頭一句子
J39nB454_p0657a06║匙挑不上，實行深修處甜瓜不苦，喫了多少辣棒麤
J39nB454_p0657a07║拳，曲成著法堂前步武。咄！你要將者漢展示於人，燒
J39nB454_p0657a08║香時好生看取。
J39nB454_p0657a09║又（與菴修請）
J39nB454_p0657a10║好笑修禪，自無巴鼻，浪聞人語，尋余吐氣，直上匡廬
J39nB454_p0657a11║最上峰，參得老僧第一義。待入雲巖，幾喫老僧麤拳
J39nB454_p0657a12║大棒，而今吸盡西江一肚皮冷氣，難讓把老僧來高
J39nB454_p0657a13║懸壁上，我也只得隨其處分，聽其收放。
J39nB454_p0657a14║又（碧崖光請）
J39nB454_p0657a15║學我者拙，似我者非。大火聚中，寧容蚊蚋雲。無心出
J39nB454_p0657a16║岫鳥，倦矣知歸到，不若向碧崖前半掩其扉。
J39nB454_p0657a17║又（魯山寤請）
J39nB454_p0657a18║魯山峻且高，寄室雲巖裏。雲巖深且窮，落落曷為擬。
J39nB454_p0657a19║事不如稷契，巧乏孫吳比。煉五色石，不為補天。截蝸
J39nB454_p0657a20║牛角，情因藏嵒。噁！突然影落閑房，究竟渠還是己。
J39nB454_p0657a21║又（郢雪亮請）
J39nB454_p0657a22║郢中雪露出，一班曉嶂聽孤風。又豈翅流聲萬丈，碧
J39nB454_p0657a23║粼粼霜花滿障。忽添箇老山翁髭鬚浩放，人謂是亮
J39nB454_p0657a24║座主盤石孤撐，竟不想伊是聽雲和尚。
J39nB454_p0657a25║又（弘徹唯請）
J39nB454_p0657a26║怪生一隻白拈手，正晝攫金不顧人。黑漆竹篦揮似
J39nB454_p0657a27║劍，斷伊性命弗生嗔。唯渠大徹，證爾全真。使愚者智，
J39nB454_p0657a28║迷者醒。積怨人間三十載，到今朝剩此閑身。
J39nB454_p0657a29║又（躍麟度請）
J39nB454_p0657a30║面上無光因老至，腳頭有路被名牽。唯輸補綴虛空
J39nB454_p0657b01║手，每著人誣罵白拈。噁！你也贓污伊，把淡影斯傳。
J39nB454_p0657b02║又
J39nB454_p0657b03║法門冤孽，洞宗游滑，魔魅幾多人，恨不曾打殺。無端
J39nB454_p0657b04║有箇阿師，謂其得授衣法，每把栴檀細細燒，但思恩
J39nB454_p0657b05║怨如何答。
J39nB454_p0657b06║又（慈光禈請）
J39nB454_p0657b07║有水還存月，無空不露天。十年磨一劍，不為剿狐禪。
J39nB454_p0657b08║鼻泥無師肯斲，郢手覓且難全。唯有老雲巖，多少業
J39nB454_p0657b09║債牽纏。
J39nB454_p0657b10║又（惺野到請）
J39nB454_p0657b11║者漢生來無孔竅，逢人未語先呈笑。而今遺影落人
J39nB454_p0657b12║間，此曲風吹不成調。惺也既識此形，不禮於他更妙。
J39nB454_p0657b13║又（御賓惠請）
J39nB454_p0657b14║心直如絃，口快似箭。殺活權衡，別有方便。聽南嶽七
J39nB454_p0657b15║十二峰之雲，了洞山二十九世之卷。報君知，空花艷。
J39nB454_p0657b16║萬紫千紅總是春，好生識取東風面。
J39nB454_p0657b17║又（禪隱慧請）
J39nB454_p0657b18║者漢生來倔強，不以文彫德喪。赤窮要豢真龍，礪磨
J39nB454_p0657b19║愚頑鈍障。畫師多愛寫皮毛，千歲枯枝骨不象。只有
J39nB454_p0657b20║克肖老僧孫，清香幾度開屏帳。
J39nB454_p0657b21║題行樂圖（允恭順請）
J39nB454_p0657b22║形山堆裏窺明月，五蘊空中撿落花。活計只從閒裏
J39nB454_p0657b23║得，無聊坐石數飛鴉。奉新花，三佩五佩，妙看群葩。
J39nB454_p0657b24║又（宗林利詣）
J39nB454_p0657b25║春風吹起生來面，皓月輪成曠劫心。眉底一雙青白
J39nB454_p0657b26║眼，逢人只是笑相迎。且道伊笑箇甚麼？千斤擔子有
J39nB454_p0657b27║人挑，大事因緣交閣了。
J39nB454_p0657b28║又（魯墦玉請）
J39nB454_p0657b29║月裡藏頭，墨中露骨。放鶴出銀籠，翩翩和雪曲。渠雖
J39nB454_p0657b30║是我，我不是渠。有問伊儂端的面，說向他如井覷驢。
J39nB454_p0657c01║又（琇琳𬑿請）
J39nB454_p0657c02║江南江北，桃溪柳陌。雲上孤峰，月流深壑。老頭陀面
J39nB454_p0657c03║目斯彰，聽雲翁全身出沒。若向華林園裡覓伊丰骨，
J39nB454_p0657c04║幀子上論渠形跡，猶是繫癩馬於枯樁，捉水中之明
J39nB454_p0657c05║月。要知本身盧舍那，老僧有口沒得說。
J39nB454_p0657c06║又（三密印請）
J39nB454_p0657c07║水含月，透出千波俱是借；山戴雲，層層湧出本來身。
J39nB454_p0657c08║若必欲以眉眼相看，的是釘樁搖櫓。畢竟如何？三要
J39nB454_p0657c09║印開朱點窄，未容擬議主賓分。
J39nB454_p0657c10║又（聖峰真請）
J39nB454_p0657c11║若論說法，口縫未開，欲求指示，拈掇不來，大舒一雙
J39nB454_p0657c12║白眼，緊把十丈龜毛，竟不管終年冷浸坐寥寥，如此
J39nB454_p0657c13║無情謂的影子，卻亦有人燒香禮拜，吾不審何緣而
J39nB454_p0657c14║至是也。
J39nB454_p0657c15║又（象涵明請）
J39nB454_p0657c16║贊你不可，舌頭依舊還如火；毀又不得，圓明雙眼高
J39nB454_p0657c17║於額。開山本有誕生王，與你分明無間隔。無間隔，萬
J39nB454_p0657c18║象森羅海映涵，透底清光只一月。
J39nB454_p0657c19║又（豁一徹請）
J39nB454_p0657c20║先師元老人，維陽降靈跡。老僧得受伊，洞山真秘密。
J39nB454_p0657c21║法印宣傳遍世間，已與眾生成利益。轉相受授到今
J39nB454_p0657c22║朝，任付邗江徹豁一。
J39nB454_p0657c23║又（湛微法請）
J39nB454_p0657c24║有口無舌，何曾言說機用？臨時搜空巢穴，究竟於人
J39nB454_p0657c25║看孔（著辟）。大清國裏，覓者等無舌人，其實沒得。
J39nB454_p0657c26║又（時老僧坐西湖淑菴旨請贊索筆書與）
J39nB454_p0657c27║湖光瀲灩東西影，秋水澄渟上下天，驀地漾成秋月
J39nB454_p0657c28║好，又添晴樹萬家煙。且道老僧面目畢竟在什麼處？
J39nB454_p0657c29║擲筆，云：「高著眼。」
J39nB454_p0657c30║
J39nB454_p0658a01║
J39nB454_p0658a02║
J39nB454_p0658a03║
J39nB454_p0658a04║
J39nB454_p0658a05║
J39nB454_p0658a06║
J39nB454_p0658a07║
J39nB454_p0658a08║
J39nB454_p0658a09║
J39nB454_p0658a10║
J39nB454_p0658a11║示語
J39nB454_p0658a12║示孤朗輝侍者
J39nB454_p0658a13║「學道人時中若依一切有是生死根，依一切空是涅
J39nB454_p0658a14║槃鎖，總無依倚，即墮二乘無為深坑，是焦敗種，終不
J39nB454_p0658a15║能致滿足菩提。既空有不依、二乘莫墮，畢竟如何致
J39nB454_p0658a16║力始契得他？且看盤山道：『心月孤圓，光吞萬象，光非
J39nB454_p0658a17║照境，境亦非存，光境俱忘，復是何物？』待你吐得氣來，
J39nB454_p0658a18║山僧方與你除卻舌頭上十字交紋、腳跟下遊絲紅
J39nB454_p0658a19║線，好來喫棒。」
J39nB454_p0658a20║示天寄倪維那
J39nB454_p0658a21║「做者般手腳，不似世間學富貴功名的樣子，教你五
J39nB454_p0658a22║經十七史如何若何。你但將者一著子，穩穩貼貼，安
J39nB454_p0658a23║心致力，逐日如此做去，溫釀日深，自然恰好，不必此
J39nB454_p0658a24║外作奇作怪，求巧求知。豈不見溈山云：『時中但淨除
J39nB454_p0658a25║現業流識，即是修也。』非是此外別有法門教渠修證
J39nB454_p0658a26║者，便是第一等入道捷徑也。」
J39nB454_p0658a27║示如楫㳷闍黎
J39nB454_p0658a28║「生死根植非一劫，蓋從無量生來漸培漸長，深不啻
J39nB454_p0658a29║金剛水際也。如今要和根拔倒，第一不得以識心作
J39nB454_p0658a30║解，必要立足穩、根本實，入門正、卓志高，如陶器鑄金
J39nB454_p0658b01║者，尚選良模，況學出世道耶？更以喻明，生死若輪，識
J39nB454_p0658b02║心如水，水竭而輪停，聲響俱寂，明此則斯道自進。」
J39nB454_p0658b03║示彥倫先侍者
J39nB454_p0658b04║「向上有路，不許踏著。若踏著，以後必喪我兒孫。說千
J39nB454_p0658b05║聖不傳的，且喫三十棒。說千聖不然的，且喫三十棒。
J39nB454_p0658b06║只如說熱碗鳴聲的，當喫棒不當喫棒？你若檢點得
J39nB454_p0658b07║分明，倒跨泥牛鞭石虎，捏成金彈打飛鳶。」
J39nB454_p0658b08║示印可涓維那
J39nB454_p0658b09║「涅槃心易曉，差別智難明。曉得涅槃心，而差別自了。
J39nB454_p0658b10║況此事如一條潑天大路，自古迄今，來來往往，曷嘗
J39nB454_p0658b11║改易？惟不曾行過的人，自未明了，不免倒四顛三，以
J39nB454_p0658b12║南為北，只管翻來復去，纏繞紆屈，與路何咎？其實心
J39nB454_p0658b13║性無二，難易從人。明不明，曉不曉，且拈過一邊。只如
J39nB454_p0658b14║僧問雲門：『如何是一切智智清淨？』門曰：『掃地潑水相
J39nB454_p0658b15║公來。』且道者一句說心耶？性耶？又將涅槃心、差別智
J39nB454_p0658b16║拈過一邊。只如『懷州牛喫禾，益州馬腹脹，天下覓醫
J39nB454_p0658b17║人，炙豬左膊上。』且道是說心耶？說性耶？山僧若要與
J39nB454_p0658b18║你葛藤，終無了日。不妨借向開門，別拈一機與你道
J39nB454_p0658b19║破。」良久曰：「還是說箇什麼法與你即得？」遂唾一唾，隨
J39nB454_p0658b20║顧侍者曰：「將茶來喫。」
J39nB454_p0658b21║示麗嚴瑞侍者
J39nB454_p0658b22║「山僧適纔向他說的法，你還領得麼？」瑞曰：「茶已奉和
J39nB454_p0658b23║尚喫了，只是不聞說箇什麼法？」山僧曰：「你果不聞那？」
J39nB454_p0658b24║瑞即禮拜，山僧不禁大笑曰：「若是今時那一班做師
J39nB454_p0658b25║家的，便道你領得了有回互機，竟不識你是箇赤上
J39nB454_p0658b26║塗牛奶的兒子。你將謂懷州牛喫禾、益州馬腹脹的
J39nB454_p0658b27║意，便是者般做處答卻了那？又將謂山僧唾一唾向
J39nB454_p0658b28║你索茶喫，與天下覓醫人炙豬左膊上的意拈來無
J39nB454_p0658b29║二，便是你者般做處一狀領過去那？且緩緩著，殊不
J39nB454_p0658b30║知我用的是顆金丹，點石點銕，何曾那一些子不是
J39nB454_p0658c01║金？他若將箇鉛汞彈子也學我如是點將去，不惟自
J39nB454_p0658c02║無靈驗，纔入爐時，連箇本彈子一時銷爍，豈不惜哉？
J39nB454_p0658c03║故古人分皮分髓，非是妄較淺深，而是中大有旨存，
J39nB454_p0658c04║不可與弄精魂者同日語也。此後如不真實體取言
J39nB454_p0658c05║句，敢作敢為，囫圇吞去，大棒打折你脊骨。」
J39nB454_p0658c06║示旋輪晟知藏
J39nB454_p0658c07║「人乃萬物中最靈之物，故所以能上下、能好醜、能智
J39nB454_p0658c08║愚、能凡聖。汝輩雖稟形托質，不昧正因，而緣了二因
J39nB454_p0658c09║未備，所以秪素法身，缺莊嚴耳。自古聖賢修福修慧，
J39nB454_p0658c10║惟恐其一事不週、一法不備，豈肯顧惜幻形，安其愚
J39nB454_p0658c11║昧，束手求閒，荒唐歲月，而負天地造化之大成，長養
J39nB454_p0658c12║嫗姁之力耶？及至功成德備，滿二嚴、開六度，廣七珍
J39nB454_p0658c13║財而塵剎遍運，興十智力而萬類咸資，故九界眾生
J39nB454_p0658c14║俱稱為福，智海無量，是故應頂禮也。既為佛子，當行
J39nB454_p0658c15║佛事。若使翫習愚癡，長無利益，匪獨四恩罔報，三有
J39nB454_p0658c16║難資，惟恐自家亦無措足地也。汝宜勉之。」
J39nB454_p0658c17║示穆菴然知藏
J39nB454_p0658c18║「今時人出得一家又入一家，脫得一杻又添一杻，不
J39nB454_p0658c19║惟紅塵羈銕漢，即古路上亦躂倒無限英才。吾徒既
J39nB454_p0658c20║篤志操、求是道，須是洗刮磨勵箇胸懷，直下如寒霜
J39nB454_p0658c21║夜月，冷清清地、光皎皎地，或時被宿習鼓揚識海、或
J39nB454_p0658c22║貪嗔風作、或愛欲火起，便好掉轉船來，正要向那黑
J39nB454_p0658c23║風猛燄中刺頭一拶，不知不覺風消火息，依舊又只
J39nB454_p0658c24║是箇冷清清、光皎皎的胸懷。以如是操守、如是坐證，
J39nB454_p0658c25║自然水到渠成。到得者裏，又不可認定作死馬醫，須
J39nB454_p0658c26║是洪波浪裏出沒的人，抖擻通身無涓滴水，只可喚
J39nB454_p0658c27║作了事，不名尊貴。倘不以如此胸懷操守任持，向袈
J39nB454_p0658c28║裟下失其身者無限。或謂：『古人佛不喜聞、悟不喜證，
J39nB454_p0658c29║莫便是如此胸懷耶？』山僧向道：『昨日從半邊街過，見
J39nB454_p0658c30║他無限奇男子，箇箇精光被眼遮。』」
J39nB454_p0659a01║示隻峰麟書記
J39nB454_p0659a02║「鑑覺靈知中纔動一念，便與自家隔一線道，又何況
J39nB454_p0659a03║生情著想，擾擾昏昏，如渴鹿趨陽燄，豈止千里萬里
J39nB454_p0659a04║耶？古云：『差落顧佇，動成窠臼。』又云：『悟須千聖頭邊▆，
J39nB454_p0659a05║用向三途底下行。』此所以教人自珍自肯也。若果是
J39nB454_p0659a06║箇超群逸格的，如香象直縻羈鎖，踏倒空劫前村路，
J39nB454_p0659a07║觸開彌勒後重門，恁麼不恁麼總拈過一邊，放出胸
J39nB454_p0659a08║懷、揭開腦蓋，然後向八百里洞庭中作箇撈蝦摝蜆
J39nB454_p0659a09║的漁獵戶，桃花浪裏透入清波，忽然下一箇霹靂，伸
J39nB454_p0659a10║出頭來曰：㘞！呵！呵！元在者裏。」
J39nB454_p0659a11║示漚度人闍黎
J39nB454_p0659a12║「山僧自受雲巖先師箇寶鏡三昧，懷佩三十年，不敢
J39nB454_p0659a13║斯須怠慢，忍疲苦力行箇事，未嘗苟且自安，此吾徒
J39nB454_p0659a14║深知吾處己之不怠也。參徒往來，力提者一著子，與
J39nB454_p0659a15║之眉毛撕結，終未容親疏其間，此吾徒深知吾處人
J39nB454_p0659a16║之不欺也。既為吾子，當倣行風範，不惜身命，為後學
J39nB454_p0659a17║所依賴，處己處人亦宜然也。若在此廣大造化間，不
J39nB454_p0659a18║卓立孤撐，只圖軟暖，飽食安眠，匪獨生無益、死無聞，
J39nB454_p0659a19║即造化棄你、人天笑你，直教雲峰老漢無著色處。汝
J39nB454_p0659a20║當知吾心、合吾望，據此真實之言，急早著鞭。」
J39nB454_p0659a21║示斯矣在知客
J39nB454_p0659a22║「三界二十五有眾生，山僧都能一一從頭處分，惟不
J39nB454_p0659a23║奈你一人何。不獨山僧不奈何，連你自家亦不奈何。
J39nB454_p0659a24║於不可奈何處磨磨搓搓，忽然一下子奈得何了，你
J39nB454_p0659a25║只管將老漢送入泥犁獄裏，交付阿旁使者。朝三千，
J39nB454_p0659a26║夜八百，我終不怪你得恁麼無情。」
J39nB454_p0659a27║示舒谷暢維那
J39nB454_p0659a28║「負英氣者患失照，質愚鈍者患忘情，是二者得不同
J39nB454_p0659a29║而失無兩也。古人云：『玉貴潔潤，丹紫莫能渝其質。』斯
J39nB454_p0659a30║所以尚標致，抑亦冀以自強耳。卓率風高，千花競秀，
J39nB454_p0659b01║而零落時殆不堪睹，佩緯佩絃，惟自省也。至於養英
J39nB454_p0659b02║氣、全雄才，其中最忌一箇滯字，縱見到十成，行過萬
J39nB454_p0659b03║仞，若不空不靈，終為頑物，於吾門曷益？」
J39nB454_p0659b04║示朝野聞監寺
J39nB454_p0659b05║「以有下劣，寶几珍玉；以有驚異，狸奴白牯。祖師將箇
J39nB454_p0659b06║舌頭閣置太虛空裏，總不顧日炙風吹，無端被王維
J39nB454_p0659b07║竊去，畫作清溪一道穿桃李，演漾綠蒲涵白芷。谿上
J39nB454_p0659b08║人家凡幾家，落花半落東流水。你且將祖師說的、王
J39nB454_p0659b09║維畫的，移來放自家頭上，看相稱不相稱；又將你自
J39nB454_p0659b10║家頭上的，移去到王維畫裏、祖師句裏，看相等不相
J39nB454_p0659b11║等。然後將你的、王維的、祖師的，穿作一串，拋向四十
J39nB454_p0659b12║二恒河沙西瞿耶尼之外。轉身且與我檢點山門廚
J39nB454_p0659b13║庫、驢欄馬圈、東寮頭破箍籬、西廊下爛木杓，別人不
J39nB454_p0659b14║用的、料掉的，都來一一收下。何故？恐一時有人索取。」
J39nB454_p0659b15║示古帆今參頭
J39nB454_p0659b16║「學不到無學處，誓不可休；見不到無見處，誓不可歇。
J39nB454_p0659b17║但安定箇不休歇心做將去，自有到頭時節。惟此不
J39nB454_p0659b18║休歇，乃為得力。鎧胃若不放捨，愚可以勝智、弱可以
J39nB454_p0659b19║勝強、鈍可以勝利、下可以勝高。更有一句急切相為
J39nB454_p0659b20║語替你說，佛亦以此不休歇而成。」
J39nB454_p0659b21║示躍峰端知藏
J39nB454_p0659b22║「見得一法，為一法礙；不見一法，為一法迷。破得一法
J39nB454_p0659b23║迷，始見得一法礙；脫得一法礙，始證得一法空。者是
J39nB454_p0659b24║山僧點豁盲迷的靈藥，只是要人解用。若使審症不
J39nB454_p0659b25║親，以虛為實，轉見攪腸悶腹，返增癥結。須知此一法，
J39nB454_p0659b26║活潑潑，轉轆轆，通天徹地，榮衛相隨。豈不見《難經》曰：
J39nB454_p0659b27║『合天文，通宿度，如環無端，轉相灌溉。』只是無可把捉。
J39nB454_p0659b28║又謂：『學我者死，效我者愚。』若要以金針撥人瞇膜，須
J39nB454_p0659b29║是好手，不然死不旋踵。」
J39nB454_p0659b30║示舌鋒劍侍者
J39nB454_p0659c01║「虎生三日，有食牛氣，只是孟浪不禁，無意間一網打
J39nB454_p0659c02║下，只管吟吟咉咉，殊不知還要你脫下皮毛來，爛槌
J39nB454_p0659c03║幾頓。」
J39nB454_p0659c04║示載昇遐書記
J39nB454_p0659c05║「吾宗有不借機，胸中若無一段如深秋雁影磨盪凌
J39nB454_p0659c06║虛的清心至理，畢竟用不得也。瞿曇老子道：『一人發
J39nB454_p0659c07║真歸源，十方虛空悉皆銷殞。』只如虛空銷殞後，不借
J39nB454_p0659c08║之機如何拈用？好將七十二峰頭煙光潑亂，收拾他
J39nB454_p0659c09║些子零碎蒼苔，安向灶壁角頭，教老鼠好來打睡，免
J39nB454_p0659c10║致伊唧唧囃囃，又要穴乎靈丘之下。」
J39nB454_p0659c11║示引衢歸監院
J39nB454_p0659c12║「慶喜見阿閦佛國夢裏惺惺，不如汝昨到了夢巖中
J39nB454_p0659c13║光景，已見是中有一段鐘鼓報新晴之妙，汝其委之。」
J39nB454_p0659c14║示浴日能後堂
J39nB454_p0659c15║「汝所得，不尋常，吾示汝，力相當，啐之啄之同一味，得
J39nB454_p0659c16║者示者各超方。報君知，須努力，鵬摶九萬天方佩，放
J39nB454_p0659c17║開隻眼大千間，摘去雙丸轉六極。又須知，履佛地，腳
J39nB454_p0659c18║下無私有消息，芳叢斂豔白雲深，神通迅發堪游戲。
J39nB454_p0659c19║群機被，活如龍，妙在機先活處通，韶陽一字真方便，
J39nB454_p0659c20║皎皎春山斷岸紅。老僧一語，君當記取，神仙訣，今與
J39nB454_p0659c21║汝，自茲而後，逞驢唇，露馬觜，老僧一一相許。」
J39nB454_p0659c22║示別瀾泓維那
J39nB454_p0659c23║「得吾所得，終是不得；得吾所不得，始可吐箇廣長舌，
J39nB454_p0659c24║嘲風罵月。若使老漢聞得，畢竟大棒打趁。何故？當作
J39nB454_p0659c25║起家麟，莫作喪家狗。」
J39nB454_p0659c26║示別岸超知藏行腳
J39nB454_p0659c27║「佛不作，祖不為，已落寒巖第二機。象龍蹴踏，電光莫
J39nB454_p0659c28║及，萬綠叢中宜韜晦，別岸離離看落霞，與吾交看嶺
J39nB454_p0659c29║梅花。梅花白，春艸芳，住者往者各清涼，我憶當年有
J39nB454_p0659c30║一叟，與我居山最長久，而今別去不相聞，為吾寄意
J39nB454_p0660a01║還會否？遠峰頭，喚得應，他年異處好生聽，只要不遭
J39nB454_p0660a02║人檢點，何妨高臥白雲岑？」
J39nB454_p0660a03║示友嵩繼副寺
J39nB454_p0660a04║「爾曠發，一機抽，與我相牽意不休。欲使長鯨吞巨海，
J39nB454_p0660a05║還教著雪染烏牛。智慚鑄印旋銷印，技妙添籌又減
J39nB454_p0660a06║籌。豁達胸貯千頃碧，藏山以澤眾機投。學思鑿壁囊
J39nB454_p0660a07║螢苦，道愛身燈布髮修。潛符密運如春暖，巧放靈收
J39nB454_p0660a08║若浪投。無別句，與君酬，山有重巖兮深之所致，月映
J39nB454_p0660a09║萬江兮光之所流。爾於今後置心處，志如虛舟，保汝
J39nB454_p0660a10║無羞。」
J39nB454_p0660a11║示淡峰奇維那
J39nB454_p0660a12║「林頭萬頃秋聲惡，冷浸風閒難止作。喪家亂撒滄海
J39nB454_p0660a13║珠，門前倒竿聲俱墮。老僧一臂肯摩天，教子真誠啟
J39nB454_p0660a14║寥廓。子不見，瑞巖每喚主人公，箇段孤靈子當和。又
J39nB454_p0660a15║不見，洞山土地覓無蹤，影子為人俱打破。痛斯門，已
J39nB454_p0660a16║蕭索，舌掉秋波冷雲壑。趙州辣手最高強，板齒生毛
J39nB454_p0660a17║秪一箇。更一言，汝斟酌，暗裏居心休膽大。冥冥清迥
J39nB454_p0660a18║逼蒼穹，水本無筋旋轉磨。」
J39nB454_p0660a19║示與菴修侍者
J39nB454_p0660a20║「真如自在，正是一箇繫驢橛子，拔得倒，許爾慶快生
J39nB454_p0660a21║平。若是醉聲聞酒，滯緣覺城，縱饒履水如地、身遍虛
J39nB454_p0660a22║空，也只是箇守古塚的精靈。於衲僧分上，又則望巖
J39nB454_p0660a23║州於萬里也。若要操兔角弓，射落非非想天不動如
J39nB454_p0660a24║來的鼻孔，須是參透雲巖禪，始有說話分。」
J39nB454_p0660a25║示郢雪亮侍者
J39nB454_p0660a26║「近時所爭尚者，只要競悄鋒利，作奇作怪，不肯著實
J39nB454_p0660a27║履踐，總是末世時風吹息日久，不知古人真實受用，
J39nB454_p0660a28║白醭流於口邊，青艸生於舌上，是何等行徑？不唯今
J39nB454_p0660a29║時道流，即如十地菩薩住首楞嚴定，得諸佛秘密法
J39nB454_p0660a30║藏，得一切神通妙用，至一切處普現色身，演無量法，
J39nB454_p0660b01║度無量眾生，尚喚作所知愚，極微細所知愚。古云：『得
J39nB454_p0660b02║坐披衣，向後自看。』且置斯言於座右。」
J39nB454_p0660b03║示弘徹唯侍者
J39nB454_p0660b04║「學道蘄乎見性，見性須是明露，秋光皎潔，無絲毫膜
J39nB454_p0660b05║翳，乃為得體。若守空閒、耽沉冥，斯謂出水入火，轉見
J39nB454_p0660b06║病深。導師曰：『法本不相礙，三際亦復然。無為無事人，
J39nB454_p0660b07║猶是金鎖難。必要脫體無依，始名丈夫行徑。』若到者
J39nB454_p0660b08║般時節，可謂到頭霜夜月，任運落前溪也。珍重。」
J39nB454_p0660b09║示全雲淀參頭
J39nB454_p0660b10║「新雨濺花枝，我愛消殘熱，穴石撿蒼苔，殷勤投座側，
J39nB454_p0660b11║拾花引汝笑顏開，漏逗威音前一訣。論斯人，別不別？
J39nB454_p0660b12║靈峰始此無他說，只因聽事不真，以至證龜成鱉，引
J39nB454_p0660b13║來無限好男兒，失業拋家俱落節。老僧涉盡水泥，只
J39nB454_p0660b14║不許伊踏白，他時若識老僧心，一任以伊蘭薰渠鼻
J39nB454_p0660b15║孔，其實也得。」
J39nB454_p0660b16║示魯山寤書記
J39nB454_p0660b17║「春山潑亂青，春水翻空綠，艸鞋踏破千里雲，孤笻幾
J39nB454_p0660b18║撥蒼龍窟。喜來吾室怒而飛，吾啄汝殼空靈橐，聲出
J39nB454_p0660b19║群林異眾聲，三年不展群機破。大丈夫，當努力，學盡
J39nB454_p0660b20║還源爭力氣，鄰家有子久摩天，抖亂諸星俱失位。藍
J39nB454_p0660b21║田之玉，合浦之珠，若不逢人，竟爾何如？望吾子而獨
J39nB454_p0660b22║立，鎔盡聖凡，睥睨天地，挾日月，旁宇宙，乘六息而高
J39nB454_p0660b23║飛，運一心而必濟。」
J39nB454_p0660b24║示碧崖光知藏
J39nB454_p0660b25║「道人活計無多子，捏聚塵沙坐寶王。世出世間俱變
J39nB454_p0660b26║後，缽盂大展碧雲鄉。爾且看，老神光，翰海波濤泛渺
J39nB454_p0660b27║茫。欲學安心甘斷臂，深埋雪骨冷雲房。三藏學，爾雖
J39nB454_p0660b28║持，人知良遂總皆知。良遂知處無人委，滿目青山道
J39nB454_p0660b29║者誰。而今後，更何施，裂轉千差無向背，古今旦暮亦
J39nB454_p0660b30║忘歸。」
J39nB454_p0660c01║示御賓惠維那
J39nB454_p0660c02║「善學者日益，善守者日成，如陽春之有腳，一花一木、
J39nB454_p0660c03║一艸一葉無不透頂透底，設一葉一花不歷陽春即
J39nB454_p0660c04║敗敝矣。所以學般若人須辦一片銕石心肝，久而勿
J39nB454_p0660c05║退，若遇羅紋結角時，更出一身白汗始得。」
J39nB454_p0660c06║示惺野到書記
J39nB454_p0660c07║「學佛道者，有佛可求，有理可證，俱為繫縛根本。若要
J39nB454_p0660c08║心解脫，一切處解脫，須是盡脫福智知解，垢淨情忘，
J39nB454_p0660c09║亦不守此忘情境界，天堂不欣、地獄不畏，一味饑飧
J39nB454_p0660c10║渴飲，然後方說箇一塵入正受，諸塵三昧起，呼驢喚
J39nB454_p0660c11║馬，不妨受得一分艸料，否則總是癡狂外邊走。」
J39nB454_p0660c12║示允中傑監院
J39nB454_p0660c13║「說箇西來意，是虛空釘橛；說箇第一義，是好肉剜瘡。
J39nB454_p0660c14║若果是箇氣宇如王的，向未出胞胎前一坐坐斷，那
J39nB454_p0660c15║有許多臭氣熏人？但提一柄金剛寶劍，直下殺到金
J39nB454_p0660c16║剛水際，看他古今者夥凍膿向甚處著？倒殺到無可
J39nB454_p0660c17║殺處，將提劍人一刀兩段了，始好道箇盡十方，空蕩
J39nB454_p0660c18║蕩，赤灑灑，沒可把。扭轉鼻頭來，好問傑監院：近日蘇
J39nB454_p0660c19║州米作麼生價？」
J39nB454_p0660c20║示曇燁明副寺
J39nB454_p0660c21║「高天賦汝性，而亦示爾形，生人於世欲何成？磨礪班
J39nB454_p0660c22║班見古人。君不見？雪山翁，忍寒苦也煉真空，夢眼豁
J39nB454_p0660c23║開星月底，但言性德與他同。又不見？少林老，九載雄
J39nB454_p0660c24║心壁觀了，等箇人來斷臂求，何曾別有新奇道？自此
J39nB454_p0660c25║往，若干人，孰不因迷入上乘？盡力窮追知箇事，銕牛
J39nB454_p0660c26║嚼月吼三更。無價寶，莫自棄，好把光陰珍細細，些毫
J39nB454_p0660c27║失念落千巖，不是因循等兒戲。而今後，力須爭，直使
J39nB454_p0660c28║心光一一生，花明柳綠沉秋水，月皎波空雁影沉。頓
J39nB454_p0660c29║覺了，此心源，得來終是舊山川，及至機忘情盡已，居
J39nB454_p0660c30║然一亙鷓鴣天。」
J39nB454_p0661a01║示魯璠玉侍者
J39nB454_p0661a02║「腳尖頭踢出微塵數佛，已自腳跟點地；眉毛上穿透
J39nB454_p0661a03║從來鼻孔，早知眼睛打開。開了眼，立定腳，好問西天
J39nB454_p0661a04║此土一班弄生蛇漢，將箇無底籃子拖來拽去，即今
J39nB454_p0661a05║挂向什麼處去？稍有遲疑，只顧還他三千八百，不為
J39nB454_p0661a06║分外。轉過身來，你更須是飲水知源、得牛還馬，始是
J39nB454_p0661a07║衲僧襟懷。不然，老僧亦未肯放你在。」
J39nB454_p0661a08║示象涵明知客
J39nB454_p0661a09║「拱默參，束手學，寬袍大袖，淨几明窗，處身非不清高，
J39nB454_p0661a10║其奈與佛訓背矣。經云：『未見一法從懶惰懈怠中生，
J39nB454_p0661a11║未有一法從憍慢自恣中得。』如是好生珍重。」
J39nB454_p0661a12║示玉楷珪侍者
J39nB454_p0661a13║「每聞古得道者，有親操井臼、躬負樵薪，耕雲月於窮
J39nB454_p0661a14║峰之塢、衝寒暑於古寺之墟，忍饑渴、傲霜雪，吾又不
J39nB454_p0661a15║審何故，欲作此落末卑賤不自尊居之行也。」
J39nB454_p0661a16║示琇琳玟知藏
J39nB454_p0661a17║「射退潮頭的弩，逐去太行的箕，原無別術，在志力不
J39nB454_p0661a18║退轉耳。眾生塵勞雖八萬四千，若志力猛銳，不消一
J39nB454_p0661a19║唾，攝盡無餘。塵勞攝盡，若又要安箇般羅蜜於胸中，
J39nB454_p0661a20║則其累勝塵勞復倍倍矣。」
J39nB454_p0661a21║示月天鑑知藏
J39nB454_p0661a22║「諸佛未出世，人人鼻孔撩天，出世後杳無消息。我且
J39nB454_p0661a23║問你：佛既出了，如何箇撩天鼻孔返又不見？要知有
J39nB454_p0661a24║箇佛出來，便是峭稜稜的禍胎，以故文殊、普賢纔起
J39nB454_p0661a25║佛法見，被世尊攝向二銕圍山下。你而今要覓箇撩
J39nB454_p0661a26║天鼻孔，須向佛未出世時究取，若待到佛出世了，依
J39nB454_p0661a27║舊沒消息。」
J39nB454_p0661a28║示指禪空書記
J39nB454_p0661a29║「芭蕉聞雷即長，葵花見日方開。試看果有情耶？果無
J39nB454_p0661a30║情耶？若謂無情，能開能長的是箇什麼？若謂有情，能
J39nB454_p0661b01║聞能見的在什麼處？者裏不得作道理，不可作機鋒，
J39nB454_p0661b02║不得硬自差排，不得囫圇扯過，如何得兩存不背？」
J39nB454_p0661b03║示如旻謙侍者
J39nB454_p0661b04║「作世間淺近的事，必殫精竭思，學到極精極妙的所
J39nB454_p0661b05║在，尚不肯休歇。其故何也？由根於名、基於利也。且名
J39nB454_p0661b06║利乃世間最淺近事，故可得而學而精，至於第一義
J39nB454_p0661b07║諦，所謂口欲言而辭喪，心欲緣而慮忘。既無名貌，無
J39nB454_p0661b08║依倚，無方所，無程限，故致學者茫無所措。若非宿有
J39nB454_p0661b09║靈根，纔到者裏，便自望崖而退。」
J39nB454_p0661b10║示琡菴玉知藏
J39nB454_p0661b11║「者一件事，雖不可以語言造，而亦不可以寂默通。除
J39nB454_p0661b12║非具有咬豬狗的手腳，便得他七花八烈。你若以心
J39nB454_p0661b13║意識領攬，時中觸境逢緣，故無自由。不見僧問報慈
J39nB454_p0661b14║嶼：『情生智隔，想變體殊。情未生時如何？』慈曰：『隔。』試看
J39nB454_p0661b15║是什麼道理？」
J39nB454_p0661b16║示慧霖智知浴
J39nB454_p0661b17║「古人拈出箇膠盆子，最是黏手黏腳。若不是伶利漢，
J39nB454_p0661b18║十箇五雙上他機境。頂門眼正的衲僧，拈他膠盆，黏
J39nB454_p0661b19║他手腳，始好向十字街頭開得藥舖。雖然，先須要根
J39nB454_p0661b20║本正、眼目清。不然，何以濟人？」
J39nB454_p0661b21║示慈潤善侍者
J39nB454_p0661b22║「悟心須得空心旨，道證心空境即空。折腳鐺煨瓔珞
J39nB454_p0661b23║粥，此中清味許誰同。更好看，綠陰叢，千花競秀林無
J39nB454_p0661b24║影，萬木霜凝六月風。」
J39nB454_p0661b25║示▆▆▆靜主
J39nB454_p0661b26║「住山，最先便要得箇住山的方子，全身入到青山裏，
J39nB454_p0661b27║又莫教青山遮殺眼睛、礙殺胸口，須是在青山肚裏
J39nB454_p0661b28║七縱八橫，而足下不沾他一點土、不帶他一點泥，其
J39nB454_p0661b29║實又要翻青山面、樵青山眉，鎮日裏行也是青山、坐
J39nB454_p0661b30║也是青山、喫青山飯、飲青山水、穿青山衣、睡青山床，
J39nB454_p0661c01║乃至拈的、用的，茶是青山茶、筍是青山筍，日久月深，
J39nB454_p0661c02║不覺不知，連一箇住山的人總化作青山了。我與青
J39nB454_p0661c03║山渾然不間，然後始好閒坐山中，聽幽鳥喃喃，韻落
J39nB454_p0661c04║花於不夜；時登峰頂，看白雲杳杳，空靈魄以曷窮。月
J39nB454_p0661c05║上蕉窗，殘經已畢；爐開宿火，泉響方聲。正恁麼時，好
J39nB454_p0661c06║將人境雙收，莫教狼藉我道人家計。」
J39nB454_p0661c07║示景霽李居士
J39nB454_p0661c08║「承以華嚴法界義詢愚所解，雲峰住持事繁，居士不
J39nB454_p0661c09║妨自詢自解，看他理與事如何便得無礙？據實而論，
J39nB454_p0661c10║事有萬差，理無二致。若言理也，盡十方法界光皎皎
J39nB454_p0661c11║地，無些毫過患、無些毫少剩、無分限、無紀記，焉得與
J39nB454_p0661c12║一切差別、大小、長短、好惡的事相融無礙？但時中如
J39nB454_p0661c13║此著隻眼，向頭頭法法上恁麼看去，倘一時觸著一
J39nB454_p0661c14║事與理相融了，然後不須問人，你自知相即門、相入
J39nB454_p0661c15║門、相遍門，乃至因陀羅網門罔不涉入。若要更問事
J39nB454_p0661c16║事無礙，且待山僧檢點山中一切繁雜的石頭、土塊、
J39nB454_p0661c17║竹絲、木屑了，緩緩來與汝商量。」
J39nB454_p0661c18║示[卄/毓]俊劉居士
J39nB454_p0661c19║「一大部《圓覺經》，如清涼池，四面可入，不必著實說，定
J39nB454_p0661c20║是菩薩所修法門，與己無涉。試看居一切時不起妄
J39nB454_p0661c21║心，於諸妄心亦不息滅；住妄想境不加了知，於無了
J39nB454_p0661c22║知不辯真實。要知一切時不妄，決非守靜；於妄不息，
J39nB454_p0661c23║豈是動搖？正住妄境時不加箇了知，看是何等作略？
J39nB454_p0661c24║於無了知中又不辯箇真實，你又看是何等胸懷？若
J39nB454_p0661c25║於經意有領解，然後又看大慧和尚頌曰：『荷葉團團
J39nB454_p0661c26║團似鏡，菱角尖尖尖若錐。風吹柳絮毛毬走，雨打梨
J39nB454_p0661c27║花蛺蝶飛。』將經義頌意融會了，始親到雲峰領棒。」
J39nB454_p0661c28║示無諍張居士
J39nB454_p0661c29║「參禪最忌伶俐，又須是第一等極伶俐的，方堪領得
J39nB454_p0661c30║著，會得到，參得行，悟得妙。設使一枚癡頑骨董，即世
J39nB454_p0662a01║間有名件、有物色的事，尚且差排不去，何況此最幽
J39nB454_p0662a02║深、最玄妙的無上閫域耶？惟居士不用伶俐學，而只
J39nB454_p0662a03║許伶俐會也。時中亦熟思之。」
J39nB454_p0662a04║示晴嵐熏參頭
J39nB454_p0662a05║「人有先後，道無古今，古人體式今人法，糲飯荷衣香
J39nB454_p0662a06║潑潑。潦倒江頭船子翁，蘆花影裡話從容，江月照人
J39nB454_p0662a07║還舊樣，清波不犯許誰同？蓮花峰下好菴主，直入千
J39nB454_p0662a08║峰萬峰去，玄關不留，金鎖何拘？君不見，紙衣道者知
J39nB454_p0662a09║權變，一裘挂體慮皆亡，要行便行健不健？豈不識，石
J39nB454_p0662a10║霜首座有閑伎，香煙起處解抽身，多少盲龜趁不及？
J39nB454_p0662a11║我教君知君且信，法身莫教增閑病，金鎚影動自玲
J39nB454_p0662a12║瓏，寶劍光寒天地靜。佛祖於中尚且迷，說甚麼事存
J39nB454_p0662a13║函蓋，理應箭鋒？你只管看靜空孤鶴遠，又聽他高柳
J39nB454_p0662a14║一蟬鳴。」
J39nB454_p0662a15║示位焉淨知藏
J39nB454_p0662a16║「人生尚志節，所守當歸一。守至湛然時，夫何事不畢。
J39nB454_p0662a17║守一又當空，一空妙難匹。守一不能忘，靈源胡可及？
J39nB454_p0662a18║一忘守亦忘，忘到無心地，大用豁群機，頭頭俱妙義。
J39nB454_p0662a19║惟子善斟酌，語子真秘密。履踐汝師言，可以光門第。
J39nB454_p0662a20║君不見，大鵬一展蓋十洲，萬里孤風添意氣。」
J39nB454_p0662a21║示文郁秀知藏
J39nB454_p0662a22║「靈嶽降靈的是假，因依四七便成真，分披五葉花枝
J39nB454_p0662a23║上，臾嶺何期太險生？盡謂拋來提不起，孰識風生六
J39nB454_p0662a24║極裡？六極由茲巇險深，門門有口潤乾坤，荊棘遍野
J39nB454_p0662a25║行蹤杳，大地山河總不成。報君知，海南有客來遲遲，
J39nB454_p0662a26║神駒驟影清風起，五色祥麟天岸至。用險巖頭機上
J39nB454_p0662a27║機，是聖是凡俱不惜，有時倒卓須彌盧，有時傾乾香
J39nB454_p0662a28║海汁。而今高臥最高峰，六月冰花足底紅，笑指大鵬
J39nB454_p0662a29║摶海隅，伊乘六息歸何處？且遨翔，碧雲路，透出青山
J39nB454_p0662a30║天外天，且看出頭誰與俱？」
J39nB454_p0662b01║示三密印知客
J39nB454_p0662b02║「春風浴我寒，春雨瀝我熱，剛眠枕畔冷風生，好夢無
J39nB454_p0662b03║由消不得。寥寥永夜對殘燈，伴我惟勞好風月，促織
J39nB454_p0662b04║呼名有幾人，自古自今立深雪。看他斷臂要心安，等
J39nB454_p0662b05║閑不是輪途劫，老胡也教濕雙眉，為渠幾下蒼龍窟。
J39nB454_p0662b06║報君知，須猛烈，男兒膽志天然別，曹溪路上好生機，
J39nB454_p0662b07║自有波瀾天地闊。觸星斗兮探明月，目璣珠兩齊堅
J39nB454_p0662b08║白，隔身換影鵝湖側，或倚孤輪或阡陌。霜花點出鷺
J39nB454_p0662b09║鷥風，吹教乾坤似火紅，綿包特石輕如紙，勢敵鯨吞
J39nB454_p0662b10║海浪同。好相逢，個山翁，萬傾河山通變了，歸來猶在
J39nB454_p0662b11║月明中。」
J39nB454_p0662b12║示聖峰真侍者
J39nB454_p0662b13║「天其極廣，地其極闊，兩合之間，唯我人獨知覺。我人
J39nB454_p0662b14║間出有奇英，二千年外瞿曇大，奇奇獨指我人頭，慧
J39nB454_p0662b15║兮福兮俱零落。從茲杓卜聽虛聲，指向東來成冤禍，
J39nB454_p0662b16║古也今也多慷慨，立機立境俱絕待。南山燒火北山
J39nB454_p0662b17║紅，無限清光難比配，楚山南角岳雲頭，海運風騰十
J39nB454_p0662b18║二洲。多少魚龍頭角露，雷轟電掣儘風流。海水騰，波
J39nB454_p0662b19║濤闊，穩駕孤舟莫停棹，待到風清月皎時，蘆花深處
J39nB454_p0662b20║好消停。且屈肱一覺到天明，管甚麼地闊天空樂不
J39nB454_p0662b21║禁。」
J39nB454_p0662b22║示翼駒順侍者
J39nB454_p0662b23║「道本無方無有色，行者莫至而莫睹。色兮丹臒著無
J39nB454_p0662b24║由，方也剎塵無及所。唯茲罔忒又崆峒，千聖睥睨俱
J39nB454_p0662b25║難措。須知醯雞糞壤頭，搕𢶍堆中千萬斛。由其得者
J39nB454_p0662b26║不輕微，往古來先俱有數。四七二三本現成，南嶽青
J39nB454_p0662b27║原皆吐露。燈燈火火勢因依，要且智人俱自度。珍重
J39nB454_p0662b28║行者莫依稀，看取班前諸古錐。古錐若是等閑流，安
J39nB454_p0662b29║得名標在上頭。好來架子上豎五橫三，莫向淨曰中
J39nB454_p0662b30║穿衣著褲。咄咄咄，五四三二數不足。」