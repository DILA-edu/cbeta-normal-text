J39nB454_p0668c01║頻吉祥禪師語錄卷第十四
J39nB454_p0668c02║嗣法門人德然等編
J39nB454_p0668c03║頌古
J39nB454_p0668c04║釋迦牟尼世尊初降生時。一手指天一手指地。周行
J39nB454_p0668c05║七步目顧四方。曰。天上天下唯我獨尊。（雲門偃曰。我當時若見。一
J39nB454_p0668c06║棒打殺餧狗子喫。貴國天下太平。）。
J39nB454_p0668c07║龍駒出水圖方現畫。破斯文有燧入。自此爻分天
J39nB454_p0668c08║地位。頭頭俱演六丁神。
J39nB454_p0668c09║世尊因耆婆善別音響。
J39nB454_p0668c10║有伴可行堪作息。無舟何以濟重溟。蘆花落到秋
J39nB454_p0668c11║江上。細雨輕煙怎樣聽。
J39nB454_p0668c12║世尊於自恣日因文殊三處過夏。
J39nB454_p0668c13║得上高樓暗惜春。萬家煙樹醒風塵。鄰家幼婦傷
J39nB454_p0668c14║春早。細把花針刺斷痕。
J39nB454_p0668c15║世尊命文殊為女子出定。
J39nB454_p0668c16║萬古長空月不磨。幾番風雨漾秋波。晴溪二月山
J39nB454_p0668c17║陰道。半是村歌半水歌。
J39nB454_p0668c18║世尊一日見文殊在門外立。
J39nB454_p0668c19║大千沙界卓針鋒。總被黧奴耕遍了。八極皇風盡
J39nB454_p0668c20║底吹。有誰更踏長安道。
J39nB454_p0668c21║世尊在尼俱律樹下坐次。因二商人問。
J39nB454_p0668c22║客路崎嶇事已殊。頻看岳色果含糊。一來踏上平
J39nB454_p0668c23║蕪路。水滿平坡月一湖。
J39nB454_p0668c24║楞伽經曰。五法三自性皆空。
J39nB454_p0668c25║獨角銕蛇纏古樹。半頭蟻子嚼芝麻。大鵬擔入南
J39nB454_p0668c26║溟去。賺使龍王走破靴。
J39nB454_p0668c27║維摩居士因須菩提持缽。
J39nB454_p0668c28║樹上月樹下影。蒼蒼綠散春光景。琵琶添得夜深
J39nB454_p0668c29║彈。誰人不愛思鄉井。老維摩真箇病。殺得人死。活
J39nB454_p0668c30║得人命。
J39nB454_p0669a01║維摩示疾毘耶離城因三十二菩薩問疾各說不三
J39nB454_p0669a02║法門。
J39nB454_p0669a03║看殘麥浪南風至。聽盡凄涼夜雨聲。慣涉窮途忘
J39nB454_p0669a04║逆旅。幾多心跡對孤檠。
J39nB454_p0669a05║殃崛摩羅尊者救產難。
J39nB454_p0669a06║宮藏素壁輝如鏡。寫作楞伽七寶山。每憶宮人窺
J39nB454_p0669a07║蔽影。但從筆下數斑斕。
J39nB454_p0669a08║波羅提尊者因異見王問佛性於我有否。
J39nB454_p0669a09║菴摩勒果如桃。奈春後馨香流古幹。花固奇開色
J39nB454_p0669a10║亦奇。飄飄響處同天梵。具眼人終當辨。拾得來添
J39nB454_p0669a11║籌算。
J39nB454_p0669a12║賓頭盧尊者因赴阿育王內宮齋。
J39nB454_p0669a13║彼以桃投我以珠償。用既宜然寧容鞅掌。腔移調
J39nB454_p0669a14║別兮雪曲誰賡。借路還家兮何曾牽強。
J39nB454_p0669a15║善慧大士因梁武帝請講經。
J39nB454_p0669a16║滿載東風纜一艭。幾回邀客啟篷窗。十年劍水無
J39nB454_p0669a17║人渡。空使飛花滿一江。
J39nB454_p0669a18║杜順大師法身頌曰懷州牛喫禾益州馬腹脹。
J39nB454_p0669a19║雪欲消兮風欲寒。遠峰晴色綠般般。分明一幅商
J39nB454_p0669a20║山錦。盡著人間冷眼看。
J39nB454_p0669a21║六祖一日謂門人曰吾欲歸新州汝等速治舟楫。門
J39nB454_p0669a22║人曰師從此去早晚卻回。祖曰葉落歸根來時無口。
J39nB454_p0669a23║羃羃黃雲戀素秋。新州歸後復何儔。溪南滿目蒼
J39nB454_p0669a24║煙起。送罷孤舟一水流。
J39nB454_p0669a25║徑山道欽禪師因馬祖令人送書。
J39nB454_p0669a26║一井之田眾家可食。了彼徭役滿吾作志。穫可讓
J39nB454_p0669a27║耕的必同席。悠悠乎我正方歌十月謠。君能為我
J39nB454_p0669a28║吹角觱。
J39nB454_p0669a29║嵩山峻極和尚。僧問如何是修善行人山曰擔枷帶
J39nB454_p0669a30║鎖。曰如何是作惡行人山曰修禪入定。
J39nB454_p0669b01║長安有路任君遊。遠近休將路作讎。五里煙墩十
J39nB454_p0669b02║里店。酒家隨處有高樓。
J39nB454_p0669b03║南陽慧忠國師因肅宗帝問如何是十身調御。
J39nB454_p0669b04║輕花細葉滿林端。昨夜春風晚色寒。黃鳥不堪愁
J39nB454_p0669b05║裏聽。綠楊宜向雨中看。
J39nB454_p0669b06║國師無縫塔。
J39nB454_p0669b07║無縫塔兀突玲瓏光潑潑。寶光面面應風生。萬古
J39nB454_p0669b08║清音時響答。碧陵皴蒼苔滑。天眼摩醯見也難。影
J39nB454_p0669b09║終不入蒼龍窟。
J39nB454_p0669b10║永嘉玄覺禪師證道歌曰絕學無為閑道人。
J39nB454_p0669b11║脣亡齒竭水擊山空。於秦不樂於趙曷封。過閭閻
J39nB454_p0669b12║兮挾弓矢。下朝堂也佩清風。不聰明必不能王。不
J39nB454_p0669b13║聾瞽豈得為公。
J39nB454_p0669b14║凌行婆謁浮杯。
J39nB454_p0669b15║貓能歃血虎能起屍。即此即彼地利天時。水向花
J39nB454_p0669b16║間添豔影。月來金井照花枝。
J39nB454_p0669b17║有二菴主旬日不相見忽相會。上菴主問多時不相
J39nB454_p0669b18║見向什麼處去下菴主曰在菴中造個無縫塔。
J39nB454_p0669b19║從來相信貴知心。兩地神交歲已深。既把真情傳
J39nB454_p0669b20║遞了。向人只是整寒襟。
J39nB454_p0669b21║青原行思禪師參六祖。首問當何所務即得不落階
J39nB454_p0669b22║級。祖曰汝曾作什麼來。原曰聖諦亦不為。
J39nB454_p0669b23║金殿寥然坐碧霄。尊嚴誰敢復來朝。萬邦無計通
J39nB454_p0669b24║誠節。午夜清虛月正高。
J39nB454_p0669b25║青原因僧問如何是佛法大意。原顧僧曰廬陵米作
J39nB454_p0669b26║麼價。
J39nB454_p0669b27║靈嶽相傳東西不異。獨角祥麟神鋒大備。格故鼎
J39nB454_p0669b28║新案翻大義。騎虎兕兮馭飛龍。忘功業也休鈞敵。
J39nB454_p0669b29║古制風規別展揚。禮樂重新彰聖力。
J39nB454_p0669b30║南嶽懷讓禪師參六祖。祖問甚處來嶽曰嵩山來。
J39nB454_p0669c01║什麼物恁麼來。清風霽月好徘徊。十世古今無向
J39nB454_p0669c02║背。八年方下妙高臺。似一物即不中。寒光直透百
J39nB454_p0669c03║千重。向時不到嵩山上。安識曹溪有路通。
J39nB454_p0669c04║石頭希遷禪師自曹溪來見青原。原問有人道嶺南
J39nB454_p0669c05║有消息。頭曰有人不道嶺南有消息。
J39nB454_p0669c06║家是長安第一家。不從武庫賃琵琶。君王擬索珊
J39nB454_p0669c07║瑚樹。豈識家藏有六車。
J39nB454_p0669c08║石頭因道悟問曹溪意旨誰人得頭曰會佛法人得。
J39nB454_p0669c09║曰師還得否頭曰不得。曰為什麼不得頭曰我不會
J39nB454_p0669c10║佛法。
J39nB454_p0669c11║拭壁張圖群邪喪魄。必也斯媒引之來宅。商羊鼯
J39nB454_p0669c12║鼠事非常。怪象因之有白澤。家清國泰樂羲軒。馬
J39nB454_p0669c13║放牛歸好日月。
J39nB454_p0669c14║石頭示眾曰語言動用沒交涉。時藥山出曰直得非
J39nB454_p0669c15║語言動用亦沒交涉。頭曰者裏針拶不入。山曰者裏
J39nB454_p0669c16║如石上栽花。
J39nB454_p0669c17║本是羲皇上古人。對耕田父說家貧。各將肺腑輪
J39nB454_p0669c18║深淺。也被清平道上論。
J39nB454_p0669c19║石頭因藥山參問三乘十二分教惟儼初知。嘗聞南
J39nB454_p0669c20║方直指人心見性成佛實未明了。頭曰恁麼也不得。
J39nB454_p0669c21║不恁麼也不得。恁麼不恁麼總不得。子作麼生。山罔
J39nB454_p0669c22║措次造馬祖。
J39nB454_p0669c23║一擲不成再擲便到。滿盤朱紫呼盧大笑。吸春風
J39nB454_p0669c24║於錦繡花間。作歌舞於夕陽西照。盡力難推得意
J39nB454_p0669c25║時。歸來滿徑清風道。
J39nB454_p0669c26║馬祖道一禪師因耽源行腳回。於祖前畫一圓相就
J39nB454_p0669c27║上拜了立。祖曰汝莫欲作佛否曰某甲不解捏目。祖
J39nB454_p0669c28║曰吾不如汝源不對。
J39nB454_p0669c29║雄風獵獵膽如燒。大敵鋒前氣轉高。唯有帳中神
J39nB454_p0669c30║策穩。無聲無色縛英豪。
J39nB454_p0670a01║藥山惟儼禪師一日趺坐次。石頭見乃問汝在者裏
J39nB454_p0670a02║作什麼。山曰一物不為。
J39nB454_p0670a03║金鴨香消寢殿寒。玉階寂寂夜深殘。禁宮此際無
J39nB454_p0670a04║人侍。皎皎珠簾月一團。
J39nB454_p0670a05║藥山因遵布衲浴佛。
J39nB454_p0670a06║偶踏春來花下過。金蓮步惹輕煙墮。鄰家織女慣
J39nB454_p0670a07║嬌情。偷身也向花間坐。
J39nB454_p0670a08║藥山看經次。柏巖問和尚休猱人得也山捲卻經曰
J39nB454_p0670a09║日頭早晚。巖曰正當午山曰猶有者箇文彩在。
J39nB454_p0670a10║乍上青巒望曉峰。山青雲白水溶溶。不知隔岸深
J39nB454_p0670a11║花裏。出一重兮又一重。
J39nB454_p0670a12║長髭曠禪師因李行婆來乃問憶得在絳州時事麼
J39nB454_p0670a13║婆曰非師不委。髭曰多虛少實在婆曰有甚諱處。
J39nB454_p0670a14║一老一不老。雙明復雙暗。沿路踏殘紅。溪流把不
J39nB454_p0670a15║斷。落霞飄渺兮雁影翩翩。綠水潺湲兮漁舟泛泛。
J39nB454_p0670a16║跡剩中流聲光兩岸。
J39nB454_p0670a17║長髭見僧乃擒住曰師子兒野干屬僧以手作撥眉
J39nB454_p0670a18║勢髭曰雖然如此猶欠哮吼在。僧擒住曰偏愛行此
J39nB454_p0670a19║一機髭與一摑僧拍手三下。髭曰若見同風汝甘與
J39nB454_p0670a20║麼否僧曰終不由別人。髭作撥眉勢僧曰猶欠哮吼
J39nB454_p0670a21║在髭曰想料不由別人。
J39nB454_p0670a22║道出常情。二俱不借。得君以牛。還君以馬。人情極
J39nB454_p0670a23║處見交深。已得天星返三舍。
J39nB454_p0670a24║天皇道悟禪師因龍潭信未出家時居寺側天皇巷
J39nB454_p0670a25║賣餅為業。日以十餅供天皇。
J39nB454_p0670a26║迦陵在殼異餘音。啐啄天然妙此心。出殼夜鳴天
J39nB454_p0670a27║亦響。獨生逸格好珍禽。
J39nB454_p0670a28║百丈懷海禪師再參馬祖。
J39nB454_p0670a29║迅雷不及掩耳。毛孔俱作雷聲。雨滴同於斗大。寒
J39nB454_p0670a30║光逼倒傍人。金鰲潑浪兮乾坤搖蕩。靈翮出籠兮
J39nB454_p0670b01║六合奔騰。
J39nB454_p0670b02║百丈因溈山五峰雲巖侍立次乃問。併卻咽喉唇吻
J39nB454_p0670b03║道將一句來。
J39nB454_p0670b04║卻請和尚道。一椎擊碎青天了。和尚也併卻。猛虎
J39nB454_p0670b05║翻飛猶戴角。和尚今有也妙。事天然看作者。大家
J39nB454_p0670b06║攜手上孤峰。笑倒山▆王老伯。
J39nB454_p0670b07║百丈因僧問如何是奇特事丈曰獨坐大雄峰。僧禮
J39nB454_p0670b08║拜丈便打。
J39nB454_p0670b09║雄峰坐鎮天門合。十萬河山水逆流。若謂對渠奇
J39nB454_p0670b10║特事。更參三十六峰頭。
J39nB454_p0670b11║南泉普願禪師因陸亙大夫謂肇法師也甚奇怪。解
J39nB454_p0670b12║道天地與我同根萬物與我一體。泉指庭前牡丹花
J39nB454_p0670b13║曰大夫時人見此一株花如夢相似。陸罔測。
J39nB454_p0670b14║孤雁摶雲唳夕陽。聲聲叫落楚天霜。纔經巴峽猿
J39nB454_p0670b15║啼處。銕打心肝也斷腸。
J39nB454_p0670b16║鹽官齊安國師問講華嚴座主有幾重法界。主曰廣
J39nB454_p0670b17║說則重重無盡。略說有四種。官豎起拂子曰。者個是
J39nB454_p0670b18║第幾重法界。
J39nB454_p0670b19║輕沙淺水秋灘急。饑鶴孤鴻夜雨寒。添得月明連
J39nB454_p0670b20║玉露。只生愁緒不生歡。
J39nB454_p0670b21║鹽官因僧問大梅如何是西來大意梅曰西來無意。
J39nB454_p0670b22║官聞乃曰一箇棺材兩個死漢。
J39nB454_p0670b23║西來無意。言甘語的。十尺龍鬚。千條薜荔。鹽官好
J39nB454_p0670b24║具活棺材。是水是山俱集備。復云咦。
J39nB454_p0670b25║歸宗智常禪師上堂。我今欲說禪汝等總近前來。乃
J39nB454_p0670b26║曰汝聽觀音行善應諸方所。
J39nB454_p0670b27║雪點寒山綠幾班。諸峰響答水潺潺。假銀城上三
J39nB454_p0670b28║更鼓。驚起離人夢不完。
J39nB454_p0670b29║歸宗與南泉相別煎茶次。泉曰從來與師兄商量語
J39nB454_p0670b30║句彼此已知。此後或有人問畢竟事作麼生。宗曰者
J39nB454_p0670c01║一片地大好卓菴。泉曰卓菴且置畢竟事作麼生。宗
J39nB454_p0670c02║乃打翻茶銚便起。泉曰師兄喫茶了普願未喫茶。宗
J39nB454_p0670c03║曰作者個語話滴水也難消。
J39nB454_p0670c04║接歌唱入落花村。老樹枯藤盡可捫。啼鳥不禁花
J39nB454_p0670c05║下淚。使人清夜暗消魂。
J39nB454_p0670c06║大梅法常禪師。僧問如何是佛法大意。梅曰蒲花柳
J39nB454_p0670c07║絮竹針麻線。
J39nB454_p0670c08║幾曾對客發青囊。脈候臨時不用方。聊折一枝荊
J39nB454_p0670c09║芥蕙。入爐翻作杏花香。
J39nB454_p0670c10║大梅因夾山定山同行。定曰生死中無佛即無生死。
J39nB454_p0670c11║夾曰生死中有佛即不迷生死。
J39nB454_p0670c12║同泛煙波涉渺茫。南風人恨北風涼。幸當一夜秋
J39nB454_p0670c13║山雨。洗盡人間落葉黃。
J39nB454_p0670c14║大梅忽一日示眾曰。來莫可抑。往莫可追。從容聞鼯
J39nB454_p0670c15║鼠聲。乃曰即此物非他物。汝等諸人善自護持。吾今
J39nB454_p0670c16║逝矣。言訖示寂。
J39nB454_p0670c17║即此物非他物。五四三二數不足。聲聲叫落楚天
J39nB454_p0670c18║霜。汝不解笑休增哭。往莫追來莫拂。白雲淡蕩歸
J39nB454_p0670c19║巖谷。
J39nB454_p0670c20║盤山寶積禪師上堂。向上一路千聖不傳。學者勞形
J39nB454_p0670c21║如猿捉影。
J39nB454_p0670c22║青青翠滴當門竹。影拂秋階苔蘚綠。丹青盡力寫
J39nB454_p0670c23║輕陰。畢竟難成煙斷續。
J39nB454_p0670c24║西堂智藏禪師因普請次曰。因果歷然爭奈何爭奈
J39nB454_p0670c25║何。時有僧出以手托地。堂曰作什麼曰相救相救。堂
J39nB454_p0670c26║曰大眾者個師僧猶較些子僧拂袖便走。堂曰師子
J39nB454_p0670c27║身中蟲自食師子肉。
J39nB454_p0670c28║月皎波澄際。雲空雨霽時。一江紅葉亂。無地寄相
J39nB454_p0670c29║思。
J39nB454_p0670c30║西堂因僧問。有問有答賓主歷然。無問無答時如何。
J39nB454_p0671a01║堂曰怕爛卻那。
J39nB454_p0671a02║閒雲裹碎蒼苔石細雨飄殘上苑花兩片柴門真
J39nB454_p0671a03║寂寞隨朝隨暮宿煙霞。
J39nB454_p0671a04║百丈惟政禪師問南泉諸方善知識還有不說似人
J39nB454_p0671a05║的法也無泉曰有。
J39nB454_p0671a06║舟藏壑澤藏山更有無藏在嶺南常憶故園三月
J39nB454_p0671a07║裏鷓鴣啼在百花間。
J39nB454_p0671a08║水潦和尚參馬祖問如何是西來的的意祖曰禮拜
J39nB454_p0671a09║著潦纔拜祖乃當胸踏倒潦太。▆
J39nB454_p0671a10║春水洋洋滿一湖又添滂霈漾天都明朝忽見滔
J39nB454_p0671a11║天水百萬山河總太虛。
J39nB454_p0671a12║楊岐甄叔禪師僧問如何是祖師西來意岐提起數
J39nB454_p0671a13║珠僧罔措岐曰會麼曰不會。
J39nB454_p0671a14║行藏難寫寄新州每到深秋坐晚樓黃葉亂飛渾
J39nB454_p0671a15║是恨滿天俱見月光浮。
J39nB454_p0671a16║興平和尚問洞山甚麼去山曰沿流不定止平曰法
J39nB454_p0671a17║身沿流報身沿流山曰總不作此解平乃撫掌。
J39nB454_p0671a18║丹鳳豈棲無影樹鵝溪好絹彬州苧沿流不止妙
J39nB454_p0671a19║行蹤南北東西看去處。
J39nB454_p0671a20║濛溪和尚問僧甚處來曰定州溪曰定州近日有甚
J39nB454_p0671a21║奇特事曰某甲旦過但聞鹽貴米賤苦無奇特事。
J39nB454_p0671a22║雅淡梳粧色色真眉青目秀總分明幸然不染胭
J39nB454_p0671a23║脂氣似錦花添數十層。
J39nB454_p0671a24║雲巖曇晟禪師因道吾問大悲千手眼那個是正眼
J39nB454_p0671a25║▆曰如人夜間背手摸枕子。
J39nB454_p0671a26║通身遍身如此如彼秘魔持又龐公澆水脫羈廢
J39nB454_p0671a27║兮見全威展垂天翼而南徒尊哉八萬四千頭覿
J39nB454_p0671a28║面相逢誰是你。
J39nB454_p0671a29║雲巖因僧問二十年在百丈秖侍巾瓶為什麼心燈
J39nB454_p0671a30║不續巖曰頭上寶花冠。
J39nB454_p0671b01║金輪坐鎮萬年春寶殿誰堪謁至尊一舉六街人
J39nB454_p0671b02║盡理綸音寂寂聽無聲。
J39nB454_p0671b03║雲巖煎茶次道吾問煎與阿誰巖曰有一人要曰何
J39nB454_p0671b04║不教伊自煎巖曰幸有某甲在。
J39nB454_p0671b05║竭力朝昏奉一人滿傾丹節展殷勤夜深立侍垂
J39nB454_p0671b06║簾底不敢宸廷取次行。
J39nB454_p0671b07║雲巖掃地次道吾曰太區區生巖曰須知有不區區
J39nB454_p0671b08║者吾曰恁麼則有第二月也巖豎起笤帚曰者個是
J39nB454_p0671b09║第幾月吾休去。
J39nB454_p0671b10║隨時舉處絕周遮用得相宜即當家笤帚那邊看
J39nB454_p0671b11║好月不知轉見事如麻。
J39nB454_p0671b12║雲巖因僧問一念瞥起便落魔界時如何巖曰汝因
J39nB454_p0671b13║甚卻從佛界來。
J39nB454_p0671b14║人間最貴是黃金落眼還他作一塵踢倒靈床不
J39nB454_p0671b15║著孝從伊四壁白雲侵。
J39nB454_p0671b16║道吾宗智禪師溈山問甚處去來吾曰看病來山曰
J39nB454_p0671b17║有幾人病吾曰有病的有不病的山曰不病的莫是
J39nB454_p0671b18║智頭陀麼吾曰病與不病總不干他事。
J39nB454_p0671b19║至虛之體是體何基絕相之貌是貌曷依空劫之
J39nB454_p0671b20║前前身非渠有末際之後後量固難齊位次本來
J39nB454_p0671b21║安不得從伊八面好風吹。
J39nB454_p0671b22║道吾因僧問久嚮和尚會禪吾曰蒼天蒼天僧近前
J39nB454_p0671b23║掩卻吾口曰低聲低聲吾遂與一掌僧曰蒼天蒼天
J39nB454_p0671b24║吾曰得與麼無理僧卻與吾一掌拂袖便出吾曰早
J39nB454_p0671b25║知如是悔不如是。
J39nB454_p0671b26║驀拶相逢同途共轍鄉音頗似心機莫測龍得水
J39nB454_p0671b27║而興波虎嘯風而振鬣可中各有便宜畢竟饒伊
J39nB454_p0671b28║不得。
J39nB454_p0671b29║道吾因石霜問如何是觸目菩提吾喚沙彌彌應諾
J39nB454_p0671b30║吾曰添淨瓶水著。
J39nB454_p0671c01║空山響落悉成秋狼藉飛紅起樹頭樂奏湘靈今
J39nB454_p0671c02║夜瑟洗人無限古今愁。
J39nB454_p0671c03║道吾臨遷化遣書辭雲巖巖以書回吾吾覽書了謂
J39nB454_p0671c04║洞山密師伯曰雲巖不知有我悔當時不向伊道雖
J39nB454_p0671c05║然如是要且不違藥山之子。
J39nB454_p0671c06║雲巖不知有千聖來時俱落後悔不為伊說豈是
J39nB454_p0671c07║當初口門窄末後為君寄一書有誰能痛兄心切
J39nB454_p0671c08║嶺頭雲花間月五岳三山齊照徹。
J39nB454_p0671c09║柏巖明哲禪師因洞山與密師伯到乃問闍黎近離
J39nB454_p0671c10║甚處山曰湖南巖曰觀察使姓什麼山曰不得姓巖
J39nB454_p0671c11║曰名什麼山曰不得名。
J39nB454_p0671c12║玉爐香散寂無聲紫閣簾垂禮不成深夜暗宮誰
J39nB454_p0671c13║得旨寒侵金闕冷沉沉。
J39nB454_p0671c14║黃檗希運禪師上堂汝等諸人盡是噇酒糟漢與麼
J39nB454_p0671c15║行腳何處更有今日還知大唐國裏無禪師麼。
J39nB454_p0671c16║天外橫身只一人金刀斲出玉麒麟長安無限奇
J39nB454_p0671c17║男子若個風前解轉身。
J39nB454_p0671c18║古靈神贊禪師參百丈歸侍本師一日因澡身命靈
J39nB454_p0671c19║去垢靈乃拊背曰好所佛堂而佛不聖。
J39nB454_p0671c20║敲出鳳凰五色髓擊開金鎖十三重生成好手天
J39nB454_p0671c21║然別話到知深意轉濃。
J39nB454_p0671c22║大慈寰中禪師上堂山僧不解答話只能識病時有
J39nB454_p0671c23║僧出慈便歸方丈。
J39nB454_p0671c24║天外山高十二峰冷雲籠罩萬千重舊時到過無
J39nB454_p0671c25║行徑轉出深溪有路通。
J39nB454_p0671c26║平田普岸禪師訪茂源源纔起迎田便把住曰開口
J39nB454_p0671c27║即失閉口即喪去此二途請師別道源以手掩鼻田
J39nB454_p0671c28║放開曰一步較易兩步較難。
J39nB454_p0671c29║水闊舟沉欲渡難相攜同濟石丹灘行來流急深
J39nB454_p0671c30║深裏彼此波瀾似一般。
J39nB454_p0672a01║五峰常觀禪師問僧甚麼處去曰台山去峰豎一指
J39nB454_p0672a02║曰若見文殊了卻來者裏與汝相見僧無語。
J39nB454_p0672a03║聲傳禁院鐘先出敲落黃昏夜幾星無限春心言
J39nB454_p0672a04║不得可憐寂立渡江濱。
J39nB454_p0672a05║龍雲台禪師僧問如何是祖師西來意雲曰昨夜欄
J39nB454_p0672a06║中失卻牛。
J39nB454_p0672a07║昨夜欄中失卻牛隔墻傾倒十三頭天明趣到平
J39nB454_p0672a08║坡上賊是村前二老劉。
J39nB454_p0672a09║東山慧禪師因大于侍者到乃問金剛正定一切皆
J39nB454_p0672a10║然秋去冬來且作麼生者曰不妨和尚借問山曰國
J39nB454_p0672a11║今即得去後作麼生者曰誰敢問著某甲。
J39nB454_p0672a12║正定金剛千秋永鎮秋去冬來不妨再訊其靜也
J39nB454_p0672a13║烏飛兔走其動也機忘息寢古路風高事悄然梅
J39nB454_p0672a14║花已秉東君令。
J39nB454_p0672a15║趙州從諗禪師到茱萸執拄杖於法堂從東過西。
J39nB454_p0672a16║沉沉碧水不曾波透底誰能操得過只是法堂前
J39nB454_p0672a17║有跡艸鞋溼處杖痕多。
J39nB454_p0672a18║趙州訪二菴主。
J39nB454_p0672a19║劈海吞龍全意氣摶風九萬長精神一從六息南
J39nB454_p0672a20║溟後猶覺人間海岳渾。
J39nB454_p0672a21║趙州因僧問如何是祖師西來意州曰庭前柏樹子。
J39nB454_p0672a22║寒關過後故人稀北去蕭蕭亂馬蹄萬頃濤飛霜
J39nB454_p0672a23║劍淚不堪歡喜只堪悲。
J39nB454_p0672a24║趙州道喫茶去。
J39nB454_p0672a25║劍水深深渡者難風高灘險骨毛寒應憐客路艱
J39nB454_p0672a26║如此人脫青氈馬卸鞍。
J39nB454_p0672a27║趙州狗子有無佛性。
J39nB454_p0672a28║四山矗合六水中分濤洶浪滾霆震雲奔掉轉橫
J39nB454_p0672a29║流空海岱乾坤是處雨花生。
J39nB454_p0672a30║趙州因僧問如何是道州曰墻外的。
J39nB454_p0672b01║指出當陽路不迷會須平步躡雲梯幾人能自登
J39nB454_p0672b02║仙去空使蟠桃折一枝。
J39nB454_p0672b03║趙州因臺山路上有一婆子。
J39nB454_p0672b04║不似葉公郎弄險還如暗夜度陳倉台山路有雙
J39nB454_p0672b05║關在愁殺行人艸帶霜。
J39nB454_p0672b06║趙州布衫。
J39nB454_p0672b07║迴雁峰高雲作面寒溪沙細水為身輕煙帶月來
J39nB454_p0672b08║江渚一片秋雲瀉太清。
J39nB454_p0672b09║趙州因僧問承聞和尚親見南泉是否州曰鎮州出
J39nB454_p0672b10║大蘿蔔頭。
J39nB454_p0672b11║雪峰毬雲明普不若禾山解打鼓從來老將不談
J39nB454_p0672b12║兵甜者仍甜苦者苦趙州實未識南泉何必從伊
J39nB454_p0672b13║輪五五。
J39nB454_p0672b14║趙州因寶壽問胡釘鉸。
J39nB454_p0672b15║一擊虛空迸裂開鉗椎在手不能用逗到而今粉
J39nB454_p0672b16║碎時釘得完全仍有縫。
J39nB454_p0672b17║趙州問僧發足何處曰雪峰州曰雪峰有何言句僧
J39nB454_p0672b18║曰尋常道盡十方世界是沙門一隻眼汝等諸人向
J39nB454_p0672b19║什麼處屙州曰闍黎若回寄個鍬子去。
J39nB454_p0672b20║五峰翠插青天外看到嵯峨險亦奇最好清風流
J39nB454_p0672b21║下界吹開萬竅響離離。
J39nB454_p0672b22║長沙景岑禪師僧問本來人還成佛否沙曰汝見大
J39nB454_p0672b23║唐天子還自種田割稻麼。
J39nB454_p0672b24║曉鐘初發漏聲殘簾捲輕煙露玉顏尊貴自來無
J39nB454_p0672b25║等級不將威烈致諸蠻。
J39nB454_p0672b26║子湖利蹤禪師僧問自古上賢還達真正理否湖曰
J39nB454_p0672b27║達僧曰只如真正理作麼生達湖曰霍光當時賣假
J39nB454_p0672b28║銀城與單于契書是什麼人作僧無語。
J39nB454_p0672b29║冷冷淺水碧如油浪湧金風畏泊舟二月花寒風
J39nB454_p0672b30║尚惡有誰不起故園愁。
J39nB454_p0672c01║普化和尚常入市振鐸曰明頭來明頭打。
J39nB454_p0672c02║殘紅落盡春枝密滿院香流綠葉多極好青山無
J39nB454_p0672c03║限色白雲影裏露嵯峨。
J39nB454_p0672c04║操禪師請米和尚齋不排坐位。
J39nB454_p0672c05║舳艫不覺暗成流水未揚波岸已投驀地忽驚三
J39nB454_p0672c06║月夢醒來玉浪打虛舟。
J39nB454_p0672c07║秘魔巖和尚常持一木叉。
J39nB454_p0672c08║玉爪金牙銕作身五花點就活麒麟牽來綠翠叢
J39nB454_p0672c09║中舞笑倒盧龍塞上人。
J39nB454_p0672c10║溈山靈祐禪師因百丈舉人住溈山。
J39nB454_p0672c11║長鯨吼折珊瑚樹大象衝開不斷流別展機輪天
J39nB454_p0672c12║外去無窮春色滿滄洲。
J39nB454_p0672c13║溈山因仰山問如何是祖師西來意山指燈籠曰大
J39nB454_p0672c14║好燈籠。
J39nB454_p0672c15║白雲深處有仙家玉碗盛來琥珀茶啜到口時香
J39nB454_p0672c16║極好猶言卻是水飛花。
J39nB454_p0672c17║溈山上堂仲冬嚴寒年年事晷運遷移事若何仰山
J39nB454_p0672c18║進前叉手而立。
J39nB454_p0672c19║偶來閑看廣陵花瓊樹雙雙弄影斜極好邗江春
J39nB454_p0672c20║後水年年來到杜陵家。
J39nB454_p0672c21║溈山問仰山天寒人寒仰曰大家在者裏。
J39nB454_p0672c22║望斷長江不見流好風吹得上輕舟數聲羌笛秋
J39nB454_p0672c23║雲杳又看沙汀宿埜鷗。
J39nB454_p0672c24║溈山坐次仰山入來山以兩手握拳相交示之仰作
J39nB454_p0672c25║女人拜山曰如是如是。
J39nB454_p0672c26║乘風點出春光面就水栽成月影花得意人來歌
J39nB454_p0672c27║一曲韻終同喫趙州茶。
J39nB454_p0672c28║洞山良价禪師初參南泉值馬祖忌辰設齋泉問眾
J39nB454_p0672c29║曰未審馬祖還來否山曰待有伴即來。
J39nB454_p0672c30║孤蹤未許別人陪赴請終須待伴來無影樹頭花
J39nB454_p0673a01║正放不萌枝上葉方開。
J39nB454_p0673a02║洞山辭雲巖巖曰什麼處去山曰雖離和尚未卜所
J39nB454_p0673a03║止。
J39nB454_p0673a04║一路輕風信悄然白雲密密鎖寒煙青氈不染香
J39nB454_p0673a05║痕去萬里遙看不動天。
J39nB454_p0673a06║洞山寒暑。
J39nB454_p0673a07║立處孤危迥出塵月明簾外急翻身正偏兩地雙
J39nB454_p0673a08║垂手得便歸來有幾人。
J39nB454_p0673a09║洞山五位君臣。
J39nB454_p0673a10║妙協宗通與說通些毫纔擬隔千峰正偏已是虛
J39nB454_p0673a11║名目果日全禪午夜中。
J39nB454_p0673a12║洞山因僧問欲見和尚本來師如何得見山曰年牙
J39nB454_p0673a13║相似即無阻矣。
J39nB454_p0673a14║簾捲雙輪坐翠微渾身不挂本來衣芙蓉露滴秋
J39nB454_p0673a15║香老羞展輕眉對落暉。
J39nB454_p0673a16║洞山與泰首座冬節喫果子。
J39nB454_p0673a17║指出華山十二峰離披雪覆艸葺葺行人每愛登
J39nB454_p0673a18║高好出一重兮又一重。
J39nB454_p0673a19║洞山四賓主。
J39nB454_p0673a20║無家無計苦何支幸遇君王御晏時親秉綸音身
J39nB454_p0673a21║佩旨歸來坐斷六門機。
J39nB454_p0673a22║洞山因僧問三身中那一身不墮眾數山曰吾常於
J39nB454_p0673a23║此切。
J39nB454_p0673a24║竹郎廟前多古木翠鎖斜陽山更綠何處江村有
J39nB454_p0673a25║笛聲笛聲盡是迎郎曲。
J39nB454_p0673a26║洞山因陳尚書問五十二位菩薩中為甚不見妙覺
J39nB454_p0673a27║山曰尚書親見妙覺。
J39nB454_p0673a28║劫壺空寒光耀玉女難將針線到秋光多在月明
J39nB454_p0673a29║前暮煙蓋覆來時道。
J39nB454_p0673a30║洞山因僧問如何是青山白雲父山曰不森森者是。
J39nB454_p0673b01║江流夜魄兩依依風捲蘆花帶雪飛石女慣乘金
J39nB454_p0673b02║鳳舞木人喜跨玉龍歸。
J39nB454_p0673b03║洞山囑曹山寶鏡三昧銀碗盛雪明月藏鷺。
J39nB454_p0673b04║輕煙和露冷皓魄入秋光萬里長空闊誰能辨人
J39nB454_p0673b05║荒。
J39nB454_p0673b06║洞山不安僧問和尚病還有不病者麼山曰有僧曰
J39nB454_p0673b07║不病者還來看和尚否山曰老僧看他有分。
J39nB454_p0673b08║年牙相似不爭多踏雪人寒奈若何尊貴堂前無
J39nB454_p0673b09║異影神山一曲倩誰和。
J39nB454_p0673b10║洞山將圓寂謂眾曰吾有閑名在世誰人為吾除得
J39nB454_p0673b11║眾皆無對時沙彌出曰請和尚法號山曰吾閑名已
J39nB454_p0673b12║謝。
J39nB454_p0673b13║寶鼎香消漏已殘閑名且喜卸人間剩來一曲無
J39nB454_p0673b14║聲調孤韻清清和者難。
J39nB454_p0673b15║洞山問僧離此殼漏子向什麼處與吾相見僧無對。
J39nB454_p0673b16║嶺頭風捲白雲飛夜合山前水一溪忽聽半山亭
J39nB454_p0673b17║子上夜深添得老猿啼。
J39nB454_p0673b18║幽溪和尚僧問處處該不得時如何溪曰夜半石人
J39nB454_p0673b19║無影像縱橫不辨往來源。
J39nB454_p0673b20║金鞭擊碎珊瑚樹玉浪衝開水底天折角泥牛連
J39nB454_p0673b21║夜吼青峰添得晚來煙。
J39nB454_p0673b22║石霜慶諸禪師參道吾問如何是觸目菩提吾喚沙
J39nB454_p0673b23║彌彌應諾吾曰添淨瓶水著良久卻問霜汝適來問
J39nB454_p0673b24║什麼霜擬舉吾便起去霜於此有省。
J39nB454_p0673b25║靜裏看山雲路闊閑中對客語偏真頭頭俱是天
J39nB454_p0673b26║然事盡把心思說向人。
J39nB454_p0673b27║淥清禪師僧問不落道吾機請師道清曰庭前紅莧
J39nB454_p0673b28║樹生葉不生花。
J39nB454_p0673b29║庭前花是舊時開不見青衣此夕來狼藉枝頭多
J39nB454_p0673b30║少興空餘明月照高臺。
J39nB454_p0673c01║夾山善會禪師上堂聞中生解意下丹青目前即美
J39nB454_p0673c02║久蘊成病青山與白雲從來不相到機絲不挂梭頭
J39nB454_p0673c03║事文彩縱橫意自殊。
J39nB454_p0673c04║一牛飲水五馬不嘶寶劍橫抽群靈自避琉璃殿
J39nB454_p0673c05║內化功忘鶯囀西山春自媚。
J39nB454_p0673c06║夾山因僧問祖意教意是同是別山曰風吹荷葉滿
J39nB454_p0673c07║池青十里行人較一程。
J39nB454_p0673c08║對機有準穿楊箭問答無殊野水痕春至幾番寒
J39nB454_p0673c09║食雨仍添碧浪兩三層。
J39nB454_p0673c10║夾山因僧問如何是寂默中事山曰寢殿無人。
J39nB454_p0673c11║獨卓孤峰秀雲深一徑寒舉頭明月在萬里舊江
J39nB454_p0673c12║山。
J39nB454_p0673c13║夾山上堂金烏玉兔交互爭輝坐卻日頭天下黯黑。
J39nB454_p0673c14║奇看夜識金銀氣珠燦靈蛇愧有蹤坐卻日頭無
J39nB454_p0673c15║點縫豈知席下有春風。
J39nB454_p0673c16║夾山因僧問如何是佛山曰此位無賓主。
J39nB454_p0673c17║黃閣巍然聳一門玉人曲折侍黃昏當頭不犯機
J39nB454_p0673c18║絲妙玉兔輝時古殿清。
J39nB454_p0673c19║夾山上堂百艸頭薦取老僧鬧市裏識取天子。
J39nB454_p0673c20║花茸茸處雨濛濛及盡今時路已通浩浩塵中看
J39nB454_p0673c21║變化細腰輕粉舞春風。
J39nB454_p0673c22║夾山上堂眼不挂戶意不停玄直得靈艸不生猶是
J39nB454_p0673c23║五天之位珠光月魄不是出頭時此間無老僧五路
J39nB454_p0673c24║頭無闍黎。
J39nB454_p0673c25║熟處難忘老夾山懸空著架要人攀有時打落烏
J39nB454_p0673c26║紗帽笑不成兮哭轉難。
J39nB454_p0673c27║夾山參船子發明後出住夾山道吾仍遣僧問如何
J39nB454_p0673c28║是法身山曰法身無相。
J39nB454_p0673c29║前春浪打艨艟去今歲舟因浪打回來去一江春
J39nB454_p0673c30║浪惡月明休聽暮猿哀。
J39nB454_p0674a01║清平令遵禪師參翠微問如何是西來的的意微曰
J39nB454_p0674a02║待無人即向汝道。
J39nB454_p0674a03║著意為渠道不成明傳何似暗傳真園中綠翠翻
J39nB454_p0674a04║新浪長短分明已付君。
J39nB454_p0674a05║清平因僧問如何是大乘平曰井索曰如何是小乘
J39nB454_p0674a06║平曰錢索曰如何是有漏平曰笊籬曰如何是無漏
J39nB454_p0674a07║平曰木杓。
J39nB454_p0674a08║井索錢索笊籬木杓盡情付汝無處摸索別寶還
J39nB454_p0674a09║他碧眼師神鎗用必金牙作。
J39nB454_p0674a10║清平因僧問如何是清平家風平曰一斗麵作三箇
J39nB454_p0674a11║蒸餅。
J39nB454_p0674a12║響落千山事亦真雲流夜魄卻分明要求絕跡無
J39nB454_p0674a13║行地莫向崆峒問廣成。
J39nB454_p0674a14║投子大同禪師僧問如何是十身調御子下禪床。▆
J39nB454_p0674a15║金甌覆著千鍾相御手調成醉士羨寶馬玉鸞人
J39nB454_p0674a16║盡望幾多清節隱樵耕。
J39nB454_p0674a17║投子因僧問如何是出門不見佛子曰無所睹。
J39nB454_p0674a18║劫前無句朕兆無名空王田地沒人耕苔封古殿
J39nB454_p0674a19║也視聽何從佛祖俱迷時黧奴可信不居寶位自
J39nB454_p0674a20║然尊始信從來只一人。
J39nB454_p0674a21║投子問僧甚處來曰東西山禮祖師來子曰祖師不
J39nB454_p0674a22║在東西山僧無語。
J39nB454_p0674a23║舌頭無骨如天闊眼裏有珠似鏡輝滄海已教乾
J39nB454_p0674a24║到底祖師元不在東西。
J39nB454_p0674a25║德山宣鑑禪師到溈山挾複子上法堂從西過東從
J39nB454_p0674a26║東過西顧視方丈曰有麼有麼。
J39nB454_p0674a27║寶刀吐鍔銅馬飛靈單騎直入似鶻奔騰八陣圖
J39nB454_p0674a28║開紅日影旌旗展處陣雲橫賊識賊精識精不動
J39nB454_p0674a29║干戈致太平。
J39nB454_p0674a30║德山凡見僧入門便棒。
J39nB454_p0674b01║全機不借佛祖難躲點銕為金靈丹一顆入碧潭
J39nB454_p0674b02║兮起臥龍破金籠兮出靈鶚轟雷掣電逞神威萬
J39nB454_p0674b03║別千差一齊墮。
J39nB454_p0674b04║德山托缽。
J39nB454_p0674b05║諷花情篤愛花詩兒女多情巧繼之似戲似狂還
J39nB454_p0674b06║似謔教人清苦不成思。
J39nB454_p0674b07║德山上堂及盡知也直得三世諸佛曰挂壁上猶有
J39nB454_p0674b08║一人呵呵大笑若識得此人參學事畢。
J39nB454_p0674b09║和山藏盡楚天雲獨放輕舟浪裏行檀板夜敲新
J39nB454_p0674b10║月下有誰不動▆▆情。
J39nB454_p0674b11║臨濟義玄禪師栽松次黃檗曰深山裏栽許多松作
J39nB454_p0674b12║麼。
J39nB454_p0674b13║敲風打雨竟成癡還是爺兒兩個知月裏烏雞飛
J39nB454_p0674b14║過了猶言光境待來時。
J39nB454_p0674b15║臨濟因黃檗入廚問飯頭。
J39nB454_p0674b16║霸陵橋畔雄如虎五棋山前活似龍無事莫教輕
J39nB454_p0674b17║犯著搶旗奪節有神功。
J39nB454_p0674b18║臨濟半夏上黃檗。
J39nB454_p0674b19║路出平陽有險巇行人來往自無疑不知爛踏深
J39nB454_p0674b20║泥裏石骨粼皴礙馬蹄。
J39nB454_p0674b21║臨濟凡見僧入門便喝。
J39nB454_p0674b22║當軒寶劍光如電佛祖于斯影跡亡可有克家麟
J39nB454_p0674b23║鳳子得來如爇返魂香。
J39nB454_p0674b24║臨濟曰無位真人是什麼乾屎橛。
J39nB454_p0674b25║晴巒三月看如畫紅白枝枝綻綠苔江上白鷗多
J39nB454_p0674b26║不見樹頭空惹杜鵑來。
J39nB454_p0674b27║臨濟四喝。
J39nB454_p0674b28║猛燄一堆山岳化乾坤無處不通紅臨機誰具通
J39nB454_p0674b29║方手拈得金花出眼中。
J39nB454_p0674b30║臨濟因大覺到參舉起拂子覺敷坐具濟擲下拂子
J39nB454_p0674c01║覺收坐具參堂去。
J39nB454_p0674c02║故鄉人道故鄉情竹石園林事事真更說隔溪花
J39nB454_p0674c03║仍好門前三十六峰青。
J39nB454_p0674c04║臨濟因一老宿參便問禮拜即是不禮拜即是濟便
J39nB454_p0674c05║喝宿便拜濟曰好個艸賊宿曰賊賊便出去。
J39nB454_p0674c06║馬是官馬休用印撕踏何須苦相禁縱有輸嬴總
J39nB454_p0674c07║屬官山山一任他馳騁。
J39nB454_p0674c08║臨濟因趙州到在後架洗腳。
J39nB454_p0674c09║世故相逢各未閒百年多在別離間昨夜秋風今
J39nB454_p0674c10║夜雨不知何故入空山。
J39nB454_p0674c11║臨濟臨示滅說法偈已謂眾曰吾去後不得滅卻吾
J39nB454_p0674c12║正法眼。
J39nB454_p0674c13║眼裏從來無佛祖胸中那更有兒孫忽然敗露偷
J39nB454_p0674c14║天手致使將來定滅門。
J39nB454_p0674c15║睦州道明陳尊宿一日在廊階上立僧問陳尊宿房
J39nB454_p0674c16║在何處州脫艸履驀頭打僧便走。
J39nB454_p0674c17║靈鋒在握縱橫與奪或放或收全殺全活倒騎銕
J39nB454_p0674c18║馬趁飛龍閃電光中捉烏兔。
J39nB454_p0674c19║睦州因僧問高揖釋迦不拜彌勒時如何州曰昨日
J39nB454_p0674c20║有人問趁出了也。
J39nB454_p0674c21║斗酒忘言良夜深紅萱露消鵲驚林欲知別後思
J39nB454_p0674c22║今夕漢水東流是寸心。
J39nB454_p0674c23║睦州因僧問一氣還轉得一大藏教也無州曰有甚
J39nB454_p0674c24║饆饠鎚子快下將來。
J39nB454_p0674c25║問似移山卻亂猜答如倒海不安排黃金鑄印懸
J39nB454_p0674c26║如斗北去山河盡打開。
J39nB454_p0674c27║睦州因僧問以一重去一重即不問不以一重去一
J39nB454_p0674c28║重時如何州曰昨日栽茄子今日種冬瓜。
J39nB454_p0674c29║隔嶺見煙原是火隔墻見角定為牛人言相隔無
J39nB454_p0674c30║端的特地番成一眼愁。
J39nB454_p0675a01║睦州上堂問曰首座喏眾答曰在又問寺主喏答曰
J39nB454_p0675a02║在又問維那喏答曰在州乃曰三段不同收歸上科
J39nB454_p0675a03║向下文長付在來日。
J39nB454_p0675a04║祖師心要七佛機關盡情指點實不相瞞南人相
J39nB454_p0675a05║鼻不相耳大開氈帳不知寒。
J39nB454_p0675a06║睦州因僧問以字不成八字不是是何章句州彈指
J39nB454_p0675a07║曰會麼。
J39nB454_p0675a08║上到高岡好看雲一番風起一層紋隔溪更好蒼
J39nB454_p0675a09║巖底半截飛煙有斷痕。
J39nB454_p0675a10║睦州示眾我見百丈不識好惡。
J39nB454_p0675a11║前舟入浪浪花沉後舟入浪浪花起漁人不怕打
J39nB454_p0675a12║頭風只管撈蝦復撈鯉。
J39nB454_p0675a13║烏石靈觀禪師曹山行腳時問如何是毘盧師法身
J39nB454_p0675a14║主石曰我若向你道即別有也曹山舉似洞山山曰
J39nB454_p0675a15║好箇問頭只欠進語。
J39nB454_p0675a16║鳳凰已向雲中去步影追蹤事最難風捲落霞山
J39nB454_p0675a17║色靜轉教靈水夜生寒。
J39nB454_p0675a18║靈雲志勤禪師因長生問混沌未分時如何雲曰露
J39nB454_p0675a19║柱懷胎。
J39nB454_p0675a20║長空闊斗牛寒一亙晴空浸夜瀾鳳縈金網兮畫
J39nB454_p0675a21║堂深鎖龍宿蒼波兮石洞幽攢金雞啄碎寶花冠
J39nB454_p0675a22║萬境風光處處寬。
J39nB454_p0675a23║壽山師解禪師閩帥問壽山年多少山曰與虛空齊
J39nB454_p0675a24║年帥曰虛空年多少山曰與壽山齊年。
J39nB454_p0675a25║雪團打破蒼巖骨水沫推開白石心要識虛空多
J39nB454_p0675a26║少壽泥龍飛過九霄雲。
J39nB454_p0675a27║嶢山和尚僧問如何是丈六金身山曰判官斷案相
J39nB454_p0675a28║公改。
J39nB454_p0675a29║開三作五改十為八放去收來是何機筈楚雲高
J39nB454_p0675a30║捲碧天秋滿徑黃花香似潑。
J39nB454_p0675b01║多福和尚僧問如何是多福一叢竹福曰一莖兩莖
J39nB454_p0675b02║斜曰學人不會福曰三莖四莖曲。
J39nB454_p0675b03║朱砂點石石流斑火後尋朱即改顏恰似烏金猶
J39nB454_p0675b04║似墨至今疑是五龍山。
J39nB454_p0675b05║仰山慧寂禪師因耽源上堂仰出眾作圓相以手拓
J39nB454_p0675b06║呈了卻叉手立源以兩手相交作拳示之仰進前三
J39nB454_p0675b07║步作女人拜源點頭仰便禮拜。
J39nB454_p0675b08║渾身相見事非常送往迎來總大方轉到異中猶
J39nB454_p0675b09║有序好看揖讓更趨蹌。
J39nB454_p0675b10║仰山受耽源所傳九十七種圓相。
J39nB454_p0675b11║銀山矗矗登難到銕壁重重透者稀拶得眉毛無
J39nB454_p0675b12║縫罅古今誰有鳳翎衣。
J39nB454_p0675b13║仰山指雪師子謂眾曰還有過得此色者麼眾無對。
J39nB454_p0675b14║一向恁麼去梅花和雪翩翩聚明白轉身難坐對
J39nB454_p0675b15║青燈伴影寒天曉後白雲寬傾出鳳凰五色髓綴
J39nB454_p0675b16║開帝釋寶花冠。
J39nB454_p0675b17║仰山問溈山大用現前請師辨白溈下座歸方丈。
J39nB454_p0675b18║弦調分明有幾般一歌分作兩歌彈似明似暗秋
J39nB454_p0675b19║風裏聽到孤衾枕亦寒。
J39nB454_p0675b20║仰山因龐居士問久嚮仰山到來為甚卻覆。
J39nB454_p0675b21║畫貓面門班似虎畫蝶輕粉細如綿若將顏色分
J39nB454_p0675b22║深淺就使丹青也不全。
J39nB454_p0675b23║徑山洪諲禪師僧問掩息如灰時如何山曰猶是時
J39nB454_p0675b24║人功幹曰幹後如何山曰耕人田不種曰畢竟如何
J39nB454_p0675b25║山曰禾熟不臨場。
J39nB454_p0675b26║靈苗不是興家物瑞艸翻為喪國徵何似老農忘
J39nB454_p0675b27║帝力閑行鼓腹樂餘生。
J39nB454_p0675b28║雲居道膺禪師在洞山作務誤鏟殺蚯蚓山曰者箇
J39nB454_p0675b29║聻居曰他不死山曰二祖往鄴都又作麼生居不對。
J39nB454_p0675b30║當頭一座黃金屋不假公輪手置成結角羅紋飛
J39nB454_p0675c01║彩鳳茫茫歷亂普天人。
J39nB454_p0675c02║雲居因僧問如何是從天降下則貧窮居曰不貴得
J39nB454_p0675c03║曰如何是從地涌出則富貴居曰無中或有。
J39nB454_p0675c04║向人作賃終非有自種桑麻薄也多世事莫如隨
J39nB454_p0675c05║分好黃庭聊寫換蒼鵝。
J39nB454_p0675c06║雲居因僧問僧家畢竟如何居曰居山好。
J39nB454_p0675c07║青巒聳削白雲攢萬仞巖頭鳥道寬千聖也曾行
J39nB454_p0675c08║不到時人空被眼睛暪。
J39nB454_p0675c09║雲居示寂日問侍者曰今日是幾者曰初三居曰三
J39nB454_p0675c10║十年後但曰秪者是。
J39nB454_p0675c11║彷彿仙蹤欲見難通津一去水漫漫空餘千載凌
J39nB454_p0675c12║霜色長與澄潭白日寒。
J39nB454_p0675c13║曹山本寂禪師僧問子歸就父為什麼父全不顧山
J39nB454_p0675c14║曰理合如是。
J39nB454_p0675c15║密密金刀剪不開煙沉古鼎浸寒灰夜深畢竟無
J39nB454_p0675c16║人侍戶外誰堪著足來。
J39nB454_p0675c17║疏山匡仁禪師僧問如何是諸佛師山曰何不問疏
J39nB454_p0675c18║山老漢僧無對。
J39nB454_p0675c19║早起來看雁宕山著思惟欲寫晴嵐到來但見煙
J39nB454_p0675c20║光滿盡著遊人眼界瞞。
J39nB454_p0675c21║九峰道虔禪師僧問如何是乾坤眼峰曰乾坤在裏
J39nB454_p0675c22║許。
J39nB454_p0675c23║退身有路進步曷升重重拈起截銕斬釘使星三
J39nB454_p0675c24║徙情方恰定國安邦見老成。
J39nB454_p0675c25║蟠龍可文禪師僧問亡僧遷化後向什麼處去龍曰
J39nB454_p0675c26║石牛沿古路日裏夜燈明。
J39nB454_p0675c27║無底船行四百洲月光影落淺沙頭泥龍鼓浪爭
J39nB454_p0675c28║頭角萬頃煙波盡放流。
J39nB454_p0675c29║韶山寰普禪師僧到參禮拜起立山曰大材藏拙戶
J39nB454_p0675c30║僧過一邊立山曰喪卻棟梁林。
J39nB454_p0676a01║龍尾階頭親展步紫微室裏又聞鐘幸當御輦重
J39nB454_p0676a02║推挽無奈因循落下風。
J39nB454_p0676a03║三角令珪禪師僧問如何是佛角曰明日來向汝道
J39nB454_p0676a04║如今道不得。
J39nB454_p0676a05║傷心欲問前朝事惟見江流去不回日暮東風春
J39nB454_p0676a06║艸綠鷓鴣飛上越王臺。
J39nB454_p0676a07║投子感溫禪師僧問父不投為什麼投子子曰豈是
J39nB454_p0676a08║別人屋裏事。
J39nB454_p0676a09║龍歸萬頃滄浪窟鶴宿千年澗底松月照淡煙秋
J39nB454_p0676a10║色杳清光已透玉簾櫳。
J39nB454_p0676a11║巖頭全奯禪師羅山問和尚三十年前在洞山而不
J39nB454_p0676a12║肯洞山頭曰是。
J39nB454_p0676a13║洞山好佛只無光記自靈山付大唐多少偷香竊
J39nB454_p0676a14║玉者至今猶作守株郎。
J39nB454_p0676a15║巖頭問僧甚處來曰西京來頭曰黃巢過後還收得
J39nB454_p0676a16║劍麼曰收得。
J39nB454_p0676a17║凜凜神鋒用不靈為人倒握奮雷霆纔經觸著飛
J39nB454_p0676a18║符使鞭起清風看令行。
J39nB454_p0676a19║雪峰義存禪師示眾大地撮來如粟米粒大。
J39nB454_p0676a20║鳳林閣裏水東流白艸黃榆六十秋邊將皆承主
J39nB454_p0676a21║恩澤無人解道取涼州。
J39nB454_p0676a22║雪峰一日登座召眾曰看看東邊底又曰看看西邊
J39nB454_p0676a23║底汝若要會拈拄杖擲下曰向者裏薦取。
J39nB454_p0676a24║藕絲牽得崑崙到并州汾州俱便道下方更有十
J39nB454_p0676a25║三城羅列於中妙不妙。
J39nB454_p0676a26║雪峰示眾望州亭與諸人相見了也烏石嶺與諸人
J39nB454_p0676a27║相見了也僧堂前與諸人相見了也。
J39nB454_p0676a28║陌上唯春水中唯月南辰已正北斗已側望州亭
J39nB454_p0676a29║烏石嶺處處親題有李白。
J39nB454_p0676a30║興化存獎禪師開堂為臨濟燒香。
J39nB454_p0676b01║賓主句折卻了大覺門中不艸艸良驥追風在跨
J39nB454_p0676b02║人獰龍鼓浪奔山島孤賒為我兮得頭得鼻續斷
J39nB454_p0676b03║之香兮憑空燒到大小師兄竟不成一燈誰繼來
J39nB454_p0676b04║時道。
J39nB454_p0676b05║興化打維那。
J39nB454_p0676b06║鵠白烏玄狐眼碧相呼相應溪頭立於中不奈冷
J39nB454_p0676b07║風生吹得腥羶滿天地。
J39nB454_p0676b08║三聖慧然禪師上堂我逢人即出出則不為人。
J39nB454_p0676b09║好風吹過南來雁驟雨傾從北直流雁去波澄無
J39nB454_p0676b10║彼此一般晴色在江頭。
J39nB454_p0676b11║西塔光穆禪師僧問如何是西來意塔曰汝無佛性。
J39nB454_p0676b12║官馬從來無所禁南陌溪西任所馳沿山百里皆
J39nB454_p0676b13║傳驛處處輕花襯馬蹄。
J39nB454_p0676b14║同安丕禪師僧問如何是和尚家風安曰金雞抱子
J39nB454_p0676b15║歸霄漢玉兔懷胎出紫微。
J39nB454_p0676b16║金針繡出湖山好翠合煙籠又一班雪夜暗中牽
J39nB454_p0676b17║得動烏雞飛在玉闌干。
J39nB454_p0676b18║同安因僧問依經解義三世佛冤離經一字即同魔
J39nB454_p0676b19║說此理如何安曰孤峰迥秀不挂煙蘿片月行空白
J39nB454_p0676b20║雲自異。
J39nB454_p0676b21║清溪明月漾虛舟山自蒼蒼水自悠下界無人看
J39nB454_p0676b22║鶴立白雲空蕩萬峰頭。
J39nB454_p0676b23║禾山師陰禪師僧問王子未來登誰人當治化山曰
J39nB454_p0676b24║閫外不行邊塞令將軍自致太平年。
J39nB454_p0676b25║密化經時論至治德流行處有威聲十虛八表俱
J39nB454_p0676b26║陳款百萬山河一鑑清。
J39nB454_p0676b27║青峰傳楚禪師僧問佛魔未現向什麼處應蜂曰諸
J39nB454_p0676b28║上座聽抵對。
J39nB454_p0676b29║盡說仙都越世塵幾般晴雨但呼庚及看花放清
J39nB454_p0676b30║溪晚也似人間綠水濱。
J39nB454_p0676c01║永安善靜禪師僧問不可以智知不可以識識時如
J39nB454_p0676c02║何安曰鶴鷺並頭踏雲睡月明驚起兩邊疑。
J39nB454_p0676c03║銕饅頭上金花昱兩不相齊卻是金石筍夜抽千
J39nB454_p0676c04║尺銳五絲穿得玉光鐔。
J39nB454_p0676c05║桐泉山禪師參黃山山問卞和到處荊山秀玉印從
J39nB454_p0676c06║他天子傳時如何泉曰靈鶴不於林下憩野老不重
J39nB454_p0676c07║太平年。
J39nB454_p0676c08║信步來鳥道擺手出長安靈鶴歸雲表千林一眼
J39nB454_p0676c09║看鐘敲落月秋山瘦洗出青巒箇箇寬。
J39nB454_p0676c10║密行禪師僧問密室之言請師垂示行曰南方水闊
J39nB454_p0676c11║北地風多。
J39nB454_p0676c12║別去燕京十二秋月光仍照古皇樓而今再上高
J39nB454_p0676c13║樓望無限相思惹著愁。
J39nB454_p0676c14║曹山慧霞禪師僧問佛未出世時如何山曰曹山不
J39nB454_p0676c15║如曰出世後如何山曰不如曹山。
J39nB454_p0676c16║曹山不如金殿寥寥鶴夢除不如曹山走馬街前
J39nB454_p0676c17║展布單世事幾如公道斷不從據實只從難。
J39nB454_p0676c18║瑞巖師彥禪師謁夾山山問甚處來巖曰臥龍來。
J39nB454_p0676c19║隱隱舌頭路明明截流機平生仗忠信昨始牧羊
J39nB454_p0676c20║歸。
J39nB454_p0676c21║瑞巖每自喚主人公。
J39nB454_p0676c22║一聲喚到一聲應白日轟雷擊洞庭潮裏君山千
J39nB454_p0676c23║丈碧幾人能寫浪中磷。
J39nB454_p0676c24║羅山道閒禪師無軫上座問只如巖頭道洞山好佛
J39nB454_p0676c25║只是無光未審洞山有何虧闕便道無光山召軫軫
J39nB454_p0676c26║應諾山曰灼然好佛只是無光。
J39nB454_p0676c27║洞山古佛只無光逐塊韓盧妄較量三人既證龜
J39nB454_p0676c28║成鱉那怕長安路盡荒。
J39nB454_p0676c29║保福從展禪師舉盤山道光境俱亡復是何物洞山
J39nB454_p0676c30║道光境未亡復是何物福曰據此二尊宿商量猶未
J39nB454_p0677a01║得勦絕。
J39nB454_p0677a02║三月春風柳帶煙鷓鴣啼在綠陰邊一泓湛水藍
J39nB454_p0677a03║如靛飲滿行人不著錢。
J39nB454_p0677a04║長生皓然禪師雪峰問光境俱亡復是何物生曰放
J39nB454_p0677a05║皓然過有箇道處峰曰放汝過作麼生道生曰皎然
J39nB454_p0677a06║亦放和尚過峰曰放汝二十棒生便禮拜。
J39nB454_p0677a07║放過皓然牙爪露放過和尚牙爪全打鼓普請都
J39nB454_p0677a08║來看舞罷依然下別川。
J39nB454_p0677a09║
J39nB454_p0677a10║頻吉祥禪師語錄卷第十四終