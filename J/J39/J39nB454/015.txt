J39nB454_p0677b01║頻吉祥禪師語錄卷第十五（頌古）
J39nB454_p0677b02║嗣法門人德南等編
J39nB454_p0677b03║玄沙師備禪師問鏡清：「教中道：『不見一法為大過患。』」
J39nB454_p0677b04║攜手長堤意更饒，就陰折柳贈心交，愛渠一段傷
J39nB454_p0677b05║心處，細聽聲聲語似嘲。
J39nB454_p0677b06║玄沙因僧問：「如何是學人自己？」沙曰：「用自己作麼？」
J39nB454_p0677b07║生本居山不見山，於雲於月總相關，若教買得溪
J39nB454_p0677b08║山好，仍是青蒼綠翠顏。
J39nB454_p0677b09║玄沙上堂，眾集，遂將拄杖一時趁下。
J39nB454_p0677b10║謝老生平弄險機，此回幾誤墮泥犁，雖然救得人
J39nB454_p0677b11║身在，暗裏猶輸舊面皮。
J39nB454_p0677b12║玄沙因鏡清問：「學人乍入叢林，乞師指箇入路。」沙曰：
J39nB454_p0677b13║「還聞偃溪水聲否？」清曰：「聞。」沙曰：「從者裏入。」
J39nB454_p0677b14║路自天涯海角分，喜今聞得偃溪聲，臨流洗淨當
J39nB454_p0677b15║初耳，肯向溪西道姓名。
J39nB454_p0677b16║玄沙見鼓山來，作一圓相示之。山曰：「人人出者箇不
J39nB454_p0677b17║得。」沙曰：「情知你向驢胎馬腹裏作活計。」
J39nB454_p0677b18║鳳旋龍鬥鬱金香，作合研磨有異方，若把紅紗籠
J39nB454_p0677b19║玉蕊，便將花石點雄黃。
J39nB454_p0677b20║鏡清道怤禪師，僧問：「學人未達其源，請師方便。」清曰：
J39nB454_p0677b21║「是什麼源？」曰：「其源。」清曰：「若是其源，爭受方便？」
J39nB454_p0677b22║千尺樓高煙鎖重，幾人遙對望空濛？一聲銕笛窗
J39nB454_p0677b23║間出，吹盡江南五月風。
J39nB454_p0677b24║雲門文偃禪師示眾：「世界與麼闊，為什麼向鐘聲披
J39nB454_p0677b25║七條？」僧無語，門曰：「七里灘頭多蛤子。」
J39nB454_p0677b26║畫出冥中大小神，展來的實好驚人，中間最怕黧
J39nB454_p0677b27║牛子，一一刀痕血滿身。
J39nB454_p0677b28║雲門因僧問：「如何是塵塵三昧？」門曰：「缽裏飯，桶裏水。」
J39nB454_p0677b29║缽裏飯，桶裏水，還丹一粒輕拈起，點銕為金事不
J39nB454_p0677b30║難，剜心劈腹誰知己？
J39nB454_p0677c01║大悲和尚，僧問：「除上去下，請師別道。」悲曰：「開口即錯。」
J39nB454_p0677c02║曰：「真是學人師也。」悲曰：「今日向弟子手裏死。」
J39nB454_p0677c03║淺水休言浪不生，清幽幽底卻難行，循流石骨蒼
J39nB454_p0677c04║苔滑，冷浸難禁夜雨聲。
J39nB454_p0677c05║澄心旻德禪師到興化，遇上堂曰：「若是作家戰將，便
J39nB454_p0677c06║請單刀直入，更莫如何若何。」心出禮拜，起便喝。
J39nB454_p0677c07║蘆花葉上窺秋色，明月溪頭聽晚鐘，一段化機藏
J39nB454_p0677c08║不得，芙蓉深過海棠紅。
J39nB454_p0677c09║同安志禪師先同安丕，臨終上堂。
J39nB454_p0677c10║縷縷愁腸酌一卮，不從聲色裏傳持，兒郎幸是多
J39nB454_p0677c11║伶俐，領到風消月落時。
J39nB454_p0677c12║廣德周禪師，僧問：「魚向深潭難避網，龍居淺水卻難
J39nB454_p0677c13║尋時如何？」德曰：「遍體崑崙黑，通身一點霜。」
J39nB454_p0677c14║白雲坐斷體無依，靈鶴翻騰直上飛，煙鎖蘆花明
J39nB454_p0677c15║月裏，仙人無目暗中歸。
J39nB454_p0677c16║香林澄遠禪師，僧問：「美味醍醐為什麼變為毒藥？」林
J39nB454_p0677c17║曰：「導江紙貴。」
J39nB454_p0677c18║錦江西近煙水綠，新雨山頭荔芰熟，萬里橋邊多
J39nB454_p0677c19║酒家，遊人愛向誰家宿。
J39nB454_p0677c20║香林因僧問：「如何是衲衣下事？」林曰：「臘月火燒山。」
J39nB454_p0677c21║衲衣下事有千斤，報道山因埜火焚，口裏卻無仙
J39nB454_p0677c22║子氣，偶然得句便超群。
J39nB454_p0677c23║德山緣密禪師上堂：「及盡去也，直得三世諸佛口挂
J39nB454_p0677c24║壁上，猶有一人呵呵大笑。若識此人，參學事畢。」
J39nB454_p0677c25║黑漆牧童不展手，威音王佛不求參，銀河此際無
J39nB454_p0677c26║人渡，斗轉星輝正夜闌。
J39nB454_p0677c27║巴陵顥鑒禪師，僧問：「如何是道？」陵曰：「明眼人落井。」
J39nB454_p0677c28║日照平湖夜，清光不盡幽，漁人窺落月，孤棹碧潭
J39nB454_p0677c29║流。
J39nB454_p0677c30║巴陵因僧問：「如何是吹毛劍？」陵曰：「珊瑚枝枝撐著月。」
J39nB454_p0678a01║雲開山露頂，月出水光生，珊瑚枝底下，不見夜行
J39nB454_p0678a02║人。
J39nB454_p0678a03║洞山守初禪師初參雲門，門問：「近離甚處？」山曰：「查度。」
J39nB454_p0678a04║話盡衷腸不再三，已知身久在長安，潼關道上重
J39nB454_p0678a05║來往，玉殿光生萬象攢。
J39nB454_p0678a06║洞山因僧問：「如何是佛？」山曰：「麻三斤。」
J39nB454_p0678a07║繡出麒麟角似杵，裝成獅子眼如金，銀橋踏斷翻
J39nB454_p0678a08║身倒，笑殺靈山個老僧。
J39nB454_p0678a09║風穴延沼禪師上堂：「若立一塵，家國興盛，埜老顰蹙。」
J39nB454_p0678a10║立塵興盛滅塵亡，家破無勞埜老慌，拼得一條窮
J39nB454_p0678a11║性命，隨風隨雨盪瀟湘。
J39nB454_p0678a12║風穴因僧問：「如何是佛？」穴曰：「杖林山下竹筋鞭。」
J39nB454_p0678a13║杖林山下竹筋鞭，五馬嘶風踏曉煙，回首落霞西
J39nB454_p0678a14║上望，白雲開盡鷓鴣天。
J39nB454_p0678a15║資福貞邃禪師上堂：「隔江見資福剎竿便回去，腳跟
J39nB454_p0678a16║下好與三十棒，況過江來？」
J39nB454_p0678a17║雲中走馬花千樹，水底魚行路一旬，眨上眉毛飛
J39nB454_p0678a18║過了，且看百丈玉光騰。
J39nB454_p0678a19║芭蕉圓禪師上堂：「三千大千世界，夜來被老僧都合
J39nB454_p0678a20║成一塊，輥向須彌頂上。帝釋大怒，拈得撲成粉碎。」
J39nB454_p0678a21║秋深處處醉芙蓉，幾處西垂幾處東，不必更教風
J39nB454_p0678a22║雨妒，高原滿徑落花紅。
J39nB454_p0678a23║梁山緣觀禪師上堂：「垂絲千尺，意在深潭；一句橫空，
J39nB454_p0678a24║白雲自異。孤舟獨棹，不犯清波；海上橫行，罕逢明鑒。」
J39nB454_p0678a25║秋月照來光十倍，朔風吹去重如山，一從阿閣香
J39nB454_p0678a26║消已，瑪瑙階前信步還。
J39nB454_p0678a27║梁山上堂，僧問：「家賊難防時如何？」山曰：「識得不為冤。」
J39nB454_p0678a28║一滴水，萬丈波，雲龍風虎競頭過。聖人作而物睹，
J39nB454_p0678a29║妙舞出而群歌。節拍相孚餘準則，屈秦終讓老風
J39nB454_p0678a30║魔。
J39nB454_p0678b01║黃龍繼達禪師，僧問：「黃龍出世，金翅鳥滿空飛時如
J39nB454_p0678b02║何？」龍曰：「問汝金翅鳥，還得飽也無？」
J39nB454_p0678b03║好手從來不避人，輕輕拈起銕崑崙，饒伊八臂那
J39nB454_p0678b04║吒力，有甚機輪解轉身？
J39nB454_p0678b05║清溪洪進山主一日問修山主：「明知生是不生之理，
J39nB454_p0678b06║為什麼為生死之所流？」
J39nB454_p0678b07║笑語歌聲起畫樓，阿誰不自洗心愁，推窗遙望秋
J39nB454_p0678b08║江裏，對對沙鷗逐水流。
J39nB454_p0678b09║智門光祚禪師上堂：「一法若有，毘盧墮在凡夫；萬法
J39nB454_p0678b10║若無，普賢失具境界。」
J39nB454_p0678b11║千頃良田自主張，十年九度作滄桑，而今出手招
J39nB454_p0678b12║人買，盡底根源付當行。
J39nB454_p0678b13║五祖師戒禪師，上方岳到參，乃問：「上人名什麼？」曰：「齊
J39nB454_p0678b14║岳。」祖曰：「何似泰山？」岳無語，祖即打趁。
J39nB454_p0678b15║五祖門風熱似霜，銕牛機活眼蒼蒼，饒存走石飛
J39nB454_p0678b16║沙伎，不動威聲直下降。
J39nB454_p0678b17║法眼文益禪師，僧問：「如何是佛？」眼曰：「汝是慧超。」超便
J39nB454_p0678b18║有省。
J39nB454_p0678b19║花暖江城照日陰，鶯啼繡戶曉雲深，春風不道珠
J39nB454_p0678b20║簾隔，傳得歌聲與客心。
J39nB454_p0678b21║首山省念禪師，僧問：「如何是佛法大意？」山曰：「楚王城
J39nB454_p0678b22║畔，汝水東流。」
J39nB454_p0678b23║楚王城畔水東流，玉浪平分鸚鵡洲，只剩霸陵橋
J39nB454_p0678b24║底月，至今炯炯在波頭。
J39nB454_p0678b25║廣慧真禪師，風穴問：「會昌沙汰時，護法善神向什麼
J39nB454_p0678b26║處去？」慧曰：「常在闤闠中，要且無人見。」穴曰：「汝徹也。」
J39nB454_p0678b27║東街東巷風流子，南陌南溪抱甕郎，日出同來花
J39nB454_p0678b28║底坐，一般眉目有精光。
J39nB454_p0678b29║靈泉和尚，僧問：「先師道：『金沙灘頭馬郎婦。』意旨如何？」
J39nB454_p0678b30║泉曰：「上東門外人無數。」曰：「便恁麼會時如何？」泉曰：「天
J39nB454_p0678c01║津橋上往來多。」
J39nB454_p0678c02║胡笳曲子樓頭唱，白雪琵琶月下彈，音律幾多人
J39nB454_p0678c03║共聽，靜看花影在闌干。
J39nB454_p0678c04║興陽詞鐸禪師，僧問：「佛界與眾生界相去多少？」陽曰：
J39nB454_p0678c05║「道不得。」曰：「真箇那？」陽曰：「有些子。」
J39nB454_p0678c06║見說黃河徹底渾，豈知藏盡百川源，毒龍且得潛
J39nB454_p0678c07║頭角，猶送春波到海門。
J39nB454_p0678c08║修山主因僧問：「劫火洞然，大千俱壞，未審者箇壞不
J39nB454_p0678c09║壞？」主曰：「不壞。」曰：「為什麼不壞？」主曰：「為同大千。」
J39nB454_p0678c10║脫略形骸，不拘途轍。逢五拋三，遇水撈月。嵇康好
J39nB454_p0678c11║鍛，不避炎熱。有客有風，煙飛火疊。
J39nB454_p0678c12║太陽警玄禪師，僧問：「如何是和尚家風？」陽曰：「滿缾傾
J39nB454_p0678c13║不出，大地沒饑人。」
J39nB454_p0678c14║玉碗銀缸只此陳，斷橋幾處遠吹笙，南湖又見芙
J39nB454_p0678c15║蕖好，菱荇分絲鎖不成。
J39nB454_p0678c16║太陽因僧問：「如何是透法身句？」陽曰：「大洋海底紅塵
J39nB454_p0678c17║起，須彌頂上水橫流。」
J39nB454_p0678c18║藜杖燒燈，菖蒲合藥，雖有傳留，卻無造作。一寸龜
J39nB454_p0678c19║毛重九斤，南山銕額頭生角。
J39nB454_p0678c20║雪竇重顯禪師，僧問：「猿抱子歸青嶂裏，鳥銜花落碧
J39nB454_p0678c21║巖前。古人意旨如何？」竇曰：「來山猶在。」
J39nB454_p0678c22║春至桃花亦滿溪，靈雲見已失雙眉，而今更向溪
J39nB454_p0678c23║頭望，無奈春風盡夜吹。
J39nB454_p0678c24║雪竇因僧問：「山花開似錦，澗水湛如藍。學人分上為
J39nB454_p0678c25║什麼不會？」竇曰：「枯木裏瞠眼。」
J39nB454_p0678c26║狐涎吐出得人憎，漠漠黃沙鬼夜登，壇上喜懸青
J39nB454_p0678c27║藻鑒，九灣七曲有光騰。
J39nB454_p0678c28║雪竇上堂：「十方無壁落，四面亦無門。古人向什麼處
J39nB454_p0678c29║見客？若道得接手句，許汝天上天下。」
J39nB454_p0678c30║壁落渾無任往來，樓閣門開接善財，射虎不真徒
J39nB454_p0679a01║沒羽，一年兩度木樨開。
J39nB454_p0679a02║雪竇上堂：「田地穩密的，佛祖不敢近，為什麼抬腳不
J39nB454_p0679a03║起？神通遊戲的，鬼神不能測，為什麼下腳不得？直饒
J39nB454_p0679a04║十字縱橫，朝打三千，暮打八百。」
J39nB454_p0679a05║抬腳不起下不得，分明兩口無一舌，毘耶離城臥
J39nB454_p0679a06║病人，寥寥泣盡千行血。
J39nB454_p0679a07║洞山曉聰禪師常自負柴上山，路逢一僧，問：「山上有
J39nB454_p0679a08║柴，何故將去？」山放柴於地，曰：「會麼？」曰：「不會。」山曰：「我要
J39nB454_p0679a09║燒。」
J39nB454_p0679a10║杳杳逕庭路不饒，相期途客恨迢遙，從來刀斧難
J39nB454_p0679a11║藏處，負得柴歸我要燒。
J39nB454_p0679a12║汾陽善昭禪師，僧問：「如何是學人著力處？」陽曰：「嘉州
J39nB454_p0679a13║打大象。」
J39nB454_p0679a14║銕牛踏翻東海，大象拽倒天台，帝釋宮中火起，玄
J39nB454_p0679a15║要無處安排。咄！
J39nB454_p0679a16║汾陽十智同真。
J39nB454_p0679a17║十智既同真亦妄，三玄雖立有還無，汾陽滿口冰
J39nB454_p0679a18║花碎，面目何曾別得渠。
J39nB454_p0679a19║汾陽因僧問：「如何是祖師西來意？」陽曰：「青絹扇子足
J39nB454_p0679a20║風涼。」
J39nB454_p0679a21║青絹扇子足風涼，用時拈起沒商量，惟憐暑退涼
J39nB454_p0679a22║生後，半箇樺皮笠不當。
J39nB454_p0679a23║承天智嵩禪師，鄭工部問：「百尺竿頭獨打毬，萬丈懸
J39nB454_p0679a24║巖絲繫腰時如何？」天曰：「幽州著腳，廣南廝撲。」鄭無語。
J39nB454_p0679a25║天曰：「勘破者漢。」鄭曰：「二十年江南界裏，者回卻見禪
J39nB454_p0679a26║師。」天曰：「瞎老婆吹火。」
J39nB454_p0679a27║申酉戌亥起於子，廣南廝撲誰來此，幽州人自不
J39nB454_p0679a28║思量，弄潮必定潮中死。
J39nB454_p0679a29║谷隱慈照禪師上堂：「五白貓兒爪距獰，養來堂上絕
J39nB454_p0679a30║蟲行。分明上樹安身法，切忌遺言許外生。作麼生是
J39nB454_p0679b01║許外生的句？莫錯舉。」
J39nB454_p0679b02║古屏風上畫秋山，紫綠紅黃點翠顏，遠水殘霞多
J39nB454_p0679b03║少趣，孤舟橫在小溪間。
J39nB454_p0679b04║投子義青禪師，因僧問：「師唱誰家曲，宗風嗣阿誰？」子
J39nB454_p0679b05║曰：「威音前一箭，射透兩重山。」
J39nB454_p0679b06║命受親傳玉葉枝，金鞭響徹御街時，德分化育金
J39nB454_p0679b07║輪旨，遍拂威靈起帝畿。
J39nB454_p0679b08║投子因僧問：「和尚適來拈香祝延聖壽，且道當今
J39nB454_p0679b09║皇帝壽年多少？」子曰：「月籠丹桂遠，星拱北辰高。」
J39nB454_p0679b10║拱默寥寥事太平，萬機不理樂欣欣，鳳朝金闕歸
J39nB454_p0679b11║雲表，至治何須論主盟。
J39nB454_p0679b12║投子上堂：「若論此事，如鸞鳳翀霄，不留其跡。」
J39nB454_p0679b13║斫盡青山樵古洞，白雲籠處水重重，夜深明月來
J39nB454_p0679b14║相照，千里寒光一鑑通。
J39nB454_p0679b15║興陽清剖禪師，因僧問：「娑羯出海乾坤震，覿面相呈
J39nB454_p0679b16║事若何？」陽曰：「金翅鳥王當宇宙，箇中誰是出頭人？」
J39nB454_p0679b17║展托乾坤妙有方，威聲獵獵震朝堂，萬邦拱手俱
J39nB454_p0679b18║承化，蠻觸之君敢不降。
J39nB454_p0679b19║白馬歸喜禪師，因僧問：「如何是佛法大意？」喜曰：「善犬
J39nB454_p0679b20║帶牌。」
J39nB454_p0679b21║天上麒麟牙爪秀，隴西鸚鵡嘴通紅，人家若有真
J39nB454_p0679b22║雞犬，養到年深定化龍。
J39nB454_p0679b23║天平契愚禪師，因僧問：「如何是祖師西來意？」平曰：「鎮
J39nB454_p0679b24║州蘿蔔石含茶。」
J39nB454_p0679b25║華陽宮裏春無限，門掩清虛月正斜，無限春情消
J39nB454_p0679b26║不得，滿斟淺酌石含茶。
J39nB454_p0679b27║佛日契嵩禪師，熙寧四年六月四日，晨興寫偈曰：「後
J39nB454_p0679b28║夜月初明，吾今獨自行。不學大梅老，貪隨鼯鼠聲。」至
J39nB454_p0679b29║中夜而化。
J39nB454_p0679b30║綠暗紅稀淺水明，暮雲籠罩古今情，行人莫聽溪
J39nB454_p0679c01║中水，流盡年光是此聲。
J39nB454_p0679c02║育王懷璉禪師，開堂日，僧問：「諸佛出世，利濟群生。猊
J39nB454_p0679c03║座高陞，將何拯濟？」璉曰：「山高水闊。」
J39nB454_p0679c04║打破秦臺鏡，掀翻海底天，月明初夜靜，萬里一孤
J39nB454_p0679c05║圓。
J39nB454_p0679c06║育王上堂：「白日束上，白日西落。」
J39nB454_p0679c07║羅衣挂處秋煙淡，蓽戶初開埜水清得意且垂三
J39nB454_p0679c08║尺釣，湘簾高捲一峰青。
J39nB454_p0679c09║玉泉承皓禪師示眾：「一夜雨滂烹，打倒葡萄棚。」
J39nB454_p0679c10║山南客路灣灣曲，山北溪流淅淅聲，中有兩間茅
J39nB454_p0679c11║艸舍，籬頭倒挂繡腰裙。
J39nB454_p0679c12║天衣義懷禪師上堂：「須彌頂上，不扣金鐘。」
J39nB454_p0679c13║花簇簇兮錦簇簇，無人解把春風浴，迢迢古路直
J39nB454_p0679c14║如弦，每見行人自拘束。
J39nB454_p0679c15║慧日延壽禪師，因僧問：「如何是永明妙旨？」日曰：「更添
J39nB454_p0679c16║香著。」
J39nB454_p0679c17║湖水風澄萬頃碧，六橋花涌空狼藉，楊花飛雪落
J39nB454_p0679c18║江干，晴樹流煙陰滴滴。
J39nB454_p0679c19║慧日因僧問：「學人久在永明，為什麼不會永明家風？」
J39nB454_p0679c20║日曰：「不會處會取。」
J39nB454_p0679c21║永明無別底家風，杖子挑來兩片空，昨夜特牛生
J39nB454_p0679c22║象子，朝來海底火通紅。
J39nB454_p0679c23║天童新禪師，因僧問：「如何是天童境？」童曰：「雲無人種
J39nB454_p0679c24║生何極，水有誰教去不回？」
J39nB454_p0679c25║雪曲應知和者難，枯桐誰得夜深彈，吳王去後琴
J39nB454_p0679c26║臺冷，餘得薰風皓月閑。
J39nB454_p0679c27║石霜楚圓禪師參汾陽，經年未許入室。
J39nB454_p0679c28║尋常飲我濁醪樽，未飲先輸氣不勝，驀地打翻缸
J39nB454_p0679c29║甕了，自知醉裏好乾坤。
J39nB454_p0679c30║石霜挂榜。
J39nB454_p0680a01║呼蛇遣虎皆帝諱，去魅除妖是鬼名，口授靈章真
J39nB454_p0680a02║秘密，先天一副好精神。
J39nB454_p0680a03║石霜問翠巖真：「如何是佛法大意？」真曰：「無雲生嶺上，
J39nB454_p0680a04║有月落波心。」
J39nB454_p0680a05║故國山河跡儼然，華宮舊院總含煙，承恩賜發今
J39nB454_p0680a06║朝馬，無限新機鼓角邊。
J39nB454_p0680a07║大愚守芝禪師，因僧問：「如何是佛？」愚曰：「鋸𨮂秤錘。」
J39nB454_p0680a08║春山一帶悉花叢，岸上花飛楊柳風，舊說長安風
J39nB454_p0680a09║月好，幾人能解惜花容。
J39nB454_p0680a10║芭蕉谷泉禪師參石霜，霜問：「白雲橫谷口，遊人何處
J39nB454_p0680a11║來？」蕉左右顧視，曰：「夜來何處火，燒出古人墳？」
J39nB454_p0680a12║兩虎相期，牙爪俱利。明暗互呈，主賓共濟。中原無
J39nB454_p0680a13║鹿休相逐，好趁春風月下歸。
J39nB454_p0680a14║芭蕉因僧問：「人言菴主親見汾陽來，是否？」蕉解衣抖
J39nB454_p0680a15║擻曰：「你道我見汾陽有多少奇特？」
J39nB454_p0680a16║自見汾陽來，破衣裏窮骨。通身抖擻看，何曾有奇
J39nB454_p0680a17║特。山前山後亂如麻，那見龍門有宿客。
J39nB454_p0680a18║芙蓉道楷禪師，初謁投子，便問：「佛祖言教，如家常茶
J39nB454_p0680a19║飯，離此之外，別有為人處也無？」
J39nB454_p0680a20║孤光瀉照出嬋娟，倒轉壺中那一天，騎得玉龍天
J39nB454_p0680a21║外去，不同羽化作飛仙。
J39nB454_p0680a22║芙蓉上堂：「喚作一句，已是埋沒宗風。」
J39nB454_p0680a23║盡卻今時不借功，空王古殿艸茸茸，回途復妙論
J39nB454_p0680a24║終始，優缽花敷烈燄中。
J39nB454_p0680a25║大洪報恩禪師上堂：「五五二十五，案山雷，主山雨。明
J39nB454_p0680a26║眼衲僧，莫教錯舉。」
J39nB454_p0680a27║五五元來二十五，添得黃連并石監，立時地轉又
J39nB454_p0680a28║天旋，好憶藍田射石虎。
J39nB454_p0680a29║大洪上堂，拈拄杖曰：「大地雪漫漫，春來特地寒。」
J39nB454_p0680a30║當陽舉處絕行蹤，那畔今時迥不同？少室靈峰休
J39nB454_p0680b01║擬議，銕牛深夜吼清風。
J39nB454_p0680b02║洞山雲禪師上堂：「秋風卷地，夜雨翻空。」
J39nB454_p0680b03║不居偏正異難同，任運歸家信不通，萬里秋空天
J39nB454_p0680b04║際迥，青山父老白雲中。
J39nB454_p0680b05║福昌信禪師上堂，召大眾，眾舉頭，昌曰：「南山風色緊。」
J39nB454_p0680b06║便下座。僧問：「如何是佛？」昌曰：「東家兒郎，西家織女。」曰：
J39nB454_p0680b07║「學人不會。」昌曰：「擲筆拋梭。」
J39nB454_p0680b08║一聲喚起夢中人，雙眼雖開夢未醒，擲筆拋梭心
J39nB454_p0680b09║事險，暗中各自有深情。
J39nB454_p0680b10║楊岐方會禪師因慈明忌日燒香。
J39nB454_p0680b11║洞簫聲落楚王城，又雜漁歌兩岸生，靜待月明人
J39nB454_p0680b12║寂後，有堪聽有不堪聽。
J39nB454_p0680b13║黃龍慧南禪師室中垂問三關。
J39nB454_p0680b14║漢室山川秦國土，英雄都向此中消，中原鹿逐沙
J39nB454_p0680b15║場冷，收得歸來落下梢。
J39nB454_p0680b16║蔣山贊元禪師，僧問：「如何是大善知識？」山曰：「屠牛剝
J39nB454_p0680b17║羊。」曰：「為甚如此？」山曰：「業在其中。」
J39nB454_p0680b18║大剝微塵小剝牛，起家唯用喪家酬，不知有底傷
J39nB454_p0680b19║心事，血漬刀頭恨未休。
J39nB454_p0680b20║道吾悟真禪師，因僧問：「凝然便會時如何？」吾曰：「老鼠
J39nB454_p0680b21║尾上帶研槌。」
J39nB454_p0680b22║榴花開處紅如火，綠翠堆來重似雲，最好梨園風
J39nB454_p0680b23║味別，輕煙細過海棠文。
J39nB454_p0680b24║道吾因僧問：「如何是真如體？」吾曰：「夜叉屈膝眼睛黑。」
J39nB454_p0680b25║曰：「如何是真如用？」吾曰：「金剛杵打銕山摧。」
J39nB454_p0680b26║雄哉漲復東流水，猛矣踏翻海底天，極實不勞些
J39nB454_p0680b27║子力，幾如虎戰洞庭煙。
J39nB454_p0680b28║師子淨端禪師，因僧問：「羚羊未挂角時如何？」端曰：「怕。」
J39nB454_p0680b29║曰：「既是善知識，因何卻怕？」端曰：「山僧不曾見恁麼差
J39nB454_p0680b30║異畜生。」
J39nB454_p0680c01║臨水臨山興自饒，且隨玉浪泛輕舠，洗空心眼渾
J39nB454_p0680c02║無事，細撿飛花慰寂寥。
J39nB454_p0680c03║淨因自覺禪師上堂：「祖師西來，特唱此事。自是諸人
J39nB454_p0680c04║不肯委悉，向外馳求。」
J39nB454_p0680c05║三冬蓮馥綠荷池，雪點梅花六月時，古鏡含輝光
J39nB454_p0680c06║不夜，萬年松老不萌枝。
J39nB454_p0680c07║淨因示眾：「牛角不用有，有也不妨；兔角不用無，無也
J39nB454_p0680c08║不得。何故？天下事但得其情可恕，何妨其理難容？」卓
J39nB454_p0680c09║拄杖，喝一喝。
J39nB454_p0680c10║輕身緩步下階行，撩拂春風也動情，折轉閒身歸
J39nB454_p0680c11║洞府，月明金殿冷沉沉。
J39nB454_p0680c12║淨因示眾：「盡大地是當人一卷經。」
J39nB454_p0680c13║金雞唱罷玉龍吟，萬億山河悉指呈，隻眼看來經
J39nB454_p0680c14║幾劫，銀河斗柄不曾橫。
J39nB454_p0680c15║丹霞子淳禪師上堂：「寶月流輝，澄潭布影。」
J39nB454_p0680c16║廉纖脫盡體無依，尊貴纔耽被悟迷，不守寒潭清
J39nB454_p0680c17║夜影，賺成頭角落塵泥。
J39nB454_p0680c18║淨因法成禪師上堂：「燈籠忽爾笑咍咍，如何露柱亦
J39nB454_p0680c19║懷胎？天明生得白頭子，至今遊蕩不歸來。者冤家，好
J39nB454_p0680c20║歸來，黃花與翠竹，早晚為誰開？」
J39nB454_p0680c21║菱花獨弄劫前機，▆戶初彰化外儀，簾幙煙籠秋
J39nB454_p0680c22║錦織，蟾蜍待曉上丹墀。
J39nB454_p0680c23║寶峰惟照禪師，僧問：「承師有言：『雲黯黯處，獨秀峰挺
J39nB454_p0680c24║出；月朦朦裏，泐潭水先生。』豈不是寶峰境？」峰曰：「若是
J39nB454_p0680c25║寶峰境，憑君仔細看。」
J39nB454_p0680c26║太陽溢目風光好，古渡舟橫埜水清，出脫是非人
J39nB454_p0680c27║境外，靈松帶雨綠陰陰。
J39nB454_p0680c28║寶峰上堂：「太陽門下，妙唱彌高；明月堂前，知音益寡。」
J39nB454_p0680c29║金雞唱曉雲如練，玉兔含煙月似花，正值秋風來
J39nB454_p0680c30║入戶，數聲砧杵在誰家。
J39nB454_p0681a01║石門元易禪師上堂：「皓月當空，沉潭無影。紫微轉處
J39nB454_p0681a02║夕陽輝，彩鳳歸時天欲曉。」
J39nB454_p0681a03║孤頂雲籠月色寒，芳叢斂豔洞門攢，夜深寂寂清
J39nB454_p0681a04║光迥，玉露飄殘琥珀盤。
J39nB454_p0681a05║梅山已禪師，僧問：「如何是法身邊事？」山曰：「枯木糝花
J39nB454_p0681a06║不犯春。」曰：「如何是法身向上事？」山曰：「石女不粧眉。」
J39nB454_p0681a07║飄殘上院瓊枝蕊，洗出秋山葉底金，石女不來施
J39nB454_p0681a08║粉黛，斯心能得幾知音。
J39nB454_p0681a09║鹿門法燈禪師，僧問：「虛玄不犯，寶鑑光寒時如何？」門
J39nB454_p0681a10║曰：「掘地深埋。」
J39nB454_p0681a11║百尺梧桐畫閣齊，簫聲落處鞏雲低，平原不借黃
J39nB454_p0681a12║金將，細雨花驄踏作泥。
J39nB454_p0681a13║本覺法真禪師上堂：「折半列三，人人道得。去一拈七，
J39nB454_p0681a14║亦要商量。正當今日，雲門道底不要別，作麼生露得
J39nB454_p0681a15║箇消息？」良久曰：「日月易流。」
J39nB454_p0681a16║分斤析兩，少準多錯。毀斗折衡，人情可托。有變化，
J39nB454_p0681a17║無摸索。夜雨滴花心，朝來看葉落。
J39nB454_p0681a18║靈隱慧明禪師上堂：「與上座一線道，且作麼生持論
J39nB454_p0681a19║佛法？若也水洩不通，便教上座無安身立命處。」
J39nB454_p0681a20║古皇風韻特然清，入鳥參行不亂群，少有絲頭機
J39nB454_p0681a21║械在，便為貪醉濁醪人。
J39nB454_p0681a22║曰雲守端禪師，僧問：「智不到處，切忌道著。道著時如
J39nB454_p0681a23║何？」雲曰：「風吹日炙。」
J39nB454_p0681a24║天台普請，南嶽栽松，風吹日炙，孤影重重。智不到
J39nB454_p0681a25║處如相憶，踏碎空花研碎風。
J39nB454_p0681a26║黃龍祖心禪師上堂，擊禪床曰：「一塵纔起，大地全收。」
J39nB454_p0681a27║菱花弄影眉添瘦，寶劍揮空腕更柔，受用天然成
J39nB454_p0681a28║現事，幾人跨鶴上揚州。
J39nB454_p0681a29║黃龍室中常舉拳問僧曰：「喚作拳頭則觸，不喚作拳
J39nB454_p0681a30║頭則背，喚作什麼？」
J39nB454_p0681b01║冬寒料悄，凍殺年少。破蓆遮風，蘆花打帽。鞠多室
J39nB454_p0681b02║內已盈籌，任是黃金也不要。
J39nB454_p0681b03║泐潭洪英禪師上堂，顧眾曰：「青山重疊疊，綠水響潺
J39nB454_p0681b04║潺。」遂拈杖曰：「未到懸崖處，抬頭子細看。」卓一下。
J39nB454_p0681b05║清溪有路人難到，古徑無苔艸更深，望斷孤崖千
J39nB454_p0681b06║頃碧，此中誰解放歌行？
J39nB454_p0681b07║保寧仁勇禪師上堂：「有手腳，無背面。明眼人，看不見。
J39nB454_p0681b08║天左旋，地右轉。」拍膝曰：「西風一陣來，落葉兩三片。」
J39nB454_p0681b09║兔角弓梢挂綠弢，龜毛箭射九天皋，乾坤捏就如
J39nB454_p0681b10║丸彈，何處相看有鳳毛。
J39nB454_p0681b11║福嚴慈威禪師上堂：「古佛心，只如今。若不會，苦沉吟。」
J39nB454_p0681b12║現成公案，孰為打算。細雨瀝殘花，秋雲籠遠澗。乍
J39nB454_p0681b13║此乍彼兮去住無心，或往或來兮沙汀柳岸。
J39nB454_p0681b14║雲蓋守智禪師上堂：「緊峭離水靴，踏破湖湘月。手把
J39nB454_p0681b15║鐵蒺藜，打破龍虎穴。翻身倒上樹，始見無生滅。卻笑
J39nB454_p0681b16║老瞿曇，彈指超彌勒。」
J39nB454_p0681b17║背上生龍鱗，人前伸驢腳，手把銕蒺藜，眉毛都失
J39nB454_p0681b18║卻。噁！大似街頭王老，十夯上的七零八落。
J39nB454_p0681b19║普照希辨禪師室中垂問：「有口讚不盡，無言心自明。
J39nB454_p0681b20║是則裂破虛空，不是則鬼家活計。上人端的處，道將
J39nB454_p0681b21║一句來。」
J39nB454_p0681b22║滿腔情事畏人貧，恨不將身賃與人，荻幕幾翻開
J39nB454_p0681b23║又閉，自言自語要經綸。
J39nB454_p0681b24║普照示眾：「聲前薦得，落在今時；句後承當，迷頭認影。
J39nB454_p0681b25║作麼生是空劫已前自己？」
J39nB454_p0681b26║粉碎山河不是塵，頭頭誰得與相親，萬年玉戶無
J39nB454_p0681b27║關掩，六月霜花冷侵人。
J39nB454_p0681b28║普照垂問：「二邊不立，中道不安，且道甚處相見得箇
J39nB454_p0681b29║端的？」
J39nB454_p0681b30║君山日出曉煙收，一鑒空明上下秋，蘆蓼乍飛雲
J39nB454_p0681c01║乍起，幾般晴色在滄洲。
J39nB454_p0681c02║長蘆清了禪師上堂：「苔封古徑，不墮虛凝。」
J39nB454_p0681c03║玉練輕飛一鑑清，寒流深淺月光明，昆明池下笙
J39nB454_p0681c04║歌動，舉眼全身在帝京。
J39nB454_p0681c05║天童正覺禪師上堂：「黃閣簾垂，誰傳家信？」
J39nB454_p0681c06║孤光炯炯夜沉沉，玉露風攢禁殿深，洗墨池中金
J39nB454_p0681c07║鳳舞，不萌枝上瑞花生。
J39nB454_p0681c08║天童上堂，僧問：「如何是向去的人？」童曰：「白雲投壑盡，
J39nB454_p0681c09║青嶂倚空寒。」
J39nB454_p0681c10║境從象外空猶跡，人在光中尚著迷，石磬幾敲清
J39nB454_p0681c11║夜永，啼鳥驚起鷺鷥飛。
J39nB454_p0681c12║天童上堂：「諸禪德！吞盡三世佛的人，為甚開口不得？」
J39nB454_p0681c13║脫體風流道不難，橫身虎穴面門斑，活擒玉象恣
J39nB454_p0681c14║游戲，倒跨青牛夜渡關。
J39nB454_p0681c15║大洪慧照禪師上堂：「進一步，踐他國王水艸。」
J39nB454_p0681c16║路遶清溪古寺深，松篁幽籟響絲琴，誰知古木寒
J39nB454_p0681c17║崖底，雨漬蒼苔綠不禁。
J39nB454_p0681c18║天封子歸禪師上堂，卓拄杖一下，召眾曰：「八萬四千
J39nB454_p0681c19║法門，八字打開了也。見得麼？金鳳夜棲無影樹，峰巒
J39nB454_p0681c20║纔露海雲遮。」
J39nB454_p0681c21║八字打開，乘機可入。擺手出長安，青雲路好去。蝸
J39nB454_p0681c22║牛角上海風高，蚊子眉開群鹿聚。
J39nB454_p0681c23║吉祥法宣禪師，僧問：「如何是祖師西來意？」宣曰：「久旱
J39nB454_p0681c24║無甘雨，田中稻穗枯。」曰：「意旨如何？」宣曰：「今年米價貴，
J39nB454_p0681c25║容易莫嫌粗。」
J39nB454_p0681c26║得意人情徹底傾，即鹽即米可陳情，須知待月雲
J39nB454_p0681c27║山下，倚遍闌干話不成。
J39nB454_p0681c28║智通景深禪師，僧問：「如何是向上事？」通曰：「捉得烏龜
J39nB454_p0681c29║喚作鱉。」
J39nB454_p0681c30║桃源洞裏幽情好，雞犬人家樹色間，最愛柴門流
J39nB454_p0682a01║水碧，落花紅爛綠溪灣。
J39nB454_p0682a02║長蘆祖照禪師，僧問：「不許夜行，投明須到時如何？」蘆
J39nB454_p0682a03║曰：「羊頭車子推明月。」曰：「便恁麼去時如何？」蘆曰：「銕門
J39nB454_p0682a04║路險。」
J39nB454_p0682a05║斷岸蘆花月影微，蕭疏疊亂冷漁磯，釣絲空蕩秋
J39nB454_p0682a06║江水，古渡無人趁曉歸。
J39nB454_p0682a07║雪峰思慧禪師，僧問：「古殿無燈時如何？」峰曰：「東壁打
J39nB454_p0682a08║西壁。」曰：「恁麼撞著露柱也。」峰曰：「未敢相許」。
J39nB454_p0682a09║寒不過火，熱不過雪。古殿無燈，收回明月。笑倚闌
J39nB454_p0682a10║干醉未醒，幾曾滴落相思血。
J39nB454_p0682a11║資福寶月禪師上堂：「資福別無所補，五日一參擊鼓，
J39nB454_p0682a12║何曾說妙談玄？只是麤言直語。甘艸自來甜，黃連依
J39nB454_p0682a13║舊苦，忽若鼻孔撩天，逢人切忌錯舉。」
J39nB454_p0682a14║愛閒不自騎黃鶴，隨意來看入暮山，坐待月明清
J39nB454_p0682a15║夜裏，不知何處有人間。
J39nB454_p0682a16║雲峰志璿禪師上堂：「休去，歇去，一念萬年去，寒灰枯
J39nB454_p0682a17║木去，古廟香爐去，一條白練去。大眾！古人見處，如日
J39nB454_p0682a18║暉空，不著二邊，豈墮陰界？」
J39nB454_p0682a19║捏碎秤錘俱是水，倒栽熨斗悉生花，明朝上苑來
J39nB454_p0682a20║香輦，急使春風盡解葩。
J39nB454_p0682a21║香嚴智月禪師上堂，僧問：「法雷已震，選佛場開。不昧
J39nB454_p0682a22║宗乘，請師直指。」嚴曰：「三月三日時，千花萬花折。」
J39nB454_p0682a23║平鋪十里青松色，短掉千行綠柳絲，只此陽春誰
J39nB454_p0682a24║解委，隔林徒有鷓鴣辭。
J39nB454_p0682a25║慧林懷深禪師，因僧問：「如何是佛？」林曰：「面黃不是真
J39nB454_p0682a26║金貼。」曰：「如何是佛向上事？」林曰：「一箭一蓮花。」僧作禮，
J39nB454_p0682a27║林彈指三下。
J39nB454_p0682a28║朦朧月下離金闕，手把琵琶任意彈，曲盡夜闌何
J39nB454_p0682a29║所有，詩腸不及酒腸寬。
J39nB454_p0682a30║開先宗禪師上堂：「一不做，二不休，捩轉鼻孔，捺下雲
J39nB454_p0682b01║頭。禾山解打鹽官鼓，僧繇不寫戴嵩牛。廬陵米，投子
J39nB454_p0682b02║油，雪峰依舊輥雙毬。夜來風送衡陽信，寒雁一聲霜
J39nB454_p0682b03║月幽。」
J39nB454_p0682b04║捏住春風，無花無柳；放開造化，有雪有香。舌頭路
J39nB454_p0682b05║已通玄徑，無影林還著早霜。且看伊，胸中錦繡，禮
J39nB454_p0682b06║樂文章。
J39nB454_p0682b07║五祖法演禪師垂語：「譬如水牯牛過窗櫺。」
J39nB454_p0682b08║脫盡連纖後，掀翻不夜天。瞎驢趁大隊，良馬不經
J39nB454_p0682b09║鞭。阿呵呵，牛兒累得四蹄穿，終竟尾巴過不得。笑
J39nB454_p0682b10║到驢年。
J39nB454_p0682b11║黃龍惟清禪師上堂：「三世諸佛不知有，恩無重報；黧
J39nB454_p0682b12║奴白牯卻知有，功不浪施。明大用，曉全機，絕蹤跡，不
J39nB454_p0682b13║思議，歸去好，無人知。衝開碧落松千尺，截斷紅塵水
J39nB454_p0682b14║一溪。」
J39nB454_p0682b15║坦坦蕩蕩，錦簇花攢。胸藏萬頃，步驟雲端。寄語隴
J39nB454_p0682b16║頭蠶路客，莫教秋露溼衣冠。
J39nB454_p0682b17║法雲照杲禪師示眾：「老僧熙寧八年文帳在鳳翔府
J39nB454_p0682b18║供申，當年崩了華山四十里，壓倒八十村人家，汝輩
J39nB454_p0682b19║後生茄子瓠子幾時知得？」
J39nB454_p0682b20║剖出清風骨，收藏明月光，萬般花上色，不及舞衣
J39nB454_p0682b21║裳。華裾織翠青且赤，金環壓轡響琅琅，問伊的是
J39nB454_p0682b22║誰家子，綠袖翩翩舞夜廊。
J39nB454_p0682b23║大明寶禪師上堂：「輪主寶藏，如赤窮底人。」
J39nB454_p0682b24║虎嘯孤巖青嶂含，龍吟枯木洞雲深，菱花影落無
J39nB454_p0682b25║蹤蹟，夜半秋光冷似冰。
J39nB454_p0682b26║大明上堂：「雪峰輥毬，雲門道普。」
J39nB454_p0682b27║日正午兮天已暮，御爐香侵輕煙度。冰壺倒影冷
J39nB454_p0682b28║光浮，夏至霜花滿林樹。報君知，急看取，歸家莫踏
J39nB454_p0682b29║來時路。
J39nB454_p0682b30║天童寒玨禪師上堂：「劫前運步，世外橫身。」
J39nB454_p0682c01║鐘聲敲落秋空月，夜氣衝開玉漏寒，萬籟聲消誰
J39nB454_p0682c02║解聽，紫羅帳合碧天寬。
J39nB454_p0682c03║長蘆慧悟禪師，僧問：「雁過長空，影沉寒水。雁無遺蹤
J39nB454_p0682c04║之意，水無沉影之心。還端的也無？」悟曰：「蘆花兩岸雪，
J39nB454_p0682c05║江水一天秋。」
J39nB454_p0682c06║萬里長空月正孤，澄江清碧已平鋪，休將水月較
J39nB454_p0682c07║顏色，冷淡光華似有無。
J39nB454_p0682c08║北山法通禪師，僧問：「斷言語、絕思惟處，乞師指示。」通
J39nB454_p0682c09║曰：「滴水不入石。」
J39nB454_p0682c10║來去嶺頭雲路滑，嶔嵌落日水聲高，當軒笛弄秋
J39nB454_p0682c11║山裏，獨對雄峰坐寂寥。
J39nB454_p0682c12║雪竇嗣宗禪師，僧問：「蓮花未出水時如何？」竇曰：「沒卻
J39nB454_p0682c13║你鼻孔。」曰：「出水後如何？」竇曰：「穿卻你眼睛。」「如何是正
J39nB454_p0682c14║法眼？」竇曰：「烏豆。」
J39nB454_p0682c15║銕牛機活弄，生蛇頭倒拈，綠水青山外，高空月正
J39nB454_p0682c16║圓。須審實，要周旋，落霞孤鶩滿長川。
J39nB454_p0682c17║雪竇因僧問：「如何是轉功就位？」竇曰：「撒手無依全體
J39nB454_p0682c18║現，扁舟漁父宿蘆花。」
J39nB454_p0682c19║靈花枝上鳳凰鳴，鳳啄花香特有情，花落鳥啼何
J39nB454_p0682c20║處去，白雲深覆五花城。
J39nB454_p0682c21║善權法智禪師上堂：「三界無法，何處求心？驚蛇入艸，
J39nB454_p0682c22║飛鳥出林。雨過山堂秋夜靜，市聲終不到孤岑。」
J39nB454_p0682c23║水向石邊流，雲從天際起。羊角上行風，青空明白
J39nB454_p0682c24║裏。看南陌春暉，聽西原角徵。好風來送暮鴉歸，庭
J39nB454_p0682c25║前幾樹花狼藉。
J39nB454_p0682c26║昭覺克勤禪師，僧問：「古人道：『楖栗橫肩不顧人，直入
J39nB454_p0682c27║千峰萬峰去。』未審那裏是他住處？」覺曰：「騰蛇纏足，路
J39nB454_p0682c28║布繞身。」
J39nB454_p0682c29║前村路直通車馬，後院風清足晚涼，幾樹碧桃花
J39nB454_p0682c30║盡放，一年一度作思量。
J39nB454_p0683a01║太平慧懃禪師，僧問：「承聞和尚親見五祖，是否？」平曰：
J39nB454_p0683a02║「銕牛囓碎黃金艸。」
J39nB454_p0683a03║紅粉易成端正女，多錢作能好兒郎，銕牛囓碎黃
J39nB454_p0683a04║金艸，一度思量一斷腸。
J39nB454_p0683a05║太平室中，以木骰子六隻，面面皆書么字。僧纔入，懃
J39nB454_p0683a06║擲曰：「會麼？」僧擬不擬，平即打出。
J39nB454_p0683a07║年老風流弄得行，花花朵朵點猩猩，搬來嫩綠堰
J39nB454_p0683a08║塘裏，孰不遭他喚一聲。
J39nB454_p0683a09║龍門清遠禪師，僧問：「道遠乎哉？觸事而真。如何是道？」
J39nB454_p0683a10║門曰：「頂上八尺五。」曰：「此理如何？」門曰：「方圓七八寸。」
J39nB454_p0683a11║送過長亭又短亭，綠楊深淺覆江蘋，閑言剩語皆
J39nB454_p0683a12║離思，無限殷勤總為君。
J39nB454_p0683a13║南堂元靜禪師，僧問：「藏天下於天下即不問。」乃舉拳
J39nB454_p0683a14║曰：「只如者箇如何藏？」堂曰：「有什麼難？」曰：「且作麼生藏？」
J39nB454_p0683a15║堂曰：「衫袖裏。」
J39nB454_p0683a16║盡力推將來，輕風遣得去。彼固是無心，我因有錢
J39nB454_p0683a17║度。村南村北好歌聲，短褐龐眉閑鼓腹。
J39nB454_p0683a18║長靈守卓禪師上堂：「三千劍客，獨許莊周，為什麼▆
J39nB454_p0683a19║不出，良醫之門多病人。因甚病？不消一劄，已透闕者，
J39nB454_p0683a20║更請辨看。」
J39nB454_p0683a21║語笑能嬴四百洲，賺渠英傑白蒼頭，誰人能解丁
J39nB454_p0683a22║香結，奪去當陽六不收。
J39nB454_p0683a23║王山體禪師示眾：「既有尊貴之位，須明尊貴的人。須
J39nB454_p0683a24║知尊貴的人不處尊貴之位，方明尊貴不落階級。」
J39nB454_p0683a25║慣從空劫呈頭角，不向輪王頂上行，更入笙歌叢
J39nB454_p0683a26║裏宿，卻來日午打三更。
J39nB454_p0683a27║王山上堂：「還有衝流度刃者麼？」僧從東過西，從西過
J39nB454_p0683a28║東。山曰：「未得一場榮，先刖兩脛足。」
J39nB454_p0683a29║師子教見只弄險，萬仞崖頭看展轉。弄得行，超方
J39nB454_p0683a30║便，佇足星流過閃電。
J39nB454_p0683b01║雪竇智鑑禪師上堂：「世尊有密語，迦葉不覆藏。一夜
J39nB454_p0683b02║落花雨，滿城流水香。」
J39nB454_p0683b03║輕拈細弄花如雪，暗往明來水似天，一徑深春榴
J39nB454_p0683b04║火亂，隔墻翻覆紫薇錢。
J39nB454_p0683b05║虎丘紹隆禪師上堂：「摩竭陀國，親行此令。」拈拄杖，卓
J39nB454_p0683b06║一卓，曰：「大盡三十日，小盡二十九。」
J39nB454_p0683b07║行雲行雨迷三峽，風月還伊弄幾遭，雨歇雲收山
J39nB454_p0683b08║更靜，楚王臺殿冷蕭蕭。
J39nB454_p0683b09║虎丘因僧問：「萬機休罷，千聖不攜時如何？」丘曰：「未足
J39nB454_p0683b10║觀光。」
J39nB454_p0683b11║天高月得徙秋光，萬籟俱清悉渺茫，縱有靈花飛
J39nB454_p0683b12║不到，此時誰復論炎涼。
J39nB454_p0683b13║徑山宗杲禪師，僧問：「明頭來時如何？」山曰：「頭大尾顛
J39nB454_p0683b14║纖。」曰：「暗頭來時如何？」山曰：「野馬嘶風蹄撥剌。」曰：「明日
J39nB454_p0683b15║大悲院裏有齋又作麼生？」山曰：「雪峰道的。」
J39nB454_p0683b16║山回路轉水聲高，聽去山音似海潮，看到暮雲投
J39nB454_p0683b17║壑盡，此中無地寄牢騷。
J39nB454_p0683b18║育王端裕禪師上堂：「易填巨壑，難滿漏卮；若有操持，
J39nB454_p0683b19║了無難易。拈卻大地，寬綽有餘；放出纖塵，礙塞無路。
J39nB454_p0683b20║勿若不拈不放，向什麼處履踐？同誠共休戚，飲水須
J39nB454_p0683b21║知肥。」
J39nB454_p0683b22║得處孤危用處寬，渾身琢就紫金團，欞蜂想到明
J39nB454_p0683b23║年窟，莫向飛塵舊處鑽。
J39nB454_p0683b24║此菴景元禪師，僧問：「三聖道：『我逢人即出，出則不為
J39nB454_p0683b25║人。』意旨如何？」菴曰：「八十翁翁嚼生銕。」曰：「興化道：『我逢
J39nB454_p0683b26║人則不出，出即便為人。』又作麼生？」菴曰：「須彌頂上浪
J39nB454_p0683b27║翻空。」
J39nB454_p0683b28║形蹲骨硬情無對，口念靈章驅鬼祟，天空地闊兩
J39nB454_p0683b29║茫茫，有法教儂何處會。
J39nB454_p0683b30║此菴上堂：「威音王已前者隊漢，七錯八錯；威音王已
J39nB454_p0683c01║後者隊溪，落二落三。」
J39nB454_p0683c02║小原叢竹綠陰陰，溪溜清湍響似琴，偶到斷橋明
J39nB454_p0683c03║月裏，凄清夜半老猿情。
J39nB454_p0683c04║[仁-二+幻]堂中仁禪師上堂：「九十春光已半過。」
J39nB454_p0683c05║紅顏欲較三春富，還掩青氈不見人。佯取金釵▆
J39nB454_p0683c06║飛鬢，隔簾影出畫堂身。
J39nB454_p0683c07║文殊心道禪師上堂：「師子嚬呻，象王哮吼。雲門北斗，
J39nB454_p0683c08║藏身白雲。因何喚作手？」
J39nB454_p0683c09║一窟三蛇九虺，毒殺茫茫傀儡。波斯所讀梵書，▆
J39nB454_p0683c10║竟驢駝不起。輸與河陽新婦兒，似醒似醉花貓觜。
J39nB454_p0683c11║佛燈守珣禪師，僧問：「如何是向上事？」燈曰：「大海若知
J39nB454_p0683c12║足，百川應倒流。」僧禮拜，燈曰：「珣上座三十年學得的。」
J39nB454_p0683c13║不曾肯綮事鋒鋩，滿散形蹤省佩裝，短褐𣰦毿箕
J39nB454_p0683c14║踞坐，當風領盡綺囊香。
J39nB454_p0683c15║竹菴士珪禪師上堂，僧問：「如何祖師西來意？」菴曰：「東
J39nB454_p0683c16║家點燈，西家暗坐。」
J39nB454_p0683c17║舌吐秋香，眼瞠明月。西風一夜涼，狼藉青山色。人
J39nB454_p0683c18║間雖有故園心，幾個乘機歸去得？歸不得，徒教巴
J39nB454_p0683c19║歌操白雪。
J39nB454_p0683c20║高菴善悟禪師上堂：「諸方浩浩談玄，每日打鐘打鼓。
J39nB454_p0683c21║西禪無法可說，勘破燈籠露柱。」
J39nB454_p0683c22║淡粧濃點疏還密，樹底雲頭去復還，一幅素縑俱
J39nB454_p0683c23║是墨，行人切莫問邯鄲。
J39nB454_p0683c24║雪堂道行禪師上堂：「佛說三乘十二，頓漸偏圓。癡人
J39nB454_p0683c25║面前，不得說夢。」
J39nB454_p0683c26║點出飛龍睛，成就功德舖。滿載春風，還為人間少
J39nB454_p0683c27║助。向伊桑梓兮飲盡朝歡，教人特達兮情彰大度。
J39nB454_p0683c28║陽春白雪和難齊，狼藉春山花幾樹。
J39nB454_p0683c29║雪巖滿禪師上堂，舉洞山解夏并石霜太陽語畢，乃
J39nB454_p0683c30║曰：「三箇老漢雖然異口同音，未免撞頭磕額。」
J39nB454_p0684a01║繡紅枕上重添錦，搕𢶍堆頭又撒沙，攝盡微塵何
J39nB454_p0684a02║處是，萬年松老翠煙遮。
J39nB454_p0684a03║雪巖初參普照寶，寶曰：「兄弟年少，正宜參扣。」
J39nB454_p0684a04║一等弄蛇無背面，忽焉淺艸有靈蛇，不因籃子空
J39nB454_p0684a05║無底，定向溪頭洗落牙。
J39nB454_p0684a06║光孝深禪師上堂：龍生龍，鳳生鳳，老鼠生兒沿屋棟。
J39nB454_p0684a07║達磨大師不會禪，歷魏遊梁乾打鬨。
J39nB454_p0684a08║天然尊貴事非常，端拱垂衣在畫堂，若使龍蛇成
J39nB454_p0684a09║變化，翻為特地弄刀鎗。
J39nB454_p0684a10║光孝上堂：「一九二九，相逢不出手。三九二十七，籬頭
J39nB454_p0684a11║吹觱栗。翻憶小釋迦，雙手抱屈膝。知不知？實不實？摩
J39nB454_p0684a12║訶般若波羅密。」
J39nB454_p0684a13║口裏波濤生萬丈，胸中春氣涌千尋，乾坤爛嚼俱
J39nB454_p0684a14║無剩，吐盡肝腸話更深。
J39nB454_p0684a15║天童曇華禪師，僧問：「只者是埋沒自己，只者不是孤
J39nB454_p0684a16║負先聖。去此二途，和泥合水處，請師道。」童曰：「玉箸撐
J39nB454_p0684a17║虎口。」曰：「一言金石談來重，萬事鴻毛脫去輕。」童曰：「莫
J39nB454_p0684a18║謾老僧好。」
J39nB454_p0684a19║玉箸撐虎口，簸箕作熨斗。買賣當行家，無錢舒一
J39nB454_p0684a20║手。舒一手，始信奇軍俱有後。
J39nB454_p0684a21║天童上堂：「九年面壁，壞卻東土兒孫。隻履西歸，鈍微
J39nB454_p0684a22║黃面老子。」以杖畫一畫曰：「石牛攔古路，一馬生三寅。」
J39nB454_p0684a23║盡情盡力，有綱有紀，攝盡天山，黃河陡底。石牛攔
J39nB454_p0684a24║古路，是事從何起？看到孤山月正秋，天上人間能
J39nB454_p0684a25║幾幾？
J39nB454_p0684a26║簡堂行機禪師，住圓通上堂：「圓通不開生藥舖，單單
J39nB454_p0684a27║秖賣死貓頭；不知那箇無思算，喫著通身冷汗流。」
J39nB454_p0684a28║淮陽臥理有清風，臘月榴花帶雪紅，閉閣寂寥常
J39nB454_p0684a29║對此，江湖心在數枝中。
J39nB454_p0684a30║報恩行秀禪師，僧問：「撒手那邊的人，為什麼不居正
J39nB454_p0684b01║位？」秀曰：「大功不宰。」曰：「回頭者畔的人，為什麼不墮偏
J39nB454_p0684b02║方？」秀曰：「至化無為。」
J39nB454_p0684b03║萬國歸懷了沒功，綸巾羽扇儘從容，一從棄綬歸
J39nB454_p0684b04║來後，高枕黃雲樂不窮。
J39nB454_p0684b05║報恩上堂：「踢翻滄海，大地塵飛。」
J39nB454_p0684b06║險崖機峻孰能攀，盡令提將只等閑，識取運籌帷
J39nB454_p0684b07║幄裏，居然端拱在人間。
J39nB454_p0684b08║密菴咸傑禪師，應菴住明果時，一日問傑：「如何是正
J39nB454_p0684b09║法眼？」傑曰：「破沙盆。」菴頷之。
J39nB454_p0684b10║金針銚出鳳凰髓，玉線綸成師子筋，得意春風堪
J39nB454_p0684b11║走馬，少年人自果超群。
J39nB454_p0684b12║雪庭福裕禪師，僧問：「如何是向上尊貴一路？」師曰：「漁
J39nB454_p0684b13║歌驚起沙汀鷺，飛入蘆花不見蹤。」
J39nB454_p0684b14║十洲春到花香老，柳色青青入池沼，五陵公子倒
J39nB454_p0684b15║騎驢，踏碎飛花千萬朵。
J39nB454_p0684b16║破菴祖先禪師，上堂：「十五日已前明似鏡，十五日已
J39nB454_p0684b17║後黑似漆。正當十五日又且如何？鶯遷喬木頻頻語，
J39nB454_p0684b18║蝶戀芳叢對對飛。」
J39nB454_p0684b19║明暗都來落一籌，銕山燄裏覓浮漚，欲親海上明
J39nB454_p0684b20║公秀，漁父膏燈白蓼洲。
J39nB454_p0684b21║靈隱文泰禪師，僧參，擬禮拜，隱曰：「天網恢恢，疏而不
J39nB454_p0684b22║漏。」
J39nB454_p0684b23║來風一似有端倪，事至臨期又著迷，秪有漢王家
J39nB454_p0684b24║法妙，隨情制度有施為。
J39nB454_p0684b25║靈隱上堂：「塵劫來事，只在於今。」
J39nB454_p0684b26║漁歌唱處海潮分，盡底光鋩射日曛，一段青山成
J39nB454_p0684b27║現事，語人舌似一千斤。
J39nB454_p0684b28║寶應福遇禪師，僧問：「如何是祖師西來意？」遇曰：「風送
J39nB454_p0684b29║泉聲來枕畔，月移花影到窗前。」
J39nB454_p0684b30║指石有真玉，君當剖面出。雕琢恐喪文，全璧應斯
J39nB454_p0684c01║遇。楚王意不在蓮城，自此歸璋果有趣。
J39nB454_p0684c02║寶應永遇禪師上堂，舉：「鹿門老人道：『盡大地是當人
J39nB454_p0684c03║一卷經，盡乾坤是當人一隻眼。』」
J39nB454_p0684c04║者卷經，幾多錯認定盤星。者隻眼，千箇萬箇俱擔
J39nB454_p0684c05║板。曲江院裏有題名，一十九人俱瀟散。看讀了，休
J39nB454_p0684c06║尋討。仙人掌上玉芙蓉，金門遠達長安道。
J39nB454_p0684c07║雪巖祖欽禪師上堂：「呼六為五，破二作三。眼觀西北，
J39nB454_p0684c08║意在東南。仰山門下卻不用者般茶飯。何故？佛法不
J39nB454_p0684c09║怕爛。」
J39nB454_p0684c10║寂寂花時開院門，美人相並立瓊軒，含情欲吐宮
J39nB454_p0684c11║中事，鸚鵡前頭不敢言。
J39nB454_p0684c12║淳拙文才禪師上堂：「洞山麻三斤，雲門乾矢橛，大則
J39nB454_p0684c13║塞破虛空，小則不成毫末。可怪當年船子翁，長竿釣
J39nB454_p0684c14║破清江月，今宵月落潭空，切莫喚龜作鱉。大眾！古人
J39nB454_p0684c15║道：『月落後相見。』且道相見箇什麼？」倒拖拄杖歸方丈。
J39nB454_p0684c16║長安豪富惜春殘，爭賞新開紫牡丹，別有玉盤承
J39nB454_p0684c17║露冷，無人起就月中看。
J39nB454_p0684c18║天界道成禪師上堂：「白雲萬頃，卷舒露劫外真機；紅
J39nB454_p0684c19║葉千峰，燦爛顯箇中妙旨。」
J39nB454_p0684c20║天河垂手柄，白練鎖長江。玉兔爭頭角，堯天盡底
J39nB454_p0684c21║荒。好看龍韜兼豹略，尊嚴法度有商量。
J39nB454_p0684c22║高峰原妙禪師上堂：「萬法歸一，一歸何處？」乃顧視左
J39nB454_p0684c23║右，便下座。
J39nB454_p0684c24║艷如初放瓊花色，巧似新穿九穴珠，一段風流遮
J39nB454_p0684c25║不得，寫君直入美人圖。
J39nB454_p0684c26║松庭子嚴禪師上堂：「我不學諸方浩浩地，魔魅人家
J39nB454_p0684c27║男女。」僧問：「達麼面壁事如何？」庭曰：「者便是浩浩底禍
J39nB454_p0684c28║胎也。」曰：「如何得勦絕去？」庭曰：「倒搓芒繩縛鬼子，須是
J39nB454_p0684c29║其人。」
J39nB454_p0684c30║瑟瑟秋聲起夜涼，我來於此破天荒，教他清白傳
J39nB454_p0685a01║家子，莫作當街白面郎。
J39nB454_p0685a02║凝然了改禪師上堂：「莫向言中取則，直須句外明宗。
J39nB454_p0685a03║若能如是會，徹古徹今，自由自在。還知麼？」擲拄杖，便
J39nB454_p0685a04║下座。
J39nB454_p0685a05║小峰枝上畫胡啼，溪水溪山似不齊，轉眼尋思真
J39nB454_p0685a06║好笑，纔經就枕到遼西。
J39nB454_p0685a07║少林契斌禪師上堂：「不思善，不思惡，雲開日出，有路
J39nB454_p0685a08║當陽。驢覷井，井覷驢，月落潭枯，無門可入。」
J39nB454_p0685a09║舌上寒霜眼上雲，南柵星轉讀殷勤，瓊花晏後聲
J39nB454_p0685a10║名迴，海甸何人不載君。
J39nB454_p0685a11║無方可從禪師上堂：「倒握吹毛掠陣前，霜鋒凜凜電
J39nB454_p0685a12║璣旋。要知八面威光事，盡在將軍赤膽懸。」
J39nB454_p0685a13║兜鍪閃爍虎風高，戰倒黃錘壓倒曹，十二燈樓花
J39nB454_p0685a14║鼓夜，玉人調鼎盡羊糕。
J39nB454_p0685a15║月舟文載禪師上堂：「寸絲不挂，赤體尚存；萬里無雲，
J39nB454_p0685a16║青天猶在。不用張弓架箭，何須奪鼓攙旗？放得下，坐
J39nB454_p0685a17║致太平，萬里歌謠隨處樂；弄得活，滿天風月，通身瀟
J39nB454_p0685a18║洒不須錢。」
J39nB454_p0685a19║算子打完九九了，分釐毫忽總難瞞，和盤托出人
J39nB454_p0685a20║前看，馬載驢駝上海船。
J39nB454_p0685a21║宗鏡宗書禪師上堂：「山僧今日爐頭添炭，鬢後增貂，
J39nB454_p0685a22║使大地白汗淋漓，通身慶快。還知麼？凍雲開嶺岫，梅
J39nB454_p0685a23║蕊噴清香。」
J39nB454_p0685a24║一從砍卻月中桂，水冷山空夜有餘，不奈磨盤無
J39nB454_p0685a25║處著，臨江拈起逼風珠。
J39nB454_p0685a26║幻休常潤禪師曰：「若要識此人，有箇真消息。無像滿
J39nB454_p0685a27║虛空，有形絕蹤蹟。曾為諸佛師，常作乾坤則。龜毛拂
J39nB454_p0685a28║子清風生，兔角杖頭明月出。」
J39nB454_p0685a29║秋江清淺人難到，到者從教肺腑清，萬里無雲天
J39nB454_p0685a30║一色，月光流水聽無聲。
J39nB454_p0685b01║慈舟方念禪師參你老人於少林，一日遊初祖面壁
J39nB454_p0685b02║處，忽然契悟，乃曰：「五乳峰前好箇消息，大小石頭塊
J39nB454_p0685b03║塊著地。」
J39nB454_p0685b04║驪龍驀地鼓風雷，衝教三山五岳開，大小石頭俱
J39nB454_p0685b05║𨁝跳，白雲移下妙高來。
J39nB454_p0685b06║雲門圓澄禪師上堂：「前山頭鴉鳴，後山頭鵲噪，秪這
J39nB454_p0685b07║是○○，沉思即不妙。啞子喫黃連，有口不解道。」
J39nB454_p0685b08║玉龍岡上鳳凰飛，啄碎珊瑚月下歸，啼得一聲天
J39nB454_p0685b09║亦動，重重海國夜傳衣。
J39nB454_p0685b10║弁山明雪禪師晚居崆峒時，以禪板東敲西唱，凡有
J39nB454_p0685b11║僧請益，亦敲禪板示之。
J39nB454_p0685b12║一聲鐘徹曉天星，拜別丹墀不奉君，自此寒光空
J39nB454_p0685b13║大野，優曇悉向火中生。
J39nB454_p0685b14║雲巖淨瑩禪師上堂：「夜半烏雞騰碧漢，天明玉兔泛
J39nB454_p0685b15║靈槎；分明只是目前事，又被分明兩眼遮。還委悉麼？
J39nB454_p0685b16║朔風不解揚家醜，裂破龜文大地看。」
J39nB454_p0685b17║玉縷金彫劍氣寒，斗牛光潑倚雲端，迴身舞落蟾
J39nB454_p0685b18║蜍膽，轉使金烏出處寬。
J39nB454_p0685b19║
J39nB454_p0685b20║
J39nB454_p0685b21║　弟子德人　德然　德在　德今　德端
J39nB454_p0685b22║　　　德聞　德劍　德泓　德能　德繼
J39nB454_p0685b23║　　　德奇　德超　德南　德悟　德修
J39nB454_p0685b24║　　　德福　德亮　德唯　德明　德惠
J39nB454_p0685b25║　　　德空　德玉　德利　　　等捐資敬刻
J39nB454_p0685b26║本師頻者和尚全錄流通。
J39nB454_p0685b27║　吏部候選法弟萬遇伯法名智惠
J39nB454_p0685b28║　弟子王勝乾法名德和　曾王章法名德省
J39nB454_p0685b29║　　　熊元表法名德觀　項允錫法名德參
J39nB454_p0685b30║　信士謝啟元　信女謝從高　孫大楫法名行慈
J39nB454_p0685c01║　　　　　　　各捐資助刻。