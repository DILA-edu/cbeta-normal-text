J39nB455_p0687a01║通天逸叟高禪師語錄目錄
J39nB455_p0687a02║序一
J39nB455_p0687a03║序二
J39nB455_p0687a04║序三
J39nB455_p0687a05║上堂
J39nB455_p0687a06║小參
J39nB455_p0687a07║機緣
J39nB455_p0687a08║偈
J39nB455_p0687a09║行狀
J39nB455_p0687a10║
J39nB455_p0687a11║
J39nB455_p0687a12║
J39nB455_p0687a13║
J39nB455_p0687a14║
J39nB455_p0687a15║
J39nB455_p0687a16║
J39nB455_p0687a17║
J39nB455_p0687a18║
J39nB455_p0687a19║
J39nB455_p0687a20║原書闕。
J39nB455_p0687a21║
J39nB455_p0687a22║
J39nB455_p0687a23║
J39nB455_p0687a24║
J39nB455_p0687a25║
J39nB455_p0687a26║
J39nB455_p0687a27║
J39nB455_p0687a28║
J39nB455_p0687a29║
J39nB455_p0687a30║
J39nB455_p0687b01║通天逸叟禪師語錄卷一
J39nB455_p0687b02║住楞嚴法孫明德等重梓
J39nB455_p0687b03║師至座前，震威一喝便陞。拈香云：「此瓣香爇向爐中，
J39nB455_p0687b04║耑為祝延今上
J39nB455_p0687b05║皇帝聖躬萬歲萬歲萬萬歲，伏願堯日與佛日齊輝、金
J39nB455_p0687b06║輪共法輪並轉。此瓣香奉為請主護法紳士大檀，伏
J39nB455_p0687b07║願人人懸肘後靈符、個個具頂𩕳正眼。」復懷中出香
J39nB455_p0687b08║云：「此瓣香覷不得、捉不得，覷著則腦門迸裂、捉著則
J39nB455_p0687b09║通身粉碎，昔在金粟山中打失鼻孔、後向禹門院裏
J39nB455_p0687b10║全身放下，今日不免對眾拈出，爇向爐中，耑伸供養
J39nB455_p0687b11║四座道場龍池堂上傳臨濟正宗第三十一世萬如
J39nB455_p0687b12║先老和尚，用酬法乳。」斂衣敷坐，上首白椎云：「法筵龍
J39nB455_p0687b13║象眾，當觀第一義。」師隨聲一喝云：「好個第一義，被山
J39nB455_p0687b14║僧一喝七花八裂。眾中還有負命者麼？試出來看。」問：
J39nB455_p0687b15║「時至理彰，箇事如何？」師云：「拖犁拽杷。」進云：「只如生佛
J39nB455_p0687b16║未興時一句又落在甚麼處？」師云：「舌頭不在口。」進云：
J39nB455_p0687b17║「頹綱重整即不問，舊店新開時若何？」師云：「買賣現成。」
J39nB455_p0687b18║進云：「龍池宗旨且止，如何是寶鏡當軒？」師云：「胡來胡
J39nB455_p0687b19║現，漢來漢現。」進云：「如何是祝聖開堂一句？」師云：「南山
J39nB455_p0687b20║下雨，北山起雲。」進云：「恁麼則四眾霑恩去也。」師云：「理
J39nB455_p0687b21║合如是。」乃云：「善知識出世，莫不為接物利生，醒覺聾
J39nB455_p0687b22║聵。山僧今日只是斬釘截鐵，將從上諸祖未了公案
J39nB455_p0687b23║為渠了卻。雖然如是，也是作死馬醫，未免傾盡自己
J39nB455_p0687b24║心，笑破他人口。靈利漢聞恁麼道，便推倒禪床，喝散
J39nB455_p0687b25║大眾，略較些子。設或遲疑，不無之乎也者而去。」驀豎
J39nB455_p0687b26║拂子，云：「還見麼？若向這裡見得，撾鹽官之鼓，大地崩
J39nB455_p0687b27║騰；拗石鞏之箭，生靈始盡。說甚德山、臨濟棒喝齊施，
J39nB455_p0687b28║人境俱奪？若也不會，未免當面錯過。大眾！作麼生是
J39nB455_p0687b29║通天為人處？自有一雙窮相手，不曾低揖等閒人。」復
J39nB455_p0687b30║舉：「臨濟住河北小院，一日謂普化、充符二上座曰：『我
J39nB455_p0687c01║欲於此建立黃檗宗旨，汝二人須成褫我。』大小臨濟
J39nB455_p0687c02║雖則口吞佛祖，爭奈騎虎頭、收虎尾？山僧亦欲於此
J39nB455_p0687c03║建立龍池宗旨，母煩重囑。」良久，云：「但願皇風齊著力，
J39nB455_p0687c04║一時吹入我門來。」上首結椎，云：「諦觀法王法，法王法
J39nB455_p0687c05║如是。」下座。
J39nB455_p0687c06║蓮峰和尚請上堂，師云：「玄機獨唱，迥絕名模；法眼洞
J39nB455_p0687c07║明，流通正脈。所以道：『千峰頂上嘯月吟風，卻在十字
J39nB455_p0687c08║街頭灰頭土面；十字街頭灰頭土面，卻在千峰頂上
J39nB455_p0687c09║嘯月吟風。』於斯辨得出沒卷舒、縱橫無礙，說甚麼貼
J39nB455_p0687c10║秤麻三觔、打開乾矢橛，直下如麟如鳳，縱饒臨濟、德
J39nB455_p0687c11║山到來，也須目瞪口法。今日蓮峰法姪敦請山僧舉
J39nB455_p0687c12║揚個事，未免略通一線。」以拄杖卓一卓，云：「有時卓向
J39nB455_p0687c13║千峰頂，劃斷山雲不放高。」
J39nB455_p0687c14║師誕日，諸護法請上堂。僧問：「海屋添籌則不問，十智
J39nB455_p0687c15║同真請師宣。」師云：「試葛藤看。」「如何是一同一質？」師云：
J39nB455_p0687c16║「大地一朝風。」進云：「如何是二同大事？」師云：「烏龜走上
J39nB455_p0687c17║須彌頂。」進云：「如何是三總同參？」師云：「春來處處花。」進
J39nB455_p0687c18║云：「如何是四同真智？」師云：「天自高，地自厚。」進云：「如何
J39nB455_p0687c19║是五同遍普？」師云：「有水皆含月。」進云：「如何是六同具
J39nB455_p0687c20║足？」師云：「雲山滿目。」進云：「如何是七同得失？」師云：「寶鑑
J39nB455_p0687c21║當軒。」進云：「如何是八同生殺？」師云：「銕輪天子令。」進云：
J39nB455_p0687c22║「如何是九同音吼？」師云：「普天共聞。」進云：「如何是十同
J39nB455_p0687c23║得入？」師云：「普。」進云：「甚麼人同得入？」師云：「忘了自己。」進
J39nB455_p0687c24║云：「與誰同音吼？」師云：「眼裡聞聲。」進云：「作麼生同生殺？」
J39nB455_p0687c25║師云：「命根斷卻。」進云：「甚麼物同得失？」師云：「無形金彈
J39nB455_p0687c26║子。」進云：「阿那個同具足？」師云：「山自青兮水自綠。」進云：
J39nB455_p0687c27║「甚麼人同遍普？」師云：「無面目漢。」進云：「何人同真智？」師
J39nB455_p0687c28║云：「站定腳跟。」進云：「那個總同參？」師云：「麤竹篦。」進云：「是
J39nB455_p0687c29║誰同大事？」師云：「破草鞋。」進云：「何人同一質？」師云：「胡張
J39nB455_p0687c30║三，黑李四。」進云：「十智同真，蒙師指示，秪如形名未兆
J39nB455_p0688a01║已前一句，和尚又作麼生道？」師云：「上座口在甚麼處？」
J39nB455_p0688a02║僧便喝，師云：「猶落第二句也。」僧禮拜，師云：「果然。」乃云：
J39nB455_p0688a03║「九峰頂上澗水潺潺，萬壑嵒中煙雲冪冪，山僧幸住
J39nB455_p0688a04║其間，朝睹蒼松翠竹，暮聽鳥語溪聲，孤迥迥而趨向
J39nB455_p0688a05║無門，靜悄悄而難以比況，盡道入佛入魔，誰知非凡
J39nB455_p0688a06║非聖？山僧初度之辰，蒙諸護法遠來慶祝，敦請說法，
J39nB455_p0688a07║若以正眼觀來，頭頭顯露、物物現成，無生可慶、無法
J39nB455_p0688a08║可說，說長年得麼？說心性得麼？既總不得，且道還有
J39nB455_p0688a09║自慶分也無？」遂揮拂子，云：「一毫頭上翻身轉，贏得孤
J39nB455_p0688a10║峰臥白雲。」復舉：「本山正祖云：『今日向孤峰頂上駕隻
J39nB455_p0688a11║鐵船，截斷天下人要津，且道錦標子落在甚麼人手
J39nB455_p0688a12║裡？』良久，云：『向道是龍剛不信，等閒奪得始驚人。』山僧
J39nB455_p0688a13║也無鐵船可駕、也無錦標子可奪，單有一條拄杖，但
J39nB455_p0688a14║有來者驀頭便棒，且道同耶？異耶？具眼者試辨取。」擲
J39nB455_p0688a15║拄杖，下座。
J39nB455_p0688a16║上堂。問：「向上宗乘即不問，德山托缽事如何？」師曰：「且
J39nB455_p0688a17║過一邊。」進云：「口似血盆，牙如剛劍，為甚被雪峰一拶
J39nB455_p0688a18║便歸方丈？」師云：「你莫塗污他好。」進云：「德山喚崖頭，頭
J39nB455_p0688a19║密啟其意，正恁麼時，此二老向甚麼處著倒？」師云：「疑
J39nB455_p0688a20║殺天下人。」進云：「來日上堂，果與尋常不同，還是賣弄
J39nB455_p0688a21║家私？」舉：「掃末後。」師云：「眼觀東南，意在西北。」進云：「巖頭
J39nB455_p0688a22║拊掌笑曰：『且喜老漢會末後句也。雖然會得，亦秪三
J39nB455_p0688a23║年活。』三年後果遷化。莫是遭他受記麼？」師云：「你恁麼
J39nB455_p0688a24║會又爭得？」乃云：「四七單傳祖，二三向上宗，遞代各分
J39nB455_p0688a25║疆，全機沒回互。所以雪峰輥毬，禾山打鼓，秘魔擎义，
J39nB455_p0688a26║石鞏張弓，這一隊老古錐今日被山僧總拽出山門
J39nB455_p0688a27║外，試問諸人是何宗旨？」卓拄杖一下。復舉：「阿難問迦
J39nB455_p0688a28║葉云：『世尊傳金襴袈裟外，別傳何物？』迦葉召阿難，難
J39nB455_p0688a29║應諾，葉云：『倒卻門前剎竿著。』」師云：「一人推倒，一人扶
J39nB455_p0688a30║起，固是子承父業，未免遞相鈍置。若問山僧：『世尊傳
J39nB455_p0688b01║金襴袈裟外，別傳何物？』但向他道：『祖翁田地無多子，
J39nB455_p0688b02║努力須憑兩弟兄。』」
J39nB455_p0688b03║師到雲門，二勝和尚請上堂。問：「我有沒絃琴，久居在
J39nB455_p0688b04║荒郊，不是不會彈，要遇知音了。如何是沒絃琴？」師云：
J39nB455_p0688b05║「伯牙遇子期，不是閒相識。」進云：「作麼生彈？」師云：「陽春
J39nB455_p0688b06║雪曲。」進云：「學人全肩擔荷去也。」師云：「切忌罔承當。」進
J39nB455_p0688b07║云：「佛以一音演說，眾生隨類得解，今日和尚舉揚，未
J39nB455_p0688b08║審大眾悉得解否？」師云：「人人知老僧自通天來。」進云：
J39nB455_p0688b09║「拈得一枝無孔笛，吹來五月落梅花。」師云：「作麼生是
J39nB455_p0688b10║無孔笛？」僧擬議，師打，云：「死伎漢。」乃云：「當陽一著，獨露
J39nB455_p0688b11║無私，八面玲瓏，十方軒豁，明眼作證，豈敢囊藏？茲蒙
J39nB455_p0688b12║雲門法兄推向人天眾前、寶華座上吹大法螺、擊大
J39nB455_p0688b13║法鼓，且道以何展演？」以拂子打圓相，云：「還見麼？」擊禪
J39nB455_p0688b14║床，云：「還聞麼？即此見聞非見聞，無餘聲色可呈君，個
J39nB455_p0688b15║中若了全無事，體用何妨分不分？若向這裡體悉得
J39nB455_p0688b16║去，可以婢視聲聞、奴呼彌勒，信腳踏翻生死海，石船
J39nB455_p0688b17║高駕碧空中，提持佛祖綱宗，開鑿人天正眼。秪如凡
J39nB455_p0688b18║聖交參、賓主歷然，如何話會？漫把一枝無孔笛，等閒
J39nB455_p0688b19║吹過木蘭灣。」
J39nB455_p0688b20║師到南山，二勝和尚請上堂。師云：「繁陰古木蔚岧嶢，
J39nB455_p0688b21║捧出梵宮突漢霄，我既到來垂顧鑑，橫拈松麈話連
J39nB455_p0688b22║朝。眾中還有遞相激揚者麼？」問：「臨濟當時得大愚力？
J39nB455_p0688b23║得黃檗力？」師云：「一點水墨，兩處成龍。」進云：「如何是金
J39nB455_p0688b24║剛王寶劍？」師云：「照顧性命。」進云：「如何是踞地獅子？」師
J39nB455_p0688b25║云：「腦裂也不知。」進云：「如何是探竿影草？」師云：「捉敗了
J39nB455_p0688b26║也。」進云：「如何是一喝不作一喝用？」師云：「別時來，與你
J39nB455_p0688b27║通箇消息。」進云：「如何是和尚徹底為人的一句？」師打，
J39nB455_p0688b28║云：「一棒一條痕。」問：「靈雲見桃花悟道，且道悟箇甚麼？」
J39nB455_p0688b29║師云：「踏著秤錘原是鐵。」進云：「玄沙道：『諦當甚諦當，敢
J39nB455_p0688b30║保老兄未徹在。』意旨如何？」師云：「雪上更加霜。」乃云：「溪
J39nB455_p0688c01║聲𣶯底突露真常，鳥語巖前弘宣妙義，以至萬象森
J39nB455_p0688c02║羅、草木昆蟲、色空明暗、長短纖洪，早與諸人洩機了
J39nB455_p0688c03║也。及乎山僧到來，主賓互換、水乳相投，不可將常住
J39nB455_p0688c04║物私作人情，若要鳳凰山起舞、天池水騰沸，須是我
J39nB455_p0688c05║南山法兄始得。不見道：『知音不必頻頻舉，達者須知
J39nB455_p0688c06║暗裏驚。』」
J39nB455_p0688c07║二勝和尚進塔，諸法姪請上堂。問：「天地未生已前如
J39nB455_p0688c08║何是靜？」師云：「赤腳波斯夜度關。」進云：「父母已生之後
J39nB455_p0688c09║如何是動？」師云：「耳朵兩片皮。」進云：「實際理地不受一
J39nB455_p0688c10║塵，因甚有去來之相？」師云：「山花開亦遍，幾處不成林？」
J39nB455_p0688c11║進云：「妙體本來無處所，正因那得有規模？秪如二勝
J39nB455_p0688c12║和尚數坐道場行正令，衲僧無限被羅籠，收綸罷釣
J39nB455_p0688c13║歸深塢，贏得名喧宇宙中。如何是功完果滿一句？」師
J39nB455_p0688c14║云：「少間與爾道。」進云：「恁麼則三汲浪平龍睡穩，九天
J39nB455_p0688c15║雲靜鶴飛高。」師云：「卻被道著。」僧禮拜，乃云：「靈嚴寺裡
J39nB455_p0688c16║古佛舒光，雙塔簷前香花散彩，直得鳳凰起舞於層
J39nB455_p0688c17║霄、法海汪洋於大地，普門大士忍俊不禁，在山僧拄
J39nB455_p0688c18║杖頭上口喃喃道：『應以菩薩身得度者，即現菩薩身
J39nB455_p0688c19║而為說法；應以比丘身得度者，即現比丘身而為說
J39nB455_p0688c20║法。』菩薩身已現、比丘身已現，且道說個什麼法？」卓拄
J39nB455_p0688c21║杖，云：「逼塞虛空無朕跡，長年占斷白雲鄉。」復舉：「疏山
J39nB455_p0688c22║匡仁禪師主僧為造壽塔畢，白山，山云：『將多少錢與
J39nB455_p0688c23║匠人？』僧云：『一切在和尚。』山云：『將一文錢與匠人、將二
J39nB455_p0688c24║文錢與匠人、將三文錢與匠人，向這裡道得親切，為
J39nB455_p0688c25║吾親造壽塔。』僧無語。後舉似太嶺閒和尚。閒云：『汝回
J39nB455_p0688c26║與和尚道：「若將三文錢與匠人，和尚此生決定不得
J39nB455_p0688c27║塔；將二文錢與匠人，和尚與匠人共出隻手；將一文
J39nB455_p0688c28║錢與匠人，帶累匠人眉鬚墮落。」』僧回，如教而說。山望
J39nB455_p0688c29║大嶺作禮而歎曰：『將謂無人，原來古佛放光射此。雖
J39nB455_p0688c30║然如是，也是臘月蓮花。』閒聞，云：『我恁麼道，早是龜毛
J39nB455_p0689a01║長三尺。』」師云：「此則公案，數百年來無人直截判斷。今
J39nB455_p0689a02║日山僧舉揚，試問大眾：大嶺與麼道，還契得疏山意
J39nB455_p0689a03║也無？若契得，因甚道臘月蓮花？若道不契，作禮何為？
J39nB455_p0689a04║爭似南山大眾為我法兄造塔，巍巍峨峨，無縫無鏬，
J39nB455_p0689a05║要入便入，省得許多絡索。山僧有一頌子，謹為頌出：
J39nB455_p0689a06║『一文二文與三文，倒腹傾腸說向君，古佛放光留不
J39nB455_p0689a07║住，直教射透死屍墳。』」下座。
J39nB455_p0689a08║為李在先居士請薦母林氏對靈小參。「根塵未斷，倏
J39nB455_p0689a09║然有生有死；情識消忘，隨處無拘無礙。所以道：處生
J39nB455_p0689a10║死海，驪珠獨耀於滄溟；踞涅槃岸，桂輪孤朗於碧天。
J39nB455_p0689a11║正恁麼時，優婆夷林氏還知落處也無？若知落處，生
J39nB455_p0689a12║本無生、滅本無滅，生滅去來本如來藏，又何待山僧
J39nB455_p0689a13║搖唇鼓舌始為得哉？然事無一向，略敘數言以酬孝
J39nB455_p0689a14║子之誠。善來請法事稱揚，不二門開古佛場，一擊牢
J39nB455_p0689a15║關俱粉碎，低頭時自見阿娘。」靠拄杖，下座。
J39nB455_p0689a16║為林悟心居士請薦室廖氏對靈小參。「本體亙然，了
J39nB455_p0689a17║無生滅之因；一念純真，管取十方自在。蓋為根塵未
J39nB455_p0689a18║脫，著境生情，由情造業，故被生死漂流，以致輪迴不
J39nB455_p0689a19║息。」拈拄杖，敲香几，云：「若向這裡會得，受薦已竟，所謂
J39nB455_p0689a20║無常生死與汝不相干涉。若能如是解，不用哭蒼穹。
J39nB455_p0689a21║正恁麼時，超然一句作麼生道？」良久，云：「等閒踏斷無
J39nB455_p0689a22║生路，九品花開劫外春。」復舉：「世尊因耆婆善別音響，
J39nB455_p0689a23║至塚間見數髑髏，遂敲一髑髏，云：『此生何道？』耆云：『此
J39nB455_p0689a24║生人道。』世尊又敲一，云：『此生何道？』耆云：『生天道。』世尊
J39nB455_p0689a25║又別敲一，云：『此生何道？』耆罔知生處。」師云：「大小耆婆
J39nB455_p0689a26║被世尊當面熱瞞，彼時通天若在，待別敲，云：『此生何
J39nB455_p0689a27║道？』拂袖便行，看世尊作何合煞？茲者悟心居士請薦
J39nB455_p0689a28║廖氏，且道向何處安身立命？」舉拂子，云：「還見麼？」復放
J39nB455_p0689a29║下，云：「切莫錯認好。」
J39nB455_p0689a30║與澹崖原後堂
J39nB455_p0689b01║烏藤七尺辯龍蛇，佛祖場中有作家，父子不傳真秘
J39nB455_p0689b02║訣，佳聲從此震中華。
J39nB455_p0689b03║與華斯圓西堂
J39nB455_p0689b04║一滴傳來分五宗，當陽一喝露全鋒，老婆心切分明
J39nB455_p0689b05║指，撥轉池魚化作龍。
J39nB455_p0689b06║機緣
J39nB455_p0689b07║問：「毛吞巨海，芥納須彌，為是神通妙用？為是法雨如
J39nB455_p0689b08║然？」師云：「且疑三十年。」僧云：「過在甚麼處？」師云：「敗闕了
J39nB455_p0689b09║也。」
J39nB455_p0689b10║問：「如何是諸佛出身處？」師云：「夜來新雨過，石上漲新
J39nB455_p0689b11║泉。」
J39nB455_p0689b12║問：「如何是本來面目？」師指庭前柏樹云：「者個柏樹得
J39nB455_p0689b13║與麼蒼翠。」又云：「會麼？」僧云：「不會。」師云：「問取不會的。」僧
J39nB455_p0689b14║禮拜而去。師喚僧，僧回首，師云：「嗄！」
J39nB455_p0689b15║問：「如何是道？」師云：「水涸露魚蹤。」進云：「如何是道中人？」
J39nB455_p0689b16║師云：「無喜亦無嗔。」進云：「徑山國一禪師道：『山上有鯉
J39nB455_p0689b17║魚，海底有篷塵。』意作麼生？」師云：「無毛鷂子貼天飛。」
J39nB455_p0689b18║問：「即心即佛則不問，如何是非心非佛？」師云：「別時來，
J39nB455_p0689b19║向汝道。」
J39nB455_p0689b20║問：「祖意教意，是同是別？」師云：「一箭過新羅。」僧擬議，師
J39nB455_p0689b21║云：「劍去久矣。」
J39nB455_p0689b22║問：「如何是遷義？」師云：「日從東上，月向西沉。」僧云：「如何
J39nB455_p0689b23║是不遷義？」師云：「換卻眼睛了也。」僧便去。師云：「孟八郎
J39nB455_p0689b24║漢又恁麼去也。」
J39nB455_p0689b25║問：「取不得、舍不得時如何？」師云：「但恁麼得。」進云：「即今
J39nB455_p0689b26║莫是麼？」師云：「死水不藏龍。」僧拂袖而去。師云：「淹殺了
J39nB455_p0689b27║也。」
J39nB455_p0689b28║問：「大徹底人，師還接否？」師云：「龍門無宿客。」僧擬議，師
J39nB455_p0689b29║云：「猶是鈍漢。」
J39nB455_p0689b30║問：「和尚接待諸人，秪如無面目漢作麼生接？」師云：「今
J39nB455_p0689c01║日撞著露柱。」僧云：「蒼天！蒼天！」師云：「更添冤苦在。」僧一
J39nB455_p0689c02║喝，師云：「蒼天！蒼天！」
J39nB455_p0689c03║問：「生死到來，如何回避？」師云：「汝即今是生是死？」僧茫
J39nB455_p0689c04║然。師云：「死活也不知。」
J39nB455_p0689c05║問：「如何是事事無礙？」師云：「運水搬柴。」
J39nB455_p0689c06║問：「如何是知有的事？」師云：「五更雞報曉。」
J39nB455_p0689c07║問：「古人道：『不是心，不是佛，不是物。』是個甚麼？」師云：「七
J39nB455_p0689c08║縱八橫。」
J39nB455_p0689c09║問：「如何是西來意？」師云：「滿目青山。」
J39nB455_p0689c10║問：「漆桶穿時如何？」師云：「露柱笑點頭。」
J39nB455_p0689c11║問：「如何是二六時中事？」師云：「舉足下足，屙屎送尿。」
J39nB455_p0689c12║問：「臘月三十日到來時如何？」師云：「待露柱開花即向
J39nB455_p0689c13║汝道。」
J39nB455_p0689c14║問：「如何是日用事？」師云：「恰值山僧頭癢。」進云：「向上還
J39nB455_p0689c15║有事也無？」師連棒趁出。
J39nB455_p0689c16║問：「某甲做工夫，乞師指示。」適板鳴，師云：「喫飯去。」僧纔
J39nB455_p0689c17║行，師喚僧，僧回首，師云：「錯。」
J39nB455_p0689c18║問：「如何是無生第一義？」師云：「赤腳波斯夜度關。」
J39nB455_p0689c19║問：「文殊是七佛之師，因甚出女子定不得？」師云：「猿抱
J39nB455_p0689c20║子歸青嶂外。」僧云：「罔明是初地菩薩，因甚卻出得？」師
J39nB455_p0689c21║云：「鳥啣花落碧崖前。」僧無語。師云：「會麼？」僧云：「不會。」師
J39nB455_p0689c22║云：「且待別時來。」
J39nB455_p0689c23║師號逸叟，諱行高，閩興化仙遊陳氏子。童年，禮蓮山
J39nB455_p0689c24║東林和尚薙染。及壯，參朝宗師林諸和尚，示參萬法
J39nB455_p0689c25║歸一公案。不自滿，假腰包跋踄，參費隱和尚於金粟。
J39nB455_p0689c26║一夜，聞鐘聲有省，方知鼻端原來向下，述偈云：「生前
J39nB455_p0689c27║面目強安排，兩眼睜睜夢裡身。打破乾坤無覓處，心
J39nB455_p0689c28║花頓發少林春。」隱頷之。師別參萬如和尚於龍池，秋
J39nB455_p0689c29║水澄潭，碧天皓月，相涵於一光之內，師於是為龍池
J39nB455_p0689c30║血胤矣。囑法之後，仍侍左右。龍池返真，師始回閩，養
J39nB455_p0690a01║親於九座蟒巖之下。莆之余賡之銓部暨諸縉紳，聞
J39nB455_p0690a02║師之風而慕之，率緇素聯名敦請，住通天禪寺，祝聖
J39nB455_p0690a03║開堂。
J39nB455_p0690a04║師於康熙己酉年正月元日，以衣拂、偈語、源流付囑
J39nB455_p0690a05║原後堂。三月初旬，示微恙。於十二日申時，索湯沐浴，
J39nB455_p0690a06║趺坐拈筆，書遺囑後堂繼席後事，并辭眾偈曰：「五十
J39nB455_p0690a07║四年，了無一物；末後翻身，西方日出。」擲筆而逝。閱世
J39nB455_p0690a08║五十有四，坐夏四十。塔于蓮山之東麓，在莆陽北門
J39nB455_p0690a09║外，寺名國懽。語錄上、下卷行世。前因兵燹之後，板失
J39nB455_p0690a10║過半；原以遍處覓訪，僅得數頁，不過謹述行略以傳
J39nB455_p0690a11║耳。
J39nB455_p0690a12║門人超原謹識