J39nB456_p0691a01║通天澹崖原禪師語錄目錄
J39nB456_p0691a02║上堂
J39nB456_p0691a03║小參
J39nB456_p0691a04║示眾
J39nB456_p0691a05║拈古
J39nB456_p0691a06║頌古
J39nB456_p0691a07║代古
J39nB456_p0691a08║聯芳偈
J39nB456_p0691a09║贊
J39nB456_p0691a10║疏
J39nB456_p0691a11║序
J39nB456_p0691a12║文集
J39nB456_p0691a13║不二草
J39nB456_p0691a14║行實
J39nB456_p0691a15║
J39nB456_p0691a16║
J39nB456_p0691a17║
J39nB456_p0691a18║
J39nB456_p0691a19║
J39nB456_p0691a20║
J39nB456_p0691a21║
J39nB456_p0691a22║
J39nB456_p0691a23║
J39nB456_p0691a24║
J39nB456_p0691a25║
J39nB456_p0691a26║
J39nB456_p0691a27║
J39nB456_p0691a28║
J39nB456_p0691a29║
J39nB456_p0691a30║
J39nB456_p0691b01║通天澹崖原禪師語錄卷一
J39nB456_p0691b02║住楞嚴嗣法門人明德等編
J39nB456_p0691b03║上堂指法座云者個寶華王座自釋迦鼻祖以至歷
J39nB456_p0691b04║代老和尚佛佛授受祖祖相傳皆由此而開鑿人天
J39nB456_p0691b05║眼目建立從上宗乘今日原上座到來又作麼生坐
J39nB456_p0691b06║斷佛祖頂𩕳千聖齊列下風便陞拈香云此瓣香爇
J39nB456_p0691b07║向爐中耑為祝延
J39nB456_p0691b08║聖躬萬歲萬萬歲伏願垂衣裳而八荒歸化靖干戈
J39nB456_p0691b09║而萬國來王此瓣香奉為興郡府邑尊官現前護法
J39nB456_p0691b10║諸山碩德伏願昂藏鼻孔時聞木樨花香豁達眼睛
J39nB456_p0691b11║頓見菩提果熟懷中出香云此瓣香壺山種就蘭水
J39nB456_p0691b12║濯成臭著則鼻孔遼天觸著則通身慶快數載囊藏
J39nB456_p0691b13║不敢剖露今對人天眾前信手拈來爇向爐中供養
J39nB456_p0691b14║本寺傳臨濟正宗第三十二世通天堂上逸叟先老
J39nB456_p0691b15║和尚用酬法乳斂衣就坐上首白椎云法筵龍象眾
J39nB456_p0691b16║當觀第一義師云數載潛藏不露鋒白雲高臥伴青
J39nB456_p0691b17║松今朝推向華王座振紀提綱繼祖風眾中還有會
J39nB456_p0691b18║得者麼試出來酬唱看良久乃云豁開千聖眼撥轉
J39nB456_p0691b19║萬靈機蝸牛角上行船蟭螟眼裡走馬十方無向背
J39nB456_p0691b20║四面絕遮攔全體恁麼來全體恁麼去淨裸裸赤灑
J39nB456_p0691b21║灑沒可把靈利漢到此便知燈即是火木不離波大
J39nB456_p0691b22║地與我同根萬物與我一體何須向外馳求覓佛覓
J39nB456_p0691b23║法覓禪覓道覓神通覓妙用建立也在我掃蕩也在
J39nB456_p0691b24║我殺活也在我縱奪也在我機用現前不存軌則我
J39nB456_p0691b25║為法王於法自在且道即今就位行權一句作麼生
J39nB456_p0691b26║道卓拄杖云橫按莫邪行正令太平寰宇斬癡頑復
J39nB456_p0691b27║舉洛浦參夾山不禮拜當面而立山云雞棲鳳巢非
J39nB456_p0691b28║吾同類出去浦云自遠趨風乞師一接山云目前無
J39nB456_p0691b29║闍黎此間無老僧浦便喝山云住住且莫草草匆匆
J39nB456_p0691b30║雲月是同溪山各異截斷天下人舌即不無爭教無
J39nB456_p0691c01║舌人解語浦無語山便打浦從此伏膺師云洛浦不
J39nB456_p0691c02║遇夾山幾乎蹉過一生夾山不得洛浦未免一場狼
J39nB456_p0691c03║藉還有知得洛浦落處者麼鯨吞海水盡露出珊瑚
J39nB456_p0691c04║枝上首結椎云諦觀法王法法王法如是便下座。
J39nB456_p0691c05║上堂諸佛末出世祖師未西來一不成二不是諸佛
J39nB456_p0691c06║出世祖師西來天是天地是地山門頭合掌法堂裡
J39nB456_p0691c07║解義須彌頂上浪滔天大海波心紅塵起蟭螟眼裡
J39nB456_p0691c08║撐舟螃蟹眶中遊戲鞭起陝府銕牛踏殺南山鱉鼻。
J39nB456_p0691c09║上堂按拄杖云山僧前不讓釋迦後不讓彌勒臨濟
J39nB456_p0691c10║德山無地容身有口秪堪掛壁且道通天有甚奇特
J39nB456_p0691c11║便恁麼說卓拄杖云若無舉鼎拔山力千里烏騅不
J39nB456_p0691c12║易騎。
J39nB456_p0691c13║退院上堂祖印高提豎剎竿勉承師命繼通天償酬
J39nB456_p0691c14║夙債一年畢孰取浮生半日閒佛尚不為成何範世
J39nB456_p0691c15║情何得苟攀緣烏藤倒握翻身去一個閒人天地間
J39nB456_p0691c16║大眾且道正與麼時如何良久云今朝獨步乾坤外
J39nB456_p0691c17║直蹋毘盧頂上行拽拄杖便行。
J39nB456_p0691c18║小參一句明千句萬句悉皆明一機透千機萬機悉
J39nB456_p0691c19║皆透大眾且道如何是一良久云絕後再甦欺君不
J39nB456_p0691c20║得。
J39nB456_p0691c21║小參三世諸佛如是說歷代祖師如是說天下老和
J39nB456_p0691c22║尚如是說通天者裡亦如是說若如是說者三十棒
J39nB456_p0691c23║若不如是說者三十棒若有如是說者若有不如是
J39nB456_p0691c24║說者總與他三十棒何故道泰不傳天子令時清休
J39nB456_p0691c25║唱太平歌。
J39nB456_p0691c26║小參即心即佛十方世界沒虛空非心非佛大地山
J39nB456_p0691c27║河無寸土不是心不是佛畢竟是個甚麼揮拂子云
J39nB456_p0691c28║漫撥冰絃呈巧手高山流水貴知音。
J39nB456_p0691c29║冬節小參豎拄杖云看看三世諸佛歷代祖師天下
J39nB456_p0691c30║老和尚及現前諸人各各在山僧拄杖頭上安身立
J39nB456_p0692a01║命放行把住一任山僧布置儻有個漢出來打翻觔
J39nB456_p0692a02║斗踏破虛空向自己眉尖上放出一道靈光輝天鑑
J39nB456_p0692a03║地耀古騰今孤迥迥悄巍巍絲毫不犯不被人瞞亦
J39nB456_p0692a04║不被寒暑之所遷移陰陽之所流轉能為萬象主不
J39nB456_p0692a05║逐四時凋且得慶快平生雖然如是且道陰極陽生
J39nB456_p0692a06║漢宮添線君子道長小人道消此意又作麼生一陽
J39nB456_p0692a07║方動處萬物未萌時。
J39nB456_p0692a08║示眾舉祥菴主上堂云古人向這裡不肯住為甚麼
J39nB456_p0692a09║不肯住自云秪為途路不得力後曰畢竟為何又云
J39nB456_p0692a10║楖栗橫肩不顧人直入千峰萬峰去師云古人恁般
J39nB456_p0692a11║說話可謂剖腹剜心頓見肝肺無一絲毫自瞞無一
J39nB456_p0692a12║些子隱蔽若是今時師僧便向冊子上搜索奇言妙
J39nB456_p0692a13║句便爾頭高氣傲自謂會禪道佛法到處彰揚賣弄
J39nB456_p0692a14║譬如汞金一入爐韝倏然鎔化如此之輩不但唐喪
J39nB456_p0692a15║光陰虛消信施徒費草鞋究竟與己躬下毫沒交涉
J39nB456_p0692a16║若是生鐵鑄就底漢子百折不回底腳跟便向銀山
J39nB456_p0692a17║鐵壁裏點開達磨眼睛石火電光中爍破瞿曇面孔
J39nB456_p0692a18║拈起龜毛拂吞卻須彌山倒握兔角杖傾出香水海
J39nB456_p0692a19║此時方可口吞佛祖眼蓋乾坤顯大機施大用把住
J39nB456_p0692a20║也得放行也得頭頭顯露物物全彰橫拈倒弄無不
J39nB456_p0692a21║自由秪如楖栗橫肩不顧人直入千峰萬峰去意作
J39nB456_p0692a22║麼生相識滿天下知心能幾人。
J39nB456_p0692a23║示眾豎拂子召眾云看看三世諸佛歷代祖師天下
J39nB456_p0692a24║老和尚在原上座拂子頭上興雲布雨作大佛事去
J39nB456_p0692a25║也諸人還見麼若見山本是山水本是水物本是物
J39nB456_p0692a26║諸人本是諸人了無異轍頭頭顯露法法現成只要
J39nB456_p0692a27║信得及認得真一肩荷負直下承當敢保一生大事
J39nB456_p0692a28║了畢何故等閒識得東風面萬紫千紅總是春擲拂
J39nB456_p0692a29║子下座。
J39nB456_p0692a30║示眾觀音菩薩將錢買胡餅放下卻是個饅頭且道
J39nB456_p0692b01║節目在甚麼處當初只為茆長短燒了方知地不平。
J39nB456_p0692b02║示眾牛過窗櫺頭角四蹄俱過了為甚麼尾巴過不
J39nB456_p0692b03║得諸人試定當看若定當分明一生參學事畢眾無
J39nB456_p0692b04║語良久云任從滄海變終不為君通。
J39nB456_p0692b05║拈古
J39nB456_p0692b06║世尊在靈山會上拈花示眾惟迦葉破顏微笑世尊
J39nB456_p0692b07║云吾有正法眼藏涅槃妙心實相無相微妙法門不
J39nB456_p0692b08║立文字教外別傳付囑摩訶迦葉。
J39nB456_p0692b09║拈云世尊拈花橫吹無孔笛迦葉微笑倒拍氈
J39nB456_p0692b10║拍板雖然音律俱全爭奈葛藤反漏何故祖禰
J39nB456_p0692b11║不了殃及兒孫。
J39nB456_p0692b12║世尊一日陞座文殊白椎云諦觀法王法法王法如
J39nB456_p0692b13║是世尊便下座。
J39nB456_p0692b14║拈云文殊一椎不妨驚群動眾世尊下座亦是
J39nB456_p0692b15║因便抽身何故不因夜來雁爭見海門秋。
J39nB456_p0692b16║雙林大士因梁武帝請講經陞座以尺揮案便下座。
J39nB456_p0692b17║拈云大士雖善講經未免脫空太煞若非誌公
J39nB456_p0692b18║具眼幾乎一場懡㦬。
J39nB456_p0692b19║鹽官示眾云虛空為鼓須彌為椎甚麼人打得南泉
J39nB456_p0692b20║聞云王老師不打者破鼓法眼云但道不打自然是
J39nB456_p0692b21║個破鼓。
J39nB456_p0692b22║拈云三大老各具超方手眼總不奈者破鼓何
J39nB456_p0692b23║原上座今日驀擊一通與三大老相見了也諸
J39nB456_p0692b24║人還聞麼知音者少。
J39nB456_p0692b25║三聖問雪峰透網金鱗以何為食峰云待汝出網來
J39nB456_p0692b26║向汝道三聖云一千五百人善知識話頭也不識峰
J39nB456_p0692b27║云老僧住持事繁。
J39nB456_p0692b28║拈云雪峰雖有先鋒且無殿後三聖縱不傷鋒
J39nB456_p0692b29║犯手未免落他圈繢檢點將來亦是同坑無異
J39nB456_p0692b30║土。
J39nB456_p0692c01║僧問智藏西堂有問有荅賓主歷然無問無荅時如
J39nB456_p0692c02║何堂云怕爛卻。
J39nB456_p0692c03║拈云者僧置個問端一天雲雨被西堂一荅涓
J39nB456_p0692c04║滴全無不見道曹源波浪如天涌無限平人被
J39nB456_p0692c05║陸沉。
J39nB456_p0692c06║夾山嘗遣一小師歷諸禪肆殊無趨向及聞道聲遐
J39nB456_p0692c07║振遽回省覲云和尚有是奇特事何不早向某甲說
J39nB456_p0692c08║山云我何嘗不曾向汝說汝炊飯時吾為汝著火汝
J39nB456_p0692c09║行益時吾為汝展缽何曾孤負汝來小師忽然有省。
J39nB456_p0692c10║拈云小師懷揣寶鑑夾山覿面指明雖然與麼
J39nB456_p0692c11║亦是憐兒不覺醜。
J39nB456_p0692c12║僧問法眼如何是曹源一滴水眼云曹源一滴水韶
J39nB456_p0692c13║國師聞之豁然。
J39nB456_p0692c14║拈云城門失火殃及池魚。
J39nB456_p0692c15║霍山通禪師初參仰山山閉目坐師乃翹起一右足
J39nB456_p0692c16║曰如是如是西天二十八祖亦如是唐土六祖亦如
J39nB456_p0692c17║是和尚亦如是景通亦如是仰山起來打四藤條。
J39nB456_p0692c18║拈云仰山固有偷天手段霍山亦有換日作略
J39nB456_p0692c19║雖然恁麼未免弄巧成拙。
J39nB456_p0692c20║昔有婆子供養一菴主經二十年嘗令一二八女子
J39nB456_p0692c21║送飯給侍一日令女子抱定曰正恁麼時如何主曰
J39nB456_p0692c22║枯木倚寒巖二冬無暖氣女子舉似婆婆曰我二十
J39nB456_p0692c23║年秪供養個俗漢遂遣出燒卻菴。
J39nB456_p0692c24║拈云者僧寒巖獨坐不知屋外春生婆子暗地
J39nB456_p0692c25║驗人爭奈玉本無瑕何故不見嶺梅深雪裡雲
J39nB456_p0692c26║鬢未梳時。
J39nB456_p0692c27║甘贄行者一日入寺設粥仍請南泉念誦乃白椎曰
J39nB456_p0692c28║請大眾為貍奴白牯念摩訶般若波羅密甘拂袖便
J39nB456_p0692c29║出泉粥後問典座行者在甚麼處座云當時便去泉
J39nB456_p0692c30║打破鍋子。
J39nB456_p0693a01║拈云行者設粥太煞賣弄南泉白椎因便回向
J39nB456_p0693a02║拂袖便行即且止且道打破鍋子意作麼生從
J39nB456_p0693a03║前汗馬無人識秪要重論蓋代功。
J39nB456_p0693a04║南泉因兩堂爭貓泉提起貓云大眾道得即救取道
J39nB456_p0693a05║不得即斬卻眾無對泉即斬趙州從外歸師舉似州
J39nB456_p0693a06║州脫草鞋頂頭上而去泉云子若在即救得貓。
J39nB456_p0693a07║拈云南泉莫邪在握殺活臨時趙老雖則機用
J39nB456_p0693a08║峻捷亦是賊後張弓。
J39nB456_p0693a09║鼓山示眾云鼓山門下不得咳嗽時有僧咳嗽一聲
J39nB456_p0693a10║山云作麼僧云傷風山云傷風即得。
J39nB456_p0693a11║拈云鼓山開門引賊者僧當面竊取何故家有
J39nB456_p0693a12║白澤圖必生如是怪。
J39nB456_p0693a13║僧問雲門如何是佛門云乾矢橛。
J39nB456_p0693a14║拈云雲門雖能別展生機未免口裏出臭至今
J39nB456_p0693a15║令人掩鼻原上座則不然或問如何是佛但云
J39nB456_p0693a16║破木杓且道與雲門是同是別。
J39nB456_p0693a17║頌古
J39nB456_p0693a18║靈雲見桃花。
J39nB456_p0693a19║頌云爛熳春光二月天靈雲觸著眼皮穿當時
J39nB456_p0693a20║不得玄沙老爭得佳聲亙古傳。
J39nB456_p0693a21║陸亙大夫謂南泉曰肇法師也甚奇怪解道天地與
J39nB456_p0693a22║我同根萬物與我一體泉指牡丹云大夫時人見此
J39nB456_p0693a23║一株花如夢相似陸罔措。
J39nB456_p0693a24║頌云天地同根物不殊了無形像可名模南泉
J39nB456_p0693a25║指出花如夢彼一男兒我丈夫。
J39nB456_p0693a26║大巔擯首座。
J39nB456_p0693a27║頌云春秋多少數難窮百八輪珠暗裏通夾岸
J39nB456_p0693a28║桃花風雨後馬蹄何處避殘紅。
J39nB456_p0693a29║臨濟三頓痛棒。
J39nB456_p0693a30║頌云三度禹門遭點額一朝觸著便稱尊爪牙
J39nB456_p0693b01║突露威獰甚攪動山川海嶽昏。
J39nB456_p0693b02║德山入門便棒。
J39nB456_p0693b03║頌云一條白棒劈頭來萬里晴空絕點埃凡聖
J39nB456_p0693b04║都無伸屈處木人拍掌舞三台。
J39nB456_p0693b05║清淨行者不入涅槃破戒比丘不入地獄。
J39nB456_p0693b06║頌云秦不管兮漢不收腰纏跨鶴上揚州有意
J39nB456_p0693b07║氣時添意氣不風流處也風流。
J39nB456_p0693b08║南嶽云說似一物即不中。
J39nB456_p0693b09║頌云什麼物兮恁麼來陳年漆桶盡掀開迥超
J39nB456_p0693b10║物外無邊表亙古磨今絕點埃。
J39nB456_p0693b11║馬祖非心非佛。
J39nB456_p0693b12║頌云落落疏梅噴鼻香任從來使報春陽一枝
J39nB456_p0693b13║橫亞青波上惹得遊蜂上下忙。
J39nB456_p0693b14║南泉云王老師自小養一頭水牯牛擬向溪東牧未
J39nB456_p0693b15║免食他國王水草擬向溪西牧亦未免食他國王水
J39nB456_p0693b16║草不如隨分納些些總不見得。
J39nB456_p0693b17║頌云綠楊芳草共悠悠直下分明那一頭王稅
J39nB456_p0693b18║多時已納了普天匝地樂優游。
J39nB456_p0693b19║南泉斬貓。
J39nB456_p0693b20║頌云赤手全提行正令當軒孰敢犯鋒鋩趙州
J39nB456_p0693b21║縱有超方作也是喪車挂藥囊。
J39nB456_p0693b22║黃龍三關。
J39nB456_p0693b23║頌云我手何似佛手者個阿誰沒有翻覆慣調
J39nB456_p0693b24║鴆羹衲僧難以下口。
J39nB456_p0693b25║我腳何似驢腳踏斷趙州略彴嚇得南嶽天台
J39nB456_p0693b26║個個將頭暗縮。
J39nB456_p0693b27║人人有個生緣饑飧渴飲困眠玄沙不出鳶嶺
J39nB456_p0693b28║趙州親見南泉。
J39nB456_p0693b29║僧問通天老和尚祖意教意是同是別師云一箭過
J39nB456_p0693b30║新羅僧擬議師云劍去久矣。
J39nB456_p0693c01║頌云祖意教意魚目作珠新羅一箭者也之乎
J39nB456_p0693c02║不向佛祖行處行是則名為大丈夫。
J39nB456_p0693c03║代古
J39nB456_p0693c04║僧問圓通和尚一塵纔起大地全收還見禪床麼通
J39nB456_p0693c05║云喚甚麼作塵又問法燈燈云喚甚麼作禪床。代云
J39nB456_p0693c06║山河大地。
J39nB456_p0693c07║死魚浮於水上有人問僧魚豈不是以水為命僧曰
J39nB456_p0693c08║是曰為甚麼卻向水中死僧無對。代云熟處難忘。
J39nB456_p0693c09║宋太宗幸相國寺問看經僧是甚麼經曰仁王經曰
J39nB456_p0693c10║既是寡人經因甚卻在卿手裏僧無對。代云頂戴受
J39nB456_p0693c11║持。
J39nB456_p0693c12║昔有僧到曹溪時守衣缽僧提起衣曰此是大庾嶺
J39nB456_p0693c13║頭提不起底僧曰為甚麼在上座手裏守僧無對。代
J39nB456_p0693c14║云不妨疑著。
J39nB456_p0693c15║聯芳偈
J39nB456_p0693c16║與秀源溥
J39nB456_p0693c17║臨濟當年顯大機三玄三要絕離微頂門突出金剛
J39nB456_p0693c18║眼殺活縱橫八面威
J39nB456_p0693c19║與貫通照
J39nB456_p0693c20║烏藤七尺活如龍倒用顛拈疾似風今日山僧親付
J39nB456_p0693c21║囑萬年從此振綱宗
J39nB456_p0693c22║與峻峰德
J39nB456_p0693c23║荷擔大法已多年今日何期得子賢拄杖一條分付
J39nB456_p0693c24║汝任從拄地與撐天
J39nB456_p0693c25║與華峰容
J39nB456_p0693c26║當年臨濟三遭棒大愚肋下痛還拳會得個中端的
J39nB456_p0693c27║旨提綱振紀祖燈傳
J39nB456_p0693c28║與雪珠瑩
J39nB456_p0693c29║西來大意覓無蹤情識銷鎔一貫通但得胸中無罣
J39nB456_p0693c30║礙紹燈續燄闡宗風
J39nB456_p0694a01║與松月先
J39nB456_p0694a02║錦鱗養南海頭角喜生成密拶翻身去興波雷一聲
J39nB456_p0694a03║與大隱彰
J39nB456_p0694a04║本來佛性原無二戴角蒼龍出海門辟歷一聲喧宇
J39nB456_p0694a05║宙為霖為雨潤乾坤
J39nB456_p0694a06║與永聞正
J39nB456_p0694a07║靈明覺性本天然個事何曾有動遷勘破威音前句
J39nB456_p0694a08║子頹綱重整利人天
J39nB456_p0694a09║與慈淨蓮
J39nB456_p0694a10║莫邪在握莫遲疑信手拈來劈面揮揮到我人忘所
J39nB456_p0694a11║處山河大地悉光輝
J39nB456_p0694a12║與既賢昌
J39nB456_p0694a13║見見見時非是見聞聞聞處絕無聞豁開頂眼超三
J39nB456_p0694a14║際佛祖來時一口吞
J39nB456_p0694a15║與瑞雲輪
J39nB456_p0694a16║妄即心兮心即妄覓心無處妄何存翻身踢倒崑崙
J39nB456_p0694a17║去天上人間任稱尊
J39nB456_p0694a18║與傑峰源
J39nB456_p0694a19║祖師心印鐵牛機印破當人本面皮若遇張王并李
J39nB456_p0694a20║趙不拈拄杖便揚眉
J39nB456_p0694a21║與鏡堂鑑
J39nB456_p0694a22║參遍諸方老古錐禹門平地一聲雷九洲任爾興雲
J39nB456_p0694a23║雨潤醒群萌祖道恢