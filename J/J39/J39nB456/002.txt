J39nB456_p0694b01║通天澹崖原禪師語錄卷二
J39nB456_p0694b02║住楞嚴嗣法門人明德等編
J39nB456_p0694b03║贊
J39nB456_p0694b04║達磨渡江
J39nB456_p0694b05║者個胡僧眼高氣傲不契帝王機折葦渡怒濤至今
J39nB456_p0694b06║千載後江浪起滔滔
J39nB456_p0694b07║臨濟
J39nB456_p0694b08║者漢風顛機用超然遭黃檗棒還大愚拳入門便喝
J39nB456_p0694b09║雷震青天奪人奪境立要立玄一株大樹覆蔭三千
J39nB456_p0694b10║咦誰知正法眼滅向瞎驢邊
J39nB456_p0694b11║天童密祖
J39nB456_p0694b12║天童老漢拈條白棒天下橫行佛祖不讓重振濟北
J39nB456_p0694b13║頹綱收盡寰中龍象名動佛心天子賜錄傳真入藏
J39nB456_p0694b14║引得支那扶桑處處燒香供養雖然如是那個兒孫
J39nB456_p0694b15║不丈夫阿誰愛者老和尚咄
J39nB456_p0694b16║龍池萬祖
J39nB456_p0694b17║巍坐堂堂孰敢近傍佛來魔來劈頭便棒績著禹門
J39nB456_p0694b18║古今榜樣且道是誰師翁和尚
J39nB456_p0694b19║通天逸叟老和尚
J39nB456_p0694b20║通天老漢一生倔強名無能名狀莫可狀勁勁挺挺
J39nB456_p0694b21║空空蕩蕩機疾如風隨聲應響鐵面無情來者便棒
J39nB456_p0694b22║掃盡諸方野狐禪殺活縱橫孰近傍不肖親遭痛棒
J39nB456_p0694b23║來一回舉出一回悵咦
J39nB456_p0694b24║自題
J39nB456_p0694b25║者漢百事不能秪會饑飧困眠也不持戒也不譚禪
J39nB456_p0694b26║任他滄海變桑田贊底由他贊譴底由他譴佛字永
J39nB456_p0694b27║不喜聞沒甚奇特妙玄有人問我西來意劈面攔腮
J39nB456_p0694b28║一頓拳咄者樣形容再莫描撒向虛空從他爛
J39nB456_p0694b29║祭黃檗剃度虛白老和尚
J39nB456_p0694b30║維我和尚度世大雄檗峰傳缽立雪成功莊嚴寶所
J39nB456_p0694c01║闡太白宗獅子一吼百獸潛蹤原蒙剃度指示恩崇
J39nB456_p0694c02║同源分派于焉西東遙期大樹廣蔭帡幪詎料涅槃
J39nB456_p0694c03║三棒難逢法輪再轉化導靡窮本無生滅倏爾斂容
J39nB456_p0694c04║舍利常光寂然其中山高水深渴慕其風登堂九頓
J39nB456_p0694c05║以表愚衷
J39nB456_p0694c06║祝聖祈安疏（代文武官作）
J39nB456_p0694c07║竊念　皇帝萬歲誕登寶位示現金輪乃聖乃神乃
J39nB456_p0694c08║武乃文蕩蕩慈風扇二儀而布亭毒煌煌睿德御六
J39nB456_p0694c09║氣而子蒼生統萬國之懽心應千年之慶運雖五帝
J39nB456_p0694c10║不是過矣即三王無以加焉臣等或授命提督一省
J39nB456_p0694c11║或奉差守鎮各方或治兵或牧民職有高卑才分文
J39nB456_p0694c12║武均承帝力共荷　皇恩今於本月某日閱及邸報
J39nB456_p0694c13║方知　聖躬違和臣等同就普陀山觀世音菩薩現
J39nB456_p0694c14║身說法道場一心皈依五體投地延僧諷誦藥師尊
J39nB456_p0694c15║經三日惟仗佛藥以調聖躬庶幾傾蟻悃之情於以
J39nB456_p0694c16║報鴻庥之庇伏願睿算等乾坤聖明逾日月龍圖鳳
J39nB456_p0694c17║曆彌億萬年玉葉金枝亙百千劫。
J39nB456_p0694c18║募大藏引（代）
J39nB456_p0694c19║昔黃面老子說法三百餘會此三藏十二部一切修
J39nB456_p0694c20║多羅之所由集也若佛若法若僧白雲三片四片曰
J39nB456_p0694c21║經曰律曰論黃鳥一聲兩聲或謂我佛有云吾四十
J39nB456_p0694c22║九年住世未曾說得一字則烏用三藏十二部一切
J39nB456_p0694c23║修多羅也哉余曰若言我佛有所說法則為謗佛是
J39nB456_p0694c24║人不解佛所說義若言此經不是佛說則是謗經此
J39nB456_p0694c25║大藏之所以貴乎流通也普陀山鎮海寺佛成矣僧
J39nB456_p0694c26║集矣雖同悟教外別傳之旨而佛法僧三寶缺一不
J39nB456_p0694c27║可何以言之禪為教髓教為禪詮教之與禪非有二
J39nB456_p0694c28║也然高麗繭剡溪藤紙價高於洛陽豈一人之力可
J39nB456_p0694c29║就而竺乾書梵天字經文多於石室必十方之緣共
J39nB456_p0694c30║成達官長者誰非寶地修來福海客湖商都是龍華
J39nB456_p0695a01║會上人定知生歡喜心是謂檀波羅密千函千貝葉
J39nB456_p0695a02║憑將白馬馱來一字一蓮花試看黃龍聽遍功不唐
J39nB456_p0695a03║捐慧莫可量。
J39nB456_p0695a04║續燈正統序（代）
J39nB456_p0695a05║釋氏之有燈錄亦儒家之有通鑑也自堯舜禹湯文
J39nB456_p0695a06║武以至歷代人君經國治民之政事皆載於通鑑之
J39nB456_p0695a07║中自釋迦東西諸祖以至歷代禪師明心悟道之機
J39nB456_p0695a08║緣皆載於燈錄之內然精一執中建中建極帝王之
J39nB456_p0695a09║所相傳也是經國治民何嘗不本於心哉未出母胎
J39nB456_p0695a10║度人已畢經論之所稱贊也是明心悟道何嘗不利
J39nB456_p0695a11║於生哉別菴和尚承嗣高峰乃大慧十七世孫也丙
J39nB456_p0695a12║寅歲自西蜀來江浙掃祖塔於徑山寄杖錫於天童
J39nB456_p0695a13║余與提臺陳公暨合郡諸先生同請住持普陀鎮海
J39nB456_p0695a14║禪寺宗風丕振道譽遍聞名山藉以益著矣壬申秋
J39nB456_p0695a15║以所編續燈正統索序於余其曰正統可知其所編
J39nB456_p0695a16║不苟也余展閱數四方識徑山虎丘之下諸禪師如
J39nB456_p0695a17║是明心如是悟道如是接物利生與吾儒致知誠意
J39nB456_p0695a18║正心修身齊家治國平天下何以異哉蓋和尚茂齡
J39nB456_p0695a19║開法乃有餘力編集續燈表揚正統豈非再來人乎
J39nB456_p0695a20║雖然如是中峰禪師有云未生佛祖早傳此燈又作
J39nB456_p0695a21║麼生請和尚下一轉語。
J39nB456_p0695a22║又（代）
J39nB456_p0695a23║瞿曇老子受然燈記莂為禪燈之始祖厥後祖祖相
J39nB456_p0695a24║傳燈燈相續其統不亂雖其間有垂手入廛者有孤
J39nB456_p0695a25║峰獨宿者有兼擅化權者有單提正令者其報緣不
J39nB456_p0695a26║同其正統則一也或有化行於東南而不行於西北
J39nB456_p0695a27║或有化行於西北而不行於東南皆本於報緣耳咸
J39nB456_p0695a28║出自正統也徑山之下有聚雲慶忠高峰諸和尚相
J39nB456_p0695a29║繼重整臨濟之道於西蜀別菴和尚嗣高峰老人西
J39nB456_p0695a30║來江浙掃祖塔於徑山據師位於普陀而于鉗錘獅
J39nB456_p0695b01║象之餘志存表彰世系將濟宗先自曹溪十六世徑
J39nB456_p0695b02║山編起至曹溪三十一止次自曹溪十六世虎丘隆
J39nB456_p0695b03║編起至曹溪三十五世止復將洞宗自曹溪十六世
J39nB456_p0695b04║雪竇編起至曹溪三十七世止又收未詳法嗣及補
J39nB456_p0695b05║遺共四十二卷名之曰續燈正統其心公其識遠其
J39nB456_p0695b06║才全真可與傳燈會元諸錄并行於天下後世矣後
J39nB456_p0695b07║之讀斯編者忽然築著磕著洞見古人心肝五臟未
J39nB456_p0695b08║必無其人也予與和尚忝屬同門頹齡之際獲見是
J39nB456_p0695b09║書喜不自勝而為之序。
J39nB456_p0695b10║募重興普陀寺（代）
J39nB456_p0695b11║大士群生之慈父古佛再來普陀大士之道場名山
J39nB456_p0695b12║最著創建自梁貞明之際重興於明萬曆之間玉殿
J39nB456_p0695b13║巍峨下映紅蓮波面金燈燦爛遙分紫竹林端龕瑞
J39nB456_p0695b14║相于香臺來億萬善人法供度名經于寶閣列五千
J39nB456_p0695b15║餘卷玄言鐘吼起黿鼉鼓震集龍象後緣海氛不靖
J39nB456_p0695b16║致令僧眾分離何哉祝融摧梵剎以為灰惜也回祿
J39nB456_p0695b17║舉法藏而一炬數群飛鴿咸懷恐怖之心千樹鳴禽
J39nB456_p0695b18║難結菩提之果忍草未生芳草遍曇花零落白花開
J39nB456_p0695b19║在無漏因中從教世界缺陷若有為法內豈容佛國
J39nB456_p0695b20║崩頹前九重有賜金之恩乃三寶正興隆之會茲住
J39nB456_p0695b21║持某堅心復建發願弘深山刻楹雲刻礎可能赤手
J39nB456_p0695b22║莊嚴桂為棟蘭為橑須仗青蚨建立非得宰官同喜
J39nB456_p0695b23║捨材木那望海浮來不由長者共發心菽栗何緣天
J39nB456_p0695b24║雨下倘檀波不吝庶勝事易成大士廣神通力諸公
J39nB456_p0695b25║無窮利益聽鸚鵡舌誦般若金經能助十方作福看
J39nB456_p0695b26║楊柳枝灑甘露醍醐當為四眾報恩定知個個點首
J39nB456_p0695b27║無庸區區饒舌。
J39nB456_p0695b28║同戒錄序（代）
J39nB456_p0695b29║我佛世尊立戒定慧三學令人攝心以奉戒坐禪以
J39nB456_p0695b30║入定明悟以發慧戒則不貪定則不嗔慧則不痴無
J39nB456_p0695c01║貪嗔癡則無六道之輪迴無輪迴則無生死無生死
J39nB456_p0695c02║則明正法眼藏與佛無殊矣所以六祖大師在黃梅
J39nB456_p0695c03║會中因呈無相偈遂得傳受衣缽至南海遇印宗於
J39nB456_p0695c04║法性寺宗乃會諸名德為之剃髮就智光律師受滿
J39nB456_p0695c05║分戒湛堂準和尚參梁山乘禪師乘曰驅烏未受戒
J39nB456_p0695c06║敢學佛乘乎堂捧手曰壇場是戒耶乘乃驚異堂曰
J39nB456_p0695c07║雖然如是敢不受戒遂詣康安律師受具足戒從上
J39nB456_p0695c08║祖師無有不受戒律而傳佛心宗者也或謂達摩之
J39nB456_p0695c09║時何不言戒蓋達摩惟務單傳俾之一超直入如來
J39nB456_p0695c10║地其宗旨如是言戒則背矣然雖不言戒而未嘗令
J39nB456_p0695c11║人毀之也試問後學初機盡能一超直入如來地乎
J39nB456_p0695c12║如未能一超直入如來地則戒不可不受也山僧自
J39nB456_p0695c13║主普陀寺以來航海登岸而來求戒者不少可以見
J39nB456_p0695c14║今之善男子善女人皆知要務根本矣　　冬期共
J39nB456_p0695c15║計新戒若干人爰命侍者錄其名字授梓以表彰之
J39nB456_p0695c16║雖然如是此猶是徑路修行作用邊事吾願善男子
J39nB456_p0695c17║善女人更坐禪入定明悟發慧至明正法眼藏與佛
J39nB456_p0695c18║無殊而後已。
J39nB456_p0695c19║豫章螺墩莖草菴募鐘序（代）
J39nB456_p0695c20║離城數里有螺墩者樹木交蔭環墩皆水也層樓傑
J39nB456_p0695c21║閣臨于江渚者莖草菴也題額者誰博菴黎先生也
J39nB456_p0695c22║主持者誰某和尚也龍象雲集朝暮雷誦令人樂聞
J39nB456_p0695c23║也然夜無鐘聲何以醒舟客之醉夢者乎是知菴之
J39nB456_p0695c24║中不可無鐘也予竊有所願焉爰是為之首倡必有
J39nB456_p0695c25║仁人君子同發盛心於筆尖上即時點鐵鑄就將來
J39nB456_p0695c26║不惟使諸惡趣聞鐘聲而離苦惱且為莖草禪林增
J39nB456_p0695c27║此法器以鎮千秋也由是施者之功德不可思議也。
J39nB456_p0695c28║募佛殿前月臺欄千疏（代）
J39nB456_p0695c29║法堂前一任草深三尺佛殿外必須玉欄一圍人人
J39nB456_p0695c30║樂助有如群石點頭處處隨緣莫入寶山空手庶幾
J39nB456_p0696a01║進門便見且喜古佛之梵剎重整於山由是繞臺思
J39nB456_p0696a02║量更幸衲僧之腳跟免墜乎地。
J39nB456_p0696a03║化浴引（代）
J39nB456_p0696a04║黃面老子二千年前立箇限局三月安居九旬禁足
J39nB456_p0696a05║剋期取證戒殺護生致使後代諸方叢林於十月十
J39nB456_p0696a06║五日開爐結制謂之結卻袋頭外不放入內不放出
J39nB456_p0696a07║山僧也效諸方榜樣遞年於是月是日將一群水牯
J39nB456_p0696a08║趁入欄裏同結同修同眠同坐欲使個個鼻孔撩天
J39nB456_p0696a09║腳跟點地茲者某禪人發心化浴與結良緣滿城中
J39nB456_p0696a10║千門萬戶應多賢士大夫遍陌上八達九逵豈少善
J39nB456_p0696a11║只長者倘肯各出隻手拈起杓頭向一群水牯癢處
J39nB456_p0696a12║澆下令得通身汗下百病俱消功莫大焉。
J39nB456_p0696a13║復徑山諸耆宿啟（代）
J39nB456_p0696a14║伏以五峰呈瑞氣推江浙名巒之標雙徑涌祥光果
J39nB456_p0696a15║武林禪剎之冠國尊元老山重耆英恭惟列位座下
J39nB456_p0696a16║卓有實行號稱飽參居保社而同護砂盆秉心至公
J39nB456_p0696a17║至正謹芳規而共修般若立志足尚足嘉豈特增佛
J39nB456_p0696a18║門之光抑亦為法屬之慶茲憐祖命若絲懸忽降鴻
J39nB456_p0696a19║章而鼎召統忝承祖裔應當掉臂而行況遇象龍正
J39nB456_p0696a20║好逢場作戲然百萬松杉齊立以候我來而三千樓
J39nB456_p0696a21║閣非虛尚有主在奪人境於棒下未可斯時分賓主
J39nB456_p0696a22║於喝中何妨異日所冀塤箎合奏膠漆彌堅卻命固
J39nB456_p0696a23║為不恭當仁敢曰不讓卷舒惟觀時節出處只任因
J39nB456_p0696a24║緣臨楮神馳伏希洞鑑。
J39nB456_p0696a25║題山水中有黎先生及慎初禪師在焉
J39nB456_p0696a26║崇山峻嶺松竹參差危樓傑閣蕩摩煙雲丈室虛堂
J39nB456_p0696a27║吞吐風月豁開戶牖當軒者誰黎公慎師也瀟瀟灑
J39nB456_p0696a28║灑箕踞科頭僮僕抱琴稚子候門斯何人哉昔道安
J39nB456_p0696a29║之與習鑿齒慧遠之與陶淵明復禮之與權無二皎
J39nB456_p0696a30║然之與陸鴻漸此皆儒釋之相知者也今黎公之與
J39nB456_p0696b01║慎師真可與古人同日而語也。
J39nB456_p0696b02║金陵王居士求授五戒書此示之（代）
J39nB456_p0696b03║禪定智慧以戒為基菩提涅槃以戒為本然戒有多
J39nB456_p0696b04║品何謂五戒一不殺生二不偷盜三不淫慾四不妄
J39nB456_p0696b05║語五不飲酒記得嵩嶽元珪禪師一日有異人峨冠
J39nB456_p0696b06║博帶而至從者極多佇立中門稱謁大師珪睹其形
J39nB456_p0696b07║貌奇偉非常乃諭之曰善來仁者胡為而至彼曰師
J39nB456_p0696b08║寧識我也珪曰吾觀佛與眾生等豈分別耶彼曰我
J39nB456_p0696b09║此嶽神也能生死於人師安得一目我哉珪曰我本
J39nB456_p0696b10║不生汝焉能死吾視身與空等視吾與汝等汝能壞
J39nB456_p0696b11║空與汝乎苟能壞空及汝吾則不生不滅也汝尚不
J39nB456_p0696b12║能如是又焉能死我耶神稽首曰吾亦聰明正直於
J39nB456_p0696b13║餘神詎知師有廣大之智辯乎願授以正戒令吾度
J39nB456_p0696b14║世珪曰汝既乞戒即是戒也戒外無戒有何戒哉神
J39nB456_p0696b15║曰此理也我聞茫昧止求師戒我身願為門弟子珪
J39nB456_p0696b16║即為張座秉爐正几曰付與五戒若能奉持即應曰
J39nB456_p0696b17║能不能則曰否神曰謹受教珪曰汝能不殺乎曰災
J39nB456_p0696b18║司其柄焉曰不殺珪曰非謂此也謂濫誤疑混也曰
J39nB456_p0696b19║能汝能不盜乎曰何乏我也焉有盜哉珪曰非謂此
J39nB456_p0696b20║也謂福淫而禍善也曰能汝能不[泳-永+(瑤-王)]乎曰我亦娶也
J39nB456_p0696b21║珪曰非謂此也謂無邪欲也曰能汝能不妄乎曰我
J39nB456_p0696b22║本正直焉有妄哉珪曰非謂此也謂先後不合天心
J39nB456_p0696b23║也曰能汝能不飲酒乎曰我亦嘗飲珪曰非謂此也
J39nB456_p0696b24║謂不顛敗亂性也曰能珪曰如上是為佛戒也又言
J39nB456_p0696b25║以有心奉持而無心拘執以有心為物而無心想身
J39nB456_p0696b26║能如是則先天地生不為精後天地死不為老終日
J39nB456_p0696b27║變化不為動畢盡寂默不為休信此則雖禍非殺也
J39nB456_p0696b28║雖饗非取也雖娶非妻也雖作非故也雖醉非昏也
J39nB456_p0696b29║是謂無心也無心則無戒無戒則無心無佛無眾生
J39nB456_p0696b30║無汝及無我孰為戒哉神曰我神通亞佛珪曰神十
J39nB456_p0696c01║句中五能五不能佛十句中七能三不能神竦然避
J39nB456_p0696c02║席跪啟曰可得聞乎珪曰汝能戾上帝東天行而西
J39nB456_p0696c03║七曜乎曰不能珪曰汝能奪地祗融五嶽而結四海
J39nB456_p0696c04║乎曰不能珪曰是謂五不能也佛能空一切成相成
J39nB456_p0696c05║萬法智而不能即滅定業佛能知群生性窮億劫事
J39nB456_p0696c06║而不能化導無緣佛能度無量有情而不能盡眾生
J39nB456_p0696c07║界是謂三不能也如我所解佛亦無神通但能以無
J39nB456_p0696c08║心通達一切萬法爾神曰我誠淺昧未聞空義師所
J39nB456_p0696c09║授戒我當奉行今願報慈德效我所能珪曰吾觀身
J39nB456_p0696c10║無物觀法無常塊然更有何欲耶神曰師必命我為
J39nB456_p0696c11║世間事展我神功使已發心初發心未發心信心不
J39nB456_p0696c12║信心五等人目我神蹤知有佛有神有能有不能有
J39nB456_p0696c13║自然有非自然者珪曰無為是無為是神曰佛亦使
J39nB456_p0696c14║神護法師寧隳叛佛耶隨願意垂誨珪不得已而言
J39nB456_p0696c15║日東巖寺之嶂莽然無樹北岫有之而皆非屏擁汝
J39nB456_p0696c16║能移北樹於東嶺乎神曰已聞命矣然昏夜必有喧
J39nB456_p0696c17║動願師無駭即作禮辭去珪門送觀之儀衛逶迤如
J39nB456_p0696c18║王者之狀嵐靄煙霞紛綸間錯幡幢環珮凌空隱沒
J39nB456_p0696c19║焉其夕果有暴風吼雷奔雲掣電棟宇震搖宿鳥聲
J39nB456_p0696c20║喧珪謂眾曰無怖無怖神與我有約詰旦和霽則北
J39nB456_p0696c21║巖松栝盡移於東嶺即儒家何嘗不重戒哉成湯之
J39nB456_p0696c22║祝網簡子之放生也伊尹曰非其道也非其義也一
J39nB456_p0696c23║介不以取諸人是戒盜也美反正刺[泳-永+(瑤-王)]泆見於聲詩
J39nB456_p0696c24║之所詠是戒[泳-永+(瑤-王)]也司馬溫公志誠之學自不妄語始
J39nB456_p0696c25║是戒妄也大禹惡旨酒光武不飲酒是戒飲也金陵
J39nB456_p0696c26║王居士不憚跋涉朝禮大士兼求法名復乞授五戒
J39nB456_p0696c27║真可謂在塵而慕出塵若芙蕖產於淤泥不被淤泥
J39nB456_p0696c28║之所染汙非靈根夙具者曷能如是哉山僧信筆述
J39nB456_p0696c29║此使知儒之與釋顯之與冥無不遵戒為急務果能
J39nB456_p0696c30║一一修持終身不怠則得禪定智慧證菩提涅槃入
J39nB456_p0697a01║聖超凡斷無疑矣。
J39nB456_p0697a02║不二草
J39nB456_p0697a03║金山
J39nB456_p0697a04║江心開柱石突兀砥狂瀾雷吼蛟龍起風呼鳥雀寒
J39nB456_p0697a05║千帆飛水面一塔聳雲端得助遨遊興乾坤眼底看
J39nB456_p0697a06║玉山
J39nB456_p0697a07║鐵甕江頭寺樓開任客居潮流隨槳急山色映窗虛
J39nB456_p0697a08║棲隱心無礙登臨意自如閒來多得句漫向壁間書
J39nB456_p0697a09║惠山
J39nB456_p0697a10║第二泉亭下來遊客不稀花香宜靜處鳥性悅高飛
J39nB456_p0697a11║雲起穿藜杖風迴惹衲衣年年一到此小舫定遲歸
J39nB456_p0697a12║虎丘
J39nB456_p0697a13║臺以生公著山因隆祖傳千人容片石雙井汲清泉
J39nB456_p0697a14║憩息紅亭下低徊碧澗前雲深堪曳杖鐘響更悠然
J39nB456_p0697a15║虞山
J39nB456_p0697a16║青山如屋裏我輩競攀躋閱歷諸天近憑臨萬象低
J39nB456_p0697a17║煙霞藏洞府鐘磬出招提更有峰高處孤松讓鶴棲
J39nB456_p0697a18║玉峰
J39nB456_p0697a19║暮春晴日暖閒步自登峰雲抱插天石風吹夾路松
J39nB456_p0697a20║精藍將遍涉勝侶每相逢興盡言歸去吟詩暫拄笻
J39nB456_p0697a21║西湖
J39nB456_p0697a22║西湖風景好小艇逐波輕挈伴尋花徑支笻聽鳥聲
J39nB456_p0697a23║柳垂低渚暗雲散遠峰明我欲巢松阜優游樂性情
J39nB456_p0697a24║靈隱
J39nB456_p0697a25║萬木參差立梅花吐玉時冷泉流瑩徹飛嶂擅靈奇
J39nB456_p0697a26║簾捲金身現香焚貝葉披數聲春鳥語有似索題詩
J39nB456_p0697a27║登慈恩寺浮圖
J39nB456_p0697a28║十層突兀在虛空四十門開面面風卻訝鳥飛平地
J39nB456_p0697a29║上自驚人語半天中回梯暗踏如穿洞絕頂初攀似
J39nB456_p0697a30║出籠落日鳳城佳氣合滿城春樹雨濛濛
J39nB456_p0697b01║崇勝寺後竹千餘竿獨一根秀出名竹尊者
J39nB456_p0697b02║高節長身老不枯平生風骨自清臞愛君修竹為尊
J39nB456_p0697b03║者卻笑寒松作大夫不見同行木上座空餘聽法石
J39nB456_p0697b04║為徒戲將秋色供齋缽抹月披雲得飽無
J39nB456_p0697b05║賦竹
J39nB456_p0697b06║龍孫盈檻秀天拄聳雲奇陰鎖安禪石根侵洗硯池
J39nB456_p0697b07║瓏璁伸粉節偃蹇鬱蚪枝敢謂桃兼李羞憐雪後姿
J39nB456_p0697b08║瑞香花
J39nB456_p0697b09║靈根聞是花中瑞可憐亦肯乘春開色深卷肉淺巴
J39nB456_p0697b10║錦香農入骨生秦梅也知秀麗不群品最宜陰潔出
J39nB456_p0697b11║庭栽落英紅葉不忍掃從教狼籍蒙蒼苔
J39nB456_p0697b12║天童
J39nB456_p0697b13║千山環翠白雲香松柏森森擁四旁六十年前鐘鼓
J39nB456_p0697b14║寂宗風重整播諸方
J39nB456_p0697b15║禮密祖塔
J39nB456_p0697b16║祖席遙思未易登今朝親禮塔高層師翁面目依然
J39nB456_p0697b17║在不肖深慚續一燈
J39nB456_p0697b18║中秋翫月
J39nB456_p0697b19║年年處處逢秋月今夜相逢太白山我愛月明今似
J39nB456_p0697b20║昔月應笑我已衰顏
J39nB456_p0697b21║其二
J39nB456_p0697b22║寂寂山樓絕點塵一輪皓月伴閒身今宵遊玩人無
J39nB456_p0697b23║數返照迴光有幾人
J39nB456_p0697b24║普陀登菩薩頂
J39nB456_p0697b25║四面群山仰一峰佛龕石砌古藤封舉頭忽覺凌霄
J39nB456_p0697b26║漢杖底煙雲不計重
J39nB456_p0697b27║達磨峰
J39nB456_p0697b28║普陀山頂立堂堂帶月披雲耐雪霜忍視神光將臂
J39nB456_p0697b29║斷元來是個石肝腸
J39nB456_p0697b30║癸酉元日作
J39nB456_p0697c01║少攻詩史頗能文壯謝塵緣筆硯焚六十餘年無所
J39nB456_p0697c02║著佛之一字不歡聞
J39nB456_p0697c03║其二
J39nB456_p0697c04║昨日日同今日日今年年即去年年迎新送舊何多
J39nB456_p0697c05║事物外閒人自晏然
J39nB456_p0697c06║行實
J39nB456_p0697c07║師諱超原號澹崖興化莆田張氏子幼習儒業英年
J39nB456_p0697c08║遊泮人咸目之曰此我輩中人也一日郊遊值雨阻
J39nB456_p0697c09║僧舍見案上有金剛尊經展誦至一切有為法如夢
J39nB456_p0697c10║幻泡影處不覺心意釋然而嘆曰出家者乃超出三
J39nB456_p0697c11║界不受輪迴國王不得為臣諸侯不得為友非大丈
J39nB456_p0697c12║夫所不能為然富貴類如浮雲幻夢豈得久長乎遂
J39nB456_p0697c13║有出塵之念年踰三十三倏妻妾雙亡拊掌大笑曰
J39nB456_p0697c14║時節至矣遂上黃檗山禮虛白和尚薙髮受具命參
J39nB456_p0697c15║柏樹子話經年毫無入路忽一日于殿前見古松頓
J39nB456_p0697c16║失礙膺之物占偈曰西來祖意庭前柏突露堂堂無
J39nB456_p0697c17║間隔築著通身白汗流枝枝撐著天邊月呈尚尚問
J39nB456_p0697c18║如何是柏樹子師云落地便驚人尚曰意旨如何師
J39nB456_p0697c19║云香飄萬里尚曰未在更道師云和尚將謂別有那
J39nB456_p0697c20║拂袖便行尚休去後回莆葬親聞通天逸叟和尚道
J39nB456_p0697c21║風遐振往參焉叟問如何是生死大事師云眉毛眼
J39nB456_p0697c22║上橫叟曰因甚眉毛眼上橫師云和尚疑則別參叟
J39nB456_p0697c23║曰如何是萬象之中獨露身師豎拳云者個是甚麼
J39nB456_p0697c24║叟頷之命入堂職第三座遂蒙印可隨侍三載後和
J39nB456_p0697c25║尚臨寂遺囑繼席勉撐一載退遊廬嶽金陵諸名勝
J39nB456_p0697c26║無不探償後遊南海遂有終焉師朝夕靜修六時不
J39nB456_p0697c27║怠以康熙丁丑臘月八日示微恙至戊寅年四月十
J39nB456_p0697c28║八日丑時謂門人曰吾將行矣索湯沐浴更衣吉祥
J39nB456_p0697c29║而示於大悲菴中門人依儀茶毘建塔於菴之右麓
J39nB456_p0697c30║師生于庚午年十一月十一日世壽六十九僧臘三
J39nB456_p0698a01║十六。
J39nB456_p0698a02║師僻性不喜攀緣不好住院雖繼席通天一載勉遵
J39nB456_p0698a03║師翁之遺命故有上堂小參示眾拈頌偈語等集然
J39nB456_p0698a04║先師遺命不得將錄稿剞劂但同門昆季各捐缽資
J39nB456_p0698a05║將錄稿刊刻附藏即先師見督于德德亦無辭矣。門
J39nB456_p0698a06║人明德等謹述