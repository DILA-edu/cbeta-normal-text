J39nB457_p0699a01║序
J39nB457_p0699a02║心印眼藏，微妙大法。幾千百載，愈見闊
J39nB457_p0699a03║盛。始自文佛，傳至達磨，師師授受，迄今
J39nB457_p0699a04║象大師已七十代矣。豈等閒哉！師法紹
J39nB457_p0699a05║芙蓉，錫駐白雲。一切上堂、小參、拈頌、機
J39nB457_p0699a06║緣，言言越聖，句句超凡。單單鉗錘本分，
J39nB457_p0699a07║一味痛快指南。誠人天慧鑑，學者依端。
J39nB457_p0699a08║海內禪眾，欲觀此錄，須得出回白汗，方
J39nB457_p0699a09║能體旨窮玄。立身如未周正，抬頭天地
J39nB457_p0699a10║相懸。更將情識量測，則無有是處焉。
J39nB457_p0699a11║順治己亥歲佛歡喜日，弟子妙心沐浴
J39nB457_p0699a12║焚香稽首撰。
J39nB457_p0699a13║
J39nB457_p0699a14║
J39nB457_p0699a15║
J39nB457_p0699a16║
J39nB457_p0699a17║
J39nB457_p0699a18║
J39nB457_p0699a19║
J39nB457_p0699a20║
J39nB457_p0699a21║
J39nB457_p0699b01║象林本真禪師語錄卷一
J39nB457_p0699b02║門人照永重梓
J39nB457_p0699b03║順治甲午年師住蘄州紫雲山白雲禪寺，於仲冬初
J39nB457_p0699b04║九日入院。至
J39nB457_p0699b05║山門云：「以無門為法門，因心宗乃建立。欲登正覺之
J39nB457_p0699b06║場，必從此門而入。」喝一喝，便進。
J39nB457_p0699b07║佛殿。云：「乾坤蓋載無私，日月光輝碧空。山僧既到者
J39nB457_p0699b08║裡，展開八面威風。」遂展具作禮。
J39nB457_p0699b09║伽藍。香云：「伽藍之心，本無曲直，好醜行藏，威神證質。
J39nB457_p0699b10║我來此地立宗標，全仗諸君齊著力。」
J39nB457_p0699b11║祖師。香云：「拈花微笑，流傳綿遠、紹隆一派，者隊老凍
J39nB457_p0699b12║膿總被新白雲捉敗，且道有何憑據？」插香，云：「一彩兩
J39nB457_p0699b13║賽。」
J39nB457_p0699b14║方丈。據座，云：「張布幔天羅網，全提向上綱宗，任是銕
J39nB457_p0699b15║額金睛衲子，吞龍劈海鯤鵬，到者裏一一坐按過，謾
J39nB457_p0699b16║道山僧手段辣，應知法令不輕容。」卓拄杖一下。
J39nB457_p0699b17║丙申歲臘八日，護檀耆宿等請
J39nB457_p0699b18║上堂。拈疏示眾云：「點畫已露，文彩分明，盡從檀護信
J39nB457_p0699b19║地發生，已知者自然肯首，未知者諦聽諦聽。」度與維
J39nB457_p0699b20║那宣讀畢。
J39nB457_p0699b21║指法座，云：「諸佛諸祖俱向者座子上現大人相，似鏡
J39nB457_p0699b22║照臨，令瞻仰者徹證無生。且道真上座又如何示呈？
J39nB457_p0699b23║只將這隻窮相手，撥轉如來正法輪。」遂陞座。拈香，云：
J39nB457_p0699b24║「此一瓣香，名狀不得、至貴至尊，奉為
J39nB457_p0699b25║今上皇帝祝延聖壽，萬歲！萬歲！萬萬歲！伏願龍圖永
J39nB457_p0699b26║固，齊壽算於芥子之城；鳳曆長春，扇皇風於拂石之
J39nB457_p0699b27║劫。」次拈香，云：「者瓣香，吉慶天地，增輝有情，奉為滿朝
J39nB457_p0699b28║文武、闔國公卿及蘄黃宰官衿士、諸山耆宿、現前大
J39nB457_p0699b29║眾，伏願發廣大志，生般若心，同明本有風光，共證無
J39nB457_p0699b30║上妙道。」又拈香，云：「者一瓣香，一十餘年遊歷吳越，受
J39nB457_p0699c01║盡辛勤，撞著個惡辣老漢，不順人情，驀頭一拶，直得
J39nB457_p0699c02║淨裸裸、絕遮攔。今朝對眾拈出，爇向爐中，供養江南
J39nB457_p0699c03║常州府宜興縣荊溪芙蓉堂上傳臨濟正宗第三十
J39nB457_p0699c04║二代本師銕關能大和尚，以酬法乳。」攝衣敷坐。維那
J39nB457_p0699c05║白椎，云：「法筵龍象眾，當觀第一義。」師召眾，云：「欲識第
J39nB457_p0699c06║一義，未白椎前薦取；若有證據者，請出來相見。」僧問：
J39nB457_p0699c07║「古今大道即不問，向上端的事若何？」師云：「天高群象
J39nB457_p0699c08║正。」進云：「虛空粉碎又作麼生？」師云：「海闊百川朝。」乃云：
J39nB457_p0699c09║「大道體寬，了無向背，至理洞然，迥絕解會，融通十虛，
J39nB457_p0699c10║同大千界。所以，三世諸佛秪合點首自知，六代祖師
J39nB457_p0699c11║尚未全相委在。德由棒無下手處，靠置一邊；臨濟喝
J39nB457_p0699c12║沒啟口處，吞聲忍耐。到者裏，絕人、絕我，絕是、絕非，絕
J39nB457_p0699c13║正、絕偏，絕對、絕待，其餘九十六種無地棲身，二十五
J39nB457_p0699c14║有如盧逐塊。山僧向來未敢妄通消息，今朝幸承蘄
J39nB457_p0699c15║黃護法諸山禪德敦請祝聖開堂，安可囊藏被蓋？不
J39nB457_p0699c16║惜唇皮，分明剖露。汝諸人還委悉麼？如其未能，更為
J39nB457_p0699c17║指陳去也。」卓拄杖，云：「臺山路口驀直婆，明州市裏憨
J39nB457_p0699c18║布袋。」復舉：「保壽開堂日，三聖推出一僧，保壽便打，三
J39nB457_p0699c19║聖云：『恁麼為人，不惟瞎卻者僧眼，瞎卻鎮州一城人
J39nB457_p0699c20║眼去在。』保壽擲下拄杖，歸方丈。」師云：「看者二大老發
J39nB457_p0699c21║大機、施大用，美則美矣，檢點將來，只有殺人刀，且無
J39nB457_p0699c22║活人劍。白雲今日則不然，或有人推出僧來，拄杖子
J39nB457_p0699c23║也不打他，直教開卻天下人眼去。何故聻？要見罰賞
J39nB457_p0699c24║分明。」維那復白椎，云：「諦觀法王法，法王法如是。」師便
J39nB457_p0699c25║下座。
J39nB457_p0699c26║上堂。「獨唱玄機，千山靜悄清如洗；單提向上，六月炎
J39nB457_p0699c27║蒸冷似冰。須知崚嶒嶒處平坦坦，平坦坦處崚嶒嶒，
J39nB457_p0699c28║恐汝諸人未會，山僧聊為葛藤。」遂以拂子打圓相，云：
J39nB457_p0699c29║「向者裏著得隻眼，領略得去，隨方信意，瀟灑縱橫，騰
J39nB457_p0699c30║騰任運，任運騰騰，便可與迦文老子一鼻孔出氣，歷
J39nB457_p0700a01║代宗匠把臂其行。然雖如是……」復以拂子畫一畫，云：「更
J39nB457_p0700a02║須知有者個消息。眾中還有知得者麼？」眾皆默然。師
J39nB457_p0700a03║云：「無人會此意，令我憶盧能。」復舉：「南泉因甘贄行者
J39nB457_p0700a04║設粥請念誦，泉乃白椎云：『請大眾為狸奴白牯念摩
J39nB457_p0700a05║訶般若波羅蜜。』行者拂袖便出。泉粥後問典座：『行者
J39nB457_p0700a06║在什麼處？』座云：『當時便去也。』」泉便打破鍋子。師云：「南
J39nB457_p0700a07║泉恁麼問，典座與麼答，為甚麼便打破鍋子？且道淆
J39nB457_p0700a08║訛在什麼處？諸人還知端的麼？拈得一枝無孔笛，逆
J39nB457_p0700a09║風吹又順風吹。」擊香几，下座。
J39nB457_p0700a10║元旦，上堂。僧問：「如何是定乾坤句？」師云：「寰中天子，塞
J39nB457_p0700a11║外將軍。」僧云：「如何是正令行句？」師云：「狗啣赦書，諸侯
J39nB457_p0700a12║避道。」僧云：「如何是辨衲僧句？」師云：「棒棒見痕，掌掌鮮
J39nB457_p0700a13║血。」僧云：「如何是接初機句？」師便打，乃云：「今朝正是正
J39nB457_p0700a14║月一，現成公案絕淆訛，人人喜色眉端現，個個全彰
J39nB457_p0700a15║意氣多。阿呵呵！會也麼？幸值時清道泰日，大家共唱
J39nB457_p0700a16║太平歌。且道太平歌作麼生唱？」連拍掌，云：「哩羅哩羅
J39nB457_p0700a17║哩哩羅。」呵呵大笑，下座。
J39nB457_p0700a18║上堂。問：「如何是佛？」師云：「親口出親言。」進云：「如何是法？」
J39nB457_p0700a19║師云：「親口出親言。」進云：「如何是僧？」師云：「親口出親言。」
J39nB457_p0700a20║乃云：「為人天師，登華王座，必須賞罰分明；久參上士，
J39nB457_p0700a21║後學初機，當辨邪正眼目。若一向忘緣絕慮，靜坐觀
J39nB457_p0700a22║空，如盲似啞，不分西東，苦哉苦哉，正是自將死水沒
J39nB457_p0700a23║頭浸，何有出期？又如從言中取證，句裏呈機，以為參
J39nB457_p0700a24║學，誠謂究竟，殊不知盡落佛祖陷阱，於當人分上了
J39nB457_p0700a25║沒交涉。果是大丈夫兒，決不倚他門戶、靠他墻壁，自
J39nB457_p0700a26║能別行一路，豁開特達胸懷，向威音那畔更那畔一
J39nB457_p0700a27║覷，覷透轉得身來，方可入我祖師門中，始有說話分，
J39nB457_p0700a28║始有喫棒分，始知塵劫來▆只在于今，河山妙德總
J39nB457_p0700a29║歸心源。然雖如是，到者裏要得覿體相呈、當陽顯露，
J39nB457_p0700a30║猶未能在。白雲不免因齋慶贊，為你諸人揭露去也。」
J39nB457_p0700b01║遂豎拂子云：「看看，海神知貴不知價，留與人間光照
J39nB457_p0700b02║夜。」下座。
J39nB457_p0700b03║上堂。「體用全彰，行說俱到。事理不涉縱奪，臨時揭露；
J39nB457_p0700b04║即心直指顯揚，向上單提。在在處處無非正覺場所，
J39nB457_p0700b05║頭頭物物盡是般若真機。然雖如是，若一向恁麼行
J39nB457_p0700b06║將去，未免土曠人少，相逢者稀。秪如萬機休罷，千聖
J39nB457_p0700b07║不攜一句作麼生道？抖擻精神穿破衲，襤襂一半逐
J39nB457_p0700b08║雲飛。」下座。
J39nB457_p0700b09║上堂。舉：「僧侍立保福次，福云：『你得與麼粗心。』福拈一
J39nB457_p0700b10║塊土與僧：『你拋向門外著。』僧拋了，卻來云：『甚處是某
J39nB457_p0700b11║甲粗心？』福云：『我見你築著磕著，所以道你粗心。』」師云：
J39nB457_p0700b12║「保福與麼婆心太切，諸人還知築著磕著底粗心麼？
J39nB457_p0700b13║莫是行住坐臥處麼？莫是穿衣喫飯處麼？試自辨取。
J39nB457_p0700b14║若辨得分明，不惟與保福相見，亦且參學有分。」
J39nB457_p0700b15║冬至，上堂。「六陰盡處，愈加天寒地凍；一陽纔復，便爾
J39nB457_p0700b16║管動灰飛。惟有山林道者，依然靜悄巍巍。且道：具個
J39nB457_p0700b17║什麼出格眼目便乃如是？」驀豎拂子，召眾，云：「會麼？此
J39nB457_p0700b18║事不從天地得，世間節氣豈能催？」下座。
J39nB457_p0700b19║上堂。問：「如何是佛？」師云：「牙齒一具骨。」進云：「如何是法？」
J39nB457_p0700b20║師云：「空林鳥語滑。」進云：「如何是僧？」師云：「汝者問最親。」
J39nB457_p0700b21║乃云：「法無一定，逢場展演；理沒二義，到處弘通。顯發
J39nB457_p0700b22║當人本據，恢張古佛家風，頭頭鑑徹，事事圓融，迥超
J39nB457_p0700b23║有無名貌，不涉明暗色空。只如四大部洲同時擊鼓
J39nB457_p0700b24║鳴鐘，十方世界悉皆上堂說法，諸兄弟們畢竟作麼
J39nB457_p0700b25║生會？」驀拈拄杖，卓一卓，云：「會得也，不出者條拄杖；會
J39nB457_p0700b26║不得也，不離者條拄杖。且不出不離一句又如何道？
J39nB457_p0700b27║任從列相分高下，總在吾王化育中。」復舉：「法眼因僧
J39nB457_p0700b28║問：『慧超咨和尚：如何是佛？』法眼云：『汝是慧超。』」師云：「者
J39nB457_p0700b29║僧問處分明，法眼答得親切，可謂現成，實是省力。秪
J39nB457_p0700b30║如適纔者僧問：『如何是佛？』山僧向他道：『牙齒一具骨。』
J39nB457_p0700c01║且道與法眼相去幾何？具眼者試說看。若說得清楚，
J39nB457_p0700c02║正好買草鞋行腳；如說不得，尋常將什麼喫粥喫飯？
J39nB457_p0700c03║咄！」復卓拄杖，下座。
J39nB457_p0700c04║歲旦，上堂。僧問：「新年大節，和尚陞堂，如日當空，無所
J39nB457_p0700c05║不照，因甚有明與不明？」師云：「舌頭硬似銕。」僧云：「古路
J39nB457_p0700c06║任從來往客，為何腳下不騰雲？」師云：「虛空裏釘橛。」乃
J39nB457_p0700c07║云：「新年頭佛法有，虛空裏釘橛；新年頭佛法無，舌頭
J39nB457_p0700c08║硬似銕。有無佛法不相干，眉自橫兮鼻自直。汝諸人
J39nB457_p0700c09║應委悉，若委悉，正是太平底時節；未委悉，白雲聊為
J39nB457_p0700c10║通消息。」遂以拄杖向空中點一點，云：「棒頭今得好生
J39nB457_p0700c11║涯，指出乾坤新氣色。」擲拄杖，下座。
J39nB457_p0700c12║上堂。召眾云：「佛法省要，絕玄絕妙，甚是分明，不須尋
J39nB457_p0700c13║討。正與麼時作麼生道？不離當處常湛然，擬眨眼時
J39nB457_p0700c14║蹉過了。」便下座。
J39nB457_p0700c15║建大殿畢，雄山賀鎮臺送寺額至，上堂。「發揚祖道，利
J39nB457_p0700c16║濟弘開，理合人情，其緣自應。斬荊叢，整法席，于絕侶
J39nB457_p0700c17║孤峰為接超越衲子；啟信心，助佛化，于干戈隊裏統
J39nB457_p0700c18║領出格丈夫。所以道：『須是恁般人，方作恁般事；欲作
J39nB457_p0700c19║恁般事，還須恁般人。』始能慶幸法門，光輝泉石，名標
J39nB457_p0700c20║大方，功歸有地。即今奉重一句作麼生道？一聲清磬
J39nB457_p0700c21║雲中響，萬里齊朝至聖尊。」
J39nB457_p0700c22║除夕，上堂。問：「臘盡冬殘即不問，年窮歲畢時如何？」師
J39nB457_p0700c23║云：「東家敲鑼，西家擂鼓。」乃云：「正當與麼時，大眾應委
J39nB457_p0700c24║悉。若委悉，說甚臘盡冬殘、年窮歲畢？直教爍迦羅眼
J39nB457_p0700c25║不能窺，歷代祖師口挂壁。如其未然，切莫虛棄好光
J39nB457_p0700c26║陰，抖擻精神須猛力，今宵且喫紫雲茶，明早披衣祝
J39nB457_p0700c27║聖節。」卓拄杖，下座。
J39nB457_p0700c28║師誕日，四眾敦請上堂。僧問：「世尊出世，指天指地，和
J39nB457_p0700c29║尚今日出世作麼生？」師云：「白日照空。」僧云：「四眾恭請
J39nB457_p0700c30║舉揚正法，如何是正法？」師云：「清風吹樹。」乃云：「生來忒
J39nB457_p0701a01║煞愚昧，是事全然不會。汝等諸人今日敦請陞堂，祝
J39nB457_p0701a02║四十歲，須知山僧從無量劫捨身受身來，如昨日今
J39nB457_p0701a03║朝來；于盡未來際出生入生去，如今日明朝去。其去
J39nB457_p0701a04║也，白日照空；其來也，清風吹樹。去來無定相，是名如
J39nB457_p0701a05║是住。且不涉去來一句作麼生道？任從年月日時遷，
J39nB457_p0701a06║吾道曾無變異處。」卓拄杖，下座。
J39nB457_p0701a07║起七，小參。「白雲寺裏打七，誠非掘地覓天，秪因你諸
J39nB457_p0701a08║人個個有則未了公案，為你諸人直下了卻。還委悉
J39nB457_p0701a09║麼？且不要你諸人借事彰理，會道會禪，學佛解法，體
J39nB457_p0701a10║妙窮玄。何也？是你諸人平昔盡在事理、禪道、佛法、玄
J39nB457_p0701a11║妙裏頭出頭沒，殊不知反被事理、禪道、佛法、玄妙迷
J39nB457_p0701a12║卻了也。所以，山僧有時垂一語問你諸人，十個有五
J39nB457_p0701a13║雙杜口無言，因此，今日按病下藥，痛與錐針，貴要你
J39nB457_p0701a14║諸人日前見解玄妙，雜毒、狂妄、膈氣之痰一時發散，
J39nB457_p0701a15║盡情吐得乾乾淨淨，管取一個個通身踴躍，樂意安
J39nB457_p0701a16║然，單向本命根源立地處徹證一番，方好喫辣棒粗
J39nB457_p0701a17║拳。且如何是你諸人底本命根源聻？」遂以拂子打一
J39nB457_p0701a18║○相，點一●，云：「參。」
J39nB457_p0701a19║晚參。舉：「僧問趙州：『如何是趙州？』州云：『東門、西門、南門、
J39nB457_p0701a20║北門。』僧云：『某甲不問這個趙州。』州云：『你問那個趙州？』
J39nB457_p0701a21║僧無語。」師云：「趙州老漢，賊來開門，賊去閉戶。幸得者
J39nB457_p0701a22║僧只有先鋒，且無殿後。若是通方作者，到者裏必不
J39nB457_p0701a23║作與麼去就。所以道：『驚群須是英靈漢，敵勝還他獅
J39nB457_p0701a24║子兒。』」
J39nB457_p0701a25║小參。舉：「黃檗云：『汝等諸人盡是噇酒糟漢，恁麼行腳，
J39nB457_p0701a26║何處有今日？還知大唐國裏無禪師麼？』時有僧出云：
J39nB457_p0701a27║『只如諸方匡徒領眾又作麼生？』檗云：『不道無禪，只是
J39nB457_p0701a28║無師。』」師云：「此個過量事，發明過量人，須得過量人，方
J39nB457_p0701a29║明過量事。看他黃檗大師出言吐氣，動地驚天，曾無
J39nB457_p0701a30║半個虛字。何以知得？茫茫宇宙人無數，幾個男兒是
J39nB457_p0701b01║丈夫？」
J39nB457_p0701b02║小參。舉：「臨濟云：『有一無位真人常在汝等諸仁面門
J39nB457_p0701b03║出入，未證據者看看。』時有僧問：『如何是無位真人？』濟
J39nB457_p0701b04║下禪床擒住僧云：『道！道！』僧擬議，濟托開云：『無位真人
J39nB457_p0701b05║是什麼乾屎橛？』雪峰聞得云：『臨濟大似個白拈賊。』雪
J39nB457_p0701b06║竇云：『夫善竊者，神鬼莫知。既被雪峰覷破，臨濟不是
J39nB457_p0701b07║好手。』復召大眾：『雪竇今日換你諸人眼睛了也，你若
J39nB457_p0701b08║不信，各歸寮舍自模索看。』」師云：「臨濟既被雪峰覷破
J39nB457_p0701b09║不是好手，雪竇老漢為什麼不打自招？且那裡見他
J39nB457_p0701b10║自招處款案分明？」
J39nB457_p0701b11║小參。舉：「歸宗鋤草，見一蛇，以鋤斬之，僧便問：『久嚮歸
J39nB457_p0701b12║宗，原來是個麤行沙門。』宗云：『你麤我麤？』後雪峰問德
J39nB457_p0701b13║山：『歸宗斬蛇，意旨如何？』山便打，峰便走。山召云：『布衲！』
J39nB457_p0701b14║峰回首。山云：『他後悟去，方知老漢徹底老婆心。』雪竇
J39nB457_p0701b15║云：『歸宗只解慎初，不能護末；德山頗能據令，且未明
J39nB457_p0701b16║斬蛇。』召大眾云：『看雪竇今日斬三五條。』以拄杖一時
J39nB457_p0701b17║打下。」師舉了，云：「咄！咄！這隊弄死蛇頭漢，被山僧斷貫
J39nB457_p0701b18║索子，穿卻鼻孔了也，拽向法堂前，打鼓普請看。」
J39nB457_p0701b19║晚參。舉：「僧問天童：『悟祖云：「穿衣喫飯，如何是不動的
J39nB457_p0701b20║主人公？」』童云：『穿衣喫飯。』僧云：『元是舊時底。』童云：『如何
J39nB457_p0701b21║是你舊時底處？』僧禮拜，童便打。」師云：「者僧可謂靈利，
J39nB457_p0701b22║一撥便轉。天童棒頭有眼，不妨打著個人。然雖如是，
J39nB457_p0701b23║且道者一棒還是賞伊底？罰伊底？具眼者試判看。」
J39nB457_p0701b24║示眾。「此事成現，迥絕遮攔，擬欲體會，早落二三，若不
J39nB457_p0701b25║領略，轉自顢頇。且畢竟作麼生得瞥地去？」良久，云：「北
J39nB457_p0701b26║斗應須面南看。」
J39nB457_p0701b27║示眾。舉：「趙州訪茱萸，纔上法堂，茱萸云：『看箭。』趙州亦
J39nB457_p0701b28║云：『看箭。』茱萸云：『過。』趙州云：『中。』」師云：「盡說趙州、茱萸作
J39nB457_p0701b29║家相見，殊不知一得一失。大眾！要識得失麼？看取箭
J39nB457_p0701b30║頭落處。」
J39nB457_p0701c01║春日，示眾。「春來時候，元沒定止，或熱或寒，乍晴乍雨。
J39nB457_p0701c02║須知熱處寒，晴時雨，無非自倒自起。若從者裡知得
J39nB457_p0701c03║端的，天地與我同根，萬物與我一體。其或未然，依舊
J39nB457_p0701c04║天是天，地是地，擬議之間千萬里。」
J39nB457_p0701c05║拈頌
J39nB457_p0701c06║世尊初生
J39nB457_p0701c07║拈云：「世尊眼底無人，雲門費力不少。仔細檢點將來，
J39nB457_p0701c08║俱似細姑嫌嫂。」
J39nB457_p0701c09║頌：「銀蟾出海漾江濱，照破乾坤絕比倫。任爾浮雲能
J39nB457_p0701c10║障蔽，清光分外更分明。」
J39nB457_p0701c11║女子出定
J39nB457_p0701c12║拈云：「瞿曇女子坐觀成敗，文殊罔明隔靴抓癢。我有
J39nB457_p0701c13║三十拄杖獨打女子，且道他過在甚麼處？若人檢點
J39nB457_p0701c14║得出，許伊具行腳眼。」
J39nB457_p0701c15║頌：「女子端坐不尋常，七佛之師也著忙，向道罔明能
J39nB457_p0701c16║出得，分明雪上又加霜。」
J39nB457_p0701c17║世尊拈花
J39nB457_p0701c18║拈云：「世尊拈花，迦葉微笑，正眼看來，一場失利，只有
J39nB457_p0701c19║百萬人天較些子。何也？禍不入慎家之門。」
J39nB457_p0701c20║頌：「拈出一花人盡見，如何惟許展雙眉。須知不在枝
J39nB457_p0701c21║頭上，自有風光一段奇。」
J39nB457_p0701c22║殃崛救產難
J39nB457_p0701c23║拈云：「佛之所言，有照有用，能奪能縱，奈何殃崛不知
J39nB457_p0701c24║利害？及往告之，其婦得聞，便乃分娩，也奇怪哉！且道
J39nB457_p0701c25║靈驗在什麼處？」
J39nB457_p0701c26║頌：「老樹寒梅香撲鼻，幾多遊客盡疑猜。應知不假東
J39nB457_p0701c27║君力，經雪經霜花自開。」
J39nB457_p0701c28║德山托缽
J39nB457_p0701c29║拈云：「車不橫推，理無曲斷，要識德山、巖頭麼？劍為不
J39nB457_p0701c30║平離寶匣，藥因救病出金瓶。」
J39nB457_p0702a01║頌：「縱爾當場施好手，紅心心裏中紅心。將軍若不重
J39nB457_p0702a02║行令，敢保徒勞赤汗淋。」
J39nB457_p0702a03║百丈野狐
J39nB457_p0702a04║拈云：「大眾！若向不落不昧處討分曉，非但己眼不明，
J39nB457_p0702a05║抑見野狐遍地。」
J39nB457_p0702a06║頌：「五百生前曾錯墮，五百生後為說破。縱饒脫卻野
J39nB457_p0702a07║狐身，也是炎天火裏坐。」
J39nB457_p0702a08║南泉斬貓
J39nB457_p0702a09║拈云：「大小南泉，權衡在手，殺活全提。若老趙機關甚
J39nB457_p0702a10║別，其奈劍去久矣。」
J39nB457_p0702a11║頌：「兩堂雲水聚頭爭，殺活當機若個能？唯有超方出
J39nB457_p0702a12║格者，纔聞舉著便翻騰。」
J39nB457_p0702a13║靈雲見桃花悟道因緣
J39nB457_p0702a14║拈云：「溈山弘開大冶，玄沙善運鉗錘，奈何靈雲是鍛
J39nB457_p0702a15║過底精金？雖然，見義不為非勇士，臨危不變始驚群。」
J39nB457_p0702a16║頌：「一遇桃花眼豁開，了然無物絕疑猜。千差坐斷超
J39nB457_p0702a17║今古，滿面春風匝地來。」
J39nB457_p0702a18║偈
J39nB457_p0702a19║與洗心水西堂
J39nB457_p0702a20║衲僧正法眼精明，見識自能深徹省。紹繼宗風永遠
J39nB457_p0702a21║揚，貴乎勇猛提綱領。
J39nB457_p0702a22║贈秋浦和尚之李峰
J39nB457_p0702a23║吾兄去住那伽室，獨踞峰頭眼界高。山月明時窺舞
J39nB457_p0702a24║鳳，碧潭深處釣金鰲。
J39nB457_p0702a25║訪雲衲明和尚
J39nB457_p0702a26║為謁同條興轉奢，飄然一笠過煙霞。相逢漫問年來
J39nB457_p0702a27║事，話到忘機日又斜。
J39nB457_p0702a28║喜自覺和尚見訪
J39nB457_p0702a29║坐久忽聞知己到，橫披破衲一身輕。地爐煨個銕鐺
J39nB457_p0702a30║子，熟煮清泉話舊情。
J39nB457_p0702b01║寄懷此藥和尚
J39nB457_p0702b02║片片殘紅點綠苔，閒攜藜杖漫徘徊。知音杳隔千峰
J39nB457_p0702b03║外，三載曾無一信來。
J39nB457_p0702b04║示佛月照禪人
J39nB457_p0702b05║全彰覿體絕遮欄，機用迥離佛祖臼。無倚無依得自
J39nB457_p0702b06║由，堪能接續吾宗後。
J39nB457_p0702b07║示竹菴趙居士
J39nB457_p0702b08║洞徹無生不二旨，遭吾痛棒幾翻身，異時若欲伸冤
J39nB457_p0702b09║屈，當向人前舉似人。
J39nB457_p0702b10║贈含空和尚之東明
J39nB457_p0702b11║拂拂春風楊柳生，孤帆為送吾兄行。浙江江上東山
J39nB457_p0702b12║月，一片清光兩地明。
J39nB457_p0702b13║示惟一張文學
J39nB457_p0702b14║須向分中明下落，莫從節外更生枝。威音前事如能
J39nB457_p0702b15║委，夫子依然是仲尼。
J39nB457_p0702b16║贈雄山賀鎮臺任江浙
J39nB457_p0702b17║撫民衛國羨中良，大丈夫兒當傑烈。凜凜雄風貫斗
J39nB457_p0702b18║牛，嘉聲千古振江浙。
J39nB457_p0702b19║住金陵祈澤禪寺募田頤靈監院乞
J39nB457_p0702b20║從來這片閒田地，疆界分明自坦然。須得知音點首
J39nB457_p0702b21║者，方能把出利人天。
J39nB457_p0702b22║發棹歸楚
J39nB457_p0702b23║天光水色映篷窗，千里歸心風一江。吳越佳山觀未
J39nB457_p0702b24║盡，歡歌先唱故鄉腔。
J39nB457_p0702b25║遷居白雲
J39nB457_p0702b26║收綸罷釣別江灘，直上雲山重著竿。驚落碧崖千丈
J39nB457_p0702b27║月，點開霄漢萬星寒。
J39nB457_p0702b28║山居
J39nB457_p0702b29║瓢囊挂壁已年多，名利安能奈我何？只有四山雲現
J39nB457_p0702b30║彩，飛來飛去遶藤蘿。
J39nB457_p0702c01║居山道者放癡憨，瓢笠高懸絕萬緣。衲被蒙頭深睡
J39nB457_p0702c02║穩，任從紅日麗中天。
J39nB457_p0702c03║贊
J39nB457_p0702c04║自題
J39nB457_p0702c05║生平不會之乎者，好醜不分一味打。斷送衲僧窮命
J39nB457_p0702c06║根，惡聲流布普天下。
J39nB457_p0702c07║機緣
J39nB457_p0702c08║僧問：「某甲有一語問和尚，得否？」師云：「問來。」僧云：「釋迦
J39nB457_p0702c09║未出世，達磨不西來，未審傳個什麼？」師云：「南斗六，北
J39nB457_p0702c10║斗七。」僧無語。師云：「疑殺天下人。」
J39nB457_p0702c11║僧問：「大地山河被學人一口吞盡，和尚在甚處安居？」
J39nB457_p0702c12║師云：「山僧在你肚裏。」僧大笑，師云：「直教你喪身失命。」
J39nB457_p0702c13║僧云：「蒙大慈悲究竟。」師云：「死活也不知。」僧拊掌一下，
J39nB457_p0702c14║師云：「猶是強支撐。」
J39nB457_p0702c15║僧問：「一切眾生皆同佛性，為什麼根器各異？」師云：「春
J39nB457_p0702c16║色無高下，花枝有短長。」
J39nB457_p0702c17║僧問：「如何是第一句？」師云：「盡力道不出。」云：「如何是第
J39nB457_p0702c18║二句？」師云：「未語眼先視。」云：「如何是第三句？」師云：「鍋是
J39nB457_p0702c19║生銕鑄。」
J39nB457_p0702c20║僧參，師問：「汝一向在甚處住？」僧云：「參方行腳。」師云：「行
J39nB457_p0702c21║底是驢腳？馬腳？」僧無對。
J39nB457_p0702c22║僧參，師問：「甚處來？」僧云：「南海。」師云：「觀音菩薩在麼？」僧
J39nB457_p0702c23║云：「在。」師云：「喚來與山僧洗腳。」僧無語，師云：「者妄語漢！」
J39nB457_p0702c24║連棒打出。
J39nB457_p0702c25║佛事
J39nB457_p0702c26║禮萬師翁塔拈香，云：「昔年親近幾月，至今懷恨未忘。
J39nB457_p0702c27║不將杯水獻供，唯燒一爐柏香熏。教這老漢無吐氣
J39nB457_p0702c28║處，何故？免致後代受餘殃。」
J39nB457_p0702c29║禮銕老和尚塔拈香，云：「恭惟本師和尚，示現虛空之
J39nB457_p0702c30║相。住世四十九年，道風愈布愈遠。利生五坐道場，法
J39nB457_p0703a01║語難比難量。心印傳來猶現存，行藏端的全無狀。本
J39nB457_p0703a02║真到此伎思窮，只爇瓣香作供養。非惟圖報德酬恩，
J39nB457_p0703a03║且要定衲子標榜。」遂作禮。
J39nB457_p0703a04║禮虎丘隆祖塔
J39nB457_p0703a05║睡虎機能越眾倫，藏牙斂爪絕紛紜。雖然隱跡居嵒
J39nB457_p0703a06║壑，萬古雄風振海門。
J39nB457_p0703a07║禮三昧光和尚塔
J39nB457_p0703a08║嚴持戒律若冰霜，法化弘揚遍大唐。不肖逆兒施九
J39nB457_p0703a09║禮，清風匝地透身涼。
J39nB457_p0703a10║行實
J39nB457_p0703a11║師楚之隨州，父丘，母姚氏。父母積誠祈嗣，感異有孕，
J39nB457_p0703a12║懷十一月而生。八歲喪父，十二亡母。至十八，痛念生
J39nB457_p0703a13║死大事，急求出家，遂投寂光老宿薙髮，專好念佛，切
J39nB457_p0703a14║切不忘。光見師志向堅密，即令一老僧唯之，送參天
J39nB457_p0703a15║童密祖。次參費隱和尚、山翁和尚、牧雲和尚、林野和
J39nB457_p0703a16║尚、石鼓和尚、淑安諸和尚，雖蒙示誨，不能領旨。又參
J39nB457_p0703a17║弁山破暗和尚，亦未契機。適回省光，光命往三昧律
J39nB457_p0703a18║師處圓具。期畢，復參費隱和尚，命進堂。是晚，向佛然
J39nB457_p0703a19║臂立誓云：「不明本分，誓不出堂。手不開單，脅不沾蓆。」
J39nB457_p0703a20║自後工夫漸漸得力。一日，尚舉高峰睹五祖真贊云：
J39nB457_p0703a21║「百年三萬六千朝，反復原來是者漢。」師聞得，當下脫
J39nB457_p0703a22║然。從此工夫愈加綿密，雖在眾中，似無一人。一晚出
J39nB457_p0703a23║堂，下階級遭跌，恍若半空脫下，遂占偈云：「驀爾翻身
J39nB457_p0703a24║轉，踏破太虛空。眼開無別物，獨露本來容。」呈尚，尚不
J39nB457_p0703a25║肯，從新參究。一日，至方丈，師問：「如何是學人底本心
J39nB457_p0703a26║本性？」尚云：「親口出親言。」師於言下得旨。又參東明孤
J39nB457_p0703a27║雲和尚，尚問：「汝本分事作麼生？」師云：「平常。」明云：「那裡
J39nB457_p0703a28║是汝平常處？」師便禮拜，明云：「者消息那裡得來？」師云：
J39nB457_p0703a29║「並無所得。」明云：「未知得處在。」師復豎拳云：「且道者個
J39nB457_p0703a30║喚作甚麼？」明云：「除卻者個，別道一句來。」師云：「和尚因
J39nB457_p0703b01║甚當面不識？」明云：「且信一半。」師又參大雄玉林和尚、
J39nB457_p0703b02║夾山箬菴和尚、龍池萬如和尚，如問：「古人未出方丈，
J39nB457_p0703b03║已到庄喫油餈，汝作麼生會？」師云：「和尚莫瞞人好。」如
J39nB457_p0703b04║云：「瞞得汝一個。」師禮拜，如休去。又參宜興芙蓉寺銕
J39nB457_p0703b05║關和尚，問：「如何是覿體現前？」師便叉手而立，尚云：「更
J39nB457_p0703b06║道一句看。」師頓足，尚頷之。一晚，侍立次，尚問：「靈雲道：
J39nB457_p0703b07║『自從一見桃花後，直至於今更不疑。』如何是他不疑
J39nB457_p0703b08║處？」師云：「眼橫鼻直。」尚云：「爾又作麼生？」師禮拜，尚休去。
J39nB457_p0703b09║尚一晚又問：「描不成，畫不就，道將一句來。」師便喝，尚
J39nB457_p0703b10║云：「道不著。」師云：「早已呈似和尚了也。」尚又問：「古人道：
J39nB457_p0703b11║『舉一不得舉二，放過一著落在第二。』如何是舉一底
J39nB457_p0703b12║意旨？」師呈起坐具，尚云：「無交涉。」師拂袖便行。師自此
J39nB457_p0703b13║得和尚辣手鉗錘、叱呵不倦，方得理事無礙、機用超
J39nB457_p0703b14║然，遂蒙印可，囑偈云：「當陽顯露超方用，千聖都來列
J39nB457_p0703b15║下風，今日山僧分付汝，必須珍重建吾宗。」復示云：「一
J39nB457_p0703b16║機透徹，迥絕言詮，超出群類，佛祖齊肩，克的吾家真
J39nB457_p0703b17║種草，結茆應踞萬峰巔。」師不敢違命，即九叩受之。後
J39nB457_p0703b18║和尚不暇應金陵祈澤之請，即命師代之，尚云：「祈澤
J39nB457_p0703b19║乃勤祖道場，汝往居之。」師居一載，適兵戈擾攘，乃便
J39nB457_p0703b20║遯去。後至潯陽北，觀山峰疊秀，瑞氣靄然，詰里人，云：
J39nB457_p0703b21║「此是蘄州紫雲山，即端祖道場也。」師忻然登陟，見白
J39nB457_p0703b22║雲基址幽趣環拱，層巒澗流四聚，景況非凡，忽憶和
J39nB457_p0703b23║尚所囑之語符合，今驗之矣，遂結茆於此。未幾，道風
J39nB457_p0703b24║遠著，遐邇皈嚮，四眾奔赴如雲。僅七載，金容殿宇、方
J39nB457_p0703b25║丈廊廡百廢俱興，荊棘叢中忽成一大寶坊，非師之
J39nB457_p0703b26║夙願，曷能克備如是哉？師寬以御眾，嚴以律身，施人
J39nB457_p0703b27║以慈以惠，接物以誠以信，示誨學者純以直截鉗錘，
J39nB457_p0703b28║不容苟且。領師棒喝之機，密契其旨，頓脫者甚眾，不
J39nB457_p0703b29║能枚舉。師弘法有年，四座道場，于康熙辛未夏跏趺
J39nB457_p0703b30║坐逝，塔于本山之前麓，世壽七十有二，僧臘五十有
J39nB457_p0703c01║四。師全錄二十卷并《白雲寺誌》行世，板存白雲。師生
J39nB457_p0703c02║平善行頗多，不能盡錄，門人照水謹述大概以傳云
J39nB457_p0703c03║耳。