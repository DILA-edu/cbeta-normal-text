J39nB459_p0713a01║洗心水禪師語錄序
J39nB459_p0713a02║夫天地之人，天地之事，大概迥出乎大然自得之妙；
J39nB459_p0713a03║人傑地靈，大抵人功之巧于天工乎！奚謂精一？三昧
J39nB459_p0713a04║而已。余素行儒行，譾聞薄識，無任為釋氏之奧，竟不
J39nB459_p0713a05║知海闊淵深，拈推豎拂而為何事哉！一日，聞人傳焉，
J39nB459_p0713a06║此有禪師參証禪教之暇，自江浙歸古邠，眾信敦請，
J39nB459_p0713a07║駐錫瑞巖，竟成一代祖庭。因謁見，師動止尊嚴，顏恭
J39nB459_p0713a08║語服，余深契之，方憶言之不虛道耳。茲請語錄一閱，
J39nB459_p0713a09║恍似秋潭夜月，全無半點渣滓，亦如清更胡笳，不墮
J39nB459_p0713a10║五音曲調，露舊時本來家風、出乾坤新鮮手眼，言言
J39nB459_p0713a11║演不演之禪宗、句句作無作之佛事，驗病施方、抽釘
J39nB459_p0713a12║拔楔。余不覺塵襟頓爽，警心自信，佛法果有旨而人
J39nB459_p0713a13║執迷者也。跽讀悲忻交感，嘆曰：「登東山而小魯，登泰
J39nB459_p0713a14║山而小天下，誠斯言矣。」噫嘻！若不踏雪去，焉知梅有
J39nB459_p0713a15║香？得聞開示，妙在一門之超出也。一貫之道，將謂不
J39nB459_p0713a16║際乎中天，余蚊負蟻緣，豈堪布鼓雷門？雖然，琴瑟箜
J39nB459_p0713a17║篌既逢妙指，林木池沼皆演法音，庶幾乎德不孤，必
J39nB459_p0713a18║有鄰。何故？相逢須向機前鑑，已到方知格外玄。
J39nB459_p0713a19║康熙丁卯歲春王上元日拔貢趙運熙頓首拜撰
J39nB459_p0713a20║
J39nB459_p0713a21║洗心水禪師語錄序
J39nB459_p0713a22║昔在混沌，清氣未升、濁氣未沉，五色未分、遊神未靈，
J39nB459_p0713a23║中有其物，冥冥而性存，謂之太始，乃元胎之母也。其
J39nB459_p0713a24║數為一，一為太極，乃森羅萬象之主，是以天得一以
J39nB459_p0713a25║清，地得一以寧，時得一以行，物得一以生，人得一以
J39nB459_p0713a26║靈。靈之為言也，萃參天兩地之精華，五行四象之微
J39nB459_p0713a27║奧，六爻八卦，從無一毫遺漏，在賢不增，在愚不減，豈
J39nB459_p0713a28║非人生本來面目乎？何古之為黃、為帝、為王，僅得之
J39nB459_p0713a29║羲、黃、堯、舜、禹、湯、文、武也哉？所為性覺妙明，要惟本覺
J39nB459_p0713a30║明妙，而聖賢婆心與道教而俱起也。三代而還，世衰
J39nB459_p0713b01║道微，然有孔子至聖生於其際，不難教聾聵、化愚頑，
J39nB459_p0713b02║柰生不逢時，道大莫容，兼以楊、墨塞路，退而懼，作《春
J39nB459_p0713b03║秋》十六字之心傳，僅存之鄒、魯布衣間矣。雖其後祥
J39nB459_p0713b04║光有現，其如聖人生而未出焉，何也？甚矣，秦火一焚，
J39nB459_p0713b05║性命淵源蕩然掃地，歷代先儒雖有論說，非謬則僻，
J39nB459_p0713b06║如楊子之太玄，羲之之龍蛇，沈宋之應制，猶之縱皮
J39nB459_p0713b07║毛已。由漢、唐而至於梁武之時，西來達磨有直指人
J39nB459_p0713b08║心見性之一宗，大有發明乎元始之旨，時人鮮不以
J39nB459_p0713b09║異端譏之，安保美珠不混於魚目乎？竟有置自有之
J39nB459_p0713b10║寶，徒索榮貴於楮墨誦讀中，一時得其揣摩，自謂風
J39nB459_p0713b11║雲聚會，高車四馬，清塵除道，人咸爭羨曰：「此大丈夫
J39nB459_p0713b12║之所為也。」余獨曰：「否。大丈夫者，天不能蓋，地不能載，
J39nB459_p0713b13║矯矯乎，出諸萬物之上，天子不得臣，諸侯不得友，其
J39nB459_p0713b14║於我生之初，不染一塵，不隔一線，此之謂大丈夫。」余
J39nB459_p0713b15║是求之三秦，卒未一覯焉。近聞馬九有一和尚，人言
J39nB459_p0713b16║捨家資而不貪、棄佳冶而不戀，矢願出世，落髮，秉戒
J39nB459_p0713b17║於北，受法得悟於南。禪遊至此，穿崖作洞，修證因果，
J39nB459_p0713b18║誠得雞育鳳凰、馬產麒麟之祥，因號瑞巖禪師，永邠
J39nB459_p0713b19║紳衿黎庶咸宗仰焉。余故就謁，容貌端嚴，門風峻峭，
J39nB459_p0713b20║舉動威儀，實具四八妙相，豎拂杖喝，無非西來大意，
J39nB459_p0713b21║允矣，當世之指南也。余故傾心教下，師以平生語錄
J39nB459_p0713b22║示余，余乃三復閱之，如玄門之金丹，釋氏之圓覺，儒
J39nB459_p0713b23║家之太極，一以貫之矣。稽其宗派，雖嗣臨濟，而全體
J39nB459_p0713b24║大用，若雲門之北斗藏身，曹洞之君臣道合，溈仰之
J39nB459_p0713b25║父子一家，法眼之曹源一滴，靡不左宜右有，諸子百
J39nB459_p0713b26║家，其泰山撮土，大海滴勺也，已豈非一時之大丈夫，
J39nB459_p0713b27║得其本來全面目至是乎？況其行腳與佛祖同願，於
J39nB459_p0713b28║是乘不分上下，根不聞鈍敏，皆欲提登彼岸而後已。
J39nB459_p0713b29║其如智慧為父，方便為母，法喜為妻者，同耶？異耶？大
J39nB459_p0713b30║祗因病施藥，等身裁衣，倘非有悟於雞寒上樹、鴨寒
J39nB459_p0713c01║下水，終不能明其教之異同者矣。余是泳游其普惠，
J39nB459_p0713c02║亦惟洗頭於長江已耳，親切乎痛癢，亦惟揩背於桑
J39nB459_p0713c03║榆已耳。庶幾乎折花聞香，擔水帶月，瞻雲拜恩也。雖
J39nB459_p0713c04║然，說食未必能飽，畫餅焉能充饑，余故下愚惷頑，經
J39nB459_p0713c05║秋蒲柳，鮮不為鏡花水月也幾希。
J39nB459_p0713c06║康熙歲次丙寅年月應三陽
J39nB459_p0713c07║賜進士出身翰林院庶吉士王吉相頓首拜撰
J39nB459_p0713c08║
J39nB459_p0713c09║
J39nB459_p0713c10║
J39nB459_p0713c11║
J39nB459_p0713c12║
J39nB459_p0713c13║
J39nB459_p0713c14║
J39nB459_p0713c15║
J39nB459_p0713c16║
J39nB459_p0713c17║
J39nB459_p0713c18║
J39nB459_p0713c19║
J39nB459_p0713c20║
J39nB459_p0713c21║
J39nB459_p0713c22║
J39nB459_p0713c23║
J39nB459_p0713c24║洗心水禪師語錄目錄
J39nB459_p0713c25║序一序二
J39nB459_p0713c26║上堂小參
J39nB459_p0713c27║示眾拈古
J39nB459_p0713c28║頌古法派
J39nB459_p0713c29║偈牧牛頌
J39nB459_p0713c30║山居雜詠
J39nB459_p0714a01║贊自題
J39nB459_p0714a02║機緣佛事
J39nB459_p0714a03║書問行實
J39nB459_p0714a04║附瑞巖碑記附瑞巖訪記
J39nB459_p0714a05║後跋
J39nB459_p0714a06║
J39nB459_p0714a07║
J39nB459_p0714a08║
J39nB459_p0714a09║
J39nB459_p0714a10║
J39nB459_p0714a11║
J39nB459_p0714a12║
J39nB459_p0714a13║
J39nB459_p0714a14║
J39nB459_p0714a15║
J39nB459_p0714a16║
J39nB459_p0714a17║
J39nB459_p0714a18║
J39nB459_p0714a19║
J39nB459_p0714a20║
J39nB459_p0714a21║
J39nB459_p0714a22║
J39nB459_p0714a23║
J39nB459_p0714a24║
J39nB459_p0714a25║
J39nB459_p0714a26║
J39nB459_p0714a27║
J39nB459_p0714a28║
J39nB459_p0714a29║
J39nB459_p0714a30║
J39nB459_p0714b01║洗心水禪師語錄卷一
J39nB459_p0714b02║侍者（實雪　海清）編錄
J39nB459_p0714b03║康熙乙亥秋九月，原任衢協等處地方副總兵左都
J39nB459_p0714b04║督楊公宗道、左都督管鎮標右營遊擊事劉公伯玉
J39nB459_p0714b05║新建香山香巖寺，請師住持，於十月之望率眾紳衿
J39nB459_p0714b06║檀信供水陸結制。上堂，拈香云：「此瓣香，煙籠太虛，四
J39nB459_p0714b07║十九年雕琢，酬價無憑；氣裹塵沙，八千餘次往來，收
J39nB459_p0714b08║藏有自。爇向爐中，供養
J39nB459_p0714b09║始祖釋迦牟尼文佛。」復拈香云：「此瓣香，高而無上，四
J39nB459_p0714b10║海觀瞻；厚而難比，八方仰賴。端為祝延
J39nB459_p0714b11║今上皇帝聖壽萬歲萬萬歲，滿朝文武、闔國公卿。」次
J39nB459_p0714b12║拈香云：「此瓣香，風雪弗凋，春秋不涉，恒為佛法金湯，
J39nB459_p0714b13║永作封疆柱石，奉為當道宰官、現前檀越。」次拈香云：
J39nB459_p0714b14║「此瓣香，空王殿裡少分相應，香巖堂前和盤托出，數
J39nB459_p0714b15║十年徹骨冰寒，四威儀尋復得失，供養臨濟正宗第
J39nB459_p0714b16║三十三世本師象林大和尚，用酬法乳之恩。」斂衣就
J39nB459_p0714b17║座。維那白椎竟，都督楊公問：「修善之人不上天堂，作
J39nB459_p0714b18║惡之人不下地獄，意旨如何？」師云：「無鬚鎖子兩頭搖。」
J39nB459_p0714b19║公曰：「弟子不會。」師云：「劄。」問：「如何是香巖境？」師云：「野色
J39nB459_p0714b20║薰青草，瀾光灩碧桃。」進曰：「如何是香巖人？」師云：「安居
J39nB459_p0714b21║忘歲月，適意在煙霞。」乃云：「實際理地不受一塵，佛事
J39nB459_p0714b22║門頭不捨一法，所以法不孤起，仗境方生。今乃楊、劉
J39nB459_p0714b23║二護法善誘十方檀越，修設水陸道場七永日夜，本
J39nB459_p0714b24║寺緇流披演妙法，諸山碩德奏闡元音，凡聖混融於
J39nB459_p0714b25║無我室內，人天交接於不二門中，焚檀燒燭，設饌營
J39nB459_p0714b26║齋，供養諸佛賢聖、天地神祗，若幽若顯、情與無情，不
J39nB459_p0714b27║昧真常，均霑法利，四方消兵革之憂，萬民享耕蠶之
J39nB459_p0714b28║樂，咸居仁壽，共處昇平。雖然如是，早已為蛇添足。汝
J39nB459_p0714b29║等諸人還有識得主人翁底麼？若還識得，處處無非
J39nB459_p0714b30║個事，頭頭總是覺場，冬去春來，著衣喫飯，未曾移易
J39nB459_p0714c01║絲毫；若也未識，有寒暑兮促君壽，有鬼神兮妒君福。」
J39nB459_p0714c02║上堂。問：「撥草瞻風，惟圖見性，且道性在什麼處？」師云：
J39nB459_p0714c03║「逼塞虛空。」進云：「既明真性，方脫生死，眼光落地時作
J39nB459_p0714c04║麼生脫？」師云：「踏碎秤錘龜毛補。」進云：「既脫生死，便知
J39nB459_p0714c05║去處，四大分離向什麼處去？」師云：「善行沒轍跡。」乃拈
J39nB459_p0714c06║拄杖卓一卓，云：「者木上座反著草鞋，倒披袈裟，赤手
J39nB459_p0714c07║空拳，瓜州城裡賣瓜，汝等諸人還會麼？」復卓一卓，下
J39nB459_p0714c08║座。
J39nB459_p0714c09║歲旦，上堂。問：「舊年佛法已過去，斬新的旨請師宣。」師
J39nB459_p0714c10║云：「春王正月一。」進云：「恁麼則桃符起舞，爆竹謳歌去
J39nB459_p0714c11║也。」師云：「快。」乃云：「今朝大年初一，對聯門神貼畢，古塚
J39nB459_p0714c12║兩個石人，斜戴襆頭向日。」
J39nB459_p0714c13║上堂。「新秋煙霧鎖蒼苔，石女殷勤撥不開，夜半烏藤
J39nB459_p0714c14║盡吞卻，燈籠露柱笑盈腮。大眾且道：笑個什麼？」良久，
J39nB459_p0714c15║云：「不許夜行剛把火，直須當道與人看。」
J39nB459_p0714c16║上堂。問：「如何是正法眼？」師云：「爛草鞋。」進云：「意旨如何？」
J39nB459_p0714c17║師云：「著不得。」乃云：「放行則瓦礫生光，把住則真金失
J39nB459_p0714c18║色。」顧視左右，云：「且道放行好？把住好？直饒向者裏見
J39nB459_p0714c19║得親切，前面更有最高峰。」
J39nB459_p0714c20║上堂。「三世諸佛、六代祖師、天下老和尚是什麼物？」良
J39nB459_p0714c21║久，云：「龍頭蛇尾。」
J39nB459_p0714c22║緇素慶師誕辰，請上堂。問：「和尚今日生，一切眾生那
J39nB459_p0714c23║日死？」師云：「但得雪消去，自然春到來。」進云：「恁麼則東
J39nB459_p0714c24║海重添五位福，南山更上一枝籌。」師云：「讚歎太煞。」乃
J39nB459_p0714c25║云：「臘月二十五，一曲超今古，鎮州大蘿蔔，生長在深
J39nB459_p0714c26║土。古德與麼，大似看孔著楔。香巖今日不惜眉毛和
J39nB459_p0714c27║麩糶麵，也要諸人仔細檢點。臘月二十五，勘破主中
J39nB459_p0714c28║主，三眼戴角兔，咬殺玄沙虎。」靠拄杖，下座。
J39nB459_p0714c29║上堂。以拄杖向空劃此[十○]相，云：「者個消息，如崩雷烈
J39nB459_p0714c30║石，電卷星飛，眨眼錯過。若是靈利衲僧，向未舉已前
J39nB459_p0715a01║領略，一任橫三豎四，如風吹水，自然成紋。」顧視左右，
J39nB459_p0715a02║云：「還有與麼人麼？」一僧纔出，師云：「劍去久矣，汝方刻
J39nB459_p0715a03║舟。」僧擬議，師便打。
J39nB459_p0715a04║上堂。「一不做，二不休，殺賊須要親下手。眾中有下得
J39nB459_p0715a05║手底麼？」良久，云：「海門東畔看。」
J39nB459_p0715a06║康熙癸酉中秋日，中衛紳衿請住華嚴寺。佛成道日，
J39nB459_p0715a07║結制上堂。拈香畢，問：「世尊睹明星悟道，未審悟個什
J39nB459_p0715a08║麼？」師云：「鼻孔裡薦取。」進云：「畢竟意旨如何？」師云：「紙撚
J39nB459_p0715a09║無油。」乃云：「伸出無相手，撥轉正法輪。舉頭天外看，誰
J39nB459_p0715a10║是我般人？喝起嘉州大象，坐斷黃河之水；牽來陝府
J39nB459_p0715a11║鐵牛，吞盡蘭岫之雲。嚇得山門、倒拖佛殿，寶塔橫駕
J39nB459_p0715a12║虛空。三教聖人各顯長處，老子清淨無為，仲尼仁義
J39nB459_p0715a13║忠信，瞿曇常樂我淨。山僧到者裡，竿木隨身，逢場作
J39nB459_p0715a14║戲，佩無我印，開不二門，權衡佛祖，龜鑑宗乘。放開則
J39nB459_p0715a15║大野風行，把住則碧天星落。曲鉤釣蝦蟆，直鉤釣獰
J39nB459_p0715a16║龍。顧鑑嚬呻，屈為中下；閉門打睡，接上上機。雖然如
J39nB459_p0715a17║是……」豎拂子，云：「鴛鴦繡出從君看，不把金針度與人。」
J39nB459_p0715a18║復舉：「世尊夜睹明星悟道，乃云：『奇哉！一切眾生具有
J39nB459_p0715a19║如來智慧德相，皆以妄想執著而不證得。』」師云：「世尊
J39nB459_p0715a20║悟處諦當，見處分明，美則美矣，善則未善。仔細檢點
J39nB459_p0715a21║將來，未免好肉剜瘡。」卓拄杖，下座。
J39nB459_p0715a22║上堂。以拄杖作吹笛勢，云：「還聞麼？知音不用頻頻舉，
J39nB459_p0715a23║達者應須暗裏驚。」便下座。
J39nB459_p0715a24║端陽，上堂。「蒲劍斬妖，艾虎吞怪，爪牙鋒利，須彌納敗。
J39nB459_p0715a25║還有不納敗底麼？」靠拄杖，云：「韓信臨朝底。」
J39nB459_p0715a26║上堂。「若有佛法商量，入地獄如箭射。若無佛法商量，
J39nB459_p0715a27║亦入地獄如箭射。因甚如是？鯨吞海水盡，露出珊瑚
J39nB459_p0715a28║枝。」
J39nB459_p0715a29║康熙甲戌元宵日，闔城紳衿請住觀音寺，上堂。拈香
J39nB459_p0715a30║畢，問：「新年佛法即不問，元宵佳節時如何？」師云：「山僧
J39nB459_p0715b01║舌頭短。」僧擬議，師便打，乃云：「今朝元宵佳節，慶讚雲
J39nB459_p0715b02║門矢橛，為伊徹地通天，與人抽釘拔楔，分開雪裡之
J39nB459_p0715b03║霜，辯出煤中之墨，無孔鐵笛橫吹，有聲氈板漫拍，拈
J39nB459_p0715b04║起兔角弓，射出虛空血，然著萬盞花燈，高懸千家明
J39nB459_p0715b05║月。大眾！還知元宵境麼？壓地樓臺春富貴，揭天歌舞
J39nB459_p0715b06║夜風流。」
J39nB459_p0715b07║上堂。「雲門手中扇子，刺破帝釋肚腸。翻身觸碎虛空，
J39nB459_p0715b08║至今無人修補。咄！發機須是千鈞弩。」
J39nB459_p0715b09║上堂。「喚作如如早是錯，不喚作如如亦是錯。且道喚
J39nB459_p0715b10║作甚麼？對面不相識。」
J39nB459_p0715b11║浴佛，上堂。揮拂子，云：「樹上烏龜催夜雨，江邊木馬逐
J39nB459_p0715b12║薰風，現成公案無人會，獨有虛空暗點胸。今日是瞿
J39nB459_p0715b13║曇降誕之辰，天下叢林用五分香湯驀頭澆灌，大作
J39nB459_p0715b14║一場勝事，山僧者裡卻不恁麼。」復揮拂子，云：「拂開晴
J39nB459_p0715b15║空髑髏，穿透杲日鼻孔。」擲拂子，下座。
J39nB459_p0715b16║康熙甲戌年七月十五日，鎮靖堡檀護等請住寶慶
J39nB459_p0715b17║寺，建盂蘭道場，上堂。問：「如何是大事未明如喪考妣？」
J39nB459_p0715b18║師云：「天迥月增彩。」進云：「如何是大事已明亦如喪考
J39nB459_p0715b19║妣？」師云：「風涼露漸繁。」居士問：「萬法歸一，一歸何處？」師
J39nB459_p0715b20║云：「常憶江南三月裡，鷓鴣啼處百花香。」問：「如何是唯
J39nB459_p0715b21║心淨土？」師云：「水和明月一天秋。」僧擬議，師打退，乃云：
J39nB459_p0715b22║「商風瑟瑟遶林寒，沒腳猢猻上竹竿，十丈龜毛繫日
J39nB459_p0715b23║影，一雙兔角擊空瘢，啞人得夢向聾說，說道今朝是
J39nB459_p0715b24║盂蘭。」驀顧左右，云：「逢人不得錯舉。」曳拄杖，下座。
J39nB459_p0715b25║冬至，上堂。「群陰剝盡，江村漁父罷釣，長河結萬里之
J39nB459_p0715b26║冰；一陽初回，堂中衲子打坐，一日添一線之功。惟有
J39nB459_p0715b27║者個，不增、不減，弗陰、弗陽，無夏、無冬，無寒、無暑，不被
J39nB459_p0715b28║萬物所轉，不逐四時之凋。眾中有識得者個底，不妨
J39nB459_p0715b29║出來露個消息；脫或未然，寒時寒殺闍黎，熱時熱殺
J39nB459_p0715b30║闍黎。」
J39nB459_p0715c01║靈州緇素請鎮河塔上堂。乃揮拂子云：「植綠竹於浮
J39nB459_p0715c02║屠頂上，不圖噉筍，且得日引清風；啟紅爐於大海波
J39nB459_p0715c03║濤，不圖煉金，且得點鎔片雪；種黑豆於破沙盆內，不
J39nB459_p0715c04║圖合醬，且得餧驢餧馬；鑿池沼於萬仞峰頭，不圖洗
J39nB459_p0715c05║天，且要池成月現；垂隻手於鬧市場中，不圖和光混
J39nB459_p0715c06║俗，且要打鳳羅龍。今乃高玄二老宿、本州禪衲率領
J39nB459_p0715c07║一鎮兩河諸大檀越，建寶塔於河側、裝金像於塔中，
J39nB459_p0715c08║誠修香剎、信立梵宮，永作人天之路、恒為施利之門，
J39nB459_p0715c09║作千古之標榜、為萬年之模範。山僧到來，不惟錦上
J39nB459_p0715c10║鋪花，且要佛頭著糞，聊借龜毛拂子縛起沒底虛空，
J39nB459_p0715c11║管取缽盂豹變、拄杖龍吟，衲僧飽足觀光，檀那功歸
J39nB459_p0715c12║有地。現前大眾還有深明此意者麼？」良久，云：「任大也
J39nB459_p0715c13║須從地起，更高爭柰有天何？」
J39nB459_p0715c14║守府李公應龍同眾檀衲請上堂。「崖前石虎趁泥牛，
J39nB459_p0715c15║踏斷黃河水逆流，竹杖芒鞋齊喝彩，倒騎鐵馬上高
J39nB459_p0715c16║樓。惹得虛空奮怒，衝開北斗咽喉，吐雲霧，布九州，東
J39nB459_p0715c17║海鯉魚打一棒，雨似盆傾，觸著三十三天帝釋鼻孔。」
J39nB459_p0715c18║乃噴嚏一聲，云：「今日有尊客至。」連卓拄杖，下座。
J39nB459_p0715c19║都督楊公為弟驍騎將軍掩壙，請上堂。「萬派朝宗，千
J39nB459_p0715c20║山拱翠，無陰陽佳城，天然祥瑞。秋結子於磨盤，夏開
J39nB459_p0715c21║花於碓觜，長菩提之靈苗，發般若之妙慧，巍巍乎超
J39nB459_p0715c22║群、蕩蕩乎拔萃，此是大護法本有底一段光明，永劫
J39nB459_p0715c23║不曾欠少。山僧到來，無物堪贈，信手拈出死貓頭，當
J39nB459_p0715c24║下莫嫌沒滋味。雖然如是，且如何是他端的受用處？
J39nB459_p0715c25║長年占斷白雲鄉，逼塞虛空無朕跡。」
J39nB459_p0715c26║康熙癸亥九月望日，古邠眾檀護請住皇澗寺，小參。
J39nB459_p0715c27║「大凡參學人，頂門須具金剛正眼，將古今千經萬論
J39nB459_p0715c28║一覷覷破，一切不受人瞞。到者裡，將大地為把子，拈
J39nB459_p0715c29║須彌作聖箭，射無不中，橫拈豎用，無不自由。雖然如
J39nB459_p0715c30║是，驚人句，穿楊手，不是臨時學得來。」
J39nB459_p0716a01║小參。「昨夜三更二點，毛頭星輥入方丈，報道：『四海水
J39nB459_p0716a02║窮山盡，渴殺魚龍無數。是人只在暖室熱榻，饑餐困
J39nB459_p0716a03║眠，焉知有與麼事？』山僧莫能秪對，在汝等分上又作
J39nB459_p0716a04║麼生？」遂卓拄杖，云：「參。」
J39nB459_p0716a05║小參。「靈山話月，曹溪指月，直下會得，眼中著楔。」
J39nB459_p0716a06║康熙甲子瓜月，永壽馬九村、馬公一貴同眾護檀請
J39nB459_p0716a07║住瑞巖，小參。「向上關頭，舉步踏著；諸佛密語，開口道
J39nB459_p0716a08║著。汝等諸人健行闊步、東語西話，且道還有自瞞分
J39nB459_p0716a09║也無？」卓拄杖，云：「漢高大王。」
J39nB459_p0716a10║小參。「諸方教人參禪打坐，大似守株待兔；聞經聽法，
J39nB459_p0716a11║亦似取蜜燒蜂。成佛成祖，舌頭裏覓骨；作聖作賢，明
J39nB459_p0716a12║眼人落井。瑞巖者裡守一坵壑，種田博飯，喫來者個
J39nB459_p0716a13║個有分。設欲追步高峰，未免狼頭戴角。何故？黃金自
J39nB459_p0716a14║有黃金價，終不和沙賣與人。」
J39nB459_p0716a15║辭眾，小參。問：「諸檀護衛法之誠、留念之切，未審和尚
J39nB459_p0716a16║固辭為何？」師云：「收拾絲綸歸舊隱，碧潭深處再垂鉤。」
J39nB459_p0716a17║進云：「聞和尚隱山，天下名山最多，且道隱那個山？」師
J39nB459_p0716a18║打，云：「彼此住山人，何必下註腳？」乃云：「赤手提持數十
J39nB459_p0716a19║秋，干戈林裡展良謀，銅頭鐵額都驚怕，外道天魔也
J39nB459_p0716a20║害愁，十聖三賢齊抹卻，佛名祖號不容留，冷地思量
J39nB459_p0716a21║俱是錯，退鼓而今打未休。」顧視左右，云：「眾中還有為
J39nB459_p0716a22║山僧移身換步者麼？如無，看山僧自逞神用去也。」拽
J39nB459_p0716a23║拄杖便行。
J39nB459_p0716a24║示眾。「乾矢橛一出一入，穿破諸人髑髏，汝等因甚不
J39nB459_p0716a25║覺？」眾擬議，以拄杖趁散。
J39nB459_p0716a26║示眾。「諸佛出世，無法與人，秪是抽釘拔楔。香巖今日
J39nB459_p0716a27║為人添釘著楔，何故？將謂胡鬚赤，更有赤鬚胡。」
J39nB459_p0716a28║示眾。「雲中木馬火邊遊，石女通身白汗流。如今臥在
J39nB459_p0716a29║無影樹，天不管兮地不收。」喝一喝，下座。
J39nB459_p0716a30║示眾。卓拄杖云：「昨夜三更，南天台與北五臺鬥打不
J39nB459_p0716b01║休，拄杖子忍俊不禁，各與二十棒，趁退了也。汝等諸
J39nB459_p0716b02║人作麼生會？」眾擬議，以拄杖打散，歸方丈。
J39nB459_p0716b03║拈古
J39nB459_p0716b04║南院啐啄同時
J39nB459_p0716b05║拈云：「南院照用全彰，崩雷裂石，者僧弄影自塗，若不
J39nB459_p0716b06║遇人點破，幾乎昧珠風穴。雖則末後證明，且道是肯
J39nB459_p0716b07║伊？不肯伊？」
J39nB459_p0716b08║溈山問年窮歲盡
J39nB459_p0716b09║拈云：「仰山、香嚴恁麼施設，盡是與蛇畫足，惜乎溈山
J39nB459_p0716b10║不能勦絕。若是山僧，待伊近前叉手劈脊便棒，免使
J39nB459_p0716b11║後人向這裡妄生節目。」
J39nB459_p0716b12║僧問玄沙：「如何是學人自己？」
J39nB459_p0716b13║拈云：「玄沙有打破虛空底鉗鎚，這僧無補綴陰陽底
J39nB459_p0716b14║針線。何故？但辦肯心，必不相賺。」
J39nB459_p0716b15║玄沙虎
J39nB459_p0716b16║拈云：「天龍露獅子之爪牙，玄沙縱象王之威猛，雪竇
J39nB459_p0716b17║驀劄相呈，拍拍是令。」卓拄杖，云：「妙舞不須誇遍拍，三
J39nB459_p0716b18║台須是大家催。」
J39nB459_p0716b19║米胡遣僧問仰山：「悟即不無，爭柰落第二頭。」
J39nB459_p0716b20║拈云：「大冶紅爐，烹凡煆聖，非二老不能。若論向上一
J39nB459_p0716b21║著，猶未夢見在。」
J39nB459_p0716b22║大隨庵前龜
J39nB459_p0716b23║拈云：「者僧將成九仞之山，欠進一簣之土，大隨善施
J39nB459_p0716b24║定亂之謀，且無出身之路。何也？殺人須是殺人刀，活
J39nB459_p0716b25║人須用活人劍。」
J39nB459_p0716b26║黃檗普請
J39nB459_p0716b27║拈云：「南泉有龍驤虎驟之機，黃檗有玉振金聲之作，
J39nB459_p0716b28║仔細檢點將來，要且非為好手。若是香巖則不然，待
J39nB459_p0716b29║伊道：『王老師聻？』劈面便掌。大丈夫漢捋虎鬚，不為分
J39nB459_p0716b30║外。」
J39nB459_p0716c01║溈山入山作務
J39nB459_p0716c02║拈云：「百丈有陷虎之機，溈山有函蓋之句，檢點將來，
J39nB459_p0716c03║未免父子互相鈍置。」
J39nB459_p0716c04║普化臨濟堂前喫生菜
J39nB459_p0716c05║拈云：「臨濟言中有響，普化善赴來機。雖然如是，大似
J39nB459_p0716c06║弄巧成拙。」
J39nB459_p0716c07║九峰不肯首座
J39nB459_p0716c08║拈云：「坐脫立亡即不無，先師意未夢見在。且道九峰
J39nB459_p0716c09║夢見也未？」
J39nB459_p0716c10║臨濟參龍光
J39nB459_p0716c11║拈云：「臨濟單刀直入，奪角衝鋒；龍光善列長蛇，收放
J39nB459_p0716c12║自在。檢點將來，猶欠作家。香巖即不然，待伊道：『不展
J39nB459_p0716c13║鋒鋩，如何得勝？』『山僧今日打退鼓。』」
J39nB459_p0716c14║頌古
J39nB459_p0716c15║世尊初生
J39nB459_p0716c16║出頭露面揚家醜，滿口胡言不識羞，縱使雲門手段
J39nB459_p0716c17║辣，望空啟告賣風流。
J39nB459_p0716c18║女子出定
J39nB459_p0716c19║成群作隊繡鴛鴦，暗度金針割玉方，莫怪皇風無覓
J39nB459_p0716c20║處，一輪紅日上扶桑。
J39nB459_p0716c21║世尊睹星
J39nB459_p0716c22║獨坐雪山冷似鐵，一陽際發黃金骨，縱然見得威音
J39nB459_p0716c23║外，猶是烏龜喚作鱉。
J39nB459_p0716c24║殃崛救產難
J39nB459_p0716c25║鏡裡無痕絕擬猜，鐵山當面勢崔嵬，忽然撲碎無尋
J39nB459_p0716c26║處，徒把龜毛眼上栽。
J39nB459_p0716c27║世尊拈花
J39nB459_p0716c28║蛇頭安角非敏手，虎口橫身意氣周，將謂兩頭消息
J39nB459_p0716c29║盡，謝家人在釣魚舟。
J39nB459_p0716c30║黃山谷聞木樨花
J39nB459_p0717a01║方知大地總黃金，也是魚眸換作珍，縱令然諾暫相
J39nB459_p0717a02║許，終是悠悠途路人。
J39nB459_p0717a03║德山托缽
J39nB459_p0717a04║韓信施六韜，張良精三略，千里決勝時，運籌在幃幄。
J39nB459_p0717a05║破沙盆
J39nB459_p0717a06║打人休打臉，罵人休揭短，一枚大黑豆，換卻許多眼。
J39nB459_p0717a07║洞山麻三斤
J39nB459_p0717a08║春風漫漫百花幽，飲酒題詩打氣毬；天子殿前親走
J39nB459_p0717a09║馬，莫嫌李白是狂流。
J39nB459_p0717a10║首山新婦騎驢阿家牽
J39nB459_p0717a11║無舌之人唱哩羅，不是黃葉賺頭陀，桑間女子穿九
J39nB459_p0717a12║曲，密以思量妙不多。
J39nB459_p0717a13║黃檗普請
J39nB459_p0717a14║笠兒普請隨拈出，賺殺林間幾苾芻，不是南泉轉身
J39nB459_p0717a15║窄，看渠無個覆髑髏。
J39nB459_p0717a16║門外雨滴聲
J39nB459_p0717a17║苦瓠連根苦，甜瓜徹蒂甜，貪他一粒米，失卻半年糧。
J39nB459_p0717a18║溈山入山作務
J39nB459_p0717a19║父子投機幾個知，柴頭吹起便燒眉，無端費盡許多
J39nB459_p0717a20║力，何不留些暖肚皮。
J39nB459_p0717a21║雲門矢橛
J39nB459_p0717a22║石頭迸出黃金色，煉打紅爐通底徹，都被趙王收卻
J39nB459_p0717a23║了，至今針頭偷削鐵。
J39nB459_p0717a24║米胡遣僧問仰山：「悟即不無，爭柰落第二頭。」
J39nB459_p0717a25║真正精金何假陶，波斯辨出眼方高，彼此相將弄寶
J39nB459_p0717a26║劍，虛空背上刮龜毛。
J39nB459_p0717a27║普化臨濟堂前喫生菜
J39nB459_p0717a28║喫菜尋常事，幾個知分曉，一驢暗投機，兩個入荒草。
J39nB459_p0717a29║大隨菴前龜
J39nB459_p0717a30║皮裹骨兮骨裹皮，作家安用展鎗旗，草鞋拈起覆龜
J39nB459_p0717b01║背，千古令人作夢疑。
J39nB459_p0717b02║臨濟參龍光
J39nB459_p0717b03║鋒鋩展出絕商量，截鐵之機不可當，莫謂老龍無管
J39nB459_p0717b04║待，從來柔弱勝剛強。
J39nB459_p0717b05║盧陵米價
J39nB459_p0717b06║有利無利，不離行市，未到盧陵，切忌黏齒。
J39nB459_p0717b07║高峰枕子
J39nB459_p0717b08║枕子墮落地，澡盆飛上天，自從國定後，用底康熙錢。
J39nB459_p0717b09║雲門胡餅
J39nB459_p0717b10║雲門胡餅，針劄不入，未舉已前，早已漏逗。
J39nB459_p0717b11║僧問歸宗：「如何是佛？」宗曰：「即汝便是。」
J39nB459_p0717b12║大用臨時莫問津，一錘直下露全真，休將保任終難
J39nB459_p0717b13║許，平地陷坑轉見深。
J39nB459_p0717b14║杖林山下竹筋鞭
J39nB459_p0717b15║杖林山下竹筋鞭，擬議思量裂面穿，若是金牙還赤
J39nB459_p0717b16║手，終歸大海作流源。
J39nB459_p0717b17║圓悟在五祖契悟
J39nB459_p0717b18║掀翻聲色堆，耳眼赤灑灑，夜半賣日頭，無人來著價。
J39nB459_p0717b19║首山在風穴擔荷大法
J39nB459_p0717b20║擔荷大法還他手，慣釣金鰲藏北斗，不得禹門親點
J39nB459_p0717b21║額，爭知兒孫似雷吼。
J39nB459_p0717b22║興化在大覺吃棒
J39nB459_p0717b23║禍福無門口自招，幾回痛棒不相饒，頂𩕳迸出超宗
J39nB459_p0717b24║眼，一瓣清香信意燒。
J39nB459_p0717b25║臨濟三頓棒
J39nB459_p0717b26║三遭痛棒絕徘徊，末後翻身眼自開，迅速之機無覓
J39nB459_p0717b27║處，青天白日鼓風雷。
J39nB459_p0717b28║黃檗吐舌
J39nB459_p0717b29║獅子翻身絕覆藏，全機突出立宗綱，爪牙鋒利無▆
J39nB459_p0717b30║互，殺活縱橫震大方。
J39nB459_p0717c01║幻老人在笑祖拋鞋因緣
J39nB459_p0717c02║拋出隻鞋，修羅瞪眼，干戈叢裡，掣旗便轉。
J39nB459_p0717c03║密祖銅棺山悟道
J39nB459_p0717c04║銅棺打失腳，迸斷匾擔索，太白者些年，施底斷腸藥。
J39nB459_p0717c05║法派
J39nB459_p0717c06║照實際地，不受一塵，若脫群類，鼻視眼聞。
J39nB459_p0717c07║偈
J39nB459_p0717c08║與闍章仇居士
J39nB459_p0717c09║者條拄杖，單提向上，囑爾珍重，人天榜樣。
J39nB459_p0717c10║與成拙雲維那
J39nB459_p0717c11║本分衲僧，當效先哲，淡飯粗衣，安貧養拙。拙拙！他日
J39nB459_p0717c12║人天須漏洩。
J39nB459_p0717c13║與效癡慧悅眾
J39nB459_p0717c14║近水傍山須潛藏，菩提果熟自馨香，龍神早晚相推
J39nB459_p0717c15║出，苦海波中作渡航。
J39nB459_p0717c16║與破浪清侍者
J39nB459_p0717c17║巾瓶執侍幾多年，學道心恒志氣堅，顱頂豁開端正
J39nB459_p0717c18║眼，橫拈白棒利人天。
J39nB459_p0717c19║與寒峰雪侍者
J39nB459_p0717c20║三腳鐺兒煨斷壑，一條拄杖倚寒峰，偷心死盡無他
J39nB459_p0717c21║事，振起當年濟北宗。
J39nB459_p0717c22║示清虛李道人
J39nB459_p0717c23║清虛原寂靜，就地起塵煙，人物恒更改，海桑幾變遷。
J39nB459_p0717c24║但知波底月，方曉甕中天，若乃空空也，何愁不火傳。
J39nB459_p0717c25║示省拙禪人
J39nB459_p0717c26║共住冬三月，慇懃為道忙，老誠心愈健，淳厚義堪長。
J39nB459_p0717c27║休怨時年淺，須存志氣剛，有時桶底脫，永不受餘殃。
J39nB459_p0717c28║示內閣德護法
J39nB459_p0717c29║聖凡都掃空，佛祖一齊殺，要得正眸開，誰知端的瞎。
J39nB459_p0717c30║示玉台朱居士
J39nB459_p0718a01║外邊雖冗繁，內裡要空寂，踢破黏膠盆，來吹無孔笛。
J39nB459_p0718a02║示寧還孔居士
J39nB459_p0718a03║惱後開隻眼，不隨影子逐，須知要到家，似賊入空屋。
J39nB459_p0718a04║示巨卿韓居士
J39nB459_p0718a05║聖凡總不差，生佛何曾隔，報爾快承當，莫教頭髮白。
J39nB459_p0718a06║示真一劉文學
J39nB459_p0718a07║焉矣之哉也者乎，總非心地實功夫，一回剖出泥中
J39nB459_p0718a08║蚌，滿手擎來是驪珠。
J39nB459_p0718a09║示德山楊居士
J39nB459_p0718a10║一句彌陀要念純，一回念出一回親，忽然自肯承當
J39nB459_p0718a11║去，開眼何曾有二人。
J39nB459_p0718a12║示永禎李居士
J39nB459_p0718a13║本來具足莫馳求，秪要當人自點頭，無影樹梢懸日
J39nB459_p0718a14║月，不萌枝上辯春秋。
J39nB459_p0718a15║示斑若馬相公
J39nB459_p0718a16║無聲無臭甚希奇，這裡那容兩片皮，十聖三賢未夢
J39nB459_p0718a17║見，王瓜茄子解吟詩。
J39nB459_p0718a18║示童生龐瑞芝
J39nB459_p0718a19║勤讀詩書莫妄攀，只須透破仲尼關，玉堂雖貴多驚
J39nB459_p0718a20║辱，金榜無名一世間。
J39nB459_p0718a21║示定宇楊文學
J39nB459_p0718a22║功名富貴前定，何必癡心強求，彈破紙窗可補，損人
J39nB459_p0718a23║陰騭難修。
J39nB459_p0718a24║示次君楊居士
J39nB459_p0718a25║灸疤切莫著艾，好肉休教剜瘡，授汝新鮮方子，困眠
J39nB459_p0718a26║饑餅渴湯。
J39nB459_p0718a27║示騰還馬居士
J39nB459_p0718a28║無為定須勝懶，有識的卻輸愚；佛在赤肉團上，休馳
J39nB459_p0718a29║六合九衢。
J39nB459_p0718a30║示子貞仇居士
J39nB459_p0718b01║現成公案最捷，何必覓妙求玄，若能萬緣放下，管取
J39nB459_p0718b02║一枕高眠。
J39nB459_p0718b03║示文煥張道人
J39nB459_p0718b04║雌黃不含口角，煩惱不挂眉端，本是煙火神道，何須
J39nB459_p0718b05║跨鶴乘鸞。
J39nB459_p0718b06║次普明禪師牧牛頌韻
J39nB459_p0718b07║未牧
J39nB459_p0718b08║頭角猙獰陸地哮，分明相近亦非遙，谿邊澤畔奔馳
J39nB459_p0718b09║慣，劣性無端只犯苗。
J39nB459_p0718b10║初調
J39nB459_p0718b11║一段粗芒透鼻穿，等閒拽轉更揮鞭，無明曠劫今調
J39nB459_p0718b12║伏，到手須知不易牽。
J39nB459_p0718b13║受制
J39nB459_p0718b14║把住繩頭不怕馳，登山涉水共相隨，歸來踏破煙霞
J39nB459_p0718b15║色，鎮日昏昏孰覺疲。
J39nB459_p0718b16║迴首
J39nB459_p0718b17║芒繩一挽便迴頭，野性狂心漸自柔，莫謂山童忘管
J39nB459_p0718b18║待，綠楊陰裏繫相留。
J39nB459_p0718b19║馴伏
J39nB459_p0718b20║林下悠遊復水邊，飽餐嫩草得安然，東西南北從他
J39nB459_p0718b21║往，放去收來弗用牽。
J39nB459_p0718b22║無礙
J39nB459_p0718b23║露臥乾坤體自如，從來無繫亦無拘，一聲短笛青霄
J39nB459_p0718b24║外，赤灑灑兮樂有餘。
J39nB459_p0718b25║任運
J39nB459_p0718b26║逍遙散淡夕陽中，踏破蒼苔綠草茸，渴飲饑餐無異
J39nB459_p0718b27║念，憨憨睡穩竹煙濃。
J39nB459_p0718b28║相忘
J39nB459_p0718b29║人牛情謂不留中，雲月溪山絕異同，法界該羅無向
J39nB459_p0718b30║背，那分南北與西東。
J39nB459_p0718c01║獨照
J39nB459_p0718c02║到頭嬴得一身閒，一個閒人天地間，莫謂無心云是
J39nB459_p0718c03║道，無心猶隔一重關。
J39nB459_p0718c04║雙泯
J39nB459_p0718c05║拶碎情塵不露蹤，一輪明月正當空，森羅萬象難逃
J39nB459_p0718c06║影，野岸凄凄草自叢。
J39nB459_p0718c07║山居
J39nB459_p0718c08║埋名削跡深隱，那管炎涼夏秋，只放茶煙出谷，不教
J39nB459_p0718c09║菜葉隨流。
J39nB459_p0718c10║竹長岫傍翠綠，松栽澗底蒼青，分開野色藏拙，劈破
J39nB459_p0718c11║煙霞度形。
J39nB459_p0718c12║斫去餘閑枝葉，燒除朽爛葛藤，門開青山展畫，榻定
J39nB459_p0718c13║皓月懸燈。
J39nB459_p0718c14║竹杖深藏巨壑，草鞋且放孤岑，敲冰渴煮沙銚，和衲
J39nB459_p0718c15║困眠紙衾。
J39nB459_p0718c16║一條脊骨鋼硬，坐斷聖凡舌頭，世上為酬社稷，山中
J39nB459_p0718c17║任傲王侯。
J39nB459_p0718c18║吟風嘯月松嶺，展臂舒眉石床，心上本無罣礙，遮眸
J39nB459_p0718c19║按豆何妨。
J39nB459_p0718c20║有力任居梵宮，無能守住巖穴，隱徒愛斫青山，老叟
J39nB459_p0718c21║常吟白雪。
J39nB459_p0718c22║守拙安貧俟命，閒眠對臥高岑，世上群梟舌亂，山中
J39nB459_p0718c23║孤鳳清音。
J39nB459_p0718c24║截斷聖凡路徑，惡聲處處皆聞，懶去羅龍打鳳，卻來
J39nB459_p0718c25║煮月耕雲。
J39nB459_p0718c26║車馬紅塵不住，利名黑夜商量，山僧獨得疏懶，枕石
J39nB459_p0718c27║鋪雲就將。
J39nB459_p0718c28║年來志喜煨鐺，翠竹黃花共處，生柴帶葉橫燒，野菜
J39nB459_p0718c29║連根爛煮。
J39nB459_p0718c30║曉雲分開岫色，流水帶出鶯聲，獨觀山中野景，任彼
J39nB459_p0719a01║世上虛名。
J39nB459_p0719a02║灰心水畔林下，肯效醯雞甕前，露出滿懷皓月，照開
J39nB459_p0719a03║萬里青天。
J39nB459_p0719a04║懶向人間說法，山中總不談禪，劈面迎風辣掌，當胸
J39nB459_p0719a05║輥肚粗拳。
J39nB459_p0719a06║世上利門名路，山中石榻蒲團，終朝兩餐白粥，穩睡
J39nB459_p0719a07║紅日三竿。
J39nB459_p0719a08║綠蘿巖畔藏拙，松食荷衣度生，偶憶文園謝病，方思
J39nB459_p0719a09║愚谷逃名。
J39nB459_p0719a10║自離修廊疊閣，獨踞萬仞峰頭，等個殺佛漢子，與他
J39nB459_p0719a11║結個冤讎。