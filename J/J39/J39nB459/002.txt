J39nB459_p0719b01║洗心水禪師語錄卷二
J39nB459_p0719b02║參學門人實（雲慧）編錄
J39nB459_p0719b03║雜詠
J39nB459_p0719b04║遊山
J39nB459_p0719b05║剩水殘霞我獨遊，平生知足更何求，白雲堆裏渾忘
J39nB459_p0719b06║歲，綠竹叢中弗記秋。谷口敲詩懷李杜，溪邊策杖羨
J39nB459_p0719b07║巢由，芒鞋踏破最高處，萬紫千紅一目收。
J39nB459_p0719b08║仲冬詠雪
J39nB459_p0719b09║昨夜天娥剪六花，今朝片片落煙霞，千峰頂上懸銀
J39nB459_p0719b10║鶴，萬派流傍伏玉蛇。瘦竹怯寒將紙裹，疏林畏冷用
J39nB459_p0719b11║綿遮，仰山獅子奮威猛，孰敢當頭犯爪牙。
J39nB459_p0719b12║石空緇素求鼓琴，以偈卻之
J39nB459_p0719b13║棄卻焦桐卸卻冠，韜光遯跡隱層巒，補衣摘下雲千
J39nB459_p0719b14║片，擔水帶回月一團。盞內清茶和露飲，釜中白粥共
J39nB459_p0719b15║霞餐，紅塵鮮有子期輩，縱有子期懶去彈。
J39nB459_p0719b16║春日久雨
J39nB459_p0719b17║大荒盡是一團煙，寒雨爛淹水底天，海國金烏和霧
J39nB459_p0719b18║宿，銀河玉兔就雲眠。梅腮滴滴渾珠濺，柳眼行行泣
J39nB459_p0719b19║冷泉，惱殺東風傲不住，掩扉終日閱長篇。
J39nB459_p0719b20║次宋明府扇頭韻
J39nB459_p0719b21║人生處世若臨淵，戰戰兢兢一念牽，看破利名渾沒
J39nB459_p0719b22║帳，丟開恩愛不須鞭。回頭盡是涅槃岸，過步無非般
J39nB459_p0719b23║若船，大道現成休別覓，靈光灼灼本來圓。
J39nB459_p0719b24║懷良才王文學
J39nB459_p0719b25║昔時相別已曾忘，孰料重新會故鄉，愧我無能從釋
J39nB459_p0719b26║類，羨君有志列儒行。才雄一斗低靈運，文過千篇讓
J39nB459_p0719b27║子昂，願爾出頭天外看，大家共笑白雲忙。
J39nB459_p0719b28║次彬穆大士春日詠雪
J39nB459_p0719b29║滿空滕六舞，遍地玉簪開，粉蝶飛寒竹，霜禽噪野苔。
J39nB459_p0719b30║輕綿遮柳眼，素絹罩花腮，乘興西郊外，東風捲落梅。
J39nB459_p0719c01║題羅漢柏
J39nB459_p0719c02║相識曾西竺，人天稱棟梁，大夫推翠色，君子讓清香。
J39nB459_p0719c03║臘雪難凋操，時花任和光，兒孫俱跨灶，枝葉遍芬芳。
J39nB459_p0719c04║水月空華
J39nB459_p0719c05║冰輪懸碧漢，團影落汪洋，浪破金鱗舞，波翻玉兔狂。
J39nB459_p0719c06║清光隨水注，練色逐風行，一翳眼中著，生生業識忙。
J39nB459_p0719c07║元宵有感
J39nB459_p0719c08║處處元宵節，笙琴鬧畫堂，銀花開火樹，玉燭耀紗囊。
J39nB459_p0719c09║盡聽歌聲滑，時看舞袖長，誰知人世樂，盡是日邊霜。
J39nB459_p0719c10║送大璞禪人行腳
J39nB459_p0719c11║勸君同鴈遊，休落池邊住，遊至冥冥中，弋人無可慕。
J39nB459_p0719c12║王孝廉求開示無位真人偈以寄之
J39nB459_p0719c13║無位真人形，虛空大塊肉，山僧寫出來，不覺筆頭禿。
J39nB459_p0719c14║送無參大士住山
J39nB459_p0719c15║耕雲種月是生涯，深結草菴待作家，搓就龜毛繩數
J39nB459_p0719c16║丈，五湖四海繫龍蛇。
J39nB459_p0719c17║學正王公討語錄看
J39nB459_p0719c18║休把魚眸認作珍，泥牛非是玉麒麟，若能直下承當
J39nB459_p0719c19║去，免作循行數墨人。
J39nB459_p0719c20║贈耆延師供長燈
J39nB459_p0719c21║兩鬢鬚眉似雪霜，靈山囑付尚難忘，赤心豎起光明
J39nB459_p0719c22║幢，萬古千秋照法王。
J39nB459_p0719c23║韓居士承認送書，多日不來，以此速之
J39nB459_p0719c24║丈夫出語要斟酌，不重千金重一諾，若肯偷功送上
J39nB459_p0719c25║來，山僧共汝吃瓔珞。
J39nB459_p0719c26║次一拙姚居士韻
J39nB459_p0719c27║夢中得句夢中懽，識破夢時夢亦閒，抖擻詩囊詩與
J39nB459_p0719c28║發，詩囊何似肚囊寬。
J39nB459_p0719c29║長安李文學使人山中索句遂寄
J39nB459_p0719c30║巖下一溪剩水，嶺頭幾片殘雲，惟留剩水炊粥，分破
J39nB459_p0720a01║殘雲寄君。
J39nB459_p0720a02║因事示文齋王居士
J39nB459_p0720a03║讚揚掬土培山，毀謗吹光割水，讚毀何減何增，迴頭
J39nB459_p0720a04║各自知止。
J39nB459_p0720a05║送王老相公應試
J39nB459_p0720a06║優才必出耆年，至寶多生老蚌，這迴及第心空，來到
J39nB459_p0720a07║山頭喫棒。
J39nB459_p0720a08║與友登文塔口占
J39nB459_p0720a09║一上目空四海，到頭高低齊分，側身送迴落日，伸手
J39nB459_p0720a10║摘下飛雲。
J39nB459_p0720a11║夏日與友閒吟
J39nB459_p0720a12║弄竹清風習習，挂松斜月彎彎，嶺外朱桃裊裊，崖前
J39nB459_p0720a13║碧水潺潺。
J39nB459_p0720a14║與同參抱璞
J39nB459_p0720a15║多年抱璞林下，宿雨餐風苦奔，設若不逢別者，至今
J39nB459_p0720a16║猶泣荊門。
J39nB459_p0720a17║冬夜閒吟
J39nB459_p0720a18║月冷衝風削骨，更深寒氣侵腰，光凝銀漢天遠，凍合
J39nB459_p0720a19║瓊林地遙。
J39nB459_p0720a20║因事有感
J39nB459_p0720a21║性拙從教世棄，名微一任時拋，生平獨好幽隱，不與
J39nB459_p0720a22║獅蟲結交。
J39nB459_p0720a23║夏月過拳菴贈清淨禪人
J39nB459_p0720a24║拳菴暑臥松風，勝似高堂廣廈，疑是羲皇上人，原來
J39nB459_p0720a25║清淨禪者。
J39nB459_p0720a26║寄方外友孟孝廉
J39nB459_p0720a27║自從相別多年，覓個知音有數，意欲親身謁來，山中
J39nB459_p0720a28║白雲留住。
J39nB459_p0720a29║春夜圍爐
J39nB459_p0720a30║柳絮牽花窗外，波斯待月水中，山家渾無一事，爐裏
J39nB459_p0720b01║榾柮通紅。
J39nB459_p0720b02║冬日慶協臺許公壽
J39nB459_p0720b03║霜衝徑，槐葉空；風捲亭，竹梢瘦。惟有雪藕冰桃，倩來
J39nB459_p0720b04║與君慶壽。
J39nB459_p0720b05║秋夜對月看經
J39nB459_p0720b06║葉落靜鋪地草，輕茅飛伴簷霜，蒲團對月清坐，惟了
J39nB459_p0720b07║殘經幾行。
J39nB459_p0720b08║秋日閒吟
J39nB459_p0720b09║樹頭枯葉先墜，嶺外寒花暫香，孤館夜棲遠客，清砧
J39nB459_p0720b10║晝和啼螿。
J39nB459_p0720b11║贊
J39nB459_p0720b12║自在觀音
J39nB459_p0720b13║者賊瞌睡粧憨，卻有些兒奇怪。不知據何神通，人人
J39nB459_p0720b14║盡都禮拜。紅塵堆裏偷安，白浪灘頭自在。咄！再不寫
J39nB459_p0720b15║者樣子，一任風吹日晒。
J39nB459_p0720b16║廣東會翁尊宿
J39nB459_p0720b17║錯認廣東，原來尊宿。有時棒青天，有時呵古佛。急水
J39nB459_p0720b18║中擇乳，虛空裏揣骨。要做出格丈夫，惡嫌祖燈上錄。
J39nB459_p0720b19║賺得無限男女，盡教袍方頂禿。殃及兒孫沒了時，千
J39nB459_p0720b20║古萬古恨不足。
J39nB459_p0720b21║題了凡比丘尼
J39nB459_p0720b22║紅塵跳出立禪機，坐破蒲團絕是非，遺得芳名他日
J39nB459_p0720b23║繼，仍留珠色異時輝。掃除人我世間少，斬斷恩情宇
J39nB459_p0720b24║宙稀，偏著袈裟效佛祖，全無寸縷嫁時衣。
J39nB459_p0720b25║自讚
J39nB459_p0720b26║者漢參禪無悟，識字卻也有數。戒律自來懶持，經文
J39nB459_p0720b27║兩眼不顧。猛虎口中攀牙，劍樹山頭縱步。踏折虛空
J39nB459_p0720b28║脊梁，撞破彌勒大肚。橫拈七尺烏藤，佛祖骨悚毛豎。
J39nB459_p0720b29║直下斷人命根，說甚向上一路。
J39nB459_p0720b30║機緣
J39nB459_p0720c01║僧參，師把住云：「漿水錢旦置，還我草鞋錢來。」僧無語，
J39nB459_p0720c02║師托開云：「將謂你是個人，原來是個頑皮俗漢。」僧擬
J39nB459_p0720c03║進語，師喝退。
J39nB459_p0720c04║僧問：「如何是和尚家風？」師云：「三腳鐺煮淡黃虀。」僧云：
J39nB459_p0720c05║「忽遇客來時，如何秪待？」師云：「一碗兩碗。」
J39nB459_p0720c06║守府杜公問：「如何是佛？」師云：「無限丹青手，都盧畫不
J39nB459_p0720c07║成。」公指佛像云：「爭柰這個何？」師云：「一翳在眼，空花亂
J39nB459_p0720c08║墜。」
J39nB459_p0720c09║僧問：「如何是第一玄？」師便打。進云：「如何是第二玄？」師
J39nB459_p0720c10║復打。進云：「如何是第三玄？」師云：「你問太煞。」進云：「三玄
J39nB459_p0720c11║已蒙師指示，向上一路作麼生？」師打云：「一任舉似諸
J39nB459_p0720c12║方。」
J39nB459_p0720c13║趙孝廉問：「儒釋之道，是一是二？」師云：「醋梅同酸，生熟
J39nB459_p0720c14║異味。」廉笑云：「三教本來一家，有甚生熟異味？」師云：「雖
J39nB459_p0720c15║然如是，也要相公皺眉一場始得。」
J39nB459_p0720c16║學正王公問：「和尚如何行持？」師云：「早晨喫白粥，下晚
J39nB459_p0720c17║又覺饑。」
J39nB459_p0720c18║僧問：「一法若有，毘盧墮在凡夫；萬法若無，普賢失其
J39nB459_p0720c19║境界。去此二途，請師一接？」師云：「王瓜茄子。」僧云：「意旨
J39nB459_p0720c20║如何？」師云：「地肥偏大。」
J39nB459_p0720c21║李明府問：「如何是西來大意？」師云：「日頭東畔出。」府云：
J39nB459_p0720c22║「不會，請和尚指示。」師云：「佛法盡隨他爛卻，舌頭終不
J39nB459_p0720c23║為人談。」
J39nB459_p0720c24║僧問：「如何是父母未生前事？」師云：「朱弦彈夜月。」進云：
J39nB459_p0720c25║「如何是已生後事？」師云：「翠袖舞春風。」
J39nB459_p0720c26║佛事
J39nB459_p0720c27║至嘉興府，敕賜龍藏楞嚴禪寺，為法叔澹崖老
J39nB459_p0720c28║和尚設供
J39nB459_p0720c29║「龍池迸出獅子，踏斷諸方葛藤，虛空中結窟，開人禾
J39nB459_p0720c30║之眼目，為萬世之宗乘，三山中豎幟，南海上歸隱，遺
J39nB459_p0721a01║下未了公案。幸我法兄和尚繼繼承承，建法幢於楞
J39nB459_p0721a02║嚴古剎，權衡龍藏，撥明祖燈，可謂旃檀林裡旃檀，獅
J39nB459_p0721a03║子窟中獅子。雖然與麼，且道如何是未了公案？」顧視
J39nB459_p0721a04║左右云：「路遙夜長，休把火，大家吹滅暗中行。」
J39nB459_p0721a05║為天童密祖設供
J39nB459_p0721a06║「者個沒情面老漢，相似個戴角猛虎，把斷要津，不通
J39nB459_p0721a07║凡聖，孰能搆得？至今歸隱，山崩海枯，日月暗黑，不肖
J39nB459_p0721a08║秪得斫額而望。何故？親承入室之孫子，不同門外之
J39nB459_p0721a09║遊人。」
J39nB459_p0721a10║為正覺潤光剃度師翁設供
J39nB459_p0721a11║「▆踞正覺，將一個死貓頭東拋西擲，賣弄一生，惜乎
J39nB459_p0721a12║無人酬價，惹得泥牛忿關，虛空撲落，大地平沉，覓之
J39nB459_p0721a13║不得。雖然如是，過量事須還過量人。秪如酬價一句
J39nB459_p0721a14║作麼生道？」良久，云：「吳門劍池深。」
J39nB459_p0721a15║為海寶洪源得戒和尚設供
J39nB459_p0721a16║「者老和尚面鐵志鋼，不隨大隊，衲僧叢裏奪標，戒壇
J39nB459_p0721a17║之中拔萃，偷出火宅眾生，蓮邦安入佛位，退步踏翻
J39nB459_p0721a18║滄溟，抽身虛空粉碎。雖則與麼作略，到底者個不會。
J39nB459_p0721a19║大眾且道：是那個聻？」遂拈香，云：「淡煙籠竹一堆愁，細
J39nB459_p0721a20║雨灑花千點淚。」
J39nB459_p0721a21║為山主馬公對靈小參
J39nB459_p0721a22║「浮生幻化，全體放下，休擬議，莫返復，紅塵多少人，孰
J39nB459_p0721a23║肯效劉、阮、馬？公乃紅塵之丈夫，不昧靈山之記莂，捨
J39nB459_p0721a24║基建剎，養育龍蛇，恒為藍田種子，永作苦海津梁，不
J39nB459_p0721a25║幸今日世緣畢矣。山僧與居士稱方外莫逆，無以為
J39nB459_p0721a26║贈，但願居士用大圓覺永作住場，身心安居，平等性
J39nB459_p0721a27║智。何故如此？得人一牛，還人一馬。且道猶有差別處
J39nB459_p0721a28║也無？更聽一偈：片片白雲挂孝來，商飆陣陣滿林哀，
J39nB459_p0721a29║汗衫卸卻歸空去，脫化蓮胎越聖階。」
J39nB459_p0721a30║掃湖廣白雲象林老和尚塔
J39nB459_p0721b01║「一別吾師數十年，家私蕩盡對誰言？今日吾師歸去
J39nB459_p0721b02║也，幾多懽喜幾傷顏？不肖拜掃徹底空囊，秪是偷天
J39nB459_p0721b03║賣日，換得雲門餅、金牛飯、趙州茶、曹山酒、汾陽豬首，
J39nB459_p0721b04║權且供養。大眾會麼？抱璞不須頻墮淚，來朝更獻楚
J39nB459_p0721b05║王看。」
J39nB459_p0721b06║書問
J39nB459_p0721b07║與友人
J39nB459_p0721b08║吾兄所教之事，一一奉命。前者深擾，多承厚意，常念
J39nB459_p0721b09║吾兄德行兼全，柱石法門有光先德，而弟愧不及枲
J39nB459_p0721b10║第蠡管之見，惟是暖其衣、飽其食，外無剝啄、內無追
J39nB459_p0721b11║呼，不知叢林是何物？檀信脂膏以何消？僧眾日用將
J39nB459_p0721b12║甚作主宰？古德云：「未明者個空住世，有人與你算湯
J39nB459_p0721b13║水錢；未明者個空行腳，有人與你算草鞋錢。果無懼
J39nB459_p0721b14║乎？」但叨居林下、守拙泉林，只以偷閒度日以終餘年，
J39nB459_p0721b15║每慕白眼青睛，其柰時勢為艱、法久成弊，珠目無論、
J39nB459_p0721b16║金石難齊，幸喜早逢高鑑，彼我何更饒舌哉？且愧泥
J39nB459_p0721b17║水多端、葛藤繁露，萬望吾兄了明生死大事，不忘觀
J39nB459_p0721b18║音妙應，火裡燦朵芙蕖。吾兄若要承當者事，先須辦
J39nB459_p0721b19║一雙不受人瞞底眼孔、百折不回底腳跟、真真實實
J39nB459_p0721b20║肚腸，把從前底絡索一齊放下，向食息起居處、饑餐
J39nB459_p0721b21║渴飲處、閑坐困眠處時刻檢點，若是岸柳溪煙、層巒
J39nB459_p0721b22║疊嶂，又與道遠矣。古人欲明者事，餐風宿雨，歷遍百
J39nB459_p0721b23║城，不以為勞。吾兄必發精進，莫要當面錯過。善知識
J39nB459_p0721b24║亦非從天降下、從地湧出底，蓋古今如長夜，惟善知
J39nB459_p0721b25║識先醒覺，得興慈運悲，搖醒幾個夢中人？果能踏破
J39nB459_p0721b26║祖師關頭，一任春遊芳草地、夏賞綠荷池、秋飲黃花
J39nB459_p0721b27║酒、冬吟白雪詩，只恐偷心未歇，時時捕風捉影。若論
J39nB459_p0721b28║佛法階級，則曰參禪、曰習教、曰持律，如熏修行履，不
J39nB459_p0721b29║過訪知識、住叢林、入深山，一口吞盡佛祖、街前解下
J39nB459_p0721b30║布袋。時當末法，豈多再見？但有根性不常者，見人持
J39nB459_p0721c01║戒即欲搭衣，何曾見他忍辱來？見人居山即欲結茅，
J39nB459_p0721c02║何曾見他死心來？見人參方亦去迤邐行腳，何曾見
J39nB459_p0721c03║他覲問知識來？見人住世亦去修菴，何曾見他體取
J39nB459_p0721c04║叢林規矩來？見人講經卻也分文別義，何曾見他點
J39nB459_p0721c05║出經中旨趣來？見人談禪卻也擎拳豎指，何曾見他
J39nB459_p0721c06║實悟實證來？所以名或過于佛祖，實乃下于凡庸，隱
J39nB459_p0721c07║則近于啞羊，顯則同乎說客。若是者等師僧，于我衲
J39nB459_p0721c08║僧門下提草履，也不用他如是瑣瑣者。只要吾兄向
J39nB459_p0721c09║大道上直步長安，弟若不將崎嶇嶮巇路徑一一道
J39nB459_p0721c10║破，又恐中途被柴柵纏繳。雲門道：「觀音菩薩將錢買
J39nB459_p0721c11║胡餅，放下手云：『原來是饅首。』」若委悉得者則公案，方
J39nB459_p0721c12║知大海邊渴殺多少人，大倉中饑殺多少人。故曰：「悟
J39nB459_p0721c13║了還是舊時人，不改舊時行履處。」若認奇言妙句，猶
J39nB459_p0721c14║是缽外安柄，畫蛇添足，只知背脊朝天，不覺腦門著
J39nB459_p0721c15║地，引蔓牽藤，尋香逐臭，惑亂後人，無有了日。見他談
J39nB459_p0721c16║柄戲論之詞，便乃書之寫之，珍之重之，此係蜣螂彈
J39nB459_p0721c17║子而已。金屑雖貴，入眼成瞖。豈不聞好事不如無乎？
J39nB459_p0721c18║從上古人不是資談柄、恃聰明、圖名譽、依樣畫葫蘆，
J39nB459_p0721c19║參須真參、悟須實悟、證須實證，密密綿綿，或順或逆，
J39nB459_p0721c20║忙裡閒裡，打成一片。得斯受用，如護明珠，遇境逢緣，
J39nB459_p0721c21║把得定，作得主。雖居世間，不捨道法，照耀古今，眼目
J39nB459_p0721c22║人天，到者田地，生死去來，得大自在，作個林間翛散
J39nB459_p0721c23║士，世外空閒人。者事亦非聰明廣記，要自有生以來，
J39nB459_p0721c24║一點虛靈不昧，具得一副金剛骨頭，不曾依他勸化，
J39nB459_p0721c25║突出一個乾淨念頭，志願學佛學祖，拔濟先人，提挈
J39nB459_p0721c26║同類，卻把一枚古鏡貼在胸中，參照古人從前滿肚
J39nB459_p0721c27║絡索，自然法法精妙，投入我鏡，方纔行腳。到者裡，已
J39nB459_p0721c28║具一隻擇法眼睛，始可遇人。若逢真正烹佛煉祖鉗
J39nB459_p0721c29║錘，一語相投，全身跳入火聚中，踢翻爐韝，師資一場
J39nB459_p0721c30║漏逗，打破鏡子。自從胡亂後，三十年不少鹽醬，鐘樓
J39nB459_p0722a01║上念讚，床腳下栽菜，任爾所為。雖然如是，說得一丈，
J39nB459_p0722a02║不如行取一尺。吾兄趁此色力強健，了明生死大事，
J39nB459_p0722a03║不惟自已參學事畢，亦乃法門有望。弟不覺忉忉怛
J39nB459_p0722a04║怛，說到者裡，諒吾兄鑑之，必不我罪也。弟深愧貧囊，
J39nB459_p0722a05║無能為寄，惟有陳年葛藤，信筆一紙，聊代面談，惟祈
J39nB459_p0722a06║鑒之。尚容躬叩，弗一。
J39nB459_p0722a07║復石門崔學正
J39nB459_p0722a08║摶風激水，出北圖南，乃世諦能事。盡性立命，超佛越
J39nB459_p0722a09║祖，又出世之本旨。護法取魚乎？熊掌乎？文章事業，實
J39nB459_p0722a10║同孔雲。恩愛田園，還類肘柳。既然誠信，庸詎山僧嘖
J39nB459_p0722a11║嘖耶？石門一晤，果屬奇緣。忽接來翰，猶如覿面。若論
J39nB459_p0722a12║這段大事，最先要個信字。信能成一切種智，信能證
J39nB459_p0722a13║菩提道果，信能為聖為賢，信能超佛越祖，信能度一
J39nB459_p0722a14║切苦厄。乃至忠孝節義，盡性立命，超度宗親，拯拔群
J39nB459_p0722a15║迷。世出世間，經大傳遠，無不從此一信而建立。誠能
J39nB459_p0722a16║全忠全孝，世間心盡矣。誠能盡性立命，出世間心盡
J39nB459_p0722a17║矣。若夫貪名慕寵，嗜色[泳-永+(瑤-王)]聲，汶汶碌碌於浮雲蝸角
J39nB459_p0722a18║之人心，豈足論哉？護法雖然誠信，須從誠信之中，復
J39nB459_p0722a19║添個恒字。山僧曾擬恒字之形，以示人曰：「一日二六
J39nB459_p0722a20║時中，須豎個決定心，勿令此心少曲。暫如是，久亦如
J39nB459_p0722a21║是。常如是，變亦如是。順如是，逆亦如是。這不曲底心，
J39nB459_p0722a22║就是直養，就是生直，就是驀直去之直。這恒字，就是
J39nB459_p0722a23║行健，就是自強，就是乾乾夕惕之恒。」書至此，筆端愈
J39nB459_p0722a24║覺難禁。然葛藤繁興，且放過一邊。惟護法信之體之，
J39nB459_p0722a25║行之證之，剎那今古，切莫負此根器。
J39nB459_p0722a26║復友
J39nB459_p0722a27║吾兄朝夕精勤，自不厭煩，務在濟人利物。弟觀吾兄
J39nB459_p0722a28║之立志也，努力甚堅，其歲月之行也甚深，故得一方
J39nB459_p0722a29║施供，善者頂禮，惡者歡心。人天之因尚不爾違，則無
J39nB459_p0722a30║漏勝因可知矣。況復造請五大部，兼作水陸大佛事，
J39nB459_p0722b01║益見吾兄護法之誠、為道之切，所謂捨財定要大丈
J39nB459_p0722b02║夫，學道還須英靈子者也。但學道有七種難：看破世
J39nB459_p0722b03║情難，得決定信難，具端正眼難，遇真知識難，中途不
J39nB459_p0722b04║退難，必至究竟難，興慈運悲難。不為七難拘攣鉤鎖，
J39nB459_p0722b05║則一切無難耳。弟自愧薄劣，棄素著緇，脅不至蓆三
J39nB459_p0722b06║年，抱璞林下數載，而不敢有妄紹佛種之心。猥蒙吾
J39nB459_p0722b07║師收入聯芳，至楚還秦，亦不敢有與人為師之想。是
J39nB459_p0722b08║以息肩於山居僻處，養拙守貧，日飽芻粟，以度餘生。
J39nB459_p0722b09║多見法門中舉措不齊，有言實而行非者，有行實而
J39nB459_p0722b10║言非者，故不敢雕沙鏤玉，結草乖人。如古之至人，清
J39nB459_p0722b11║素之安命，神鼎之孤高，汾陽之待時，陳蒲鞋之守分，
J39nB459_p0722b12║不切於切，切於所當切，切之至也。今則不然，衒色求
J39nB459_p0722b13║名，不務於實，積金帛，搆是非，甚蛺蝶之尋芳、遊蜂之
J39nB459_p0722b14║捕蕊，若蚍蜉之慕腥膻於車塵馬足之間，不顧網羅
J39nB459_p0722b15║輪蹄之厄。爾本清墠，翅霄漢，麗天風，飲高露，而乃故
J39nB459_p0722b16║低飛而掠殘花，啖膻味，甚於蜂蟻蝶乎？此輩縱是盧
J39nB459_p0722b17║扁，亦治他不得。雖然，人能弘道，非道弘人，得人則興
J39nB459_p0722b18║而道存，失人則廢而道泯。人才之難，豈獨今時為然
J39nB459_p0722b19║哉？當時馬祖八十餘員之後，唱導者多，中間求一行
J39nB459_p0722b20║履見地的當人，如麟如鳳，如象如龍，不道全無，只是
J39nB459_p0722b21║稀少。僅有黃檗、臨濟、趙州、雲門、巖頭、曹洞諸大老，皆
J39nB459_p0722b22║是掉轉黃面老子宗說眼睛，照穿自己鼻孔，全機大
J39nB459_p0722b23║用，橫說豎說，自然合轍。建立宗旨，便有玄要料揀，賓
J39nB459_p0722b24║主照用，君臣偏正，棒喝與奪諸法。他不是挨門傍戶，
J39nB459_p0722b25║依稀彷彿做將來，卻是自己胸襟流出，蓋天蓋地底
J39nB459_p0722b26║物事。若是具得這個手眼，可以當下插標。如今都是
J39nB459_p0722b27║泛泛之徒、學語之流，旋蒸熱賣，但只學得一棒一喝，
J39nB459_p0722b28║語句下打得個之遶，便爾付拂子、寫源流，自謂他是
J39nB459_p0722b29║善知識也。不管宗旨明與不明、頭尾正與不正，可憐
J39nB459_p0722b30║生。且不從上，亦有將就做底善知識也，亦有半斗絲
J39nB459_p0722c01║之和尚也，爛羊續狗，累人累己。古人道：「見與師齊，減
J39nB459_p0722c02║師半德；見過於師，方堪傳授。」此語將來何用？縱有入
J39nB459_p0722c03║場底，都是些利徒，那有高山頂上看山下人趯把戲
J39nB459_p0722c04║弄鬼眼底，把將古人公案唱幾句山歌，和些油煙搭
J39nB459_p0722c05║在白紙上，見張說好，李也說好，張說高，李也說高，大
J39nB459_p0722c06║家隨口打喎喎，誰能緇素？誰能分別？檢點將來，名雖
J39nB459_p0722c07║說法而實攢利孔，不能消曠劫生死於今生，且留今
J39nB459_p0722c08║生之生死於曠劫，世道薄矣，人心壞矣。乃曰：人情濃
J39nB459_p0722c09║厚道情微，道用人情世豈知？空有人情無道用，人情
J39nB459_p0722c10║能有幾多時？只如抖擻於堪忍界中，白眼箕踞於松
J39nB459_p0722c11║樹之下，遍地人情，何道之有哉？到這裡挽轉頭來，人
J39nB459_p0722c12║情道情一時放卻，隨緣過日，好看那青山綠水、翠竹
J39nB459_p0722c13║黃花，欲取之而不禁，任運之而無差。果然富貴留人，
J39nB459_p0722c14║無如貧賤之肆志。上古之士去富學貧，此皆素位而
J39nB459_p0722c15║行，況復帝堯茆茨不剪，大禹卑其宮室，孔子食蔬飲
J39nB459_p0722c16║水，顏回陋巷簟瓢，古人之操守不恥惡衣惡食，謀道
J39nB459_p0722c17║不謀食，憂道不憂貧，此古人之常心。不然，則樹坐塚
J39nB459_p0722c18║棲，又成虛誕矣。何晚輩出家之流，濫冒闍黎之德，徒
J39nB459_p0722c19║假練若之尊，又不探古人行腳，亦不究自己性命，如
J39nB459_p0722c20║醉客之迷珠、若達多之認影，甘碌碌三三兩兩，掉手
J39nB459_p0722c21║踵足於世路之中流而不返，失其真妙覺明，闡揚一
J39nB459_p0722c22║生虛妄，驀然三寸氣斷，只一寒灰冷土。嗚呼！是者不
J39nB459_p0722c23║惟有愧於上古之大老，而亦無面目於地下也。所可
J39nB459_p0722c24║痛者，奪朱亂苗，維莠維紫，孰肯向香至王太子前一
J39nB459_p0722c25║臀坐斷舌根，他後無舌人解語，胡張三、黑李四能浼
J39nB459_p0722c26║我哉？此風既墮，大廈非一木可文，山中無事，信口亂
J39nB459_p0722c27║談，惹得吾兄覽之一笑。若有傍觀不肯，叫罵相期，而
J39nB459_p0722c28║弟幸矣。又況仲尼之行道於天下也，可謂至神至聖，
J39nB459_p0722c29║然至神至聖猶不免楚狂之歌、微生畝之說、晨門之
J39nB459_p0722c30║問；黃面老子之垂手也，可謂至道至德、至慈至悲，尚
J39nB459_p0723a01║不避馬麥金鎗之苦、旃遮孫陀之謗、調達之害。是二
J39nB459_p0723a02║老子之行腳也，亦莫逃於謗說。我今何人哉？今天下
J39nB459_p0723a03║之域，路若羊腸，僧如麻粟，知己同流者誰？邂逅相逢
J39nB459_p0723a04║者幾？弟觀吾兄志不隨流，心懷忠信，行履披落雁之
J39nB459_p0723a05║風，慈悲噴護鵝之味，又況於參有進，於機有投，嗟悼
J39nB459_p0723a06║同心，不減先哲之憂，而佛法大有望於吾兄也。前次
J39nB459_p0723a07║蒙兄遣弟愛下，為病所累，未能相伴，吾兄終以為恨
J39nB459_p0723a08║耳。吾兄諷誦《華嚴》，必在華嚴尋個下落，所以一部華
J39nB459_p0723a09║嚴世界海，惟一毘盧遮那身具之；此毘盧遮那身，惟
J39nB459_p0723a10║一釋迦妙性具之；此釋迦妙性，惟一眾生心具之。眾
J39nB459_p0723a11║生之煩惱無邊，故諸佛之法界亦無邊。眾生之念念
J39nB459_p0723a12║無際，故現相之菩薩亦無際。眾生之分別無窮，故文
J39nB459_p0723a13║殊之觀察妙慧亦無窮。眾生塵剎之妄想無盡，故普
J39nB459_p0723a14║賢之應化行門亦無盡。然是中有因有果，有體有用。
J39nB459_p0723a15║全果是因，全因是果。全用是體，全體是用。〈入法界品〉
J39nB459_p0723a16║之善財，乃自性之覺體。文殊普賢及五十餘員善知
J39nB459_p0723a17║識，乃性中所得之心法。斯則全因是果，全體是用也。
J39nB459_p0723a18║〈世主妙嚴〉至〈離世間品〉品中之毘盧遮那，乃如來藏
J39nB459_p0723a19║身之覺體。文殊普賢及信住行向地之諸菩薩，乃華
J39nB459_p0723a20║藏世界之本根。斯則全果是因，全用是體也。故知心
J39nB459_p0723a21║性覺圓，則藏身與法界全彰。智行具足，則文殊與普
J39nB459_p0723a22║賢共命。所謂應觀法界性，一切惟心造也。古德有云：
J39nB459_p0723a23║「若端的一回汗出，便向一莖草上現瓊樓玉殿。若未
J39nB459_p0723a24║端的一回汗出，縱有瓊樓玉殿，卻被一莖草蓋蔽。」所
J39nB459_p0723a25║以蟭螟入蚊眉不覺。為甚不覺？只因太近。若是吾兄
J39nB459_p0723a26║會得，干戈林裡橫身，色絲豈絆於跟下。荊棘叢中擺
J39nB459_p0723a27║手，十字無關於口邊。便可干木隨身，逢場作戲。有何
J39nB459_p0723a28║七種之難，拘攣鉤鎖，而不超越佛祖者哉。吾兄須如
J39nB459_p0723a29║山中亂談，以堅其志。
J39nB459_p0723a30║行實
J39nB459_p0723b01║戊寅歲冬至日，兩序大眾至方丈請述行實，余不允。
J39nB459_p0723b02║眾啟求再三，義固難辭，遂據坐。乃云：「余乃建康江寧
J39nB459_p0723b03║人，先祖從明宦遊於秦，明運改革，遷至寧鎮。祖逝，移
J39nB459_p0723b04║居任春堡。父劉，母黃氏。順治甲午十二月二十五日
J39nB459_p0723b05║酉時，感異而生。年十六，在芸局邊與同學讀書，閱范
J39nB459_p0723b06║知府入山修行扯淡歌，乃嘆曰：『功名富貴，總是夢幻；
J39nB459_p0723b07║妻子兒女，無非空華；一切事業，實是一場扯淡。嘗聞
J39nB459_p0723b08║生死事大，無常迅速，墨花煙藻，詎免生死乎？』至年二
J39nB459_p0723b09║十，夜夢五色蓮華莊嚴寶塔，獨坐塔頂，僧眾圍遶念
J39nB459_p0723b10║佛。覺來念曰：『我此願力，何時得了？』遂自將刀斷髮，誓
J39nB459_p0723b11║死出家。父母約知親友，再三苦勸曰：『你去出家，丟下
J39nB459_p0723b12║年老父母，何人奉養？』余云：『在家奉養，口體之孝也；出
J39nB459_p0723b13║家修道，乃出世間之大孝，胡不許邪？』父母泣曰：『我今
J39nB459_p0723b14║六十有零，將死不久，我若死後，那時一任你去。』余不
J39nB459_p0723b15║覺淚下，默然而止。未及三年，父母俱逝，一切祭葬事
J39nB459_p0723b16║畢，年已二十有四。忽然思曰：『我此願力，今日可滿。』遂
J39nB459_p0723b17║寫遺書，封于匣內。是夜，踰城禮正覺潤和尚，乞求出
J39nB459_p0723b18║家。尚問：『父母在麼？』余曰：『俱逝。』尚云：『有妻子否？』余曰：『有
J39nB459_p0723b19║妻子。』尚云：『既有妻子，如何出家？』余曰：『聞佛捨國，我今
J39nB459_p0723b20║何人？』尚云：『我這裡不允。』余曰：『和尚不允，某甲別去尋
J39nB459_p0723b21║師。』尚云：『汝且暫住，再作商量。』留住數日，鑑其志不可
J39nB459_p0723b22║奪，尚遂披薙，命禮柏菴師為師。至晚，自入方丈，乞求
J39nB459_p0723b23║開示。尚云：『汝去念佛，看念佛是誰？』余應諾而出。一日，
J39nB459_p0723b24║余在殿簷頭立，尚問：『在此作麼？』余曰：『念佛。』尚云：『念佛
J39nB459_p0723b25║是誰？』余懞然不知，遂發憤參究，廢寢忘餐。初冬，半夜
J39nB459_p0723b26║經行，忽然有省，乃曰：『元來本是自己，何得向外馳求？』
J39nB459_p0723b27║次日，和尚圍爐，余呈偈，尚接得看過，扯碎拋入火中，
J39nB459_p0723b28║一頓詬罵：『汝等拋妻撇子出家，不幹實事，來弄虛頭。』
J39nB459_p0723b29║余抽身便出，滿面慚惶，自己追思：『還不是者個道理。』
J39nB459_p0723b30║仍前抖擻精神，苦苦參究。越明年，往鳴沙州，完具足
J39nB459_p0723c01║戒。期畢，至螺山隨喜，聞老宿舉臨濟在黃檗處喫棒
J39nB459_p0723c02║因緣，豁然把從前疑團當下脫落，乃曰：『縱然奇特，終
J39nB459_p0723c03║是尋常。』仍返正覺。尚問：『受戒了？』余曰：『受了也。』尚云：『那
J39nB459_p0723c04║邊一日有多長？』余曰：『缽盂兩度濕。』尚云：『又來弄虛頭。』
J39nB459_p0723c05║余曰：『和尚莫壓良為賤。』尚頷之。至晚，尚喚入方丈，曰：
J39nB459_p0723c06║『汝乃般若夙因，莫要在此久住，速下南方參學。』余曰：
J39nB459_p0723c07║『和尚年老，某甲在此侍奉。』尚云：『侍奉有人，不必繁慮。』
J39nB459_p0723c08║余即拜別，直造長安，首參興善、薦福，次謁風穴，又參
J39nB459_p0723c09║金粟。解制後至楚地廣教作參頭，半載為病所累，乃
J39nB459_p0723c10║百嘆曰：『我今薄福，雖處叢林，終日被病魔纏縛，想是
J39nB459_p0723c11║此處無緣。』遂帶病告假，遍參諸方，受盡饑寒，苦不可
J39nB459_p0723c12║堪。參歷豫章、吳越一帶叢林，撥草瞻風，又弗覺四載
J39nB459_p0723c13║矣。末後轉楚，行至東山阻雪，聞白雲象林和尚道風
J39nB459_p0723c14║孤高，鉗錘惡辣，因破雪至彼參見。尚問：『那裏來？』余曰：
J39nB459_p0723c15║『東山。』尚云：『如何是你行腳事？』余曰：『草鞋踏雪。』尚云：『意
J39nB459_p0723c16║旨如何？』余曰：『徹骨寒。』尚豎拳曰：『向這裏道道看。』余曰：
J39nB459_p0723c17║『少賣弄。』尚云：『杜撰禪和。』余拂袖便出，遂執侍左右，受
J39nB459_p0723c18║誨一載。癸亥春日，以源流頂像授之，余辭曰：『某尟能
J39nB459_p0723c19║薄德，敢當大任？』尚云：『老僧悉知，汝勿固辭。』余不敢違
J39nB459_p0723c20║命，即九拜受之，時年三十矣。受付囑後，仍歸陝西，拜
J39nB459_p0723c21║禮剃度師翁。季秋，至古邠皇澗寺息肩。未幾，有人報：
J39nB459_p0723c22║『師翁圓寂於五月矣。』余即易紙燭，設靈告香。闔郡檀
J39nB459_p0723c23║護聞余至，同本寺耆宿勉留開法，余堅辭再四，眾請
J39nB459_p0723c24║愈篤，不得已許之。修建藥師道場，兼立禪期百日，座
J39nB459_p0723c25║下緇素萬指有餘。期滿，永壽、馬九諸檀越慇懃敦請，
J39nB459_p0723c26║至彼未幾，緇素盈門，留住一月，即欲告辭。有馬某父
J39nB459_p0723c27║子捨基一所，同眾居士挽留，創建瑞巖，延余居焉。遂
J39nB459_p0723c28║辛苦幾年，一切事畢。於丁卯五月望日，貢士趙老先
J39nB459_p0723c29║生、明府祝公同諸信士為余立碑，遂住數載。康熙三
J39nB459_p0723c30║十一年春月，回正覺，與剃度師翁掃塔，高、玄二宿同
J39nB459_p0724a01║靈州檀護請鎮河塔，陞座說法，一時四眾聳動。弗料
J39nB459_p0724a02║中衛緇素謬聽虛聲，請住華嚴禪寺，祝聖開堂，座下
J39nB459_p0724a03║衲子千指圍遶。有養巨禪人、文學俞公同鎮靖闔堡
J39nB459_p0724a04║眾信請住寶慶禪寺，起建盂蘭道場，當道宰官誠敬
J39nB459_p0724a05║護衛。復同諸山耆宿、闔郡縉紳士庶請住觀音禪院，
J39nB459_p0724a06║結制安禪。期畢，萬佛洞耆宿、守府趙公同石空寺堡
J39nB459_p0724a07║眾信請萬佛洞住靜。未及數月，鎮臺李公族叔英宇
J39nB459_p0724a08║居士、協臺劉公伯玉、協臺楊公宗道得續師資之緣，
J39nB459_p0724a09║新建香山香巖禪寺，請於十月望日修建水陸佛事，
J39nB459_p0724a10║兼立禪期百日，道俗往來如織。期畢，欲回瑞巖休老，
J39nB459_p0724a11║協臺楊公、劉公、英宇居士同闔山數百餘人挽留，永
J39nB459_p0724a12║遠住持。自揣德寡行微，無能為任，不得已，權且應諾。
J39nB459_p0724a13║汝等大家盡知，又何必用我勞叨作麼？這樣薄劣之
J39nB459_p0724a14║狀，烏堪齒錄？外揚家醜，取笑大方，生平醜惡一時吐
J39nB459_p0724a15║露，天寒無煩久立。」一眾作禮，歡躍而退。
J39nB459_p0724a16║附創修瑞巖洞碑記
J39nB459_p0724a17║永之村名馬九，以姓著之，當年蕃衍可知。邠風化存，
J39nB459_p0724a18║人心好善，與余裕家庄相鄰。道經此村，環山如屏，一
J39nB459_p0724a19║河如帶，盤桓而苦無同調。間與二三野老，倒一尊于
J39nB459_p0724a20║夕陽籬落間，野蔬甚甘，野語甚洽，野景可畫，咸嘆曰：
J39nB459_p0724a21║「昔時有禪院，殘廢久矣，何處尋遊覽一片地耶？」適古
J39nB459_p0724a22║夏頭陀，乃弱冠儒流而入禪者，禪號洗心，自金陵旋
J39nB459_p0724a23║古邠皇澗寺。村叟馬一貴、張汝喜，同眾紳衿聞名，敦
J39nB459_p0724a24║請禪師至本境，謀修香剎，不能聚材鳩工。師度形經
J39nB459_p0724a25║營，創闢一洞，題曰瑞巖。洞傍延客所、煮鐺所、臥榻所，
J39nB459_p0724a26║各有淨室。洞中像設，形好如生，鐘鳴鼓響，喚惺迷愚，
J39nB459_p0724a27║香繞燈明，焚修不輟。首祝　皇圖鞏固，與藎臣良吏，
J39nB459_p0724a28║介繁祉，育多男，更祈普會士庶，胥衍慶而未有艾也。
J39nB459_p0724a29║由是遠邇遊覽者，師一揮麈啟齒，賢而智者則豁然
J39nB459_p0724a30║心折，愚而悍者則改不善以回心。噫嘻！異矣哉！禪教
J39nB459_p0724b01║有裨於人心而淑氣質也。洞外鑿井而味孔甘，培樹
J39nB459_p0724b02║而蔭孔茂，雖蕞爾蘭若，非峨峨月宇之勝，無注目俶
J39nB459_p0724b03║詭之奇，而紆徑聳壁，鮮花綠竹，巖下幽棲，又是一洞
J39nB459_p0724b04║天，能令人忘歲月矣。幸逢明府祝老父臺，仁廉愛民，
J39nB459_p0724b05║善教翔洽，士庶佩德，頌之曰：「今日召、杜，善氣流轉，所
J39nB459_p0724b06║以時和年豐，盜息民安，災厲消而生聚昌，靈應覃敷，
J39nB459_p0724b07║福星正照，何一非瑞之感？何一非瑞之徵也哉？」方知
J39nB459_p0724b08║師之命名，非漫然而無謂也。余疏懶無能，養拙而甘
J39nB459_p0724b09║淪落，甲子歲瓜月，得瞻師丰采，暫聆玉屑，頓銷俗障，
J39nB459_p0724b10║欣然贈之以詩曰：「沖年了悟入禪林，一晤知師道行
J39nB459_p0724b11║深，座上高談渾古偈，洞中藏錄悉良箴。慈憐劫苦須
J39nB459_p0724b12║航渡，法化頑冥賴錫臨，愧我未明清淨理，白頭仍染
J39nB459_p0724b13║利名心。」師亦荅余偈語，如雪琴林磬，冷冷清遠，字字
J39nB459_p0724b14║琳瑯，愈信師為非常僧儔也。余門人馬繡，一貴之子；
J39nB459_p0724b15║馬錦，一官之子。父子世德，篤於善行，毅然布施，捨基
J39nB459_p0724b16║一所，修瑞巖洞，捨地十六畝，族人馬之龍捨地一畝，
J39nB459_p0724b17║以上地糧俱在原主，於以供香火，於以招名衲。古云：
J39nB459_p0724b18║「善有善報。」可卜其受福澤而未有艾矣。繡欲表師之
J39nB459_p0724b19║功德暨布施之姓氏，並垂不朽，欲後之人睹斯洞也，
J39nB459_p0724b20║眺斯景也，心曠神怡，觀感而增廓，觀感而勿替，因向
J39nB459_p0724b21║余乞言立石，俾行善之氣化轉運不息，瑞感之靈徵
J39nB459_p0724b22║相衍無窮。但余不能孔碩其辭，第以樸略質言而為
J39nB459_p0724b23║之記。時
J39nB459_p0724b24║大清康熙二十六年，歲在丁卯，蒲月穀旦，
J39nB459_p0724b25║永壽縣在城甲午拔貢趙運熙頓首拜撰。
J39nB459_p0724b26║文林郎、知永壽縣事三韓祝鐘傑。
J39nB459_p0724b27║駐防永壽縣千總趙英。
J39nB459_p0724b28║儒學教諭古夏雷復。
J39nB459_p0724b29║初晤洗心禪師訪記
J39nB459_p0724b30║余鄙性愛與叢林大知識譚，人每以虛無尤之，卻不
J39nB459_p0724c01║知此中氣味自有一種迥出塵凡的妙處，未易領也。
J39nB459_p0724c02║辛未秋，移居五峰之陰，都人士相傳瑞巖有
J39nB459_p0724c03║洗禪師者真大和尚，余不覺鄙性遂熱，因不憚崎嶇
J39nB459_p0724c04║而詣乎其處。一入洞，即見清松帶露、綠竹含煙，曲徑
J39nB459_p0724c05║從半空中延至法堂，已知別是天地、非人間矣。及晤
J39nB459_p0724c06║禪師，氣宇果顒昂也、風度果瀟灑也，詢厥桑梓，則出
J39nB459_p0724c07║語錄以示之。余捧讀一過，方知為江左名士，自童年
J39nB459_p0724c08║涉此途，曾費了如許伐毛洗髓工夫，所以語語俱根
J39nB459_p0724c09║性天，全無一毫郛郭氣色犯其筆端，豈不是兩間不
J39nB459_p0724c10║朽文字？世謂名下無虛士者，非歟？或者謂業已僧矣，
J39nB459_p0724c11║焉用文為？噫！如若言，勢必使凡為僧者盡皆渾渾噩
J39nB459_p0724c12║噩而後止，不過與山間草木、林中鹿豕同耳，何足貴？
J39nB459_p0724c13║不見今之僧乎？稍諳楮墨，即為識者所賞，何況胸藏
J39nB459_p0724c14║八斗、學富三餘，且懷一段不矜不伐之德如禪師？試
J39nB459_p0724c15║問叢林中有幾人乎？文何縠于僧哉？文何縠于僧哉？
J39nB459_p0724c16║始知禪師果不可及，因附俚言以誌所感。
J39nB459_p0724c17║其一
J39nB459_p0724c18║南國出塵士，談經漆水隗，鷗因杯度下，鶴為錫飛來。
J39nB459_p0724c19║洞口多桃李，階前沒草萊，勿疑深谷裡，不寄▆天才。
J39nB459_p0724c20║其二
J39nB459_p0724c21║箇中得趣味，揮麈坐林隗，東野休風至，西山爽氣來。
J39nB459_p0724c22║修成籬內菊，掃盡澗邊萊，且向禪關也，深藏作賦才。
J39nB459_p0724c23║其三
J39nB459_p0724c24║瑞巖開古洞，洞口傍村隗，嫩草無冬夏，輕煙任去來。
J39nB459_p0724c25║止栽松與竹，不種苔和萊，莫謂少車馬，知稀是大才。
J39nB459_p0724c26║其四
J39nB459_p0724c27║不憚迢遙徑，紆迴過險隗，山從雲際起，水向石邊來。
J39nB459_p0724c28║崖下風鳴樹，町頭霜仆萊，登臨偏有興，敲句奉高才。
J39nB459_p0724c29║又緣馬子得見禪師，遂步唐韻以贈
J39nB459_p0724c30║欣逢物外友，緩步入禪林，靜裡乾坤大，閒中道理深。
J39nB459_p0725a01║參乘渾爾我，持戒斂身心，不到花飛處，何緣聽巨音。
J39nB459_p0725a02║右一
J39nB459_p0725a03║好個大和尚，隻身闢梵林，眼光明且遠，俠氣高而深，
J39nB459_p0725a04║西域真佛體，東都至聖心，雖常斂鳳羽，在在敷清音。
J39nB459_p0725a05║右二
J39nB459_p0725a06║弢光趨幻境，聲價倍儒林，會友文方重，有鄰德自深。
J39nB459_p0725a07║行三代直道，存一片冰心，願以此相照，母金玉爾音。
J39nB459_p0725a08║康熙辛未仲秋日，奉天韓岍頓首拜撰。
J39nB459_p0725a09║
J39nB459_p0725a10║
J39nB459_p0725a11║後跋
J39nB459_p0725a12║觀夫世尊出現於世，亦秪為一大事因緣，從古先哲
J39nB459_p0725a13║弘法利生，其理亦然，非小補哉！但開法揚化之宗師，
J39nB459_p0725a14║須具六種之成就，五處圓密，行解雙融，事理無礙，始
J39nB459_p0725a15║堪東播西弄。否則，山雞類鳳，魚目溷珠，誠可懼也。丁
J39nB459_p0725a16║丑冬，余自蜀歸秦，聞　洗心和尚幾處弘法，道風孤
J39nB459_p0725a17║峻，欲親法誨，未愜其願。後適和尚駐錫香巖，於戊寅
J39nB459_p0725a18║春幸獲一晤，真可謂西河獅子、正覺彩鳳，吼則狐畏、
J39nB459_p0725a19║飛則翀霄，或隱或顯，莫能窺其涯矣。余索語錄，和尚
J39nB459_p0725a20║辭之再，余索之堅，和尚不得已而出之。余得展閱，羨
J39nB459_p0725a21║其言言見諦、語語超群，玉轉珠迴，如處水晶宮，心目
J39nB459_p0725a22║瑩徹，堪為末法之龜鑑，不但增佛祖之光，亦且為法
J39nB459_p0725a23║屬之慶幸耶！詎可任其湮沒弗傳乎？余亦不辭鄙陋，
J39nB459_p0725a24║聊述數言，以贅末後，付之剞劂，用貽大方同志者覽
J39nB459_p0725a25║焉。
J39nB459_p0725a26║戊寅桂月望日古夏人文止謹跋
J39nB459_p0725a27║
J39nB459_p0725a28║
J39nB459_p0725a29║
J39nB459_p0725a30║康熙庚辰冬日，板存浙江嘉興府楞嚴寺大藏經坊。