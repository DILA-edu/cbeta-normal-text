J39nB460_p0727a01║暉洲旲禪師語錄序
J39nB460_p0727a02║像法之季，去佛益遠，學者穿鑿，
J39nB460_p0727a03║迷失其真，滔滔莽莽，愈趨愈下。
J39nB460_p0727a04║余嘗為之太息，乃欲楷其宗極，
J39nB460_p0727a05║論其旨趣，而得所正。雖有其心，
J39nB460_p0727a06║奈時為限，無可如何。須知佛祖
J39nB460_p0727a07║典型，兒孫眼目，先天地而非無，
J39nB460_p0727a08║後天地而非有，攝山河日月於
J39nB460_p0727a09║一微塵裡，現廣大色身於百草
J39nB460_p0727a10║頭邊，變通則無窮無盡，宣揚果
J39nB460_p0727a11║難說難明。還望有志之士，研精
J39nB460_p0727a12║而信其詣，推訂而合其規，甄別
J39nB460_p0727a13║去取，務臻其妙，使後進稍有式
J39nB460_p0727a14║從。故余求賢之切，日汲汲而不
J39nB460_p0727a15║能已也。憶昔暉洲旲姪禪師，由
J39nB460_p0727b01║奉天到山，沖然偉度，其言恂恂，
J39nB460_p0727b02║與我周旋，猶子之誼殊恭。出開
J39nB460_p0727b03║法語要讀之，攻實學，修篤行，根
J39nB460_p0727b04║本端詳，師模從古，不以凡近雜
J39nB460_p0727b05║出，無愧於龍池嫡系。遴次數則，
J39nB460_p0727b06║補入全書。別去二三載，今年夏，
J39nB460_p0727b07║忽命一使，脩簡牘，備隆儀，申省
J39nB460_p0727b08║候，禮甚虔。呈其十二會錄，請余
J39nB460_p0727b09║鑒定，并求弁言，殊難固辭，略為
J39nB460_p0727b10║攷正。觀其發演該通，應對敏捷，
J39nB460_p0727b11║不走險而挺奇，亦可為中行獨
J39nB460_p0727b12║復者也。宜付棗梨，傳之將來，庶
J39nB460_p0727b13║不負余汲汲求賢之三致意焉。
J39nB460_p0727b14║康熙三十八年歲次己卯閏月
J39nB460_p0727b15║望日深雪永潛叟撰於西山
J39nB460_p0727c01║聖感方丈
J39nB460_p0727c02║
J39nB460_p0727c03║
J39nB460_p0727c04║
J39nB460_p0727c05║
J39nB460_p0727c06║
J39nB460_p0727c07║
J39nB460_p0727c08║
J39nB460_p0727c09║
J39nB460_p0727c10║
J39nB460_p0727c11║暉洲旲禪師語錄目次
J39nB460_p0727c12║卷首
J39nB460_p0727c13║序文
J39nB460_p0727c14║第一卷
J39nB460_p0727c15║住灤州澤它萬善禪寺語錄
J39nB460_p0727c16║第二卷
J39nB460_p0727c17║住高山白道子石佛寺語錄
J39nB460_p0727c18║第三卷
J39nB460_p0727c19║住盛京奉天府華嚴寺語錄
J39nB460_p0727c20║第四卷
J39nB460_p0728a01║住錦府寧遠州地藏寺語錄
J39nB460_p0728a02║住遼東剌兒山朝陽寺語錄
J39nB460_p0728a03║第五卷
J39nB460_p0728a04║復住寧遠州地藏禪院語錄
J39nB460_p0728a05║住永平府樂亭聖嚴寺語錄
J39nB460_p0728a06║第六卷
J39nB460_p0728a07║玉田縣圓通院法語
J39nB460_p0728a08║天津衛放生院法語
J39nB460_p0728a09║樂亭縣聖嚴寺法語
J39nB460_p0728a10║盤山正法禪寺秉拂
J39nB460_p0728a11║永平府地藏院小參
J39nB460_p0728a12║天津衛般若院小參
J39nB460_p0728a13║奉天府楊家寺小參
J39nB460_p0728a14║灤州萬善禪寺小參
J39nB460_p0728a15║隨緣薦亡小參
J39nB460_p0728a16║垂問
J39nB460_p0728a17║開示
J39nB460_p0728a18║示眾
J39nB460_p0728a19║入室
J39nB460_p0728a20║機緣
J39nB460_p0728a21║請益
J39nB460_p0728a22║第六卷之下
J39nB460_p0728a23║代古
J39nB460_p0728a24║別古
J39nB460_p0728a25║拈古
J39nB460_p0728a26║頌古
J39nB460_p0728a27║佛事
J39nB460_p0728a28║略狀
J39nB460_p0728a29║音釋
J39nB460_p0728a30║暉洲旲禪師語錄目次終
J39nB460_p0728b01║暉州禪師住灤洲澤它萬善寺語錄卷之一
J39nB460_p0728b02║記錄侍者（性珍　寂寶）
J39nB460_p0728b03║康熙歲次戊辰四月十五日，護法山主高雄、高陞、高
J39nB460_p0728b04║魁、高興，監院明順、實在，恭請住萬善寺。
J39nB460_p0728b05║至十月十五日，護法高陞、高魁、高興及緇素人等請
J39nB460_p0728b06║結制上堂。至法座前，拈疏云：「靈山奧旨，少林密訣，山
J39nB460_p0728b07║僧不敢囊藏，對眾一一拈出。」遞疏與維那，宣畢，指法
J39nB460_p0728b08║座云：「高而無上，闊而無邊，盡十方總是一箇寶華王
J39nB460_p0728b09║座，許甚麼人登？」喝一喝，遂陞。拈香云：「光輝法界，耀古
J39nB460_p0728b10║騰今，信手拈來，爇向爐中，供養釋迦文佛、歷代祖師，
J39nB460_p0728b11║端為祝延
J39nB460_p0728b12║今上皇帝聖躬萬歲萬歲萬萬歲，伏願龍圖鳳曆恒新，
J39nB460_p0728b13║玉葉金枝長茂。此一瓣香，為中為正，乃瑞乃祥，奉為
J39nB460_p0728b14║滿朝文武、闔國公卿，伏願高遷祿位，福壽俱崇。此一
J39nB460_p0728b15║瓣香，靈根宿植，久已培成，奉為十方檀越、本寺護法
J39nB460_p0728b16║及現前諸師，恒獲堅護之心，永作法門楨榦。此一瓣
J39nB460_p0728b17║香，不從靈峰帶來，亦非海藏流出，從盤山紫蓋峰前
J39nB460_p0728b18║遇著一箇鐵面老漢，一椎擊碎，即今對眾拈出，供養
J39nB460_p0728b19║萬善堂上傳臨濟正宗三十三代上了下宗先老和
J39nB460_p0728b20║尚，用酬法乳之恩。」斂衣就座。維那白椎，云：「法筵龍象
J39nB460_p0728b21║象，當觀第一義。」師云：「釣頭垂餌，直釣[昆*焦]鰲；汲浪乘風，
J39nB460_p0728b22║不妨相見。」僧問：「昔日世尊陞座，諸天散花；今朝和尚
J39nB460_p0728b23║開堂，有何應瑞？」師云：「碧天煥彩，紅日騰輝。」進云：「如何
J39nB460_p0728b24║是萬善境？」師云：「孤松秀北嶺，叢菊綻東籬。」進云：「如何
J39nB460_p0728b25║是境中人？」師云：「手持山藤杖，身著割截衣。」進云：「人境
J39nB460_p0728b26║已蒙親指示，向上一路，請師別通消息。」師便打。進云：
J39nB460_p0728b27║「莫非是和尚家風麼？」師云：「汝未識痛痒在。」僧彈指一
J39nB460_p0728b28║下，師云：「果然話墮也。」乃云：「一切眾生自從威音劫前
J39nB460_p0728b29║與佛祖同成證覺，無欠無餘，只因一點妄想不了，返
J39nB460_p0728b30║墮愚迷，不知不覺。是故佛祖設種種方便、百千法門，
J39nB460_p0728c01║使一切眾生箇箇惺悟自心本來面目。所以如來為
J39nB460_p0728c02║一大事因緣故出於世，乃謂此也。汝等諸人不識自
J39nB460_p0728c03║心是佛，向外馳求，為之小知小見，說箇成佛成祖，亦
J39nB460_p0728c04║成剩語。」喝一喝，曰：「會麼？翻身跳出白雲窟，提起眉毛
J39nB460_p0728c05║亦是遲。」維那結槌畢，下座。
J39nB460_p0728c06║開爐，上堂。「盡十方總是一箇清淨身，遍大地無非是
J39nB460_p0728c07║箇選佛場，人人皆證、箇箇相踏，舉處自由、用時無礙，
J39nB460_p0728c08║淨裸裸、赤灑灑，猶如塗毒鼓、太阿劍，聞之則亡、近之
J39nB460_p0728c09║則喪，若有徹骨徹髓恁麼承當，也不勞再舉。何故聻？
J39nB460_p0728c10║總是無為無事漢，也須槌下解翻身。」
J39nB460_p0728c11║劉維漢請上堂。「幻海之中駕釣舟，英雄無數被沉浮，
J39nB460_p0728c12║到頭業識牽將去，何日何年得出頭？」舉拄杖，云：「三世
J39nB460_p0728c13║諸佛不知有，八角磨盤空裏走，青州布衫重七斤，普
J39nB460_p0728c14║化搖鈴翻觔斗，須彌頂上扣金鐘，驚起泥牛半夜吼，
J39nB460_p0728c15║嶺上石人暗點頭，誰解南辰藏北斗？」喝一喝，下座。
J39nB460_p0728c16║眾執事請上堂。「諸仁者！還識得老僧麼？若欲識得，只
J39nB460_p0728c17║須鳴鐘擊鼓。」顧左右，云：「適來鐘已鳴，鼓已嚮，作麼生
J39nB460_p0728c18║識老僧？」眾無對。良久，云：「鐘鼓尚然不識，何況老僧？」喝
J39nB460_p0728c19║一喝，下座。
J39nB460_p0728c20║德本法主領眾請上堂。「德本法主設齋，特請山僧陞
J39nB460_p0728c21║座說法，即今抖搜精神，將如來三乘十二部一切修
J39nB460_p0728c22║多羅、祖師一千七百陳爛葛藤，及天下老和尚長歌
J39nB460_p0728c23║短曲，傾心吐膽，不惜唇皮，盡從獨露，布施諸人。」舉起
J39nB460_p0728c24║拄杖，云：「會麼？」復卓一下：「為此一是實，餘二則非真。」
J39nB460_p0728c25║祖師安慰，上堂。「少室山前風凜凜，雪庭不見舊時僧，
J39nB460_p0728c26║欲知斷臂安心士，依舊眉毛眼上橫。」豎起拂子，云：「祖
J39nB460_p0728c27║師來也，還見麼？」良久，擲拂，云：「此去西天路，迢迢十萬
J39nB460_p0728c28║程。」
J39nB460_p0728c29║爵軒西真比丘請上堂。僧問：「梅笑春風暖，鳥啼氣象
J39nB460_p0728c30║新，舊時風景即不問，如何是奪人不奪境？」師云：「花下
J39nB460_p0729a01║郎君夢未醒。」進云：「如何是奪境入奪人？」師云：「波中獨
J39nB460_p0729a02║占一蘆新。」進云：「如何是人境兩俱奪？」師云：「三更月落
J39nB460_p0729a03║絕言詮。」進云：「如何是人境俱不奪？」師云：「野老堤邊觀
J39nB460_p0729a04║綠莎。」進云：「人境已蒙師指示，向上一著是如何？」師云：
J39nB460_p0729a05║「殿上鴟吻口向天。」僧擬議，師便打，乃云：「松色青青柳
J39nB460_p0729a06║色黃，嶺梅破雪盡含香，幾多寒鵲爭枝舞，倒惹鷬鸝
J39nB460_p0729a07║話短長。多意氣，好商量，琵琶一曲越宮商，木童唱箇
J39nB460_p0729a08║無音調，金烏驚起上扶桑。更問道：是何章？會不會？去
J39nB460_p0729a09║問東村李大娘。參！」
J39nB460_p0729a10║美亭和尚請上堂。「黃鍾月十五，一陽從地鼓。郊外野
J39nB460_p0729a11║煙飄，太史書雲舞。分明說與知音知，冬至寒食一百
J39nB460_p0729a12║五。」
J39nB460_p0729a13║趙君愛領眾請上堂。問：「教中云：『諸可還者，自然非汝；
J39nB460_p0729a14║不汝還者，非汝而誰？』且道誰是甚麼人？」師云：「始來問
J39nB460_p0729a15║話，還記得麼？」僧云：「記得。」師云：「更道甚麼？」僧擬開口，師
J39nB460_p0729a16║打一棒，云：「不唧溜漢。」進云：「釋迦、彌勒猶是他奴，他是
J39nB460_p0729a17║阿誰？」師云：「東家牽犁的，西家拽耙的。」進云：「恁麼則拖
J39nB460_p0729a18║泥帶水去也。」師云：「面前更有一重關。」僧喝，師云：「不斬
J39nB460_p0729a19║敗將。」乃云：「佛與眾生不二門，堂堂獨露遍剎塵，欲知
J39nB460_p0729a20║段化分明處，掃地燒香非別人。」
J39nB460_p0729a21║默然請上堂。問：「達磨西來，所傳何事？」師云：「一二三四
J39nB460_p0729a22║五。」進云：「何不直指？」師云：「老僧從來不扭曲。」乃云：「一二
J39nB460_p0729a23║三四五，任君顛倒數，觀汝非是𠍲，觀𠍲非是汝。張公
J39nB460_p0729a24║喫酒李公醉，婆王湊樂迦葉舞，寒山掃地接豐干，喜
J39nB460_p0729a25║得禾山解打鼓。」卓拄杖，下座。
J39nB460_p0729a26║護法高陞臘八日，請上堂。「月落三更夜已寒，明星獨
J39nB460_p0729a27║露眼皮穿，平生埾𡔇瞿曇老，殃及兒孫為禍端。」豎拂
J39nB460_p0729a28║子，云：「會麼？若向這裏會得，眉毛卓豎、八字打開，方能
J39nB460_p0729a29║識得移星換斗、運月捶空。到這裏，談甚麼玄？說甚麼
J39nB460_p0729a30║妙？論甚麼智慧德相？道甚麼妄想執著？總在龜毛頭
J39nB460_p0729b01║上識取根源了也。雖然如是，不是一翻寒徹骨，爭得
J39nB460_p0729b02║梅花噴鼻香？」
J39nB460_p0729b03║張顯吾請上堂。「客來相待，賊來相打。山門頭金剛擎
J39nB460_p0729b04║拳持杵，諸日相對，是嗔是喜？大眾試道看。」卓拄杖，下
J39nB460_p0729b05║座。
J39nB460_p0729b06║恒如設齋，請上堂。問：「日日是好日，如何是好日？」師云：
J39nB460_p0729b07║「日出東方月轉西。」進云：「此意若何？」師云：「照天照地。」乃
J39nB460_p0729b08║云：「日日日如是，日東月復西。」以拂子敲香几，云：「欲明
J39nB460_p0729b09║般若智，但看與麼時。」擲拂，下座。
J39nB460_p0729b10║假可全領眾請上堂。「德山入門便棒，臨濟入門便喝，
J39nB460_p0729b11║這對無孔鐵錘，也是無風起波。蚯蚓跳上南嶽，蝦蟆
J39nB460_p0729b12║驀過新羅，撞倒張三李四，笑殺東村王大哥。且道他
J39nB460_p0729b13║笑箇甚麼？也是食鹽加渴。」
J39nB460_p0729b14║尼平祥、崑山領眾請上堂。問：「香煙籠法座，瑞氣繞禪
J39nB460_p0729b15║床，文殊是七佛之師，為甚麼出女子定不得？」師云：「青
J39nB460_p0729b16║山。」進云：「罔明是初地菩薩，為甚麼出得女子定？」師云：
J39nB460_p0729b17║「白雲。」進云：「文殊、罔明還有優劣也無？」師云：「優則總優，
J39nB460_p0729b18║劣則總劣。」進云：「恁麼則十方無二路，到者便為尊。」師
J39nB460_p0729b19║云：「又在半途。」乃云：「若見諸相非相，即見如來。」舉拄杖，
J39nB460_p0729b20║云：「還見女子麼？內無自己外無他，箇中消息難摸𢱢，
J39nB460_p0729b21║驀直向人人不識，依前撒土又拋沙。」喝一喝，云：「金剛
J39nB460_p0729b22║寶劍任從施，截斷昔年葛藤窩。」下座。
J39nB460_p0729b23║上堂。「今朝臘月二十九，文殊普賢呈拙醜。笑殺明州
J39nB460_p0729b24║布袋憨，普化空裏翻觔斗。目瞽仙人偷眼睄，無言童
J39nB460_p0729b25║子連聲吼。驚起南山鱉鼻蛇，咬殺紫胡一隻狗。張公
J39nB460_p0729b26║醉倒御街頭，原是李公喫醉酒。」喝一喝。
J39nB460_p0729b27║解制，上堂。「灤陽城畔水流南，逐浪隨波下釣竿。夜靜
J39nB460_p0729b28║水寒魚不餌，輕舟高舉過蘆灣。」
J39nB460_p0729b29║上堂。「蕤賓端月日初長，萬境真如處處彰。匝地松濤
J39nB460_p0729b30║花爛熳，清池蒲劍葉生涼。峰巒疊翠揚真諦，碧水層
J39nB460_p0729c01║波演妙香。一派清光俱漏洩，不勞彈指覓宮商。」
J39nB460_p0729c02║記錄恒如
J39nB460_p0729c03║康熙己巳應鐘望日，護法高陞、高魁、朗空和尚共施
J39nB460_p0729c04║衣缽，結制傳戒，恭請上堂。拈香祝
J39nB460_p0729c05║聖畢，次拈香云：「此一瓣香，根盤劫外，葉覆娑婆，遇貴
J39nB460_p0729c06║則賤，遇賤則貴，第二回拈出爇向爐中，供養上了下
J39nB460_p0729c07║宗先師，用酬法乳。」斂衣就座。美亭和尚白槌云：「法筵
J39nB460_p0729c08║龍象眾，當觀第一義。」師云：「一槌擊碎，匝地騰光。還識
J39nB460_p0729c09║第一義者麼？不妨出眾證明。」僧問：「金鐘纔罷，玉磬方
J39nB460_p0729c10║歌，四眾臨筵，乞師垂示。」師云：「杲日麗天。」進云：「莫便就
J39nB460_p0729c11║是？別處更有？」師云：「時清道泰。」進云：「請和尚傍通一箇
J39nB460_p0729c12║消息。」師打云：「晴天不肯走，單待雨淋頭。」進云：「恁麼則
J39nB460_p0729c13║箇箇霑恩去也。」師云：「不信道。」問：「拋綸垂釣即不問，衝
J39nB460_p0729c14║浪金鱗如何取？」師云：「點。」僧喝，師云：「蝦跳不出斗。」乃云：
J39nB460_p0729c15║「萬善堂前非等閒，滔滔綠水泛慈船，欲渡迷人登彼
J39nB460_p0729c16║岸，可憐無數業牽纏。當機若具金剛眼，說甚前三與
J39nB460_p0729c17║後三？」揮拂子云：「放開一線，瓦礫生光；把住一絲，黃金
J39nB460_p0729c18║失色。若向這裏會得，運諸佛之洪機，全千聖之大用，
J39nB460_p0729c19║當陽曉示，直下知歸，擬議思量，白雲萬里。若是伶俐
J39nB460_p0729c20║漢子，聞山僧與麼道，一見洞然，更不狐疑。會麼？」喝一
J39nB460_p0729c21║喝云：「豁開戶牖當空寂，剎剎塵塵戒定香。」結槌，下座。
J39nB460_p0729c22║印江請上堂。「玉蕊飄飄降瑞祥，千林萬卉盡流芳。銀
J39nB460_p0729c23║光瑩徹周沙界，湧出枝頭一段香。」
J39nB460_p0729c24║尼實祥請上堂。舉趙州狗子無佛性話，乃云：「趙州狗
J39nB460_p0729c25║子佛性無，深更夜半月輪孤，南山鱉鼻吞香象，海底
J39nB460_p0729c26║波斯誦梵書。咄！」
J39nB460_p0729c27║劉繼漢合宅請上堂。「時逢三九連天雪，凍的烏龜變
J39nB460_p0729c28║作鱉。東土西天總不知，狸奴白牯更饒舌。不饒舌，踏
J39nB460_p0729c29║著秤錘硬似鐵。」
J39nB460_p0729c30║受沙彌戒，護法高魁請上堂。僧問：「巍巍寶座，傳演毘
J39nB460_p0730a01║尼，諸人進戒得何三昧？」師云：「速禮三拜。」進云：「此戒如
J39nB460_p0730a02║何奉持？」師云：「是事如是持。」進云：「持後是若何？」師云：「直
J39nB460_p0730a03║超佛地。」進云：「謝師慈悲。」師云：「莫將赤土作硃砂。」乃云：
J39nB460_p0730a04║「此衣如來親口宣，迥超俗服越塵寰，忍辱倍增功德
J39nB460_p0730a05║具，人天恭敬種福田。」舉起拂子云：「諸賢者還見麼？優
J39nB460_p0730a06║波離尊者現在龜毛頭上舒種種玉毫神光，說波羅
J39nB460_p0730a07║提木叉大戒，於斯明得，七遮八難盡得消忘，五逆十
J39nB460_p0730a08║惡悉皆殄滅，到這裏天龍鬼神同被威光，僧俗男女
J39nB460_p0730a09║齊登戒品。且道報恩一句又作麼生？共持清淨無為
J39nB460_p0730a10║化，仰體寰中太極春。」
J39nB460_p0730a11║臘月八日，趙國器請上堂。「今朝臘月八，凡聖齊抹煞，
J39nB460_p0730a12║不拈雲門餅，不舉趙州茶，有人來請益，舉棒驀頭拶。」
J39nB460_p0730a13║復舉：「世尊夜睹明星悟道，仰面歎曰：『奇哉，奇哉！人人
J39nB460_p0730a14║俱有智慧德相，皆因妄想執著而不能會得。』這箇老
J39nB460_p0730a15║漢雖然傾心吐膽一一告報，正眼觀來也是夢中說
J39nB460_p0730a16║夢。且道還有知恩報恩者麼？」拈一瓣香，云：「年年此日
J39nB460_p0730a17║一爐香，供養靈山大法王。」
J39nB460_p0730a18║張顯吾請上堂。「年年今日慶初八，目擊道存路不遐，
J39nB460_p0730a19║果是昔時曾悟得，臘梅枝上結冬瓜。」
J39nB460_p0730a20║恒如請上堂。僧問：「東風連夜發，西嶺碧梅開，如何是
J39nB460_p0730a21║今佛放光明？」師云：「崖前石筍露。」進云：「如何是助發實
J39nB460_p0730a22║相義？」師云：「嶺後老猿啼。」進云：「恁麼則處處綠楊堪繫
J39nB460_p0730a23║馬，家家門首透長安。」師云：「路頭在甚麼處？」僧喝，師云：
J39nB460_p0730a24║「無地頭漢。」乃云：「日暖風和百草芳，法身全體露堂堂，
J39nB460_p0730a25║枝頭不住傳春令，懵懂依然在醉鄉。」舉：「古人云：『大道
J39nB460_p0730a26║真體不離聲色言語。』若即聲色言語求道真體，正是
J39nB460_p0730a27║撥火覓浮漚；若離聲色言語求道真體，好似含元殿
J39nB460_p0730a28║裏問長安。總不恁麼，畢竟如何？」以拂子揮一揮，云：「梅
J39nB460_p0730a29║逢臘去腮垂玉，鳥遇初春自在啼。珍重！」下座。
J39nB460_p0730a30║明空和尚請上堂。以拄杖向前打一圓相，云：「雖然築
J39nB460_p0730b01║著磕著，未免拖泥帶水。」復以拄杖抹卻，攛下，云：「拋卻
J39nB460_p0730b02║棒，泯其跡，仔細觀來更是誰？噓！噓！」下座。
J39nB460_p0730b03║成方請上堂。「雨下地濕，天晴土乾，花開日暖，葉落風
J39nB460_p0730b04║寒。且道還有祖師意也無？」以手撫按，云：「只要諸人著
J39nB460_p0730b05║眼看。」
J39nB460_p0730b06║元旦，高陞請上堂。問：「岸柳聞風開夢眼，巖梅見日發
J39nB460_p0730b07║新花，如何是最初一句？」師云：「爆竹一聲催臘去，梅花
J39nB460_p0730b08║幾點送春來。」進云：「如何是慶讚一句？」師云：「日日香花
J39nB460_p0730b09║夜夜燈。」進云：「彌勒菩薩即今說甚麼法？」師云：「天上地
J39nB460_p0730b10║下。」僧禮拜，師云：「也是土上加泥。」乃云：「日暖融和萬象
J39nB460_p0730b11║豐，五雲呈瑞吐光濃，展開無相毘盧印，氣轉洪鈞法
J39nB460_p0730b12║運通。」豎拄杖，云：「見麼？彌勒內院樓閣門開，慈氏菩薩
J39nB460_p0730b13║轉大法輪作獅子吼，普告大眾：『十方如來同遊華藏
J39nB460_p0730b14║之門，共樂真常之道，與汝諸人頭頭相觸、步步相踏，
J39nB460_p0730b15║佛與眾生一音酬唱無有間然。』果然與麼會去，丹霄
J39nB460_p0730b16║武步共享太平。且道慶祝新春一句又作麼生？」遂拈
J39nB460_p0730b17║一瓣香，云：「百料千方酬不盡，一爐香爇祝能仁。」
J39nB460_p0730b18║解制，上堂。問：「單刀直入即不問，收兵罷戰是如何？」師
J39nB460_p0730b19║云：「道泰不傳天子令，時清還唱太平歌。」進云：「將主已
J39nB460_p0730b20║歸寶帳內，三軍何處去安排？」師云：「無生國裏。」乃云：「有
J39nB460_p0730b21║始、有終，有收、有放，有佛處不得住，無佛處急走過。」以
J39nB460_p0730b22║拄杖打圓相，云：「若向這裏透徹去，一任橫擔楖栗，遊
J39nB460_p0730b23║蕩天涯；其或未然，關津渡口有人索取草鞋錢，大須
J39nB460_p0730b24║仔細。」喝一喝，卓拄杖，下座。
J39nB460_p0730b25║美亭大師為嚴得法師請上堂。僧問：「瑞亭和尚即今
J39nB460_p0730b26║是生也？是死也？」師云：「兩處非存，中間不立。」進云：「畢竟
J39nB460_p0730b27║在甚麼處？」師云：「痛處著傷。」進云：「如何是瑞亭和尚本
J39nB460_p0730b28║來面目？」師云：「井邊樹下。」進云：「學人不會。」師云：「澆菜的
J39nB460_p0730b29║澆菜，歇涼的歇涼。」乃云：「陣陣薰風動大地，飄飄法雨
J39nB460_p0730b30║潤群蒙，其中有箇真三昧，拈向吾兄鼻孔中。」以拄杖
J39nB460_p0730c01║擊案一下，云：「還聞麼？瑞亭和尚聞此法音，直上拄杖
J39nB460_p0730c02║頭邊同音酬唱，從一鼻孔中流出無邊法界，從一界
J39nB460_p0730c03║中能現無量法身，從一身中悉彰無窮妙用，從一用
J39nB460_p0730c04║中皆放無量光明，從一光中湧出無量音聲，從一聲
J39nB460_p0730c05║中廣演無盡妙義，復將無盡妙義、無量音聲、無量光
J39nB460_p0730c06║明、無窮妙用、無量法身、無邊法界總歸一鼻孔中去
J39nB460_p0730c07║也。汝等還信得及麼？於此信得，昔本不生，今亦不滅；
J39nB460_p0730c08║其或未然，拄杖子與汝指箇落處。」良久，云：「不居人間
J39nB460_p0730c09║與天上，山自高分水自深。」
J39nB460_p0730c10║暉洲旲禪師語錄卷第一終