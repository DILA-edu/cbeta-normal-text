J39nB460_p0731a01║灤陽高山石佛禪院暉洲禪師語錄卷之二
J39nB460_p0731a02║記錄均霑
J39nB460_p0731a03║康熙二十九年歲次庚午十月十五日，高山白道子
J39nB460_p0731a04║石佛寺信士王之煥、吳守高、院主明瑞等恭請。
J39nB460_p0731a05║結制，上堂。拈疏，云：「未離萬善，漏洩久矣；已至石佛，難
J39nB460_p0731a06║已囊藏。還會麼？卻請維那對眾剖露。」指法座，云：「不秉
J39nB460_p0731a07║釋迦慈父，非禮須彌燈王，頭頭常光現前，步步真風
J39nB460_p0731a08║顯露。」喝一喝，便陞。拈香，祝
J39nB460_p0731a09║聖畢，　次拈香，云：「佛祖同根，人天瞻仰，第三回拈出
J39nB460_p0731a10║供養萬善堂上第一代上了下宗先師和尚，用酬法
J39nB460_p0731a11║乳。」斂衣就座。維那白槌畢，師云：「言中有嚮，句裏無私，
J39nB460_p0731a12║還有覿面相酬者麼？出眾與拄杖相見。」僧問：「萬善堂
J39nB460_p0731a13║前松柏翠，石佛殿內法雲飛，去此二途，請師指示。」師
J39nB460_p0731a14║云：「高峰崖下爛石棚。」進云：「莫非是和尚奇特句麼？」師
J39nB460_p0731a15║云：「不落兩頭。」進云：「畢竟若何？」師便打。問：「向上一路，千
J39nB460_p0731a16║聖不傳，如何是不傳底事？」師云：「無底缽盂口向天。」進
J39nB460_p0731a17║云：「恁麼則閒殺人也。」師云：「汝還手忙腳亂。」進云：「也知
J39nB460_p0731a18║和尚不肯放過。」師云：「自知較一半。」乃云：「全大機，顯大
J39nB460_p0731a19║用，一微塵裏能藏百億須彌，百草尖頭流出無邊剎
J39nB460_p0731a20║海，塵塵剎剎、在在處處總不離當人分上，故我先聖
J39nB460_p0731a21║出世為一大事因緣，祖師西來亦不過見性成佛，即
J39nB460_p0731a22║今眾信檀越特請山僧重建法幢，舉揚宗旨，於此不
J39nB460_p0731a23║敢囊藏八字打開一一拈出。」舉起拂子，云：「會麼？一處
J39nB460_p0731a24║通，百處千處一時通；一處透，百處千處一時透。其或
J39nB460_p0731a25║未然……」喝一喝，云：「當陽獨露真常劍，截斷千江水逆流。」
J39nB460_p0731a26║維那結槌，下座。
J39nB460_p0731a27║任宗乾、趙進貴請上堂。問：「今日居士設齋，請和尚說
J39nB460_p0731a28║法，有何利益？」師云：「種豆不生麻。」進云：「客來將甚麼接
J39nB460_p0731a29║待？」師云：「入門一盃茶。」進云：「和尚說甚麼法？」師云：「車不
J39nB460_p0731a30║橫行，理不曲斷。」進云：「靈山奧旨，迦葉親聞，石佛法令
J39nB460_p0731b01║誰人得？」師云：「只汝不聞。」進云：「爭奈人人鼻孔撩天，箇
J39nB460_p0731b02║箇腳跟踏地？」師云：「猶是寐語。」乃云：「今日檀信設齋，供
J39nB460_p0731b03║養一堂羅漢，仍請山僧陞座說法。」以拄杖擊案一下，
J39nB460_p0731b04║云：「大眾！這箇是有法說？無法說？諸仁者！試道看。若道
J39nB460_p0731b05║有法可說，釋迦四十九年隨方演化，未曾說著半字；
J39nB460_p0731b06║若道無法可說，古今尊宿鳴鐘擊鼓，聚眾上堂，豎拂
J39nB460_p0731b07║拈槌又作麼生？」復擊一下，云：「若向這裏果然緇素分
J39nB460_p0731b08║明，日費斗金，不為分外；苟能未然，筵前有齊，也少不
J39nB460_p0731b09║的這一分。何故？不見道：是法平等，無有高下。」卓拄杖，
J39nB460_p0731b10║下座。
J39nB460_p0731b11║美亭和尚領眾請上堂。問：「今日打七，所為何事？」師云：
J39nB460_p0731b12║「證龜成鱉。」進云：「從來箇裏無變改，為甚麼烏龜卻成
J39nB460_p0731b13║鱉？」師云：「不是苦心人不知。」進云：「拶碎虛空，掀翻大地，
J39nB460_p0731b14║還得箇伎倆麼？」師云：「賊過張弓。」乃云：「今朝正起七，一
J39nB460_p0731b15║段好消息，門外石羅漢，參學事已畢，悟者一任悟，迷
J39nB460_p0731b16║者一任迷，賢者賢兮愚者愚。」喝一喝，云：「當機覿面無
J39nB460_p0731b17║回互，提起眉毛亦是遲。」
J39nB460_p0731b18║羲暉請上堂。「月前數九，霜飛寒抖擻；月後數九，花開
J39nB460_p0731b19║綻梅柳；正數九，凍落虛空顛倒走。大千沙界絕驅馳，
J39nB460_p0731b20║枯木堂中獅子吼。吼吼吼，蝦跳何曾出得斗？」
J39nB460_p0731b21║王養粹請上堂。「泥羅漢前仰後合，石菩薩東倒西歪，
J39nB460_p0731b22║禪衲子顢顢頇頇，小沙彌莽莽鹵鹵。諸佛心印，祖師
J39nB460_p0731b23║密訣，秘魔放下手中杈，石鞏架起千鈞弩。參！」
J39nB460_p0731b24║王之煥、吳守高請上堂。「恁麼恁麼，煙翠鳥啼楊柳岸。
J39nB460_p0731b25║不恁麼不恁麼，釣魚人臥玉蘆灣。不恁麼中卻恁麼，
J39nB460_p0731b26║楊柳岸啼煙翠鳥。恁麼中卻不恁麼，玉蘆灣臥釣魚
J39nB460_p0731b27║人。於此明得，三頭六臂。於此不明，天上人間。畢竟如
J39nB460_p0731b28║何？」喝一喝，卓拄杖下座。
J39nB460_p0731b29║示眾，上堂。「朗然寂照，廓落無邊，盡十方總是一箇清
J39nB460_p0731b30║淨身，滿大地無非是箇正法眼。汝等諸人向甚麼處
J39nB460_p0731c01║著足？於此洞明，如龍得水、似虎靠山，從前無明業識
J39nB460_p0731c02║一見冰消，如斬一綟亂絲，一斬一齊截斷。趙州道：『我
J39nB460_p0731c03║見千百億箇盡是覓作佛底漢子，於中覓箇無心人
J39nB460_p0731c04║難得。』雖然如是，告報猶欠一著在。何故聻？莫謂無心
J39nB460_p0731c05║便是道，無心猶隔一重關。」喝一喝，下座。
J39nB460_p0731c06║普博大師請上堂。「世尊拈出，迦葉漏洩，殃及後代兒
J39nB460_p0731c07║孫，箇箇呈醜美拙。君不見，綠楊處處醉春風，黃鳥聲
J39nB460_p0731c08║聲啼不徹。」
J39nB460_p0731c09║純湛請上堂。「湛湛瀾瀾一派清，何須海外覓濴聲？豁
J39nB460_p0731c10║然踏破澄潭月，一道寒光亙古明。且道不離當處一
J39nB460_p0731c11║句又作麼生？」良久，云：「鶴飛千點雪，龍起一潭冰。」揮拂，
J39nB460_p0731c12║下座。
J39nB460_p0731c13║歐陽泰延生，請上堂。「一陽復始日初長，特地登堂為
J39nB460_p0731c14║舉揚，昨夜東風行正令，西園梅放兩三行。」拈起拄杖，
J39nB460_p0731c15║云：「會麼？喚作拄杖則觸，不喚作拄杖則背。若也識得，
J39nB460_p0731c16║荊棘林中直過，紅塵堆裏橫身。風后先生即今現在，
J39nB460_p0731c17║汝眉毛尖上一一重添算籌，福亦如是、壽亦如是，我
J39nB460_p0731c18║今為汝保任終不虛也。」擲拄杖，下座。
J39nB460_p0731c19║祥光領眾請上堂。「寒梅破雪，凍柳舒眉，風鳴琴管之
J39nB460_p0731c20║音，鳥哢笙簧之調，漁父謳歌，樵人鼓舞，一一為汝諸
J39nB460_p0731c21║人助發實相之弘機，顯耀真宗之大用。於斯明得，乾
J39nB460_p0731c22║達婆王退身無路；苟或未明，且向紅罏邊識取。」火箸
J39nB460_p0731c23║院主明瑞請上堂。「殘臘方已盡，春氣復和融，翠柳黃
J39nB460_p0731c24║鸝囀，荒田煙霧重，透出聲色外，識取主人公。雖然如
J39nB460_p0731c25║是，透聲色一句又作麼生？」豎拂，云：「金鱗遊海底，鴻鴈
J39nB460_p0731c26║唳長空。」揮拂，下座。
J39nB460_p0731c27║朗空和尚請上堂：「一不成，二不是，眼聞聲，耳出氣。且
J39nB460_p0731c28║道鼻孔在甚麼處？咦！拋卻金剛圈，莫爭鐵蒺藜。」
J39nB460_p0731c29║上堂。「悟處無迷，迷處無悟。迷悟兩忘，虛空骨露。木馬
J39nB460_p0731c30║踏翻洋子江，泥牛捔碎珊瑚樹。」
J39nB460_p0732a01║解制，上堂。問：「人人有條古路，為甚麼踏不著？」師云：「含
J39nB460_p0732a02║元殿裏覓甚長安？」僧進前一步，師云：「猶是枷上添鎖。」
J39nB460_p0732a03║進云：「逍遙去也。」師云：「更有人索飯錢在。」乃云：「人人擔
J39nB460_p0732a04║著一付屎腸，東行西撞，卻不知裏邊更有一條活路。
J39nB460_p0732a05║若覷得見，處處通衢捲舒自在；若覷不見，觸途未免
J39nB460_p0732a06║成滯。」高聲云：「諸仁者！還識活路麼？肯諾不得全，卸卻
J39nB460_p0732a07║方為妙。」
J39nB460_p0732a08║
J39nB460_p0732a09║
J39nB460_p0732a10║暉洲旲禪師語錄卷第二終