J39nB460_p0732b01║盛京奉天府華嚴寺暉洲禪師語錄卷之三
J39nB460_p0732b02║侍者明宗錄
J39nB460_p0732b03║康熙三十年歲次辛未端月望日，眾護法楊芳聲、穆
J39nB460_p0732b04║夢奇、劉顏明、杜宗茂、田九成、李祖隆、韓正照、佟望年、
J39nB460_p0732b05║馬三貴、金國棟、文自成、李登科、韓得貴、楊進忠、郭景
J39nB460_p0732b06║榮、沈榮祥、邵成德、　僧錄司王師元、僧綱司徐寬習、
J39nB460_p0732b07║院主寬萬等，恭請住華嚴禪院開堂。
J39nB460_p0732b08║上堂。拈疏云：「千佛命脈、諸祖根源盡在裏許，會麼？卻
J39nB460_p0732b09║請維那高聲敷揚。」宣畢，指法座云：「這條古路人人皆
J39nB460_p0732b10║有，箇中還有略通線徑者麼？若無，山僧當面謾汝去
J39nB460_p0732b11║也。」遂陞座，拈香祝
J39nB460_p0732b12║聖畢，次拈香云：「昔年盤山會裏最初打成一片的消
J39nB460_p0732b13║息，今日華嚴堂前不免對眾說破，第四回拈出爇向
J39nB460_p0732b14║爐中，耑為供養天津放生堂上傳臨濟正宗三十三
J39nB460_p0732b15║代上了下宗先老和尚，用酬法乳。」斂衣就座。林燦和
J39nB460_p0732b16║尚白槌畢，師云：「吹毛橫按，誰敢當鋒？還有不避危亡
J39nB460_p0732b17║者，出眾與拄杖相見。」僧問：「一句當陽驗主賓，一番提
J39nB460_p0732b18║起一番新，如何是主中賓？」師云：「黃金殿上禮當今。」進
J39nB460_p0732b19║云：「如何是賓中主？」師云：「寶殿龍樓登九五。」進云：「如何
J39nB460_p0732b20║是賓中賓？」師云：「三岔路口問關津。」進云：「如何是主中
J39nB460_p0732b21║主？」師云：「巍巍獨坐太雄峰。」進云：「賓主四句蒙師指，百
J39nB460_p0732b22║尺竿頭是若何？」師云：「看腳下。」僧擬議，師打云：「漆桶不
J39nB460_p0732b23║快。」乃云：「時逢仲夏，炎日舒長，萬卉競顏，千花鬥色，遊
J39nB460_p0732b24║魚躍浪於蓮叢，翠鳥齊歌於喬木，頭頭悉顯，法法全
J39nB460_p0732b25║彰。昔日老古錐四十九年說圓、說頓、說正、說偏，未曾
J39nB460_p0732b26║說著半字，且道作麼生說箇彰顯的道理？」卓拄杖云：
J39nB460_p0732b27║「掀翻大海方知水，踏碎須彌始見山。」維那結槌，下座。
J39nB460_p0732b28║李祖隆請上堂。「若論佛法二字，山僧未出雄關，拄杖
J39nB460_p0732b29║子早已發露了也。及乎到此，清風浩浩、明月輝輝，箇
J39nB460_p0732b30║箇目睹耳聞，為甚麼不會聻？到這裏，總然說得諸天
J39nB460_p0732c01║散彩、帝釋獻花，與自己生死分上全沒交涉。不見道：
J39nB460_p0732c02║談盡世間玄妙語，不如口掛碧崖峰。」
J39nB460_p0732c03║劉顏明請上堂。「祖師真妙訣，分明與君說。綠水遶青
J39nB460_p0732c04║山，金風拂白月。」
J39nB460_p0732c05║馬三貴請上堂。「今朝二十八，祥瑞滿天涯，寧遠和尚
J39nB460_p0732c06║到，揚塵又撒沙。大眾！既是和尚到來，為甚麼揚塵復
J39nB460_p0732c07║撒沙？」以拄杖擊案一下，云：「添人多助力，錦上更舖花。
J39nB460_p0732c08║阿呵呵！」下座。
J39nB460_p0732c09║佟望年請上堂。僧問：「梁武殿前道不識，少林山下嘴
J39nB460_p0732c10║嚧都，昔年曾脫雲門棒，卻到而今作畫圖。如何是佛？」
J39nB460_p0732c11║師云：「東村孟八郎。」進云：「如何是祖？」師云：「西庄胡大嫂。」
J39nB460_p0732c12║進云：「恁麼則千處不從他處會，頂門流出始方親。」師
J39nB460_p0732c13║云：「見者依然還不是。」進云：「不是箇甚麼？」師云：「休瞌睡。」
J39nB460_p0732c14║乃云：「祖與佛，佛與祖，覿面相呈無可睹，等閒拋向人
J39nB460_p0732c15║面前，面前一一任君數。九九八十一，五七三十五，八
J39nB460_p0732c16║兩元來是半斤，大虫本是山中虎。」喝一喝，下座。
J39nB460_p0732c17║僧錄司王師元、僧綱司寬習及八旗僧綱請上堂。「道
J39nB460_p0732c18║非物，物非道，識得目前機，物物玄中妙。雲月溪山舌
J39nB460_p0732c19║廣長，樹林花鳥通音耗。不是雲門詞，亦非妙普調。就
J39nB460_p0732c20║中那箇是知音？露柱燈籠呵呵笑。」
J39nB460_p0732c21║杜宗茂領眾請上堂。「華嚴有一語，分明為君舉。不是
J39nB460_p0732c22║趙州無，亦非雲門普。千聖莫能測，萬靈提不起。若問
J39nB460_p0732c23║意如何，眉毛是兩縷。」
J39nB460_p0732c24║田九成請上堂。僧問：「如何是奇特一句？」師云：「不是闍
J39nB460_p0732c25║黎問，老僧及乎忘卻。」進云：「情知和尚不會。」師云：「劍去
J39nB460_p0732c26║久已，爾方刻舟。」進云：「如何是睹面相談事？」師云：「今年
J39nB460_p0732c27║雨水多，稼穡甚茂盛。」進云：「某甲不會，請和尚更道一
J39nB460_p0732c28║句。」師云：「子粒成熟秋後看。」復云：「會麼？」僧罔措，師云：「鈍
J39nB460_p0732c29║根，連庄稼也不知。」乃云：「子粒成熟秋後看，物物何曾
J39nB460_p0732c30║有餘欠？信手拈來呈似君，盡力承當只一半。且道是
J39nB460_p0733a01║那一半？露柱撞倒燈籠，山門走入佛殿。」卓拄杖，下座。
J39nB460_p0733a02║趙門賴氏請上堂。「桂月風清徹曉天，秋深葉落滿山
J39nB460_p0733a03║川，欲知初祖西來意，花綻東籬鳥語玄。」
J39nB460_p0733a04║屈海會、金國棟請上堂。師舉：「僧問睦州：『以一重去一
J39nB460_p0733a05║重即不問，不以一重去是如何？』州云：『昨日栽茄子，今
J39nB460_p0733a06║朝種冬瓜。』」師云：「這箇老漢雖然善接來機，未免境上
J39nB460_p0733a07║作活計，難為者僧未得了脫。山僧今日也無茄子可
J39nB460_p0733a08║栽、也無冬瓜可種，麵觔豆腐、白麵饅頭滿盤托出。若
J39nB460_p0733a09║向這裏道將一句來，一任汝諸人橫嚼豎咬；若道不
J39nB460_p0733a10║得，也較睦州一半。」
J39nB460_p0733a11║趙國雄、金濟遠請上堂。師乃舉：「乾峰示眾云：『舉一不
J39nB460_p0733a12║得舉二，放過一著，落在第二。』雲門出眾云：『昨日有人
J39nB460_p0733a13║從天台來，卻往徑山去。』乾峰遂喚維那云：『來日不得
J39nB460_p0733a14║普請。』」師云：「一箇猛大虫，撞著焦尾虎，雖然棋逢對手，
J39nB460_p0733a15║未免驚群動眾。檢點將來，乾峰、雲門也是睜眼說夢。
J39nB460_p0733a16║何故聻？臨濟喝如雷奔，且道落在第幾？德山棒似雨
J39nB460_p0733a17║點，是放過？不放過？碧眼胡僧未至此土，一杓惡水早
J39nB460_p0733a18║已潑出，及乎到來，波濤遍地。」卓拄杖云：「箇中還有不
J39nB460_p0733a19║避這杓惡水者麼？」喝一喝云：「鋼圈鍛出從君看，豈把
J39nB460_p0733a20║金錘度與人？」
J39nB460_p0733a21║王道遠請上堂。「道不遠人，人自遠矣。四海澄清，乾坤
J39nB460_p0733a22║皎潔。萬法本寂寥，為人心不歇。心若歇，那箇青山不
J39nB460_p0733a23║掛月？」
J39nB460_p0733a24║古林和尚請上堂。師纔至法堂，忽然澍雨，僧問：「久雨
J39nB460_p0733a25║不晴是如何？」師云：「老僧也疑伊。」進云：「龍王也須喫棒。」
J39nB460_p0733a26║師云：「且放過一著。」進云：「和尚棒教甚麼人喫？」師云：「汝
J39nB460_p0733a27║在此作麼？」僧喝，師驀頭一棒，云：「雲消霧散，杲日當空。」
J39nB460_p0733a28║進云：「恁麼則輝天鑑地去也。」師云：「也未免托泥帶水。」
J39nB460_p0733a29║乃云：「忽然風雷掣電光，滿空澍雨潤群芳，山河大地
J39nB460_p0733a30║重增秀，湧出林泉一段香。今日古林和尚特請山僧
J39nB460_p0733b01║陞座說法，到這裏無法可說、無道可談，恰似逼石女
J39nB460_p0733b02║生兒、教雄雞放卵，更著老僧說些甚麼聻？」良久，云：「鳳
J39nB460_p0733b03║舞瑤臺光現瑞，龍騰滄海布雲霞，百般拈弄阿誰曉？
J39nB460_p0733b04║體態風流出當家。」
J39nB460_p0733b05║信女杜實行請上堂。僧問：「暑往寒來即不問，夏末秋
J39nB460_p0733b06║初是如何？」師云：「漸漸梧桐凋敗葉，聲聲鴻鴈報秋深。」
J39nB460_p0733b07║進云：「恁麼則玉露灑時黃葉墜，金風吹散嶺頭雲。」師
J39nB460_p0733b08║云：「秋空月朗千江靜，影落寒潭幾箇知？」乃云：「山僧連
J39nB460_p0733b09║日事繁，甚是疲倦，盡力抖搜精神，一箇元字腳也無，
J39nB460_p0733b10║更著老僧說些甚麼？若是諸佛心印、祖師密訣，亙古
J39nB460_p0733b11║亙今、冬寒夏熱、春暖秋涼，一點也不曾謾，汝諸兄弟
J39nB460_p0733b12║為甚麼不會？上來下去更要覓箇甚麼？汝豈不見：昨
J39nB460_p0733b13║日夏，今朝秋，涼風深夜到床頭，梧桐不住凋殘葉，抱
J39nB460_p0733b14║樹秋蟬叫未休。珍重。」下座。
J39nB460_p0733b15║趙門賴氏請上堂。「夏去秋來，葉落滿階，四時現成，何
J39nB460_p0733b16║用安排？會麼？不見道：一塵一國土，一葉一如來。」
J39nB460_p0733b17║信女儒人卜門正見請上堂。「道即禪，禪即道，拈得金
J39nB460_p0733b18║針失卻妙。禪非道，道非禪，青山依舊白雲邊。識的日
J39nB460_p0733b19║用平常理，方知東土即西天。」
J39nB460_p0733b20║裴世勳請上堂。「若具頂門正眼，方明向上一路。明的
J39nB460_p0733b21║向上一路，直下千了百當。且道如何是向上一路？」喝
J39nB460_p0733b22║一喝，云：「三冬嶺上飛雲火，九夏長天降雪霜。」
J39nB460_p0733b23║李光先請上堂。「虎嘯龍吟，鳥飛兔走，面上眼睛，鼻下
J39nB460_p0733b24║唇口，無二無二，分別鬨鬨，秪一哮吼，若非透過祖師
J39nB460_p0733b25║關，空認木瓢作柳斗。」
J39nB460_p0733b26║金國梁、金國柱請上堂。問：「安居學道，城市山林那一
J39nB460_p0733b27║處好？」師橫拈拄杖，云：「任汝那頭觀。」僧擬議，師打，復豎
J39nB460_p0733b28║起拄杖，云：「說法不如這箇親，那論城市與山林？收來
J39nB460_p0733b29║放去渾無事，一段風光亙古今。且道：不與萬法為侶
J39nB460_p0733b30║者是甚麼人？八角磨盤空裏走。參！」
J39nB460_p0733c01║姚家庄蘇居士暨合庄檀越請上堂。僧問：「不問有言，
J39nB460_p0733c02║不問無言，請師說法。」師默然。進云：「這箇是世尊的？那
J39nB460_p0733c03║箇是和尚的？」師亦默然。進云：「何不慈悲？」師云：「癡人面
J39nB460_p0733c04║前不得說夢。」乃云：「老僧不吝與君說，世法佛法無間
J39nB460_p0733c05║歇，欲識西來掣電機，掉棒打落天邊月。山層層，水疊
J39nB460_p0733c06║疊，青松翠柏談般若，燕語鶯啼迥不同，盡是靈山真
J39nB460_p0733c07║妙訣。」
J39nB460_p0733c08║張登雲請上堂。僧問：「淨照諸日作工夫，不知向甚麼
J39nB460_p0733c09║處下手？」師驀頭一棒，云：「但恁麼。」進云：「今日得也。」師云：
J39nB460_p0733c10║「汝得箇甚麼？」進云：「親蒙和尚賜棒。」師云：「不識痛痒在。」
J39nB460_p0733c11║僧無語，師連打兩棒，云：「若是伶俐漢，果然；若向這裏
J39nB460_p0733c12║會去，正是汝著力處。若是不唧溜，守著飯山餓殺、守
J39nB460_p0733c13║著泉水渴殺，莫怪老僧不道。」卓拄杖，下座。
J39nB460_p0733c14║巴國臣、金世科、劉芳起、恍有功，請上堂。「紅塵遍地無
J39nB460_p0733c15║人掃，深夜涼風秋月皎，恰似當年識的渠，又轉千峰
J39nB460_p0733c16║過別島。不出門，也是草，何用東尋與西討？直下透出
J39nB460_p0733c17║頂門關，不如休心歇去好。諸禪者，曉不曉？處處家山
J39nB460_p0733c18║無價寶，等閒莫教老胡知，布袋和尚笑不了。」
J39nB460_p0733c19║僧綱司徐寬習及檀信佟有光、王重臣請上堂。師拈
J39nB460_p0733c20║拄杖云：「赤灑灑，露堂堂，通身沒影相，遍界不曾藏，一
J39nB460_p0733c21║道平懷無可說，諸人直下便承當。」橫按拄杖云：「莫將
J39nB460_p0733c22║面上分輕重，踏著稱錘硬似鋼。」
J39nB460_p0733c23║郭景榮請上堂。「心無二用，事有千重，山翁閒不徹，村
J39nB460_p0733c24║夫忙更庸。且道他忙箇甚麼？君不見，百穀盡上場，打
J39nB460_p0733c25║稻又牽礱。」
J39nB460_p0733c26║楊芳聲請上堂。「今朝諸佛歡喜之日，衲僧自恣之時，
J39nB460_p0733c27║冥府大赦幽關，天下設供蘭盆勝會，超度法界孤魂。
J39nB460_p0733c28║為甚麼古人卻道：下無眾生可度？既是無眾生可度，
J39nB460_p0733c29║不知今即超度底猶是阿誰？」良久，云：「明年依舊設齋
J39nB460_p0733c30║筵。」
J39nB460_p0734a01║韓正照請上堂。問：「如何是祖祖相傳的心？」師云：「韓幹
J39nB460_p0734a02║馬嘶青草土，戴松牛臥綠楊陰。」問：「如何是拄杖頭邊
J39nB460_p0734a03║事？」師云：「百拶碎。」師拈起拄杖，云：「已入山僧手中喚作
J39nB460_p0734a04║拄杖子，未入山僧手中喚作甚麼？」卓拄杖，云：「扶過斷
J39nB460_p0734a05║橋水，伴歸明月村。」復卓一卓，下座。
J39nB460_p0734a06║聞自成請上堂。師震威一喝，云：「一喝輝今古，誰敢當
J39nB460_p0734a07║鋒觸？大地絕淆訛，處處超佛祖。超佛祖，是何物兮同
J39nB460_p0734a08║遍普？胡張黑李暗沉吟，火裏蟭螟咬猛虎。」復喝一喝，
J39nB460_p0734a09║下座。
J39nB460_p0734a10║信官屈大城、馬倪、楊芳名、李茂春、張九成、鄭文燦請
J39nB460_p0734a11║上堂。僧問：「臨濟喝，少遇知音；德山棒，難逢作者。和尚
J39nB460_p0734a12║今日作麼生？」師云：「老僧打退堂鼓。」進云：「作家宗師，今
J39nB460_p0734a13║日罕遇。」師云：「一句傷人六月寒。」僧進彈指云：「爭奈這
J39nB460_p0734a14║箇何？」師云：「又來納敗闕。」乃云：「全殺活，行正令，超佛祖，
J39nB460_p0734a15║越凡聖，有權有實，奪人奪境，趙州擎茶，東坡姓秤，昔
J39nB460_p0734a16║人妙用舞三臺，未足神通為上乘。」舉拄杖云：「何似這
J39nB460_p0734a17║箇木上座，也非凡，也非聖，這段風光無偏正，橫拈倒
J39nB460_p0734a18║用任施為，令人觸著喪性命。」
J39nB460_p0734a19║上堂。僧問：「如何是天下不疑底事？」師云：「足下是實地，
J39nB460_p0734a20║頭上是青天。」進云：「此意如何？」師云：「頭頭相戴，步步相
J39nB460_p0734a21║踏。」乃云：「足下是實地，頭上是青天，大清國土裏，那箇
J39nB460_p0734a22║灶無煙？」
J39nB460_p0734a23║上堂。「山疊疊，水潺潺，雲片片，鳥喃喃。」遂顧左右云：「今
J39nB460_p0734a24║朝風雨急，葉落滿前川。」
J39nB460_p0734a25║解制，穆夢奇請上堂。「安居三箇月，萬事悉皆周，鉗槌
J39nB460_p0734a26║高掛起，紅罏煙盡休。撒開布袋口，放出一群牛，繩鎖
J39nB460_p0734a27║渾徹斷，東西任自由。且道收鉤罷釣一句又作麼生？」
J39nB460_p0734a28║擲下拂子，云：「生涯不在絲綸上，穩坐蘆花一小舟。」
J39nB460_p0734a29║
J39nB460_p0734a30║暉洲旲禪師語錄卷第三終