J39nB460_p0734b01║三韓寧遠州地藏寺暉洲和尚語錄卷之四
J39nB460_p0734b02║侍者明宗錄
J39nB460_p0734b03║康熙歲次壬申年十月十五日，寧遠州大護法駐防
J39nB460_p0734b04║佐領鄔爾都、楊文政，暨闔城信善人等，同院主成憲，
J39nB460_p0734b05║恭請地藏寺冬季結制，上堂。
J39nB460_p0734b06║師拈起疏云：「曲不藏直，真不掩偽，明明顯示，更莫自
J39nB460_p0734b07║埋。」維那宣畢，以拄杖擊法座一下，震威一喝，云：「諸人
J39nB460_p0734b08║於此會去，更不落二落三。」便陞座。拈香祝
J39nB460_p0734b09║聖畢，次拈香云：「此一瓣香，天不能蓋，地不能載，睹之
J39nB460_p0734b10║眼睛枯，嗅之腦門裂。第五回拈出，爇向金爐，供養盤
J39nB460_p0734b11║山古中盤正法寺上了下宗先師和尚，用酬法乳。」斂
J39nB460_p0734b12║衣就座。徹元和尚白槌畢，師云：「真機獨運，截斷眾流；
J39nB460_p0734b13║妙用全該，當陽顯示。箇中還有明眼衲僧，不妨出眾
J39nB460_p0734b14║共汝商量。」僧問：「師唱誰家曲？宗風嗣阿誰？」師云：「春風
J39nB460_p0734b15║浩浩，翠鳥喃喃。」進云：「恁麼則盤山嫡嗣，龍池曾孫。」師
J39nB460_p0734b16║云：「放汝三十棒。」問：「古人云：『佛來也揮，祖來也揮。』既是
J39nB460_p0734b17║佛祖，為甚麼卻揮？」師云：「賊不打貧兒家。」進云：「如何是
J39nB460_p0734b18║殺人刀？」師云：「不斬死漢。」進云：「如何是活人劍？」師云：「令
J39nB460_p0734b19║不重行。」進云：「德山棒如雨點，臨濟喝似雷奔，明甚麼
J39nB460_p0734b20║邊事？」師云：「一狀領過。」乃云：「闡揚宗旨，事理全彰，正令
J39nB460_p0734b21║當行，纖塵不立，方能露金剛之手，運老婆之心，處處
J39nB460_p0734b22║拔楔抽釘，在在解粘去縛，百尺竿頭打翻觔斗，十字
J39nB460_p0734b23║街前撒土揚塵，隨緣演化，到處利生，信手拈來，由心
J39nB460_p0734b24║應用。且道當陽一句又作麼生？」喝一喝，云：「拶碎虛空
J39nB460_p0734b25║渾沒事，大千沙界露全真。」維那結槌，下座。
J39nB460_p0734b26║天寧寺復宜請上堂。「日午當天，萬事周全。平常日用，
J39nB460_p0734b27║米麵油鹽。」
J39nB460_p0734b28║住持夙獨請上堂。師舉：「祖師云：『至道無難，唯嫌揀擇。』」
J39nB460_p0734b29║師拈拄杖云：「這箇是揀擇底？是明白底？三祖大師傾
J39nB460_p0734b30║心吐膽呈似諸人，且道那箇是不揀擇底聻？」良久，云：
J39nB460_p0734c01║「易開始終口，難保歲寒心。」
J39nB460_p0734c02║復念請上堂。「有念生死續，無念落空亡。去此二途，如
J39nB460_p0734c03║何進步？」以拂子敲香几，云：「北俱盧洲打鼓，南贍部洲
J39nB460_p0734c04║上堂。」擲拂，下座。
J39nB460_p0734c05║生員馬負圖請上堂。「仰之彌高，不隔絲毫；鑽之彌堅，
J39nB460_p0734c06║本自天然。瞻之在前，非聖非凡；忽焉在後，推門落臼。
J39nB460_p0734c07║會麼？咄！見三下三，三三如九。」
J39nB460_p0734c08║暢弘續請上堂。「風來樹舞響琳瑯，鳥噪聲歌演妙香，
J39nB460_p0734c09║多少遊人頻側耳，知音元不在宮商。」舉：「教中云：『我意
J39nB460_p0734c10║難可測，亦無能問者，無問而自說，稱讚所行道。』所以
J39nB460_p0734c11║諸佛同源、諸祖共傳，自悟妙覺真如清淨本然，不與
J39nB460_p0734c12║世間文字所同，方知佛祖眾生性相平等，不受五陰
J39nB460_p0734c13║生死羈縛。假若意識情解，猶如敲冰覓火、蒸砂作飯，
J39nB460_p0734c14║都無實處。總然讀盡世間文字，只圖一時口滑，過後
J39nB460_p0734c15║何堪？諸人者總不如休去歇去好。且道平常一句又
J39nB460_p0734c16║作麼生聻？」顧視左右云：「各按生涯弘聖道，莫聽閒人
J39nB460_p0734c17║說是非。」
J39nB460_p0734c18║蘊無請上堂。「老漢從來無別禪，搬柴運水與耕田。雖
J39nB460_p0734c19║然一段平常事，覷得分明見者難。見不難，急耳觀，犛
J39nB460_p0734c20║牛煙鎖綠楊邊。」
J39nB460_p0734c21║梁銘章請上堂。僧問：「教中云：『三世諸佛及阿耨多羅
J39nB460_p0734c22║三藐三菩提皆從此經出。』未審經從何處出？」師云：「親
J39nB460_p0734c23║言出親口。」進云：「佛能演化，法能示人，誰先？誰後？」師云：
J39nB460_p0734c24║「纔過初一，復是十五。」進云：「即色即空，二乘見解；非色
J39nB460_p0734c25║非空，是甚麼人境界？」師連打嚏噴，云：「老僧今日傷風。」
J39nB460_p0734c26║僧罔措，師打云：「是箇漆桶。」乃云：「也非色，也非空，處處
J39nB460_p0734c27║著衣喫飯同，撥土揚塵無覓處，扶桑依舊海門東。」
J39nB460_p0734c28║信女李門李氏請上堂。「箇裏圓明，純然清淨，本無毀
J39nB460_p0734c29║犯之名，那有人我之相？只因眾生業識紛然，迷失自
J39nB460_p0734c30║性，妄生種種妍醜之質，從古至今遷流不息，但能一
J39nB460_p0735a01║念回光返照，直下便同諸佛，聖號凡名何處安著？男
J39nB460_p0735a02║女之相何處分別？不見法華會上龍女獻珠即成正
J39nB460_p0735a03║覺，此土靈照一念心空直超三界，豈不是回光返照
J39nB460_p0735a04║底模範？當知水流風動總是真如，鵲噪鴉鳴無非佛
J39nB460_p0735a05║事。」豎拂子，云：「會麼？近水樓臺先得月，向陽之地易為
J39nB460_p0735a06║春。」
J39nB460_p0735a07║趙自明、趙奇俊請上堂。問：「盡大地是箇火坑，作麼生
J39nB460_p0735a08║跳？」師云：「闍黎。」僧應喏。師云：「作麼生跳？」進云：「也知和尚
J39nB460_p0735a09║婆心太切。」師云：「知恩者少。」乃云：「頓悟心空萬慮忘，更
J39nB460_p0735a10║無毫髮可商量，而今隨分些些納，覿面拈來為舉揚。
J39nB460_p0735a11║大眾！還見麼？今日大雪嚴寒，箇箇寒毛卓豎。」
J39nB460_p0735a12║高登雲、孫光先請上堂。一僧纔出，師云：「且住。」僧擬議，
J39nB460_p0735a13║師打退，乃云：「道由心悟，不在問荅。眼色耳聲，心思意
J39nB460_p0735a14║筭，與之此道，遠則遠矣，但能識心達本，返照回光，他
J39nB460_p0735a15║時日後自有些相應去在。總然眼前學底玄談妙句，
J39nB460_p0735a16║與自己本地風光全沒交涉。所以道：凡聖情盡，善惡
J39nB460_p0735a17║兩忘，事理不二，真實道場。」
J39nB460_p0735a18║郭毓榮、郭毓文請上堂。「遼外秫米烏喇蔘，食來壯力
J39nB460_p0735a19║又壯筋。」卓拄杖，下座。
J39nB460_p0735a20║魏門田氏請上堂。僧問：「文殊是七佛之師，為甚麼出
J39nB460_p0735a21║不得女子定？」師云：「只為他是七佛之師。」進云：「罔明是
J39nB460_p0735a22║初地菩薩，為甚麼出得女子定？」師云：「只為他是初地
J39nB460_p0735a23║菩薩。」進云：「弟子初參，請師直指。」師云：「雲在嶺頭閒不
J39nB460_p0735a24║徹，水流澗底太忙生。」乃云：「是定非定、是出非出，文殊、
J39nB460_p0735a25║罔明切忌問卜，鎮州大蘿蔔依舊長深土。」
J39nB460_p0735a26║錦州知縣劉允恭及亮庭大師、天璽大師請上堂。僧
J39nB460_p0735a27║問：「西來密訣即不問，如何是主人公？」師云：「讚者則喜，
J39nB460_p0735a28║謗者則嗔。」進云：「恁麼則和尚認賊為子也。」師云：「汝又
J39nB460_p0735a29║作麼生？」進云：「讚者則喜，謗者則嗔。」師云：「咬人屎橛。」乃
J39nB460_p0735a30║云：「相逢睹面喜容容，達者方知格外宗，一句迥超凡
J39nB460_p0735b01║聖路，箇中誰識主人公？箇箇眼能觀色、耳能聞聲、鼻
J39nB460_p0735b02║能嗅香、舌能談論、身知寒暑、意能分別，各有所執，主
J39nB460_p0735b03║人公在甚麼處？」舉起拄杖，云：「若喚這箇作主人公，也
J39nB460_p0735b04║是認賊為子、喚奴作郎；若喚這箇不是主人公，猶是
J39nB460_p0735b05║捨父逃逝、向外馳求。且道畢竟作麼生？」喝一喝，云：「若
J39nB460_p0735b06║擇水乳，須是鵝王。」
J39nB460_p0735b07║李魁英請上堂。「木馬踏碎須彌，泥牛耕破海底。」以拄
J39nB460_p0735b08║杖畫云：「若向這裏覷得破，也未具衲僧正眼。且道如
J39nB460_p0735b09║何是衲僧正眼？半夜穿花針。」
J39nB460_p0735b10║高有才、李君表請上堂。舉：「古德云：『有一物，上拄天、下
J39nB460_p0735b11║拄地，黑漆漆、明歷歷，常在動用中，動用中收不得。』古
J39nB460_p0735b12║人大似向虛空裏著楔，且道喚甚麼作一物？既是在
J39nB460_p0735b13║動用中，為甚麼又收不得？」擊拂子，云：「果向這裏出隻
J39nB460_p0735b14║手，無量劫不異今日。今日不異無量劫，也不被十二
J39nB460_p0735b15║時所轉，量周沙界，壽等虛空；其或未能，今朝正是臘
J39nB460_p0735b16║初三，切莫忘卻。」
J39nB460_p0735b17║田門丘氏、趙門商氏請上堂。「今朝臘月初五，忽聽椎
J39nB460_p0735b18║鐘擊鼓。山僧拽杖上堂，並無一法囑咐。欲識祖意西
J39nB460_p0735b19║來，野鵲穿梅戲舞。九九八十一，五九四十五。任君從
J39nB460_p0735b20║頭算，戊己原屬土。」
J39nB460_p0735b21║信官趙起蛟、施朝鳳請上堂。問：「雲門扇子𨁝跳三十
J39nB460_p0735b22║三天，觸著帝釋鼻孔；東海鯉魚打一棒，雨似盆傾。未
J39nB460_p0735b23║審是神通妙用？法爾如然？」師打，云：「向這裏會去。」進云：
J39nB460_p0735b24║「早知燈是火，飯熟已多時。」師云：「也是王四郎襆頭。」乃
J39nB460_p0735b25║云：「法身清淨亦無比，露柱燈籠相共語，三腳蝦蟆飛
J39nB460_p0735b26║上天，撞斷東海烏龍脊，分水夜叉擊一槌，晴天平地
J39nB460_p0735b27║轟霹靂，須彌頂上浪滔天，九曲黃河乾到底，疑殺東
J39nB460_p0735b28║村王大伯，看來原是胡張李。」
J39nB460_p0735b29║臘月八日，護法、駐防、佐領鄔爾都洎合宅親屬眷等
J39nB460_p0735b30║受三自歸，請上堂。僧問：「萬法歸一，一皈何處？」師云：「老
J39nB460_p0735c01║僧在盤山紫蓋峰東川親折一條山京拄杖，上下長
J39nB460_p0735c02║七尺五寸。」進云：「鄔護法合宅受三自歸，和尚與伊先
J39nB460_p0735c03║受那一歸？」師驀頭一棓，云：「先受這一歸。」進云：「歸依三
J39nB460_p0735c04║寶有何功德？」師云：「高車駿馬橫門外，朝罷歸來坐錦
J39nB460_p0735c05║堂。」進云：「恁麼則三寶地中親植得，九朝門外奪高標。」
J39nB460_p0735c06║師云：「若非親著力，爭得掛黃金？」乃云：「大人具大志，大
J39nB460_p0735c07║根成大器，故我釋尊勤修三祇，末後雪山六年苦行，
J39nB460_p0735c08║至臘月八日忽睹明星豁然了徹，方為天上天下第
J39nB460_p0735c09║一班首。長慶坐破七箇蒲團，臨濟連喫三頓痛棒，堪
J39nB460_p0735c10║作人天眼目。汝等諸人若是英靈漢，聞山僧恁麼道，
J39nB460_p0735c11║果能憤志，如猛烈將軍出寨一般，將魔軍一時戰退，
J39nB460_p0735c12║鞭敲金鐙，齊唱凱歌，灑灑樂樂，歸家穩坐，豈不快乎？
J39nB460_p0735c13║珍重！」下座。
J39nB460_p0735c14║宋天祿請上堂。「風息浪靜，一光普照萬象；頓悟心空，
J39nB460_p0735c15║大千不隔毫端。本來一道清虛，凡聖性相平等。所以，
J39nB460_p0735c16║淨法界身元無出沒，大悲願力示現無窮。大眾！還知
J39nB460_p0735c17║世尊悟處麼？梅花乍放驚人目，添的黃鸝話更多。」
J39nB460_p0735c18║信官白崇祿請上堂。「山僧有箇古公案，未曾舉似諸
J39nB460_p0735c19║人，今日布施大眾。」高聲云：「會麼？東序一僧鼻孔短，西
J39nB460_p0735c20║序一僧眉毛長，阿呵呵，笑殺人。」
J39nB460_p0735c21║元旦，夏守祖請上堂。「三世諸佛不知有，八角磨盤空
J39nB460_p0735c22║裏走，狸奴白牯卻知有，蝦跳何從出得斗？新婦騎驢
J39nB460_p0735c23║阿公牽，為伊獨尊遍大千，明明報與參禪客，曠劫今
J39nB460_p0735c24║朝無兩般。」
J39nB460_p0735c25║趙國柱等請上堂。「春日春天裏，春來喜更多。春光春
J39nB460_p0735c26║色照，春暖春氣和。春雷驚春夢，春雨潤春萼。春老行
J39nB460_p0735c27║春令，春童唱春歌。恒河沙數劫，一曲演摩訶。」
J39nB460_p0735c28║正月十五日，監院請上堂。「正月半，元宵節，火炮輝空
J39nB460_p0735c29║連天熱。敲落須彌嘴半邊，海神忙叫疼不徹。徹不徹，
J39nB460_p0735c30║掉棒打落天邊月。參！」
J39nB460_p0736a01║解制，上堂。「春風遍暖，四野煙濃。萬里芳草綠，千峰花
J39nB460_p0736a02║樹紅。黃鸝宛囀，俊鷂騰空。九旬安居已竟，百日佛事
J39nB460_p0736a03║周隆。衲僧未莊包裹，猶如將軍建功。腳尖趯出報化
J39nB460_p0736a04║佛，倚天長劍果磨礱。」喝一喝，下座。
J39nB460_p0736a05║
J39nB460_p0736a06║
J39nB460_p0736a07║
J39nB460_p0736a08║
J39nB460_p0736a09║
J39nB460_p0736a10║
J39nB460_p0736a11║康熙三十四年歲次乙亥無射上旬重陽日，三韓中
J39nB460_p0736a12║後所內務府筆帖式石有用及眾鄉紳恭請住剌兒
J39nB460_p0736a13║山朝陽寺，至丙子年孟夏望日結制上堂。師拈香祝
J39nB460_p0736a14║聖畢，次拈香云：「不假造作，本自天然，第六回拈出
J39nB460_p0736a15║供養灤陽澤它萬善第一代了宗先和尚，用酬法乳。」
J39nB460_p0736a16║斂衣就座。維那白槌畢，師云：「一不成，二不是，睹面相
J39nB460_p0736a17║呈，已成鈍置。還有本色衲僧麼？不妨出眾證明。」僧問：
J39nB460_p0736a18║「山花舖地錦，澗水綠如藍，如何是奪人不奪境？」師云：
J39nB460_p0736a19║「山深松檜廣，路曲客來稀。」進云：「如何是奪境不奪人？」
J39nB460_p0736a20║師云：「連夜風吹花落盡，頻呼行者掃丹墀。」進云：「如何
J39nB460_p0736a21║是人境兩俱奪？」師云：「峰高路遠絕方信，斷首烏龜腳
J39nB460_p0736a22║指天。」進云：「如何是人境俱不奪？」師云：「滿院榴花香撲
J39nB460_p0736a23║面，游蜂不住亂爭妍。」進云：「恁麼則不到朝陽之地，焉
J39nB460_p0736a24║知臨濟家風？」師便打，乃云：「剌兒山子長城邊，胡漢交
J39nB460_p0736a25║參話正偏，秦令已行今古格，樓臺煙鎖角聲連。且道：
J39nB460_p0736a26║此四句語是賓？是主？是正？是偏？於此辯得，凡聖同居，
J39nB460_p0736a27║今古無二。雖然如是，不立凡聖、不落古今又作麼生？」
J39nB460_p0736a28║良久，云：「遼河水闊連天碧，剌子山橫宇宙寬。」維那結
J39nB460_p0736a29║槌，下座。
J39nB460_p0736a30║護法石有用請上堂。「父母未生前，有箇本來面，分明
J39nB460_p0736b01║舉似君，問君薦不薦。且道如何分明底事？」揮拂子，云：
J39nB460_p0736b02║「廚庫連僧堂，山門對佛殿。」
J39nB460_p0736b03║儒人石門傅氏等請上堂。僧問：「千峰秀色，遍地花開，
J39nB460_p0736b04║格外玄機，請師直指。」師云：「高著眼。」進云：「當陽無物呈
J39nB460_p0736b05║師座，陣陣香風滿法床。」師云：「猶是箇裏底。」僧罔措，師
J39nB460_p0736b06║云：「將為販蔘客，原來買菜人。」乃云：「炎天日暖，遍地花
J39nB460_p0736b07║開，雲淡風輕，千峰秀色，所以時節若至，其理自彰。即
J39nB460_p0736b08║今節屆仲呂，且道彰箇甚麼？忽然一陣風雷澍雨，箇
J39nB460_p0736b09║箇面前一片清涼，䄩秈䅍瑞，皣樹呈祥，百穀豐稔，調
J39nB460_p0736b10║和萬民，了無饑色，也不可作世諦流布，也不可作佛
J39nB460_p0736b11║法商量，畢竟作麼生即得？」良久，云：「鴛鴦繡出從君看，
J39nB460_p0736b12║不把金針度與人。」
J39nB460_p0736b13║中元節，上堂。「十五日已前，炎天暑熱，魚躍蓮叢。十五
J39nB460_p0736b14║日已後，金風漸爽，山色凄涼。正當十五日，金鐘連吼，
J39nB460_p0736b15║玉磬長鳴。於斯會得見聞覺知，頭頭是妙，步步歸宗，
J39nB460_p0736b16║總是本地風光，無非當人正體。其或未然，今日正當
J39nB460_p0736b17║中元節令，處處慶讚水官，莫要錯過時光好。」
J39nB460_p0736b18║
J39nB460_p0736b19║
J39nB460_p0736b20║暉洲旲禪師語錄卷第四終