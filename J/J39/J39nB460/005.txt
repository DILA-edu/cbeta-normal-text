J39nB460_p0736c01║暉洲禪師住三韓寧遠州地藏寺語錄卷之五
J39nB460_p0736c02║記錄（恒如　文學）
J39nB460_p0736c03║康熙三十六年歲次丁丑十月十五日，院主成憲、駐
J39nB460_p0736c04║防佐領鄔爾都及闔城檀越等，恭請住寧遠地藏禪
J39nB460_p0736c05║院傳戒參禪。上堂，拈香祝
J39nB460_p0736c06║聖畢，次拈香云：「盤根錯節，聲價難酬，第七回拈出爇
J39nB460_p0736c07║向爐中，耑為供養盤山古中盤正法寺上了下宗先
J39nB460_p0736c08║師，用酬法乳。」斂衣便座。徹元和尚白槌畢，師豎拄杖
J39nB460_p0736c09║云：「世尊拈出，迦葉漏洩，箇中還有通這消息的衲僧
J39nB460_p0736c10║麼？」僧出便問：「釋迦三昧，迦葉不知，和尚三昧，甚麼人
J39nB460_p0736c11║知？」師云：「夜半木童穿鞋去，天明石女戴帽歸。」進云：「恁
J39nB460_p0736c12║麼則學人禮拜有分也。」師云：「非汝境界。」僧罔措，師云：
J39nB460_p0736c13║「可惜許。」乃云：「昔日老古錐開百千法門、設種種方便，
J39nB460_p0736c14║無非教人明得向上這一著子。大眾！誰是少這一著
J39nB460_p0736c15║子的聻？若道人人本有、各各不無，為甚麼問著諸人
J39nB460_p0736c16║舌似扁擔、眼如流星？作麼生又明得這箇道理去？」以
J39nB460_p0736c17║拄杖打圓相云：「大眾會麼？若向這裏緇素分明，那論
J39nB460_p0736c18║持戒毀戒、地獄天堂、魔宮佛國？總向這裏一一了也。
J39nB460_p0736c19║雖然如是，試羯磨看。」維那結槌，下座。
J39nB460_p0736c20║生員馬負圖、劉貴臣請上堂。僧問：「若人轉物即同如
J39nB460_p0736c21║來，面前境物作麼生轉？」師云：「東邊是僧，西邊是浴。」進
J39nB460_p0736c22║云：「如何是東邊是僧，西邊是俗？」師云：「光頭的光頭，戴
J39nB460_p0736c23║帽的戴帽。」士問：「達磨西來意不問，如何是仲尼之道？」
J39nB460_p0736c24║師豎起拂子云：「會麼？」士云：「不會。」師云：「吾無隱乎爾。」進
J39nB460_p0736c25║云：「如何是達磨西來意？」師云：「南園梅，北園柳。」士罔措，
J39nB460_p0736c26║師云：「時節也不知。」乃云：「寧城此際建法幢，曲澗峰巒
J39nB460_p0736c27║古韻彰，琴管聲歌誰薦得？石人雙耳聽宮商。不是西
J39nB460_p0736c28║天梵語，亦非仲尼文章，畢竟如何？」良久，云：「今日天寒，
J39nB460_p0736c29║明日與汝商量。」
J39nB460_p0736c30║授沙彌戒，內務府筆帖式石有用請上堂。「諸仁者！還
J39nB460_p0737a01║知今日祥瑞麼？十方如來、諸大菩薩同一門而出，各
J39nB460_p0737a02║陞獅子寶座，一音演唱，敷揚毘尼。即今現前，或僧、或
J39nB460_p0737a03║俗，或男、或女，乃至天龍八部、一切鬼神，情與無情，悉
J39nB460_p0737a04║皆聞聲，盡得其戒，各證無生法忍去也。忽然從龜毛
J39nB460_p0737a05║頭上跳出一箇無面孔的漢來，攔胸便問：既然與麼，
J39nB460_p0737a06║今日椎鐘擊鼓，集眾上堂，一伸一問，拈椎豎拂，又作
J39nB460_p0737a07║麼生？山僧到這裏，有理難伸，無言可對，只得口掛壁
J39nB460_p0737a08║上。幸得木上座在手，驀頭一棓，嚇得那無面目漢赤
J39nB460_p0737a09║身𨁝跳，倒騎山門，走入佛殿，揚聲大叫。雖然與麼，未
J39nB460_p0737a10║會向上事在。大眾！出來道道，看那箇是向上事聻？莫
J39nB460_p0737a11║非傳演毘尼是向上事？石護法設齋是向上事？鳴鐘
J39nB460_p0737a12║擊鼓、聚眾上堂是向上事？拈椎豎拂、一問一答是向
J39nB460_p0737a13║上事？」以拄杖打圓相，云：「果然於此會得，十方如來、諸
J39nB460_p0737a14║大菩薩與汝諸人頭頭相捔、步步相踏；其或未然，年
J39nB460_p0737a15║來更有新條在，腦亂春風卒未休。」
J39nB460_p0737a16║不琢和尚請上堂。僧問：「古人云：『有時拈椎豎拂即得，
J39nB460_p0737a17║有時拈椎豎拂即不得。』拈則是？不拈則是？」師云：「總不
J39nB460_p0737a18║離老僧手裏。」進云：「拈與不拈、總不恁麼是若何？」師便
J39nB460_p0737a19║打。師豎起拂子云：「恁麼恁麼，正是腦後加楔、眼裏添
J39nB460_p0737a20║砂。」擲下拂子云：「不恁麼不恁麼，亦如敲冰覓火、緣木
J39nB460_p0737a21║求魚。且道地藏恁麼告報諸人，何異身外尋身、夢中
J39nB460_p0737a22║說夢？誰能識的？道無迷悟，發證由師，運萬行之因、圓
J39nB460_p0737a23║一身之果，或深藏於窮谷、或遊化於諸方、或幽棲於
J39nB460_p0737a24║殿閣重樓、或靜隱於茅堂小室，循途得貴，漸悟心源。
J39nB460_p0737a25║到這田地，直須㘞地一聲、桶底脫落，方能鑒地輝天。」
J39nB460_p0737a26║震威一喝云：「出群原是英靈漢，敵勝還他將相才。」卓
J39nB460_p0737a27║拄杖，下座。
J39nB460_p0737a28║冬至，天璽請上堂。「向陽之地春先到，近日崖前發早
J39nB460_p0737a29║梅，歷歷分明無缺欠，何須特地更安排？有指示，莫疑
J39nB460_p0737a30║情；無指示，話先乖。百草頭邊渾漏洩，一毫端上現樓
J39nB460_p0737b01║臺。」
J39nB460_p0737b02║彌陀聖誕，爵軒恒如請上堂。「孤松嶺秀，岸柳含煙，鳥
J39nB460_p0737b03║棲幽林，鶴鳴霄漢。若是家裏人，便說家裏話，方知家
J39nB460_p0737b04║中事。且道誰是家裏人？家中更有甚麼事？」顧左右，云：
J39nB460_p0737b05║「即今彌陀如來現在說法、現在度生，令汝箇箇福慧
J39nB460_p0737b06║無盡、壽量無窮，得大辯才，自在無礙。還信得及麼？雪
J39nB460_p0737b07║後始知松柏操，事難方見丈夫心。」
J39nB460_p0737b08║錦州住持寂謨、檀信楊林翰請上堂。「釋迦未出世，達
J39nB460_p0737b09║磨不西來，人人常光現前，箇箇超今越古，本無毘尼
J39nB460_p0737b10║可傳，那有佛法可示？及乎釋迦出世、達磨西來，拈椎
J39nB460_p0737b11║豎拂、立主立賓。若向釋迦未出世已前為人，墮在那
J39nB460_p0737b12║邊；若向達磨西來後為人，落在今時；若總不恁麼，又
J39nB460_p0737b13║坐淨潔坑裏。眾禪德！作麼生即得？」良久，云：「風雪交加
J39nB460_p0737b14║特地冷，歸堂且向火爐邊。」
J39nB460_p0737b15║蘊無、天真請上堂。僧問：「如何是空手把鋤頭？」師云：「莫
J39nB460_p0737b16║要忘卻本參。」進云：「如何是步行騎水牛？」師云：「拖死尸
J39nB460_p0737b17║的是甚麼人？」進云：「如何是人從橋上過，橋流水不流？」
J39nB460_p0737b18║師云：「萬古長空，一朝風月。」乃云：「窮玄究妙，望空祈告，
J39nB460_p0737b19║拈今舉古，揚塵撒土，二途不涉，誰是知音？」喝一喝，云：
J39nB460_p0737b20║「若向這裏會去，非但超今越古，現在參學事畢。」
J39nB460_p0737b21║不大師請上堂。「陽回氣轉，日麗風和，林下生涯，若為
J39nB460_p0737b22║舉似？瞌睡漢纔下單頭，便覺暖生臘退，梅綻春來，岸
J39nB460_p0737b23║柳垂絲，萌芽出土。所以，欲識佛性義，當觀時節因緣。
J39nB460_p0737b24║時節若至，其理自彰。如何是自彰底道理？汝等見麼？
J39nB460_p0737b25║滿院馨香關不住，南園又放兩三枝。」
J39nB460_p0737b26║本州李護法、信官宋護法請上堂。問：「一陽復始，萬物
J39nB460_p0737b27║生輝，二陽發動，沾恩有幾？」師云：「目前背後。」進云：「恁麼
J39nB460_p0737b28║則凍柳垂青方覺嫩，寒梅纔放透馨香。」師云：「好箇消
J39nB460_p0737b29║息。」乃云：「梅放南枝呈舊面，冰消北岸發新波，當機更
J39nB460_p0737b30║問西來意，煙柳飄飄鳥語多。」
J39nB460_p0737c01║燈節，義州住持德興請上堂。僧問：「三陽開泰即不問，
J39nB460_p0737c02║五谷豐登是如何？」師云：「天下樂昇平。」進云：「洪鈞氣轉，
J39nB460_p0737c03║鳳曆陽回，如何是萬物發生之意？」師云：「處處綠楊鶯
J39nB460_p0737c04║囀滑，家家門首月燈輝。」進云：「恁麼則大地沾光去也。」
J39nB460_p0737c05║師云：「為甚麼汝面前黑漆漆？」乃云：「向上一路，匝地普
J39nB460_p0737c06║天，築著磕著，越聖超賢。」以如意擊香几，云：「當陽獨露
J39nB460_p0737c07║無生旨，一曲昇平樂太年。」
J39nB460_p0737c08║
J39nB460_p0737c09║
J39nB460_p0737c10║
J39nB460_p0737c11║暉洲旲禪師住永平府樂亭聖嚴寺語錄
J39nB460_p0737c12║侍者（玫聲　悟真）記錄
J39nB460_p0737c13║康熙歲次辛巳大蔟中澣八日，樂亭縣吳家林監院
J39nB460_p0737c14║爵軒徒理會，洎本寺護法檀越高聚善、蕭陳舜等敦
J39nB460_p0737c15║請住聖嚴寺參禪傳戒，至姑洗望旦上堂。拈香祝
J39nB460_p0737c16║聖畢，次拈香云：「此一瓣香，舒之則離婁莫覷，捲之則
J39nB460_p0737c17║法界難藏，第八回拈出爇向爐中，供養萬善堂上了
J39nB460_p0737c18║宗先師，用酬法乳。」斂衣就座，維那白槌畢，師云：「相逢
J39nB460_p0737c19║覿面無餘事，只要時人正眼開，果有仙陀會裏客，不
J39nB460_p0737c20║妨出眾舞三臺。有麼？」僧問：「鉗槌密運，煆鐵成鋼，展演
J39nB460_p0737c21║毘尼，群機普利即不問，如何是覿面相呈的事？」師驀
J39nB460_p0737c22║頭一棒，進云：「不到場中親負命，焉能棒下解無生？」師
J39nB460_p0737c23║云：「且緩緩。」問：「佛真法身猶若虛空，應物現形如水中
J39nB460_p0737c24║月，如何是法身體？」師云：「庭前金線柳。」進云：「如何是法
J39nB460_p0737c25║身用？」師云：「殿後碧桃開。」進云：「體用雙彰是如何？」師打，
J39nB460_p0737c26║乃云：「最喜清和三二月，露花煙柳鬥芳烈，青山盡得
J39nB460_p0737c27║解無生，浩浩圓音沒差別。到這裏有甚東土西天、南
J39nB460_p0737c28║窟北穴？盡大千總是戒壇，遍十方皆一寶闕。會麼？箇
J39nB460_p0737c29║中無是不毘盧，處處總成華藏界。」維那結槌畢，卓拄
J39nB460_p0737c30║杖，下座。
J39nB460_p0738a01║信官劉可富請上堂。僧問：「泥牛踏翻澄潭月，驚起金
J39nB460_p0738a02║烏半夜紅，東土西天即不問，如何是第一玄？」師云：「海
J39nB460_p0738a03║底泥牛吼震天。」進云：「如何是第二玄？」師云：「石火星飛
J39nB460_p0738a04║鼻孔穿。」進云：「如何是第三玄？」師云：「廣博無遺應用全。」
J39nB460_p0738a05║進云：「如何是第一要？」師云：「猢孫正睡覺。」進云：「如何是
J39nB460_p0738a06║第二要？」師云：「鐵蛇橫古道。」進云：「如何是第三要？」師云：
J39nB460_p0738a07║「枝頭寒鶴噪。」進云：「臨濟宗猷振千古，庭前柏子邁常
J39nB460_p0738a08║倫。」師云：「水流風動任宣揚。」乃云：「撥轉天關，掀翻地軸，
J39nB460_p0738a09║這段風光，阿誰不有？庵主豎拳，百丈展手，孤山栽梅，
J39nB460_p0738a10║彭澤種柳，任伊妙用與神通，依舊舌頭不出口。」
J39nB460_p0738a11║蕭陳舜請上堂。「道也者，不可須臾離也。」豎拂子，云：「見
J39nB460_p0738a12║麼？不見道：『二三子以我為隱乎？吾無隱乎？』爾且道：既
J39nB460_p0738a13║是無隱乎，為甚麼人人不悟？若向這裏會得，更不被
J39nB460_p0738a14║之乎者也換卻你眼睛。」擲拂，下座。
J39nB460_p0738a15║恒如請上堂。僧問：「狸奴白牯即不問，天地同根、萬物
J39nB460_p0738a16║一體事如何？」師云：「野闊牛羊同雁鶩，天長草樹接雲
J39nB460_p0738a17║霄。」進云：「清風吹面冷，春意點花容。如何是萬物齊彰
J39nB460_p0738a18║的意旨？」師云：「猢孫上樹尾連顛。」進云：「恁麼則頭頭西
J39nB460_p0738a19║來意，物物祖師心。」師云：「莫將瓦礫認琦珍。」乃云：「三春
J39nB460_p0738a20║節屆，萬卉敷榮，正燕呢喃，馨風滿閣。且道山僧恁麼
J39nB460_p0738a21║舉揚，還有為人處也無？」以拂子揮案，云：「尋冰寒不見，
J39nB460_p0738a22║避暑熱偏多。」
J39nB460_p0738a23║張義公領眾請上堂。「瑞氣遶精舍，煙光射遠村，雲堂
J39nB460_p0738a24║鳴法鼓，獅象宣華文。人天悉瞻仰，大地沐深恩，龜毛
J39nB460_p0738a25║橫宇宙，兔角吞乾坤。」以拄杖打圓相，云：「宇宙山河被
J39nB460_p0738a26║他吞卻，爾等諸人向甚麼處安身立命？」良久，云：「有水
J39nB460_p0738a27║皆含月，無山不帶雲。」喝一喝，下座。
J39nB460_p0738a28║寶三、福元等請上堂。「三界無安，猶如火宅。且道出身
J39nB460_p0738a29║一句又作麼生？」震威一喝，云：「雲消山頂露，龍隱浪頭
J39nB460_p0738a30║高。」
J39nB460_p0738b01║真然等請上堂。僧問：「一天雲月全無異，萬里溪山迥
J39nB460_p0738b02║不同。在昔三聖道：『逢人則出，出則不為人。』意旨如何？」
J39nB460_p0738b03║師云：「十字街前碌磚。」進云：「秪如興化道：『逢人則不出，
J39nB460_p0738b04║出則便為人。』又作麼生？」師云：「剎竿頭上豎旗。」進云：「且
J39nB460_p0738b05║道：出則是？不出則是？」師云：「乘風千汲浪，徒自鼓波濤。」
J39nB460_p0738b06║進云：「和尚今日是為人也？是不為人也？」師云：「灤陽城
J39nB460_p0738b07║畔水，自古向南流。」乃云：「不拈一物無一物，不是法身；
J39nB460_p0738b08║不舉一念無一念，莫非本覺。崑崙自高，淵海元深，先
J39nB460_p0738b09║哲恁麼建立，山僧如是拈題，且道：有指示？無指示？」一
J39nB460_p0738b10║手撫案，云：「土曠人稀處，端的有知音。」
J39nB460_p0738b11║朗空和尚同元初請上堂。僧問：「一念超六度，彈指越
J39nB460_p0738b12║三學，日禮千佛，功超幾劫？」師云：「珠輝玉潤。」進云：「清淨
J39nB460_p0738b13║行者不般涅槃，破戒比丘不墮惡趣，是何意旨？」師云：
J39nB460_p0738b14║「棗甘梨酸。」進云：「坐斷兩頭，中間不立，是如何？」師云：「汝
J39nB460_p0738b15║非其人。」僧喝，師云：「果然虛頭。」乃云：「天不能蓋，地不能
J39nB460_p0738b16║載，這段風光，阿誰境界？咄！洎合停囚長智。」
J39nB460_p0738b17║
J39nB460_p0738b18║
J39nB460_p0738b19║
J39nB460_p0738b20║
J39nB460_p0738b21║
J39nB460_p0738b22║
J39nB460_p0738b23║
J39nB460_p0738b24║
J39nB460_p0738b25║
J39nB460_p0738b26║
J39nB460_p0738b27║
J39nB460_p0738b28║
J39nB460_p0738b29║
J39nB460_p0738b30║暉洲旲禪師語錄卷第五終