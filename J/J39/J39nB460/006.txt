J39nB460_p0738c01║暉洲旲禪師隨錄小參卷之六
J39nB460_p0738c02║記錄恒如
J39nB460_p0738c03║到玉田縣圓通禪院金光先蔡文魁暨眾檀信請上
J39nB460_p0738c04║堂僧問藍田種玉即不問圓通消息為舉揚師云不
J39nB460_p0738c05║是苦心人不知進云恁麼則綠水波中從現瑞紅蓮
J39nB460_p0738c06║舌上復重光師云即今覿面已相呈進云法性海中
J39nB460_p0738c07║為雨露千華臺上起清風師云猶落第二頭問臨濟
J39nB460_p0738c08║宗風即不問西來大意請師宣師云臘梅吐玉蕊寒
J39nB460_p0738c09║鵲哢嬌聲進云人人赤肉團上有一無位真人如何
J39nB460_p0738c10║是無位真人師云貧兒思舊債進云學人諸日參見
J39nB460_p0738c11║知識不得入處乞和尚直指師云老僧從來不曲說
J39nB460_p0738c12║進云恁麼則火向石中取冰從水上生師云海枯石
J39nB460_p0738c13║爛汝在甚麼處僧擬議師打云鈍漢乃云海枯石爛
J39nB460_p0738c14║盡獨露法王身青鬱鬱碧林林百草頭邊古佛心孤
J39nB460_p0738c15║迥迥澄湛湛三世如來全體現井底蝦蟆吞月光鯰
J39nB460_p0738c16║魚咬破烏龜面分水夜叉擊一椎鐵嘴烏兒頻嗟歎
J39nB460_p0738c17║歎莫歎老僧與汝重批判喝一喝云白雲遶座飛普
J39nB460_p0738c18║請著眼看。
J39nB460_p0738c19║天津衛放生院尼曇裔禪師信士呂大純請上堂慧
J39nB460_p0738c20║濟和尚問慧印全提列寶珍一番拈出一番新爾今
J39nB460_p0738c21║既坐盧能位端的請師拂鏡塵師云表裏無私進云
J39nB460_p0738c22║如何是放生境師云庭前蘭桂連枝秀池內芙蕖帶
J39nB460_p0738c23║葉鮮進云如何是境中人師云游蜂對對穿花舞弄
J39nB460_p0738c24║蝶爭妍撲面狂進云自從識的枝頭意花綻鳥啼總
J39nB460_p0738c25║是春師云莫眼花乃云曇花異味豈尋常妙裔離塵
J39nB460_p0738c26║越眾芳匝地氤氳盈宇宙凌空瑞靄影斜陽風吹石
J39nB460_p0738c27║臼談三昧鳥噪鴉鳴是道場萬像森羅齊作舞堆阜
J39nB460_p0738c28║瓦礫悉生光從來亙古無埋沒一段真風處處彰以
J39nB460_p0738c29║拂子打圓相下座。
J39nB460_p0738c30║師住聖嚴寺閱藏期郝交乾請上堂僧問夏末秋初
J39nB460_p0739a01║即不問如何是聖嚴境師云鳥棲樹頭巢犬守柴門
J39nB460_p0739a02║臥進云如何是境中人師云閑刈堂前草勤澆園內
J39nB460_p0739a03║花進云正當恁麼時如何師云千林黃葉墜四野稻
J39nB460_p0739a04║禾香乃云金風漸爽玉露垂珠遍地稼穡自成熟卻
J39nB460_p0739a05║被廬陵生機悟米價高低任君酬暑往寒來歸何處
J39nB460_p0739a06║歸何處六六原來三十六。
J39nB460_p0739a07║師住盤山古中盤正法寺西堂寮眾請秉拂若論這
J39nB460_p0739a08║一著子猶如擊石取火鑽木生煙猛然金星發現光
J39nB460_p0739a09║明普照大千無遮無礙無正無偏騰今貫古越聖超
J39nB460_p0739a10║凡隨緣設席化利人天但要自己腳跟下明得這一
J39nB460_p0739a11║著子不須東尋西覓洗臉摸著鼻孔喫飯咬著舌頭
J39nB460_p0739a12║方知達磨老漢航海東來不曾謾人喝一喝下座。
J39nB460_p0739a13║永平府地藏禪院眾新戒請小參僧問世尊說法已
J39nB460_p0739a14║十九年未曾說著半字今請和尚陞座又說些甚麼
J39nB460_p0739a15║法師云莫謗老僧好進云既無半字為甚麼又有五
J39nB460_p0739a16║千四十八卷師云莫謗世尊好進云恁麼則晴天轟
J39nB460_p0739a17║霹靂旱地起波濤師云早已沒頭沒額僧問古德云
J39nB460_p0739a18║念佛一聲漱口三日未審佛有何過師云真金雖貴
J39nB460_p0739a19║落眼成翳進云為甚麼又勸人念佛師云為止兒啼
J39nB460_p0739a20║進云若有大根器人來如何指示師云坐斷兩頭乃
J39nB460_p0739a21║云若是這般語話大似望空著楔將肉剜瘡箇箇鼻
J39nB460_p0739a22║孔撩天人人腳跟踏地欲談則談欲默則默更要指
J39nB460_p0739a23║示箇甚麼若道本自現成不假造作為甚麼問著十
J39nB460_p0739a24║箇更有五雙不知落處於此辯的分明與三世諸佛
J39nB460_p0739a25║歷代祖師天下老和尚把手共行同一鼻孔出氣苟
J39nB460_p0739a26║能未然更待來年蠶麥熟羅候羅兒與一文。
J39nB460_p0739a27║天津衛般若院眾新戒請小參臘梅綻暖氣暄楊柳
J39nB460_p0739a28║翩翩舞翠煙木童唱箇無音調驚起泥牛吼破天誰
J39nB460_p0739a29║知臨濟正法眼無端滅卻瞎驢邊喝一喝。
J39nB460_p0739a30║盛京楊家寺眾禪者請小參獨坐蕭然絕世塵更無
J39nB460_p0739b01║毫髮可呈君欲知箇裏風光處花笑鳥啼總是春。
J39nB460_p0739b02║盛京楊家寺晚參僧問世尊三昧迦葉不知如何是
J39nB460_p0739b03║和尚的三昧師云飯罷經行摸瘦腹閑遊松下捋蒼
J39nB460_p0739b04║髯問如何是佛師云眉高耳長進云如何是祖師意
J39nB460_p0739b05║師云少林山下雪齊腰乃云本自如如何須特地古
J39nB460_p0739b06║今山河古今日月古今草木古今人倫明明歷歷一
J39nB460_p0739b07║點也謾你諸人不得更來這裏討箇甚麼分曉欲知
J39nB460_p0739b08║奧語玄談都有十二分教註解分明老僧又不是座
J39nB460_p0739b09║主之奴下去便歸方丈。
J39nB460_p0739b10║王愛民請小參向上一著末後一句到這裏總是撐
J39nB460_p0739b11║天拄地沒量底道理亙古亙今明明歷歷一點也埋
J39nB460_p0739b12║沒不得茲因諸人情識深厚愛鎖纏縛迷失自家珍
J39nB460_p0739b13║寶向他外邊馳逐若是箇英靈漢聞山僧恁麼道從
J39nB460_p0739b14║前無明愛鎖一齊頓斷直下承當更無他事不見古
J39nB460_p0739b15║人道打開自己寶藏拈之不盡用之無窮諸人面前
J39nB460_p0739b16║如何施設喝一喝云路逢劍客須呈劍不是詩人莫
J39nB460_p0739b17║獻詩。
J39nB460_p0739b18║優婆夷實清請小參至理圓沒拘束逢場便作無生
J39nB460_p0739b19║曲聲歌古調遣誰知露柱燈籠堪薦取亦非佛亦非
J39nB460_p0739b20║祖獨露堂堂無可睹和身透出頂門關大地山河無
J39nB460_p0739b21║寸土。
J39nB460_p0739b22║萬善為眾小參天寒地寒處處安然滴水滴凍萬緣
J39nB460_p0739b23║皆共到這裏有甚閒工夫指示與人總然徹底風光
J39nB460_p0739b24║未有衲僧氣息在且道如何是衲僧氣息良久云毒
J39nB460_p0739b25║元旦小參一年春一度一度一年春莫非者箇事何
J39nB460_p0739b26║必更多云不多云八兩原來是半斤。
J39nB460_p0739b27║早參欲學般若智須發上品心萬緣悉殄滅何處不
J39nB460_p0739b28║超倫若道此箇法門別無奇路只要發勇猛心憤無
J39nB460_p0739b29║上志朝參暮究究到無疑之處豁然雲消霧散明鏡
J39nB460_p0739b30║當臺胡來現胡漢來現漢表裏洞然了沒瑕玷向那
J39nB460_p0739c01║十二時中灑灑樂樂自管行將去更有甚麼事若不
J39nB460_p0739c02║如是非但一生空過了就到驢年也難逢。
J39nB460_p0739c03║晚參廓然無聖一呼一應蟭螟飛上梵天老鼠走入
J39nB460_p0739c04║油甕不是法爾如然亦非神通妙用良久云本來一
J39nB460_p0739c05║段閒田地那堪缽柄重拈弄。
J39nB460_p0739c06║授沙彌戒顯奇請小參師舉阿難入廛托缽世尊曰
J39nB460_p0739c07║當依七佛儀式阿難問曰如何是七佛儀式世尊喚
J39nB460_p0739c08║阿難阿難應諾世尊曰托缽去師云世尊見境發機
J39nB460_p0739c09║阿難聞風撲影雖然一呼一應賓主歷然且道七佛
J39nB460_p0739c10║儀式還有也無良久云急著耳覷。
J39nB460_p0739c11║公案橋天仙院小參草蘺蘺花熳熳風吹綠柳叢露
J39nB460_p0739c12║滴桃萼面添的鷬鸝遶樹啼聲聲漏洩春無限嶺上
J39nB460_p0739c13║石人笑點頭千眼大悲覷不見覷不見蕩蕩皇風成
J39nB460_p0739c14║浩瀚萬別與千差吾道一以貫。
J39nB460_p0739c15║師住石佛寺早參僧問以字不成八字不是畢竟是
J39nB460_p0739c16║箇甚麼字師云今朝臘月一進云意旨如何師云曆
J39nB460_p0739c17║日甚分明進云明箇甚麼師云寒風徹髓僧擬議師
J39nB460_p0739c18║云時節也不知乃云八不八以不以箇中那事可堪
J39nB460_p0739c19║比滿天風雪骨毛寒此是經題真意旨喝一喝。
J39nB460_p0739c20║尼性寶薦嚴請小參問萬物皆有無常還有不遷的
J39nB460_p0739c21║物麼師云舌頭在口進云生死海中依何為舟航師
J39nB460_p0739c22║豎起拂子進云如何是涅盤真心師擲下拂子進云
J39nB460_p0739c23║恁麼則有星皆拱北無水不朝東師云也是隨人腳
J39nB460_p0739c24║跟轉乃云脫落皮膚達本源一微塵裏遍三千歸來
J39nB460_p0739c25║不是兒孫事自有神光照膽寒與麼會得舉起則千
J39nB460_p0739c26║光共耀放下則萬派歸源須是大根大器方能明得
J39nB460_p0739c27║這著子所以七珍八寶種種不從外得總在當人分
J39nB460_p0739c28║上到這裏人法雙忘聖凡俱泯非但閻王老子覷不
J39nB460_p0739c29║見就是千手大悲也摸𢱢不著且道畢竟在甚麼處
J39nB460_p0739c30║聻良久云寂滅光中舒妙相九重天外吼真風。
J39nB460_p0740a01║小參若向百尺竿頭進步只須截斷腳下絲頭方然
J39nB460_p0740a02║得箇入處若不如是總然句意精通未免墮坑落塹
J39nB460_p0740a03║且道腳跟下一句又作麼生喝一喝云東勝神洲持
J39nB460_p0740a04║缽西牛賀洲應供。
J39nB460_p0740a05║真空薦親請小參休把紅塵將自纏挺然迥出更逢
J39nB460_p0740a06║源通身脫灑歸何所三界遊來一念間。
J39nB460_p0740a07║胡應魁為慈母請對靈小參正值重陽無射時飄飄
J39nB460_p0740a08║紅葉墮丹墀當機莫問還鄉事菊放東籬慰所思。
J39nB460_p0740a09║尼元理為薦胞兄請小參靉靉愁雲彌宇宙飄飄霓
J39nB460_p0740a10║雪落階前其中有箇真消息舉似亡靈作指南以拂
J39nB460_p0740a11║擊案一下云已逝于公還會麼十世古今始終不離
J39nB460_p0740a12║於當念百千剎土自他不隔於毫端且道正當恁麼
J39nB460_p0740a13║時畢竟在甚麼處喝一喝云東山雲接西山霧南甸
J39nB460_p0740a14║雪連北甸霜。
J39nB460_p0740a15║杜文智為薦母請小參欲登上品只須頓悟本性根
J39nB460_p0740a16║源直入蓮池當下徹開塵勞羈鎖方乃頭頭是妙步
J39nB460_p0740a17║步通衢一段神光騰今貫古向因一點業識牽纏迷
J39nB460_p0740a18║失自家珍寶妄生男女之相墮在愛欲海中生死漂
J39nB460_p0740a19║沉無窮輪轉但能回光返照契悟真常人間天上信
J39nB460_p0740a20║步逍遙寶地蓮池由心自娛且道不被生死所轉一
J39nB460_p0740a21║句又作麼生以拄杖畫一畫云從此箇中親薦得九
J39nB460_p0740a22║霄雲外任縱橫。
J39nB460_p0740a23║張義公為薦父請師對靈小參殘菊香盡所風寒吹
J39nB460_p0740a24║卸園林落葉丹朱豔已隨秋影去惟留狼籍動悲慘
J39nB460_p0740a25║且道一傑居士即今在甚麼處聻良久云丹桂枝頭
J39nB460_p0740a26║絕影相竹窗橫月照人寒。
J39nB460_p0740a27║成憲同胞弟葛永祥為薦母請師小參僧問六律鏗
J39nB460_p0740a28║鏘香雲靉靆薦揚一句請師垂示師云鐵輪天子寰
J39nB460_p0740a29║中敕帝釋宮中放赦書進云薦揚已後居何國土師
J39nB460_p0740a30║云綠楊枝上鶯啼翠青草池塘魚躍瀾乃云今朝正
J39nB460_p0740b01║值立春節梅柳香飄無間歇綠水青山悉讚揚頻頻
J39nB460_p0740b02║何待更饒舌不饒舌萬卉枝頭蚤漏洩以拂子打○
J39nB460_p0740b03║相云唱氏靈魂還會麼若向這裏一言便契萬法皆
J39nB460_p0740b04║空更道甚麼涅槃生死之名男女人我之相塵勞業
J39nB460_p0740b05║識總是本地風光這邊那邊無非當人境界迥脫根
J39nB460_p0740b06║塵一句又作麼生喝一喝云畫堂繡枕渾閒事月照
J39nB460_p0740b07║幽窗影自孤。
J39nB460_p0740b08║碧修為慈母請秉拂撒手全無依堂堂沒覆藏豁然
J39nB460_p0740b09║達彼岸何必話途長不行花下路豈坐萬年床九重
J39nB460_p0740b10║雲散淨一月印千江揮拂下座。
J39nB460_p0740b11║佟吉年為薦弟婦請小參大道本無男女相至真那
J39nB460_p0740b12║復有支離茲因緣愛沉生死愛盡忘緣越聖級且道
J39nB460_p0740b13║達本歸源一句又作麼生良久云泥牛眠海底木馬
J39nB460_p0740b14║上須彌。
J39nB460_p0740b15║小參僧問大雪嚴寒人人向甚麼處迴避師曰雪窟
J39nB460_p0740b16║裏進云丹霞燒木佛院主為甚麼眉毛墮落師云脫
J39nB460_p0740b17║體風光進云不經嚴霜苦爭得桃李香師曰狂花刺
J39nB460_p0740b18║眼舉教中云爾時無我相無人相無眾生相無壽者
J39nB460_p0740b19║相師云這箇老古錐雖然處陰休跡未免賊身蚤露
J39nB460_p0740b20║且道既是無我人眾生壽者現今坐立儼然孤明歷
J39nB460_p0740b21║歷地說法聽法賓主交參復是阿誰豎拂子云還見
J39nB460_p0740b22║麼喝一喝云還聞麼見乃親見聞乃親聞既是聞見
J39nB460_p0740b23║分明又欠少箇甚麼聻咄即此見聞非見聞無餘聲
J39nB460_p0740b24║色可呈君好看陌上二三月那箇枝頭不帶春。
J39nB460_p0740b25║垂問
J39nB460_p0740b26║萬善堂中因甚鉗椎惡辣。既結戒壇波離尊者
J39nB460_p0740b27║還在甚麼處。荷花夏月開因甚蓮花院裏卻無。
J39nB460_p0740b28║大雨時行為何久旱甘霖不降。師至長春曰
J39nB460_p0740b29║既是長春為甚秋風葉落。
J39nB460_p0740b30║
J39nB460_p0740c01║開示真玉無瑕真金無價參學須具參學眼莫向邪
J39nB460_p0740c02║師被眼遮諸兄弟們參須實參悟須實悟更莫辜負
J39nB460_p0740c03║平生己靈好豈不聞昔日可大師博覽詩書廣通經
J39nB460_p0740c04║論還向少室庭前立雪斷臂纔得安心臨濟老祖初
J39nB460_p0740c05║參黃蘗苦喫痛棒並無退悔為法忘軀建立千古宗
J39nB460_p0740c06║旨時人床頭未溫話頭未熟強與為師便道我會自
J39nB460_p0740c07║讚毀他眇無賢聖落得空腹膏肓真是焦芽敗種就
J39nB460_p0740c08║是妙手神仙也難療治這樣禿奴打死千箇萬箇更
J39nB460_p0740c09║有甚麼過犯若論佛祖門頭須是銅頭鐵額的漢子
J39nB460_p0740c10║不懼惡辣鉗椎方能了脫大事所以道若不一番寒
J39nB460_p0740c11║徹骨怎得梅花噴鼻香誠哉斯言急須努力。
J39nB460_p0740c12║開示凡學道之人不可避懶偷安光陰莫要虛度當
J39nB460_p0740c13║知施主供養欲求福祉身穿不織衣口喫不耕食正
J39nB460_p0740c14║好努力修行行到山窮水盡之處方知自己一段光
J39nB460_p0740c15║明不曾外得且道那箇是自己光明以拂子揮一揮
J39nB460_p0740c16║云若向這裏會得處處任縱橫事事無忌諱。
J39nB460_p0740c17║示眾欲學此道先要自己腳跟穩實向十二時中綿
J39nB460_p0740c18║密不漏凝然一片十聖三賢莫能窺測天魔外道亦
J39nB460_p0740c19║難摸𢱢行而無所行住而無所住打破生死窟透出
J39nB460_p0740c20║無生路在在縱橫處處解脫雖歷無窮劫只麼如如
J39nB460_p0740c21║地方可建立宗旨拔楔抽釘能令諸人直下承當豈
J39nB460_p0740c22║非小緣珍重珍重。
J39nB460_p0740c23║示念佛參禪無二師云若論禪淨兼修別無奇特只
J39nB460_p0740c24║要放下身心忘言絕慮各向本參念佛是誰徹底掀
J39nB460_p0740c25║翻疑情頓破心鑒圓明了無瑕瞖頭頭總是西方步
J39nB460_p0740c26║步無非極樂若將經文之中求生淨土聲色堆裏覓
J39nB460_p0740c27║討根源猶如水中捉月鏡裏尋花枉廢身心虛消神
J39nB460_p0740c28║氣與之此道遠之遠矣不見古人云水即是冰冰即
J39nB460_p0740c29║是水若要棄水覓冰全無是處認賊為子喚奴作郎
J39nB460_p0740c30║抵盜法財蠲消寶藏此是生死之大患也更有一等
J39nB460_p0741a01║愚漢朝禮暮誦只要面見彌陀金光接引卻不知阿
J39nB460_p0741a02║彌陀佛現在說法現在度生朝朝對面夜夜同眠不
J39nB460_p0741a03║見祖師云此土人求生西方西方人求生何國古人
J39nB460_p0741a04║只教休心息念更無餘事有念盡是煩腦鎖無念喚
J39nB460_p0741a05║作清淨身一念心起觸途成滯一念心滅大千通徹
J39nB460_p0741a06║一念心嗔業火燒身一念心喜愛水漂溺乃至三界
J39nB460_p0741a07║二十五有悉是夢幻浮漚空花陽燄但有虛名都無
J39nB460_p0741a08║實意喝一喝云若向這裏醒得非但了脫平生也不
J39nB460_p0741a09║辜負先聖珍重。
J39nB460_p0741a10║師一日示眾曰做工夫者猶如在萬丈崖前行步但
J39nB460_p0741a11║若絲毫失足則便喪身東倒西歪驢年出得去麼所
J39nB460_p0741a12║以先聖權宜教你將一句話頭抱在胸中朝參暮究
J39nB460_p0741a13║究到山窮水盡之處豁然㘞地方知秤錘原是鐵鑄
J39nB460_p0741a14║成丈夫原是男兒所作將那千金重擔平空放下江
J39nB460_p0741a15║南塞北任意遊行柳巷花街由心自娛灑灑樂樂做
J39nB460_p0741a16║一箇無事閑人豈不快哉。
J39nB460_p0741a17║示眾風颯颯雪片片凍得山門入佛殿賴得老僧眠
J39nB460_p0741a18║蚤來普請諸人著眼看看任看春來依舊水湛湛。
J39nB460_p0741a19║示眾清淨真如何勞更覓著衣覺寒喫飯知飢飲水
J39nB460_p0741a20║知渴困時覺睡從今至劫無欠無餘還會麼咄識得
J39nB460_p0741a21║平常日用間不須更問西來意。
J39nB460_p0741a22║入室機緣
J39nB460_p0741a23║僧入師問吾有一句不容擬議若道不得打斷脊背
J39nB460_p0741a24║速道速道僧喝師云那裏學這虛頭來僧復喝師打
J39nB460_p0741a25║出。
J39nB460_p0741a26║僧入師問汝從那裏來進云堂裏來師云世尊說甚
J39nB460_p0741a27║麼法進云也只恁麼底師云恁麼底是箇甚麼進云
J39nB460_p0741a28║念七念八師云何不道九僧擬開口師驀頭打出。
J39nB460_p0741a29║僧入師問汝名甚麼進云弟子性珍師云何不呈上
J39nB460_p0741a30║老僧僧展兩手師云瓦礫不勞拈出僧無語師打出。
J39nB460_p0741b01║僧入師云世尊降生一手指天一手指地是何意旨
J39nB460_p0741b02║進云通身顯露師云為甚麼又周行七步目顧四方
J39nB460_p0741b03║進云為伊獨尊師云既是獨尊雲門棒下不肯放過
J39nB460_p0741b04║僧罔措師打出。
J39nB460_p0741b05║僧入師問汝參的甚麼話頭進云本來面目師云如
J39nB460_p0741b06║何是你本來面目進云蚤辰喫粥晌午喫飯師云何
J39nB460_p0741b07║不還老僧飯錢進云今日不著便師云卻來誆飯喫
J39nB460_p0741b08║直打出。
J39nB460_p0741b09║僧入師問路逢達道人不將語默對將甚麼對進云
J39nB460_p0741b10║一拳拶碎須彌山師云山門頭金剛為甚麼笑汝進
J39nB460_p0741b11║云也不放過師云過在甚麼處僧禮拜師直打出。
J39nB460_p0741b12║僧入師問不是心不是佛不是物畢竟是箇甚麼僧
J39nB460_p0741b13║云是箇沒量的漢師云為甚麼在老僧手裏進云非
J39nB460_p0741b14║但和尚人人少不得師云為甚麼汝卻落空僧無語
J39nB460_p0741b15║師直打出。
J39nB460_p0741b16║僧入師問有拄杖子與你拄杖子無拄杖子奪你拄
J39nB460_p0741b17║杖子僧提起坐具拂一拂師云此是風力所轉終須
J39nB460_p0741b18║敗壞僧云請師指示師打出。
J39nB460_p0741b19║僧入師問汝從那裏馱這死漢來僧喝師云這一喝
J39nB460_p0741b20║落在甚麼處僧云歸堂向和尚道師云也是強作主
J39nB460_p0741b21║宰打出。
J39nB460_p0741b22║僧入師問年頭月尾如何過僧喝師云蝦跳不出斗
J39nB460_p0741b23║僧禮拜師云勞而無功打出。
J39nB460_p0741b24║僧入師問向上一路千聖不傳達磨西來所為何事
J39nB460_p0741b25║進云也知和尚今日婆心太切師驀頭一棒僧擬議
J39nB460_p0741b26║師云不識痛癢漢直打出。
J39nB460_p0741b27║問答機緣
J39nB460_p0741b28║僧問弟子諸日做工夫未審向甚麼處下手師打一
J39nB460_p0741b29║棒僧罔措師云漆桶不快。
J39nB460_p0741b30║僧問諸日走紅塵不識自家珍如何是自家珍師云
J39nB460_p0741c01║待汝出得紅塵向汝道僧云出也請師道師云道甚
J39nB460_p0741c02║麼僧曰慈悲何在師云抱贓叫屈漢。
J39nB460_p0741c03║師住盛京楊家寺結夏戶部莽公來參師拈起一枚
J39nB460_p0741c04║果送與公公曰吾這裏也有師曰護法從甚麼處得
J39nB460_p0741c05║來公曰也知和尚有此一問師曰是誰聻公纔拈起
J39nB460_p0741c06║茶盞侍者將鐘內水撒於地師曰淨地不可污公罔
J39nB460_p0741c07║措師曰請茶。
J39nB460_p0741c08║侍衛阿護法來參阿曰滿堂僧眾是作甚麼師曰打
J39nB460_p0741c09║七阿曰本自現成打七又圖箇甚麼師曰只教他休
J39nB460_p0741c10║至歇去阿曰和尚還休歇也未師曰不從休歇阿曰
J39nB460_p0741c11║和尚利益人天教化眾生為甚麼還不休歇師曰老
J39nB460_p0741c12║僧若休著甚麼人教化阿便禮。
J39nB460_p0741c13║師住寧遠州地藏寺結冬禮方院來參師曰護法貴
J39nB460_p0741c14║姓院曰臊達子無姓師曰護法無性將甚麼治國院
J39nB460_p0741c15║曰不知請和尚慈悲師彈指云還委悉麼院曰意旨
J39nB460_p0741c16║若何師曰能殺能活能縱能奪院曰請和尚更道師
J39nB460_p0741c17║展兩手云道甚麼院作禮。
J39nB460_p0741c18║駐防佐領楊文政來參曰人人都言有箇佛性弟子
J39nB460_p0741c19║不知佛性在甚麼處忽然城內連聲炮響師曰是甚
J39nB460_p0741c20║麼響政曰炮響師曰又道不知政從此生疑。
J39nB460_p0741c21║禮部傅公戶部馬護法佐領張護法一日來參傅公
J39nB460_p0741c22║問和尚是宗是教師曰宗公曰常聞宗門只言見性
J39nB460_p0741c23║成佛性作麼生見師拈起拂子云見麼公曰不知師
J39nB460_p0741c24║擲下拂子曰提起放下歷歷分明有甚麼遮礙公曰
J39nB460_p0741c25║若論此事只須心似枯木寒灰死中發活方能識得
J39nB460_p0741c26║師曰從門入者不是家珍復曰人人腳跟下自有一
J39nB460_p0741c27║段光明輝天鑒地耀古騰今不見老儒道人之初性
J39nB460_p0741c28║本善所以本來清淨不受污染皆因妄想執著蓋覆
J39nB460_p0741c29║而不能見得若向語言文字之中別作生涯向外馳
J39nB460_p0741c30║求而與此道遠之遠矣儒教云道也者不可須臾離
J39nB460_p0742a01║也可離非道也但向己尋莫向他覓佐領張護法問
J39nB460_p0742a02║人之初性本善如何是性本善師曰殺人不眨眼張
J39nB460_p0742a03║曰既是善知識為甚麼作這等見解師曰太平原是
J39nB460_p0742a04║將軍致張曰和尚也不敢承當師曰好事讓與他人
J39nB460_p0742a05║師到樂亭古皇院師遇一僧問汝號甚麼僧曰古峰
J39nB460_p0742a06║師曰既是古峰為甚麼被人踏如微塵僧彈指師云
J39nB460_p0742a07║也是強來掙命師良久云大師受那箇咐囑峰曰達
J39nB460_p0742a08║崙師曰達崙鼻孔有多長峰喝師曰如一人在萬丈
J39nB460_p0742a09║深井不假寸繩如何救得此人出井峰曰我有無底
J39nB460_p0742a10║籃師云這等模樣還來這裏衝禪師擘面一掌峰擬
J39nB460_p0742a11║議師復打兩掌。
J39nB460_p0742a12║師在雄關慈愍庵問僧汝從甚麼處來僧曰京都師
J39nB460_p0742a13║曰聖主在甚麼處僧曰某甲來時聞說出冷口外去
J39nB460_p0742a14║師曰衲僧家五戒也不持僧無語師復問一僧上座
J39nB460_p0742a15║親近那箇老人來僧曰摩竭和尚師曰摩竭陀國親
J39nB460_p0742a16║行此令上座為甚麼清規不守僧曰某甲過在甚麼
J39nB460_p0742a17║處師曰汝為甚麼撞倒露柱惹得燈籠揚聲大叫僧
J39nB460_p0742a18║罔措師曰同坑無異土。
J39nB460_p0742a19║師在三韓千山見一病僧來師曰上人從那裏發足
J39nB460_p0742a20║僧曰川場師曰還帶得人蔘來麼僧曰和尚用他作
J39nB460_p0742a21║麼師曰老僧見汝病深僧曰弟子無病只有一箇冷
J39nB460_p0742a22║疾今犯師曰實說不遭殃僧禮拜曰乞和尚慈悲師
J39nB460_p0742a23║打一棒曰先喫一付消食化氣丹。
J39nB460_p0742a24║請益
J39nB460_p0742a25║僧問釋迦彌勒猶是他奴未審他是阿誰師曰搬磚
J39nB460_p0742a26║的是張三擔瓦的是李四僧曰且道是法身也是報
J39nB460_p0742a27║身也師曰駕車負重▆僧問古德云念佛一聲漱口
J39nB460_p0742a28║三日未審佛有甚麼過師曰金屑雖貴落眼成翳僧
J39nB460_p0742a29║曰為甚麼又勸人念佛師云以楔出楔。
J39nB460_p0742a30║僧問如何是屋裏佛師曰老鼠眠洞裏僧曰如何是
J39nB460_p0742b01║門外佛師曰癩狗臥高牆僧曰如何是祖師西來意
J39nB460_p0742b02║師曰梁王殿上道不識少室山下卻安心。
J39nB460_p0742b03║僧問牛頭未見四祖是若何師曰天寒水凍僧曰見
J39nB460_p0742b04║後是若何師曰日暖冰消。
J39nB460_p0742b05║師住剌兒山朝陽寺僧問如何是朝陽境師曰路曲
J39nB460_p0742b06║山更嶮僧曰如何是境中人師曰燒炭又擔柴。
J39nB460_p0742b07║師一日在殿前經行惺博近前作禮師曰作甚麼惺
J39nB460_p0742b08║曰學人悟了一箇天地同根萬物一體師拈起拄杖
J39nB460_p0742b09║云這箇是甚麼惺曰拄杖子師曰喚甚麼作天地同
J39nB460_p0742b10║根惺無語師連打兩棒。
J39nB460_p0742b11║僧問春移夏景即不問正當炎暑請師宣師曰三伏
J39nB460_p0742b12║不是重陽節僧曰學人不會乞師再指師曰火裏尋
J39nB460_p0742b13║冰　師到燕京嚴淨寺居士問無夢無想主人公在
J39nB460_p0742b14║甚麼處師扣齒士曰文殊是七佛之師為甚麼出女
J39nB460_p0742b15║子定不得師曰只為他是七佛師士曰罔明是初地
J39nB460_p0742b16║菩薩為甚麼出得女子定師曰只為他是初地士曰
J39nB460_p0742b17║不是師曰不是箇甚麼士云不會師曰正好不會。
J39nB460_p0742b18║僧問如何是古佛心師曰浮圖八面懸金鈴僧曰以
J39nB460_p0742b19║何為驗師曰風動震雷音。
J39nB460_p0742b20║僧問和尚有好話慈悲弟子兩句師曰道有恐汝信
J39nB460_p0742b21║不及曰和尚慈悲焉敢不信師曰寒時向火熱時乘
J39nB460_p0742b22║涼天陰備柴天晴晒㫰汝若信得別無商量。
J39nB460_p0742b23║師一日同眾擇菜一僧便問如何是本來身師拈起
J39nB460_p0742b24║一科菜曰土厚菜肥僧罔措師劈面打曰騙飯喫漢
J39nB460_p0742b25║師在場中打穀一僧擔著行李討單師曰單則有只
J39nB460_p0742b26║是不留行腳僧僧曰為甚麼不留師曰為汝肩頭特
J39nB460_p0742b27║重放不下僧曰不識和尚便禮師曰空著草鞋。
J39nB460_p0742b28║殿主從法堂過師問從那裏來主曰殿裏來師曰釋
J39nB460_p0742b29║迦老子說甚麼僧豎起苕帚曰者箇師曰何不道那
J39nB460_p0742b30║箇僧擬議師打。
J39nB460_p0742c01║師到盛京楊家寺與王僧錄關護法共茶關問曰和
J39nB460_p0742c02║尚法駕東臨所為何事師曰千鈞之弩不為鼷鼠關
J39nB460_p0742c03║曰和尚高隱甚處師將手內茶盞擲於棹上關不解
J39nB460_p0742c04║復問師曰盤山關曰聖君腳下信重佛法者多遼外
J39nB460_p0742c05║人境荒野非旦佛法難信就是儒禮會者也稀師曰
J39nB460_p0742c06║處處春風鳴翠柳人人鼻孔大頭垂僧錄問曰和尚
J39nB460_p0742c07║從山幾時發足師曰山僧一步也不曾移錄曰為甚
J39nB460_p0742c08║麼不曾移師曰大地無寸土錄曰和尚向甚麼處居
J39nB460_p0742c09║止師曰無剎不現身錄曰請和尚顯現處看師便打
J39nB460_p0742c10║錄同關作禮而退。
J39nB460_p0742c11║咐囑
J39nB460_p0742c12║知藏天璽印禪人
J39nB460_p0742c13║諸佛心印非色非空信手拈來付汝流通
J39nB460_p0742c14║
J39nB460_p0742c15║
J39nB460_p0742c16║
J39nB460_p0742c17║
J39nB460_p0742c18║
J39nB460_p0742c19║
J39nB460_p0742c20║
J39nB460_p0742c21║
J39nB460_p0742c22║
J39nB460_p0742c23║
J39nB460_p0742c24║
J39nB460_p0742c25║
J39nB460_p0742c26║
J39nB460_p0742c27║
J39nB460_p0742c28║
J39nB460_p0742c29║
J39nB460_p0742c30║
J39nB460_p0743a01║暉洲旲禪師語錄卷之六下
J39nB460_p0743a02║代古
J39nB460_p0743a03║舉安國師一日喚侍者將犀牛扇子來者云破也
J39nB460_p0743a04║師云扇子既破還我犀牛兒來（者無）對。
J39nB460_p0743a05║代云若還和尚只恐驚群。
J39nB460_p0743a06║舉昔有一僧到曹溪因守衣缽僧提起衣云此是
J39nB460_p0743a07║大庾嶺頭提不起底僧云如何在上座手裏僧無
J39nB460_p0743a08║對。
J39nB460_p0743a09║代云祖禰不了殃及兒孫。
J39nB460_p0743a10║舉昔有一道士在殿前背佛而坐僧云道流莫背
J39nB460_p0743a11║於佛道云大德本教中云佛身充滿於法界教我
J39nB460_p0743a12║向甚麼處坐僧無對。
J39nB460_p0743a13║代云向道士鼻孔裏坐。
J39nB460_p0743a14║別古
J39nB460_p0743a15║舉南泉住菴時一僧到師乃曰某甲上山作務請
J39nB460_p0743a16║齋時作飯自喫了卻送一分來其僧齋辦自喫了
J39nB460_p0743a17║卻將家事一時打破仍就床臥師伺久不來遂歸
J39nB460_p0743a18║見僧臥師亦去一邊臥僧便起去師住後云我往
J39nB460_p0743a19║前住菴時有一箇伶俐道者來直至而今不見。
J39nB460_p0743a20║別云直至而今不可更見。
J39nB460_p0743a21║拈古
J39nB460_p0743a22║世尊未離兜率已降皇宮未出母胎度人已畢。
J39nB460_p0743a23║拈云悉達漏逗不少誰知弄巧成拙正眼觀來未免
J39nB460_p0743a24║風塵滿面。
J39nB460_p0743a25║舉釋迦夜睹明星。
J39nB460_p0743a26║拈云瞿曇卻被明星打失眼睛檢點將來也是夢中
J39nB460_p0743a27║說夢。
J39nB460_p0743a28║舉世尊纔陞座有一女子坐在佛前文殊盡其神
J39nB460_p0743a29║力出女子定不得罔明卻至彈指而出。
J39nB460_p0743a30║拈云水朝海雲歸山不是知音者徒勞話歲寒。
J39nB460_p0743b01║舉世尊一日坐次見二人舁豬子過乃問云這箇
J39nB460_p0743b02║是甚麼人云佛具一切智豬子也不識佛云也須
J39nB460_p0743b03║問過。
J39nB460_p0743b04║拈云世尊雪上加霜二人隨風倒柁當初老僧若見
J39nB460_p0743b05║世尊與麼問將豬子向伊面前一捔便行管教倒
J39nB460_p0743b06║疑三十年。
J39nB460_p0743b07║舉世尊拈花迦葉微笑。
J39nB460_p0743b08║拈云世尊揚風撒土迦葉眼裏著砂雖然各展風規
J39nB460_p0743b09║未免卻成話把。
J39nB460_p0743b10║舉文殊請佛再轉法輪佛言吾住世四十九年未
J39nB460_p0743b11║曾說著一字。
J39nB460_p0743b12║拈云文殊逆風張旛世尊見孔著楔這兩箇漢雖然
J39nB460_p0743b13║一賓一主顯露當陽未免傍觀者哂。
J39nB460_p0743b14║舉殃拙魔羅托缽至一長者家值產難因緣。
J39nB460_p0743b15║拈云世尊應病與藥長者拋磚得玉尊者傳言送語
J39nB460_p0743b16║打失眉毛還會麼白雲原是無心物卻遇清風出
J39nB460_p0743b17║洞來。
J39nB460_p0743b18║舉經云見見之時見非是見見猶離見見不能及。
J39nB460_p0743b19║拈云見非是見空花陽燄見猶離見霹靂閃電見不
J39nB460_p0743b20║能及土中洗泥還知世尊落處麼覓火和煙得擔
J39nB460_p0743b21║泉帶月歸。
J39nB460_p0743b22║天衣舉金剛經云若見諸相非相即見如來法眼
J39nB460_p0743b23║云若見諸相非相即不見如來。
J39nB460_p0743b24║拈云風來樹響水長船高。
J39nB460_p0743b25║舉達磨初至梁國武帝問朕造寺度僧有何功德
J39nB460_p0743b26║祖曰實無功德帝曰如何是聖諦第一義祖曰廓
J39nB460_p0743b27║然無聖帝曰對朕者誰祖曰不識帝不領祖遂度
J39nB460_p0743b28║江至魏。
J39nB460_p0743b29║拈云武帝眉毛長祖師舌頭短仔細觀來二俱失。
J39nB460_p0743b30║舉僧問清源如何是佛法大意源云廬陵米作▆
J39nB460_p0743c01║價。
J39nB460_p0743c02║拈云清源雖然徹底婆心未免境上作活帶累這僧
J39nB460_p0743c03║不了當時若問老僧廬陵米作麼價擘面一拳且
J39nB460_p0743c04║道是甚麼價。
J39nB460_p0743c05║舉雲居道膺禪師令侍者送褲與一住菴道者者
J39nB460_p0743c06║云自有孃生褲竟不受居復卻令侍者去問孃未
J39nB460_p0743c07║生時著箇甚麼道者無對後遷化燒舍利持似居
J39nB460_p0743c08║居云直燒得八斛四斗不如當下一轉語好。
J39nB460_p0743c09║拈云雲居見水擒龍道者龍頭蛇尾若是伶俐者問
J39nB460_p0743c10║娘未生時著箇甚麼翹起一足云可憐可憐侍者
J39nB460_p0743c11║擬議擘面一拳打出門外管教那老漢倒退三千
J39nB460_p0743c12║里。
J39nB460_p0743c13║舉城東老母與佛同生不欲見佛每見佛來即便
J39nB460_p0743c14║迴避東西南北悉皆是佛母遂以手掩面乃至十
J39nB460_p0743c15║指掌中總皆是佛。
J39nB460_p0743c16║拈云一翳在眼空花亂墜還識老母意麼從來不借
J39nB460_p0743c17║三光照自有神珠亙古明。
J39nB460_p0743c18║舉古德食油餈。
J39nB460_p0743c19║拈云南泉與庄主誑惑人不少侍者孟八郎若是伶
J39nB460_p0743c20║俐衲僧問他是甚麼滋味擬議不來擘面一掌管
J39nB460_p0743c21║教吞吐不下。
J39nB460_p0743c22║舉南泉歸宗麻谷三人同去見忠國師至途中南
J39nB460_p0743c23║泉就地畫一圓相云道的則去歸宗坐在圓相裏
J39nB460_p0743c24║麻谷作女人三拜泉云恁麼則不去也。
J39nB460_p0743c25║拈云三箇把手上孤峰未免傍觀者哂且道誰是傍
J39nB460_p0743c26║觀喝一喝。
J39nB460_p0743c27║舉僧問投子一大藏教還有奇特事也無投子云
J39nB460_p0743c28║演出大藏教僧復問一宿云演入大藏教。
J39nB460_p0743c29║拈云這一對擔板漢雖然收放不無難為這僧一生
J39nB460_p0743c30║空過。
J39nB460_p0744a01║舉前寶壽問後寶壽父母未生已前阿那箇是汝
J39nB460_p0744a02║本來面目後寶壽罔措一日在市見二人相爭有
J39nB460_p0744a03║一人相勸云你得恁麼無面目壽豁然大悟。
J39nB460_p0744a04║拈云風卷雲散瓦解冰消直下無私當陽獨露這漢
J39nB460_p0744a05║雖然悟去還會他恁麼無面目也未。
J39nB460_p0744a06║舉遵布衲在藥山浴佛次山云汝浴得這箇還浴
J39nB460_p0744a07║得那箇麼遵云把將那箇來。
J39nB460_p0744a08║拈云遵布衲不算奇特若有人問著老僧你浴得這
J39nB460_p0744a09║箇還浴得那箇麼提起一杓熱水擘面澆去管教
J39nB460_p0744a10║老漢無立地分。
J39nB460_p0744a11║舉僧問趙州未有世界早有此性世界壞時此性
J39nB460_p0744a12║不壞如何是此性州云四大五蘊僧云此猶是壞
J39nB460_p0744a13║底如何是不壞之性州云四大五蘊。
J39nB460_p0744a14║拈云長空無異色洪波徹底清。
J39nB460_p0744a15║舉仰山指雪獅子云還有過得此色者麼雲門云
J39nB460_p0744a16║當時便與推倒雪峰云雲門只解推倒不解扶起。
J39nB460_p0744a17║拈云仰山捏目生花雲門雪峰一倒一起未免向境
J39nB460_p0744a18║上作活計還會他三人的意麼不因一事不長一
J39nB460_p0744a19║智。
J39nB460_p0744a20║舉南泉問座主講甚麼經主云彌勒下生經泉云
J39nB460_p0744a21║彌勒甚麼時下生主云現在天宮未來泉云天上
J39nB460_p0744a22║無彌勒地下無彌勒。
J39nB460_p0744a23║拈云南泉擔板座主支離若問彌勒甚麼時下生向
J39nB460_p0744a24║伊道高著眼若云天上無彌勒地下無彌勒豎起
J39nB460_p0744a25║拳云這箇從甚麼處來待伊擬議攔腮便掌管教
J39nB460_p0744a26║有理難伸。
J39nB460_p0744a27║舉修山主垂語具足凡夫法凡夫不知具足聖人
J39nB460_p0744a28║法聖人不會聖人若會即是凡夫凡夫若知即是
J39nB460_p0744a29║聖人此語具一理二義若人辨得出不妨與佛祖
J39nB460_p0744a30║位中有箇入處若辨不得莫言不疑。
J39nB460_p0744b01║拈云全身沒影相遍界不曾藏看來這漢只顧逆風
J39nB460_p0744b02║揚波不覺灰塵滿面還識修山主意麼韓盧咬殺
J39nB460_p0744b03║金毛獸三腳驢兒上九重。
J39nB460_p0744b04║舉僧問天龍色身敗壞如何是堅固身龍云山花
J39nB460_p0744b05║開似錦澗水綠如藍。
J39nB460_p0744b06║拈云這僧將頭覓頭天龍把土作金一對郎當不少
J39nB460_p0744b07║若問萬善即不然向伊道蟭螟吞香象蚯蚓鼓風
J39nB460_p0744b08║雷。
J39nB460_p0744b09║舉洞山聰因僧問既是四州大聖為甚麼在揚州
J39nB460_p0744b10║出現山云君子愛財取之有道。
J39nB460_p0744b11║拈云洞山雖然偏正不無未免途中所轉萬善即不
J39nB460_p0744b12║然若問既是四州大聖為甚麼在揚州出現向伊
J39nB460_p0744b13║道清燈輝暗室明月照高樓。
J39nB460_p0744b14║舉乾峰示眾云舉一不得舉二放過一著落在第
J39nB460_p0744b15║二雲門出眾云昨日有人從天台來即往徑山去
J39nB460_p0744b16║峰云分付維那來日不得普請。
J39nB460_p0744b17║拈云日暖花開風寒葉落一人山頭鼓浪一人井底
J39nB460_p0744b18║揚塵雖然各不相違未免驚群動眾。
J39nB460_p0744b19║舉趙州一日從殿上過乃喚侍者一聲者應諾州
J39nB460_p0744b20║云好堂功德者無對。
J39nB460_p0744b21║拈云為憐三尺子不惜兩莖眉。
J39nB460_p0744b22║舉聖壽云月半前用鉤月半後用錐僧問正當月
J39nB460_p0744b23║半是如何壽曰泥牛踏破澄潭月。
J39nB460_p0744b24║拈云不居鬧市不住孤峰兩無取捨任運騰騰會麼
J39nB460_p0744b25║閒來打一盞何處不縱橫。
J39nB460_p0744b26║舉趙州令僧洗缽因緣。
J39nB460_p0744b27║拈云者僧土上加泥趙州舌頭拖地還識者僧悟處
J39nB460_p0744b28║麼不著漁父引怎得見波濤。
J39nB460_p0744b29║舉洞山垂語云體得佛向上人方有說話分僧問
J39nB460_p0744b30║如何是佛向上人山云非佛法眼云方便呼為佛。
J39nB460_p0744c01║拈云日出乾坤耀風動浪花生。
J39nB460_p0744c02║僧問葉縣省雪山童子捨身為求諸行此行如何
J39nB460_p0744c03║師云掉臂街頭走仰面見青天曰恁麼即迷人尋
J39nB460_p0744c04║著向城路也師曰此人入地獄萬劫出應難。
J39nB460_p0744c05║拈云不是擒龍手焉能入虎穴。
J39nB460_p0744c06║
J39nB460_p0744c07║
J39nB460_p0744c08║
J39nB460_p0744c09║
J39nB460_p0744c10║
J39nB460_p0744c11║頌古
J39nB460_p0744c12║拈花微笑。
J39nB460_p0744c13║拈花舉處得機先滿目春光斂笑顏百億天龍難領
J39nB460_p0744c14║解有何教外落人間。
J39nB460_p0744c15║世尊一日坐次見二人舁豬子過問這箇是甚麼
J39nB460_p0744c16║其人言世尊具一切智豬子也不識世尊曰也須
J39nB460_p0744c17║問過。
J39nB460_p0744c18║瞿曇無事強生端擲下寒江一釣竿水淺夜深焦不
J39nB460_p0744c19║餌扁舟且自過蘆灣。
J39nB460_p0744c20║文殊白椎。
J39nB460_p0744c21║好箇文殊令再申一椎拶斷葛藤根果能緯地經天
J39nB460_p0744c22║手漏泄枝頭無限春。
J39nB460_p0744c23║楞嚴經云佛謂阿難若能轉物即同如來。
J39nB460_p0744c24║若人轉物即如來野草閒花處處開冥坐靜觀無異
J39nB460_p0744c25║色分明大地絕塵埃。
J39nB460_p0744c26║金剛經云應無所住而生其心。
J39nB460_p0744c27║幽居晏坐默無言夜靜更深月影寒不覺西風黃葉
J39nB460_p0744c28║墜無言童子口喃喃。
J39nB460_p0744c29║阿育王問賓頭盧尊者曾見佛來尊者掀起眉毛
J39nB460_p0744c30║會麼王罔措。
J39nB460_p0745a01║清波汲動月鉤寒若箇知音把釣竿香餌不吞空點
J39nB460_p0745a02║額徒勞躍浪禹門關。
J39nB460_p0745a03║那吒太子析骨肉還父母因緣。
J39nB460_p0745a04║幻色不是色真空不是空皮膚脫落盡八面顯玲瓏。
J39nB460_p0745a05║文殊問無著。
J39nB460_p0745a06║日映峰巒雲霧彌金毛閃出露全威當機不具金剛
J39nB460_p0745a07║眼纔到靈山是也非。
J39nB460_p0745a08║馬祖翫月。
J39nB460_p0745a09║清虛月朗管弦繁處處樓臺楊柳煙一等清音雲樹
J39nB460_p0745a10║裏就中曲調不同看。
J39nB460_p0745a11║雲門因僧問如何是佛門云乾屎橛。
J39nB460_p0745a12║雲門乾屎橛凡聖俱超絕無事御街遊杖頭挑白月。
J39nB460_p0745a13║德山托缽。
J39nB460_p0745a14║一撥當陽便轉迴太虛何處著思惟世間多少癡男
J39nB460_p0745a15║子卻寄枯椿待兔歸。
J39nB460_p0745a16║破灶墮為灶神說法因緣。
J39nB460_p0745a17║靈從何起聖何來棒下超然眼自開弗是灶公親點
J39nB460_p0745a18║破幾乎將業自活埋。
J39nB460_p0745a19║玄沙因僧問如何是親切事師曰我名謝三郎。
J39nB460_p0745a20║如何親切事覿面不曾藏江頭垂釣客原是謝三郎。
J39nB460_p0745a21║趙州狗佛性。
J39nB460_p0745a22║道有也不多道無也不少趙老兩重關為君注破了。
J39nB460_p0745a23║樓子聞唱。
J39nB460_p0745a24║諸日區區尋徑途誰知衣內有明珠忽聽窗外鶯聲
J39nB460_p0745a25║囀去住縱橫任卷舒。
J39nB460_p0745a26║黃龍三關。
J39nB460_p0745a27║我手何似佛手推落南辰北斗回頭日午三更驚起
J39nB460_p0745a28║金烏便走。
J39nB460_p0745a29║我腳何似驢腳乾坤任我伸縮蹋翻大海沒蹤折角
J39nB460_p0745a30║泥牛咆哮。
J39nB460_p0745b01║人人有箇生緣放去收來目前已任呼驢喚馬總是
J39nB460_p0745b02║閫外威權。
J39nB460_p0745b03║懷州牛喫禾益州馬腹脹天下覓醫人炙豬左膊
J39nB460_p0745b04║上。
J39nB460_p0745b05║和風吹動百花芳到處遊蜂暗度量陣陣清香何處
J39nB460_p0745b06║覓一枝紅杏出東牆。
J39nB460_p0745b07║僧問萬善有佛處不得住無佛處急走過一切聖
J39nB460_p0745b08║凡居何國土師便打。
J39nB460_p0745b09║劣形殊像兩無差犬吠驢鳴共一家佛祖位中留不
J39nB460_p0745b10║住漁公依舊宿蘆花。
J39nB460_p0745b11║佛事
J39nB460_p0745b12║為毘盧瑞亭禪師起龕炎熱薰風六月天荷花開放
J39nB460_p0745b13║滿林泉瑞公纔欲貪遊賞忽地嚴霜落葉殘恭惟
J39nB460_p0745b14║毘盧堂上瑞亭法兄禪師龍池嫡系盤山真傳紫
J39nB460_p0745b15║蓋峰前打失鼻孔福城東際大設法筵正宜善導
J39nB460_p0745b16║化利偶爾波逝歸源群迷失度曷勝悲慘諸仁者
J39nB460_p0745b17║還知和尚今日復現無量德像就路還家的消息
J39nB460_p0745b18║麼以拄杖打○曰乾坤直攝毫端上不涉程途遍
J39nB460_p0745b19║大千。
J39nB460_p0745b20║秉炬喝一喝云一句當陽迥絕儔通身不挂纖毫頭
J39nB460_p0745b21║大冶爐中須信步毘盧頂上任優游攛下火炬。
J39nB460_p0745b22║為兼然秉炬兼然兼然急著耳觀娑婆三十二今日
J39nB460_p0745b23║萬緣完疾惺惺莫顢頇真空在處顯威嚴攛下火
J39nB460_p0745b24║炬曰孃生布袋悉焚卻一曲歌遙忘舊顏。
J39nB460_p0745b25║入塔萬緣放下當處解脫本來位次何用造作以拄
J39nB460_p0745b26║杖指塔曰箇裏常存元不變孤光炯炯照山河便
J39nB460_p0745b27║入。
J39nB460_p0745b28║為張得慶起棺生死涅槃無別說臨時只要萬緣撇
J39nB460_p0745b29║山僧今日指路歸佛與眾生無二轍豎拄杖曰得
J39nB460_p0745b30║慶居士還知路頭麼復擊棺一下曰驀直去（引行）。
J39nB460_p0745c01║為廣福自修上座入塔秋天冷落夜長長路上行人
J39nB460_p0745c02║返故鄉且道故鄉在甚麼處擲下骨襯曰豁開無
J39nB460_p0745c03║縫當軒坐幾度風來幾度涼。
J39nB460_p0745c04║為天寧現玉起棺風颯颯雪片片山河大地如白練
J39nB460_p0745c05║堂堂體露已分明且問行人薦不薦豎拄杖曰須
J39nB460_p0745c06║知隨處是家鄉步步行行登彼岸。
J39nB460_p0745c07║秉炬逐日忙忙忙不徹忙忙今日以何消當陽薦得
J39nB460_p0745c08║無生意烈燄光中長異苗以火炬打圓相曰一道
J39nB460_p0745c09║紅光纔舉起虛空寶月徹凌霄。
J39nB460_p0745c10║為寶覺李居士起棺以拄杖擊棺一下喝一喝曰擊
J39nB460_p0745c11║碎無明窩臼迥出業識根苗通身了沒影相己任
J39nB460_p0745c12║獨步青霄起。
J39nB460_p0745c13║秉炬真生無可生真滅何曾滅截斷兩重關紅爐飛
J39nB460_p0745c14║片雪攛下火炬。
J39nB460_p0745c15║常禹門為薦祖母請起棺豁開頂門正眼方識竿頭
J39nB460_p0745c16║進步且道臨行一句如何指示喝一喝曰起。
J39nB460_p0745c17║
J39nB460_p0745c18║
J39nB460_p0745c19║
J39nB460_p0745c20║
J39nB460_p0745c21║略狀
J39nB460_p0745c22║暉洲旲禪師灤州樂亭劉氏子胎不茹葷誕而凝靜
J39nB460_p0745c23║十一歲母逝父送依韓家道曉空薙髮十八歲發心
J39nB460_p0745c24║閉關跪諷法華至安樂行品佛子住此地即是佛受
J39nB460_p0745c25║用頓然生疑赴盤山參了宗見將胸中所疑請問見
J39nB460_p0745c26║便打以此疑情越發行住坐臥執定一箇話頭時刻
J39nB460_p0745c27║不放值七見落堂問云父母未生已前如何是你本
J39nB460_p0745c28║來面目師云月白風清見曰月落後又作麼生師轉
J39nB460_p0745c29║身歸位見休去中秋同眾翫月見令著語師以手畫
J39nB460_p0745c30║圓相呈偈云碧天雲淨智光圓洞徹玄微絕正偏萬
J39nB460_p0746a01║戶千門悉仰賴威嚴空寂照人間見首肯之即出源
J39nB460_p0746a02║流記莂命書記寮五載隨見赴天津放生院晉西堂
J39nB460_p0746a03║三載戊辰出住灤州萬善高山石佛盛京華嚴寧遠
J39nB460_p0746a04║地藏青山朝陽樂邑聖嚴隨緣化度二十餘年偈曰
J39nB460_p0746a05║幻海之中駕小舟金圈直把釣鰲頭任他汲浪千層
J39nB460_p0746a06║湧摝盡滄波始便休。
J39nB460_p0746a07║康熙壬午季春穀旦板送嘉禾楞嚴般若堂流通
J39nB460_p0746a08║
J39nB460_p0746a09║
J39nB460_p0746a10║
J39nB460_p0746a11║灤州萬善恒如大師送
J39nB460_p0746a12║令師暉洲和尚錄板入藏請楞嚴。
J39nB460_p0746a13║峻峰和尚陞座法語鉗錘佛祖還憑過量之人模範
J39nB460_p0746a14║人天須是超方之作然雖如是事全憑恁麼人若
J39nB460_p0746a15║非恁麼人難肩恁麼事如我
J39nB460_p0746a16║暉洲法兄和尚數踞名藍道風盛被於金臺四眾欽
J39nB460_p0746a17║崇法化弘敷於燕地或一毫端上現寶王剎一微
J39nB460_p0746a18║塵裏轉大法輪說法若神龍出海垂機似香象渡
J39nB460_p0746a19║河永絕滲漏不留朕跡幸我法姪恒如大師不憚
J39nB460_p0746a20║數千之遙將伊師和尚數十年橫說豎說熾然說
J39nB460_p0746a21║無間說一總拈撒楞嚴藏海遍界流通庶使祖燈
J39nB460_p0746a22║永耀慧日長明今日敦請山僧陞以此座舉揚箇
J39nB460_p0746a23║事大眾且道即今又作麼生水歸大海波濤壯雲
J39nB460_p0746a24║到蒼梧氣象雄下座。
J39nB460_p0746a25║侍者實偉記錄