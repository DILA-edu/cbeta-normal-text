J39nB461_p0756a01║性空臻禪師語錄卷第三
J39nB461_p0756a02║嗣法門人超曉超自等編
J39nB461_p0756a03║小參
J39nB461_p0756a04║固山李護法為觀音菩薩安座，請小參。卓拄杖，云：「過
J39nB461_p0756a05║去正法明，現前觀自在，狹路驀相逢，兩彩同一賽。且
J39nB461_p0756a06║道賽個什麼？無量神通，百千三昧，處處圓通，塵塵無
J39nB461_p0756a07║礙。應以佛身得度者，即現佛身而為說法；應以天大
J39nB461_p0756a08║將軍、宰官、婦女身得度者，即現天大將軍、宰官、婦女
J39nB461_p0756a09║身而為說法。現其身也，紫竹林中，一莖兩莖全體露；
J39nB461_p0756a10║說其法也，普陀巖畔，千泓萬派盡潮音。如是，則應物
J39nB461_p0756a11║應機，彰其聲色；此土他方，隨心顯化。開臨濟三玄戈
J39nB461_p0756a12║甲，法社金湯；展洞山五位君臣，王家玉柱。直教人人
J39nB461_p0756a13║頌德，個個知仁，遠近嚮風，咸歸大化。且道特請山僧
J39nB461_p0756a14║為觀音安座一句又作麼生？隨緣赴感靡不周，而恒
J39nB461_p0756a15║處此菩提座。」
J39nB461_p0756a16║冬至，小參。僧問：「群陰剝盡則且止，如何是一陽復生？」
J39nB461_p0756a17║師指燈云：「汝還見此燈光麼？」進云：「只如混沌未開，黑
J39nB461_p0756a18║白未分，這著落在什麼處？」師震威一喝。進云：「一氣不
J39nB461_p0756a19║來含有象，萬靈何處謝無私？」師云：「猶是春行冬令。」乃
J39nB461_p0756a20║云：「群陰息，一陽生，小人退，君子升，日暖花開早，風和
J39nB461_p0756a21║氣象明，都言此日為冬至，誰識今朝是小春？」
J39nB461_p0756a22║除夕，小參。僧問：「推車撞壁必思轉身，臘月三十日到
J39nB461_p0756a23║來，拈頭作尾一句是如何？」師云：「臘盡始知春。」進云：「恁
J39nB461_p0756a24║麼則森羅盡唱無生曲，萬象齊歌道泰時。」師云：「也須
J39nB461_p0756a25║解聽始得。」僧一喝，師便打，乃云：「小參之說，古人之垂
J39nB461_p0756a26║訓、列祖之家教，也只為他剃卻光頭，莽莽蕩蕩，無慚
J39nB461_p0756a27║無愧，打閒過日，虛消檀施，不知生死為大事，故先聖
J39nB461_p0756a28║曲垂方便，將生死二字說個喻子，譬如臘月三十到
J39nB461_p0756a29║來，如落湯螃蟹，一時做手腳不便。若是英靈特達之
J39nB461_p0756a30║士，聽得與麼說話，將平生保惜一齊放下，直下如須
J39nB461_p0756b01║彌山相似，世念搖他不動，聲色豈可▆籠？果得如此
J39nB461_p0756b02║行持，久久自然悟去。」復舉：「北禪分歲云云，看他北禪
J39nB461_p0756b03║父子一拶一捺足可觀光，未免傍觀者哂。今夜選佛
J39nB461_p0756b04║雖然淡薄，亦要應個時節，只要一片陳年生薑，分付
J39nB461_p0756b05║侍者細切濃煎與諸人分歲，若解飲啜，不妨通神明、
J39nB461_p0756b06║去穢惡、卻風寒、健脾胃。且道選佛與北禪是同是別？」
J39nB461_p0756b07║良久，云：「山僧還有個粗頌，不妨與諸人說出。頌曰：北
J39nB461_p0756b08║禪分歲解耕牛，皮角輸他官吏收，若不為伊重覆卻，
J39nB461_p0756b09║幾乎凍裂禿光頭。」
J39nB461_p0756b10║小參。「時值清明，忽雨忽晴，家家祭掃，處處悲聲。紙錢
J39nB461_p0756b11║半陌，哭斷兒女之腸；荒土一堆，埋盡英雄之骨。紅輪
J39nB461_p0756b12║畢竟沉西去，謾說靈魂往那方？今辰孝女為久故嚴
J39nB461_p0756b13║慈，設齋供眾，請我舉揚，山僧只得向第二義門曲垂
J39nB461_p0756b14║方便。遊蜂捕蕊，撥開向上機關；春鳥啼枝，喚出衲僧
J39nB461_p0756b15║巴鼻。若向這裡會得，不妨四恩總報、三有齊資，曩劫
J39nB461_p0756b16║冤親一時解脫。」復舉：「六祖謂寺主曰：『吾欲往新州，宜
J39nB461_p0756b17║速理舟楫。』寺主云：『和尚去，早晚歸？』祖曰：『葉落歸根，來
J39nB461_p0756b18║時無口。』」師云：「大小祖師荅話雖是奇特，若以正眼看
J39nB461_p0756b19║來，不唯無口，亦且無鼻孔。大眾再聽一頌曰：來時無
J39nB461_p0756b20║口，須彌倒走，海底泥牛，作獅子吼。」
J39nB461_p0756b21║起七，小參。「釋迦已過去，彌勒猶未來，中間一片地，空
J39nB461_p0756b22║闊淨無埃。汝諸人都從這片地上行住坐臥、喫飯穿
J39nB461_p0756b23║衣，只是不曾踏著。若踏著，則瑞草靈苗不待春而自
J39nB461_p0756b24║發，名花異果何須培而後生？便與三世諸佛同一境
J39nB461_p0756b25║界，歷代祖師同一受用。其或未然，有寒暑兮促君壽，
J39nB461_p0756b26║有鬼神兮妒君福。」遂以拄杖打退，歸方丈。
J39nB461_p0756b27║除夕，小參。「大盡三十日，小盡二十九，此事甚分明，諸
J39nB461_p0756b28║人還信否？蘇州有，常州有，九曲衡口竹米篩，三家放
J39nB461_p0756b29║裏木碓臼，年來各有好工夫，亦解人前誇好手。露柱
J39nB461_p0756b30║立，燈籠走，磚頭瓦塊翻觔斗，狸奴白牯唱巴歌，笤帚
J39nB461_p0756c01║糞箕皆點首。且道新舊交加一句又作麼生？纔言殘
J39nB461_p0756c02║臘去，又是報春來。」
J39nB461_p0756c03║晚參。僧禮拜起，欲問話，師攔胸把住云：「你這偷牛賊。」
J39nB461_p0756c04║僧云：「諾。」師云：「牛在什麼處？」僧擬議，師托開云：「覓賊不
J39nB461_p0756c05║見賊，尋牛不見牛，三條椽子下，坐得冷湫湫。」
J39nB461_p0756c06║晚參。師拋下拄杖，云：「直下是，直下是。」眾無語。侍者擬
J39nB461_p0756c07║取杖，師拈起便打。
J39nB461_p0756c08║示眾
J39nB461_p0756c09║舉：「昔日韶國師會下有小壽禪師隨眾作務，偶見一
J39nB461_p0756c10║束柴墮地，忽然大悟，說偈曰：『撲落非他物，縱橫不是
J39nB461_p0756c11║塵，山河及大地，全露法王身。』」師云：「且道非他物是什
J39nB461_p0756c12║麼物？」遂舉拄杖擊香几云：「莫不是這個麼？汝等諸人
J39nB461_p0756c13║眼孔、耳孔總被山僧拄杖子穿卻了也。其中還有不
J39nB461_p0756c14║被穿者麼？試出來道看。」遂攛下拄杖云：「不見道：逐物
J39nB461_p0756c15║為下，卻物為上。」復收拄杖，歸方丈。
J39nB461_p0756c16║示眾。「爐韝弘開，鉗鎚大展，一堂暖氣如春，貴在人人
J39nB461_p0756c17║事辦，直向長連床上硬豎脊梁、眉毛廝結，內不放出、
J39nB461_p0756c18║外不放入，不思善、不思惡，正恁麼時，一覷覷破，驀地
J39nB461_p0756c19║翻身打個觔斗，方許與山僧拄杖子相見。」
J39nB461_p0756c20║示眾。「即物推，無非見；離物推，無是見。不即不離，見歸
J39nB461_p0756c21║何所？此是教家之義。且道祖師門下又作麼生？」驀拋
J39nB461_p0756c22║拄杖，云：「道！道！」一僧下語，云：「滿口道不出。」有僧釋龍，云：
J39nB461_p0756c23║「喚作一物則不中。」師云：「喚什麼作龍？」僧一喝，師哂之。
J39nB461_p0756c24║又一僧云：「不識！不識！」師云：「不識個什麼？」僧撫掌三下，
J39nB461_p0756c25║師云：「猶在聲色裡作活計。」遂豎起拄杖，云：「如人以表
J39nB461_p0756c26║表為中時，東看則西，南觀成北，擬議思量，不識！不識！」
J39nB461_p0756c27║便起。
J39nB461_p0756c28║示眾。僧問：「臨濟喫黃檗三頓痛棒，且道是賞耶？是罰
J39nB461_p0756c29║耶？」師云：「婆心太切。」僧禮拜，師劈脊便打。又一僧禮拜，
J39nB461_p0756c30║師連打三棒，僧云：「多謝和尚。」師便歸方丈。
J39nB461_p0757a01║示眾。「古人道：『直下是，直下是。』直下是個什麼？」僧一喝，
J39nB461_p0757a02║師云：「你只記得一喝。」僧無語，師云：「是張三？是李四？」眾
J39nB461_p0757a03║不語，師云：「人行只運腳，鳥飛須動翅。」眾無語，師云：「山
J39nB461_p0757a04║僧這裏亦是棒打石人頭，嚗嚗論實事。」遂一齊打散。
J39nB461_p0757a05║示眾。因僧問女子出定公案，師云：「聽取一頌：官不容
J39nB461_p0757a06║針，私通車馬。帶累平人，鑽龜打瓦。」
J39nB461_p0757a07║起七，示眾。「修禪習定，靜沉死水；色見聲求，茫茫業識；
J39nB461_p0757a08║兩頭坐斷，萬里崖州。直饒總不恁麼，也是夢裡醒醒。
J39nB461_p0757a09║諸人直須向萬仞峰頭撲滅孤燈處道將一句來，卻
J39nB461_p0757a10║許與山僧相見。且道孤燈撲滅是如何？」僧云：「遍界光
J39nB461_p0757a11║輝。」又，僧云：「遍界不曾藏。」師云：「汝向甚處著眼？」一僧橫
J39nB461_p0757a12║趨而過，師便打，僧擬進語，師震威一喝，云：「還有道得
J39nB461_p0757a13║者麼？」眾無語，師以拄杖打，退歸方丈。
J39nB461_p0757a14║示眾。「德山云：『今夜不答話。』未必心頭似口頭。『問話者，
J39nB461_p0757a15║三十棒。』瞞神嚇鬼。有僧便禮拜，刺腦入膠盆。山便打，
J39nB461_p0757a16║不得放過。僧云：『某甲話也未問，為甚打某甲？』不識好
J39nB461_p0757a17║惡。山云：『你是那裡人？』審其來歷，僧云：『新羅人。』一款成
J39nB461_p0757a18║招。山云：『未跨船舷，好與三十棒。』可謂踞虎頭、收虎尾。
J39nB461_p0757a19║此則公案，據山僧看來，德山雖有偷天換日之手，檢
J39nB461_p0757a20║點將來不無滲漏。當時山僧若在，只消咳嗽一聲；他
J39nB461_p0757a21║若問：『作麼？』山僧便道：『看破了也。』拂袖便出，直教德山
J39nB461_p0757a22║老漢倒疑三十年。且道看破個什麼？」僧便喝，師直打
J39nB461_p0757a23║出堂。
J39nB461_p0757a24║示眾。舉：「僧問趙州：『如何是不錯路？』州云：『識心見性是
J39nB461_p0757a25║不錯路。』」師云：「且道性作麼生見？心又作麼生識？適纔
J39nB461_p0757a26║有僧問：『心不在內，不在外，不在中間，畢竟在什麼處？』
J39nB461_p0757a27║師垂下一足，云：『會麼？』僧云：『不會。』師云：『向紅爐點雪。』僧
J39nB461_p0757a28║禮拜。」師云：「諸仁者！若識得紅爐點雪，便可見得自性；
J39nB461_p0757a29║其或未然，莫道不疑好。」
J39nB461_p0757a30║示眾。僧問：「古人道：『一回入草去，驀鼻拽將來。』未審點
J39nB461_p0757b01║頭在什麼處？」師便打。進云：「只如不落階級又如何履
J39nB461_p0757b02║踐？」師於地上一劃，云：「向這裡會取。」進云：「某甲終不與
J39nB461_p0757b03║麼。」師云：「汝作麼生？」進云：「但見皇風成一片，不知何處
J39nB461_p0757b04║是封疆？」師云：「收。」
J39nB461_p0757b05║示眾。「古人道：『一人所在也須到，聞名不如見面；半人
J39nB461_p0757b06║所在也須到，見面不如聞名。』還有見面者麼？有疑請
J39nB461_p0757b07║問。」僧問：「不與萬法為侶者是什麼人？」師直與攔胸一
J39nB461_p0757b08║椎。僧云：「某甲不與麼道。」師云：「作麼生？」僧云：「兩鏡相照，
J39nB461_p0757b09║萬象森然。」師云：「闍黎被他換卻眼睛。」僧歸位。師云：「適
J39nB461_p0757b10║來這僧未具眼在。何故聻？兩鏡相照，猶有光在；萬象
J39nB461_p0757b11║森然，猶有境在。光境未忘，見地不脫，如何了得生死？
J39nB461_p0757b12║若是超生脫死真實道流，直須向十字街頭識得天
J39nB461_p0757b13║子、百草頭上薦取老僧始得。」
J39nB461_p0757b14║示眾。「海底剔金燈，虛空釘木橛，打倒須彌山，石人驚
J39nB461_p0757b15║吐舌。此四句中，有縱有奪，有殺有活，若人會得，一生
J39nB461_p0757b16║參學事畢。」
J39nB461_p0757b17║除夕，示眾。「春臘交加處，寒溫欲解時，山藤驅疫去，野
J39nB461_p0757b18║火炤田歸。柳眼藏金線，梅腮吐玉蕊，竹聲催漸曉，幽
J39nB461_p0757b19║鳥盡啼枝。」
J39nB461_p0757b20║示眾。「諸仁者！選佛這裡結制，無別奇言妙語與汝諸
J39nB461_p0757b21║人商量，亦勿論歲月豐儉，只要知時識候，白米八分
J39nB461_p0757b22║一斗、乾柴三錢一擔。柴米貴賤且置，秖如雲門乾屎
J39nB461_p0757b23║橛、洞山麻三斤、青州七斤衫、南泉二不是又作麼生？
J39nB461_p0757b24║山僧三十年前一一從頭摸過，直到汾陽莫妄想處
J39nB461_p0757b25║方纔歇手，後來到佛果園中隨眾閱藏，驀忽掀著古
J39nB461_p0757b26║人示眾語云：『人人自有光明在，看時不見暗昏昏。如
J39nB461_p0757b27║何自己光明？』僧堂、廚庫、佛殿、山門忽然拶破疑團，不
J39nB461_p0757b28║勝快活，自此悟得山河大地、草木叢林、風動塵起、雲
J39nB461_p0757b29║騰鳥飛無不是自己光明，三世諸佛亦從此光明中
J39nB461_p0757b30║成等正覺、說法度生，歷代祖師亦從此光明中悟徹
J39nB461_p0757c01║心源、入廛垂手。且道即今諸人還見自己光明麼？試
J39nB461_p0757c02║道看。」後堂云：「家家門前火把子。」師便起身。
J39nB461_p0757c03║因天寒，示眾。「衲寒簾外雨，花落樹邊風，昨日人剛得，
J39nB461_p0757c04║今朝事不同。且問大眾：如何是不同底事？」僧云：「昨日
J39nB461_p0757c05║晴，今朝雨。」師云：「不晴不雨是如何？」進云：「三日後看取。」
J39nB461_p0757c06║師哂之。復舉：「真淨文禪師示眾云：『昨日風氣暖，今朝
J39nB461_p0757c07║天色寒，乾坤共著力，衲子眼皮寬。』文琇禪師拈云：『恁
J39nB461_p0757c08║麼說話，祖師欠悟在。昨日風氣暖，今朝天色寒，休於
J39nB461_p0757c09║地上走，收足上蒲團。』」師云：「真淨著力，琇老收足，總未
J39nB461_p0757c10║知寒暖在。選佛即不然，昨日風氣暖，今朝天色寒，無
J39nB461_p0757c11║柴烘暖火，閉目負春暄。且道：與他二老是同？是別？」良
J39nB461_p0757c12║久，云：「三段不同，收歸上科。」
J39nB461_p0757c13║因雪示眾。舉：「古云：『雪覆千山，因甚孤峰不白？』」眾下語
J39nB461_p0757c14║不契，師復示一偈云：「誰折閻浮樹一丫？霏霏拂拂遍
J39nB461_p0757c15║天涯，打穿雲面三千界，撒下虛空六出花。瓊女樓前
J39nB461_p0757c16║拋玉屑，金仙地上佈銀沙，倚笻獨立孤峰望，頃刻山
J39nB461_p0757c17║河別是家。且道別是那個家？」良久，云：「三祖道底。」
J39nB461_p0757c18║師落堂，僧禮拜，師云：「作麼生？」僧云：「寒風颯颯，黃葉飄
J39nB461_p0757c19║飄，學人有一句子呈似和尚，且道是那一句子？」師云：
J39nB461_p0757c20║「問的恰好。」進云：「要明生死，須透牢關，內不放出，外不
J39nB461_p0757c21║放入，正當恁麼時，那裡是他安身立命處？」師以拄杖
J39nB461_p0757c22║攔胸一拄，進云：「大事已明則不問，大事未明恰好。」師
J39nB461_p0757c23║云：「闍黎若不問，老僧幾乎忘卻。」僧一喝，師云：「喝後如
J39nB461_p0757c24║何？」僧云：「禮拜和尚去也。」師打云：「也不得放過。」又僧出
J39nB461_p0757c25║禮拜，師便起身歸方丈。
J39nB461_p0757c26║機緣
J39nB461_p0757c27║一日，座主參，問：「教道：『若能轉物，即同如來。』意旨如何？」
J39nB461_p0757c28║師掀飯床，云：「會麼？」主云：「桌子。」師云：「須知老僧好手。」
J39nB461_p0757c29║僧送金剛演與師，師遂舉起，問云：「三心不可得，此從
J39nB461_p0757c30║何來？」僧云：「水漲船高。」師云：「船在什麼處？」僧無語。復問
J39nB461_p0758a01║知客：「汝代一轉語看。」客云：「和尚老老大大，話頭也不
J39nB461_p0758a02║識。」師打云：「真個不識話頭。」僧便出。師以拄杖背上一
J39nB461_p0758a03║擉，云：「元來是隻爛船。」僧又無語。
J39nB461_p0758a04║師一日見僧從方丈前過，師喚云：「闍黎！」僧回頭。師云：
J39nB461_p0758a05║「是什麼？」僧無語。師云：「可憐生！」
J39nB461_p0758a06║佛成道日，問眾云：「教中道：『一人發真歸元，十方世界
J39nB461_p0758a07║悉皆消殞。』今日釋迦老子成道，為什麼山河大地宛
J39nB461_p0758a08║然如故？」眾無對，遂以一偈示之：「值木盲龜得意時，是
J39nB461_p0758a09║誰無事到忘機？縱教四海波濤靜，浪撼須彌總不知。」
J39nB461_p0758a10║問僧：「本分事如何？」僧云：「沒有。」師云：「怎得到這裡？」僧無
J39nB461_p0758a11║語，師連棒趕出。
J39nB461_p0758a12║有庵主在安隱坐七有省，師云：「你在安隱有得意處，
J39nB461_p0758a13║何不舉似老僧？」主云：「今日特來見和尚。」師云：「你將什
J39nB461_p0758a14║麼見？」主擬議，師便喝出。
J39nB461_p0758a15║師置一木劍安在床頭，僧見，問：「好一口劍，只恐和尚
J39nB461_p0758a16║不會用。」師云：「用則會用，遇者只恐不知利害。」僧無語。
J39nB461_p0758a17║師云：「這死漢！」
J39nB461_p0758a18║龍池山有僧被虎傷，有僧問：「既是獅子兒，為甚被虎
J39nB461_p0758a19║咬？」師云：「拶。」僧茫然。
J39nB461_p0758a20║師有偈化席，僧拈偈問曰：「百丈當年卷卻，玉峰今日
J39nB461_p0758a21║重鋪。百丈既然卷卻，玉峰因甚重鋪？」師云：「只為汝瞌
J39nB461_p0758a22║睡未醒。」
J39nB461_p0758a23║師問僧：「號什麼？」僧云：「獨醒。」師云：「醒個什麼？」僧云：「適來
J39nB461_p0758a24║親見和尚。」師云：「老僧不在明白裡，見個什麼？」僧云：「將
J39nB461_p0758a25║謂不是和尚。」師一喝，僧亦喝，師便打。
J39nB461_p0758a26║僧問：「如何是一條白練去？」師云：「看腳下。」進云：「九峰道：
J39nB461_p0758a27║『坐脫立亡則不無，先師意旨未夢見在。』意旨如何？」師
J39nB461_p0758a28║云：「臨井推人，卻是好手。」進云：「恁麼則一堂風冷淡，千
J39nB461_p0758a29║古意分明。」師云：「如何是分明底意？」進云：「所供是實。」師
J39nB461_p0758a30║云：「也少你這一棒不得。」便打。
J39nB461_p0758b01║僧問：「如何是父母未生前本來面目？」師云：「腦後見腮。」
J39nB461_p0758b02║進云：「學人不會。」師云：「眉分八字。」進云：「某甲不恁麼。」師
J39nB461_p0758b03║云：「你又作麼生？」僧一喝，師以拄杖擉退，云：「真個無鼻
J39nB461_p0758b04║孔漢。」
J39nB461_p0758b05║僧問：「若人識得心，大地無寸土。意旨如何？」師云：「如何
J39nB461_p0758b06║是你的心？」僧云：「不會。」師云：「腳跟下薦取。」
J39nB461_p0758b07║居士問：「選佛場蓋於天下，弟子來還容得否？」師云：「容
J39nB461_p0758b08║得。」士云：「一物不將來是如何？」師驀與一推，云：「前言何
J39nB461_p0758b09║在？」士云：「如何是去底人？」師云：「驀直走。」士云：「如何是來
J39nB461_p0758b10║底人？」師云：「在這裡。」士云：「如何是不來不去底人？」師便
J39nB461_p0758b11║喝，士亦喝，師打，云：「相隨來也。」
J39nB461_p0758b12║僧問：「古人一聞千悟，今人日日聞，為甚不悟？」師云：「妄
J39nB461_p0758b13║想作麼？」進云：「問一荅十，問十荅百，因甚又道未在？」師
J39nB461_p0758b14║云：「殺人刀，活人劍。」進云：「看破了也。」師云：「作麼生看破？」
J39nB461_p0758b15║僧便喝，師劈脊一棒。
J39nB461_p0758b16║本邑縣令王公請師祈雨，師云：「昔日劉宜翁請晦堂
J39nB461_p0758b17║禪師祈雨，問：『雨從何來？』堂云：『從汝問處來。』翁恍然有
J39nB461_p0758b18║所得，禮拜而退。走數步，堂喚云：『劉公！』翁應諾。堂云：『從
J39nB461_p0758b19║何來？』翁無語。今請護法代一轉語。」王公亦無語。師以
J39nB461_p0758b20║手打此○相，云：「總不離這裡。」公又無語。有來禪客代
J39nB461_p0758b21║云：「舌頭不出口。」師急索，云：「那個是你舌頭？」僧擬議，師
J39nB461_p0758b22║劈頭一棒，云：「終日說話，舌頭也不知。」
J39nB461_p0758b23║僧送拄杖，師云：「古人道：『你有拄杖子，與你拄杖子；你
J39nB461_p0758b24║無拄杖子，奪卻你拄杖子。』意旨如何？」僧云：「學人送與
J39nB461_p0758b25║和尚。」師云：「恁麼卻被山僧奪卻了也。」僧擬議，師大笑。
J39nB461_p0758b26║師垂問：「既是清淨比丘，因甚不守毘尼？」西堂云：「內外
J39nB461_p0758b27║一如。」師云：「有觸犯？無觸犯？」堂便喝，師云：「老僧被汝一
J39nB461_p0758b28║喝。」堂云：「請和尚代一轉語看。」師云：「老僧卻不恁麼。」復
J39nB461_p0758b29║問云：「當時有僧叩雪峰門求開示，雪峰便勇身云：『是
J39nB461_p0758b30║什麼？』汝諸人又作麼生會？」西堂便向前展兩手云：「是
J39nB461_p0758c01║什麼？」師云：「也只如此。」
J39nB461_p0758c02║僧參，師問云：「巢知風，穴知雨，蝦蟆跳入油甕裡，意旨
J39nB461_p0758c03║如何？」僧云：「即今禮拜和尚。」師云：「莫是闍黎見處麼？」僧
J39nB461_p0758c04║擬議，師便喝。僧坐喫茶次，又問：「大梅問：『即心是佛，便
J39nB461_p0758c05║向這裡住。』闍黎向甚處住？」僧笑，師云：「秖得一笑。」
J39nB461_p0758c06║僧問：「懸羊頭，賣狗肉，意旨如何？」師云：「看破不值分文。」
J39nB461_p0758c07║進云：「衲僧本分事如何？」師云：「老僧無氣力答汝。」
J39nB461_p0758c08║崇寧來參，師舉：「佛鑑、佛眼、佛果，一日相謂曰：『老和尚
J39nB461_p0758c09║秖是乾爆爆地，說心說性不得。』因請益五祖：『佛身無
J39nB461_p0758c10║為，不墮諸數。』祖曰：『譬如清淨摩尼寶珠，映於五色。五
J39nB461_p0758c11║色是數，摩尼是佛身。』圜悟謂二老曰：『他大段會說。』」寧
J39nB461_p0758c12║曰：「設有人請益，和尚將何法指示？」師曰：「摩尼珠。」寧曰：
J39nB461_p0758c13║「有摩尼珠則指示，無摩尼珠將什麼指示？」師曰：「再舉
J39nB461_p0758c14║喻之不齊。」寧曰：「和尚又非座主。」師曰：「伊道看。」寧作掌
J39nB461_p0758c15║勢，師微笑。
J39nB461_p0758c16║崇寧請師齋，寧曰：「某甲閱龐居士錄中，士聽座主講
J39nB461_p0758c17║《金剛經》無我相、無人相、無眾生相、無壽者相，士問座
J39nB461_p0758c18║主：『既是無我無人，誰講誰聽？』座主無語。唐至清無人
J39nB461_p0758c19║與座主代語，請和尚代一轉語。」師曰：「恁麼說。」寧曰：「不
J39nB461_p0758c20║然。」師曰：「汝道看。」寧曰：「待居士問：『無我無人，誰講誰聽？』
J39nB461_p0758c21║但曰：『近前來，即向汝道。』」師連點頭，寧禮拜。
J39nB461_p0758c22║僧參，師問：「那裡來？」僧云：「銀山來。」師云：「可得多少銀麼？」
J39nB461_p0758c23║僧進前，云：「和尚還識這個銀麼？」師云：「是什麼銀？」僧擬
J39nB461_p0758c24║議，師便打，云：「幾乎入火重烹煉，到了終歸是假銀。」
J39nB461_p0758c25║師問崇寧：「道個本分句來。」寧云：「和尚就不本分。」師便
J39nB461_p0758c26║喝，寧作踱勢，師云：「太粗鹵。」寧云：「到這裏說什麼麤？道
J39nB461_p0758c27║什麼細？」師便歸方丈。
J39nB461_p0758c28║僧問：「門裏出身易，身裡出門難。如何身裡出門底人？」
J39nB461_p0758c29║師云：「推不出，拽不入。」僧云：「不會。」師云：「出。」
J39nB461_p0758c30║僧參，師問：「那裡來？」僧云：「南京來。」師云：「靈骨寺啞鐘還
J39nB461_p0759a01║鳴麼？」僧云：「不曾見。」師云：「恁麼則不從南京來。」僧擬議，
J39nB461_p0759a02║師便喝，僧禮拜，師云：「還聽得鳴麼？」僧云：「謝師指示。」師
J39nB461_p0759a03║云：「指示個什麼？」僧擬進語，師連棒打出。
J39nB461_p0759a04║
J39nB461_p0759a05║（燕山誥封夫人關門伊氏，率男茂盛、玻爾坤、楚蠻子
J39nB461_p0759a06║　　施貲，在京師崇寧庵刻。）
J39nB461_p0759a07║燕山信官孫國璧，率男孫（鋐、鑑）施資，送板入藏。
J39nB461_p0759a08║
J39nB461_p0759a09║
J39nB461_p0759a10║性空臻禪師語錄卷第三