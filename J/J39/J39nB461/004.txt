J39nB461_p0759b01║性空臻禪師語錄卷第四
J39nB461_p0759b02║嗣法門人超曉超自等編
J39nB461_p0759b03║拈頌
J39nB461_p0759b04║世尊拈花迦葉微笑。
J39nB461_p0759b05║拈世尊將蝦釣鱉頭陀見餌忘鉤卻被百萬人
J39nB461_p0759b06║天當面看破且道如何是他看破處面皺只因
J39nB461_p0759b07║陪笑得背駝將謂鞠躬多。
J39nB461_p0759b08║頌一花拈出露全機說向瞿曇少弄奇卻被傍
J39nB461_p0759b09║觀親看破微微冷笑到今時。
J39nB461_p0759b10║世尊陞座大眾集定文殊白椎云諦觀法王法法王
J39nB461_p0759b11║法如是世尊便下座。
J39nB461_p0759b12║拈你看這兩個漢大似合拍唱胡笳雖然曲調
J39nB461_p0759b13║分明只恐知音者少。
J39nB461_p0759b14║頌明月臺前照未休漁翁樵父兩綢繆誰知此
J39nB461_p0759b15║處無魚釣收拾絲綸別下鉤。
J39nB461_p0759b16║五通仙人問世尊有六通我有五通如何是那一通
J39nB461_p0759b17║佛召五通仙人仙人應諾佛云那一通汝問我。
J39nB461_p0759b18║拈仙人雖然應得不差若是那一通決定不知
J39nB461_p0759b19║落處在。
J39nB461_p0759b20║頌五陵公子探春慣深入華藂似夢同不識廬
J39nB461_p0759b21║山真面目只因身在此山中。
J39nB461_p0759b22║文殊三處度夏迦葉欲白椎擯出乃見百千萬億文
J39nB461_p0759b23║殊迦葉盡其神力椎不能舉世尊遂問迦葉你擬擯
J39nB461_p0759b24║那個文殊迦葉無對。
J39nB461_p0759b25║拈文殊隨處風流大似私通車馬迦葉看孔著
J39nB461_p0759b26║楔由來官不容鍼檢點將來總被老瞿曇熱瞞
J39nB461_p0759b27║了也山僧若見他道汝擯那個文殊便與劈面
J39nB461_p0759b28║一椎只教瞿曇通身手眼迴避不及。
J39nB461_p0759b29║頌堪笑靈山老釋迦規繩不整亂如麻引他無
J39nB461_p0759b30║限癡男女流水橋邊看落花。
J39nB461_p0759c01║世尊涅槃會上摩胸告眾曰汝等善觀吾紫磨金色
J39nB461_p0759c02║之身瞻仰取足勿令後悔若謂吾滅度非吾弟子謂
J39nB461_p0759c03║吾不滅度亦非吾弟子。
J39nB461_p0759c04║拈釋迦老子向來說心說性處分事分理今日
J39nB461_p0759c05║臨末稍頭只得動靜雙融生死不二大似猢猻
J39nB461_p0759c06║入布袋伎倆已盡雖然如是個中能有幾人向
J39nB461_p0759c07║摩胸處著眼。
J39nB461_p0759c08║頌人之將死其言善鳥若亡時聲更哀個裏是
J39nB461_p0759c09║誰知手腳都盧好與一坑埋。
J39nB461_p0759c10║賓頭盧尊者赴阿育王宮大會王行香次作禮問曰
J39nB461_p0759c11║承聞尊者親見佛來是否者以手策起眉毛曰會麼
J39nB461_p0759c12║王曰不會者曰阿耨達池龍王請佛齋是時吾亦預
J39nB461_p0759c13║其數。
J39nB461_p0759c14║拈尊者大似因齋慶讚將佛三十二相八十種
J39nB461_p0759c15║好一時揭露了也當時育王若是個漢待他策
J39nB461_p0759c16║起眉毛便云醜直教尊者雙眉落地。
J39nB461_p0759c17║頌趕供邏齋老古錐眉毛尖上掛須彌當時策
J39nB461_p0759c18║起雖奇特打失將何蓋面皮。
J39nB461_p0759c19║女子出定諸佛各還本處唯一女子近佛而坐入於
J39nB461_p0759c20║三昧文殊白佛曰如何此女得近佛坐佛告文殊汝
J39nB461_p0759c21║自覺此女定出問之文殊托至梵天盡其神力而不
J39nB461_p0759c22║能出世尊云下方有罔明菩薩能出此女人定須臾
J39nB461_p0759c23║罔明大士從地湧出作禮世尊世尊敕罔明出罔明
J39nB461_p0759c24║卻至女子前鳴指一下女子於是從定而出。
J39nB461_p0759c25║拈靈山這夥賊漢弄盡精魂逞盡伎倆大似證
J39nB461_p0759c26║龜成鱉到底難瞞明眼不得何故不見道僧投
J39nB461_p0759c27║寺裡宿賊打不防家。
J39nB461_p0759c28║頌桃花綻菊花綻各自知時有方便古今多少
J39nB461_p0759c29║賞春人不識東君空覿面。
J39nB461_p0759c30║池州甘贄行者一日入南泉設粥仍請南泉念誦泉
J39nB461_p0760a01║乃白椎曰請大眾為狸奴白牯念摩訶般若波羅蜜
J39nB461_p0760a02║甘拂袖便出泉粥後問典座行者在甚處座曰當時
J39nB461_p0760a03║便去也泉便打破鍋子。
J39nB461_p0760a04║拈甘贄行肅兵之令南泉施定亂之謀若據正
J39nB461_p0760a05║眼觀來二俱失利。
J39nB461_p0760a06║頌放去收來太險生作家用處豈留情謾云相
J39nB461_p0760a07║識滿天下真個知心有幾人。
J39nB461_p0760a08║南泉一日東西兩堂爭貓兒南泉見遂提起貓云道
J39nB461_p0760a09║得即不斬眾無對泉斬卻貓兒為兩段泉復舉前話
J39nB461_p0760a10║問趙州州便脫草鞋於頭上戴出泉云子若在恰救
J39nB461_p0760a11║得貓兒。
J39nB461_p0760a12║拈南泉老漢大似勾司賣卜直向堂前東卜西
J39nB461_p0760a13║卜求個買兆底鬼也無卻向草鞋頭上打鞦韆。
J39nB461_p0760a14║頌全提正令兮日月齊昏神嚎鬼哭兮地裂天
J39nB461_p0760a15║崩三軍驚駭兮魂消膽落一箭解圍兮射戟轅
J39nB461_p0760a16║門。
J39nB461_p0760a17║臨濟曰第一句薦得堪與佛祖為師第二句薦得堪
J39nB461_p0760a18║與人天為師第三句薦得自救不了。
J39nB461_p0760a19║拈老大臨濟作如此見解提持向上惑亂天下
J39nB461_p0760a20║人未有了日在惜乎當時一眾無人若下得三
J39nB461_p0760a21║個錯字管教老漢目瞪口啞。
J39nB461_p0760a22║頌裂一作三金圈栗棘擲下令人吞吐不得當
J39nB461_p0760a23║時若有傍觀者踢殺當年白拈賊。
J39nB461_p0760a24║僧問賣鹽翁覆船路向什麼處去翁放下鹽擔良久
J39nB461_p0760a25║僧又問翁曰你患聾那僧曰你向我道什麼翁曰向
J39nB461_p0760a26║汝道覆船路僧曰翁莫會禪麼翁曰莫道會禪佛法
J39nB461_p0760a27║也會盡僧曰你試說看翁便挑起鹽擔僧曰難翁曰
J39nB461_p0760a28║你喚這個作什麼僧曰鹽翁曰有什麼交涉僧曰你
J39nB461_p0760a29║喚作什麼翁曰不可更向你道是鹽。
J39nB461_p0760a30║拈這個鹽翁雖是通身手眼看來猶在半途這
J39nB461_p0760b01║僧未有主宰只是隨他摟搜有甚用處若是山
J39nB461_p0760b02║僧待他良久便一把扭住叫地方你看這販私
J39nB461_p0760b03║鹽賊漢未曾領官票在他若擬議驀拓開云看
J39nB461_p0760b04║破了也便走敢保這漢肩挑不上。
J39nB461_p0760b05║頌途路相逢問覆船鹽翁步步為周全師僧若
J39nB461_p0760b06║是巡鹽手把住還應索票錢。
J39nB461_p0760b07║臨濟上堂兩堂首座相見同時下喝僧問濟還有賓
J39nB461_p0760b08║主也無濟曰賓主歷然濟復召眾曰要會臨濟賓主
J39nB461_p0760b09║句問取堂中二首座。
J39nB461_p0760b10║拈二首座雖然啐啄同時箭鋒相拄若不得這
J39nB461_p0760b11║僧為伊發揚怎見得賓主歷然且作麼生是賓
J39nB461_p0760b12║主歷然底句天共白雲曉水和明月流。
J39nB461_p0760b13║頌明暗何曾合得伊主賓端的在臨時羚羊掛
J39nB461_p0760b14║角高枝上癡犬尋蹤遶樹馳。
J39nB461_p0760b15║趙州因南泉曰今時人須向異類中行始得。
J39nB461_p0760b16║拈王老師大似憐兒不覺醜被趙州一拶直得
J39nB461_p0760b17║四稜著地叵耐這漢猶是不肯放過近前踏倒
J39nB461_p0760b18║不勝快便猶向涅槃堂裏伸怨叫屈殊不知得
J39nB461_p0760b19║便宜處失便宜若有人問山僧如何是異類只
J39nB461_p0760b20║向伊道擎頭戴角拖犁拽耙且道與南泉是同
J39nB461_p0760b21║是別。
J39nB461_p0760b22║頌王老親從異類行明明羞恥不瞞人若無如
J39nB461_p0760b23║是超方作未免隨他受苦辛。
J39nB461_p0760b24║臨濟因黃檗普請隨後行檗回頭見濟空手乃問钁
J39nB461_p0760b25║在何處濟曰有一人將去了也檗曰近前來與汝商
J39nB461_p0760b26║量個事濟便近前檗豎起钁曰只這個天下人提掇
J39nB461_p0760b27║不起濟就手掣得豎起曰為甚卻在某甲手裏檗曰
J39nB461_p0760b28║今日自有人普請便回。
J39nB461_p0760b29║拈黃檗雖然老將未免懡㦬而歸山僧若見他
J39nB461_p0760b30║道為甚卻在某甲手裡但道老僧今日失利且
J39nB461_p0760c01║道把柄在阿誰手裏。
J39nB461_p0760c02║頌撩鉤搭索能多事奪角衝開藝更便不是子
J39nB461_p0760c03║強欺父弱只因活計钁頭邊。
J39nB461_p0760c04║僧問雲門云一口吞盡時如何門云我在你肚裏僧
J39nB461_p0760c05║曰和尚為什麼在學人肚裏門曰還我話頭來。
J39nB461_p0760c06║拈這僧莽鹵一擔雲門偷心十分用個倒身之
J39nB461_p0760c07║計將這僧三膲六腑生熟二臟盡情搬出自己
J39nB461_p0760c08║卻頓在裏許未免令人好笑這僧若是選佛但
J39nB461_p0760c09║云多謝和尚供養。
J39nB461_p0760c10║頌問得似奇荅得恰好鹵莽禪和自生懊惱作
J39nB461_p0760c11║家到底不作家到底作家屙出了。
J39nB461_p0760c12║官人問趙州還入地獄否州云老僧末上入官人曰
J39nB461_p0760c13║大善知識為什麼入地獄州云我若不入阿誰教化
J39nB461_p0760c14║汝。
J39nB461_p0760c15║拈趙州老賊捨得自己贏得他人則不無怎奈
J39nB461_p0760c16║渾身泥水。
J39nB461_p0760c17║頌雷門撾布鼓日下弄螢光一個渾身倒羞慚
J39nB461_p0760c18║何處藏。
J39nB461_p0760c19║僧問興化四面八方來時如何師曰打中間底僧便
J39nB461_p0760c20║禮拜師曰昨日赴個村齋途中遇一陣卒風暴雨卻
J39nB461_p0760c21║向古廟裏躲避得過。
J39nB461_p0760c22║拈這僧雷聲浩大雨點全無興化善辯來風只
J39nB461_p0760c23║消一點雖然如是敲磕將來也是急水下篙未
J39nB461_p0760c24║免氣急殺人若問山僧四面八方來時如何便
J39nB461_p0760c25║與劈頭一棒何故聻不見道口是禍門。
J39nB461_p0760c26║頌八面來時風勢險當陽一點定山河若無韓
J39nB461_p0760c27║信張良策謾向轅門唱楚歌。
J39nB461_p0760c28║僧問曹山世間何物最貴山曰死貓頭最貴僧問為
J39nB461_p0760c29║甚死貓頭最貴山曰無人著價。
J39nB461_p0760c30║拈曹山荅話奇特本色未見若是正眼看來未
J39nB461_p0761a01║免在貴賤裏折倒眾中若有英特之士出來問
J39nB461_p0761a02║山僧不屬貴賤一句又作麼生但向伊道杖頭
J39nB461_p0761a03║短拄三竿日衣帶長牽一線風。
J39nB461_p0761a04║頌世上何物最貴曹山荅死貓頭可惜無人著
J39nB461_p0761a05║價只堪塞壑填溝。
J39nB461_p0761a06║僧問雲門從上來事請師提綱門云朝看東南暮看
J39nB461_p0761a07║西北僧曰便恁麼去時如何門曰東家點燈西家暗
J39nB461_p0761a08║坐。
J39nB461_p0761a09║拈雲門大師眼光爍破四天下則不無若是提
J39nB461_p0761a10║綱從上來事未免指東畫西。
J39nB461_p0761a11║頌暗裏拋金鎖明中擲玉鉤賺他門外客坐得
J39nB461_p0761a12║冷湫湫。
J39nB461_p0761a13║趙州到一菴主處問有麼有麼主豎起拳頭州曰水
J39nB461_p0761a14║淺不是泊船處便行州又到一菴主處問有麼有麼
J39nB461_p0761a15║主亦豎起拳頭州曰能縱能奪能殺能活便作禮。
J39nB461_p0761a16║拈趙州年老只管逢人賣嘴不顧舌頭拖地。
J39nB461_p0761a17║頌斷頭船子泛江心猶把絲綸釣晚曛無孔笛
J39nB461_p0761a18║吹驚兩岸短長格調舌頭分。
J39nB461_p0761a19║興化謂克賓維那曰汝不久為唱道之師賓曰不入
J39nB461_p0761a20║這保社化曰會了不入不會了不入賓曰總不與麼
J39nB461_p0761a21║化便打曰克賓維那法戰不勝罰錢五貫設饡飯一
J39nB461_p0761a22║堂次日化自白椎曰克賓維那法戰不勝不得喫飯
J39nB461_p0761a23║即便出院。
J39nB461_p0761a24║拈盡道克賓失錢遭罪有理難伸殊不知重賞
J39nB461_p0761a25║之下必有勇夫敢問諸人還知興化老人作用
J39nB461_p0761a26║處麼良久云不入驚人浪難得稱意魚。
J39nB461_p0761a27║頌一不做二不休不是冤家不聚頭打了罰錢
J39nB461_p0761a28║趁出院不風流處轉風流。
J39nB461_p0761a29║慈明禪師冬日榜示僧堂作此字【圖】其
J39nB461_p0761a30║下註云若人識得不離四威儀中有首座見之謂曰
J39nB461_p0761b01║和尚今日放參師聞而笑之。
J39nB461_p0761b02║拈慈明老人無端將三百六十骨節八萬四千
J39nB461_p0761b03║毛孔并祖翁一片田地四至分明總書一契自
J39nB461_p0761b04║己復簽花押賣與諸人惜乎不遇受主若不得
J39nB461_p0761b05║首座為伊作個中正管取至今日炙風吹。
J39nB461_p0761b06║頌家門清吉無妖怪何用高懸白澤圖捏個拳
J39nB461_p0761b07║頭作枕臥諸人切莫妄分疏。
J39nB461_p0761b08║殃崛摩羅出家為沙門因持缽入城至一長者家值
J39nB461_p0761b09║其婦產難子母未分長者云瞿曇弟子汝為至聖有
J39nB461_p0761b10║何法能免產難殃崛曰我乍入道未知此法當去問
J39nB461_p0761b11║佛卻來相報遽返白佛具陳上事佛告曰汝速去說
J39nB461_p0761b12║我自從賢聖法來未曾殺生殃崛往告其婦人聞之
J39nB461_p0761b13║當時分娩母子平安。
J39nB461_p0761b14║拈瞿曇因風吹火用力不多尊者走得腳酸只
J39nB461_p0761b15║是傳言送語看這婦女大似客遇窮途正在苦
J39nB461_p0761b16║惱之鄉忽得家信一到不覺腰包落地通身慶
J39nB461_p0761b17║快呵呵且道這一笑落在那個分上若人道得
J39nB461_p0761b18║分明方許救得產難。
J39nB461_p0761b19║頌嘮叨個瞿曇無生旨謾宣縱然能救得終是
J39nB461_p0761b20║老婆禪。
J39nB461_p0761b21║昔有古德一日不赴堂侍者請赴堂德曰我今日在
J39nB461_p0761b22║莊上喫油餈飽也者曰和尚不曾出入德曰汝去問
J39nB461_p0761b23║莊主者方出門忽見莊主來謝和尚到莊。
J39nB461_p0761b24║拈融通定力出入由渠等閒一動一靜縱神物
J39nB461_p0761b25║都不能測雖然如是檢點將來猶是鬼家活計
J39nB461_p0761b26║當時若遇山僧正好驗過了打何故聻老老大
J39nB461_p0761b27║大因甚出入不明。
J39nB461_p0761b28║頌古德家貧賊計生明修暗渡騙人精當時下
J39nB461_p0761b29║得三椎鼓千載難逃背食名。
J39nB461_p0761b30║僧與疏山造壽塔畢白師師曰將多少錢與匠人僧
J39nB461_p0761c01║曰一切在和尚師曰為將三文錢與匠人為將兩文
J39nB461_p0761c02║錢與匠人為將一文錢與匠人若道得與吾親造壽
J39nB461_p0761c03║塔來僧無語後僧舉似大嶺菴閑和尚（即羅山也）嶺曰還
J39nB461_p0761c04║有人道得麼僧曰未有人道得嶺曰汝歸與疏山道
J39nB461_p0761c05║若將三文錢與匠人和尚此生決定不得塔若將兩
J39nB461_p0761c06║文錢與匠人和尚與匠人共出一隻手若將一文錢
J39nB461_p0761c07║與匠人累他匠人鬚眉墮落僧回如教而說師具威
J39nB461_p0761c08║儀望大嶺作禮歎曰將謂無人大嶺有古佛放光射
J39nB461_p0761c09║到此間雖然如是也是臘月蓮花大嶺後聞此語曰
J39nB461_p0761c10║我恁麼道早是龜毛長三尺。
J39nB461_p0761c11║拈疏山壽塔雖奇若不得這僧為伊開址羅山
J39nB461_p0761c12║為伊合尖幾成虛設。
J39nB461_p0761c13║頌疏山老太奸頑塔告工完錢未完碎碎零零
J39nB461_p0761c14║敲復打可憐主事被伊瞞休叵耐有傍觀千里
J39nB461_p0761c15║同風徹夜寒三更二點多相似一盞清燈好自
J39nB461_p0761c16║看。
J39nB461_p0761c17║百丈每上堂有一老人隨眾聽法一日眾退唯老人
J39nB461_p0761c18║不去師問汝是何人老人曰某非人也於過去迦葉
J39nB461_p0761c19║佛時曾住此山因學人問大修行人還落因果也無
J39nB461_p0761c20║某對云不落因果遂五百生墮野狐身今請和尚代
J39nB461_p0761c21║一轉語貴脫野狐身師曰汝問老人曰大修行人還
J39nB461_p0761c22║落因果也無師曰不昧因果老人於言下大悟作禮
J39nB461_p0761c23║曰某已脫野狐身住在山後敢乞依亡僧津送師令
J39nB461_p0761c24║維那白椎告眾食後送亡僧大眾聚議一眾皆疑涅
J39nB461_p0761c25║槃堂又無病人何故如此食後師領眾至山後巖下
J39nB461_p0761c26║以杖挑出一死野狐乃依法火葬。
J39nB461_p0761c27║拈大凡修行人貴乎命根斷疑情破若命根不
J39nB461_p0761c28║斷疑情不破未免打在八識區字頭出頭沒所
J39nB461_p0761c29║以百丈老人特為後學初機作個樣子直教一
J39nB461_p0761c30║言之下頓脫狐疑且不昧因果果脫得野狐身
J39nB461_p0762a01║麼速道速道。
J39nB461_p0762a02║頌不落何深不昧幽兩重公案一機酬毫釐差
J39nB461_p0762a03║處天懸隔說與禪流莫妄求。
J39nB461_p0762a04║昔有婆子供養一庵主經二十年常令一二八女子
J39nB461_p0762a05║送飯給侍一日令女子抱定曰正恁麼時如何主曰
J39nB461_p0762a06║枯木倚寒巖三冬無煖氣女子舉似婆婆曰我二十
J39nB461_p0762a07║年秖供養得個俗漢遂遣出燒卻庵。
J39nB461_p0762a08║拈婆子探竿在手拋香餌以釣鯨鰲者僧以露
J39nB461_p0762a09║網之魚見絲綸而疾迴避縱饒寒巖發燄猶不
J39nB461_p0762a10║能使伊煖氣相接如此擔板怎得不受人之惑
J39nB461_p0762a11║當時若見恁麼道便與攔胸托開云人來也他
J39nB461_p0762a12║若回頭連棒打出管教者婆聞得立地放尿。
J39nB461_p0762a13║頌良夜星明直下垂細鱗巨口謾相疑清香豈
J39nB461_p0762a14║是尋常餌好段因緣卻負伊。
J39nB461_p0762a15║雪峰搬柴次乃於洞山面前拋下一束山曰重多少
J39nB461_p0762a16║峰曰盡大地人提不起山曰爭得到這裏峰無語。
J39nB461_p0762a17║拈雪峰逢人弄嘴伎死窮途洞山詰問來由言
J39nB461_p0762a18║中有嚮若作雪峰待他問爭得到此便自指胸
J39nB461_p0762a19║曰全承渠力管教洞山讚歎不及。
J39nB461_p0762a20║頌盡大地人提不起問伊爭得到者裡可憐雪
J39nB461_p0762a21║老似癡呆有理難申骨都嘴。
J39nB461_p0762a22║僧問馬大師離四句絕百非請師指示某甲西來意
J39nB461_p0762a23║師曰我今日勞倦不能為汝說問取智藏去僧問西
J39nB461_p0762a24║堂堂云何不問和尚僧云和尚教來問堂云我今日
J39nB461_p0762a25║頭痛不能為汝說問取海兄去僧又問百丈丈云我
J39nB461_p0762a26║到這裏卻不會僧卻回舉似大師師曰藏頭白海頭
J39nB461_p0762a27║黑。
J39nB461_p0762a28║頌馬師父子弄泥團丟去拋來總一般四句百
J39nB461_p0762a29║非推卻了者僧當面受伊瞞。
J39nB461_p0762a30║趙州在東司見遠侍者過驀召文遠遠應諾州曰東
J39nB461_p0762b01║司上不可與汝說佛法。
J39nB461_p0762b02║頌送屙放尿處佛法許誰知堪嗟趙州老齷齪
J39nB461_p0762b03║滿肚皮。
J39nB461_p0762b04║
J39nB461_p0762b05║（燕山誥封夫人關門伊氏率男茂盛玻爾坤楚蠻子
J39nB461_p0762b06║　　施貲在京師崇寧庵刻）
J39nB461_p0762b07║
J39nB461_p0762b08║
J39nB461_p0762b09║
J39nB461_p0762b10║性空臻禪師語錄卷第四