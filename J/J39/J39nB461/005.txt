J39nB461_p0762c01║性空臻禪師語錄卷第五
J39nB461_p0762c02║嗣法門人超曉超自等編
J39nB461_p0762c03║拈頌
J39nB461_p0762c04║舉德山托缽公案罷，復云：「從上千七百則葛藤，其中
J39nB461_p0762c05║淆訛者無出於此。但諸方拈弄者甚多，間有一二尊
J39nB461_p0762c06║宿，也只是依俙彷彿，蓋過便休。今日山僧不惜眉毛，
J39nB461_p0762c07║與諸人拈弄一上，也要諸方檢點。德山托缽向法堂
J39nB461_p0762c08║前過，擬釣獰龍澄巨浸。雪峰道：『這老漢！鐘未鳴，鼓未
J39nB461_p0762c09║響，托缽向什麼處去？』卻嗟蛙步𩥇泥沙。山便低頭歸
J39nB461_p0762c10║方丈。一般清意味，料得少人知。峰語巖頭，頭云：『德山
J39nB461_p0762c11║老漢未會末後句在。』瞞雪峰即得。山命侍者喚巖頭
J39nB461_p0762c12║云：『你不肯老僧那？』賊人膽虛。頭便密啟其意，也是鞏
J39nB461_p0762c13║縣茶瓶。山明日陞堂，果與尋常不同，要此話行。頭向
J39nB461_p0762c14║堂前拍手大笑云：『且喜老漢會末後句。雖然如是，只
J39nB461_p0762c15║得三年。』前箭猶輕，後箭猶重。山果三年而歿，疑殺天
J39nB461_p0762c16║下人。敢問諸人：還見德山老子落處麼？」聽取一頌：
J39nB461_p0762c17║「末後句，有來由。德山父子謾相酬。誰知更有新
J39nB461_p0762c18║條在，惱亂春風卒未休。」
J39nB461_p0762c19║舉臨濟在黃檗普請機緣，師云：「黃檗普請家常活計，
J39nB461_p0762c20║臨濟拄钁預報其功。檗曰：『這漢困那？』明修棧道。濟曰：
J39nB461_p0762c21║『钁也未舉，困個什麼？』暗度陳倉。黃檗便打，不得放過。
J39nB461_p0762c22║臨濟接住送倒，放過不得。檗呼：『維那！』牽累別人。維那
J39nB461_p0762c23║果來扶起，誰知好心無好報。檗起身便打維那，大似
J39nB461_p0762c24║捉賊不得，反怪鄰里。濟便钁地曰：『諸方火葬，我這裡
J39nB461_p0762c25║活埋。』可謂踞虎頭收虎尾。山僧如此批判，要與古人
J39nB461_p0762c26║同一鼻孔出氣。且道諸人還甘麼？若有不甘者，不妨
J39nB461_p0762c27║出來對眾分析看。若分析不出，也須自掘坑子埋卻
J39nB461_p0762c28║始得。」頌曰：
J39nB461_p0762c29║一條拄杖兩人扶，信有其鄰德不孤。將謂鬍鬚
J39nB461_p0762c30║唯獨赤，誰知更有赤鬚鬍。
J39nB461_p0763a01║舉九峰道虔禪師不肯泰首座機緣，「香煙未斷，便能
J39nB461_p0763a02║脫去，若非昔日工夫，焉能如此？但洞上門庭，語忌十
J39nB461_p0763a03║成，機貴回互。首座荅個一色邊事，正是十成死語，未
J39nB461_p0763a04║免遭人折挫。道虔雖具驅耕奪食手眼，當仁不讓，檢
J39nB461_p0763a05║點將來，正是臨井推人，未見好手。當時若問山僧：『如
J39nB461_p0763a06║何是一條白練去？』向他道：『看腳下。』他更擬議，劈脊便
J39nB461_p0763a07║棒。不唯一代住持有分，亦使道虔侍者頓息我慢。」
J39nB461_p0763a08║頌曰：
J39nB461_p0763a09║好人偏遇惡人魔，死結冤家沒柰何。只為一言
J39nB461_p0763a10║初不慎，至今怨氣未消磨。
J39nB461_p0763a11║舉僧問梁山家賊難防公案。頌曰：
J39nB461_p0763a12║龍驤虎嘯欲驚群，不比狐狼歷亂行。騰踏自然
J39nB461_p0763a13║超物外，叢林今古振家聲。
J39nB461_p0763a14║因鐘山維那舉三角示眾云云，請問：「事理俱備，妙協
J39nB461_p0763a15║貫通，善辯來機，應時及節，在印師得之矣。敢問諸人：
J39nB461_p0763a16║還知他二人語脈落處麼？其或未然，且看下面註腳。
J39nB461_p0763a17║角云：『大凡演唱宗乘，須要應時及節。』且道：是中秋？是
J39nB461_p0763a18║冬至？有僧便出禮拜，云：『四黃四赤時如何？』送入紅爐
J39nB461_p0763a19║再煆看。角云：『三月杖頭挑，摘卻青帘沾客少。』僧云：『因
J39nB461_p0763a20║甚滿肚皮貯氣？』把扇風來手自搖。角云：『怎柰這條繩
J39nB461_p0763a21║何？』郎當鼻孔被人穿。僧云：『何時得消去？』一塊頑皮更
J39nB461_p0763a22║覓錐。角云：『只待皮穿。』原來不值半文錢。山僧今日不
J39nB461_p0763a23║惜眉毛，為汝分明註破了也。且道：三月杖頭挑，畢竟
J39nB461_p0763a24║是個什麼？」鐘擬議，師便打。
J39nB461_p0763a25║舉：「山翁和尚一日牽驢巡堂一匝，命眾下語，不契，自
J39nB461_p0763a26║作驢鳴而出。」師云：「大小山翁雖善向異類中行，要且
J39nB461_p0763a27║無大人相，惜乎那一堂驢，但念水草，餘無所知。當時
J39nB461_p0763a28║山僧若在，見他如此做次，將一把草塞斷驢口，以手
J39nB461_p0763a29║拍驢背云：『這畜生！』他若便作驢鳴，但連打揵板三下。
J39nB461_p0763a30║山僧如此批判，還有人為伊不甘者麼？設有，也是驢
J39nB461_p0763b01║前馬後漢。」頌曰：
J39nB461_p0763b02║千年古木久成精，特地相將異類行。信步踏歌
J39nB461_p0763b03║呈巧妙，無人能和作驢鳴。
J39nB461_p0763b04║舉臨濟大師四料揀。
J39nB461_p0763b05║奪人不奪境。
J39nB461_p0763b06║玉蝶穿花舞，黃鸝織柳嬌。送書人來到，醉倒洛
J39nB461_p0763b07║陽橋。
J39nB461_p0763b08║奪境不奪人。
J39nB461_p0763b09║雨打梨花落，風吹柳絮飛。竹笻春日暮，門外自
J39nB461_p0763b10║攜歸。
J39nB461_p0763b11║人境兩俱奪。
J39nB461_p0763b12║智可來天下，轅門盡楚歌。江東舊游地，無面奈
J39nB461_p0763b13║如何。
J39nB461_p0763b14║人境俱不奪。
J39nB461_p0763b15║山前逢野老，嶺外值樵夫。坐石談風月，相看入
J39nB461_p0763b16║畫圖。
J39nB461_p0763b17║舉臨濟大師示眾三句。
J39nB461_p0763b18║第一句中薦得，堪與佛祖為師。
J39nB461_p0763b19║諸佛師，咽喉小，未措辭，先靠倒。道得依然落二
J39nB461_p0763b20║機，國清寺裡豐干老。
J39nB461_p0763b21║第二句中薦得，堪與人天為師。
J39nB461_p0763b22║突出兮，卒難辯。快若梭，急如電。眨上眉毛早錯
J39nB461_p0763b23║過，徒遭白棒當頭點。
J39nB461_p0763b24║第三句中薦得，自救不了。
J39nB461_p0763b25║栗棘蓬，金剛圈。擬吞跳，涉廉纖。夜深踏白須知
J39nB461_p0763b26║水，差卻毫釐天地懸。
J39nB461_p0763b27║舉臨濟大師三玄
J39nB461_p0763b28║謾把三玄取次開，須知一句總全該，燈籠緣壁
J39nB461_p0763b29║天台去，觱桌催雲海上來。缺角泥牛顛白額，無
J39nB461_p0763b30║毛鐵鷂打黃能，虛空昨夜閒開口，吞卻階前下
J39nB461_p0763c01║馬臺。
J39nB461_p0763c02║舉臨濟大師三要。
J39nB461_p0763c03║明明句理分三要，臨濟老師只一竅，喝似雷奔
J39nB461_p0763c04║擬爽神，棒如雨點徒施巧。眨眼遭他陷虎機，轉
J39nB461_p0763c05║身早上擒龍釣，普化當年成褫伊，等閒未許通
J39nB461_p0763c06║方道。
J39nB461_p0763c07║舉臨濟大師四喝。
J39nB461_p0763c08║金剛寶劍，厥之有章，不犯之令，的露堂堂。
J39nB461_p0763c09║踞地獅子，突出窠臼，纔動尾巴，爪牙俱露。
J39nB461_p0763c10║探竿影草，分明可見，衲子難瞞，龍蛇易辯。
J39nB461_p0763c11║不作喝用，是什麼碗？覿面來也，不容眨眼。
J39nB461_p0763c12║舉臨濟大師四賓主。
J39nB461_p0763c13║賓中主。
J39nB461_p0763c14║相如奪壁還趙，英豪天下名標，盡道客從主便，
J39nB461_p0763c15║誰知主是賓饒。
J39nB461_p0763c16║主中賓。
J39nB461_p0763c17║客至堂前拱立，問渠來處端倪，只為貪他一滴，
J39nB461_p0763c18║幾乎打失雙眉。
J39nB461_p0763c19║主中主。
J39nB461_p0763c20║正令全提尊貴，當機誰敢衝風，四海狼煙盡息，
J39nB461_p0763c21║巍巍獨振寰中。
J39nB461_p0763c22║賓中賓。
J39nB461_p0763c23║一味傳言送語，諸方何可東西？若解倦來打睡，
J39nB461_p0763c24║自然餓也噇虀。
J39nB461_p0763c25║舉臨濟大師四照用。
J39nB461_p0763c26║先照而後用。
J39nB461_p0763c27║大冶紅爐煆雪花，寒香片片意無涯，拈來不薦
J39nB461_p0763c28║當頭棒，鶻眼龍睛盡著沙。
J39nB461_p0763c29║先用而後照。
J39nB461_p0763c30║石火光中掣電機，未容擬議已遭椎，分明月在
J39nB461_p0764a01║梅花上，看到梅稍早已遲。
J39nB461_p0764a02║照與用同時。
J39nB461_p0764a03║雷轟電擊在欄干，若個聞風不膽寒，縱使久經
J39nB461_p0764a04║行陣客，到來難過鐵門關。
J39nB461_p0764a05║照用不同時。
J39nB461_p0764a06║看到山窮水亦窮，洞房春色十分濃，遊蜂逐蝶
J39nB461_p0764a07║穿花過，未諳猶如在夢中。
J39nB461_p0764a08║山中四威儀
J39nB461_p0764a09║山中行，臨流撥草杖頭橫，小魚兒，聿過石苔驚。
J39nB461_p0764a10║山中住，一室天然開六戶。日東昇，紅霞堆滿樹。
J39nB461_p0764a11║山中坐，就石敷床可，達磨為安心，等個人兒過。
J39nB461_p0764a12║山中臥，石門松掩雲敲破，忽開窗，桃落猿走過。
J39nB461_p0764a13║𠁼字頌。
J39nB461_p0764a14║無端捏怪老瞿曇，習氣難忘自不慚，點出三爻凶象
J39nB461_p0764a15║險，乾坤爍破許誰看？
J39nB461_p0764a16║讚
J39nB461_p0764a17║觀音
J39nB461_p0764a18║大哉觀世音，能作多方便。如月印千江，一切塵中現。
J39nB461_p0764a19║救苦惱之眾生，用悲心而無倦。稱其名也，獲六十二
J39nB461_p0764a20║億恒河沙菩薩利益；睹其像也，得三十二應功德普
J39nB461_p0764a21║門之神變。夫是之為普覺有情，寧不稽首而讚歎。
J39nB461_p0764a22║水月觀音
J39nB461_p0764a23║稽首慈悲大願王，感應道交難思議。三十二應眾妙
J39nB461_p0764a24║身，如天一月含眾水。隨願所懇悉圓成，故我恒常而
J39nB461_p0764a25║頂禮。
J39nB461_p0764a26║文殊
J39nB461_p0764a27║五臺山上老文殊，跨下金毛入畫圖，頭角未容輕顯
J39nB461_p0764a28║露，爪牙先已布江湖。神清貌古通人愛，語直機圓與
J39nB461_p0764a29║世疏，曾對前三無著問，而今佛法又何如。
J39nB461_p0764a30║三大士出山像
J39nB461_p0764b01║看你三人有甚伎倆，纔出山來，百醜難狀。娑羅樹下
J39nB461_p0764b02║且藏身，高高危坐石頭上。不說法，不談禪，大開冷眼
J39nB461_p0764b03║對青山。宛如忘卻來時路，幾乎笑殺是傍觀。
J39nB461_p0764b04║彌勒
J39nB461_p0764b05║靠卻布袋，堆桅獨坐。纔舉念頭，早已話墮。且到龍華
J39nB461_p0764b06║會時，方可與汝道破。
J39nB461_p0764b07║千佛觀音
J39nB461_p0764b08║通身是，遍身是，頭頭顯露即不得，離不得是甚矢橛？
J39nB461_p0764b09║楊柳化竹枝，淨瓶如木突，盡道伊是千佛觀音，仔細
J39nB461_p0764b10║看來一身螺節。
J39nB461_p0764b11║觀音
J39nB461_p0764b12║自在觀音，觀音何在？剎剎逢渠，塵塵不昧。尋聲救苦
J39nB461_p0764b13║度迷情，到處卻成灰布袋。咄！
J39nB461_p0764b14║題伏虎羅漢
J39nB461_p0764b15║殺無明賊，滅痴暗母。眼突瞋睛，手擒猛虎。廓然放下
J39nB461_p0764b16║自知非，六通縱有何相補。
J39nB461_p0764b17║題泛海觀音
J39nB461_p0764b18║大士慈悲願力多，尋聲救苦入娑婆。洛陽橋畔無人
J39nB461_p0764b19║識，一葉蓮舟泛海波。
J39nB461_p0764b20║題本師費老和尚
J39nB461_p0764b21║室內投機，非父莫知其子；堂前鏟草，非子莫知其父。
J39nB461_p0764b22║只如父慈子孝，師嚴道尊，惟吾本師老人，真法社之
J39nB461_p0764b23║總裁，宗門之樞要。縱使簾前賜紫，僥倖之輩，若較其
J39nB461_p0764b24║為人之真實，荷道之任重，又何啻於天壤哉！
J39nB461_p0764b25║題華山見月律師真
J39nB461_p0764b26║兩鬢蓬鬆，頂光突兀。盡道伊是以身相說法，現威儀
J39nB461_p0764b27║而度生。殊不知真末世之鉗鎚，細行中之古佛。咄咄！
J39nB461_p0764b28║題了念老宿小像
J39nB461_p0764b29║這個老叟，襟懷不醜。紫衲橫肩，青藜在手。擴玄機聊
J39nB461_p0764b30║以心通，恣遊戲不用腳走。大段有些兒，見人懶開口。
J39nB461_p0764c01║阿呵呵，真傑陡，行藏詎落寒山後。丹青描出玉峰前，
J39nB461_p0764c02║一任世人稱希有。
J39nB461_p0764c03║題李傳真小像
J39nB461_p0764c04║是真非真，非像是像，就中些子，無物為況。杳兮冥，忽
J39nB461_p0764c05║兮恍，離婁不得睹其形，滿願詎能談其狀。默默對清
J39nB461_p0764c06║虛，分明自詶唱。呵呵呵，甚倜儻，維摩若見還相讓。懸
J39nB461_p0764c07║向高堂仔細看，料伊不在丹青上。
J39nB461_p0764c08║偈
J39nB461_p0764c09║詠紙花
J39nB461_p0764c10║幻出玲瓏手，名花巧樣粧，自甘違雨露，誰謂避風霜。
J39nB461_p0764c11║有色來蜂舞，無香賺蜨忙，只因空我相，堪供法中王。
J39nB461_p0764c12║為慧來師六十壽
J39nB461_p0764c13║野鶴閒雲已出塵，青眉白髮老龍鱗，峰頭縱目乾坤
J39nB461_p0764c14║闊，花甲重添錦上春。
J39nB461_p0764c15║闢荒建剎
J39nB461_p0764c16║卓錫東郊外，方塘翠藹間，輸金營梵剎，刈草結禪關。
J39nB461_p0764c17║境僻宜吾拙，緣疏愈客慳，一朝千載意，誰識老僧顏。
J39nB461_p0764c18║屋繞清流
J39nB461_p0764c19║一擲彈丸地，千秋崒水央，波濤傳梵唄，風月繞簷廊。
J39nB461_p0764c20║魚靜思鵬化，禽閒學鳳翔，幾多遊賞客，到此卻情忘。
J39nB461_p0764c21║師過餘姚藏閣，眾知師未事筆墨，強師作偈云
J39nB461_p0764c22║打翻龍藏就中參，露布葛藤疋是閒，留得一雙青白
J39nB461_p0764c23║眼，看他月上幾層山。
J39nB461_p0764c24║贈在衲老宿
J39nB461_p0764c25║一從參罷老天童，肘被靈符印碧空，茅屋竹床拳作
J39nB461_p0764c26║枕，高蹤不與世人同。
J39nB461_p0764c27║孟冬送未能嚴居士過天台
J39nB461_p0764c28║楓葉半紺江日暮，錦帆斜挂朔風飄，天台此去誰相
J39nB461_p0764c29║識，千里應懷道格高。
J39nB461_p0764c30║送月林老衲上雲間
J39nB461_p0765a01║輕快一肩雲補衲，逍遙數節竹為笻，九峰七塔連三
J39nB461_p0765a02║泖，和月堪圖入畫中。
J39nB461_p0765a03║贈雪舟侍者三十
J39nB461_p0765a04║寒侵徹骨齊腰雪，謾說安心便肯休，況值歷年來韻
J39nB461_p0765a05║早，梅花香雪可藏舟。
J39nB461_p0765a06║為瞿識禪人
J39nB461_p0765a07║瞿曇面目如何識？指出毫端好自看，萬象撥開塵劫
J39nB461_p0765a08║外，碧天高挂一輪寒。
J39nB461_p0765a09║立予上人求偈
J39nB461_p0765a10║老漢未曾攻筆硯，堂前終日買風煙，因君數數來柏
J39nB461_p0765a11║偪，拈起禿毫寫不連。
J39nB461_p0765a12║和韻荅劍門法兄
J39nB461_p0765a13║疇昔分燈把杖行，敲空作頌聽鵑聲，山林自喜嘲風
J39nB461_p0765a14║月，江海誰能辯濁清。籠竹淡煙閒丈室，盈窗紅日映
J39nB461_p0765a15║孤城，一從聚首天童後，未有人書座右銘。
J39nB461_p0765a16║和朽木偈
J39nB461_p0765a17║不犯輪扁手自量，樗材雖老益野張，曲枝避鳥懤無
J39nB461_p0765a18║用，虛林藏猿羨有方。萬壑每隨雲化影，千山常共月
J39nB461_p0765a19║流光，區區物外閒多趣，猶得天年道可當。
J39nB461_p0765a20║梅下聞計弔韜明法兄
J39nB461_p0765a21║梅花得意正春妍，忽爾狂風一夜殘，滿地枯枝徒歷
J39nB461_p0765a22║亂，濺牙青子但悲酸。吟香野客詩囊冷，探蕊遊蜂粉
J39nB461_p0765a23║翅乾，幾幾同條空太息，日沉孤影上欄干。
J39nB461_p0765a24║送野松上人歸楚
J39nB461_p0765a25║寒灰撥盡客西東，賓主爐頭話已窮，瓦缽橫肩千里
J39nB461_p0765a26║月，布帆斜挂一江風。臨期索我送行偈，搜竭枯腸無
J39nB461_p0765a27║半字，忽然乘興便揮毫，寫出離言非別意。曾聞楚國
J39nB461_p0765a28║老襄陽，觸著些兒便發狂，立地腳跟如未穩，撩天鼻
J39nB461_p0765a29║孔謾郎當。
J39nB461_p0765a30║恒如蔣居士七秩
J39nB461_p0765b01║耳聰目皎若童蒙，貌古神清如高松，達得大概為紀
J39nB461_p0765b02║客，不能盡述聊相通。河沙算師數難窮，海屋仙籌徒
J39nB461_p0765b03║枉功，白鶴翔臨玉闕同，青牛跨下玄關東。颯行履健
J39nB461_p0765b04║非扶笻，席坐雄談欽俗聾，吾欲讚之不可盡，禿毫尖
J39nB461_p0765b05║上寫秋風。
J39nB461_p0765b06║贈大道老宿
J39nB461_p0765b07║八十餘春個老宿，氣如角虎勢難擉，神清目皎察秋
J39nB461_p0765b08║毫，貌古心慈能格物。物格之機不自瞞，雪花拋向紅
J39nB461_p0765b09║爐看，灼然鍛煉由來久，爆碎胸中鐵一團。君是綿州
J39nB461_p0765b10║育生長，巴歌須是蜀音唱，當年演祖太風流，流水高
J39nB461_p0765b11║山亦相讓。
J39nB461_p0765b12║荅常熟眾護法請住維摩
J39nB461_p0765b13║官催火急似油煎，百計尋辭未許閒，項上無枷應自
J39nB461_p0765b14║適，鼻頭有索被君牽。琴川水闊魚堪躍，虞岫風高鳥
J39nB461_p0765b15║倦還，好個話頭休說破，維摩默默尚留連。
J39nB461_p0765b16║
J39nB461_p0765b17║（燕山誥封夫人關門伊氏，率男茂盛、玻爾坤、楚蠻子
J39nB461_p0765b18║　　施貲，在京師崇寧庵刻。）
J39nB461_p0765b19║
J39nB461_p0765b20║性空臻禪師語錄卷第五