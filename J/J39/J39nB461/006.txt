J39nB461_p0765c01║性空臻禪師語錄卷第六
J39nB461_p0765c02║嗣法門人超曉超自等編
J39nB461_p0765c03║囑即健勝後堂
J39nB461_p0765c04║傑陡禪和真猛力，黃檗當年接臨濟，婆心太切許誰
J39nB461_p0765c05║知？忤逆廝兒只這是。奪食驅耕不等閒，拈槌豎拂豈
J39nB461_p0765c06║容易？今將頭角且深藏，春至一聲轟霹靂。
J39nB461_p0765c07║囑天衢寓堂主
J39nB461_p0765c08║衝開權角自來雄，聖箭還如射九重，此去逢人休放
J39nB461_p0765c09║過，當頭白棒展家風。
J39nB461_p0765c10║囑尚德曉西堂
J39nB461_p0765c11║一語投機開活眼，虎鬚捋倒始全威，青藜七尺親分
J39nB461_p0765c12║付，棒喝縱橫任爾為。
J39nB461_p0765c13║囑何一自首座
J39nB461_p0765c14║截斷當年舊葛枝，一毫頭上廓玄機，迅雷喝下翻身
J39nB461_p0765c15║去，個是吾家獅子兒。
J39nB461_p0765c16║居士求施茶偈
J39nB461_p0765c17║年年五六黃梅月，炎暑蒸人何太切，趙老茶味驗知
J39nB461_p0765c18║音，文殊把盞勘無著。閒消半滴獲清涼，忙暇一杯除
J39nB461_p0765c19║瘴熱，會取其中端的旨，莫嫌選佛多饒舌。
J39nB461_p0765c20║示狂客
J39nB461_p0765c21║祖道秋林木葉疏，沙盆落落倩誰扶？不才未了青黃
J39nB461_p0765c22║輩，甘作無知輕薄徒。盈腹膏肓人易壞，通身毛病藥
J39nB461_p0765c23║難除，狂夫請自回頭看，做得瞿曇弟子無？
J39nB461_p0765c24║示句非侍者
J39nB461_p0765c25║親師擇友恣遨遊，撥草瞻風僅十秋，古路踏番添意
J39nB461_p0765c26║氣，布毛舉處得心休。投機有句盤珠轉，契理無非水
J39nB461_p0765c27║月幽，今日辭歸故里去，好將白棒接高流。
J39nB461_p0765c28║示豐書記南歸故里
J39nB461_p0765c29║三度逢場非是戲，一機纔叩便翱翔，化鵬鼓翅南溟
J39nB461_p0765c30║去，擒得龍歸舊處藏。
J39nB461_p0766a01║示若鶤侍者
J39nB461_p0766a02║少年氣宇吞寰海，別我難辭吹布毛，此去逢人如借
J39nB461_p0766a03║問，舉拳只向驀頭敲。
J39nB461_p0766a04║示片石
J39nB461_p0766a05║一片石頭孤硬，千尋積翠含霞，月出雲飛霄漢，香氣
J39nB461_p0766a06║雪裡梅花。
J39nB461_p0766a07║示園頭
J39nB461_p0766a08║栽蔬訣要勤澆灌，培得根深葉自多，莫惜疲勞肩手
J39nB461_p0766a09║力，王瓜茄子念摩訶。
J39nB461_p0766a10║十二時歌
J39nB461_p0766a11║半夜子，忘彼此，忽憶瞿曇那些子。天邊若不露星兒，
J39nB461_p0766a12║六載獃獃幾坐死。
J39nB461_p0766a13║雞鳴丑，嬾開口，兩眼紅塵驅不走。倒番木枕下床頭，
J39nB461_p0766a14║驚起法身藏北斗。
J39nB461_p0766a15║平旦寅，好施陳，拈香燡火許誰親。忽然看到梅稍月，
J39nB461_p0766a16║五葉一花萬萬春。
J39nB461_p0766a17║日出卯，客作早，忙忙收拾衣中實。區區愛喫苦瓜萸，
J39nB461_p0766a18║一任諸方取蜜棗。
J39nB461_p0766a19║食時辰，齒生津，饑餐馬麥勝饈珍。當年懶瓚猶忻怡，
J39nB461_p0766a20║糞火常煨紫芋馨。
J39nB461_p0766a21║禺中巳，無他事，運水搬柴只這是。倚笻獨立玉峰前，
J39nB461_p0766a22║背手橫眸書梵字。
J39nB461_p0766a23║日南午，合賓主，雲從龍兮風從虎。兩兩相逢吼一聲，
J39nB461_p0766a24║驚番五嶽樸泥土。
J39nB461_p0766a25║日昳未，誰作對，鐵額銅頭輥一塊。萬鍛紅爐片雪飛，
J39nB461_p0766a26║摩醯覷著眼須昧。
J39nB461_p0766a27║晡時申，令斬新，高提白棒逐青蠅。可憐近代尋羶者，
J39nB461_p0766a28║盡媚時人背古人。
J39nB461_p0766a29║日入酉，還知否，人生誰是得長久。區區活計百年心，
J39nB461_p0766a30║仔細看來沒來由。
J39nB461_p0766b01║黃昏戌，莫相促，默坐床頭清一忽。間然不覺到忘機，
J39nB461_p0766b02║那管奴郎罵我禿。
J39nB461_p0766b03║人定亥，猶叵耐，賊兒竊我缽囊袋，從教徹底盡掀番，
J39nB461_p0766b04║還有山僧這個在。
J39nB461_p0766b05║佛事
J39nB461_p0766b06║為法忍律師封龕
J39nB461_p0766b07║師以拄杖指龕，云：「生本無生，枯木花開越樣新；死木
J39nB461_p0766b08║不死，瞿耶落月扶桑起。恭惟圓寂法忍律師不能空
J39nB461_p0766b09║寂，洞達無生，若片雲點於太清，布陽春生於暖谷。或
J39nB461_p0766b10║悲或喜，咸稱自性彌陀；屈指成拳，覿示本來戒相。今
J39nB461_p0766b11║朝功圓行滿，得便還家，末後慇懃，踢番覺路。且道封
J39nB461_p0766b12║龕一句又作麼生？」以拄杖橫一橫，云：「封。」
J39nB461_p0766b13║為鐵舟禪師上供
J39nB461_p0766b14║拈香罷，卓拄杖，云：「生不生，死不死，生死何曾離這裡？
J39nB461_p0766b15║而今面目儼然在，匝地清風吹不已。吹不已，實可憐，
J39nB461_p0766b16║隴頭花折一枝殘，離離香散遊人少，留得梅稍月自
J39nB461_p0766b17║看。」
J39nB461_p0766b18║本師隱老和尚計音至，領眾上供
J39nB461_p0766b19║拈香，云：「昔年被師瞞多少，冷地思量恨轉深，今日瓣
J39nB461_p0766b20║香呈後供，報恩何似報冤親？且道冤作麼生報？」遂豎
J39nB461_p0766b21║起拳，震威一喝，云：「老人面目現在，兩序大眾為我證
J39nB461_p0766b22║明。」
J39nB461_p0766b23║為峽山禪師封龕
J39nB461_p0766b24║師云：「數載辛苦，漸漸葺成保社，一條拄杖凜凜撐拄
J39nB461_p0766b25║門庭，眾檀咸以歡心，過客無不讚歎，奈因宿業未了，
J39nB461_p0766b26║魔障隨身，挽臂相持，痛錐徹骨，正所謂道：高一尺，魔
J39nB461_p0766b27║高一丈。到此田地，只得豁開本地風光，放出自家手
J39nB461_p0766b28║段，生死關頭盡底掀番，人我山峻一齊推倒，有佛處
J39nB461_p0766b29║不得住，藏身處沒蹤跡，無佛處急走過，沒蹤跡處莫
J39nB461_p0766b30║藏身。若與麼去，不妨坦然自由，逍遙快樂。且道封龕
J39nB461_p0766c01║一句又作麼生？重重錦縫無尋處，一道神光覿面看。」
J39nB461_p0766c02║為龔氏三鼓下火
J39nB461_p0766c03║師以拄杖擊棺三下，云：「醒醒著，莫瞌睡，聽我說無生，
J39nB461_p0766c04║連漏頻催促。金雞聲碎，皓月當空，清風匝地。不是心，
J39nB461_p0766c05║不是物，片玉峰頭雲一突。山是山，水是水，其中消息
J39nB461_p0766c06║誰能委？若向這裏會得，便知自己本命元辰落處。」遂
J39nB461_p0766c07║以火炬摵一摵，云：「火裏蟭螟吞大虫，通身湧出光明
J39nB461_p0766c08║聚。」
J39nB461_p0766c09║為超淵火
J39nB461_p0766c10║師舉火炬云：「孤迥迥，峭巍巍，圓陀陀，光灼灼。諸人到
J39nB461_p0766c11║此，只合傍觀，獨許超淵，一回親證。所以火燄為三世
J39nB461_p0766c12║諸佛說法，三世諸佛立地聽。敢問諸人：說又說於何
J39nB461_p0766c13║法？聽又聽個什麼？」遂攛火炬云：「通身勝熱太風流，觸
J39nB461_p0766c14║著些兒真快活。」
J39nB461_p0766c15║為覺聞禪人火
J39nB461_p0766c16║師拈火炬，云：「汝本徽州人，今作他鄉客，偶爾撞將來，
J39nB461_p0766c17║這裡酬宿債。宿債既酬，且道安身立命又向什麼處
J39nB461_p0766c18║去？」攛火炬，云：「脫殼烏龜飛上天，泥牛踏破澄潭月。」
J39nB461_p0766c19║為了念禪德封龕
J39nB461_p0766c20║師云：「出家道流當以忍苦修行利俗為要，口喫施主
J39nB461_p0766c21║飯，身穿檀信衣，貴乎頂𩕳一著透脫，腳跟下本分事
J39nB461_p0766c22║清徹，然後入廛垂手，應物隨機，利己利人，彼此事辦，
J39nB461_p0766c23║乃至臨末稍頭，去住自出，則不被塵境所惑。脫或依
J39nB461_p0766c24║俙越國，彷彿楊州，莽莽蕩蕩，無果無因，儱儱侗侗，誤
J39nB461_p0766c25║人誤己，於生死關頭不破，無常殺鬼來追，時節做手
J39nB461_p0766c26║腳不迭。」遂高聲呼云：「了念禪德！此是山僧真實為汝
J39nB461_p0766c27║分明說破，汝還知麼？汝還覺麼？選佛場中留不住，卻
J39nB461_p0766c28║來這裡便安身，身前縱有千言好，怎似臨行一句親？
J39nB461_p0766c29║且道如何是臨行一句？」以手向北指云：「為君指出臺
J39nB461_p0766c30║山路，撒手飄然驀直行。」
J39nB461_p0767a01║復為火
J39nB461_p0767a02║舉火炬打圓相，云：「了無所了君須了，即念離念無別
J39nB461_p0767a03║念，而今了念契無生，直至菩提光燦爛。」
J39nB461_p0767a04║福嚴隱老和尚三周上供
J39nB461_p0767a05║拈香，云：「大眾！今日是我老和尚忌辰之日，雖是常住
J39nB461_p0767a06║淡薄，無可表陳，不免炊金牛飯、煎雲門餅、烹趙州茶、
J39nB461_p0767a07║沽曹山酒，惟願和尚光臨納受，不謂酬恩報德，要見
J39nB461_p0767a08║末後慇懃。不肖臻更操後絃琴、唱無生曲、打禾山鼓、
J39nB461_p0767a09║輥雪峰毬以為供養，省儉實是省儉、熱鬧亦為熱鬧，
J39nB461_p0767a10║敢道古今未有？似不肖如此真實供養、酬恩報德且
J39nB461_p0767a11║止，畢竟以何為孝道？」復炷香，云：「以此為孝道。」
J39nB461_p0767a12║為維摩天則法兄和尚封龕
J39nB461_p0767a13║師至龕前，以拄杖卓一卓，云：「瞿曇四月八日生，汝何
J39nB461_p0767a14║四月八日死？雖然生死不同途，究竟同歸解脫海。恭
J39nB461_p0767a15║惟天則大禪師，昔承師命，主席維摩，數年化道，琴水
J39nB461_p0767a16║傳聲，一旦飄然，虞山失色。薰風堆裡摘楊花，撒手圓
J39nB461_p0767a17║成末後句，直得藏身處沒蹤跡，沒蹤跡處且藏身。且
J39nB461_p0767a18║道封龕一句又作麼生？全體蹔將雲片合，金棺不必
J39nB461_p0767a19║未雙足。」
J39nB461_p0767a20║塔銘
J39nB461_p0767a21║康熙十七年冬，臨濟宗三十二世性空臻禪師告寂
J39nB461_p0767a22║於京師龍泉寺。越明年正月，門人超曉等用其法闍
J39nB461_p0767a23║維，火燼之餘，四齒不壞，得五色舍利子凡三百餘顆。
J39nB461_p0767a24║法眾見者咸流涕太息，謂師之道行為希有也。超曉
J39nB461_p0767a25║將函其骨南歸，乃持道安靜禪師所撰行狀乞銘師
J39nB461_p0767a26║之塔。師常訪予寓舍，予見師眉目蒼秀，脊骨稜稜出
J39nB461_p0767a27║衣表，與語簡澹有味，方欲援以為方外交，而不意其
J39nB461_p0767a28║遽逝矣。予悵然久之，因是不敢以不文為解。按狀：師
J39nB461_p0767a29║諱行臻，字性空，代州人，姓邊氏。母韓，夢金牛入懷而
J39nB461_p0767a30║娠。弱不茹葷，好靜坐。甫十餘歲，薙髮為僧，遍遊諸方
J39nB461_p0767b01║者數年。聞天童密雲老和尚法席之盛，往受具戒，咨
J39nB461_p0767b02║決生死大事。問：「生從何來？」和尚棒云：「即今從何處來？」
J39nB461_p0767b03║進云：「從堂中來。」和尚又棒云：「既從堂中來，還歸堂中
J39nB461_p0767b04║去。」師茫然。其後聞山石崩墜有聲，始有省。復求印證，
J39nB461_p0767b05║和尚連棒趁出。以而遊楊州福緣菴，閱大藏經，得雲
J39nB461_p0767b06║門語錄中語，恍然見密老和尚大機大用，覺情與無
J39nB461_p0767b07║情悉在自己光明中顯現。欲復往依之，而值密老和
J39nB461_p0767b08║尚遷化，遂走謁費隱老和尚於金粟寺。費和尚即密
J39nB461_p0767b09║和尚授法大弟子也，命充監院。如是十三年，深加器
J39nB461_p0767b10║重，曰：「先師之道，賴子不孤矣。」而師猶不欲以出世目
J39nB461_p0767b11║炫也，棲止崑山陳氏廢園中。頹垣老屋，饘粥不給，恬
J39nB461_p0767b12║然不為意。踰五年，徒似漸集，檀施亦不遠數百里而
J39nB461_p0767b13║來。於是創建殿堂樓閣，及方丈之室、香積之廚，無不
J39nB461_p0767b14║悉備。琱礱丹黝，冠於一邑，巍然稱寶坊矣。乃標其額
J39nB461_p0767b15║曰「選佛場」。諸方衲子傾慕，挈瓶掛錫，問法座下者，日
J39nB461_p0767b16║夜不絕。恒苦乏食，又募田若干畝，以備接眾費。會虞
J39nB461_p0767b17║山維摩延師住持，師厭選佛之喧也，往應其請。未幾，
J39nB461_p0767b18║語門人曰：「吾老矣，吾北人也。緣當在北，盍往遊
J39nB461_p0767b19║帝都乎？」遂偕超、曉輩擔囊附舟趍京師，寓龍泉寺，不
J39nB461_p0767b20║四月而示疾。常熟翁司空寶林方進謁次，師與坐，語
J39nB461_p0767b21║未竟，合掌跏趺而逝。室中微聞異香，踰時不絕。臨逝
J39nB461_p0767b22║時，不說偈，不作遺囑，識者稱其有古雪竇之風。師在
J39nB461_p0767b23║選佛場也，嘗因僧化席書偈，有「百丈當年卷卻，玉峰
J39nB461_p0767b24║今日重鋪」之句，僧問：「百丈既經卷卻，玉峰何故重鋪？」
J39nB461_p0767b25║師云：「為汝瞌睡未醒。」僧送拄杖，師云：「古人道：『你有拄
J39nB461_p0767b26║杖子，與你拄杖子；你無拄杖子，奪卻你拄杖子。』意旨
J39nB461_p0767b27║如何？」僧云：「學人送與和尚。」師云：「如是即被山僧奪卻
J39nB461_p0767b28║也。」僧擬議，師大笑。問：「懸羊頭，賣狗肉，意旨如何？」師云：
J39nB461_p0767b29║「看破不值分文。」進云：「衲僧本分事如何？」師云：「老僧無
J39nB461_p0767b30║氣力荅汝。」蓋其方便接引多類此。壽七十一，僧臘六
J39nB461_p0767c01║十一。嗣法門人超自等二十餘人，受度者不計數。有
J39nB461_p0767c02║語錄六卷行世。塔在常熟縣之西維摩寺。銘曰：
J39nB461_p0767c03║道法如用，源同派別。臨濟一宗，雲仍相接。堂堂天童，
J39nB461_p0767c04║實推中興。師其世嫡，祖印是承。建大法幢，擊大法鼓。
J39nB461_p0767c05║應機豎拂，用道聾瞽。清風白雲，去來無蹤。撞倒須彌，
J39nB461_p0767c06║獨露虛空。婁江之濱，巍巍窣堵。人龍皈依，永衛斯土。
J39nB461_p0767c07║賜進士出身、翰林院編修、充纂修明史官、前奉政大
J39nB461_p0767c08║夫、刑部山東清吏司郎中、長州汪琬譔文。
J39nB461_p0767c09║嗣法門人位次
J39nB461_p0767c10║嵩堂　　　　　　　　　　即健（福建）　　　　天山超仙（寧波府）
J39nB461_p0767c11║佛裔（松江府）　　　　　　天浪超翰（福建）　　智隱（福建）
J39nB461_p0767c12║天衢超寓（松江府上海縣）　楚堂超稷（楊州府）　宗喝超濟（福建）
J39nB461_p0767c13║大隱超卓（河南）　　　　　白雲超隱（杭州府）　旵堂（宜興）
J39nB461_p0767c14║道岸超登（湖廣）　　　　　蘧菴超雍（湖廣）　　淨穎超卓（蘇州府太倉州）
J39nB461_p0767c15║德門超驥（江西）　　　　　法愷（湖廣）　　　　祖印（福建）
J39nB461_p0767c16║尚德超曉（蘇州府吳縣）　　悅山超惠（楊州府）　巨方（楊州府）
J39nB461_p0767c17║何一超自（河南杞縣）
J39nB461_p0767c18║（燕山誥封夫人關門伊氏，率男茂盛、玻爾坤、楚蠻子
J39nB461_p0767c19║　　施貲，在京師崇寧庵刻。）
J39nB461_p0767c20║性空臻禪師語錄卷第六終