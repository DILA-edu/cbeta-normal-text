J39nB462_p0769a01║何一禪師語錄序
J39nB462_p0769a02║天童密雲大師，以無上智慧，直接達磨心傳，為東南
J39nB462_p0769a03║諸方大教主，一時得法弟子實繁有徒，而費隱則尤
J39nB462_p0769a04║法門中之龍象也。費隱所付囑者二十有二人，惟性
J39nB462_p0769a05║空一瓶一缽，數千里渡江，獨以禪教唱導河北，一時
J39nB462_p0769a06║中州青齊諸郡莫不翕然向風。何一禪師者，受性空
J39nB462_p0769a07║付囑，居京師之西郊崇寧菴，閉關閱藏，如是者有年，
J39nB462_p0769a08║朝夕參叩者輒千百人，其上堂、小參及示眾、問答諸
J39nB462_p0769a09║種，諸弟子積成語錄。梓成，問序於余。余恒謂二氏之
J39nB462_p0769a10║學為其易，而吾儒所學為其難。釋氏棄家薙髮，屏除
J39nB462_p0769a11║一切，無恩愛嗜欲之擾，而獨專心致志於向上一事，
J39nB462_p0769a12║故用力也易；若吾儒以經世為己任，不捨一法，凡天
J39nB462_p0769a13║下國家、身心性命之事，力所當為者無不盡心焉，故
J39nB462_p0769a14║用力也難；然而釋氏割截身體、剖腸斷臂有所不惜，
J39nB462_p0769a15║則亦有難焉者矣！今觀何一所著語錄，何其持身之
J39nB462_p0769a16║嚴、任道之篤，而用心之精勤匪懈如此其至也？余嘗
J39nB462_p0769a17║謂釋門行有二種：有心行焉、有身行焉。心行者勞心
J39nB462_p0769a18║者，治人之事也；身行者勞力者，治於人之事也。大士
J39nB462_p0769a19║之度盡眾生、地藏之欲空地獄，夫獨非勞心之事哉！
J39nB462_p0769a20║古人云：「言者，心之聲也；名者，道之賊也。」今何一不汲
J39nB462_p0769a21║汲於求名，而其言能以利眾度生為願，豈僅獨善一
J39nB462_p0769a22║身者哉？此可為河北諸方之人願船，而亦不媿密雲
J39nB462_p0769a23║之孫枝矣！余故樂聞而為之序。
J39nB462_p0769a24║康熙參拾陸年孟春，楚邾城王澤弘撰於長安之思
J39nB462_p0769a25║匡閣。
J39nB462_p0769a26║
J39nB462_p0769a27║
J39nB462_p0769a28║
J39nB462_p0769a29║
J39nB462_p0769a30║
J39nB462_p0769b01║何一和尚語錄序
J39nB462_p0769b02║渾然穆然，天地之根；湛然寂然，萬化之源。所謂人人
J39nB462_p0769b03║具足者。乃歷來老古錐皆云：「向上一著，千聖不傳。」此
J39nB462_p0769b04║又何說哉？試思天何以高？地何以厚？日月何以明？山
J39nB462_p0769b05║川何以峙？水何以流？以至草木含其生、鳶魚達其機，
J39nB462_p0769b06║孰得而秘之而謂有不傳也耶？即近在一身，耳之所
J39nB462_p0769b07║以能聽、目之所以能視、鼻之所以嗅香、口之所以知
J39nB462_p0769b08║味、意緒之所以觸境而動，隨緣而轉，則又不能不傳，
J39nB462_p0769b09║更復無俟於傳者。朱紫陽曰：「有物先天地，無形本寂
J39nB462_p0769b10║寥，能為萬象主，不逐四時彫。」吾儒幾箇曾見到此耶？
J39nB462_p0769b11║要之，千古無無心之人也、無無性之人也、無無天之
J39nB462_p0769b12║人也，何得以渾然穆然、湛然寂然者，單指為向上一
J39nB462_p0769b13║著，獨歸之西方黃面、東來碧眼哉？
J39nB462_p0769b14║何一和尚，予同里人也。少而薙髮，為一大事因緣，足
J39nB462_p0769b15║跡幾遍天下，盡參尊宿，得法性空禪師，乃駐錫於金
J39nB462_p0769b16║臺之崇寧古庵。把茅蓋頂、一缽一衲，習靜十年，勾當
J39nB462_p0769b17║己事，人不知為善知識也。既而庵前古槐重榮、巢鵲
J39nB462_p0769b18║哺鴉，人始稍稍異之，王公大人爭供養焉！為修葺是
J39nB462_p0769b19║庵，不數年，儼然叢林，衲子日夥。師隨機接人，自爾無
J39nB462_p0769b20║礙，殺活全彰、理事俱圓，師固非鑽故紙者。及證道後，
J39nB462_p0769b21║披閱經典、高提祖印，如水乳合，而間有開示，亦源源
J39nB462_p0769b22║本本深符大道，豈非於向上一著打開光明寶藏，而
J39nB462_p0769b23║經天緯地文章皆從此渾然穆然、湛然寂然者活鱍
J39nB462_p0769b24║鱍地流將出來，無欠無剩之一驗哉？《大易》之言曰：「寂
J39nB462_p0769b25║然不動，感而遂通天下之故。」又曰：「形而上者謂之道；
J39nB462_p0769b26║形而下者謂之器。」無無寂之感、無無感之寂；無無道
J39nB462_p0769b27║之器、無無器之道。放之則六合九有，不足言其大；收
J39nB462_p0769b28║之則碎霰微塵，不足言其小。止此心而已、止此性而
J39nB462_p0769b29║已、止此天而已。在如來則無心可言、無性可言、無天
J39nB462_p0769b30║可言，且并無無心可言、并無無性可言、并無無天可
J39nB462_p0769c01║言。所以者何？無非欲放倒一切枝蔓，扶持這箇出來，
J39nB462_p0769c02║故言說法四十九年，不曾說著一字，遂為百千萬億
J39nB462_p0769c03║年鼻祖，至臨濟而宗風大振，從來尊宿盡為捉敗。師
J39nB462_p0769c04║真臨濟兒孫，故凡錄中所載皆掃塵語，正與不曾說
J39nB462_p0769c05║著一字同一鼻孔出氣，天下後世將有以師為饒舌，
J39nB462_p0769c06║則師誠饒舌矣！或有向予言曰：「釋之與儒，如參與商。」
J39nB462_p0769c07║如吾子言，剖破藩籬，是何言與？是何言與？然則是亦
J39nB462_p0769c08║予之饒舌耳！
J39nB462_p0769c09║康熙丁丑夏月，同里張開宗拜書。
J39nB462_p0769c10║
J39nB462_p0769c11║序
J39nB462_p0769c12║何一禪師，雍丘王氏子，幼祝髮大梁彌陀寺。寺有尊
J39nB462_p0769c13║宿曰淡如和尚，手闢水月菴於中牟東境，為接眾所。
J39nB462_p0769c14║禪師於淡如在諸孫行，故得從居水月菴中，雖溷跡
J39nB462_p0769c15║塵埃，而居然龍象。淡如特加識獎，令其綜理菴事，事
J39nB462_p0769c16║皆立辦，欲以付法推為菴主，禪師迺以參學未廣，辭
J39nB462_p0769c17║菴遠遊，屢叩名衲，德業精進。又以京城繁盛，酬應雜
J39nB462_p0769c18║沓，未可定居，避喧尋幽，卓錫西郊崇寧菴，閉關檢藏，
J39nB462_p0769c19║寒暑不輟，所蓄益富，洞徹源流。適臨濟正宗性空和
J39nB462_p0769c20║尚自選佛場北來普擇法嗣，聞禪師之名，過訪崇寧，
J39nB462_p0769c21║片語契合，旋留衣缽。禪師是後，機緣天授，檀施雲集，
J39nB462_p0769c22║廊殿門垣，日以恢拓。仿水月菴之舊，開堂接眾，時而
J39nB462_p0769c23║結制，朝夕參叩道場，動輒千百人俱。王公為之護法、
J39nB462_p0769c24║貴胄群稱弟子，善信男女車馬駢交於門，供佛畢，即
J39nB462_p0769c25║趨方丈問法，禪師迎機開示各滿其願。監院雲曉錄
J39nB462_p0769c26║之秘篋，積久成帙；居士茂盛暨弟玻爾坤、楚蠻子荷
J39nB462_p0769c27║師開示，矢誠皈依，謀諸慈氏，捐貲助刻，而語錄以是
J39nB462_p0769c28║告成矣！雲曉持以詣予，諈之為序。予生平未嘗讀梵
J39nB462_p0769c29║書，於西來意茫如也。覽是語錄，不能入亦不能名其
J39nB462_p0769c30║善，第予與禪師以鄉誼往來數十年甚狎，知其行之
J39nB462_p0770a01║篤而學之勤，必非漫為立言者，則語錄將與《傳燈》、《指
J39nB462_p0770a02║月》諸編並垂大藏，為緇流所珍玩有可徵已。抑予因
J39nB462_p0770a03║之有慨焉：「人不盡為儒，而為儒不可不期為大儒；人
J39nB462_p0770a04║不盡為，僧而為僧不可不期為高僧。」要以各極其詣，
J39nB462_p0770a05║力之所至，而後無負於初心。禪師以中州之僧來遊
J39nB462_p0770a06║京師，闡揚宗旨，鼓動一時，則高僧之目禪師可謂不
J39nB462_p0770a07║媿。予以中州儒生薄宦京師，亦欲扶世明道大振儒
J39nB462_p0770a08║風，而儒冠者溺於利名，不自認身心性命為何物？滾
J39nB462_p0770a09║滾頹波力莫能障，則予之為儒殊無效也，予滋恧矣！
J39nB462_p0770a10║昔陶淵明不能止酒、遠公許入蓮社，至今傳為佳話，
J39nB462_p0770a11║予以儒生之常談弁是語錄，禪師不以其言之不類
J39nB462_p0770a12║而有取焉！斯亦曠達之見也。爰以書之簡端。
J39nB462_p0770a13║時
J39nB462_p0770a14║康熙三十有二年，歲次癸酉，中秋穀旦，牟陽冉覲祖
J39nB462_p0770a15║拜撰。
J39nB462_p0770a16║
J39nB462_p0770a17║
J39nB462_p0770a18║
J39nB462_p0770a19║
J39nB462_p0770a20║
J39nB462_p0770a21║何一自禪師語錄目錄
J39nB462_p0770a22║上卷
J39nB462_p0770a23║上堂
J39nB462_p0770a24║小參
J39nB462_p0770a25║示眾
J39nB462_p0770a26║問答機緣
J39nB462_p0770a27║下卷
J39nB462_p0770a28║舉古
J39nB462_p0770a29║拈古
J39nB462_p0770a30║徵古
J39nB462_p0770b01║別古
J39nB462_p0770b02║代古
J39nB462_p0770b03║頌古
J39nB462_p0770b04║偈
J39nB462_p0770b05║佛事
J39nB462_p0770b06║行實
J39nB462_p0770b07║
J39nB462_p0770b08║
J39nB462_p0770b09║
J39nB462_p0770b10║
J39nB462_p0770b11║
J39nB462_p0770b12║
J39nB462_p0770b13║
J39nB462_p0770b14║
J39nB462_p0770b15║
J39nB462_p0770b16║
J39nB462_p0770b17║
J39nB462_p0770b18║
J39nB462_p0770b19║
J39nB462_p0770b20║
J39nB462_p0770b21║
J39nB462_p0770b22║
J39nB462_p0770b23║
J39nB462_p0770b24║
J39nB462_p0770b25║
J39nB462_p0770b26║
J39nB462_p0770b27║
J39nB462_p0770b28║
J39nB462_p0770b29║
J39nB462_p0770b30║
J39nB462_p0770c01║何一自禪師語錄卷上
J39nB462_p0770c02║嗣法門人明修、明惠、明智等編
J39nB462_p0770c03║師住北京順天府宛平縣崇寧禪院，於康熙二十年
J39nB462_p0770c04║十月十五日，檀護鎮國公暨宰官紳衿請就本院開
J39nB462_p0770c05║堂。師拈疏云：「言言顯露、字字全彰；其或未然，且聽宣
J39nB462_p0770c06║揚。」維那宣畢，指法座云：「須彌山、獅子座，圓陀陀、光灼
J39nB462_p0770c07║灼，高著眼，莫錯過。」便登。拈香云：「此一瓣香，非干雨露、
J39nB462_p0770c08║不藉栽培，根盤無陰陽之地，葉覆於諸佛之頂，舒之
J39nB462_p0770c09║則彌滿六合，卷之則退藏於密，信手拈來，爇向爐中，
J39nB462_p0770c10║端為
J39nB462_p0770c11║君恩、親恩、三寶恩、檀越恩，普同供養。」復拈香云：「此一
J39nB462_p0770c12║瓣香，包古裹今，爇向爐中，恭惟現前期主鎮國公，金
J39nB462_p0770c13║枝千載茂、玉葉萬年榮，恒作叢林藩籬、永為佛法金
J39nB462_p0770c14║湯，不忘靈鷲之囑、樂遊選佛之場。」次拈香云：「非馨非
J39nB462_p0770c15║臭，不是天降、非是地湧，從這裏拈出，專伸供養選佛
J39nB462_p0770c16║堂上傳臨濟正宗第三十二世先師性空老和尚，用
J39nB462_p0770c17║酬法乳之恩。」斂衣就座。維那白椎云：「法筵龍象眾，當
J39nB462_p0770c18║觀第一義。」師豎拂子云：「三世諸佛曾登此曲䚄木，塵
J39nB462_p0770c19║說剎說；歷代祖師也陞此曲䚄木，橫說豎說。仁者還
J39nB462_p0770c20║見麼？還聞麼？不妨出來相見。」僧問：「昔日靈山拈花，今
J39nB462_p0770c21║朝崇寧豎拂，是同是別？」師云：「同有多般、別無兩樣。」進
J39nB462_p0770c22║云：「文彩已彰，祖意未露，乞師指示！」師便打，僧亦喝，師
J39nB462_p0770c23║又打。問：「離四句、絕百非，請師直指某甲西來意。」師云：
J39nB462_p0770c24║「高聲問將來。」僧擬議，師便打。問：「爐韝弘開，鍛凡成聖，
J39nB462_p0770c25║且道非聖非凡，到來作麼生鍛煉？」師便打。進云：「不是
J39nB462_p0770c26║苦心人不知。」師云：「那是伊苦心？」進云：「太湖三萬六千
J39nB462_p0770c27║頃，月在波心說向誰？」師云：「秪恐不是玉，是玉也大奇！」
J39nB462_p0770c28║問：「既然是佛，又言成道，佛與道豈有二乎？」師云：「一法
J39nB462_p0770c29║雖無異，三人乃見差。」進云：「恁麼則佛與道是二？」師云：
J39nB462_p0770c30║「錯！」進云：「恁麼則佛與道是一？」師云：「錯！」進云：「謝和尚答
J39nB462_p0771a01║話。」師云：「錯！」乃云：「掀翻海嶽求相識，橫按莫邪斬癡頑，
J39nB462_p0771a02║默默自知田地穩，騰騰誰謂肚皮憨？若是個伶俐漢，
J39nB462_p0771a03║向冷地裡烏龜向火，向熱鬧處碓嘴生花，也須眼裏
J39nB462_p0771a04║抽釘、腦後拔楔，然後於毛端中現寶王剎、坐微塵內
J39nB462_p0771a05║轉大法輪，縱奪無礙，生殺自繇。不見世尊初生，一手
J39nB462_p0771a06║指天、一手指地，周行七步，目顧四方云：『天上天下，唯
J39nB462_p0771a07║我獨尊。』雲門文偃大師云：『我當時若見，一棒打殺與
J39nB462_p0771a08║狗子喫，貴圖天下太平。』」師云：「且道雲門據何權衡要
J39nB462_p0771a09║行此令？」卓拄杖，震威一喝云：「鳳舞千山境、龍飛四海
J39nB462_p0771a10║春。」復白槌云：「諦觀法王法，法王法如是。」下座。
J39nB462_p0771a11║上堂。「有一段奇特大事舉似大眾。」師長久云：「山僧住
J39nB462_p0771a12║持事繁，不覺忘前失後聻！忘機歸去同魚鳥，濯足滄
J39nB462_p0771a13║浪煙水秋。」便下座。
J39nB462_p0771a14║普請上堂。師以拂子召眾云：「諸佛智慧甚深無量，其
J39nB462_p0771a15║智慧門難解難入。」放下拂子云：「會麼？犀因翫月紋生
J39nB462_p0771a16║角；象被雷驚華入牙。」下座。
J39nB462_p0771a17║上堂。維那白椎云：「法筵龍象眾，當觀第一義。」師云：「第
J39nB462_p0771a18║一義，山僧未出方丈、諸人未到法堂，早已花嬌易謝，
J39nB462_p0771a19║何況出乎其口、入乎其耳，那堪雪上加霜？若論第二
J39nB462_p0771a20║義，與大眾說則因緣。」舉：「俱胝和尚初住天台，有尼名
J39nB462_p0771a21║實際，頂笠執錫，遶師三匝云：『道得即拈下笠子。』三問，
J39nB462_p0771a22║胝並無對，際便去。胝曰：『日勢稍晚，且留一宿。』際曰：『道
J39nB462_p0771a23║得即宿。』胝又無對。際去後，胝自歎曰：『我雖處丈夫之
J39nB462_p0771a24║形，而無丈夫之氣。』擬棄庵諸方參學。其夜，有山神告
J39nB462_p0771a25║曰：『師不須離此山，將有大菩薩來為和尚說法。』旬日，
J39nB462_p0771a26║天龍和尚至，師罄誠迎禮，具陳前事，天龍豎一指示
J39nB462_p0771a27║之，胝當下大悟。胝所畜一童子於外被人詰曰：『和尚
J39nB462_p0771a28║說何法要？』童子豎起一指，歸舉似胝，胝以刀斷其指，
J39nB462_p0771a29║童子叫呼走出，胝召一聲，童子回首，胝那豎起一指，
J39nB462_p0771a30║童子領悟。」師召大眾：「且道俱胝與童子悟在什麼處？」
J39nB462_p0771b01║師豎指，顧左右，下座。
J39nB462_p0771b02║解制上堂。「九旬之內，結水成冰；三月之外，化冰為水。
J39nB462_p0771b03║即今渙然冰水一如，又作麼生？」良久云：「等閒識得東
J39nB462_p0771b04║風面，萬紫千紅總是春。」下座。
J39nB462_p0771b05║六月六日，普住請上堂。卓拄杖云：「選佛囑託這根拄
J39nB462_p0771b06║杖，晝夜放光，時常說法，眾中還有作家，出來與拄杖
J39nB462_p0771b07║子相見。」僧問：「有問有答即不問，無問無答又作麼生？」
J39nB462_p0771b08║師云：「早已問答了也！」僧喝，師打，僧又喝，師亦打，僧云：
J39nB462_p0771b09║「看破了也。」師云：「看破個什麼？」僧擬議，師連打，僧禮拜，
J39nB462_p0771b10║師卓拄杖一下云：「看！」問：「如何是佛？」師豎拄杖云：「鑑！」進
J39nB462_p0771b11║云：「如何是法？」師橫拄杖云：「鑑！」進云：「如何是僧？」師倚拄
J39nB462_p0771b12║杖云：「鑑！」進云：「三寶蒙師指示，教義、宗義是同是別？」師
J39nB462_p0771b13║云：「風吹楊柳千條錦，雨打梨花萬點銀。」進云：「某甲不
J39nB462_p0771b14║知，伏冀明示！」師云：「分明為伊，吾無隱乎！」乃云：「今日曬
J39nB462_p0771b15║《番藏經》，此藏之中有如來全身，汝等也要留心，向返
J39nB462_p0771b16║聞處聽、向冷眼處看、向動手處會、向四威儀處識。果
J39nB462_p0771b17║然如是，是名轉此藏經；其或未然，卻被藏經轉汝了
J39nB462_p0771b18║也。且道即今轉藏一句又作麼生道？若將耳聽終難
J39nB462_p0771b19║會，眼裏聞聲方得知。」下座。
J39nB462_p0771b20║上堂。舉：「世尊與眾行次，以手指他云：『此處宜建梵剎。』
J39nB462_p0771b21║帝釋將一莖草插於地上云：『建梵剎已竟。』世尊微笑。」
J39nB462_p0771b22║師召大眾云：「還委悉麼？」眾默然，師不覺呵呵大笑云：
J39nB462_p0771b23║「萬籟有心聞不得，孤巖無耳卻知音。」下座。
J39nB462_p0771b24║優婆夷普淑等請上堂。云：「獅子窟中無異獸，獅子行
J39nB462_p0771b25║處獅子隨，不妨獅子兒出來相見！」一座主問：「猊座高
J39nB462_p0771b26║登，人天普集，少室家風，請師吐露。」師卓拄杖云：「會麼？」
J39nB462_p0771b27║主云：「時逢秋景、節屆中元，善男信女建設蘭盆勝會，
J39nB462_p0771b28║功歸何所？」師云：「蒼蒼皆草木、處處野花香。」主云：「嘗聞
J39nB462_p0771b29║一子出家，九祖生天，為付麼目連救不得母？」師云：「者
J39nB462_p0771b30║業甚分明。」問：「某甲出家，心上常疑，即今二十三歲，不
J39nB462_p0771c01║知二十三歲已前靈光亦在何處？請師指示！」師云：「當
J39nB462_p0771c02║面無隱覆。」進云：「佛身充滿法界，和尚在什麼處著腳？」
J39nB462_p0771c03║師云：「近前來，向汝道。」進云：「不會。」師云：「爭怪得老僧麼？」
J39nB462_p0771c04║僧纔出禮拜，師打云：「速道速道！」進云：「如何是蓮華出
J39nB462_p0771c05║水？」師復打，進云：「不知。」師云：「明明露出，為什麼不知？」問：
J39nB462_p0771c06║「觀音能救世間苦，如何又有生老病死？」師云：「伊不向
J39nB462_p0771c07║這裡聞。」乃云：「尒時，龐婆鹿門寺設齋，維那意欲焚疏
J39nB462_p0771c08║回向，婆拈梳子插髻後云：『回向了也。』即今崇寧設齋
J39nB462_p0771c09║與昔龐婆是同？是別？若道是別，皆是優婆夷；若道是
J39nB462_p0771c10║同，拈梳子看。」師良久，驀拈拄杖云：「荒田不揀草，淨地
J39nB462_p0771c11║卻迷人。」下座。
J39nB462_p0771c12║普請，上堂。云：「諸方談玄論妙、言是說非；崇寧即不然，
J39nB462_p0771c13║有理也是三十棒、無理也是三十棒。何故如此？只教
J39nB462_p0771c14║拄杖任縱橫，專專秖賣死貓頭。」下座。
J39nB462_p0771c15║上堂。舉：「臨濟大師云：『第一句薦得，堪與佛祖為師；第
J39nB462_p0771c16║二句薦得，堪與人天為師；第三句薦得，自救不了。』」師
J39nB462_p0771c17║召大眾：「還有薦得那一句？不妨出來通個消息。」眾皆
J39nB462_p0771c18║默然，師云：「啼得血流無用處，不如緘口過平生。」下座。
J39nB462_p0771c19║結制，王圖尚設齋，請上堂。維那白椎云：「法筵龍象眾，
J39nB462_p0771c20║當觀第一義。」師云：「第一義，一椎擊著，聾者能聽、啞者
J39nB462_p0771c21║能言、瞽者能見。大眾！還信得及麼？若信得及，不妨出
J39nB462_p0771c22║來道看！」僧問：「杲日當空，十方普照，只如今日請師舉
J39nB462_p0771c23║揚，未審舉揚個什麼？」師便打。進云：「棒頭有眼明如日，
J39nB462_p0771c24║指出須彌作壽山。」師云：「禮拜看！」僧禮拜，師云：「獅子咬
J39nB462_p0771c25║人、韓盧逐塊。」乃云：「這個光明藏，輝天鑑地、耀古騰今，
J39nB462_p0771c26║五竺藏不得、四海生光輝。法法本具、物物全彰，所謂
J39nB462_p0771c27║法無定相，遇緣即宗。竿木隨身，逢場作戲，將南作北、
J39nB462_p0771c28║指東為西。攪長河為酥酪、變大地作黃金，拈一莖草
J39nB462_p0771c29║作丈六金身，丈六金身作一莖草。一為無量、無量為
J39nB462_p0771c30║一，小中現大、大中現小。雖然如是，正眼觀來未是木
J39nB462_p0772a01║分。且道如何是本分？」良久云：「還委悉麼？」卓拄杖，震感
J39nB462_p0772a02║一喝云：「千峰勢倒嶽邊止，萬派聲歸海上消。」下座。
J39nB462_p0772a03║上堂。驀拈拄杖云：「拈來當宇宙，遍界不曾藏，三世諸
J39nB462_p0772a04║佛不敢正眼視著，歷代祖師只得口掛壁上。正恁麼
J39nB462_p0772a05║時，佛來也打、魔來也打，有理也是三十棒、無理也是
J39nB462_p0772a06║三十棒，嚴行正令猶是半提，大用全彰如何施設？」卓
J39nB462_p0772a07║拄杖云：「眼空宇宙渾無物，大座當軒誰敢窺？」下座。
J39nB462_p0772a08║解制上堂。云：「若論此事，結制之內，山河大地出氣不
J39nB462_p0772a09║得，萬象森羅無不失色；解制之外，山河大地一任崢
J39nB462_p0772a10║嶸，萬象森羅灼然生光。我此一眾，或行或住、或坐或
J39nB462_p0772a11║臥，一動一靜、一語一默，若向這裏動轉施為，當面看
J39nB462_p0772a12║著、開口說著、動手觸著、舉步踏著，且道四著之中那
J39nB462_p0772a13║一著子是結解的三昧？」揮拂子云：「莫隨有相光中轉，
J39nB462_p0772a14║但向無言句外聞。」驀拈拄杖卓一卓，下座。
J39nB462_p0772a15║上堂。問：「僧問趙州：『祖師西來意？』州云：『庭前柏樹子。』意
J39nB462_p0772a16║旨如何？」師云：「狗舐熱油鐺。」進云：「蒙師指示！」師云：「驢事
J39nB462_p0772a17║未去、馬事到來。」乃云：「西來意、柏樹子，熱油鐺、蒙吾指。
J39nB462_p0772a18║麻三斤、蘿蔔頭，咬著些兒冷汗流。」下座。
J39nB462_p0772a19║上堂。僧問：「如何是賓中賓？」師云：「遠客投知己，蹔坐笑
J39nB462_p0772a20║吟吟。」進云：「如何是賓中主？」師云：「陣雲橫海上，拔劍攪
J39nB462_p0772a21║龍門。」進云：「如何是主中賓？」師云：「天共白雲曉、水和明
J39nB462_p0772a22║月流。」進云：「如何是主中主？」師云：「莫邪當宇宙、血濺滿
J39nB462_p0772a23║乾坤。」進云：「賓主蒙師指示，如何是向上事？」師便打。問：
J39nB462_p0772a24║「如何是奪人不奪境？」師云：「幽蘭好似隱君子，野外無
J39nB462_p0772a25║人獨自香。」進云：「如何是奪境不奪人？」師云：「漁樵歌滿
J39nB462_p0772a26║路，野老唱豐年。」進云：「如何是人境兩俱奪？」師云：「道泰
J39nB462_p0772a27║不傳天子令，時清休唱太平歌。」進云：「如何是人境俱
J39nB462_p0772a28║不奪？」師云：「大地花似錦，長安人奏歌。」僧禮拜，師便劈
J39nB462_p0772a29║頭一棒云：「這是境，這是人。」乃云：「滿目清光，貫通古今，
J39nB462_p0772a30║動轉無隱、靜則現成，頭頭顯露、步步全彰。」舉拂子云：
J39nB462_p0772b01║「還見麼？」擊禪床一下云：「還▆麼？若向這裏聞處透脫、
J39nB462_p0772b02║見處分明，更有何事？」驀拈拄杖云：「從來大道無拘束，
J39nB462_p0772b03║信手拈來百事全。」下座。
J39nB462_p0772b04║盂蘭會，請上堂。「時逢秋景，節屆中元，乃諸佛歡喜之
J39nB462_p0772b05║辰，實目連孝母之日。善男信女，獻花供果，祀祖禮懺，
J39nB462_p0772b06║誠格獲孝。」豎拂子云：「目連來也！為眾說法，虛空笑▆、
J39nB462_p0772b07║須彌吐舌，三腳驢舞、白牯頻說，報到良期。知時識節，
J39nB462_p0772b08║葵花欲開、海棠將綻、梧桐滴露、松柏鎖煙。」召大眾云：
J39nB462_p0772b09║「看看！滿目秋光如不薦，芙蓉依舊溪水邊。」下座。
J39nB462_p0772b10║上堂。眾集，白槌畢，師卓拄杖一卓，便下座。
J39nB462_p0772b11║上堂。問：「如何是世尊拈花的意旨？」師豎拂子。進云：「如
J39nB462_p0772b12║何是迦葉微笑的意旨？」師揮拂子。僧禮拜云：「謝和尚
J39nB462_p0772b13║指示！」師云：「指示個什麼？」乃云：「世尊拈花、迦葉微笑，覿
J39nB462_p0772b14║面獨露，大用全彰。世尊將蝦釣鱉、迦葉見餌忘鉤，雖
J39nB462_p0772b15║則兩彩一賽，各露風規，正眼觀來，未合向上一路千
J39nB462_p0772b16║聖不傳。即今大眾如何話會？」師笑云：「自有一雙窮相
J39nB462_p0772b17║手，不曾容易舞三臺。」下座。
J39nB462_p0772b18║上堂。僧問：「佛未出世、祖未西來，還有佛法也無？」師云：
J39nB462_p0772b19║「遍界不曾藏。」僧作聽勢，師云：「蒼天蒼天！」進云：「毛骨悚
J39nB462_p0772b20║然。」師云：「未在。」僧便喝，師打云：「這瞎漢！」進云：「瞎漢瞎漢！」
J39nB462_p0772b21║師云：「與麼亂統？」僧拂袖便出，師召：「上座！」僧回首，師笑
J39nB462_p0772b22║云：「禾山道的。」乃云：「佛未出、祖未來，觸著些兒笑盈腮，
J39nB462_p0772b23║慇懃為打禾山鼓。雲從龍兮風從虎，那個男兒不丈
J39nB462_p0772b24║夫？耳不聾兮眼不瞽，何必向外覓佛祖？」顧左右云：「還
J39nB462_p0772b25║委悉麼？面皺只為陪笑得，背駝皆因鞠躬多。」下座。
J39nB462_p0772b26║上堂。舉：「僧問九峰虔禪師云：『祖祖相傳底事？』峰云：『釋
J39nB462_p0772b27║迦慳、迦葉富。』僧云：『如何是釋迦慳？』峰云：『無物與人。』僧
J39nB462_p0772b28║云：『如何是迦葉富？』峰云：『國內孟嘗君。』僧云：『畢竟祖祖
J39nB462_p0772b29║相傳底事作麼生？』峰云：『百歲老人分夜燈。』據九峰，一
J39nB462_p0772b30║言之下分皂白、一語之下定古今，仔細檢點將來，分
J39nB462_p0772c01║明未在。即今有人問我崇寧：『如何是祖祖相傳底事？』
J39nB462_p0772c02║相向他道：『山青水綠當陽指，竹翠花濃信手拈。』」下座。
J39nB462_p0772c03║上堂。云：「舉揚個事，百千法門、無量妙義。天得一以清、
J39nB462_p0772c04║池得一以寧、君王得一天下太平、衲僧得一海眾雲
J39nB462_p0772c05║集，雖然奇特，未足盡善。且看水上座為大眾說奇特。」
J39nB462_p0772c06║驀卓拄杖一卓云：「也大奇、也大奇！」擲下拄杖云：「木上
J39nB462_p0772c07║座恁麼說不思議。」下座。
J39nB462_p0772c08║上堂。僧問：「大悲千隻手，那隻是正手？」師以手指云：「這
J39nB462_p0772c09║裡薦。」進云：「大悲千隻眼，那隻是正眼？」師云：「近前來看！」
J39nB462_p0772c10║進云：「手、眼蒙師指，臨濟三玄三要，伏冀和尚▆慈。」師
J39nB462_p0772c11║云：「一一問將來。」進云：「如何是第一玄？」師云：「覿面不相
J39nB462_p0772c12║瞞。」進云：「如何是第二玄？」師云：「微笑千古傳。」進云：「如何
J39nB462_p0772c13║是第三玄？」師云：「饑來喫飯困來眠。」進云：「如何是第一
J39nB462_p0772c14║要？」師云：「世尊拈花迦葉笑。」進云：「如何是第二要？」師云：
J39nB462_p0772c15║「須彌吐舌虛空笑。」進云：「如何是第三要？」師云：「拾得作
J39nB462_p0772c16║舞寒山跳。」進云：「三玄三要謝師答話，如何是從上以
J39nB462_p0772c17║來佛佛相傳、祖祖相印底事？」師劈脊便棒云：「還知麼？」
J39nB462_p0772c18║僧擬議，師又打云：「痛癢也不知。」乃云：「向上一著子，眼
J39nB462_p0772c19║若聽、耳若睹，即此物、非他物，雪峰毬、玄沙虎、睦州板、
J39nB462_p0772c20║禾山鼓、魯祖壁、雲門顧。」召大眾：「還識這一隊老古錐
J39nB462_p0772c21║麼？」良久云：「萬山不隔今宵月，一片清光分外明。」下座。
J39nB462_p0772c22║上堂。僧問：「承言者喪、滯句者迷，如何是不錯錯？」師云：
J39nB462_p0772c23║「突出難辯。」僧近前作舞勢，師以拂子擊禪床，僧作女
J39nB462_p0772c24║拜，師豎拂子，僧禮拜，師便喝。問：「把住則乾坤失色，放
J39nB462_p0772c25║行則瓦礫生光，正恁麼時，把住好？放行好？」師云：「且沒
J39nB462_p0772c26║交涉。」進云：「和尚陞座，鐘鼓皆說法要，未審說何法要？」
J39nB462_p0772c27║師云：「若將耳聽終難會。」進云：「當陽一著，眾眼難瞞，末
J39nB462_p0772c28║後一機，千聖不說。如何是千聖不說？」師云：「眼裏聞聲
J39nB462_p0772c29║始得知。」問：「昔日韓文公參大顛和尚云：『弟子軍州事
J39nB462_p0772c30║繁，佛法省要，乞師一語。』顛良久，公罔措。意旨如何？」師
J39nB462_p0773a01║云：「官不容針。」進云：「時三平侍者乃敲禪床三下，顛云：
J39nB462_p0773a02║『作麼？』平云：『先以定動、後以智拔。』意旨如何？」師云：「私通
J39nB462_p0773a03║車馬。」進云：「公乃曰：『和尚門風高峻，弟子於侍者邊得
J39nB462_p0773a04║個入處。』未審得個什麼入處？」師云：「海納百川。」乃云：「一
J39nB462_p0773a05║問一答，總而未在，假使乾坤萬象森羅，盡為異口同
J39nB462_p0773a06║聲，各具百千問難，問問各別，不消長老彈指一下一
J39nB462_p0773a07║時答了。於其時中作不思議佛事，雖然美則美矣！鬧
J39nB462_p0773a08║熱門庭，正眼觀來也是業識茫茫無本可據，若是祖
J39nB462_p0773a09║師門下一點也用不著。」師召大眾云：「且道是那一點？」
J39nB462_p0773a10║卓拄杖一卓，下座。
J39nB462_p0773a11║師住北京翊教禪寺語錄
J39nB462_p0773a12║康熙三十七年，歲次戊寅，受京師護法、王公、宰官、紳
J39nB462_p0773a13║衿、本寺監院同諸山尊宿等公請，住翊教禪寺，於二
J39nB462_p0773a14║月十五日進院。
J39nB462_p0773a15║山門。「舒目長安道，舉足般若門。」拽杖便入。
J39nB462_p0773a16║彌勒。「明明兜率宮，堂堂樓閣坐，常笑無人識，者裡
J39nB462_p0773a17║是什麼？」
J39nB462_p0773a18║大殿。「馬祖道底輝天鑑地，趙州說底耀古騰今。且
J39nB462_p0773a19║道殿裡底？」遂展具作禮。
J39nB462_p0773a20║韋馱。「靈鷲囑付、翊教叮嚀。且道叮嚀個什麼？」良久，
J39nB462_p0773a21║插香云：「神功叵測生檀信，密行難思鎮魔軍。」
J39nB462_p0773a22║伽藍。「伽藍菩薩，願力洪深，以何為驗？靈山記莂，擁
J39nB462_p0773a23║護法社。」
J39nB462_p0773a24║祖師。「昔日面壁，今朝打坐，蓋聞西歸，者裏是誰？眾
J39nB462_p0773a25║中還識西來意麼聻？祖禰不了，殃及兒孫。」
J39nB462_p0773a26║據室。卓拄杖云：「古今老古錐，說的說、默的默，未審
J39nB462_p0773a27║說的是什麼？默的是什麼？」以拄杖橫案，震威一喝云：
J39nB462_p0773a28║「居此室，行此令。」
J39nB462_p0773a29║當日監院同眾檀護請上堂。師至法座拈疏云：「人天
J39nB462_p0773a30║眼日、衲僧巴鼻，事不獲已，對眾拈出。薦麼？不然，且聽
J39nB462_p0773b01║維那重宣。」宣畢，指座云：「獅子座、曲䚄床，頭頭露、步步
J39nB462_p0773b02║彰。」便陞座。拈香云：「此一瓣香，貴而無比、尊而無等，
J39nB462_p0773b03║爇向爐中，端為祝延
J39nB462_p0773b04║今上皇帝聖壽萬歲萬歲萬萬歲，伏願皇風一片，至
J39nB462_p0773b05║化無疆。」復拈香云：「此一瓣香，因植靈鷲、果培宮院，爇
J39nB462_p0773b06║向爐中，耑為
J39nB462_p0773b07║儲君王子、天眷宗親，福如海嶽、壽似松椿。」次拈香云：
J39nB462_p0773b08║「乃棟乃梁、為國為民，爇向爐中，奉為滿朝文武、闔國
J39nB462_p0773b09║公卿、宰官縉紳、諸山尊宿、現前檀越，同明般若，共證
J39nB462_p0773b10║真常。」又拈香云：「此一瓣香，信手拈來，熏天炙地，爇向
J39nB462_p0773b11║爐中，耑伸供養選佛堂上
J39nB462_p0773b12║本師性空先老和尚，用酬法乳之恩。」斂衣就座。維那
J39nB462_p0773b13║白椎云：「法筵龍象眾，當觀第一義。」師豎拂子云：「第一
J39nB462_p0773b14║義，諸仁者會麼？」（問荅不錄。）乃揮拂子云：「者個是佛佛
J39nB462_p0773b15║授受、祖祖相傳，由此天下老和尚建法幢、立宗旨，行
J39nB462_p0773b16║棒行喝、橫說豎說，面前揮寶劍、腦後舞金鎚。高高山
J39nB462_p0773b17║頂立，逼塞虛空；深深海底行，平沉大地。不是神通妙
J39nB462_p0773b18║用，亦非法爾如然！不是不是，日面月面；有麼有麼？突
J39nB462_p0773b19║出難辯。大眾還委悉麼？且道委悉個什麼？」震威一喝
J39nB462_p0773b20║云：「慇懃為解丁香結，放出枝頭自在春。」便下座。
J39nB462_p0773b21║小參
J39nB462_p0773b22║除夕小參。云：「一年又一年，吾頭將白半，諸人莫道頭
J39nB462_p0773b23║上無，剔起眉毛還自看。」師顧左右云：「邀眾焚香辭舊
J39nB462_p0773b24║歲，呼童捧茶賀新年。」
J39nB462_p0773b25║起七小參。師云：「進堂將有一七，設有見地，不妨出來
J39nB462_p0773b26║與汝證明。」眾無語。乃舉：「僧問趙州云：『學人乍入叢林，
J39nB462_p0773b27║乞師指示！』州云：『喫粥了也未？』進云：『喫粥了也。』州云：『洗
J39nB462_p0773b28║缽盂去。』其僧言下大悟。即今崇寧不貴諸人千轉萬
J39nB462_p0773b29║語，只貴一悟為期。」復舉：「萬松道：『還丹一粒，點鐵成金；
J39nB462_p0773b30║至理一言，轉凡成聖。』若知金鐵無二、凡聖本同，果然
J39nB462_p0773c01║一點也用不著。且道那一點？眾中還會麼？肯來兩手
J39nB462_p0773c02║相分付，擬去千尋不可攀。」
J39nB462_p0773c03║小參。僧出禮拜，師便打云：「速道速道！」進云：「拜過再道。」
J39nB462_p0773c04║師又打，僧便喝，師云：「喝後又作麼生？」師問僧：「伊參的
J39nB462_p0773c05║是什麼？」進云：「萬法歸一。」師云：「如何是一？」進云：「一個鼻
J39nB462_p0773c06║頭往下垂。」師卓拄杖云：「還識這個麼？」僧便禮拜，師便
J39nB462_p0773c07║打。乃舉：「俱胝凡有所問，唯豎一指，殊不知他俱胝終
J39nB462_p0773c08║身用之不盡？即今崇寧這根拄杖如江上之清風、似
J39nB462_p0773c09║山間之明月，取之無禁、用之不竭。」師橫拄杖云：「若論
J39nB462_p0773c10║此事，嘲三攞四，長安大道，七縱八橫，忽然開口說著、
J39nB462_p0773c11║舉步踏著。若向這裏脫然無疑，高掛缽囊、拗折拄杖。
J39nB462_p0773c12║我且問你諸人：是什麼人的境界？」卓拄杖云：「一堂風
J39nB462_p0773c13║冷淡、千古意分明。」
J39nB462_p0773c14║除夕小參。僧出，請問：「和尚即今在什麼處？」師云：「近前
J39nB462_p0773c15║來向汝道。」進云：「求和尚開示！」師云：「開示了也。」僧禮拜，
J39nB462_p0773c16║師云：「拋鉤釣金鰲，跛鱉出頭來。」乃云：「光陰迅速，年窮
J39nB462_p0773c17║月盡，戶戶辭舊、家家迎新，富貴也忙、貧賤也忙，未審
J39nB462_p0773c18║忙的是誰？若知忙的是誰，便識昔香嚴道：『去年貧未
J39nB462_p0773c19║是貧，今年貧始是貧。去年貧還有卓錐之地，今年貧，
J39nB462_p0773c20║錐也無。』真淨道：『去年富未是富，今年富始是富。去年
J39nB462_p0773c21║富，惟有一領黑黲布褊衫；今年富，添得一領百衲山
J39nB462_p0773c22║水袈裟。』」師云：「二位尊宿，一個哭貧，貧恨一身多；一個
J39nB462_p0773c23║誇富，富嫌千口少。仔細檢點將來，兩個一對弄泥團
J39nB462_p0773c24║漢！崇寧又且不然，昨日午齋饅頭、今朝晚茶果子，饑
J39nB462_p0773c25║則共餐、渴則同飲，隨分者些子，也不哭貧、也不誇富。
J39nB462_p0773c26║即今臘月三十日到來，應時及節一句又作麼生道？」
J39nB462_p0773c27║顧左右，卓拄杖一卓云：「爆竹催臘去，梅花送春來。」
J39nB462_p0773c28║晚參。師云：「斬貓因緣之事，此道未喪，只是曲高和寡。
J39nB462_p0773c29║人雖難會，山僧易見。在天而天、在地而地、在君臣而
J39nB462_p0773c30║君臣、在父子而父子，乃至四生六道而共有之。在眼
J39nB462_p0774a01║能見、在耳能聞、在鼻能嗅、在舌知味、在身知觸，六根
J39nB462_p0774a02║門頭放光動地。非貴賤、非賢愚、無皂白、無青黃，無淨
J39nB462_p0774a03║染、無增減、無智得、無開合、無背向，有名呼不得，無位
J39nB462_p0774a04║可安排。正恁麼時，若向這裏分疏得出，便可隨處作
J39nB462_p0774a05║主、遇緣即宗，將天作地、指山為水。」召大眾云：「還會麼？
J39nB462_p0774a06║長安風月貫今昔，那個男兒不丈夫？」
J39nB462_p0774a07║小參。云：「昔高安白水仁禪師示眾云：『尋常不欲向聲
J39nB462_p0774a08║前句後鼓弄人家男女。何故？且聲不是聲、色不是色。』
J39nB462_p0774a09║時有僧問：『如何是聲不是聲？』仁云：『喚作色得麼？』僧云：
J39nB462_p0774a10║『如何是色不是色？』仁云：『喚作聲得麼？』僧禮拜。仁云：『且
J39nB462_p0774a11║道為你說？答你話？』」師云：「即今有人若問崇寧：『聲不是
J39nB462_p0774a12║聲、色不是色……』」僧問：「聲不是聲、色不是色，畢竟是個什
J39nB462_p0774a13║麼？」師劈頭一棒，僧云：「謝師指示！」師云：「不是不是！」僧罔
J39nB462_p0774a14║措，師云：「掬水月在手、弄花香滿衣。」
J39nB462_p0774a15║為誥封夫人那氏對靈小參。「雪覆瓊樓白，雨洒珊瑚
J39nB462_p0774a16║紅，縱橫非他物，目前不是境。」師揮拂子云：「靈魂這裏
J39nB462_p0774a17║會，處處任崢嶸。」
J39nB462_p0774a18║為誥封夫人那拉氏對靈小參。「坤仁生萬物，淑德悅
J39nB462_p0774a19║眾心，四大本來空，五蘊元非有。蕩蕩金剛體，無生亦
J39nB462_p0774a20║無滅。」師舉拂子云：「靈魂這裡薦，何處不蓮宮？」
J39nB462_p0774a21║小參。僧問：「眾色歸空，空歸何所？」師云：「當面藏不得。」進
J39nB462_p0774a22║云：「為什麼藏不得？」師云：「十方無壁落，四面亦無門。」乃
J39nB462_p0774a23║云：「大凡學道之人須識本心，且莫自瞞，方可學道。多
J39nB462_p0774a24║見庸流認賊為子、認奴作郎以為心要，此實錯會。一
J39nB462_p0774a25║語一默且沒交涉、非語非默亦沒交涉，我這裏針劄
J39nB462_p0774a26║不入，為你諸人分明說出。」師笑云：「老僧失利！」
J39nB462_p0774a27║為光祿大夫副都統張公對靈小參。「青雲英秀，以乃
J39nB462_p0774a28║黃粱，金風慘慘、玉露悽悽，野草啣花，香淚滿地。嗚呼！
J39nB462_p0774a29║豎窮三際，不是聲色；橫遍十方，亦非他物。所以道：『有
J39nB462_p0774a30║物先天地，無形本寂寥，能為萬象主，不逐四時凋。』正
J39nB462_p0774b01║恁麼時，崇寧不惜眉毛，滿盤托出，八字打開。」豎拂子
J39nB462_p0774b02║云：「靈魂這裡薦。如果會得，說什麼超生了死、離苦得
J39nB462_p0774b03║樂，剎剎觀音、處處彌陀。其或未然，即今薦靈一句又
J39nB462_p0774b04║如何指示？」放下拂子云：「還會得麼？咦！山僧把手牽不
J39nB462_p0774b05║得，靈魂自肯乃方親。」
J39nB462_p0774b06║為舒居士對靈小參。「昨日與君說，今朝視君默，默即
J39nB462_p0774b07║是說、說即是默，默也不是、說也不是。恭惟居士這裡
J39nB462_p0774b08║薦。」
J39nB462_p0774b09║小參。師云：「四海浪平龍睡穩，九天雲靜鶴飛高。」僧禮
J39nB462_p0774b10║拜云：「捲簾當白晝，移榻對青山。」師便歸方丈。
J39nB462_p0774b11║為孫門石氏對靈小參。
J39nB462_p0774b12║師驀拈拄杖云：「者個光明藏，從來不復藏，靈光獨耀，
J39nB462_p0774b13║迥脫根塵，本無男女之形，詎有增減之相？自然崢嶸，
J39nB462_p0774b14║任意逍遙。雖然如是，即今薦靈一句作麼生道？」復卓
J39nB462_p0774b15║拄杖云：「識得這些子，覿面甚分明。」
J39nB462_p0774b16║眾請示誨。師曰：「小參者，古人家訓、後學龜鑑，諸上座、
J39nB462_p0774b17║兄弟們，但凡始則發心，辭親離俗、割愛剃髮，誰不想
J39nB462_p0774b18║學道乎？果然不忘最初發心出家之念，古人云：『抱一
J39nB462_p0774b19║個，「萬法歸一，一歸何處？」』朝參暮參、晝參夜參，喫飯時
J39nB462_p0774b20║不知其滋味、飲水時不知其冷熱，身似枯木、心如寒
J39nB462_p0774b21║灰，或二十年、或三十年，一念萬年、萬年一念，倘於豁
J39nB462_p0774b22║然格外明宗，不負初心之願；其或未然，另示方便。正
J39nB462_p0774b23║開口吃飯時問誰吃飯？著衣時問誰著衣？行時問誰
J39nB462_p0774b24║行？住時問誰住？坐時問誰坐？臥時問誰臥？諸上座、兄
J39nB462_p0774b25║弟們果不相違，自然了悟自證之地。大眾！且道什麼
J39nB462_p0774b26║處是自證之地？」驀拈拄杖，震威一喝云：「莫謂水寒魚
J39nB462_p0774b27║不食，如今釣得滿船歸。」
J39nB462_p0774b28║晚參。問：「半窗松影半窗月，是何境界？」師云：「莫認境界
J39nB462_p0774b29║會。」乃卓拄杖一卓云：「會麼？恁麼向你道，為什麼不會？」
J39nB462_p0774b30║又卓一卓云：「杖前無限松風意，散步歸來月正圓。」
J39nB462_p0774c01║示眾
J39nB462_p0774c02║結制示眾茶話。「今宵監院陳設茶果，恭候山中達士、
J39nB462_p0774c03║湖海高流，雲集崇寧專為個事。參須真參、悟須實悟，
J39nB462_p0774c04║莫學粥飯之流口耳之學，南天台、北五臺空遊山水，
J39nB462_p0774c05║談是論非、依文解義，障先聖之智眼、閉自己之悟門，
J39nB462_p0774c06║自誤平生，忽然大限臨頭，未免手忙腳亂，豈能作主？
J39nB462_p0774c07║如生牛剝皮、似螃蟹下鍋，苦哉！悔之何及？幸今雲會
J39nB462_p0774c08║有緣，趁身康健憤發一番，須要身心放下，身如枯木、
J39nB462_p0774c09║心似寒灰，大休大歇，一念萬年、萬年一念。正恁麼時，
J39nB462_p0774c10║喫茶無滋味，飲著通身慶快。」顧左右云：「還知通身慶
J39nB462_p0774c11║快麼？」眾無語，師云：「種田博飯家常事，不是飽參人不
J39nB462_p0774c12║知。」
J39nB462_p0774c13║示眾。云：「設有弄拙呈醜，不妨出來與木上座相見！」眾
J39nB462_p0774c14║無語，師云：「崇寧有一奇特事舉似大眾：『大地不是土、
J39nB462_p0774c15║大山不是石、大海不是水、大富不是財、大貴不是位、
J39nB462_p0774c16║大悟不是道。』若人向這裡薦得，達此六門，不唯以見
J39nB462_p0774c17║諸佛正眼分明，灼然而識祖師鼻孔長短。雖然如是，
J39nB462_p0774c18║檢點將來見也不是、識也不是。畢竟如何？」良久云：「不
J39nB462_p0774c19║是！不是！」
J39nB462_p0774c20║示眾。云：「眾中參的是什麼話頭？」一僧禮拜，師云：「你參
J39nB462_p0774c21║的什麼話頭？」進云：「某甲初參。」師云：「不妨也要問過。乃
J39nB462_p0774c22║臨濟凡見僧來，入門便喝，是個金剛圈；德山凡見僧
J39nB462_p0774c23║來，入門便棒，是個栗棘蓬。只如睦州凡見僧來，便云：
J39nB462_p0774c24║『擔板漢！』我且問你諸人，是個什麼？不見趙州道：『金佛
J39nB462_p0774c25║不度爐、木佛不度火、泥佛不度水、真佛內裏坐？』趙州
J39nB462_p0774c26║使人難會，崇寧轉教易見。」驀拈拄杖劃㊀云：「一二三
J39nB462_p0774c27║四五，金木水火土，燕子來啣泥，蝦蟆去打鼓。甜瓜徹
J39nB462_p0774c28║蒂甜，苦瓠子連根苦，互換高低如不薦，世尊指地亦
J39nB462_p0774c29║非土。」
J39nB462_p0774c30║臘八日示眾。云：「這一著子，天不能蓋、地不能載，大體
J39nB462_p0775a01║全彰、大用顯露，非是過量人，難行奇特事。故我世尊
J39nB462_p0775a02║棄捨皇宮，直入雪山六年苦行，臘月八日夜睹明星
J39nB462_p0775a03║悟道。未審睹那個明星？作麼生悟道？大眾還會麼？」卓
J39nB462_p0775a04║拄杖云：「維摩不說說，文殊不聞聞，留下破沙盆，千古
J39nB462_p0775a05║鎮乾坤。」拋下拄杖云：「聻！填溝塞壑如不薦，雪山依舊
J39nB462_p0775a06║白雲中。」
J39nB462_p0775a07║示眾。云：「昔日僧問浮山遠禪師云：『如何是佛？』遠云：『大
J39nB462_p0775a08║者如兄、小者如弟。』」師云：「我且問你：諸兄弟是佛否？」僧
J39nB462_p0775a09║問：「佛且止，畢竟是什麼？」師擊禪床一下，僧擬議，師云：
J39nB462_p0775a10║「黃金自有黃金價，終不和沙賣與人。」
J39nB462_p0775a11║問荅機緣
J39nB462_p0775a12║一官人參拜：「學生有一疑情，乞師指示！」師云：「請舉。」官
J39nB462_p0775a13║云：「萬象是境，何得與性言一？」師云：「誰道萬象是境？誰
J39nB462_p0775a14║言與性是一？」官於言下有省：「謝和尚指示！」師云：「是公
J39nB462_p0775a15║所舉，非吾指示。」
J39nB462_p0775a16║師問孔意知客：「不是心、不是佛、不是物，是個什麼？」客
J39nB462_p0775a17║云：「兩頭掐斷。」師云：「為什麼掐斷？」客云：「將長作長，將短
J39nB462_p0775a18║就短。」師云：「那是汝的長短。」客云：「提起則遍滿三千。」師
J39nB462_p0775a19║云：「喚什麼作三千？」客云：「放下則一塵不立。」師微笑，客
J39nB462_p0775a20║禮拜而退。
J39nB462_p0775a21║一居士參，問：「牛過窗欞，頭蹄俱過，為什麼尾巴過不
J39nB462_p0775a22║得？」師云：「為他有疑情在。」士罔措，師云：「果然過不得。」
J39nB462_p0775a23║大嚴和尚贈爐，師云：「心領。」嚴云：「須是身心俱到。」師云：
J39nB462_p0775a24║「這裡身心俱不到。」嚴笑而坐，師云：「且喫這盞茶。」
J39nB462_p0775a25║一公問：「昔趙州道：『庭前柏樹子。』意旨如何？」師云：「護法
J39nB462_p0775a26║掌中扇子。」公云：「不會。」師云：「爭怪得老僧麼？」
J39nB462_p0775a27║御前一官人參問：「如何是萬法歸一？」師云：「公是御前
J39nB462_p0775a28║下。」官云：「一歸何處？」師呵呵大笑，官云：「不會！」師云：「且坐
J39nB462_p0775a29║喫茶。」
J39nB462_p0775a30║師拈筆寫字，一官人參問：「如何是本來面目？」師以硯
J39nB462_p0775b01║示之，官云：「不知，乞和尚分明指示！」師云：「硯、瓦分明是
J39nB462_p0775b02║石，為什麼不知？」官擬議欲說，師便喝，官亦喝，師云：「好
J39nB462_p0775b03║喝！」官無語，師云：「莫作喝會好。」
J39nB462_p0775b04║師一日往圓教寺，問病于解三和尚。師入方丈進禮，
J39nB462_p0775b05║解在禪床番身急忙著衣，師云：「家裡人還作客會麼？」
J39nB462_p0775b06║解云：「既是家裏人，請坐！」師坐云：「吾老法兄貴恙如何？」
J39nB462_p0775b07║解云：「十八界已空。」師云：「吾兄言界，正是不空。」二老鼓
J39nB462_p0775b08║掌大笑。
J39nB462_p0775b09║平郡王駕臨崇寧庵，王曰：「和尚如何得道？」師云：「道本
J39nB462_p0775b10║無得，得者非道。」王曰：「嘗聞人說。」師云：「至理無說，說則
J39nB462_p0775b11║理喪。」王微笑，師云：「請坐喫茶！」王臨座而立，師云：「請坐。」
J39nB462_p0775b12║王固辭而立。王又問：「解三和尚、溟波和尚、桂芳和尚
J39nB462_p0775b13║誰勝誰劣？」師云：「勝則俱勝，劣則俱劣。」王曰：「學文如何？」
J39nB462_p0775b14║師云：「儒尊士行、僧論德業。昔燕王歸敬于趙州；今
J39nB462_p0775b15║世祖▆信于報恩，未嘗重于學文？」王顧左右大悅，王
J39nB462_p0775b16║曰：「稍遲數日，與和尚送匾額來。」師固辭。
J39nB462_p0775b17║一官參問：「南泉斬貓，意旨如何？」師云：「臭氣熏天炙地，
J39nB462_p0775b18║問他作什麼？」官云：「不知。」師云：「請，茶。」官接茶便喫，師云：
J39nB462_p0775b19║「你道不知？」官罔措。
J39nB462_p0775b20║僧參問：「無夢無想，正恁麼時，主人公向什麼處去？」師
J39nB462_p0775b21║云：「莫眼花。」僧擬議，師云：「夢話也不少。」
J39nB462_p0775b22║客指《語錄》云：「是什麼？」師云：「人天眼目。」客云：「要這個作
J39nB462_p0775b23║什麼？」師云：「這個是什麼？」客禮拜，師云：「要這個作什麼？」
J39nB462_p0775b24║一座主來謁，師命元峰西堂陪坐，主云：「這個參禪余
J39nB462_p0775b25║不知。」堂指衣云：「這個是什麼衣？」主云：「七衣。」堂云：「你道
J39nB462_p0775b26║不知？」主罔措。侍者舉似師，師云：「一點水墨，只教龍飛
J39nB462_p0775b27║象舞。」
J39nB462_p0775b28║僧禮拜：「請和尚印過，某甲悟也。」師云：「見什麼來？」僧云：
J39nB462_p0775b29║「見動靜一如。」師云：「動靜且置，什麼是你的一如？」僧無
J39nB462_p0775b30║語，師拈拄杖連棒打出。
J39nB462_p0775c01║僧問：「佛法無多子。」師指茶壺示之，僧云：「無多子。」師云：
J39nB462_p0775c02║「不是物、不是佛、不是法，你道是什麼？」僧云：「是茶壺。」師
J39nB462_p0775c03║便打，僧禮拜，師云：「這個也不識。」
J39nB462_p0775c04║師畫一○相，侍者云：「零零落落。」師圓相中又畫一畫，
J39nB462_p0775c05║者罔措，師便打。
J39nB462_p0775c06║庫司問：「雲門為什麼打殺世尊？」師拈拄杖示之，司禮
J39nB462_p0775c07║拜，師云：「為什麼？」司云：「我秖禮拜。」師云：「你且歸庫去。」
J39nB462_p0775c08║新到四僧參禮，師問：「那裏來？」一僧云：「青塔寺來。」師云：
J39nB462_p0775c09║「有何言句？」僧云：「青塔寺和尚甚是慈悲，別時滿眼垂
J39nB462_p0775c10║淚。」師云：「非和尚。」僧云：「何故非和尚？」師云：「愛心不除。」僧
J39nB462_p0775c11║云：「恁麼則佛說大藏教為什麼？」師云：「上座不唯不知
J39nB462_p0775c12║宗旨，尒且不知教義。佛說一大藏，只為眾生愛心不
J39nB462_p0775c13║除。」僧無語。三僧皆云：「青塔和尚道：『真朝五臺便去，假
J39nB462_p0775c14║朝五臺隨老僧住著。』」師云：「這和尚好不會說話。」三僧
J39nB462_p0775c15║云：「何故不會說話？」師云：「若是上座辭吾崇寧，只向伊
J39nB462_p0775c16║道：『假朝五臺便去，真朝五臺隨崇寧住著。』」眾僧禮退。
J39nB462_p0775c17║師落堂。僧問：「如何是禪道？」師以竹篦子一劃云：「會麼？」
J39nB462_p0775c18║僧禮拜。師云：「你禮拜個什麼？」僧擬議，師打云：「拋鉤釣
J39nB462_p0775c19║獰龍，跛鱉出頭來。」
J39nB462_p0775c20║僧問：「如何是生死之事？」師拈拄杖云：「薦麼？」僧禮拜，師
J39nB462_p0775c21║便打，僧云：「為什麼打？」師云：「為你不知痛癢。」僧無語，師
J39nB462_p0775c22║云：「生死在這裏。」
J39nB462_p0775c23║師問僧：「做什麼？」僧云：「念佛。」師云：「念佛的是誰？」僧云：「家
J39nB462_p0775c24║無二主。」師云：「主伴重重。」僧走過，師云：「這瞎漢！放你三
J39nB462_p0775c25║十棒。」
J39nB462_p0775c26║師問僧：「你參的什麼話頭？」僧云：「念佛。」師云：「那個念佛？」
J39nB462_p0775c27║僧云：「又念佛。」師云：「頭上安頭。」僧禮拜，師云：「何不向這
J39nB462_p0775c28║裡念看？」
J39nB462_p0775c29║師問堂主：「汝參的什麼話頭？」主云：「本來面目。」師云：「那
J39nB462_p0775c30║是你的本來面目？」主便喝，師云：「喝後又作麼生？」主擬
J39nB462_p0776a01║議，師便打。
J39nB462_p0776a02║僧問：「如何是一刀兩斷？」師以拄杖劃一劃，僧罔措，師
J39nB462_p0776a03║便打。
J39nB462_p0776a04║吳居士問：「《經》云：『一切有為法，如夢幻泡影，如露亦如
J39nB462_p0776a05║電，應作如是觀。』請師緊要處指示！」師良久云：「看！」士乞
J39nB462_p0776a06║師：「別令方便。」師云：「依經解義，三世佛冤；離經一字，即
J39nB462_p0776a07║為魔說。會麼？」士罔措。師云：「如果薦得，則契佛意；其或
J39nB462_p0776a08║未然，即為謗經。」士懼然，禮拜求懺，師云：「山僧罪過。」
J39nB462_p0776a09║一客來參，師云：「請坐。」客云：「道不可須臾離，離者非道
J39nB462_p0776a10║也。」時聞驢鳴，師云：「這個是離也？是不離也？」客罔措，師
J39nB462_p0776a11║云：「患根在這裡。」
J39nB462_p0776a12║僧禮拜，師問：「那裡來？」僧云：「五臺來。」師云：「曾見文殊麼？」
J39nB462_p0776a13║僧云：「見！」師云：「文殊與汝說什麼？」僧擬議，師便打。
J39nB462_p0776a14║殿主禮拜，舉：「臺山僧宿崇寧，淨頭問：『曾見文殊麼？』僧
J39nB462_p0776a15║曰：『見！』淨無語。」主曰：「某甲代語，請和尚印證。」師云：「代看！」
J39nB462_p0776a16║主曰：「凡所有相，皆是虛妄。」師曰：「不在言句上。」主曰：「在
J39nB462_p0776a17║什麼處？」師曰：「這裏會。」主無語，師舉：「離四句、絕百非。這
J39nB462_p0776a18║裏道看！」主曰：「葉落還歸根。」師曰：「話也不識。」主曰：「請和
J39nB462_p0776a19║尚道看！」師曰：「頭上安頭。」主禮拜，師便打。
J39nB462_p0776a20║胡公訪師，問：「三界唯心，隔紙窗不見外物，未審是一
J39nB462_p0776a21║心？是二心？」師云：「道看！」公呵呵大笑，師云：「畢竟是一心？
J39nB462_p0776a22║是二心？」公指門云：「這是天堂門？這是地獄門？」師云：「非
J39nB462_p0776a23║天堂、非地獄。」公云：「是什麼？」師劈面一掌，公鞠躬云：「領！
J39nB462_p0776a24║領！」師云：「請坐喫茶！」
J39nB462_p0776a25║居士問：「佛身充滿法界，向什麼處坐？」師以手指云：「向
J39nB462_p0776a26║這裏坐。」士云：「這裏是什麼所在？」師打云：「顧！」
J39nB462_p0776a27║師與玉輪和尚看解三和尚病，輪把左手、師把右手，
J39nB462_p0776a28║三云：「是誰？」輪云：「崇寧和尚與弟特來相看。」三云：「吾年
J39nB462_p0776a29║七十有二，要去。」輪云：「說一句來！」三閉目。師云：「手又動
J39nB462_p0776a30║不得、口又無氣力，替解兄代語如何？」三點頭，師云：「吾
J39nB462_p0776b01║兄素常斬鋼截鐵手段，要住就住、要去便去。」三合掌
J39nB462_p0776b02║點頭，輪云：「別去。」師云：「別別別！珊瑚枝枝撐著月。」
J39nB462_p0776b03║官人來參問不二法門，師良久，官云：「如何是不二法
J39nB462_p0776b04║門？」師云：「出身猶可易、脫體道應難。」官禮拜云：「蒙和尚
J39nB462_p0776b05║指示！」師云：「我無法與人，指示個什麼？」官云：「正是指示！」
J39nB462_p0776b06║師云：「老僧失利。」
J39nB462_p0776b07║師召侍者云：「語直機圓是如何？」者云：「圓是。」師云：「方作
J39nB462_p0776b08║麼生？」者云：「方也是。」師云：「不方不圓又作麼生？」者呵呵
J39nB462_p0776b09║大笑，師云：「再道看！」者禮拜。師云：「好個不方不圓，秖是
J39nB462_p0776b10║語直。」
J39nB462_p0776b11║伊氏夫人問：「乞和尚開示。」師云：「開示已竟。」夫云：「心與
J39nB462_p0776b12║性是一是二？」師云：「高聲問來。」夫云：「心與性是一是二？」
J39nB462_p0776b13║師云：「頭上安頭。」夫云：「說話的是他麼？」師云：「他是個什
J39nB462_p0776b14║麼？」夫云：「他是個狗。」師云：「喚作一物即不中。」
J39nB462_p0776b15║一婆子來參，禮拜，師云：「且坐喫茶。」婆子抽身而去，師
J39nB462_p0776b16║便送，婆云：「和尚為什麼隨人腳跟轉？」師云：「你的腳跟
J39nB462_p0776b17║在什麼處？」婆擬議，師云：「恁麼則你還不識腳跟。」
J39nB462_p0776b18║僧參，師問：「那裏來？」僧以手作圓相呈上，師以拄杖地
J39nB462_p0776b19║下劃[○@生]，僧作女拜，師又劃【圖】，僧便出，師云：「瞎漢！瞎漠！」
J39nB462_p0776b20║僧回首云：「諾諾！」師云：「不是不是！」
J39nB462_p0776b21║伊氏夫人請師齋，夫曰：「《金剛經》云：『凡所有相，皆是虛
J39nB462_p0776b22║妄。若見諸相非相，即見如來。』是何意旨？」師曰：「意旨還
J39nB462_p0776b23║見麼？」夫曰：「『過去心不可得、現在心不可得、未來心不
J39nB462_p0776b24║可得。』畢竟得什麼心？」師曰：「我喫的餅子。」
J39nB462_p0776b25║師閱《慈明禪師錄》中，冬日榜示僧堂作此字【圖】
J39nB462_p0776b26║【圖】，至此問侍者：「是什麼字？」者罔措，師震威一喝，
J39nB462_p0776b27║者脫然大笑，師曰：「這個也不識。」者禮拜，師微笑。
J39nB462_p0776b28║（燕山誥封夫人關門伊氏，率男茂盛、玻爾坤、楚蠻子
J39nB462_p0776b29║　　施貲在京師本庵刻。）
J39nB462_p0776b30║何一自禪師語錄卷上