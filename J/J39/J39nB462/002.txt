J39nB462_p0776c01║何一自禪師語錄卷下
J39nB462_p0776c02║嗣法門人明修、明惠、明智等編
J39nB462_p0776c03║舉古
J39nB462_p0776c04║舉：「世尊初生，一手指天、一手指地，周行七步，目顧四
J39nB462_p0776c05║方云：『天上天下，唯我獨尊。』雲門偃云：『我當時若見，一
J39nB462_p0776c06║棒打殺與狗子喫，貴圖天下太平。』」師云：「我不似雲
J39nB462_p0776c07║門恁麼，當時若見，但向冷笑一聲，他若定動，便道：『勘
J39nB462_p0776c08║破了也。』」
J39nB462_p0776c09║舉：「洞山於扇上書『佛』字，雲岩見，卻書『不』字；洞山又改
J39nB462_p0776c10║作『非』字；雲峰見，乃一時除卻。」師云：「三個老漢總在
J39nB462_p0776c11║扇上換卻眼睛，東書西畫。我若見，奪卻扇柄，看他向
J39nB462_p0776c12║什麼處下手？」
J39nB462_p0776c13║舉：「西天大耳三藏到京，云：『得他心通。』肅宗命忠國師
J39nB462_p0776c14║試驗，三藏纔見師，乃禮拜立於右。師問：『汝得他心通
J39nB462_p0776c15║耶？』藏云：『不敢。』師云：『汝道老僧即今在什麼處？』藏云：『和
J39nB462_p0776c16║尚是一國之師，何得去西川看競渡？』師良久再問：『汝
J39nB462_p0776c17║道老僧即今在什麼處？』藏云：『和尚是一國之師，何得
J39nB462_p0776c18║向天津橋上看弄猢猻？』至第三問藏，師良久，藏罔知
J39nB462_p0776c19║去處，師叱云：『這野狐精，他心通在什麼處？』趙州因僧
J39nB462_p0776c20║問：『大耳三藏第三度不見國師，未審國師在什麼處？』
J39nB462_p0776c21║州云：『在三藏鼻孔裏。』後僧問玄沙：『國師既是在鼻孔
J39nB462_p0776c22║裡，因甚不見？』沙云：『只為太近。』白雲端云：『國師若在三
J39nB462_p0776c23║藏鼻孔裡，有甚難見？殊不知在三藏眼睛裡。』」師云：
J39nB462_p0776c24║「即今國師在什麼處？策起眉毛看！」
J39nB462_p0776c25║舉：「昔有僧去參米胡，路逢一婆住庵，僧云：『婆有眷屬
J39nB462_p0776c26║麼？』婆云：『有。』僧云：『在什麼處？』婆云：『山河大地、若草若木
J39nB462_p0776c27║皆我眷屬。』僧云：『婆莫作師姑來麼？』婆云：『你見我是什
J39nB462_p0776c28║麼？』僧云：『是俗人。』婆云：『汝不可是僧。』僧云：『婆莫混濫佛
J39nB462_p0776c29║法好。』婆云：『我不混濫佛法。』僧云：『與麼豈不是混濫佛
J39nB462_p0776c30║法？』婆云：『汝是男子、我是女人，豈是混濫？』」師云：「若非
J39nB462_p0777a01║這僧，爭得證明？」
J39nB462_p0777a02║舉：「昔有僧去覆船路，逢一賣鹽翁，僧問：『覆船路向甚
J39nB462_p0777a03║處去？』翁良久，僧又問，翁云：『你患聾耶？』僧云：『你向我道
J39nB462_p0777a04║什麼？』翁云：『向你道覆船路。』僧云：『翁莫會禪麼？』翁云：『莫
J39nB462_p0777a05║道會禪，佛法也會盡。』僧云：『試說看！』翁挑起鹽，僧云：『難！』
J39nB462_p0777a06║翁云：『你喚作什麼？』僧云：『鹽。』翁云：『有什麼交涉？』僧云：『你
J39nB462_p0777a07║作麼生？』翁云：『不可更向道是鹽。』」師云：「我若見翁：『畢
J39nB462_p0777a08║竟是什麼？』翁若沉吟，劈面一掌云：『這個也不識。』」
J39nB462_p0777a09║舉：「南泉云：『王老師自小養一頭水牯牛，擬向溪東牧，
J39nB462_p0777a10║不免食他國王水草；向溪西牧，亦不免食他國王水
J39nB462_p0777a11║草。如今不免隨分納些些，總不見得。』」師云：「南泉猶
J39nB462_p0777a12║恐食他國王水草，殊不知從來無嘴，食個什麼？」
J39nB462_p0777a13║舉：「百靈和尚一日路見龐公，乃問：『昔日南嶽得力句
J39nB462_p0777a14║曾舉向人麼？』公云：『曾舉來。』百云：『舉向什麼人？』公以手
J39nB462_p0777a15║自指云：『龐公。』百云：『直是妙德空生也讚之不及。』公卻
J39nB462_p0777a16║問百：『得力句是誰得知？』百便戴笠子而去，公云：『善為
J39nB462_p0777a17║道路。』百去更不回首。徑山杲云：『這個話端若不是龐
J39nB462_p0777a18║公，幾乎錯舉似人。雖然如是，百靈輸他龐公一著。何
J39nB462_p0777a19║故？當時若無破笠遮卻髑髏，有甚面目見他龐公？』天
J39nB462_p0777a20║童密老和尚云：『百靈若無徑山，直饒戴破笠子也無
J39nB462_p0777a21║出頭分。』」師云：「得力句、戴笠子、遮髑髏、無出頭且止，
J39nB462_p0777a22║崇寧勘來，這一隊老漢，僧不是僧、俗不是俗，說什麼
J39nB462_p0777a23║東西？擲劍揮空，轉沒交涉，未免傍觀者笑。」
J39nB462_p0777a24║舉：「僧問玄沙：『如何是學人自己？』沙云：『是你自己。』雲門
J39nB462_p0777a25║云：『沒量大人向語脈裏轉卻。』時有僧問：『如何是學人
J39nB462_p0777a26║自己？』門云：『忽有人路上請老僧齋，你也隨例得飯喫。』」
J39nB462_p0777a27║師云：「玄沙只有殺人刀，且無活人劍；雲門雖有活
J39nB462_p0777a28║人劍，且無殺人刀。仔細檢點，二位老漢也是泥裏洗
J39nB462_p0777a29║土塊。若人問山僧：『如何是學人自己？』『我分明向你道，
J39nB462_p0777a30║你又問！』」
J39nB462_p0777b01║舉：「溈山問雲巖云：『承聞子在藥山是否？』巖云：『是。』溈云：
J39nB462_p0777b02║『藥山大人相作麼生？』巖云：『涅槃後有。』溈云：『如何是涅
J39nB462_p0777b03║槃後有？』巖云：『水洒不著。』雲巖卻問：『未審百丈大人相
J39nB462_p0777b04║作麼生？』溈云：『巍巍堂堂、煒煒煌煌，聲前非聲、色後非
J39nB462_p0777b05║色。蚊子上鐵牛，無你下嘴處。』」師云：「二尊宿說大人
J39nB462_p0777b06║相，何異指鹿為馬、喚鐘作甕？雖然如是，有人問山僧：
J39nB462_p0777b07║『選佛大人相作麼生？』劈口打云：『還見大人相麼？』」
J39nB462_p0777b08║拈古
J39nB462_p0777b09║舉：「一日，世尊陞座，大眾集定，文殊白椎云：『諦觀法王
J39nB462_p0777b10║法，法王法如是。』世尊便下座。」拈云：「世尊好似平地
J39nB462_p0777b11║起骨堆，文殊恰如錯認註腳了，仔細檢點將來，兩個
J39nB462_p0777b12║老古錐只有湛水之波且無滔天之浪。」
J39nB462_p0777b13║舉：「世尊因五通仙人問云：『佛有六通、我有五通，如何
J39nB462_p0777b14║是那一通？』佛召仙人，仙人應諾，佛曰：『那一通，汝問我？』」
J39nB462_p0777b15║拈云：「世尊紫羅帳裡撒珍珠，仙人火爐挑出鐵烏
J39nB462_p0777b16║龜。」
J39nB462_p0777b17║舉：「文殊菩薩一日令善財採藥，曰：『是藥者採將來。』善
J39nB462_p0777b18║財遍觀大地無不是藥，卻來白曰：『無有不是藥者。』殊
J39nB462_p0777b19║曰：『是藥採將來。』善財遂於地上拈一莖草度與文殊，
J39nB462_p0777b20║殊接得，示眾曰：『此藥能殺人，亦能活人。』」拈云：「看這
J39nB462_p0777b21║清涼老漢，權衡在手，逢場作戲，撩鉤搭索，通身手眼。
J39nB462_p0777b22║善財拈來放下，可謂鐵來線去，語脈有方。勘這兩個，
J39nB462_p0777b23║只要家家共曉、戶戶皆知，惜乎無人。山僧當時若見，
J39nB462_p0777b24║但向他道：『老漢！你且照顧眉毛。』」
J39nB462_p0777b25║舉：「那吒太子析骨還父、析肉還母，然後現本身、運大
J39nB462_p0777b26║神力為父母說法。」拈云：「骨肉還與父母，以何為身？
J39nB462_p0777b27║將什麼為口說法？若向這裡廓然無疑，以知如來三
J39nB462_p0777b28║身又知自己無異，方曉那吒現身說法；苟或未然，大
J39nB462_p0777b29║好疑著。」
J39nB462_p0777b30║舉：「昔城東一老母，與佛同生而不欲見佛，每見佛來
J39nB462_p0777c01║即便迴避，雖然如此，回顧東西總皆是佛。遂以手掩
J39nB462_p0777c02║面，於十指掌中亦總是佛。」拈云：「開目合眼，無處迴
J39nB462_p0777c03║避。要識無佛處麼？向未開目處會；要識老婆心處麼？
J39nB462_p0777c04║向未合眼處薦。直饒會薦分明，祖師門下未在。」
J39nB462_p0777c05║舉：「明州布袋和尚常在通衢，有一僧在師前行，師乃
J39nB462_p0777c06║拊僧背一下，僧回頭，師曰：『乞我一文錢。』僧曰：『道得即
J39nB462_p0777c07║與你一文。』師放下布袋，叉手而立。或解開布袋，百物
J39nB462_p0777c08║俱有，撒下曰：『看看！』又一一收將起，問人曰：『這個喚作
J39nB462_p0777c09║什麼？』或袋內取果子與僧，僧擬接，師乃縮手曰：『汝不
J39nB462_p0777c10║是這個人。』或問：『在此何為？』師云：『等個人來。』曰：『來也。』師
J39nB462_p0777c11║曰：『汝不是這個人。』有時依袋終日憨睡；或起行於市
J39nB462_p0777c12║肆；或拄杖、或數珠與小兒戲。有問：『如何是祖師西來
J39nB462_p0777c13║意？』師放下布袋，叉手而立，僧曰：『秖此？別更有也？』師提
J39nB462_p0777c14║起布袋，荷負而去。」拈云：「彌勒非彌勒、布袋非布袋，
J39nB462_p0777c15║天不能蓋、地不能載，時常依著睡、有時便打開。七古
J39nB462_p0777c16║八怪般般撒出，不是磚頭也非瓦塊，拈來示人，縮手
J39nB462_p0777c17║慶快。雖然，是則是矣！明眼人勘破，不值半文錢。」
J39nB462_p0777c18║舉：「維摩會上，三十二菩薩各說不二法門。文殊曰：『我
J39nB462_p0777c19║於一切法無言無說、無示無識，離諸問答，是為菩薩
J39nB462_p0777c20║入不二法門。』於是文殊又問維摩：『仁者當說何等是
J39nB462_p0777c21║菩薩入不二法門？』維摩默然。文殊讚曰：『乃至無語言
J39nB462_p0777c22║文字，是菩薩真入不二法門。』」拈云：「文殊於法離言
J39nB462_p0777c23║問答，是為菩薩入不二法門，且莫錯認定盤星。殊又
J39nB462_p0777c24║問維摩：『仁者當說何等是菩薩入不二法門？』維摩默
J39nB462_p0777c25║然，殊讚：『乃至無語言文字是菩薩真入不二法門。』見
J39nB462_p0777c26║什麼畫蛇添足？且道要知菩薩入不二法門麼？不識
J39nB462_p0777c27║臺山真面目，只因身在清涼中。」
J39nB462_p0777c28║舉：「百丈上堂，常有一老人隨眾聽法。一日眾退，唯老
J39nB462_p0777c29║人不去。丈乃問：『立者何人？』老人云：『某非人也，於過去
J39nB462_p0777c30║迦葉佛時曾住此山，因學人問：「大修行人還落因果
J39nB462_p0778a01║也無？」對他道：「不落因果。」遂五百生墮野狐身，今請和
J39nB462_p0778a02║尚代一轉語。』丈云：『汝問！』老人云：『大修行人還落因果
J39nB462_p0778a03║也無？』丈云：『不昧因果。』老人於言下大悟。」拈云：「良由
J39nB462_p0778a04║自己依墻靠壁，引人墮坑落塹，野狐涎一點嚥下，五
J39nB462_p0778a05║百生吐不出，所以一句合頭語，萬年繫驢橛。老人見
J39nB462_p0778a06║百丈有抽釘拔楔手段，便捨己從人，請代一轉語，言
J39nB462_p0778a07║下大悟。我且問你諸人：『要見老人悟處麼？』水歸大海
J39nB462_p0778a08║波濤靜，雲到蒼梧氣象閒。」
J39nB462_p0778a09║舉：「昔僧問雪竇顯禪師云：『如何是諸佛本源？』顯云：『千
J39nB462_p0778a10║峰寒色。』進云：『未審向上更有也無？』顯云：『雨滴巖花。』費
J39nB462_p0778a11║師翁云：『雪竇答兩轉語，一轉語參天立地、一轉語隨
J39nB462_p0778a12║波逐浪。』」拈云：「二大師秖解順水推船，不解逆風把
J39nB462_p0778a13║柁。當時那僧若問山僧：『如何是諸佛本源？』『但見皇風
J39nB462_p0778a14║成一片，不知何處是封疆？』」
J39nB462_p0778a15║徵古
J39nB462_p0778a16║舉：「肅宗帝問忠國師：『百年後所須何物？』忠云：『與老僧
J39nB462_p0778a17║造個無縫塔。』帝云：『請師塔樣。』忠良久云：『會麼？』帝云：『不
J39nB462_p0778a18║會。』忠云：『吾有付法弟子耽源，卻諳此事，請詔問之。』帝
J39nB462_p0778a19║後詔源問，源乃頌：『湘之南、潭之北，中有黃金充一國，
J39nB462_p0778a20║無影樹下合同船，琉璃殿上無知識。』」徵云：「帝於國
J39nB462_p0778a21║師良久處，但向大笑一聲，恁麼則何必又造？不唯造
J39nB462_p0778a22║塔己畢，猶且免詔耽源葛藤遍地。」
J39nB462_p0778a23║舉：「《金剛經》云：『若見諸相非相，即見如來。』法眼云：『若見
J39nB462_p0778a24║諸相非相，即不見如來。』」徵云：「世尊是如來禪、法眼
J39nB462_p0778a25║是祖師禪且不問，你諸人那裡是非相、見與不見？直
J39nB462_p0778a26║饒明得，正好喫崇寧棒。」
J39nB462_p0778a27║舉：「趙州訪一菴主，便云：『有麼？有麼？』主豎起拳頭，州云：
J39nB462_p0778a28║『水淺不是泊船處。』便去。又訪一菴主，亦云：『有麼？有麼？』
J39nB462_p0778a29║主亦豎起拳頭，州云：『能縱能奪、能殺能活。』禮拜而去。」
J39nB462_p0778a30║徵云：「趙州恁麼問、菴主恁麼答，問處一般、答處無
J39nB462_p0778b01║別，為什麼肯一不肯一？且道優劣在什麼處？抑揚皆
J39nB462_p0778b02║在我，殺活更繇誰？」
J39nB462_p0778b03║舉：「法眼問修山主：『毫釐有差，天地懸隔，汝作麼生會？』
J39nB462_p0778b04║修云：『毫釐有差，天地懸隔。』眼云：『恁麼又爭得？』修云：『某
J39nB462_p0778b05║甲只如此，和尚又如何？』眼云：『毫釐有差，天地懸隔。』修
J39nB462_p0778b06║禮拜。」徵云：「勘二尊宿，一個問處奇特、一個答處奇
J39nB462_p0778b07║特，未審是同是別？若道是別，問答皆是一樣；若道是
J39nB462_p0778b08║同，為什麼禮拜？諸人要會毫釐有差，天地懸隔麼？」豎
J39nB462_p0778b09║拂子云：「看！」
J39nB462_p0778b10║別古
J39nB462_p0778b11║舉：「僧問乾峰：『十方薄伽梵、一路涅槃門，未審路頭在
J39nB462_p0778b12║什麼處？』峰以拄杖劃一劃云：『在這裡。』僧復請益雲門，
J39nB462_p0778b13║門拈起扇子云：『扇子𨁝跳上三十三天，築著帝釋鼻
J39nB462_p0778b14║孔，東海鯉魚打一棒，雨似盆傾。』會麼？」別云：「古今皆
J39nB462_p0778b15║謂二老善辯來機，殊不知他錯下註腳。忽有人問山
J39nB462_p0778b16║僧：『十方薄伽梵、一路涅槃門，未審路頭在什麼處？』但
J39nB462_p0778b17║向他道：『問處甚分明。』」
J39nB462_p0778b18║舉：「汾州善昭禪師示眾云：『識得拄杖子，行腳事畢。』」
J39nB462_p0778b19║別云：「崇寧不然，大笑一聲！他要識得，高掛缽囊、拗折
J39nB462_p0778b20║拄杖。」
J39nB462_p0778b21║舉：「南泉與杉山向火次，泉云：『不用指東畫西，本分事
J39nB462_p0778b22║直下道將來。』杉以火箸插向爐內，泉云：『直饒如是，猶
J39nB462_p0778b23║較王老師一線道。』又如前問趙州，州遂畫一圓相，中
J39nB462_p0778b24║心點一點，泉云：『直饒如是，猶較王老師一線道。』」別
J39nB462_p0778b25║云：「王老師卻被一線縛住了也。」
J39nB462_p0778b26║舉：「寒山云：『吾心似秋月，碧潭光皎潔，無物堪比倫，教
J39nB462_p0778b27║我如何說？』保福權云：『吾心似燈籠，點火內外紅，有物
J39nB462_p0778b28║堪比倫，來朝日出東。』龍池有老和尚云：『吾心閃爍見，
J39nB462_p0778b29║猶把扇遮面，比倫不比倫，雲雷鼓掣電。』」別云：「吾心
J39nB462_p0778b30║似片光，大地露堂堂，處處堪比倫，分明誰覆藏？」
J39nB462_p0778c01║代古
J39nB462_p0778c02║舉：「僧謂趙州云：『某甲從長安來，橫一條拄杖，不曾撥
J39nB462_p0778c03║著一人。』州云：『自是大德拄杖短。』僧無語。」代云：「某甲
J39nB462_p0778c04║不意撥著一個瞎漢。」
J39nB462_p0778c05║舉：「僧參趙州，州問：『甚處來？』僧云：『南方。』州云：『佛法盡在
J39nB462_p0778c06║南方，汝來作麼？』僧云：『佛法豈有南北？』州云：『饒汝從雪
J39nB462_p0778c07║峰、雲居來，也只是個擔板漢！』僧無語。」代云：「某甲罪
J39nB462_p0778c08║過，卻被和尚道著。」
J39nB462_p0778c09║舉：「洞山問德山侍者：『從何方來？』者云：『從德山來。』洞云：
J39nB462_p0778c10║『來作什麼？』者云：『孝順和尚。』洞云：『世間什麼物最孝順？』
J39nB462_p0778c11║者無對。」代云：「分明道過了也。」
J39nB462_p0778c12║舉：「僧參聖壽嚴，嚴補衲次，提起云：『山僧一衲衣，展似
J39nB462_p0778c13║眾人見，雲水請兩條，莫教露針線。快道！』僧無對。」代
J39nB462_p0778c14║云：「針線早是已露了也，某甲道個什麼即得？」
J39nB462_p0778c15║舉：「昔有老宿問座主：『疏鈔解義，廣略如何？』主云：『鈔解
J39nB462_p0778c16║疏，疏解經。』宿云：『經解什麼？』主無對。」代云：「下文繁長。」
J39nB462_p0778c17║舉：「南泉云：『王老師賣身去也，還有人買麼？』一僧出眾
J39nB462_p0778c18║云：『某甲買。』泉云：『不作貴、不作賤，作麼生買？』僧無對。」
J39nB462_p0778c19║代云：「和尚出賣，文約花押，早到某甲手裡了也。」
J39nB462_p0778c20║舉：「鹽官一日喚侍者：『將犀牛扇子來。』者云：『破也。』官云：
J39nB462_p0778c21║『扇子既破，還我犀牛兒來。』者無對。」代云：「震威一喝，
J39nB462_p0778c22║鹽官他若動靜，便云：『縱有千般巧、終無兩樣風。』」
J39nB462_p0778c23║舉：「楚石禪師入寮，見僧看經，問云：『看的什麼經？』僧云：
J39nB462_p0778c24║『是《金剛經》。』石云：『我不問你《金剛經》，看底是什麼經？』僧
J39nB462_p0778c25║無對。」代云：「意欲再道，猶恐頭上安頭。」
J39nB462_p0778c26║舉：「僧問石霜：『咫尺之間，為甚不睹師顏？』霜云：『我道遍
J39nB462_p0778c27║界不曾藏。』僧後問雪峰：『遍界不曾藏，意旨如何？』峰云：
J39nB462_p0778c28║『什麼處不是石霜？』僧回，舉似霜，霜云：『這老漢著什麼
J39nB462_p0778c29║死急？』僧無對。」代云：「情知和尚不藏，親見了也。」
J39nB462_p0778c30║舉：「一僧在經堂內不看經，每日打坐，藏主云：『何不看
J39nB462_p0779a01║經？』僧云：『某甲不識字。』主云：『何不問人？』僧近前叉手鞠
J39nB462_p0779a02║躬云：『這個是什麼字？』主無對。」代云：「一腳踢倒，他若
J39nB462_p0779a03║擬議，便云：『這個字也不識。』」
J39nB462_p0779a04║頌古
J39nB462_p0779a05║世尊初於臘月八日明星出時，慧云：「奇哉！一切
J39nB462_p0779a06║眾生俱有如來智慧德相，但以妄想執著，不能
J39nB462_p0779a07║證得。」頌云：
J39nB462_p0779a08║雪嶺六年也似貧，灰頭土面草生身，夜來忽睹明星
J39nB462_p0779a09║現，夢破驚回識故人。
J39nB462_p0779a10║世尊因五通仙人問云：「佛有六通，我有五通，如
J39nB462_p0779a11║何那一通？」世尊召仙人，仙人應諾，世尊曰：「那一
J39nB462_p0779a12║通，爾問我？」頌云：
J39nB462_p0779a13║問處如何那一通？召來應諾太分明，嶺梅堤柳皆春
J39nB462_p0779a14║色，蝶舞鶯啼花木榮。
J39nB462_p0779a15║世尊三喚三應，乃云：「無為真佛，實在我身。」頌云：
J39nB462_p0779a16║三呼三應麻三斤，真佛無為在我身，塵世茫茫誰自
J39nB462_p0779a17║覺？閒來無事且嚬呻。
J39nB462_p0779a18║世尊因靈山會上有五百比丘得四禪定、具五
J39nB462_p0779a19║神通，未得法忍，以宿命智，各各自見過去殺父
J39nB462_p0779a20║害母及諸重罪，心內懷疑，於甚深法不能得入。
J39nB462_p0779a21║於是文殊承佛神力，手握利劍持逼如來。世尊
J39nB462_p0779a22║謂文殊曰：「住住！不應作逆，勿得害吾，吾必被害，
J39nB462_p0779a23║為善被害。文殊！從本已來無有我、人，但以內心
J39nB462_p0779a24║見有我、人，內心起時我必被害，即名為害。」於是
J39nB462_p0779a25║五百比丘自悟本心如夢如幻，於夢幻中無有
J39nB462_p0779a26║我、人，乃至能生、所生父母。於是五百比丘同聲
J39nB462_p0779a27║讚曰：「文殊大智士，深達法源底，自手握利劍，持
J39nB462_p0779a28║逼如來身。如劍佛亦爾！一相無有二，無相無所
J39nB462_p0779a29║生，是中云何殺？」頌云：
J39nB462_p0779a30║為君途路鎖煙塵，寶劍露時忘我人，劍佛一如廓落
J39nB462_p0779b01║▆，無生曲調和陽春。
J39nB462_p0779b02║世尊因耆婆善別音聲，至一塚間見五髑髏，乃
J39nB462_p0779b03║敲一髑髏問云：「此生何處？」耆云：「生人道。」世尊又
J39nB462_p0779b04║敲一云：「此生何處？」耆云：「生天道。」世尊又別敲一
J39nB462_p0779b05║髑髏云：「此生何處？」耆婆罔知生處。頌云：
J39nB462_p0779b06║瞿曇問處少人知，敲磕當陽獨露機，明月偏隨流水
J39nB462_p0779b07║去；白雲依舊故山歸。
J39nB462_p0779b08║世尊因廣額屠兒日殺千羊，一日至世尊前，颺
J39nB462_p0779b09║下屠刀云：「我是千佛一數。」世尊云：「如是如是！」頌
J39nB462_p0779b10║云：
J39nB462_p0779b11║刀頭手眼平生陳，羊首高懸直示人，放下雖然千數
J39nB462_p0779b12║一，拈來遍界不藏身。
J39nB462_p0779b13║世尊因外道問云：「不問有言，不問無言。」世尊據
J39nB462_p0779b14║坐，外道讚曰：「世尊大慈大悲，開我迷雲，令我得
J39nB462_p0779b15║入。」作禮而去。後阿難問佛：「外道有何所證，而言
J39nB462_p0779b16║得入？」世尊曰：「如世良馬，見鞭影而行。」頌云：
J39nB462_p0779b17║杲日當空照大千，迷雲俱盡頓超然，法王據坐目相
J39nB462_p0779b18║擊，贓露情真不用鞭。
J39nB462_p0779b19║經首題[米-木+八]字。頌云：
J39nB462_p0779b20║以字不成八字非，大悲千眼不能窺，未觀玉軸承當
J39nB462_p0779b21║去，免使尋行無了期。
J39nB462_p0779b22║《楞嚴經》：「佛謂阿難：『若能轉物，即同如來。』」頌云：
J39nB462_p0779b23║若能轉物即如來，夜半泥牛眼睛開，千手大悲尋不
J39nB462_p0779b24║見，目前觸處非塵埃。
J39nB462_p0779b25║迦葉因阿難問：「世尊傳金襴外，別傳何物？」迦葉
J39nB462_p0779b26║召阿難，難應諾，迦葉曰：「倒卻門前剎竿著。」頌云：
J39nB462_p0779b27║金襴之外復何言？風動水流萬籟傳，弟應兄呼畫不
J39nB462_p0779b28║就，剎竿依舊倒門前。
J39nB462_p0779b29║文殊師利在靈山會上諸佛集處，見一女子近
J39nB462_p0779b30║佛坐，入於三昧。文殊白佛：「云何此女得近佛坐？」
J39nB462_p0779c01║佛云：「汝但覺此女，令從三昧起，汝自問之。」文殊
J39nB462_p0779c02║繞女子三匝彈指一下，乃至托上梵天，盡其神
J39nB462_p0779c03║力而不能出。佛云：「假使百千文殊亦出女子定
J39nB462_p0779c04║不得，下方過四十二恒河沙國土，有罔明菩薩
J39nB462_p0779c05║能出此女定。」須臾罔明至佛所，佛敕出此女定，
J39nB462_p0779c06║罔明即於女子前鳴指一下，女子於是從定而
J39nB462_p0779c07║出。頌云：
J39nB462_p0779c08║出得何如未出時？逐波跛鱉莫能窺，而今要會定中
J39nB462_p0779c09║旨，月白風清說與誰？
J39nB462_p0779c10║賓頭盧尊者赴阿育王宮大會，王行香次，作禮
J39nB462_p0779c11║問曰：「承聞尊者親見佛來，是不？」者以手策起眉
J39nB462_p0779c12║毛曰：「會麼？」王曰：「不會。」者曰：「阿耨達池龍王請佛
J39nB462_p0779c13║齋，吾是時亦預其數。」頌云：
J39nB462_p0779c14║眉毛拈起示君王，雨露金門萬古香，眼上分明人不
J39nB462_p0779c15║薦，法華喚作白毫光。
J39nB462_p0779c16║西天初祖摩訶迦葉尊者，見世尊在靈山會上
J39nB462_p0779c17║拈起一枝華，以青蓮目普示大眾百萬聖賢，惟
J39nB462_p0779c18║迦葉破顏微笑，世尊乃云：「吾有正法眼藏、涅槃
J39nB462_p0779c19║妙心，實相無相，微妙解脫法門，付囑於汝。汝當
J39nB462_p0779c20║護持流通，無令斷絕。」頌云：
J39nB462_p0779c21║拈花垂示誰承當？惟有頭阤笑異常，滿面春光無限
J39nB462_p0779c22║意，風吹萬古至今香。
J39nB462_p0779c23║達磨大師將返西天，謂門人曰：「時將至矣！盍各
J39nB462_p0779c24║言所得乎？」時門人道副曰：「如我所見，不執文字、
J39nB462_p0779c25║不離文字，而為道用。」祖曰：「汝得吾皮。」尼總持曰：
J39nB462_p0779c26║「我今所解，如慶喜見阿閦佛國，一見更不再見。」
J39nB462_p0779c27║祖曰：「汝得吾肉。」道育曰：「四大本空、五陰非有，而
J39nB462_p0779c28║我見處，無一法可得。」祖曰：「汝得吾骨。」最後慧可
J39nB462_p0779c29║出禮三拜，依位而立，祖曰：「汝得吾髓。」乃傳法付
J39nB462_p0779c30║衣。頌云：
J39nB462_p0780a01║綸言垂示欲西歸，諸子大家唱祖機，是聖是凡三十
J39nB462_p0780a02║棒，灼然萬物轉光輝。
J39nB462_p0780a03║六祖受法辭，五祖令隱於懷集、四會之間。屆南
J39nB462_p0780a04║海，遇印宗法師於法性寺，暮夜風颺剎幡，聞二
J39nB462_p0780a05║僧對論，一云幡動、一云風動，往復酬答，曾未契
J39nB462_p0780a06║理，祖曰：「可容俗流輒預高論否？直以風幡非動，
J39nB462_p0780a07║動自心耳！」印宗聞語，竦然異之，遂問其由，祖實
J39nB462_p0780a08║告之。印宗於是集眾東山法門，祖遂落髮披衣
J39nB462_p0780a09║受戒，即廣州天寧寺也。頌云：
J39nB462_p0780a10║不是風旛不是心，是非千古遍叢林，忽然開口天機
J39nB462_p0780a11║露，大地何妨喚作金？
J39nB462_p0780a12║金陵寶誌公和尚令人傳語南嶽思大云：「何不
J39nB462_p0780a13║下山教化眾生？一向目視雲霄作麼？」思云：「三世
J39nB462_p0780a14║諸佛被我一口吞盡，何處更有眾生可度？」頌云：
J39nB462_p0780a15║目視煙霄臥白雲，那知嶺外有乾坤？一聲大笑山家
J39nB462_p0780a16║趣，佛與眾生一口吞。
J39nB462_p0780a17║偈
J39nB462_p0780a18║遊曹溪山
J39nB462_p0780a19║登山跋涉望曹溪，徑曲幽深野獸窺，策杖遙觀千嶺
J39nB462_p0780a20║秀，停車坐看萬峰垂。鳳凰樹上猿𤠣舞，獅子巖前塵
J39nB462_p0780a21║鹿隨，行到白雲重疊處，水琴松韻少人知。
J39nB462_p0780a22║秋行
J39nB462_p0780a23║黃葉飄颻一片嗚，園林搖動弄歌聲，籬邊叢菊隨風
J39nB462_p0780a24║舞，檻外葵花向日榮。蟬慕廉名終飲露，鴈懷節義守
J39nB462_p0780a25║孤清，年來幾度景遷變？滿地秋光動客情。
J39nB462_p0780a26║湯山
J39nB462_p0780a27║香堂朱戶暖如蒸，流水光中春色深，泉上漁翁蘆畔
J39nB462_p0780a28║醉，林間樵父嶺頭吟。奇雲怪石山家畫，鳥語溪聲野
J39nB462_p0780a29║衲琴，沐罷客塵歸去晚，唯留明月印天心。
J39nB462_p0780a30║南院修葺遇雨
J39nB462_p0780b01║荒涼剪棘開金田，帶水拖泥瓦礫邊，蒼柏數株籠雨
J39nB462_p0780b02║露，野花一片鎖雲煙。溪聲山色東林話，鳥語蟬鳴南
J39nB462_p0780b03║院禪，極目渾然瑞氣繞，薰風滿面水連天。
J39nB462_p0780b04║除夕，次中峰大師原韻二首
J39nB462_p0780b05║和風將綻玉河冰，引興剪雲補衲僧，半缽煙霞藏古
J39nB462_p0780b06║拙，一錫皓月隱蒼藤。晨鐘催臘驚人夢，暮鼓迎春續
J39nB462_p0780b07║祖燈，帝里今宵種歲火，輝天鑑地燄層層。
J39nB462_p0780b08║又
J39nB462_p0780b09║林泉幽靜一溪冰，冷淡情同世外僧，臘去自然新得
J39nB462_p0780b10║句，春來縱橫舊枯藤。雲房掛起定香火，煙閣高懸不
J39nB462_p0780b11║夜燈，一種通宵別有趣，清光無限入簾層。
J39nB462_p0780b12║詠雪
J39nB462_p0780b13║瑞雲籠室邊，銀片舞窗前，擬是浩然到，焚香慶有年。
J39nB462_p0780b14║晚山行
J39nB462_p0780b15║松風水石秀，登嶺白雲深，皎月臨滄海，凌空非世心。
J39nB462_p0780b16║秋月花園
J39nB462_p0780b17║識得月中桂，清光轉異常，金風吹曲調，花弄有餘香。
J39nB462_p0780b18║問理
J39nB462_p0780b19║鳥語啼新句，溪聲醒世頑，分明親切處，疑是幾重關？
J39nB462_p0780b20║周居士開葬
J39nB462_p0780b21║剖開無盡藏，瑞氣自生光，雨露千年澤，英風萬古香。
J39nB462_p0780b22║閉關
J39nB462_p0780b23║休心無限趣，斂蹟寓雲山，冷笑一聲淡，忘情但閉關。
J39nB462_p0780b24║囑元峰修西堂
J39nB462_p0780b25║道在平常日用間，倒拈橫用非言詮，眼中一點成龍
J39nB462_p0780b26║去，布雨興雲潤大千。
J39nB462_p0780b27║囑孔意惠知客
J39nB462_p0780b28║金風蕩蕩百花邊，吹破一花香滿天，到處生涯隨分
J39nB462_p0780b29║足，插標指地不須傳。
J39nB462_p0780b30║囑潭映珠西堂
J39nB462_p0780c01║夏日相逢恰偶然，薰風吹破袈裟邊，囑公一句無私
J39nB462_p0780c02║語，步步頭頭珠現前。
J39nB462_p0780c03║囑旅菴智首座
J39nB462_p0780c04║謾言南北與西東，這裡無邊那有中？棒下番身獅子
J39nB462_p0780c05║舞，人天千古振宗風。
J39nB462_p0780c06║囑曇華榮維那
J39nB462_p0780c07║平生氣概異尋常，撥草瞻風無限香，未舉默然笑徹
J39nB462_p0780c08║眉，逢人白棒揮當陽。
J39nB462_p0780c09║囑雲曉達監院
J39nB462_p0780c10║拖泥帶水露風光，建立門庭大用彰，這裏豁然擔荷
J39nB462_p0780c11║去，千年常住作津梁。
J39nB462_p0780c12║囑大豐瑞書記
J39nB462_p0780c13║萬水千山與麼來，當機一拶脫然開，逢人莫謂無知
J39nB462_p0780c14║己，月到梅花笑滿腮。
J39nB462_p0780c15║友人歸山
J39nB462_p0780c16║故人拽杖遠塵寰，翠竹林間高枕眠，龍虎山中為伴
J39nB462_p0780c17║侶，優游絕慮不知年。
J39nB462_p0780c18║止瀾禪人求字
J39nB462_p0780c19║花落溪流便是禪，潭清無濁含中天，止瀾覓水重添
J39nB462_p0780c20║妄，離字忘言教外傳。
J39nB462_p0780c21║囑機誠如侍者
J39nB462_p0780c22║幾度巾缾過別川？負笈遍叩憩中天，翻身夢破窗前
J39nB462_p0780c23║月，輝古鑑今不二傳。
J39nB462_p0780c24║囑弘慈修知藏
J39nB462_p0780c25║金風體露正堪然，信手拈來百事全，一笑自開塵劫
J39nB462_p0780c26║眼，光明無限照人天。
J39nB462_p0780c27║囑盤機銘西堂
J39nB462_p0780c28║面目未生前，開口何語言？渾然非別物，拈起示人天。
J39nB462_p0780c29║囑納川金維那
J39nB462_p0780c30║常住千年誰隱藏？生涯另有異常光，歸來笑破忘機
J39nB462_p0781a01║處，一片清風萬世香。
J39nB462_p0781a02║囑旨[、/八]經書記
J39nB462_p0781a03║一段真風不覆藏，頭頭步步可成當，忘機廓落了然
J39nB462_p0781a04║處，觸目全彰無限光。
J39nB462_p0781a05║題葡萄
J39nB462_p0781a06║怪葉異條數尺餘，葉為鱗甲蔓為鬚，秋風鼓動蒼龍
J39nB462_p0781a07║舞，吐出圓光萬顆珠。
J39nB462_p0781a08║春日
J39nB462_p0781a09║風和日暖百花開，陣陣幽香吹過來，極目遙觀牽老
J39nB462_p0781a10║興，韶光一片滿樓臺。
J39nB462_p0781a11║遊潭柘寺
J39nB462_p0781a12║登山涉水踏雲頭，潭底毒龍溪上遊，良柘名山全體
J39nB462_p0781a13║露，撐天拄地任風流。
J39nB462_p0781a14║壁上羅漢
J39nB462_p0781a15║煙閣雲房畫壁間，神清貌古居青山，杖前無限松風
J39nB462_p0781a16║意，看破紅塵閒又閒。
J39nB462_p0781a17║秋行訪友
J39nB462_p0781a18║素懷開士居高岑，策杖別峰洞上尋，一路秋深黃葉
J39nB462_p0781a19║落，青山已露故人心。
J39nB462_p0781a20║僊圖
J39nB462_p0781a21║半山半水居峰前，無限秋深不記年，點石為金非俗
J39nB462_p0781a22║子，問君何處是先天？
J39nB462_p0781a23║雨中月季花
J39nB462_p0781a24║姿容吐秀含芬芳，別有朱顏非點妝，滿面薰風似醉
J39nB462_p0781a25║客，拖泥帶水布花香。
J39nB462_p0781a26║贈體見法弟講經
J39nB462_p0781a27║一氣連枝各路長，素容道範作津梁，法空為座雨花
J39nB462_p0781a28║舞，體露見光滿域香。
J39nB462_p0781a29║虛心知客歸里
J39nB462_p0781a30║故園草木思君還，踏破芒鞋不記年，一種虛心別有
J39nB462_p0781b01║味，幽香誰贈梅花前？
J39nB462_p0781b02║贈三空和尚住嵩山四十年，遊京師造《法華》
J39nB462_p0781b03║四十年來太室顛，嵩風吹到帝王邊，鷲峰常憶燃身
J39nB462_p0781b04║火，妙有三空為法傳。
J39nB462_p0781b05║孟春，索、吳二居士參究
J39nB462_p0781b06║和風昨夜到金田，鳥喜高鳴望九天，萬物化融皆有
J39nB462_p0781b07║益，二公何意叩窗前？
J39nB462_p0781b08║胡公過訪原韻
J39nB462_p0781b09║蒼松翠柏擁山亭，風動水流演梵聲，青草黃花非他
J39nB462_p0781b10║物，共君一笑賦中情。
J39nB462_p0781b11║年茶觀魚燈
J39nB462_p0781b12║一盞清茶也醉賢，賞心破暗慶新年，今宵莫向物中
J39nB462_p0781b13║轉，鯨躍生光別有天。
J39nB462_p0781b14║佛事
J39nB462_p0781b15║為太福金東阿羅覺洛氏舉火
J39nB462_p0781b16║師拈火炬云：「這個性火真空、真空性火，視之不見、聽
J39nB462_p0781b17║之不聞，即此物、非他物。」以火炬打一　○相云：「恭惟
J39nB462_p0781b18║福金這裡薦，處處彌陀佛、剎剎觀世音。」
J39nB462_p0781b19║為孺人關門關氏舉火
J39nB462_p0781b20║師拈火炬云：「這個為般若之燈、作乾坤之光，迷之則
J39nB462_p0781b21║曠劫輪回、覺之則當處解脫。即煩惱為菩提、即色身
J39nB462_p0781b22║為真空，轉坤靈而成乾道、轉生死而成涅槃。且道即
J39nB462_p0781b23║今如何轉？」師擲火炬云：「看！」
J39nB462_p0781b24║為舒居士起靈
J39nB462_p0781b25║「要住便住、欲行即行，把住則乾坤失色，放行則大地
J39nB462_p0781b26║生光。且道把住好？放行好？」拈拄杖劃地云：「識取這裡
J39nB462_p0781b27║意，莫認拄杖子。」
J39nB462_p0781b28║為選佛場先老和尚周忌
J39nB462_p0781b29║師揮拂子云：「者位無面目漢，顯也何喜？隱也何悲？隱
J39nB462_p0781b30║顯無礙，樂遊輦畿。憩龍泉而弘化群機；囑崇寧而選
J39nB462_p0781c01║佛遐續。」拈香云：「一香一茶堪為供；一瞻一禮總歸真，
J39nB462_p0781c02║但明先師無來去，萬象之中獨露身。」
J39nB462_p0781c03║為水月庵先老和尚掃塔
J39nB462_p0781c04║拈香云：「此一瓣香，不是龍鬥驪涎、亦非牛頭栴檀，莫
J39nB462_p0781c05║謂空花佛事、休會水月祭掃。非他物、即此物，不肖法
J39nB462_p0781c06║孫專為呈獻。」顧大眾：「且道呈獻個什麼？」師以香爇向
J39nB462_p0781c07║爐中云：「恭惟尚饗。」
J39nB462_p0781c08║為達如戒子入塔
J39nB462_p0781c09║師云：「子之素志，土屋布衣，過午不食，手不釋卷。▆寫
J39nB462_p0781c10║篆書，美則美矣！正眼觀來，未是休處，必須轉身移▆、
J39nB462_p0781c11║踏倒別峰，當陽獨露。不是黃金塔、也非白玉骨，取不
J39nB462_p0781c12║得、捨不得，即此物、非他物，伊向這裡薦。」師震威一喝，
J39nB462_p0781c13║云：「入。」
J39nB462_p0781c14║為程𤧟禪人舉火
J39nB462_p0781c15║師執火炬云：「者點靈光萬道霞，爛雲影裡露天華，爾
J39nB462_p0781c16║今會得關捩子，四大皆空不二家。」以火炬打一○相
J39nB462_p0781c17║云：「還委悉麼？」擲火炬云：「薦！」
J39nB462_p0781c18║募齋
J39nB462_p0781c19║祇園祥瑞猶新，虎嘯龍驤；選佛家風再整，人天交集。
J39nB462_p0781c20║賓主同時，淨名翁香積打開；滿盤托出，菩薩子晝參
J39nB462_p0781c21║夜叩。橫嚥直吞，崇寧齋饌無滋味，咬著通身冷汗流。
J39nB462_p0781c22║
J39nB462_p0781c23║
J39nB462_p0781c24║
J39nB462_p0781c25║
J39nB462_p0781c26║
J39nB462_p0781c27║
J39nB462_p0781c28║
J39nB462_p0781c29║
J39nB462_p0781c30║
J39nB462_p0782a01║中州彌陀寺掛鐘板
J39nB462_p0782a02║師指鐘板云：「者個不是金鐘，亦非玉板，聽之則聞、視
J39nB462_p0782a03║之則見，正眼觀來，見也不是、聞也不是。且道不是什
J39nB462_p0782a04║麼？」擊板云：「薦。」
J39nB462_p0782a05║為半字和尚起龕
J39nB462_p0782a06║師拈香云：「恭惟半字吾老法兄和尚，觀音境內立定
J39nB462_p0782a07║腳跟，地藏林中闢開門戶，數年高蹈，一國清風。末後
J39nB462_p0782a08║婆心，無生滅之相而示生滅之相，令人人而知色空；
J39nB462_p0782a09║無來去之跡而現來去之跡，使個個而識隻履。大眾！
J39nB462_p0782a10║還識半字和尚定動麼？」卓拄杖云：「分明吐露驀直去！」
J39nB462_p0782a11║覿面良久，最後緣杖引便行。
J39nB462_p0782a12║又入塔
J39nB462_p0782a13║師拈拄杖指塔云：「即此物、非他物，是不是、非不非，明
J39nB462_p0782a14║歷歷、露堂堂，千古萬世誰隱藏？且道隱藏個什麼？」良
J39nB462_p0782a15║久云：「國師用漏泄，阿兄體全彰。」
J39nB462_p0782a16║禮笑祖塔
J39nB462_p0782a17║「埋頭指地燕山中，疊疊雄峰出象龍，遺儀流光最後
J39nB462_p0782a18║句，人天萬世振家風。」
J39nB462_p0782a19║
J39nB462_p0782a20║
J39nB462_p0782a21║行實
J39nB462_p0782a22║師於康熙辛酉年居崇寧方丈，大眾請師說始終參
J39nB462_p0782a23║學因緣。師固辭，眾堅請。師曰：「若論始終參學因緣，本
J39nB462_p0782a24║無言說；若假言說，非余始終參學因緣。古人參學，行
J39nB462_p0782a25║解相應，名曰『始終因緣。』示迷悟於後昆、啟未覺於將
J39nB462_p0782a26║來。余何人哉？敢如古人傳布言句？慚惶無限。因諸上
J39nB462_p0782a27║座堅心誠問，柰年深日久，經歷繁多，雲水艱辛，難以
J39nB462_p0782a28║罄陳。余係河南開封府杞縣，父王姓，母李氏，幼年失
J39nB462_p0782a29║恃，多賴祖母彭氏鞠養。年有十九，時有異僧開導出
J39nB462_p0782a30║世因緣，繇是發心投於大梁彌陀寺靜梧師薙髮，晝
J39nB462_p0782b01║夜禮念觀音。夜夢伽藍曰：『速往南方參究出世因緣。』
J39nB462_p0782b02║舞刀，左右相逼曰：『他日參禪，不遇魔境。』醒來辭師，單
J39nB462_p0782b03║𬓘獨杖，依神夢誡遂決南參。到桐城縣，偶遇禪侶破
J39nB462_p0782b04║拙曰：『有一清泉寺，方丈德重道高，江北開士，字元白，
J39nB462_p0782b05║自稱尊宿，諸方龜鑑，人天眼目。』余聞所說，相隨入山，
J39nB462_p0782b06║謁見尊宿。宿曰：『什麼處人？』余曰：『中州人。』宿曰：『來此何
J39nB462_p0782b07║為？』余曰：『親近尊宿。』宿命知客送入禪堂。進堂一旬，瞌
J39nB462_p0782b08║睡昏沉不能排遣，香板臨身無其數也，不覺猛省悲
J39nB462_p0782b09║痛慚愧，自恨今生緣薄，宿障因重。嘗聞，古人悟道番
J39nB462_p0782b10║掌之易，及我悟道登天之難，持起戒刀堅心自誓：『如
J39nB462_p0782b11║再瞌睡即割身肉。』心思未已，瞌睡復來，即割手腕，血
J39nB462_p0782b12║流滿袖，睡魔上面無法驅逐。其堂中七十餘眾，唯翠
J39nB462_p0782b13║林禪師一人醒醒寂寂，分明清朗，是以誠心領教。林
J39nB462_p0782b14║曰：『禪兄少進飲食，食輕必爽。』余遂如命，果然睡魔輕
J39nB462_p0782b15║去九分。靜坐參究，提起一個『萬法歸一，一歸何處？』目
J39nB462_p0782b16║睹樓臺殿閣、人物鳥獸、山河大地、明暗色空、根塵器
J39nB462_p0782b17║界、依正等報皆歸這裡。一息不還，還有四大在；用火
J39nB462_p0782b18║燒了，還有灰在；將灰揚去，一歸何處？正在觀想，定香
J39nB462_p0782b19║已盡，鉤打銅盆聲如鑼鳴，忽然覺來身在禪床，原來
J39nB462_p0782b20║佛法是者個道理。彼時隨眾出坡擔柴，負擔歸堂，林
J39nB462_p0782b21║師橫身堂門曰：『那裏來？』余曰：『山中擔柴來。』林曰：『山中
J39nB462_p0782b22║見什麼來？』余曰：『見顆棕樹。』林曰：『既見棕樹，何不帶個
J39nB462_p0782b23║稯刷子來？』余脫然無▆，順手劈面一掌，林師大笑走
J39nB462_p0782b24║過。余歸禪堂，遂辭尊宿，北回中牟縣水月庵。庵中講
J39nB462_p0782b25║經座主▆▆：『師那裡來？』余曰：『者裡來。』主豎起拳頭曰：
J39nB462_p0782b26║『是什麼？』余▆：『驢蹄子！』主曰：『請坐！』余亦豎起拳頭曰：『速
J39nB462_p0782b27║道速道！』主擬對，余劈面一掌曰：『這個拳頭也不識。』主
J39nB462_p0782b28║無語。余挂錫半載，辭水月方丈，北遊燕山，聽教於不
J39nB462_p0782b29║夜天師、受戒於玉林和尚。後住崇寧禪院，垣壁已無，
J39nB462_p0782b30║老屋敗椽，僅蔽風雨，食不充口、衣不遮體。友人勸曰：
J39nB462_p0782c01║『兄之事業，別作良圖，自然如意，何自苦爾？』余曰：『佛戒
J39nB462_p0782c02║緇流，不▆豐盈，貴乎清貧。所以古人歷艱難、嘗險阻
J39nB462_p0782c03║▆▆等終身之安。蓋爭▆則志銳，刻苦慮深，轉禍為
J39nB462_p0782c04║▆▆▆為逢。』余入雖憂，心願效古，遂禁足十年有餘。
J39nB462_p0782c05║▆▆▆閱▆藏▆格，檀越修葺垣壁，工作乏土，余曰：
J39nB462_p0782c06║『▆後地▆▆取一尺，不可掘坑，妨礙地脈。』余在關房
J39nB462_p0782c07║靜坐，不▆▆▆▆▆，目視有坑，深寬三尺，自言不教
J39nB462_p0782c08║拙坑，恐世▆脈神▆▆房，忽然始覺身在關房未動。
J39nB462_p0782c09║▆監院直歲：『檀越！誰教殿後掘坑，深寬三尺，何違之？』
J39nB462_p0782c10║▆大眾驚怪，急往而睹，▆有一坑，深寬三尺，教人平
J39nB462_p0782c11║師此坑。監院曰：『和尚！莫非出定麼？』余曰：『定本無有出
J39nB462_p0782c12║▆，汝向這裏會。』院無語。里人曰：『庵前二株老槐，和尚
J39nB462_p0782c13║▆來，此樹已死；和▆▆來二槐復活，枝葉鮮茂亭亭，
J39nB462_p0782c14║▆蓋誠謂人傑地▆，後不可量焉！』老槐枝上有群烏，
J39nB462_p0782c15║▆▆▆▆▆有四雛，被獵人將老烏中鎗而亡，余憫
J39nB462_p0782c16║▆▆▆▆▆▆鴉▆頸，在菜池飲水，余對二鴉曰：『凡
J39nB462_p0782c17║▆▆▆皆具佛▆，老烏中鎗已亡，巢中四雛無哺，安
J39nB462_p0782c18║▆▆乎？汝二鴉若具佛性？肯發慈愍可救四雛之命，
J39nB462_p0782c19║夜業報盡，脫去羽毛，必▆人倫。』二鴉似有覺聽，欣然
J39nB462_p0782c20║就巢取食以哺四雛，四雛得活，里人咸曰：『屢睹奇事，
J39nB462_p0782c21║德化所致，此地必然興隆三寶。』余謂：『招提之處必有
J39nB462_p0782c22║▆八臨門。』不及旬日，果有崑山縣選佛場性空先老、
J39nB462_p0782c23║▆▆道安和尚、石蓮和尚三位來訪。選曰：何公道個
J39nB462_p0782c24║▆▆▆▆▆▆▆▆就不本分。選便喝，余舉足作踱，
J39nB462_p0782c25║▆▆▆▆▆▆▆▆▆說什麼粗、道什麼細？選呵呵，
J39nB462_p0782c26║▆▆▆▆▆▆▆▆▆坐喫茶。余請益邏佛場先老：
J39nB462_p0782c27║▆▆▆▆▆▆▆▆▆座主講《金剛經》無我相、無人
J39nB462_p0782c28║▆▆▆▆▆無壽▆▆。居士曰：既是無我、無人，誰講
J39nB462_p0782c29║▆▆▆？主無語。自唐至清無人與座主代語，今請和
J39nB462_p0782c30║▆▆▆輯語。和尚曰：『恁麼說？』余曰：『不然！』和尚曰：『汝代
J39nB462_p0783a01║師▆▆。』『若是某甲講經無我無人，居士如問，「近前來
J39nB462_p0783a02║▆▆道！」』和尚曰：『如是如是！』余曰：『不必相污。』和尚曰：『何
J39nB462_p0783a03║▆▆▆▆▆來？』余曰：『▆目親近元白尊宿舉似前話，
J39nB462_p0783a04║▆▆▆▆▆▆▆▆口宜禮九拜。』余從蓮命和尚授
J39nB462_p0783a05║▆▆▆▆▆▆▆▆▆，大事因緣不可終身無師。余
J39nB462_p0783a06║▆▆▆▆▆▆▆▆▆次曰：令一山侍者賜手卷，源
J39nB462_p0783a07║▆▆▆▆▆▆▆▆歸龍泉寺。月餘，不幸和尚辭世，
J39nB462_p0783a08║▆▆常熟翰林院翁老護法以和尚圓寂，流光知會，
J39nB462_p0783a09║夜用學道吳公、兵部尚書史公、同鄉各助靈貲，道安
J39nB462_p0783a10║法取綜理調停，余哀慟不已。靈回選佛，憶昔離俗，乃
J39nB462_p0783a11║至▆今住院，總為自他大事因緣。諸檀皆有宿緣，竭
J39nB462_p0783a12║▆護持，遂成叢林，王公大人虎穴▆▆▆▆▆▆咸
J39nB462_p0783a13║▆▆述素行，不覺吐露葫蘆▆杓▆▆▆▆▆▆敗
J39nB462_p0783a14║▆▆▆▆▆▆▆水月龜毛兔角▆▆▆▆▆▆大
J39nB462_p0783a15║▆▆▆▆▆▆▆▆在禪見米然▆▆▆▆▆▆奚
J39nB462_p0783a16║▆▆▆▆▆▆▆▆少乎須要民▆▆▆▆▆▆意
J39nB462_p0783a17║▆▆▆▆▆▆▆▆。」大眾作禮而退▆▆▆▆▆▆。
J39nB462_p0783a18║
J39nB462_p0783a19║
J39nB462_p0783a20║
J39nB462_p0783a21║▆康熙三十二年，歲次癸酉孟秋上旬，
J39nB462_p0783a22║　　　　　　　伊氏率男茂盛、玻爾坤、楚蠻子。
J39nB462_p0783a23║
J39nB462_p0783a24║
J39nB462_p0783a25║　　　　　　　男孫（▆▆）施資送板入藏。
J39nB462_p0783a26║
J39nB462_p0783a27║
J39nB462_p0783a28║
J39nB462_p0783a29║
J39nB462_p0783a30║何一自禪師語錄卷下終