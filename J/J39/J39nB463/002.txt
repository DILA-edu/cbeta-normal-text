J39nB463_p0800a01║古梅洌禪師語錄卷下
J39nB463_p0800a02║小師明哲記錄
J39nB463_p0800a03║潭州大溈山密印禪寺首座寮秉拂語錄
J39nB463_p0800a04║師於順治庚子春築室警策堂之左。臘月朔，一眾請
J39nB463_p0800a05║出關，秉拂。「眉間挂劍，好手手中呈好手；血濺梵天，紅
J39nB463_p0800a06║心心裏中紅心。座下江南，共為節拍。」良久，云：「恁麼則
J39nB463_p0800a07║未免獨唱鷓鴣去也。當陽一著，鑑地輝天；頂𩕳一機，
J39nB463_p0800a08║崩崖裂石。牢關把斷，百匝千重；八字打開，七通八達。
J39nB463_p0800a09║所以道：道無方所，弘之在人；法無定相，斷之在我。事
J39nB463_p0800a10║無一向，理無固必；出沒卷舒，於法自在。恁麼看來，世
J39nB463_p0800a11║尊雪山六載，獼猴弄𥻿膠；達磨少室九年，枯椿繫癩
J39nB463_p0800a12║馬，空生宴坐巖中，病鳥棲蘆；淨名杜口毘耶，困魚止
J39nB463_p0800a13║濼。要須掀翻佛祖窠窟、打破得失關頭，著著有出身
J39nB463_p0800a14║之路、頭頭得格外之機。藏身之處沒蹤跡，千聖共知；
J39nB463_p0800a15║沒蹤跡處莫藏身，萬靈罔測。正當恁麼時，且道如何？」
J39nB463_p0800a16║卓拄杖，云：「金鎖玄關留不住，行於異類且輪迴。」復舉：
J39nB463_p0800a17║「大溈五峰學老和尚掩室金陵時，有僧問：『如何是關
J39nB463_p0800a18║中境？』峰云：『案上凝塵三尺厚，庭中芳草幾生華。』『如何
J39nB463_p0800a19║是境中人？』峰云：『相逢不遇真師子，閒我憨憨枕石頭。』
J39nB463_p0800a20║『如何是人中意？』峰便打。」師云：「坐籌帷幄，決勝千里。還
J39nB463_p0800a21║五峰師翁有挐雲攫霧手，秪是者僧當機蹉過。若見
J39nB463_p0800a22║道：『相逢不遇真師子，閒我憨憨枕石頭。』便打碎關門、
J39nB463_p0800a23║掀倒禪床，看老漢到者裏如何折合？即今眾中還有
J39nB463_p0800a24║為者僧吐氣者麼？」良久，顧視左右，云：「龍袖拂開全體
J39nB463_p0800a25║現，象王行處絕狐蹤。」拈拄杖，下座。
J39nB463_p0800a26║佛成道日，玄溯道友請秉拂。溯問：「如何是賓中賓？」師
J39nB463_p0800a27║云：「寄食漂母之淮陰。」「如何是賓中主？」師云：「雲長揪魯
J39nB463_p0800a28║肅。」「如何是主中賓？」師云：「阿斗受安樂。」「如何是主中主？」
J39nB463_p0800a29║師云：「當今之世，舍我其誰與？」進云：「賓主已蒙師指示，
J39nB463_p0800a30║格外提持作麼生？」師云：「山形七尺過頭杖，不特穿雲
J39nB463_p0800b01║兼打狗。」進云：「一種沒絃琴，惟師彈得玅。」師打，云：「秪是
J39nB463_p0800b02║有殺伐之聲。」問：「銀山銕壁，拄杖子從甚處得來？」師便
J39nB463_p0800b03║打，僧罔措，師云：「蝦蟆禪。」乃云：「會麼？今日乃釋迦文佛
J39nB463_p0800b04║於菩提樹下成等正覺，歎曰：『奇哉！一切眾生具有如
J39nB463_p0800b05║來智慧德相，但以妄想執著而不證得。』今日秉拂上
J39nB463_p0800b06║座敢於二千年後下個註腳：『奇哉！一切眾生』，瞎。『具有
J39nB463_p0800b07║如來智慧德相』，瞎。『但以妄想執著而不證得』，瞎。與麼
J39nB463_p0800b08║批判，不是抑他威光，直貴流通正眼。設有個衲子出
J39nB463_p0800b09║來道：『也是臘月蓮華。』更向道：『瞎！瞎！』」下座。
J39nB463_p0800b10║秉拂。「入門便棒，敲出鳳凰五色髓；入門便喝，擊碎驪
J39nB463_p0800b11║龍頷下珠。臨濟、德山固稱好手，洌上座若見，要且各
J39nB463_p0800b12║與一頓。何故？人人氣宇如王，個個壁立萬仞，信手抹
J39nB463_p0800b13║過河沙世界海，回身蹋翻百億大風輪。說甚棒頭取
J39nB463_p0800b14║證，脫卻鶻臭汗衫；喝下承當，拈卻炙脂帽子？今日恁
J39nB463_p0800b15║麼道，也好拽下禪床痛捶一頓，到者裏秪得歡喜忍
J39nB463_p0800b16║受，將此身心奉塵剎，是則名為報佛恩。」復舉：「趙州因
J39nB463_p0800b17║二僧相推不肯作第一座，主事白州，州云：『總教伊作
J39nB463_p0800b18║第二座。』云：『第一座教誰作？』州云：『裝香著。』云：『裝香了也。』
J39nB463_p0800b19║州云：『戒香？定香？慧香？解脫香？』」師云：「戒定真香焚起沖
J39nB463_p0800b20║天上。何故？鼓響道場齊，將見第一座、第二座、三座、四
J39nB463_p0800b21║座鷺立鵷行，一時整肅了也。若恁麼會趙州意，佛法
J39nB463_p0800b22║不是者個道理。」
J39nB463_p0800b23║秉拂，喝一喝，云：「百丈三日耳聾。」拈拄杖，卓一卓，云：「臨
J39nB463_p0800b24║濟更思一頓。思者，思入骨髓；聾者，聾入膏肓，不妨生
J39nB463_p0800b25║平慶快。仔細檢點將來，大似命根不斷，半死半生。為
J39nB463_p0800b26║復悟入不真？抑或鉗錘不玅？若是洌上座用處，管教
J39nB463_p0800b27║一聞皆喪，百劫千生；一鎚便死，千了百當。諸兄弟！照
J39nB463_p0800b28║顧髑髏。」復卓一卓，喝一喝。復舉：「趙州示眾：『老僧三十
J39nB463_p0800b29║年前在南方火爐頭有一則無賓主話，直至於今無
J39nB463_p0800b30║人舉著。』」師云：「者老漢眼空四海，輕藐末學，及至後來
J39nB463_p0800c01║望空啟告，也秖徒然。今冬溈山會裏人有一千二百，
J39nB463_p0800c02║個個英靈，者則無賓主話秉拂上座不肯舉著。何故？
J39nB463_p0800c03║我不似趙州。」
J39nB463_p0800c04║除夕，秉拂。拈拄杖，云：「諸兄弟！者本看不盡底曆日子，
J39nB463_p0800c05║今日看盡了也。雖然，千古長如白練飛，一條界破青
J39nB463_p0800c06║山色。」遂卓一卓，云：「懸巖撒手，到江吳地盡。」復卓一卓，
J39nB463_p0800c07║云：「絕後再甦，隔岸越山多。若也會得，東村王老夜燒
J39nB463_p0800c08║錢，歸家穩坐；朝服而立於胙階，混俗和光。其或未然，
J39nB463_p0800c09║白雲盡處是青山，行人更在青山外。囉囉哩，哩囉哩，
J39nB463_p0800c10║向下文長，付在來日。」
J39nB463_p0800c11║元旦，秉拂。拈拂子，云：「開第一義門，納千納萬。」揮拂子，
J39nB463_p0800c12║云：「闡第一義諦，如絲如綸。直得主山神、主河神，峨冠
J39nB463_p0800c13║束帶；此世界、他世界，稽首和南。父子有親，君臣有義，
J39nB463_p0800c14║長幼有序，朋友有信，熙熙舜日，皞皞堯風。王登寶位，
J39nB463_p0800c15║八方頌有道之君；野老謳歌，四海樂無為之化。」
J39nB463_p0800c16║秉拂。「世界無邊表，吾心亦如是；乾坤無盡期，吾心亦
J39nB463_p0800c17║如是。有一處不周，吾心有限量；有一時不在，吾心有
J39nB463_p0800c18║斷絕。雖然，周一切處，一切處求之不得；在一切時，一
J39nB463_p0800c19║切時見之不得。是則古人道：『若人識得心，大地無寸
J39nB463_p0800c20║土；若人息得心，萬劫一時銷。』諸兄弟！還識此心麼？」拍
J39nB463_p0800c21║禪床，云：「阿㖿，阿㖿。」
J39nB463_p0800c22║解冬，秉拂。素元問：「如何是結？」師云：「門上貼封皮。」「如何
J39nB463_p0800c23║是解？」師云：「八字打開。」進云：「解制一句如何分付？」師云：
J39nB463_p0800c24║「頭上笠，腰下包，清風明月杖頭挑。」進云：「前途有人把
J39nB463_p0800c25║住問溈山一冬事，作麼生抵對即得？」師云：「幸來天氣
J39nB463_p0800c26║煖，不向火柴頭。」僧禮拜，云：「專為流通去也。」師打，云：「切
J39nB463_p0800c27║忌訛言。」乃云：「結是老人結，解是定洌解，頭尾一齊該，
J39nB463_p0800c28║收放有神宰。且道放行一句作麼生道？」卓拄杖，云：「一
J39nB463_p0800c29║夜落華雨，滿城流水香。」復云：「常行則住，常住則行，五
J39nB463_p0800c30║湖衲子，一錫禪人。是則是，秪是秉拂上座更有一說：
J39nB463_p0801a01║者裏經冬，承虛接響，那邊過夏，接響承虛，總是腳跟
J39nB463_p0801a02║不點地在。若是腳跟點地，衲僧又作麼生行徑？」良久，
J39nB463_p0801a03║云：「者裏經冬，那邊過夏。」
J39nB463_p0801a04║秉拂。拈拄杖，云：「橫看不足，豎看有餘，一時不看，忘其
J39nB463_p0801a05║有無。有無俱不著，拄杖自如如，如如為不動，不動豈
J39nB463_p0801a06║云渠？」遂卓一卓，云：「要用便用。」橫置香几，云：「要置便置，
J39nB463_p0801a07║方克有濟。」復舉：「汾陽示眾：『夫學般若菩薩，當參活句，
J39nB463_p0801a08║莫參死句。』」師云：「此兩語悟卻多少人？迷卻多少人？」驀
J39nB463_p0801a09║喝一喝，云：「即今眾中還有知死識活者麼？」拈拄杖，卓
J39nB463_p0801a10║一卓，云：「死，千峰勢到嶽邊止。」復卓一卓，云：「活，萬里晴
J39nB463_p0801a11║空飛隻鶚。死獦狚，活潑潑，穩卻身，失卻腳。」復卓一卓，
J39nB463_p0801a12║云：「參也在裏許，莫參也在裏許。」
J39nB463_p0801a13║秉拂。「生死根株，植本於曠劫之先；知見稠林，蕃茂於
J39nB463_p0801a14║有生之後。日久日深，日滋日甚，所以大丈夫秉慧劍，
J39nB463_p0801a15║般若鋒兮金剛燄。」遂拈拂子一拂，云：「從他根深蒂固，
J39nB463_p0801a16║一斬一切斬；從他引蔓牽枝，一斷一切斷。倘有萌孽
J39nB463_p0801a17║可生，不名利劍；倘有種芽未絕，未為敏手。雖然如是，
J39nB463_p0801a18║仁王三寸鐵，遍地是刀鎗。」擲下拂子。
J39nB463_p0801a19║大悲生日，秉拂。拈拄杖，云：「覓起處不得，來自何來？」卓
J39nB463_p0801a20║拄杖，云：「不知落處，去自何去？門外青山寡色，澗底流
J39nB463_p0801a21║水無聲，陽春有腳，白雲無根。刻意深求，猿猴探水月；
J39nB463_p0801a22║狂心不歇，鈍鳥逆風飛。無餘無欠，左右逢原；何絆何
J39nB463_p0801a23║拘，縱橫無礙。正與麼時，且道是甚麼人境界？」卓拄杖，
J39nB463_p0801a24║云：「隨緣觀自在，何處不稱尊？」
J39nB463_p0801a25║秉拂。「山有山光，水有水色，天有天道，地有地理，乃共
J39nB463_p0801a26║資成，原無妨礙。然雖如是，其奈權衡在拄杖子者裏。」
J39nB463_p0801a27║遂拈拄杖，卓一卓，云：「位天地而天清地寧，大功不宰；
J39nB463_p0801a28║育萬物而動長植生，至理無私。」良久，云：「還識拄杖子
J39nB463_p0801a29║麼？」復卓一卓，云：「三家村裏臭猢猻，價增十倍；驪龍頷
J39nB463_p0801a30║下明月珠，分文不直。」喝一喝。復舉：「趙州因僧問：『未有
J39nB463_p0801b01║世界，早有此性；世界壞時，此性不壞。如何是不壞之
J39nB463_p0801b02║性？』州云：『四大五蘊。』云：『此猶是壞底，如何是不壞之性？』
J39nB463_p0801b03║州云：『四大五蘊。』昭覺勤云：『千尺寒潭徹底清。』」師云：「九
J39nB463_p0801b04║曲黃河徹底渾。」
J39nB463_p0801b05║神鼎遠菴和尚在山，命秉拂。「法王法力超群生，常以
J39nB463_p0801b06║法財施一切，久積淨業稱無量，導眾以寂故稽首。所
J39nB463_p0801b07║以道：釋迦不前，彌勒不後。」揮拂子，云：「樓閣門開，何必
J39nB463_p0801b08║覺城東際？別峰相見，居然玅頂崔嵬。巍巍堂堂，煒煒
J39nB463_p0801b09║煌煌，一回見面，千載難忘，眼根清淨，毛孔俱香，斯正
J39nB463_p0801b10║當今日之謂也。秪如神鼎老人未到大溈已前，諸兄
J39nB463_p0801b11║又向甚處相見？倘或隔山見煙，聽取一頌：春光明媚
J39nB463_p0801b12║景和融，兩兩黃鸝囀綠叢，夾路桃華風雨後，馬蹄何
J39nB463_p0801b13║處避殘紅？到後又作麼生？九萬里鵬纔展翼，百千年
J39nB463_p0801b14║鶴便翱翔。何謂如此？我弘覺禪師老師翁去秋馳驛
J39nB463_p0801b15║還山，我山頭和尚同為省覲太白山中。」
J39nB463_p0801b16║秉拂。「雲之行空，徒見其色；風之過樹，秪聞其聲。究竟
J39nB463_p0801b17║於空無染、於樹無依，無染、無依是何消息？」良久，云：「消
J39nB463_p0801b18║則消已，息則未息。」復舉：「南泉住菴時，一僧到，泉云：『某
J39nB463_p0801b19║甲上山作務，請齋時作飯自喫了，卻送一分來。』其僧
J39nB463_p0801b20║齋辦有喫了，卻將家事打破，就床臥。泉伺久不來，遂
J39nB463_p0801b21║歸，見僧臥，亦去一邊臥，僧便起去。泉住後，云：『我往前
J39nB463_p0801b22║住菴時，有個靈利道者，直至於今不見。』」師云：「三十年
J39nB463_p0801b23║後南泉恁麼道，未審者僧如何？若是個思前想後底，
J39nB463_p0801b24║畢竟道：無人知此意，令我憶南泉。」
J39nB463_p0801b25║大溈養拙老和尚忌，秉拂。「梁木摧頹十八秋，玉琅玕
J39nB463_p0801b26║上柳絲頭，今日採蘋陳祖器，殃及兒孫卒未休。諸兄
J39nB463_p0801b27║還識我師翁麼？金粟會裏打破水桶，嗣後白棒撩天，
J39nB463_p0801b28║而乃祖之風烈一模脫出；同慶堂上揀取菜根，觸著
J39nB463_p0801b29║倒捋虎鬚，而超師之作略闔國咸知。嬴得山頭一十
J39nB463_p0801b30║六載，南岡北畝徹底耕翻，系出太白冢子元孫，啟後
J39nB463_p0801c01║承前一時周備。南公舉止，寡笑危襟，地藏家風，種田
J39nB463_p0801c02║博飯，逸翮獨翔，不求伴似，單傳直指，枝不旁求。今日
J39nB463_p0801c03║不肖兒孫到者裏，秪得作禮三拜去也。會麼？孤根自
J39nB463_p0801c04║有擎天勢，不比尋常曲彔枝。」
J39nB463_p0801c05║秉拂。「文喜見文殊，王喬昇天；普眼見普賢，漢武求仙。
J39nB463_p0801c06║若會得此兩轉語，金剛窟裏了無回亙，六牙象上大
J39nB463_p0801c07║好淆訛；其或未然，不惜重為指點。」拈拄杖，左邊卓一
J39nB463_p0801c08║卓，云：「者裏是普賢；若向者裏見普賢，三千年後。」右邊
J39nB463_p0801c09║卓一卓，云：「者裏是文殊；若更求二文殊，無有是處。恁
J39nB463_p0801c10║麼告報，也是豐干饒舌。殊不知文殊、普賢昨夜起佛
J39nB463_p0801c11║見、法見，被王老師各二十棒貶向二銕圍山去也。」喝
J39nB463_p0801c12║一喝。復舉：「法眼因僧問：『古佛堂前何人先到？』眼云：『不
J39nB463_p0801c13║動步者。』」師顧視左右，云：「大家在者裏。」復顧視左右，喝
J39nB463_p0801c14║一喝，云：「喚甚麼作古佛堂前？」
J39nB463_p0801c15║佛誕，秉拂。「雲門好一棒，可惜大遲生，以致今日有佛
J39nB463_p0801c16║之一字；流支好一拳，可惜秖打落當門齒，不曾斷卻
J39nB463_p0801c17║命根，以致今日有祖之一字。自有此佛祖二字，後來
J39nB463_p0801c18║承虛接響之流一開口，我學佛學祖去、我成佛作祖
J39nB463_p0801c19║去、我超佛越祖去、我呵佛罵祖去，被此佛祖二字賺
J39nB463_p0801c20║卻生平了也。諸兄弟！何不向釋迦未出世前去會取？
J39nB463_p0801c21║何不向達磨未西來前去會取？若是個漢，聞恁麼道，
J39nB463_p0801c22║便向者裏一坐坐斷，更有甚麼諸聖可慕？更有甚麼
J39nB463_p0801c23║己靈可重？生佛不形，聖凡何立？黃面瞿曇秖是個傳
J39nB463_p0801c24║言送語，碧眼老僧好喚來洗腳。即今眾中還有羅籠
J39nB463_p0801c25║不住、呼喚不回者麼？」良久，顧視左右，云：「相逢盡道休
J39nB463_p0801c26║官去，林下何曾見一人？」
J39nB463_p0801c27║秉拂。拈拄杖，召眾，云：「會麼？廣大神通，不落思惟造作；
J39nB463_p0801c28║擬心涉念，便爾犯手傷鋒。所以，鬼神覷不破之機，販
J39nB463_p0801c29║夫灶婦解拈解弄；三藏詮不得底句，牧童健子能唱
J39nB463_p0801c30║能歌。正恁麼時，全體大用一句作麼生？白雲投壑盡，
J39nB463_p0802a01║青嶂倚空高。」復舉：「昔有老宿云：『祖師九年面壁，為訪
J39nB463_p0802a02║知音。若與麼會，喫銕棒有日在。』一老宿云：『祖師九年
J39nB463_p0802a03║面壁，何不慚惶？若與麼會，更買草鞋行腳三十年。』瑯
J39nB463_p0802a04║琊覺云：『既不然，且道祖師面壁意作麼生？』良久，云：『欲
J39nB463_p0802a05║得不招無間業，莫謗如來正法輪。』天童傑云：『二老宿
J39nB463_p0802a06║敲磚打瓦，瑯琊畫虎成貍。諸人要見祖師面壁底意
J39nB463_p0802a07║旨麼？窮坑難滿。』」師云：「古人面壁而坐，有甚麼意？後人
J39nB463_p0802a08║將心度心，轉見病深；以訛傳訛，轉見淆訛。今日洌上
J39nB463_p0802a09║座有一棒要打達磨，倒卻者葛藤樁子，免得多少人
J39nB463_p0802a10║向者裏撲跌。」拈拄杖，卓一卓。
J39nB463_p0802a11║結夏，秉拂。問：「學人有一問在大師處。」師云：「朝打三千。」
J39nB463_p0802a12║進云：「大師不答，學人禮拜有分去也。」師云：「穿過髑髏。」
J39nB463_p0802a13║僧一喝，師便打。乃云：「以大圓覺為我伽藍，腳跟下好
J39nB463_p0802a14║與一劄；身心安居平等性智，頂𩕳上好與一劄。二千
J39nB463_p0802a15║年前早有個下得者兩劄，將見大圓覺一時瓦解，向
J39nB463_p0802a16║甚麼處躲跟？平等智萬劫冰消，說甚麼安居？不惟使
J39nB463_p0802a17║者黃面老子作個灑灑落落底衲僧，且免得天下萬
J39nB463_p0802a18║世向鬼窟裏作活計。今日秉拂上座既是陣後興師，
J39nB463_p0802a19║不妨隨條攀例去也。拈起布袋頭，打開布袋口。」豎起
J39nB463_p0802a20║拄杖，云：「諸兄弟！向者裏證龜成鱉，變師作狗。」
J39nB463_p0802a21║秉拂。「泥牛鬥入海，浩浩清風為下載；烏龜逼上壁，路
J39nB463_p0802a22║逢驟處難迴避。」顧視左右，云：「還有迴避得者麼？切忌
J39nB463_p0802a23║鬼窟裏作計。」喝一喝。復舉：「馬祖因僧問：『如何是祖師
J39nB463_p0802a24║西來意？』祖云：『近前來，向你道。』僧近前，祖劈面掌，云：『六
J39nB463_p0802a25║耳不同謀。』後南禪師云：『古人尚六耳不同謀，那堪三
J39nB463_p0802a26║二百眾浩浩地商量？禍事，禍事。』」師云：「電光影裏垂手，
J39nB463_p0802a27║孤峰頂上接人，直是人難湊泊。南匾頭雪上加霜，未
J39nB463_p0802a28║免信邪倒見。今日溈山門下好事不瞞人，要與天下
J39nB463_p0802a29║萬世有耳者共聞去也。『如何是祖師西來意？』『近前來，
J39nB463_p0802a30║向你道。』僧近前，但云：『若到諸方，一任舉似。』」
J39nB463_p0802b01║秉拂。「你見我亦見，有眼者皆如是；我聞你亦聞，有耳
J39nB463_p0802b02║者皆如是。主山後，案山前，無古無今；人從陳州來，卻
J39nB463_p0802b03║得汝州信。有權有實，鬧市裏識取天子；尊中之尊，百
J39nB463_p0802b04║草頭薦取老僧。錯而又錯。會麼？水底金烏天上日，孰
J39nB463_p0802b05║妄孰真？水底蝦蟆吞卻月，是正是偏？」喝一喝。復舉：「世
J39nB463_p0802b06║尊因外道問：『不問有言，不問無言。』世尊良久，外道讚
J39nB463_p0802b07║歎云：『世尊大慈大悲，開我迷雲，令我得入。』乃作禮而
J39nB463_p0802b08║去。阿難尋白佛云：『外道得何道理，稱讚而去？』世尊云：
J39nB463_p0802b09║『如世良馬，見鞭影而行。』」師云：「世尊當時不盡令而行，
J39nB463_p0802b10║致成一椿不了公案。」遂以左手拍香几，云：「外道且過
J39nB463_p0802b11║者邊著。」以右手拍香几，云：「阿難且過者邊著。會麼？他
J39nB463_p0802b12║家曾蹋上頭關，莫謂渠儂多意氣。」喝一喝。
J39nB463_p0802b13║秉拂。惟則問：「如何是奪人不奪境？」師云：「明修棧道。」「如
J39nB463_p0802b14║何是奪境不奪人？」師云：「暗度陳倉。」「如何是人境兩俱
J39nB463_p0802b15║奪？」師云：「魏延入谷口。」「如何是人境俱不奪？」師云：「世祖
J39nB463_p0802b16║繪凌煙。」進云：「此是臨濟宗旨，如何是曹洞宗？」師云：「翠
J39nB463_p0802b17║袖殷勤捧玉鍾。」進云：「不落五家宮商，請師更道一句。」
J39nB463_p0802b18║師便打，僧喝，師復打，云：「人奪境奪，意到句到，全放全
J39nB463_p0802b19║收，全用全照，諸兄還會麼？若也未會，重說偈言。」卓拄
J39nB463_p0802b20║杖，云：「人境俱不奪，意句俱不到，非放非收，非用非照，
J39nB463_p0802b21║諸兄還會麼？若也未會，歸堂喫茶。」
J39nB463_p0802b22║秉拂。「提不起，拈不出。」拈拄杖召眾云：「還見麼？名不得，
J39nB463_p0802b23║狀不得。」豎起拄杖云：「者是拄杖子，橫則山河大地一
J39nB463_p0802b24║齊橫，豎則山河大地一齊豎。敲落天邊月，大地黲黲；
J39nB463_p0802b25║扶過斷橋水，通身暢快。千峰頂上挑明月，萬壑溪頭
J39nB463_p0802b26║探水瀾。」卓一卓云：「者是拄杖子用處。更有一處，諸兄
J39nB463_p0802b27║還知麼？」擲下拄杖。復舉：「南泉因普請次，問維那：『作甚
J39nB463_p0802b28║麼？』那云：『拽磨。』泉云：『不得動著中心樹子。』那無對。保福
J39nB463_p0802b29║展代云：『比來拽磨，如今卻不拽。』法眼益代云：『恁麼即
J39nB463_p0802b30║不拽也。』」師云：「二大老生平氣宇如王，恁麼看來，似乎
J39nB463_p0802c01║膽小。當時洌上座若在，見南泉恁麼道，便與劈胸推
J39nB463_p0802c02║倒。設若有個傍不甘底出來道：『向道不得動著。』咄！且
J39nB463_p0802c03║去扶起者磨架子著。」
J39nB463_p0802c04║秉拂。問：「如何是境？」師云：「觸著磕著。」「如何是人？」師云：「拄
J39nB463_p0802c05║地撐天。」「如何是溈山境？」師云：「金相玉式。」「如何是境中
J39nB463_p0802c06║人？」師云：「銕額銅頭。」進云：「即今綠陰蔥鬱，夏令云中，秪
J39nB463_p0802c07║如古人道：薰風自南來，殿閣生微涼。意旨如何？」師云：
J39nB463_p0802c08║「水出崑崙。」進云：「東山水上行，如何話會？」師云：「黃河九
J39nB463_p0802c09║曲。」進云：「大慧於此瞥地，還端底也無？」師云：「莫謗大慧
J39nB463_p0802c10║好。」乃云：「背後海闊天空，只要識得轉身路；面前懸崖
J39nB463_p0802c11║峭壁，直須喪盡目前機。目前不了，觸眼撞眉；不會移
J39nB463_p0802c12║身，墮阬落塹。即今還有前後際斷、二途不涉者麼？不
J39nB463_p0802c13║妨出來掀倒禪床，喝退大眾，靈利衲僧消得幾個？」良
J39nB463_p0802c14║久，云：「如無，洌上座丹霄獨步去也。」便下座。
J39nB463_p0802c15║立秋，秉拂。拈拂子，云：「操殺伐之權，艸木叢林望風乞
J39nB463_p0802c16║命；懸冰輪之鑑，山河大地倍長光華。千峰削色，萬水
J39nB463_p0802c17║澄波，蝦蟆蚯蚓竄穴以潛藏，村了黃華芬香而茂盛，
J39nB463_p0802c18║寒威凜凜，烈燄騰騰。眾中還有知時識宜者麼？其或
J39nB463_p0802c19║躊躇，看取令行始得。」揮拂子，云：「西風起也，大地颼颼。」
J39nB463_p0802c20║擲拂子，云：「一葉落也，天下皆秋。」
J39nB463_p0802c21║解夏，秉拂。「法堂前草蔓漫地，山門外荊棘參天，皆由
J39nB463_p0802c22║把關太煞，水泄不通，內不放出，外不放入，致令地老
J39nB463_p0802c23║天荒，人稀路絕。洌上座今日權衡在手，祖印高提，不
J39nB463_p0802c24║妨無縫中鑿縫，無隙中開隙。」拈拄杖，卓一卓，云：「未出
J39nB463_p0802c25║頭者，向者裏擎頭戴角；未吐氣者，向者裏作霧興雲。
J39nB463_p0802c26║鳳離金網，翥舞丹霄；鶴出銀籠，翱翔天外。諸兄弟！洌
J39nB463_p0802c27║上座恁麼道，未審在諸兄分上畢竟作麼生去就？」良
J39nB463_p0802c28║久，云：「未明心地印，難透祖師關。」復卓一卓。
J39nB463_p0802c29║中秋，秉拂。「金風凋盡千林葉，惟有諸真實；玉兔挨開
J39nB463_p0802c30║碧海門，天上斗星多。正所謂：多處添些子，星月交輝；
J39nB463_p0803a01║少處減些子，木葉盡脫。正當恁麼時，清光透體，銀漢
J39nB463_p0803a02║橫秋，謂在天上，影落階除；謂在人間，全身月裏。然則
J39nB463_p0803a03║畢竟如何？月落後相見。」
J39nB463_p0803a04║堂上老人五秩壽誕，秉拂。「佛真法身猶若虛空，應物
J39nB463_p0803a05║現形如水中月。」豎拂子云：「從上諸聖在秉拂上座拂
J39nB463_p0803a06║子頭上，示現降神處胎、示現誕生、示現行七步、示現
J39nB463_p0803a07║處王宮、示現出家、示現行苦行、示現坐菩提樹下成
J39nB463_p0803a08║等正覺、示現降伏魔軍、示現坐道場轉法輪度有情、
J39nB463_p0803a09║示現授諸菩薩阿耨多羅三藐三菩提記，種種神通
J39nB463_p0803a10║不可思議、種種玅用不可思議、種種解脫不可思議、
J39nB463_p0803a11║種種自在不可思議，從不可思議中現寶王剎於一
J39nB463_p0803a12║毫端，於一毫端現無邊香水海、無邊須彌盧、無邊虛
J39nB463_p0803a13║空、無邊世界、無邊天地、無邊日月，不可說不可說微
J39nB463_p0803a14║塵諸佛剎延百千劫於一彈指頃，於一彈指頃延不
J39nB463_p0803a15║可說不可說恒河沙數劫，小中現大、大中現小，一為
J39nB463_p0803a16║無量、無量為一，不可以智知、不可以識識。惟我堂上
J39nB463_p0803a17║老人善普現色身三昧，脫珍御服，挂弊垢衣，乘大悲
J39nB463_p0803a18║願，為如來使，於佛處示佛，於祖處示祖。今日乃五秩
J39nB463_p0803a19║壽誕，七眾瞻依，萬指圍繞。其間有以光明為佛事，有
J39nB463_p0803a20║以音聲為佛事，有以莊嚴為佛事，有以香飯為佛事，
J39nB463_p0803a21║有以語言文字為佛事，各以所有。若無所有，各以其
J39nB463_p0803a22║心，見聞隨喜，禮拜讚歎。至於定洌分上，將何慶祝即
J39nB463_p0803a23║得？」良久，云：「記得一則陳年葛藤，未免拈出，作今日斬
J39nB463_p0803a24║新供養去也。昔清化怤禪師因僧問：『和尚年多少？』怤
J39nB463_p0803a25║云：『始見去年九月九，如今又見秋葉黃。』云：『恁麼則無
J39nB463_p0803a26║數也。』怤云：『問取黃葉。』云：『畢竟事如何？』怤云：『六隻骰子
J39nB463_p0803a27║滿盆紅。』」師云：「白鼠推遷，銀臺不變。諸兄弟若於此會
J39nB463_p0803a28║得，清化老子謾諸兄不得；若也未會，重加箋釋：劫石
J39nB463_p0803a29║有銷日，此翁無老時。」拈拄杖，下座。
J39nB463_p0803a30║重陽，秉拂。「伸腳原在縮腳裏，已展不縮；舌頭不出口，
J39nB463_p0803b01║駟馬難追。所以，有時教伊揚眉瞬目，是施一機、發一
J39nB463_p0803b02║令，艸偃風行；有時教伊揚眉瞬目，不是據虎頭、收虎
J39nB463_p0803b03║尾，海晏河清。無一事不彰至化，如天普蓋；無一物不
J39nB463_p0803b04║演真乘，似地普擎。頭頭那畔，古聖絕安排；著著者邊，
J39nB463_p0803b05║至今無處所。燈籠上走馬，光影裏神通，露柱裏懷胎，
J39nB463_p0803b06║鬼窟中活計。夫如是，說甚麼？木樨華，吾無隱乎爾；菊
J39nB463_p0803b07║華新，謂之三玄要。」拍禪床，云：「若是陶淵明，攢眉便歸
J39nB463_p0803b08║去。」顧視左右，喝一喝。
J39nB463_p0803b09║首眾芙蓉進發，請秉拂。「驢事未了，馬事到來，不容擬
J39nB463_p0803b10║議，豈假安排？鐘聲急，鼓聲催，簷聲不斷前宵雨，電影
J39nB463_p0803b11║還連後夜雷，今日與君華下醉，明朝攜手上高臺。諸
J39nB463_p0803b12║兄弟！正當臨岐，如何唱拍？」揮拂子，云：「會麼？若也會得，
J39nB463_p0803b13║不起於座，遊遍十方，周歷百城，不離跬步，一月普現
J39nB463_p0803b14║一切水，一切水月一月攝，是處是園林、是處是彌勒，
J39nB463_p0803b15║朝遊檀特暮羅浮，皆吾心之常分。大唐打鼓響新羅，
J39nB463_p0803b16║豈有假於他術？恁麼兩頭坐斷，寧有去來？一句全該，
J39nB463_p0803b17║何分彼此？所以道：朗州山，澧州水，五湖四海皇化裏。
J39nB463_p0803b18║正恁麼時，住不居陰界、出不涉眾緣一句作麼生？澄
J39nB463_p0803b19║潭不許宿蒼龍，鳳凰豈向那邊討？」
J39nB463_p0803b20║秉拂。岫雲問：「南天燒火北天紅，日出西方夜落東，表
J39nB463_p0803b21║率溈巒千五百，芙蓉高蹈萬層峰。溈山即不問，敢問
J39nB463_p0803b22║如何是芙蓉境？」師云：「白晝猿呼子，黃昏虎出林。」「如何
J39nB463_p0803b23║是境中人？」師云：「與木石居，與鹿豕遊。」進云：「與溈山相
J39nB463_p0803b24║去多少？」師云：「一步高一步，一浪闊一浪。」進云：「未審此
J39nB463_p0803b25║處、彼處大師如何相接？」師云：「不礙往來看。」進云：「恁麼
J39nB463_p0803b26║一點水墨，兩處成龍。」師云：「莫妄分疏。」乃云：「芙蓉突出
J39nB463_p0803b27║一峰頭，百里溈巒目一收，今日不因人舉著，幾乎忘
J39nB463_p0803b28║卻舊雲並。」拈拄杖，下座。
J39nB463_p0803b29║秉拂。「盡大地是解脫門，多少人到者裏入不得？」喝一
J39nB463_p0803b30║喝，云：「用入作麼？盡大地是塵勞門，多少人到者裏出
J39nB463_p0803c01║不出？」喝一喝，云：「用出作麼？不見道：江南、江北，無非圓
J39nB463_p0803c02║覺玅場；溪東、溪西，總是國王水艸。橫身千峰頂上，應
J39nB463_p0803c03║用無虧；撒手萬人叢中，鍼劄不入。諸兄弟！如斯說話，
J39nB463_p0803c04║且道成得甚麼邊事？」拈拄杖，云：「水流東澗朝西澗，雲
J39nB463_p0803c05║起南巒過北巒。」
J39nB463_p0803c06║秉拂。拈拄杖召眾云：「者拄杖子不從天台得，不自南
J39nB463_p0803c07║嶽來，根盤威音那畔，葉覆百億須彌，人天蒙其蔭庇，
J39nB463_p0803c08║乾坤賴以擎持。今日落在洌上座手裏，畢竟如何揮
J39nB463_p0803c09║霍？」遂卓一卓云：「上揮則天平，日月星辰各居其所；下
J39nB463_p0803c10║霍則地成，山川艸木各奠其位。遇險則為津梁，遇水
J39nB463_p0803c11║則為舟楫，串諸佛聖人以至醯雞蠛蠓而為一串，一
J39nB463_p0803c12║即一切；撥山河大地以至瓦礫荊棘而為萬物，一切
J39nB463_p0803c13║即一。頂窮圓蓋，腳極風輪，劄一劄，透頂透底；往溯空
J39nB463_p0803c14║王，來及婁至，拶一拶，貫古貫今。有如是勇猛、有如是
J39nB463_p0803c15║威神之力。然雖如是，猶未盡其機權。」復卓一卓云：「拄
J39nB463_p0803c16║天則天缺東南，拄地則地陷西北，鞭山則華嶽摧崩，
J39nB463_p0803c17║點水則滄溟枯竭，遇佛殺佛、遇祖殺祖、遇羅漢殺羅
J39nB463_p0803c18║漢，森羅萬象斂衽歸降，蠢動含靈望風乞命，外道魂
J39nB463_p0803c19║銷、天魔膽裂，有如是勇猛、有如是威神之力。正恁麼
J39nB463_p0803c20║時，奇特中奇特，殺活全彰；殊勝中殊勝，縱橫在我。忽
J39nB463_p0803c21║有個旁不甘底衲僧出來道：『洌公何得將常住物一
J39nB463_p0803c22║人受用？』但向道：『一條白棒無私曲，幾個拈來用得親？』」
J39nB463_p0803c23║復卓一卓，下座。
J39nB463_p0803c24║明季復開溈山大圓老宿忌，秉拂。「橫跨白牯，直踞孤
J39nB463_p0803c25║峰，此山先住，繼有吾宗，千鈞巨力，一片虛衷。」拈起香，
J39nB463_p0803c26║云：「從前汗馬無人識。」插香，云：「秪要重論蓋代功。」
J39nB463_p0803c27║澄米頭，起龕。「此邦不穀，適彼他邦。雖然，彼此自由。」以
J39nB463_p0803c28║拄杖指龕，云：「不免者場敗露。」
J39nB463_p0803c29║嗣奯監寺入塔。「是凡是聖，鬼臉神頭，手抬手搦，賣俏
J39nB463_p0803c30║裝村。」放下骨襯，云：「若非奯公，大難承當。」
J39nB463_p0804a01║惟慶碓頭起龕。「來也水上漚，去也爐中燄，來去不相
J39nB463_p0804a02║關，何沒復何現？」喝一喝，云：「坐斷十方猶點額，密移一
J39nB463_p0804a03║步看飛龍。」
J39nB463_p0804a04║舉火。「步步蹋著，蹋著禍生。捎空兩腳，火裏翻身。歸根
J39nB463_p0804a05║葉落秋方早，令人卻憶嶺南能。」
J39nB463_p0804a06║慈性上座起龕。「撩起便行。衲僧手段。能解與麼去，又
J39nB463_p0804a07║解與麼來，猶稱好手。雖然如是，大溈門下總容者般
J39nB463_p0804a08║漢不得。咄！」云：「去！去！」
J39nB463_p0804a09║舉火。「秋日涼，秋月皎，長安道上人多少？水肅風清，白
J39nB463_p0804a10║蘋紅蓼，正好舉棹揚帆，無限風光窈窕，截斷父子愛
J39nB463_p0804a11║▆，不用回頭轉腦。若或兩復三番，娑婆世界何日得
J39nB463_p0804a12║了？慈性上座，歸去好，歸去好，一道直如弦，切莫打之
J39nB463_p0804a13║遶。」喝一喝。
J39nB463_p0804a14║大冶禪人入塔，值雪。「冷湫湫地，熱鬧中來；熱鬧中物，
J39nB463_p0804a15║冷湫湫去。」放下骨襯，云：「大冶紅爐一片雪。」
J39nB463_p0804a16║習禪智禪人起龕。「彈指能超億土，是神是鬼；轉眼便
J39nB463_p0804a17║是來生，堪笑堪悲。且恁麼時，如何直送荒郊裏？」
J39nB463_p0804a18║舉火。「如來禪、祖師禪，熱碗鳴聲；根本智、差別智，撥漚
J39nB463_p0804a19║求火。」喝一喝，云：「般若靈光，如大火聚。」
J39nB463_p0804a20║入塔。「智不到處，切忌道著，道著則頭角生。」放下骨襯，
J39nB463_p0804a21║云：「崢嶸須是擎頭角，遍界猶難覓跡蹤。」
J39nB463_p0804a22║盡空上座起龕。「拍膝而逝，銕鎚當面擲；斂目而坐，神
J39nB463_p0804a23║光腦後看。動著不堪回首處，和煙搭在玉欄杆。」
J39nB463_p0804a24║舉火。「誰云世事盡不得？今日盡也。誰云一死無餘事？
J39nB463_p0804a25║焉知他處不生？所謂東湧西沒，西湧東沒，中湧邊沒，
J39nB463_p0804a26║湧到虛空界盡，還有不盡者。咄！」
J39nB463_p0804a27║湛然禪人起龕。「覓即知君不可得。」以拄杖指龕云：「贓
J39nB463_p0804a28║物現在。不離當處常湛然。」喝一喝云：「龍門無宿客。」
J39nB463_p0804a29║舉火：「百年成之不足，一旦壞之有餘。」舉起火炬，云：「看！
J39nB463_p0804a30║看！向洌上座未舉以前還救得一半。」
J39nB463_p0804b01║入塔。「鬼窟裏躲跟千個萬個，洌上座手裏斷送萬個
J39nB463_p0804b02║千個。」放下骨襯，云：「慣得其便。」
J39nB463_p0804b03║正元上座入塔。「地、水、火、風，假四大以為身；生、老、病、死、
J39nB463_p0804b04║苦，歷一生而滅度。一息歸真，還源返本。諸兄弟！還識
J39nB463_p0804b05║正元上座失腳處麼？蹋翻波是水，行到路頭窮，水底
J39nB463_p0804b06║撈明月。」喝一喝，云：「死水不藏龍。」（因過水溺滅）
J39nB463_p0804b07║普學道人舉火，值雪。「因地而起，箭既離弦，從空放下，
J39nB463_p0804b08║不落別處。」攛下火炬，云：「會麼？水火既濟。」
J39nB463_p0804b09║
J39nB463_p0804b10║
J39nB463_p0804b11║
J39nB463_p0804b12║
J39nB463_p0804b13║
J39nB463_p0804b14║
J39nB463_p0804b15║
J39nB463_p0804b16║
J39nB463_p0804b17║
J39nB463_p0804b18║
J39nB463_p0804b19║
J39nB463_p0804b20║
J39nB463_p0804b21║
J39nB463_p0804b22║
J39nB463_p0804b23║
J39nB463_p0804b24║
J39nB463_p0804b25║
J39nB463_p0804b26║
J39nB463_p0804b27║
J39nB463_p0804b28║
J39nB463_p0804b29║
J39nB463_p0804b30║古梅洌禪師語錄卷下（一）
J39nB463_p0804c01║古梅洌禪師語錄卷下（二）
J39nB463_p0804c02║小師明偉記錄
J39nB463_p0804c03║潭州芙蓉山廣化禪寺首座寮秉拂語錄
J39nB463_p0804c04║師於順治辛丑十月初二日首眾芙蓉，玄溯都監請
J39nB463_p0804c05║秉拂。「鬧處刺頭，冷處著腳；昨日平田，今朝絕壑。」拈拄
J39nB463_p0804c06║杖，云：「竿木隨身，逢場作戲；毘盧頂上，敲風打雨；白雲
J39nB463_p0804c07║堆裏，打雨敲風。左之右之，無不宜之；者邊那邊，隨緣
J39nB463_p0804c08║自在。正恁麼時，且道如何？數聲清磬是非外，一個閒
J39nB463_p0804c09║人天地間。」復云：「邇來去聖時遙，人心澆薄，到處弟兄
J39nB463_p0804c10║徒秖問水觀山，不肯灰心泯志。故我溈山堂上老人
J39nB463_p0804c11║於此邃谷幽巖豎茲法社，命定洌提令其間，俾諸有
J39nB463_p0804c12║志者向此韜光晦跡，實履真操，鈯斧子上一道神光，
J39nB463_p0804c13║折腳鐺邊萬機休罷。不見先芙蓉楷禪師住山，惟將
J39nB463_p0804c14║本院莊稞一歲所得均作三百六十分，日取一分用
J39nB463_p0804c15║之，更不隨人添減，務要省緣，專一辦道。諸兄弟！古人
J39nB463_p0804c16║恁麼操持，誠不欲以等閑利養埋沒生平。今日爾我
J39nB463_p0804c17║處此峭壁嵯峨之上，卻為平原沃野之中，有田深耕，
J39nB463_p0804c18║有山火種，壺中日月、世外乾坤交相砥礪，共修正因，
J39nB463_p0804c19║報佛祖恩，畢參學事。久立眾慈，伏惟珍重。」
J39nB463_p0804c20║秉拂。「家住桃源溪口深，迥然不與世相親，無限落英
J39nB463_p0804c21║隨水出，秪許漁郎一問津，所謂一到不再到、一見不
J39nB463_p0804c22║再見。諸兄弟！設使漁郎不恁麼一回，焉知有與麼事？
J39nB463_p0804c23║設使漁郎一向恁麼去，焉知有與麼事？未審此處彼
J39nB463_p0804c24║處的的事作麼生？依舊園林、依舊池沼、依舊桑麻、依
J39nB463_p0804c25║舊雞犬，恁麼則古今天地、古今日月、古今山河、古今
J39nB463_p0804c26║人物。然雖如是，也有些淆訛。不見道：雲月是同，谿山
J39nB463_p0804c27║各異，九曲黃河清徹底，誰知別是一乾坤？」
J39nB463_p0804c28║示眾。舉：「忠國師因肅宗皇帝問：『如何是無諍三昧？』忠
J39nB463_p0804c29║云：『檀越蹋毘盧頂上行。』帝云：『此意如何？』忠云：『莫認自
J39nB463_p0804c30║己清淨法身。』徑山杲云：『諸人要見國師麼？只在你眼
J39nB463_p0805a01║睛裏，開眼也蹉過、合眼也蹉過。既在眼睛裏，為甚麼
J39nB463_p0805a02║卻蹉過？玅喜恁麼道，也蹉過不少。』」師云：「諸人要見徑
J39nB463_p0805a03║山麼？只在你眉毛上，眨上眉毛也蹉過、不眨眉毛也
J39nB463_p0805a04║蹉過。洌上座恁麼道，眉毛在麼？」
J39nB463_p0805a05║示眾。舉：「溈山因遊山到磐陀石上坐，仰山侍立次，忽
J39nB463_p0805a06║鴉啣一紅柿落在面前，仰取拭以呈溈，溈云：『甚處得
J39nB463_p0805a07║來？』云：『此是和尚道德所感。』溈分半與仰，云：『子也不得
J39nB463_p0805a08║無分。』」師云：「食到口邊，被人奪卻。者一語且道著在鴉
J39nB463_p0805a09║子分上？仰山分上？溈山分上？」
J39nB463_p0805a10║示眾。舉：「國一因馬祖遣智藏來問：『十二時中以何為
J39nB463_p0805a11║境？』一云：『待汝回去時有信。』藏云：『即今便回去。』一云：『傳
J39nB463_p0805a12║語馬祖道：「卻須問取曹溪。」』」師云：「恁麼信息未得的確，
J39nB463_p0805a13║又要一緉艸鞋得到曹溪。」
J39nB463_p0805a14║師父雲臺老居士訃音至，示眾。舉：「祖師道：『父母非我
J39nB463_p0805a15║親，誰是至親者？』」師云：「最初一著阿誰理會？天童弘覺
J39nB463_p0805a16║老和尚道：『父母非我親，無我無親者。』」師云：「末後一句
J39nB463_p0805a17║孰敢流通？」拈拄杖，云：「會麼？爪齒膚髮從之受生，俯仰
J39nB463_p0805a18║折旋悉承渠力。」卓拄杖，云：「如今拄杖子折也，直得崩
J39nB463_p0805a19║崖裂石，天上人間沒朕跡；神號鬼泣，千古萬古無消
J39nB463_p0805a20║息。今日不孝到者裏又且如何施設？撒手到家人不
J39nB463_p0805a21║識，了無一物獻尊堂。」
J39nB463_p0805a22║冬至，秉拂。舉：「古德因僧問：『一陽來復，日長一線，未審
J39nB463_p0805a23║佛法長多少？』德云：『長一線。』又有僧問古德：『一陽來復，
J39nB463_p0805a24║日長一線，未審佛法長多少？』德云：『一線長。』」師云：「一線
J39nB463_p0805a25║長，長一線，若論佛法，還差一線。」
J39nB463_p0805a26║因雪，秉拂。「天道、地道，幻化非常；昨日、今日，計較不著。
J39nB463_p0805a27║會麼？變穢邦而為淨土，則在須臾；就濁世而建寶坊，
J39nB463_p0805a28║煥然炫目。普賢菩薩失其境界，拾得寒山燒火有分。
J39nB463_p0805a29║秪如孤舟篛笠翁，為甚獨釣寒江雪？垂絲千尺許，意
J39nB463_p0805a30║在釣獰龍。」良久，云：「水寒魚不餌，空載月明歸。」下座。
J39nB463_p0805b01║師誕，眾請示眾。「人子受生日，老母值難時。既是母難，
J39nB463_p0805b02║何用慶為？謾謂揚眉喜，殊覺暗魂銷。」
J39nB463_p0805b03║元旦，秉拂，值雪。「周而復始，地轉天迴；變則生通，星移
J39nB463_p0805b04║斗轉。直得乾坤色失，頭頭格外風光；佛祖眼迷，處處
J39nB463_p0805b05║劫前春色。玅峰晃耀，野獸難藏；寶樹晶光，靈禽難泊。
J39nB463_p0805b06║斬新日月，一片皇風；依舊山河，實增精彩。正恁麼時，
J39nB463_p0805b07║且道如何？」卓拄杖，云：「行夏之時，春王正月，遇方成珪，
J39nB463_p0805b08║遇圓成璧。」
J39nB463_p0805b09║示眾。舉：「歸宗因泥壁次，白侍即來，宗問：『君子儒？小人
J39nB463_p0805b10║儒？』白云：『君子儒。』宗乃打泥拓一下，白遂過泥與宗，宗
J39nB463_p0805b11║接得便用。良久，云：『莫便是快俊底白侍即不？』白云：『不
J39nB463_p0805b12║敢。』宗云：『秪有過泥分。』」師云：「今日看來，快俊底歸宗也
J39nB463_p0805b13║秪有泥壁分。」
J39nB463_p0805b14║示眾。舉：「南泉問良欽：『空劫中還有佛麼？』欽云：『有。』泉云：
J39nB463_p0805b15║『是阿誰？』欽云：『良欽。』泉云：『居何國土？』欽無語。」師云：「含元
J39nB463_p0805b16║殿裏更覓長安。良欽古佛可謂戴天不知天之高，履
J39nB463_p0805b17║地不知地之厚。」
J39nB463_p0805b18║示眾。舉：「雪峰在洞山作飯頭，淘米次，山問：『淘沙去米？
J39nB463_p0805b19║淘米去沙？』峰云：『沙米一時去。』山云：『大眾喫甚麼？』峰遂
J39nB463_p0805b20║將盆覆卻，山云：『據子因緣，合在德山。』」師云：「多少人向
J39nB463_p0805b21║者裏列戶分門？」喝一喝。
J39nB463_p0805b22║大悲生日，秉拂。卓拄杖，云：「三十二應，者是那一應？」復
J39nB463_p0805b23║卓一卓，云：「千手千眼，者是何手眼？要且觀世音菩薩
J39nB463_p0805b24║到者裏高豎降旗，藏身無地，誰云於娑婆世界有大
J39nB463_p0805b25║因緣在我國中示現受生，尋聲救苦？諸兄弟！凡人貧
J39nB463_p0805b26║窮困苦、愛別離苦、冤憎會苦、生老病死苦，是人無量
J39nB463_p0805b27║劫中植下種子，所謂假使百千劫，所作業不忘，因緣
J39nB463_p0805b28║會遇時，果報還自受。觀音菩薩管你甚麼閑事？尚且
J39nB463_p0805b29║觀音菩薩將錢買胡餅，放下手是個饅頭，被人騙卻
J39nB463_p0805b30║去也。即今眾中還有不被騙者麼？」良久，顧視左右，云：
J39nB463_p0805c01║「南無觀世音菩薩摩訶薩。」
J39nB463_p0805c02║開田，示眾。「山前一片閒田地，曠大劫來明歷歷，如今
J39nB463_p0805c03║特地破天荒，惟願春風齊著力。」拈拄杖，云：「吽！吽！驅耕
J39nB463_p0805c04║夫牛，奪饑人食，空手牽銕犁，誰怕春疇沒脛泥？高處
J39nB463_p0805c05║高平，低處低平，但得年來桑麥熟，羅睺羅兒與一文，
J39nB463_p0805c06║孤峰頂上合水和泥，數口之家可以無饑。然雖如是，
J39nB463_p0805c07║大不易易。」遂高聲召眾，云：「固是腳下無私，須防泥裏
J39nB463_p0805c08║有刺。」喝一喝。
J39nB463_p0805c09║示眾。舉：「三聖問僧：『近離甚處？』僧喝，聖亦喝，僧又喝，聖
J39nB463_p0805c10║又喝，僧云：『行棒即瞎。』便喝，聖拈棒，僧轉身作受棒勢，
J39nB463_p0805c11║聖云：『下坡不走，快便難逢。』便打，僧云：『者賊。』便出去，聖
J39nB463_p0805c12║遂拋下棒。次有僧問：『和尚適來爭容者僧？』聖云：『是伊
J39nB463_p0805c13║曾見先師來。』」師云：「蒼天，蒼天，先師蒙此苦屈。」
J39nB463_p0805c14║摘茶，示眾。拈拄杖，召眾，云：「還識拄杖子麼？枝枝挺秀，
J39nB463_p0805c15║葉葉流芳，含種於象帝之先，合根為千差之本，時至
J39nB463_p0805c16║自彰，造化不能秘其玅，直得南山北嶺翠色蔥蔥，自
J39nB463_p0805c17║邇而遠，山川未足囿其芳，異日上國名邦香風𩖼𩖼。
J39nB463_p0805c18║恁麼，百艸頭邊漏洩，意氣全彰；萬峰頂上埋藏，清光
J39nB463_p0805c19║溢目。若於此會得，盧仝腋下風生，趙州應須喫棒；其
J39nB463_p0805c20║或未然，且向葛藤裏薦取。」
J39nB463_p0805c21║天中節，示眾。「南山有虎，南山有蛇，牙如劍樹，口似血
J39nB463_p0805c22║盆。洌上座三十年前一見，一椎打殺，碎為微塵。及至
J39nB463_p0805c23║今日若見，則當延為上賓。何故？罕逢罕遇。」
J39nB463_p0805c24║秉拂。「莫謂山勢險，更有最高峰，高處不足，山斷疑休
J39nB463_p0805c25║去，峰高又起來，深處有餘。」拈拄杖，云：「會麼？芙蓉者裏，
J39nB463_p0805c26║鳥飛不度，大路通霄，獸不容蹄，平開曠野，寒生幽谷，
J39nB463_p0805c27║日日三秋，日出高山，時時九夏。」卓拄杖，云：「衝開碧落
J39nB463_p0805c28║松千尺，截斷紅塵水一溪。所以，古人道：『猿啼古木，虎
J39nB463_p0805c29║嘯幽嵒，碧落青霄，道人活計。』雖然如是，任是深山更
J39nB463_p0805c30║深處，也應無計避征徭。」喝一喝。
J39nB463_p0806a01║謝雨，示眾。豎拂子，召眾，云：「看，看！滴穿眼睛，浸爛鼻孔。」
J39nB463_p0806a02║良久，復豎拂子，云：「秪如者一點未發已前時又且如
J39nB463_p0806a03║何？青天應須喫棒。」
J39nB463_p0806a04║鋤茶，示眾。「開一片畬，種一籮粟，仰山之謂也；與山門
J39nB463_p0806a05║作景致，與後人作榜樣，臨濟之謂也。芙蓉者裏別是
J39nB463_p0806a06║一般家風。何故？現成公案本有根株，秪貴當人理會
J39nB463_p0806a07║處理會、剪除處剪除。然則，諸兄弟！到者裏畢竟如何？
J39nB463_p0806a08║本地上著力，钁頭下著眼。」
J39nB463_p0806a09║遊南嶽回，示眾。「山在腳頭，直須到過；話在舌頭，也須
J39nB463_p0806a10║說過。會麼？思大禪師目視雲漢，不通凡聖；懷讓和尚
J39nB463_p0806a11║磨磚作鏡，曲為今時。各得一種三昧，總被不肖看破，
J39nB463_p0806a12║萬年松挂碧凌空，三生藏依艸附木，雖然滿目煙霞，
J39nB463_p0806a13║難免遊人收拾。諸兄弟！即今到家一句又且如何舉
J39nB463_p0806a14║似？曾經大海難為水，除卻須彌不是山。」喝一喝。復舉：
J39nB463_p0806a15║「洞山問僧：『甚處去來？』云：『遊山來。』山云：『還到頂頭麼？』云：
J39nB463_p0806a16║『到。』山云：『頂頭有人不？』云：『無。』山云：『你不曾到頂頭。』云：『若
J39nB463_p0806a17║不到，爭知無人？』山云：『闍黎何不且住？』云：『住即不辭，西
J39nB463_p0806a18║天有人不肯在。』」師云：「恁麼說話，漏逗不少。今日者裏
J39nB463_p0806a19║更要矢上加尖，一一從頭註腳。登山須到頂，步步蹋
J39nB463_p0806a20║著，頂上無人，德雲不在。玅高峰為甚麼不肯住？七間
J39nB463_p0806a21║僧堂儘好。會麼？洌上座拔舌有分去也，禍出私門。」
J39nB463_p0806a22║示眾。「『乾坤之內，宇宙之間，中有一寶，秘在形山。』肇法
J39nB463_p0806a23║師恁麼道，我不恁麼道，畢竟寶在甚麼處？但云：乾坤
J39nB463_p0806a24║之內，宇宙之中。」
J39nB463_p0806a25║示眾。舉：「歸宗鏟艸次，有座主來參，偶見一蛇過，宗以
J39nB463_p0806a26║鋤斷之，主云：『久響歸宗，元來秪是個麤行沙門。』宗云：
J39nB463_p0806a27║『你麤？我麤？』主云：『如何是麤？』宗豎起鋤頭。主云：『如何是
J39nB463_p0806a28║細？』宗作斬蛇勢。主云：『與麼則依而行之。』宗云：『依而行
J39nB463_p0806a29║之且置，你甚麼處見我斬蛇？』主無對。」師云：「死蛇頭，解
J39nB463_p0806a30║弄也活；不解弄，活底也死。」
J39nB463_p0806b01║示眾。舉：「長慶問秀才云：『佛教云：眾生日用而不知。儒
J39nB463_p0806b02║教云：百姓日用而不知。且道不知甚麼？』云：『不知大道。』」
J39nB463_p0806b03║師云：「大道透長安，有甚不知者？秀才不曾行腳。」
J39nB463_p0806b04║示眾。舉：「歸宗因普請入園取菜次，乃畫一圓相，圓卻
J39nB463_p0806b05║一株菜，以標插之，語眾云：『輒不得動著。』便去。少頃，宗
J39nB463_p0806b06║復來，見菜猶在，遽以棒趁云：『者一隊漢無一個有智
J39nB463_p0806b07║慧底。』踢倒標子，拔菜而歸。」師云：「歸宗大似蕭何造▆，
J39nB463_p0806b08║者隊漢似隊艸繫比丘。今日如何批判？畫地為牢籠
J39nB463_p0806b09║太古，不傷苗稼足僧儀。」
J39nB463_p0806b10║示眾。舉：「甘贄入南泉設齋，時黃檗為首座，贄請施財，
J39nB463_p0806b11║檗云：『財、法二施，等無差別』。贄云：『恁麼道，爭消得某甲
J39nB463_p0806b12║嚫？』便舁錢出去。須臾復入，云：『請施財。』檗云：『財、法二施，
J39nB463_p0806b13║等無差別。』贄乃行嚫。」師云：「大眾！莫秖管隨隊餐䭔子，
J39nB463_p0806b14║也得三文買艸鞋。」良久，云：「且道利害在什麼處？」
J39nB463_p0806b15║示眾。舉：「大覺參臨濟，濟見豎拂子，覺展具；濟擲下拂
J39nB463_p0806b16║子，覺收具，參堂去。時眾議云：『此僧莫是和尚親故，不
J39nB463_p0806b17║禮拜又不喫棒？』濟令侍者喚覺至，云：『大眾道：「汝來參
J39nB463_p0806b18║長老，不禮拜、不喫棒，莫是長老親故？」』覺乃珍重下去。」
J39nB463_p0806b19║師云：「大覺大似行年在坎，臨濟老漢也較不多。」
J39nB463_p0806b20║秉拂。「日出扶桑，容光必照；蘭生幽谷，無人自芳。芳不
J39nB463_p0806b21║為人，愈久愈化；光不擇地，至高至明。倘有一艸一木
J39nB463_p0806b22║不被其光明，則天有私蓋；千巖萬壑便損其英華，則
J39nB463_p0806b23║地有私載。且道無私一句作麼生道？有水皆含月，無
J39nB463_p0806b24║山不帶雲。」
J39nB463_p0806b25║示眾。舉：「圓通和尚因僧問：『一塵纔起，大地全收，還見
J39nB463_p0806b26║禪床麼？』通云：『喚甚麼作塵？』僧又問法燈：『一塵纔起，大
J39nB463_p0806b27║地全收，還見禪床麼？』燈云：『喚甚麼作禪床？』」師云：「今日
J39nB463_p0806b28║者裏有人問：『一塵纔起，大地全收，還見禪床麼？』便拍
J39nB463_p0806b29║禪床，云：『收。』且道古今相去多少？」
J39nB463_p0806b30║示眾。舉：「趙州因僧問：『如何是道？』州云：『牆外底。』僧云：『不
J39nB463_p0806c01║問者個道。』州云：『問甚麼道？』云：『大道。』州云：『大道透長安。』」
J39nB463_p0806c02║師云：「大道透長安，家家自有路。扶籬摸壁不男兒，風
J39nB463_p0806c03║月如今還如故。」喝一喝。
J39nB463_p0806c04║訪與峰大師於瀏陽回，示眾。「相將一月雨連床，千里
J39nB463_p0806c05║誰言路是長？剔盡銀缸焚寶鴨，香風幾陣到茅堂。大
J39nB463_p0806c06║眾！此是在瀏陽底句子，還鄉一曲如何舉似？半笠春
J39nB463_p0806c07║風飽道途，桃華浪裏試乘桴，今日兩頭齊坐斷，放憨
J39nB463_p0806c08║亦自有工夫。」復云：「放憨作麼？」
J39nB463_p0806c09║示眾。舉：「溈山與仰山行次，指柏樹子問云：『前頭是甚
J39nB463_p0806c10║麼？』仰云：『柏樹子。』溈卻問耘田翁，翁亦云：『柏樹子。』溈云：
J39nB463_p0806c11║『者耘田翁向後亦有五百眾。』」師云：「縱有五百眾，也是
J39nB463_p0806c12║拖泥帶水漢。」
J39nB463_p0806c13║示眾。舉：「昔有施主入院，行眾僧隨年錢，知事僧云：『聖
J39nB463_p0806c14║僧前著一分。』主云：『聖僧年多少？』僧無對。」師云：「勘破了
J39nB463_p0806c15║也。法眼益代云：『心期滿處即知。』」師云：「勘破了也。保寧
J39nB463_p0806c16║勇云：『只恐施主力所不及。』」師云：「勘破了也。楚石琦云：
J39nB463_p0806c17║『缽盂無底。』」師云：「勘破了也。若是洌上座，但高聲召云：
J39nB463_p0806c18║『施主！』設若有個孟八，即出來道：『勘破了也。』咄！瞎漢！還
J39nB463_p0806c19║我聖僧錢來。」
J39nB463_p0806c20║示眾。舉：「忠國師問紫璘供奉：『甚處來？』云：『城南來。』忠云：
J39nB463_p0806c21║『城南艸作何色？』云：『作黃色。』忠乃問童子：『艸作何色？』子
J39nB463_p0806c22║云：『作黃色。』忠云：『秖者童子亦可簾前賜紫、對御譚玄。』」
J39nB463_p0806c23║師云：「是則是，秪是今日要問忠國師：和尚亦是簾前
J39nB463_p0806c24║賜紫、對御譚玄，畢竟草作何色？」
J39nB463_p0806c25║秉拂。「更無第二人，更無第二見。」拈拄杖，云：「見麼？」卓一
J39nB463_p0806c26║卓，云：「要用便用。」擲下，云：「要捨便捨。橫也在我，我為法
J39nB463_p0806c27║王；豎也在我，於法自在。千人萬人把不住，七珍八寶
J39nB463_p0806c28║一時挐。」喝一喝。
J39nB463_p0806c29║佛誕，值大溈五峰老和尚生辰，秉拂。「雲門生在釋迦
J39nB463_p0806c30║之後，即有一棒要且打不著；釋迦生在我五峰老人
J39nB463_p0807a01║之先，者一片地要且奪不得。啟後紹前，庶幾家聲不
J39nB463_p0807a02║墜。即今還有同死同生者麼？」良久，云：「如無，雲門來也。」
J39nB463_p0807a03║拈拄杖一齊打趁。
J39nB463_p0807a04║示眾。「山中何所有？嶺上多白雲，只可自怡悅，不堪持
J39nB463_p0807a05║贈君。古人與麼說話，只知有己，不知有人。何故？不見
J39nB463_p0807a06║道：無山不帶雲。」
J39nB463_p0807a07║示眾。舉：「丹霞問龐公：『昨日相見何似今日？』公云：『如法
J39nB463_p0807a08║舉昨日事來作個宗眼。』霞云：『秖如宗眼還著得龐公
J39nB463_p0807a09║麼？』公云：『我在你眼裏。』霞云：『某甲眼窄，何處安身？』公云：
J39nB463_p0807a10║『是眼何窄？是身何安？』霞休去，公云：『更道取一句便得
J39nB463_p0807a11║此話圓。』霞亦不對，公云：『就中者一句無人道得。』」師云：
J39nB463_p0807a12║「諸上座！龐公在丹霞眼裏，至今求出不得；丹霞在龐
J39nB463_p0807a13║公舌底，至今求出不得。還會麼？」
J39nB463_p0807a14║天童密老和尚忌，示眾。「窣堵南山一巍然，七年拜掃
J39nB463_p0807a15║到龕前，年年此際西風起，一葉梧桐又到川。」
J39nB463_p0807a16║示眾。舉：「玄沙因僧問：承和尚有言：『盡十方世界是一
J39nB463_p0807a17║顆明珠。學人如何得會？』沙云：『盡十方世界是一顆明
J39nB463_p0807a18║珠，用會作麼？』僧便休去。來日，沙卻問僧：『盡十方世界
J39nB463_p0807a19║是一顆明珠，汝作麼生會？』僧云：『盡十方世界是一顆
J39nB463_p0807a20║明珠，用會作麼？』沙云：『情知你在鬼窟裏作活計。』」師卓
J39nB463_p0807a21║拄杖，云：「一槌粉碎了也。不惟者僧打破精靈窟，抑且
J39nB463_p0807a22║玄沙得個出身之路。」喝一喝。
J39nB463_p0807a23║示眾。舉：「南泉因至莊，偶莊主預備迎奉，泉云：『老僧居
J39nB463_p0807a24║常出入不與人知，何夙排辦若是？』主云：『昨夜土地神
J39nB463_p0807a25║報。』泉云：『王老師修行不得力，被鬼神覷破。』侍者便問：
J39nB463_p0807a26║『既是善知識，為甚被鬼神覷見？』泉云：『土地前更下一
J39nB463_p0807a27║分飯著。』因聖穎云：『南泉被者僧一問，不免向鬼窟裏
J39nB463_p0807a28║作活計。』」師云：「殊不知者僧未問已前，南泉早被者兩
J39nB463_p0807a29║碗茶湯撞入黑山裏了也。今日洌上座高提正令，與
J39nB463_p0807a30║王老師作個出身之路。」拈拄杖，左邊卓一卓，云：「寄打
J39nB463_p0807b01║莊主。」右邊卓一卓，云：「寄打侍者。雖然如是，還識南泉
J39nB463_p0807b02║麼？老不以筋力為能。」
J39nB463_p0807b03║師誕，示眾。「已與世相遠，住山山水侵，山能壯我目，水
J39nB463_p0807b04║若澹人心。曠志因茲適，年華日自深，山中添歲歲，快
J39nB463_p0807b05║我一豪吟。」
J39nB463_p0807b06║雪竇石奇老和尚訃音至，示眾。「傑出叢林老雪竇，機
J39nB463_p0807b07║關轉處難回互；瀑布絲綸千丈懸，乳峰高出萬山巔。
J39nB463_p0807b08║昨夜得聞嵒下信，泰山又見一頹然。」拍禪床一下，復
J39nB463_p0807b09║云：「憶昔丁酉定洌曾依會下度夏，及秋還溈山，蒙贈
J39nB463_p0807b10║一偈云：『大溈山頭一片月，古今天地古今心；秋風影
J39nB463_p0807b11║裏看黃葉，水牯牛兒俊不禁。』今日觸境興悲，次韻奉
J39nB463_p0807b12║輓：皎皎長空空際月，光明碩大正天心；微雲海側因
J39nB463_p0807b13║風起，惆悵於人意莫禁。」
J39nB463_p0807b14║示眾。舉：「藥山因僧問：『學人有疑，請師決疑。』山云：『待上
J39nB463_p0807b15║堂時與你決。』至晚上堂，山云：『今日要決疑底僧出來。』
J39nB463_p0807b16║僧出，山下禪床把住云：『大眾！者僧有疑。』便與一推，歸
J39nB463_p0807b17║方丈。」師云：「藥山老子太煞傷慈，無端將座須彌山子
J39nB463_p0807b18║推卻了也，直得東弗于逮、西瞿耶尼、北鬱單越、南贍
J39nB463_p0807b19║部洲一時摧崩，至今洪波浩渺，白浪滔天。汝等茄子、
J39nB463_p0807b20║瓠子還有跳得上三禪天者麼？」良久，喝一喝。
J39nB463_p0807b21║示眾。舉：「白雲因郭公甫入山上堂：『夜來枕上作得個
J39nB463_p0807b22║山頌，謝公甫大儒廬山廿載之舊，今日遠訪白雲之
J39nB463_p0807b23║勤。如今舉似大眾，此頌豈惟謝郭公？要且與天下有
J39nB463_p0807b24║鼻孔底衲僧脫卻貼肉汗衫。』乃云：『上大人，丘乙己，化
J39nB463_p0807b25║三千，七十士，尒小生，八九子，佳作仁，可知禮也。』」師云：
J39nB463_p0807b26║「者則頌子如今成發蒙學生順朱填墨底句子了也。
J39nB463_p0807b27║若是今日郭公甫，則必曰：『此是我三十年前底。』」
J39nB463_p0807b28║別業，梅園，示眾。「田地穩密，皆由入處幽深；門戶崇高，
J39nB463_p0807b29║總緣居處孤峻。十方坐斷，色凜千峰；一步密移，聲鳴
J39nB463_p0807b30║萬籟。恁麼百尺竿頭進步，千尋崖底翻身，殘巖斷壑
J39nB463_p0807c01║別有生涯，鳥道玄途尤非活計，直得凌霄逼漢，霧鎖
J39nB463_p0807c02║雲封，風月一壺，煙光滿月。正恁麼時，且道畢竟位居
J39nB463_p0807c03║何所？」卓拄杖，云：「須知雲外千峰上，別有靈松帶露寒。」
J39nB463_p0807c04║喝一喝。復舉：「大梅常禪師住山，馬祖遣僧問：『和尚見
J39nB463_p0807c05║馬大師有何言句便住此山？』梅云：『馬師向我道：即心
J39nB463_p0807c06║即佛。』僧云：『如今馬師佛法又別向道：非心非佛。』梅云：
J39nB463_p0807c07║『者老漢惑亂人未有了日，任他非心非佛，我秪即心
J39nB463_p0807c08║即佛。』後僧舉似馬祖，祖云：『梅子熟也。』」師云：「一言之下
J39nB463_p0807c09║徹法源底，如大梅老人古今能幾幾？觀其詶對者僧，
J39nB463_p0807c10║似乎全拋一片。若是洌上座見他道：『近日馬師佛法
J39nB463_p0807c11║又別向道：非心非佛。』但云：『今日幸逢上座得者個消
J39nB463_p0807c12║息。』不惟使者僧三十年後換手搥胸，抑且使馬大師
J39nB463_p0807c13║慚惶滿面。後來馬祖恁麼道，雖則養子之緣殊不覺
J39nB463_p0807c14║醜，若見恁麼舉似，便好道：『老僧合自領三十棒。』不唯
J39nB463_p0807c15║者僧知恩，亦且大梅生色。會麼？生平肝膽向人傾，相
J39nB463_p0807c16║識還如不相識。」
J39nB463_p0807c17║秉拂。「天下無不理之事，可惜作道理會卻；世間無不
J39nB463_p0807c18║事之理，可惜作無事會卻。」拈拂子，云：「會麼？事而不事，
J39nB463_p0807c19║無作無為；理而不理，無聲無臭。說甚事理渾融？三十
J39nB463_p0807c20║棒且待別時；直饒理事雙忘，笤帚柄聊與一頓。諸兄
J39nB463_p0807c21║弟！如斯說話，今日苦口婆心，逢人輒不得道洌上座
J39nB463_p0807c22║在曲彔床上說理說事。」擲下拂子，喝一喝。
J39nB463_p0807c23║秉拂。「人即謾人，山河大地不謾人；人即自謾，自己心
J39nB463_p0807c24║肝五臟謾不得。諸兄弟！無事問取山河大地，看是個
J39nB463_p0807c25║甚麼道理？無事摸取自己胸頭，看是個甚麼道理？設
J39nB463_p0807c26║有個衲僧出來道：『洌公昨日說不得作道理會，卻今
J39nB463_p0807c27║日者般說話。』我即向伊道：『洌上座罪過。』」
J39nB463_p0807c28║梅園種梅，示眾。「當年未到梅山上，秪道梅山盡是梅。」
J39nB463_p0807c29║拈拂子，云：「分明月在梅華上，尋到梅華月已遲。今日
J39nB463_p0807c30║不妨自我作古，隨處發生。」豎拂子，云：「於無陰陽地上
J39nB463_p0808a01║突出勁骨森森，於多荊棘林中透露清香樸樸，老幹
J39nB463_p0808a02║如虯，曲中隱直，群葩含玉，果裏該因，不與萬卉爭妍，
J39nB463_p0808a03║卻較群芳獨步。雖然如是，何人死得偷心盡？相共鋤
J39nB463_p0808a04║雲種洞庭。」
J39nB463_p0808a05║示眾。舉：「黃檗在南泉會下為首座，一日，捧缽向南泉
J39nB463_p0808a06║位上坐，泉入見，乃問：『長老甚年中行道？』檗云：『威音王
J39nB463_p0808a07║已前。』泉云：『猶是王老師兒孫。下去！』檗遂過第二座坐，
J39nB463_p0808a08║泉休去。雪竇顯云：『可惜王老師，只見錐頭利。我當時
J39nB463_p0808a09║若作南泉，待伊道：「威音王已前。」即便於第二位坐，令
J39nB463_p0808a10║黃檗一生起不得。雖然如是，也須救取南泉。』」師云：「二
J39nB463_p0808a11║老做處雖則主賓互換，檢點將來，二俱不了。雪竇恁
J39nB463_p0808a12║麼道，也落第二機。我當時若作南泉，見伊坐卻主位，
J39nB463_p0808a13║便轉身歸方丈，不惟自己黃閣簾垂，直教黃檗縱然
J39nB463_p0808a14║喫得飯，也須著噎。」
J39nB463_p0808a15║梅園，示眾。「坐斷毘盧頂，坐久成勞；拈卻錫杖峰，費力
J39nB463_p0808a16║不少。如今休處得休，日上三竿瞌睡。咄！休瞌睡，昨夜
J39nB463_p0808a17║帝釋撞鐘，驚得梵王墜地。我向道：『水流澗底太忙生，
J39nB463_p0808a18║雲在嶺頭閑不徹。』」
J39nB463_p0808a19║示眾。舉：「世尊道：『若有一人發真歸源，十方虛空悉皆
J39nB463_p0808a20║消殞。』演祖道：『若有一人發真歸源，十方虛空築著磕
J39nB463_p0808a21║著。』佛果道：『若有一人發真歸源，十方虛空錦上鋪華。』
J39nB463_p0808a22║楚石琦道：『若有一人發真歸源，十方虛空鍼劄不入。』」
J39nB463_p0808a23║師云：「若有一人發真歸源，十方虛空是個甚麼？」
J39nB463_p0808a24║示眾。舉：「趙州因僧問：『百形俱聵散，一物鎮長靈時如
J39nB463_p0808a25║何？』州云：『今朝又風起。』」師云：「大眾且道：是南風？是北風？」
J39nB463_p0808a26║良久，云：「行船須在把梢人。」
J39nB463_p0808a27║梅園，示眾。「孔子南游江漢，乘時濟物；老聃西出函關，
J39nB463_p0808a28║臨老知歸。爭似芙蓉山裏人，坐斷白雲頭，竟忘江南
J39nB463_p0808a29║地暖、塞北風寒？秪見野人異婦，頭長八尺、面闊一丈，
J39nB463_p0808a30║藏身青黯裏，不知東頭賣貴、西頭買賤，樂其剩水殘
J39nB463_p0808b01║山，清涼無暑氣，涓潔有甘泉。諸兄弟！且道此境此人
J39nB463_p0808b02║是同是別？一回親得入，不與眾山齊。」
J39nB463_p0808b03║示眾。舉：「馬祖因僧參次，乃畫一圓相云：『入也打，不入
J39nB463_p0808b04║也打。』僧纔入，祖便打，僧云：『和尚打某甲不得。』祖靠拄
J39nB463_p0808b05║杖便休去。」師云：「馬大師何不再打一棒？使者立地死
J39nB463_p0808b06║漢，入得我門，出得我屋。」
J39nB463_p0808b07║示眾。舉：「夾山因僧問：『如何是相似句？』山云：『荷葉團團
J39nB463_p0808b08║團似鏡，菱角尖尖尖似錐。』復云：『會麼？』僧云：『不會。』山云：
J39nB463_p0808b09║『風吹柳絮毛毬走，雨打梨華蛺蝶飛。』楚石琦云：『夾山
J39nB463_p0808b10║老漢與麼答話，恰似夾竹桃華錦上鋪華，只是未曾
J39nB463_p0808b11║點著本分事在。若有問天寧：「如何是相似句？」向他道：
J39nB463_p0808b12║「莫將支遁鶴，喚作右軍鵝。」』」師云：「楚石老人與麼答話，
J39nB463_p0808b13║猶欠勦絕在。今日者裏有人恁麼問，連棒趁出，免得
J39nB463_p0808b14║刁刀魚魯之夫向泥裏洗土塊。」
J39nB463_p0808b15║梅園種竹，示眾。「禾黍不陽豔，競栽桃李春，翻令力耕
J39nB463_p0808b16║者，半作賣華人。今日梅園者裏總不與麼。」拈拄杖，云：
J39nB463_p0808b17║「者是竹子，一莖兩莖斜，斜塘倒影。」卓一卓，云：「三莖四
J39nB463_p0808b18║莖曲，曲能有成。翠色青青，幾度秋來還自翠？清風𩖼
J39nB463_p0808b19║𩖼，一番雨過一番清。老幹乘時，倒駕迷津之筏；新篁
J39nB463_p0808b20║應運，包藏鎗利之鋒。正恁麼時，且道如何分付？去年
J39nB463_p0808b21║梅，今年竹，寄語兒童休觸著，憶昔長沙曾有語，動手
J39nB463_p0808b22║無非觸祖翁。」下座。
J39nB463_p0808b23║示眾。舉：「雪峰因僧禮拜次，峰乃打五棒，云：『過在甚麼
J39nB463_p0808b24║處？』峰又打五棒，喝出。雪竇顯云：『我不曾與人葛藤，前
J39nB463_p0808b25║五棒日照天臨，後五棒雲騰致雨。汝若辨得，也好與
J39nB463_p0808b26║五棒。』東禪觀云：『性空自來性直，不似雪竇瞞人。雪峰
J39nB463_p0808b27║前五棒打者僧禮拜，後五棒打者僧無過。諸人且道：
J39nB463_p0808b28║是不是？若道是，要你眼作甚麼？』」師云：「定洌自來性真，
J39nB463_p0808b29║不是東禪瞞人。前五棒見面底，後五棒找零底。諸仁
J39nB463_p0808b30║且道：性空直？定洌直？」
J39nB463_p0808c01║彌陀生日，示眾。「生在閻浮提，莫思極樂國，彼此一世
J39nB463_p0808c02║界也；現在不可得，莫憶當來事，未來猶過去也。諸兄
J39nB463_p0808c03║弟！厭此欣彼，取捨情存；計後追前，攀緣心熾。」拈拄杖
J39nB463_p0808c04║云：「阿彌陀佛坐七寶蓮華，入諸仁眼孔去也。諸仁還
J39nB463_p0808c05║覺腦門重麼？」
J39nB463_p0808c06║師誕，眾請示眾。「七十古來稀，虛生半已期，從僧今十
J39nB463_p0808c07║載，轉盻幾何時？無言堪告眾，有懷秖自知，昨夜窗前
J39nB463_p0808c08║月，怕讀壽章詩。今日陞於此座，雖則勉強塞責，抑得
J39nB463_p0808c09║用資先慈。聽取一偈：生我者父母，拔我者佛祖，作得
J39nB463_p0808c10║佛祖兒，名為報父母。」
J39nB463_p0808c11║除夕，秉拂。「大眾！今夜是三十，明日是初一，何嘗除得
J39nB463_p0808c12║周朝建子、商時建丑？何嘗明日是元旦？恁麼看來，有
J39nB463_p0808c13║來、有去，消長之理；曰新、曰舊，曲徇時宜。究竟何曾遷
J39nB463_p0808c14║變得一毫頭許？桃符神聞是語已，拊掌呵呵，突出而
J39nB463_p0808c15║前，曰：『如斯說話，七家村裏人見解。殊不知我能旋乾
J39nB463_p0808c16║轉坤、移星換斗，有時拈頭作尾，以威音而為婁至；有
J39nB463_p0808c17║時翻尾作頭，以婁至而為威音。謂今夕為除夕，誰曰
J39nB463_p0808c18║不可？以明日為元旦，誰曰不可？』洌上座與伊劈頭一
J39nB463_p0808c19║棒，云：『拄杖子煞個好市。』」
J39nB463_p0808c20║元旦，秉拂。拈拄杖，云：「者是最初一著子，千著萬著由
J39nB463_p0808c21║之而發生。」喝一喝，云：「者是最初一句子，千句萬句因
J39nB463_p0808c22║之而建立。天得一以清，有星皆拱北；地得一以寧，無
J39nB463_p0808c23║水不朝東；君王得一，端拱垂裳，河清海晏；臣宰得一，
J39nB463_p0808c24║股肱黼黻，草偃風行；閭閻得一，土安其界，人部其家；
J39nB463_p0808c25║衲僧家得一，堪作甚麼？權衡佛祖、號令人天。正當今
J39nB463_p0808c26║日，正令全提一句作麼生？」卓拄杖，云：「鴨綠波洄野水，
J39nB463_p0808c27║鵝黃色轉隄楊。」
J39nB463_p0808c28║束裝往浙，示眾。「坐斷今古舌頭，要識轉身句子；把住
J39nB463_p0808c29║乾坤手腳，也須放過一籌。何故？大道無邊際，當機有
J39nB463_p0808c30║卷舒。若便恁麼去，謂之把纜放舡、釘樁搖櫓，真正過
J39nB463_p0809a01║量人不在者裏作窠臼。不見道：莫守寒巖異艸青，坐
J39nB463_p0809a02║斷白雲宗不玅。剎竿頭上翻筋斗，海闊天空；華鍼眼
J39nB463_p0809a03║裏度金鵬，摩霄逼漢。可中有個幡然而改、打破牢關，
J39nB463_p0809a04║直如香象渡河截流而過、金翅劈海直取龍吞，不妨
J39nB463_p0809a05║與伊艸鞋一緉，三十年行腳。正恁麼時，不住此岸、不
J39nB463_p0809a06║住彼岸、不住中流一句作麼生？倒騎銕馬下揚州。」
J39nB463_p0809a07║覺明上座入塔。「潭之南，湘之北，八面玲瓏無縫隙，覺
J39nB463_p0809a08║光燦爛明霜雪，無妨多處添些些。」放下骨襯，云：「大好
J39nB463_p0809a09║時節。」
J39nB463_p0809a10║石破禪人入塔。「達磨九年尚覷不破，今日石破了也，
J39nB463_p0809a11║以何為驗？」放下骨襯，云：「以此為驗。」
J39nB463_p0809a12║定心耆宿鍛骨。「平地多年起骨堆，白雲深處勢崔嵬，
J39nB463_p0809a13║無端觸著無情手，直教身心當下灰。」喝一喝，顧視左
J39nB463_p0809a14║右，云：「會麼？我定心老宿生來氣宇豁達，才器英弘，結
J39nB463_p0809a15║伴水月開士共力同心，開芙蓉祖席於殘煙衰柳之
J39nB463_p0809a16║中，三十年辛勤恢大唐勝蹟，厥後吉祥坐脫，藏身於
J39nB463_p0809a17║長林豐艸之下，十八年沉埋面目猶昔。今日白足古
J39nB463_p0809a18║淵上座孝思無斁，貴圖相見，且道見後如何？」攛下火
J39nB463_p0809a19║炬，云：「皮膚脫落盡，節節骨黃金。」喝一喝。
J39nB463_p0809a20║入塔。「山自我開，室自我影，別處安身，者裏滅跡，正當
J39nB463_p0809a21║今日如何？」放下骨襯云：「借路還家，兒孫得力。」
J39nB463_p0809a22║寧鄉樂法菴泐冰上座入塔。「百里非遙，千山一色，事
J39nB463_p0809a23║同一家，理無異致。」提起骨襯，云：「昔時曾向途中覓即
J39nB463_p0809a24║此物，今日看來火裏冰非他物。」放下骨襯，云：「休道泐
J39nB463_p0809a25║潭為死水，靈龍偏自解藏身。」喝一喝。
J39nB463_p0809a26║栗嶺悟徹禪人入塔。「住世四十年，足不越百里，一旦
J39nB463_p0809a27║告別時，譚笑一時爾。山僧素重之，蹋雪為送子。」放下
J39nB463_p0809a28║骨襯云：「佛子住此地，受用秪者是。」喝一喝。
J39nB463_p0809a29║（板存楞嚴大藏）
J39nB463_p0809a30║古梅洌禪師語錄卷下（二）