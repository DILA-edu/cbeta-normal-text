J39nB464_p0815c01║起宗真禪師語錄卷下
J39nB464_p0815c02║記室力能錄
J39nB464_p0815c03║舉古
J39nB464_p0815c04║舉：「鼓山赴閬王請，雪峰門送云：『一隻聖箭射入九重
J39nB464_p0815c05║城裏去也。』孚上座云：『和尚是伊未在？』峰云：『渠是徹底
J39nB464_p0815c06║人。』孚云：『若不信，待某甲去勘過。』遂往中路把住云：『師
J39nB464_p0815c07║兄甚麼處去？』山云：『九重城裏去。』孚云：『忽遇三軍圍繞
J39nB464_p0815c08║時如何？』山云：『他家自有通霄路。』孚云：『恁麼則離宮失
J39nB464_p0815c09║殿去也。』山云：『何處不稱尊？』孚便回謂峰云：『好隻聖箭
J39nB464_p0815c10║被我折卻了也。』遂舉前話，峰云：『渠有語在。』孚云：『這凍
J39nB464_p0815c11║膿猶有鄉情在。』」師云：「且道這聖箭畢竟是有折處？無
J39nB464_p0815c12║折處？若道有，要且問答分明；若道無，爭奈孚老不肯。
J39nB464_p0815c13║具出格眼者定當看。」
J39nB464_p0815c14║舉：「興教坦和尚開堂日，省宗化主出問：『諸佛未出世，
J39nB464_p0815c15║人人鼻孔撩天；祖師既西來，因甚麼杳無消息？』坦云：
J39nB464_p0815c16║『雞足峰前風悄然。』宗云：『未在，更道。』坦云：『大雪滿長安。』
J39nB464_p0815c17║宗云：『無人識此意，令我憶南泉。』拂袖歸眾，更不禮拜。
J39nB464_p0815c18║坦云：『新興教今日失利。』歸方丈，請宗至，云：『適來錯抵
J39nB464_p0815c19║對一轉語，人天眾前何不禮拜蓋覆卻？』宗云：『大丈夫
J39nB464_p0815c20║膝下有黃金，爭肯拜無眼長老？』坦云：『我別有語也。』宗
J39nB464_p0815c21║理前問，至未在更道處，坦云：『我有三十棒寄打雪竇。』
J39nB464_p0815c22║宗乃禮拜。」師云：「興教當斷不斷，反招其亂。若也正令
J39nB464_p0815c23║全提，免致遭人檢點。宗化主雖具作家眼腦，也是龍
J39nB464_p0815c24║頭蛇尾。」
J39nB464_p0815c25║舉：「玄沙同天龍斫柴次，見一虎，龍云：『和尚虎。』沙云：『是
J39nB464_p0815c26║汝虎。』歸院後問：『適來見虎云是汝，未審尊意如何？』沙
J39nB464_p0815c27║云：『娑婆世界有四種極重障，若人透得，許汝出陰界。』」
J39nB464_p0815c28║師云：「兩個弄泥（圖漢），殊不顧傍觀者團。」
J39nB464_p0815c29║舉：「金陵奉先深禪師同明和尚到淮河，見人牽網，有
J39nB464_p0815c30║魚從網透出，深云：『俊哉！一似個衲僧相似。』明云：『雖然
J39nB464_p0816a01║如是，爭如不撞入網羅好？』深云：『明兄！你欠悟在。』明至
J39nB464_p0816a02║中夜方省。」師云：「金陵出得入不得，明老入了出不得。
J39nB464_p0816a03║莫有能出能入者麼？三生六十劫。」
J39nB464_p0816a04║舉：「丹霞訪龐居士，見靈昭女洗菜，乃問：『居士在否？』女
J39nB464_p0816a05║放下菜籃，叉手而立。霞又問：『居士在否？』女提籃便行，
J39nB464_p0816a06║霞便回。須臾居士歸，女舉似前話，士云：『丹霞在否？』女
J39nB464_p0816a07║云：『去也。』士云：『赤土塗牛奶。』」師云：「盡道靈昭收放自由，
J39nB464_p0816a08║殊不知被丹霞勘徹骨髓。居士雖則明鏡當臺，也未
J39nB464_p0816a09║免雪上加霜。」
J39nB464_p0816a10║舉：「靈雲見桃花悟道，作偈云：『三十年來尋劍客，幾回
J39nB464_p0816a11║葉落又抽枝。自從一見桃花後，直至于今更不疑。』有
J39nB464_p0816a12║僧舉似玄沙，沙云：『諦當甚諦當，敢保老兄未徹在。』眾
J39nB464_p0816a13║疑此語，沙乃問地藏云：『我恁麼道，你作麼生會？』藏云：
J39nB464_p0816a14║『不是桂琛，即走殺天下人。』」師云：「大小玄沙令行不全。
J39nB464_p0816a15║雖然，秪如地藏恁麼道，畢竟憑何道理？有人道得出，
J39nB464_p0816a16║許你具越格眼。」
J39nB464_p0816a17║：「舉須菩提問舍利弗：『夢中說六波羅密與覺時同異？』
J39nB464_p0816a18║弗云：『此義深遠，吾不能說。上方有彌勒大士深明此
J39nB464_p0816a19║義，汝往問彼，當為汝說。』提即往問，勒曰：『誰是彌勒？誰
J39nB464_p0816a20║云彌勒？』」師震聲一喝，云：「當時若下得這一喝，管教耀
J39nB464_p0816a21║古騰今。」復顧左右，云：「汝等諸人還覺腦門重麼？」
J39nB464_p0816a22║舉：「僧問法眼：『如何是佛？』眼云：『汝是慧超。』」師云：「領取勾
J39nB464_p0816a23║頭意，莫認定盤星。」
J39nB464_p0816a24║舉：「劉鐵磨到溈山，山云：『老牸牛！汝來也。』磨云：『來日臺
J39nB464_p0816a25║山大會齋，和尚還去麼？』山放身作臥勢，磨便出去。」師
J39nB464_p0816a26║云：「這則公案，一往觀去，賓主歷然，仔細看來，有得有
J39nB464_p0816a27║失。且道誰得誰失？」
J39nB464_p0816a28║舉：「定上座問臨濟：『如何是佛法大意？』濟下禪床擒住，
J39nB464_p0816a29║打一掌便拓開。定佇立，傍僧云：『定上座何不禮拜？』定
J39nB464_p0816a30║方禮拜，忽然大悟。」師云：「直饒玄會得，也是眼中塵。」
J39nB464_p0816b01║舉：「風穴在郢州衙內上堂云：『祖師心印，狀似鐵牛之
J39nB464_p0816b02║機，去即印住，住即印破。只如不去不住，印即是？不印
J39nB464_p0816b03║即是？』時有盧陂長老出問：『某有鐵牛之機，請師不搭
J39nB464_p0816b04║印。』穴云：『慣釣鯨鯢沉巨浸，卻嗟蛙步𩥇泥沙。』陂佇思，
J39nB464_p0816b05║穴喝云：『長老何不進語？』陂擬議，穴打一拂子云：『還記
J39nB464_p0816b06║得話頭麼？』陂擬開口，穴又打一拂子。牧主云：『佛法與
J39nB464_p0816b07║王法一般。』穴云：『你見甚麼道理？』主云：『當斷不斷，反招
J39nB464_p0816b08║其亂。』穴便下座。」師云：「風穴令行不全，牧主與麼道，也
J39nB464_p0816b09║好與一拂子。」
J39nB464_p0816b10║舉：「鏡清問僧：『門外是什麼聲？』僧云：『雨滴聲。』清云：『眾生
J39nB464_p0816b11║顛倒，迷己逐物。』僧云：『和尚作麼生？』清云：『泊不迷己。』僧
J39nB464_p0816b12║云：『意旨如何？』清云：『出身猶可易，脫體道應難。』」師云：「大
J39nB464_p0816b13║小鏡清，廉纖不少。」
J39nB464_p0816b14║舉：「馬祖與百丈行次，見野鴨飛過，祖云：『是甚麼？』丈云：
J39nB464_p0816b15║『野鴨子。』祖云：『甚處去也？』丈云：『飛過去也。』祖把丈鼻頭
J39nB464_p0816b16║一扭，丈作痛聲，祖云：『何曾飛去？』丈於此有省。」師云：「馬
J39nB464_p0816b17║師不奈船何，打破戽斗。雖然，為人須為徹，殺人須見
J39nB464_p0816b18║血。」
J39nB464_p0816b19║舉：「雲門問僧：『近離甚處？』僧云：『西禪。』門云：『西禪有何言
J39nB464_p0816b20║句？』僧展兩手，門打一掌。僧云：『某甲話在。』門展兩手，僧
J39nB464_p0816b21║無語，門又打一掌。」師云：「雲門固是眼親手便，然要活
J39nB464_p0816b22║這僧，猶未許在。」
J39nB464_p0816b23║舉：「僧問趙州：『至道無難，唯嫌揀擇，是時人窠窟否？』州
J39nB464_p0816b24║云：『曾有人問我，直得五年分訴不下。』」師云：「這有年無
J39nB464_p0816b25║德漢，大似箇無齒大虫，你等諸人還識他利害處麼？
J39nB464_p0816b26║若也識得，許你具衲僧眼。」
J39nB464_p0816b27║舉：「雲門垂語云：『乾坤之內，宇宙之間，中有一寶，秘在
J39nB464_p0816b28║形山。拈燈籠向佛殿裏，將三門來燈籠上。』」師云：「這寶
J39nB464_p0816b29║若只在形山，終屬乾坤籠罩，何足貴哉？須知汝等諸
J39nB464_p0816b30║人各有無價摩尼，若也荐得，一生受用不盡。」擊禪床，
J39nB464_p0816c01║下座。
J39nB464_p0816c02║舉：「南泉一日因兩堂爭貓兒，泉提起貓云：『道得即不
J39nB464_p0816c03║斬。』眾無對，泉斬貓為兩段。至晚，舉問趙州，州脫草鞋
J39nB464_p0816c04║頂戴而出，泉云：『子若在，即救得貓兒。』」師云：「南泉正令
J39nB464_p0816c05║全提，趙州轉身活潑，雖則賓主歷然，要未踏著關捩
J39nB464_p0816c06║子在。」
J39nB464_p0816c07║舉：「外道問佛：『不問有言，不問無言。』世尊良久，外道讚
J39nB464_p0816c08║歎云：『世尊大慈大悲，開我迷雲，令我得入。乃禮拜而
J39nB464_p0816c09║去。去後，阿難問外道：有何所證，而言得入？』佛云：『如世
J39nB464_p0816c10║良馬，見鞭影而行。』」師云：「外道面塗世尊，世尊熱瞞阿
J39nB464_p0816c11║難，一夥販私鹽漢，好各與三十烏藤。何故？見事不平
J39nB464_p0816c12║誰認得？衲僧正令自當行。」
J39nB464_p0816c13║舉：「南泉、歸宗、麻谷國禮忠國師，泉于地上畫一圓相
J39nB464_p0816c14║云：『道得即去。』宗于圓相中坐，谷作女人拜。泉云：『與麼
J39nB464_p0816c15║則不去也。』宗云：『是何心倖？』」師云：「一夥弄精魂漢，未出
J39nB464_p0816c16║門時，腳跟下好與三十棒。」
J39nB464_p0816c17║舉：「金牛每至齋時，自將飯桶于僧堂前作舞，復呵呵
J39nB464_p0816c18║大笑云：『菩薩子吃飯來。』」師云：「金牛雖則殷勤太煞，看
J39nB464_p0816c19║來也是無端。設有個出來問：『和尚又作麼生？』但對他
J39nB464_p0816c20║道：『自來一雙窮相手，不曾低揖等閒人。』」
J39nB464_p0816c21║舉：「僧問投子：『一切聲是佛聲，是否？』子云：『是。』僧云：『和尚
J39nB464_p0816c22║莫𡱰沸碗鳴聲。』子便打。僧又問：『粗言及細語，皆歸第
J39nB464_p0816c23║一義，是否？』子云：『是。』僧云：『喚和尚作頭驢，得麼？』子便打。」
J39nB464_p0816c24║師云：「有頭無尾漢，當時何不拗折拄杖，熱面再唾？」
J39nB464_p0816c25║舉：「僧問藥山：『平田淺草，麈鹿成群，如何射得塵中主？』
J39nB464_p0816c26║山云：『看箭。』僧放身便倒。山云：『侍者拖出。』僧便走。山云：
J39nB464_p0816c27║『弄泥團漢有甚麼限？』」師云：「雖似見機而作，卻也隈刀
J39nB464_p0816c28║避劍。若解當鋒取勝，果然是員戰將。」
J39nB464_p0816c29║舉：「梁武帝問達磨：『如何是聖諦第一義？』磨云：『廓然無
J39nB464_p0816c30║聖。』帝云：『對朕者誰？』磨云：『不識。』帝不契，磨乃渡江至魏。」
J39nB464_p0817a01║師云：「祖師純剛打就，武帝生鐵鎔成，驀劄相逢，佳話
J39nB464_p0817a02║千古。雖然如是，門庭施設即不無，若約衲僧門下，須
J39nB464_p0817a03║別有振作始得。諸人脫或遲疑，山僧不免別行一路
J39nB464_p0817a04║去也。」呵呵大笑，下座。
J39nB464_p0817a05║舉：「文殊、普賢起佛見法見，世尊以威神力，貶向二鐵
J39nB464_p0817a06║圍山。」師云：「有等瞎眼阿師見恁般公案，便道：『動念即
J39nB464_p0817a07║乖。』大似狂狗逐塊。真上座見處與諸方各別，如今設
J39nB464_p0817a08║有起佛見、法見底，無底缽盂盛飯供養伊。何故聻？從
J39nB464_p0817a09║前汗馬無人識，秪要重論蓋代功。」
J39nB464_p0817a10║舉三聖透網念鱗因緣。師云：「我即不然。『透網金鱗，未
J39nB464_p0817a11║審以何為食？』『木札羹、鐵釘飯。』千五百人善知識，話頭
J39nB464_p0817a12║也不識，莫怪空疏，伏惟尚嚮。」
J39nB464_p0817a13║頌古
J39nB464_p0817a14║舉誰是彌勒、誰云彌勒因緣。
J39nB464_p0817a15║誰是彌勒云彌勒，眼睛鼻子俱突出，衲僧撞見眼
J39nB464_p0817a16║頭高，盡力提持去不得。
J39nB464_p0817a17║舉興教坦和尚開堂因緣。
J39nB464_p0817a18║無人識意憶南泉，鼻孔撩天也被穿，等閑運出鐵
J39nB464_p0817a19║牛機，華岳三峰倒插天。
J39nB464_p0817a20║舉玄沙同天龍斫柴因緣。
J39nB464_p0817a21║五五二十五，打破鹽官鼓，覿面絕疏親，特地大家
J39nB464_p0817a22║補。大家補，四七二三面相睹。
J39nB464_p0817a23║舉德山到溈山因緣。
J39nB464_p0817a24║掣電轟雷運略韜，收來放出在秋毫，坐觀成敗溈
J39nB464_p0817a25║山老，陷虎機能用不勞。
J39nB464_p0817a26║舉：「雪峰示眾云：『盡大地撮來如粟米粒大，拋向面前，
J39nB464_p0817a27║漆桶不會，打鼓普請看。』」
J39nB464_p0817a28║堪笑雪峰老婆禪，無端拈出教人看，可憐待兔守
J39nB464_p0817a29║株客，不解風前聽杜鵑。
J39nB464_p0817a30║舉：「僧問洞山：『如何是佛？』山云：『麻三斤。』」
J39nB464_p0817b01║如何是佛麻三斤，當陽獨露絕疏親，雖然佛法無
J39nB464_p0817b02║多子，倒底還他手眼明。
J39nB464_p0817b03║舉：「俱胝凡有僧問，只豎一指。」
J39nB464_p0817b04║俱胝佛法不爭多，試問時人見也麼？擬向指頭尖
J39nB464_p0817b05║上會，鷂子早已過新羅。
J39nB464_p0817b06║舉：「僧問：『寒暑到來，如何迴避？』」
J39nB464_p0817b07║迴避寒暑枉勞神，無寒暑處語豈誠？鴛鴦繡出從
J39nB464_p0817b08║君看，不把金針度與人。
J39nB464_p0817b09║舉：「良禪客問欽山：『一鏃破三關　　時如何？』山云：『放
J39nB464_p0817b10║出關中主看。』良云：『與麼則知過必改。』山云：『更待何時？』
J39nB464_p0817b11║良云：『好箭放不著所在。』便出。山云：『闍黎且來。』良回首。
J39nB464_p0817b12║山云：『一鏃破三關且止，試與欽山發箭看。』良擬議，山
J39nB464_p0817b13║打七棒，云：『且聽這漢疑三十年。』」
J39nB464_p0817b14║關中主，尊寰宇，一鏃三關知幾許。氣宇信如王，誰
J39nB464_p0817b15║敢嬰其武。堪笑負命者，有眼還同瞽。報君知，莫莽
J39nB464_p0817b16║鹵，未解行人休離母。
J39nB464_p0817b17║舉：「僧從定州會裏到烏臼，臼云：『甚處來？』僧云：『定州。』臼
J39nB464_p0817b18║云：『定州法道何似這裏？』僧云：『不別。』臼云：『若不別，更轉
J39nB464_p0817b19║彼中去。』便打，僧云：『棒頭有眼，不得草草打人。』臼云：『今
J39nB464_p0817b20║日打著一個。』又打三下，僧便出，臼云：『屈棒元來有人
J39nB464_p0817b21║喫在。』僧轉身云：『爭奈杓柄在和尚手裏。』臼云：『汝要，山
J39nB464_p0817b22║僧與汝。』僧奪棒打臼三下，臼云：『屈棒，屈棒。』僧云：『有人
J39nB464_p0817b23║喫在。』臼云：『草草打著個漢。』僧禮拜，臼云：『卻與麼去。』僧
J39nB464_p0817b24║大笑而出，臼云：『消得恁麼，消得恁麼。』」
J39nB464_p0817b25║作者相逢迥不同，針縫影裏騎大鵬。李廣當年入
J39nB464_p0817b26║虜庭，看來未足盡英雄。
J39nB464_p0817b27║舉：「玄沙示眾云：『諸方老宿盡道接物利生，忽遇三種
J39nB464_p0817b28║病人來，作麼生接？患盲者，拈椎豎拂他又不見；患聾
J39nB464_p0817b29║者，語言三昧他又不聞；患啞者，教他說又說不得。且
J39nB464_p0817b30║作麼生接？若接此人不得，佛法無有靈驗。』有僧請益
J39nB464_p0817c01║雲門，門云：『禮拜著。』僧拜起，門以柱杖桎，僧退後，門云：
J39nB464_p0817c02║『汝不患盲。』復喚：『近前來。』僧近前，門云：『汝不患聾。』乃云：
J39nB464_p0817c03║『還會麼？』僧云：『不會』。門云：『汝不患啞。』其僧于此有省。」
J39nB464_p0817c04║一藥能痊三般病，三般病藥一般性。金博金兮水
J39nB464_p0817c05║洗水，作者還將病醫病。
J39nB464_p0817c06║舉：「盤山垂語云：『三界無法，何處求心？四大本空，佛依
J39nB464_p0817c07║何住？璿璣不動，寂爾無痕，覿面相呈，更無餘事。珍重！』」
J39nB464_p0817c08║世界身心徹底窮，與誰把手上高峰？飢食渴飲眠
J39nB464_p0817c09║高枕，曉起扶桑日已紅。