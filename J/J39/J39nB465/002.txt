J39nB465_p0822b01║永壽子雍如禪師語錄卷二
J39nB465_p0822b02║侍者鏡懸記錄
J39nB465_p0822b03║康熙己卯冬日，涿州坡河屯信士袁善人，率領眾姓
J39nB465_p0822b04║人等，請住雨花庵。師受請至。
J39nB465_p0822b05║山門。曰：「解脫門八字打開，何妨一任縱橫。」卓拄杖三
J39nB465_p0822b06║下，便入。
J39nB465_p0822b07║韋馱殿。曰：「昔前你是主，我是賓；今朝我是主，汝是賓。
J39nB465_p0822b08║大家勇猛著，扶起破沙盆。」便燒香。
J39nB465_p0822b09║大殿。曰：「指天指地獨稱尊，忽遇雲門跛腳孫，一棒打
J39nB465_p0822b10║開心地印，從今不放佛稱尊。然雖如是，且道新長老
J39nB465_p0822b11║到來又且如何施設？」喝一喝，大展三拜。
J39nB465_p0822b12║方丈。曰：「這箇獅子窟，是凡是聖？一齊從此入，英靈衲
J39nB465_p0822b13║子都到來，大棒當頭莫教惜。」
J39nB465_p0822b14║塔夫人、金夫人請師上堂。僧問：「昔日已吹無孔笛，今
J39nB465_p0822b15║朝猶弄沒絃琴。自我調高人不識，這回猶自覓知音。
J39nB465_p0822b16║如何是君？」師曰：「當堂獨坐。」進曰：「如何是臣？」師曰：「依門
J39nB465_p0822b17║靠戶。」進曰：「如何是君視臣？」師曰：「眼前童子面前人。」進
J39nB465_p0822b18║曰：「如何是臣向君？」師曰：「晨昏無間甚殷勤。」進曰：「如何
J39nB465_p0822b19║是君臣道合？」師曰：「有眼明如日，真金火裏看。」迺卓拄
J39nB465_p0822b20║杖曰：「拈起也遍歷乾坤，放下也一毫無涉。不拈不放，
J39nB465_p0822b21║堂堂獨露。且道露箇甚麼？」喝一喝曰：「當堂不正座，卻
J39nB465_p0822b22║付兩頭機。」
J39nB465_p0822b23║趙門蒼氏夫人請上堂。又總大師問：「鐘鼓齊鳴即不
J39nB465_p0822b24║問，賓主相見是如何？」師曰：「兵隨印轉，將逐符行。」進曰：
J39nB465_p0822b25║「如何是主？」師曰：「有眼難睹。」進曰：「如何是賓？」師曰：「滿面
J39nB465_p0822b26║紅塵。」進曰：「如何是主中主？」師曰：「莫邪全正令。」進曰：「如
J39nB465_p0822b27║何是賓中賓？」師曰：「清風拂白雲。」進曰：「把住時密不通
J39nB465_p0822b28║風，放行時頭頭合轍。且道把住的是？放行的是？」師曰：
J39nB465_p0822b29║「不得分身兩處看。」進曰：「恁麼則香風吹滿三千界，果
J39nB465_p0822b30║然無處不稱尊。」仰大師問：「結解放收俱不問，請師指
J39nB465_p0822c01║示五家宗。如何是臨濟宗？」師曰：「昨夜天晴今日雪。」進
J39nB465_p0822c02║曰：「如何是雲門宗？」師曰：「腳跟下薦取。」進曰：「如何是溈
J39nB465_p0822c03║仰宗？」師曰：「父子不傳。」進曰：「如何是法眼宗？」師曰：「孤峰
J39nB465_p0822c04║獨露。」進曰：「如何是曹洞宗？」師曰：「玉轉珠迴。」進曰：「五宗
J39nB465_p0822c05║已蒙師指示，向上全提是如何？」師卓拄杖，曰：「會麼？」迺
J39nB465_p0822c06║曰：「今日七完，且喜逢春。山河大地，萬物皆新。諸禪德，
J39nB465_p0822c07║勿沉吟，痛棒熱喝莫生嗔。參到水窮山盡處，人法雙
J39nB465_p0822c08║忘處處真。」喝一喝，曰：「金鎚不用紅爐煉，日用無私耀
J39nB465_p0822c09║古今。」卓拄杖，下座。
J39nB465_p0822c10║師誕日，上堂。「從上家風即不問，今日菩薩聖誕，於和
J39nB465_p0822c11║尚是同是別？」師曰：「一椎兩當。」進曰：「只今母難之期，應
J39nB465_p0822c12║當諷經
J39nB465_p0822c13║祝國，為甚麼呵佛罵祖？」師曰：「知音知後更誰知？」進曰：
J39nB465_p0822c14║「龍象遠垂光燦爛，盡教海屋更添籌。」師曰：「讚嘆有分。」
J39nB465_p0822c15║又總大師問：「燕山環玉水，海屋自添籌。」師曰：「庭前嫩
J39nB465_p0822c16║草年年綠，嶺畔閒雲去復來。」進曰：「古人道：『空手把鋤
J39nB465_p0822c17║頭，步行騎水牛。』豈不是無中道有句？」師曰：「路遙知馬
J39nB465_p0822c18║力。」進曰：「『人從橋上過，橋流水不流。』豈不是有中道無
J39nB465_p0822c19║句？」師曰：「事久見人心。」進曰：「皓布褌曰：『傅大師只頌得
J39nB465_p0822c20║法身邊事，未頌得法身向上事。』又作麼生？」師曰：「皓公
J39nB465_p0822c21║雖道得十成，也落在第二。」進曰：「如何是第一？」師曰：「昨
J39nB465_p0822c22║宵皓月明如鏡，今日秋光滿道途。」進曰：「雖然蜀景花
J39nB465_p0822c23║前度，半祝皇圖半贈君。」師曰：「瞞你不得。」僧問：「如何是
J39nB465_p0822c24║佛？」師曰：「眉間寶劍。」進曰：「如何是法？」師曰：「袖裏金鎚。」進
J39nB465_p0822c25║曰：「如何是僧？」師曰：「殺人不展眼。」僧問：「如何是沙彌戒？」
J39nB465_p0822c26║師曰：「有水皆含月。」進曰：「如何是比丘戒？」師曰：「無山不
J39nB465_p0822c27║帶雲。」進曰：「如何是菩薩戒？」師曰：「金風吹玉管，那個是
J39nB465_p0822c28║知音？」問：「因齋慶讚即不問，如何是肉眼？」師曰：「庭前花
J39nB465_p0822c29║似玉。」進曰：「如何是天眼？」師曰：「一道恩光射太虛。」進曰：
J39nB465_p0822c30║「如何是慧眼？」師曰：「黑漆漆地。」進曰：「如何是法眼？」師曰：
J39nB465_p0823a01║「摩醯羅眼莫能窺。」進曰：「如何是佛眼？」師曰：「鐵蛇鑽不
J39nB465_p0823a02║入。」楊居士問：「如何是西來意？」師曰：「兩袖清風拂明月，
J39nB465_p0823a03║一隻草履踏雲微。」進曰：「丹桂飄香又如何悟得？」師曰：
J39nB465_p0823a04║「正是好時節。」進曰：「悟後如何？」師曰：「此是帝王都。」進曰：
J39nB465_p0823a05║「路逢死蛇莫打殺。」師曰：「引不著。」士禮拜而退。乃曰：「燕
J39nB465_p0823a06║山環玉水，海屋自添籌。一條娘生褲，脫體足風流。空
J39nB465_p0823a07║手把鋤頭，耕月泛浮漚。步行騎水牛，頭角未曾收。人
J39nB465_p0823a08║從橋上過，赤腳下揚州。橋流水不流，六耳不同謀。古
J39nB465_p0823a09║人恁麼舉，山僧恁麼判。且道是法身邊事，法身向上
J39nB465_p0823a10║事？永壽今日也有一偈舉示：娘生褲子足風流，日曬
J39nB465_p0823a11║風吹八百秋。明月堂前收不得，誰教此日更添籌？」卓
J39nB465_p0823a12║拄杖，下座。
J39nB465_p0823a13║小參法語
J39nB465_p0823a14║小參。「元中元，鼻孔撩天；玅中玅，頂門著竅。也不元，也
J39nB465_p0823a15║不玅，饑來喫飯困睡覺。」
J39nB465_p0823a16║早參。「前街鬧浩浩，後街鬧浩浩，其中著眼最分明，大
J39nB465_p0823a17║地山河同一窖。」
J39nB465_p0823a18║燒斗母像，晚參。「一天星斗不分岐，大地眾生心自迷，
J39nB465_p0823a19║多感老人親點破，試看星火燒須彌。」
J39nB465_p0823a20║起七，小參。「諸人請我開爐，動靜皆是工夫，坐到心空
J39nB465_p0823a21║及第，冷灰迸出明珠。」喝一喝，曰：「師姑原來女人做，大
J39nB465_p0823a22║開兩眼莫糢糊。」
J39nB465_p0823a23║解七，小參。「前日結，今日解，中有一物長不改。大眾！且
J39nB465_p0823a24║道是箇甚麼物？」豎拂子，曰：「無邊剎境，自他不隔於毫
J39nB465_p0823a25║端；十世古今，始終不離於當念。所以道：『心生種種法
J39nB465_p0823a26║生，心滅種種法滅。』還知山僧落處麼？」良久，曰：「相逢盡
J39nB465_p0823a27║道休官好，林下何曾見一人？」
J39nB465_p0823a28║楊、王、李太太並陳居士設齋，請
J39nB465_p0823a29║結制，小參。問：「古人道：『要假兒孫腳下行，金雞頷下一
J39nB465_p0823a30║粒粟，供養十方羅漢僧。』秪如羅漢僧作麼供養？」師曰：
J39nB465_p0823b01║「鶯唱柳岸花飛絮，雪點晴窗蝶夢狂。」進曰：「無根樹子
J39nB465_p0823b02║一株向何處發生？」師曰：「半窗風月靜，一踏野雲平。」進
J39nB465_p0823b03║曰：「無陰陽地一片甚麼人住處？」師曰：「有面目漢無插
J39nB465_p0823b04║足處。」進曰：「到處皆心意，誰是個中人？」師卓拄杖，曰：「直
J39nB465_p0823b05║下薦取。」問：「今朝打七第一日，西來祖意大須參，庭前
J39nB465_p0823b06║柏子休拈出，未審將何作指南？」師曰：「鷓鴣啼處百花
J39nB465_p0823b07║香。」「如何是接初機句？」師曰：「萬象之中獨露身。」「如何是
J39nB465_p0823b08║正令行句？」師曰：「出頭天外看，誰是個中人？」「如何是烹
J39nB465_p0823b09║佛煉祖句？」師曰：「三顧茅蘆後，煙花鎖翠微。」進曰：「恁麼
J39nB465_p0823b10║則千峰勢到嶽邊止，萬派聲歸海上消。」師曰：「也要當
J39nB465_p0823b11║下無私使得。」乃曰：「起七應節，人天普接。有佛處不得
J39nB465_p0823b12║住，樓臺月色雲收去；無佛處急走過，梅花昨夜風吹
J39nB465_p0823b13║破。洗滌身心正好參，自然到處分明去，五湖四海任
J39nB465_p0823b14║君看。燕州山、玉𫶈水，頭頭盡是自家底，一段風流不
J39nB465_p0823b15║讓人。」喝一喝，曰：「逢人且說三分話。」擲拄杖，下座。
J39nB465_p0823b16║病起，小參。「終朝忙忙，疾病臨身，紅塵滾滾，沙裏淘金，
J39nB465_p0823b17║不是一番寒徹骨，幾乎賺殺本來人，從此萬緣俱放
J39nB465_p0823b18║下，今朝幸喜又從新。」拈拄杖，下座。
J39nB465_p0823b19║機緣
J39nB465_p0823b20║僧參，師問：「那裏來？」僧曰：「河南。」師曰：「河南風景若何？」僧
J39nB465_p0823b21║曰：「今年麻麥熟。」師曰：「喂驢喂馬。」僧禮退。
J39nB465_p0823b22║僧問：「如何是永壽境？」師曰：「庭前花似玉。」僧曰：「如何是
J39nB465_p0823b23║境中人？」師曰：「覿面不露頂。」僧曰：「意旨如何？」師曰：「一棒
J39nB465_p0823b24║一條痕。」
J39nB465_p0823b25║尼參，師問：「何處來？」尼曰：「西山。」師曰：「西山昨夜因甚無
J39nB465_p0823b26║月？」尼曰：「照天照地。」師曰：「因甚不照這裏？」尼擬議，師便
J39nB465_p0823b27║打。
J39nB465_p0823b28║尼參，問：「世尊初生，意旨如何？」師曰：「拄杖今日不在手。」
J39nB465_p0823b29║尼曰：「豈不是辜負世尊？」師曰：「作家禪客。」尼曰：「和尚也
J39nB465_p0823b30║不是好心。」師便打一棒，尼禮退。
J39nB465_p0823c01║僧參，師問：「甚處來？」僧曰：「江南來。」師曰：「楊子江昨日水
J39nB465_p0823c02║到流，是否？」僧曰：「和尚莫眼花。」師便打。僧曰：「和尚自領
J39nB465_p0823c03║一半。」
J39nB465_p0823c04║僧參，問：「禮拜是？不禮拜是？」師便打一棒，曰：「痛不痛？」僧
J39nB465_p0823c05║曰：「痛道痛，秪是打不著。」師曰：「打不著，因甚麼卻痛？」僧
J39nB465_p0823c06║無語。
J39nB465_p0823c07║問尼：「何處住？」尼曰：「皇城內。」師曰：「萬歲爺在宮中麼？」尼
J39nB465_p0823c08║曰：「在秪在，只是不見人。」師曰：「太尊貴生。」尼拂袖而去。
J39nB465_p0823c09║示眾。「一言滿天下，不是尋常話。超過麻三斤，誰敢輕
J39nB465_p0823c10║假借。撞著胡張三，脫下衲衣打。打打打，江南兩浙誰
J39nB465_p0823c11║酬價。」
J39nB465_p0823c12║示眾。拈拄杖曰：「識得者箇，方知森羅萬象一法印定。
J39nB465_p0823c13║且道印文在甚麼處？」良久，卓一下曰：「知恩者少，負恩
J39nB465_p0823c14║者多。」
J39nB465_p0823c15║示眾。「一見便見，一了便了。之乎者也，何日得曉。」喝一
J39nB465_p0823c16║喝曰：「滿地落花無人掃。」
J39nB465_p0823c17║示眾。「清虛體，無塵垢，描不成，畫不就，觸處全乖，如何
J39nB465_p0823c18║禮究？」以拂子畫○，喝一喝。
J39nB465_p0823c19║示眾。「滿耳聲，滿眼色，太煞分明，最親最切。報君知，瞥
J39nB465_p0823c20║不瞥？大地掀翻何處說。」
J39nB465_p0823c21║示眾。「僧不僧，儒不儒，十字街頭當欷歔。凡不識，聖不
J39nB465_p0823c22║知，呵呵呵，豈是溈山牯，也非楊岐驢。」
J39nB465_p0823c23║示眾。「符不書，斗不拜，時人說我會捏怪。從今放下接
J39nB465_p0823c24║上流，不與尋常那樣待。」卓拄杖曰：「知我罪我，貴買賤
J39nB465_p0823c25║賣。」
J39nB465_p0823c26║示眾。「不是僧，亦非尼，十字街頭指點迷。翻身棒下成
J39nB465_p0823c27║龍去，野鬼閒神盡著疑。」喝一喝曰：「負恩者多，知恩者
J39nB465_p0823c28║稀。」
J39nB465_p0823c29║示眾。「山僧無法說，只要你低頭。放下人我心，不用向
J39nB465_p0823c30║外求。敢問諸兄弟，放不下的心在甚麼處？」良久曰：「人
J39nB465_p0824a01║我裏。參！」
J39nB465_p0824a02║示眾。「東西南北十萬里，四聖六凡居其中，心境雙忘
J39nB465_p0824a03║許你見。」
J39nB465_p0824a04║示眾。「昨夜三更夜半寒，不隨坐臥是真參，忽然覷破
J39nB465_p0824a05║娘生面，一箇閑人天地間。」
J39nB465_p0824a06║示眾。「道得放參句，山僧與你箇枕頭。道不得放參句，
J39nB465_p0824a07║也與你箇枕頭。且道利害在甚麼處？」僧便喝，師便打。
J39nB465_p0824a08║進曰：「婆心太切。」師曰：「知恩者少。」
J39nB465_p0824a09║師問：「二六時中，四威儀內，如何是得力句？」進曰：「步步
J39nB465_p0824a10║踏著。」師曰：「且道踏著箇甚麼？」僧便掌。師曰：「且喜得力。」
J39nB465_p0824a11║師又問：「如何是得力句？」僧便喝。師曰：「且莫錯承當。」進
J39nB465_p0824a12║曰：「將謂別有。」師曰：「喫棒有分。」進曰：「舌頭總在和尚口
J39nB465_p0824a13║裏。」師便打。
J39nB465_p0824a14║師問：「且道利害在甚麼處？」僧禮拜，拍手呵呵大笑。師
J39nB465_p0824a15║曰：「與你個枕頭。」
J39nB465_p0824a16║師又問：「且道利害在甚麼處？」進曰：「正好打地。」師曰：「與
J39nB465_p0824a17║你個枕頭。」
J39nB465_p0824a18║師又問：「且道利害在甚麼處？」進曰：「一日咬開白果，放
J39nB465_p0824a19║出沒量大人。」師曰：「說甚麼法？」僧禮拜而退。
J39nB465_p0824a20║師擲竹篦，垂問：「向這裏道一句看。」又總大師禮拜，拾
J39nB465_p0824a21║起竹篦捧上，師接得便打。進曰：「謝師證明。」
J39nB465_p0824a22║重陽示眾。「九月九，佛法有。黃底菊，青底柳。報君知，莫
J39nB465_p0824a23║外走。」以拂子畫○曰：「滿眼滿耳塞卻口。」
J39nB465_p0824a24║從稻地經過偶成一偈
J39nB465_p0824a25║渠流曲曲遶瓊墻，月落園林井墨粧，翠柳凝煙寒色
J39nB465_p0824a26║淨，白蓮帶露吐青香。村名設舞臨高閣，鵲噪青山近
J39nB465_p0824a27║草堂，風送春聲情未息，又添夏景引爐長。
J39nB465_p0824a28║四偈
J39nB465_p0824a29║寶劍橫拈袖裏藏，當門妙舞與人看，空王殿上行全
J39nB465_p0824a30║令，萬象森羅毛骨寒。
J39nB465_p0824b01║獅子猶來不假聰，崢嶸歹躑是非功，一聲哮吼乾坤
J39nB465_p0824b02║轉，驚起泥牛上九重。
J39nB465_p0824b03║三尺烏藤被孰瞞，牛頭當面馬頭安，虛空有體親須
J39nB465_p0824b04║證，分付時人仔細看。
J39nB465_p0824b05║笙歌城裏覓知音，歌者歌兮聽者聽，一句曲含千古
J39nB465_p0824b06║意，蘆花明月兩無心。
J39nB465_p0824b07║雜偈八首
J39nB465_p0824b08║老大年來無可得，只因皈佛出紅塵，出家傳法傳心
J39nB465_p0824b09║要，藥病與他身有神。
J39nB465_p0824b10║一缽南園與北園，消磨歲月半枝禪，說我人間閒古
J39nB465_p0824b11║董，半似神仙也是仙。
J39nB465_p0824b12║從來學道喜山居，靜夜彌阤意自餘，會取本來真面
J39nB465_p0824b13║目，何須更要理鯨魚。
J39nB465_p0824b14║一點靈臺耀古宗，同門出入也難同，度人寶筏常無
J39nB465_p0824b15║倦，一片婆心不借中。
J39nB465_p0824b16║雪裏梅花別有春，久居深谷不凡塵，清身欲度香風
J39nB465_p0824b17║遠，幾樣風流別樣神。
J39nB465_p0824b18║一道神光獨占先，幾回雲榻覓枯禪，無心了道心窮
J39nB465_p0824b19║也，有意尋仙不遇仙。
J39nB465_p0824b20║鉏雲種月學山居，不盡山花道有餘，石做枕頭不是
J39nB465_p0824b21║虎，一天明月半床書。
J39nB465_p0824b22║竹裏風聲韻不同，臬和皓月亂東流，花同鳥語傳新
J39nB465_p0824b23║句，多少清吟萬景中。
J39nB465_p0824b24║三玄三要頌
J39nB465_p0824b25║第一玄，赤體無私萬象前，端居寶殿尊寰宇，一物猶
J39nB465_p0824b26║來話別傳。
J39nB465_p0824b27║第二玄，藏鋒雪密語偏圓，投機利便通玄旨，萬別千
J39nB465_p0824b28║差一句詮。
J39nB465_p0824b29║第三玄，向棒掀騰絕異聞，金風體淨分明極，萬境之
J39nB465_p0824b30║中獨露先。
J39nB465_p0824c01║第一要，一物無私照，赫赫大分明，突出入玄奧。
J39nB465_p0824c02║第二要，乾坤盡返照，句裏笑囊藏，得意須防飽。
J39nB465_p0824c03║第三要，舞掌呵呵笑，家貧愁殺人，赤體無絲好。
J39nB465_p0824c04║總頌
J39nB465_p0824c05║三要三玄體用親，無言童子笑嚬呻，搬柴運水知玄
J39nB465_p0824c06║妙，摘柳尋花別是春。
J39nB465_p0824c07║南泉斬貓頌
J39nB465_p0824c08║舉起青鋒不直言，草鞋無耳也無根，昨因雪曲歌聲
J39nB465_p0824c09║滑，聽得愁人亦斷魂。
J39nB465_p0824c10║述懷
J39nB465_p0824c11║海月臨天宇宙光，令人心地得清涼，當年煙水尋方
J39nB465_p0824c12║歇，此日金臺唱道忙。接物利生原有願，祝筵
J39nB465_p0824c13║皇帝壽無疆，閑來多少青雲客，每向吟哦集講堂。
J39nB465_p0824c14║舟行
J39nB465_p0824c15║春風二月泛行舟，兩岸鶯聲送客遊，柳色半含情漫
J39nB465_p0824c16║切，孤帆高掛逐金鷗。
J39nB465_p0824c17║旅泊
J39nB465_p0824c18║閒攜竹杖出松陰，不盡山花送客心，萬紫未舒藏雪
J39nB465_p0824c19║密，一腔清韻點秋金。
J39nB465_p0824c20║訪道作
J39nB465_p0824c21║帶水拖沉到上林，相呈話舊遇知音，一堂風月貫今
J39nB465_p0824c22║昔，花木庭前古佛心。
J39nB465_p0824c23║遊西山
J39nB465_p0824c24║西山佳景漫相尋，桃色紅兮柳色金，滿目春光無限
J39nB465_p0824c25║意，翠微古蹟到如今。
J39nB465_p0824c26║自惜
J39nB465_p0824c27║幾番拈來幾番新，幾用心機勿記春，不怕山猿數偷
J39nB465_p0824c28║果，單防內賊入幽林。
J39nB465_p0824c29║贈友人
J39nB465_p0824c30║知君忘識出常人，猶喜烏藤接上賓，惟愧素貧無可
J39nB465_p0825a01║贈，頻將書史漫同論。
J39nB465_p0825a02║數載聞名未得逢，今朝一見話偏濃，拈來佛法無多
J39nB465_p0825a03║子，別有家聲繼祖風。
J39nB465_p0825a04║久慕高賢尊貴種，喜從佛法起家聲，道存劫外君先
J39nB465_p0825a05║得，花發幽庭占早春。
J39nB465_p0825a06║待師立志是高賢，法外須知有別傳，迥出身心無一
J39nB465_p0825a07║物，自然成佛在人先。
J39nB465_p0825a08║訓徒
J39nB465_p0825a09║棄家拋業幾忘年，未遇知音莫與言，創業是難守不
J39nB465_p0825a10║易，諸徒莫作等閑看。一樑一柱好護惜，片磚片瓦無
J39nB465_p0825a11║拋殘，山僧此語能尊守，珍護將來有福端。
J39nB465_p0825a12║善法叔至，問：「德山被雪峰一拶，低頭歸方丈。山僧被
J39nB465_p0825a13║法姪一拶，拂袖便行。且道與古人是同是別？若辨得
J39nB465_p0825a14║出，許你會末後句。」師曰：「今日和尚來此，便是末後句
J39nB465_p0825a15║也。」
J39nB465_p0825a16║四賓主
J39nB465_p0825a17║賓中賓，芒鞋竹杖眼無睛，芒鞋三個耳，竹杖醉酩酊。
J39nB465_p0825a18║賓中主，風前月下同君舉，月明天漢靜，風舞漏聲齊。
J39nB465_p0825a19║主中賓，鳥啼花笑雨頻頻，鳥啼山月市，花笑正逢春。
J39nB465_p0825a20║主中主，萬機齊唱出庭闈，寶鏡當軒妙，臨臺識者稀。