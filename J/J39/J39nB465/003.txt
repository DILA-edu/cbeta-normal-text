J39nB465_p0825b01║子雍如禪師朝海語錄卷三
J39nB465_p0825b02║侍者佛震記錄
J39nB465_p0825b03║本庵起身朝海上堂法語
J39nB465_p0825b04║問：「春光景色鳥嚬嚬，幾曲嚬嚬欲送行，柳岸翠禽和
J39nB465_p0825b05║不徹，啣花相襯馬蹄輕。如何是臨行一句？」師云：「昨朝
J39nB465_p0825b06║有意書紅葉，今日無心懶剪裁。」進云：「昨宵玉水還京
J39nB465_p0825b07║國，今日燕山去欲留，別唱吾師深有意，不知誰是個
J39nB465_p0825b08║中酬？」師云：「同唱燕山曲，襟懷有幾人？」進云：「只如觀音
J39nB465_p0825b09║大士端居巖畔，欲逢不逢、欲見不見，師又作麼生語
J39nB465_p0825b10║會？」師云：「不惟彈指觀深妙，又听慈音語細微。」進云：「高
J39nB465_p0825b11║揖釋迦、不拜彌勒，甚又要禮覲觀世音菩薩去？」師云：
J39nB465_p0825b12║「秪知金色貴，那識錦江春？」進云：「願垂鸚鵡林中唱，一
J39nB465_p0825b13║道秋光滿載歸。」師云：「萬國盡紛紜。」僧問：「如何是清淨法
J39nB465_p0825b14║身？」師云：「驗主勘賓。」進云：「如何是圓滿報身？」師云：「當下
J39nB465_p0825b15║無私。」進云：「如何是三類化身？」師云：「千頃波心釣月迴。」
J39nB465_p0825b16║乃云：「燕山今日笑呵呵，永壽騎牛唱別歌，莫為富嫌
J39nB465_p0825b17║千口少，多因祝
J39nB465_p0825b18║國壯山河。高掛雲床朝海去，還為諸子願三多，但
J39nB465_p0825b19║將好句頻相囑，自然證得六波羅。理會麼？」靠拄杖，下座。
J39nB465_p0825b20║京都引眾送行讚詩十首
J39nB465_p0825b21║昨逢諸子話離情，無限愁腸向外傾，分付庭花休著
J39nB465_p0825b22║疾，恐驚珠露占秋英。
J39nB465_p0825b23║買得輕舟欲指南，滿懷明月素心憨，巖前幽鳥頻頻
J39nB465_p0825b24║唱，話到南詢五十三。
J39nB465_p0825b25║昨夜靈花夢裏分，醒來依舊渺無痕，一天明月清如
J39nB465_p0825b26║洗，玉水燕山客意欣。
J39nB465_p0825b27║莫嫌懶拙兩無心，雲自無心鳥自吟，風透花明香有
J39nB465_p0825b28║韻，何須意外更相尋。
J39nB465_p0825b29║惟愛燕山玉水情，清風明月兩相迎，株禽也解知端
J39nB465_p0825b30║的，飛近征車作遠盟。
J39nB465_p0825c01║扁舟遙泛月明中，薊北南天風景同，諸子漫言情念
J39nB465_p0825c02║切，秋來依舊看歸鴻。
J39nB465_p0825c03║兩袖春光出禁城，一腔心事向南傾，燕山在念愁雲
J39nB465_p0825c04║密，直待秋高色自清。
J39nB465_p0825c05║輕帆高掛五雲中，千里遵程一望窮，兩岸蘆花天際
J39nB465_p0825c06║外，日光超出海門東。
J39nB465_p0825c07║柳色囊衣話歲寒，桃紅猶憶別離難，滿寰玉水虛明
J39nB465_p0825c08║月，留待金臺仔細看。
J39nB465_p0825c09║禪心不獨野雲知，蘆月梅花欲寄誰，離情有意情難
J39nB465_p0825c10║遣，道合無心道亦宜。
J39nB465_p0825c11║語尚和呈偈
J39nB465_p0825c12║承師究竟得便宜，臨濟家風今始知，突出三玄并三
J39nB465_p0825c13║要，只教當下語多奇。
J39nB465_p0825c14║知師超卓法無邊，獨坐燕山奮赤拳，打破虛空分兩
J39nB465_p0825c15║路，無憂高枕法皇前。
J39nB465_p0825c16║上柯城讚馮居士
J39nB465_p0825c17║身歸西土有良時，玉露清風滿四維，慧眼常看塵外
J39nB465_p0825c18║月，片言點化是須伊。
J39nB465_p0825c19║楊州讚拈花庵
J39nB465_p0825c20║禪機道行豈能當，靜志平心謁上方，萬物盡消無物
J39nB465_p0825c21║界，虛空別有一眉長。
J39nB465_p0825c22║性善何曾知有身，笑看碌碌界中人，清和對月磨心
J39nB465_p0825c23║鏡，踏破瓊瑤摠是春。
J39nB465_p0825c24║謝師指示在當時，覿面提持不用思，莫邪鋒兮全吐
J39nB465_p0825c25║露，和盤托出總由伊。
J39nB465_p0825c26║青鋒高舉勢難當，斬盡痴頑顯大方，對面不存情與
J39nB465_p0825c27║見，全憑格物道風長。
J39nB465_p0825c28║帶水拖泥一幻身，尖頭矮屋出常人，山花野鳥頻相
J39nB465_p0825c29║顧，到處逢渠總是春。
J39nB465_p0825c30║天寧寺講道
J39nB465_p0826a01║骨肉分離解體時，不須戲念著思惟，輪刀陣上開惺
J39nB465_p0826a02║眼，好惡存亡總是伊。
J39nB465_p0826a03║師禪垂手住難當，接聖招賢見大方，拈到手窮物盡
J39nB465_p0826a04║處，誰知偏界道風長。
J39nB465_p0826a05║龜毛拈得不曩藏，賣盡春風孰敢當？今日拾來親示
J39nB465_p0826a06║子，他年展演自芬芳。
J39nB465_p0826a07║帶得燕山一片雲，含藏滿袖贈於君，香分南苑原無
J39nB465_p0826a08║賈，占斷春光迥出群。
J39nB465_p0826a09║幾年意欲去朝山，求佛求心說易難，知因夜雪梅開
J39nB465_p0826a10║早，好伺南詢五十三。
J39nB465_p0826a11║誠心日日鎖眉頭，多為因緣出遠遊，正欲尋訪覓伎
J39nB465_p0826a12║倆，對君莫說路貧愁。
J39nB465_p0826a13║元初佳節滿庭新，喜有南來獨角麟，留待燕山添瑞
J39nB465_p0826a14║色，風清月皎好良辰。
J39nB465_p0826a15║萬物咸新淑景催，春前花木未曾開，梅心縱有含銀
J39nB465_p0826a16║魄，分付時人莫亂猜。
J39nB465_p0826a17║新年上堂法語
J39nB465_p0826a18║僧問：「如何是籬門緊閉無人到，一道神光萬象閒。如
J39nB465_p0826a19║何是奪人不奪境？」師云：「花明山色秀，鸚唱隔年春。」進
J39nB465_p0826a20║云：「玉樓人醉歌聲寂，溪上漁吹空好吟。如何是奪境
J39nB465_p0826a21║不奪人？」師云：「樹古藏恛▆，鶴歸松有音。」進云：「鐵馬倒
J39nB465_p0826a22║騎關塞靜，家邦盡在白雲中。如何是人境兩俱奪？」師
J39nB465_p0826a23║云：「一覓竟忘天地老，不知明月自西東。」進云：「萬景叢
J39nB465_p0826a24║中金鳳舞，一林樹色鳥聲奇。如何是人境俱不奪？」師
J39nB465_p0826a25║云：「半肩明月光寰宇，滿袖春風錦繡圍。」乃云：「玄機獨
J39nB465_p0826a26║露，豁徹無私。奪人不奪境，花明山色清；奪境不奪人，
J39nB465_p0826a27║玉樓人醉到如今。人境兩俱奪，鐵馬倒騎關塞靜；人
J39nB465_p0826a28║境俱不奪，滿袖春風亙古今。」拈拄杖作舞，下座。
J39nB465_p0826a29║上船偈
J39nB465_p0826a30║柳系含煙二月天，靈花異路白雲邊，花船已出清波
J39nB465_p0826b01║上，一道神光萬景前。
J39nB465_p0826b02║婆子頌
J39nB465_p0826b03║婆生七子勘知音，不盡珍奇迥出群，若得長風波靜
J39nB465_p0826b04║一，百千沙界任縱橫。
J39nB465_p0826b05║屠夫人對靈小參法語
J39nB465_p0826b06║七十餘春世所稀，涅槃城裏任遊虛，一念無私全體
J39nB465_p0826b07║現，到跨須彌證菩提。
J39nB465_p0826b08║為行真二禪客行說法語
J39nB465_p0826b09║為我行密行，千載不曩藏，難得二克子，如今為舉揚。
J39nB465_p0826b10║德山托缽頌
J39nB465_p0826b11║吳山樵子歌聲滑，楚水漁郎奏暮笳，吳▆巧音呈短
J39nB465_p0826b12║調，江城五月落梅花。
J39nB465_p0826b13║女子出定頌
J39nB465_p0826b14║入得雲深路轉奢，雲開山鳥亂啼花，不知花落雲歸
J39nB465_p0826b15║去，鳥唱堤前掛晚霞。
J39nB465_p0826b16║香巖上樹頌
J39nB465_p0826b17║格外玄機探克家，風花雪月亂如麻，絲綸已在清波
J39nB465_p0826b18║上，牢釣金鰲釣落霞。
J39nB465_p0826b19║初秋感懷
J39nB465_p0826b20║香飄桂子憶南州，雨滴芙蓉露正稠，艷麗不知時節
J39nB465_p0826b21║換，輪將衲被且蒙頭。
J39nB465_p0826b22║因事小參「不覓從前底，佛說無得，開口便不是。袛知
J39nB465_p0826b23║要自家底，我宗無語句，會得莫能了，不會也不是。五
J39nB465_p0826b24║馬嘶風，一牛飲水，開口不開口，總落在第二。」拈竹篦
J39nB465_p0826b25║曰：「擊碎燈籠露柱，有理難伸，只得𨁝跳上天台，直看
J39nB465_p0826b26║破了也。」拈竹篦一齊打散。
J39nB465_p0826b27║遇道人聞說呈偈
J39nB465_p0826b28║托缽無心善舉揚，錫光削度出含藏，須知更識英靈
J39nB465_p0826b29║子，觸著些兒孰敢當。
J39nB465_p0826b30║新蓋禪堂偈
J39nB465_p0826c01║新結茅廬古殿傍，如何佳饌別人間，等閒識得渾沱
J39nB465_p0826c02║意，不向南尋五十三。
J39nB465_p0826c03║京都十問
J39nB465_p0826c04║問：燕山聳翠，迥出雲霄，非鸞鳳、如何棲泊。
J39nB465_p0826c05║問：玉水千潯，明月長夜，皓皓不是獰龍，如何潛得？
J39nB465_p0826c06║問：金臺從草竭，既是黃金臺，因甚麼被草覆？
J39nB465_p0826c07║問：寒松千尺，幽鳥不臨春，如何得到？
J39nB465_p0826c08║問：即是衲僧個個腰包行腳，端為何事？
J39nB465_p0826c09║問：虛空寥廓，非雲鳥不度，還有甚麼人度得？
J39nB465_p0826c10║問：魚鉤江干風浪靜，釣頭無餌載歸船。既是無餌，如
J39nB465_p0826c11║何釣得？
J39nB465_p0826c12║問：一切法無相，是名真見佛。如何是見佛處？
J39nB465_p0826c13║問：清風千古意，皓月照庭闈。如何是分明句？
J39nB465_p0826c14║問：蘆溝橋終日度驢度馬，因甚麼還有一人不度？
J39nB465_p0826c15║桃花口孫居士領眾護法等請上堂法語
J39nB465_p0826c16║「高掛輕帆二月天，和風綠柳送行船，桃花兩岸聞啼
J39nB465_p0826c17║鳥，無限漁歌夕照前。會得底，塗中受用；不會得底，世
J39nB465_p0826c18║諦流布。山僧自京師至此，縱有風霜大野，何處不是
J39nB465_p0826c19║衲僧家放身命處？一向只為朝山而來，不期今日又
J39nB465_p0826c20║承孫居士請，登斯寶華座說些佛法。山僧曾記白雲
J39nB465_p0826c21║端和尚云：『山前一片閒田地，叉手叮嚀問祖翁，幾度
J39nB465_p0826c22║賣來還自買，惟憐松竹引清風。』祗如老白雲恁麼道，
J39nB465_p0826c23║大似扶犁摸壁。今永壽格外而來，被這作家把住封疆，
J39nB465_p0826c24║教山僧說個到家句子。到這裏合作麼生話會？」良久，
J39nB465_p0826c25║云：「鐵馬倒騎雲外出，風光不與別人同。」下座。
J39nB465_p0826c26║辛巳遇
J39nB465_p0826c27║皇上偶呈二絕
J39nB465_p0826c28║今年何幸遇南暄，一日陰晴變幾翻，簷下紙窗乾又
J39nB465_p0826c29║濕，船前石逕濕還乾。
J39nB465_p0826c30║峰下灣還盡是江，片帆高出燕京鄉，天風一陣來何
J39nB465_p0827a01║處，吹起黎民話短長。
J39nB465_p0827a02║贈如如法兄
J39nB465_p0827a03║知兄法柄異常流，暗去明來得自由，打破淨瓶全體
J39nB465_p0827a04║現，他年拍掌笑無窮。
J39nB465_p0827a05║示人
J39nB465_p0827a06║著意求真真轉遠，擬心斷望望猶多，道人別有平懷
J39nB465_p0827a07║處，月在青天影在波。
J39nB465_p0827a08║贈法宿
J39nB465_p0827a09║纔聞擅度法無邊，特地親躬詣法筵，果見雲幢千古
J39nB465_p0827a10║少，門庭彼此喜高賢。
J39nB465_p0827a11║短姑道頭
J39nB465_p0827a12║蓮淨海天畫女身，短姑得得非奇人，別開一境揮今
J39nB465_p0827a13║古，自有風光處處春。
J39nB465_p0827a14║金山塔
J39nB465_p0827a15║不知何代卓江天，漏盡青燈塔影懸，遙望楚山雲夢
J39nB465_p0827a16║澤，此心多在夕陽邊。
J39nB465_p0827a17║呈天童老和尚
J39nB465_p0827a18║天童棒喝不同流，特出超群格外酬，但是逢人莫放
J39nB465_p0827a19║過，自然燈譜永無休。
J39nB465_p0827a20║神塔
J39nB465_p0827a21║拖泥帶水入天童，不是求名欲覓宗，一見真龍開八
J39nB465_p0827a22║面，棒頭惡氣露機風。
J39nB465_p0827a23║密祖掃塔法語
J39nB465_p0827a24║「湘之南，潭之北，中間有黃金充一國。無影樹下合[同/立]，璃琉
J39nB465_p0827a25║殿上無知識。恁麼道，太尊貴生。袛今遠孫三千里外到來，
J39nB465_p0827a26║帶得清風千縷，明月一珠，正欲供養。未審我師祖今日必定
J39nB465_p0827a27║作麼生相見？」拈香云：「犀因玩月紋生角，象被雷驚花入牙。」
J39nB465_p0827a28║元孫成如為
J39nB465_p0827a29║先祖弘覺開山老祖拈香掃塔法語
J39nB465_p0827a30║「瞻之彌高，仰之彌堅，德厚配地，高明配天。恁麼說話大事，
J39nB465_p0827b01║佛頭撒糞，醬裏添鹽。雖然如是，若不登高望，焉知宇宙寬？」
J39nB465_p0827b02║喝一喝，云：「今日到來無一事，謾將幽韻作長吟。」
J39nB465_p0827b03║為掃
J39nB465_p0827b04║瑞巖遠祖塔法語
J39nB465_p0827b05║「神鼎闢開諲祖眼，多年坐斷清關流，白日青天轟霹
J39nB465_p0827b06║靂，惡聲毒氣滿皇州。」喝一喝云：「還家盡是兒孫事，祖
J39nB465_p0827b07║父何須更出頭。」
J39nB465_p0827b08║普同塔上供法語
J39nB465_p0827b09║「沒來由，絕褒貶，點即不到，到即不點。蒲團頭識得底，
J39nB465_p0827b10║何方南北東西？六根不具底，到底難瞞明眼。」喝一喝，
J39nB465_p0827b11║云：「棕櫚葉長夜叉頭，芍藥花開菩薩面。」
J39nB465_p0827b12║老和尚請和尚上堂陞座法語
J39nB465_p0827b13║到瑞巖，請上堂。拈香，云：「此一瓣香，至尊無對，至貴難
J39nB465_p0827b14║名，爇向爐中，奉為
J39nB465_p0827b15║當今皇帝聖躬萬萬歲。」次拈香，云：「此一瓣香，栴檀林內不
J39nB465_p0827b16║假栽培，專申供養即此
J39nB465_p0827b17║堂上中興第一代遠祖先老和尚。」又拈香，云：「此一瓣
J39nB465_p0827b18║香，春風蕩蕩，慧日熙熙，專申供養現住
J39nB465_p0827b19║瑞巖方丈法伯老和尚併我
J39nB465_p0827b20║本師上古下律老和尚，共為法海津梁，永作山門柱
J39nB465_p0827b21║石。」僧問：「十方同聚會，箇箇學無為，且法王座上作麼
J39nB465_p0827b22║生？」師云：「高著眼。」進云：「有為之法與無為之法是同？是
J39nB465_p0827b23║別？」師云：「一任分疏。」進云：「三十棒是為人處？誤人處？」師
J39nB465_p0827b24║云：「單不打死漢。」又問：「大道不分男女相，還許某甲問
J39nB465_p0827b25║話麼？」師云：「師姑本是女人做。」進云：「且道大眾雲集，畢
J39nB465_p0827b26║竟那箇是女中丈夫？」師云：「人人頭頂天，箇箇腳踏地。」
J39nB465_p0827b27║僧便喝，師云：「亂喝作麼？」僧便禮拜，乃云：「法不孤起，仗
J39nB465_p0827b28║境方生，不肖不遠三千里外來到祖山，辱承方丈法
J39nB465_p0827b29║伯老和尚命陞此座，舉揚宗旨，自愧智識學淺，焉敢
J39nB465_p0827b30║冒膺斯任？只得轉借山河大地、明暗色空，鵲噪鴉鳴、
J39nB465_p0827c01║水流花發，熾然說無間歇，聊為塞責。更有新鮮句，今
J39nB465_p0827c02║朝是廿八。」便下座。
J39nB465_p0827c03║
J39nB465_p0827c04║
J39nB465_p0827c05║
J39nB465_p0827c06║
J39nB465_p0827c07║
J39nB465_p0827c08║
J39nB465_p0827c09║
J39nB465_p0827c10║
J39nB465_p0827c11║跋
J39nB465_p0827c12║夫大凡說法者，從自己胸中流出，蓋天蓋地，突然
J39nB465_p0827c13║無味，便是醍醐上味也。世尊拈花，從無意中拈出，
J39nB465_p0827c14║便是大意也。迦葉從無義中含笑，便大義也。所以
J39nB465_p0827c15║傳芳千古，莫不從無意味處親切。今子雍法姪說
J39nB465_p0827c16║法，具從胸襟中無意味處流出，令人橫吞豎嚼，實
J39nB465_p0827c17║為醍醐，實為毒藥。單提向上這一著，不可以智知，
J39nB465_p0827c18║不可以識識。倘或尼總再來，也即傍觀有分。是為
J39nB465_p0827c19║後跋。住廣東南雄興雲禪院，傳臨濟正宗三十
J39nB465_p0827c20║三世，古南下石琳瑀書。