J39nB466_p0843b01║柏山楷禪師語錄卷之三
J39nB466_p0843b02║繼住龍山華嚴院嗣法門人行悟等編次
J39nB466_p0843b03║小參
J39nB466_p0843b04║小參。「釋迦老子道：『若有一人發真歸元，十方虛空悉
J39nB466_p0843b05║皆消殞。』龍山即不然，若有一人發真歸元，十方虛空
J39nB466_p0843b06║水泄不通。且道與迦文是同是別？同則喫粥喫飯，別
J39nB466_p0843b07║則屙矢放尿。」喝一喝，曰：「也是雪上加霜。」
J39nB466_p0843b08║小參。僧出：「請問和尚，昔日九峰虔，具甚麼眼，不肯首
J39nB466_p0843b09║座？」師曰：「寰中天子敕。」曰：「首座道：『明一色邊事。』還有過
J39nB466_p0843b10║也無？」師曰：「箭穿紅日影。」曰：「香煙纔起，首座脫去，又作
J39nB466_p0843b11║麼生？」師曰：「可知禮也。」問：「牛頭未見四祖，為甚天人送
J39nB466_p0843b12║供？」師曰：「雲無心以出岫。」曰：「見後為甚不送供？」師曰：「鳥
J39nB466_p0843b13║倦飛而知還。」曰：「學人不會。」師曰：「龍山也不會。」乃舉：「九
J39nB466_p0843b14║峰虔在石霜為侍者，因普會遷化，眾舉首座住持，虔
J39nB466_p0843b15║曰：『須明得先師意，始可住持。先師道：「一念萬年去，古
J39nB466_p0843b16║廟香爐去，冷湫湫地去，一條白練去。」首座作麼生會？』
J39nB466_p0843b17║座曰：『明一色邊事。』虔曰：『未會先師意。』座曰：『裝香來。我
J39nB466_p0843b18║若不會先師意，香煙起處脫不去。』及香煙纔起，首座
J39nB466_p0843b19║脫去，虔撫座背曰：『坐脫立化即不無，首座先師意，未
J39nB466_p0843b20║夢見在。』」師曰：「虔侍者秖有殺人刀，且無活人劍。首座
J39nB466_p0843b21║坐脫立亡，秖解恁麼去，不解恁麼來。雖然如是，且道：
J39nB466_p0843b22║虔侍者還會先師意麼？具眼者試定當看。直饒定當
J39nB466_p0843b23║得出，我更要問你，先師畢竟是甚麼意？果然，大法明
J39nB466_p0843b24║底人，舉起便知落處。不然，八十翁翁入場屋，真誠不
J39nB466_p0843b25║是小兒戲。」下座。
J39nB466_p0843b26║小參。「夫欲學禪道佛法，第一不得求奇特玄玅；若求
J39nB466_p0843b27║奇特玄玅，於道則千里萬里。亦不得作無奇特玄玅
J39nB466_p0843b28║想，若作無奇特玄玅想，定墮在無事甲裏。所以古人
J39nB466_p0843b29║道：『無為無事人，由是金鎖難。』若論此事，有不得、無不
J39nB466_p0843b30║得，是不得、非不得，取不得、捨不得，若起有無得失、是
J39nB466_p0843c01║非取捨心，便是識神用事。古德云：『損法財、滅功德，莫
J39nB466_p0843c02║不由茲心意識。』若向心意不行、智識不到處，直下提
J39nB466_p0843c03║起話頭，如何是佛？乾矢橛。自然銀山粉碎，絕後再甦，
J39nB466_p0843c04║更不疑天下老和尚舌頭。雖然如是，若到龍山門下，
J39nB466_p0843c05║正好喫棒。且道：過甚麼處？到江吳地盡，隔岸越山多。」
J39nB466_p0843c06║貼單小參。「父母未生前，佛眼覷不見，若是伶俐漢，作
J39nB466_p0843c07║急知機變。」喝一喝，曰：「還會麼？設若不會，且待須臾，管
J39nB466_p0843c08║保一個個露頭露面。」
J39nB466_p0843c09║曰事小參。「出家兒，休妄動，莫向人前乾打鬨，兩丸日
J39nB466_p0843c10║月快如梭，百歲光陰如一夢。早回光，急返照，心王休
J39nB466_p0843c11║被六賊鬧，直下剔起智慧燈，時時常行菩薩道。尊乎
J39nB466_p0843c12║道，美乎德，方寸莫教鬼神測，一念不生萬法空，定慧
J39nB466_p0843c13║圓明珠不失。珠不失，奉佛戒，佛子休把根本壞，多見
J39nB466_p0843c14║棄賊學禪宗，他日▆入魔王界。學禪宗，不求悟，終朝
J39nB466_p0843c15║秖喫人涕唾，談玄說玅荅機鋒，莽莽蕩蕩招殃禍。戒
J39nB466_p0843c16║定慧，三件事，缺一便是僧中刺，喜怒哀樂在其中，自
J39nB466_p0843c17║然事上通無事。理無礙，事無礙，理事圓融無內外，事
J39nB466_p0843c18║事無礙恁麼行，是則名為觀自在。說要行，行要到，行
J39nB466_p0843c19║說俱到方為玅，若還心口不相應，地獄三途人自造。
J39nB466_p0843c20║勸禪人，休妄想，妄想纔生煩惱長，八萬四千障門開，
J39nB466_p0843c21║生生難脫輪迴網。輪迴網，君自脫，大智若愚巧若拙，
J39nB466_p0843c22║對境無心不自欺，紅塵堆裏活潑潑，活潑潑，事事了，
J39nB466_p0843c23║信手拈來正恰好，一毛頭上現瓊樓，丈六金身一莖
J39nB466_p0843c24║草。」
J39nB466_p0843c25║浴道河歸，小參。「做了十年長老，方知一百二十月之
J39nB466_p0843c26║錯。直饒今日不錯，奈何時時有過。百年三萬六千朝，
J39nB466_p0843c27║朝朝日月頭上過。過不過，休死坐，不到浴道河，焉知
J39nB466_p0843c28║水推磨。」
J39nB466_p0843c29║為耆宿省法，當晚小參。「德山晚參不荅話，問話者三
J39nB466_p0843c30║十棒。龍山晚參荅話去也，眾中還有問荅者麼？有則
J39nB466_p0844a01║不用如何若何？便請單刀直入。」眾問話竟，乃顧左右
J39nB466_p0844a02║曰：「山僧在汾陽州內，十數年來，作得個木作頭，斧鑿
J39nB466_p0844a03║似虎，錛鋸如龍，本圖深山大林裏覓一梁一柱，要向
J39nB466_p0844a04║東山砍，未免犯國王疆界；要向西山伐，未免犯國王
J39nB466_p0844a05║疆界。終日隨分向溝頭裏、田畬邊砍些荊棘蓬蒿，非
J39nB466_p0844a06║但蓋房造屋，連一廚一灶也供不上。昨日無端誤入
J39nB466_p0844a07║萬仞峰頭，懸崖之下，腳尖頭踢著一顆大枯樁，雖不
J39nB466_p0844a08║堪作梁作柱，且喜一冬燒不盡。諸昆仲！還識枯樁麼？」
J39nB466_p0844a09║良久曰：「呀！」卓拄杖，下座。
J39nB466_p0844a10║梁居士臨別與師相訂曰：「弟子有蝸茅，林壑幽邃，殊
J39nB466_p0844a11║為道人住處，倘不相嫌，飛錫敝邑，可了弟子末後大
J39nB466_p0844a12║事，亦悉鄙願。」師越明年回南之楚，過黃麻城白皋鎮，
J39nB466_p0844a13║謁中斗梁公，公喜甚，不爽前約，固留請住鳴山獅子
J39nB466_p0844a14║巖度夏。小參。「龍麓高懸楖栗，鳴山放下蒲團，一個菴
J39nB466_p0844a15║無內無外，兩重關天寬地闊。正可謂，飽看松雲、臥聽
J39nB466_p0844a16║澗水，鳥銜花落碧巖前，猿抱子歸青嶂裏，農歌遞枕，
J39nB466_p0844a17║牧唱穿林，此境秖可自知，難與人道。恁麼行也任我
J39nB466_p0844a18║行，住也任我住，坐也任我坐，臥也任我臥，且道得何
J39nB466_p0844a19║三昧，有此受用？不見道，一動不如一靜。設問：靜後如
J39nB466_p0844a20║何？宇宙獅巖窟，天地象王宮。」喝一喝，卓拄杖，下座。
J39nB466_p0844a21║師五十誕辰，小參。「彈指行年半百，好房住作破屋。菩
J39nB466_p0844a22║提路上轉生，世法場中偏熟。早起日食三餐，夜來埋
J39nB466_p0844a23║頭一宿。仁義道德不知，煩惱無明滿腹。一味眼界無
J39nB466_p0844a24║人，胸中沒點文墨。設遇師友提攜，不肯低頭稟伏。子
J39nB466_p0844a25║細檢點將來，空在人間受祿。從前虛喪光陰，自慚形
J39nB466_p0844a26║如朽木。有志欲效先賢，何期精神不足。叮嚀告報禪
J39nB466_p0844a27║人，莫笑龍山薄福。」
J39nB466_p0844a28║徹健禪人為師祖請對靈小參。「昔日耳聞，今朝日睹，
J39nB466_p0844a29║覿面相逢，聊通一線。且道這一線作麼生通？柳中鸚
J39nB466_p0844a30║鵡噪方知，雪裏鷺鷥飛始見，木馬嘶風去不回，鐵牛
J39nB466_p0844b01║拖犁耕水面。龍山恁麼語話，恒菴法主還肯點頭也
J39nB466_p0844b02║無？」喝一喝，曰：「簷聲不斷前旬雨，電影猶連後夜雷。」卓
J39nB466_p0844b03║拄杖，下座。
J39nB466_p0844b04║為張二居士對靈小參。「我來此邑，你不離我，遽爾西
J39nB466_p0844b05║歸，大家散夥。咄！休散夥，撫掌呵呵歸去來，勘破禾山
J39nB466_p0844b06║解打鼓。正恁麼時，張二居士在甚處安身立命？」良久，
J39nB466_p0844b07║曰：「足下白雲千萬朵。」
J39nB466_p0844b08║眾善友為武相臺設供，請小參。「生見其形，一靈皮袋，
J39nB466_p0844b09║皮袋一靈，覿面相呈。落花有意，流水無情。截斷生死
J39nB466_p0844b10║兩重關，月在青天水在瓶。今晨眾善友特請山僧說
J39nB466_p0844b11║法，為作證明。且道武公還來受供也無？」良久，曰：「有水
J39nB466_p0844b12║皆含月，無山不帶雲。」
J39nB466_p0844b13║弘舟上人起棺，小參。「不參禪，不持戒，一句彌陀常自
J39nB466_p0844b14║在。今朝脫卻這皮囊，撒手西歸無罣礙。」
J39nB466_p0844b15║澄明大德對靈小參。「來時明歷歷，月照碧潭光皎潔。
J39nB466_p0844b16║去時黑漆漆，九九原來八十一。踏翻來去兩重關，捏
J39nB466_p0844b17║出秤錘黃金汁。澄明大德，即今神通作麼生施展？」卓
J39nB466_p0844b18║拄杖，曰：「雙雙木馬嘶風去，引得虛空笑點頭。」
J39nB466_p0844b19║侯吉祥居士薦嚴，請小參。「諸行無常，雲在嶺頭閒不
J39nB466_p0844b20║徹；是生滅法，水流澗不太茫生。生滅滅已，竹密不妨
J39nB466_p0844b21║流水過；寂滅為樂，山高豈礙白雲飛？若能於此會得，
J39nB466_p0844b22║始知生也未常生，滅也未常滅。既無生滅、去來，則隨
J39nB466_p0844b23║緣任運、優游放曠一句作麼生道？」以拂子擊案，曰：「塵
J39nB466_p0844b24║塵極樂國，剎剎總蓮邦。」
J39nB466_p0844b25║小參。「參學人出一叢林，入一保社，親近知識，必須要
J39nB466_p0844b26║化氣質、改性情，去能所、除我見，斷無明、絕是非，少可
J39nB466_p0844b27║有參學分矣。今冬諸兄弟多有幾千里來，發向上心，
J39nB466_p0844b28║求菩薩道，未入龍山門時便有立地成佛底心，及乎
J39nB466_p0844b29║到龍山進了堂，放下腰包，要一個善用心底人也無，
J39nB466_p0844b30║一出一入，皆在情識上做活計，舉目動靜，是非好歹，
J39nB466_p0844c01║一點也瞞你不得。古德云：『纔有是非，紛然失心。』曠劫
J39nB466_p0844c02║以來，者一點偷心死不盡，輪迴三界，轉驢胎、入馬腹，
J39nB466_p0844c03║皆為識情紛擾之所招也。諸兄弟要參龍山禪，將你
J39nB466_p0844c04║向來冊子上學得底、心意識邊想得底，盡情拈向一
J39nB466_p0844c05║邊，單單看一個無意味底話頭，於日用中時刻不可
J39nB466_p0844c06║放過，直待心死路絕，要一點氣息也無，休管悟不悟，
J39nB466_p0844c07║直恁猛烈，疑將去、參將去，參到不參而自參，不疑而
J39nB466_p0844c08║自疑，拶到百尺竿頭，進不得，退不得，住不得，向這裏
J39nB466_p0844c09║忽然㘞地一聲，緩緩地睜開兩眼，依然只是舊時人，
J39nB466_p0844c10║秖改舊時行履處，更不疑天下老和尚舌頭即不無，
J39nB466_p0844c11║若在龍山門下向你道未在。何故？不見道？欲窮千里
J39nB466_p0844c12║目，更上一層樓。」
J39nB466_p0844c13║小參。舉：「古德曰：『莫行心處路，不掛本來衣。何須正恁
J39nB466_p0844c14║麼，切忌未生時。』去此四途，還有商量分也無？諸兄弟
J39nB466_p0844c15║若有，不妨與山僧商量看。」問：「婆子燒庵，意旨如何？」師
J39nB466_p0844c16║曰：「來者不善，荅者有餘。」典座問：「乾矢橛意旨如何？」師
J39nB466_p0844c17║曰：「醋是醋味，鹽是鹽鹹。」座禮拜，師曰：「是世法，是佛法？」
J39nB466_p0844c18║座擬議，師打曰：「料你分疏不出。」剃藏頭僧出問：「世尊
J39nB466_p0844c19║未離兜率，已降皇宮。未出母胎，度人已畢。此意如何？」
J39nB466_p0844c20║師曰：「刀刮頭皮痛。」問：「庭前柏樹子，是何意旨？」師曰：「今
J39nB466_p0844c21║日好大雪。」問：「如何是親切處？」師曰：「髼髼鬆鬆。」曰：「如何
J39nB466_p0844c22║是落腳處？」師曰：「拳拳攣攣。」乃曰：「即心即佛，頭上安頭。
J39nB466_p0844c23║非心非佛，斬頭覓活。不是心，不是佛，不是物，正是棄
J39nB466_p0844c24║本求末。如何是祖師西來意？庭前柏樹子？如何是佛？
J39nB466_p0844c25║乾矢橛。直恁麼會去，也是抱贓叫屈。方便門中即不
J39nB466_p0844c26║無，若論衲僧本分，料掉沒交涉。且道如何是衲僧本
J39nB466_p0844c27║分？倦來開單，醒來喫飯。清水洗缽，漱口喫茶。南方一
J39nB466_p0844c28║九二九，家家沿河插柳。今冬數九已來，天氣漸溫，山
J39nB466_p0844c29║僧也想種幾株。昨日向溝頭裏，河岸邊走了一轉，盡
J39nB466_p0844c30║天地凍得生鐵相似。縱有鋼鍬利钁，用盡平生氣力，
J39nB466_p0845a01║直是穵砍不入。」顧左右呵呵大笑曰：「罷罷罷。」下座。
J39nB466_p0845a02║小參。師喚僧來，僧近前，乃曰：「會得那邊事，向這邊行
J39nB466_p0845a03║履。如何是那邊事？」曰：「鐵牛水上行。」師曰：「如何是這邊
J39nB466_p0845a04║行履事？」曰：「喫飯穿衣。」師曰：「截斷兩頭又作麼生？」曰：「三
J39nB466_p0845a05║門騎佛殿。」師咳嗽一聲，僧無語。師曰：「好一場曲調，被
J39nB466_p0845a06║山僧咳嗽一聲便瓦解冰消。」問：「不是心，不是佛，不是
J39nB466_p0845a07║物，是甚麼？」師曰：「小雪流凌。」曰：「意旨如何？」師曰：「大雪凍
J39nB466_p0845a08║河。」乃曰：「諸人欲學斯道，必須要善用其心。近來學者
J39nB466_p0845a09║不善用心者極多，所以不能死心做工夫，終日只在
J39nB466_p0845a10║心意識上作活計。永嘉道：『損法財，滅功德，莫不由茲
J39nB466_p0845a11║心意識。』心意識乃是障道魔軍。龍山與你截斷心意
J39nB466_p0845a12║識，你又無處下手。不是昏沉，定是掉舉。不是掉舉，定
J39nB466_p0845a13║又坐在無事甲裏，要半點疑情也無。又古人道：『大疑
J39nB466_p0845a14║大悟，小疑小悟，不疑不悟。』究竟諸兄也不知疑情之
J39nB466_p0845a15║所以然，秖在知解上作活計。知解纔生，依舊落於心
J39nB466_p0845a16║意識。欲得真疑現前，必須萬緣放下，動靜兩忘。外不
J39nB466_p0845a17║知有身，內不知有心，亦不得坐在不知處。向這裏提
J39nB466_p0845a18║個無意味底話頭，朝撕暮捱，一時不得放過。直捱到
J39nB466_p0845a19║無下手處，沒滋味處，心死路絕處，連絕也不知。工夫
J39nB466_p0845a20║做到這裏，纔喚作疑情。疑情一起，面前如銀山鐵壁
J39nB466_p0845a21║相似，向前不得，退後不得，左不得，右不得，昏悶殺人。
J39nB466_p0845a22║已立百尺竿頭，更進一步，直得懸崖撒手，自肯承當。
J39nB466_p0845a23║絕後再甦，欺君不得。然雖如是，切忌坐在前後際斷
J39nB466_p0845a24║處，恐死了不得活。何也？巖頭道：『未得個入頭處，必須
J39nB466_p0845a25║求個入頭處。已得個入頭處，必須求個出頭處。』且道
J39nB466_p0845a26║作麼生是出頭處？」驀按竹篦顧左右，喝一喝曰：「雲散
J39nB466_p0845a27║家家月，春來處處花。」
J39nB466_p0845a28║造藏經閣破木，小參。拈拄杖乃卓一下曰：「普庵到此，
J39nB466_p0845a29║百無禁忌。紫微高臨，千祥駢集。任他諸煞到來，直得
J39nB466_p0845a30║退避三舍。」復豎拄杖召曰：「大眾！吉祥王菩薩在山僧
J39nB466_p0845b01║拄杖頭上高聲道：『今日破木良辰，諸佛龍天悉皆歡
J39nB466_p0845b02║喜稱善。不日工成，錢糧雲委。』」又卓一下曰：「謝聖屈臨，
J39nB466_p0845b03║有勞神用。」
J39nB466_p0845b04║魏允彝居士薦慈，請小參。「諸行無常，竹密不妨流水
J39nB466_p0845b05║過；是生滅法，山高豈礙白雲飛？生滅滅已，木人執板
J39nB466_p0845b06║雲中拍；寂滅為樂，石女含笙嶺外吹。正恁麼時，且道
J39nB466_p0845b07║魏母王氏孺人在甚麼處？」喝一喝，曰：「直下西方休那
J39nB466_p0845b08║步，遍界蓮邦歸去來。」
J39nB466_p0845b09║為李善友小參。「塵勞中生，佛地上死，有因有緣，無彼
J39nB466_p0845b10║無此。既無彼此，且道李善友一口氣不來，向甚麼處
J39nB466_p0845b11║安身立命？泥牛鑽入海，木馬逐風嘶。」
J39nB466_p0845b12║為張居士紹先對靈小參。師曰：「我來遲，法堂前草深
J39nB466_p0845b13║一丈。公去早，出門茫茫皆是草。親恩未報已先歸，撒
J39nB466_p0845b14║手長空日杲杲。自性彌陀秖者是，淨土蓮邦休外討。
J39nB466_p0845b15║於此明得，一雙孤雁撲地高飛；於此不明，一對鴛鴦
J39nB466_p0845b16║池邊獨立。所以道，我無一切心，何用一切法。」乃震威
J39nB466_p0845b17║喝曰：「且道是法耶？是心耶？張居士試定當看。」驀豎拄
J39nB466_p0845b18║杖，良久曰：「三月江南春氣暖，鷓鴣啼處百花香。」
J39nB466_p0845b19║過亳州，為山西汾陽曹翰英居士對靈小參。乃舉：「古
J39nB466_p0845b20║德曰：『五蘊山頭一段空，同門出入不相逢，無量劫來
J39nB466_p0845b21║賃屋住，到頭不識主人翁。』曹居士還識主人翁麼？若
J39nB466_p0845b22║曰識得，又不相逢。既不相逢，且道問甚麼人賃？」豎拂
J39nB466_p0845b23║子曰：「會麼？若道是拂子，喚甚麼作主人翁？若道是主
J39nB466_p0845b24║人翁，又是拂子。於此明得，相逢卻不識，不識卻相逢，
J39nB466_p0845b25║主人翁即是拂子，拂子即是主人翁，無彼無此，無得
J39nB466_p0845b26║無失，方與這老宿同一鼻孔。雖然生意各別，養家一
J39nB466_p0845b27║般，究竟檢點無一字，提起有千般，此陰滅時彼陰生，
J39nB466_p0845b28║彼陰生時此陰滅，龍山也是因行掉臂，即今仰勞大
J39nB466_p0845b29║眾為曹老居士唱個還鄉曲調。」眾乃舉贊。
J39nB466_p0845b30║晚參
J39nB466_p0845c01║晚參。乃拈拄杖畫一畫，良久曰：「會麼？識得一，萬事畢。
J39nB466_p0845c02║且道未畫已前是什麼字？諸兄若向這裏會得，許你
J39nB466_p0845c03║具半隻眼；設若不明，禮拜了再向諸人道。」一眾作禮，
J39nB466_p0845c04║師起身歸方丈。
J39nB466_p0845c05║晚參。「聞鼓聲，眾集，聞磬聲，禮拜。山門裏出入，禪堂中
J39nB466_p0845c06║打坐，齋堂內喫飯，東廁頭屙屎。且道：是世間法？是出
J39nB466_p0845c07║世間法？眾中還有道得底麼？若道得，不妨出來道看；
J39nB466_p0845c08║若道不得，切忌向鬼窟裏作活計。」
J39nB466_p0845c09║晚參。「諸兄久聞龍山禪道佛法，未入龍山門時，早向
J39nB466_p0845c10║諸兄道破了也。及乎到來參見龍山，卻被龍山惡水
J39nB466_p0845c11║渾身澆了也。求入參堂，領個話頭，晝三夜三，摩褌擦
J39nB466_p0845c12║褲，真是不唧溜中更不唧溜也。既不唧溜，拌一生做
J39nB466_p0845c13║個癡獃漢子，向三條椽下，七尺單前參將去，自然有
J39nB466_p0845c14║個相應時節。若是伶俐衲僧，向未到龍山已前薦去，
J39nB466_p0845c15║好與三十棒。且道是賞你，罰你？」
J39nB466_p0845c16║晚參。「參禪人須當，生處要熟，熟處要生。何為熟處？無
J39nB466_p0845c17║明煩惱是。何為生處？菩提涅槃是。若能反熟處為生，
J39nB466_p0845c18║生處為熟，許你有個入處。」
J39nB466_p0845c19║晚參。舉：「法眼因井被沙塞卻泉眼，眼問僧：『泉眼不通
J39nB466_p0845c20║被沙塞，道眼不通被甚麼物礙？』僧無對，法眼自代曰：
J39nB466_p0845c21║『被眼礙。』」師曰：「法眼恁麼代語，猶欠悟在。或有向龍山
J39nB466_p0845c22║道：『道眼不通被甚麼物礙？』即向他道：『被道礙。』」
J39nB466_p0845c23║晚參。舉：「法眼指凳子曰：『識得凳子，周匝有餘。』後雲門
J39nB466_p0845c24║曰：『識得凳子，天地懸殊。』雪竇顯曰：『澤廣藏山，理能伏
J39nB466_p0845c25║豹。』雲峰悅曰：『官不容針，私通車馬。』」師曰：「諸大老眼光
J39nB466_p0845c26║爍破四天下，卻被法眼凳子惑亂不少，往往作佛法
J39nB466_p0845c27║商量，浩浩引得後學初機，不免鑽龜打瓦。龍山即不
J39nB466_p0845c28║然，識得凳子，秖是凳子。」
J39nB466_p0845c29║晚參。一僧出作禮，師曰：「作麼？」曰：「學人初機，請和尚直
J39nB466_p0845c30║捷指示。」師曰：「香爐三隻腳，桌子四條腿。」曰：「恁麼則太
J39nB466_p0846a01║煞現成。」師拍膝一下，曰：「觀世音菩薩將錢買胡餅，放
J39nB466_p0846a02║下手來卻是饅頭，你作麼生商量？」曰：「不會。」師打兩棒，
J39nB466_p0846a03║曰：「一棒打你不會，一棒打你現成。」
J39nB466_p0846a04║示眾
J39nB466_p0846a05║示眾。問：「如何是學人未生時本來面目？」師曰：「棗核兩
J39nB466_p0846a06║頭尖。」乃舉：「巖頭奯祖值沙汰時，隱於鄂州湖邊作渡
J39nB466_p0846a07║子，兩岸各掛一板，有人過者打板一下，頭曰：『阿誰？』或
J39nB466_p0846a08║曰：『要過那邊去。』頭乃舞棹迎之。一日，有一婆抱一孩
J39nB466_p0846a09║兒來，婆曰：『呈橈舞棹即不問，且道婆手中兒甚處得
J39nB466_p0846a10║來？』頭便打，婆曰：『婆生七子，六個不遇知音，秖這一個
J39nB466_p0846a11║也不消得。』便拋向水中。」師良久，復顧左右曰：「諸昆仲
J39nB466_p0846a12║還會麼？若能於此會得，山僧在你耳裏；於此不會，山
J39nB466_p0846a13║僧在你眼裏。直饒向山僧道：『和尚秖這一個也不消
J39nB466_p0846a14║得。』山僧只得呵呵大笑。且道笑個甚麼？笑你老婆見
J39nB466_p0846a15║解。」
J39nB466_p0846a16║示眾。「大凡做工夫，必須要疑言句。古德曰：『不疑言句，
J39nB466_p0846a17║是為大病。』言句不明，事理不通，便喚作無孔鐵鎚，流
J39nB466_p0846a18║俗阿師。他古人垂一言半句，與人解黏去縛，拔楔抽
J39nB466_p0846a19║釘。如僧問雲門：『如何是佛？』門曰：『乾矢橛。』僧問趙州：『如
J39nB466_p0846a20║何是祖師西來意？』州曰：『庭前柏樹子。』只者兩轉語，便
J39nB466_p0846a21║是金剛圈、栗棘篷，吞不下、透不過，無處下手。學者往
J39nB466_p0846a22║往做工夫到這裏，無下手處，不是落空，便是著有。所
J39nB466_p0846a23║以古人道：『若論此事，不可以有心求，不可以無心會、
J39nB466_p0846a24║不可以寂默通，不可以語言道，離四句，絕百非，心意
J39nB466_p0846a25║不行，智識不到。』若是伶俐漢，向這裏舉起話頭，猛著
J39nB466_p0846a26║精彩，看是個甚麼道理？看來看去，如銀山鐵壁相似。
J39nB466_p0846a27║工夫到恁麼地，一刻不可放過，驀然磕著撞著，向四
J39nB466_p0846a28║句百非外，直下打破漆桶，自然銀山粉碎，絕後再甦，
J39nB466_p0846a29║從今更不疑天下老和尚舌頭也。然雖如是，若到龍
J39nB466_p0846a30║山門下，秖向他道未在。何故？不見道，粗餐易飽，細嚼
J39nB466_p0846b01║難饑。珍重！」
J39nB466_p0846b02║示眾。問：「洞上正偏即不問，汾陽十智請師宣。」師曰：「隨
J39nB466_p0846b03║你顛倒。」「如何是一同一質？」師曰：「山裏石，溪中水。」「如何
J39nB466_p0846b04║是二同大事？」師曰：「萬里一條鐵。」「如何是三總同參？」師
J39nB466_p0846b05║曰：「雪裏埋月光皎潔。」「如何是四同真智？」師曰：「切忌眼
J39nB466_p0846b06║中重著楔。」「如何是五同遍普？」師曰：「冬寒夏熱。」「如何是
J39nB466_p0846b07║六同具足？」師曰：「賊不打貧兒家。」「如何是七同得失？」師
J39nB466_p0846b08║曰：「明眼人落井。」「如何是八同生殺？」師曰：「眉間掛劍。」「如
J39nB466_p0846b09║何是九同音吼？」師曰：「鴉鳴鵲噪。」「如何是十同得入？」師
J39nB466_p0846b10║曰：「桃花浪箭射靈雲。」「與甚麼人同得入？」師曰：「胡張三，
J39nB466_p0846b11║黑李四。」「與阿誰同音吼？」師曰：「鐵鳳空裏鳴。」「作麼生同
J39nB466_p0846b12║生殺？」師曰：「近日王令稍嚴。」「與甚麼物同得失？」師曰：「愛
J39nB466_p0846b13║看青山好，忘卻來時道。」「阿那個同具足？」師曰：「六六三
J39nB466_p0846b14║十六。」「是甚麼同遍普？」師曰：「甜瓜徹蒂甜，苦瓜連根苦。」
J39nB466_p0846b15║「何人同真智？」師曰：「切忌認奴作郎。」「孰能總同參？」師曰：
J39nB466_p0846b16║「開眼見明，合眼見暗。」「那個同大事？」師曰：「腦後見腮，莫
J39nB466_p0846b17║與往來。」「何物同一質？」師曰：「騎牛更覓牛。」曰：「聞道汾州
J39nB466_p0846b18║柏鐵嘴，果然手段異諸方。」師曰：「軌持千里鈔，林下道
J39nB466_p0846b19║人悲。」乃曰：「適來僧問十智同真，山僧一一勉荅。諸人
J39nB466_p0846b20║還知其中一智是根源麼？」復為頌出曰：「一智現在，彌
J39nB466_p0846b21║勒布袋，拋向街頭，風吹日曬。」下座。
J39nB466_p0846b22║示眾。「古人道：『十八上解作活計。』今日眾中還有解作
J39nB466_p0846b23║活計底麼？不妨出來道看。」僧問：「某甲解作活計。」師曰：
J39nB466_p0846b24║「如何是你底活計？」曰：「海底泥牛吞卻月。」師曰：「昨日有
J39nB466_p0846b25║僧恁麼道，被山僧痛打一頓。」僧擬議，師直打退。
J39nB466_p0846b26║示眾。「不思善，不思惡，正與麼時……」隨顧左右，喝一喝，曰：
J39nB466_p0846b27║「住！住！洎合，錯下注腳。」問：「倩女離魂，那個是真？」師曰：「雞
J39nB466_p0846b28║嘴尖，鴨嘴匾。」曰：「意旨如何？」師曰：「蚌蛤含珠沒頭臉。」久
J39nB466_p0846b29║無人出，師復曰：「雞嘴尖，鴨嘴匾，蚌蛤含珠沒頭臉。過
J39nB466_p0846b30║河不濕褌，皆因是水淺。咦！險！」
J39nB466_p0846c01║因事示眾。「此生心不歇，窮劫遭磨滅。此生心不了，窮
J39nB466_p0846c02║劫增煩惱。直下歇，當下了，日日東方日出卯，踏著上
J39nB466_p0846c03║頭關，眼見虛空小。」
J39nB466_p0846c04║元旦，普茶，示眾。「大眾催花擊鼓，石女巖前起舞。燈籠
J39nB466_p0846c05║拊掌呵呵，露柱無端亂走。諸仁者！還會麼？若能會得，
J39nB466_p0846c06║不妨呵佛罵祖；設若不會，切忌揚塵簸土。報君知，莫
J39nB466_p0846c07║莽鹵，甜瓜徹蒂甜，苦瓜連根苦。正恁麼時，且聞聲悟
J39nB466_p0846c08║道，見色明心一句又作麼生？」喝一喝，曰：「萬物咸新。」
J39nB466_p0846c09║一夕落堂示眾。劉應明居士問曰：「弟子見趙州洗缽
J39nB466_p0846c10║盂話，特煞現成，和尚何不舉似大眾，令教參究？」師曰：
J39nB466_p0846c11║「誰人知此意？令我憶趙州？」士曰：「和尚也不得壓良為
J39nB466_p0846c12║賤。」師曰：「其僧見個甚麼道理，便悟去？」士曰：「有道理可
J39nB466_p0846c13║見，即不悟也。」師曰：「無道理時如何？」士佇思，師曰：「又作
J39nB466_p0846c14║道理去也。」士便喝，師曰：「已遲八刻。」乃曰：「劉居士請山
J39nB466_p0846c15║僧舉洗缽盂話，令諸人一個個悟去。秖如僧問趙州：
J39nB466_p0846c16║『某甲乍入叢林，乞師指示。』州曰：『喫粥也未？』僧曰：『喫粥
J39nB466_p0846c17║了也。』州曰：『洗缽盂去。』僧大悟。」師曰：「趙州並未說奇言
J39nB466_p0846c18║玅句，僧即領略，蓋偷心易死之故也。諸人設使不能
J39nB466_p0846c19║薦取，重為下個注腳。碌磚空裏叫，蒲團水底走，大盡
J39nB466_p0846c20║三十日，小盡二十九。」士曰：「弟子忍俊不禁，亦為大眾、
J39nB466_p0846c21║師說個偈子：大盡小盡，不離方寸，誰饑誰飽，誰倦誰
J39nB466_p0846c22║困？海底紅輪，山頭浪滾，十字打開，要論便論。」師歸方
J39nB466_p0846c23║丈，士隨後入，呈棒喝見解，師不肯，士深疑。至三鼓，上
J39nB466_p0846c24║方丈叩門，師曰：「誰？」士曰：「者老漢，幾被你瞞。」師曰：「你且
J39nB466_p0846c25║下去。」士回至黎明，復上方丈禮謝。師曰：「淨面了也未？」
J39nB466_p0846c26║士曰：「淨了。」師曰：「喫滾水了也未？」士曰：「喫了。」師曰：「依舊
J39nB466_p0846c27║可憐生。」和聲便打。士曰：「和尚意作麼生？」師便喝，士亦
J39nB466_p0846c28║喝，師便打，士亦打，師曰：「我也打，你也打，其中意作麼
J39nB466_p0846c29║生？」士又喝，師曰：「適來打，而今喝，干他甚麼事？」士禮拜，
J39nB466_p0846c30║師笑曰：「也不得亂做。」
J39nB466_p0847a01║示眾。「一句合頭語，萬古繫驢橛。伶俐衲僧聞得便行，
J39nB466_p0847a02║曰：『將謂普通，有多少奇特，原來只在這裏。』且道這裏
J39nB466_p0847a03║是甚麼所在？直饒翻轉面皮，正好朝打三千，暮打八
J39nB466_p0847a04║百。」
J39nB466_p0847a05║師一日見二鴉相打，示眾。「古人道：『聞聲悟道，見色明
J39nB466_p0847a06║心。』龍山即不然，聞聲失道，見色迷心。此語有兩負門，
J39nB466_p0847a07║若能辨得，許伊開一隻眼。若辨不得，即瞎卻一隻眼。
J39nB466_p0847a08║若要全開全瞎，直須問取二老鴉。」喝一喝。
J39nB466_p0847a09║示眾。「要參了生脫死底禪，第一不得收拾外邊事。何
J39nB466_p0847a10║故？從門入者，不是家珍。向外馳求亦非玅道，亦不得
J39nB466_p0847a11║向心意邊作活計。不見古德道：『損法財，滅功德，莫不
J39nB466_p0847a12║由斯心意識。』到這裏，直得外不放入，內不放出，不入
J39nB466_p0847a13║不出，不定不亂，心等虛空，亦不得作虛空想，纔作空
J39nB466_p0847a14║見，即不空也。又不得坐在空處，若坐在空處，便是落
J39nB466_p0847a15║空亡底外道，魂不散底死人。正與麼時，如盲人上高
J39nB466_p0847a16║山相似，上到萬仞崖前，忽然失腳，一撲到底，直得通
J39nB466_p0847a17║身粉碎，款款地睜開兩眼，始信永嘉曰：『無明實性即
J39nB466_p0847a18║佛性，幻化空身即法身，法身覺了無一物，本原自性
J39nB466_p0847a19║天真佛。』非誑語也。」
J39nB466_p0847a20║示眾。「參學人必須心要應口，行要越志。近來學者口
J39nB466_p0847a21║是心非，志虧行短，二六時中少有不如意處，人我山
J39nB466_p0847a22║摩天，是非心塞海。所以古人道：『一念無明起，八萬障
J39nB466_p0847a23║門開。』將此大事因緣拋向大洋海裏，無明習氣掛在
J39nB466_p0847a24║眉毛尖上，如此參學，參到彌勒下生，終不能得悟。若
J39nB466_p0847a25║是真實學道人，不得自欺自瞞，通身放下，一點氣息
J39nB466_p0847a26║也無，從朝至暮，如木石相似，只知饑來喫飯，倦來打
J39nB466_p0847a27║眠，看一個無意味話頭，行住坐臥，不可放過，日久月
J39nB466_p0847a28║深，忽然磕著撞著。噫！元來此事不從人得。方知吾不
J39nB466_p0847a29║汝欺。」
J39nB466_p0847a30║示眾。「參禪一事，原無奇特玄玅，纔有絲毫求奇索異
J39nB466_p0847b01║之心，早已墮坑落塹了也。須當內安其心，外安其身，
J39nB466_p0847b02║萬緣放下，行住坐臥，平平常常，將個乾矢橛樹在面
J39nB466_p0847b03║前，忽然打破漆桶，識得自己本命元辰落著處，不是
J39nB466_p0847b04║差事。」
J39nB466_p0847b05║示眾。「學道之人，外要身閒，內要心靜，也不得太過，也
J39nB466_p0847b06║不得不及。太過則精神不繼，不及則道業難成。但將
J39nB466_p0847b07║太過與不及拈在一邊，然後咬定本參，看他必定是
J39nB466_p0847b08║個甚麼意旨？驀地坐斷兩頭，中間不立，自有少分相
J39nB466_p0847b09║應。」
J39nB466_p0847b10║示眾。「龍山昨日心上靜悄悄地，如木人相似，休說雜
J39nB466_p0847b11║念紛飛，要求一念起處也不可得。今朝心上鬧浩浩
J39nB466_p0847b12║地，將塵剎以來事一時現前，更有思不來，想不去底
J39nB466_p0847b13║雜念紛飛，無如奈何，山僧只得端身正坐，用力排遣。
J39nB466_p0847b14║正排遣時，推又推不開，歇又歇不下，覓他起處又不
J39nB466_p0847b15║可得。正恁麼時，忽聽堂中開靜，山僧不覺放倒身心，
J39nB466_p0847b16║一覺睡到天明，開眼看時，日已三竿。諸昆仲！且道昨
J39nB466_p0847b17║日底是，今朝底是？若道昨日底是，昨日靜悄悄，是無
J39nB466_p0847b18║心，古德曰：『無心猶隔一重關。』若道今朝底是，今朝鬧
J39nB466_p0847b19║浩浩，是有心，古人曰：『有心用處還成錯。』若道是則總
J39nB466_p0847b20║是、非則總非，便是儱侗真如、顢頇佛性，正好弔向三
J39nB466_p0847b21║門外，打三十苕帚。畢竟如何？咄！若不同床睡，焉知被
J39nB466_p0847b22║底穿？」
J39nB466_p0847b23║示眾。乃拈拄杖畫一圓相，曰：「會麼？盡虛空是一個禪
J39nB466_p0847b24║堂，遍法界是一張禪床，經行坐臥，喫飯穿衣，屙屎送
J39nB466_p0847b25║尿，全身在裏許。若道不在裏許，也是個開眼尿床鬼
J39nB466_p0847b26║子；若道在裏許，莫道不疑好。所以古人道：『大疑大悟，
J39nB466_p0847b27║小疑小悟，不疑不悟。』千疑萬疑，秖是一疑。一疑若破，
J39nB466_p0847b28║千疑萬疑一時破。若論今冬做工夫，在諸兄分上也
J39nB466_p0847b29║算十分用心，在山僧分中看，諸兄要一個真疑現前
J39nB466_p0847b30║底也無？終日磨褌擦褲，晝三夜三，秖在心意識上作
J39nB466_p0847c01║活計，然此心意識正是學般若底障道魔軍，山僧大
J39nB466_p0847c02║開方便，與你奪了心意識。及至心意識不行，諸兄又
J39nB466_p0847c03║墮在無事甲裏，心上覺得受用，不知正是魂不散底
J39nB466_p0847c04║死人，落空亡底外道。山僧又向你道：不得無心死坐，
J39nB466_p0847c05║不得離話頭空坐，有不得，無不得，亦有亦無也不得，
J39nB466_p0847c06║非有非無也不得，離四句，絕百非。到這裏，正好向竹
J39nB466_p0847c07║篦子觸背不得、乾矢橛意旨如何，發大勇猛參將去，
J39nB466_p0847c08║自然真疑現前。不想諸兄到這裏，無下手處，沒滋味
J39nB466_p0847c09║處，反打轉來，復與昏沉散亂攪作一團。如此用心，莫
J39nB466_p0847c10║說在龍山會裏，便是釋迦復出、達摩再來，也救你不
J39nB466_p0847c11║得。嗚呼！近來人心不古，聖教衰微，今有一般長老，自
J39nB466_p0847c12║己道眼不明，統一群瞎漢，撐一個門庭，見來幾個好
J39nB466_p0847c13║學者，安下單來，不教下死心做工夫，今日出幾個問
J39nB466_p0847c14║頭，明日出兩則公案，引得十個一群，五個一隊，商量
J39nB466_p0847c15║浩浩，著成轉語，做成拈頌，呈上方丈。瞎禿奴也不管
J39nB466_p0847c16║他有見地，無見地，即便圈圈點點送將出來。學人一
J39nB466_p0847c17║見，圈了拈頌，點了轉語，通身慶快，便道：『和尚肯了我。』
J39nB466_p0847c18║終日向本子上去念機鋒，學公案，將古人言句盡作
J39nB466_p0847c19║是非得失商量。若人問著，如打熱病相似，胡說亂道；
J39nB466_p0847c20║如不肯他，滿肚無明，便道：『某和尚肯過我底。』裝模作
J39nB466_p0847c21║樣，輕慢聖賢，空腹高心，造地獄業。此正是打頭不遇
J39nB466_p0847c22║作家，到老終成骨董。所以，參玄上士，先要具一副擇
J39nB466_p0847c23║法眼，親近一個明眼長老，可以與你抽釘拔楔，解黏
J39nB466_p0847c24║去縛。諸兄弟！若要解黏去縛麼？將諸方學得底，心意
J39nB466_p0847c25║識邊想得底，冊子上看得底，盡情放下，放到無可放
J39nB466_p0847c26║處，死到無可死處，向這裏正好看一個公案，或是竹
J39nB466_p0847c27║篦子，或是乾矢橛，如靠一座須彌山相似，向四威儀
J39nB466_p0847c28║中時刻不可放過，直待懸崖撒手，如夢醒，如蓮花開。
J39nB466_p0847c29║噫！此回更不疑天下老和尚舌頭也。到恁麼地，正好
J39nB466_p0847c30║向師承邊，十年、二十年溫研積稔，將五家剛宗，細大
J39nB466_p0848a01║法門，古今言句，千七百則葛藤，一拍粉碎，方可向水
J39nB466_p0848a02║邊林下，峭壁峰前，保養聖胎。諸昆仲！即今還有與麼
J39nB466_p0848a03║人也無？設有，一任你橫擔拄杖，緊峭草鞋；若無，不若
J39nB466_p0848a04║按下雲頭，向龍山頂上種田博飯喫。」良久，卓拄杖，下
J39nB466_p0848a05║座。
J39nB466_p0848a06║示眾。「昨日把定封疆，今朝放開一線。沸湯鍋裏冰凌，
J39nB466_p0848a07║石火光中掣電。若能於此會得，許伊工夫成片。設若
J39nB466_p0848a08║於此不會，未免墮坑落塹。墮坑落塹即且置，眾中還
J39nB466_p0848a09║有工夫成片者麼？有則不妨出來，竹篦子與你相見。」
J39nB466_p0848a10║問：「如何是句？」師豎起竹篦。曰：「如何是意？」師放下竹篦。
J39nB466_p0848a11║曰：「如何是意句交馳？」師和聲便打。僧無語，師曰：「不得
J39nB466_p0848a12║有語，不得無語，向這裏道一句看。」曰：「舌頭不出口。」師
J39nB466_p0848a13║曰：「這是有語。」僧佇思，師曰：「這是無語。」僧禮拜，師曰：「又
J39nB466_p0848a14║是躲根。」問：「乾矢橛意旨如何？」師曰：「石羊吞石虎。」舉：「僧
J39nB466_p0848a15║問雲門：『如何是佛？』門曰：『乾矢橛。』若恁麼會，許伊開一
J39nB466_p0848a16║隻眼。如何是佛？乾矢橛。若恁麼會，未免瞎一隻眼。若
J39nB466_p0848a17║要雙眼圓明，直待彌勒下生。且道彌勒幾時下生，待
J39nB466_p0848a18║虛空落地時向伊道。」
J39nB466_p0848a19║示眾。「一念迷處是眾生，一念覺時原是佛。直下迷覺
J39nB466_p0848a20║兩俱空，佛與眾生是何物？縱然會得諦當，猶是高郵
J39nB466_p0848a21║到邵伯。」乃彈指一下曰：「若恁麼會去，省卻多少力。」
J39nB466_p0848a22║夢覺偈示眾。「夢裏事事分明，覺後空空如也。一靈真
J39nB466_p0848a23║性非真，四大假合非假。夢覺真假雙忘，步步頭頭脫
J39nB466_p0848a24║灑。語默動靜之中，一任呼驢喚馬。」
J39nB466_p0848a25║示眾。「說宗說教，也是弄精魂；說禪說道，也是弄精魂；
J39nB466_p0848a26║說心說性，也是弄精魂；說凡說聖，也是弄精魂；揚眉
J39nB466_p0848a27║瞬目，也是弄精魂；入定凝神，也是弄精魂；朝參暮請，
J39nB466_p0848a28║也是弄精魂；擦褲摩褌，也是弄精魂；精通三教，博盡
J39nB466_p0848a29║古今，也是弄精魂。直饒你將三藏十二部、一切修多
J39nB466_p0848a30║羅，念在肚皮裏，如瓶瀉水，也是弄精魂；三世諸佛，歷
J39nB466_p0848b01║代祖師，天下老和尚，拈椎豎拂，接物利生，說玄說玅，
J39nB466_p0848b02║提古拈今，也是弄精魂；將一千七百陳葛藤，橫說豎
J39nB466_p0848b03║說，縱橫十字說，攪長河為酥酪，變大地作黃金，也是
J39nB466_p0848b04║弄精魂。於中若有旁不甘者出來道：『龍山恁麼說話，
J39nB466_p0848b05║莫不別有長處麼？』山僧向他道：『並無長處，只知饑要
J39nB466_p0848b06║喫飯，倦要睡覺，痛便叫，癢便笑。』眾中若有人道：『龍山
J39nB466_p0848b07║恁麼說話，也是弄精魂。』山僧只得呵呵大笑。且道笑
J39nB466_p0848b08║個甚麼？寧可與有智人相罵，不可與無智人說話。」便
J39nB466_p0848b09║歸方丈。記錄隨後入方丈，作禮，師曰：「你見個甚麼道
J39nB466_p0848b10║理，便來禮拜？」曰：「見和尚弄精魂。」師曰：「你因甚隨山僧
J39nB466_p0848b11║腳跟轉？」曰：「理長則就。」師笑曰：「弄精魂漢。」又一僧上方
J39nB466_p0848b12║丈呈見解，師曰：「直饒你千了百當，拈來便用，事事無
J39nB466_p0848b13║礙，也是弄精魂。」其僧罔措而退。
J39nB466_p0848b14║示眾。「龍山昔年曾向江南行腳，參一則極現成底公
J39nB466_p0848b15║案，懷藏至今，未嘗舉似與人。適因諸兄發向上心，結
J39nB466_p0848b16║精進七，山僧今日不惜眉毛，得得舉似，敢保個個悟
J39nB466_p0848b17║去。正欲說時，被諸兄一拜，拜得我忘前失後。又被諸
J39nB466_p0848b18║兄問甚麻三觔，乾矢橛，竹篦子，父母未生前，問得我
J39nB466_p0848b19║口啞無言，轉身吐氣不得。將此一則公案忘卻了也，
J39nB466_p0848b20║儘力思量，要覓一個元字腳也了不可得。」驀豎拄杖，
J39nB466_p0848b21║曰：「拄杖子，你還記得麼？試代我道看。」良久，曰：「拄杖默
J39nB466_p0848b22║而不答，兩個有頭無尾漢，好與一坑埋卻。」低頭歸方
J39nB466_p0848b23║丈。
J39nB466_p0848b24║示眾。「人生中國易，要求出家難；捨俗出家易，參禪學
J39nB466_p0848b25║道難；參禪學道易，親近知識難；親近知識易，望長久
J39nB466_p0848b26║遠難；望長久遠易，捨己從人難；捨己從人易，通身放
J39nB466_p0848b27║下難；通身放下易，千了百當難；千了百當易，事事仍
J39nB466_p0848b28║舊難。饒你千了百當，事事仍舊，若論佛法大意，更向
J39nB466_p0848b29║三條椽下、七尺單前，參三十年來喫龍山拄杖。何謂
J39nB466_p0848b30║如是？不見道：一絲不透，如隔鐵圍。」
J39nB466_p0848c01║冬前示眾。「明日交冬數九，凍得石女縮手，灌了熱酒
J39nB466_p0848c02║三杯，喫得通身是口。崖前罵雨呼風，山頭倒翻觔斗，
J39nB466_p0848c03║過了一百單五，大地山河露醜。諸昆仲還會麼？若不
J39nB466_p0848c04║會，更聽龍山重說伽陀：千花萬花等春來，獨有寒梅
J39nB466_p0848c05║向雪開，此花何故能開早？披霜帶雪舞三台。」
J39nB466_p0848c06║新節，示眾。「昨日放開一線，一任說黃道黑；今朝把定
J39nB466_p0848c07║對疆，直教水洩不通。若道放開一線的是，此人理上
J39nB466_p0848c08║偏枯；若道把定封疆的是，此人事上偏枯；若道是則
J39nB466_p0848c09║總是、非則總非，未免儱侗真如、顢頇佛性。若向這裏
J39nB466_p0848c10║道，得十成句子，任你東行西行；若道不得，且向長連
J39nB466_p0848c11║床上交腳坐。」
J39nB466_p0848c12║朔旦早課竟，示眾。乃顧左右，召大眾曰：「好個西來大
J39nB466_p0848c13║意，適被諸兄異口同音花劈了也，一場狼藉，且道是
J39nB466_p0848c14║有是無？若道是有，有眼不能見；若道是無，怎奈七花
J39nB466_p0848c15║八裂，東撇西拋。諸兄弟若向這裏薦得，一任腰包散
J39nB466_p0848c16║去，何必聚首作堆？若於此不會，今逢朔旦良辰，不得
J39nB466_p0848c17║開眼說夢。」便歸方丈。
J39nB466_p0848c18║示眾。「龍山有時著珍御服，向諸人面前立地，諸人又
J39nB466_p0848c19║不識好；龍山有時著敝垢衣，向諸人面前立地，諸人
J39nB466_p0848c20║又不識歹；龍山有時赤條條，向諸人面前立地，諸人
J39nB466_p0848c21║又不敢正眼覷著。於中若有個衲僧出來道：『目前無
J39nB466_p0848c22║闍黎，此間無老僧。又作麼生？』龍山只向他道：『昨日西
J39nB466_p0848c23║風起，今朝刮地霜。』」
J39nB466_p0848c24║除夕，普茶，示眾。「諸兄還聞爆竹聲麼？此聲是一顆如
J39nB466_p0848c25║意寶珠，盡大地若有一人得者，敢保福足、慧足，隨心
J39nB466_p0848c26║應用無虧，可以登寶華王座，應水月機，向一毛端現
J39nB466_p0848c27║寶王剎，坐微塵裏轉大法輪，逢時應節，臘盡春回，鷲
J39nB466_p0848c28║嶺拈花消息盡被萬象森羅，一時漏洩了也。諸兄設
J39nB466_p0848c29║若不會，與你畫蛇添足。」喝一喝，曰：「大家喫茶去。」
J39nB466_p0848c30║開新鐘板，示眾。乃拈椎曰：「權衡佛祖，成聖轉凡，號令
J39nB466_p0849a01║人天，騎聲蓋色。且聲不是聲，色不是色，現前諸兄切
J39nB466_p0849a02║忌向那邊覓。不向那邊覓時如何？」遂擊鐘板各一下，
J39nB466_p0849a03║曰：「若將耳聽終難會，眼處聞聲始得知。」
J39nB466_p0849a04║開大鐘，示眾。曰：「鯨音一吼山河曉，驚醒夢中多少人？
J39nB466_p0849a05║設有灰心聾兩耳，野老拈花萬國春。」便撞一下。
J39nB466_p0849a06║開新雲板，示眾。師拈椎曰：「昔金牛和尚每作飯熟時，
J39nB466_p0849a07║自舁飯桶至食堂，撫掌呵呵大笑曰：『菩薩子，喫飯來。』
J39nB466_p0849a08║美則美矣，善則未善，不合引得無限人敲磚打瓦，作
J39nB466_p0849a09║佛法論量，可謂錯用其心。龍山即不然，若遇齋時，又
J39nB466_p0849a10║作麼生？」遂擊板三下曰：「和尚子，過堂去。」卷之三終