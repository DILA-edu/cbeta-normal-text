J39nB466_p0856a01║柏山楷禪師語錄卷之五
J39nB466_p0856a02║繼住龍山華嚴院嗣法門人行悟等編次
J39nB466_p0856a03║拈古
J39nB466_p0856a04║釋迦降生至雲門偃曰天下太平。
J39nB466_p0856a05║拈曰：「黃面小不識羞，韶陽老不知醜。直饒棒頭
J39nB466_p0856a06║有眼，也是劍去刻舟。」
J39nB466_p0856a07║世尊睹明星悟道至但以妄想執著而不證得。
J39nB466_p0856a08║拈曰：「世尊未睹明星，眼光爍破四天下；已睹明
J39nB466_p0856a09║星，瞎卻一雙眸。直饒恁麼，猶欠悟在。龍山與麼
J39nB466_p0856a10║批判，還有旁不甘底為瞿曇作主者麼？有，則一
J39nB466_p0856a11║棒打破你腦蓋。何故？掀翻海嶽求知己，撥轉乾
J39nB466_p0856a12║坤致太平。」
J39nB466_p0856a13║世尊陞座，文殊白椎。
J39nB466_p0856a14║拈曰：「世尊陞座，旁觀者清；文殊白椎，當局者迷。
J39nB466_p0856a15║世尊便下座，也是忍氣吞聲。雖然如是，還知世
J39nB466_p0856a16║尊與文殊靴裏動指頭落處麼？秖是鴛鴦繡出
J39nB466_p0856a17║從君看，不把金鍼度與人。」
J39nB466_p0856a18║世尊因普眼菩薩見普賢不可得，至空中乘六牙白
J39nB466_p0856a19║象。
J39nB466_p0856a20║拈曰：「普眼遍觀三千大千世界，覓普賢了不可
J39nB466_p0856a21║得，殊不知普賢在普眼鼻孔裏，普眼纔起，見普
J39nB466_p0856a22║賢在空中，且道是普賢不是普賢？龍山要將三
J39nB466_p0856a23║大老縛作一束，拋向諸人面前，諸人還見麼？咄！
J39nB466_p0856a24║一翳在眼，空花亂墜。」
J39nB466_p0856a25║世尊因五通仙人問世尊有六通至那一通你問我。
J39nB466_p0856a26║拈曰：「仙人問得甚好，黃面答得更奇。且道仙人
J39nB466_p0856a27║會不會？今有一等弄泥團漢，向世尊一呼一諾
J39nB466_p0856a28║處，會那一通，也是鐵做面皮；要會那一通，驢年
J39nB466_p0856a29║去。」
J39nB466_p0856a30║世尊因耆婆善別音響至一塚間，至罔知生處。
J39nB466_p0856b01║拈曰：「諸人盡道耆婆罔知生處，殊不知世尊被
J39nB466_p0856b02║耆婆熱瞞。且道第三髑髏畢竟生在甚麼處？天
J39nB466_p0856b03║堂不收，地獄不管，東家作牛，西家作馬。」
J39nB466_p0856b04║世尊一日陞座，默然而坐。阿難白椎請世尊說法，至
J39nB466_p0856b05║不為二乘聲聞說法。
J39nB466_p0856b06║拈曰：「額頭汗出，口裏膠生。會中有二比丘犯律，
J39nB466_p0856b07║家醜不可外揚，誓不為二乘人說法，也是枷上
J39nB466_p0856b08║重著杻。」
J39nB466_p0856b09║世尊因七賢女遊屍陀林，至惟有諸大菩薩乃解此
J39nB466_p0856b10║義。
J39nB466_p0856b11║拈曰：「帝釋散花，清酒紅人面；賢女索物，財帛動
J39nB466_p0856b12║人心。仔細檢點將來，二俱一坑埋卻。世尊曰：『憍
J39nB466_p0856b13║尸迦！我諸弟子大阿羅漢不解此義，惟有諸大
J39nB466_p0856b14║菩薩乃解此義。』即且置，秖如世尊還解此義麼？
J39nB466_p0856b15║咄！切忌開眼說夢。」
J39nB466_p0856b16║世尊因外道問不問有言、不問無言，至如良馬見鞭
J39nB466_p0856b17║影而行。
J39nB466_p0856b18║拈曰：「世尊有起死回生之金舟，正是遇斯等人
J39nB466_p0856b19║反成毒藥，引得後代兒孫向世尊良久處起模
J39nB466_p0856b20║畫樣。雖然，畢竟外道見個甚麼道理便悟去？切
J39nB466_p0856b21║忌向世尊良久處會。」
J39nB466_p0856b22║世尊因文殊起佛見、法見，被佛左降二鐵圍山。
J39nB466_p0856b23║拈曰：「文殊起佛見、法見，被世尊威神左降。二鐵
J39nB466_p0856b24║圍山且從，秖如三世諸佛、歷代祖師、天、人、阿修
J39nB466_p0856b25║羅、地獄、鬼、畜生，一時齊起佛見、法見，世尊又如
J39nB466_p0856b26║何施設？阿呵呵！哩囉哩！家無讀書子，官從何處
J39nB466_p0856b27║來？」
J39nB466_p0856b28║世尊因文殊至諸佛集處，至罔明彈指，女子於是從
J39nB466_p0856b29║定而出。
J39nB466_p0856b30║拈曰：「這則公案，諸方拈提者極多，儱侗者亦不
J39nB466_p0856c01║少。今時杜撰卜度者更甚，皆己眼未開，奚能知
J39nB466_p0856c02║此落處？然則天地人物，君臣父子，世出世間，一
J39nB466_p0856c03║草一木，無不自然之理。所以道：『長者長法身，短
J39nB466_p0856c04║者短法身。』『是法住法位，世間相常住。』一絲毫也
J39nB466_p0856c05║那移他不得。何也？落霞與孤鶩齊飛，秋水共長
J39nB466_p0856c06║天一色。」
J39nB466_p0856c07║《楞嚴經》曰：若以能推至認賊為子。
J39nB466_p0856c08║拈曰：「世尊恁麼道，芭蕉聞雷開。龍濟恁麼道，葵
J39nB466_p0856c09║花向日轉。是與不是，拈向一邊。且道喚甚麼作
J39nB466_p0856c10║心？年年清明節，處處烈紙錢。」
J39nB466_p0856c11║世尊見文殊在門外立，至何以教我入門。
J39nB466_p0856c12║拈曰：「這則公案，諸方盡向門裏門外商量，大似
J39nB466_p0856c13║鄭州出曹門，遠之遠矣。殊不知，世尊意不在言，
J39nB466_p0856c14║文殊來機亦赴。諸仁者！若要親見世尊與文殊
J39nB466_p0856c15║底落處，且向三叉路口等個人來，自然向你道
J39nB466_p0856c16║破。」
J39nB466_p0856c17║舍利弗問須菩提：夢中說六波羅蜜，至誰是彌勒？
J39nB466_p0856c18║拈曰：「舍利弗恁麼問，須菩提恁麼答，各與三十
J39nB466_p0856c19║棒。彌勒大士恁麼道，正好貶向無生國裏。且道
J39nB466_p0856c20║三大老過在甚麼處？不妨檢點看。直饒檢點得
J39nB466_p0856c21║出，也好與三十棒。何故？不見道：明珠在掌，有功
J39nB466_p0856c22║者賞。」
J39nB466_p0856c23║頌古
J39nB466_p0856c24║世尊初生。
J39nB466_p0856c25║指天指地口勞刀，禍福無門惟自招，引得雲門施毒
J39nB466_p0856c26║手，至今遍地血腥臊。
J39nB466_p0856c27║世尊陞座，文殊白椎。
J39nB466_p0856c28║世尊纔陞座，文殊便白椎，一等沒絃琴，千古令人疑。
J39nB466_p0856c29║女子出定。
J39nB466_p0856c30║雞寒上樹，鴨寒下水，果結樹頭，花開碓嘴。罔明文殊，
J39nB466_p0857a01║高山海底，舉似諸方，分明記取。
J39nB466_p0857a02║瞿曇女子，雙明雙暗。罔明文殊，同生同死。咄！昨日西
J39nB466_p0857a03║園種黃瓜，今朝東圃栽茄子。
J39nB466_p0857a04║殃崛產難。
J39nB466_p0857a05║豆子山頭打瓦鼓，但看來年五月五。赤口白舌盡消
J39nB466_p0857a06║除，不必門前懸艾虎。懸艾虎，處處龍舟競出舞。
J39nB466_p0857a07║廣額屠兒。
J39nB466_p0857a08║日殺牛羊真是佛，屠刀放下隔天涯，更言我是千佛
J39nB466_p0857a09║數，惹得瞿曇亂撒沙。
J39nB466_p0857a10║世尊陞座，迦葉白椎曰：「世尊說法已竟。」便下座。
J39nB466_p0857a11║世尊陞座，迦葉白椎。旁觀者清，當局者迷。末後道個
J39nB466_p0857a12║說法已竟，也是鐵作面皮。
J39nB466_p0857a13║世尊臨入涅槃，文殊大士請佛再轉法輪。世尊
J39nB466_p0857a14║咄曰：「文殊，吾四十九年住世，未曾說一字。汝請
J39nB466_p0857a15║我再轉法輪，是吾曾轉法輪也。」
J39nB466_p0857a16║作賊怕拷，欠債怕討，臨末稍頭，漏逗不少。
J39nB466_p0857a17║無夢無想。
J39nB466_p0857a18║夜長好打睡，床短難展腿。三更夢入兜率宮，醒來還
J39nB466_p0857a19║在被窩裏。
J39nB466_p0857a20║有角泥牛耕世界，無鞍木馬走東西，夜來烏雞誰捉
J39nB466_p0857a21║去，天明石女趕黃鸝。
J39nB466_p0857a22║馬祖一喝，百丈三日耳聾。
J39nB466_p0857a23║一喝元無縫罅，忤逆聞雷害怕。堪笑黃蘗太無端，吐
J39nB466_p0857a24║舌翻成話杷。
J39nB466_p0857a25║百丈野狐。
J39nB466_p0857a26║不昧不落，都來是錯。雨過苔青，雲開日灼。
J39nB466_p0857a27║趙州勘婆子。
J39nB466_p0857a28║婆子指路，口能招禍；趙州勘破，賊身已露。
J39nB466_p0857a29║覿面勘破婆子，腦後笑煞旁觀，三家村裏折本，土地
J39nB466_p0857a30║堂中放憨。
J39nB466_p0857b01║寶壽在市立，見二人相打，一人近前打一拳曰：
J39nB466_p0857b02║「你恁麼無面目。」聞之忽然大悟。
J39nB466_p0857b03║一拳打破鼻孔，將相本來無種，擔了一擔精金，換他
J39nB466_p0857b04║一堆骨董。
J39nB466_p0857b05║寶壽陞座，三聖推出一僧。
J39nB466_p0857b06║三聖推僧，寶壽便打。戲法無真，黃金無假。瞎卻鎮州
J39nB466_p0857b07║一城人，笑殺東村王大姐。
J39nB466_p0857b08║趙州勘二庵主。
J39nB466_p0857b09║抬捺由來作者知，個中一字兩頭垂，分明毒藥醍醐
J39nB466_p0857b10║句，驗盡諸方老古錐。
J39nB466_p0857b11║竹篦子。
J39nB466_p0857b12║羅紋結角眼麻迷，遍地刀鎗覿面揮，水洩不通凡聖
J39nB466_p0857b13║絕，無毛鷂子撲天飛。
J39nB466_p0857b14║不觸不背，依然犯諱，擬議思量，髑髏粉碎。
J39nB466_p0857b15║不得有語，不得無語，三千里外，且莫錯舉。
J39nB466_p0857b16║速道！速道！開口便打，眼目定動，可知禮也。
J39nB466_p0857b17║僧問趙州：「和尚姓甚麼？」州曰：「常州有。」曰：「甲子多
J39nB466_p0857b18║少？」州曰：「蘇州有。」
J39nB466_p0857b19║常州有，蘇州有，七個銅錢買一斗。歸來煮了半大鍋，
J39nB466_p0857b20║十人喫了九人嘔。咦！猴愁摟搜頭，狗走抖擻口。
J39nB466_p0857b21║善道禪師與仰山翫月次，山問：「這個月，尖時圓
J39nB466_p0857b22║相甚麼處去？圓時尖相又甚麼處去？」善曰：「尖時
J39nB466_p0857b23║圓相隱，圓時尖相在。」雲崖曰：「尖時圓相在，圓時
J39nB466_p0857b24║無尖相。」道吾曰：「尖時亦不尖，圓時亦不圓。」
J39nB466_p0857b25║尖時任他尖，圓時任他圓，互相更忉怛，諸師總杜田。
J39nB466_p0857b26║文殊菩薩命善財採藥，善財於地上拈一莖草，
J39nB466_p0857b27║度於文殊。文殊接得，示眾曰：「此藥亦能殺人，亦
J39nB466_p0857b28║能活人。」
J39nB466_p0857b29║採藥須眼便，用藥手更精。直饒手精眼便，也是刺腦
J39nB466_p0857b30║入膠盆。
J39nB466_p0857c01║那吒太子析骨肉還父母。
J39nB466_p0857c02║骨肉齊分事已彰，現身說法太郎當，水向石邊流出
J39nB466_p0857c03║冷，風從花裏過來香。
J39nB466_p0857c04║黃龍三關。
J39nB466_p0857c05║我手何似佛手？袖破露出兩肘，烹了一壺釅茶，邀賓
J39nB466_p0857c06║來飲好酒。
J39nB466_p0857c07║我腳何似驢腳，舉步何曾踏著，但看初八廿三，大地
J39nB466_p0857c08║百川潮落。
J39nB466_p0857c09║人人有個生緣，家家鹽鹹醋酸，拈起三片好瓦，放下
J39nB466_p0857c10║卻是碌磚。
J39nB466_p0857c11║玄沙諦當甚諦當，敢保老兄未徹在。
J39nB466_p0857c12║靈雲見桃花，眼睛齊突出，堪笑謝三郎，虛空裏揣骨。
J39nB466_p0857c13║玄要。
J39nB466_p0857c14║第一玄，寒時普天寒，江湖都凍徹，斷絕渡人船。
J39nB466_p0857c15║第二玄，熱時普天熱，石女唱巴歌，▆得頭腦裂。
J39nB466_p0857c16║第三玄，乾坤掌上安，拈來只一撮，盲龜何處看。
J39nB466_p0857c17║第一要，江南三月鷓鴣叫，路上拾得死貓頭，分文不
J39nB466_p0857c18║直人人笑。
J39nB466_p0857c19║第二要，出入無門不上道，三叉路口賣餈糕，鬧市街
J39nB466_p0857c20║前安屎窖。
J39nB466_p0857c21║第三要，寶劍逢人不出鞘，袖裏金鎚覿面揮，鐵額銅
J39nB466_p0857c22║頭皆失照。
J39nB466_p0857c23║四科揀。
J39nB466_p0857c24║奪人不奪境，朔風吹面冷，寒梅帶雪開，明月移花影。
J39nB466_p0857c25║奪境不奪人，白雲鎖柴門，夜來何處火，燒出古人墳。
J39nB466_p0857c26║人境兩俱奪，須彌撚為末，撒出遍三千，收來只一撮。
J39nB466_p0857c27║人境俱不奪，飯罷了洗缽，水上按葫蘆，動著活潑潑。
J39nB466_p0857c28║萬法歸一。
J39nB466_p0857c29║萬法歸一一歸何，風吹石臼念摩訶，趙州飯罷洗缽
J39nB466_p0857c30║去，怎似南泉打破鍋。
J39nB466_p0858a01║倩女離魂，那個是真？
J39nB466_p0858a02║天清地濁，堆山積嶽。初八廿三，百川潮落，兩個泥牛
J39nB466_p0858a03║鬥入海。錯！錯！
J39nB466_p0858a04║賓主句。
J39nB466_p0858a05║賓主纔分絕顢頇，君臣合處有多般，一毛頭上三千
J39nB466_p0858a06║界，百億須彌納芥寬。
J39nB466_p0858a07║丹霞燒木佛。
J39nB466_p0858a08║丹霞天寒燒木佛，院主無事墮眉鬚，萬丈崖前三角
J39nB466_p0858a09║石，五老峰頭頂太虛。
J39nB466_p0858a10║世尊拈花，迦葉微笑。
J39nB466_p0858a11║驀地高拈一朵花，破顏微笑已千差，直饒親受如來
J39nB466_p0858a12║付，遺害兒孫眼著沙。
J39nB466_p0858a13║別破蘊和尚頌十二則。
J39nB466_p0858a14║菩提無樹風幡話。
J39nB466_p0858a15║菩提無樹鏡非臺，萬丈洪波就地來，風幡不動人心
J39nB466_p0858a16║動，殃及兒孫被活埋。
J39nB466_p0858a17║萬法歸一，青州布衫。
J39nB466_p0858a18║萬法歸一一也非，爛卻東鄰甕裏虀，七觔衫子當面
J39nB466_p0858a19║擲，平地無端起骨堆。
J39nB466_p0858a20║趙州親見南泉，鎮州蘿菔。
J39nB466_p0858a21║趙州親見南泉，鎮州出大蘿菔，兩個啞子相逢，攜手
J39nB466_p0858a22║牽南拽北。咄咄咄！
J39nB466_p0858a23║迦葉倒卻門前剎竿。
J39nB466_p0858a24║兄呼弟應實堪憐，剎竿倒卻費周旋，直饒深領師兄
J39nB466_p0858a25║意，也是無端鼻孔穿。
J39nB466_p0858a26║趙州庭前柏樹子。
J39nB466_p0858a27║庭前柏子西來意，殿後枯樁喚甚麼？趙州古佛口門
J39nB466_p0858a28║窄，唱出唐言梵語何。
J39nB466_p0858a29║城東老母與佛同生，不欲見佛。
J39nB466_p0858a30║老母不欲見同生，珊瑚枝上月偏明，十指掌中皆是
J39nB466_p0858b01║佛，跳入黃河洗不清。
J39nB466_p0858b02║婆子燒庵。
J39nB466_p0858b03║把定乾坤皆失色，放行枯木也花生，當初只道茅長
J39nB466_p0858b04║短，燒了原來地不平。
J39nB466_p0858b05║趙州使得十二時辰。
J39nB466_p0858b06║一拶無端起迅雷，箭鋒相拄電星飛，世間多少癡禪
J39nB466_p0858b07║客，十二時辰使殺伊。
J39nB466_p0858b08║寶壽開堂，三聖推出一僧。
J39nB466_p0858b09║八面旌旗不透風，風行草偃建奇功，為報將軍休輕
J39nB466_p0858b10║躁，兵隨印轉辨來風。
J39nB466_p0858b11║馬祖日面佛，月面佛。
J39nB466_p0858b12║日面月面佛陀耶，自古風流出當家，落花臺上重鋪
J39nB466_p0858b13║錦，瑪瑙街前布赤沙。
J39nB466_p0858b14║婆子請趙州轉藏。
J39nB466_p0858b15║趙州不善了殘經，月下深沙努眼睛，若教全轉如來
J39nB466_p0858b16║藏，彌勒重來也不能。
J39nB466_p0858b17║僧問雲門：「殺佛殺祖？」
J39nB466_p0858b18║雲門老漢舌頭長，遍界明明不覆藏，月落三更穿市
J39nB466_p0858b19║過，出水紅蓮戴露香。
J39nB466_p0858b20║僧問：「大顛擯首座，意旨如何？」師曰：「不圖打草，只
J39nB466_p0858b21║要驚蛇。」曰：「首座有過無過？」師曰：「坐的看立的。」曰：
J39nB466_p0858b22║「不會。」
J39nB466_p0858b23║首座不遷怒，大顛不二過。一個黑漆桶，雙槌打不破。
J39nB466_p0858b24║直饒打得破，填溝塞壑去。
J39nB466_p0858b25║僧參本來面目公案，工夫至一念不生，上方丈
J39nB466_p0858b26║白師曰：「一念不生時，莫是某甲本來面目麼？」師
J39nB466_p0858b27║不答，僧罔措。
J39nB466_p0858b28║一念不生猶是隔，三心才兆已千差，根塵識盡離窠
J39nB466_p0858b29║臼，臘去春來處處花。
J39nB466_p0858b30║一僧參不思善、不思惡，本來面目。
J39nB466_p0858c01║不思善，不思惡，兩個泥牛轟鬥角。錯錯，初八廿三，百
J39nB466_p0858c02║川潮落。
J39nB466_p0858c03║不思惡，不思善，陝府鐵牛騎佛殿。夜來一陣秋風起，
J39nB466_p0858c04║庭前落葉兩三片。
J39nB466_p0858c05║經題。
J39nB466_p0858c06║以不以，八不八，一切魔王都嚇煞。不但波旬不相知，
J39nB466_p0858c07║縱然諸佛也疑著。
J39nB466_p0858c08║垂示
J39nB466_p0858c09║師室中嘗設六問，以驗學者。木能生火，為甚麼又怕
J39nB466_p0858c10║火燒？火能燒一切物，為甚麼不能燒空？水能淹
J39nB466_p0858c11║一切物，為甚麼不能淹風？地輪依水輪，土塊落水，
J39nB466_p0858c12║為甚麼又沉？風輪無相，為甚麼能使水興波作浪？
J39nB466_p0858c13║四性生剋互用，不即不離，為甚麼水火不仝器？汝
J39nB466_p0858c14║等諸人若能於此六問著語親切，許你能轉地水火
J39nB466_p0858c15║風。若不然者，定被地水火風所轉。
J39nB466_p0858c16║師室中嘗設三關接人：一、瞿曇出世，大地人喚他作
J39nB466_p0858c17║佛。未出世時，喚他作甚麼？一、後至雪山，端坐六年，睹
J39nB466_p0858c18║明星，忽然大悟。今人夜夜見星，因甚不悟？一、此事不
J39nB466_p0858c19║可以見聞覺知。離卻見聞覺知，且道喚甚麼作此事？
J39nB466_p0858c20║座銘
J39nB466_p0858c21║師因事室中，書座銘十二則。不得是己非人，不可
J39nB466_p0858c22║得利失義。是我者不得忻，非我者不得惡。參
J39nB466_p0858c23║而有得，不可自狂；學而有得，不可自滿。寧可行
J39nB466_p0858c24║到而言不到，不可言到而行不到。得富貴而不
J39nB466_p0858c25║可奢華，遇寒苦而不可失志。身不可一時不端
J39nB466_p0858c26║莊，心不可一刻不誠實。
J39nB466_p0858c27║像贊
J39nB466_p0858c28║海上觀音
J39nB466_p0858c29║頭頂太虛空，目觀大海水。十方世界中，無物能堪比。
J39nB466_p0858c30║一片大悲心，萬德圓融體。不是吳道子，誰能親見你。
J39nB466_p0859a01║且將高掛畫堂中，一任眾生勤瞻禮。
J39nB466_p0859a02║達磨
J39nB466_p0859a03║折蘆渡江小人氣，隻履西歸孩兒戲。少室崖前坐九
J39nB466_p0859a04║年，贏得神光一隻臂。咄！得便宜處失便宜，後代兒孫
J39nB466_p0859a05║受你累。
J39nB466_p0859a06║又
J39nB466_p0859a07║折蘆渡江，恁麼來也大險；隻履西歸，恁麼去也大異。
J39nB466_p0859a08║少室峰前坐九年，真耐煩；贏得神光一隻臂，真法器。
J39nB466_p0859a09║擬問更是誰？不敢犯爺諱。
J39nB466_p0859a10║布袋和尚
J39nB466_p0859a11║這個胖漢，誰不願見。滿面春風，笑裏思算。若問渠家
J39nB466_p0859a12║兜率內院，直饒恁麼出頭露面來，龍山也只肯你一
J39nB466_p0859a13║半。若要全肯，打開布袋頭看。
J39nB466_p0859a14║雲慈上人
J39nB466_p0859a15║其慈如雲，巍巍獨坐。佛來魔來，一齊勘破。喚作雲慈，
J39nB466_p0859a16║早已話墮。不喚雲慈，當面錯過。畢竟喚作甚麼？咦，雨
J39nB466_p0859a17║過苔青，雲開月露。
J39nB466_p0859a18║明空禪德
J39nB466_p0859a19║真在人在，有眼者見。面目分明，晴空掣電。非真非空，
J39nB466_p0859a20║日面月面。要知這漢行藏，石火光中急薦。若不薦，燒
J39nB466_p0859a21║上一炷好香，為君聊通一線。
J39nB466_p0859a22║太原千壽寺震化鑑和尚
J39nB466_p0859a23║這個老滑錐，出世人罕見。入水不動波，揮空不用劍。
J39nB466_p0859a24║佛來與魔來，一一開方便。放下兔角杖，拈起犀牛扇。
J39nB466_p0859a25║擬問更是誰，驀面飛閃電。
J39nB466_p0859a26║雜錄
J39nB466_p0859a27║送天生老人住老君觀
J39nB466_p0859a28║天生老漢，住老君觀。有德有行，無思無算。一句彌陀，
J39nB466_p0859a29║晝夜不斷。兩輪日月並明，一則現成公案。
J39nB466_p0859a30║壽龍泉關主人
J39nB466_p0859b01║纔出娘胎便露醜，翻身解作獅子吼，曾向蓬萊走一
J39nB466_p0859b02║遭，八洞神仙齊稽首。清涼山裏逗真機，龍泉關上施
J39nB466_p0859b03║玅手，有人問君壽幾何？拈起須彌掛北斗。
J39nB466_p0859b04║過榆林無定河遊萬佛洞
J39nB466_p0859b05║奇哉大石窟，空空無一物。千尊與萬尊，盡從此中出。
J39nB466_p0859b06║若住此窟中，我能包萬佛。若出此窟外，萬佛不我怪。
J39nB466_p0859b07║不住不出作麼生，大地漫漫雲一塊。
J39nB466_p0859b08║偶感
J39nB466_p0859b09║無為無事事偏彰，寶月光寒秋夜霜，籬邊拾得一莖
J39nB466_p0859b10║草，殺活齊施孰敢當？
J39nB466_p0859b11║有為有事事事了，衣裏明珠休外討，無端拋向萬山
J39nB466_p0859b12║頭，大地山河明皎皎。
J39nB466_p0859b13║和古德念珠韻
J39nB466_p0859b14║有念是珠轉佛，無念是佛轉珠，坐斷有無二念，大地
J39nB466_p0859b15║無不是渠。
J39nB466_p0859b16║示電機禪人
J39nB466_p0859b17║今時休住足，劫外莫藏身，珊瑚枝上月，獨照夜行人。
J39nB466_p0859b18║示彥其禪人
J39nB466_p0859b19║但盡凡情無聖見，若存聖見即凡情，聖見凡情都坐
J39nB466_p0859b20║斷，嘶風木馬火中行。
J39nB466_p0859b21║別寒山偈
J39nB466_p0859b22║吾心似太虛，無欠亦無餘，有時用得著，水到便成渠。
J39nB466_p0859b23║師退普通，過龍山華嚴庵，見山林幽邃而喜之
J39nB466_p0859b24║腳尖踢出五須彌，獨有龍山世所希，八面紅塵飛不
J39nB466_p0859b25║上，此山正好道人棲。
J39nB466_p0859b26║示榆林梁居士
J39nB466_p0859b27║自從一見梁公後，半個疑團咬不開，橫切清風煎雪
J39nB466_p0859b28║餅，豎披明月煮青苔。虛空背上安寶座，白雲影裏待
J39nB466_p0859b29║公來，和盤托出泥牛角，覿面相呈腦後腮。
J39nB466_p0859b30║偶言
J39nB466_p0859c01║生人物者天，長人物者地，於中無人物，奚見有天地？
J39nB466_p0859c02║淨土五首
J39nB466_p0859c03║一句彌陀大法王，遍界明明不覆藏，見色聞聲親薦
J39nB466_p0859c04║取，魚盆肉案總西方。
J39nB466_p0859c05║一句彌陀念不差，山河大地現曇華，正眼觀來無一
J39nB466_p0859c06║物，電光影裏露些些。
J39nB466_p0859c07║一句彌陀向上關，亦非風動亦非幡，三叉路口逢人
J39nB466_p0859c08║笑，五花貓子面門▆。
J39nB466_p0859c09║一句彌陀念不休，龜毛絞索鎖猿猴，果然鎖得猿猴
J39nB466_p0859c10║住，放去收來得自由。
J39nB466_p0859c11║一句彌陀念到家，步步西方路不差，在處無非極樂
J39nB466_p0859c12║國，隨身總是玅蓮花。
J39nB466_p0859c13║山居律二首
J39nB466_p0859c14║不求成佛不求仙，結個茅庵且度年，倦去崖前蹺腳
J39nB466_p0859c15║睡，醒來樹下打鞦韆。渴烹溪水香偏美，饑食松花味
J39nB466_p0859c16║更鮮，記得古人曾有語，臥雲深處不朝天。
J39nB466_p0859c17║得休休處且休休，深山窮谷度春秋，閒臨綠水鑑鬚
J39nB466_p0859c18║髮，旋掃黃英煮芋頭。最惜雨蘭群鹿喫，猶嫌霜栗眾
J39nB466_p0859c19║猿偷，有人問我西來意，曳起拳頭劈面毆。
J39nB466_p0859c20║山居絕句六首
J39nB466_p0859c21║道人行履愛居山，柴扉無鎖白雲拴，日高三丈蒙頭
J39nB466_p0859c22║睡，何勞更透祖師關。
J39nB466_p0859c23║山中獨出絕人來，竹徑柴門長綠苔，西籬菊綻知秋
J39nB466_p0859c24║去，東院梅開報春回。
J39nB466_p0859c25║扶桑日出海門東，老衲山居睡正濃，籬外遊人敲竹
J39nB466_p0859c26║戶，醒來何處打齋鐘。
J39nB466_p0859c27║山居不用蓋亭庵，亂峰堆裏石頭龕，出入無門雲作
J39nB466_p0859c28║戶，肯將閒口為人談。
J39nB466_p0859c29║山居奚必蓋茅棚，自有崖龕四壁通，半卷消閒經未
J39nB466_p0859c30║了，一輪明月到天中。
J39nB466_p0860a01║山居老衲萬緣空，日上三竿不打鐘，飯飽黃虀眠石
J39nB466_p0860a02║上，夢遊兜率內天宮。
J39nB466_p0860a03║偶成
J39nB466_p0860a04║日落西山後，愁人睡不安，獨有閒衲子，一覺日三竿。
J39nB466_p0860a05║四威儀
J39nB466_p0860a06║山中行，腳瘦鞋寬路不平，扶笻摸石過懸崖，獨立峰
J39nB466_p0860a07║前嘯月明。
J39nB466_p0860a08║山中住，少見人來多兄樹，百鳥枝頭語若雷，石女崖
J39nB466_p0860a09║前毛卓豎。
J39nB466_p0860a10║山中坐，年深不覺蒲團破，絕後甦來不自欺，混雨和
J39nB466_p0860a11║雲隨著過。
J39nB466_p0860a12║山中臥，石窟無床草打鋪，日高三丈嬾翻身，籬外遊
J39nB466_p0860a13║人敲竹戶。
J39nB466_p0860a14║因事偶感
J39nB466_p0860a15║天地一間屋，日月兩盞燈，門戶雖然小，無才不易撐。
J39nB466_p0860a16║佛事
J39nB466_p0860a17║通慧師侄火。「今朝二十七，通慧大事畢，拈起火把子，
J39nB466_p0860a18║煉出黃金骨。黃金骨即且置，畢竟向甚處安身立命？」
J39nB466_p0860a19║遂擲下火炬，曰：「燄中鐵馬產嬰兒，白髮絲絲吐皎月。」
J39nB466_p0860a20║為師祖掃塔設供。「生也不曾見祖生，老也不曾見祖
J39nB466_p0860a21║老，恁麼親見老翁心，珊瑚枝上日杲杲。莫謂不肖孫
J39nB466_p0860a22║來遲，卻是師翁去太早。德楷到這裏，通身是手，草不
J39nB466_p0860a23║能芟；遍身是手，塔不能掃。草既不能芟，塔又不能掃，
J39nB466_p0860a24║秖如報恩一句又作麼生？」以雙手拈香至頂上，作了
J39nB466_p0860a25║角童勢，旋一匝，復作女人拜，曰：「碎剪白雲當茗香，大
J39nB466_p0860a26║地漫漫煙繚繞。」便燒。
J39nB466_p0860a27║復為通慧師侄入塔。「纔為師翁掃塔，水向春生。又送
J39nB466_p0860a28║師侄入塔，水歸東旺。即此兩重公案，不須起模畫樣。」
J39nB466_p0860a29║遂下骨襯。
J39nB466_p0860a30║為清涼上人火。乃拈火炬打○相，曰：「會麼？若於此會
J39nB466_p0860b01║得，方知昔日生也不曾生，今朝死也不曾死，截斷生
J39nB466_p0860b02║死關，蟭螟竭海水，百年三萬六千朝，家家門前火把
J39nB466_p0860b03║子。」喝一喝，擲炬。
J39nB466_p0860b04║澄明大德火。「生有辰，死有日，生鐵秤錘原是鐵。燈籠
J39nB466_p0860b05║緣壁上天台，露柱天明吞杲日。」乃喝一喝，曰：「紅爐燄
J39nB466_p0860b06║裏一片雪。」擲下炬。
J39nB466_p0860b07║徒行珍火。師拈炬曰：「來無一物去也空，來去明明不
J39nB466_p0860b08║露蹤。石女拋梭機軋軋，木人打鼓韻鼕鼕。正恁麼時，
J39nB466_p0860b09║且道我徒還聞麼？」便下炬曰：「直饒翻轉面皮去，不若
J39nB466_p0860b10║與伊脫臭衫。」
J39nB466_p0860b11║瑞林禪師火。「一向水是你挑、茶是你燒，一步兩個腳
J39nB466_p0860b12║跡，切忌照顧驢腰。而今水也不挑、茶也不燒，識得神
J39nB466_p0860b13║通并玅用，搬柴運水自逍遙。這是你的日用三昧，即
J39nB466_p0860b14║今又作麼生？」喝一喝，曰：「東西南北無門入，曠劫無明
J39nB466_p0860b15║當下銷。」乃下炬。
J39nB466_p0860b16║新建普同塔為眾亡僧入塔。「新建普同，舊化靈骨，塔
J39nB466_p0860b17║戶大開，從這裏入。且道入後如何？大家相對嘴盧都，
J39nB466_p0860b18║終日談玄無法說。」
J39nB466_p0860b19║行虔徒火。「恁麼來，燈籠夜半上天台；恁麼去，露柱天
J39nB466_p0860b20║明毛卓豎。且道不來不去又作麼生？」良久，擲下炬，曰：
J39nB466_p0860b21║「烈燄光中一朵蓮，無鞍木馬嘶風去。」
J39nB466_p0860b22║入塔。曰：「藏身處沒蹤跡，六六三十六。沒蹤跡處莫藏
J39nB466_p0860b23║身，九九八十一。」喝一喝曰：「識得紅爐一點雪，卻是黃
J39nB466_p0860b24║河六月冰。」
J39nB466_p0860b25║為天澤律師塔前設供。「這個天澤師，向來不相識。今
J39nB466_p0860b26║朝始覿面，豈借他人力？既不借他人力，如何是相見
J39nB466_p0860b27║一句？」良久曰：「夜半正明，天曉不露。」
J39nB466_p0860b28║道生禪人入塔。「君子務本，本立道生。撒手懸崖，始見
J39nB466_p0860b29║本真。」遂提起骨襯曰：「本真已現，道生在甚麼處？」乃送
J39nB466_p0860b30║下曰：「切莫打作兩橛。」
J39nB466_p0860c01║月輝禪人火。「爾遺常住十兩金，我送闍黎一把火，勝
J39nB466_p0860c02║熱門中識得渠，烈燄光中誰是我？咄！莫亂走。」擲下炬。
J39nB466_p0860c03║入塔。「有佛處不得住，天曉鐵牛耕世界；無佛處急走
J39nB466_p0860c04║過，夜深木馬上須彌。正恁麼時，且道無縫塔門在甚
J39nB466_p0860c05║麼處？」拈拄杖畫一畫，曰：「在這裏。」便送入。
J39nB466_p0860c06║喇嘛火。師曰：「生在臨洮府，死歸陽曲縣。坐斷生死關，
J39nB466_p0860c07║直下急須薦。五老峰頭浪潑天，大冶紅爐飛雪片。正
J39nB466_p0860c08║恁麼時，如何是你轉身一句？」乃攛下炬曰：「夜半太陽
J39nB466_p0860c09║輝，明星當午現。」
J39nB466_p0860c10║入塔。乃揮拂子，曰：「來也有因，去也有緣。因緣會遇，豈
J39nB466_p0860c11║非偶然？」遂下骨袋，曰：「無根樹下由伊坐，瑪瑙街前不
J39nB466_p0860c12║許行。」
J39nB466_p0860c13║松林禪人秉炬。「一塵才起，大地全收。一葉墮地，天下
J39nB466_p0860c14║皆秋。」喝一喝曰：「家家門前火把子，體露金風夜不收。」
J39nB466_p0860c15║下炬。
J39nB466_p0860c16║圓明上人秉炬。乃以炬畫一畫，曰：「識得一，萬事畢。直
J39nB466_p0860c17║下掀翻生死關，佛與眾生如電掣。倒騎木馬火中行，
J39nB466_p0860c18║看取一具金剛骨。」便下炬。
J39nB466_p0860c19║止谷禪宿請為二親入塔。乃揮拂子曰：「生無所從，滅
J39nB466_p0860c20║無所去。生滅去來，如藤倚樹。忽然樹倒藤枯，畢竟歸
J39nB466_p0860c21║於何處？」良久，「不依有住而住，不依無住而住。」以拂子
J39nB466_p0860c22║作○相曰：「如是，如是。」乃下靈骨。
J39nB466_p0860c23║嬾谷大師入塔。「生也不道錯，死也不道錯。卻有一錯，
J39nB466_p0860c24║如天普蓋；更有一錯，似地擎山；到底一錯，玉潤珠輝，
J39nB466_p0860c25║風高月冷。嬾谷大師到這裏如何甄別？」良久，曰：「數聲
J39nB466_p0860c26║清磬是非外，一個閒人天地間。」
J39nB466_p0860c27║劍崖大師封龕。乃曰：「十方無壁落，四面亦無門，上下
J39nB466_p0860c28║無遮護，朵朵白雲屯。」遂封。
J39nB466_p0860c29║起龕。「南北三千里，我特來送你。相逢非偶然，須識佛
J39nB466_p0860c30║性意。秖如即今起程一句又作麼生？」乃卓拄杖曰：「虎
J39nB466_p0861a01║嘯風生，龍行雲起。」
J39nB466_p0861a02║秉炬。「天然會裏拾得明珠，華林座前無人酬價。顯則
J39nB466_p0861a03║光含十虛，隱即難描難邈。不必步步價高，且請和盤
J39nB466_p0861a04║放下。不放下，留取人間光照夜。」下炬。
J39nB466_p0861a05║入塔。拈拂子畫此○相曰：「向上一著，千聖不傳。」復畫
J39nB466_p0861a06║此○相曰：「我劍兄試道看，直饒道得，猶是最初句。
J39nB466_p0861a07║如何是末後句？」又畫此●相曰：「明眼人前三尺暗，折
J39nB466_p0861a08║合還歸炭裏坐。」乃送入骨襯。
J39nB466_p0861a09║燦雲禪師火。「死有日，甕裏何曾走卻鱉；生有時，踏著
J39nB466_p0861a10║秤錘硬似鐵。生死有無兩重關，一條鐵蛇鑽不入。鑽
J39nB466_p0861a11║得入，火裏蓮開香習習。」擲下炬。
J39nB466_p0861a12║碧水禪人火。「我無情，渠有義，相隨二八秋，從來不觸
J39nB466_p0861a13║諱。頭頂天，腳踏地，眉毛眼上橫，鼻孔雙出氣。無一物，
J39nB466_p0861a14║有何意？從今親證，火光三昧。」擲下炬。
J39nB466_p0861a15║如然禪人封龕。「這漢住世，處處玲瓏，今朝弄巧，一竅
J39nB466_p0861a16║不通。」乃遞封條與維那，曰：「既掩此關，坐斷千峰。」
J39nB466_p0861a17║起龕。「正欲行時驟雨來，任他風吹雨不入，須防平地
J39nB466_p0861a18║石頭關，滑倒莫言我不說。」卓拄杖一下。（值雨故云）
J39nB466_p0861a19║秉炬。「老衲年高九十六，住世因緣今已足，火中鐵馬
J39nB466_p0861a20║趁麒麟，翻身踏破無生國。」
J39nB466_p0861a21║見徹禪人火。「來時入林不動草，去時入水不動波，去
J39nB466_p0861a22║來於中無縫罅，石人拊掌笑呵呵。笑即不問，你而今
J39nB466_p0861a23║作麼生？」攛下炬曰：「丙丁童子來相見，轉身回步唱哩
J39nB466_p0861a24║囉。」
J39nB466_p0861a25║入塔。「不用求真，惟須息見。且道見作麼生息？」乃卓拄
J39nB466_p0861a26║杖曰：「撲落非他物，縱橫不是塵。」遂下骨襯。
J39nB466_p0861a27║無相禪人火。「這漢生也談玄說妙，死也說妙談玄。直
J39nB466_p0861a28║饒無得無說，聽取海口常宣。笑破森羅萬象嘴，火裏
J39nB466_p0861a29║花開朵朵蓮。」乃下炬。
J39nB466_p0861a30║行遠徒火。「人我山高。慳貪病大，無藥可醫，火把送下。
J39nB466_p0861b01║且道送下後如何？」喝一喝曰：「嘉州大象耳聵，陝府鐵
J39nB466_p0861b02║牛白癩。」便下炬。
J39nB466_p0861b03║書問
J39nB466_p0861b04║復邢居士
J39nB466_p0861b05║伏承來翰，捧讀數四，內云：赤灑灑，空蕩蕩，知公方寸
J39nB466_p0861b06║無物。方寸中果然無物，有何生死可出？有何萬法可
J39nB466_p0861b07║了？認賊作子，顛倒知見，卻向何處安著？顛倒知見若
J39nB466_p0861b08║無，更起出生死、了萬法之心？正是業識茫茫，無木可
J39nB466_p0861b09║據，請公思之。讀書人何必向宗門下留心，只從天理
J39nB466_p0861b10║人欲上看去。且道天理人欲是何形段？是同是別？是
J39nB466_p0861b11║有是無？天理中還有人欲也無？人欲中還有天理也
J39nB466_p0861b12║無？人欲天理在甚麼處見？若向這裏看得徹頭徹尾，
J39nB466_p0861b13║人欲天理皆是強名。欲理既是強名，道之一字也用
J39nB466_p0861b14║不著。看到這裏，亦不得作無名想。若起有無得失、真
J39nB466_p0861b15║假凡聖一切等心，正是顛倒知見，非見道也。公謂服
J39nB466_p0861b16║氣可以不死，參禪可以了心。參禪實可了心，若論此
J39nB466_p0861b17║心，無了不可了，因不了而求了。了與不了，皆是識神
J39nB466_p0861b18║用事，播弄精魂，卜度穿鑿，非正知正見者也。然服氣
J39nB466_p0861b19║可以長生，老子應不死也，而不會宗旨，誠哉公不自
J39nB466_p0861b20║欺。若論宗旨，山野到這裏也無啟口處。果宗旨有疑，
J39nB466_p0861b21║可撥冗過寓，炊一食無米飯，喫得飽齁齁地，向明窗
J39nB466_p0861b22║下大家體究一番，務要知他祖師心肝五臟洞然了
J39nB466_p0861b23║了可也。呵呵！
J39nB466_p0861b24║與太谷眾相公
J39nB466_p0861b25║諸公要明此一段大事因緣，決然不從人得。然做工
J39nB466_p0861b26║夫，但不得向心意識邊作道理、生解會，俱是諸公輕
J39nB466_p0861b27║車熟路，非生路也。設看語錄等書，皆作事理玅用消
J39nB466_p0861b28║繳，非祖師禪矣。尋常展卷，無有不會得底道理，惟有
J39nB466_p0861b29║祖師言句是金剛圈、栗棘蓬，吞不下、咬不破、沒滋味，
J39nB466_p0861b30║斷不可起知見、生情解，任你用盡聰明伎倆，無有毫
J39nB466_p0861c01║髮縫罅許你鑽研處。秖如祖師言句，意在言外，又不
J39nB466_p0861c02║可向言外領會，亦不得作不即不離想。既不得穿鑿
J39nB466_p0861c03║註解，則無下手處；若果無下手處，於道則近矣。前吉
J39nB466_p0861c04║人居士請去《指月錄》，如見古人婆心之處，直下便了，
J39nB466_p0861c05║切不得以缽盂安柄、為蛇添足。何則？經云：「是法非思
J39nB466_p0861c06║量之所能解。」諸公的要明此一段大事，須於日用中
J39nB466_p0861c07║靠定竹篦子，觸不得、背不得，畢竟喚作甚麼？參來參
J39nB466_p0861c08║去，直參到無分別思量之所能解處，驀然㘞地一聲，
J39nB466_p0861c09║摸著自家鼻孔，自然歸家穩坐，可以竿木隨身，逢場
J39nB466_p0861c10║作戲。向作戲中，似張果老倒騎一頭驢過龍山、楷長
J39nB466_p0861c11║老打雲門餅煮趙州茶，與諸公賀喜。
J39nB466_p0861c12║與太谷眾居士
J39nB466_p0861c13║欲學斯道，必須大死一番始得。古德曰：「死盡偷心，方
J39nB466_p0861c14║堪入室。絕後再甦，欺君不得。」所謂死心者，非沉空滯
J39nB466_p0861c15║寂，兀然坐在無事甲裏，名為死心也。須將善惡有無，
J39nB466_p0861c16║是非取捨等心，一齊放下，名之謂死心。心若死，則疑
J39nB466_p0861c17║情起。疑情起，與道則近矣。故曰：「佛說一切法，為度一
J39nB466_p0861c18║切心。我無一切心，何用一切法。」又曰：「狂心若歇，歇即
J39nB466_p0861c19║菩提。」諸公！此心若不歇，必須於日用中，單提一個竹
J39nB466_p0861c20║篦子話頭，觸不得，背不得，畢竟喚作甚麼。二六時中，
J39nB466_p0861c21║念茲在茲，不得間斷。若參到水窮山盡，連身心世界
J39nB466_p0861c22║人物，亦總不知不見。於不知不見時，忽然打破漆桶，
J39nB466_p0861c23║方知古人道：「三界唯心，萬法唯識。」是真語，是實語者
J39nB466_p0861c24║也。前承送淨土書，山野展讀再三，可與袁中郎並駕
J39nB466_p0861c25║齊驅，自為不朽之書也。如明得本分一著，三教即是
J39nB466_p0861c26║一個道理。故曰：「心淨即土淨。」如要土淨，須念到一心
J39nB466_p0861c27║不亂始得。然一心不亂，則一念萬年耳。試問諸公：有
J39nB466_p0861c28║西方可生？無西方可生？若有西方可生，即今西方在
J39nB466_p0861c29║甚麼所在？若無西方可生，先聖詎有誑人之理？見山
J39nB466_p0861c30║野恁麼問，不可作方便接引權實有無等論。若作是
J39nB466_p0862a01║論，即名謗法。信有西方可生，且明本分一著，有無自
J39nB466_p0862a02║然不問人而自知矣。欲要知此事，秖將向來一切史
J39nB466_p0862a03║書文章、知解學問直下捨盡，捨到無可捨處，亦不得
J39nB466_p0862a04║起空有二見。若起空有二見，即外道見，非正見也。諸
J39nB466_p0862a05║公要會正見，且待十月間，俟駕過峰頭，山野拄杖子
J39nB466_p0862a06║與諸公眉毛廝結，必然通個消息。那時山野只得古
J39nB466_p0862a07║拄上齶。
J39nB466_p0862a08║
J39nB466_p0862a09║
J39nB466_p0862a10║柏山楷禪師語錄卷之五終（全）