J39nB468_p0901a01║序
J39nB468_p0901a02║一日，靜坐書齋，讀無名公傳。齋之東
J39nB468_p0901a03║角有梅花開放，俄而寒風陣陣，一段
J39nB468_p0901a04║奇香噴鼻而過，始嘆冰肌玉骨另一
J39nB468_p0901a05║乾坤，不與萬卉同芳。正欲呼童烹茗，
J39nB468_p0901a06║假詩相酬，時有禪者二人，持善一禪
J39nB468_p0901a07║師語錄一帖，索予為序。禪師乃吾鄉
J39nB468_p0901a08║人，與吾為方外交。自幼英特，出塵于
J39nB468_p0901a09║法海寺，禮靈光老宿披剃，嗣法松巋
J39nB468_p0901a10║善權和尚。久親權座，深入權室，真誠
J39nB468_p0901a11║參究，手眼圓明。然後遍歷湖湘、三吳、
J39nB468_p0901a12║兩浙，看驗諸方，道無異源。浩志歸來，
J39nB468_p0901a13║開法天龍，次遷松巋，復住天龍。有語
J39nB468_p0901a14║錄三卷，閱其拈頌機緣，宛有古人之
J39nB468_p0901a15║風。其上堂、小參、示眾，皆演最上一乘
J39nB468_p0901a16║事，無疊床架屋之弊，而且有璧合珠
J39nB468_p0901a17║聯之美也。簡而文，約而理，卻與拈花
J39nB468_p0901a18║微笑、教外別傳之旨共相發明。雖在
J39nB468_p0901b01║棒喝門庭中，不事搖唇鼓舌落其圈
J39nB468_p0901b02║套，如雲門餅、趙州茶，外面觀之，尋常
J39nB468_p0901b03║知音嘗著汗下。即公諸海內，有識者
J39nB468_p0901b04║自然鑒賞矣，又何殊乎梅萼之清奇
J39nB468_p0901b05║也哉？禪師可謂不負出塵，遍參海內
J39nB468_p0901b06║數十年之苦心，一息無容稍懈，方能
J39nB468_p0901b07║說此無法之法，以為濟世之津梁也。
J39nB468_p0901b08║是為序。
J39nB468_p0901b09║康熙壬午季冬中浣習安後學法弟
J39nB468_p0901b10║胡國翰雲峰氏沐手敬撰
J39nB468_p0901b11║
J39nB468_p0901b12║
J39nB468_p0901b13║
J39nB468_p0901b14║
J39nB468_p0901b15║
J39nB468_p0901b16║
J39nB468_p0901b17║
J39nB468_p0901b18║
J39nB468_p0901c01║序
J39nB468_p0901c02║佛法，非細事也；會佛法而能弘佛法，尤非
J39nB468_p0901c03║細事也。既會已弘已，而能居人所不居之
J39nB468_p0901c04║邦、弘人所難弘之法，斯人也，吾嘗想見之，
J39nB468_p0901c05║而未始一見也。癸未夏，善一純公不遠五
J39nB468_p0901c06║千里自貴筑來，以語錄稿相質於予。予覽
J39nB468_p0901c07║之終卷，不覺矍然曰：「黔地向聞無佛法也，
J39nB468_p0901c08║今若是，疇謂黔無佛法乎？」純公，黔人也。自
J39nB468_p0901c09║居學地，便負逸群志，矢兼濟願。已而遍參
J39nB468_p0901c10║吳、越、楚、蜀，凡諸名望宗匠，莫不親披運斤
J39nB468_p0901c11║之風。仍反黔中，習安道俗，遂翕然相推戴，
J39nB468_p0901c12║不減西河之於昭叟也。初出世，住普陽之
J39nB468_p0901c13║天龍，次遷松巋，惟務以本分鉗錘激勵來
J39nB468_p0901c14║學。其接人也，機徑截而不涉廉纖；其說法
J39nB468_p0901c15║也，語渾璞而不事雕琢。故能感貴筑三十
J39nB468_p0901c16║餘城，靡不響道皈信。所謂居人所不居之
J39nB468_p0901c17║邦、弘人所難弘之法，今於純公見之矣。純
J39nB468_p0901c18║得法於善權位，位嗣月幢了，了嗣丈雪醉，
J39nB468_p0902a01║醉嗣破山明，明嗣天童悟。其源清流潔，根
J39nB468_p0902a02║大叢茂，夫復何言？《易》曰：「大車載，有攸往。」此
J39nB468_p0902a03║予所以深有望乎純公者，故為之敘。
J39nB468_p0902a04║禾州普明逸樵超嶼撰
J39nB468_p0902a05║
J39nB468_p0902a06║
J39nB468_p0902a07║善一純禪師語錄目錄
J39nB468_p0902a08║住天龍山普德禪寺
J39nB468_p0902a09║住松巋山普光禪寺
J39nB468_p0902a10║復住天龍普德禪寺
J39nB468_p0902a11║卷一
J39nB468_p0902a12║上堂
J39nB468_p0902a13║卷二
J39nB468_p0902a14║上堂
J39nB468_p0902a15║小參
J39nB468_p0902a16║卷三
J39nB468_p0902a17║示眾
J39nB468_p0902a18║機緣
J39nB468_p0902a19║拈古
J39nB468_p0902a20║頌古
J39nB468_p0902a21║雜著
J39nB468_p0902a22║佛事
J39nB468_p0902a23║行實
J39nB468_p0902a24║
J39nB468_p0902a25║
J39nB468_p0902a26║
J39nB468_p0902b01║善一純禪師語錄卷第一
J39nB468_p0902b02║侍者學正錄
J39nB468_p0902b03║住天龍山普德禪寺
J39nB468_p0902b04║山門。「萬仞壁立，慎終如始。八字打開，不勞彈指。」
J39nB468_p0902b05║佛殿。「雲門要打，丹霞便燒，趙州絕聞。看他從上古錐，
J39nB468_p0902b06║雖是剿絕為人，爭奈翻成愛憎。純上座則不然，若欲
J39nB468_p0902b07║建化門庭，何妨互相恭敬。」展具便拜。
J39nB468_p0902b08║伽藍堂。「我無你不立，你無我不成。大家出隻手，扶起
J39nB468_p0902b09║破沙盆。」
J39nB468_p0902b10║據室。「斬釘截鐵，盤根錯節。直逼生蛇化龍，不教證龜
J39nB468_p0902b11║成鱉。」
J39nB468_p0902b12║上堂。拈帖云：「者箇便是天龍大眾、九溪檀越向不思
J39nB468_p0902b13║議海中流出底一段真風，將來流遍天下，於中恐有
J39nB468_p0902b14║未見未聞者，煩維那宣過。」指法座云：「三世諸佛在此
J39nB468_p0902b15║牽枝引蔓，歷代祖師在此揚沙撒土，新長老到來擬
J39nB468_p0902b16║合徹底掀翻，不留朕跡，免使瞎驢趁隊，怎奈值便時
J39nB468_p0902b17║宜，只得將錯就錯。」遂陞。拈香云：「此瓣香耑為祝延
J39nB468_p0902b18║聖壽萬歲萬歲萬萬歲。此瓣香奉為諸王殿下、臣統
J39nB468_p0902b19║千秋并本省文武尊官，高增祿位。此瓣香自松巋花
J39nB468_p0902b20║擘之後，復經百城煙水，遍歷諸方，受盡屈辱、喫盡艱
J39nB468_p0902b21║辛，今日歸來深棲密遁，詎意法叔古源和尚不容推
J39nB468_p0902b22║脫，平將天龍半座勉逼，人天眾前無可回避，此是第
J39nB468_p0902b23║一回拈出爇向爐中，耑申供養松巋堂上傳臨濟正
J39nB468_p0902b24║宗三十四世上善下權先師老和尚，用酬法乳之恩。」
J39nB468_p0902b25║斂衣敷座。維那白椎竟，乃云：「若論觀第一義諦，早是
J39nB468_p0902b26║虛空裏掘洞，好肉上剜瘡，欺謾赤子，誑惑閭閻，自古
J39nB468_p0902b27║自今名不得、然不得。且道一是甚麼？觀是何物？所以
J39nB468_p0902b28║純上座終不為人眼裏添釘，直得風行草偃、水到渠
J39nB468_p0902b29║成，把斷要津，不通凡聖，千差坐斷，有無不立，直下令
J39nB468_p0902b30║人人頭頂青天、個個腳踏實地，無向無背、無欠無餘。
J39nB468_p0902c01║到者裏，三搭不回底由是自負，挨著便轉又是平地
J39nB468_p0902c02║喫交。正恁麼時，還知天龍為人落處麼？」良久，曰：「四海
J39nB468_p0902c03║浪平龍睡穩，九天雲淨鶴飛高。」復舉：「三聖道：『我逢人
J39nB468_p0902c04║則出，出則不為人。』興化道：『我逢人則不出，出則便為
J39nB468_p0902c05║人。』」師云：「二犬老名喧宇宙、道重古今，因甚麼一個藏
J39nB468_p0902c06║頭露尾？一個露尾藏頭？引得後代兒孫個個鑽龜打
J39nB468_p0902c07║瓦。據今論量，好各與三十柱杖。何故？天龍門下令不
J39nB468_p0902c08║虛行。」
J39nB468_p0902c09║上堂。「世尊住世，為一大事因緣，也似小兒患天弔。達
J39nB468_p0902c10║磨西來，直指人心，見性成佛，猶將丹紫畫連城。所以
J39nB468_p0902c11║惹得狸奴白牯抱屈生嗔，露柱燈籠含冤冷笑。且道
J39nB468_p0902c12║他笑個甚麼？人人手持足運，個個鼻直眼橫，寒時著
J39nB468_p0902c13║衣，饑時喫飯，折旋俯仰，運用施為，一一天真，一一明
J39nB468_p0902c14║妙，更說甚麼三七思惟，久默斯要？咄！千峰勢到嶽邊
J39nB468_p0902c15║止，萬派聲歸海上消。」
J39nB468_p0902c16║臘八日，上堂。僧問：「霜寒露冷，月白風清，正當是時，釋
J39nB468_p0902c17║迦成道即不問，明星現處作麼生？」師云：「有眼皆見。」進
J39nB468_p0902c18║云：「見後如何？」師云：「打失鼻孔。」進云：「謝師答話。」師云：「也
J39nB468_p0902c19║是承虛接響。」乃云：「霜寒露冷，月白風清，正當是時，雪
J39nB468_p0902c20║山午夜一天星盡，大地眾生同見同明，同證如來智
J39nB468_p0902c21║慧德相，更說甚麼妄想執著所隔，不能得證。釋迦老
J39nB468_p0902c22║子，無端特端妄區分，誣陷平人，脫賺後代兒孫，個個
J39nB468_p0902c23║錯認定盤星。」喝一喝，下座。
J39nB468_p0902c24║上堂。「打梆出坡，打板過堂，會則神通妙用，不會則業
J39nB468_p0902c25║識忙忙。咄！切莫壓良為賤。」卓杖一下，云：「鳧脛短兮鶴
J39nB468_p0902c26║脛長。」
J39nB468_p0902c27║敘事，上堂。「世尊住世，五時說法。近來諸方三日一小
J39nB468_p0902c28║參，五日一陞座。天龍這裏則不然，半月半月一上堂。
J39nB468_p0902c29║既佛法本來不二，因甚卻有兩般主張？且道分別在
J39nB468_p0902c30║甚麼處？」良久，云：「多虛不如少實。」
J39nB468_p0903a01║元旦，上堂。「元正啟祚，萬物維新，普天匝地，咸樂昇平。
J39nB468_p0903a02║佛法二字猶是剩語，那堪論有論無、說新說舊？敢問
J39nB468_p0903a03║大眾：且道新歲今來何處來？舊歲昨去那裏去？來去
J39nB468_p0903a04║都是錯商量，怎奈其中有道理？甚麼道理？一年三百
J39nB468_p0903a05║六十日，日日日從東畔起。是則是……」卓杖一下，云：「逢人
J39nB468_p0903a06║不得錯舉。」
J39nB468_p0903a07║即事，上堂。「佛殿揦橫卓，山門八字開，來者秪解於中
J39nB468_p0903a08║禮拜，孰能照顧頭上有棟梁材？」豎拂子，云：「若向者裏
J39nB468_p0903a09║覷得著底，山僧把他頭上頂戴。雖然如是，黃河三千
J39nB468_p0903a10║年一度清。」喝一喝，下座。
J39nB468_p0903a11║元宵，上堂。「天上月光，人間燈光，光光相照，地久天長。
J39nB468_p0903a12║在在敲鑼擂鼓，處處音樂鏗鏘，村歌社舞樂無▆，說
J39nB468_p0903a13║甚人間天上？文殊、普賢橫眠柳巷花街，觀音、彌勒倒
J39nB468_p0903a14║臥酒肆淫房，正恁麼時，今佛放光明助發實相義則
J39nB468_p0903a15║且置，秪如張公喫酒李公醉，諸人又作麼生商量？」喝
J39nB468_p0903a16║一喝，下座。
J39nB468_p0903a17║因法兄天一和尚耑人送法衣、法帔至，上堂。「冬令春
J39nB468_p0903a18║行遲太早，因緣逆順總無拘，大庾嶺頭陳公案，直至
J39nB468_p0903a19║而今拈弄奇。且道奇個甚麼？」拈起衣，云：「人人盡道提
J39nB468_p0903a20║不起底，因甚今日又在天龍手裏？」指法帔，云：「更有者
J39nB468_p0903a21║個覿面難瞞、卷舒由己，若向者裏著得一隻眼，自然
J39nB468_p0903a22║奇特上不妨奇特、殊勝中更加殊勝，然後掀翻海嶽、
J39nB468_p0903a23║撥轉乾坤，攪長河為酥酪、變大地作黃金，不為分外；
J39nB468_p0903a24║其或未能，莫將閒學解，埋沒祖師心。」喝一喝，下座。
J39nB468_p0903a25║聖節，上堂。拈香，云：「即此者箇，祝延
J39nB468_p0903a26║今上皇帝聖躬萬歲！萬歲！萬萬歲！壽山福海，聳翠彌
J39nB468_p0903a27║深，堯風並慈風浩蕩，舜日與佛日常明。所以，八方歌
J39nB468_p0903a28║有道，四海樂無為。秪如林下衲子報恩一句又作麼
J39nB468_p0903a29║生？」良久，曰：「恩深轉無語，懷抱自分明。」擊拂子，下座。
J39nB468_p0903a30║上堂。「春日熙熙，和風習習。岸柳搖金，溪桃吐赤。突出
J39nB468_p0903b01║威音那畔，揭示衲僧巴鼻。明歷歷，親的的，因甚惟道
J39nB468_p0903b02║江南三月鷓鴣啼，天龍門下打折驢脊？」
J39nB468_p0903b03║示眾，上堂。「第一義諦，諸方道：鍾未響，鼓未鳴，未出方
J39nB468_p0903b04║丈已前分付了也。若恁麼，未免誤賺捕風捉影之流，
J39nB468_p0903b05║向黑山鬼窟裏作活計去在。殊不知鐘鼓交加，人天
J39nB468_p0903b06║普集，一句當天，十方通暢，塵塵剎剎無處不明，法法
J39nB468_p0903b07║頭頭何所不現？如天普蓋，似地普擎，直教人人共見，
J39nB468_p0903b08║個個同明，物我輝融，古今一致，不落見聞，全彰體用。
J39nB468_p0903b09║所以道：『人人有個無位真人，常在面門出入，未證據
J39nB468_p0903b10║者看看。』到者裏還回避得也無？若也回避得，三世諸
J39nB468_p0903b11║佛、歷代祖師並天下老和尚，一齊入地獄如箭射。既
J39nB468_p0903b12║回避不得，敢問諸人：第一義諦作麼生觀？觀即不無，
J39nB468_p0903b13║爭奈落在第二頭？」
J39nB468_p0903b14║上堂。「大盡三十日，小盡二十九，三世諸佛不知有，黧
J39nB468_p0903b15║奴白牯卻知有。且道知個甚麼？雲中木馬嘶，海底泥
J39nB468_p0903b16║牛吼，驚起夜叉神，𨁝跳上岸，瞠眉努目，一一面南看
J39nB468_p0903b17║北斗。」
J39nB468_p0903b18║上堂。「天高地厚，山尖水平，日出月落，夜暗晝明，龍吟
J39nB468_p0903b19║霧起，虎嘯風生，鴉鳴鵲噪，鳶飛雲騰，盡是當人不動
J39nB468_p0903b20║境界。於中是凡是聖、是男是女、是俗是僧，乃至四生
J39nB468_p0903b21║六道、情與無情……」卓拄杖一下，云：「總在者裏。一切智智
J39nB468_p0903b22║清清無二，無二分、無別無斷故。更說甚麼靈山拈花、
J39nB468_p0903b23║少室安心？檢點將來，也是眼裏著釘。」
J39nB468_p0903b24║上堂。「父母未生前，神頭鬼面；狗子無佛性，膏肓大病。
J39nB468_p0903b25║萬法歸一，參天荊棘；一歸何處？轉入邪路。踏破牢關
J39nB468_p0903b26║解轉身，大夢胡為尚未惺？三生六十劫，總是可憐生。
J39nB468_p0903b27║何故聻？」卓拄杖一下，云：「野老不知堯舜力，鼕鼕打鼓
J39nB468_p0903b28║祭江神。」
J39nB468_p0903b29║上堂。「隔山見煙知是火，隔牆見角知是牛，那吒太子
J39nB468_p0903b30║析骨還父、析肉還母，因甚麼演若達多認影迷頭？可
J39nB468_p0903c01║謂無限風光無限意，幾多歡喜幾多愁。」喝一喝，云：「還
J39nB468_p0903c02║會麼？喜底一任喜，愁底一任愁，五湖煙景有誰爭？夕
J39nB468_p0903c03║陽西去水東流。」
J39nB468_p0903c04║中秋，上堂。「寶月放光，丹桂飄香，兩彩一賽，鼻孔昂藏。
J39nB468_p0903c05║正恁麼時，直饒道好修行、好供養，禪歸海、經歸藏，總
J39nB468_p0903c06║好喫龍山痛棒。何以？分明有月落波心，自是無雲生
J39nB468_p0903c07║嶺上。」喝一喝，下座。
J39nB468_p0903c08║臘八日，上堂。「天是天，地是地，日月是日月，星辰是星
J39nB468_p0903c09║辰，山川是山川，草木是草木，人是人，物是物。所以道：
J39nB468_p0903c10║『是法住法位，世間相常住。』釋迦老子是皇宮太子，無
J39nB468_p0903c11║端向雪山六年苦行，夜睹明星，喚作悟道成佛。」喝一
J39nB468_p0903c12║喝，云：「白玉本無瑕，甘自遭塗汙。雖然如是，不得春風
J39nB468_p0903c13║花不開，花開須借春風拂。」
J39nB468_p0903c14║元旦，上堂。「一年十二月，一月三十日，一日十二時，年
J39nB468_p0903c15║年是好年，月月是好月，日日是好日，時時是好時，因
J39nB468_p0903c16║甚麼今日又喚作元旦？所以道：『欲識佛性義，但觀時
J39nB468_p0903c17║節因緣。時節若至，其理自彰。』即今時節已至，其理已
J39nB468_p0903c18║彰，佛性義作麼生商量？」靠拄杖，云：「皇風浩蕩乾坤廓，
J39nB468_p0903c19║野老謳歌春晝長。」
J39nB468_p0903c20║上堂。「我宗無語句，亦無一法與人。德山老漢背月▆
J39nB468_p0903c21║影，掩耳偷鈴。殊不知山河大地、草木叢林，文殊、普賢
J39nB468_p0903c22║無處藏身；牆壁瓦礫，忠國師一生受用不盡。立雪斷
J39nB468_p0903c23║臂與安心，眼裏無觔一世貧。」喝一喝，下座。
J39nB468_p0903c24║上堂。「三千七百則爛葛藤，誤賺後代兒孫偏知倒見；
J39nB468_p0903c25║五千四十八卷閒故紙，累及天下癡人造心殃。於中
J39nB468_p0903c26║還有知端的者麼？」卓拄杖，云：「水向石邊流出冷，風從
J39nB468_p0903c27║花裏過來香。」
J39nB468_p0903c28║上堂。「官不容針，私通車馬。」卓拄杖一下，云：「放開線道，
J39nB468_p0903c29║之乎也者。若有把斷要津、不通凡聖底來，正好勘過
J39nB468_p0903c30║了打。何以如此？杜鵑啼血染山花。」
J39nB468_p0904a01║上堂。「禪禪禪，饑來喫飯困來眠；道道道，城樓五鼓金
J39nB468_p0904a02║雞叫。除卻禪，去卻道，夜半日頭紅杲杲。於此者裏知
J39nB468_p0904a03║分曉，夜明簾外轉身早。是則是，只是衲僧門下未免
J39nB468_p0904a04║攔胸踏倒。且道衲僧門下又有甚長處？」良久，云：「了。」
J39nB468_p0904a05║上堂。「春寒秋熱，隆冬下雪。梅花開放嶺頭，路上行人
J39nB468_p0904a06║欲歇不歇。何故不歇？眼觀東南，意在西北。殊不知，饒
J39nB468_p0904a07║你走遍天涯海角，踏翻茶陵橋板，豁然大悟。天龍拄
J39nB468_p0904a08║杖子，緩緩向你道：『明月蘆花一樣看，鷺鷥立雪非同
J39nB468_p0904a09║色。』」一喝。
J39nB468_p0904a10║上堂。「儱儱侗侗，瞞瞞頇頇，正是全體大用。法法分明，
J39nB468_p0904a11║頭頭合轍，未免遍地葛藤。天龍只知饑來喫飯，困來
J39nB468_p0904a12║打眠，夢昇兜率猶未惺，金雞啼唱五更天。」
J39nB468_p0904a13║退院，上堂。「動若行雲，止猶谷神，在在綠楊堪繫馬。本
J39nB468_p0904a14║無心於彼此，寧有相於去來？家家有路透長安，只知
J39nB468_p0904a15║來去不以相、動靜不以心。作麼生是退院一句？」卓杖，
J39nB468_p0904a16║云：「一月普現一切水，一切水月一月攝。」
J39nB468_p0904a17║住松巋山普光禪寺
J39nB468_p0904a18║山門。「祖翁門戶八字打開，一任鳳翥龍翔。」曳拄杖，云：
J39nB468_p0904a19║「從者裏入。」
J39nB468_p0904a20║佛殿。「釋迦彌勒，元無彼此，覿面相逢，齊之以禮。」展具
J39nB468_p0904a21║便拜。
J39nB468_p0904a22║祖堂。「西天四七，東土二三，水流千派，共出一源。且道
J39nB468_p0904a23║以何為驗？」插香，云：「一片栴檀一縷煙。」
J39nB468_p0904a24║據室。「者裏是先師奮獅子威，野狐屏跡，握吹毛劍，斷
J39nB468_p0904a25║衲僧命根底所在。今日不肖到此，別無長處，只得據
J39nB468_p0904a26║令而行。」卓拄杖便起。
J39nB468_p0904a27║上堂。拈帖云：「正法流通，無分二諦，迭相扶持，淵源有
J39nB468_p0904a28║據。且道其中事作麼生？聽取維那剖露。」指法座云：「佛
J39nB468_p0904a29║祖階級，人天榜樣，賣狗懸羊，擔枷過狀。新長老到此
J39nB468_p0904a30║回避無門，也只得納敗一上。」便陞。拈香祝　聖畢，再
J39nB468_p0904b01║拈云：「此瓣香昔年於此山中薰鍛，今日於此堂上拈
J39nB468_p0904b02║出，此是第二回熱向爐中，專申供養本山堂上上善
J39nB468_p0904b03║下權先師老和尚，用酬法乳之恩。」白椎竟，師拍禪床
J39nB468_p0904b04║一下云：「三世諸佛、歷代祖師並天下老和尚，到者裏
J39nB468_p0904b05║皆云提揭向上宗猷，發明第一義諦，殊不知遞相鈍
J39nB468_p0904b06║置了也。何故？頭上是天，腳下是地，物物春生夏長，人
J39nB468_p0904b07║人眼橫鼻直，一切本自見成，那容節外生枝？既然，且
J39nB468_p0904b08║道今日新長老入院陞堂又為甚麼邊事？若道為了
J39nB468_p0904b09║先人未了公案，猶是孤負先人；若道顯揚古佛家風，
J39nB468_p0904b10║猶是孤負古佛；若道揭示人天正眼，猶是孤負人天。
J39nB468_p0904b11║正恁麼時總不與麼，畢竟為甚麼邊事？」復拍一拍云：
J39nB468_p0904b12║「從前汗馬無人識，只要重論蓋代功。」喝一喝，下座。
J39nB468_p0904b13║上堂。良久，云：「若向者裏倜儻得去，直下纖塵不立，截
J39nB468_p0904b14║斷佛祖命根，人人常光現前，各各壁立萬仞，縱橫挂
J39nB468_p0904b15║寰中日月，卷舒立方外乾坤，更說甚麼聞聲悟道、見
J39nB468_p0904b16║色明心，眼裏塵沙耳裏土？誠哉實言。倘或遲疑，且須
J39nB468_p0904b17║薦取葛藤。」以拂子打圓相，云：「看看！只者個原不從天
J39nB468_p0904b18║降、不從地生，亦非空有，在處稱尊，乾坤無與比其大、
J39nB468_p0904b19║日月無與比其明、虛空無與比其量、滄海無與比其
J39nB468_p0904b20║深，不可思、不可議、不可量、不可稱，山川大地、草木叢
J39nB468_p0904b21║林、森羅萬象，情與無情總是渠堂奧中物，亙古亙今
J39nB468_p0904b22║無人敢侵，千手大悲摸索不定，摩醯正眼覿體難明，
J39nB468_p0904b23║所以三乘聞之膽喪、十地聞之魂驚。咦！極是見成底
J39nB468_p0904b24║事，因甚得與麼尊貴、與麼難親？」復良久，云：「動著則禍
J39nB468_p0904b25║生。」
J39nB468_p0904b26║上堂。「禪非參究，道絕功勳，歷歷孤明，本無欠剩。六月
J39nB468_p0904b27║炎天似火，人人打扇乘涼；臘月朔風如箭，個個圍爐
J39nB468_p0904b28║向火。三月安居，九旬禁足，也是無端畫地為牢；擔囊
J39nB468_p0904b29║負缽，親師擇友，自是斬頭覓活。若是個純銅打就、生
J39nB468_p0904b30║鐵鑄成底，管取春山花自開、秋林葉自落。正恁麼時，
J39nB468_p0904c01║金風吹玉管，不是唱巴歌。於中還有知音識調者麼？」
J39nB468_p0904c02║良久，擊拂子，下座。
J39nB468_p0904c03║佛誕日，沙彌披剃，請上堂。「纔出娘胎，指天指地，尊貴
J39nB468_p0904c04║天然，有本可據。且道是甚麼本？不見道：『未離兜率，已
J39nB468_p0904c05║降皇宮；未出母胎，度人已畢。』」卓拄杖一下，云：「出家沙
J39nB468_p0904c06║彌直須向者裏會去，曠劫無明當下冰消，累世業緣
J39nB468_p0904c07║一時坐斷，便可離塵脫俗、薙髮披緇，不離當處常湛
J39nB468_p0904c08║然，一超直入如來地。」復卓拄杖，下座。
J39nB468_p0904c09║祈雨，上堂。「饑則食，渴則飲，寒則衣，理出自然。福宜感，
J39nB468_p0904c10║過宜解，事宜為，豈有別焉？所以道：『欲識佛性義，當觀
J39nB468_p0904c11║時節因緣。時節若至，其理自彰。』大眾！且道即今是甚
J39nB468_p0904c12║麼時節？旱魃為虐，失天地好生之德；風狂日麗，增萬
J39nB468_p0904c13║物塗炭之殃。遍界農人忍聲悲嘆，山中野老蹙額沉
J39nB468_p0904c14║吟，林下道人豈無憂濟？怎奈聚首無策。」驀拈拄杖，云：
J39nB468_p0904c15║「幸有者木上座臨機即應，見義勇為，所以不忍見聞，
J39nB468_p0904c16║直得挺身相救。如何救？翻身𨁝跳上三十三天，築著
J39nB468_p0904c17║帝釋鼻孔，帝釋噴嚏一聲，即時普天匝地油然作雲、
J39nB468_p0904c18║沛然下雨。既然，山僧亦得相助其力去也。作麼生是
J39nB468_p0904c19║相助底句？」卓一卓，云：「急急如律令敕。」
J39nB468_p0904c20║端節，上堂。「無米包粽子，客來沒款待。蒿湯備禮儀，大
J39nB468_p0904c21║家同聚會。隈隈摧摧，壘壘堆堆。但得一時和氣藹然，
J39nB468_p0904c22║赤日白舌自然遠遁他方。雄符硃敕，蒲劍艾虎，總不
J39nB468_p0904c23║消在。何故？家無白澤之圖，必無如是妖怪。」
J39nB468_p0904c24║上堂。「蛇無頭不行，鳥無翅不飛。」拈起拄杖，云：「看看！喚
J39nB468_p0904c25║作拄杖則觸，不喚作拄杖則背，直下承當，了無向背。
J39nB468_p0904c26║如之若何？甘受處分。山僧若瞞諸人，自墮拔舌犁耕。
J39nB468_p0904c27║是汝諸人還信得及麼？」卓一卓，云：「劈開華嶽連天秀，
J39nB468_p0904c28║放出黃河徹底清。」
J39nB468_p0904c29║上堂。拈起拂子，云：「即此用，離此用，檢點一場乾打開，
J39nB468_p0904c30║直下承當即下愚，拋卻依然是狐種。於中若有總不
J39nB468_p0905a01║恁麼底，病在膏肓不可醫。畢竟如何即是？」擊案一下，
J39nB468_p0905a02║云：「吁！」
J39nB468_p0905a03║上堂。「天地同根，萬物一體。正眼觀來，豈有此理？有物
J39nB468_p0905a04║先天地，無形本寂寥。能為萬象主，不逐四時凋。卻較
J39nB468_p0905a05║些子。咄！」
J39nB468_p0905a06║中秋，上堂。「月圓月缺，猶是幻中境界；桂開桂卸，無非
J39nB468_p0905a07║世諦馨香。於中有箇亙古亙今、不開不卸、無圓無缺
J39nB468_p0905a08║底，亦不可作奇特商量。若作奇特商量，腳跟下便與
J39nB468_p0905a09║三十痛棒。何故？好肉上不許剜瘡。」
J39nB468_p0905a10║上堂。「南泉斬貓，歸宗斬蛇。有例不可興，無例不可缺。
J39nB468_p0905a11║咄！仁者不憂，智者不惑。」卓杖一下，云：「珊瑚枝枝撐著
J39nB468_p0905a12║月。」
J39nB468_p0905a13║上堂。「歷歷明明，古今不變。撾鼓陞堂，全機展演。坐立
J39nB468_p0905a14║儼然，相呈覿面。卓杖下喝，壓良為賤。智者猶迷，愚者
J39nB468_p0905a15║取辨。離智絕愚，好看方便。甚麼方便？呵呵，倒騎驢兮
J39nB468_p0905a16║入佛殿。」
J39nB468_p0905a17║冬至，上堂。「陽極則生陰，陰極則生陽，秪如陰陽不相
J39nB468_p0905a18║千處，諸人又作麼生商量？雖然，時節不可不應，只得
J39nB468_p0905a19║冰河發燄、寒谷生輝，但不許書雲遮障，那管他線短
J39nB468_p0905a20║線長？」卓拄杖，云：「晴空愛日挂當陽，乾坤獨露堂堂。」
J39nB468_p0905a21║臘八日，上堂。「奇哉三嘆睹明星，漏逗一場冤莫伸，千
J39nB468_p0905a22║古無人能雪釋，瞎驢瞎馬趕成群。即今還有為釋迦
J39nB468_p0905a23║老子雪釋得底麼？緩緩著，是非已落傍人耳，洗到驢
J39nB468_p0905a24║年也不清。」
J39nB468_p0905a25║上堂。「西來大意，白雪陽春。擬問如何，打失眼睛。諸人
J39nB468_p0905a26║聞恁麼道，未免避地裡商量，也是白日眼著釘。似則
J39nB468_p0905a27║也似，是則未能。何故聻？」良久曰：「雪後始知松柏操，事
J39nB468_p0905a28║難方見丈夫心。」
J39nB468_p0905a29║上堂。「靈山奧旨，少室真機，自天子以至於庶人，壹是
J39nB468_p0905a30║皆以修身為本，因甚麼百姓日用而不知？何故不知？」
J39nB468_p0905b01║拍膝一下，云：「只為分明極，返令所得遲。」
J39nB468_p0905b02║元旦，上堂。「說新又不新，道舊亦非舊，新舊兩無干，冷
J39nB468_p0905b03║灰重爆豆。既是新舊無干，因甚卻成冷灰爆豆？莫不
J39nB468_p0905b04║是本來無新舊，由自強名模？恁麼見解，作他座主奴
J39nB468_p0905b05║也未得在。還分析得麼？不萌枝上含春色，鐵樹開花
J39nB468_p0905b06║遍界香。」
J39nB468_p0905b07║上堂。「呈橈並舞棹，拋子大江心，兩岸渡頭客，灼然喫
J39nB468_p0905b08║一驚。看者看，行者行，風攪蘆花雪滿亭。松巋恁麼告
J39nB468_p0905b09║報，大似當面熱瞞，汝等諸人作麼生？」驀拈拄杖，云：「看
J39nB468_p0905b10║看！三百餘會談不盡，九年坐得骨頭疼。靈利漢，莫追
J39nB468_p0905b11║尋，五更清早起，更有夜人行。且道以何為證？」以拄杖
J39nB468_p0905b12║畫一畫，云：「魚躍淺塘花正發，鳥歌深樹日初晴。」
J39nB468_p0905b13║上堂。「一夜落花雨，滿溪流水香，祖師西來意，端的沒
J39nB468_p0905b14║商量。何故沒商量？」卓拄杖一下，云：「狀元本是天生定，
J39nB468_p0905b15║莫把馮京作馬涼。」
J39nB468_p0905b16║上堂。「胡來胡現，漢來漢現。」遂喝一喝，云：「虛妄浮心，多
J39nB468_p0905b17║諸巧見。作麼生是真實底句？盞子撲落地，碟子成七
J39nB468_p0905b18║片。」
J39nB468_p0905b19║佛誕日，上堂。「四月八，浴悉達，香水分明似惡湯，為報
J39nB468_p0905b20║人人非眼瞎。這些則且置，秪如雲門大師到來，敢問
J39nB468_p0905b21║諸人：作麼生角煞？不角煞，亂啼春鳥落藤花。」喝一喝，
J39nB468_p0905b22║下座。
J39nB468_p0905b23║上堂。「年年說，月月說，日日說，時時說，在在說，處處說，
J39nB468_p0905b24║塵塵說，剎剎說，說無間歇。諸人還會麼？不見道：『烏石
J39nB468_p0905b25║嶺與汝相見了也，山門頭與汝相見了也，僧堂前與
J39nB468_p0905b26║汝相見了也。』還會麼？癡人面前不得說夢。」
J39nB468_p0905b27║度僧，上堂。「本來圓潔，何用剃披？古人向佛殿前剷草，
J39nB468_p0905b28║看來也是鬼家活計。」拈起刀子，云：「看看！若是有智底
J39nB468_p0905b29║男兒，直須向者裏識得根源端的，出家功德已畢，豈
J39nB468_p0905b30║待鬚髮落地？其或未然，山僧直得有條攀條、無條攀
J39nB468_p0905c01║例。」遂度刀，云：「剃！剃！」
J39nB468_p0905c02║上堂。「東邊日出西邊曉，水底魚兮山上鳥。鼻祖西來
J39nB468_p0905c03║端的意，分明親切盡道了。盡道了，試問諸人曉不曉？
J39nB468_p0905c04║曉曉曉，良哉觀世音，全身入荒草。」
J39nB468_p0905c05║上堂。「處處真，處處真，塵塵剎剎本來人。者般說話，唱
J39nB468_p0905c06║教門中足可觀光，衲僧門下未免白日見鬼。且道衲
J39nB468_p0905c07║僧門下又有甚長處？」良久曰：「衲被蒙頭萬事休，此時
J39nB468_p0905c08║山僧都不會。」
J39nB468_p0905c09║端節，上堂。「五月初五日，自古是端陽，人人皆知得，不
J39nB468_p0905c10║用更商量。龍舟鬥水際，百藥採山岡，個事分明極，直
J39nB468_p0905c11║下好承當。承當則且置，秪如同時相應一句作麼生
J39nB468_p0905c12║道？熏風自南來，殿閣生微涼。」
J39nB468_p0905c13║上堂。「普化風顛搖鈴，禾山賣弄打鼓，丹霞寒燒木佛，
J39nB468_p0905c14║香嚴沒幹上樹，將謂各逞風流，孰知盡成敗露？細以
J39nB468_p0905c15║檢點將來，爭似庭前露柱，默默不動威嚴？一任千人
J39nB468_p0905c16║萬人到此，只得覿面回互。且道回互個甚麼？咦！不回
J39nB468_p0905c17║互，撞破腦門鮮血出。」
J39nB468_p0905c18║上堂。「明明個事在當人，叵耐當人自不親，今日山僧
J39nB468_p0905c19║沒伎倆，拈來特地為區分。且道分個甚麼？盤江河木
J39nB468_p0905c20║橋原秪用幾條鐵鍊，關嶺馬跑井廟神乃是漢關將
J39nB468_p0905c21║軍，來往客人古今祈禱不盡，於中求長壽得長壽、求
J39nB468_p0905c22║富饒得富饒、求官位得官位、求安穩得安穩，失然有
J39nB468_p0905c23║不得意者，返怪神明籤不靈，看來總是不知恩。」遂拍
J39nB468_p0905c24║手呵呵大笑，云：「還知麼？松巋恁麼告報孟八郎漢，又
J39nB468_p0905c25║切莫錯認定盤星。」喝一喝，下坐。
J39nB468_p0905c26║上堂。「一二三四五六七，獻寶波斯樹上立；七六五四
J39nB468_p0905c27║三二一，碧眼胡僧覷不及。付與東村王大老，笑倒西
J39nB468_p0905c28║村石土地，惹得胡張三、黑李四，二人冷地不甘，直得
J39nB468_p0905c29║眉毛廝結、兩腳捎空，走到松巋峰頂，揚聲大叫曰：『長
J39nB468_p0905c30║老！不是，不是。』山僧自恃徉▆不睬，拄杖子忍俊不禁，
J39nB468_p0906a01║輕輕𨁝跳出來，當頭一拶，二人只得冰消瓦解，疾走
J39nB468_p0906a02║無邊。然後拄杖子款款地道：『也大奇，也大奇，灼然有
J39nB468_p0906a03║理不相欺。不然，總是錯認定盤星，那能識得鉤頭意？』
J39nB468_p0906a04║且道：如何是鉤頭意？」卓拄杖，云：「南山起雲，北山下雨。」
J39nB468_p0906a05║上堂。「若論者個事，一一有來源。甚麼來源？天乾一定
J39nB468_p0906a06║是荒年，水旱也亦然，直得晴雨兩相稱，恰好是豐年。
J39nB468_p0906a07║所以道：『苦瓜連根苦，甜瓜徹蒂甜。』還會麼？」擊拂子，云：
J39nB468_p0906a08║「穿破綾纙只是衣，喫盡千般莫過鹽，滋味本無別，何
J39nB468_p0906a09║用假言傳？咦！不言傳，將謂壺中別有天。」
J39nB468_p0906a10║上堂。「平施大用沒多般，一句當陽仔細看，直下了明
J39nB468_p0906a11║無漸次，回頭鐵馬更加鞭。大眾！既是直下了明無漸
J39nB468_p0906a12║次，因甚麼回頭鐵馬又更加鞭？」良久，云：「棒打石人頭
J39nB468_p0906a13║血出，知音定不等閒看。」
J39nB468_p0906a14║本師善權和尚忌。拈香云：「觸不得，背不得，橫按莫邪
J39nB468_p0906a15║活捉賊；觸也得，背也得，直下證龜翻成鱉。松巋不是
J39nB468_p0906a16║揚家醜，分明有話當人說。且道說個甚麼？今日先師
J39nB468_p0906a17║忌辰，設供上香禮拜。」
J39nB468_p0906a18║上堂。「千千有個頭，萬萬有個尾。有頭有尾，花開碓嘴；
J39nB468_p0906a19║無頭無尾，是何神鬼？三世諸佛弄鬼、歷代祖師弄鬼、
J39nB468_p0906a20║古今天下老和尚弄鬼，盡十方湖海衲子總在鬼窟
J39nB468_p0906a21║裏作活計。松巋今日路見不平，且要向鬼神莫測處
J39nB468_p0906a22║施大機、顯大用，與諸人通個消息。還委悉麼？」良久云：
J39nB468_p0906a23║「又添得一個。」
J39nB468_p0906a24║上堂。「直切相為，那許如何若何？但來問者，劈脊便棒，
J39nB468_p0906a25║隨聲便喝。諸人若作棒喝商量，自是白雲萬里，覿面
J39nB468_p0906a26║千山。直饒不作棒喝商量，亦未免驢前馬後。還委悉
J39nB468_p0906a27║麼？」良久曰：「一陣風來一陣寒，冷地誰人著眼看？」
J39nB468_p0906a28║幢老和尚忌。拈香云：「有利則有害，有成則有敗，三方
J39nB468_p0906a29║及四維，上下並內外，不是臨濟三玄，亦非洞山五位，
J39nB468_p0906a30║牛頭栴檀莫比，兜樓沉水豈賽？今日落在愚孫手裏，
J39nB468_p0906b01║又且如何施設？」插香云：「等閒觸碎師翁鼻，兒孫一代
J39nB468_p0906b02║強一代。」
J39nB468_p0906b03║上堂。「四方無壁落，八面亦無門，橫身當宇宙，充塞滿
J39nB468_p0906b04║乾坤。進一步，踢倒百億最勝須彌盧；退一步，踏翻無
J39nB468_p0906b05║量無邊世界海。秪如不進不退，三世諸佛、歷代祖師
J39nB468_p0906b06║並天下老和尚一齊乞命。正恁麼時，汝等諸人又向
J39nB468_p0906b07║甚麼處轉身？若也轉得身、吐得氣，不妨把手共行；其
J39nB468_p0906b08║或未能，山僧有條通天活路布施諸人去也。」擲拄杖，
J39nB468_p0906b09║下座。
J39nB468_p0906b10║元宵，上堂。「日月燈明佛，互相為晝夜，亙古不相違，此
J39nB468_p0906b11║夜最親切。最親切，年年正月半，便是元宵節，壁上挂
J39nB468_p0906b12║燈籠，空中懸寶月，嘉州大象趁光明，陝府鐵牛生懽
J39nB468_p0906b13║悅。休懽悅，看來也是證龜成鱉。」
J39nB468_p0906b14║上堂。「釋迦老子為一大事因緣出現於世，四十九年，
J39nB468_p0906b15║三百餘會，鼓兩片皮，橫說豎說，為之度生。達磨大師
J39nB468_p0906b16║十萬里航海而來，少室堆堆冷坐，為之求人。由是賺
J39nB468_p0906b17║他斷臂安心，腰石舂米，九上三登，不落因果，墮五百
J39nB468_p0906b18║生野狐，不昧因果，脫野狐身。呵呵，雲在嶺頭閒不徹，
J39nB468_p0906b19║水流澗底太茫生。」喝一喝，下座。
J39nB468_p0906b20║應請退院，上堂。「說進說退，無端妄分彼此；若也進退
J39nB468_p0906b21║兩忘，自然打成一片。所以道：盡乾坤大地是個院子，
J39nB468_p0906b22║溪山雲月為知己，更嫌何地不風流？拄杖橫肩得自
J39nB468_p0906b23║由。秪如卻允人情，應時及節一句作麼生道？千江有
J39nB468_p0906b24║水千江月，萬里無雲萬里天。」
J39nB468_p0906b25║
J39nB468_p0906b26║
J39nB468_p0906b27║
J39nB468_p0906b28║
J39nB468_p0906b29║
J39nB468_p0906b30║善一純禪師語錄卷第一終
J39nB468_p0906c01║　（信官龍元敘
J39nB468_p0906c02║　比丘體若　天眼　天眉　天璧　觀止
J39nB468_p0906c03║　　　止莽　悅莽　玉嬋　葉莽　體莽
J39nB468_p0906c04║　　　妙峰海脈　海藏　悟極　寂福
J39nB468_p0906c05║　　　寂性　寂同　海源　無極　海通
J39nB468_p0906c06║　　　學愚　學正　心智　照瑩　性德
J39nB468_p0906c07║　　　興悟　興徹　大見　明印　明戒
J39nB468_p0906c08║　　　寂文　尼照悟
J39nB468_p0906c09║　　武原陳子蘭書　　　　　　嘉興　　　刊
J39nB468_p0906c10║　康熙癸未季秋　穀旦　板存嘉興楞嚴寺藏房）