J39nB468_p0910c01║善一純禪師語錄卷第三
J39nB468_p0910c02║侍者學正錄
J39nB468_p0910c03║示眾
J39nB468_p0910c04║示眾。黃面瞿曇平空啟告。六代祖師接響承虛。古今
J39nB468_p0910c05║天下老和尚總是隨邪逐惡。不少是汝諸人亦向這
J39nB468_p0910c06║裏妄想作麼。殊不知據實而論要且三世諸佛歷代
J39nB468_p0910c07║祖師也無開口處。纔涉語言便是虛空裡釘橛。直教
J39nB468_p0910c08║如石含玉似地擎山風臨水面月映寒潭。方有少許
J39nB468_p0910c09║相應。所以道。真證不可以言傳。妙契不可以意會。到
J39nB468_p0910c10║者裏自然花開春樹葉落秋林。冰河浪暖。寒爐發焰。
J39nB468_p0910c11║正當恁麼時。且家堂穩密。不落諸緣。一句作麼生道。
J39nB468_p0910c12║苔封古殿人難到。月鎖蒼梧鳳不棲。
J39nB468_p0910c13║示眾。當陽一句截斷眾流。克塞十虛。了無向背。諸佛
J39nB468_p0910c14║諸祖出身無路。天魔外道覷捕無門。只得盡乾坤大
J39nB468_p0910c15║地日月星辰。森羅萬象。情與無情。蜎飛蝡動一切含
J39nB468_p0910c16║靈同一體證。同一受用。同一圓明於中不見有纖毫
J39nB468_p0910c17║生佛之相。不見有纖毫凡聖之名。不見有纖毫見聞
J39nB468_p0910c18║之性。不見有纖毫取捨之心。不見有纖毫生滅之狀。
J39nB468_p0910c19║不見有纖毫動靜之形。不見有纖毫得失過患。不見
J39nB468_p0910c20║有纖毫物我之分。所以道。天地同根萬物一體。到者
J39nB468_p0910c21║裏如擊石火閃電光會與不會。纔是當人歷歷明明
J39nB468_p0910c22║本自見成底事。無欠無餘纖毫不昧。秪因一念緣起。
J39nB468_p0910c23║不定逐境生情。隨情轉念。隨念分別。有天有地。有物
J39nB468_p0910c24║有人。有佛有祖。有凡有聖。有取有捨。有見有聞。有生
J39nB468_p0910c25║有滅。有動有靜。於動靜中故起種種生滅。於生滅中
J39nB468_p0910c26║故有種種知解。於知解中故有種種凡聖之論。於凡
J39nB468_p0910c27║聖中故有種種妄想執著。於妄想執著中故有種種
J39nB468_p0910c28║取捨於取捨中故有種種分別於分別中故有種種
J39nB468_p0910c29║散亂。於散亂中故有種種顛倒。於顛倒中故成種種
J39nB468_p0910c30║過患。於過患中故使種種不安。種種不和。種種不寧。
J39nB468_p0911a01║種種不靜所以道萬法本閒惟人自鬧果實一念緣
J39nB468_p0911a02║起無生自然當下脫體風流那有許多之謂到者裏
J39nB468_p0911a03║若是個漢直教翻轉面皮掉轉腳手掀翻海嶽撥亂
J39nB468_p0911a04║乾坤指南作北換斗移星等閒向淨白地上撒沙撒
J39nB468_p0911a05║土立主立賓立照立用立境立人立玄立要立縱立
J39nB468_p0911a06║奪立殺立活立收立放立賞立罰一切由己亦然道
J39nB468_p0911a07║有生有佛也得有凡有聖也得有見有聞也得有取
J39nB468_p0911a08║有捨也得有生有滅也得有動有靜也得又說甚麼
J39nB468_p0911a09║得失過患物我分別所以道法不孤起仗境方生法
J39nB468_p0911a10║隨法行法幢隨處建立者豈不是盡乾坤大地日月
J39nB468_p0911a11║星辰森羅萬象情與無情同一體證同一受用同一
J39nB468_p0911a12║圓明者哉者些且置更作麼生是當陽一句還會麼
J39nB468_p0911a13║咄青天白日寐語作麼。
J39nB468_p0911a14║示眾趙州有個火爐頭無賓主底句諸人還會也無
J39nB468_p0911a15║若也不會莫道不疑好若也會還須更解保任始得
J39nB468_p0911a16║設若不解保任縱會無益到者裏饒你跳得金剛圈
J39nB468_p0911a17║吞得栗棘蓬透得荊棘林過未免平地上自涉坑塹
J39nB468_p0911a18║所以古人道死人路上有活人出身處活人路上死
J39nB468_p0911a19║人無數靈利漢勿自欺瞞只怕臨末稍頭依舊胡攛
J39nB468_p0911a20║亂撞豈不慎乎。
J39nB468_p0911a21║示眾大道無形真空絕跡會與不會總在裏許若也
J39nB468_p0911a22║於中分緇素辨玄微論是非正是取螢火燒須彌若
J39nB468_p0911a23║也總不恁麼切忌玉石同觀金沙混積所以道恁麼
J39nB468_p0911a24║也不是不恁麼也不是恁麼不恁麼總不是到者裏
J39nB468_p0911a25║直須別有向上一路始見衲僧巴鼻且如何是衲僧
J39nB468_p0911a26║巴鼻烏龜鑽敗壁雞向五更啼。
J39nB468_p0911a27║示眾一句截流萬機寢削十方坐斷無去來今一道
J39nB468_p0911a28║坦然渾無邊畔豁開正眼大地山河無寸土列回光
J39nB468_p0911a29║相本來夜暗與日明自是清風生八極得來明月照
J39nB468_p0911a30║乾坤到者裏塵塵剎剎全彰古佛家風法法頭頭總
J39nB468_p0911b01║是當人機用還得麼果若得到恁麼田地達磨不來
J39nB468_p0911b02║東土二祖不往西乾佛法流遍天下空生枉立巖前
J39nB468_p0911b03║不然一片白雲橫谷口許多歸鳥盡迷巢喝一喝。
J39nB468_p0911b04║示眾若論此事別無奇特山僧有個方便不惜眉毛
J39nB468_p0911b05║與你諸人下個註腳還委悉麼遂卓拄杖一下云者
J39nB468_p0911b06║箇便是最初句良久云者箇便是向上句還有末後
J39nB468_p0911b07║一句在你諸人肚皮餓了要飯喫處薦取於此薦得
J39nB468_p0911b08║明信得及方知飯是米做鍋是鐵鑄若信不及正好
J39nB468_p0911b09║向三家村口十字路頭把定待有人揵犁拗耙趕牛
J39nB468_p0911b10║來時你便問他做甚麼事去他自向你道得親切若
J39nB468_p0911b11║再不信直饒釋迦彌勒也奈你不何自是你無靈種
J39nB468_p0911b12║要且怪別人不得設若信了山僧還有一句再向你
J39nB468_p0911b13║道如何道毘婆尸佛早留心直至而今不得妙。
J39nB468_p0911b14║示眾剔起眉毛打起精神眼觀鼻鼻觀心咄將頭不
J39nB468_p0911b15║猛誤殺三軍何故擊拂子云烏鴉不是墨染黑白鵝
J39nB468_p0911b16║豈是粉裝成。
J39nB468_p0911b17║示眾愚者不及智者過之莫單單道是儒家語法華
J39nB468_p0911b18║會上亦有五千退席所以釋迦老子道止止不須說
J39nB468_p0911b19║我法妙難思還會麼秪如天龍恁麼告報也是妄分
J39nB468_p0911b20║彼此。
J39nB468_p0911b21║機緣
J39nB468_p0911b22║問祖意教意是同是別師云闍黎即今會底是甚麼
J39nB468_p0911b23║意僧擬議師喝曰自家意尚不會問甚麼祖意教意。
J39nB468_p0911b24║僧問如何是祖師西來意師曰在甚麼處學者問頭
J39nB468_p0911b25║來僧無對師曰黃連苦未是苦。
J39nB468_p0911b26║士問如何是松巋境師云山前一溪水山後萬株松
J39nB468_p0911b27║士曰如何是境中人師云一任客來無管待柴門閒
J39nB468_p0911b28║掩聽松風士曰恁麼則隨聲逐色去也師打云非汝
J39nB468_p0911b29║境界士曰秪如人境不立時是何境界師云非但居
J39nB468_p0911b30║士佛眼也覷不著士一喝師云亂叫作麼。
J39nB468_p0911c01║問僧甚處來僧曰湖廣來師云什麼物與麼來僧曰
J39nB468_p0911c02║請和尚試分辯看師曰汝還承當得麼僧曰承當得
J39nB468_p0911c03║師便打曰脫空謾語漢出去。
J39nB468_p0911c04║僧問趙州逢人總道喫茶去意旨如何師曰家常之
J39nB468_p0911c05║事僧曰如何是家常之事師曰喫茶去。
J39nB468_p0911c06║僧參提起坐具曰展即是不展即是師曰汝行腳來
J39nB468_p0911c07║多少時也僧擬議師曰進退不知是非不辨閻老子
J39nB468_p0911c08║打算飯錢有日在僧愧禮拜師曰向後真實不為遲。
J39nB468_p0911c09║師問僧曰你何故擔個死屍到處浪走作麼僧曰豈
J39nB468_p0911c10║干他事師曰他且置你作麼生僧曰我來禮拜和尚
J39nB468_p0911c11║師曰禮我還自禮得麼僧無語師喝曰龍頭蛇尾漢
J39nB468_p0911c12║出去。
J39nB468_p0911c13║師問僧甚處來僧曰來處來師便打曰衣飯錢且置
J39nB468_p0911c14║草鞋錢作麼生還僧擬進語師復打曰閻老殿前喫
J39nB468_p0911c15║鐵棒漢出去。
J39nB468_p0911c16║僧問上無攀仰下絕己躬時如何師曰途中漢僧擬
J39nB468_p0911c17║議師便打。
J39nB468_p0911c18║僧問如何是祖師西來意師曰你出家多少時也僧
J39nB468_p0911c19║曰十五年師曰出家十五年俗氣也不除。
J39nB468_p0911c20║師問一士曰我有一問問汝汝作麼生士曰老和尚
J39nB468_p0911c21║莫多事師曰如何者樣著忙士無語師曰氣急殺人。
J39nB468_p0911c22║僧問過河須用筏到岸不須舟且如何是到岸底消
J39nB468_p0911c23║息師曰有馬騎馬無馬步行。
J39nB468_p0911c24║拈古
J39nB468_p0911c25║舉百丈野狐話。拈云不落不昧兩個一對一墮一脫
J39nB468_p0911c26║秦時𨍏轢天龍令行總教打向野狐窟裏永劫不容
J39nB468_p0911c27║動著動著則禍生何故日午打三更。
J39nB468_p0911c28║舉麻谷持錫到章敬遶禪床三匝振錫一下卓然而
J39nB468_p0911c29║立敬云是是雪竇云錯又到南泉亦遶三匝振一下
J39nB468_p0911c30║卓然而立泉云不是不是雪竇云錯。師云章敬道是
J39nB468_p0912a01║也好與三十棒。南泉道。不是也好與三十棒。雪竇道。
J39nB468_p0912a02║錯也好與三十棒。今日設有到松巋。如是而作未免
J39nB468_p0912a03║劈脊便棒。何故當斷必斷不招其亂。
J39nB468_p0912a04║頌古
J39nB468_p0912a05║初生。
J39nB468_p0912a06║圓明妙體本無移。七步周行把自欺。獅子窟中獅子
J39nB468_p0912a07║子。鳳凰巢內鳳凰兒。
J39nB468_p0912a08║悟睹明星。
J39nB468_p0912a09║自古霜天月倍明。誑言悟道睹明星。從茲一點源頭
J39nB468_p0912a10║濁。流到驢年也不清。
J39nB468_p0912a11║拈花。
J39nB468_p0912a12║擢金白日非強手。小見傍觀不放過。不是當人爭勝
J39nB468_p0912a13║負。太平父子室操戈。
J39nB468_p0912a14║世尊陞座。
J39nB468_p0912a15║春色無高下。花枝有短長。文殊雖好手。未免太郎當。
J39nB468_p0912a16║二祖安心。
J39nB468_p0912a17║只因未薦雪中寒。愧乞安心把臂殘。不但一身甘受
J39nB468_p0912a18║屈。兒孫代代被渠謾。
J39nB468_p0912a19║隻履西歸（二）。
J39nB468_p0912a20║塔鎮熊峰永不移。誰云隻履復歸西。宋雲自惑於蔥
J39nB468_p0912a21║嶺慚愧無端舉世迷。
J39nB468_p0912a22║潦倒胡僧最沒情。惑梁騙魏弄精神。翩翩隻履西歸
J39nB468_p0912a23║去。惡水頻將潑後人。
J39nB468_p0912a24║達磨面壁。
J39nB468_p0912a25║坐久成勞將謂榜樣若遇英靈劈脊便棒。
J39nB468_p0912a26║殃崛產難。
J39nB468_p0912a27║相逢問對語郎當。待得回言雪上霜。不是東風能解
J39nB468_p0912a28║凍。焉知梅綻襲衣香。
J39nB468_p0912a29║靈雲見桃花。
J39nB468_p0912a30║大冶精金百鍊紅。光明突出照無窮。靈雲倏忽失前
J39nB468_p0912b01║後誤把桃花認影中。
J39nB468_p0912b02║溈山水牯牛。
J39nB468_p0912b03║頭角崢嶸藏不得。何須脅下更安排。一生未了犁耙
J39nB468_p0912b04║債。又向山前鼓禍胎。
J39nB468_p0912b05║大隨烏龜。
J39nB468_p0912b06║陰陽怕懵懂。太歲怕蠻人。草鞋無忌諱。烏龜背上行。
J39nB468_p0912b07║仰山勘香嚴。
J39nB468_p0912b08║誰謂香嚴會祖禪。仰山早是自顢頇。揚眉瞬目雖親
J39nB468_p0912b09║切。未免閻君算飯錢。
J39nB468_p0912b10║國師喚侍者。
J39nB468_p0912b11║八兩從來是半觔。何須苦苦競頭分。縱然不負嫡親
J39nB468_p0912b12║子。伎倆難教使出群。
J39nB468_p0912b13║兩堂首座齊喝（二）。
J39nB468_p0912b14║兩堂一喝震如雷。百怪千妖當下灰。獨有門前石獅
J39nB468_p0912b15║子。大開張口笑猶獃。
J39nB468_p0912b16║一聲霹靂震晴空。特地漫天鼓黑風。及至雲收煙雨
J39nB468_p0912b17║散。依然普照日輪紅。
J39nB468_p0912b18║三聖金鱗。
J39nB468_p0912b19║張郎賣貴。李郎買賤。兩個五百。原是一貫。
J39nB468_p0912b20║善財參德雲（二）。
J39nB468_p0912b21║覷捕無門絕跡時。德雲覿面不相欺。若言七日別峰
J39nB468_p0912b22║見。特地重栽眼上眉。
J39nB468_p0912b23║德雲不在妙高峰。七日逡巡枉用工。直饒別峰親見
J39nB468_p0912b24║得。金烏未出海門東。
J39nB468_p0912b25║藥山久不陞座。
J39nB468_p0912b26║曙色未分人盡望。及乎天曉也尋常。明明日出乾坤
J39nB468_p0912b27║露。多少瞎驢錯度量。
J39nB468_p0912b28║德山托缽。
J39nB468_p0912b29║把纜放舟抱柱澡洗。檢點將來德山父子。
J39nB468_p0912b30║德山入門便棒。
J39nB468_p0912c01║不動干戈定太平。那容私令涉途程。直教大地狼煙
J39nB468_p0912c02║息。倒捲黃河徹底清。
J39nB468_p0912c03║臨濟入門便喝（二）。
J39nB468_p0912c04║不善抽釘費氣力。口開未免涉離微。何如太用瞿曇
J39nB468_p0912c05║老。高踞摩竭靜掩扉。
J39nB468_p0912c06║一喝百川應倒流。狂瀾息盡始方休。龍歸大海波濤
J39nB468_p0912c07║靜。月上中天照九州。
J39nB468_p0912c08║即心即佛。
J39nB468_p0912c09║即心即佛。馬頭安角。異端蜂起。無人斟酌。
J39nB468_p0912c10║非心非佛。
J39nB468_p0912c11║非心非佛。龜背拔毛。一人有慶。萬國來朝。
J39nB468_p0912c12║九峰不肯首座。
J39nB468_p0912c13║高高山頂立。深深海底行。將軍不下馬。各自有前程。
J39nB468_p0912c14║乾峰上堂舉一不得舉二（云云）。
J39nB468_p0912c15║草聖最為難。龍蛇競筆端。毫釐雖欲辦。體勢更須完。
J39nB468_p0912c16║百丈再參馬祖。
J39nB468_p0912c17║父子相逢掣電機。雙收雙放示全提。無端一喝聾三
J39nB468_p0912c18║日。又是重添腦後鎚。
J39nB468_p0912c19║百丈野狐。
J39nB468_p0912c20║一對鴛鴦畫不成。俄然翻墮野狐精。古今不昧成狼
J39nB468_p0912c21║籍。說甚從前五百生。
J39nB468_p0912c22║郁山主乘驢跌悟遂有頌曰。我有神珠一顆。久
J39nB468_p0912c23║被諸塵封鎖。今朝塵盡光生。照破山河萬朵。
J39nB468_p0912c24║忽然一跌明珠現。塵盡光生萬象昭。照破山河由自
J39nB468_p0912c25║可。莫教錯認馬鞍橋。
J39nB468_p0912c26║牛度窗櫺（二）。
J39nB468_p0912c27║鐵面冰心八鬧籃。一鎚擊碎是非關。堪憐無限邯鄲
J39nB468_p0912c28║客。盡把葫蘆作瓠搬。
J39nB468_p0912c29║牛度窗櫺尾過難。致君天外出頭看。東邊雷響西邊
J39nB468_p0912c30║雨。平地波濤淹翠巖。
J39nB468_p0913a01║瑞巖主人公（二）。
J39nB468_p0913a02║鷓鴣啼在深花裏。綠水青山本自閒。看笑瑞巖沒勾
J39nB468_p0913a03║當。自呼自應小兒頑。
J39nB468_p0913a04║自呼自應意深深。珍重禪流莫錯斟。雪後始知松柏
J39nB468_p0913a05║操。事難方見丈夫心。
J39nB468_p0913a06║玄沙遣書上雪峰。
J39nB468_p0913a07║玄沙白紙雪老同風。一點水墨兩處成龍。
J39nB468_p0913a08║僧問雲門。如何是祖師西來意。門曰。日裏看山。
J39nB468_p0913a09║日裏看山也大奇。南峰高聳北峰低。行人欲更問端
J39nB468_p0913a10║的。日出東方夜落西。
J39nB468_p0913a11║曉舜禪師上堂云。諸方有弄蛇頭撥虎尾跳大
J39nB468_p0913a12║海劍刃裏藏身雲居。者裏寒天熱水洗腳。夜來
J39nB468_p0913a13║脫襪打睡。早朝旋打行纏。風吹籬倒。喚人夫劈
J39nB468_p0913a14║篾縛起。頌曰。
J39nB468_p0913a15║易開終始口。難保歲寒心。相逢盡道休官去。林下何
J39nB468_p0913a16║曾見一人。
J39nB468_p0913a17║洞山黃龍偶淨戒寺夜坐。
J39nB468_p0913a18║作家相見嘴盧都。靜夜焚香坐有餘。覿面無言親切
J39nB468_p0913a19║處。等閒疑殺世狂夫。
J39nB468_p0913a20║香嚴上樹。
J39nB468_p0913a21║國清才子貴。家富小兒嬌。唱出無生曲。聲聲調轉高。
J39nB468_p0913a22║丹霞燒木佛。
J39nB468_p0913a23║家貧顯孝子。國難見忠臣。相識滿天下。知心能幾人。
J39nB468_p0913a24║趙州狗子。
J39nB468_p0913a25║狗子佛性無。盜賊滿江湖。命薄者當災。水上按葫蘆
J39nB468_p0913a26║狗子佛性有。黃鶯鳴翠柳。白鷺上青天。面南看北斗。
J39nB468_p0913a27║大事未明如喪考妣。大事已明如喪考妣。
J39nB468_p0913a28║勝世無端戈自擾。太平軍令守長安。木人空裏瞠眉
J39nB468_p0913a29║看。笑倒前三與後三。
J39nB468_p0913a30║雪峰古澗寒泉。
J39nB468_p0913b01║空合空兮鏡照鏡。水投水處絕淆訛。雖然徹底無涓
J39nB468_p0913b02║滴。未免當頭錯過多。
J39nB468_p0913b03║大通智勝佛十劫坐道場。佛法不現前。不得成
J39nB468_p0913b04║佛道。
J39nB468_p0913b05║雲起晴空山陰面。雷鳴天際雨風號。無形一軸長生
J39nB468_p0913b06║畫。堪笑時人取次描。
J39nB468_p0913b07║雜著
J39nB468_p0913b08║偶言
J39nB468_p0913b09║參參參太無端。悟悟悟由自負。釋迦出世破草鞋。達
J39nB468_p0913b10║磨西來拭濁布。生鐵鑄鍋。飯是米做。一年一度種東
J39nB468_p0913b11║瓜。堪笑滿園都是瓠。
J39nB468_p0913b12║參參參。苦把麻油樹上攤。悟悟悟。枯木巖前鬼錯路
J39nB468_p0913b13║如不參。如不悟。切忌光陰日虛度。夜來明月上欄杆。
J39nB468_p0913b14║簾外轉身何所措。莫因循。休彷彿。急須定當從前處
J39nB468_p0913b15║等閒若未識家庭。焉知祖父不出戶。住住。
J39nB468_p0913b16║示語默上人
J39nB468_p0913b17║語是謗默是誑。總不恁麼隔靴抓癢。老趙州道個狗
J39nB468_p0913b18║子佛性。有佛性無亦是平空起浪。歷代來尊宿未免
J39nB468_p0913b19║承虛接響。引得依稀彷彿之流依模畫樣。獨我語默
J39nB468_p0913b20║上人不同伎倆。直把將一串穿卻。拋在大洋海底。更
J39nB468_p0913b21║不復望千古萬古為榜樣。
J39nB468_p0913b22║綱宗偈
J39nB468_p0913b23║煙雲入地收。溪水向上流。青山無寸草。虛空笑點頭
J39nB468_p0913b24║示大懷禪人
J39nB468_p0913b25║箇事人人雖具足。工夫不到不方圓。闍黎果欲超群
J39nB468_p0913b26║類。應好乘時緊策鞭
J39nB468_p0913b27║示廓悟侍者回安南
J39nB468_p0913b28║入市穿街似未曾。鬧鬨鬨處冷如冰。一朝打失娘生
J39nB468_p0913b29║面。大地山河絕點塵。
J39nB468_p0913b30║行腳感
J39nB468_p0913c01║今古參方學道流。三登九上沒來由。分明本不從他
J39nB468_p0913c02║得。苦死區區費腳頭
J39nB468_p0913c03║拄杖子
J39nB468_p0913c04║赤骨條條氣宇昂。高提祖印整頹綱。縱橫在處難回
J39nB468_p0913c05║避。直下為人絕較量
J39nB468_p0913c06║爆竹
J39nB468_p0913c07║赤條條地小身才。緊築無明一肚灰。點著頂𩕳消息
J39nB468_p0913c08║發。驚天動地一聲雷
J39nB468_p0913c09║佛事
J39nB468_p0913c10║發法叔古源和尚靈骨上天龍
J39nB468_p0913c11║真性圓明無動轉。幻住業緣有變遷。清淨法身藏不
J39nB468_p0913c12║得。杖頭掉轉上龍山。
J39nB468_p0913c13║入塔
J39nB468_p0913c14║平生伎倆盡收拾。末後風光別洞矢。無縫塔中安身
J39nB468_p0913c15║靜。閒看綠水繞青山。
J39nB468_p0913c16║為絕塵老宿舉火
J39nB468_p0913c17║塵既已絕。當下明白。本無去來。有甚生滅。撩起便行
J39nB468_p0913c18║猶是第二月。且道如何是第一月。以火炬打圓相云。
J39nB468_p0913c19║吾今助汝者把火。亙古圓明光皎潔。
J39nB468_p0913c20║為心虔碓頭起龕
J39nB468_p0913c21║腳頭腳底無非本地風光。碓嘴花開始見威音那畔。
J39nB468_p0913c22║任爾去住自由了無纖毫繫絆。還得麼脫或未能。山
J39nB468_p0913c23║僧與你倒斷以拂子。擊龕云。悠悠徑達涅槃岸。
J39nB468_p0913c24║舉火
J39nB468_p0913c25║踏碎無明窠窟斷絕生死根株。今日徹底掀翻更見
J39nB468_p0913c26║了無一物。幸爾得到。恁麼田地未免老僧一場叮囑。
J39nB468_p0913c27║且道囑個甚麼。著火炬云。看看火滅煙消後。分明露
J39nB468_p0913c28║出黃金骨。
J39nB468_p0913c29║為明意火頭舉火
J39nB468_p0913c30║爾與老僧燒火。老僧為爾舉火。然雖燒舉不同貴爾。
J39nB468_p0914a01║循因得果。且道是甚麼果。下火炬云。通身孽苦頓消
J39nB468_p0914a02║除。透出圓光淨裸裸。
J39nB468_p0914a03║為宗林沙彌舉火
J39nB468_p0914a04║來忙去速知爾厭世不住。雖是決烈男兒。未免前瞻
J39nB468_p0914a05║後顧欲復圓明妙體。更須脫盡皮膚。且道皮膚作麼
J39nB468_p0914a06║生脫。著火炬云。山僧助汝一把火。
J39nB468_p0914a07║行實
J39nB468_p0914a08║師字善一。諱如純。黔習安張氏子。母陳氏十七歲在
J39nB468_p0914a09║法海寺禮靈光老宿披剃。閱兩載。遇本師權和尚。到
J39nB468_p0914a10║寺一見器之。便示參萬法歸一話。依雲鷲山頂相和
J39nB468_p0914a11║尚具足。參天台月峰和尚開示做工夫訣要。大有得
J39nB468_p0914a12║力。奈緣不就。復上松巋參權。權專囑師於行務中體
J39nB468_p0914a13║究。師愈自誓夜不用被限。一覺便起於中省。入多回
J39nB468_p0914a14║只是不得本。參話頭破。一日擔柴稍暇。在殿後花臺
J39nB468_p0914a15║上經行。次見蜂採菊花。忽如人將物築胸一下相似。
J39nB468_p0914a16║不覺身心渾然。片時方蘇。通身汗下從此發明箇事。
J39nB468_p0914a17║疾走白權。權即印證。日後師又忽自翻察此事。原來
J39nB468_p0914a18║是不了之局。方見得古人道大事已明。如喪考妣之
J39nB468_p0914a19║話不差也。由是自加鞭策。後得力。得意處又不記其
J39nB468_p0914a20║回數也。權寂後。師復志外遊。十載自浙回。挂笠天台。
J39nB468_p0914a21║有法叔古源和尚命師開法天龍。次遷松巋三載。復
J39nB468_p0914a22║住天龍輯黔南。會燈錄一部刊送入藏。
J39nB468_p0914a23║侍者學正拜述
J39nB468_p0914a24║
J39nB468_p0914a25║
J39nB468_p0914a26║
J39nB468_p0914a27║
J39nB468_p0914a28║
J39nB468_p0914a29║
J39nB468_p0914a30║善一純禪師語錄卷第三終
J39nB468_p0914b01║
J39nB468_p0914b02║　（信善羅聖才　陶聖潔　徐大榮　熊士旦
J39nB468_p0914b03║　　　丘生子　羅萬鍾
J39nB468_p0914b04║　信善女馮門張氏深定　汪門呂氏廣耀
J39nB468_p0914b05║　　　　江門張氏廣賢　張門張氏超常
J39nB468_p0914b06║　　　　黃門陳氏廣善　馬門夏氏實慶
J39nB468_p0914b07║　　　　胡門王氏寂顯　鮑門趙氏恒悅
J39nB468_p0914b08║　　　　全門宋氏恒慧　任門梁氏月輝
J39nB468_p0914b09║　　　　王門宋氏祖超　田門張氏寂明
J39nB468_p0914b10║　　　　宋門俞氏恒祥　宋門馬氏
J39nB468_p0914b11║　　　　張門楊氏實嚴　陸門張氏心輝
J39nB468_p0914b12║　　　　余門趙氏心順　朱門鮑氏寂紳
J39nB468_p0914b13║　　　　朱門宋氏恒溥　呂門趙氏恒意
J39nB468_p0914b14║　　　　朱門趙氏恒審　胡門鮑氏寂娛
J39nB468_p0914b15║　　　　杜門馮氏　仝刻
J39nB468_p0914b16║　　武原陳子蘭書　　　　嘉興　　　刊
J39nB468_p0914b17║　康熙癸未季秋　穀旦　板存嘉興楞嚴寺藏房）
J39nB468_p0914c01║善一純禪師續錄
J39nB468_p0914c02║侍者明轉錄
J39nB468_p0914c03║上堂
J39nB468_p0914c04║浙回上堂。去年二月去今年七月。歸去來。明歷歷動
J39nB468_p0914c05║靜豈相違。所謂去來不二。動靜一如。來去無依。卷舒
J39nB468_p0914c06║自在。更說甚麼行雲流水鐵壁銀山。只是於中有一
J39nB468_p0914c07║句子。料得諸人端的不下。且道是那一句。卓拄杖云。
J39nB468_p0914c08║黔中山。浙中水。
J39nB468_p0914c09║上堂。天上雲開新月出。江頭風靜浪滔天。路行人暮
J39nB468_p0914c10║投屋宿。夜半金烏入素廉。到者裏德山有棒無處舉
J39nB468_p0914c11║手。臨濟有喝開口不得。只如馬祖一喝。百丈三日耳
J39nB468_p0914c12║聾。諸人又作麼生話會。試道道看。
J39nB468_p0914c13║上堂。法元不定理絕區分。若言歸根達本。看來也是
J39nB468_p0914c14║重認家親。何以故。風吹不動庭前樹。
J39nB468_p0914c15║上堂。有權有實。有照有用。好肉剜瘡。空裏掘洞。明眼
J39nB468_p0914c16║衲僧十八不共因甚不共。卓拄杖云。等閒卓破趙州
J39nB468_p0914c17║關。鎮州蘿蔔三觔重。吽吽。
J39nB468_p0914c18║上堂。無頭無尾無背無面視聽週旋難瞞。寶鑑到這
J39nB468_p0914c19║裏因甚麼摸索不著。阿呵呵笑殺萬象與森羅。
J39nB468_p0914c20║上堂。止止不須說。我法妙難思。且道瞞得阿誰。諸增
J39nB468_p0914c21║上慢者聞必不敬信。到底做賊人心虛是法非思量
J39nB468_p0914c22║分別之所能解。自是和臟著敗。天龍雖是恁麼批判。
J39nB468_p0914c23║諸人還知釋迦老子為人落處麼。良久云。倒騎鐵馬
J39nB468_p0914c24║上崑崙。橫駕泥牛耕海岳。
J39nB468_p0914c25║上堂有一句子空勞勞地名不得然不得。有一句子
J39nB468_p0914c26║明歷歷地取不得捨不得。有一句子露堂堂地凡不
J39nB468_p0914c27║得聖不得。有一句子活潑潑地觸不得背不得。此四
J39nB468_p0914c28║句中且道那句是賓。那句是主那句是照。那句是用
J39nB468_p0914c29║於此分辨得下。自攜瓶去沽村酒。自著衫來作主人。
J39nB468_p0914c30║若也未能。卓拄杖曰。漕溪波浪如相似。無限平人被
J39nB468_p0915a01║陸沉。喝一喝下座。
J39nB468_p0915a02║上堂。當陽一句。普天匝地。亙古亙今纖毫不易。不易
J39nB468_p0915a03║之意絕思惟。纔涉唇吻。百雜碎分明突在髑髏前。試
J39nB468_p0915a04║問諸人會不會。若不會。捏則成團。撲則碎。饒你會也
J39nB468_p0915a05║是金剛與泥人揩臂。
J39nB468_p0915a06║上堂。秋至葉還落。春來草自生。夏熱日似火。冬冷水
J39nB468_p0915a07║成冰。於此會得分明不是神通妙用。若也不會。要且
J39nB468_p0915a08║法爾如然。卓拄杖下座。
J39nB468_p0915a09║上堂。搔著癢打著痛。運用施為全體動。喫飯穿衣非
J39nB468_p0915a10║等閒。屙屎放尿誰不共。到這裏則與麼見成歷歷。怎
J39nB468_p0915a11║奈尋常放過故不能一切處流通。還要知不放過底
J39nB468_p0915a12║消息麼。良久云。天龍今日為汝得徹困。
J39nB468_p0915a13║上堂。覿面堂堂本沒商量。直下會去好肉剜瘡。若也
J39nB468_p0915a14║不會。兩箇一雙。雪巖老無端又道箇三玄三要。松直
J39nB468_p0915a15║棘曲。四賓四主。鳧短鶴長。也是嚴寒雪後霜。
J39nB468_p0915a16║上堂。萬法之本覿體全彰。古佛心宗當陽顯示。正恁
J39nB468_p0915a17║麼時。因甚麼見者聞者覿面千山。遂喝一喝云。也不
J39nB468_p0915a18║得壓良為賤。帽小知頭大。身寒覺衣單。
J39nB468_p0915a19║上堂。晴明天色好遊山。杖拄青藜莫等閒。踏到路經
J39nB468_p0915a20║山險盡。回頭不見海天寬。到者裏不惟眼光爍破四
J39nB468_p0915a21║天下。且要納須彌於一芥之中藏巨海。於一微塵內
J39nB468_p0915a22║正恁麼時。廓徹圓明即不無。秪是明眼衲僧未許相
J39nB468_p0915a23║見。何謂如此到即不點。
J39nB468_p0915a24║上堂。春山疊亂。青春水漾。虛碧珍重田舍翁。正好知
J39nB468_p0915a25║端的。知端的。兩手扶犁水過膝。
J39nB468_p0915a26║上堂。拈起拄杖云。三世諸佛歷代祖師並古今天下
J39nB468_p0915a27║老和尚。總只向這裏垂手為人。天龍有箇不平之見。
J39nB468_p0915a28║意欲別資一路。不妨奇特。爭奈用盡伎倆出不得。此
J39nB468_p0915a29║圈繢亦直得向鬧市街頭拋碌磚去也。卓一卓下座。
J39nB468_p0915a30║上堂。古人道。歷劫來事總在目前。殊不知饒你向目
J39nB468_p0915b01║前薦得也只是門頭光影邊事。莫道衲僧本分事向
J39nB468_p0915b02║上事亦猶未夢見在。還要知向上一事麼。良久云。思
J39nB468_p0915b03║之千里。
J39nB468_p0915b04║上堂。頭上是天腳下是地。珍重諸人。莫看容易。殊不
J39nB468_p0915b05║知饒他三世諸佛。歷代祖師。互相出來。橫說豎說。也
J39nB468_p0915b06║秪說到這裏。且道這裏還更別有說麼。良久曰。不可
J39nB468_p0915b07║總作野狐精去。
J39nB468_p0915b08║上堂。踏翻向上關頭。一切是非不管。當陽一念無私
J39nB468_p0915b09║廓。爾前後際斷。且斷後一句又作麼生。卓拄杖云。雨
J39nB468_p0915b10║過夜塘春水深。
J39nB468_p0915b11║上堂。如驢覷井藏芥子於須彌之內。似井覷驢納須
J39nB468_p0915b12║彌於芥子之中。天之高。地之厚。又誰管你甚麼向上
J39nB468_p0915b13║關頭。最初末後。咄。釋迦老子無端道箇是法非思量
J39nB468_p0915b14║分別之所能解。轉見思量成窠臼。咄咄咄。
J39nB468_p0915b15║上堂。風來屋角頭。鈴聲玎璫響大地。山河側耳聽。萬
J39nB468_p0915b16║象森羅齊合掌。惟有岩前石女忍俊不禁。翻身起來
J39nB468_p0915b17║拍手呵呵大笑。且道他笑箇甚麼。笑這一隊漢。無端
J39nB468_p0915b18║自是猖狂。
J39nB468_p0915b19║上堂。一切都無思量。廓然體露堂堂。物物頭頭顯妙。
J39nB468_p0915b20║剎剎塵塵放光。歷歷無可回避。明明遍界難藏。以此
J39nB468_p0915b21║便為極則。德山猶在隔江。於此更進一步。全身大地
J39nB468_p0915b22║激揚。然雖如是。依俙彷彿之輩。切忌認奴作郎。
J39nB468_p0915b23║佛誕日上堂。未離兜率已降皇宮。未出母胎。度人已
J39nB468_p0915b24║畢。因甚毘藍園內又走將出來大驚小怪。致令雲門
J39nB468_p0915b25║忍俊不禁。欲將一棒打殺與狗子喫。貴圖天下太平。
J39nB468_p0915b26║所以引得後代兒孫箇箇上氣。且道上箇甚麼氣。驀
J39nB468_p0915b27║拈拄杖云。有條攀條。無條攀例。卓一卓下座。
J39nB468_p0915b28║上堂。口渴喫茶。肚餓喫飯。祖師西來將甚麼幹。所以
J39nB468_p0915b29║天龍長老立誓不管人家長短。不理是非。看來也秪
J39nB468_p0915b30║道得一半。
J39nB468_p0915c01║上堂。千般說。萬般喻。卓拄杖一下云。總是發明此箇
J39nB468_p0915c02║事。覿面依然隔千山。可憐無限傷心意。中秋賞月華。
J39nB468_p0915c03║元宵舞燈具。今佛放光明。助發實相義。若也於此知
J39nB468_p0915c04║歸。自是掉臂而去。擬欲踏步向前。帶累臨濟。德山著
J39nB468_p0915c05║氣。
J39nB468_p0915c06║上堂。達磨西來。直指人心。見性成佛。擊拂子云。人在
J39nB468_p0915c07║這裏。且道又喚甚麼作心性。作麼生見佛。作麼生成
J39nB468_p0915c08║碧眼老鬍僧只知開口易。不覺舌頭長。
J39nB468_p0915c09║上堂。以字不成八字不合。諸佛諸祖摸索不著。一大
J39nB468_p0915c10║藏教不能注腳。直得寒山擎出𨍏轢。拾得扶掌呵呵。
J39nB468_p0915c11║聾人側耳聽得清。啞子對眾分明說。諸人聞得總不
J39nB468_p0915c12║疑。祥麟只有一隻角。咄。
J39nB468_p0915c13║上堂。一人發真歸元。十方虛空悉皆消殞。且道山河
J39nB468_p0915c14║大地草木叢林。森羅萬象。情與無情。又向甚麼處所
J39nB468_p0915c15║安頓。若也安頓得下銅沙鑼裏滿盛油。若也安頓不
J39nB468_p0915c16║得。未免以公作私。正恁麼時。且道安頓得底是安頓
J39nB468_p0915c17║不得底是。良久。拍禪床云。一把柳絲收不得。和煙搭
J39nB468_p0915c18║在玉欄杆。
J39nB468_p0915c19║上堂。從朝至暮。秪是者箇運用施為東擂西磨。在在
J39nB468_p0915c20║處處。橫說豎說。檢點將來。何曾動著。呵呵。
J39nB468_p0915c21║上堂。承當即錯會。則何妨不會不錯。兩得無傷。還得
J39nB468_p0915c22║麼。昨夜三更月朗。今朝午後斜陽。幾度望舟亭上客
J39nB468_p0915c23║堪嗟。無限錯商量。
J39nB468_p0915c24║上堂。山僧昔年有段說話曰。禪禪。饑來喫飯困來眠。
J39nB468_p0915c25║道道。城樓五鼓金雞叫。除卻禪。去卻道。夜半日頭紅
J39nB468_p0915c26║杲杲。這般說話當時將謂直截提持真實相為。殊不
J39nB468_p0915c27║知今日看來大似抱柱澡洗。把纜放舟。自銜一場漏
J39nB468_p0915c28║逗。而今另有箇撇脫一路復與大眾商量。禪禪般羅
J39nB468_p0915c29║圓。道道花光照。除卻禪去卻道。淨裸裸兮赤條條。洞
J39nB468_p0915c30║房深穩少人知。惟許佳人親得到。到這裏誰是佳人
J39nB468_p0916a01║即不問。且到後一句又作麼生。卓拄杖云。莊家無牛
J39nB468_p0916a02║空起早。
J39nB468_p0916a03║上堂。半開半合全放全收。高低普應。遠近同儔。山悠
J39nB468_p0916a04║悠。水悠悠。萬象森羅秪自由。鳥啼花放春來早。葉落
J39nB468_p0916a05║深林報晚秋。釋迦老人無端喚鐘作瓮。達磨大師也
J39nB468_p0916a06║是指鹿為牛。所以引得那觀音大士並跛腳雲門於
J39nB468_p0916a07║中喚出箇圓通境六不收。不知頭上更安頭。令人千
J39nB468_p0916a08║古鬧不休。喝一喝下座。
J39nB468_p0916a09║因玄士論三教義。上堂。洞然大道本無私。萬彙咸藏
J39nB468_p0916a10║不礙之。爭奈迷元昧本者各分名相有支離而今分
J39nB468_p0916a11║底且置。堪笑古人無端預先分出箇甚麼明心見性
J39nB468_p0916a12║窮理盡性修真養性者一隊漢將謂各逞己長。殊不
J39nB468_p0916a13║知自是將箇官物向私地下商量莫定。所以引得後
J39nB468_p0916a14║輩兒孫逐末棄本強分門戶。自相矛盾。各各執著成
J39nB468_p0916a15║病。天龍今日路見不平直得作死馬醫。試將三家門
J39nB468_p0916a16║戶擊碎關鍵合成一統。免得於中分門列戶。免分人
J39nB468_p0916a17║我。免役心神。免成愛憎。既然如是。且道統合一句又
J39nB468_p0916a18║作麼生。驀拈拄杖云。麗天紅日無私照。大地山河一
J39nB468_p0916a19║樣春。卓一卓下座。
J39nB468_p0916a20║上堂。入門是家。出門是路。三世諸佛何嘗指出鍋是
J39nB468_p0916a21║鐵鑄飯是米做。歷代祖師不曾道著。天龍今日不避
J39nB468_p0916a22║門庭冷落。直得傾心相為。若較之法華會上法堂前
J39nB468_p0916a23║亦未免艸深三尺。正恁麼時。於中還有不似箇般見
J39nB468_p0916a24║解底麼。收取詩書歸舊案。且共扶持折腳鐺。
J39nB468_p0916a25║上堂。卓拄杖云。者個若作佛法商量。三家村裏臭老
J39nB468_p0916a26║婆共是同參。何啻朝打三千暮打八百。不作佛法商
J39nB468_p0916a27║量。西天九十六種之類。少你不得。當與麼時。且道作
J39nB468_p0916a28║商量底是不作商量底是。天龍任麼告報。大似夢裏
J39nB468_p0916a29║弄猢猻。也好與一頓。
J39nB468_p0916a30║上堂。乾坤之內宇宙之間。中有一寶。密在形山。古人
J39nB468_p0916b01║恁麼說話只知瞻前不知顧後。盡大地是沙門一隻
J39nB468_p0916b02║眼。亦不知教壞許多人家男女。
J39nB468_p0916b03║上堂。撞鐘鐘鳴擂鼓鼓響。鄉裏老婆相打不會捏拳
J39nB468_p0916b04║頭。兩來齊解用巴掌。露柱燈籠死守陷蹈木人石女
J39nB468_p0916b05║賣弄顛狂。會得一任橫三豎四。不會也不必著忙。何
J39nB468_p0916b06║故三月春花滿道傍。
J39nB468_p0916b07║結夏上堂。結夏安居諸方舊例。盡謂大圓覺海為伽
J39nB468_p0916b08║藍。身心安居平等性智。者箇雖是大施門開革凡證
J39nB468_p0916b09║聖。爭奈點檢將來未免自涉限禁。天龍者裏總不然。
J39nB468_p0916b10║日間三餐夜來一寢。朝朝應用只尋常。繁興不出那
J39nB468_p0916b11║伽定。
J39nB468_p0916b12║上堂。卓杖下喝。豎拂拈槌。依俙彷彿之輩。未免作佛
J39nB468_p0916b13║法商量。饑餐渴飲。閒坐困眠。定是作衲僧本分。秪如
J39nB468_p0916b14║憩足亭與鳥龍洞相撞摺耳岩合休心所。磕額諸人
J39nB468_p0916b15║又作麼生話。會者裏不妨試出來道看。若也道得。分
J39nB468_p0916b16║明許你具參學眼。若道不得。今年時歲豐熟。且喜天
J39nB468_p0916b17║下太平。
J39nB468_p0916b18║上堂。良久。以手摑口云。著甚來由太多嘴生。
J39nB468_p0916b19║上堂。三世諸佛是弄泥團漢。歷代祖師是弄泥團漢。
J39nB468_p0916b20║古今天下老和尚總是在泥中洗土。然雖如是。若論
J39nB468_p0916b21║垂手為人直饒盡其神力也跳他圈繢不出。若是衲
J39nB468_p0916b22║僧門下有馬騎馬無馬步行。
J39nB468_p0916b23║上堂。盡謂三世諸佛開口道著歷代祖師動步踏著。
J39nB468_p0916b24║如今盡大地眾生人人面門有一張口。各各肚下有
J39nB468_p0916b25║兩隻腳。又且看是踏得著踏不著。道得著道不著莫
J39nB468_p0916b26║謗如來正法輪。免教過招無間獄。
J39nB468_p0916b27║結制上堂。牢關把定。萬境一如。坐斷千差。真常不二。
J39nB468_p0916b28║明明絕去來。歷歷無對待。離名離相絕妙絕玄。正與
J39nB468_p0916b29║麼時。直得恁麼中不恁麼。九十日內無虛棄之工。不
J39nB468_p0916b30║恁麼中恁麼。二六時中有得意之用。若也於此見得
J39nB468_p0916c01║明信得及行得力。自有一日寒灰荳爆枯木花開。其
J39nB468_p0916c02║或未能。他時後日有事在。且道他時後日有甚麼事。
J39nB468_p0916c03║良久曰。擬欲登高望。崎嶇路轉紆。
J39nB468_p0916c04║上堂。止止不須說。兔馬有角。牛羊無角。我法妙難思。
J39nB468_p0916c05║天晴日頭出。落雨地下濕。到這裏又誰管伊憎上慢
J39nB468_p0916c06║不憎上慢。敬信與不敬信。卓拄杖云。畢竟水須朝海。
J39nB468_p0916c07║去到頭雲定覓山歸。
J39nB468_p0916c08║上堂。潭深魚睡穩。林深鳥不驚。當頭石虎叫。喚出祖
J39nB468_p0916c09║師心。且如何是祖師心。良久曰。雲在嶺頭閒不徹。水
J39nB468_p0916c10║流澗底太忙生。
J39nB468_p0916c11║上堂。山從平地立。水向溪中流。風生大野雲蓋山坵。
J39nB468_p0916c12║衲僧家到者裏直得各各鼻孔端正。那管他第一義
J39nB468_p0916c13║諦向上關頭。初三初四月如鉤。
J39nB468_p0916c14║上堂。為眾竭力禍出私門。古人恁麼道猶自見事不
J39nB468_p0916c15║真。喚鐘作甕自相攪擾。天龍見處則不然。為眾竭力
J39nB468_p0916c16║贏得一籌。且道如何是一籌。良久曰。收。
J39nB468_p0916c17║臘八日說戒上堂。明星燦處戒珠圓。箇裏分明不浪
J39nB468_p0916c18║傳。若是其人當委悉。何勞矢上更加尖。於中還有委
J39nB468_p0916c19║悉者麼。有。不妨出來與釋迦老子把手共行。如無。山
J39nB468_p0916c20║僧更與尖上加尖去也。說戒下座。
J39nB468_p0916c21║臘月十一日。公出解制上堂。期會未圓先解制。諸人
J39nB468_p0916c22║未諳其中事。其中的事沒商量。珍重各人自主張。且
J39nB468_p0916c23║道作麼生是自主張底事。以拄杖橫肩云。出門便是
J39nB468_p0916c24║朔風凜。吹綻梅花雪裏香。
J39nB468_p0916c25║為本師權老和尚挂真玉泉室中全身打失松巋峰
J39nB468_p0916c26║頂露頭露面數十餘年。惑亂眾生。今日那堪再見。然
J39nB468_p0916c27║雖如是。見見之時見非是見。見猶離見。見不能及。既
J39nB468_p0916c28║見不及。又且如何供奉。指真云夾路桃花風雨後。馬
J39nB468_p0916c29║蹄何處避殘紅。
J39nB468_p0916c30║歸里詣本師真前上供。拈香云。無端冤撞師貲。因賺
J39nB468_p0917a01║我移閒累一生。今日又經山下路免來設供把香焚。
J39nB468_p0917a02║亦不為水源木本。亦不為報德酬恩。且道意在於何。
J39nB468_p0917a03║良久插香云。珊瑚枕上兩行淚。半是思君半恨君。
J39nB468_p0917a04║元日上堂。露柱燈籠不老春。微微冷地笑時人。可憐
J39nB468_p0917a05║多少英靈漢。瞠眼明明說舊新。且作麼生是不涉新
J39nB468_p0917a06║舊底句。良久云。嘴唇挂碧斑豹博。舌頭當的帝都丁。
J39nB468_p0917a07║喝一喝下座。
J39nB468_p0917a08║小參
J39nB468_p0917a09║除歲小參。新年舊歲兩頭看。新舊都盧沒兩般。亙古
J39nB468_p0917a10║今來元不易。陰陽節令有更遷。所以古人道有片無
J39nB468_p0917a11║陰陽地包羅萬有。含吐十虛。能為萬象之主不逐四
J39nB468_p0917a12║時遷變。諸人每日十二時辰常在其中穿衣喫飯。迎
J39nB468_p0917a13║賓待客。屙屎放尿運用施為總不曾違背一絲毫許。
J39nB468_p0917a14║更論甚麼踏得著踏不著直饒踏得著也是驢馬頭
J39nB468_p0917a15║邊截兔角。
J39nB468_p0917a16║晚參。山僧行腳時。多見諸方老宿垂手為人只將箇
J39nB468_p0917a17║禪道佛法四字籠絡。當時學者少見一箇半箇提持
J39nB468_p0917a18║此事痛切為人當時學者亦是十箇有五雙只向禪
J39nB468_p0917a19║道佛法上著腳。亦未見有一箇半箇真實行履。體究
J39nB468_p0917a20║此事。所以山僧當時多抱不平之見。嘗謂汝等者班
J39nB468_p0917a21║後生恁麼參學。饒你參到髮白齒黃也只是在箇禪
J39nB468_p0917a22║道佛法裏糊鑽亂撞。頭出頭沒。若論此事驢年也未
J39nB468_p0917a23║夢著在。往往恁麼道了亦不見有一箇半箇痛切底
J39nB468_p0917a24║出來酬酢看如何是此事。設有。當時山僧自是不惜
J39nB468_p0917a25║眉毛也直得向他道箇正好疑著。何以故。參禪若不
J39nB468_p0917a26║起大疑情。只向心意識邊摶量。要且盡屬狂解所以
J39nB468_p0917a27║古人道。大疑則大悟。小疑則小悟。不疑則不悟。疑有
J39nB468_p0917a28║十分悟有十分。不是假言。故山僧行腳時尚有如此
J39nB468_p0917a29║心行。況今住世為人又爭肯將箇禪道佛法籠絡今
J39nB468_p0917a30║時學者。是必直截提持真實相。為去也只是於中還
J39nB468_p0917b01║有真實體究底麼。若有。山僧且問你作麼生是此事。
J39nB468_p0917b02║者裏不妨試出來。緇素看看。若也緇素分明始得不
J39nB468_p0917b03║負參學之志。若也未能。莫道不疑好。
J39nB468_p0917b04║小參。教中道一切有為法如夢幻泡影。如露亦如電。
J39nB468_p0917b05║應作如是觀。山僧尋常以此教人為切。不覺便成熟
J39nB468_p0917b06║境去也。故爾昨夜三更時分纔輕眨眼。便夢見須彌
J39nB468_p0917b07║山王與娑竭龍王相鬥。攪得四海五湖翻天大浪震
J39nB468_p0917b08║得東海李鬍睡寢不安。惡發起來𨁝跳上三十三天。
J39nB468_p0917b09║築著帝釋鼻孔。帝釋遣四大天王向空中轟一聲霹
J39nB468_p0917b10║靂。直得盡大地一時河清海晏。浪靜風恬。湛湛澄澄
J39nB468_p0917b11║凝然不動。然後有箇日月燈明王款款地從東湧將
J39nB468_p0917b12║出來。遙觀三千大千世界眾生歎謂言善哉善哉。大
J39nB468_p0917b13║地眾生總被者一隊漢攪亂一場。箇箇拋家失業。糊
J39nB468_p0917b14║鑽亂闖。奔趨忙忙。無時暫息。若不是吾放光動地。焉
J39nB468_p0917b15║能得他知歸。那時間汝等諸人正熟睡生。那裏曉得。
J39nB468_p0917b16║殊不知者場幻夢大有些子意事。所以山僧未肯瞞
J39nB468_p0917b17║頇放過。直得將來為眾舉揚。正恁麼時。且道昨夜三
J39nB468_p0917b18║更時分底是而今底是。卓拄杖一下云。又且看是有
J39nB468_p0917b19║為法耶是無為法耶。諸人向者裏試分辨看。若也分
J39nB468_p0917b20║辨得下。任汝橫擔拄杖。高挂缽囊。獨步大方。縱橫無
J39nB468_p0917b21║礙。其或未然。待汝睡醒來再向汝道。呵呵。
J39nB468_p0917b22║端節小參。五月五日是端陽時節分明絕較量。人人
J39nB468_p0917b23║頭上戴青艾。箇箇口裏喫雄黃。一謂逼毒氣。一謂殄
J39nB468_p0917b24║諸殃。是則是。只是於中氣味不堪。爭似我衲僧家乾
J39nB468_p0917b25║乾淨淨點滴無染有別長。且道那裏見他長處。良久
J39nB468_p0917b26║曰。醒眼看醉人。
J39nB468_p0917b27║除夕小參。古人分歲烹露地白牛炊黍米飯煮野菜
J39nB468_p0917b28║根。大家喫了燒榾柮火。唱村田樂。天龍今晚與諸人
J39nB468_p0917b29║分歲也不烹露地白牛也不炊黍米飯也不煮野菜
J39nB468_p0917b30║根也不燒榾柮火也不唱村田樂且道又作麼生直
J39nB468_p0917c01║教洗腳了也上床眠明早起來慶新年爆竹一聲承
J39nB468_p0917c02║快便笑看王老夜燒錢。
J39nB468_p0917c03║示眾
J39nB468_p0917c04║示眾。箇事見成不假修證。一念纔生便即是病。直饒
J39nB468_p0917c05║你向一念未生已前薦得分明底。亦不妨回光看看
J39nB468_p0917c06║是第幾念了也。若較行不知行。坐不知坐。見山不是
J39nB468_p0917c07║山。見水不是水。逢緣遇境一一把斷底不惟撞頭磕
J39nB468_p0917c08║額要且正似業識忙忙無本可據更饒你把斷要津
J39nB468_p0917c09║不通凡聖千差坐斷萬境寂然鐵壁銀山渾無滲漏。
J39nB468_p0917c10║者個雖是定慧圓明不落諸數。又只恐纖毫頭有差
J39nB468_p0917c11║別。亦未免打入陰界之中黑山鬼窟裏去在。還端的
J39nB468_p0917c12║得麼。若實腳跟穩當。道眼圓明者。一任放教閒閒地
J39nB468_p0917c13║行只是行。坐只是坐。見山是山見水是水。見山是山。
J39nB468_p0917c14║了無山色可辨。見水是水。亦無水相可分。逢緣遇境
J39nB468_p0917c15║好惡分明如木偶人。兩絕回互。到這裏所謂撞著道
J39nB468_p0917c16║伴交肩過一生。參學事畢。且道畢後如何。良久曰。不
J39nB468_p0917c17║問家客來何事。閒持經卷倚松立。
J39nB468_p0917c18║示眾。若實一念不生。則自然前後際斷合空劫之境
J39nB468_p0917c19║於目前尚不見有空無之相。真得微機發妙果。然突
J39nB468_p0917c20║出難辨會目前之境於空劫之先。則萬象森羅無藏
J39nB468_p0917c21║隱處亦且了無對待之跡。所以道。世法住法位。世間
J39nB468_p0917c22║相常住。正恁麼時。上不見有諸佛下不見有眾生情
J39nB468_p0917c23║與無情性相平等。所謂無凡無聖無古無今。無前無
J39nB468_p0917c24║後。無大無小。寬闊非外。寂寥非內。動靜二相了然不
J39nB468_p0917c25║生。到者裏何等清淨何等安樂。何等受用。古人無故
J39nB468_p0917c26║又道箇甚麼拈卻炙脂帽子。脫卻鶻臭布衫咄又且
J39nB468_p0917c27║道如何是炙脂帽子如何是鶻臭布衫赤條條地人
J39nB468_p0917c28║無數。幾箇男兒得解穿。
J39nB468_p0917c29║示眾。箇事本自見成。不用別尋道理。你總不恁麼時。
J39nB468_p0917c30║祖師在你腳頭腳底。你若眼目定動。早是蹉過久矣。
J39nB468_p0918a01║你再如何。若何更是白雲萬里。然雖如是。若不親見
J39nB468_p0918a02║上大人。焉能知是丘乙己。且道上大人在甚麼處。良
J39nB468_p0918a03║久曰。又莫蹉過。
J39nB468_p0918a04║示眾。心生法生。心滅法滅。三世諸佛有口無說。
J39nB468_p0918a05║示眾。有念即凡無念即聖。是則是。秪恐未到與麼田
J39nB468_p0918a06║地又切莫於此躲跟何謂如此攪不渾兮澄不清。不
J39nB468_p0918a07║動干戈不太平。參。
J39nB468_p0918a08║示眾。離心意識參絕凡聖。路學古人說話甚是的當。
J39nB468_p0918a09║秪是而今切莫顢頇放過。正好向這裏看。參又參箇
J39nB468_p0918a10║甚麼。學又學箇甚麼。此語不妨一一見得落處方於
J39nB468_p0918a11║己躬下有趨向分。
J39nB468_p0918a12║示眾。善無善。惡無惡。只在各人辨清濁。行則行止則
J39nB468_p0918a13║止。箇裏分明有彼此。其中涇渭不能分。未免鋀石混
J39nB468_p0918a14║真金。天龍傾心相為汝。莫教自瞞成辜負。還知麼。葫
J39nB468_p0918a15║蘆圓長雖一般。甜者甜兮苦者苦。參。
J39nB468_p0918a16║示眾。自古根元雖不異。爭奈千年田地八百主。警諸
J39nB468_p0918a17║人急須究。莫莽鹵。甜瓜徹蒂甜。苦瓜連根苦。咦。
J39nB468_p0918a18║示眾。米多做飯米少煮粥。道人活計。千足萬足。若貪
J39nB468_p0918a19║豐足未免勞碌。所以道。知安則榮。知足則富。還知麼
J39nB468_p0918a20║嘴唇兩片皮。牙齒一具骨。
J39nB468_p0918a21║示眾。古人道。有一句子到你則啞卻我口。無一句子
J39nB468_p0918a22║到你則瞎卻你眼。這般說話總是將眾人物作己私
J39nB468_p0918a23║用。若是皮下有血底漢子。直得當面便唾。有甚麼過
J39nB468_p0918a24║得人一牛還人一馬。
J39nB468_p0918a25║示眾。一念不生萬緣頓息。佛法兩字猶是剩語。諸人
J39nB468_p0918a26║若也於此見得明信得及。行得力。自然有一日疑團
J39nB468_p0918a27║子迸破。方知天龍說話不誑語不異語真實語。
J39nB468_p0918a28║中秋示眾。天上一輪月。盡大地人皆見。今晚雖是雲
J39nB468_p0918a29║遮。要且清光半點難瞞。既是難瞞。更收拾各照一句。
J39nB468_p0918a30║又作麼生。良久曰。暫時不見暗昏昏。
J39nB468_p0918b01║機緣
J39nB468_p0918b02║師行腳時有老宿問師曰。法華經云。大通智勝佛十
J39nB468_p0918b03║劫坐道場。佛法不現前。不得成佛道。你道意旨如何。
J39nB468_p0918b04║師曰。李向赤邊咬。宿曰。恁麼則你向後為人又作麼
J39nB468_p0918b05║生施設。師曰。我終不教壞人家男女。
J39nB468_p0918b06║僧問。佛未出世時如何。師曰。抬頭見天。曰。出後如何。
J39nB468_p0918b07║師曰。低頭見地。曰。出與未出時如何。師曰。春風一陣
J39nB468_p0918b08║來。滿地花狼藉。
J39nB468_p0918b09║僧問曰。如何是無縫塔。師曰。七花八裂。曰。如何是塔
J39nB468_p0918b10║中人。師曰。七顛八倒。曰。恁麼則某甲不著便。師曰。知
J39nB468_p0918b11║過必改。
J39nB468_p0918b12║僧問曰。洪鐘未扣時如何。師曰。閒。曰。已扣時如何。師
J39nB468_p0918b13║曰。響。曰。扣與未扣時如何。師便打曰。誰教汝與麼顛
J39nB468_p0918b14║倒見。
J39nB468_p0918b15║僧問曰。枯木花開時如何。師曰。試摘一朵來看。曰。直
J39nB468_p0918b16║得某甲無下手處。師曰。謝闍黎供養。
J39nB468_p0918b17║僧問。萬水千山如何登踄。師曰。著甚來由。曰。恁麼則
J39nB468_p0918b18║不登去也。師曰。早是千里萬里。
J39nB468_p0918b19║僧問。如何是道。師曰。火熇面前熱。曰。如何是道中人。
J39nB468_p0918b20║師曰。風吹背後寒。
J39nB468_p0918b21║僧問曰。師唱誰家曲。宗風嗣阿誰。師曰。汝在那箇黑
J39nB468_p0918b22║山鬼窟裏出來。曰。恁麼則雙桂的裔昭覺親孫去也。
J39nB468_p0918b23║師便打曰。眾生顛倒昧本逐末。
J39nB468_p0918b24║僧問曰。如何是道。師曰。門前底。曰。如何是禪。師曰。屋
J39nB468_p0918b25║裏底。曰。如何是佛。師曰。山上底。曰。如何是法。師曰。鬧
J39nB468_p0918b26║市頭底。僧復問曰。恁麼則如何是門前底道。師曰。一
J39nB468_p0918b27║任往來。曰。如何是屋裏底禪。師曰。閒坐困眠。曰。如何
J39nB468_p0918b28║是山上底佛。師曰。大底太石頭。小底小石頭。曰。石頭
J39nB468_p0918b29║焉得是佛。師曰。卻被闍黎看破。曰。如何是鬧市頭底
J39nB468_p0918b30║法。師曰。鹽米三時價。僧乃禮拜曰。謝師答話。師便打
J39nB468_p0918c01║曰。學解之流誰與汝答話。
J39nB468_p0918c02║僧問德山托缽意旨如何。師曰。闍黎喫飯也未。曰。不
J39nB468_p0918c03║曾。師云。既不曾。打點缽盂去。又一僧呈頌不契。師以
J39nB468_p0918c04║偈示之曰。德山托缽下堂前。一拶回頭不強言。珍重
J39nB468_p0918c05║莫作奇特會。饑來喫飯困來眠。
J39nB468_p0918c06║僧問曰。如何是戒。師曰。殺人須見血。曰。如何是定。師
J39nB468_p0918c07║曰。東湧西沒南湧北沒。曰。如何是慧。師豎拂子曰。喚
J39nB468_p0918c08║作拂子則觸。不喚作拂子則背。曰。即今以傳持為戒。
J39nB468_p0918c09║秪如威音王已前又喚甚麼作戒。師曰。切忌撥無因
J39nB468_p0918c10║果。
J39nB468_p0918c11║僧問曰。如何是正法身。師曰。脫空謾語漢。曰。如何是
J39nB468_p0918c12║正法眼。師曰。瞎。
J39nB468_p0918c13║拈古
J39nB468_p0918c14║舉密菴傑上堂云。佛說一切法為度一切心。我無一
J39nB468_p0918c15║切心。何用一切法。既無心又無法。山河大地。甚處得
J39nB468_p0918c16║來見聞。覺知復是何物。乃喝一喝云。臨崖看滸眼特
J39nB468_p0918c17║地一場愁。師曰。密菴老人恁麼批判情知喚山河大
J39nB468_p0918c18║地是心見聞覺知是法了也。是則是。只恐錯認定盤
J39nB468_p0918c19║星。天龍今日只管與麼判斷任他後來諸方檢點。不
J39nB468_p0918c20║過道箇脫空而已矣。有甚麼大害。
J39nB468_p0918c21║舉高峰祖道。海底泥牛啣月走。岩前石虎抱兒眠。鐵
J39nB468_p0918c22║蛇鑽入金剛眼崑崙。騎象鷺鷥牽。此四句中內有一
J39nB468_p0918c23║句能殺能活能縱能奪。若檢點得出許汝一生參學
J39nB468_p0918c24║事畢。師云。高峰老子恁麼告報。大似傍若無人。把將
J39nB468_p0918c25║空拳誑小兒。純上座不管隨邪逐惡也。輒有一偈曰。
J39nB468_p0918c26║無毛鷂子拍天飛。蝦蟆樹上理毛翼。獨腳石女雲中
J39nB468_p0918c27║叫。兔角龜毛堪作梯此四句中亦有一句亦能殺能
J39nB468_p0918c28║活能縱。能奪若檢點得出三十棒不較多。何故重賞
J39nB468_p0918c29║之下必有勇夫。
J39nB468_p0918c30║舉古德云。向上一路千聖不傳向上一路千聖不然
J39nB468_p0919a01║向上一路熱碗鳴聲。師云。古人恁麼告報大似不會
J39nB468_p0919a02║喫飯。詐道不饑。未免自賺瞞頇。天龍則不然。向上一
J39nB468_p0919a03║路熱餈饃一個菜荳腐一碗。喫在肚皮裏一天飽到
J39nB468_p0919a04║晚。
J39nB468_p0919a05║頌古
J39nB468_p0919a06║牛過窗櫺
J39nB468_p0919a07║山頭石虎叫一聲海底泥牛側耳聽跛鱉盲龜生恐
J39nB468_p0919a08║怖老龍高臥不知春
J39nB468_p0919a09║三不是
J39nB468_p0919a10║秋去冬臨春復春一番拈出一番新雲在嶺頭閒不
J39nB468_p0919a11║徹水流澗底太忙生
J39nB468_p0919a12║南泉斬貓
J39nB468_p0919a13║為人閒事長無明老倒南泉太赤心公案而今成話
J39nB468_p0919a14║杷幾個知恩解報恩
J39nB468_p0919a15║本身盧舍那
J39nB468_p0919a16║水自綠兮山自青野花啼鳥一般春行人休向途中
J39nB468_p0919a17║覓到家亦如在路程
J39nB468_p0919a18║無位真人
J39nB468_p0919a19║李公醉酒罵張公卻被張公罰一鐘只得李公無出
J39nB468_p0919a20║氣依然渾醉在其中
J39nB468_p0919a21║丹霞燒木佛
J39nB468_p0919a22║春寒多雨水夏寒水斷流中書堂中事樵人那得謀
J39nB468_p0919a23║雜著
J39nB468_p0919a24║淨行益法文
J39nB468_p0919a25║欲斷眾生愛欲苦。當學菩薩清淨行。學得菩薩清淨
J39nB468_p0919a26║行。入得菩薩安樂境。入得菩薩安樂境。證得菩薩不
J39nB468_p0919a27║動地。證得菩薩不動地明。得菩薩受用法明。得菩薩
J39nB468_p0919a28║受用法演得諸佛權實教演。得諸佛權實教度得無
J39nB468_p0919a29║邊眾生苦。度得無邊眾生苦。方知眾生苦無本。應從
J39nB468_p0919a30║一心不淨生。珍重時流勿放逸。清淨行門。擬修持清
J39nB468_p0919b01║淨行門。若不修。不惟難斷愛欲苦。亦且能摧智慧種。
J39nB468_p0919b02║智慧種芽若焦枯。致感來生。多盲昧盲昧之中不可
J39nB468_p0919b03║言眾業。於此復連綿。眾業一復看何如清心警惕莫
J39nB468_p0919b04║糢糊。可知菩薩清淨行能斷眾生愛欲苦。
J39nB468_p0919b05║勉參學
J39nB468_p0919b06║凡為參學者。參須實參。學須實學。不可只圖混日而
J39nB468_p0919b07║已。豈不知參不明不是參。學不至不是學。參不到利
J39nB468_p0919b08║人不是參。學不能化物不是學。若言獨善其身。不若
J39nB468_p0919b09║三家村裏無事漢。
J39nB468_p0919b10║參禪偈
J39nB468_p0919b11║參禪須透祖師關莫把弘為當等閒個事縱然瞞不
J39nB468_p0919b12║得臨機殺活也難難
J39nB468_p0919b13║坐臥經行總一般其中有別隔千山工夫未得入頭
J39nB468_p0919b14║處切忌高心把自瞞
J39nB468_p0919b15║示眾
J39nB468_p0919b16║玄玄玄又更玄玄鼻孔分明在目前歷歷見成猶不
J39nB468_p0919b17║薦可憐掘地覓青天
J39nB468_p0919b18║覿體分明一句奇包含萬有別無欺雖然本是見成
J39nB468_p0919b19║事也要男兒各自知
J39nB468_p0919b20║一事無心萬事休纖毫著意個中讎順天如理干戈
J39nB468_p0919b21║息莫與空王作對頭
J39nB468_p0919b22║箇事未明先習定西天外道並同儔疑團打破方堪
J39nB468_p0919b23║養莫學狂徒自任休
J39nB468_p0919b24║通身似口吹毛劍萬物如何得近傍當下不留佛與
J39nB468_p0919b25║祖逢人莫擅露鋒鋩
J39nB468_p0919b26║天龍實語應須聽佛法禪道俱莫論直教一念如土
J39nB468_p0919b27║木自然當下心無病
J39nB468_p0919b28║慎逸
J39nB468_p0919b29║既做出家之人必當努力修行若也尋常度日便是
J39nB468_p0919b30║賴佛偷生
J39nB468_p0919c01║慎雲松法姪
J39nB468_p0919c02║霞山脈發爾為先振矩提綱接後賢把斷要津行正
J39nB468_p0919c03║令諸方泯盡野狐涎
J39nB468_p0919c04║示悅可侍者
J39nB468_p0919c05║心悅成佛猶是妄可知自性本無迷布毛落處翻身
J39nB468_p0919c06║轉三喚機緣定不欺
J39nB468_p0919c07║示徹可侍者
J39nB468_p0919c08║徹地通天一著子可宜直下便承當諸方五味不隨
J39nB468_p0919c09║去別有家風一段長
J39nB468_p0919c10║示闊用侍者
J39nB468_p0919c11║闊然無聖是誰憑大用全提屬爾能不落階級中內
J39nB468_p0919c12║外頭頭無礙自相應
J39nB468_p0919c13║贈化月法姪
J39nB468_p0919c14║隨師多載住松巋辛苦勤勞沒暫違故爾化緣別外
J39nB468_p0919c15║展月明無處不光輝
J39nB468_p0919c16║示慈音侍者
J39nB468_p0919c17║老僧有用喚慈音喚去呼來莫負心識得慈音原是
J39nB468_p0919c18║爾當人品弄沒絃琴
J39nB468_p0919c19║示指南禪人
J39nB468_p0919c20║指南一路絕淆訛煙水百城徒自磨樓閣門開方見
J39nB468_p0919c21║錯分明鷂子過新羅
J39nB468_p0919c22║哭法叔語賢和尚
J39nB468_p0919c23║祖道垂秋實可悲那堪吾叔更西歸不惟慘淡人天
J39nB468_p0919c24║眾野老聞聲也皺眉
J39nB468_p0919c25║本師塔前炷香
J39nB468_p0919c26║報德酬恩一瓣香於何憑據作商量吾師面目分明
J39nB468_p0919c27║處啼鳥山花為舉揚
J39nB468_p0919c28║緣事
J39nB468_p0919c29║二十餘年沒被單坐來夜靜覺身寒思量坐臥原無
J39nB468_p0919c30║別爭奈無人為放參
J39nB468_p0920a01║看書
J39nB468_p0920a02║字意無通強看書圓將遮眼遣時餘若還空坐人來
J39nB468_p0920a03║語那得閒情靜裏居
J39nB468_p0920a04║自適
J39nB468_p0920a05║當陽無忌絕差殊妙用縱橫理事無夜半空庭搔首
J39nB468_p0920a06║望天邊雲盡月輪孤
J39nB468_p0920a07║縱橫無礙不落陰界揮起鋤頭打破土塊
J39nB468_p0920a08║佛事
J39nB468_p0920a09║為黔靈師翁赤老和尚起龕。一時撦破縵天網。閒把
J39nB468_p0920a10║絲綸挂碧峰。瑞鳳祥麟都不顧。別行步步起清風。
J39nB468_p0920a11║善一純禪師續錄（終）
J39nB468_p0920a12║
J39nB468_p0920a13║　（信善潘照旵　　鮑廣輝　　古聖跡
J39nB468_p0920a14║　　　龍普雲　　雷普淨　　葉德深
J39nB468_p0920a15║　　　劉悟聖　　翁際會　　汪廣德
J39nB468_p0920a16║　　　周繼先　僧聯　鎧　　張廣悟
J39nB468_p0920a17║　　　左玉桂　　鄧萬鎰　　田寂弘
J39nB468_p0920a18║　　　劉名聲　　田祖魁　　江廣修
J39nB468_p0920a19║　　　廖尚志　　田實樹　　方覺普
J39nB468_p0920a20║　　　楊　聰　　葉寂賢　　方聖祚
J39nB468_p0920a21║　　　栗語進　　曾道成　　葉真極
J39nB468_p0920a22║　　　高枝芳　　曾朝柱　　張國偉
J39nB468_p0920a23║　　　余起雲　　胡淨智　　秦祚開
J39nB468_p0920a24║　　　傳起鰲　　羅淨朝　　桂月馨
J39nB468_p0920a25║　　　吳君道等同刻）
J39nB468_p0920a26║
J39nB468_p0920a27║　（信女危門王氏廣鏡　　曾門江氏祖德
J39nB468_p0920a28║　　　高門李氏恒靜　　聶門劉氏恒修
J39nB468_p0920a29║　　　胡門危氏恒祥　　李門趙氏寂素
J39nB468_p0920a30║　　　張門張氏恒裕　　黎門馮氏
J39nB468_p0920a31║　　　王門胡氏　　　　胡門李氏廣綠
J39nB468_p0920a32║　　　潘門潘氏恒念　　桂門李氏實相
J39nB468_p0920a33║　　　劉門朱氏乾達　　王門劉氏聖照
J39nB468_p0920a34║　　　陳門龍氏廣賢　　羅門葉氏恒旨
J39nB468_p0920a35║　　　梨門李氏　　　　張門陳氏普法
J39nB468_p0920a36║　　　鮑門雷氏廣述　　劉門雷氏廣學
J39nB468_p0920a37║　　　袁門呂氏▆▆　　吳門劉氏聖禎
J39nB468_p0920a38║　　　熊門鄧氏寂宗　　鄭門王氏廣明
J39nB468_p0920a39║　　　徐門朱氏恒修　　雷門蔣氏法慈
J39nB468_p0920a40║　　　暨門延氏　　　　雷門詹氏恒幀
J39nB468_p0920a41║　　　雷門慈氏心悟　　秦門杜氏聖蔭
J39nB468_p0920a42║　　　聚門曾氏寂聰　　葉門王氏妙樂
J39nB468_p0920a43║　　　劉門羅氏恒能　　張門汪氏聖清等同刻
J39nB468_p0920a44║　　　海鹽陳子蘭書　　楞嚴　夏維寧　倪爾超　同鐫
J39nB468_p0920a45║康熙丁亥季夏　穀旦　嘉興楞嚴寺般若堂藏板）