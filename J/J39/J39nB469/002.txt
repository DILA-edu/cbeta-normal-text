J39nB469_p0925b01║松巋善權位禪師語錄卷之二
J39nB469_p0925b02║嗣法門人大悅等編
J39nB469_p0925b03║頌古
J39nB469_p0925b04║世尊拈花
J39nB469_p0925b05║信手拈來絕計量當機覿面索承當飲光若是英靈
J39nB469_p0925b06║者必不明明入𤐰湯
J39nB469_p0925b07║二祖立雪
J39nB469_p0925b08║本分安閒不自閒無端雪裏立人前饒君覓得安心
J39nB469_p0925b09║法失卻孃生一臂全
J39nB469_p0925b10║臨濟痛棒
J39nB469_p0925b11║禍福無門口自招烏藤三頓不相饒大愚脅下翻身
J39nB469_p0925b12║轉平地波濤萬丈高
J39nB469_p0925b13║女子出定
J39nB469_p0925b14║出得何如未出時莫教錯過兩行眉而今四海清如
J39nB469_p0925b15║許慚愧當年七佛師
J39nB469_p0925b16║十智同真
J39nB469_p0925b17║溪山雲月自古同詎分南北與西東頓開鐵面誰相
J39nB469_p0925b18║委一曲陽春詠不窮
J39nB469_p0925b19║倩女離魂
J39nB469_p0925b20║澹煙濃粉作新裝賣畫風流猶是狂若遇知音親道
J39nB469_p0925b21║破腥臊何得污諸方
J39nB469_p0925b22║藥山陞座
J39nB469_p0925b23║月桂長空觸處明何緣照眼似迷程雪中薦得寒梅
J39nB469_p0925b24║意始許枝頭幾度春
J39nB469_p0925b25║雲巖掃地次道吾云太區區生巖云須知有不
J39nB469_p0925b26║區區者吾云恁麼則有弟二月也巖提起掃帚
J39nB469_p0925b27║云這箇是第幾月吾便休去玄沙云正是第二
J39nB469_p0925b28║月雲門云奴見婢殷勤
J39nB469_p0925b29║但將一語勘知音窄處拶人難卓針就裏撥開閒影
J39nB469_p0925b30║像長空突出月孤明
J39nB469_p0925c01║百鳥啣花
J39nB469_p0925c02║孤峰深鎖碧雲中兀坐寥寥一嬾融百鳥不來由自
J39nB469_p0925c03║適遊人徒妄覓形蹤
J39nB469_p0925c04║南泉三不是
J39nB469_p0925c05║四面洪濤萬丈深拶身無路亦無門就中掣斷黃金
J39nB469_p0925c06║鎖不是愁人亦斷魂
J39nB469_p0925c07║拈香撥火
J39nB469_p0925c08║覿面相逢不識他只因錯過苦婆娑拈香撥火如親
J39nB469_p0925c09║薦觸處逢渠唱哩囉
J39nB469_p0925c10║仰山指雪獅子云還有過得此色者麼雲門云
J39nB469_p0925c11║當時便與推倒雪竇云只解推倒不解扶起
J39nB469_p0925c12║紅非血兮白非銀徹骨寒梅占小春推倒扶起閒著
J39nB469_p0925c13║力清風明月往來新
J39nB469_p0925c14║主人公
J39nB469_p0925c15║當機覿面無人識擬意思量路轉岐識得其中些子
J39nB469_p0925c16║意拈頭作尾復何疑
J39nB469_p0925c17║四偈
J39nB469_p0925c18║金剛寶劍豈待如何稍涉觸犯血染山河
J39nB469_p0925c19║踞地獅子牙鋒爪利不展威獰野狐潛避
J39nB469_p0925c20║探竿影艸不須徵考未及入門已辨分曉
J39nB469_p0925c21║不作喝用顛拈倒弄舉起龜毛全體大用
J39nB469_p0925c22║雜著
J39nB469_p0925c23║贈本源老宿見訪
J39nB469_p0925c24║肩風破浪出煙霞適遇紅桃幾樹花識得枝頭閒意
J39nB469_p0925c25║思山僧有語別云沙
J39nB469_p0925c26║贈本拙老衲
J39nB469_p0925c27║眉間挂劍老闍黎拽杖披雲過野溪行到水窮山盡
J39nB469_p0925c28║處與吾扶起碧雲梯
J39nB469_p0925c29║贈天一首座
J39nB469_p0925c30║宗門九鼎危如卯貴在承當轉用施三要三玄纔試
J39nB469_p0926a01║舉雷聲發動電光隨
J39nB469_p0926a02║示無上禪人
J39nB469_p0926a03║去去來來費腳頭芒鞋喫苦路為讎揚眉薦得歸家
J39nB469_p0926a04║句信步毘盧頂上游
J39nB469_p0926a05║示升宇大珍譚居士
J39nB469_p0926a06║施為固必先知因洞達玄微性自真設使一毫生意
J39nB469_p0926a07║外靈明覿面莫能親
J39nB469_p0926a08║示道成禪德
J39nB469_p0926a09║刻期學道最良方唯要恒心莫易常一念時時緊逼
J39nB469_p0926a10║拶逢緣觸境自生光
J39nB469_p0926a11║普明姜醫士乞偈
J39nB469_p0926a12║多年煉就活靈丹起死回生只一丸異症膏肓沾妙
J39nB469_p0926a13║劑管教痼病及時痊
J39nB469_p0926a14║文林姜居士乞偈
J39nB469_p0926a15║入山欲覓無生句貧道原來一法無半夜觸翻逆器
J39nB469_p0926a16║了天明任汝說之乎
J39nB469_p0926a17║送劍端法兄
J39nB469_p0926a18║雲迷古道恨離離就裏寒心獨我知話到識情難別
J39nB469_p0926a19║處幾回煙浪動人思
J39nB469_p0926a20║送天碧上座住靜
J39nB469_p0926a21║清淨法身隨處安何須更要覓深山有時挖斷鋤頭
J39nB469_p0926a22║頸握柄歸來報我閒
J39nB469_p0926a23║送安南衛紫石程護法
J39nB469_p0926a24║閒來訪我道撫掌呵呵笑桃李花並開拈起呈微妙
J39nB469_p0926a25║壽莫檀越
J39nB469_p0926a26║王母蟠桃獻上延三多五福慶長年銀琴鐵笛頻相
J39nB469_p0926a27║祝壽域崇開不老仙
J39nB469_p0926a28║止說黃居士乞偈
J39nB469_p0926a29║立心行正道驚策自疑猜時時執起金剛劍大與佛
J39nB469_p0926a30║魔戰一回
J39nB469_p0926b01║示自戒陳居士
J39nB469_p0926b02║自戒堅持宿世因更須驚策堅持人直教持到無持
J39nB469_p0926b03║處眼底眉邊挂曉春
J39nB469_p0926b04║明濟于居士求偈
J39nB469_p0926b05║茆屋深居志若癡如斯自有眼明時山僧無可重開
J39nB469_p0926b06║示月在青天水在池
J39nB469_p0926b07║贈天眉副寺
J39nB469_p0926b08║寶壽生薑辣味奇毒流千古中天眉老僧知汝無情
J39nB469_p0926b09║面有病無錢不問伊
J39nB469_p0926b10║示天秘禪人
J39nB469_p0926b11║金剛圈出老楊岐秘密其中最上機的要發明心地
J39nB469_p0926b12║印經行坐臥好提廝
J39nB469_p0926b13║示悟空禪人
J39nB469_p0926b14║人前每說隔天涯今日重逢勘作家彼此眉橫鼻直
J39nB469_p0926b15║豎闍黎何事自週遮
J39nB469_p0926b16║贈不易楊醫士
J39nB469_p0926b17║利己利人施妙方肱心慈濟盡蓄藏鍼頭盡施神僊
J39nB469_p0926b18║妙只待功成證醫王
J39nB469_p0926b19║示海闊馬居士
J39nB469_p0926b20║覿面相呈勿外求原來屈指是拳頭若能分別其中
J39nB469_p0926b21║意終不騎牛更覓牛
J39nB469_p0926b22║示大乘袁居士
J39nB469_p0926b23║大乘根器已生來當下無疑趨聖階不落聲聞小果
J39nB469_p0926b24║界時時擬近大雄才
J39nB469_p0926b25║示大純邵善人
J39nB469_p0926b26║佛法大意無多子一念純熟絕較量分明下手無著
J39nB469_p0926b27║處古今多少錯承當
J39nB469_p0926b28║示大信喻居士
J39nB469_p0926b29║大信無疑直下了了然無事樂閒身閒中莫教等閒
J39nB469_p0926b30║過時把彌陀念幾聲
J39nB469_p0926c01║送笑月侍者入楚省師
J39nB469_p0926c02║參方學道入叢林究竟完全只死心此去三湘逢敏
J39nB469_p0926c03║手歸來報我遇知音
J39nB469_p0926c04║示秀雲禪人
J39nB469_p0926c05║前三三與後三三珍重禪人仔細參笑殺從前無著
J39nB469_p0926c06║老堂堂覿面自顢頇
J39nB469_p0926c07║真秀包居士乞偈
J39nB469_p0926c08║愧我平常無一法龜毛豎起用多端饒伊縱具超方
J39nB469_p0926c09║眼薦得分明落二三
J39nB469_p0926c10║示愛月侍者
J39nB469_p0926c11║昔日鳥窩親切意當陽拈起布毛吹只今苦口無他
J39nB469_p0926c12║意要汝聲前奪祖機
J39nB469_p0926c13║示化月禪人
J39nB469_p0926c14║見渠質直無虛偽日用尋常絕正偏鼻祖家風無別
J39nB469_p0926c15║妙只須就裏定方圓
J39nB469_p0926c16║覓心禪人乞偈
J39nB469_p0926c17║覓心無處是心安先德誠言豈等閒若解承當此箇
J39nB469_p0926c18║事清風皓月映眉端
J39nB469_p0926c19║覺悟金居士乞偈
J39nB469_p0926c20║非是山僧機不投只因爾念別馳求從今正好將心
J39nB469_p0926c21║息勿使浮生空白頭
J39nB469_p0926c22║示托禪禪人
J39nB469_p0926c23║為人切忌自瞞頇日用尋常當返觀荊棘林中下腳
J39nB469_p0926c24║易夜明簾外轉身難
J39nB469_p0926c25║示心田禪人
J39nB469_p0926c26║心田決志守心城剿盡魔軍四海平內外一如空幻
J39nB469_p0926c27║有拈頭作尾示無生
J39nB469_p0926c28║示楚禎姜居士
J39nB469_p0926c29║一念無私異念休牧牛極要追蹤繇驀然入手貫穿
J39nB469_p0926c30║鼻縱步還家任自游
J39nB469_p0927a01║送太守梅臣傳護法
J39nB469_p0927a02║憐才治澤動賢情腰佩黃金仲子聲八納風寒留不
J39nB469_p0927a03║住輕車三過遶龍城
J39nB469_p0927a04║九河江居士索話頭
J39nB469_p0927a05║向吾索話頭示汝乾矢橛但直恁麼去自然無分別
J39nB469_p0927a06║送梵僧
J39nB469_p0927a07║迢迢千萬路程賒杖錫東來禮洛伽盡道西天真極
J39nB469_p0927a08║樂闍黎何事慕中華
J39nB469_p0927a09║宿南華山夜聞猿啼
J39nB469_p0927a10║蓮峰聳翠接長空一枕煙霞寂寞中落落猿聲驚夢
J39nB469_p0927a11║醒不知身臥碧雲宮
J39nB469_p0927a12║春遊晚歸復及人來韻
J39nB469_p0927a13║柳弄青陰曙色嬌林泉深處暗香飄山長路曲歸來
J39nB469_p0927a14║晚謾把殘詩對月敲
J39nB469_p0927a15║晴山鶯語
J39nB469_p0927a16║閒雲散盡曉風清日暖花明鳥語新舌巧聲輕無曲
J39nB469_p0927a17║調幾回啼破嶺頭春
J39nB469_p0927a18║季春日訪祖鼻法兄不遇
J39nB469_p0927a19║杖履追尋入石畿層層煙霧鎖柴扉庭前柏子陳年
J39nB469_p0927a20║景屋後殘花自落飛
J39nB469_p0927a21║嘯天獅子
J39nB469_p0927a22║當空危踞露雄峰造物生成勢不同種性曾來無半
J39nB469_p0927a23║侶長年獨笑碧雲中
J39nB469_p0927a24║廛居
J39nB469_p0927a25║厭寂辭山樂市廛鬧烘烘處好盤桓靜中學道非為
J39nB469_p0927a26║道動裏參禪方是禪
J39nB469_p0927a27║是非場作菩提岸聲色堆為淨法身剎剎塵塵皆大
J39nB469_p0927a28║意頭頭法法盡圓明
J39nB469_p0927a29║非僧非俗日街游不作經商豈八流骨董多般都賣
J39nB469_p0927a30║盡單單不賣死貓頭
J39nB469_p0927b01║消閒無事課彌陀百八珠輪不較多本分修行由我
J39nB469_p0927b02║得平常日用有檀那
J39nB469_p0927b03║山居
J39nB469_p0927b04║松巋日用自平常佛法人情俱已忘問道其中端的
J39nB469_p0927b05║事冷時向火熱乘涼
J39nB469_p0927b06║一住深山是事灰倚林終日枕莓苔清風明月心交
J39nB469_p0927b07║友不待相呼自往來
J39nB469_p0927b08║睡佛
J39nB469_p0927b09║看破眾生塵劫事不勞世念起攀緣放身做箇驢年
J39nB469_p0927b10║夢一枕山河伴石眠
J39nB469_p0927b11║贈友人新成靜室
J39nB469_p0927b12║尖頭茅屋隱松間四壁芸窗對遠山舉世只聞才子
J39nB469_p0927b13║貴安知劫外道人閒
J39nB469_p0927b14║春日次韻
J39nB469_p0927b15║寒梅初綻報春還細柳含煙掩竹關自慶不知時節
J39nB469_p0927b16║易燒松煮雪傍雲間
J39nB469_p0927b17║吟菊次顯和尚原韻
J39nB469_p0927b18║籬下英姿秋後芳抱香枝勁自成粧拂衣歸去人先
J39nB469_p0927b19║醉隱逸何辭傲晚霜
J39nB469_p0927b20║散淡歌
J39nB469_p0927b21║疏閒道者原無疑孤雲野鶴任東西異跡殊形難定
J39nB469_p0927b22║相灰頭土面少人知破蒲團垢衲衣出入隨身任所
J39nB469_p0927b23║之行了多少彎曲徑過了多少沒橋溪杖挑風月橫
J39nB469_p0927b24║肩上手握乾坤藏袖裏山海為家原不遠天地為廬
J39nB469_p0927b25║到處居榮華富貴全無分清虛冷淡自相宜荊棘林
J39nB469_p0927b26║中沒絆礙孤峰頂上示威儀嘯月吟風惟自許觀山
J39nB469_p0927b27║翫水幾忘疲遊市廛宿旅邸化些油鹽菜蔬米饑餓
J39nB469_p0927b28║將來養色軀貲持慧命導凡迷身居陋巷不知憂座
J39nB469_p0927b29║結高堂未足奇肉案酒樓懸缽袋柳巷花街歇杖藜
J39nB469_p0927b30║混俗和光忘恥辱散淡悠遊樂有餘或住深山坐禪
J39nB469_p0927c01║林不貪名利不求榮麤衣淡飯隨時過作事隨緣任
J39nB469_p0927c02║縱橫閒來趺坐盤陀石無韻山歌任我吟也無嗔也
J39nB469_p0927c03║無喜逍遙灑落度日子天子不臣侯不友平生孤介
J39nB469_p0927c04║直如斯乾坤生我沒用人我是他非渾不理逢人說
J39nB469_p0927c05║些沒味禪見成公案頻拈舉達磨不先我不後布袋
J39nB469_p0927c06║長老無彼此非素隱非行怪直入窩巢無內外生死
J39nB469_p0927c07║無常沒可了菩提涅盤成一塊任從滄海變桑田我
J39nB469_p0927c08║此淨土常不壞報佛恩酬祖債百事俱有高賢在奈
J39nB469_p0927c09║予疏拙只偷安佛法世法無干礙人家笑我好糊言
J39nB469_p0927c10║我笑人家不自在
J39nB469_p0927c11║分燈
J39nB469_p0927c12║宗風大闡
J39nB469_p0927c13║口似懸河眼似燈眉間挂劍利無情龜毛兔角親分
J39nB469_p0927c14║付鳳子龍兒一任吞
J39nB469_p0927c15║天一大悅
J39nB469_p0927c16║橫戈躍馬出魔宮生死兩離智眼通缽袋拈來分付
J39nB469_p0927c17║汝任從四海震吾宗
J39nB469_p0927c18║普現大行
J39nB469_p0927c19║無心無法自優游一句了然豁兩眸從上源來親授
J39nB469_p0927c20║受祖家聲價要君酬
J39nB469_p0927c21║天巖大照
J39nB469_p0927c22║多年種毒恨冤深幾度沉埋幾度新大治紅爐曾煆
J39nB469_p0927c23║煉許君出眾續傳燈
J39nB469_p0927c24║天培本照
J39nB469_p0927c25║頭角猙獰勢已成何緣終日隱群鱗從今點出雙睛
J39nB469_p0927c26║去變化飛騰宇宙新
J39nB469_p0927c27║天骨本淨
J39nB469_p0927c28║亙古圓明如意珠驪龍領下少人知直拈一顆親分
J39nB469_p0927c29║付照徹山河處處宜
J39nB469_p0927c30║恒暲聖目
J39nB469_p0928a01║法本無傳法已行曹源一滴潤乾坤秪今付汝天涯
J39nB469_p0928a02║去隨處拈香咸報恩
J39nB469_p0928a03║善一如純
J39nB469_p0928a04║幾度遍參不計年來機氣燄逼人天吾今付汝龜毛
J39nB469_p0928a05║拂千古聲名續正傳
J39nB469_p0928a06║普渡大海
J39nB469_p0928a07║多年種下茄與瓜今日拈來個個佳分付闍黎隨處
J39nB469_p0928a08║用人天均濟活龍蛇
J39nB469_p0928a09║普應
J39nB469_p0928a10║法出曹源之至今無傳無受法洪深吾儕今日親分
J39nB469_p0928a11║付是處任為功德林
J39nB469_p0928a12║青華大全王居士
J39nB469_p0928a13║五百餘年運一逢其間奮起振宗風山河鎮靜虛空
J39nB469_p0928a14║闊朗朗中天化日紅
J39nB469_p0928a15║孚世大倫龍居士
J39nB469_p0928a16║臨濟家風孚世緣深開佛日映青蓮而今分付曹溪
J39nB469_p0928a17║旨法海周流繼祖傳
J39nB469_p0928a18║守一大圓姬居士
J39nB469_p0928a19║一念修持許幾年導民育物潔如蓮鹿門心法親拈
J39nB469_p0928a20║示永續來源證的傳
J39nB469_p0928a21║德雲聖恩龍居士
J39nB469_p0928a22║囊劫修身應大唐衣盂曾寄普光堂秪今拈出親傳
J39nB469_p0928a23║授砥柱中流紫玉梁
J39nB469_p0928a24║秀含六度李居士
J39nB469_p0928a25║照世一盞無盡燈光明晃曜滿乾坤吾儕送與滇南
J39nB469_p0928a26║子遞代相傳燦古今
J39nB469_p0928a27║法派
J39nB469_p0928a28║達本無學覺自通照能仁智海紹續真宗
J39nB469_p0928a29║塔銘
J39nB469_p0928a30║黔南普陽安普連壤有山奇秀前臨滇東後倚關嶺
J39nB469_p0928b01║左跨粵西右駕隴北嘉相西來翠松東向峭壁層崟
J39nB469_p0928b02║名勝佳焉蓋天造地設為待哲人飛錫浮杯所也雖
J39nB469_p0928b03║然厥地為美厥境為偉而無高人達士散花點頭絮
J39nB469_p0928b04║沾水印未始不動有心者嘆耳庚子春不意天人作
J39nB469_p0928b05║緣松巋有主感善權和尚之至矣權公名達位楚北
J39nB469_p0928b06║人也萬曆戊午九月廿三日午時毓於辰溪父姓瞿
J39nB469_p0928b07║母王氏十三歲二親早逝公以方便智度為父母後
J39nB469_p0928b08║因兵燹八黔寓安順府禮太虛和尚落髮稟戒日精
J39nB469_p0928b09║毘尼次稟寒光和尚圓具領道無高矮之句尋住安
J39nB469_p0928b10║南廣福寺適幸蘭溪月幢禪師應請安龍道經廣福
J39nB469_p0928b11║權公一見喜自慶焉蓋幢禪師得昭覺丈老人之傳
J39nB469_p0928b12║造詣深遠權公堅留參扣即得牧牛法明年進安龍
J39nB469_p0928b13║同住隨遷普坪屢次入室機鋒迅捷真有當人不讓
J39nB469_p0928b14║之風幢禪師雖未許可然臨濟得其兒孫穎無生死
J39nB469_p0928b15║之旨而宗匠會乎歸要三玄三要已探源矣一日幢
J39nB469_p0928b16║禪師指水津處驗之公沖口說偈曰石津水汪徹骨
J39nB469_p0928b17║清涼一滴盈岸潤流八荒幢師休去隨受總戎陸公
J39nB469_p0928b18║君祥請主楞嚴寺開律堂雖雲水日增公猶不自肯
J39nB469_p0928b19║決意辭退遷龍場萬壽寺掩關自誓不悟必不出關
J39nB469_p0928b20║凝坐數月豁然貫通銀山鐵壁當下粉碎待見蘭溪
J39nB469_p0928b21║被詰公案覿面應酬似風轉虛空橫豎無礙始知都
J39nB469_p0928b22║盧秪在裏許古今淆訛直下承當有何難哉噫異矣
J39nB469_p0928b23║臨濟正脈於權公屈一指矣幢禪師特留分座公不
J39nB469_p0928b24║從時陽春撲屋欣然率諸門人杖錫東行時有隱士
J39nB469_p0928b25║前郡守許公偕境人譚戴眾善姓等觀公道風雅重
J39nB469_p0928b26║梵相奇偉於是生信迫切堅留瞻戀不舍公默識其
J39nB469_p0928b27║誠從而註錫率眾誅茅闢土躬耕務必首眾親得百
J39nB469_p0928b28║丈之真風小參煎點嘗蹈死心之用農務稍暇隨即
J39nB469_p0928b29║限期或學者頗鈍是必委屈開導堪雕琢者直以本
J39nB469_p0928b30║分鉗鎚公或時云踏著頂𩕳上一著十方世界瓦解
J39nB469_p0928c01║冰消且道諸人向甚麼處安身立命鮮有契其機者
J39nB469_p0928c02║或謂臨濟而下提唱益高機鋒益峻近日諸方模倣
J39nB469_p0928c03║之公獨守平實之旨何也吾竊讀宗門心書道若大
J39nB469_p0928c04║路然豈必舍平易而求高險以自苦耶窺公見處以
J39nB469_p0928c05║佛祖直指見性為宗古人隨機設施平險高下皆一
J39nB469_p0928c06║時權宜豈得已哉不求其本而徇其跡務為穿鑿者
J39nB469_p0928c07║公罪人也其上堂小參一味乾曝曝語真古風也頌
J39nB469_p0928c08║古贊偈全無文字何異睡虎口吻公平實之名風動
J39nB469_p0928c09║邊疆上遊郡邑文武當道每以撥冗譚心無不善其
J39nB469_p0928c10║道也如安龍鎮臺王公馳書請會渴仰心敬理出常
J39nB469_p0928c11║情癸丑冬泉臺張公糧驛參政陳公軍務安南落意
J39nB469_p0928c12║入山請益因時未遂猶走書致敬一時從白業明哲
J39nB469_p0928c13║賢士皆常與公為方外友再可異者總戎龍公天祐
J39nB469_p0928c14║喬梓舉署傾誠頂禮視若六通神冀真慧日普照智
J39nB469_p0928c15║月長圓也次而隴北諸營司遙聞道範不遠而來日
J39nB469_p0928c16║覲躬參親承記莂宛如鼻祖之風先開六宗沉迷既
J39nB469_p0928c17║而震旦直指遐邇仰慕如瞻星月於甲子秋偶示微
J39nB469_p0928c18║恙自不為介凡遇參請如常應勉仲秋廿日誡真俗
J39nB469_p0928c19║門人時當末法各宜精進向上別無一言廿三囑侍
J39nB469_p0928c20║者聖機曰清淨奉持如老僧在日報恩足矣又謂身
J39nB469_p0928c21║心疲倦就枕少憩復起警眾端坐而逝春秋六十有
J39nB469_p0928c22║七夏四十有五手度弟子若干眾授戒弟子幾數百
J39nB469_p0928c23║人得法而分居列剎者八人居士四人三會語有錄
J39nB469_p0928c24║成帙公語言雖無潤色亦無枯寂之態公賦性純厚
J39nB469_p0928c25║履踐真實如說而行如行而說終身一志是不可奪
J39nB469_p0928c26║夏蠟之需隨緣而至隨即供眾不畜長物寂後棺殮
J39nB469_p0928c27║之理龍公欣然如子弟之孝父兄無異也喜施塔基
J39nB469_p0928c28║於松巋前十里許山川繡錯松相鬱蔥真美境也監
J39nB469_p0928c29║院副寺大祥大修大耀等不憚勞苦建立石塔此所
J39nB469_p0928c30║藏不朽骸留不磨跡是又天造地設待哲人之歸境
J39nB469_p0929a01║也法嗣如純者索銘於予予曰未睹其人未履其地
J39nB469_p0929a02║烏乎銘哉及觀行實讀全錄語恍然若睹其人履其
J39nB469_p0929a03║地又烏乎不銘哉盥手焚香敬而銘曰。
J39nB469_p0929a04║大哉至道無憂無惱樂意自在藥山長笑機心自息
J39nB469_p0929a05║法融獨妙不藥不病缽瓶永笑散花於雨點石魚躍
J39nB469_p0929a06║得意忘言慧燈常照面壁得來豎拳悟竅而今而後
J39nB469_p0929a07║梅熟龍躍鎮陽蕭登崇沐手拜撰。
J39nB469_p0929a08║
J39nB469_p0929a09║
J39nB469_p0929a10║
J39nB469_p0929a11║行實
J39nB469_p0929a12║師名達位字善權乃楚北人也父姓瞿母王氏生於
J39nB469_p0929a13║萬曆戊午九月廿三日午時自離襁褓喜睹梵像至
J39nB469_p0929a14║冠年一日聞僧誦法華經至有智若聞則能信解之
J39nB469_p0929a15║句感發出塵之念時值世變棄家入黔至安順觀音
J39nB469_p0929a16║硐禮太虛和尚披剃并受沙彌十戒經兩載辭虛往
J39nB469_p0929a17║參含光和尚座下具足光令看父母未生前話久久
J39nB469_p0929a18║不契又辭光參月幢和尚一日請益問父母未生前
J39nB469_p0929a19║那個是某甲本來面目幢與驀頭一棒云會麼師擬
J39nB469_p0929a20║對幢復棒云鈍漢參堂去師自此疑情亦重立誓閉
J39nB469_p0929a21║關云設若不明此事決不出關一夜經行至四鼓時
J39nB469_p0929a22║昏沉甚重忽倒地上人事罔知久而甦醒只是手足
J39nB469_p0929a23║不能自舉遍體汗流覺得橫身輕快疑情冰釋如放
J39nB469_p0929a24║下百觔擔子相似然後出關復省覲幢幢以數十公
J39nB469_p0929a25║案驗之師對無疑方承印證師於前後行化所住院
J39nB469_p0929a26║名並歸終端緒已載會燈故不復贅世壽六十七僧
J39nB469_p0929a27║臘四十五。
J39nB469_p0929a28║法嗣門人如純撰
J39nB469_p0929a29║
J39nB469_p0929a30║善權位禪師語錄卷之二終