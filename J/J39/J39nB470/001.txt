J39nB470_p0931a01║天一悅禪師語錄
J39nB470_p0931a02║侍者學愚錄
J39nB470_p0931a03║師於戊辰孟春月受鎮臺龍檀越並木境眾信請繼
J39nB470_p0931a04║席松巋普光禪寺。
J39nB470_p0931a05║據室云德山入門便棒臨濟入門便喝二大老雖是
J39nB470_p0931a06║剿絕為人爭奈作威作勢悅上座則不然無論是聖
J39nB470_p0931a07║是凡到此總教平展去也何故相逢自有知音知何
J39nB470_p0931a08║必清風動天地。
J39nB470_p0931a09║當日上堂拈香祝聖畢再拈云此瓣香始從戎馬隊
J39nB470_p0931a10║中輥出向深山窮谷裏堅培不意陡遭個無面目底
J39nB470_p0931a11║老漢毒手花劈了也至今在處難藏欲隱彌露直得
J39nB470_p0931a12║對眾拈出此是第一回爇向爐中耑申供養本山堂
J39nB470_p0931a13║上傳臨濟正宗三十四世本師善權位先老和尚用
J39nB470_p0931a14║酬法乳之恩斂衣就座維那白椎竟師乃拈起拄杖
J39nB470_p0931a15║云啟祖翁門戶展古佛家風卓一卓云闢人天正路
J39nB470_p0931a16║掃蕩邪宗又卓一卓云正法眼藏一時流通是汝諸
J39nB470_p0931a17║人還知松巋拄杖子為人落處麼若向者裏承當得
J39nB470_p0931a18║底未免朝打三千暮打八百若向背地裏吐舌底亦
J39nB470_p0931a19║與三十棒未必肯容何故復卓一卓云天上有星皆
J39nB470_p0931a20║拱北人間無水不朝東舉保壽開堂三聖推出一僧
J39nB470_p0931a21║壽便打聖云與麼為人瞎卻鎮州一城人眼去在壽
J39nB470_p0931a22║擲下拄杖歸方丈師云二大老恁麼作略將謂據令
J39nB470_p0931a23║而行爭奈傍觀者哂松巋門下只好一坑埋卻且道
J39nB470_p0931a24║他過在甚麼處具眼者試定當看。
J39nB470_p0931a25║上堂德山棒如雨點臨濟喝似雷奔何殊亂世英雄
J39nB470_p0931a26║釋迦摩竭掩室淨名毘耶杜口正似太平奸細直教
J39nB470_p0931a27║列在下風方乃揭示向上巴鼻且道如何是向上巴
J39nB470_p0931a28║鼻良久云直饒向者裏薦得分明也是一場特地。
J39nB470_p0931a29║佛成道日大棟胡居士設齋請上堂六載辛勤識得
J39nB470_p0931a30║不為冤咎明星一睹無端打失自家眼睛奇哉三歎
J39nB470_p0931b01║塗污大地眾生不少松巋恁麼批判且道還是有成
J39nB470_p0931b02║褫耶無成褫耶若道無成褫猶是孤負釋迦老子若
J39nB470_p0931b03║道有成褫又是埋沒己靈正恁麼時且道有成褫底
J39nB470_p0931b04║是無成褫底是試定當看分明月在梅稍上看到梅
J39nB470_p0931b05║稍早已遲。
J39nB470_p0931b06║上堂聞聲悟道見色明心遂喝一喝云者個不是聲
J39nB470_p0931b07║卓拄杖一下云者個不是色聲色示了諸人還悟也
J39nB470_p0931b08║未即此不悟孤負古人即此悟去孤負山僧且道悟
J39nB470_p0931b09║底是不悟底是檢點將來悟底也與你有分不悟底
J39nB470_p0931b10║也與你有分且道分償在甚麼處良久復卓杖云見
J39nB470_p0931b11║義勇為真勇士臨機不變始驚群。
J39nB470_p0931b12║上堂廬陵米鎮州蘿蔔山僧尋常受用得快今日特
J39nB470_p0931b13║為諸人拈掇還會麼若會得且許途中受用若也不
J39nB470_p0931b14║會三個成群四個作隊則且置秪如山僧自納敗缺
J39nB470_p0931b15║諸人還知落處麼良久云三生六十劫咄。
J39nB470_p0931b16║安南陶居士發心來山塑佛並取法名設齋供眾請
J39nB470_p0931b17║上堂塑佛取名兩彩一賽落賺山僧無端納敗撾鼓
J39nB470_p0931b18║陞堂人天集會一問一荅造妖捏怪正眼觀來瞎驢
J39nB470_p0931b19║趁隊雖然如是福田山上功德林中也要布些光彩
J39nB470_p0931b20║甚麼光彩卓拄杖云天共白雲曉水和明月流。
J39nB470_p0931b21║上堂以拄杖向左邊一卓云者個便是照用料揀玄
J39nB470_p0931b22║要主賓右邊一卓云者個便是妙協兼帶君臣道合
J39nB470_p0931b23║面前一卓云雲門圓相圈法眼六相意並諸子百家
J39nB470_p0931b24║奇巧技藝總在者裏一擊百雜碎了也撒向諸人面
J39nB470_p0931b25║前急須薦取始得不然冷眼看他人富貴等閒無奈
J39nB470_p0931b26║襆頭何。
J39nB470_p0931b27║上堂信受奉行底總為業識忙忙無本可據掉頭不
J39nB470_p0931b28║顧底孤迥迥俏巍巍直得靈山受記既然如此且道
J39nB470_p0931b29║有何憑據以拂子作吹勢云囉囉哩哩囉囉哩。
J39nB470_p0931b30║上堂卓拄杖一下云三世諸佛也如是歷代祖師也
J39nB470_p0931c01║如是天下老和尚也如是悅上座到者裏也不得不
J39nB470_p0931c02║如是且道如是個甚麼復卓一卓云我見燈明佛本
J39nB470_p0931c03║光瑞如此。
J39nB470_p0931c04║四月八日上堂黃面瞿曇當年此日降誕天下叢林
J39nB470_p0931c05║年年此日慶祝故我眾居士宿值德本不負勝因也
J39nB470_p0931c06║於此日發心來山設齋供眾敦請山僧上堂無非也
J39nB470_p0931c07║要稱羨雲門好手無非也要掀揚瞿曇指天指地所
J39nB470_p0931c08║以山僧直得有條攀條無條攀例驀拈拄杖云看看
J39nB470_p0931c09║世尊生也卓一卓云雲門來也諸人向者裏與二大
J39nB470_p0931c10║老相見則且置秪如未離兜率已降皇宮未出母胎
J39nB470_p0931c11║度人已畢又作麼生領會若也會三個成群四個作
J39nB470_p0931c12║隊若也不會老君原在青牛背喝一喝下座。
J39nB470_p0931c13║上堂禪禪禪語默動靜體安然道道道喫飯穿衣誰
J39nB470_p0931c14║欠少既然如是因甚麼善財童子歷一百一十城煙
J39nB470_p0931c15║冰參五十三員善知識然後復見文殊方纔得了且
J39nB470_p0931c16║道了後如何花開上林不是春日出扶桑不是早。
J39nB470_p0931c17║上堂十五日已前日出照不著十五日已後日落不
J39nB470_p0931c18║相隨正當十五日明頭來明頭合暗頭來暗頭合正
J39nB470_p0931c19║與麼時明暗不相奪歷歷無向背既無向背無處不
J39nB470_p0931c20║會如何會日高花影重風暖鳥聲碎。
J39nB470_p0931c21║上堂拈起拂子云是大神咒是大明咒是無上咒是
J39nB470_p0931c22║無等等咒能除一切苦真實不虛故說般若波羅密
J39nB470_p0931c23║多咒即說咒曰時是汝諸人作麼生會若也會揭諦
J39nB470_p0931c24║揭諦波羅揭諦波羅僧揭諦若也不會菩提薩婆訶。
J39nB470_p0931c25║佛誕日上堂雲散長空淨煙消宇宙寬當年今日日
J39nB470_p0931c26║悉達降人間瞻仰從他處抑揚在我邊燈籠鼓掌笑
J39nB470_p0931c27║露柱蹙眉憐且道笑個甚麼笑他指天指地太無端
J39nB470_p0931c28║喝一喝下座。
J39nB470_p0931c29║元旦日上堂新年頭佛法鏡清道有也好與三十棒
J39nB470_p0931c30║明教道無也好與三十棒何故佛法論個甚麼有無
J39nB470_p0932a01║直饒道個不有不無底正好擘脊便棒何謂如此卓
J39nB470_p0932a02║杖一下云拄杖開封當人不讓。
J39nB470_p0932a03║上堂一句無私當揚顯露千差頓斷洞徹十虛亙古
J39nB470_p0932a04║圓明纖毫無隱所以道無量法門全歸方寸河沙妙
J39nB470_p0932a05║德總在心源諸人還會麼檢點將來會與不會總是
J39nB470_p0932a06║多事何故開眼也著合眼也著咄。
J39nB470_p0932a07║上堂腳下是地頭上是天三百六十日原來是一年
J39nB470_p0932a08║喫飯卻止饑著衣方免寒恁麼會去西天此土若也
J39nB470_p0932a09║不會此土西天更問如何十萬八千喝一喝下座。
J39nB470_p0932a10║上堂見色非關色聞聲不是聲既不是色又不是聲
J39nB470_p0932a11║且道是個甚麼拈起拄杖云觀世音菩薩將錢買糊
J39nB470_p0932a12║餅放下手原來卻是個饅頭到這裏有甚麼難會卓
J39nB470_p0932a13║一卓云靈俐漢隔山見煙知是火隔墻見角知是牛。
J39nB470_p0932a14║上堂犬守夜雞司晨蠶吐絲蜂嚷蜜釋迦老子四十
J39nB470_p0932a15║九年三百餘會用盡伎倆播兩片皮橫說豎說塵說
J39nB470_p0932a16║剎說熾然說說無間歇何曾說到者裏達磨大師十
J39nB470_p0932a17║萬里航海而來遊梁涉魏將欲賣弄風流孰知被劉
J39nB470_p0932a18║支三藏打落當門齒喝一喝下座。
J39nB470_p0932a19║上堂本分生理原不欺人種田得穀貿易得銀十升
J39nB470_p0932a20║是一斗八兩是半觔若能如是會一切自見成只如
J39nB470_p0932a21║古人道不許夜行投明須到又作麼生商量切忌認
J39nB470_p0932a22║奴作郎。
J39nB470_p0932a23║小參
J39nB470_p0932a24║除夕小參北禪分歲烹露地白牛吹黍米飯煮野菜
J39nB470_p0932a25║羹燒榾柮火大家喫了唱村田樂松巋者裏也不烹
J39nB470_p0932a26║露地白牛也不吹黍米飯也不煮野菜羹也不燒榾
J39nB470_p0932a27║柮火也教大家喫了唱村田樂且道喫個甚麼舉起
J39nB470_p0932a28║果碟云和盤托出從君用莫教咬破嘴唇皮。
J39nB470_p0932a29║化月繪師真設齋請小參師舉真示眾云三十二相
J39nB470_p0932a30║非真相八十種好非真好若喚者個是吾真盡大地
J39nB470_p0932b01║人都惑了不喚者個是吾真肉髻長鬚何處討還是
J39nB470_p0932b02║喚底是不喚底是喝一喝云自顛尤自倒。
J39nB470_p0932b03║為元敬龍居士對靈小參以拂子指靈几云會麼生
J39nB470_p0932b04║亦何曾生死亦何曾死生死不相干假名而已矣既
J39nB470_p0932b05║無生亦無死正是那畔不來者畔不去兩頭坐斷中
J39nB470_p0932b06║間不立正恁麼時且道元敬龍檀越向甚麼處安身
J39nB470_p0932b07║立命去良久云能向其中深委悉了知三際本無移
J39nB470_p0932b08║為心田上座對靈小參拈起拂子云即此者個上同
J39nB470_p0932b09║諸佛下合眾生情與無情性相平等無大無小無前
J39nB470_p0932b10║無後無古無今所以道過去諸菩薩斯門已成就見
J39nB470_p0932b11║在諸菩薩今各入圓明未來修學人當依如是住故
J39nB470_p0932b12║我心田上座善別機宜二三十年保任此事克苦勤
J39nB470_p0932b13║勞年亦如是月亦如是日亦如是一切時中出入動
J39nB470_p0932b14║靜運用施為無有纖毫間斷真如佛性菩提涅槃打
J39nB470_p0932b15║成一片妄想分別無明煩惱了無相干直得淨裸裸
J39nB470_p0932b16║絕承當赤灑灑沒可把一出一入一來一去自由自
J39nB470_p0932b17║在無拘無束者豈不是一個無事閒道人耶正擬再
J39nB470_p0932b18║加保任厚養深蓄不意幻緣已盡劫水翻濤一時拽
J39nB470_p0932b19║過風幡掉轉面目直趨威音那畔去也正恁麼時且
J39nB470_p0932b20║道威音那畔作麼生趨良久云還會麼鐵船無底踏
J39nB470_p0932b21║翻去依舊東山水上行。
J39nB470_p0932b22║小參山僧若是真說除非啞卻口截卻舌諸人若是
J39nB470_p0932b23║真聽除非瞎卻眼塞卻耳雖然如是道水又何曾濕
J39nB470_p0932b24║卻口道火又何曾燒卻舌既不燒又不濕正是入火
J39nB470_p0932b25║不焚入水不溺者豈不是個堅密清淨法身耶是汝
J39nB470_p0932b26║諸人作麼生領會拽拄杖一時打散歸方丈。
J39nB470_p0932b27║機緣
J39nB470_p0932b28║師問僧那裏來僧曰曲靖來師曰鈍峰和尚近來不
J39nB470_p0932b29║安實否曰不得知師曰汝不在曲靖來。
J39nB470_p0932b30║一日新到參師問曰那裏來僧曰安籠來師曰安龍
J39nB470_p0932c01║甚麼處曰玉泉師曰顯法叔有何言句曰教某甲參
J39nB470_p0932c02║狗子無佛性話師曰而今會也未曰不會師曰不會
J39nB470_p0932c03║正好參。
J39nB470_p0932c04║僧問和尚親近權老人多年有父子不相傳底句是
J39nB470_p0932c05║必分付得來也今日請和尚慈悲舉示看師曰汝在
J39nB470_p0932c06║甚麼處得者問頭來僧無語師便打云向後莫亂統
J39nB470_p0932c07║士問和尚年多少師以手指口云牙齒都沒有了士
J39nB470_p0932c08║笑云是者個沒有是那個沒有師打云在那裏學者
J39nB470_p0932c09║戲頭來。
J39nB470_p0932c10║問僧甚麼處來僧曰關嶺來師曰盤江河作麼生過
J39nB470_p0932c11║來曰某甲本地人原不阻隔師曰汝說話不似本地
J39nB470_p0932c12║人在僧無語師曰情知汝非本地人出去。
J39nB470_p0932c13║僧問某甲生死未明乞和尚慈悲指示師豎起拂子
J39nB470_p0932c14║云你且道者個是生耶是死耶是不生不死耶曰某
J39nB470_p0932c15║甲不會師曰正好疑去。
J39nB470_p0932c16║僧問如何是臨濟三玄三要句師曰東山水上行曰
J39nB470_p0932c17║某甲不會師曰玄殺許多人。
J39nB470_p0932c18║僧問如何是無位真人師捉住僧一推曰者個非無
J39nB470_p0932c19║位真人僧茫然師又一推曰有頭無尾漢出去。
J39nB470_p0932c20║頌古
J39nB470_p0932c21║悟睹明星
J39nB470_p0932c22║一睹明星眼界寬大千無處著羞慚分明雲散家家
J39nB470_p0932c23║月枉受深山六載寒
J39nB470_p0932c24║世尊拈花
J39nB470_p0932c25║一自拈花微笑後是非泛濫到而今而今分咐同流
J39nB470_p0932c26║去不飲從他酒價增
J39nB470_p0932c27║靈雲見桃花
J39nB470_p0932c28║日暖風和萬物新桃花爛漫動人情靈雲自是眼皮
J39nB470_p0932c29║薄一見橫身隨業坑
J39nB470_p0932c30║子胡狗
J39nB470_p0933a01║子胡一隻狗咬殺天下人三頭六臂客過此亦喫驚
J39nB470_p0933a02║萬法歸一
J39nB470_p0933a03║萬法歸一一歸何漁翁江上釣煙波蘆花兩岸偷開
J39nB470_p0933a04║眼戲水鴛鴦遠避過
J39nB470_p0933a05║參禪偈
J39nB470_p0933a06║其一
J39nB470_p0933a07║參禪須努力努力若軍敵敵退若平時方能輝佛日
J39nB470_p0933a08║其二
J39nB470_p0933a09║參禪無別法要在自承當直下承當了山河盡眼光
J39nB470_p0933a10║其三
J39nB470_p0933a11║參禪宜盡情情盡自分明纖毫情未盡打入業識門
J39nB470_p0933a12║其四
J39nB470_p0933a13║參禪無間歇間歇失時節坐臥經行處總教如鐵橛
J39nB470_p0933a14║示偈
J39nB470_p0933a15║示恒白禪人
J39nB470_p0933a16║恒開清白一雙眼日用分明驗假真接待湧泉渾不
J39nB470_p0933a17║倦四來雲水沒疏親
J39nB470_p0933a18║示智海禪人
J39nB470_p0933a19║智鏡圓明光普照海天空闊絕邊涯收歸只在毫端
J39nB470_p0933a20║內洞徹幾微永不差
J39nB470_p0933a21║示慧友侍者
J39nB470_p0933a22║有無不立絕差殊定慧圓明理自舒三喚三應猶是
J39nB470_p0933a23║妄施為運用本如如
J39nB470_p0933a24║示悉有禪者
J39nB470_p0933a25║覿體分明無向背堂堂不昧有來由穿衣喫飯如能
J39nB470_p0933a26║委一切時中得自休
J39nB470_p0933a27║示指月禪人
J39nB470_p0933a28║湛湛青天月自明大千沙界露全身但知撲落非他
J39nB470_p0933a29║物始識縱橫不是塵
J39nB470_p0933a30║示元吉龍檀越
J39nB470_p0933b01║為護法門並護僧個中消息有來因當年曾受靈山
J39nB470_p0933b02║記今日光明耀祖燈
J39nB470_p0933b03║示聖聞張居士
J39nB470_p0933b04║聞聖聞凡皆是妄離聞離見亦非真聖凡聞見俱無
J39nB470_p0933b05║著日用堂堂得自親
J39nB470_p0933b06║示聖亮蕭居士
J39nB470_p0933b07║青山綠水西來意翠竹黃花古佛心遍界明明無隱
J39nB470_p0933b08║覆莫教放過別推尋
J39nB470_p0933b09║示聖潔陶居士
J39nB470_p0933b10║聖潔曷嘗凡不潔聖凡一體本無別若執聖淨壓凡
J39nB470_p0933b11║塵敢保維摩事未徹
J39nB470_p0933b12║示聖才羅居士
J39nB470_p0933b13║父母未生前面目頭頭覿面沒疏親直須保任常清
J39nB470_p0933b14║淨莫更從人辨假真
J39nB470_p0933b15║示聖越陶善人
J39nB470_p0933b16║越聖超凡一著子施為運用總如如但能一念常清
J39nB470_p0933b17║淨珍重不妨鬧裏居
J39nB470_p0933b18║示溪友侍者
J39nB470_p0933b19║溪中有魚山上有鳥更要山僧吹布毛闍黎猶似自
J39nB470_p0933b20║顛倒
J39nB470_p0933b21║聯芳
J39nB470_p0933b22║付化月吾徒
J39nB470_p0933b23║總無別法與人傳拄杖一條接有緣分付吾徒親受
J39nB470_p0933b24║手撐持祖道永綿綿
J39nB470_p0933b25║行實
J39nB470_p0933b26║師諱大悅號天一楚南呂氏子生值離亂被擄入黔
J39nB470_p0933b27║在安順長壽菴遇雲腹和尚上堂因發出塵之念時
J39nB470_p0933b28║值。
J39nB470_p0933b29║本朝大師恢取滇黔本營軍伍一時星散師喜脫穎
J39nB470_p0933b30║奔至安南龍潭寺禮上無下霞老宿披剃經半載得
J39nB470_p0933c01║聞善權和尚開法龍場萬壽寺師往親覲乞受具足
J39nB470_p0933c02║權一見以器期之一日問師曰汝來惟求戒耶更求
J39nB470_p0933c03║別事耶師曰某甲不知有何事更求乞和尚慈悲開
J39nB470_p0933c04║示權曰汝豈不聞生死事大耶師曰生死事大作麼
J39nB470_p0933c05║生了權曰參究始得師曰作麼生參權曰父母未生
J39nB470_p0933c06║前那箇是你本來面目恁麼參去師秉權命如是參
J39nB470_p0933c07║究刻無間斷時權遷松巋師亦隨之住經兩載一日
J39nB470_p0933c08║侍權與官人持論楞嚴經至世尊舉金色臂屈五輪
J39nB470_p0933c09║指問阿難處豁然有醒至夜上方丈呈解曰老和尚
J39nB470_p0933c10║無端相瞞某甲許多時也權曰汝見箇甚麼道理便
J39nB470_p0933c11║恁麼道師曰世尊舉手屈指示阿難處聻權曰我情
J39nB470_p0933c12║知汝只認得箇驢前馬後底為極則在師曰某甲只
J39nB470_p0933c13║恁麼更不受老和尚瞞也權叱之曰孟八郎漢不見
J39nB470_p0933c14║古人道佛法不是者箇道理師曰老大善知識更與
J39nB470_p0933c15║人說道理在權深肯之師自受囑後總未離權隨住
J39nB470_p0933c16║松巋二十餘載甲子歲權示寂本境檀越並合山大
J39nB470_p0933c17║眾勉師繼席師乃竭力鼎建松巋前後廊廡煥然一
J39nB470_p0933c18║新又苦守十餘年時遇丁丑孟冬偶示微恙一日示
J39nB470_p0933c19║徒化月曰吾滅後不勞盤薪費事生葬可也言訖而
J39nB470_p0933c20║逝化乃不違師命備棺收殮全身建塔於寺西老塔
J39nB470_p0933c21║山存為師世壽六十有七僧臘四十。
J39nB470_p0933c22║塔銘
J39nB470_p0933c23║今夫世系相承修理塚墓示子孫於不忘此在塵者
J39nB470_p0933c24║孝弟之心也至於出塵度世建塗毒鼓演空王法宜
J39nB470_p0933c25║乎萬有皆空無事塚墓然而孝弟之思疇不有之雖
J39nB470_p0933c26║在釋氏亦不能廢此天一禪師壽塔之所以建也禪
J39nB470_p0933c27║師本楚南呂氏子因值兵燹被擄入營涉歷艱辛無
J39nB470_p0933c28║不備嘗第身雖在營心則出家後二千餘歲卒成其
J39nB470_p0933c29║志傳善權禪師衣缽實參默悟凡有所得俱從性地
J39nB470_p0933c30║圓明和盤托出所以或拈揭自持或說法示人絕去
J39nB470_p0934a01║支離實道本來面目閱道臘四十餘年開堂演化傳其
J39nB470_p0934a02║法者若干人利益于人也大矣茲壽塔之建在師不
J39nB470_p0934a03║以有無為輕重而善一法弟責師法嗣併受師之利
J39nB470_p0934a04║益者不忍不建師之壽塔以示後學於不忘且盡其
J39nB470_p0934a05║孝弟之心以請銘于予也因銘之曰。
J39nB470_p0934a06║四大本空五蘊非有菩提無樹懸崖撒手震撼河山
J39nB470_p0934a07║地中獅吼一師塔頂圓光不朽咄
J39nB470_p0934a08║繡谷周名遠聲及氏拜撰。
J39nB470_p0934a09║
J39nB470_p0934a10║
J39nB470_p0934a11║佛事
J39nB470_p0934a12║為夫巖法弟起龕云天上人間獨超卓懸巖撒手自
J39nB470_p0934a13║承當拋卻廣福尤藏跡突出光明映八荒且密移一
J39nB470_p0934a14║步作麼生商量以拂子指徑云堂堂。
J39nB470_p0934a15║舉火云佛祖綱維衲僧巴鼻世出世間由此建立且
J39nB470_p0934a16║道建立箇甚麼建法幢立規矩接方來鍛衲子者個
J39nB470_p0934a17║便是我天巖法弟二三一年在廣福寺裏橫開豎闢
J39nB470_p0934a18║任意施為底一段風光今日移來者個大火聚裏要
J39nB470_p0934a19║與諸人通箇消息所以悅上座不得不為伊發明且
J39nB470_p0934a20║如何發明以火炬打圓相云烈焰光中轉法輪。
J39nB470_p0934a21║為再操上人起龕云赤條條光灼灼來去自分明纖
J39nB470_p0934a22║毫無差錯既無差錯且道即今路頭在甚麼處以杖
J39nB470_p0934a23║引龕云驀直去。
J39nB470_p0934a24║舉火云塵緣未▆▆▆迷惑心鏡圓明真常獨露歷
J39nB470_p0934a25║歷無生死明明絕▆▆▆有者一具皮囊無下交代
J39nB470_p0934a26║所以山僧直得為▆▆▆大眾為伊添柴看看火滅
J39nB470_p0934a27║煙消後分明遺下一堆灰。
J39nB470_p0934a28║
J39nB470_p0934a29║
J39nB470_p0934a30║天一悅禪師語錄（終）
J39nB470_p0934b01║　（捐貲眾善芳名
J39nB470_p0934b02║信官龍元吉法名聖學同緣安氏蔭襲心寧
J39nB470_p0934b03║信士周德奇　　周定一　　趙世傑　　陶聖傑
J39nB470_p0934b04║　　周德維仝室吳氏　　　趙世勳　　馬聖意
J39nB470_p0934b05║　　薛門楊氏　　定機　　彭奇才　　譚萬學
J39nB470_p0934b06║　　趙貴和　　周定邦　　劉仲先　　譚　藻
J39nB470_p0934b07║　　趙▆和　　周　▆　　尹朝遵　　譚　韜
J39nB470_p0934b08║　　趙世華　　周　▆　　鄧貴生　　譚　略
J39nB470_p0934b09║　　馬▆▆　　▆▆▆　　袁大紳
J39nB470_p0934b10║　　李熙文　▆▆▆▆　　紹氏大乘
J39nB470_p0934b11║　　段▆賢　　▆▆▆　　喻大信
J39nB470_p0934b12║　　薛國棟　　　　　　　沈明德等同刻
J39nB470_p0934b13║　　　　　　　　　　　　法嗣聖靜募刻
J39nB470_p0934b14║　　　　　　　　　　天龍法弟如純對
J39nB470_p0934b15║　　　　海鹽陳　蕭書　　楞嚴　夏維寧　倪爾繩　同鐫
J39nB470_p0934b16║　康熙丁亥季夏　穀旦嘉興楞嚴寺般若堂藏板）