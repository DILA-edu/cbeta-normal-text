J39nB471_p0935a01║空谷和尚語錄序
J39nB471_p0935a02║直指一宗，掃萬除千，即以函天蓋地。既以世諦色聲
J39nB471_p0935a03║同諸影草，仍能使山河大地森羅目前，蓋誠云言思
J39nB471_p0935a04║道斷，發覆兩難者矣。爰自初祖獨智開天，直續老迦
J39nB471_p0935a05║文一笑之慧命立宗，屏絕言詞，至天童老人為極巖，
J39nB471_p0935a06║亦惟老人為極盛矣。老人十二子，第三子為　破山
J39nB471_p0935a07║明。明老人得法後，蜀紳士請弘法于蜀。值蜀芝巢之
J39nB471_p0935a08║後，土漢世裔，兵寇交訌，即和尚道法感人，林巒盡為
J39nB471_p0935a09║氛障。頃老人以佛圖之望，如狎海鷗；更止殺之權，如
J39nB471_p0935a10║吐蜆子。是以會下賢聖，若雪臂、若敏樹，人人傳衣缽
J39nB471_p0935a11║矣。　空和尚為是時上座，其與法席日在轉徙危疑
J39nB471_p0935a12║間，乃充益炳心燈，益參最上，歷象崖破浪，以至大家
J39nB471_p0935a13║峒道，成諸方針扎爐韝鉗鎚，而樹和尚正急得人，始
J39nB471_p0935a14║付衣拂，促令行化矣。原夫和尚自兵劫中，獨以性命
J39nB471_p0935a15║殉法道，直以神光斷臂之心，俟慧能米槽之熟者。以
J39nB471_p0935a16║此論行，是為真行；以此論解，是為真解。行解相應，超
J39nB471_p0935a17║然名之曰祖師有之矣。道法既崇，四眾欽仰，　師逢
J39nB471_p0935a18║險倍安，逢灰轉熾，　藩鎮宰輔大臣罔不皈忱問道
J39nB471_p0935a19║者，茲語錄二十餘卷之所繇成也。計荊自寇警以來，
J39nB471_p0935a20║奉
J39nB471_p0935a21║簡命以　親藩秉鉞，最先體恤地方，號三佛。特選祇
J39nB471_p0935a22║園勝地，迎
J39nB471_p0935a23║和尚開法以正人心，提佛乘以息奸妄。軍民顒仰者，
J39nB471_p0935a24║咸以爰清爰淨之理，鼓求忠求孝之心；以大慧大慈
J39nB471_p0935a25║之仁，神大勇大雄之用。果爾，長江之飛渡破竹，勢成
J39nB471_p0935a26║底定，可立待矣。整旅稍暇，輒思率佛弟子用報
J39nB471_p0935a27║佛恩，而先梓行師語錄以廣法施，荊士庶踴躍焉。予
J39nB471_p0935a28║愛而冥參，重師之以直指得了義也。夫祖禪印證，惟
J39nB471_p0935a29║貴本地風光，以師之正大接人，頭端尾直；以師之圓
J39nB471_p0935a30║明方便，四照六通。古有床上接、有床下接，苟世不必
J39nB471_p0935b01║盡上根，正令所提，萬心畢照，有不十智同真也哉？惟
J39nB471_p0935b02║師與　賢王闡善世牖民之教，而　藩王旋懋安邦
J39nB471_p0935b03║定國之勳，則惟
J39nB471_p0935b04║和尚大傳燈指月之法，于以上接天童，而嗣法破山
J39nB471_p0935b05║老人、樹和尚也，又何異焉？
J39nB471_p0935b06║時
J39nB471_p0935b07║康熙己未之仲冬月穀旦，菉漪八十五法弟子報菴
J39nB471_p0935b08║王文南敬題王言為序。
J39nB471_p0935b09║
J39nB471_p0935b10║
J39nB471_p0935b11║空谷道澄禪師語錄目次
J39nB471_p0935b12║序文
J39nB471_p0935b13║目錄
J39nB471_p0935b14║卷第一
J39nB471_p0935b15║住內江三聖寺語錄二十四則
J39nB471_p0935b16║卷第二
J39nB471_p0935b17║巴縣虎頭寺語錄九則
J39nB471_p0935b18║卷第三
J39nB471_p0935b19║江津縣廣福寺語錄十二則
J39nB471_p0935b20║卷第四
J39nB471_p0935b21║重慶府觀音寺語錄六則
J39nB471_p0935b22║成都府重陽觀語錄三則
J39nB471_p0935b23║聖壽寺語錄四則
J39nB471_p0935b24║北都慈濟菴語錄二則
J39nB471_p0935b25║卷第五
J39nB471_p0935b26║住白塔就華家寺語錄一則（都門）
J39nB471_p0935b27║曹州三教堂語錄九則（山東）
J39nB471_p0935b28║卷第六
J39nB471_p0935b29║荊州府祗園菴語錄十一則（湖廣）
J39nB471_p0935b30║卷第七
J39nB471_p0935c01║祗園菴結冬語錄十四則
J39nB471_p0935c02║卷第八
J39nB471_p0935c03║遠安縣三化山語錄七則
J39nB471_p0935c04║南漳縣臥龍寺語錄四則
J39nB471_p0935c05║復轉祗園菴語錄四則
J39nB471_p0935c06║卷第九
J39nB471_p0935c07║成都府聖壽寺語錄五則
J39nB471_p0935c08║溫江縣華嚴寺語錄一則
J39nB471_p0935c09║雲南雞足山迦葉殿語錄一則
J39nB471_p0935c10║大理府觀音寺語錄二則
J39nB471_p0935c11║卷第十
J39nB471_p0935c12║溫江縣華嚴寺語錄十七則
J39nB471_p0935c13║卷第十一
J39nB471_p0935c14║寶光寺語錄十二則
J39nB471_p0935c15║大慈寺語錄一則
J39nB471_p0935c16║寶光寺語錄八則
J39nB471_p0935c17║卷第十二
J39nB471_p0935c18║荊州府聖壽寺語錄六則
J39nB471_p0935c19║卷第十三
J39nB471_p0935c20║小參
J39nB471_p0935c21║入堂
J39nB471_p0935c22║機緣
J39nB471_p0935c23║卷第十四
J39nB471_p0935c24║聯芳頌古
J39nB471_p0935c25║聯芳偈
J39nB471_p0935c26║法偈
J39nB471_p0935c27║卷第十五
J39nB471_p0935c28║行由
J39nB471_p0935c29║拈頌
J39nB471_p0935c30║卷第十六
J39nB471_p0936a01║開示
J39nB471_p0936a02║警策
J39nB471_p0936a03║卷第十七
J39nB471_p0936a04║法語
J39nB471_p0936a05║普說
J39nB471_p0936a06║卷第十八
J39nB471_p0936a07║讚
J39nB471_p0936a08║壽
J39nB471_p0936a09║牧牛頌
J39nB471_p0936a10║卷第十九
J39nB471_p0936a11║法偈
J39nB471_p0936a12║示偈
J39nB471_p0936a13║卷第二十
J39nB471_p0936a14║山居
J39nB471_p0936a15║佛事
J39nB471_p0936a16║書問
J39nB471_p0936a17║
J39nB471_p0936a18║
J39nB471_p0936a19║
J39nB471_p0936a20║
J39nB471_p0936a21║
J39nB471_p0936a22║
J39nB471_p0936a23║
J39nB471_p0936a24║
J39nB471_p0936a25║
J39nB471_p0936a26║
J39nB471_p0936a27║
J39nB471_p0936a28║
J39nB471_p0936a29║
J39nB471_p0936a30║
J39nB471_p0936b01║空谷道澄禪師語錄卷一
J39nB471_p0936b02║嗣法門人德儒編
J39nB471_p0936b03║上堂
J39nB471_p0936b04║順治十三年乙未三月初一日，眾檀等請住四川成
J39nB471_p0936b05║都府內江縣三聖寺，於庚子歲十月十五日結制。至
J39nB471_p0936b06║殿門，舉杖指云：「者門庭，三世諸佛從此入，歷代祖師
J39nB471_p0936b07║從此出，山僧來到向此住，雖然前後不同，其實難離
J39nB471_p0936b08║者個。」一卓進殿。佛前，云：「雄雄一老賊，亙古烜威赫，惑
J39nB471_p0936b09║亂世人心，連我也拖拽，窄路來相逢，不容不恭竭。」展
J39nB471_p0936b10║具三禮。座前，云：「分明春光一色，平地豐滿奇特，若是
J39nB471_p0936b11║法爾如然，先將烏藤決策劫前一段真風，不免陞座
J39nB471_p0936b12║告白。」便陞座。拈香云：「此瓣香，八面玲瓏，無枝無葉，迥
J39nB471_p0936b13║迥空生，頭頭活徹，信手拈得來，證盟廣長舌，爇向爐
J39nB471_p0936b14║中，專伸供養萬德至尊釋迦文，靈山一夥顛蹶漢，遺
J39nB471_p0936b15║場禍害到如今。」次拈香云：「此瓣香，孤明四海，獨曜五
J39nB471_p0936b16║湖，德燄庇三千，功勳資沙界，爇向爐中，端為祝延今
J39nB471_p0936b17║上
J39nB471_p0936b18║皇帝聖躬萬歲萬萬歲，皇后齊年，東宮殿下睿算千秋。」
J39nB471_p0936b19║再拈香云：「此瓣香，同生樂土，共長乾坤，衍萬代之龍
J39nB471_p0936b20║孫，成千秋之美玉，爇向爐中，奉為諸
J39nB471_p0936b21║藩王殿下、滿朝文武、闔國公卿、遠近檀那、護法宰官、
J39nB471_p0936b22║居士，惟冀鼻端同孔眼，舌廣共撩天。」復拈香云：「此瓣
J39nB471_p0936b23║香，苦志忘形奮琢成，披星帶露培根固，源頭次第長
J39nB471_p0936b24║西乾，一花五葉發東土。爇向爐中，專伸供養臨濟正
J39nB471_p0936b25║傳第三十一世上敏下樹本師和尚，用酬法乳之恩，
J39nB471_p0936b26║蒙師毒手至今快，痛徹千生不敢忘。」斂衣敷坐。維那
J39nB471_p0936b27║白椎云：「法筵龍象眾，當觀第一義。」師拈起拄杖云：「若
J39nB471_p0936b28║道者是第一義，覿面相呈無向背，縱橫殺活見分明，
J39nB471_p0936b29║知音決勝在今日。者裏有知音者麼？出班與山僧相
J39nB471_p0936b30║見。」僧問：「父母非我親，誰是至親？」師云：「認真還自在，作
J39nB471_p0936c01║假費工夫。」進云：「四生是我冤，誰是知音？」師云：「三暑水
J39nB471_p0936c02║能止渴，九冬火可稱心。」僧問：「祖燈正脈傳三聖，學人
J39nB471_p0936c03║可見麼？」師云：「大地未收藏。」進云：「令學人向甚處見？」師
J39nB471_p0936c04║打云：「棒頭落處痛難忍，不孝父母怨玄黃。」問：「截斷眾
J39nB471_p0936c05║流一句如何道？」師云：「棒喝不順人情。」僧作禮，師云：「又
J39nB471_p0936c06║成情也。」問：「龍宮燒到三十三天，和尚可救麼？」師云：「可
J39nB471_p0936c07║救。」進云：「如何救？」師云：「汝燒甚處？」僧展背出，師云：「難救。」
J39nB471_p0936c08║問：「優曇缽花三千年一開，而今開未？」師云：「枝枝葉上
J39nB471_p0936c09║現真如。」問：「佛說三大藏，為甚麼未道著一字？」師云：「誠
J39nB471_p0936c10║實之語。」進云：「說的是？不說的是？」師云：「總是，總不是。」進
J39nB471_p0936c11║云：「此事又如何？」師打，云：「盡思共度量，不能測佛智。」進
J39nB471_p0936c12║云：「畢竟是個甚麼？」師復打，云：「惟佛與佛乃能知之。」乃
J39nB471_p0936c13║云：「不以知知，不以識識，三界有情，心無二覓，動靜施
J39nB471_p0936c14║為，不借他力，像貌無量，形殊各質，者點造化，凡聖同
J39nB471_p0936c15║一，千般形類等虛空，萬象森羅共月日。」舉杖示眾，云：
J39nB471_p0936c16║「者個道理，不屬五行，豈受陰陽？本自圓明，縱橫無礙。
J39nB471_p0936c17║若向者裏會得，眾生即佛；從此不了，佛即眾生。山僧
J39nB471_p0936c18║今日門庭不順人情，若會，與三十棒；不會，亦與三十
J39nB471_p0936c19║棒。」舉：「世尊在忉利天為母說法，優填王思佛，命匠彫
J39nB471_p0936c20║栴檀像供養，及世尊下忉利天，像亦出外迎，世尊三
J39nB471_p0936c21║喚三應，乃云：『無為真佛實在我身。』且問大眾：真佛是
J39nB471_p0936c22║那個身？咄！從頭仔細看，到底沒兩個，三喚即三應，真
J39nB471_p0936c23║佛還是我。呵呵！栴檀與瞿曇，謾作兩處剖。」
J39nB471_p0936c24║上堂。師云：「放開體用雙彰，露出千行萬行，智若馬鳴
J39nB471_p0936c25║通身口，當頭一句絕思量。還有出得身者麼？出來與
J39nB471_p0936c26║山僧相見。」問：「善惡不生時如何？」師云：「土木瓦石。」進云：
J39nB471_p0936c27║「種種心生如何？」師云：「蝦蟆老鼠。」進云：「生與不生俱不
J39nB471_p0936c28║是，如何纔是？」師云：「山青水綠，家有真佛。」僧作禮，師云：
J39nB471_p0936c29║「龍躍水頭高，鵬飛千里杳。」問：「不明生死如何？」師云：「情
J39nB471_p0936c30║繁事障，智大理障，因此不明。」進云：「理事融時如何？」師
J39nB471_p0937a01║云：「琴堂生瑞草，好事不如無。」問：「一息不還，是個甚麼
J39nB471_p0937a02║境界？」師云：「虛活活地，乾爆爆地。」進云：「必竟在甚麼處？」
J39nB471_p0937a03║師云：「東村作牛，西村喫草。」進云：「即今又成個甚麼？」師
J39nB471_p0937a04║云：「獨角虎，兩翅蛇。」進云：「學人近前得麼？」師云：「窮源絕
J39nB471_p0937a05║頂轉身易，直至懸崖撒手難。」問：「不立棒喝，以何指示
J39nB471_p0937a06║後學？」師云：「隨機應酬。」進云：「倘無機緣問答時如何？」師
J39nB471_p0937a07║云：「喫飽飯，睡死覺。」進云：「坑殺死人。」師云：「天下墮坑入
J39nB471_p0937a08║塹者廣多，豈肯死卻真正的一個？」進云：「如何是真正
J39nB471_p0937a09║的人？」師云：「近前來，向汝道。」僧近座，師連打三棒，云：「真
J39nB471_p0937a10║正的人。」問：「如何是生死？」師云：「枯木中龍吟，古殿裏發
J39nB471_p0937a11║燄。」進云：「如何是不生不死？」師舉杖示云：「者個是甚麼？」
J39nB471_p0937a12║進云：「不會。」師云：「正向不會處疑。」進云：「疑情片片不開。」
J39nB471_p0937a13║師云：「放下著。」僧作禮，求開示，師云：「放下齊放下，勿留
J39nB471_p0937a14║絲毫挂，喜的一坦平，畏的路途岔。疑情發不起，尚且
J39nB471_p0937a15║易說話，博古問先知，工夫易融化。久坐沉潭水，切防
J39nB471_p0937a16║事臨危，知非速便改，佛昔亦如此，慎勿妄捏角，話頭
J39nB471_p0937a17║平平舉。如人千里還，到家知所止，鍛金不復礦，雪溶
J39nB471_p0937a18║已成水。水流歸大海，汪洋一片洧，金石治國寶，世間
J39nB471_p0937a19║更無比。比修禪定人，堂堂一佛子，多少大丈夫，皆同
J39nB471_p0937a20║者道理。十方三世尊，老君與夫子，打鼓弄琵琶，貫串
J39nB471_p0937a21║皆一體。自分三教後，各家論性理，頭腦縱千般，理地
J39nB471_p0937a22║不離此。不明源頭一著，向外問生問死。」舉杖示眾云：
J39nB471_p0937a23║「會麼？若道者是有生死，埋沒虛空，辜負天理；若道者
J39nB471_p0937a24║是無生死，玉兔東昇，月沉海底。呵呵！兩箇胡僧一樣
J39nB471_p0937a25║臉嘴。」舉：「文殊問庵提遮女曰：『生以何為義？』女曰：『生以
J39nB471_p0937a26║不生生為生義。』殊曰：『如何是生以不生生為生義？』女
J39nB471_p0937a27║曰：『若能明知地、水、火、風四緣未嘗自得，有所和合，而
J39nB471_p0937a28║能隨其所宜，是為生義。』殊曰：『死以何為義？』女曰：『死以
J39nB471_p0937a29║不死死為死義。』殊曰：『如何是死以不死死為死義？』女
J39nB471_p0937a30║曰：『若能明知地、水、火、風四緣未嘗自得，有所離散，而
J39nB471_p0937b01║能隨其所宜，是為死義。』庵提遮女問文殊曰：『明知生
J39nB471_p0937b02║死是不生之理，為何卻被生死之所流轉？』殊曰：『其力
J39nB471_p0937b03║未充。』在山僧分中則不然，若有問：『明知生死是不生
J39nB471_p0937b04║之理，為何卻被生死之所流轉？』宜答云：『性空常自在，
J39nB471_p0937b05║迷雲妄逐流。』不是文殊道不出，只因庵提女知見多，
J39nB471_p0937b06║所以山僧常教大眾離卻見聞覺知始得。」
J39nB471_p0937b07║臘八，上堂。師云：「波濤汎濫月江穩，岣嶁嶮峻日昇高，
J39nB471_p0937b08║泥蓮河下睹星悟，靈鷲山中風鼓騷。」伸手摸拄杖，云：
J39nB471_p0937b09║「識麼？世尊登獅子座拈花，山僧座無畏床摘果，且道
J39nB471_p0937b10║昔日靈山、金朝三聖是同？是別？乃花？乃果？」仍揮拂，云：
J39nB471_p0937b11║「會麼？靈山老人說法時花開，山僧當機時果熟，向人
J39nB471_p0937b12║天會中摘來，拋在虛空豎立，當然大家出頭來嘗個
J39nB471_p0937b13║滋味好。」問：「如何是㘞地一聲？」師云：「跳出金剛圈，不算
J39nB471_p0937b14║唧溜。」進云：「跳出圈時又作麼生？」師云：「是法住法位，世
J39nB471_p0937b15║間相常住。」問：「滋味如何嘗？」師云：「只在吞吐間。」進云：「吞
J39nB471_p0937b16║者如何？」師云：「精脆脆。」進云：「吐者如何？」師云：「寡澀澀。」進
J39nB471_p0937b17║云：「一吞一吐如何？」師云：「當著不著。」進云：「不吞不吐如
J39nB471_p0937b18║何？」師云：「全忘不忘。」僧作禮，師云：「莫作道理會。」進云：「作
J39nB471_p0937b19║甚麼會？」師打，云：「打破虛空碎。」問：「如何是三聖境？」師云：
J39nB471_p0937b20║「白虎山為藏虎穴，青龍塘作養龍池。」進云：「如何是境
J39nB471_p0937b21║中人？」師云：「一幅王維畫，千秋香蹟名。」問：「如何是奪境
J39nB471_p0937b22║不奪人？」師云：「峨眉光燦爛，直射雷洞坪。」進云：「如何是
J39nB471_p0937b23║奪人不奪境？」師云：「普賢騎象王，下山不見影。」進云：「如
J39nB471_p0937b24║何是人境兩相奪？」師云：「碧崖獅子吼，玉海龍分合。」進
J39nB471_p0937b25║云：「如何是人境俱不奪？」師云：「變大地作黃金，攪長河
J39nB471_p0937b26║為酥酪。」問：「大悲現千手眼，如何是正眼？」師云拄杖畫
J39nB471_p0937b27║一圓相，云：「覷。」進云：「不會。」師以偈示云：「大悲手眼亂如
J39nB471_p0937b28║麻，指出虛空那算他？跳過圓圈覓正眼，別生趨向眼
J39nB471_p0937b29║添沙。」問：「至道無難，誰嫌揀擇？向甚麼處揀擇？」師云：「山
J39nB471_p0937b30║僧今日拄杖子懶提，話也懶答。」進云：「只是不揀擇。如
J39nB471_p0937c01║何是揀擇？」師云：「你同甚麼人來？」僧無語。師云：「山僧不
J39nB471_p0937c02║答不答，曲強要問，等得復他，他又無言。至道是難無
J39nB471_p0937c03║難？」其僧作哭聲，師呵呵笑，乃云：「是星拱北，是水歸東，
J39nB471_p0937c04║梅花追春景，梧葉逐秋風。而今正是收藏之際，何須
J39nB471_p0937c05║曲為拈提？且道拈出個甚麼？」以拄杖一卓，云：「一葉落，
J39nB471_p0937c06║天下秋；一塵起，大地收。有意氣時添意氣，無風流處
J39nB471_p0937c07║賣風流。雖然如是，也是照孔著楔，亦是撥出人眼。今
J39nB471_p0937c08║朝光灼灼，為爾拈出；赤灑灑，現在當然。有眼者見，有
J39nB471_p0937c09║耳者聞，除此見聞覺知，且道甚麼消息？」一喝，云：「浮雲
J39nB471_p0937c10║靉靆山色白，野鶴飛來水情清。」下座。
J39nB471_p0937c11║上堂。師云：「兩堂雲水客，都是利嘴僧，老僧纔開口，慣
J39nB471_p0937c12║來釘鬥釘。唯有今朝不許來問話，出來者打殺。」時有
J39nB471_p0937c13║僧出，師以杖一指，云：「緊顧性命。」其僧退去，師擲下拄
J39nB471_p0937c14║杖，撫掌呵呵，云：「打退不若嚇退。」下座。
J39nB471_p0937c15║一會善姓設齋，請上堂，求開示。師云：「一會善男女，同
J39nB471_p0937c16║個心與性，三大劫前共一會，今朝覺起還相認。」舉拂，
J39nB471_p0937c17║云：「且道認得山僧者個麼？此是威音那畔消息，因甚
J39nB471_p0937c18║不具眼？」復舉杖，云：「還識麼？若論者個道理，隨拈即是，
J39nB471_p0937c19║頻取即真，本無包藏覆蓋，現在山僧手裏，隨機發用，
J39nB471_p0937c20║借物安名，實際理地，體若虛空。老僧今日說破，要知
J39nB471_p0937c21║末後端的。咄！如何是端的一句？」良久，云：「形雖男女分
J39nB471_p0937c22║妍醜，貴賤賢愚一性靈，眉毛剔起返觀照，諸佛原是
J39nB471_p0937c23║眾生成。」舉：「舍利弗問天女曰：『何以不轉女身？』女曰：『我
J39nB471_p0937c24║從十二年來求女人相了不可得，當何所轉？』即時，天
J39nB471_p0937c25║女以神通立變舍利如天女，女化舍利，乃問：『何不轉
J39nB471_p0937c26║女身？』舍利答：『我今不知云何轉面而變為女身？』老僧
J39nB471_p0937c27║先不言佛性本無男女，秪在一念轉變受生之身而
J39nB471_p0937c28║有男女。雖言如是，天女縱有神通，難躲火宅三災，舍
J39nB471_p0937c29║利被他轉變，跳出劫外稱尊。」喝一喝，下座。
J39nB471_p0937c30║上堂。師云：「了卻孽障本來空，未了應當償俗債。且道
J39nB471_p0938a01║了個甚麼？莫不是士庶齊家之心未了、王侯治國之
J39nB471_p0938a02║心未了？若論此事，上老下孝、上長下弟、上恤孤而民
J39nB471_p0938a03║不倍，亦絜矩之道已矣，還有甚麼不了的？莫不是一
J39nB471_p0938a04║腔熱血乾枯、一吸冷氣消散？只恐那時間腳忙手亂，
J39nB471_p0938a05║不能作得主麼？恍恍惚惚間，不知生從何來；黑漫漫
J39nB471_p0938a06║地，不知死從何去。果是者些子不了，也還救得一半，
J39nB471_p0938a07║還有一半附在山僧者拄杖子，一了百當去。」以拄杖
J39nB471_p0938a08║畫一圓相，向相中一卓，云：「迷時悟時不離者個道理，
J39nB471_p0938a09║了與不了更無兩處安排。不二安排一句如何道？大
J39nB471_p0938a10║千沙界，拈來盡在一毫端；百萬須彌，識得何常離方
J39nB471_p0938a11║寸？」舉：「摩訶迦葉尊者一日踏泥次，有一沙彌見，乃問：
J39nB471_p0938a12║『尊者何得自為？』者曰：『我若不為，誰為我為？』老僧告眾：
J39nB471_p0938a13║原來此事不共他有，實在親下手始得。山僧十二發
J39nB471_p0938a14║狠出家，精誠持戒、竭力參禪，方有今日。所以，佛言：『作
J39nB471_p0938a15║白業，受白業；作黑業，受黑業。』山僧者裏不然，假作惡
J39nB471_p0938a16║業深如海，只在回光一念真，識得屠兒日用處，作孽
J39nB471_p0938a17║原來成佛人。」以拄杖一卓，下座。
J39nB471_p0938a18║上堂。師云：「瞞天說價，不如就地還錢，不怕骨董，只要
J39nB471_p0938a19║貨賣。當時山僧自從三十年前收得一件物，豬不喫、
J39nB471_p0938a20║狗不聞，直至而今無人酬價。擬將示於士民，似乎淡
J39nB471_p0938a21║而無味；擬欲告於宰官，未必信而海納；擬去進於朝
J39nB471_p0938a22║廷，惟恐明珠見刖，不如自放自收。且道有多少貴重？
J39nB471_p0938a23║或時不值文錢、或時充滿大千，世尊曾受人王，山僧
J39nB471_p0938a24║拈在當然，分明指示大眾，大家都要著眼。」舉：「菩提達
J39nB471_p0938a25║磨因般若多羅尊者受香至王尊重供養無價寶珠，
J39nB471_p0938a26║以珠示問：『此珠圓明有能及否？』磨曰：『此是世寶未足
J39nB471_p0938a27║為上，諸寶中法寶為上；此是世光未足為上，諸明中
J39nB471_p0938a28║心明為上。此珠光明未能自照，要假智光光辨於此。』
J39nB471_p0938a29║然則師有其道，其寶自現；眾生有道，心寶亦然。試問
J39nB471_p0938a30║大眾：尊者圓明寶與山僧無價珠，誰貴？誰賤？」眾無答。
J39nB471_p0938b01║「噯！若不識貴賤，還取本人去。」下座。
J39nB471_p0938b02║上堂。師云：「法不孤起，仗境方生；道無定方，隨機而用。
J39nB471_p0938b03║且道是甚麼機？莫不是崖前石虎吼，水底泥牛嘶？若
J39nB471_p0938b04║是者個東西，緊防性命，休去當頭，山僧退去，耳不願
J39nB471_p0938b05║聞。」執杖作怕勢，下座。
J39nB471_p0938b06║除夕，上堂。師云：「今朝三十數盡，明日從頭數來，惟有
J39nB471_p0938b07║者個時節，無論貴賤賢愚，卻被他瞞。有不受瞞者麼？」
J39nB471_p0938b08║僧出，師叱之，云：「受瞞來耶？」其僧退去，師笑云：「受瞞去
J39nB471_p0938b09║耶？還有不受瞞的麼？眾齊聲一喝，師云：任伊喝到劫
J39nB471_p0938b10║盡日，枉步徬徨卻被瞞。」問：「如何纔不受瞞？」「梁皇尚且
J39nB471_p0938b11║覿面錯，九年面壁等知音。」問：「三十日到來事如何？」師
J39nB471_p0938b12║云：「神愁鬼哭。」問：「年盡月盡，此事有盡麼？」師云：「月缺日
J39nB471_p0938b13║圓。」問：「如何是盡底一句？」師云：「龍宮海藏別有天。」問：「三
J39nB471_p0938b14║聖門開，為甚麼人設？」師云：「惟接上上機。」進云：「某甲亦
J39nB471_p0938b15║望接引。」師云：「把手牽人行不得，為人自肯乃方親。」問：
J39nB471_p0938b16║「中下機能修悟道否？」師云：「修證即不無，染污即不得。」
J39nB471_p0938b17║乃云：「腳忙手亂在今日，七顛八倒在此時。所以云：閒
J39nB471_p0938b18║時辦得就，急中方得用。如今正是三十，黑臉老漢打
J39nB471_p0938b19║算飯錢，將何抵對？老夫不得不預先為眾告過，臨岐
J39nB471_p0938b20║失措，怪不得老僧矣。」問：「和尚將何抵敵？」師舉起拄杖，
J39nB471_p0938b21║云：「老僧者更利害，十地聞之腦裂，佛魔向此喪身。有
J39nB471_p0938b22║不喪身失命者，聽山僧者棒的作用。拈起時如靠山
J39nB471_p0938b23║猛虎，放下似入水蛟龍，又如倚天長劍、括地金襴，不
J39nB471_p0938b24║啻一棒能全殺活之機，尚有起死回生之妙。」喝一喝，
J39nB471_p0938b25║云：「打開八面玲瓏，齊唱堯天舜日。」下座。
J39nB471_p0938b26║元旦，上堂。拈香竟，云：「今朝是元旦，觀心默自歎，無何
J39nB471_p0938b27║報四恩，掬水勤三換。佛敕孝為先，普天香爇散，任從
J39nB471_p0938b28║百味磊如山，豈敵尋常彈指觀？」良久，云：「報恩已竟。」
J39nB471_p0938b29║上堂。師云：「頭頭不漏風，法法不住腳。且道向甚麼處
J39nB471_p0938b30║著眼？」豎杖，云：「山僧者拄杖，原來不欠虧，本不有覆藏，
J39nB471_p0938c01║應物而現形，隨事而消長。咄！又露風住腳也。」舉：「南陽
J39nB471_p0938c02║慧忠國師因肅宗問：『如何是十身調御？』師乃起立，曰：
J39nB471_p0938c03║『會麼？』帝曰：『不會。』師云：『與老僧過淨瓶來。』又曰：『如何是
J39nB471_p0938c04║無諍三昧？』師云：『檀越向毘盧頂上行。』帝曰：『此意如何？』
J39nB471_p0938c05║師云：『莫認自己清淨法身。』且問大眾：國師酬機起立
J39nB471_p0938c06║處有何虧欠？隨宜便用，喜得是佛心天子一坦平過，
J39nB471_p0938c07║虧我國師善能放收。若是罽賓國王，具得有分殺人
J39nB471_p0938c08║不眨眼的手段。且問國師：向甚麼處安排？若向者裏
J39nB471_p0938c09║收煞不下，不啻淨瓶沒處挂，一時太麤生。」下座。
J39nB471_p0938c10║上堂。師云：「遍空無雲翳，看來事事舒，拈起頭頭覺，切
J39nB471_p0938c11║擬辨精麤。有不辨精麤者麼？」問：「如何是道？」師云：「三腳
J39nB471_p0938c12║驢兒弄蹄跳。」進云：「如何是禪？」師云：「岩前石虎抱兒眠。」
J39nB471_p0938c13║進云：「如何是法？」師云：「但著一字刺眼瞎。」進云：「如何是
J39nB471_p0938c14║僧？」師云：「白玉無瑕，包納乾坤。」進云：「如何是娘生面目？」
J39nB471_p0938c15║師揮拂，云：「見麼？」敲爐，云：「聞麼？」僧作禮，師云：「若向者裏
J39nB471_p0938c16║有見有聞則不然，更討個端的是好。」問：「如何是捷近
J39nB471_p0938c17║西方？」師以拄杖指丹墀，云：「丹墀下已湧八功德水，行
J39nB471_p0938c18║臺上早生七寶行樹。」乃云：「彌陀豈在西方？處處利生
J39nB471_p0938c19║放光。觀音何獨南海？隨心方方脫灑。勢至道場西域，
J39nB471_p0938c20║未曾舉念先至。文殊亦非五臺，稍纔心動疾來。普賢
J39nB471_p0938c21║安止峨眉，利生行緣隨宜。」舉掌示眾，云：「見麼？阿彌陀
J39nB471_p0938c22║佛併及四大菩薩時聞山僧在此寶華臺上讚揚諸
J39nB471_p0938c23║佛功德，各乘獅子、白象、麒麟、水獸至山僧掌上，運大
J39nB471_p0938c24║神通，各住一指頂上，顯大世界，轉大法輪，宣揚妙法，
J39nB471_p0938c25║教化眾生。奈何大眾有眼不能見、有耳不能聞，山僧
J39nB471_p0938c26║只教汝等正向不見不聞處取討一個端的去。且道：
J39nB471_p0938c27║如何是端的一句？」良久，云：「緊把繩頭牢拴定，是誰前
J39nB471_p0938c28║去分東西？剛纔一念微微舉，剎剎塵塵花雨飛。」
J39nB471_p0938c29║上堂。師云：「輝天鑒地，不同日月之明；耀古騰今，全藉
J39nB471_p0938c30║智慧之鑑。昔日老古錐多順人情，三頭兩面；今朝在
J39nB471_p0939a01║山僧分中則不然，腳踏金剛燄，手把金剛劍，有人出
J39nB471_p0939a02║頭來，性命難得算。有不避鋒鋩者，出來與山僧相見。」
J39nB471_p0939a03║僧出，師便打，僧喊云：「屈！屈！」師云：「正好劄。」問：「佛為三界
J39nB471_p0939a04║師，何故評論？」師云：「因他自尊，故遭人論。」進云：「學人論
J39nB471_p0939a05║得和尚麼？」師云：「有為者亦若是。」問：「學人鈍機，望師開
J39nB471_p0939a06║示。」師舉杖，云：「會麼？」進云：「不會。」師一喝，云：「會麼？」進云：「不
J39nB471_p0939a07║會。」師良久，云：「會麼？」進云：「不會。」乃云：「光灼灼、赤灑灑、淨
J39nB471_p0939a08║裸裸，盡淨與汝說過了。因甚不會？總為爾等盡向聰
J39nB471_p0939a09║明知見處思惟卜度，有文有學處執耶？或向空空無
J39nB471_p0939a10║所有處以成許多解路上的活計去耶？故此不會。無
J39nB471_p0939a11║心處現真如、無法處演妙藏、無言處談最上乘文、不
J39nB471_p0939a12║加點處通達三藏，故云：一念不生全體現，六根纔動
J39nB471_p0939a13║被雲遮。還會麼？若不會，聽吾一頌：不達心頭一味禪，
J39nB471_p0939a14║思惟卜度到驢年，死心空坐皆同病，閉目抽添鬼子
J39nB471_p0939a15║玄，但把本參如鐵橛，虛空拶碎陰魔蠲。」下座。
J39nB471_p0939a16║上堂。師噓一聲云：「吹法螺兮擊法鼓，布慈雲兮演今
J39nB471_p0939a17║古。」舉杖示眾云：「者個是今是古？山僧正要個不通今
J39nB471_p0939a18║古的相會。」問：「世有不讀五車書，不達現前句，如何了
J39nB471_p0939a19║卻生死？」師云：「文章雖是人天眼，不了豈從紙墨尋？」進
J39nB471_p0939a20║云：「古人既了生死，即今安在哉？」師打云：「饒君讀盡世
J39nB471_p0939a21║間書，未識書中半箇字。」問：「大地喚作眼，看箇甚麼？」師
J39nB471_p0939a22║打云：「惟看瞎驢跛鱉。」乃云：「大地喚作眼，棒頭認不的，
J39nB471_p0939a23║小盡二十九，大盡有三十，不知真下落，費盡眼骨力，
J39nB471_p0939a24║一點圓阤阤，今古尚難識。咄！月罷又初一。」
J39nB471_p0939a25║上堂。震威一喝，云：「山有崩，水有滲，桑麻海屋無窮盡。
J39nB471_p0939a26║道風扇處聚人天，法雨灑時三有潤。所以，佛法無窮
J39nB471_p0939a27║盡、虛空無盡、山僧利生海願無盡，口喃喃只教仁者
J39nB471_p0939a28║自參悟、自休歇。何故？勤來朝參暮請，有箇甚麼說處？
J39nB471_p0939a29║不聞釋迦老人說法四十九年，會集三百餘處，未嘗
J39nB471_p0939a30║道著一字。世尊云：『吾滅度後，有諸眾生道：吾有法可
J39nB471_p0939b01║說，即謗如來。十方諸佛實無一法與人。』所以，須菩提
J39nB471_p0939b02║無說而說、釋梵天無聽而聽。且道：山僧者裏是有法
J39nB471_p0939b03║說耶？無法說耶？未必教與諸人頭上安頭、畫蛇添足
J39nB471_p0939b04║耶？者件虛事決定不為，實無法與人。若有法與人，雲
J39nB471_p0939b05║門不道：『人人盡有光明在，看時不見暗昏昏。』且道：以
J39nB471_p0939b06║何方便？」良久，云：「早有佛法耶？呵呵！雖然，聊通一線，也
J39nB471_p0939b07║是人情可做。欣然做得，留情處且容情。」下座。
J39nB471_p0939b08║上堂。師云：「降龍伏虎，幾番驚駭人天；平實商量，盡是
J39nB471_p0939b09║一場扯淡。高山紫氣騰騰，乃是乾坤造化；平地煙雲
J39nB471_p0939b10║疊疊，俱是宇宙生機。難道溪小得容鰲，未必海寬肯
J39nB471_p0939b11║納屍？鄧天君雖然呼風喚雨，無非濟物利生；赤帝子
J39nB471_p0939b12║拿妖捉怪，尚有把住放行。俱是興上皇之風，開正覺
J39nB471_p0939b13║之道。大悲運物，若兩儀之覆載；應機設化，猶四序之
J39nB471_p0939b14║生成。領悟各殊，其源皆一。」驀拈拄杖示眾，云：「信得及
J39nB471_p0939b15║麼？老僧者莖拄杖能覆大千沙界，能持百億須彌。呵
J39nB471_p0939b16║呵！尺鷃只知笑大鵬，井蛙那肯信滄海？」下座。
J39nB471_p0939b17║上堂。師云：「佛法充洽，由誰可得？孝帝曾得燒香禮拜，
J39nB471_p0939b18║金人獲於甘泉浮圖齋，自漢時楚王尚得披服受持。
J39nB471_p0939b19║摩騰蘭乃中國沙門之始，直指傳係華夏祖道之初，
J39nB471_p0939b20║直至斯時，謦欬而成妙旨，跌蹼以為神通。」舉：「禾山揮
J39nB471_p0939b21║拂，云：『看者箇，在臨濟則照用齊行，在雲門理事俱備，
J39nB471_p0939b22║在曹洞偏正協通，在溈山暗機圓合，在法眼行止惟
J39nB471_p0939b23║心。噫！慧方自己無骨力爬撾、扯草湊籃，未嘗夢見諸
J39nB471_p0939b24║老。』山僧分中不然。」舉拂，云：「會麼？十方諸佛到此如聾
J39nB471_p0939b25║似啞，歷代祖師者裏鉗口結舌，此中還有道得者麼？」
J39nB471_p0939b26║眾齊聲一喝，師云：「咦！超過佛祖師一頭。」下座。
J39nB471_p0939b27║上堂。云：「化日高懸，十方盡成春景；甘雨遍空，大地同
J39nB471_p0939b28║霑膏澤。者裏一雨普潤，還有焦枯者麼？一雲普覆，還
J39nB471_p0939b29║有熱惱者麼？若無，山僧利生之心了矣；若有，木上座
J39nB471_p0939b30║代眾與雲佈雨去。」擲下拄杖，云：「三十年前只愁摹不
J39nB471_p0939c01║著，如今祗圖推得開。」舉：「丞相張無盡常云：先佛所說：
J39nB471_p0939c02║『於一毫端現寶王剎，坐微塵裏轉大法輪。是真實義。
J39nB471_p0939c03║所以，欲明千古事，須看咫尺間。』且丞相白日見鬼，睜
J39nB471_p0939c04║眼說夢，只知鳳凰展翅，豈知鰲魚翻身？那時喜是自
J39nB471_p0939c05║歎。若向明眼人道，攔腮一摑，祗是你不真實，妄起是
J39nB471_p0939c06║非。咦！謾把白沙作玉粉，休將赤土當黃金。」
J39nB471_p0939c07║上堂。問：「了無一法即如來，是則名為觀自在，和尚分
J39nB471_p0939c08║中又何如？」師良久，云：「會麼？」進云：「不會。」師以頌示之曰：
J39nB471_p0939c09║「若明一法一如來，得聽一音一觀音，是法不離一切
J39nB471_p0939c10║法，盡是本元妙覺心。」乃云：「弘通三際，道貫十方，總不
J39nB471_p0939c11║離者拄杖子。」擲下拄杖，云：「連者些子也用他不著，且
J39nB471_p0939c12║道又作麼生？」撫掌呵呵，「秪向者裏笑一聲已矣。」舉：「雲
J39nB471_p0939c13║門上堂，云：『函蓋乾坤，目機銖兩，不涉世緣，作麼生成？』
J39nB471_p0939c14║當眾無對。由此論之，連山僧者一笑聲猶是粘泥帶
J39nB471_p0939c15║水。山僧而今哭不是、笑不是，舊冬天寒中風，唯只咳
J39nB471_p0939c16║嗽一聲止他不得。」連聲咳咳咳，遂歸方丈。
J39nB471_p0939c17║上堂。云：「庖犧無曆日，秦漢有春秋。人老鬢邊皓，樹凋
J39nB471_p0939c18║葉上收。物人同造化，返復入常流。虛空含萬象，光明
J39nB471_p0939c19║處處周。萬象情緣有，生滅古今憂。化化生生事，浮雲
J39nB471_p0939c20║電泡漚。寧向生前死，莫待死後休。生得死不得，同凡
J39nB471_p0939c21║入世流。死得生不得，沉淪轉九幽。不明現前句，步步
J39nB471_p0939c22║踏荒坵。踄山宜絕頂，渡水到岸周。火宅不久固，苦海
J39nB471_p0939c23║須覓舟。佛以三界為火宅，山僧變大地作清涼。一切
J39nB471_p0939c24║眾生沒在苦海，渡過便好。」一喝，云：「者一喝，迸開眾生
J39nB471_p0939c25║無明殼，打破生死關，截斷輪迴索。天地未判時，陰陽
J39nB471_p0939c26║誰卜度？一段如如體，安然無分合。任是大悲千手眼，
J39nB471_p0939c27║通身有口也難說。」舉杖示眾，云：「者裏還有說得者麼？
J39nB471_p0939c28║試道看。」眾無語，師云：「千古萬古移他不得。」舉：「證空禪
J39nB471_p0939c29║師因裴相國入大安寺，問：『諸大德！羅睺羅以何為第
J39nB471_p0939c30║一？』曰：『以密行為第一。』裴不肯，遂問：『此處有何禪者？』時
J39nB471_p0940a01║師在園種菜，遂來問：『羅睺羅以何為第一？』師曰：『不知。』
J39nB471_p0940a02║裴便禮拜，曰：『破布袋裏珍珠。』所以云：不逢劍客休呈
J39nB471_p0940a03║劍，未遇知音少拈提。雖然如是，也是瞎眼雞𧡲著米
J39nB471_p0940a04║頭。假如丞相任前不肯，不啻求榮，亦且沒趣。大眾識
J39nB471_p0940a05║麼？且道裴相國禮拜是重他？是愧他？謾道不知是第
J39nB471_p0940a06║一，不知已落第三機。」下座。
J39nB471_p0940a07║上堂。問：「靈山一曲，何人調得？」師云：「鐵嘴禪和沒好音。」
J39nB471_p0940a08║進云：「兩岸羅叉手，都是弄潮人。」師云：「欲想鱣鱧，先學
J39nB471_p0940a09║搬罾。」問：「仙家以魚鼓簡板為樂，儒家以歌舞琴棋為
J39nB471_p0940a10║樂，和尚以何為樂？」師云：「山僧自有調曲人。」進云：「滿堂
J39nB471_p0940a11║啞巴漢，只好說春。」師云：「牛皮燈籠亮不透。」進云：「和尚
J39nB471_p0940a12║何不舉出？」師云：「有甚包藏？」乃云：「揚千古風，盡在者裏；
J39nB471_p0940a13║作萬世模，不離此處。且道此處有何奇特？大地難逃
J39nB471_p0940a14║一撮土，四海總歸一滴泉，滿空皆同一吸風，前後化
J39nB471_p0940a15║行一復然。」以拄杖畫圓相，云：「此地他方，盡空法界，皆
J39nB471_p0940a16║同者箇道理，瞞他不過。且道是甚麼道理？」喝一喝，云：
J39nB471_p0940a17║「崑崙山上一槌鼓，四海龍宮齊著驚，落得山僧打一
J39nB471_p0940a18║笑，草木盡同古佛心。」舉：「備宗一禪師因雲峰指火，曰：
J39nB471_p0940a19║『三世諸佛在火燄裏轉大法輪。』師曰：『近日王令稍嚴。』
J39nB471_p0940a20║峰曰：『作麼生？』師曰：『不許攙奪行市。』且問大眾：山僧者
J39nB471_p0940a21║拄杖頭轉得麼？」擲下拄杖，云：「又向甚麼處轉？呵呵！一
J39nB471_p0940a22║毫頭上空寂寂，百燄光中自如如。」
J39nB471_p0940a23║上堂。云：「當日趙州道箇麻三斤，山僧稱來止有四十
J39nB471_p0940a24║單八兩，想是那老漢耳聾眼花，錯認定盤星。時下有
J39nB471_p0940a25║不錯認者麼？出來與山僧相見。」問：「乾坤為秤，日月為
J39nB471_p0940a26║星，稱箇甚麼？」師云：「乾屎橛子。」進云：「值甚麼價？」師打，云：
J39nB471_p0940a27║「朝打三千，暮打八百。」進云：「為甚如此？」師云：「因汝不識
J39nB471_p0940a28║貨。」進云：「茄子王瓜意如何？」師云：「屬鹽的鹹，屬醋的酸。」
J39nB471_p0940a29║進云：「六味調和。」師云：「無你下口處。」問：「業識茫茫，將何
J39nB471_p0940a30║作主？」師云：「曾造何業？」進云：「諸業俱備。」師云：「善哉，善哉！
J39nB471_p0940b01║高人耶？智人耶？」進云：「和尚分上如何？」師云：「見現即親，
J39nB471_p0940b02║見物即真。」進云：「境物不立時作麼生？」師打，云：「好消息。」
J39nB471_p0940b03║僧禮退，師乃云：「好消息，好消息，知音不費半毫力，舉
J39nB471_p0940b04║目揚眉答上機，拈拳豎指當人識。絡索千番萬番盡
J39nB471_p0940b05║同者番，說甚三乘五乘總歸一乘？拄杖子亦是方便，
J39nB471_p0940b06║者箇元字腳豈安在哉？爾諸人向者一撇無容處摸
J39nB471_p0940b07║索、一點無安處點檢，摸索、點檢得出，報與方丈，山僧
J39nB471_p0940b08║豈肯辜負那時間？不枉大眾今日在此晝夜磨灰纏
J39nB471_p0940b09║上；點檢不出，只須驢腳即佛腳、我手即佛手，南泉斬
J39nB471_p0940b10║卻貓，兩堂都喚口。噓！者裏不薦取，更向何處剖？」
J39nB471_p0940b11║上堂。云：「宗風鼓扇處，草木活如龍；法雨流通處，土石
J39nB471_p0940b12║明似鏡。」驀拈拄杖示眾，云：「且道者是鼓扇？是流通？若
J39nB471_p0940b13║道者是鼓扇，虛空烜赫無涯岸；若道者是流通，大地
J39nB471_p0940b14║山河一掌中。午時星斗現，半夜日頭紅，青山無間地，
J39nB471_p0940b15║綠水有鱗鯮。所以，釋迦老人靈山說法，風化三千大
J39nB471_p0940b16║千，無方不週、無處不普。聞而深信者，善根增長；讚誦
J39nB471_p0940b17║禮拜者，獲福無量；參悟深窮者，見性明心。三世諸佛
J39nB471_p0940b18║同一鼻孔，歷代祖師共把鉗錘，總要一箇信字而已
J39nB471_p0940b19║矣。何故獨說箇信字？信者，道源功德毋；信者，諸善之
J39nB471_p0940b20║本；信者，究竟解脫之方向；信者，成佛作祖之徑路。信
J39nB471_p0940b21║得及，一言透徹，三藏明了；信得及，諸佛眾生一體同
J39nB471_p0940b22║觀，佛性種子無二無別；信得及，三世諸佛把手併行，
J39nB471_p0940b23║十方如來同塔趺坐，迷與悟無欠無餘，凡與聖無剩
J39nB471_p0940b24║無虧。識得者箇天真明妙，從來不增不減、不垢不淨、
J39nB471_p0940b25║無去無來、無死無生，只因眾生而有種種差別，貪愛
J39nB471_p0940b26║執著妄生顛倒，起諸善惡業緣，故此而有六道四生
J39nB471_p0940b27║者，輪迴生死苦惱也。所以，慈仁大覺釋迦文佛愍念
J39nB471_p0940b28║眾生，設權方便，開宗演教，末後拈花，首傳迦葉，燈燈
J39nB471_p0940b29║續燄，祖祖相傳，而至吾師六十九世仍授吾儕，揮弘
J39nB471_p0940b30║法化，道利群情，鼓扇宗風，流通正印。故此，今日只得
J39nB471_p0940c01║挺身出來，與諸後學作箇綱要，立箇龜鑑。且道：如何
J39nB471_p0940c02║是龜鑑一句？有智若聞，則能信解；無智疑悔，則為永
J39nB471_p0940c03║失。珍重，珍重。」下座。
J39nB471_p0940c04║解制，上堂。云：「八字打開，另作商量，捲包收杖，論甚高
J39nB471_p0940c05║強。」問：「百期圓滿，何處再安排？」師云：「道泰不行法王令，
J39nB471_p0940c06║時豐同樂太平春。」進云：「學人他日如何行履？」師云：「龍
J39nB471_p0940c07║用缽降，虎以錫伏，只要無心，天人擁護。」乃云：「壅圖獅
J39nB471_p0940c08║奮舞，廊畫鳥嘶催，樵子長歌路，漁翁罷釣回。虞絃絲
J39nB471_p0940c09║另緝，楚笛竹重栽，吩咐諸禪衲，閣樓門正開。」擲下拄
J39nB471_p0940c10║杖，云：「大家脫灑去，法幢豎再來。」眾禮竟，下座。