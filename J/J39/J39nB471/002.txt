J39nB471_p0941a01║空谷道澄禪師語錄卷二
J39nB471_p0941a02║嗣法門人德儒編
J39nB471_p0941a03║順治十八年辛丑住重慶巴縣虎頭寺結夏。至殿門，
J39nB471_p0941a04║以拄杖畫一圓相云：「唯有者箇圈子，人人都向者裏
J39nB471_p0941a05║透過便好。」撩衣進云：「陟山知高低，履水覺淺深，惟有
J39nB471_p0941a06║此處但識進退始得。」佛前，一喝云：「賊面雄心抹殺人，
J39nB471_p0941a07║一場大事實非輕，三千界裏齊撩亂，八萬門中弄風
J39nB471_p0941a08║聲，滿腹文章盡吐洩，遺流三藏教群英，而今張挂太
J39nB471_p0941a09║平令，不許狐疑錯用心。」院主請上堂，近座云：「天晴日
J39nB471_p0941a10║朗，地白風清，人和時至，物秀春臨，打開實相尋原主，
J39nB471_p0941a11║擊碎虛空問覺靈。」陞座，告香云：「此瓣香，龍吟虎嘯，鸞
J39nB471_p0941a12║舞鳳鳴，根深盤法界，葉大蓋乾坤，拈爇爐中，奉為
J39nB471_p0941a13║當今萬歲萬萬歲，皇后齊年，太子千秋，伏願千邦進貢
J39nB471_p0941a14║難稱意，萬國來朝可遂心。」次拈香云：「此瓣香，五葉彌
J39nB471_p0941a15║繁霑德雨，四時盛茂賴仁風，拈來爇向爐中，奉為各
J39nB471_p0941a16║籓殿下睿算千秋，文武百官福壽無疆，永作擎天玉
J39nB471_p0941a17║柱，長為架海金梁。」復拈香云：「此瓣香，光前裕後，分枝
J39nB471_p0941a18║發葉無邊際，長蕊開花遍界香，此是第二回拈爇爐
J39nB471_p0941a19║中，供養臨濟正傳第三十一世上敏下樹本師和尚，
J39nB471_p0941a20║用酬法乳之恩，伏願百萬須彌齊點首，無邊香海玉
J39nB471_p0941a21║龍朝。」斂衣趺坐，維那白椎竟，師云：「不鼓自響，不鐘自
J39nB471_p0941a22║鳴，內外高低，遠近齊聞。」以拄杖一卓云：「未聞者聽。」僧
J39nB471_p0941a23║出作聽勢，師良久云：「聽麼？」進云：「聽。」師云：「拄杖與虛空
J39nB471_p0941a24║作麼商量？」僧無語，師云：「也是布袋裏老鴉。」問：「靈山一
J39nB471_p0941a25║脈發來，近有萬脈，請問和尚在那一脈？」師云：「山僧不
J39nB471_p0941a26║被風雲轉，豈似輕塵妄逐流？」進云：「南嶽讓祖下又分
J39nB471_p0941a27║成五宗派，和尚在那一派？」師云：「泰山有意傳春旨，明
J39nB471_p0941a28║月無心映碧潭。」進云：「月未圓時如何？」師云：「上弦不讓
J39nB471_p0941a29║下弦時。」問：「如何是靜中動？」師云：「舟行水面江心穩。」進
J39nB471_p0941a30║云：「如何是動中靜？」師云：「山現雲中百鳥啼。」進云：「動靜
J39nB471_p0941b01║二相了然不生如何？」師云：「保任你得太平。」問：「誰與風
J39nB471_p0941b02║月為家？」師云：「野牛野馬。」進云：「還許收斂得麼？」師云：「天
J39nB471_p0941b03║地無拘束。」進云：「亦任脫灑去。」師云：「拘執不少。」問：「離卻
J39nB471_p0941b04║拄杖，別求方便。」師打，云：「者即方便。」乃云：「掀倒禪床，踢
J39nB471_p0941b05║翻兀案，皆是宗門弄鬼眼睛；捲起門簾，放下水瓶，亦
J39nB471_p0941b06║是禪家賣宗風。山僧分裏則不然，何如耶？佛不用念，
J39nB471_p0941b07║有念非真；禪不用參，有參乖真；道不用學，有學昧真；
J39nB471_p0941b08║佛不用成，有成悖真。且道又作麼生單用？一味平常，
J39nB471_p0941b09║饑餐渴飲，不忘根本，冷熱厚薄，皆由誰覺？行住坐臥，
J39nB471_p0941b10║豈有兩箇？洗碗抹盞，行行落款，搬柴運水，一團道理，
J39nB471_p0941b11║行堂掃地，隨拈得趣，燃燭燒香，照徹本光，披衣展具，
J39nB471_p0941b12║威儀抑抑，鞠躬禮佛，妙用何屈？繞壇經行，放出光明，
J39nB471_p0941b13║上單恬靜，如鋒交陣，卷足睡眠，收斂俱全，覺起下單，
J39nB471_p0941b14║動靜返觀，出戶舉步，步步相顧，宣揚默示，理事俱備，
J39nB471_p0941b15║豎指拈拳，殺活縱橫，長歌短笑，多少奧妙？聚會言譚，
J39nB471_p0941b16║大家團圞，施為一切，出乎自得。試問大眾：得箇甚麼？」
J39nB471_p0941b17║喝一喝，云：「垂鉤四海，為釣驪龍，格外玄談，蓋尋知己。」
J39nB471_p0941b18║以拄杖一卓，下座。
J39nB471_p0941b19║四月八日，上堂。拈香竟，問：「滿月彎弓時如何？」師云：「緊
J39nB471_p0941b20║顧性命。」僧作畏勢，師打，云：「畏即不中。」問：「黑白未分時
J39nB471_p0941b21║如何？」師云：「日腳不定。」進云：「全黑如何？」師云：「貴乎行不
J39nB471_p0941b22║到。」進云：「全白如何？」師云：「孤負前程。」進云：「如何纔不辜
J39nB471_p0941b23║負？」師云：「只饒做到彌勒下生，秪好扯箇直過。」問：「釋迦
J39nB471_p0941b24║降生為一大事因緣，和尚出世為箇甚麼？」師云：「天墜
J39nB471_p0941b25║挐雲補，山崩撾泥扶。」進云：「還有為處也無？」師云：「有。」進
J39nB471_p0941b26║云：「請和尚道。」師打，云：「莫效盲龜跛鱉，處處猖狂。」問：「者
J39nB471_p0941b27║段家風，人人本具，因甚斷臂求道？」師云：「錯會不少。」進
J39nB471_p0941b28║云：「如何纔不錯？」師云：「因疼發出就中機。」問：「佛本無去
J39nB471_p0941b29║來，何道今日生？」師云：「日月不離須彌轉，世人虛妄道
J39nB471_p0941b30║出沒。」問：「離四句，絕百非，向甚麼處指示？」師云：「指即非
J39nB471_p0941c01║生。」進云：「如何是玄中玄？」師云：「泥牛吼大千。」進云：「如何
J39nB471_p0941c02║是妙裏妙？」師云：「石虎追風嘯。」乃云：「今朝四月八，黃金
J39nB471_p0941c03║出玉匣，優缽羅花開，星宮週遍匝，天鼓六搖振，蓮盆
J39nB471_p0941c04║龍現甲，十九入雪山，六載得機括，七七教人天，結積
J39nB471_p0941c05║三藏法，直至如今一點用不著。幸有達磨安心恰，近
J39nB471_p0941c06║來香水滿江流，脅下三拳舊病發，兒孫遍地做良醫，
J39nB471_p0941c07║砒霜調酒狠毒壓，只教人人斷命根，著耳耳聾點眼
J39nB471_p0941c08║瞎，但從幾箇草頭方，都向人間療臂瘩。看起來，沒傝
J39nB471_p0941c09║𠎷，兒孫自有兒孫福，何如區區受煎▆？所以，山僧只
J39nB471_p0941c10║教諸仁者自休自歇始得，不在窮覽三教、貫習古今，
J39nB471_p0941c11║向一言之下潔白自在、悟徹明白，自然一塵不立、萬
J39nB471_p0941c12║境皆空，頭頭體露、處處明了，說甚麼古往今來，盡在
J39nB471_p0941c13║一毫頭上得箇大解脫、大自在去也。試問大眾：如何
J39nB471_p0941c14║得大自在去也？隻履歸西去，更不復徘徊，萬緣隨我
J39nB471_p0941c15║了，一任百花開。」擲下拄杖，云：「放下千斤擔，隨心處處
J39nB471_p0941c16║獃。」下座。
J39nB471_p0941c17║上堂。云：「法席孤高來客少，花筵直下去人多，寒山平
J39nB471_p0941c18║日呵呵笑，看來箇中有幾何？此有英豪者麼？」問：「年年
J39nB471_p0941c19║三十，月月十五，正恁麼時作甚麼日腳？」師云：「臨機不
J39nB471_p0941c20║問時多少？但觀江心月缺圓。」問：「鴉能返哺，羊有跪乳，
J39nB471_p0941c21║人將何酬？」師云：「腳跟下薦取。」進云：「離了腳跟，又向何
J39nB471_p0941c22║處薦？」師云：「不離日用，莫隨日用，離與不離，隨事逼迸。」
J39nB471_p0941c23║問：「如何是曹山境？」師云：「未巖麵山，茶池酒井。」進云：「如
J39nB471_p0941c24║何是境中人？」師云：「鼻直口橫，眉長眼圓。」問：「如何是父
J39nB471_p0941c25║母未生前一著道理？」豎杖云：「明歷歷。」進云：「已生後如
J39nB471_p0941c26║何？」師云：「黑漆漆。」問：「如何是佛？」師舉杖云：「看。」進云：「如何
J39nB471_p0941c27║是法？」師以杖一卓云：「聽。」進云：「如何是僧？」師云：「覷。」僧作
J39nB471_p0941c28║禮。師云：「莫隨聲色，自獲清徹。」問：「朦朧漢子得大意也
J39nB471_p0941c29║麼？」師云：「小人智過君子。」進云：「君子小人，是一是二？」師
J39nB471_p0941c30║云：「凡聖無二，智愚有殊。」問：「明月照東時如何？」師云：「家
J39nB471_p0942a01║家開窗戶。」進云：「明月照西時如何？」師云：「處處掩柴扉。」
J39nB471_p0942a02║進云：「明月當空又作麼生？」師云：「術士壺籃別有天。」問：
J39nB471_p0942a03║「二十年前為甚麼降魔？」師云：「掄戈掃盡無明賊，揮劍
J39nB471_p0942a04║招回負心臣。」進云：「二十年後為甚不降魔？」師云：「時平
J39nB471_p0942a05║不慮蕭墻事，世泰何須再起謀？」問：「王道化世間，祖道
J39nB471_p0942a06║化出世，如何還有三塗地獄？」師云：「盲人不畏坑塹，聾
J39nB471_p0942a07║子豈聽梵音？」進云：「天堂地獄實有無？」師云：「瞞自心不
J39nB471_p0942a08║得。」問：「如何是太平境界？」師云：「海晏河清。」進云：「如何是
J39nB471_p0942a09║人中主？」師云：「智高天下，德重十方。」進云：「如何是禪中
J39nB471_p0942a10║主？」師云：「一字不通，文錢不值。」問：「如何是明心見性？」師
J39nB471_p0942a11║云：「不識。」乃云：「見性超三界，彈指越河沙，無非要本分
J39nB471_p0942a12║中見得清徹，了得潔白，纔不受瞞。此事無論貴賤、賢
J39nB471_p0942a13║愚、上中下，一切品類均同者點妙用。蓋因世人不肯
J39nB471_p0942a14║勇猛精進，隨影逐物，聲色流轉，因此有貴賤、賢愚、上
J39nB471_p0942a15║中下等等差別名相，所以吾佛教中一雨普潤，各得
J39nB471_p0942a16║增長。即如今日，一言之下各得恰合，直下承當。如何
J39nB471_p0942a17║是承當一句？任從滄海變，我獨自悠然。」下座。
J39nB471_p0942a18║上堂。云：「大韝爐開，單煆眉上生輝漢子；棒喝交馳，獨
J39nB471_p0942a19║打脊下有血丈夫。」舉棒從虛一揮，云：「者一棒，打碎虛
J39nB471_p0942a20║空甚麼狀？」一喝，云：「者一喝，喝倒須彌世界闊。是我者
J39nB471_p0942a21║家人，喫者家飯，說者家話，此中有麼？」問：「曾不學道參
J39nB471_p0942a22║禪，拾把金剛王寶劍截斷天下老和尚舌頭，今日和
J39nB471_p0942a23║尚將何抵敵？」師搖手作退勢，云：「君子避酒客。」進云：「和
J39nB471_p0942a24║尚還有恐怖？」師云：「切莫詐名頭。」僧將具一拂而退。師
J39nB471_p0942a25║云：「果是一箇漂浮漢。」問：「獅子出林時如何？」師云：「野獸
J39nB471_p0942a26║潛形，石人不驚。」進云：「未出林時如何？」師云：「獨抱一天
J39nB471_p0942a27║春。」問：「請求直指西來意。」師云：「當時告寂去，遺履竊天
J39nB471_p0942a28║臺。」進云：「二祖安心事如何？」師打云：「安心竟。」問：「如何是
J39nB471_p0942a29║三寶？」師云：「你是箇甚麼？」僧無語。師云：「伎倆有盡。」問：「如
J39nB471_p0942a30║何是鬼神覷不破之機？」師豎拳，云：「且道山僧掌心是
J39nB471_p0942b01║箇甚麼字？」進云：「不識。」師云：「為長老家，元字腳不識，豈
J39nB471_p0942b02║況鬼神乎？」乃云：「唯有者箇元字腳，天人難摸𢱢，是我
J39nB471_p0942b03║蒲團高上客，岡然把著半頭角。」舉：「天親菩薩從彌勒
J39nB471_p0942b04║內院而下，無著菩薩問曰：『人間四百年，彼天為一晝
J39nB471_p0942b05║夜，彌勒於一時中成就五百億天子，證無生法忍，未
J39nB471_p0942b06║審說甚麼法？』天親曰：『祗說者箇法，祗是梵音清雅，令
J39nB471_p0942b07║人樂聞。』所以云：三界為心，十方共說，無非者箇。且道
J39nB471_p0942b08║者箇是甚麼？吩咐禪那休說破，說出破錢不值文。」
J39nB471_p0942b09║上堂。「龍躍山前豎法幢，無邊世界得清涼，一莖白棒
J39nB471_p0942b10║撥凡聖，幾箇男兒上戰場。」僧出班欲作禮，師便打云：
J39nB471_p0942b11║「是凡是聖？」進云：「是僧。」師云：「過也。早知是僧，吾當禮。」僧
J39nB471_p0942b12║禮。師云：「病中膏肓難療，既受湯丸易治。」問：「者場大事
J39nB471_p0942b13║何了？」師云：「月到天心白，人逢三十忙。」問：「如何是獅王
J39nB471_p0942b14║吼處？」師云：「驚震五湖，頑皮不聞。」進云：「學人聞否？」師云：
J39nB471_p0942b15║「土木偶人，不睹不聞。」問：「如何是選佛場？」師云：「法幢處
J39nB471_p0942b16║處張，獨不選兒郎。」進云：「因甚不選某甲？」師云：「為爾自
J39nB471_p0942b17║不作佛。」問：「雲從龍，風從虎。仰山拄杖從雷雨，和尚從
J39nB471_p0942b18║箇甚麼？」師云：「拂子一揮山海動，太行難比勝崑崙。」問：
J39nB471_p0942b19║「清淨比丘不上天堂，造孽眾生不下地獄時是如何？」
J39nB471_p0942b20║師云：「二俱不著。」乃云：「不著空空與不空，三世如來一
J39nB471_p0942b21║樣同。如站千峰頂上，似行萬仞崖中。四邊荊棘八方
J39nB471_p0942b22║火，一踏煙霞定化龍。」以拄杖一卓，下座。
J39nB471_p0942b23║上堂。「拄杖𨁝跳，正令施行，擬心即錯，開口乖真，此中
J39nB471_p0942b24║誰來當機？」僧近禮竟，疾歸本位，師舉起拄杖云：「獨妨
J39nB471_p0942b25║山僧者一著。」問：「火燒初禪，有何憑據？」師云：「但看祝公
J39nB471_p0942b26║爐，煙塵未消歇。」進云：「水渰二禪和尚向甚麼處安身
J39nB471_p0942b27║立命？」師云：「他方任變，我國晏然。」進云：「風捲三禪如何？」
J39nB471_p0942b28║師打云：「打脫三界，劫盡無礙。」進云：「何法能脫？」師復打
J39nB471_p0942b29║云：「者裏摸索。頌曰：懶融問罷三禪盡，解脫句中見血
J39nB471_p0942b30║淋，滿面春風不失色，將來一日可為人。」問：「不經行，不
J39nB471_p0942c01║打坐，向何處悟？」師喝云：「汝因甚迷？」進云：「不用只一喝。」
J39nB471_p0942c02║師云：「獅兒未瞠眼，瞠眼識好惡。聽頌：三十年前求悟
J39nB471_p0942c03║不得，三十年後求迷不得，勿論瞠眼合目，祗要皮下
J39nB471_p0942c04║有血。」問：「青山雲疊疊時如何？」師云：「夢眼未曾開。」進云：
J39nB471_p0942c05║「開後如何？」師云：「還我雲山來。」進云：「向甚麼處見？」師云：
J39nB471_p0942c06║「日出天明，雨落地暗。」問：「如何是笑呵呵？」師云：「得意忘
J39nB471_p0942c07║憂。」進云：「如何是哭啼啼？」師云：「逐境迷心。」進云：「上古云：
J39nB471_p0942c08║『眾生度盡。』因甚度不盡？」師云：「夜靜水寒魚不餌，金鉤
J39nB471_p0942c09║空放在湖灘。」問：「鐵牛入草場，不見蹤和跡。」師云：「害物
J39nB471_p0942c10║傷苗。」進云：「何處見得？」師打云：「著眼。頌曰：犯人苗稼幾
J39nB471_p0942c11║番，問他只是不認。一棒打折驢腰，從今向後謹慎。」問：
J39nB471_p0942c12║「臨濟有三玄三要，如何是第一玄？」師云：「凡夫抱佛眠。」
J39nB471_p0942c13║進云：「如何是第二玄？」師云：「龜毛索上打鞦韆。」進云：「如
J39nB471_p0942c14║何是第三玄？」師云：「廟門石虎飛上天。」進云：「如何是第
J39nB471_p0942c15║一要？」師一卓云：「拄杖先蹼跳。」進云：「如何是第二要？」師
J39nB471_p0942c16║云：「鵲噪有客到。」進云：「如何是第三要？」師云：「金獅謾言
J39nB471_p0942c17║豹。偈云：三玄並三要，點額魚未到。而今龍門高，也要
J39nB471_p0942c18║儘一跳。」問：「弟子意性不明，望師垂示。」師乃云：「意性不
J39nB471_p0942c19║明逐問誰？疑情之上更加疑。忽然打破疑團子，本無
J39nB471_p0942c20║少欠不多餘。」舉：「百丈謂眾曰：『佛法不是小事，老僧昔
J39nB471_p0942c21║日被馬祖一喝，直得三日耳聾。』黃檗聞舉，不覺吐舌。
J39nB471_p0942c22║試問大眾：此事是難？是易？切莫作難，亦莫為易。百丈
J39nB471_p0942c23║不箇披虎皮嚇人，黃檗只得假裝怕勢，都是打鬼就
J39nB471_p0942c24║鬼，切莫作耳聾吐舌會。」問：「作甚麼會？」師云：「山僧害耳
J39nB471_p0942c25║聵。」僧張牙舞爪作虎勢，師亦吐舌作怕怖。「呵呵！分明
J39nB471_p0942c26║是無帽討帽戴，惹火自燒身。」啐一聲，下座。
J39nB471_p0942c27║上堂。問：「鐵牛未現形如何？」師云：「頑皮太厚。」進云：「現形
J39nB471_p0942c28║如何？」師云：「賤骨空高。」問：「昱霍母難，如何報答？」師云：「只
J39nB471_p0942c29║須死法。」進云：「何得如是？」師云：「恣縱恩情活地獄，剿除
J39nB471_p0942c30║孽障死天堂。」問：「十方婆伽梵，一路涅槃門，和尚以那
J39nB471_p0943a01║一門接引後學？」師云：「棒喝兩途，權實雙舉，逆之順之，
J39nB471_p0943a02║凡聖皆取。」問：「龐公云：『十方雲來集，箇箇學無為，此是
J39nB471_p0943a03║選佛場，心空及第歸。』是否？」師云：「是。」進云：「眼裏不夾沙。」
J39nB471_p0943a04║師云：「眼裏納泰山。」進云：「道是不空。」師云：「道本不空。」進
J39nB471_p0943a05║云：「空的是？不空的是？」師云：「總不是。」問：「舉足動步，四面
J39nB471_p0943a06║風響，是甚麼意？」師云：「只因鞋短腳板長。」問：「學人今日
J39nB471_p0943a07║生，如何是父母未生前面目？」師舉杖，云：「覷。」進云：「破家
J39nB471_p0943a08║蕩產，無一報恩。」師良久，云：「恩報竟。」問：「佛開八萬四千
J39nB471_p0943a09║門，和尚將那一條門路接人？」師豎杖，云：「除此一事實，
J39nB471_p0943a10║餘二則非真。」進云：「如今已度多少？」師云：「莫妄下註腳。」
J39nB471_p0943a11║問：「昨日今朝即不問，虎雄院中事如何？」師云：「日浩浩，
J39nB471_p0943a12║月浩浩。」進云：「如何是和尚家風？」師云：「一寒如冰，一熱
J39nB471_p0943a13║如火。」乃舉杖示眾，云：「唯有者箇家風，本無年月，也無
J39nB471_p0943a14║時節，祖令施行，逢人便接。今朝昱霍母初度，只見滿
J39nB471_p0943a15║庭生瑞雪，多拜南辰與北斗，長生簿裏更添劫。」
J39nB471_p0943a16║上堂。云：「天色未晚，瞌睡鮮來，白日夢話，屈殺癡獃。者
J39nB471_p0943a17║裏有夢眼開者麼？」問：「無夢無想，主人公在甚麼處？」師
J39nB471_p0943a18║云：「翻身枕子墮，滿床現珠珍。」問：「世尊從三大阿僧祇
J39nB471_p0943a19║劫捨頭目髓腦、國城妻子，方得成佛作祖。和尚曾捨
J39nB471_p0943a20║箇甚麼來？」師云：「山僧從無量劫不捨一絲一毫、不欠
J39nB471_p0943a21║一絲一毫。」進云：「慳吝不少。」師云：「負債者且多。」問：「和尚
J39nB471_p0943a22║莫不是佛也？」師叱云：「者長老覿面訕謗山僧。」進云：「可
J39nB471_p0943a23║通懺悔麼？」師云：「返觀自性若虛空，剎那能滅阿鼻孽。」
J39nB471_p0943a24║乃豎拂，云：「者箇道理，夢也夢他不著，想也想他不來，
J39nB471_p0943a25║百劫捨頭捨目，千生惹禍惹災，不欠不捨本不修，聖
J39nB471_p0943a26║耶凡耶豈兩胎？呵呵！顯則無名可表，隱則狐疑妄猜。
J39nB471_p0943a27║者裏分箇甚麼？佛耶？祖耶？凡耶？聖耶？一味平常為至
J39nB471_p0943a28║道，兩輪日月照中心。」以拄杖一卓，下座。
J39nB471_p0943a29║解制，上堂。維那白椎竟，師云：「以此百餘期已終，難道
J39nB471_p0943a30║還是第一義？何不道第二義？第三義？」僧喝云：「顛倒漢！」
J39nB471_p0943b01║師舉杖云：「者是甚麼義？」進云：「是木義。」師云：「欲想學飛
J39nB471_p0943b02║騰，未曾長羽翼。」問：「百日期滿，臨行是主送賓？賓送主？」
J39nB471_p0943b03║師云：「賓主歷然，接送同船。」問：「達磨面壁，虎雄振錫，是
J39nB471_p0943b04║同？是別？」師云：「去歲立春過，今年又春立。」進云：「武帝因
J39nB471_p0943b05║甚麼不識祖意？」師云：「天子未嘗不識祖，話不投機六
J39nB471_p0943b06║月寒。」問：「世尊出世，以三藏法流傳，和尚利生，以何傳
J39nB471_p0943b07║流？」師云：「一條拄杖軟如綿，掃蕩煙塵一味禪，不勞兩
J39nB471_p0943b08║片口皮動，自有風聲遍界傳。」問：「禪期未終事如何？」師
J39nB471_p0943b09║云：「轟轟烈烈。」進云：「已終時如何？」師云：「空空寂寂。」問：「離
J39nB471_p0943b10║卻此處，又到那方？」師云：「隨情得趣，處處家風。」進云：「直
J39nB471_p0943b11║指向甚麼處？」師云：「如今定奪在闍黎。」乃云：「當家問話
J39nB471_p0943b12║扯吞聲，冷水澆懷忽覺驚，想是禪堂厭逼迫，慮恐心
J39nB471_p0943b13║地未光明。人人幸放千斤擔，箇箇難逃杖一莖，向此
J39nB471_p0943b14║牢籠跳得出，昂昂撒手任前行。咄！休放過，莫妄輕，是
J39nB471_p0943b15║聖是凡辨驗清，再到問機答語恰，三十痛棒作餞程。
J39nB471_p0943b16║諸禪衲，且謾退，山僧痛切有幾句，若不直口親囑咐，
J39nB471_p0943b17║辜負一冬受礙疐。生死大事非小可，財堆北斗難買
J39nB471_p0943b18║替，千語萬言暫放開，單提話頭疑一字。即若狗子佛
J39nB471_p0943b19║性無，無字疑來並疑去，疑到人法兩相忘，恍恍惚惚
J39nB471_p0943b20║無天地。久久自覺身輕安，再將話頭綿綿密，古人大
J39nB471_p0943b21║悟一十八，小省小悟無轉次。莫待略有些相應，胡言
J39nB471_p0943b22║亂語做詩偈，耗散天貞玄妙門，中途退墮枉前志。貪
J39nB471_p0943b23║榮華，戀塵市，光頭一夥成群隊，東一撞，西一勢，弄笙
J39nB471_p0943b24║琴，舞樂唄，哈哈笑逸混一世。光陰錯，過尤閑，可肯忍
J39nB471_p0943b25║心自暴棄？戒嚴持，禪要細，三藏經書指路徑，彌陀一
J39nB471_p0943b26║句純心地。超生脫死定參禪，見性明心出苦趣，一肚
J39nB471_p0943b27║熱腸盡吐洩，高人志士牢生記。再聽一頌，頌曰：出家
J39nB471_p0943b28║立志最堅牢，持戒參禪正信豪，戒似平基豎殿閣，禪
J39nB471_p0943b29║如磨鏡照微毛。懸崖撒手通身快，漆桶踏穿徹底臊，
J39nB471_p0943b30║一日韋馱推送去，揮揚法化聲名高。」眾禮，下座。