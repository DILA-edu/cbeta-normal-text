J39nB471_p0943c01║空谷道澄禪師語錄卷三
J39nB471_p0943c02║嗣法門人德儒編
J39nB471_p0943c03║順治十八年辛丑十月，江津縣廣福寺請結制。山門，
J39nB471_p0943c04║云：「門庭不在寬大，只要其中有人則興，路道那管曲
J39nB471_p0943c05║直？但以到家一步為貴。到家且置，如何是陞堂一句？
J39nB471_p0943c06║暫以化城為歇息，遠觀寶所不多遙。」撩衣進。佛前，云：
J39nB471_p0943c07║「唯有者箇先輩，好愛自尊自貴，有話不肯直說，慣打
J39nB471_p0943c08║肚皮官事，惚突手執空花，好似打的啞謎，兒孫只得
J39nB471_p0943c09║疑猜，如飲酖酒迷醉，箇箇冤深海底，特來為渠申冤
J39nB471_p0943c10║報氣。」方丈。「山僧到此不是尋常，未入門時豫先打量，
J39nB471_p0943c11║拄杖橫身是手眼，懸河辯舌也奔忙。」即日上堂，近座，
J39nB471_p0943c12║云：「法王寶座，八面玲瓏，天垂華蓋，地湧蓮蓬，最好山
J39nB471_p0943c13║僧說法利生，傳燈正脈流通。」便陞。拈香，云：「此瓣香，靈
J39nB471_p0943c14║峰發出，枝枝透出三千界；達磨拈來，單單直指一味
J39nB471_p0943c15║禪。今朝信手拈來，爇向爐中，專伸奉為
J39nB471_p0943c16║當今萬歲、萬歲、萬萬歲，皇后齊年、太子千秋，仗願仁風
J39nB471_p0943c17║吹處千邦貢，德雨流通萬物春。」次拈香，云：「此瓣香，枝
J39nB471_p0943c18║能撐日月，葉可覆山河，馨香充斗府，聲名播五湖。爇
J39nB471_p0943c19║向爐中，奉為各藩殿下睿算千秋，滿朝文武、闔國公
J39nB471_p0943c20║卿，伏願進忠進孝天賜福，為國為民龍獻珠。」復拈香，
J39nB471_p0943c21║云：「此瓣香，痛棒打開骨見髓，喝雷驚退魔消魂，自從
J39nB471_p0943c22║兩手親交付，直至而今天下聞。拈爇爐中，供養臨濟
J39nB471_p0943c23║正傳第三十一世上敏下樹本師和尚，用酬法乳之
J39nB471_p0943c24║恩。」斂衣坐。上首白椎，云：「法筵龍象眾，當觀第一義。」師
J39nB471_p0943c25║云：「踞地獅子吼，諸獸潛藏走，稍遲起擬議，魂魄不長
J39nB471_p0943c26║久。且道在第幾義？速道！」僧擬問，師疾一棒，云：「擬即不
J39nB471_p0943c27║中。」僧退去，師云：「真不唧溜。」問：「如何是一大事？」師云：「殺
J39nB471_p0943c28║人不眨眼。」進云：「如何是一小事？」師云：「頑石未點頭。」進
J39nB471_p0943c29║云：「點頭時如何？」師云：「因小失其大。」問：「父母未生前是
J39nB471_p0943c30║如何？」師云：「天地不能拘。」進云：「已生是如何？」師云：「乾坤
J39nB471_p0944a01║豈可束？」僧以腳一蹬，云：「者是已生？未生？」師云：「明得腳
J39nB471_p0944a02║根，兩處俱清。」問：「乍離虎雄，即今虎在甚麼處？」師喝，云：
J39nB471_p0944a03║「照顧爪牙。」進云：「和尚臨廣福，將何為受記？」師打，云：「全
J39nB471_p0944a04║憑者利害。」問：「此是殺人棒？活人棒？」師云：「揚眉多少風
J39nB471_p0944a05║騷客，轉眼沙場血凝堆。」問：「如何是無舌人解的語？」師
J39nB471_p0944a06║以拄杖一卓，云：「字字分明。」進云：「百尺竿頭，更求進步。」
J39nB471_p0944a07║師打，云：「求即猶遠，放過迷。」問：「大地無寸土時如何？」師
J39nB471_p0944a08║云：「汝站甚麼處？」僧無語，師云：「吸乾滄海餘勝渴，推倒
J39nB471_p0944a09║崑崙尚未奇。」進云：「金鞭掃盡聖凡路，玉笛橫吹劫外
J39nB471_p0944a10║宗。」師云：「任伊𨁝跳，惹人恥笑。」問：「如何是廣福境？」師云：
J39nB471_p0944a11║「太公山左遶，古佛坎右旋。」進云：「如何是境中人？」師云：
J39nB471_p0944a12║「跣足踏冰雪，方知徹骨寒。」進云：「人境雙忘時如何？」師
J39nB471_p0944a13║云：「雲過嶺無跡，水成冰有形。」問：「世尊云：『吾已說法四
J39nB471_p0944a14║十九年，未曾說著一字。』今日和尚是有文字？無文字？」
J39nB471_p0944a15║師云：「有無俱不立，現成長題目。」進云：「如何是學人問
J39nB471_p0944a16║答處？」師云：「文不加點。」進云：「如何是和尚垂訓處？」師云：
J39nB471_p0944a17║「語不露唇。」問：「頭上火然，如何得救？」師云：「定著。」進云：「風
J39nB471_p0944a18║煙不定時如何？」師云：「睡著。」進云：「黑沉沉如何？」師云：「醒
J39nB471_p0944a19║著。」進云：「劫火燒盡又如何？」師云：「隨著。」進云：「既然如是，
J39nB471_p0944a20║無安身處。」師打，云：「若不磅著即磕著。」問：「久經琢磨，如
J39nB471_p0944a21║何不了？」師云：「因汝琢磨，故此不了。」乃云：「不了本不迷，
J39nB471_p0944a22║了後原無悟。語默聲色間，凡聖無兩路。若論佛與仙，
J39nB471_p0944a23║都是凡夫做。」以拄杖畫一圓相，云：「向者裏會得，則佛
J39nB471_p0944a24║祖有分；從此不了，凡聖無虧。且道無虧欠之句如何
J39nB471_p0944a25║道？家家明月誰無分？處處青山都有緣。」
J39nB471_p0944a26║上堂。問：「十方薄伽梵，一路涅槃門，且道如何是門？」師
J39nB471_p0944a27║云：「水底泥牛吼，木裏毒龍吟。」進云：「今辰地官聖誕，和
J39nB471_p0944a28║尚如何稱觴獻壽？」師云：「四海興波，八面起風。」進云：「即
J39nB471_p0944a29║今在何處？」師云：「日出扶桑，月沒廣寒。」進云：「祝壽且置，
J39nB471_p0944a30║如何是現前利生一句？」師云：「江河水滔滔，為爾曉夜
J39nB471_p0944b01║流。」問：「佛說三乘，何為最上？」師卓，云：「杖頭薦取得，不勞
J39nB471_p0944b02║覓二三。」進云：「瞞頇不少。」師云：「不明的旨，依墮三乘。」問：
J39nB471_p0944b03║「不與萬法為侶是甚麼人？」師云：「銅鑄不成，鐵瀉不就。」
J39nB471_p0944b04║進云：「畢竟如何？」師云：「推不向前，縮之不後。」進云：「不前
J39nB471_p0944b05║不後又如何？」師云：「高來高接，低來低迎。」乃云：「今朝接
J39nB471_p0944b06║箇瞎驢，恭請山僧陞堂，無法可說，但表家常，以了日
J39nB471_p0944b07║腳。」舉拂，云：「者箇是家常，如何是日腳？」答云：「不識。」師云：
J39nB471_p0944b08║「難怪爾等不識，三世諸佛、歷代祖師到此也不免受
J39nB471_p0944b09║瞞，山僧只得為表出。」舉起拄杖，云：「百法明門止此中，
J39nB471_p0944b10║森羅萬象盡包容，杖頭消息親揮指，暗有玄微一線
J39nB471_p0944b11║通。」擲杖，云：「拄杖親交付，亦任打西東。」
J39nB471_p0944b12║上堂。舉：「僧問百丈：『如何是奇特事？』丈云：『獨坐大雄峰。』
J39nB471_p0944b13║僧禮，丈打。此中有不顧危亡者麼？」問：「如何是奇特事？」
J39nB471_p0944b14║師云：「呵佛罵祖。」僧向師一潠，師打云：「仗誰勢力欺忤
J39nB471_p0944b15║山僧？」進云：「敢有麤心？」師呵呵大笑，云：「何足奇特？」問：「阿
J39nB471_p0944b16║私仙庵不舉爨，食箇甚麼？」師云：「人元三進藥，提壺兩
J39nB471_p0944b17║度漿。」問：「如何是廣福境？」師云：「千載長春草，四時不卸
J39nB471_p0944b18║花。」進云：「如何是廣福人？」師云：「語默通身靈。」進云：「人境
J39nB471_p0944b19║俱忘時如何？」師云：「無風波自寧。」僧作禮，師云：「水清秋
J39nB471_p0944b20║月明。」問：「如何是玄妙之句？」師云：「石火夜燒天，大地齊
J39nB471_p0944b21║合掌。」進云：「還有奇特也無？」師云：「老僧窮劫道不盡。」進
J39nB471_p0944b22║云：「為甚道不盡？」師云：「說即不是，是即不說。」問：「入息不
J39nB471_p0944b23║居陰界，出息不涉眾緣時如何？」師云：「露地撐鐺，星月
J39nB471_p0944b24║一齊煮。」問：「如何是鏡中花？」師云：「拔山之力摘不下。」進
J39nB471_p0944b25║云：「如何是水底月？」師云：「沖霄之志提不起。」乃云：「靈山
J39nB471_p0944b26║七七理葛藤，道脈東傳續慧能，迷雨縱波漲萬狀，狂
J39nB471_p0944b27║風逐浪起千層。十方拄杖如麻粟，本地風光許獨明，
J39nB471_p0944b28║任有千差及萬錯，到頭貫串一條繩。」一卓。
J39nB471_p0944b29║上堂。問：「如何是燈煙不絕句？」師云：「綠水澗中流不息，
J39nB471_p0944b30║白雲嶺外數枝飛。」進云：「如何是和尚燈傳句？」師云：「拄
J39nB471_p0944c01║杖揮四海，明月照五湖。」問：「三藏具無，萬物皆空，和尚
J39nB471_p0944c02║說箇甚麼？」師云：「我事不同他事，著有著無兩背。」問：「法
J39nB471_p0944c03║雨冰清，大地霑恩，還有化不到者麼？」師云：「天下人心
J39nB471_p0944c04║共一德，含情草木也同春。」問：「如何過去心？」師云：「能讀
J39nB471_p0944c05║古人書。」進云：「如何未來心？」師云：「休打萬年樁。」進云：「如
J39nB471_p0944c06║何現在心？」師云：「隨緣消舊孽。」僧禮，師云：「切莫造新殃。」
J39nB471_p0944c07║問：「和尚拄杖如吹毛利劍。」師云：「殺人不眨眼。」進云：「至
J39nB471_p0944c08║今殺了多少？」師云：「當鋒者如麻，屈死者似粟。」進云：「善
J39nB471_p0944c09║哉！」師云：「蒼天。」士問：「生不知來處。」師云：「愧殺狐子。」進云：
J39nB471_p0944c10║「死不知去處。」師云：「慚殺奴兒。」進云：「不生不死作麼？」師
J39nB471_p0944c11║云：「青山朝朝青，綠水日日綠。」士禮，云：「謝和尚指示。」師
J39nB471_p0944c12║云：「賢聖門路，總自進自行、自參自悟始得。」乃云：「含情
J39nB471_p0944c13║蠢動共一胎，段段風光去復來，愧殺奴兒不長俊，東
J39nB471_p0944c14║鄰西舍弄傀儡，而今只教惺惺著，切忌三思兩執迷。
J39nB471_p0944c15║唯此者箇道理，上古今人同碗共箸，一毫無隔別。」舉
J39nB471_p0944c16║拂示眾，云：「會麼？若向者裏會得，飯來同喫、衣來共穿；
J39nB471_p0944c17║者裏不會，同床各做夢、饑渴各自知。即若馬鳴、龍樹
J39nB471_p0944c18║智若懸河，未嘗道著一字；提婆、鶖子辯如倒峽，豈能
J39nB471_p0944c19║商量到家？今日德藏居士想必恰合些子麼？」噴嚏一
J39nB471_p0944c20║聲，云：「未夢見在。」
J39nB471_p0944c21║上堂。問：「如何是圈中牛？」師云：「一飽百無憂。」進云：「如何
J39nB471_p0944c22║是出山牛？」師云：「水草當足酬。」士問：「如何是珠走盤？」師
J39nB471_p0944c23║云：「懷胎婦女兩箇人。」進云：「如何是盤走珠？」師云：「名利
J39nB471_p0944c24║場中誰放輸？」問：「教外別傳，指明心地。和尚拈拂是何
J39nB471_p0944c25║道理？」師云：「太公拋鉤獨釣龍。」進云：「如何是鏡中花？」師
J39nB471_p0944c26║云：「打破鏡時沒一些。」進云：「如何是水底月？」師云：「吸盡
J39nB471_p0944c27║西江不可得。」問：「如何是煩惱？」師云：「佛成眾生。」進云：「如
J39nB471_p0944c28║何是歡喜？」師云：「眾生成佛。」問：「學與不學如何？」師云：「貴
J39nB471_p0944c29║賤智愚有分。」進云：「如何是清淨法身？」師良久，云：「清淨
J39nB471_p0944c30║法身。」進云：「如何是圓滿報身？」師正威聳立，云：「圓滿報
J39nB471_p0945a01║身。」進云：「如何是千百億化身？」師云：「昨日靜隱，今朝令
J39nB471_p0945a02║行。上座披紅，下座穿青。」問：「如何是大地逢春？」師云：「柳
J39nB471_p0945a03║綠槐青。」進云：「如何春後一句？」師云：「暑氣來蒸。」問：「杲日
J39nB471_p0945a04║當空現萬象森羅，是甚麼境界？」師云：「癩蝦蟆放光。」問：
J39nB471_p0945a05║「如何名受戒？」師云：「披著去。」進云：「如何為參禪？」師云：「默
J39nB471_p0945a06║著去。」問：「如何是過去佛？」師云：「六六三十六。」進云：「如何
J39nB471_p0945a07║是未來佛？」師云：「活生自埋沒。」進云：「如何是現在佛？」師
J39nB471_p0945a08║云：「平地何起突？」僧禮，師云：「休入三岔路。」問：「放去滿虛
J39nB471_p0945a09║空，收回在本地如何？」師舉起杖，云：「者是放？是收？」僧無
J39nB471_p0945a10║語，師云：「死漢。」問：「十聖三賢總是利生樣子，和尚登法
J39nB471_p0945a11║王座宣揚般若，此是甚麼樣子？」師云：「缽盂復降龍，錫
J39nB471_p0945a12║杖重開花。」乃云：「揮杖撥轉處，虛空飛雨花；舉拂提唱
J39nB471_p0945a13║處，平地走龍蛇。撥轉關捩子，物物有活機；築開通天
J39nB471_p0945a14║竅，頭頭真造化。總教世人瞠眼覷著、舉足踏著、開口
J39nB471_p0945a15║說著、伸手摸著、喫飯咬著、穿衣挂著，經行坐臥常相
J39nB471_p0945a16║應，自獲玄關一竅靈。」舉：「馬祖不安，院主問：『近日尊候
J39nB471_p0945a17║如何？』祖云：『日面佛，月面佛。』且道者老漢不顧危亡，不
J39nB471_p0945a18║識其時？若是山僧問安：『近日尊候如何？』答：『日面佛，月
J39nB471_p0945a19║面佛。』即與一喝，云：『奸雄賊妄起禍端。』教他掩面自愧，
J39nB471_p0945a20║疾死無容。或有問山僧：『近日尊候如何？』與他劈面一
J39nB471_p0945a21║摑，云：『自不照顧，問渠作麼？』其中有為陀主報不平者
J39nB471_p0945a22║麼？大眾不言者，唯恐公道惹人嫌，不免山僧評論幾
J39nB471_p0945a23║句以安人心。慣好傷人虎，臨死不失威，輕動些鋒鋩，
J39nB471_p0945a24║兩來都受虧。烏兔本是佛，出沒在東西，與渠沒交涉，
J39nB471_p0945a25║含羞老面皮。為善返遭坎坷，行惡感福壽齊，世間多
J39nB471_p0945a26║少不平事，緊閉六門無是非。」
J39nB471_p0945a27║世尊成道日，上堂。師云：「大通佛世出凡纏，誰信睹星
J39nB471_p0945a28║悟本元？惹得雲門顛捏怪，婆心一片附東淵。難怪雲
J39nB471_p0945a29║門不察來歷，者老老大大的箇漢家說話，不觀前顧
J39nB471_p0945a30║後，一出母胎，手指天地，就說箇天上天下唯吾獨尊，
J39nB471_p0945b01║豈不自是？向後法華會上、壽量品中，言箇成佛久已，
J39nB471_p0945b02║豈不自得？何故？又入雪山六年，睹星悟道，盡是沒交
J39nB471_p0945b03║涉之談，弄出許多絡索，不畏傍觀者譏誚。當時難陀
J39nB471_p0945b04║眉帶愁，布袋金師打失笑，承虛接響到而今，大膽雲
J39nB471_p0945b05║門胡亂跳。直至斯時，未有一箇半箇挺身出頭，言箇
J39nB471_p0945b06║公道，報箇不平。待山僧一一頌過：兜率降世兮，屈尊
J39nB471_p0945b07║就卑；皇宮托胎兮，玉葉金枝。㘞地一聲兮，麟走鳳飛；
J39nB471_p0945b08║九龍吐水兮，萬物齊滋。沐卻垢軀兮，毫放光輝；地搖
J39nB471_p0945b09║六振兮，正法住時。天散雨花兮，法鼓重椎；周行七步
J39nB471_p0945b10║兮，龍虎相隨。指天指地兮，火宅厭居；獨稱為尊兮，三
J39nB471_p0945b11║界良醫。卻去世榮兮，別有風威；越城雪山兮，巢髻網
J39nB471_p0945b12║眉。六年苦行兮，蘆膝藤頤；夜睹明星兮，倏破大疑。教
J39nB471_p0945b13║演三乘兮，量時見機；末後拈香兮，冷煖自知。燈燈續
J39nB471_p0945b14║燄兮，南北東西；故入涅槃兮，十大子悲。正法千年傳
J39nB471_p0945b15║震旦，達磨航海過金濰，剿蹤削跡揮心旨，在聖不增
J39nB471_p0945b16║凡不虧。雲門不達時宜懊，滿口胡談亂鼓錐。試問：者
J39nB471_p0945b17║不虧的是箇甚麼？」一卓，云：「者裏會得，無道可成；從此
J39nB471_p0945b18║不會，有戒可披。」傳衣竟，下座。
J39nB471_p0945b19║上堂。問：「昨日說戒，因甚麼細處不斷？」師打云：「者是斷
J39nB471_p0945b20║麤斷細。」進云：「受五戒者如快活林鳥、黃鷹當陽，如何
J39nB471_p0945b21║支得？」師云：「若無傀影犬不吠，纔有鸞飛天下平。」進云：
J39nB471_p0945b22║「受十戒者如騎虎背，如何下得？」師云：「懸崖須撒手，平
J39nB471_p0945b23║地宜小心。」進云：「受大戒者如老鼠鑽牛角，如何出得？」
J39nB471_p0945b24║師一喝，云：「會麼？」進云：「不會。」師云：「如履薄冰，戒址平清；
J39nB471_p0945b25║如臨深淵，道體自堅。」問：「佛何獨向今日生？」師云：「因緣
J39nB471_p0945b26║必有時。」進云：「此是甚麼時？」師云：「諸人卜度不及。」問：「世
J39nB471_p0945b27║尊因甚聲名重三千大千？」師云：「總不本分。」進云：「和尚
J39nB471_p0945b28║又如何？」師云：「依葫畫樣。」進云：「男兒自有沖天翅，怎向
J39nB471_p0945b29║古人舊路行？」師云：「如何是新路？」僧無語。師云：「社鼠寸
J39nB471_p0945b30║光，何云大千？」問：「皇天無二道，聖賢沒兩心，因甚還有
J39nB471_p0945c01║九十六種外道、七十二陰魔？」師云：「水土本居長生地，
J39nB471_p0945c02║豈教西流獨產金？」問：「昨日無生、今日有生是如何？」師
J39nB471_p0945c03║云：「昨日今朝事不同。」進云：「因甚不同？」師云：「有無生不
J39nB471_p0945c04║生，因境起生滅。」進云：「二俱不著。」師云：「不食王母桃，自
J39nB471_p0945c05║有仙家棗。」進云：「分明見是金丹，誰知是箇火棗？」師云：
J39nB471_p0945c06║「眼底未清，錯認不少。」乃云：舉「眸若見是，從頭錯到底，
J39nB471_p0945c07║語默聲色間，無彼亦無此，滿堂都是瑤池客，顛倒騎
J39nB471_p0945c08║牛是老子。」下座。
J39nB471_p0945c09║上堂。問：「浮雲聚散時如何？」師云：「聚因天地合，散則日
J39nB471_p0945c10║月明。」僧禮，師云：「者裏是聚，何處是散？」僧展袖出，師云：
J39nB471_p0945c11║「毫釐有差，天地懸隔。」問：「舊歲未去，新歲又來，和尚今
J39nB471_p0945c12║日在新在舊？」師云：「指東畫西，坐南向北。」問：「今日立春，
J39nB471_p0945c13║與眾說箇甚麼？」師云：「钁快犁尖，慢牛加鞭。」進云：「臨春
J39nB471_p0945c14║不下種如何？」師云：「青眼看白眼。」問：「今日逢春，如何是
J39nB471_p0945c15║辭舊迎新句？」師云：「月現金波生碧浪，星分浩彩滾圓
J39nB471_p0945c16║光。」進云：「萬物春放秋收事如何？」師云：「國泰時豐民安
J39nB471_p0945c17║樂，道高德重衲衣香。」進云：「如何是空？」師云：「一望無蹤。」
J39nB471_p0945c18║進云：「如何是谷？」「龍藏虎伏。」問：「達磨西來，傳箇甚麼？」師
J39nB471_p0945c19║云：「南帝不識，北帝難明，面壁九載，等箇知音。」進云：「震
J39nB471_p0945c20║旦國中，誰是知音？」師云：「雲飛千嶺，雪飄一身。」進云：「還
J39nB471_p0945c21║更有無？」師云：「赤足赶鹿，穿靴喫肉，大庾嶺頭，無榮無
J39nB471_p0945c22║辱。」問：「如何是須彌山？」師云：「可聞不可見。」進云：「因甚不
J39nB471_p0945c23║見？」師云：「烏兔循環，視者萬難。」問：「大千沙界盡在一毫
J39nB471_p0945c24║端，者一毫即今在甚麼處？」師以拄杖一卓，云：「會麼？一
J39nB471_p0945c25║日一須彌，一佛一世界，者裏若會得，了卻恒沙債。」問：
J39nB471_p0945c26║「佛法無私，因甚不普利？」師云：「豈奈聾盲癡啞何？」問：「如
J39nB471_p0945c27║何是禪？」師云：「糞堆土巒。」進云：「如何是定？」師云：「戲臺市
J39nB471_p0945c28║鎮。」進云：「如何是戒？」師云：「酒肉皮袋。」進云：「不禪定戒時
J39nB471_p0945c29║如何？」師云：「焦芽敗種，地獄有分。」進云：「天堂地獄，是一
J39nB471_p0945c30║是二？」師云：「歸心無二，善惡有差。」問：「和尚慈悲，直截路
J39nB471_p0946a01║通一線。」師打，云：「直截。」士問：「無毛鷂子飛天徹地，即今
J39nB471_p0946a02║在甚麼處？」師云：「擬即隔千山。」士禮跪，云：「弟子千山，特
J39nB471_p0946a03║來求指。」師云：「依在當然。」乃云：「不容擬議，不落思惟，彰
J39nB471_p0946a04║明也現於日月星辰之下，暗藏也隱於四時八節之
J39nB471_p0946a05║中。今朝唐善人請陞堂，只得淨裸裸、赤條條，拈出歷
J39nB471_p0946a06║歷明明，現在當然。此中有識者麼？者裏識得，價重三
J39nB471_p0946a07║千；者裏不會，一團乾屎橛。不值山僧分中囤得千日
J39nB471_p0946a08║貨，自有賺錢時，逢賤必有一貴，難道不有驗物作價、
J39nB471_p0946a09║看貨還錢的？此處若無識貨者，放入壺籃等知音，分
J39nB471_p0946a10║明好箇真消息，可歎時人認不真。」
J39nB471_p0946a11║上堂。問：「達磨來有甚麼消息？」師云：「家醜不可外揚。」進
J39nB471_p0946a12║云：「已今天下人知。」師云：「雖然識得老胡面，未必度量
J39nB471_p0946a13║古人心。」僧豎起拳，問：「和尚會麼？」師打，云：「野毛狗能學
J39nB471_p0946a14║鬼叫。」僧一喝，師復打，云：「山猿精慣效人行。」問：「如何覿
J39nB471_p0946a15║面不著？」師云：「只為門墻高，視之不見。」進云：「因甚不見？」
J39nB471_p0946a16║師云：「木來無一物，何勞尋拘束？」問：「威音那畔事如何？」
J39nB471_p0946a17║師云：「善惡無聞心寂靜，人我不分道自殊。」進云：「如何
J39nB471_p0946a18║是者畔事？」師云：「梅開雪裏通身白，風過蘭邊遍地香。」
J39nB471_p0946a19║問：「如何無生而生？」師云：「水清金鱗現，塵起古鏡昏。」進
J39nB471_p0946a20║云：「如何無死而死？」師云：「月在天中現，影從海底明。」乃
J39nB471_p0946a21║云：「達麼不來東土，太平安穩無事；三藏不去西天，豈
J39nB471_p0946a22║遇鬼怪妖精？平空設下陷人坑，幾箇向前拼命世？常
J39nB471_p0946a23║云：客不來，禍不生；龍不行，山不崩。止想獨與二祖安
J39nB471_p0946a24║心，誰知砍一斧、傷一林？一處雷鳴天下響，亙古門庭
J39nB471_p0946a25║遺禍根，留下一箇千斤擔，遞代相傳勉力撐，即此當
J39nB471_p0946a26║陽行正令，殺活收放任縱橫。」舉杖示云：「會麼？者裏會
J39nB471_p0946a27║得，續燄傳燈有分；此處不明，鐵鞋踏破難成。」
J39nB471_p0946a28║除夕，上堂。師云：「寒來暑往，明暗相催，三十日盡，何處
J39nB471_p0946a29║瞻依？」問：「年年有歲，月月三十。」師云：「是改他不得。」進云：
J39nB471_p0946a30║「冬至一陽生，甚麼消息？」師云：「冷灰爆出熟荳來。」進云：
J39nB471_p0946b01║「舊歲已去梅花送，新春纔到粉團開。」師云：「物能應時
J39nB471_p0946b02║節，人不知春秋。」問：「父子不相會時如何？」師云：「兩頭著
J39nB471_p0946b03║忙。」進云：「會時如何？」「一處肚腸。」進云：「唯垂加護。」師打云：
J39nB471_p0946b04║「拄杖堅固。」進云：「蒙慈光照，粉骨莫報。」師云：「但不自欺，
J39nB471_p0946b05║即是相依。」進云：「學人物情不欺，敢欺自己？」師云：「如何
J39nB471_p0946b06║是汝不欺自己？」僧展袖出，師云：「大好不欺自己。」問：「如
J39nB471_p0946b07║何是戒慎乎其所不睹？」師揮拂云：「塵線條條無人數。」
J39nB471_p0946b08║進云：「如何是恐懼乎其所不聞？」師云：「普化利生憑鐸
J39nB471_p0946b09║鈴。」進云：「不睹不聞如何？」師云：「昧卻聲色，天地懸隔。」問：
J39nB471_p0946b10║「三世諸佛前化，和尚今化事如何？」師云：「風雨一齊打，
J39nB471_p0946b11║鈍漸兩處敲。」問：「覿面不知端的，從頭一二開示。」師云：
J39nB471_p0946b12║「前嶺後山，下地上天，剔起眉毛，返復細觀。」問：「世事如
J39nB471_p0946b13║麻，何時得了？」師云：「門外問支賓。」進云：「他不識又如何？」
J39nB471_p0946b14║師云：「再來問山僧。」進云：「和尚現不指示，等待何時？」師
J39nB471_p0946b15║云：「無如爾何。」乃云：「目前不了豈奈何？分明指去問維
J39nB471_p0946b16║那。瞞頇佛性猶閒可，轉見閻浮業識多。即此是三十
J39nB471_p0946b17║盡日閻老打算飯錢，還有不欠者麼？」進云：「無欠無餘，
J39nB471_p0946b18║和尚如何？」師乃云：「若問渠儂，不無不有。穿衣平生，未
J39nB471_p0946b19║挂一縷；喫飯到老，未嚼一糅。看起容顏，無妍無醜；動
J39nB471_p0946b20║作施為，千眼千手。問機答語，通身是口；歲年多少？恒
J39nB471_p0946b21║河沙久。逆行順行，誘人回首；志公噉鴿，曹山顛酒。南
J39nB471_p0946b22║泉斬貓，趙州烹狗；破山老賊，酒肉滿口。橫拈豎拈，覿
J39nB471_p0946b23║面頗剖。呵呵！分明好箇大光錢，直下何人堪授手？」
J39nB471_p0946b24║元旦，祝聖拈香，上堂。師云：「靈山老，沒疏親，笑面虎，入
J39nB471_p0946b25║南閩，面壁的，過蔥領，斷背安心太過蠢，破頭山上樹
J39nB471_p0946b26║分枝，堂開廣福續佛惺，千門萬戶皆同春，切忌捕風
J39nB471_p0946b27║而捉影。」起立，拈香，云：「此瓣香收放在乎我，卷舒豈讓
J39nB471_p0946b28║人？堂堂包萬象，融融貫古今，曹溪分萬派，鷲嶺獨稱
J39nB471_p0946b29║尊。勃地拈入手，純和一味真，焚向八德爐，供佛及
J39nB471_p0946b30║君親。皇帝萬萬歲，燈傳亙古今，放開禪道弄虞絃，大
J39nB471_p0946c01║家和唱太平春。」斂衣坐，云：「今朝上堂無別，拈一炷香
J39nB471_p0946c02║供佛供祖，說幾句法利物利生。拈香已竟，如何是法？」
J39nB471_p0946c03║良久，云：「大眾聞麼？奇言聲清雅，有耳不能聽。」下座。
J39nB471_p0946c04║解制，辭眾，上堂。云：「話說千篇有，放下一毫無，智者當
J39nB471_p0946c05║下決，迷奔十萬途。寧為一世憨？豈作萬生奴？退步入
J39nB471_p0946c06║山妙，安身德不孤，前朝隱高士，不被絲毫污。要得無
J39nB471_p0946c07║多慮，一衲一草蒲，今朝法會中，幾人是丈夫？」僧喝，云：
J39nB471_p0946c08║「當機難讓。」師打，云：「有勢不臨真君子，無風起浪非丈
J39nB471_p0946c09║夫。山僧已此吩咐過，何必區區妄嘟嚧？臨別喫吾三
J39nB471_p0946c10║十棒，將來千古作規模。」撫掌呵呵，云：「大快活。」