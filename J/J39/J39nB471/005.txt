J39nB471_p0950a01║空谷道澄禪師語錄卷五
J39nB471_p0950a02║嗣法門人德儒編
J39nB471_p0950a03║康熙十二年癸丑正月二十六日，郡王千歲請師住
J39nB471_p0950a04║白塔真如禪院。十月二十日，迎師就華家寺說法。師
J39nB471_p0950a05║到山門，喝一喝，以拄杖指門，云：「者門庭遠近，行來分
J39nB471_p0950a06║主賓，山僧到此則不然，頓超直入獨稱尊。」撩衣便進。
J39nB471_p0950a07║二門，云：「過了一重又一重，層層裏面有包容，進到盡
J39nB471_p0950a08║處無可進，渾然覺在飯王官。」佛前，云：「若云是佛，同凡
J39nB471_p0950a09║廛俗；若道是魔，亙古諧和。任憑心佛聖凡魔，祝願賢
J39nB471_p0950a10║王享三多，諸佛座前三展禮，登壇鼓唱太平歌。」展具
J39nB471_p0950a11║三禮，茶次，宰官、眾居士禮請迎師至座前，云：「師子座，
J39nB471_p0950a12║法王臺，優婆羅花時一開，千歲今朝恭禮請，頻拈甘
J39nB471_p0950a13║露灑塵埃。」便陞，告香，云：「此香不是等閒有，生在虛空
J39nB471_p0950a14║長北斗，萬象森羅讓獨輝，十方法界稱元首。爇向爐
J39nB471_p0950a15║中，端為祝延
J39nB471_p0950a16║當今萬歲、萬歲、萬萬歲，皇后齊年、太子千秋，伏願龍樓
J39nB471_p0950a17║鳳閣乾坤穩，德雨仁風宇宙清。」次拈香，云：「此香不是
J39nB471_p0950a18║等閒來，那畔威音王手栽，發幹生枝覆大地，而今方
J39nB471_p0950a19║作棟梁材。爇向爐中，奉為　各藩殿下千歲、千歲、千
J39nB471_p0950a20║千歲，滿朝文武、闔國公卿、宰官、居士等，伏願玉葉燦
J39nB471_p0950a21║時枝枝茂，曇花開遍朵朵香。」復拈香，云：「此香不是等
J39nB471_p0950a22║閒得，三年航海九年默，神光斷臂無心安，密雲彌布
J39nB471_p0950a23║萬峰特。此是第九轉拈爇爐中，供養臨濟正傳第三
J39nB471_p0950a24║十一世本師上敏下樹和尚，用酬法乳恩。」斂衣坐。嵩
J39nB471_p0950a25║原大師白椎，云：「法筵龍象眾，當觀第一義。」師云：「若道
J39nB471_p0950a26║老僧第一義，一莖拄杖通天地，縱橫殺活自悠然，明
J39nB471_p0950a27║眼上人出班證據。」嵩原問：「華家重興，四眾臨筵即不
J39nB471_p0950a28║問，如何是誕生王子？」師豎拄杖云：「覿面觀親切。」進云：
J39nB471_p0950a29║「如何是化生王子？」師倒卻拄杖云：「橫擔日月。」進云：「如
J39nB471_p0950a30║何是朝生王子？」師抱杖云：「隱顯莫測。」進云：「如何是暮
J39nB471_p0950b01║生王子？」師以拄杖一卓云：「坐待符▆。」進云：「如何是丙
J39nB471_p0950b02║生王子？」師震威喝一喝云：「鋼符▆▆。」進云：「五位王子
J39nB471_p0950b03║蒙師指，殿下請師陞座，以何法利生？」師豎杖云：「瞬目
J39nB471_p0950b04║▆心旨，舉棒播元宗。」問：「慈雲普覆，法藩均霑，弘法利
J39nB471_p0950b05║生即不問，五家宗旨請師宣。」師豎掌云：「不離者裏，一
J39nB471_p0950b06║一問來。」進云：「如何是臨濟家風？」師喝一喝云：「一喝莫
J39nB471_p0950b07║作一喝會。」進云：「作甚麼會？」師云：「十字街前米價▆。」進
J39nB471_p0950b08║云：「如何是曹洞家風？」師打云：「一棒莫喚一棒用。」進云：
J39nB471_p0950b09║「喚作甚麼用？」師云：「不識水銀認作汞。」進云：「如何是雲
J39nB471_p0950b10║門家風？」師拈拂示云：「莫把胡餅認作粽。」進云：「喚作甚
J39nB471_p0950b11║麼？」師云：「玉露瓊漿誰可共？」進云：「如何是溈仰家風？」師
J39nB471_p0950b12║揮拂云：「剛纔捉得偷米賊，依舊走了水牯牛。」進云：「牛
J39nB471_p0950b13║走還可易，捉賊遣賊難。」師云：「頑石尚點首，木婦吐金
J39nB471_p0950b14║錢。」進云：「如何是法眼家風？」師云：「念佛纔打鼓，飯熟可
J39nB471_p0950b15║敲鐘。」進云：「五家宗旨蒙師指，和尚家風是如何？」師連
J39nB471_p0950b16║打帶喝云：「胡餅苦茶乾，屎橛麻三斤。」進云：「五宗作用
J39nB471_p0950b17║全收斂，真乃法門第一公。」師云：「毛吞巨海，芥納須彌。」
J39nB471_p0950b18║問：「生鐵久鍊成鋼。」師打，云：「還欠者一椎。」問：「生死不明
J39nB471_p0950b19║如何？」師云：「白玉本無瑕。」進云：「已明時如何？」師云：「黃金
J39nB471_p0950b20║豈失色？」問：「大地眾生生而來、死而去是如何？」師云：「只
J39nB471_p0950b21║因把持不住。」進云：「把持定時如何？」師云：「尋常不被物
J39nB471_p0950b22║所轉，轉得物時任施為。」問：「千歲辦齋，和尚受供，五宗
J39nB471_p0950b23║派即不問，如何是第一喝金剛王寶劍？」師打，云：「血滴
J39nB471_p0950b24║滴。」進云：「如何是第二喝探竿引草？」師云：「霧漫漫。」進云：
J39nB471_p0950b25║「如何是第三喝師子踞地？」師震威一喝，云：「狐兔潛藏。」
J39nB471_p0950b26║進云：「水向石邊流出冷，風從花裏過來香。」師云：「無聽
J39nB471_p0950b27║無聞，埋沒天真；有色有相，空生塵障。」問：「如何是海底
J39nB471_p0950b28║泥牛啣月走？」師云：「水母無眼況有口。」進云：「如何是崖
J39nB471_p0950b29║前石虎抱兒眠？」師云：「金鸞須去玉兔還。」進云：「如何是
J39nB471_p0950b30║鐵蛇鑽入金剛眼？」師云：「龍腦拔珠橫身膽。」進云：「如何
J39nB471_p0950c01║崑崙騎象鷺鶿牽？」師云：「良馬從來不用鞭。」進云：「四句
J39nB471_p0950c02║之中有一句能殺、能活、能縱、能奪，請問和尚是那一
J39nB471_p0950c03║句？」師云：「包天裹地句。」進云：「離卻四句，望師指示。」師云：
J39nB471_p0950c04║「佛法無定體，指示隔千里。」問：「王爺齋供，和尚得何功
J39nB471_p0950c05║德？」師云：「念同天地，清名永香。」慈音寺法主師問：「閉門
J39nB471_p0950c06║打睡，接上上機；顧鑒頻呻，屈為中下。和尚今日弄鬼
J39nB471_p0950c07║眼睛，未審接那箇機？」師云：「山僧分中何事不容？何物
J39nB471_p0950c08║不納？但不知爾從那一路來？」進云：「來處來。」師云：「鈍漢
J39nB471_p0950c09║還從原路去。」進云：「因耳沉。」師云：「有眼在。」問：「蚯蚓截斷
J39nB471_p0950c10║兩頭動，性命在那頭？」師云：「活動非是性，安恬不是心，
J39nB471_p0950c11║要知真下落，石虎吼一聲。」乃云：「堪笑眾生不識禪，可
J39nB471_p0950c12║憐虛度待何年？笑天獅子空歡喜，三腳蝦蟆喚作蟬。
J39nB471_p0950c13║所以，法雨普潤沙界，慈風鼓扇十方，總要見機識時，
J39nB471_p0950c14║方纔是法門中具眼人物。」顧視左右，云：「大眾！且道者
J39nB471_p0950c15║是甚麼時？若據山僧正眼觀來，八荒寧靜、四海清平，
J39nB471_p0950c16║乃福星天子治世之時，況且王公大人深信三寶、文
J39nB471_p0950c17║武百官皈心向上，正好興弘祖道、豎立宗風、廣演法
J39nB471_p0950c18║化、接物利生，惟恨山僧者裏無禪可參、無法可說，上
J39nB471_p0950c19║無諸佛可成、下無眾生可度，豈憶我王殿下今朝恭
J39nB471_p0950c20║迎山僧至華家堂上說法，上報　國恩、下利群品？蓋
J39nB471_p0950c21║緣山僧到者裏無一法可說、無一物可拈，只好將三
J39nB471_p0950c22║十年前住空王山中無影樹下牧牛時，有首牧牛歌
J39nB471_p0950c23║無生曲，今日人天會中唱來與眾聽聽是好。大眾！著
J39nB471_p0950c24║耳諦聽。」師良久，云：「聽麼？若向者裏聽得，　當今本是
J39nB471_p0950c25║天生佛，各藩盡乃菩薩身；者裏不聞，雲向空中伴日
J39nB471_p0950c26║月，水歸滄海助魚龍，石女木人親聽得，合掌滿面笑
J39nB471_p0950c27║容容，不是山僧妄自舉，今古到來尚耳聾。何也？文義
J39nB471_p0950c28║雖然古奧，幸得音聲和雅，人老腔端正，虎瘦勢英雄。」
J39nB471_p0950c29║震威一喝，云：「聻！沉靜者仔細再聽端的。」下座。
J39nB471_p0950c30║彰義門內慈濟庵七月慶賀地官，請師上堂。至座，云：
J39nB471_p0951a01║「今朝七月十三，特此慶賀地官，頻握一莖白棒，徵驗
J39nB471_p0951a02║凡聖交參。」陞座，拈香，云：「此瓣香價重三千，賣須當時
J39nB471_p0951a03║一遇，知音不受分釐，拈來慶賀地官，早赦眾生出苦
J39nB471_p0951a04║犁。」斂衣坐，云：「驀地無思真實義，秋風擬動滿盤花，目
J39nB471_p0951a05║連尋母無方所，返到祇園問釋迦。者裏有為報親問
J39nB471_p0951a06║老僧者麼？」問：「七月十三上堂意如何？」師云：「不忘根本。」
J39nB471_p0951a07║進云：「如何得報本？」師云：「悟取本來。」進云：「如何悟？」師云：
J39nB471_p0951a08║「一切處究。」問：「拈花事如何？」師云：「令人可笑。」進云：「微笑
J39nB471_p0951a09║事如何？」師云：「令人可疑。」進云：「不笑不疑如何？」師云：「對
J39nB471_p0951a10║牛彈琴。」乃云：「牛耳不聞己丑，但遇水草張口，一呼急
J39nB471_p0951a11║速轉頭，免費屠兒之手。正逢地官赦罪，九幽十類放
J39nB471_p0951a12║走，俱去蓮花化生，休來五濁現醜。今朝是我相參二
J39nB471_p0951a13║位居士懷親報本，一聞正法出三塗，彈指直超上上
J39nB471_p0951a14║品。」舉杖，云：「會麼？若向者裏會得，眾生盡度，方證菩提；
J39nB471_p0951a15║者裏不了，地獄未空，誓不成佛。咦！話說難收，衣破易
J39nB471_p0951a16║補。呵呵！過了十三，還有十五。」以杖一卓，下座。
J39nB471_p0951a17║上堂。云：「無風起浪雲，龍智欲昇騰；平地干戈風，虎勢
J39nB471_p0951a18║將出穴。龍昇騰，潤四洲之焦枯；虎出穴，醒八荒之善
J39nB471_p0951a19║惡。草木尚知春，有情安無已？」舉杖示眾，云：「山僧者莖
J39nB471_p0951a20║拄杖生在荊棘叢中，用斧砍來，燒炮刮削，幾番琢磨，
J39nB471_p0951a21║即今在山僧手裏活潑潑而來，激勵人天。呵呵！世間
J39nB471_p0951a22║多少玲瓏子，誰敵山僧木上座？」
J39nB471_p0951a23║甲寅師住山東兗州府曹州三教堂，結冬制上堂。近
J39nB471_p0951a24║座云：「寶座巍巍如泰山，水簾雲夢站兩邊，滄州獅子
J39nB471_p0951a25║吼一聲，驚起黃河擺九灣。」陞座，拈香云：「此瓣香奪陰
J39nB471_p0951a26║陽之秀氣，採日月之精華，遍體長枝葉，通身現爪牙，
J39nB471_p0951a27║拈爇寶爐內，供養老釋迦。」次拈香云：「此瓣香無聲無
J39nB471_p0951a28║臭，非假非真，收則一微塵，放則滿乾坤，拈爇御爐內，
J39nB471_p0951a29║奉為
J39nB471_p0951a30║聖明君。」復拈香云：「此瓣香可長可短，能麤能細，視之▆
J39nB471_p0951b01║形，棄之有味，能增福壽，能添榮貴，拈爇名爐，官民得
J39nB471_p0951b02║利。」斂衣坐。上首白椎竟，師云：「能仁現瑞，山僧拈棒，今
J39nB471_p0951b03║古分明，全收全放，境寂有方，語默難量，直下承當，無
J39nB471_p0951b04║窮欣暢。者裏有承當者麼？」問：「承當箇甚麼？」師云：「擔山
J39nB471_p0951b05║填海，煉石補天。」進云：「還有承當處麼？」師云：「伏虎擎龍，
J39nB471_p0951b06║搏風拏雲。」問：「智慧德相、涅槃妙心是甚麼人的受用？」
J39nB471_p0951b07║師云：「待汝徹頭徹尾來向汝道。」進云：「願聞現道。」師云：
J39nB471_p0951b08║「高山平地皆共春。」問：「儒、釋、道其性皆一，如何分成三
J39nB471_p0951b09║教？」師云：「日、月、星其明不二，光有大小。」進云：「如何為一
J39nB471_p0951b10║理？」師打，云：「是一是二？」問：「夫子門人唯，老君門人聻，釋
J39nB471_p0951b11║迦門人笑。和尚用甚麼？」師云：「好與三十棒。」乃云：「三十
J39nB471_p0951b12║痛棒好承當，打著腳跟腦帶傷，把定虛空頂一棒，四
J39nB471_p0951b13║海龍宮緊著慌，拽回拄杖打諸佛，度盡眾生遍地芳。
J39nB471_p0951b14║何故如是？只因靈山法東流，信手拈花笑未休，面壁
J39nB471_p0951b15║九年雪湧臂，碓春半載月盈舟，十方海宇噴香水，八
J39nB471_p0951b16║▆寰衡拋淨毬，皆賴如來慈忍力，法輪轉處把恩酬。
J39nB471_p0951b17║所以，山僧者一莖拄杖活如龍、惡如虎，打佛、打祖、打
J39nB471_p0951b18║凡、打聖，打箇冤家就頭，方把佛恩報盡。」
J39nB471_p0951b19║▆▆上堂。云：「眾生度盡，方證菩提；地獄未空，誓不成
J39nB471_p0951b20║佛。此語是前人說過了矣。請山僧上堂說箇甚麼？只
J39nB471_p0951b21║好與地藏講箇分上，赦放眾生出脫生方。咦！未必順
J39nB471_p0951b22║海弘深效地藏，悲憐情識灑瓊漿，寶珠照破幽冥界，
J39nB471_p0951b23║錫杖振開阿捺邦，普赦眾生出苦趣，盡超佛子入西
J39nB471_p0951b24║方，彌陀接引親垂手，拄杖頭邊毫放光。即此光者，下
J39nB471_p0951b25║照無極之地，上照有頂之天，洞徹十方恒沙法界，普
J39nB471_p0951b26║濟群靈，同生安養。」喝一喝，下座。
J39nB471_p0951b27║上堂。拈香白椎竟，師云：「明明旨趣，了了真如，人人本
J39nB471_p0951b28║具，箇箇不無，能隨萬物稱名，可向千形安職。名職雖
J39nB471_p0951b29║存，無常安住，若急水波上之浮漚，疾沒疾有似病目，
J39nB471_p0951b30║仰觀空花，徐拂徐生。所以，山僧但願深山間曠，飲露
J39nB471_p0951c01║餐松，忘緣應世，無事於心。今朝荷蒙眾善并翠然賢
J39nB471_p0951c02║徒遙來為老僧慶賀，豫祝六十，只得饒舌鼓唇。雖然
J39nB471_p0951c03║如是，無擬下口處，只好將古人出身處拈出示眾。」舉：
J39nB471_p0951c04║「高峰禪師一字不識，白雲坐主廣通三藏，聞高峰悟
J39nB471_p0951c05║道，欲去會機鋒，高峰聞得，忙然不知何者為機鋒。侍
J39nB471_p0951c06║者曰：『和尚安心，待我退他。』侍者向山門外以塵土埋
J39nB471_p0951c07║路之蹤跡，栽上茨籬。白雲到庵外看，問曰：『此處無路
J39nB471_p0951c08║無門，從何處進？』侍者問：『汝是誰？』曰：『白雲。』者云：『既是白
J39nB471_p0951c09║雲，豈礙門乎？』雲即復回。者謂師曰：『白雲回矣。』師曰：『如
J39nB471_p0951c10║何去也？』者遂呈上事，峰云：『者便是機鋒，我之無窮也。
J39nB471_p0951c11║是則雖是，他難進來，渠難出去。即若鄆城丕奠曹相
J39nB471_p0951c12║公，隨老僧到彰德會千歲順承王爺，王問：「相公能答
J39nB471_p0951c13║機鋒者麼？」公即瞪目無言，出府問老僧曰：「如何教作
J39nB471_p0951c14║機鋒？」曰：「待汝悟後必知。」』由此論之，悟了還同未悟時。
J39nB471_p0951c15║試問大眾：會得栽籬覆道處麼？若不會，老僧為眾道
J39nB471_p0951c16║破：廣學多聞栽茨籬，分明大道自荒迷，大鵬展翅飛
J39nB471_p0951c17║千里，獅子欲行豈約時？珍重。」
J39nB471_p0951c18║上堂。以拄杖指座，云：「者寶座，十方界無兩箇，八剛守
J39nB471_p0951c19║護，四王輔佐，地湧蓮隨，天垂雨播，出世人師常處坐
J39nB471_p0951c20║臥，今為大眾敷揚，切莫當面錯過。」便陞。上首白椎竟，
J39nB471_p0951c21║師震威一喝，云：「碧落碞前獅子吼，玉花潭內驪龍嚬，
J39nB471_p0951c22║未曾開口全機現，剛得雷鳴萬物春。所以，吾佛世尊
J39nB471_p0951c23║開宗演教，接物利生，大千界一雨普潤，佛心平等，勿
J39nB471_p0951c24║論上中下、大小根莖、有情無情，咸霑浸潤，各得增長。
J39nB471_p0951c25║自雙林寂滅，囑累靈山聖眾脫跡十方，權實顯密，種
J39nB471_p0951c26║種方便化度眾生。今朝乃佛成道之日，以何報恩？即
J39nB471_p0951c27║若臨濟師翁生自南華郡，嗣法黃蘗運，初劈北地宗
J39nB471_p0951c28║風，至今千百餘年，誰來獅子窩中壁立千仞？中興祖
J39nB471_p0951c29║道，重開佛基，豎窮三際，弘化十方，幸有克肖兒孫頭
J39nB471_p0951c30║笠拗蒲週旋宇宙，履芒拽杖踏遍乾坤，從西至北轉
J39nB471_p0952a01║化於此，眾集安具，不免下一番無情毒手，拈出惡辣
J39nB471_p0952a02║鉗錘，任憑千佛千祖、萬聖萬賢一火烹出，荷蒙宰官
J39nB471_p0952a03║善士來此上供，堅請山僧陞堂，就此法筵拈一瓣香
J39nB471_p0952a04║爇向爐中，將此過、現、未來三世佛祖深恩一時報盡。
J39nB471_p0952a05║且道：我臨濟師翁續脈聯芳，森森拄杖響天下；慧燄
J39nB471_p0952a06║燈傳，赫赫宗風播十方。此恩此德如何報答？」舉杖，云：
J39nB471_p0952a07║「當頭棒敕傳心旨，驀地喝雷消膽魂，扶起當年三度
J39nB471_p0952a08║打，補圓昔日破砂盆。」呼眾，云：「且道：者是報得恩者麼？
J39nB471_p0952a09║若報得，再打三十拄杖以作兒孫供養。」一卓，下座。
J39nB471_p0952a10║全義禪人交當家，請上堂。云：「門庭孤高，利鈍可進，至
J39nB471_p0952a11║道平常，誰肯承當？山僧有篇無縱橫、少點畫文章，有
J39nB471_p0952a12║具眼的不妨出來認看。」問：「離北都、住南華即不問，如
J39nB471_p0952a13║何是和尚悲心利益人天處？」師打，云：「棒頭落處有跡
J39nB471_p0952a14║痕。」問：「經行坐臥恒如此，因甚麼不得轉身吐氣？」師擲
J39nB471_p0952a15║下杖，云：「為老僧拾過來。」僧提起，師接到手，與一棒，云：
J39nB471_p0952a16║「轉身去。」僧有省。問：「滿天雲散盡，一輪杲日時如何？」師
J39nB471_p0952a17║云：「獨明四海，難照九幽。」進云：「徹底光明。」師舉其掌，云：
J39nB471_p0952a18║「掌中卍字多少畫？」僧無語，師云：「徹頭不徹尾，枉自空
J39nB471_p0952a19║歡喜；徹尾不徹頭，騎牛去覓牛。」問：「法王陞座，群師圍
J39nB471_p0952a20║遶時如何？」師云：「打鼓弄琵琶，夥攏成一家。」問：「此是活
J39nB471_p0952a21║人棒？死人棒？」師打，云：「求活必死，求死必活。」進云：「不求
J39nB471_p0952a22║死活時如何？」師云：「不飲任他酒價高。」問：「者是德山棒？
J39nB471_p0952a23║臨濟棒？」師打，云：「者是老僧棒。」僧擬，師震威一喝，僧低
J39nB471_p0952a24║頭而退。師云：「未到三日耳聾，先有一生快活。」乃云：「若
J39nB471_p0952a25║得快活，出脫陰陽，不今不古，豈易豈常？隨緣得妙，遇
J39nB471_p0952a26║事鏗鏘，隱顯莫測，卷舒難量，一獅出穴，百獸潛藏，邪
J39nB471_p0952a27║正優分，真偽列行，魔兵閃退三千里，坦然端坐法中
J39nB471_p0952a28║王。」揮拂，云：「若向者裏會得，參禪的有益、送供的有益；
J39nB471_p0952a29║從此不了，進院的失利、退院的失利。不免要老僧頌
J39nB471_p0952a30║過便好。頌曰：參禪雖假外莊嚴，供佛飯僧真福田，非
J39nB471_p0952b01║是當家力不及，只因尚欠草鞋錢，與伊把柄住山去，
J39nB471_p0952b02║自有韋馱護法船。如何是把柄之句？有志男子悉皆
J39nB471_p0952b03║諦聽。不入眾流苦自甘，白雲深處結茆庵，尋常日用
J39nB471_p0952b04║三斤钁，抖擻精神撈底鑽。」以拄杖一卓，下座。
J39nB471_p0952b05║解制，上堂。云：「禪關無進退，時節有終始。駕象是普賢，
J39nB471_p0952b06║騎牛即老子。南華興棒喝，徵驗皮骨髓。上根利智者，
J39nB471_p0952b07║當下明的旨。中下凡愚夫，返生訕謗語。差之在毫釐，
J39nB471_p0952b08║失之於千里。六道苦眾生，輪迴轉生死。不明心佛，因
J39nB471_p0952b09║當如此。十方同至化，三教共一體。識得老僧無味禪，
J39nB471_p0952b10║秤鉈是鐵冰是水。」一卓，云：「春暖花香，鵬飛千里。」
J39nB471_p0952b11║康熙十五年丙辰，過湖廣武昌府黃龍鐵佛寺，真如
J39nB471_p0952b12║禪人請師上堂。至座云：「黃龍遇知音，一身徹快生，賓
J39nB471_p0952b13║主分內外，拄杖論縱橫。人情有厚薄，佛法無疏親，此
J39nB471_p0952b14║箇法王座，不免要親登。」上座，拈香云：「此瓣香，根種培
J39nB471_p0952b15║自威音那畔又那畔，枝榦發生世間出世間，山僧信
J39nB471_p0952b16║手拈得來，大地含情普共霑。先奉
J39nB471_p0952b17║人皇帝主，次為文武百官、法筵海會聖眾，同一鼻孔貫
J39nB471_p0952b18║穿。」斂衣坐。真如白椎竟，師云：「到此只得開口，開口分
J39nB471_p0952b19║明便錯，謾道買貴賣賤，自有明人識貨。有麼？」問：「貨賣
J39nB471_p0952b20║當時即不問，昔日世尊說法四十九年，未道著一字，
J39nB471_p0952b21║今請和尚上堂說箇甚麼？」師云：「可惜時人不具眼，何
J39nB471_p0952b22║如頑石默點頭？」進云：「一切眾生皆有如來智慧德相，
J39nB471_p0952b23║只因妄想執著而不能證智慧德相，人還證過甚麼？」
J39nB471_p0952b24║師云：「不飲酥酡人不醒，纔霑甘露妄生枝。」問：「靈山拈
J39nB471_p0952b25║花，黃龍陞座，拈花不問，如何第一義？」師云：「腦後見腮。」
J39nB471_p0952b26║進云：「不要辜負學人。」師云：「腳跟點地。」進云：「謝和尚指
J39nB471_p0952b27║示。」師卓，云：「指即不是。」乃云：「第一招提豎武昌，大開法
J39nB471_p0952b28║席接諸方，天人送供何稱美？道範精嚴可羨香。八卦
J39nB471_p0952b29║爐中烹四相，九宮鼎內煉三陽，當知自性乃心佛，須
J39nB471_p0952b30║識渠儂是法王。」舉杖示眾，云：「識麼？若論者箇，能彰能
J39nB471_p0952c01║隱，可顯可藏，隨得方圓，能補短長，名同萬物，月映千
J39nB471_p0952c02║江，纔舉真符揮正令，十方無處不風光。」以杖畫圓相，
J39nB471_p0952c03║云：「山僧至此無法說，只好畫箇元字腳，三十諸佛在
J39nB471_p0952c04║裏許，任憑天下人卜度，會得山僧者一著，大千沙界
J39nB471_p0952c05║一把撮。」
J39nB471_p0952c06║上堂。「遞代傳來，原無一法。歷祖捏怪，望空一拶。橫身
J39nB471_p0952c07║抖擻，一問千答。火珠入水化為龍，螃蟹上山露爪甲。
J39nB471_p0952c08║陸地行來無別事，爐香柏子青煙發。上透三天，下通
J39nB471_p0952c09║地府。東桑西榆，南寒北暑。聞此妙香凡轉聖，得霑化
J39nB471_p0952c10║育光明普。呵呵，昨日十四，今朝十五。」下座。
J39nB471_p0952c11║上堂。云：「川江大小盡歸東，慶欣禪宗字字空，水到盡
J39nB471_p0952c12║頭旋復轉，禪窮到底沒形蹤。只因利物開方便，權實
J39nB471_p0952c13║路分理總同，拄杖無非為點眼，打破鴻蒙一竅通。大
J39nB471_p0952c14║眾！通不通？春到百花遍地開，秋來芙蓉滿枝紅，切宜
J39nB471_p0952c15║保重休輕舉，先報國王水土功。」
J39nB471_p0952c16║上堂。舉杖，云：「放開去，現森羅萬象；收轉來，隱八面玲
J39nB471_p0952c17║瓏。不放不收時，且道是箇甚麼道理聻？高似泰山星
J39nB471_p0952c18║斗遶，穩如磐石水來潮。珍重！」下座。