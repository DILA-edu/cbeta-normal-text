J39nB471_p0953a01║空谷道澄禪師語錄卷六
J39nB471_p0953a02║嗣法門人德儒編
J39nB471_p0953a03║康熙十四年乙卯，師住湖廣荊州府江陵縣祇園萬
J39nB471_p0953a04║佛禪林，十月結冬上堂。至座云：「提拏祖師符令，棒棒
J39nB471_p0953a05║破皮血滴；撐持佛法權衡，字字剿蹤削跡。蠲滌入我
J39nB471_p0953a06║是非，另有一段消息，不遇知音不說破，說破半文錢
J39nB471_p0953a07║不值。且道是箇甚麼？半斤作八兩，二五為一十。」陞座，
J39nB471_p0953a08║拈香云：「此瓣香，根深盤九有，枝茂透三千，花蕃香法
J39nB471_p0953a09║界，果熟饗人天。拈爇爐中，端為祝延
J39nB471_p0953a10║當今萬歲萬歲萬萬歲，皇后齊年，太子千秋，滿朝文武，
J39nB471_p0953a11║闔國公卿，伏願國富民安，時豐道泰。」次拈香云：「此瓣
J39nB471_p0953a12║香，即色即空，若圓若方，中心一顆，正向當陽。拈爇爐
J39nB471_p0953a13║中，奉為各藩王殿下千千秋，左右文武，前後輔臣，速
J39nB471_p0953a14║推妙算安天下，早唱凱歌定太平。」復拈香云：「此瓣香，
J39nB471_p0953a15║八節常青，四時長旺，秀氣憑地湧，雨露自天降。拈爇
J39nB471_p0953a16║爐中，奉為荊南文武，大小尊官，紳衿士庶，稍能設心
J39nB471_p0953a17║成正覺，剛纔舉念步瑤天。」再拈香云：「此瓣香，既無枝
J39nB471_p0953a18║葉，豈黏水泥？非色非空，不即不離。拈爇爐中，敬為同
J39nB471_p0953a19║方設化，共處利生，諸山耆宿，護法宰官，伏願一聞正
J39nB471_p0953a20║法，共樂無生。」末拈香云：「此瓣香，荊棘林中獲得，顛倒
J39nB471_p0953a21║世裏拈出。爇向爐中，供養臨濟正傳第三十一世上
J39nB471_p0953a22║敏下樹本師和尚，用酬法乳之恩。」斂衣坐。上首白椎，
J39nB471_p0953a23║云：「法筵龍象眾，當觀第一義。」師云：「打破鴻濛現二儀，
J39nB471_p0953a24║東西南北化分枝，恒沙世界恒沙佛，百萬須彌百萬
J39nB471_p0953a25║師，在處顯身在處應，隨方入手隨方施，祇園此日重
J39nB471_p0953a26║拈示，不識誰來展笑眉？有麼？有麼？」問：「選佛場開接上
J39nB471_p0953a27║機，利生幢豎引迷歸，不勞彈指十方集，特睹杖頭第
J39nB471_p0953a28║一威。請問和尚：如何是一著工夫？」師打，云：「打開腦蓋，
J39nB471_p0953a29║腳跟流血，金公服藥，劉婆發熱。」進云：「如何是則桑樹
J39nB471_p0953a30║上著箭，柳樹上出漿？」師云：「打水魚腦害疼，敲竹香嚴
J39nB471_p0953b01║怪徹。」問：「如何是開堂境界？」師云：「百官濟濟，士庶攢攢。」
J39nB471_p0953b02║問：「王登寶殿，野老謳歌，請問和尚：如何是寶殿上事？」
J39nB471_p0953b03║師云：「正令施行。」進云：「四海波平，八荒安寧，行令作麼？」
J39nB471_p0953b04║師云：「靜極恐生動。」進云：「動靜二相了然不生時如何？」
J39nB471_p0953b05║師云：「切忌莫抱不哭孩。」問：「結制解制即不問，如何是
J39nB471_p0953b06║祇園第一決？」師云：「一條硬拄杖，聖凡路掃絕。」進云：「如
J39nB471_p0953b07║何是第二決？」師云：「佛不許人成，鏡花任憑摘。」進云：「如
J39nB471_p0953b08║何是第三決？」師云：「六月炎天冷，九冬腊日熱。」進云：「九
J39nB471_p0953b09║九是重陽，菊花開遍香，祇園復拈起，笑聲覺更長。」師
J39nB471_p0953b10║云：「前人做與後人笑。」▆：「時逢應鍾，運至小陽，祇園新
J39nB471_p0953b11║令，荊地增炎，拈花微笑事如何？」師云：「不可信。」進云：「如
J39nB471_p0953b12║何不信？」師云：「信則皆笑。」進云：「和尚舉拂，學人揚眉，是
J39nB471_p0953b13║同是別？」師打，云：「一把鉗錘幾處打，響聲無二。」進云：「謝
J39nB471_p0953b14║和尚慈悲。」師復打，云：「再聽一聲。」問：「滿目虛聲，如何是
J39nB471_p0953b15║道？」師舉起拄杖。進云：「自性彌陀，如何是佛？」師聳身端
J39nB471_p0953b16║立。進云：「祇園一會，如何是法？」師以拄杖一卓。進云：「禪
J39nB471_p0953b17║道佛法分明，和尚又作麼生？」師云：「閉門打睡，無事為
J39nB471_p0953b18║貴。」問：「天以日月為用，地以陰陽為用，人以何為用？」師
J39nB471_p0953b19║云：「門外無雨擔柴，家中有香撥火。」進云：「鵝叫半夜，雞
J39nB471_p0953b20║啼五更。」師云：「恰合其節。」問：「如何是奪人不奪境？」師云：
J39nB471_p0953b21║「山荒獸出嶺。」進云：「如何是奪境不奪人？」師云：「浮萍覆
J39nB471_p0953b22║龍鱗。」進云：「如何是人境兩俱奪？」師云：「騎驢登嵩嶽。」進
J39nB471_p0953b23║云：「如何是人境兩不奪？」師云：「涇渭分清濁。」進云：「捏拳
J39nB471_p0953b24║豎脊金剛漢，咬破鐵饅是丈夫。」師云：「雲自山起，風向
J39nB471_p0953b25║洞出，不費些力，諸事具足。」乃云：「燕北江南景物充，玄
J39nB471_p0953b26║機妙用聖凡同，不明的肯起壅滯，若了目前轉變通。
J39nB471_p0953b27║綠水注江江有月，白雲歸洞洞無風，十方佛剎恒沙
J39nB471_p0953b28║界，盡在山僧掌握中。」舉拂示眾，云：「會麼？若向者裏會
J39nB471_p0953b29║得，百千三昧、無量法門盡向者一毫頭邊布露；者裏
J39nB471_p0953b30║不了，遠觀山色青、近窺水清白，淫房問釋迦、酒肆尋
J39nB471_p0953c01║彌勒，問機答話若懸河涉水、履雲莫作，特一切聲音
J39nB471_p0953c02║色相不從眼見耳聞始得。山僧三十年前執於貢高
J39nB471_p0953c03║山我慢嶺，勃頭撞箇無毛大蟲，駭得毛骨悚然、通身
J39nB471_p0953c04║汗出，恨即擎拏綁縛還他一頓，直至斯時無擬下手
J39nB471_p0953c05║處。但不知法筵有下得手的麼聻？搏山縛虎易，破水
J39nB471_p0953c06║擎龍難，此過大關節，切莫當等閒，總叫諸人齊抖擻，
J39nB471_p0953c07║大家同出太平關。」震威一喝，云：「山僧出脫了也。而時
J39nB471_p0953c08║向者萬馬群裏、劍戟叢中開此法席，非是山僧不識
J39nB471_p0953c09║時務、輕舉妄動，蓋緣遵奉　王命開演宗教以助國
J39nB471_p0953c10║風善政，說法利生以保邦本清平，所以向者烽煙之
J39nB471_p0953c11║地高豎法旌、大張法筵，拈一炷香，先祈帝道遐昌，次
J39nB471_p0953c12║禱萬民樂業、佛日增輝。拈香且置，如何是太平一句？」
J39nB471_p0953c13║良久，云：「君臣道合天星順，文武謙和王法興，海晏河
J39nB471_p0953c14║清崇福德，山呼萬歲賀
J39nB471_p0953c15║聖君。」以拄杖頭點三點，下座。
J39nB471_p0953c16║上堂。問：「千歲護法，百官培植，大闡宗風。門外剎竿即
J39nB471_p0953c17║不問，斬新條令是如何？」師云：「畫影一揮天下定，含章
J39nB471_p0953c18║輕舉九垓安。」進云：「王有何尊？」師云：「德服九卿。」進云：「官
J39nB471_p0953c19║有何貴？」師云：「盡忠存義。」進云：「天子令行時如何？」師云：
J39nB471_p0953c20║「草木也著驚。」進云：「烏藤吸水連月飲，不覺化龍飛上
J39nB471_p0953c21║天。」師云：「黃鶴帶風舞，辛保何不隨？」問：「世尊拈花，迦葉
J39nB471_p0953c22║微笑，和尚如何？」師云：「老僧提棒教人大哭。」進云：「金襴
J39nB471_p0953c23║袈裟已付迦葉，以何付心默？」師云：「包天括地網。」進云：
J39nB471_p0953c24║「是星拱北，是水朝東。」師云：「聖歸聖路，凡入凡流。」問：「如
J39nB471_p0953c25║何是第一義？」師良久。進云：「如何是二義？」師震威一喝。
J39nB471_p0953c26║進云：「如何是三義？」師云：「外道婆羅門，衣冠同一類。」進
J39nB471_p0953c27║云：「三義蒙師指，昨日今朝事如何？」師云：「初三月生，十
J39nB471_p0953c28║五月圓。」問：「舊令新權，殺活盡全，三玄三要，弟子瞞頇。」
J39nB471_p0953c29║師云：「一一問來。」進云：「如何是第一玄？」師云：「白髮老翁
J39nB471_p0953c30║轉少年。」進云：「如何第二玄？」師云：「牯牛懷胎產飛鸞。」進
J39nB471_p0954a01║云：「如何第三玄？」師云：「鐵樹開花結實甜。」進云：「如何是
J39nB471_p0954a02║第一要？」師云：「信朋義友恩須報。」進云：「如何第二要？」師
J39nB471_p0954a03║云：「為人必須全忠孝。」進云：「如何第三要？」師云：「錦鱗必
J39nB471_p0954a04║用金鉤釣。」進云：「玄要蒙師指，最上一乘事如何？」師云：
J39nB471_p0954a05║「鞋破襪綻，用他沒幹。」進云：「除卻者箇又作麼生？」師云：
J39nB471_p0954a06║「無風拏雲，有水搏月，吞吐乾坤，烹炮黑白。」乃云：「黑白
J39nB471_p0954a07║未分，鴻濛一罩，陰陽既判，規列三教。道慮三關，儒優
J39nB471_p0954a08║九竅，釋無覆藏，隨情得玅。且道在甚麼處？」自代一喝，
J39nB471_p0954a09║舉杖示云：「喚作拄杖則觸，不喚作拄杖則背，不觸不
J39nB471_p0954a10║背喚作甚麼？莫作理會，正向觸不得、背不得，必竟是
J39nB471_p0954a11║箇甚麼道理？疑來疑去，日久疑情成片，勃然磕破漆
J39nB471_p0954a12║桶，跳出深坑，方知碧眼胡，本是西天賊，捏怪九年壁，
J39nB471_p0954a13║安心把人惑，那得渠儂在？拄杖攔頭楔，打著西來意，
J39nB471_p0954a14║呵呵兩手拍。」擲下拄杖，撫掌呵呵，下座。
J39nB471_p0954a15║上堂。問：「《法華．壽量品》世尊云：『吾壽不可稱量。』和尚壽
J39nB471_p0954a16║能算數麼？」師云：「昨夜蒙雨點，今朝松濤聲。」進云：「亦不
J39nB471_p0954a17║可稱量。」師云：「馬行千里，方知力健。」進云：「曹源香水永
J39nB471_p0954a18║長流。」師云：「普。」問：「釋迦降誕，手指目顧，和尚壽辰，以何
J39nB471_p0954a19║祥瑞？」師云：「喝聲如雷，杖快如風，逢人便劈，只教盡空。」
J39nB471_p0954a20║進云：「如何是未生前面目？」師云：「龜毛撐破虛空。」進云：
J39nB471_p0954a21║「已生事如何？」師云：「前山高似後山。」進云：「如何是法身
J39nB471_p0954a22║邊事？」師云：「隨事施為，隨情得趣。」進云：「者回摸著娘生
J39nB471_p0954a23║面，幾番收放幾番新？」師云：「原我濟下好兒孫。」問：「壽似
J39nB471_p0954a24║南山何必問？福如東海豈可量？從上宗乘是如何？」師
J39nB471_p0954a25║云：「一箇釘子一箇眼，幾度花香幾度春？」問：「世尊降誕
J39nB471_p0954a26║自稱尊，和尚稱尊麼？」師云：「法王座上無二人。」進云：「和
J39nB471_p0954a27║尚春秋多少？」師云：「一任天下人卜度。」問：「僧俗恭慶和
J39nB471_p0954a28║尚聖壽無非世法，如何是出世之法？」師云：「八面鋒鋩。」
J39nB471_p0954a29║進云：「也要碁逢敵手。」師打，云：「照將軍。」進云：「弟子恭伸
J39nB471_p0954a30║一炷香，非青非白亦非黃，拈爇無量長生鼎，供養壽
J39nB471_p0954b01║星大法王。」師云：「又成世法也。」問：「和尚降誕即不問，如
J39nB471_p0954b02║何是靈山一別？」師云：「獅象各威，勢不同穴。」進云：「如何
J39nB471_p0954b03║是祗園相逢？」師云：「名姓差別，道理一同。」問：「和尚誕辰，
J39nB471_p0954b04║王公慶賀即不問，如何是君？」師云：「端坐中心。」進云：「如
J39nB471_p0954b05║何是臣？」師云：「業業兢兢。」進云：「如何君使臣？」師云：「理事
J39nB471_p0954b06║分明。」進云：「如何臣事君？」師云：「萬法從心生。」進云：「如何
J39nB471_p0954b07║是君臣道合？」師云：「工夫成一片，不日見太平。」進云：「五
J39nB471_p0954b08║位君臣蒙師指，慶賀壽辰何者是福？」師云：「四海滿足。」
J39nB471_p0954b09║進云：「何為祿？」師云：「八荒歌曲。」進云：「何為壽？」師云：「恒沙
J39nB471_p0954b10║非謬。」進云：「恭惟和尚，福祿壽三星齊拱照，法報化三
J39nB471_p0954b11║身體中圓，兩輪日月為壽燭，一箇須彌作壽丹。」師云：
J39nB471_p0954b12║「勞汝擔來，當酬一棒。」乃云：「孤靈獨耀當空照，不識華
J39nB471_p0954b13║圖幾姓春？幸值諸公慶六十，方知天運有旋輪。此箇
J39nB471_p0954b14║輪者，機關之用也。若論者道理，人人本有，只因世人
J39nB471_p0954b15║被他所轉，故此而有六道四生輪迴不息也。所以吾
J39nB471_p0954b16║先和尚開化十方，禪不用參、道不用學，只教撥轉機
J39nB471_p0954b17║關始得。山僧又不然，禪須實參、道須實學，但不被他
J39nB471_p0954b18║所轉便好。大眾！正向參而無參、學而無學、轉與不轉
J39nB471_p0954b19║處著意推窮，仔細檢點，究竟明白，方知無量壽原非
J39nB471_p0954b20║東土，阿彌陀豈拘西方？方圓長短高卑應，猶如一月
J39nB471_p0954b21║攝千江。山僧何德何緣敢當諸公高厚？若直受貪名，
J39nB471_p0954b22║惟恐十方臭；若不受眾合，一心已辦就。不然奉獻三
J39nB471_p0954b23║寶前，自有龍天垂默佑，山僧毫末不能酬，但願同登
J39nB471_p0954b24║無量壽。」
J39nB471_p0954b25║上堂。云：「一莖拄杖通天孔，打著頭兮渾身腫，剛覺輕
J39nB471_p0954b26║安稍轉來，卻被利名二字寵。啐！有人相，無佛種，石破
J39nB471_p0954b27║山崩難合攏，實實叫伊不恁麼，暫將世法大家哄。」
J39nB471_p0954b28║上堂。云：「無名頓息何須禪？虛妄不生那用戒？只因平
J39nB471_p0954b29║地起煙嵐，法界漸長妖異怪。為人臣者不盡忠，為人
J39nB471_p0954b30║子者不全孝，處處有奸佞，方方有惡報。地產兇徒逆
J39nB471_p0954c01║五倫，天生大聖立三教，佛降率陀化飯宮，老子出胎
J39nB471_p0954c02║鬚髮皓。孔夫應跡在尼丘，同自周時前後到，化分三
J39nB471_p0954c03║路教兒曹，究竟原頭同一竅。釋氏竅，靈鷲拈花迦葉
J39nB471_p0954c04║笑；玄門竅，金丹急採鴻濛罩；儒學竅，知止不離率性
J39nB471_p0954c05║道；老僧竅，飽食煖衣熟睡覺，酩酊齁鼾逸如如，拄杖
J39nB471_p0954c06║枕邊自𨁝跳。杖𨁝跳，驚醒渠，正當說法利生時，西北
J39nB471_p0954c07║東南經歷遍，幾箇吞雲吐霧兒？老僧今日開方權，先
J39nB471_p0954c08║傳聖戒純心田，只待根基煉穩定，線下牟尼直指傳。
J39nB471_p0954c09║今日辦齋毛護法，大家同上般若船。」
J39nB471_p0954c10║上堂。云：「大都有佛人心穩，巨海無風龍意安，王道法
J39nB471_p0954c11║輪未化到，那知天地幾高寬？所以，正法難聞今已聞，
J39nB471_p0954c12║惟恐聞而未信；大善難遇即此遇，未必幾箇能行？▆
J39nB471_p0954c13║或有信者未必實信、行者未必實行，假此三寶邀名
J39nB471_p0954c14║獲利，大悲千手難以拔出，吾莫如之何。老僧經遊大
J39nB471_p0954c15║地、遍覽十方，覓箇石菩薩、鐵羅漢、銅金剛了不可得。
J39nB471_p0954c16║石菩薩，他有石心、石腸、石肝膽，難忍能忍；鐵羅漢，他
J39nB471_p0954c17║有鐵筋、鐵脊、鐵面皮，難行能行；銅金剛，他能同志、同
J39nB471_p0954c18║謀、同作佛事，難捨能捨。如是此等打罵不退息、逆順
J39nB471_p0954c19║不遷變，三寶有此等，利益於法門。今日辦齋善人詹、
J39nB471_p0954c20║王、熊三位，莫不是者一夥大端種草，方纔有堅固信
J39nB471_p0954c21║心，處處培植、方方輔佐，但有好事不肯瞞過。雖然如
J39nB471_p0954c22║是，切莫瞞過老僧者拄杖頭邊消息。」以杖畫圓相，云：
J39nB471_p0954c23║「要將者玄關透過始得。倘若瞞不過、透不過，同受淨
J39nB471_p0954c24║戒，漸次悟去。」
J39nB471_p0954c25║上堂。云：「幾番磨括幾番進，數轉鋾鎔數轉精，拄杖頭
J39nB471_p0954c26║邊徵驗過，一聲吼出人天驚。既為出格男子、應世丈
J39nB471_p0954c27║夫，必須要幾經煆煉、幾經烹煮。」舉杖，云：「從者裏一觔
J39nB471_p0954c28║斗翻身出去，驚天動地、名譽馨香，莫學倚草附木邪
J39nB471_p0954c29║神妄說禍福、舔唾噉腥野鬼暗地跑嚎，如是此等癩
J39nB471_p0954c30║蝦蟆、瞎跛鱉、狐張猊、跳痂腳、豬▆尾狗、虎勢熊威、搖
J39nB471_p0955a01║尾乞鄰、混形截食，不啻唐突宗風，亦且穢污法門。此
J39nB471_p0955a02║中但不知有麼？若有，知非即改宜療救，病在膏肓藥
J39nB471_p0955a03║不中；若無，真乃獅子窟中無異獸，象王行處絕狐蹤。
J39nB471_p0955a04║若論修行依漸次，戒定慧融不二風。」
J39nB471_p0955a05║上堂。問：「千歲辦齋供眾，是無漏之因；大眾受戒，乃有
J39nB471_p0955a06║求之果。請問和尚：王子未登朝時如何？」師云：「無心於
J39nB471_p0955a07║事。」進云：「登朝時如何？」師云：「體用雙彰。」進云：「登朝後又
J39nB471_p0955a08║作麼生？」師云：「無事於心。」進云：「三朝王子蒙師指，一乘
J39nB471_p0955a09║法外作麼生？」師打云：「棒下徹取根原去。」僧禮云：「棒喝
J39nB471_p0955a10║真臨濟家風。」師云：「纔知老僧利害。」問：「千歲辦齋，恭迎
J39nB471_p0955a11║和尚陞堂，不知說箇甚麼？」師云：「三世諸佛猜不著啞
J39nB471_p0955a12║謎。」進云：「世尊未出母胎時如何？」師云：「裝聾賣啞。」進云：
J39nB471_p0955a13║「已出胎時如何？」師云：「捏妖捏怪。」進云：「今日事如何？」師
J39nB471_p0955a14║云：「徹頭徹尾。」問：「大開爐韝，鋾鑄聖凡，即今三聚圓滿，
J39nB471_p0955a15║更鑄鋾箇甚麼？」師云：「張公射箭，秘魔擎叉，老僧者莖
J39nB471_p0955a16║白棒，佛祖來時便打。」進云：「佛祖過在甚麼處？」師云：「總
J39nB471_p0955a17║要具眼。」乃云：「一步不行不到家，纖毫錯過有千差，今
J39nB471_p0955a18║朝布就菩提，只待時來開花。呵呵！只因老漢曾拈花，
J39nB471_p0955a19║虧大頭陀眼未差，金襴袈裟傳第一，隱居雞足待龍
J39nB471_p0955a20║華。幸我達摩來震旦，九年面壁結趺跏，直指安心無
J39nB471_p0955a21║覓處，十方拄杖亂如麻。所怪者怪的，敲床打地吹毛
J39nB471_p0955a22║輩，引壞兒孫，箇箇都學捕風捉影亂爬撾；所喜者喜
J39nB471_p0955a23║的，張公船子秘魔槎，當下教人翻身吐氣，不容擬議，
J39nB471_p0955a24║斷盡命根，即刻脫鎖解枷。笑可笑，靈雲睹桃花，自云
J39nB471_p0955a25║悟道，幸有個傍不肯的具眼玄沙，者一夥掩耳偷鈴、
J39nB471_p0955a26║瞎牛瞎馬，只想瞞人，誰知瞞他？由上論之，者個時盡
J39nB471_p0955a27║大地無限裝飯皮袋、普天下許多搭衣肉架，只圖打
J39nB471_p0955a28║哄過日，三十閻王打算，空手如何回話？老僧替你駭
J39nB471_p0955a29║怕。為此在者烽煙上、荊棘中豎法幢、開爐韝，鍛煉諸
J39nB471_p0955a30║方，見性明心，成佛作祖，出脫三界，說甚閻羅打算，諸
J39nB471_p0955b01║佛尚無如何。是則雖是，今日王爺設齋供眾，如何是
J39nB471_p0955b02║謝齋一句？」良久，云：「參透祖師至奧，一切恩光具報，法
J39nB471_p0955b03║說利己利人，教化進忠進孝。」傳錫竟，下座。
J39nB471_p0955b04║上堂。問：「臘八已去即不問，今朝上堂事如何？」師云：「古
J39nB471_p0955b05║佛行新令。」進云：「如何得豎窮三際，橫遍十方？」師舉杖
J39nB471_p0955b06║云：「拈起帝釋心驚，放下鬼神膽顫。」進云：「不拈不放如
J39nB471_p0955b07║何？」師云：「得大自在，得大安樂。」問：「昔日世尊陞座，文殊
J39nB471_p0955b08║白椎便轉，和尚重陞，好似雪上加霜。」師云：「前賢說夢
J39nB471_p0955b09║去，後人緣夢來。」進云：「學人夢眼忽開，如何變得？」師豎
J39nB471_p0955b10║杖云：「老僧者是試金石。」僧一喝，師云：「三五乘。」僧蹬足，
J39nB471_p0955b11║師云：「七八乘。」僧以具一拂而退，師云：「足色。」問：「滿面春
J39nB471_p0955b12║風時。」師云：「人逢喜氣精神爽。」進云：「覿面相逢是如何？」
J39nB471_p0955b13║師云：「語不投機半句多。」進云：「如何是當機不讓？」師打
J39nB471_p0955b14║云：「豈肯放過？」僧自扭鼻作牛嘶一聲歸，師云：「者畜生
J39nB471_p0955b15║當酬水草。」問：「雙桂發枝、荊南茂盛即不問，如何是教？」
J39nB471_p0955b16║師云：「大好熱鬧。」進云：「如何是禪？」師云：「杲日高懸。」進云：
J39nB471_p0955b17║「如何是禪教？」師云：「客來言是道非，客去或坐或臥。」進
J39nB471_p0955b18║云：「不禪不教如何？」師云：「糞墻腐木何堪用？」乃云：「說得
J39nB471_p0955b19║高，行必高，不枉閻浮走一遭。金冠甚過烏沙帽，衲衣
J39nB471_p0955b20║豈肯換龍袍？快樂者不亞於有道衲子，安逸者難比
J39nB471_p0955b21║無事禪豪。豎立宗風，少不得有箇內呼外應；興弘祖
J39nB471_p0955b22║道，自是有來正打傍敲。故此東方有掌教釋迦文，西
J39nB471_p0955b23║天就有接引阿彌陀佛，未嘗不是內呼外應、收放抽
J39nB471_p0955b24║騰。即此荊南城外有天皇，城內有祗園，安得不是正
J39nB471_p0955b25║打傍敲、縱奪殺活者也？山僧到此，感我白牛禪德往
J39nB471_p0955b26║往而來，互相贊揚，以為後學標準，不分彼此，融通和
J39nB471_p0955b27║順，可作人天眼目，又來效金牛造香齋飯，眾堅請上
J39nB471_p0955b28║堂。吩付大眾：匙到口邊，休𱒤著半頭米。」
J39nB471_p0955b29║上堂。問：「臘月十九日王爺誕期，曾未識面，特來當機。」
J39nB471_p0955b30║師云：「拄杖有眼，句句落款。」進云：「承當事如何？」師云：「汝
J39nB471_p0955c01║能有補天手麼？」進云：「一呼白雲高萬丈，一喝黃河水
J39nB471_p0955c02║倒流。」師云：「向者裏喝得麼？」僧連喝連退，師云：「只好喝
J39nB471_p0955c03║進，不能喝出。」問：「鳳曆已頒，龍樓協瑞，千歲壽辰，海宇
J39nB471_p0955c04║同歡。如何祝壽一句？」師云：「太虛可包，人心難量。」進云：
J39nB471_p0955c05║「鷲嶺分枝，天皇挺秀，是佛耶？王耶？」師云：「百萬香海水，
J39nB471_p0955c06║源頭無二流。」問：「日映龍山煙嵐秀，風送章臺古梅香，
J39nB471_p0955c07║滿天佳景渾露布，拈來法席作壽章。壽章文章如何
J39nB471_p0955c08║安排？」師云：「天地玄黃，辰宿列張，昨日獅吼，今朝鳳翔。」
J39nB471_p0955c09║進云：「和尚杖頭懸日月，學人坐具帶風雲。」師云：「大家
J39nB471_p0955c10║齊擔荷。」問：「王爺出師，四海歸依，若問太平，心地光輝。
J39nB471_p0955c11║如何是光輝？」師云：「耀古騰今。」進云：「如何是太平？」師云：
J39nB471_p0955c12║「一念不生。」進云：「如何是皈依？」師云：「福祿壽齊。」進云：「如
J39nB471_p0955c13║何是福？」師云：「喫得痾得。」進云：「如何是祿？」師云：「行得坐
J39nB471_p0955c14║得。」進云：「如何是壽？」師云：「長得短得。」進云：「福祿壽蒙師
J39nB471_p0955c15║指，當賀千歲千千歲。」師云：「知恩報恩始得。」乃云：「問王
J39nB471_p0955c16║福祿壽，恒河沙數年。咦！恒河沙數以為籌，仔細算來
J39nB471_p0955c17║無盡休，惟有我王真佛性，隨機應現轉風流。」顧視左
J39nB471_p0955c18║右云：「謾道今朝果是我王千秋耶？若論殿下誕辰，天
J39nB471_p0955c19║地同根，日月同明，無來無去，不減不增。左旋南斗，右
J39nB471_p0955c20║拱北辰，德超六合，道伏九卿。靈山付囑，普濟群生，應
J39nB471_p0955c21║跡娑婆，出現大清。金枝玉葉，神子龍孫，才通文武，學
J39nB471_p0955c22║貫古今。當今信愛，封大將軍，一條直腸，赤膽忠心。威
J39nB471_p0955c23║鎮荊南，士庶霑恩，雄師赫赫，殺氣騰騰，龍降虎伏，魔
J39nB471_p0955c24║消膽魂。雖然如是，恭敬心中存三寶，忠義頭上頂君
J39nB471_p0955c25║親。所以山僧向此祇園堂上，白椎集眾，吹大法螺，擊
J39nB471_p0955c26║大法鼓，鳴大法樂，豎大法幢，登獅座，上法王臺，信手
J39nB471_p0955c27║拈起無價寶香，爇向長生爐，合掌躬身，慶賀遐齡，口
J39nB471_p0955c28║呼千歲千歲。大眾異口同音，慶賀已竟。如何為讚祝
J39nB471_p0955c29║遐齡之句？八山作燭千年照，四海為田萬劫耕。」
J39nB471_p0955c30║除夕，上堂。云：「年盡更添春，月完復起正，陰陽含逆順，
J39nB471_p0956a01║拄杖有縱橫。」舉杖，云：「若論者段風光，千賢同登，萬聖
J39nB471_p0956a02║共成，方方得妙，處處光明。扶起耶，通天徹地；推倒耶，
J39nB471_p0956a03║法界香馨。自從把在山僧掌中，不畏推倒，那希扶起？
J39nB471_p0956a04║自放自收，縱橫無礙，即此拽向荊南，有眼者同觀，有
J39nB471_p0956a05║耳者共聞。幸遇今朝是箇除夕之日，必須要除卻見
J39nB471_p0956a06║聞覺知始得。呵呵！年已除耶？月已除耶？幸有日在，更
J39nB471_p0956a07║有時在。稱此之時，敲起楊公鼓，踢起雪老毬，吹起無
J39nB471_p0956a08║孔笛，彈起無絃琴，老僧鼓起利生掌，大家同賀太平
J39nB471_p0956a09║春。」撫掌，呵呵，下座。
J39nB471_p0956a10║解制，上堂。云：「百日期場以此周，利生之念永無休，權
J39nB471_p0956a11║收𦌕䍛斂綱線，海晏河清別下鉤。雖然如是，山僧初
J39nB471_p0956a12║住祗園，仗彼諸禪德雲集堂中，常聞鐘板分明，一旦
J39nB471_p0956a13║星散，且教老僧聞箇甚麼？內外謙讓和美，朝參暮請，
J39nB471_p0956a14║毫無相犯，實實不忍捨離。倘或家有年高師長，是必
J39nB471_p0956a15║往返周旋可矣。若無罣念繫心，宜可向者不寒不熱
J39nB471_p0956a16║爐邊燻蒸熅炙，只待養得神滿氣足，那時間點石成
J39nB471_p0956a17║金、乳雞化鳳，豈不美哉？或有同住者，不免口業未盡；
J39nB471_p0956a18║若無，僅落老僧孤迥迥一身潔白，光灼灼逍遙快樂
J39nB471_p0956a19║去也。」掉視拄杖，「啐！還有者護身符子，連者箇東西也
J39nB471_p0956a20║要交代便好。若論者箇道理，出沒無常，非心可測，非
J39nB471_p0956a21║（識非）情、非空非色，貴賤賢愚不起分別，任佛任魔攔頭
J39nB471_p0956a22║便決，拂開鏡塵，拈出空花，吸乾江水，掬起明月，六月
J39nB471_p0956a23║天寒，九冬腊熱，綠水然巨火，紅爐飛片雪，渡海擊龍
J39nB471_p0956a24║窩，過山拶虎穴，到家知所止，時來伴金闕。自我本師
J39nB471_p0956a25║送在渠儂肩上，只得挺身出頭，一肩擔荷，從西至北、
J39nB471_p0956a26║遊東轉南，總要覓箇深根固蒂、發榦生枝、開花結果。」
J39nB471_p0956a27║顧視左右，云：「滿堂俱是僧，眉目不差分，若不辯驗過，
J39nB471_p0956a28║金沙玉石豈能分？每人三十棒，掀翻徹底清。銅頭鐵
J39nB471_p0956a29║額漢子、頂天立地丈夫出來直下承當麼？」明旨禪人
J39nB471_p0956a30║昂然近座禮，師云：「老僧者拄杖，祖師榜樣，承空一棒，
J39nB471_p0956b01║帝釋心驚，諸天膽散。打開頂門慧眼，現出森羅萬象，
J39nB471_p0956b02║千里平川吞雲吐霧，萬仞山巔興波作浪。祖師門不
J39nB471_p0956b03║是訶諛苟就，必須眉高眼曠，自獲龍降虎伏，天人欣
J39nB471_p0956b04║暢。速去說法利生，列國興創。獅子座上親授祖師慧
J39nB471_p0956b05║命遺藏。」付揮印，舉杖，云：「者寶貝，不屈卑，自尊貴，侍多
J39nB471_p0956b06║年，不忍棄。曾閱藏，多羅偈，法傳東，雙嫩桂。此二子，莫
J39nB471_p0956b07║如是，所以親傳，不違古制。」打下，云：「棒頭落處現真如，
J39nB471_p0956b08║脫卻樊籠證祖位。」傳衣，云：「者領衣，諸佛流傳，諸祖根
J39nB471_p0956b09║基，內隱萬象森羅，外現八寶珠璣。師手親付，王公說
J39nB471_p0956b10║法。」先披，次云：「者領衣，如來慧命，後學體規，諸天恭敬，
J39nB471_p0956b11║龍虎相隨。覿面親授，莫當依稀。」二禪便禮。執源流，云：
J39nB471_p0956b12║「蓋緣汝等徹底掀翻，老僧只得和盤托出。咄！托出箇
J39nB471_p0956b13║甚麼？」舉起，云：「左為金梁，右為玉柱。曹溪一脈流通，祗
J39nB471_p0956b14║園派分兩路。雙獅齊吼，百獸回互。二子向前，老僧退
J39nB471_p0956b15║步。即日，二人秉拂上堂。」師歸方丈。