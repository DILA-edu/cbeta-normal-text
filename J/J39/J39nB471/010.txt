J39nB471_p0966c01║空谷道澄禪師語錄卷十
J39nB471_p0966c02║嗣法門人德儒編
J39nB471_p0966c03║康熙二十六年丁卯九月十二日，郫崇縣主丘、闔縣
J39nB471_p0966c04║紳衿、居士、功德主葉、張、永并及善姓等，請開建古道
J39nB471_p0966c05║場蓮品山法忍寺。至山門荒基，眾善左右禮拜，胡跪
J39nB471_p0966c06║合掌云：「願聞法音。」師以杖指云：「門庭高聳通天地，道
J39nB471_p0966c07║場闊大納乾坤，恒沙諸佛一齊到，棒喝如雷接梵音。
J39nB471_p0966c08║是則雖是未入門，瓦子敲打門以開，直入無把賓主
J39nB471_p0966c09║和，打成一片千手眼。難辨真假通方士，稱佛稱祖難
J39nB471_p0966c10║索摸，呼牛呼馬那管他？稱孤道寡，只要我得意脫灑。
J39nB471_p0966c11║得意且置，如何是入門一句？荊棘闢開張大道，杲日
J39nB471_p0966c12║當空獨照明，拄杖頭邊懸秦鏡，微塵剎土盡通靈。」至
J39nB471_p0966c13║正殿基，仍禮跪云：「願聞法音。」師云：「唐宋元明古道場，
J39nB471_p0966c14║幾經興盛幾經荒？朝綱紀正官民善，國泰時豐佛法
J39nB471_p0966c15║彰。山僧到此，百物呈祥，龍吟虎嘯，獅吼象狂，四時有
J39nB471_p0966c16║序，八節鏗鏘，土地伽藍各安方位，天王四聖勢復軒
J39nB471_p0966c17║昂，監齋護法晝夜巡察，法忍佛法從此興揚。若論佛，
J39nB471_p0966c18║過、現、未來十方一切諸佛，盡在人眉睫上運用神通，
J39nB471_p0966c19║放光動地，無一時無一刻不是佛之興處也，切忌當
J39nB471_p0966c20║面錯過。若論法，三藏十二部一切修多羅海藏靈文，
J39nB471_p0966c21║盡在諸人八識田中，隨心所轉、隨口所宣，無不是法
J39nB471_p0966c22║揚處也，只須返聽自聞。且道法忍佛法興揚一句作
J39nB471_p0966c23║麼生道？乍觀鵬飛如雲集，忽聞松聲似海潮。」至靜室
J39nB471_p0966c24║佛前，以杖指云：「惟有者箇古老，一生行事顛倒。皇宮
J39nB471_p0966c25║不會享福，靈山受盡苦惱。夜睹明星悟道，就向十方
J39nB471_p0966c26║打之繞，四十九年說夢，末後拈花弄草。惹得五千退
J39nB471_p0966c27║席，彌勒迦葉笑倒，一箇斂衣雞足走，一箇收囊兜率
J39nB471_p0966c28║跑。喜得西天四七有六宗，東土二三出五老。到如今，
J39nB471_p0966c29║普天之下豎剎竿，高山平地長香草。唯西蜀，遭劫殺，
J39nB471_p0966c30║處處荒殘。者老漢，好造化，通身光皎。非是有作有為，
J39nB471_p0967a01║蓋因無機無巧。為人只要箇心好，劫火到來，全身得
J39nB471_p0967a02║保。十方到此，禮也是好，不禮亦好。」以拄杖【圖】云：「只好
J39nB471_p0967a03║向者裏大大畫個圈兒，勝如泗洲三島獻珠進寶。」據
J39nB471_p0967a04║丈，云：「盡大地融通個方丈，一架蒲團恰好儘擠搆放，
J39nB471_p0967a05║晝憑白雲垂幔挂簾，夜有明星代燭照亮，睡來時高
J39nB471_p0967a06║枕[噗-口+鼻]，眠醒起時撫蓆歌唱。有問祖師大意，覿面便喝，
J39nB471_p0967a07║驀頭便棒。因甚如此？只為當初說禪說道，受盡多少
J39nB471_p0967a08║憎嫉訕謗，到如今那管他是他非，但覺自收自放。住
J39nB471_p0967a09║山林，豎甚麼門庭？求甚麼名望？落個安閒自在，隨心
J39nB471_p0967a10║樂曠，老運亨通，玄鳥代唱。」即日，蓍老葉施主辦齋，請
J39nB471_p0967a11║上堂。師至法座前，云：「法忍千年旺，檀那萬輩榮，道場
J39nB471_p0967a12║行正令，古剎住原人。僧仗十方集，佛從本地興，遼天
J39nB471_p0967a13║拄杖從今豎，直指門庭不順情。未入門時三十棒，但
J39nB471_p0967a14║能擬議隔千程，若問山僧親切句，法王座上聽分明。」
J39nB471_p0967a15║陞座，拈香，云：「此瓣香，天降明淨真種，地長玉葉金枝，
J39nB471_p0967a16║玉葉中藏法界，金枝上挂玄機，拈爇爐中，祝延
J39nB471_p0967a17║當今萬歲萬歲萬萬歲，皇后齊年，太子千秋，滿朝文武
J39nB471_p0967a18║添壽，闔國公卿增籌，伏願國泰時豐仰德化，海晏河
J39nB471_p0967a19║清四野謳。」次拈香，云：「此瓣香，長短不樣，大小各般，堆
J39nB471_p0967a20║積滿爐，不然再添，奉為西蜀文武大小尊官併及本
J39nB471_p0967a21║縣仁慈萬民真父母，大海波濤星月亂，郫崇慧日獨
J39nB471_p0967a22║高明。」復拈香，云：「此瓣香，生長盛茂於娑婆，根種源頭
J39nB471_p0967a23║在那畔，只因葉盛枝鬚廣，東西南北發藤蔓，山僧信
J39nB471_p0967a24║手頻拈起，放在爐中金光燦。奉為崇郫紳衿、當機請
J39nB471_p0967a25║主、遠近檀那、諸山耆宿、法筵宰官、居士等，伏願同登
J39nB471_p0967a26║覺地，共證菩提。」再拈，云：「此瓣香不從皇天后土而生，
J39nB471_p0967a27║豈受雨露滋長？驪龍腦上拈得，獅子項下獲來，爇向
J39nB471_p0967a28║爐中供養先師敏樹大和尚，用酬法乳之恩。只為當
J39nB471_p0967a29║初驀頭一棒命根斷，覿面喝雷翻轉來，道行七十報
J39nB471_p0967a30║恩盡，宜當恬靜學癡獃。」斂衣敷坐。上首白椎竟，師云：
J39nB471_p0967b01║「若觀山僧第一義，今歲是丁卯，後年乃己巳，前日初
J39nB471_p0967b02║九，今朝十二，僧俗共同期，凡聖本不二，不二之法門，
J39nB471_p0967b03║切勿妄輕視。世尊一生說，未曾道半字，祖師立棒喝，
J39nB471_p0967b04║無非方便示。」舉杖示眾，云：「山僧者是倚天劍，八面玲
J39nB471_p0967b05║瓏，有不懼鋒鋩者出班問答。」機緣繁未錄。師乃云：「一
J39nB471_p0967b06║生行道為人忙，忘卻劫前古道場，現現蓮山元日所，
J39nB471_p0967b07║明明法忍舊時方。葉公本是布金士，丘檀祗陀護法
J39nB471_p0967b08║王，眾善雲來重聚首，眉間同放白毫光。」舉杖示眾，云：
J39nB471_p0967b09║「會麼？者段光明，人人本具，箇箇不無，自從靈山同一
J39nB471_p0967b10║受記，生生不昧，劫劫難忘。見此法忍古佛道場荒蕪
J39nB471_p0967b11║多年，躬請山僧住此証盟修建者麼？既請作証，誠意
J39nB471_p0967b12║諦聽。帝釋插草梵宮已竟，凡夫愚鹵逐句訊問，栽梧
J39nB471_p0967b13║鳳棲，開池月映，人傑地靈，風恬浪靜，百靈相助，群識
J39nB471_p0967b14║幫襯，四海歸宗，八荒聽信，天降飛符，帝傳敕印，那箇
J39nB471_p0967b15║時節還須隱遯？三宣四詔只得從命，從前不敢輕妄
J39nB471_p0967b16║舉，謙下堅持守本分。且道本分一句如何道？豎指揮
J39nB471_p0967b17║拳俱造次，饑餐渴飲聽時音。」以拄杖一卓，下座。
J39nB471_p0967b18║師誕日，上堂。至座，云：「宇宙之內，三寶為尊；佛法之中，
J39nB471_p0967b19║聖諦第一。」喝一喝，卓一卓，云：「且道：者一喝、者一卓是
J39nB471_p0967b20║為尊耶？第一耶？呵呵！是法住法立，世問相常住。」便陞。
J39nB471_p0967b21║拈香，白椎竟，問答未錄，乃云：「者段光明無減增，隨機
J39nB471_p0967b22║應世恒沙春，百家名姓重重數，內有如如不動尊。」舉
J39nB471_p0967b23║杖示眾，云：「會麼？者裏會得，鍾離仙乃漢時大將，孔聖
J39nB471_p0967b24║賢周末明人，釋迦不受皇宮福，願向十方度眾生；者
J39nB471_p0967b25║裏不會，山僧只得指點分明，蘋果香圓樹上結，五金
J39nB471_p0967b26║八石土中生，耕地犁頭生鐵瀉，兩箇八兩是一斤，山
J39nB471_p0967b27║高大能藏金獅玉象，水深闊可住驪龍神鯤，人上人
J39nB471_p0967b28║有佛心天子，賢中賢有出劫之尊，天崩時女媧鍊石
J39nB471_p0967b29║能補，地動時未必鰲魚轉身。若論天地出處，青氣上
J39nB471_p0967b30║陞為天宮，濁氣下降作地府，三界原來不久長，毘嵐
J39nB471_p0967c01║風起無寸土，三災劫火一齊到，有情無情俱受苦。
J39nB471_p0967c02║玉皇本是萬仙主，飛去西天求佛祖。眾生貪戀網羅
J39nB471_p0967c03║中，如魚湯鍋任燒煮。只教法筵善姓，念佛參禪，見性
J39nB471_p0967c04║超三界，明心離八苦。眼前不受閻君氣，自有光明一
J39nB471_p0967c05║段普。甘草和根甜，黃連帶葉苦。」
J39nB471_p0967c06║上堂。師云：「德發出家不用修，一句彌陀百事周，而今
J39nB471_p0967c07║覺得尋蹤跡，四生六道一齊休。若不尋條出身路，水
J39nB471_p0967c08║底游魚終落鉤，去去來來無了日，鑽胎入腹幾驚憂。」
J39nB471_p0967c09║舉拂示眾云：「惟有者箇道理，無來無去、不古不今，出
J39nB471_p0967c10║自威音，虛空共體，日月同明。月有缺圓，日有降昇，唯
J39nB471_p0967c11║此者箇無減無增，包羅天地，載覆乾坤。若向者裏會
J39nB471_p0967c12║得，三途六趣化作極樂世界，十方剎土盡是蓮花化
J39nB471_p0967c13║生；者裏不會，便把黑臉的呼成夫子、白髮的喚作老
J39nB471_p0967c14║君。常聞世俗語，遍地有黃金，成仙成佛人修去，只要
J39nB471_p0967c15║凡人肯用心。」
J39nB471_p0967c16║上堂。問：「天垂寶蓋祥光遶，地湧金蓮猊座新。林德覺
J39nB471_p0967c17║薦父母，請師上堂。轉身踏著無生地，其意如何？」師云：
J39nB471_p0967c18║「最尊貴。」進云：「泥牛啣月沉海底，木馬常嘶午夜風。」師
J39nB471_p0967c19║云：「休造次。」進云：「某甲不然。」師云：「汝另開鼻孔。」進云：「有
J39nB471_p0967c20║水皆含月，無山不帶雲。」師云：「誰家簾外無青天？」問：「八
J39nB471_p0967c21║面玲瓏事如何？」師云：「顛倒騎牛看威風。」問：「踢起無油
J39nB471_p0967c22║燈，照透石人心。」師云：「鬼火草不驚。」乃云：「平日世尊無
J39nB471_p0967c23║卜度，雲從忽湧在兜率。大乘般若利諸天，涅槃報恩
J39nB471_p0967c24║為母說。大孝目連願海深，度盡眾生成正覺。雖然如
J39nB471_p0967c25║是，父母深恩尚能報，六道眾生亦可化，自性眾生欲
J39nB471_p0967c26║度難。何也？多劫染習深厚者，點業心如輥槃珠，何時
J39nB471_p0967c27║停佇？亦如灘下漚泡，速滅速起，無有了期。不遇明人
J39nB471_p0967c28║點化，風捲波濤無日休。欲報父母恩者，莊經造像，燒
J39nB471_p0967c29║香燃燈，為父母出家，參禪學道。佛言：『一子出家，九族
J39nB471_p0967c30║生天。為父母修齋辦供，敬佛法僧。』」舉：「地藏菩薩前身
J39nB471_p0968a01║為婆羅門女時，憶念生母，誠詣覺華定自在王如來
J39nB471_p0968a02║塔前修齋上供，哀白世尊：『作何方便令得見母？』悲泣
J39nB471_p0968a03║倒地。如來引其神識到阿羅賴，只見洪水滔天，汪洋
J39nB471_p0968a04║大海，海邊鐵圍城高大無門，見無數鬼，問：『此是何所？
J39nB471_p0968a05║我云何到此？』獄主曰：『非佛力、業力不能到此，是冥府
J39nB471_p0968a06║第一層地獄。』女自思惟：『若要不經無間獄，不謗如來
J39nB471_p0968a07║正法輪，我母生前謗毀三寶，是必在此獄中。』遂問無
J39nB471_p0968a08║毒鬼王：『我母在此，欲得見麼？』王曰：『汝母生前作何事？
J39nB471_p0968a09║是何名姓？』女曰：『我父婆羅門尸羅善，見我母生前行
J39nB471_p0968a10║惡，譏毀三寶，名悅諦利。』鬼王聽罷，合掌贊聖女曰：『因
J39nB471_p0968a11║汝向覺華定自在王塔前修齋上供，仰瞻佛力，生天
J39nB471_p0968a12║三日也。』女合掌曰：『佛語不虛，假饒造罪過山嶽，只須
J39nB471_p0968a13║妙法兩三行。』試問大眾：如何是妙法？」以杖一卓，云：「無
J39nB471_p0968a14║心衲子閒談語，禪定現前文義深。」
J39nB471_p0968a15║上堂。師云：「今朝臘八佛成道，十方國土開宗教，四十
J39nB471_p0968a16║九年無一字，落得頭陀悄地笑。百萬眾前那一笑，四
J39nB471_p0968a17║七西天東二三，狂徒一夥諠譁譟，達磨至此指安心，
J39nB471_p0968a18║得皮肉骨不成套，三禮無言得正傳，風恙縛身藥不
J39nB471_p0968a19║效，無纏無縛欲何求？前言老也後言少，米熟候時用
J39nB471_p0968a20║節簸。三振錫鳴述讓號，西川走出馬駒來，耳聾吐舌
J39nB471_p0968a21║一齊到，脅下三拳北闡宗。名垂千古三玄要，正傳三
J39nB471_p0968a22║十二歸儂，隱入蓮山因耋耄，堂中個個要參禪，參禪
J39nB471_p0968a23║須把話頭抱。抱話頭，萬緣斷，工夫定要打成片，趙州
J39nB471_p0968a24║四十心無雜，勇猛精進如交戰。抱話頭，莫放鬆，一日
J39nB471_p0968a25║精勤一日工，兩手撥開牢關鎖，一腳踏乾水晶宮。抱
J39nB471_p0968a26║話頭，要斟酌，斷妄除貪掃雜學，但起纖毫乖巧心，鉤
J39nB471_p0968a27║引群魔難擺脫。抱話頭，如聖旨，日時限定全終始，倘
J39nB471_p0968a28║若遲延事未完，苦惱逼身怨自己。抱話頭，看端的，拑
J39nB471_p0968a29║柴擔水承誰力？一時不在如同死，撚指光陰休可惜。
J39nB471_p0968a30║抱話頭，直如鐵，幻世情緣盡勦絕，千金難動道者心，
J39nB471_p0968b01║直證菩提方可歇。抱話頭，站鐵石，莫被虛名浮利歙，
J39nB471_p0968b02║自有隨身無價寶，磊山金換不能易。抱話頭，要細心，
J39nB471_p0968b03║坐臥尋常辨假真，忽現佛魔心不動，穩若泰山誰敢
J39nB471_p0968b04║侵。抱話頭，少輕狂，伶俐十分莊老郎，疑團不破休開
J39nB471_p0968b05║口，問千答萬不為長。抱話頭，如錠釘，錠釘入木不移
J39nB471_p0968b06║分，工夫稍得輕安處，先報國王水土恩。抱話頭，如走
J39nB471_p0968b07║路，百尺竿頭更進步，剝盡芭蕉再下手，自度度人人
J39nB471_p0968b08║自度。抱話頭，萬事灰，四大幻身假臭軀，借假修真得
J39nB471_p0968b09║妙悟，法身處處放光輝。抱話頭，如護珠，切忌尋常有
J39nB471_p0968b10║玷污，心淨即同佛土淨，半點瑕疵不丈夫。抱話頭，似
J39nB471_p0968b11║秋水，滿月當空照徹底，分明好顆夜明珠，水深手短
J39nB471_p0968b12║難拈起。抱話頭，真佛子，要將十二時辰使，喝轉黃河
J39nB471_p0968b13║水倒流，崑崙嚇退三千里。抱話頭，如猛將，單刀匹馬
J39nB471_p0968b14║翀前向，快駿加鞭得勝歸，進爵陞官欣快暢。抱話頭，
J39nB471_p0968b15║凡轉聖，成佛成仙自己蹭，輥芥投針毫不差，頭頭拈
J39nB471_p0968b16║起頭頭應。抱話頭，決證果，工夫融化無人我，忽然拶
J39nB471_p0968b17║碎鐵鏝首，方信燈光原是火。呵呵！一生勤苦從今妥。
J39nB471_p0968b18║偈曰：因緣時至悟門開，萬丈火坑跳出來，從此不疑
J39nB471_p0968b19║心佛物，孤光獨照物情諧。物情諧，慢受王公虔禮請，
J39nB471_p0968b20║先入深山保聖胎，貴賤智愚皆有分，除聾瘖啞與癡
J39nB471_p0968b21║呆，縱然不及佛神用，悟明心地躲三災。珍重！」
J39nB471_p0968b22║上堂。「出家人好似冰凌高上行，荊棘叢中過，萬仞崖
J39nB471_p0968b23║邊立，鑊湯爐內坐，眉毛剔起觀，橫身不搖簸，性命呼
J39nB471_p0968b24║吸間，懸絲頃刻蹉，千日一齊明，放下塚頭臥，任憑天
J39nB471_p0968b25║地老，那管乾元破，消磨塵劫非，蕩盡恒沙錯。古云：『不
J39nB471_p0968b26║是一番寒徹骨，怎得梅花撲鼻香？』分明一箇凡夫俗
J39nB471_p0968b27║子，若不百折千磨，安得成佛作祖？豈非容易小可？譬
J39nB471_p0968b28║如礦石入於高廣大爐韝煉成生鐵，復入紅火地爐
J39nB471_p0968b29║炒成熟，仍過鉗錘敲打九煉成鋼，方纔造成器皿，還
J39nB471_p0968b30║要更加切磋琢磨、細細刨刮，無斑痕疤缺、內外光亮、
J39nB471_p0968c01║美玉無瑕，時人一見便生歡喜愛慕之心，方可中用
J39nB471_p0968c02║器也。是寶劍賣與烈士、農器賣與耕夫、刀斧賣與樵
J39nB471_p0968c03║子、鉤釵賣與漁人，獵戶喜的利器、武將愛的鎧甲，一
J39nB471_p0968c04║物必有一主。」舉起拄杖示眾：「唯有山僧者件寶貨不
J39nB471_p0968c05║遇知音，誰能酬價？不如拋入長江大海，免遺形蹤，惹
J39nB471_p0968c06║後昆論是道非。」擲下拄杖，下座。
J39nB471_p0968c07║上堂。師云：「拄杖近來不值錢，盲龜跛鱉紊同然，蹉跎
J39nB471_p0968c08║蹶躓皆如此，耄耋扶行童作頑。除惡除兇方士柄，打
J39nB471_p0968c09║牛打馬牧童權，如今棒喝終何用？高枕無憂樂歲年。
J39nB471_p0968c10║返觀自性佛，腳下有燈傳。」拽杖下座。
J39nB471_p0968c11║上堂。云：「不是世人不善修，蓋緣近惡以成流，住居邊
J39nB471_p0968c12║地性情野，生在中華仁義周。所以，人心如同輥盤珠，
J39nB471_p0968c13║活潑潑、動玄玄，東蕩、西蕩，無暫停止。又如高山池水，
J39nB471_p0968c14║決東從東流、決西從西流，即此謂也。向下流者易，昇
J39nB471_p0968c15║上一步難；隨流造業易，群惡獨善難；修行念佛易，割
J39nB471_p0968c16║愛除貪難；跳出火坑易，真參實悟難；剃髮染衣易，得
J39nB471_p0968c17║遇明師難；站定腳跟易，錯行一步難；包含萬象易，開
J39nB471_p0968c18║口說法難。若將十難易頭頭拈起、步步著，那怕不與
J39nB471_p0968c19║三世諸佛同一鼻孔出氣？如或未然，業海無邊肯求
J39nB471_p0968c20║渡，火坑萬丈跳出頭，醉夢不醒吾何奈？南北東西任
J39nB471_p0968c21║遂流。世常云：醫藥從來不告門，茅廬三赴制乾坤。世
J39nB471_p0968c22║間之事尚如此，出格威風豈讓人？」一卓，下座。
J39nB471_p0968c23║上堂。云：「利生設盡多方權，鐵壁銀墻誰去鑽？獨喜高
J39nB471_p0968c24║強貪富貴，教分三路任君攀。所以，《藥師經》云：『求壽男
J39nB471_p0968c25║女、富饒官位，種種可得；除魑魅、夢魍魎，件件可消。』若
J39nB471_p0968c26║要打兇霸惡、欺良壓善、殺牲害命，不向外未，乃是自
J39nB471_p0968c27║作受，豈不恐懼乎？驚怖乎？善哉！善哉！螻蟻尚且貪生
J39nB471_p0968c28║畏死，人乃萬靈，豈不慚惶？聽頌：不貪世樂不求榮，地
J39nB471_p0968c29║獄天堂一坦平，十惡門關行十善，思惟一切自圓成。」
J39nB471_p0968c30║舉杖示云：「唯山僧者箇道理不假思惟。何也？但能纔
J39nB471_p0969a01║擬議，甚隔千重山。」呵呵！下座。
J39nB471_p0969a02║上堂。師云：「昔日老胡語絕文，梁皇聽得返沉吟，藏形
J39nB471_p0969a03║隱跡九年後，直指安心返故循。米熟三更傳缽去，滿
J39nB471_p0969a04║堂撩亂四方巡，追巡庾嶺鹵將舉，物認主人方可擎。
J39nB471_p0969a05║自愧無容為乞法，一言提惺復回程。曹源分派五家
J39nB471_p0969a06║師，雙桂濟宗第一人，逆順化方難摸測，到頭一著甚
J39nB471_p0969a07║分明。吾擔敏祖千斤擔，十省兩都歷化行，身住寶光
J39nB471_p0969a08║心未了，不知何地展經綸？願分肢節供諸佛，頗恨一
J39nB471_p0969a09║身徹骨貧。」舉杖，云：「幸得還有者個在。」一卓，下座。