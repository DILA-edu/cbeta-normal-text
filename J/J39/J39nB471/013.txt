J39nB471_p0975a01║空谷道澄禪師語錄卷十三
J39nB471_p0975a02║嗣法門人德儒編
J39nB471_p0975a03║小參
J39nB471_p0975a04║師住敘州府象山，云：「前後釋迦、大小彌勒，難道不同
J39nB471_p0975a05║山僧者箇？」豎掌，云：「且道者箇是甚麼聻？三頭六臂支
J39nB471_p0975a06║持不下，九膽七心豈敢當鋒？活落落，歷劫出沒，無來
J39nB471_p0975a07║無去；脫灑灑，今古升沉，不減不增。吾今為汝諸人推
J39nB471_p0975a08║倒觀音淨瓶、打脫彌勒布袋，變大地作黃金、攪長河
J39nB471_p0975a09║為酥酪，只教大眾咬著些子一場快活、吐著些子滿
J39nB471_p0975a10║面春風，不枉來此粧模作樣，做者場懡㦬境界、出者
J39nB471_p0975a11║番男子形殊，俱各要同志共膽協力、忿心努力一番，
J39nB471_p0975a12║敲脫枷鎖、拔出牢關，唧嚦溜一聲迸開漆桶、𨆂踢䟜
J39nB471_p0975a13║幾步跳出三界，豈不快暢者哉？諸禪衲休怪山僧口
J39nB471_p0975a14║踐，若不從此幹辦明白，日後有人收拾渠在。」推倒椅
J39nB471_p0975a15║案歸方丈。
J39nB471_p0975a16║結制落堂。云：「人天交接之處，不比泛泛尋常之所，剔
J39nB471_p0975a17║起兩行眉毛，如同兩陣交鋒相似。堂分內外，各執一
J39nB471_p0975a18║行，見丁著役，切勿推藏。把著便行，沒箇商量，稍生擬
J39nB471_p0975a19║議，犯吾鋒鋩。撾鼓落堂，滿腹愁腸，那箇時節，難辯高
J39nB471_p0975a20║強？如羊伴虎，只須隄防，動著山僧，惟恐難當。預先告
J39nB471_p0975a21║過，總略提綱，凡百細心，切忌倉惶。戒須嚴持，如固籬
J39nB471_p0975a22║墻，禪識放收，如樂鏗鏘。三學業畢，無限馨香，與條拄
J39nB471_p0975a23║杖，續燄祖芳。謾道滿口深許，須過幾經風霜。」
J39nB471_p0975a24║壬子八月，江西南康府石塘瑞龍庵文湛及眾善請。
J39nB471_p0975a25║師一喝便坐，云：「數年未弄伽陀，山僧佛法陳憩，惜乎
J39nB471_p0975a26║出在行腳，凡事不周不備，無非觸境逢緣，只當遊戲
J39nB471_p0975a27║三昧。眾善虔誠禮請，兩片口皮鈍滯，試問參禪工夫，
J39nB471_p0975a28║其中不容半字，但只萬緣放下，隨心拈起即是。若論
J39nB471_p0975a29║最初入門，必用話頭一句，一歸何處審觀？晝夜疑來
J39nB471_p0975a30║疑去，拶到無人無我，自然心空及第。放則彌滿六合，
J39nB471_p0975b01║卷之收藏於密，青山綠水吾心，翠竹黃花祖意。伸手
J39nB471_p0975b02║推倒須彌，捏著虛空粉碎，撫掌呵呵唱太平，大地山
J39nB471_p0975b03║河成白玉。」舉起拄杖，云：「會麼？若向者裏會得，饅頭是
J39nB471_p0975b04║肉做，拈來可充饑；者裏不會，火珠求水，臨渴無依。山
J39nB471_p0975b05║僧過此施方便，若不力行悔後遲。」
J39nB471_p0975b06║江南江寧府大山舖徐、胡暨眾善信請益。師云：「登舟
J39nB471_p0975b07║度嶺自南來，豈獲中途遇善臺？綠水凝冰無月現，青
J39nB471_p0975b08║山磊雪有花開。故此法無一定，有虛則有實，無假不
J39nB471_p0975b09║顯真。」師撫案云：「且道者是真？是假？若道者是假，山僧
J39nB471_p0975b10║尋常秪當耍；若道者是真，眾善誠凝仔細聽。山僧有
J39nB471_p0975b11║句至切語，不了生死輪迴坑，張家死、李家生，或男形、
J39nB471_p0975b12║或女身，只看善惡二字有淺深，大善昇天、小善人間，
J39nB471_p0975b13║大惡墜地、小惡入迷，深無物可諭，只好向者裏畫箇
J39nB471_p0975b14║金剛圈，無論久進、初進，都向者裏蹼跳，從此跳得出
J39nB471_p0975b15║即丈夫，跳不出即凡夫。」
J39nB471_p0975b16║堂眾為工夫不進。師進堂，嗄嗄發一長笑云：「久曠大
J39nB471_p0975b17║眾敢當受請，只得就頭講話。是則雖是，山僧平生不
J39nB471_p0975b18║慣理葛藤，止好直道一句兩句而已。且道一句兩句
J39nB471_p0975b19║也是多了的？三世諸佛說法，不過利益三有；歷代祖
J39nB471_p0975b20║師垂手，無非接引群生。山僧今到此，不得已鼓兩片
J39nB471_p0975b21║口皮，亦是挑撥大眾，只得向無言處發言、無說處起
J39nB471_p0975b22║說、無章句中表出章句、無作用顯作用、無把柄設把
J39nB471_p0975b23║柄、無道理拈道理。」豎杖云：「且道者是甚麼道理？呵呵！
J39nB471_p0975b24║若論者箇道理，三世諸佛取證，證此者箇道理；歷代
J39nB471_p0975b25║祖師了明，明此者箇道理；十方菩薩苦行，行此者箇
J39nB471_p0975b26║道理；一切比丘受持，持此者箇道理；現前大眾參悟，
J39nB471_p0975b27║悟此者箇道理；大地眾生執迷，迷此者箇道理。所以
J39nB471_p0975b28║云：在聖未曾增一絲毫，處凡何嘗減一分寸？良由此
J39nB471_p0975b29║事在天即高、在地即平、在人有迷悟、在物有靈蠢，一
J39nB471_p0975b30║切眾生皆有智慧德相，只因污染貪愛、妄想執著，故
J39nB471_p0975c01║不明者箇道理。佛觀眾生性麤狹劣、難調難化，而自
J39nB471_p0975c02║思惟：我寧不說法，尋念過去佛。即時天主帝釋三請
J39nB471_p0975c03║世尊轉大法輪。我及眾生願樂欲聞，莫不聞此者箇
J39nB471_p0975c04║道理。說法四十九年，末後拈花示眾，也只是者箇道
J39nB471_p0975c05║理。惟此者箇，人人本具、箇箇不無，總要直下承當，返
J39nB471_p0975c06║觀自看，活潑潑無名無相。且道是箇甚麼道理？咦！林
J39nB471_p0975c07║深幽遠無人到，古路坦然我獨歸。」
J39nB471_p0975c08║因事落堂。云：「山僧欲不說，只見眾中七零八落，雖厭
J39nB471_p0975c09║煩絡索，不得不說。既到其中，只得翻藤理葛。此間結
J39nB471_p0975c10║制，未必是山僧有甚麼私事，甘撿箇白炎頭，瞞得那
J39nB471_p0975c11║一箇？無非為大眾一大事因緣故。有甚麼私心偏意
J39nB471_p0975c12║耶？有甚包藏耶？頭頭露出，法法現成，應用現前，無處
J39nB471_p0975c13║不有，無所不周，日用尋常，了然大快。道豈遠人，人自
J39nB471_p0975c14║遠也。因甚麼不肯自惺自覺，慣論他是他非，攪群亂
J39nB471_p0975c15║眾，磨牙咬舌？此等𠌮儸倱伅之徒，不生忸怩之心，工
J39nB471_p0975c16║夫不上緊，逐日嘈𠱥。如此用心，迷雲愈厚，若海漸深，
J39nB471_p0975c17║爬得出頭，日已西沉。勸爾有知慚識愧之流，正好向
J39nB471_p0975c18║此倚眾靠眾，堂中柴方水就衣食自然，做些現成工
J39nB471_p0975c19║夫，把者大事見箇明白，了得乾淨，一出堂去，橫行直
J39nB471_p0975c20║走，纔不被天下老和尚熱瞞，亦不受黑臉老子勾引。
J39nB471_p0975c21║如或未然，提起本參，豎起脊梁，自然話頭親切，咬定
J39nB471_p0975c22║牙關，捏定兩拳，何愁大事不徹。若將己分一著明了，
J39nB471_p0975c23║千處萬處齊明，話頭看破，古文今文齊破，豈不快哉。
J39nB471_p0975c24║何須今日問話，明日轉語，或棒或喝，枉爾受痛，揚眉
J39nB471_p0975c25║豎拳，恍然瞞過。若知痛癢的工夫，有些入手，不識快
J39nB471_p0975c26║暢的問話，止圖好看。如此見識，不能了生脫死，而返
J39nB471_p0975c27║招愆惹罪，不聞前人錯答一字，尚墮五百劫之狐形，
J39nB471_p0975c28║豈不懼哉。工夫可著實行去，話頭要本分道來，就從
J39nB471_p0975c29║答不去、轉不來處，起疑捨死，逼拶來、逼拶去，逼到無
J39nB471_p0975c30║絲毫擬議處，切莫放捨，與他廝挨。如此用工，出身不
J39nB471_p0976a01║待時節，徹頭止在剎那。若到者般田地，劍樹刀山，即
J39nB471_p0976a02║刻灰燼，銀墻鐵壁，當下冰消，那時間開口吐氣，出乎
J39nB471_p0976a03║自然，如同往日做就一般相似，豈假安頓鋪排。脫或
J39nB471_p0976a04║未然，直須吞洋銅汁，服熱鐵丸，更向大冶爐中，另鑄
J39nB471_p0976a05║一回，換過者一幅心肝始得。」
J39nB471_p0976a06║激勵大眾，落堂。云：「邇來一輩參討之客全不的當，今
J39nB471_p0976a07║日窮廝煎、明日餓廝炒，不肯向衣線下透脫將去，甘
J39nB471_p0976a08║作一等盲修瞎煉之徒，做到彌勒下生一無出頭日
J39nB471_p0976a09║子，秪恐閻家勾帖到來，無常殺鬼卒然而至，那時饒
J39nB471_p0976a10║渠有滿腹文章、蓋世辯舌，總是他人口角邊覓來，糟
J39nB471_p0976a11║粕狐涎到此亦難濟事，正所謂食涕唾鬼，空費生平
J39nB471_p0976a12║伎倆。若是頭正尾正的漢子，直須向三世諸佛說不
J39nB471_p0976a13║到處、歷代祖師道不出處，猛著精彩，究竟看是甚麼
J39nB471_p0976a14║境界，自有擣斷處。譬如百尺竿頭更進一步，一步又
J39nB471_p0976a15║一步，只要進到無地可進處，方名孤迥迥地，如此方
J39nB471_p0976a16║許大休大歇。」連聲喝出。
J39nB471_p0976a17║在家七眾取名請益。師云：「爾因何所事，兩次三番地？
J39nB471_p0976a18║若問請安名，拈來無不是。一名曰才、一曰法，山僧有
J39nB471_p0976a19║才、法二施：一名曰喜，至此聞法歡喜；一名曰戒，令爾
J39nB471_p0976a20║勤修戒、定、慧；一名曰息，從此息滅貪、嗔、癡；一名曰時，
J39nB471_p0976a21║時下明心見性；一名曰立，立地成佛作祖。」以指畫一
J39nB471_p0976a22║圓相，云：「任他是佛、是祖、是凡、是聖，都跳不出山僧者
J39nB471_p0976a23║圈子在。箇中還有跳得出者麼？」自代一喝，云：「任君用
J39nB471_p0976a24║盡千鈞力，終是無如一指何。」
J39nB471_p0976a25║茶次，云：「者裏喫茶，大家動口，徵驗工夫，用力少有。精
J39nB471_p0976a26║進的如錦上添花，懈怠的似瓶中插柳。此處不分清
J39nB471_p0976a27║濁去，迷頭依舊東西走。」
J39nB471_p0976a28║江西奉新縣不然李居士取名。云：「了了分明無覆藏，
J39nB471_p0976a29║尋常日用出誰覺？六門晝夜自光明，動靜施為毫不
J39nB471_p0976a30║錯，不遷不變一如如，無去無來活潑潑。在聖不增凡
J39nB471_p0976b01║不減，物物頭頭看下落，今朝分明說向伊，三世如來
J39nB471_p0976b02║難摸索。此中有摸索得的麼？」震威一喝，云：「罪福若空
J39nB471_p0976b03║花，何處起善惡？說下千言萬語，要明打頭一著。」
J39nB471_p0976b04║湖廣遠安縣方護法供養衲頭。師云：「金針透出獰龍
J39nB471_p0976b05║眼，玉線牽回八面風，織就森羅統萬象，縫成八封領
J39nB471_p0976b06║九宮。內函日月星辰燦，外顯山河社稷雄，始自頭陀
J39nB471_p0976b07║親手造，樹下一居食一中。青州止有七斤重，遠安信
J39nB471_p0976b08║力數無窮，老僧披說無生法，功勳福德讓方公。且道：
J39nB471_p0976b09║如何是無生法？大眾！沉凝諦聽，待老僧說無生。」師良
J39nB471_p0976b10║久，云：「聽麼？若向者裏聽得，三滿多缽怛囉；者裏不聞，
J39nB471_p0976b11║唵㗭唎㗭唎𠼦哆那娑婆訶。」以袖一拂，歸方丈。
J39nB471_p0976b12║七堂。云：「者箇門庭豈等常？無端名跡播諸方，鉗錘不
J39nB471_p0976b13║惜勤敲打，留得聲名四野彰。仔細看來，大地無寸土，
J39nB471_p0976b14║眼底無一物，且道彰箇甚麼？莫是德相華居士辦齋
J39nB471_p0976b15║供眾，向頂門著錐，腳跟知痛，大眾得饗飽，居士賺受
J39nB471_p0976b16║用？若論山僧此語，也是一舉兩得，且道居士得箇甚
J39nB471_p0976b17║麼？咄！識得老僧一轉語，方知受用無休日。」
J39nB471_p0976b18║「命長無過百歲，壽夭無非六九。富貴多生修積，因緣
J39nB471_p0976b19║前世培有。非時不可栽松，當道方宜插柳。任謀膏腴
J39nB471_p0976b20║千莊，不如心田一畝。卑賤安分悠長，高貴難保永久。
J39nB471_p0976b21║惟此僧道兩門，巖窟草窩苦守。只待大事分明，放下
J39nB471_p0976b22║渾身抖擻。上古餐松飲露，名揚千古豈醜。今人跨駿
J39nB471_p0976b23║穿綾，犯法如同芻狗。知足除貪稱俊傑，迷徒任向東
J39nB471_p0976b24║西走。自覺醒來參老僧，未曾喫飯先學嘔。試問祖師
J39nB471_p0976b25║直指安心法，八面成半斤，十升為一斗。」
J39nB471_p0976b26║祗園解制，晚茶次，辭眾云：「山僧止得一幅臉皮，不喜
J39nB471_p0976b27║重說繁說，但出一言半語，聽在耳、受在心，依而行之，
J39nB471_p0976b28║大家有光彩。出言不聽、不信、不行，使我自羞自愧，深
J39nB471_p0976b29║悔從前煎逼大眾，晝夜不安，覺我過也。凡有出堂者，
J39nB471_p0976b30║萬望包含，休取我咎。幸甚！幸甚！老僧更有幾句痛心
J39nB471_p0976c01║之語出在口邊，不得不言，未必眾中與我有甚麼讎
J39nB471_p0976c02║恨，故不忍我慈心，只得說出。僧者，三寶眾中之尊，多
J39nB471_p0976c03║有王侯公卿求之而不得，既叨為佛子，必審其祖宗
J39nB471_p0976c04║之淵源，如何修行、如何悟道、如何度化利益一切眾
J39nB471_p0976c05║生，傳流不絕，宜當細細省察，未必做箇不肖的子孫，
J39nB471_p0976c06║任其憊懶而不羞恥，豈不玷辱宗祖？若是臉上有血
J39nB471_p0976c07║色的，一聞此語，悚慄一番，終成法器。賴佛逃生的，附
J39nB471_p0976c08║之度外，所以古云：把手牽不行，自肯乃方親。」
J39nB471_p0976c09║擺脫塵勞求出家，彌陀池長白蓮花。一心向上勤精
J39nB471_p0976c10║進，八德池中結煙霞。只待功完行滿日，花開露出金
J39nB471_p0976c11║襤裟。十方諸佛同聲贊，善哉奇男坐寶車。所以出家
J39nB471_p0976c12║二字，莫當輕小。出家一日夜，二十劫不墮三惡道。出
J39nB471_p0976c13║家之人，能離五過失，得五勝利。世尊曾住劫比羅城
J39nB471_p0976c14║時，說此出家功。一時國王王子，百官庶民，信善男女，
J39nB471_p0976c15║俱求出家。何況末劫將近，莫到苦來逼身，覺得遲也。
J39nB471_p0976c16║既得出家，要持戒參禪，悟明心地，纔不辜此初念。諦
J39nB471_p0976c17║聽頌曰：出家定要了生死，一念參差被鬼使。剔起眉
J39nB471_p0976c18║毛捏緊拳，瞠開慧眼咬唇齒。忽然迸破太虛空，一腳
J39nB471_p0976c19║踏穿慧海底。橫走直行任自遊，十方剎土如彈指。果
J39nB471_p0976c20║到恁麼田地，纔不辜負今日念爾。如或未然，信施空
J39nB471_p0976c21║消尚且罷，火池跳出墜泥坑。
J39nB471_p0976c22║「昂昂漢子，迥迥丈夫，只為英雄二字，牽在名利場中，
J39nB471_p0976c23║爭論人我，剖判是非，不覺光陰瞬息，日月如梭，一息
J39nB471_p0976c24║不還，如同灰壤，名如電滅，利似冰消，不如皈向三寶
J39nB471_p0976c25║門中，暫不成佛證仙，亦不入牛胎馬腹。聽頌：佛仙本
J39nB471_p0976c26║是凡夫修，看破浮塵如電漚。樹老山崩海有竭，人生
J39nB471_p0976c27║難保百年周。出家不望求榮貴，脫俗但緣造業休。學
J39nB471_p0976c28║箇蒙聾癡呆漢，到頭一定上天兜。」
J39nB471_p0976c29║辛未二月，陳居士落髮。師云：「人生浮世如同夢，千算
J39nB471_p0976c30║萬謀前後弄，弄到神疲氣不接，一團白肉土坑送。癡
J39nB471_p0977a01║眾生，宜保重，靈光一點真如性，三世如來同我共。悟
J39nB471_p0977a02║成佛，迷走空，串入輪迴火宅中，三界堅牢無隙縫。魚
J39nB471_p0977a03║變龍，雞化鳳，蛟欲飛騰破鐵甕，人靈自棄不前修，直
J39nB471_p0977a04║待臨危受苦痛。聞佛法，莫放縱，把著繩頭敢放鬆，鐵
J39nB471_p0977a05║墻銀壁一時迸。跳出乾坤三界外，自獲天人來敬奉，
J39nB471_p0977a06║十方佛剎任優游，那管風搖天地動。聽頌：出家如鳥
J39nB471_p0977a07║脫羅網，除卻貪嗔癡妄想，五蘊塵緣色色空，寶光堂
J39nB471_p0977a08║上作標榜。」
J39nB471_p0977a09║饒居士落髮，師云：「既來出家落髮，尤勝將軍卸甲。亦
J39nB471_p0977a10║如雞鳥脫籠，躲離刀砧煎𤌙。收入三寶數類，勤修禪
J39nB471_p0977a11║道佛法。禪悟通天徹地，道明證越塵剎。法雨普潤大
J39nB471_p0977a12║千，纔成釋子機括。若不見性明心，生死輪迴何拔？奸
J39nB471_p0977a13║狡癡詭紊亂，出家有甚傝𠎷？依舊百姓光頭，圖名不
J39nB471_p0977a14║在里甲。此等無智凡夫，枉住叢林梵剎。自古佛門寬
J39nB471_p0977a15║廣，進出毫無逼壓。好歹預先告過，任憑揣摩籌察。果
J39nB471_p0977a16║是越格丈夫，沐首洗心剃髮。」
J39nB471_p0977a17║「人人有塊膏腴田，春布秋收不記年。天上人間俱饗
J39nB471_p0977a18║遍，此番果證作填還。亮大德，結人緣，若到風雲聚會
J39nB471_p0977a19║日，清高逸樂莫忘元。且道如何是不忘本元一句？雨
J39nB471_p0977a20║花落處非真際，一念無生證涅槃。」
J39nB471_p0977a21║圓根祝髮。師云：「人同四海魚狂舞，想跳龍門睹天府。
J39nB471_p0977a22║貪餌吞鉤入網羅，終須難免庖廚楚。莫是當來有善
J39nB471_p0977a23║因，感動寶光來救苦。既來歸在祖師門，勝似嬰兒得
J39nB471_p0977a24║見母。大韝爐中鍛煉出，永證金身作佛祖。」
J39nB471_p0977a25║徹明禪人辦齋，齋次，師云：「瞬息光陰如射箭，白駒過
J39nB471_p0977a26║隙似拋梭，霎時不覺七旬已，晃若閃光一剎那。幸此
J39nB471_p0977a27║得叨三寶數，不然虛度一生過，年年多累眾兄弟，歲
J39nB471_p0977a28║歲難當孝順多。你敬老僧人敬你，屋簷水滴舊坑窩，
J39nB471_p0977a29║老僧更有兩樁事，說與賢徒慢琢磨。若是蜀中緣不
J39nB471_p0977a30║就，依然芒履受奔波，行到水窮山盡日，那時必定得
J39nB471_p0977b01║諧和。言不盡，慢蹉跎，隄防碗箸動干戈。大眾請茶。」
J39nB471_p0977b02║念慈禪人辦齋，齋次，師云：「人生於天地之中，蒙乎不
J39nB471_p0977b03║知天有何高？地有何厚？既不知天地高厚，必須要明
J39nB471_p0977b04║自己源頭一著始得。且道如何是源頭一著？生來時，
J39nB471_p0977b05║審問來之起頭；死去時，追尋去之落腳。若不明此者
J39nB471_p0977b06║著，甘受人間饑渴，正所謂成都一隻鵝，東門攛下河，
J39nB471_p0977b07║流入東瀛海，渴死豈奈何？莫至臨渴掘井，及至井成，
J39nB471_p0977b08║必不能活。病急尋盧醫，病危覓扁雀，縱有回天揭地
J39nB471_p0977b09║手，病入膏肓難下藥，老僧囊有返還丹，總為時人犯
J39nB471_p0977b10║執著。」舉：「文殊問善財，指地云：『但是藥扯來。』財信手扯
J39nB471_p0977b11║一莖草與，殊云：『無一不是藥。』」師云：「大小善財也會弄
J39nB471_p0977b12║乖，遍地俱是信手扯來，不識通身藥治通身病，向外
J39nB471_p0977b13║馳求都是錯。呵呵！錯不錯？切莫忘了穿衣喫飯者一
J39nB471_p0977b14║箇，速向明明路上行，休從黑漆桶中坐。」
J39nB471_p0977b15║德福余居士設齋次，師示云：「雖爾持齋學念佛，過重
J39nB471_p0977b16║功輕有斷續，六時返復細窺審，未必主人常住屋。光
J39nB471_p0977b17║陰混過事非小，走脫靈猿沒處逐。緊隄防，休謾忽，眼
J39nB471_p0977b18║前若不了明白，掉轉頭來何面目？」
J39nB471_p0977b19║福超禪人設齋次，師囑云：「行孝江流第一人，哭振山
J39nB471_p0977b20║門天下聞，看罷世間能有幾？吾徒算起可比倫。是則
J39nB471_p0977b21║須是有始要有終，開花須結果，老僧僅七十，收元之
J39nB471_p0977b22║日何安妥？」
J39nB471_p0977b23║德果王居士受五戒，齋次，師云：「既為一箇丈夫漢，何
J39nB471_p0977b24║故勞形挑空擔？要了撒開一切了，莫效藕斷絲不斷。
J39nB471_p0977b25║現前若不了明白，掉轉頭來何臉面？三十閻羅算飯
J39nB471_p0977b26║錢，唯恐一時難湊辦。幸到華嚴來請益，暫且許渠了
J39nB471_p0977b27║一半，還有那一半不免，要向老僧熱爐煉。」
J39nB471_p0977b28║滎經縣仙衢大德。師云：「代佛拈花法鼓鳴，不惟榮經
J39nB471_p0977b29║普天聞，奔途千里來求戒，足見真心一片誠。線下牟
J39nB471_p0977b30║尼親指示，生生世世不愁貧。」
J39nB471_p0977c01║除夕，晚參。師云：「儒、釋、道乃
J39nB471_p0977c02║當今之輔佐，佛、法、僧係
J39nB471_p0977c03║國家之祥瑞，戒、定、慧修行人之階級，仁、義、禮、智、信是
J39nB471_p0977c04║大人君子之紀綱，貪、嗔、癡、愛是愚夫小人之謀略，積
J39nB471_p0977c05║德修因乃善人之良方，殺牲害命真惡人之尋常。世
J39nB471_p0977c06║間有小人，纔顯君子無暴虐，那論良善？老僧者裏佛
J39nB471_p0977c07║法平等，勿論上中下、貴賤、愚賢，一例均資，普種善根。
J39nB471_p0977c08║如《法華》云：『大根、大莖、大枝、大葉，中根、中莖、中枝、中葉，
J39nB471_p0977c09║小根、小莖、小枝、小葉，一雨普潤，各得增長。』試問大眾：
J39nB471_p0977c10║古與今接物利生是同？是別？若道是同，東西文武分
J39nB471_p0977c11║雌雄，象王不入獅子窟，參商二星豈相逢？若道是別，
J39nB471_p0977c12║百川流水歸大澤，高山平地皆共春，千江水月一月
J39nB471_p0977c13║攝。若道不同不別，一萎花，燦五葉，西天四七東二三，
J39nB471_p0977c14║不離拄杖頭邊徹。」撫案示眾，云：「會麼？向者裏會得，聲
J39nB471_p0977c15║聲爆竹送舊歲，片片梅花迎新節；者裏不會，一年三
J39nB471_p0977c16║百六十日，數到頭來十二月，道人不比世相同，長明
J39nB471_p0977c17║慧日無休歇。」
J39nB471_p0977c18║「吾徒彼岸，十四母難。說句淡話，以為慶讚。乍作長老，
J39nB471_p0977c19║只恐不慣。既到空門，貪嗔愛斷。本地光明，晝夜輝燦。
J39nB471_p0977c20║無字真經，時刻追念。人法雨忘，凡胎轉換。主人正坐，
J39nB471_p0977c21║空王宮殿。運用神通，剎那周遍。不得金丹親點化，頑
J39nB471_p0977c22║石瓦磚何日變。」
J39nB471_p0977c23║入堂挑撥工夫
J39nB471_p0977c24║「底事無別。譬如塗毒鼓，聽者耳聾；又如栗棘蓬，吞者
J39nB471_p0977c25║難吐。吐得出，便是出格高人；聽得入，纔成天耳圓通。
J39nB471_p0977c26║到者箇地頭，還是神識邊事，濟不得甚麼？要一字不
J39nB471_p0977c27║挂，一物俱無，離心意識參，絕凡聖路學，如是三二十
J39nB471_p0977c28║年不離叢林，趙州四十年不開口，向後佛也奈何不
J39nB471_p0977c29║得。噫！堂中道侶，話頭未嘗純熟，蒲團未必穩當。何故？
J39nB471_p0977c30║日逐三三兩兩，亂鬥機鋒。且問大眾：如何是機鋒？」眾
J39nB471_p0978a01║齊喝，師云：「且道者一喝是機？是鋒？」眾無語，師叱云：「者
J39nB471_p0978a02║般見識，只圖苟延歲月，有什麼交涉？若是真為生死
J39nB471_p0978a03║的，安肯把光陰錯過？必是抱定一則公案，決要與他
J39nB471_p0978a04║逼拶，討見明白。所謂暫時不在，如同死人，豈肯和身
J39nB471_p0978a05║放蕩？若略有些悟頭，即便自足，譬之土羹塵飯，非竟
J39nB471_p0978a06║不能飽人，而且自塗面目者也。古德云：『學道如鑽火，
J39nB471_p0978a07║逢煙切莫休，直待金星現，歸家始到頭。』」
J39nB471_p0978a08║堂眾放逸，師云：「參禪定要了生脫死、大休大歇，那時
J39nB471_p0978a09║方可任意縱橫。而今看起一般人纔上禪床，如同酒
J39nB471_p0978a10║醉相似，左摧右倒、前仰後撲，摧得幾頭過香一炷，忽
J39nB471_p0978a11║聽一椎䍊子響過，瞠起眼來恍恍惚惚、惛惛懵懵，但
J39nB471_p0978a12║不知此何時？且不管經行，就把世情談論了無休歇，
J39nB471_p0978a13║東單幾箇談古論今，西單幾箇講文解義，自不知慚
J39nB471_p0978a14║愧，可憐可愍。者等見識并不依規，體制寧可辨是論
J39nB471_p0978a15║非？不思檀信脂膏、行人血汗，當想輪迴遷流、生死逼
J39nB471_p0978a16║人，況且自己大事不共他有，未必是做來與人看的、
J39nB471_p0978a17║頑耍兒戲的。如此頑皮不透，無帽討帽、無罪招罪也。
J39nB471_p0978a18║何不稱此色力康健、尋條活路做去？要知此段工夫
J39nB471_p0978a19║如剝芭蕉相似，剝了一層又一層、剝了又剝，剝到無
J39nB471_p0978a20║下手處，便是打頭一著，如行千里，貴乎最初一步，直
J39nB471_p0978a21║至到家還要討箇行履。畢竟如何結局？」撫掌，云：「莫把
J39nB471_p0978a22║綿蠻鳥，當作鳳凰兒。」展袖出。
J39nB471_p0978a23║問：「即心即佛則不問，如何是非心非佛？」師噴嚏一聲，
J39nB471_p0978a24║云：「自從舊歲掬水著一驚，直至而今傷風過了，又要
J39nB471_p0978a25║咳嗽。」僧作禮，師乃攔頭一踏，對眾云：「者僧那來的，擅
J39nB471_p0978a26║到老僧處之乎者也。且道是忤逆耶？親覲耶？若道親
J39nB471_p0978a27║覲，赤手空拳無襯；若道忤逆，低頭禮拜。如是仔細看，
J39nB471_p0978a28║好似螃蟹下湯鍋爬，者裏不是？那裏不是？試問大眾：
J39nB471_p0978a29║如何是僧？」眾齊一喝，師云：「盲龜跛鱉齊張跳，瞎驢瞎
J39nB471_p0978a30║馬亂胡跑，張口無交涉，不語見地高。」
J39nB471_p0978b01║「同堂經行，共單打坐，兩餐粥飯，早晚功課，十二時辰，
J39nB471_p0978b02║瞞得那箇？」僧禮擬開口，師震威一喝，云：「尋常說話，妄
J39nB471_p0978b03║來參座，犯吾鋒鋩，一分兩墮。老僧若不抽身出，攪起
J39nB471_p0978b04║滿堂都是禍。」侍者捲簾，師歸方丈。
J39nB471_p0978b05║進堂。作哭聲，云：「老僧欲生生不得，欲死死不得，今朝
J39nB471_p0978b06║為甚麼活活坑陷在恁麼田地？」橫擔竹篦，云：「倘有一
J39nB471_p0978b07║箇半箇向前接著，暫且鬆口氣。」僧近前擬接，師云：「汝
J39nB471_p0978b08║是一箇半箇？」僧擬開口，師打，云：「汝非算數。」笑出。
J39nB471_p0978b09║「諸仁者！莫以靜默為禪，喧譁為鬧，如此用心，工成兩
J39nB471_p0978b10║斷，猶如背溺投火，終不能得。雖道以動為病，以靜為
J39nB471_p0978b11║藥，假如動靜二相了然不生，又作麼生？咦！莫道輕安
J39nB471_p0978b12║猶是快，輕安且過一重關。」
J39nB471_p0978b13║機緣
J39nB471_p0978b14║康熙十二年癸丑二月廿六日，工部擎安迎師至衙
J39nB471_p0978b15║內佛堂，一夜清談。怛蘇王欲來省師，安傳白塔住持
J39nB471_p0978b16║速去收拾方丈，迎師進院，
J39nB471_p0978b17║千歲好來相會。少坐間，　殿下即至，師欲下床。
J39nB471_p0978b18║王兩步參前，滿禮竟，坐。師云：「殿下乃千乘之體，貧衲
J39nB471_p0978b19║無非山林丘壑一拙禿子，敢當
J39nB471_p0978b20║王駕親臨榻下？」　王曰：「久仰和尚宗風孤峻，特來親
J39nB471_p0978b21║領大教。」師云：「貧衲久響　殿下參禪、打坐、做工夫，即
J39nB471_p0978b22║此一路來時，還有工夫也麼？」　王笑云：「望老和尚指
J39nB471_p0978b23║示。」師云：「坐臥亦非禪，施為不是工，但得心無事，杲日
J39nB471_p0978b24║現當空。此箇天真妙，不昧尋常中。只看日逐尋常是
J39nB471_p0978b25║箇甚麼道理？」　王曰：「此事不越尋常，但尋常造諸孽
J39nB471_p0978b26║如何？」師云：「永嘉《證道歌》云：『無明實相即佛相，幻化空
J39nB471_p0978b27║身即法身。』任他善惡業，捉賊捕巢穴，跡在牛還在，貫
J39nB471_p0978b28║穿鼻孔拽。」　王曰：「拽得轉頭便好。」師云：「殿下已離宮，
J39nB471_p0978b29║卻在貧衲丈中。」　王曰：「蒙老和尚者一呼。」師云：「善哉！」
J39nB471_p0978b30║王推眾官請益，問答繁未錄。　王滿心歡，為住持云：
J39nB471_p0978c01║「本藩留和尚供養，爾可早晚殷勤。」吩咐竟，近前辭云：
J39nB471_p0978c02║「暫別老和尚。」師欲下床送，　王辭云：「不必下禪床。」師
J39nB471_p0978c03║為住持曰：「真是菩薩應身，今乃一會如故。」遂請師進
J39nB471_p0978c04║府。齋次，云：「望留筆跡供養。」師云：「十二歲出家，獨識生
J39nB471_p0978c05║死兩箇字。」　殿下欣喜，不免寫上。
J39nB471_p0978c06║「雕梁畫棟勝瑤蓬，暖閣煙霞瑞氣充。赤壁階前立萬
J39nB471_p0978c07║士，玉堂門外坐三公。悠清恍若神仙府，自在情同淨
J39nB471_p0978c08║飯宮。剎利靈山曾護法，而今依舊占高峰。」書畢，
J39nB471_p0978c09║王曰：「真乃一味本色，不假思惟。」請師就華家寺，上堂。
J39nB471_p0978c10║問答法語，編入上堂錄中。
J39nB471_p0978c11║康熙十三年甲寅，　王出師湖廣荊州府，迎師南門
J39nB471_p0978c12║茶庵，正與天印法姪接談，忽報：　「王駕親臨，謁見和
J39nB471_p0978c13║尚。」溫慰問安竟，茶次，　王曰：「特覲和尚，適遇者位禪
J39nB471_p0978c14║師相談佛法，可得聞乎？」師云：「若論老僧佛法，未出方
J39nB471_p0978c15║丈、未面　王時早已說過了也。」　王曰：「必求再得一
J39nB471_p0978c16║聽。」師舉杯，云：「若論者箇，在昔趙州凡學人來參便叫
J39nB471_p0978c17║喫茶去，但不知印禪師分中如何示學人？」印答：「話從
J39nB471_p0978c18║口出。」師云：「出後何如？」印云：「遇客拱手。」師對　王云：「若
J39nB471_p0978c19║論從上諸佛、諸祖佛法，隨物應酬、見機而答即同如
J39nB471_p0978c20║是，不識在　殿下分上又作麼生理會？」　王笑曰：「願
J39nB471_p0978c21║聞。」印云：「兩眼對兩眼。」師云：「畢竟要知落處始得。」印云：
J39nB471_p0978c22║「伸手只在縮手裏。」師云：「必須要　王口親道出始真。」
J39nB471_p0978c23║印云：「一切諸法藏，盡在不言中。」師云：「可見　殿下穩
J39nB471_p0978c24║如泰山。」戶部喇居士云：「不說而說已。」師云：「即今說的
J39nB471_p0978c25║甚麼話？」士云：「諸佛、諸祖不得而聞。」師云：「正所謂無言
J39nB471_p0978c26║無說處，纔是　殿下真受用。」
J39nB471_p0978c27║夜坐次，西堂云：「看起者事，不與世物相同。」眾不語。師
J39nB471_p0978c28║云：「古云：『青山綠水祖師意，翠竹黃花古佛心。』那些是
J39nB471_p0978c29║你不同處？」堂云：「諸佛有口說不著，大悲千手摸不著。」
J39nB471_p0978c30║師云：「原來是箇鈍滯貨。」堂無語。師云：「猶然。」修靜主云：
J39nB471_p0979a01║「請師飲過者杯茶。」師對後堂云：「好箇趙老消息，卻被
J39nB471_p0979a02║旁觀看破了。」後堂云：「夜久更深，明日再判。」師與劈面
J39nB471_p0979a03║一掌，云：「要了當下便了，說甚麼今朝明日？」
J39nB471_p0979a04║江陽胡居士問：「弟子雖持齋，不知心從何明？性從何
J39nB471_p0979a05║見？」師云：「且先喫茶，後喫飯。」士禮云：「生死不明，乞望指
J39nB471_p0979a06║示。」師云：「老僧者裏無生死可了。」以偈示云：「問生何曾
J39nB471_p0979a07║生？問死未嘗死，動靜中不識，腳跟下薦取。使得十二
J39nB471_p0979a08║時，不被二六使，踏破鐵草鞋，出言合性理。從此不問
J39nB471_p0979a09║生，亦不覓其死，黃河徹底清，諸佛亦如此。」
J39nB471_p0979a10║問：「此挂鐘板是禪期？戒期？」師一喝，云：「是禪？是戒？」進云：
J39nB471_p0979a11║「如何是三聖境？」師指庭前桂，云：「著眼。」進云：「如何是三
J39nB471_p0979a12║聖人？」師云：「覿面不親。」僧作禮，師云：「錯會不少。」
J39nB471_p0979a13║問：「溈山牯牛，請師牽出。」師起立，以兩手按法几一喝，
J39nB471_p0979a14║云：「會麼？」僧云：「不會。」師以偈示曰：「分明大白牛，天地暫
J39nB471_p0979a15║為稠，全體獨露出，為甚眼無眸？」
J39nB471_p0979a16║僧進方丈禮謝和尚示偈，師以偈中語徵云：「汝識頂
J39nB471_p0979a17║門眼否？」進云：「和尚喚甚麼作頂門眼？」師拈扇搖云：「隨
J39nB471_p0979a18║拈即是眼，扇頭通身涼，風從花裏過，馨香遍十方。」
J39nB471_p0979a19║問：「如何是禪師家行履？」師云：「時時恒存抹殺人的心
J39nB471_p0979a20║腸。」進云：「請和尚從何處下手？」師云：「已此血屍滿地。」進
J39nB471_p0979a21║云：「學人未見端的。」師亂打趁出。進云：「抹殺死人。」師呵
J39nB471_p0979a22║呵大笑，云：「死不盡的狗奴亂哤。」
J39nB471_p0979a23║問：「和尚隨世亂否？」師云：「隨著世亂。」進云：「因什麼不定？」
J39nB471_p0979a24║師云：「因不定。」進云：「何故隨宜答人？」師云：「故隨宜。」進云：
J39nB471_p0979a25║「不隨宜如何？」師云：「不隨宜。」僧拂袖而出，師亦拂袖隨
J39nB471_p0979a26║出。進云：「作麼？」師云：「隨宜得妙。」
J39nB471_p0979a27║問：「弟子遠來瞻禮，乞垂開示，得霑雨露。」師云：「汝昔曾
J39nB471_p0979a28║何為？」進云：「惟求念一句佛。」師云：「念佛的地獄有分。」進
J39nB471_p0979a29║云：「參禪如何？」師云：「參禪的作牛作馬。」進云：「和尚如何？」
J39nB471_p0979a30║師云：「山僧成箇鞭策士。」僧作禮，師策之。
J39nB471_p0979b01║士問：「世人俱來朝見聖帝，可能了得生死麼？」師云：「惟
J39nB471_p0979b02║恐不能親見帝面。若能得見，未有不了。」
J39nB471_p0979b03║僧問：「為長老家何得自忙？」師云：「吾不自忙，誰為我忙？」
J39nB471_p0979b04║僧禮竟，長住不語。師呼侍者傳拄杖過來：「者僧想就
J39nB471_p0979b05║計較，禪和不開口，諸佛難下手，老僧正要向諸佛難
J39nB471_p0979b06║下手處正好下手。」其僧茫然而出，杳杳無蹤。
J39nB471_p0979b07║士問：「開口即二義，如何是第一義？」師云：「未開口薦取。」
J39nB471_p0979b08║進云：「漆桶未開時如何？」師云：「風來隨風，雨來隨雨。」進
J39nB471_p0979b09║云：「開時又如何？」師云：「山即是山，水即是水。」