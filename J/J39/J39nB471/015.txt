J39nB471_p0985a01║空谷道澄禪師語錄卷十五
J39nB471_p0985a02║嗣法門人德儒編
J39nB471_p0985a03║行由
J39nB471_p0985a04║師住成都內江三聖寺。結制，堂眾披衣一齊進方丈，
J39nB471_p0985a05║展具禮竟，云：「和尚大悲仁慈，有請則至，有問即答，是
J39nB471_p0985a06║否？」師云：「是。問來，有疑為決。」進云：「和尚禪道佛法施矣，
J39nB471_p0985a07║戒德持矣，未晤和尚行履，諸祖出世皆有行由。師嗣
J39nB471_p0985a08║敏樹老人，而紹繼臨濟正傳三十二世祖位，因緣續
J39nB471_p0985a09║接之原，與昔年操履漸次、和尚姓氏福造，乞垂開示，
J39nB471_p0985a10║使我弟子等暨將來大眾知其和尚進道之初、出世
J39nB471_p0985a11║之由，日後好來依期頂敬。」師呵呵云：「者些醜態，何須
J39nB471_p0985a12║也要說出？汝既誠請，不得不然。待茶罷，落堂為眾表
J39nB471_p0985a13║白。」師入堂為眾云：「若論諸祖行實，山僧未嘗行虛；若
J39nB471_p0985a14║論諸方嗣人，山僧自合嗣法；若論修行操履漸次，慧
J39nB471_p0985a15║日高懸，不托依止，山僧分中豈有漸次？若論庚甲，管
J39nB471_p0985a16║窺太狹，鐵樹開花不合春，鴻濛未判我先生；若問行
J39nB471_p0985a17║手有幾何？虛空原與我同庚。據理而言，此即然也；若
J39nB471_p0985a18║以實情論之，眾皆諦聽，一一為汝說過。自山僧出家
J39nB471_p0985a19║前後，參師訪友，機緣問答，事事太繁，難盡吐露，略為
J39nB471_p0985a20║表之，以成來原。山僧原宗楚籍，寄寓忠南，父楊，母汪。
J39nB471_p0985a21║生年丙辰十月初九，母夢風雲雷雨護送金龍入宅，
J39nB471_p0985a22║覺而生焉。自幼持齋念佛，雖狂而不至顛，非而不久
J39nB471_p0985a23║戀。忽一日，見諸含情，返觀自嘆曰：『六道四生、一切羽
J39nB471_p0985a24║毛，無非從人道中墮來，從上諸佛、諸祖、諸大菩薩，皆
J39nB471_p0985a25║自人倫中修去，何其坐觀成敗，不自覺悟？』只恐一失
J39nB471_p0985a26║人身，萬劫難復。每自刻念在心，若不求脫俗塵，罪孽
J39nB471_p0985a27║日作日深。忽於眾中不由自嘆云：『幾時歸入深山修
J39nB471_p0985a28║道，方滿其願？』眾有云：『往日為狂子，今朝發顛語。』又有
J39nB471_p0985a29║云：『此子出得家，鐵樹也開花；此子出得家，遍地是釋
J39nB471_p0985a30║迦。』又有云：『事怕起心。和尚原是人做的。』所以山僧始
J39nB471_p0985b01║因眾中一句戲語，幸得傍從痛處加鞭，故爾佛法世
J39nB471_p0985b02║法正要如是。胡不聞男兒漢、大丈夫，要了便了，要斷
J39nB471_p0985b03║便斷？遂辭雙親，遠塵離垢，徑抵黔地熊家寺，參禮靜
J39nB471_p0985b04║主悟修師求度。其年正二六，修云：『子實為生死出家，
J39nB471_p0985b05║必要參話頭，發疑情，方纔得悟。』予云：『既知出家，即不
J39nB471_p0985b06║迷矣，何處求悟？』修開示萬法歸一，一歸何處話頭。日
J39nB471_p0985b07║夜提撕，忘形寢食，未至一載，覺個輕安。辭修復轉忠
J39nB471_p0985b08║南，住鐵山黑林寺，墊江接住熊家寺，酆都十方堂鐵
J39nB471_p0985b09║和尚處受沙彌十戒，梁山龍潭雪和尚處具圓。每日
J39nB471_p0985b10║只覺目前浮逼逼地，那問東西南北？虛活活地，誰聞
J39nB471_p0985b11║人我是非？工夫縱有幾番進益，不敢對人說破。予從
J39nB471_p0985b12║百千眾中，未擅夾雜半言，豈肯交談一語？連年累月，
J39nB471_p0985b13║如癡如聾，如愚如啞；經行勿禁晝夜，似迷似醉，似風
J39nB471_p0985b14║似顛。見者云是[言*((舛-夕+(一/口))/鬲)]子，又道是個蠢才，任憑世人卜度，
J39nB471_p0985b15║一味成個憨獃。忽聞墊江木頭灘月竹和尚結制，亦
J39nB471_p0985b16║往參謁。近前如利器鬥鋒鋩，羚羊破金剛，龍珠既到
J39nB471_p0985b17║手，又要兩無傷。期終，轉大竹參禮萬峰師太，峰云：『此
J39nB471_p0985b18║處無佛法，至此何事？』進云：『有佛法處不住，特覲師太。』
J39nB471_p0985b19║峰笑云：『好！好！老僧建福恩養老，隨眾作務，自然有益。』
J39nB471_p0985b20║進云：『學人尋常不求自得，何希圖益？』遂轉廣安龍臺
J39nB471_p0985b21║寺參見象崖和尚，崖云：『甚處來？』進云：『大竹。』崖云：『大竹
J39nB471_p0985b22║多少大？』進云：『遮天蓋地。』崖云：『隨來有麼？』進云：『有。』崖云：
J39nB471_p0985b23║『獻出看。』遂呈密祖訃帖，崖云：『幸得上座傳音。』進云：『和
J39nB471_p0985b24║尚切莫顛倒。』崖云：『世禮不可缺。』遂開孝，滿堂變白。旬
J39nB471_p0985b25║日間，地方變遷，辭向峨嵋，跋涉穿州過縣，循循然一
J39nB471_p0985b26║句話頭為伴侶，悠悠然半個蒲團常隨身，不問路途
J39nB471_p0985b27║遠近，那觀日出高低？晚倚崖樹神祠，日靠村落止饑，
J39nB471_p0985b28║惛惛然不覺至於富順硐雲寺。其日，住持禁足守戒
J39nB471_p0985b29║三年滿，請同住大家硐，同參數十僧，禁語打七，各執
J39nB471_p0985b30║一警策，互相逼拶，無有透漏，半點不覺。一日，疑情觸
J39nB471_p0985c01║發，放下千斤重擔，覺得快活自由自在，方是山僧放
J39nB471_p0985c02║捨性命時節。欲上峨山，轉南方省諸尊宿，看他是個
J39nB471_p0985c03║甚麼面孔？從峨轉到敘府，僧俗誠留住安邊白象山，
J39nB471_p0985c04║每早瑞雲結集，光現室前，感動兩岸善信，朝覲絡繹
J39nB471_p0985c05║不絕，自思愧曰：『分身無量，難報諸佛洪恩。』故此朔望
J39nB471_p0985c06║落堂開化僧俗，俱要參悟為第一。《法華》云：『除此一事
J39nB471_p0985c07║實，餘二則非真。』收拾欲下江南，蜀中忽遭大變，遍地
J39nB471_p0985c08║澆漓，黎庶奔逃山硐，老稚饑殯於坵壑，村落常聞鬼
J39nB471_p0985c09║語，城市盡是狼聲，可憐可愍，百無一存。山僧只得朝
J39nB471_p0985c10║東暮西，兵馬營中亂穿混走，殺人場內橫行直行，逢
J39nB471_p0985c11║惡不驚，遇善來迎，方纔化為極樂國土，即時變作劍
J39nB471_p0985c12║樹刀林。大眾！那一番險惡境界，石人垂淚、木婦悲傷，
J39nB471_p0985c13║不是具分鐵鑄肝膽，被此世情搖惑。所以古云：『八苦
J39nB471_p0985c14║交煎、鋒刀𨮂體時，要作得主宰。』看有許多大志氣量
J39nB471_p0985c15║人，卻隨世情牽絆去耶？若山僧由此，那有今日？總要
J39nB471_p0985c16║腳跟立得穩當，原日念頭真確，正從顛倒世中淘汰，
J39nB471_p0985c17║淘出人來，方纔成得丈夫。彼時只得躲入鎮雄，隱居
J39nB471_p0985c18║一載。土人不聞佛法之名，僧相何為？開口唧唧𠹁𠹁，
J39nB471_p0985c19║形貌古古怪怪，衣帽不同，語言不識。聞得四方稍靜，
J39nB471_p0985c20║遂出盧衛中和山住靜。剛未多久，招安官兵忽至，地
J39nB471_p0985c21║方苦狀不堪，想是難逃往業，拈香啟白三寶，羅網得
J39nB471_p0985c22║脫，盡力行道，報佛之恩。次期，無限兵馬鋪山蓋地而
J39nB471_p0985c23║至，軍中一官人姓張，近前問答，機言相投，接入營，送
J39nB471_p0985c24║至仁懷，後入花壩山隱居。大眾！此非等閒，諸方被他
J39nB471_p0985c25║劫奪綁縛，進營擔負，山僧感他恭敬，禮請進營供養。
J39nB471_p0985c26║何也？莫不是山僧素行一點真實，不遭此凶神惡魔，
J39nB471_p0985c27║而返來恭敬護法？彼花壩山係綦江、仁懷、桐梓三縣
J39nB471_p0985c28║交界，實乃夜郎總府趙檀之地。初進山時，淒淒而上，
J39nB471_p0985c29║捕鹿跡而踄，漸至山頂，倚樹相依。剛坐間，猛獸臨傍，
J39nB471_p0985c30║入不思議色空無相定，諸境潛藏，邈無形跡。如是住
J39nB471_p0986a01║三載，種種辛苦，未有剎那不在本念。所以古云：『大事
J39nB471_p0986a02║未明，如喪考妣；大事已明，如喪考妣。』或時站立懸崖，
J39nB471_p0986a03║或時經行露地，客來無迎送，饑寒失其時。行則直直
J39nB471_p0986a04║無回互；坐則死死似癡愚。無理事不舉，有益話纔言，
J39nB471_p0986a05║此是山僧數年前害的執著病。後轉綏陽，李總府及
J39nB471_p0986a06║楊、趙留住萬佛山，予防人情難避，又恐攬繁嘈雜，即
J39nB471_p0986a07║相謂曰：『山僧係是郊外蘆蓬之客，不熟人情，遂吾之
J39nB471_p0986a08║志，方可住耶？』答曰：『隨師何志，無一不從。』遂住三載不
J39nB471_p0986a09║下山。後又綦江程、熊、張、王、李五位總府接轉花壩建
J39nB471_p0986a10║修，功果未就，仍遭饑亂，四方磨折，不得已下山，轉桐
J39nB471_p0986a11║梓，蔡、李求度，同開佛現山。權住守時，雖道山水不分
J39nB471_p0986a12║貴賤，人情須看賢愚。復轉遵義高坪，金、宋、蔡、周、鄧、楊、
J39nB471_p0986a13║饒眾善一會，山僧如同舊識，誠留住彼，與趙文學閒
J39nB471_p0986a14║遊。舉首四觀，遠望一山，諸星朝拱，宜為梵剎。不期一
J39nB471_p0986a15║日上高坪場，對眾談論間，一人旁立聞語，向友曰：『此
J39nB471_p0986a16║師何方來？行坐、威儀、言談有益於人，可得近前求教
J39nB471_p0986a17║麼？』友曰：『可。雖不知來歷，亦大慈悲，無論上中下，一切
J39nB471_p0986a18║平等，可當禮敬。』遂而恭身近禮，曰：『弟子欲迎至舍設
J39nB471_p0986a19║供，未卜許否？』予曰：『素未相識，即承盛設，何敢克當？』齋
J39nB471_p0986a20║次，曰：『留住否？』予曰：『未有長行而不住者也，未有長住
J39nB471_p0986a21║而不行者也。逢順則住，遇逆則遷，是我出家人棲世
J39nB471_p0986a22║之道也。』遂引上山，正合遠觀之意。明有七星，暗藏入
J39nB471_p0986a23║水，又如三星伴月，五老捧壽，可為梵宇，即為地主。黃
J39nB471_p0986a24║曰：『天上是星拱北，世間是水歸東，名曰七星山滿月
J39nB471_p0986a25║寺。』自此開山後，百般稱意，萬事遂心，莫非得此山水
J39nB471_p0986a26║奇秀之應，以遂山僧履雲接日之志，正所謂人傑地
J39nB471_p0986a27║靈也。一日，當家夢雪設茶請落堂，白云：『眾望興慈開
J39nB471_p0986a28║甘露門，普霑雨露之潤，乞望垂施聖戒。』予曰：『自逃亂
J39nB471_p0986a29║多年，僅存皮骨，剛得安身脫灑，稍纔快活幾日，那有
J39nB471_p0986a30║閒腸與眾絡索？此事不比尋常，輕輕提起便放不下，
J39nB471_p0986b01║一出頭去無有了期。四方俱有安禪說戒之所，待眾
J39nB471_p0986b02║別求。吾實不作法，不願為人師，但得草衣木食，安樂
J39nB471_p0986b03║無事，遂其願耳。』曲曲堅請難脫，只得人天路上搬鉗
J39nB471_p0986b04║弄錘，孤峰絕頂呵佛罵祖。如是五載，嚴規整範，鼓勇
J39nB471_p0986b05║是非，為他自忙，將來有何交涉？世情不定，難下兩都
J39nB471_p0986b06║省覲諸宿，退轉峨山，草衣木食無限香美，在此虛心
J39nB471_p0986b07║勞力，身體疲困，若不續祖傳燈，白鬧一場，血盡無益。
J39nB471_p0986b08║深山常聞鳥語猿音，資其正性。行至仁懷安村境福
J39nB471_p0986b09║兩處，留結制傳戒，上堂云：『這場絡索皆自七星山病
J39nB471_p0986b10║根遺累，不知何時是處在處嚲他不脫，者裏那裏被
J39nB471_p0986b11║他牽連？情不得已，只得鼓扇是非，無可藏避。』期竟欲
J39nB471_p0986b12║行，又承魚溪屯眾請住道成寺，其寺名正合山僧二
J39nB471_p0986b13║字，遂爾忻許。住後，不料他方逐戶起兵，人民逃散，只
J39nB471_p0986b14║得出來住此內江三聖寺，十方仍舊雲集。院主率眾
J39nB471_p0986b15║進方丈，禮跪白云：『學人隨侍和尚多年，常觀和尚仁
J39nB471_p0986b16║慈，濟物利生，德名深重，十方播贊，若不紹繼祖燈，眾
J39nB471_p0986b17║弟子何以為望？』老僧云：『昔為眾道過，若續佛慧命，是
J39nB471_p0986b18║必有時，豈妄奔途遠涉？時節到來，不假些力。又有一
J39nB471_p0986b19║論：近日世情淺薄，佛法凋殘，法門攪入許多虛妄奸
J39nB471_p0986b20║詐之徒，紊亂宗風，真偽難分，寧隱山為妙，攬個甚麼
J39nB471_p0986b21║擔頭？汝等欲散者散去，山僧自有把柄。』大眾無言而
J39nB471_p0986b22║退。次後再三堅白：『愍我等，及至當來。』遂告眾曰：『吾離
J39nB471_p0986b23║福恩久矣，縱然要去，以何為供養？』雖老僧開堂說戒
J39nB471_p0986b24║多年，除衣缽之餘，分毫未蓄，寒徹骨髓，窮盡毛端。不
J39nB471_p0986b25║然，從原日開堂處轉看眾戒子送個盤費，方纔入得
J39nB471_p0986b26║雙桂門，仍從仁懷、遵義、桐梓、綦江、重慶，不覺水陸兩
J39nB471_p0986b27║阻，退轉建修虎雄禪林，安止大眾，不覺兩載。忽一日，
J39nB471_p0986b28║七星山當家迥超持書進方丈，禮跪白云：『恭惟和尚
J39nB471_p0986b29║萬福，因住持事繁，少侍左右，恕徒千萬罪。又一事白：
J39nB471_p0986b30║敏樹老和尚今在堂中，每問和尚有書請回一會，望
J39nB471_p0986c01║發慈駕。』予時云：『不是冤家不就頭，三生與他有何讎？
J39nB471_p0986c02║秪道雙桂有獅子，者個老賊也同流。』執意欲往雙桂，
J39nB471_p0986c03║不期敏師每對吾徒月輝道及：『山僧人情不慣熟，佛
J39nB471_p0986c04║法理地清，若在門墻下，實筭一個僧。』故此勉強而為
J39nB471_p0986c05║法嗣，只得就坐，拈香示眾云：『者個道理出自無心得，
J39nB471_p0986c06║不從想處來，陽回萬物和，春到百花開。惟有者個囊
J39nB471_p0986c07║藏對眾打開，看個精詳。』宣畢，眾禮贊曰：『恭惟和尚無
J39nB471_p0986c08║量寶珠不求自得，熱惱眾生更添一枝蔭庇。』所以山
J39nB471_p0986c09║僧受了許多曲折，雖然擔荷佛祖重任，迫不得已，論
J39nB471_p0986c10║道歷代相續，不得不然。自忖福薄，仗諸德扶幫，乃生
J39nB471_p0986c11║平醜見識，對眾說破，免得眾疑。雖從凡夫地而入諸
J39nB471_p0986c12║佛位，一因一著中甚實非容易。昔從度師指受一句
J39nB471_p0986c13║無滋味之語，朝參、暮參，左挨不是、右挨不是，直至斯
J39nB471_p0986c14║時，任橫拈、任豎拈，自向大家硐中放下千斤重擔子，
J39nB471_p0986c15║一身輕快，歷歷明明，如千日齊彰，無纖毫滯礙，又如
J39nB471_p0986c16║月映波心，蕩亦不散，開言吐語出其自然，一切公案
J39nB471_p0986c17║洞然明白，問答語偈不假思維，方纔言個欲報佛恩，
J39nB471_p0986c18║方承法嗣。山僧雖嗣敏老和尚，紹續臨濟正傳三十
J39nB471_p0986c19║二世祖位，出自無心，非心所求，非妄而有，出乎自然。
J39nB471_p0986c20║始初欲下兩都，陸地不通；欲往雙桂，江道有阻。所以
J39nB471_p0986c21║事無一定，會即有時，想處不成，起念便差。此事不待
J39nB471_p0986c22║思維擬議，時至自然契合。雖然如是，山僧不過為諸
J39nB471_p0986c23║仁者權做一個轉肩漢，倘個中若有腳跟點地者、腦
J39nB471_p0986c24║後見腮者、七通八達者、千了百當者，出頭來同打逍
J39nB471_p0986c25║遙鼓，共唱太平歌。」良久，云：「雪後始知松柏操，事難方
J39nB471_p0986c26║見丈夫心。」遂歸方丈。
J39nB471_p0986c27║行狀
J39nB471_p0986c28║四處投師九住靜，廿年四十處陞堂。出家二六崇禎
J39nB471_p0986c29║帝，生自丙辰萬曆皇。母族姓汪為上將，父誠祈嗣忠
J39nB471_p0986c30║州楊。飛龍入宅母之夢，托質山僧沒覆藏。
J39nB471_p0987a01║離成都聖壽石牛行腳
J39nB471_p0987a02║老夫六九去行腳，不識他方何下落？順拉蒲瓢一路
J39nB471_p0987a03║圓，橫擔日月兩頭灼。芒鞋兩片跡殊厚，敝衲千條影
J39nB471_p0987a04║陋薄，口渴江中掬水飲，肚饑樹上摘枝嚼。辭親割愛
J39nB471_p0987a05║為生死，涉水登山求解脫，久住情頑自覺非，深交人
J39nB471_p0987a06║熟明知錯。有緣到處唱新歌，無事隨方品舊樂，鼓打
J39nB471_p0987a07║口皮接十方，禪談心法度三惡。集如群鹿聚荒丘，散
J39nB471_p0987a08║若孤雲離野鶴，獅子出林不借威，象王入市豈相約？
J39nB471_p0987a09║慈風扇動乾坤彌，法雨灑時天地擴，走遍天涯帶露
J39nB471_p0987a10║歸，石牛千古受封爵。呵呵！一莖拄杖為生活。
J39nB471_p0987a11║方外自敘
J39nB471_p0987a12║出家六九學操方，杖拗瓢囊遠故鄉。巖直嶺彎路徑
J39nB471_p0987a13║窄，坡高河闊水紋長。岐峰葛繡虎威猛，老樹藤穿龍
J39nB471_p0987a14║勢昂。麋鹿如牛遍地走，豺狼似犬滿岡狂。身正行，眼
J39nB471_p0987a15║顧旁。猿嘯鴉飛鳥打咤，肉疏皮乍意無忙。飛禽隊內
J39nB471_p0987a16║有神鶴，走獸群中出象王。常把直心行正道，同居霹
J39nB471_p0987a17║靂何疑妨。出外人，太淒涼。發言不敢高聲舉，動足那
J39nB471_p0987a18║容大步量。不為朝山睹聖境，三宣不肯登皇堂。報君
J39nB471_p0987a19║德，別有長。蒲團上面忘人我，無字文章念一行。任是
J39nB471_p0987a20║天高地厚德，剎那寂定盡酬禳。方上苦，不尋常。無事
J39nB471_p0987a21║安能進客店，有錢纔許入茶房。苦辣酸甜都受盡，清
J39nB471_p0987a22║香美味或時嘗。獨嶺單村沒客店，千山萬水自徬徨。
J39nB471_p0987a23║到夜來，沒好場。坐在臭蟲蚤蝨舖，臥間瓦子石頭床。
J39nB471_p0987a24║者般苦，甚難當。大事現前不早辨，何時登脫臭皮囊。
J39nB471_p0987a25║兩肋疼，四肢尪。思得一鍾鮮米粥，芝麻菉豆胡椒湯。
J39nB471_p0987a26║挐起銀錢沒處有，勝如六月覓冰霜。者苦情，告上蒼。
J39nB471_p0987a27║蒼天不管人間事，還要自家有主張。朝山不若朝心
J39nB471_p0987a28║地，心地平和自放光。孝師長，敬十方。憐貧恤老行方
J39nB471_p0987a29║便，勝似焚燒無價香。而今誤入出於外，只得肥腸撥
J39nB471_p0987a30║瘦腸。既在外，那思鄉。方方必有忠良士，處處安無禮
J39nB471_p0987b01║義郎。想是無緣闡法化，尋常幾句利生方。勸世人，處
J39nB471_p0987b02║平常。五行八字安排就，貧富壽夭豈可量。富貴多生
J39nB471_p0987b03║修善果，貧窮累劫造孽強。有德君，坐高堂，自獲諸星
J39nB471_p0987b04║來拱照，四方八面現禎祥，滿朝文武菩薩應，諸佛化
J39nB471_p0987b05║身作帝王。者夥客，非等常，齋僧造佛無窮盡，作德修
J39nB471_p0987b06║因不可量，須識靈山有記莂，真如佛性切休忘。為官
J39nB471_p0987b07║的，自揣量，為民父母行公直，那怕芳名不播揚，自古
J39nB471_p0987b08║公門好積善，陰功積下子孫長。為商賈，要當行，拋妻
J39nB471_p0987b09║別子為求利，雙親堂上望回鄉，若是漂花延歲月，無
J39nB471_p0987b10║忠無孝可憐傷。為庶民，早納糧，先熟田禾供三寶，鄰
J39nB471_p0987b11║朋尊長大家嘗，賊發火起來救護，逢災遇難自扶幫。
J39nB471_p0987b12║為人子，少輕狂，浪蕩虛花終不實，或耕或讀習何方，
J39nB471_p0987b13║內有一行把到手，一生衣食不倉忙。為僧的，自參詳，
J39nB471_p0987b14║穿衣喫飯靠施主，栽田種地少差糧，方前僧道來投
J39nB471_p0987b15║宿，閉戶掩門裏面藏，為僧失了慈悲念，怎教檀那信
J39nB471_p0987b16║力強。雖貧衲，朝清涼，蓋為文殊七佛師，佛法流通祖
J39nB471_p0987b17║道場，孔聖書成化列國，老君丹熟度藩王。吾行道，報
J39nB471_p0987b18║君王，每日三餐水土德，一年四季荷陰陽，木本水源
J39nB471_p0987b19║無可答，五戒流傳表五常。王法顯，佛法藏，體用雙彰
J39nB471_p0987b20║化善惡，三教同宗分弱強，剛柔兼濟化生易，明心見
J39nB471_p0987b21║性抱元陽，下手工夫無隔別，玄關打破一春陽。頌曰：
J39nB471_p0987b22║浮生如夢亦如花，春過蕭條安再奢，大事不明空一
J39nB471_p0987b23║轉，未知掉面在誰家。
J39nB471_p0987b24║登峰須絕頂，度海決爬岸。出世化人天，歸家無別幹。
J39nB471_p0987b25║心猿常寂定，意馬豈狂亂。智劍斷三惡，慧刀除八難。
J39nB471_p0987b26║恒存道力清，自獲心光燦。白玉任冰磨，黃金憑火鍛。
J39nB471_p0987b27║凡珠世可易，心寶人難換。傷嗟世偶人，堪歎白頭漢。
J39nB471_p0987b28║逐想貪名利，不將八字筭。若肯尋常念句佛，積功累
J39nB471_p0987b29║行人天贊。參禪學道得明心，續祖傳燈千古鑑。呵呵！
J39nB471_p0987b30║莫枉世間走一遍，生成八個字，勉強遭塗炭。
J39nB471_p0987c01║十報恩總頂禮贊
J39nB471_p0987c02║佛祖恩光無盡量，道行普利續聯芳。天高地厚何能
J39nB471_p0987c03║報，日朗月明豈可忘。八節衡璣旋水火，四時造化運
J39nB471_p0987c04║陰陽。時豐道泰仗
J39nB471_p0987c05║君德，雨順風調仰上蒼。養育劬勞如海岳，提攜博愛
J39nB471_p0987c06║似崑滄。穿衣恒念拋梭急，食飯常思耕牧忙。真琢磨，
J39nB471_p0987c07║細揣量，現前若不明生死，累受恩情何日償。揮祖令，
J39nB471_p0987c08║坐繩床，傾心行道化諸方。教得一人成正覺，十洲海
J39nB471_p0987c09║宇俱風光。一切深恩都報盡，甚燒身臂千生強。報恩
J39nB471_p0987c10║竟，無別為，道在老儂不在渠。縱有玄微真奧理，深藏
J39nB471_p0987c11║謹慎聽其時。只待龍吟虎嘯日，自然推出一班奇。棒
J39nB471_p0987c12║似雨，喝如雷，角虎珠龍前擁躍，金獅銀象後跟隨。滿
J39nB471_p0987c13║堂都是伽陀客，座上任拈一味題。無雜類，旃檀枝，隨
J39nB471_p0987c14║風吹送到京師。供
J39nB471_p0987c15║天子，福無疆，壽與天齊海岳長。萬邦進貢普霑化，法政
J39nB471_p0987c16║清嚴全紀綱。僧道二門蒙護持，佛前頂禮爐焚香。但
J39nB471_p0987c17║願　仁君興佛業，禪師語錄細精詳。收歸大藏流傳
J39nB471_p0987c18║世，　仁君萬劫名同揚。山僧法說無窮盡，劫劫常來
J39nB471_p0987c19║坐道場。
J39nB471_p0987c20║成住壞空
J39nB471_p0987c21║濛濛宇宙未分時，混沌杳冥了不知，無極光中生太
J39nB471_p0987c22║極，有儀象裏破重儀。五行四相神通運，八卦三才造
J39nB471_p0987c23║化移，從此陰陽分已定，二層山水一層曦。
J39nB471_p0987c24║無邊山海鬱森森，景象儼然眾土岑，四維上下分阡
J39nB471_p0987c25║陌，萬國遐荒合五音。天地溫涼分造化，春秋寒熱判
J39nB471_p0987c26║陰陽，蠢動含靈同佛性，有無情識共元心。
J39nB471_p0987c27║一切眾生妄執迷，五輪分散且依誰，崑崙山倒須彌
J39nB471_p0987c28║化，天地冰消世界頹。人我是非何有論，譽名聲色毫
J39nB471_p0987c29║無遺，勸君急速超凡網，莫待火風劫壞時。
J39nB471_p0987c30║五蘊皆空定不差，浮雲聚散點無霞，清虛寂寂何寥
J39nB471_p0988a01║廓，黑暗沉沉無把撾。早示眾生離火宅，愚頑浪子急
J39nB471_p0988a02║還家，阿僧四大幾終始，愁殺兒郎笑殺爺。
J39nB471_p0988a03║地水火風。
J39nB471_p0988a04║如葉輕飄四大洲，有無虛實盡包收，堅牢全仗金剛
J39nB471_p0988a05║柱，風起毘嵐一旦休。
J39nB471_p0988a06║四海湖江大小川，崑崙山下是泉源，東方朔見經三
J39nB471_p0988a07║次，幾度潮來幾度乾。
J39nB471_p0988a08║陽燧初出一星圓，天上人間到處煙，三昧光中生舍
J39nB471_p0988a09║利，一靈金石結還丹。
J39nB471_p0988a10║來去無蹤但識方，四時八節有生傷，百花畏聚人愁
J39nB471_p0988a11║散，一息不還失主張。
J39nB471_p0988a12║拈頌古
J39nB471_p0988a13║舉：「外道問佛：『不問有言，不問無言。』世尊據坐。外道云：
J39nB471_p0988a14║『世尊大慈大悲，開我迷雲，合我得入。』外道去後，阿難
J39nB471_p0988a15║白佛云：『外道見何道理，讚歎而去？』世尊云：『如世良馬，
J39nB471_p0988a16║見鞭影而行。』」拈云：
J39nB471_p0988a17║本色道人，原無做作。迷雲飛去，沒下插腳。只得迷
J39nB471_p0988a18║頭認影行，一夥頑皮都埋卻。頌曰：
J39nB471_p0988a19║知音未動已先識，頑骨打穿不教疼，可憐末世尤
J39nB471_p0988a20║難度，激起波瀾三藏文。
J39nB471_p0988a21║舉：「仰山夜夢入五百聖堂為第二座，時有一尊者起
J39nB471_p0988a22║白椎云：『當第二座說法。』仰山遂起白椎云：『摩訶衍法，
J39nB471_p0988a23║離四相、絕百非。謹白。』其五百聖眾各散。」拈云：
J39nB471_p0988a24║老老大大，瞠眼夢話。僧墮聖凡，一坑埋下。厚皮老
J39nB471_p0988a25║臉不知羞，離相絕非道也罷。頌曰：
J39nB471_p0988a26║休將寱語誑群英，想是識神搬弄卿，羅漢夢中舉
J39nB471_p0988a27║得座，老僧拄杖白蓮生。咄！又有相也。
J39nB471_p0988a28║舉：「僧問：『如何是夾山境？』山云：『猿抱子歸青嶂裏，鳥啣
J39nB471_p0988a29║花落碧崖前。』法眼云：『我二十年作境話會。』」拈云：
J39nB471_p0988a30║接物還禮，天下一體。二十年來，窮盡到底。可見闍
J39nB471_p0988b01║黎認得真暢快，有終則有始。頌曰：
J39nB471_p0988b02║聲色何須重著眼，是非豈入道人門，但灰有念絕
J39nB471_p0988b03║無念，綠水青山總現成。
J39nB471_p0988b04║舉：「崔禪上堂云：『出來打！出來打！』時有僧出來云：『聻！』崔
J39nB471_p0988b05║禪擲下拄杖，下座。」拈云：
J39nB471_p0988b06║平地雷轟，少雨多風，只因不聻，愧殺禪翁。一夥懡
J39nB471_p0988b07║㦬摸不著，切須賊過後張弓。頌云：
J39nB471_p0988b08║縱此爬沙而抵土，只恐驚起下山虎，未曾學得騰
J39nB471_p0988b09║身法，撾破袈裟沒下補。
J39nB471_p0988b10║舉：「臨濟示眾云：『但有問訊，不虧欠伊，總是伊來處。與
J39nB471_p0988b11║麼來者，恰似失卻；不與麼來，無繩自縛。一切時中莫
J39nB471_p0988b12║亂斟酌，會與不會都來是錯，分明與道，一任天下人
J39nB471_p0988b13║貶剝。』」拈云：
J39nB471_p0988b14║扶起放倒，恰合儘好。又怕貶剝，枉自長老。分明好
J39nB471_p0988b15║個大光錢，落在水中沒處䙼。頌曰：
J39nB471_p0988b16║在地為蝀天作霓，青光白日使人迷，參商不復重
J39nB471_p0988b17║相會，做賊門墻整頓齊。
J39nB471_p0988b18║舉：「鼓山示眾云：『鼓山門下不許咳嗽。』時有僧咳嗽一
J39nB471_p0988b19║聲，山云：『作麼？』僧云：『傷寒。』山云：『傷寒即得。』」拈云：
J39nB471_p0988b20║想弄機巧，惹動狂狡。哤的一聲，存牙伏爪。得意隨
J39nB471_p0988b21║情取自然，鋒鋩不利枉顛倒。頌曰：
J39nB471_p0988b22║降龍容易捉蛇難，𦉬鳥未能豈𦊓鸞，若不扳橈順
J39nB471_p0988b23║水轉，狂風陣陣起波瀾。
J39nB471_p0988b24║舉：「興化道：『此炷香擬欲承嗣三聖，三聖與我太孤；擬
J39nB471_p0988b25║欲承嗣大覺，大覺與我太賒，不如承嗣臨濟先師。』」拈
J39nB471_p0988b26║云：一條赤舌，左惑右惑。天道南行，倏欻轉北。從
J39nB471_p0988b27║來定法不是法，事到臨危方解甲。頌曰：
J39nB471_p0988b28║不入牛胎入馬胎，是誰機巧是誰乖？衝前未覓躋
J39nB471_p0988b29║身地，踏破虛空沒處挨。
J39nB471_p0988b30║舉：「百丈一日陞堂，大眾集定，以拄杖一時趁下法堂，
J39nB471_p0988c01║卻召，大眾回首，乃云：『月似彎弓，少雨多風。』」拈云：
J39nB471_p0988c02║虎豹搶攖，搏集如枋。祖師令舉，星火奉行。一箭當
J39nB471_p0988c03║陽無可敵，幾乎諕殺眾生靈。頌曰：
J39nB471_p0988c04║哭一聲兮笑一聲，縱橫殺活不分清，哭因獃子狂
J39nB471_p0988c05║顛走，笑為老兄親造征。
J39nB471_p0988c06║舉：「巖頭為渡子時，凡見人來，舉棹示之。忽有一婆子
J39nB471_p0988c07║抱一孩子來，問云：『呈橈舉棹即不問，且道孩子甚處
J39nB471_p0988c08║得來？』頭便打。婆云：『生七子不遇知音，只者一個也不
J39nB471_p0988c09║消得。』便拋下水中。」拈云：
J39nB471_p0988c10║舞棹饒舌，若合符節。龍虎爭戰，殃及魚鱉。霎時教
J39nB471_p0988c11║速還兒來，愧殺禪翁養不徹。頌曰：
J39nB471_p0988c12║不遇知音七尚存，而今一個擲江村，茫茫煙水東
J39nB471_p0988c13║流去，那信婆兒帶浪吞。
J39nB471_p0988c14║舉：「石霜在溈山作米頭，一日篩米次，山云：『施主！物不
J39nB471_p0988c15║可拋撒。』霜云：『不拋撒。』山於地拈一粒云：『汝道不撒者
J39nB471_p0988c16║個是甚麼？』霜無語，山云：『莫欺者一粒，千粒從者粒生。』
J39nB471_p0988c17║霜云：『未審者一粒從甚麼處生？』山呵呵大笑，歸方丈。
J39nB471_p0988c18║至晚，上堂云：『米裏有蟲。』」拈云：
J39nB471_p0988c19║笑面虎，兩頭蛇。當時不蓄竹，過後另栽花。只想生
J39nB471_p0988c20║擒偷米賊，豈知伸手沒爪牙。頌曰：
J39nB471_p0988c21║尋常拈起實無虛，勢急理窮愧自迂，賊過張弓秋
J39nB471_p0988c22║後雨，追風老駿不如初。
J39nB471_p0988c23║舉：「太宗一日擎起缽，問丞相王隨曰：『既是大庾嶺頭
J39nB471_p0988c24║提不起，為甚麼卻在寡人手裏？』隨無對。」拈云：
J39nB471_p0988c25║陛下說話，山頭個大。饒君提起，難得放下。不惟天
J39nB471_p0988c26║子持心戒，讚誦一言千金價。頌曰：
J39nB471_p0988c27║君臣有道八方清，父子無情一旦空，首座當時未
J39nB471_p0988c28║識醜，碓頭過後方知通。如今提在真人手，那許傍
J39nB471_p0988c29║觀擅漏風，忽爾三呼齊萬歲，金光玉鑑滿朝中。
J39nB471_p0988c30║舉：「月氐國王聞罽賓國祗夜多尊者有大名譽，群臣
J39nB471_p0989a01║往彼國禮敬聞法。王至彼，修敬已畢，乃請開演。尊者
J39nB471_p0989a02║曰：『大王來時好道，今去亦如來時。』王乃欽伏。」拈云：
J39nB471_p0989a03║千里聞風，覿面不薦。話說知音，逢饑送膳。涉水登
J39nB471_p0989a04║山不厭煩，而今幾個離宮殿。頌曰：
J39nB471_p0989a05║一處雷鳴天下響，十方何地不春風，縱然泡大不
J39nB471_p0989a06║成水，啟動金鰲出海東。
J39nB471_p0989a07║舉：「僧問白兆：『師唱誰家曲？宗風嗣阿誰？』師云：『自小不
J39nB471_p0989a08║歷他門戶。』『與麼則竺乾子，白兆孫。』師云：『承言喪，滯句
J39nB471_p0989a09║迷。』」拈云：斷臂安心，腰石舂米。五葉花開，循環如此。
J39nB471_p0989a10║只須把做一肩承，自有擔當人後底。頌曰：
J39nB471_p0989a11║芝蘭近日香千里，惟恨鼻胡起禍端。到而今，不怨
J39nB471_p0989a12║先，只得渾身頂著天。
J39nB471_p0989a13║臨濟下正傳三十二世空谷道澄禪師法派
J39nB471_p0989a14║道德圓明祖芳，月華瑞映千江，法雨彌潤三界，慈雲
J39nB471_p0989a15║普覆十方。甘露常霖剎利，醍醐永灌頂王，揮旨流通
J39nB471_p0989a16║正印，信手拈出心光。