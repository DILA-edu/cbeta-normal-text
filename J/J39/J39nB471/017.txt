J39nB471_p0993c01║空谷道澄禪師語錄卷十七
J39nB471_p0993c02║嗣法門人德儒編
J39nB471_p0993c03║法語
J39nB471_p0993c04║示工部擎安佛海居士
J39nB471_p0993c05║學道應當先利人，隱山不普獨聲聞，一莖拄杖遍天
J39nB471_p0993c06║下，撥草尋牛幾度春。所以山僧住芙蓉年來行腳者，
J39nB471_p0993c07║蓋緣佛祖之重任、法道之風化也。所言佛祖重任者，
J39nB471_p0993c08║不比尋常小可：一、看來原淺深；二、窺德行厚薄；三、觀
J39nB471_p0993c09║品格英俊；四、視丰姿雅暢；五、含機量寬洪；六、藏智識
J39nB471_p0993c10║純粹；七、有形儀端正；八、養氣局溫平；九、得見地乾淨；
J39nB471_p0993c11║十、為道風傾承。有此高名十德，不啻老僧悅之，十方
J39nB471_p0993c12║諸佛曾贊：善哉！正法易得，正見少有。何也？或有假粧
J39nB471_p0993c13║世態，執文解義，守空頑定，術數推窮，吞精納氣，採補
J39nB471_p0993c14║服餌，煉神通報，限時用工，出神奪舍，多種差別，邪見
J39nB471_p0993c15║狂妄之徒顯異惑眾，俗子無知，不分真偽，助他威勢，
J39nB471_p0993c16║反來紊亂宗風，破謗正法眼藏，所以法門敗缺，皆此
J39nB471_p0993c17║輩也。似我居士，根深枝大，八風不能搖動；見識清高，
J39nB471_p0993c18║五濁不能攪雜。真當來法器具分，高明廣見，焉入邪
J39nB471_p0993c19║妄群隊？古云：聖居聖路，凡入凡流。如居士先言做工
J39nB471_p0993c20║夫，豎起脊梁，正坐恬靜間，忽然炮響一聲，不覺通身
J39nB471_p0993c21║汗流，自覺放下千斤重擔，欲報佛祖之恩，而來承續
J39nB471_p0993c22║宗門法嗣，真乃吾宗門之幸甚也。日前為汝母昇天，
J39nB471_p0993c23║請至柩前說法，見渠形儀超格不群，故此徒肯師、師
J39nB471_p0993c24║肯徒，水乳相投，機言契合，足見當面不錯過也。所喜
J39nB471_p0993c25║有二：一、忠勤於國，不著聖解；二、孝親師，不拘凡情。真
J39nB471_p0993c26║人中龍象，不忘靈山授記，覺悟歸真，徵驗本分，徹底
J39nB471_p0993c27║澄清，所以老僧不吝囊藏，和盤托出。且道托出個甚
J39nB471_p0993c28║麼？咄！靈山一笑安心事，拄杖依伊為表讖，將來護法
J39nB471_p0993c29║讓阿誰？亙古聯芳作鑒證。
J39nB471_p0993c30║示印真牛居士
J39nB471_p0994a01║師云：「處處現成誰印真？不勞平地起堆岑，而今四海
J39nB471_p0994a02║清恬靜，放下征袍聽梵音。」以拄杖一卓，云：「聞麼？」舉拂，
J39nB471_p0994a03║云：「見麼？若以眼見非真見，若將耳聞非實聞，又作麼
J39nB471_p0994a04║生？必須離見返觀、離聽返聞，一念清淨、聲色俱空，是
J39nB471_p0994a05║名真見、真聞也。譬如居士昔在戎馬場，二家交鋒大
J39nB471_p0994a06║戰之時，鼓角喧天、旌旗蔽日，何處見聞？只向一輪鋒
J39nB471_p0994a07║尖上著力，是名真見；忽然他兵敗退，追進三鼕，是名
J39nB471_p0994a08║真聞。勒馬回頭，豈不一場空歡喜也？若得做工夫，提
J39nB471_p0994a09║起本參話頭，疑情發動之時，視之不覺見即真見、聽
J39nB471_p0994a10║之不覺聞即真聞，正向不思議處看定，忽然魔兵拶
J39nB471_p0994a11║退，更加精進，自然有個輕安時節，一日三、三日九，久
J39nB471_p0994a12║久打成一片，行也如是、坐也如是，穿衣喫飯亦復如
J39nB471_p0994a13║是。若到者裏，一見即真、一聞即了，不勞設心安頓，自
J39nB471_p0994a14║是處處現成。」從空畫一圓相，問居士云：「向者裏會麼？」
J39nB471_p0994a15║士云：「弟子不會。」師云：「難怪居士不會。為此者個元字
J39nB471_p0994a16║腳，三世諸佛橫說豎說，說他不著；歷代祖師逆行順
J39nB471_p0994a17║行，行他不到。山僧到者裏，只得拈出。」喝一喝，「參。」
J39nB471_p0994a18║示大為楊居士
J39nB471_p0994a19║師云：「弓刀未放兩頭騎，足見能人有大為，朔望殷勤
J39nB471_p0994a20║禮聖壽，誠心刻刻未曾移。惟吾儕法門正要如是，念
J39nB471_p0994a21║念不捨，刻刻難忘，纔是真心。學道之士譬如長江大
J39nB471_p0994a22║小水，豈肯停流？直到海門天際無他棲泊，方纔任縱
J39nB471_p0994a23║優游。向道之心亦復如是，直至到豁然通達，理事無
J39nB471_p0994a24║礙，吹彈歌舞皆是神通，語默喧笑都成三昧。即如居
J39nB471_p0994a25║士昔從征戰，勇力向前，得勝歸回，放意快心，未定勝
J39nB471_p0994a26║負，堅築籬墻，日夜運籌設策，以圖樹立功名，始不用
J39nB471_p0994a27║一番真實肝膽，那得功成名遂哉？超生脫死之道非
J39nB471_p0994a28║是容易，因因循循，何時是了？散散淡淡，難得的當。必
J39nB471_p0994a29║要此等綿遠信心，今日如是，明日如是，千日萬日亦
J39nB471_p0994a30║復如是。趙州示眾云：『四十年不雜用心，除粥飯二時
J39nB471_p0994b01║是雜用心處。』又有云：『迎賓待客，豈有差別？喫飯穿衣，
J39nB471_p0994b02║誰是誰非？』如何道粥飯二時是雜用心處？古聖未嘗
J39nB471_p0994b03║道不是，惟恐後學錯用心。且道如何是用心不錯處？
J39nB471_p0994b04║咦！有心學道道猶遠，無事於心心即真，但得六時不
J39nB471_p0994b05║被轉，南花北卉盡同春。」
J39nB471_p0994b06║示波南居士
J39nB471_p0994b07║師云：「輥入火宅三界，惹下通身不快，三毒火恒烹蒸，
J39nB471_p0994b08║六類冤家催債。若還不了目前，屢劫連環兜怪，一聞
J39nB471_p0994b09║信受奉行，漸次業緣消邁。夫人生於世，輪迴何息？脫
J39nB471_p0994b10║殼換骨，沒個了期。若不設念，回光返照，認取自心，逐
J39nB471_p0994b11║影隨情，終成苦海。大限臨頭，悔之莫及。」舉拂，云：「惟有
J39nB471_p0994b12║者個不今不古、不斷不常，放之彌布三千，歸來一毫
J39nB471_p0994b13║頭上。識得的，顛橫逆順而為妙旨；不會的，咳吐掉臂
J39nB471_p0994b14║以當戲詞。故此山僧化行於三界火宅，逆順顛倒、橫
J39nB471_p0994b15║提豎拈，總成一個糊塗題，今朝不知誰是具眼人物。
J39nB471_p0994b16║咦！拆籬的況且易，扶槎的猶甚，雖不得一冰骨，滿眼
J39nB471_p0994b17║都受瞞。吾示汝偈，不辜誠意。偈曰：明明日月誰催忙？
J39nB471_p0994b18║恍恍程途無暫息，萬法盡從一念中，滿盤托出無人
J39nB471_p0994b19║識。」
J39nB471_p0994b20║示離非盧居士
J39nB471_p0994b21║浮世不空，業緣無嗣。仔細看來，有無相桎。知見妄動，
J39nB471_p0994b22║世界全備。人我是非，貪嗔癡恚。才長英雄，名增勢位。
J39nB471_p0994b23║日歌高堂，夜遊淫肆。以苦為樂，認狂作彗。椒薑醋蒜，
J39nB471_p0994b24║雷同一廁。不辨好惡，難明真偽。顛沛逆亂，遞相殘弒。
J39nB471_p0994b25║迷卻眼前，豈顧後墜。冤家就頭，難可迴避。那個時間，
J39nB471_p0994b26║滿目慚愧。只想瞞人，誰知害自。此等眾生，睜眼鬼魅。
J39nB471_p0994b27║不求出身，不希佛庇。長劫輪轉，終日迷醉。百歲光陰，
J39nB471_p0994b28║如一局戲。名若空花，財同垢膩。曾聞龐公，何等清翠。
J39nB471_p0994b29║船載金銀，湘江傾棄。有男不婚，有女不贅。同入深山，
J39nB471_p0994b30║俱證祖位。聲名天下，誰敢輕叱。真是人間大丈夫，法
J39nB471_p0994c01║門千古為禪瑞。頌曰：昔日今朝理事同，何山化雪不
J39nB471_p0994c02║流東。尋常只要自心肯，一法如如萬法通。
J39nB471_p0994c03║示智海孟居士
J39nB471_p0994c04║「般若多羅吩咐徒，須歸大夏立規模，金陵一遇梁天
J39nB471_p0994c05║子，渡江只用一枝蘆。通國人追覓不見，九年熊耳絕
J39nB471_p0994c06║煙廚，神光求得安心法，隻履歸西一字無。所以，單傳
J39nB471_p0994c07║直指，見性明心，不立文字，名為教外別傳。試問大眾：
J39nB471_p0994c08║且道傳個甚麼？」師豎拳，云：「會麼？若向者裏會得，話頭
J39nB471_p0994c09║不用參，一了百事端。從此不會，老僧為眾下個註腳：
J39nB471_p0994c10║歷代祖師無別傳，一言之下識根原，機關撥轉返觀
J39nB471_p0994c11║照，者段光明晝夜燔。只教以心印心，山僧連心的一
J39nB471_p0994c12║字用他不著，只教離心意識參、絕凡聖路學，向那不
J39nB471_p0994c13║是心、不是佛、不是物處起疑，二六時中畢竟是個甚
J39nB471_p0994c14║麼道理？疑去疑來，忽然胸中如雲開見日。呵呵！原來
J39nB471_p0994c15║是者個道理，如人飲水，冷煖自知，方信歷代祖師無
J39nB471_p0994c16║說無傳，只教自參自悟始得。」
J39nB471_p0994c17║示眾善信
J39nB471_p0994c18║師云：「現前事，不肯為，閻君豈肯容片時？獨有吾儕門
J39nB471_p0994c19║下客，祖家風味料知規。分明一段真消息，總為世人
J39nB471_p0994c20║名利羇，直到臨終沒下落，忙抱佛腳何足奇？妻不替，
J39nB471_p0994c21║子不隨，一身業障自家受，等得醒時已覺遲，若還閻
J39nB471_p0994c22║王留得命，剃頭削髮把心回。男為僧，女為尼，各行一
J39nB471_p0994c23║路訪明師，早知死有者番苦，甚似小牛剝了皮。禪可
J39nB471_p0994c24║參，戒可持，萬緣放下悟生死，一心定要證菩提。」
J39nB471_p0994c25║普說
J39nB471_p0994c26║堂眾爭講做工夫。撾鼓，和尚落堂云：「老僧正好安心
J39nB471_p0994c27║恬靜，活活當著你者一夥炒心子狗才，只得到此，有
J39nB471_p0994c28║何理論？言得是，不免要喫老僧痛棒；言得不是，亦要
J39nB471_p0994c29║喫棒。速速親切道來！」堂主云：「學人不敢呈白，只恐言
J39nB471_p0994c30║得是挨打，言不是亦挨打。」師云：「更打三十拄杖。」進云：
J39nB471_p0995a01║「因甚如是？」師云：「打你不分優劣。」問：「話頭是一是二？」師
J39nB471_p0995a02║云：「話頭千千，悟則無二。」進云：「令學人參那個話頭？」師
J39nB471_p0995a03║舉杖云：「信手拈來即是禪，但能擬議落二三。」問：「禪不
J39nB471_p0995a04║參，佛不念，戒不持時如何？」師云：「了脫漢。」進云：「念佛、參
J39nB471_p0995a05║禪、持戒又如何？」師云：「自縛漢。」問：「前輩祖師太孤峻，天
J39nB471_p0995a06║子三召不赴命。請問和尚：此是如何？」師云：「不貪富貴
J39nB471_p0995a07║不求名，要與兒孫作準繩。」問：「如何報四恩？」師云：「息慮
J39nB471_p0995a08║忘緣。」進云：「出家報麼？」師云：「穩坐蒲團。」進云：「念佛報麼？」
J39nB471_p0995a09║師云：「一字不安。」進云：「持戒報麼？」師云：「缽擎梵天。」進云：
J39nB471_p0995a10║「參禪報麼？」師云：「遍地金磚。」問：「者著人人具備，個個完
J39nB471_p0995a11║全，因甚麼凡夫日用不知？不知是個甚麼？」師云：「描不
J39nB471_p0995a12║成，畫不就。」進云：「又作麼生？」師云：「千兩黃金不肯賣，十
J39nB471_p0995a13║字街頭送知音。」乃云：「不遇知音不與言，說來不值半
J39nB471_p0995a14║文錢，家家有到長安路，何必老僧為道穿？人既生於
J39nB471_p0995a15║天地之中，無非借假修真，權以陰陽動靜之機、四相
J39nB471_p0995a16║五行之用，開合變化，無窮無盡。若論至微虛無玄妙
J39nB471_p0995a17║一著，古云離四相、絕百非之句，鬼神莫可測，天地不
J39nB471_p0995a18║能據，皎皎若水月鏡花，明明似虛靈曜日，不托陰陽，
J39nB471_p0995a19║豈屬四相？正打旁敲者，無非是因境生風，借物托興，
J39nB471_p0995a20║總為發明期事也。似乎天象圓而輕清者為上，地象
J39nB471_p0995a21║方而重濁者為下，故此物有一定之理，人無轉變之
J39nB471_p0995a22║機，所以方而不圓者不能融通變化，濁而不清者不
J39nB471_p0995a23║得出格昇騰。既不能融化，各執一偏，物情有礙，人我
J39nB471_p0995a24║有分，因此而有諸佛眾生者也。山僧今日撥轉機關，
J39nB471_p0995a25║總教海晏河清，物情一化，天地萬物通成個活潑潑
J39nB471_p0995a26║道理，方處映方、圓處映圓，高卑內外總皆一然，何得
J39nB471_p0995a27║而有物情人我、諸佛眾生？所以祖師云：『青山綠水西
J39nB471_p0995a28║來意，翠竹黃花古佛心。』未嘗不是物情人我、理事融
J39nB471_p0995a29║和之說，豈可分別者哉？又云：『竹密不妨流水過，山高
J39nB471_p0995a30║豈礙白雲飛？』噫！玉柱金橋鎖峽口，白猙青鷂過重關，
J39nB471_p0995b01║宛然大快一樁事，總為時人起易難。近聞堂眾紛紛
J39nB471_p0995b02║而謂參禪必須要參活句、參死句，故不得力山前所
J39nB471_p0995b03║說理事乖諍、天地懸隔。若論初進，不得不辨死活之
J39nB471_p0995b04║分，殊不知死句是活句之根本、活句乃死句之枝葉，
J39nB471_p0995b05║不揣其本而逐其末、不拔其根而摘其葉，倘執以棄
J39nB471_p0995b06║本逐末、摘葉尋枝，窮劫不了，有甚勾當？古人抱一則
J39nB471_p0995b07║公案，千不捨、萬不捨，如釘釘木相似，永無移趲，豈有
J39nB471_p0995b08║死活之分、得失之殊？三五十年更不遷變，一生、二生
J39nB471_p0995b09║誓不放開，直到勃地一頭磅破漆桶、㘞地一聲迸開
J39nB471_p0995b10║腦蓋，方纔得個輕安，不敢言個死活之分，還要到原
J39nB471_p0995b11║頭一著，看定是甚麼境界，仍將本參話頭提起，看他
J39nB471_p0995b12║有疑無疑？若再起疑，命根未盡，直至到千不疑、萬不
J39nB471_p0995b13║疑，方纔的當。古云：『不怕生不得，只怕死不得』。若向死
J39nB471_p0995b14║中忽然一甦，如枯木逢春、冷灰發燄，自是物情不分、
J39nB471_p0995b15║理事無礙，宇宙山川皆共一色、是非人我通成一德、
J39nB471_p0995b16║一切萬物融通一化，方知碧眼胡本是西天賊，膽量
J39nB471_p0995b17║包虛空，一機分兩國，淫房問釋迦、酒肆尋彌勒，多少
J39nB471_p0995b18║大丈夫臨時皆失色，人人都想做強徒，丈八長鎗誰
J39nB471_p0995b19║捉得？呵呵！六月炎天飛片雪。」
J39nB471_p0995b20║勘驗工夫，落堂云：「惟喜深山獨樂尊，深山原係道人
J39nB471_p0995b21║村，隔籬長筍送新菜，攔路生苔忘舊痕。月照竹床風
J39nB471_p0995b22║拂地，露飄紙帳水開門，三宣兩詔懶從命，但只拈香
J39nB471_p0995b23║報四恩。縱還到至尊至貴重者，無非是個長老已矣；
J39nB471_p0995b24║就到微末卑賤鄙陋者，難道不是個長老？只要了得
J39nB471_p0995b25║自心乾乾淨淨，那在聲名華麗？看有許多才高勢大，
J39nB471_p0995b26║到頭沒點支文。一病臥床，八苦臨身，不是肚痛，便是
J39nB471_p0995b27║腦疼。一世長老，幾個英靈？既為應世之模，先學十種
J39nB471_p0995b28║重道之法，然後行道，自是風綱皆正也。一者、形端表
J39nB471_p0995b29║正，息妒除貪；二者、禮義廉恥，尊卑遜讓；三者、濟孤拔
J39nB471_p0995b30║苦，恤老憐貧；四者、自責責他，己利利人；五者、慈柔溫
J39nB471_p0995c01║軟，和合一切；六者、是非不辨，冤親平等；七者、解人危
J39nB471_p0995c02║急，救人死生；八者、戒分漸次，禪列優規；九者、悟理見
J39nB471_p0995c03║真，垢盡明存；十者、廣行方便，普利群生。則不枉佛佛
J39nB471_p0995c04║祖祖婆心，片片續燄傳燈者也。只論守道行道之真，
J39nB471_p0995c05║何拘可貴可賤之分？有緣無緣？堅守戒根，一日行滿，
J39nB471_p0995c06║道法施行，纔終得長老家者場苦心苦志耳。即若山
J39nB471_p0995c07║僧平日不樂市廛，喜住深山，日聞黃鳥清音，夜聽白
J39nB471_p0995c08║鷴轉更，飛雲漫疊疊，流水急漼漼，多少眼界風光，助
J39nB471_p0995c09║吾日用快活。觀不盡深山閑曠無涯際，嘆不盡草木
J39nB471_p0995c10║花果有別奇。或時橫吹鐵笛，迎接高上賢士；或時鼓
J39nB471_p0995c11║打口皮，回顧中下凡愚。所以自在者，不過山林野衲；
J39nB471_p0995c12║快樂者，無亞隱逸天人。收時恬靜，放則優游。無名利
J39nB471_p0995c13║可貪，無人情可攀。上不謁見公卿，下不邀譽鄉紳。不
J39nB471_p0995c14║傷物情，不欺自心。衣食隨緣，但莫饑寒。造化由己，福
J39nB471_p0995c15║祿在天。接物利生，不立虛名。有不誇全，無不告艱。不
J39nB471_p0995c16║忮不求，出乎自然。住山須要深，人情不相侵。任從饑
J39nB471_p0995c17║荒亂，半點不干心。獨不言寡，眾不厭多。世事無執著，
J39nB471_p0995c18║何處動干戈？此是山僧重道之法。倘若依而行之，纔
J39nB471_p0995c19║不辜出家一片初志耳，又纔堪為當來範製。不然，變
J39nB471_p0995c20║淆祖師清規，誘壞後學法度。故此山僧者裏，禪分優
J39nB471_p0995c21║劣，頓漸而進；戒分賢愚，等列而登。纔不污辱於法門、
J39nB471_p0995c22║嘈𠱥於山僧。所以我本師老人原日無交涉，遠聞山
J39nB471_p0995c23║僧清白方正，蒼古孤硬，應世不垢，見地乾淨，故效古
J39nB471_p0995c24║訪賢，親趨勉強，曲為而當法任。諸禪德由是自重，抱
J39nB471_p0995c25║則公案，力行不變，入於深山，忘形絕念，年久日永，德
J39nB471_p0995c26║名周遍五湖四海，遙空禮贊，不啻老僧慕訪十方賢
J39nB471_p0995c27║者，不辭山之崎嶇，路之險峻，望風謁之。勿勞久立。」
J39nB471_p0995c28║序單。師云：「近來世情澆薄，亂離之際，開此法席者，無
J39nB471_p0995c29║非為一大事因緣。從上諸祖儀規，大概為眾敘過一
J39nB471_p0995c30║番，宜當記取，莫作泛常。既近宗匠，爆熱爐邊來入，不
J39nB471_p0996a01║徇人情之所，一定要依規體範，不是草草匆匆消延
J39nB471_p0996a02║歲月，浪浪蕩蕩混度光陰。倘隨變遷，逐境漂流，豈不
J39nB471_p0996a03║可惜當年一片好心好志耳。果是好心，出家的八風
J39nB471_p0996a04║不能動搖，三毒那得相侵？只須豎起一片真實肝膽，
J39nB471_p0996a05║把當年習染雜惡毒濁之氣盡情掃蕩，英雄豪氣一
J39nB471_p0996a06║齊放下，諸塵煩擾洗滌淨盡無餘，拼死忘形做去，自
J39nB471_p0996a07║然有個出頭日子。一入堂中，耳不非聽，口不非言，手
J39nB471_p0996a08║不非動，足不非行，嚴其身，正其心，慎其儀，確其志，奮
J39nB471_p0996a09║然定要到大休大歇田地則可，倘生死不明，大事不
J39nB471_p0996a10║了，豈肯輕易放開？真為生死的人到者一步，還有個
J39nB471_p0996a11║甚麼人我是非？每慮十種深恩未報。何者為十恩？天
J39nB471_p0996a12║地覆載恩，日月照臨恩，國王水土恩，父母養育恩，師
J39nB471_p0996a13║長教訓恩，善友提攜恩，檀那衣食恩，行人血汗恩，贊
J39nB471_p0996a14║襄助揚恩，光被護法恩。每日恒思答報，又將那些工
J39nB471_p0996a15║夫了得己分上事。所以古云：『了脫業障本來空，未了
J39nB471_p0996a16║應須還宿債。』若論此語，安得不用心苦志哉？宜當慎
J39nB471_p0996a17║之奮之。又儒云：『朝聞道，夕死可矣。』三教大聖人誰不
J39nB471_p0996a18║是貪生畏死的？諸來禪德是必實為生死到此，既入
J39nB471_p0996a19║堂中做些死工夫，莫圖混過時光。一者遵依從上祖
J39nB471_p0996a20║師規制，二者不礙法門體統，三者美名傳無諸方。兼
J39nB471_p0996a21║且各人本分不共他有，重加痛惜，時時點檢，刻刻提
J39nB471_p0996a22║撕，未無不了的日子，必有出頭時節。萬望保重珍重。
J39nB471_p0996a23║所以老夫預先告過，莫待鼓響落堂，那時又是一番
J39nB471_p0996a24║境界。拄杖不順人情，謹慎。」
J39nB471_p0996a25║「即此安具者，蓋緣老僧擔荷佛祖之重任，然而受我
J39nB471_p0996a26║先師之遺囑，既叨法門，安可自逸自恣而不激勵於
J39nB471_p0996a27║大眾？不啻不孝而有慢法之罪過無辭也。兼且世情
J39nB471_p0996a28║澆漓之際、法門蕭條之時，正好向此危極之中光揚
J39nB471_p0996a29║佛祖之門庭、顯耀禪宗之風威，托賴眾兄弟大家勇
J39nB471_p0996a30║猛精進，把生死二字貼在額頭上，提起本參話頭，行
J39nB471_p0996b01║住坐臥、穿衣喫飯、屙屎撒尿，一切處、一切時發起疑
J39nB471_p0996b02║情，直到不覺不知、磅著磕著、勃頭㘞地一聲，方知冰
J39nB471_p0996b03║釋是水、泥凝即土。果到恁麼田地，纔不辜負老僧舉
J39nB471_p0996b04║此者場心力，亦不辜行人血汗之力，且不枉出家之
J39nB471_p0996b05║志耳。其中有為生死辭親割愛出家者、為生死拋妻
J39nB471_p0996b06║撇子出家者、為生死捨富貴出家者、為生死辭官棄
J39nB471_p0996b07║爵出家者、為生死經商賈客出家者、為生死看破世
J39nB471_p0996b08║事無常如夢如幻而求出家者，由是種種出家俱是
J39nB471_p0996b09║真為生死，就要現前把生死二字了得乾乾淨淨、潔
J39nB471_p0996b10║潔白白，直到千了百當，方纔報得佛祖之恩；一了百
J39nB471_p0996b11║了，方纔報得覆載之恩；一明百明，方纔報得水土之
J39nB471_p0996b12║恩；一證百證，方纔報得親師哺訓之恩；一休百休，方
J39nB471_p0996b13║纔報得檀那之恩；一惺百惺，方纔不枉離塵脫俗之
J39nB471_p0996b14║志；一悟百悟，方纔紹祖傳燈、接物利生。既為佛子，當
J39nB471_p0996b15║報佛恩，未必是父母難養而求出家，只圖苟延歲月
J39nB471_p0996b16║耶？未必是貧窮孤苦出家，倚就衣食耶？未必是有難
J39nB471_p0996b17║了的事出家，好躲是非耶？未必是苦磨不過出家，以
J39nB471_p0996b18║圖清閒自在耶？未必是卑賤出家，免受拘束耶？就是
J39nB471_p0996b19║種種事故而求出家。既得出家，已愈加一番悚慄，速
J39nB471_p0996b20║求脫離苦海。不然，大限盡日，仍受輪迴，依償冤債去
J39nB471_p0996b21║也。所以老僧孜孜叮嚀，囑諸大眾明心見性，超出三
J39nB471_p0996b22║界。其或不然，被他所轉，轉來轉去，轉去轉來，轉到末
J39nB471_p0996b23║劫盡時，三災一起，萬物化為微塵，那個時間誰作依
J39nB471_p0996b24║怙？勿勞久立。」
J39nB471_p0996b25║南漳眾善齊到山，惟王大善天未明向禪床前禮跪，
J39nB471_p0996b26║求指示。師叱云：「佛法如雲普覆，如雨普潤，待老僧下
J39nB471_p0996b27║單，四眾等齊，方可共聞。」齋次，上堂，云：「今早大善私入
J39nB471_p0996b28║方丈，欲想為他一人說個私法，反被老僧一頓。何也？
J39nB471_p0996b29║老僧之法不是外道小乘，六耳不傳，邪言鬼語，度雙
J39nB471_p0996b30║不度單，胡說幾字工夫，週身安名，四肢搬運，妄言說
J39nB471_p0996c01║法不離體，見神見鬼以作希奇。如此用心，墮入魔眷，
J39nB471_p0996c02║可悲可愍。老僧不吝慈悲，大大開個廣貨舖，任憑世
J39nB471_p0996c03║人採買。識得貨的，買些無花錦、無絲緞、鐵釘飯、木楂
J39nB471_p0996c04║羹，得個煖飽，一生快活；不識貨的，買些豐艷花、香熟
J39nB471_p0996c05║果、雪捏龍、紙嵌鳳，圖個眼前風光，想是現前眾善。不
J39nB471_p0996c06║圖眼前風光，豈望一時飽煖？定求卻斷生死至方，剿
J39nB471_p0996c07║絕輪迴妙藥。汝等諦聽，吾今為說：欲想登脫三界，超
J39nB471_p0996c08║出苦海，別無岐路，一定要參禪悟道，明心見性，方能
J39nB471_p0996c09║了脫生死命根。若不信此者一著，別生異端異見，聽
J39nB471_p0996c10║信邪言邪語，妄起是非，捏妖捏怪，惑亂人心，不向三
J39nB471_p0996c11║寶之明路，返行邪俗之妄途，說甚麼老祖提名、老母
J39nB471_p0996c12║掛號、俗子無知傾心取信？正所謂一邪誘百邪，一盲
J39nB471_p0996c13║引百盲也。任他千方萬計、百機百巧，大限臨頭都抵
J39nB471_p0996c14║擋他不住，金箱鐵櫃掩藏不住，早來早去、晚來晚去，
J39nB471_p0996c15║豈待其時？故我世尊於兜率陀天觀娑婆苦海眾生
J39nB471_p0996c16║輪迴不息，屈尊就卑，降生飯宮，離塵說法，廣利群品，
J39nB471_p0996c17║有情無情同霑法利，千百年法流震旦。我東土眾生，
J39nB471_p0996c18║方知香花燈水，恭敬三寶，念佛持誦，收束一心，廣積
J39nB471_p0996c19║功勳，善根純熟，忽聞正法，一了百當。苟或未然，看則
J39nB471_p0996c20║公案，以為鎮心符子，不得胡思亂想，一名公案，一名
J39nB471_p0996c21║話頭，一名敲門瓦子，一名過河探竿，借他起疑。若發
J39nB471_p0996c22║起疑情，一點用他不著。《禪關》云：『不管話頭舉不舉，只
J39nB471_p0996c23║要疑情發得起。話頭縱有千千，悟則本來無二。』如參
J39nB471_p0996c24║父母未生已前面目，行住坐臥，日逐十二時，心心相
J39nB471_p0996c25║顧，念念在茲。畢竟如何是我父母未生已前面目？即
J39nB471_p0996c26║此現前臭皮囊，是汝父母已生。若認此面目，有生有
J39nB471_p0996c27║死，有成有壞，無非倚假修真，借船過渡。所以云：迷者
J39nB471_p0996c28║修身，智者悟心。或云：真心無迷悟，豈假修悟乎？心如
J39nB471_p0996c29║杲日當空，蓋因癡雲彌佈遮障，而有陰暗不明，必假
J39nB471_p0996c30║慧風掃蕩，明暗色空，一時明徹。真心雖無迷悟，蓋為
J39nB471_p0997a01║眾生貪七情六欲，逐妄迷真，如鏡年久日遠，而未盪
J39nB471_p0997a02║磨垢塵，漸漸深厚，而不能自照本來面目。所以參話
J39nB471_p0997a03║頭者，如撥雲見青天，磨鏡去塵垢，忽然一時雲開見
J39nB471_p0997a04║日，垢淨明存，剔起眉毛，豎起脊梁，念動本參話頭，只
J39nB471_p0997a05║見疑情片片，久久頓息，連參的一字丟向一邊，話頭
J39nB471_p0997a06║也用他不著，專專只在疑上著腳，疑來疑去，疑去疑
J39nB471_p0997a07║來，疑到情窮理極，人我齊忘，萬法皆空，勃然自覺，如
J39nB471_p0997a08║放下千斤重擔相似，又如新出浴一般。若到者個地
J39nB471_p0997a09║頭，荊棘叢中無罣礙，鑊湯爐炭得翻身，頭頭拈起祖
J39nB471_p0997a10║師意，步步蓮花足下生。勿勞久跪，珍重。」
J39nB471_p0997a11║今日說，明日說，說得老僧心發惡。一頓亂棒趁出門，
J39nB471_p0997a12║看向何方尋下落。呵呵！贏得渠儂大快活。
J39nB471_p0997a13║己巳九月十五，住成都寶光，禮萬佛，秀實辦齋，請落
J39nB471_p0997a14║堂普說。師云：「世尊曾放眉間光，正法流行耀十方。地
J39nB471_p0997a15║湧金蓮乘法界，天垂寶蓋覆中央。恒沙諸佛如雲集，
J39nB471_p0997a16║無量菩薩坐道場。諸上善人誠頂禮，願明心地出凡
J39nB471_p0997a17║邦。今朝大集會中，各呈本願：有求出家清吉，壽不中
J39nB471_p0997a18║夭者；有求功名顯達，門風高俊，世代簪纓者；有求兒
J39nB471_p0997a19║女接續祖宗淵源，瓜瓞綿綿者；有此商賈客旅而求
J39nB471_p0997a20║利息，希望諸般遂意者；有為父母持齋念佛，以報劬
J39nB471_p0997a21║勞養育之恩者；有持齋把素，求脫生死輪迴者；有一
J39nB471_p0997a22║心念佛，願生阿彌陀佛國土者；有參禪學道，願早離
J39nB471_p0997a23║三界火宅者；有參禪學道，求躲脫風水火大三災者；
J39nB471_p0997a24║有參禪悟道，證無上菩提，願教化末運眾生者。人有
J39nB471_p0997a25║善念，天必從之，總在仁人君子，有一點誠意舉動處
J39nB471_p0997a26║下落。故此人乃萬物之靈，修仙證仙，修佛成佛，三乘
J39nB471_p0997a27║四果，十六觀門，小乘外道，人乃一樣，根種差別。所以
J39nB471_p0997a28║云：當頭不遇作家，到底返成骨董。第一要信得及自
J39nB471_p0997a29║心本是佛，只為貪、嗔、癡、愛四個字放不下，即曰眾生
J39nB471_p0997a30║凡夫者也。上古聖人無非信字看真切，何也？信者，道
J39nB471_p0997b01║原功德母；心者，能為萬物主，不逐四時凋。行善作惡
J39nB471_p0997b02║皆由此心，六道四生、穿胎入腹、披毛戴角皆由此心，
J39nB471_p0997b03║作六畜禽蟲、大小形類皆由此心，生天墜獄、中華邊
J39nB471_p0997b04║地皆由此心，為聖為賢未嘗不是者一點光明正直、
J39nB471_p0997b05║廣大慈善之心。西天二十八祖三年航海特來震旦，
J39nB471_p0997b06║并無別言，只說個安心已矣。曹溪六祖夫師因聽客
J39nB471_p0997b07║誦《金剛經》『云何應住？云何降伏其心？』山僧直教大眾
J39nB471_p0997b08║專守一心，無一不成就菩提道果。聽吾一頌：為聖為
J39nB471_p0997b09║賢既是心，秉心端正合天真。九幽十類俱遊遍，萬死
J39nB471_p0997b10║千生得正因。火速修行成正覺，明心悟道入傳燈。若
J39nB471_p0997b11║還錯過現前日，招得來時不似今。」下座。
J39nB471_p0997b12║住寶光，禮萬佛竟，普說。「近來佛法漸凋殘，兔角龜毛
J39nB471_p0997b13║不值錢，默識心通了本分，音聲佛事乃方權。逢場作
J39nB471_p0997b14║用當無意，遇境鏗鏘應有緣，今此寶光禮萬佛，其中
J39nB471_p0997b15║枝節有包含。試問大眾：頭頭了然，法法現成，亦無背
J39nB471_p0997b16║向遮覆，且道包含個甚麼？若不會，只得將萬佛始末
J39nB471_p0997b17║為眾表白。若禮一佛，內有一心發動；禮萬佛，內有萬
J39nB471_p0997b18║遍正念現前，五體投地，一念如如，萬境皆空，是為性
J39nB471_p0997b19║空法界如虛空，根塵不動遍周禮。切莫錯會老夫頭
J39nB471_p0997b20║上去安頭、矢上添尖，蓋因相機應時權便也。會得過，
J39nB471_p0997b21║咳吐掉臂真玄妙，跳打跌蹼皆神通；者裏不會，大家
J39nB471_p0997b22║輥入葛藤窩中。幸喜大眾相伴同禮萬佛弘名四十
J39nB471_p0997b23║九日已竟，試問大眾：拜辭諸佛、諸大菩薩，臨行有甚
J39nB471_p0997b24║言句記莂而去？」眾皆無答。師舉起拄杖示眾云：「見麼？
J39nB471_p0997b25║諸佛在山僧拄杖頭上放大神光，光中演說諸佛智
J39nB471_p0997b26║慧德相不可思議，凡有希求，必獲如意。佛言如是。若
J39nB471_p0997b27║以山僧論之，不可有心求，不可無相得。此乃正是相
J39nB471_p0997b28║法住世之時，是必借假修真，真異成假，假實成真，真
J39nB471_p0997b29║假不異，萬佛在心，物情融化，事事相因。敬奉泥龍，尚
J39nB471_p0997b30║感真龍行雨；禮拜木佛，安無活佛利生。古哲三十五
J39nB471_p0997c01║位禮過去七佛寶號而成道果，五十三人敬禮三十
J39nB471_p0997c02║五佛洪名得證金身。世常云：無山不興寺，無水不行
J39nB471_p0997c03║船，開池不帶月，池成月自還。若不至誠伸請，佛豈自
J39nB471_p0997c04║降臨凡？佛念眾生如己子，眾生禮佛若坤乾，惟願諸
J39nB471_p0997c05║佛常加護，永劫侍隨如來前。悟徹祖師法印，代佛教
J39nB471_p0997c06║愚化賢，慈效觀音應化，悲似文殊普賢。諸佛加庇賜
J39nB471_p0997c07║神通，六道眾生度化全，對佛願心恒濟物，度盡眾生
J39nB471_p0997c08║證涅槃。普願會中禮佛者，同上金剛般若船，自向寶
J39nB471_p0997c09║光聞法喜，劫劫如同此日緣。」
J39nB471_p0997c10║自嘆
J39nB471_p0997c11║老夫虛度七旬八，看罷人生沒傝𠎷，樹老藤枯山可
J39nB471_p0997c12║崩，桑田成海地能塌。神仙千載躲三災，羅漢萬年顯
J39nB471_p0997c13║一法，若識老僧年幾何，虛空與我同庚甲。
J39nB471_p0997c14║圓明一性分三教
J39nB471_p0997c15║玄靈玅性天貞佛，權以虛空作面目，出水蓮花不帶
J39nB471_p0997c16║塵，入山獅子絕林畜。堂堂宇宙一元初，朗朗乾坤三
J39nB471_p0997c17║鼎足，化化生生滿世間，金烏任舊東方出。
J39nB471_p0997c18║南海景題
J39nB471_p0997c19║七十九來朝普陀，潮風一起渡千波，忘形欲舉入禪
J39nB471_p0997c20║定，罷念恍然出愛河。上岸方知身是我，離船自覺不
J39nB471_p0997c21║由他，朝音洞見菩薩面，不枉千山泥水拖。
J39nB471_p0997c22║出身原
J39nB471_p0997c23║明王佛現凡夫身，應跡宮中度眾生，頓脫塵寰隱白
J39nB471_p0997c24║鶴，火焚寺院喚然新。剜睛斷臂除疑病，拔宅飛身救
J39nB471_p0997c25║萬靈，隨類化形名救苦，尋聲感應號觀音。
J39nB471_p0997c26║隨方應化
J39nB471_p0997c27║謾道觀音坐普陀，無邊剎海俱偕和，渡津舉號平安
J39nB471_p0997c28║穩，過險稱名快意多。特助釋迦扶正教，端來末運伏
J39nB471_p0997c29║群魔，恒沙國請恒沙應，百萬須彌一剎那。
J39nB471_p0997c30║仙景
J39nB471_p0998a01║南海普陀仙佛山，叢林草木可堪觀，藤穿竹竅龍披
J39nB471_p0998a02║甲，石坐花間虎帶斑。絕學比丘生活佛，操文行者硯
J39nB471_p0998a03║磨穿，三三兩兩交談語，盡道修行第一關。
J39nB471_p0998a04║坐觀
J39nB471_p0998a05║蟠砣石坐望西南，水面波濤現白蓮，兩岸煙霞連日
J39nB471_p0998a06║舞，四邊瑞氣帶風旋。海牛海馬隨波輥，水怪水精逐
J39nB471_p0998a07║月搏，白鷂青鷹飛不過，仙山欲睹非航難。