J39nB471_p1005b01║空谷道澄禪師語錄卷二十
J39nB471_p1005b02║嗣法門人德儒編
J39nB471_p1005b03║山居
J39nB471_p1005b04║入廛應世過繁勞，脫去尋山學種桃，空洞無風雲到
J39nB471_p1005b05║隙，曲塘有水月歸漕。編籬代護園中果，修竹兼除道
J39nB471_p1005b06║上蒿，獅子潛威狐兔邈，栴檀勢大苾芻高。
J39nB471_p1005b07║又
J39nB471_p1005b08║攀巖附葛踄峰巔，到此方知別一天，五色卿雲舒錦
J39nB471_p1005b09║繡，數聲啼鳥咄璣璇。長林樹老蒼虯繞，崇嶺石橫白
J39nB471_p1005b10║虎眠，半點浮塵飛不到，暫將香草作蒲氈。
J39nB471_p1005b11║又
J39nB471_p1005b12║雷鳴借響燒香鼓，電閃留光代燭明，雨滴樓前擊石
J39nB471_p1005b13║磬，霧飛堂外罩蘆亭。門寬那怕雲關鎖，池大何嫌水
J39nB471_p1005b14║覆萍，休教人間重睡夢，高懸化日出東溟。
J39nB471_p1005b15║又
J39nB471_p1005b16║日沒嶺西又出東，晴光皎皎一輪紅，當陽不惜懸秦
J39nB471_p1005b17║鏡，默地無思挂楚弓。歲歲清輝浮九陌，山山皓彩化
J39nB471_p1005b18║群蒙，孤圓照破坤輿暗，對景方知色是空。
J39nB471_p1005b19║又
J39nB471_p1005b20║瑞結如蟠遶峻峗，樹穿石竅蔓盈枝，綠林翠鳥顏相
J39nB471_p1005b21║合，老葛蒼虯影較疑。竹掃堂前風過早，雲舖山半雨
J39nB471_p1005b22║來遲，吉凶未卜觀天象，定裏圓明不再思。
J39nB471_p1005b23║又
J39nB471_p1005b24║生來懶散喜居山，一味清幽若鈍頑，絕是絕非忘異
J39nB471_p1005b25║路，離聞離見破疑關。斜窗飄露眉生玉，破壁招霞衣
J39nB471_p1005b26║帶班，蓂莢有心開歲月，峰巒無事懶高攀。
J39nB471_p1005b27║又
J39nB471_p1005b28║路近蒼松作客亭，山光樹色巧丹青，煙霞不異王維
J39nB471_p1005b29║筆，風響何須普化鈴。頑石點頭因聽法，靈猿舉掌為
J39nB471_p1005b30║聞經，人間問我安身處，茅屋幾椽傍大嶸。
J39nB471_p1005c01║又
J39nB471_p1005c02║景寂山和道不貧，枝條摘盡又生菌，不將钁去開新
J39nB471_p1005c03║地，惟待風來掃舊塵。兔影盈虛知朔望，花情收放識
J39nB471_p1005c04║秋春，當陽一句原無說，策地敲床笑殺人。
J39nB471_p1005c05║又
J39nB471_p1005c06║寒山挂錫已多年，土面灰頭出自然，求佛不如忘四
J39nB471_p1005c07║相，得心何必覓三玄。行吟池畔魚聞法，坐默林邊鳥
J39nB471_p1005c08║問禪，大喝一聲知也未，天空豈滯任飛旋。
J39nB471_p1005c09║又
J39nB471_p1005c10║尋常不敢起思惟，百結草衣且待時，將就巖嵌好躲
J39nB471_p1005c11║雨，生成茨壩免栽籬。支鐺樹下燒枝葉，洗菜池中拆
J39nB471_p1005c12║土泥，爛煮玄芝先供佛，靈山那得者般齊。
J39nB471_p1005c13║又
J39nB471_p1005c14║蘆蓬簷外眾山翹，覿面昂頭若見招；巨海千尋聲透
J39nB471_p1005c15║徹，高峰萬仞氣頻超。煙霞散去陽光近，屼嵲排開天
J39nB471_p1005c16║際遙；常聽迦陵清梵雅，雷音相接海音潮。
J39nB471_p1005c17║又
J39nB471_p1005c18║岑巖峭壁向誰誇，凹石如獅踞路槎，藤結樹顛垂寶
J39nB471_p1005c19║蓋，水流平地湧蓮花。兩輪日月千年燭，一片山河萬
J39nB471_p1005c20║歲家，不識人間真下落，怎能樂我者生涯。
J39nB471_p1005c21║又
J39nB471_p1005c22║撲破瓢囊一物無，頻將畫餅濟饑徒，盡生守戒絕魔
J39nB471_p1005c23║使，永劫捨身作佛奴。迥迥圓明照頓漸，昂昂旨趣辨
J39nB471_p1005c24║精麤，中然站在無憂頂，萬紫千霞信手塗。
J39nB471_p1005c25║又
J39nB471_p1005c26║一生只愛處平常，淡泊清幽自覺長，風虎已經錫制
J39nB471_p1005c27║伏，雲龍自有缽驅降。覺心得息群魔息，迷意若狂六
J39nB471_p1005c28║賊狂，不用許多奧玅法，從寬放下絕精方。
J39nB471_p1005c29║五言律
J39nB471_p1005c30║山居何所事，火種憑刀耕，種下菩提子，結成般若瑛。
J39nB471_p1006a01║不燒有燄柴，端煮無糧羹，月在秋潭映，日來繡谷明。
J39nB471_p1006a02║又
J39nB471_p1006a03║朗開三車路，火焚五蘊山，既驅獅子猛，那怕野狐頑。
J39nB471_p1006a04║凌空鶴衣白，木落虎毛班，優游心不繫，處處得長閒。
J39nB471_p1006a05║又
J39nB471_p1006a06║白猿啼古樹，野鹿臥高丘，百物皆含趣，萬般有出頭。
J39nB471_p1006a07║遨遊▆▆▆，嘆息世多愁，滿眼開經義，遍山現白牛。
J39nB471_p1006a08║又
J39nB471_p1006a09║居山雖未久，事事可堪誇，富貴一林筍，榮華兩地瓜。
J39nB471_p1006a10║汲泉冽井近，攬勝野晴賒，持杖塘邊立，投機有暮蛙。
J39nB471_p1006a11║又
J39nB471_p1006a12║身在五湖客，孤貧不借威，摘蔬同鼎食，徒步勝乘肥。
J39nB471_p1006a13║離境寧為是，多言已覺非，高眠忽枕墮，榻內顯珠璣。
J39nB471_p1006a14║又
J39nB471_p1006a15║柴扉常寂寂，忽啼樹上禽，三摩眼孔入，多漏耳根侵。
J39nB471_p1006a16║瓦子連聲擊，石頭帶土擒，鵲巢為說法，一聽起迷心。
J39nB471_p1006a17║又
J39nB471_p1006a18║鵲噪鴉鳴處，何其問吉凶，力大堪騎虎，缽靈可罩龍。
J39nB471_p1006a19║山高連鷲嶺，星朗示玄宗，勘破佛魔境，屹然立要衝。
J39nB471_p1006a20║又
J39nB471_p1006a21║修竹迎風爽，喬松待鶴居，趙州茶不竭，禪悅食忘機。
J39nB471_p1006a22║搖舌鋒如劍，揚聲吼若獅，案前無限景，助我發新詩。
J39nB471_p1006a23║又
J39nB471_p1006a24║凝眸山色近，舉步蘚痕多，採蕨連根拔，尋薪帶葉拖。
J39nB471_p1006a25║雨收苔徑滑，林密鳥音和，清涼驅暑吏，持竿上木鵝。
J39nB471_p1006a26║又
J39nB471_p1006a27║不登九折阪，誰識道中難，藤葛原無擾，是非自不干。
J39nB471_p1006a28║步憑雙草履，坐止一蒲團，本分忘人我，便覺地天寬。
J39nB471_p1006a29║又
J39nB471_p1006a30║既有聲名重，并無論賤輕，梵音鳴大壑，法語播滄瀛。
J39nB471_p1006b01║▆▆青雲現，花從古鏡明，識心本是佛，海晏與河清。
J39nB471_p1006b02║又
J39nB471_p1006b03║▆居太古樸，鬧市取閒消，不識諸方苦，殊因本地驕。
J39nB471_p1006b04║▆童晝打鼓，石女夜吹簫，寧淡山中靜，休濃世外驍。
J39nB471_p1006b05║又
J39nB471_p1006b06║心猿常寂定，意馬自安全，三毒轉三聖，五蘊證五仙。
J39nB471_p1006b07║三百六十士，八萬四千賢，一夥清虛客，同登般若船。
J39nB471_p1006b08║又
J39nB471_p1006b09║斂形忘舊跡，舉步踏新苔，迷卻進山路，方知出世才。
J39nB471_p1006b10║利生日已近，接物時將來，分付長行眾，風香花正開。
J39nB471_p1006b11║佛事
J39nB471_p1006b12║七月賑濟。對壇云：「大帝年年七月生，放開普赦釋含
J39nB471_p1006b13║情，離憂脫苦淨方去，萬里長空一坦平。咄！混死鬼，浪
J39nB471_p1006b14║癡魂，速去投胎做好人，只為從前造孽重，今聞佛法
J39nB471_p1006b15║盡超生。」師以拄杖向然紙場內一拂，云：「手執捲天括
J39nB471_p1006b16║地拂，掃盡煙霞法界清。」拽杖回壇。
J39nB471_p1006b17║燬百靈
J39nB471_p1006b18║「狼籍群靈骨滿彌，荒坵撒落亂差參，年逢戕殌等非
J39nB471_p1006b19║命，時遇饑殤眾紊骴。摶斂如山憑火炬，超生似箭仗
J39nB471_p1006b20║風姨，剎那直上三摩地，彈指逕登九品池。咦！現前湧
J39nB471_p1006b21║出光明藏，燦燦赤蓮吐玉枝。」
J39nB471_p1006b22║哭雙桂破師翁（丁酉年涅槃）
J39nB471_p1006b23║「拄杖皇皇此日休，蹇翁罷釣捨舫舟，絕聲不唱密公
J39nB471_p1006b24║曲，斂手慵拋雪祖毬。得露真如觀自在，長留慧命復
J39nB471_p1006b25║何謀？雙趺暫去化安養，一葦還來度眾流。」
J39nB471_p1006b26║「天童記莂響西川，受化如麻識者先，一旦涅槃撒手
J39nB471_p1006b27║去，千斤擔子教誰擔？法堂寂靜爐煙息，佛殿幽清酒
J39nB471_p1006b28║器羶，從此永安潔白白，醃燒品味滿河掀。」
J39nB471_p1006b29║「法杖千莖出太翁，慈容順世遙瞻空，生前行狀人難
J39nB471_p1006b30║及，語後儀規道者同。寶塔雖無別點奠，金龕常有爐
J39nB471_p1006c01║煙通，化門孤峻甚行孝，竭力撐持強進忠。」
J39nB471_p1006c02║「普霑法利道風高，規正儀端誰敢褒，暫退袈裟披素
J39nB471_p1006c03║服，權安杖缽繫麻絛。滿堂悲震如雷吼，合殿舉哀似
J39nB471_p1006c04║虎嗥，兩兩三三皆醉倒，展開兩眼看溪濤。」
J39nB471_p1006c05║哭敏師和尚（甲辰二月二十二卯時生，壬子冬月初三日亥時涅）
J39nB471_p1006c06║「奉師密教離多年，盡力傾心撐法船，諦想利生已進
J39nB471_p1006c07║孝，誰知辭世不能前。拈香設位空瞻禮，上供舉哀淚
J39nB471_p1006c08║湧泉，哭罷一聲腸欲斷，可憐不復睹慈顏。」
J39nB471_p1006c09║「權化娑婆縱有年，何忙推轉利生船？丈中爐火常新
J39nB471_p1006c10║爇，座上曇花如在前。滴淚行行傾沛雨，涕流次次湧
J39nB471_p1006c11║甘泉，報身須去他方化，唯恨薄緣未近顏。」
J39nB471_p1006c12║「吾師厭世離繁年，放出許多般若船，半點瑕疵難隱
J39nB471_p1006c13║諱，無端形跡現人前。通天拄杖如麻立，匝地風聲若
J39nB471_p1006c14║雨泉，自有同門掌法化，安心入定斂和顏。」
J39nB471_p1006c15║「嗣法如同領聖旨，不分晝夜勤操履。利生至念重如
J39nB471_p1006c16║山，向道之人淡似水。不度無緣度有緣，休圖假璽圖
J39nB471_p1006c17║真璽。剛纔得趣聞師歸，收什忙回行孝禮。」
J39nB471_p1006c18║涿州弔易菴法叔
J39nB471_p1006c19║「攜笻擬去利群生，半路逆風馬受驚，涿水鏗鏘當有
J39nB471_p1006c20║分，燕京橐鑰原難撐。江南河北空懸慕，廣浙吳楚枉
J39nB471_p1006c21║費誠，金骨不知何下落，權將磚石壘堆塋。」
J39nB471_p1006c22║「一妄思惟十萬旬，誰知由命不由人。貪名圖利終何
J39nB471_p1006c23║用，逐境生風枉費神。珍重堂中樂且貴，輕浮世外漫
J39nB471_p1006c24║尤嗔。前賢三詔不輕舉，自古清高道不貧。」
J39nB471_p1006c25║為雲水僧舉火
J39nB471_p1006c26║執火炬，云：「密如密如，空生浮圖，逐妄行腳，未受鉗錘。
J39nB471_p1006c27║大限臨頭，一念糢糊，但知生有，不識死無。從前未學
J39nB471_p1006c28║抽身法，直至而今沒倚扶。咦！向此紅爐鍛煉過，休來
J39nB471_p1006c29║三界辨親疏。」
J39nB471_p1006c30║為長目舉火
J39nB471_p1007a01║以火炬打一圓相，從相中橫一畫，云：「者箇鐵門限跳
J39nB471_p1007a02║得過，也向者裏鍛煉；跳不過，亦從其中烹蒸。十地聞
J39nB471_p1007a03║之膽顫，諸天聽得眉攢。還有不生恐怖者麼？」攛下火
J39nB471_p1007a04║炬，云：「唯我長目子，穩穩任安排。」
J39nB471_p1007a05║北京為滿洲吳夫人起棺
J39nB471_p1007a06║師至柩前，云：「百千三昧分差別，一句當機絕見聞。四
J39nB471_p1007a07║大耶？或聚或散；五行耶？受剋受生；陰陽耶？有升有降；
J39nB471_p1007a08║造化耶？無減無增。且道：吳夫人平日者一點靈明真
J39nB471_p1007a09║造化，即今在甚麼處？」震威一喝，云：「總教當人高著眼，
J39nB471_p1007a10║休將水落第三坵。水落三坵且止，如何是起棺一句？
J39nB471_p1007a11║茫茫苦海抽身去，寂寂光中慶有餘。」以杖敲棺三下，
J39nB471_p1007a12║云：「恩愛從今兩斷，兇神惡煞齊出。」　即日舉火，高舉
J39nB471_p1007a13║起拄杖，云：「杖化雲龍直上辭，太陽宮裏借無明。丙丁
J39nB471_p1007a14║童子從南至，巳午當機熒惑生。須仗東方甲乙巽，凡
J39nB471_p1007a15║軀化盡現金身。」執炬遶棺一匝，攛下，云：「西方直捷一
J39nB471_p1007a16║條路，九品蓮開聞法音。」
J39nB471_p1007a17║京師為福祐張居士起棺
J39nB471_p1007a18║以明轎抬至棺前，云：「厭世離凡尤是妙，若明心地可
J39nB471_p1007a19║稱奇。去來但要無拖欠，往返須妨帶水泥。東土西方
J39nB471_p1007a20║隨意轉，天堂極樂任心逵。從今蹬斷輪迴索，一見彌
J39nB471_p1007a21║陀永不疑。咄！速急去，莫延遲，大寂光中開正眼，阿耨
J39nB471_p1007a22║池裏放毫翨。彌陀正說無生法，速占九蓮第一枝。」震
J39nB471_p1007a23║威一喝，云：「出。」　即日舉火，以火炬向棺三舉，云：「除三
J39nB471_p1007a24║惡，斷七情，十八界空一坦平。天堂路，地獄門，兩條都
J39nB471_p1007a25║是輪迴坑。惟有西方極樂國，速搶蓮花上品生。」攛下
J39nB471_p1007a26║火，云：「紅燄光中斂正念，白蓮池裏放光明。聞佛法，聽
J39nB471_p1007a27║梵音，脫盡皮毛顯法身。」
J39nB471_p1007a28║江陵縣尊請對封君唐耕留先生靈小參
J39nB471_p1007a29║師云：「涅槃生死等空花，覿體承當豈在他？積德存仁
J39nB471_p1007a30║終有益，傳家治國玉無瑕。嗚呼！所歎者無別，花開終
J39nB471_p1007b01║有卸，果熟必逢時。熱鬧一臺戲，酒罷各分離，光陰如
J39nB471_p1007b02║過隙，豈肯暫停遲？日月急箭射，辰宿忙梭飛，百物催
J39nB471_p1007b03║人老，迷流總不知。請書安頭上，催帖挂兩眉，眼耳俱
J39nB471_p1007b04║通信，四肢強撐持。忽想長生方，丹鼎藥不齊，不求明
J39nB471_p1007b05║師指，那得火棗梨？若還不受老閻氣，看破凡情了覺
J39nB471_p1007b06║知。獨我鄉翁則不然，樂土相邀不肯去，上方有詔豈
J39nB471_p1007b07║能辭？」
J39nB471_p1007b08║對都統穆書靈前小參
J39nB471_p1007b09║師云：「欽命出師到楚岳，旌旗排列聽鳴角，登舟正論
J39nB471_p1007b10║進兵策，一陣怪風捲浪潑。急叫天兮天尚高，速倚岸
J39nB471_p1007b11║時岸遠闊，四圍上下無遮攔，西北東南無把捉。一旦
J39nB471_p1007b12║英雄歸洞庭，太白重來將月摸。大丈夫！為國亡軀不
J39nB471_p1007b13║須辭，只要忠名有下落。且道赤心報國穆書居士者
J39nB471_p1007b14║一點忠心下落在甚麼處？咦！陣亡必入忠臣廟，簪纓
J39nB471_p1007b15║代代享名爵。」
J39nB471_p1007b16║弔至崖法弟
J39nB471_p1007b17║「一輪杲日正當陽，卻被羅睺爭奪光，日墜西山尚復
J39nB471_p1007b18║舊，水流東海不還鄉。悲嗟操履一生苦，泣歎奔馳幾
J39nB471_p1007b19║度霜，正好上灘船斷纜，中途圓寂可憐傷。」
J39nB471_p1007b20║「一片浮雲掩太陽，霎時閉目斂神光，無心思去涅槃
J39nB471_p1007b21║樂，有意想回歸故鄉。可憾光陰雲過隙，不由自制日
J39nB471_p1007b22║溶霜，雖然留得人天眼，令此傍觀淚雨傷。」
J39nB471_p1007b23║回川抵萬縣掃本師敏老人塔（時癸亥十月也）
J39nB471_p1007b24║設供舉哀，拈起香云：「此瓣香葉瘦枝疏，乃是應師涅
J39nB471_p1007b25║槃之兆，幸得根深蒂固，胤培法裔，永遠綿長，花蘩子
J39nB471_p1007b26║廣，處處牽枝引蔓，各方行化滇黔吳越梁唐，只圖因
J39nB471_p1007b27║緣廣集，雲水高曠，那想淵源桂樹，遞代傳芳？進孝的，
J39nB471_p1007b28║何辭千山萬水，披星遙涉；進忠的，豈懼劍樹刀山，直
J39nB471_p1007b29║下承當。不忘根本者，無非設像供真，就堂禮拜，那肯
J39nB471_p1007b30║特來塔前奠茶炷香？道澄雖不能別有儀獻，但存一
J39nB471_p1007c01║點至誠▆▆▆▆，一片心▆▆▆。塔前一了現前寸
J39nB471_p1007c02║心，二留人天標榜。此所云▆▆▆，由近代以來，亂枝
J39nB471_p1007c03║亂倫尚多，不忠不孝甚廣。凡為孝順弟子者，三年五
J39nB471_p1007c04║載必掃師塔，若不近塔瞻禮，惟恐後學效尤，縱不如
J39nB471_p1007c05║百丈守塔三載之誠，若從萬里遙來，爇片心香，如同
J39nB471_p1007c06║侍師，千古增光。」奠茶執杯云：「福恩堂上荷擔來，橫按
J39nB471_p1007c07║昆吾不用猜，縛虎擎龍顯巨手，呼風喝雨露雄才。芳
J39nB471_p1007c08║芬萬葉枝枝茂，花發千層朵朵開，遁隱抽身不足玅，
J39nB471_p1007c09║尸解脫殼羨奇哉。假形即此留蹤跡，真玅何方葆聖
J39nB471_p1007c10║胎？三不逍老茶，二獻金牛齋，一炷心香燻寶塔，兩行
J39nB471_p1007c11║珠淚灑塵埃，但願吾師慈忍力，他方化遍復重回。」大
J39nB471_p1007c12║展九首，起具大哭三聲，大笑三聲而退。
J39nB471_p1007c13║夔府開元寺弔繼初法弟
J39nB471_p1007c14║塔前，云：「繼初法弟，聞名高貴，拄杖撩天，腳跟著地，本
J39nB471_p1007c15║性如如，無來無去。試問大眾：既道者一點妙覺圓明
J39nB471_p1007c16║本無來去，且道繼初真如即今向甚麼處？」以拄杖一
J39nB471_p1007c17║卓，云：「虛空裏包涵太山，大海中不納死屍。雖然如是，
J39nB471_p1007c18║何水無魚？何公無私化錢？」
J39nB471_p1007c19║萬縣天圓寺弔耳獨法兄
J39nB471_p1007c20║塔前云：「錦江獨駕一慈航，纜繫天圓渡十方，正在當
J39nB471_p1007c21║陽緊著力，忽然波起被風狂。牢把舵，任汪洋，何其撒
J39nB471_p1007c22║手太愴忙？兄以一般斂目去，拋弟有言沒處商。思量
J39nB471_p1007c23║同參日，不由淚雨洸。」
J39nB471_p1007c24║交水龍華寺弔余山法兄（時甲子仲春也），號知止
J39nB471_p1007c25║塔前云：「法兄和尚，無端行狀，生長蜀中，出世滇上。志
J39nB471_p1007c26║大心粗，眉高眼曠，作事垂古，說法嘹喨。碁逢敵手，絲
J39nB471_p1007c27║毫不讓，法無親疏，棒有收放。咦！真我黃蘗之雄宗，永
J39nB471_p1007c28║挂滇黔作榜樣，再出一人似法兄，滇裏狐群盡掃蕩。」
J39nB471_p1007c29║回川三月過坪埧天臺山弔月峰法姪（乙丑）
J39nB471_p1007c30║靈前云：「天湖法子老僧姪，一世清高無垢跡，終雖不
J39nB471_p1008a01║免者條路，石火電光何太急？惱恨日月特無情，強把
J39nB471_p1008a02║光陰來煎逼，正好安心過歲年，誰想綾羅剪就尺？來
J39nB471_p1008a03║時抵膝談家常，轉則諱名紙上立。傷嗟歎，淚雨滴，仔
J39nB471_p1008a04║細思量真可惜，癡心枉打萬年樁，一息不還有甚益？
J39nB471_p1008a05║不若幹些本分事，大限臨頭有▆敵。如風月，過窗隙，
J39nB471_p1008a06║月晦風消何所值？酒完戲罷一場空，從頭看起毫無
J39nB471_p1008a07║實。」
J39nB471_p1008a08║重慶府觀音寺為迥超對靈
J39nB471_p1008a09║師云：「戒未精兮禪未參，兩頭打失中間瞞，一生辛苦
J39nB471_p1008a10║慮衣食，枉自奔波履底穿。積錢被人騙，討徒誰的蠻？
J39nB471_p1008a11║蒙頭過天日，癡心太愚頑。真乃僧中俗漢子，看破不
J39nB471_p1008a12║值半文錢，為僧不辦修行理，枉住伽藍三寶前。木彫
J39nB471_p1008a13║泥塑有靈氣，銅鑄鐵瀉尚知虔，千年頑鐵難溶化，六
J39nB471_p1008a14║道四生任往還。老僧知你貪心重，高大一堆黃白錢，
J39nB471_p1008a15║拿去閻君買轉命，再來三寶賺些錢。真好笑，又可憐，
J39nB471_p1008a16║不明宗眼豈算男？」
J39nB471_p1008a17║溫江縣尊王封君靈前小參（時乙丑十月二十日也）
J39nB471_p1008a18║師乃云：「三界猶如客寓樓，任憑寄住幾千秋，上方有
J39nB471_p1008a19║詔上方去，樂土相邀樂土遊。即若王公百事足，榮華
J39nB471_p1008a20║富貴毫無謀，進忠可論撞碑士，行孝能超扇枕流。忠
J39nB471_p1008a21║孝進，恩已酬，看罷浮塵如夢幻，不如退隱樂天兜。」舉
J39nB471_p1008a22║杖示眾云：「見麼？封君老大人現大神通，至山僧者拄
J39nB471_p1008a23║杖頭邊，聞法歡喜，點頭三下，笑三聲，逍遙自在去也。
J39nB471_p1008a24║且問老大人笑箇甚麼？點首者，觀大地迷悟眾生沉
J39nB471_p1008a25║溺苦海之中，不求出身，不知苦到何時？笑者，笑此世
J39nB471_p1008a26║間有一般橫漢站在貢高，我慢山兇暴，暴氣昂昂，堅
J39nB471_p1008a27║執名利，不肯放捨，將來他日不知如何下落？逍遙快
J39nB471_p1008a28║樂去者，自思子孝孫賢，家門高貴，聯芳千古，瓜瓞綿
J39nB471_p1008a29║綿，百事俱備，所以放心撒手，逍遙自在去也。試問大
J39nB471_p1008a30║眾：封君老大人即今向甚麼處去？」以拄杖一卓，云：「大
J39nB471_p1008b01║人去處不同凡，接引直登上品蓮，耳聽梵音眼見佛，
J39nB471_p1008b02║六根通暢佛齊肩。」復勸諭云：「大護法！思親不可太過，
J39nB471_p1008b03║宜當保重為貴。再聽山僧一頌：太君辭世正其時，積
J39nB471_p1008b04║德存仁後有餘，作宦無非天上客，為官豈可是凡黎？
J39nB471_p1008b05║功勳浩大祿全備，施濟寬洪福滿齊，奉勸賢臺身保
J39nB471_p1008b06║重，百年是必要分離。」
J39nB471_p1008b07║弔耆老大相葉奕
J39nB471_p1008b08║「幻世分明如醉夢，瞠開眼看沒些用。五行生旺有長
J39nB471_p1008b09║短，八字休囚無接送。綠水千秋不斷流，青山亙古豈
J39nB471_p1008b10║搖動。非兒忤逆別雙親，運退時衰遭鬼弄。剪就綾羅
J39nB471_p1008b11║恨尺短，哄騙爹娘肝膽痛。長歎一聲留不住，深恩自
J39nB471_p1008b12║有兒孫奉。貴賤短長前定修，生死輪迴原不共。」
J39nB471_p1008b13║[邱-丘+牟]縣玉泉寺弔其白法弟靈（庚午仲冬也）
J39nB471_p1008b14║云：「先精戒律後興禪，仁讓謙和理事圓，正好撐舟渡
J39nB471_p1008b15║苦海。何其像？早取安然到，安養速請還，末運眾生多
J39nB471_p1008b16║懊惱，再來濁世化愚頑。」
J39nB471_p1008b17║崇寧聖像寺弔滄水法弟
J39nB471_p1008b18║乃云：「崇寧正欲鼓風聲，魚不吞鉤水面混。荊棘層層
J39nB471_p1008b19║難駐腳，不如退入涅槃城。虎形可遇，鵂聲難聞。達磨
J39nB471_p1008b20║若不抽身早，三番毒藥倒埃塵。」
J39nB471_p1008b21║新繁龍藏寺弔大朗法孫
J39nB471_p1008b22║「孤俊撐天拄一莖，遙聞摧折痛傷神，增洪祖道尚稀
J39nB471_p1008b23║少，己是他非剩有零。失望許多新發意，拋離無限舊
J39nB471_p1008b24║知情，慈航撥轉他方化，龍藏惟留千古名。」
J39nB471_p1008b25║十方縣羅漢寺弔雲林法侄
J39nB471_p1008b26║「百卉叢中一棟梁，撐天著地勝高強，有為作用世堪
J39nB471_p1008b27║羨，無相福田本分粧。時節到來風送月，化緣已竟日
J39nB471_p1008b28║溶霜，斂心樂意歸安養，復應娑婆普放光。」
J39nB471_p1008b29║書問
J39nB471_p1008b30║附敏和尚原翰云：合掌上空谷上人，昨者過高坪，會
J39nB471_p1008c01║墊邑眾善人，以酬昔日之供養也。偶至寶剎，每問行
J39nB471_p1008c02║蹤，令徒言及出川，未得一晤，特發門人及封居士來
J39nB471_p1008c03║接。倘上人不辭山川之遙，可速回一晤。
J39nB471_p1008c04║師復書
J39nB471_p1008c05║決造雙桂，叵奈水陸兩阻。早知山即是土，何必騎牛
J39nB471_p1008c06║覓牯。讀罷來翰，想老師求嗣之心，仁慈太過也。某甲
J39nB471_p1008c07║急欲趨座，唯恐般若緣分素薄，難以向近爐錘。略陳
J39nB471_p1008c08║一二問頭，敢求明示，諒和尚必不堅拒也。俟往雙桂
J39nB471_p1008c09║返楫，即當赴聆提誨。不一。
J39nB471_p1008c10║敏和尚復啟
J39nB471_p1008c11║昨接翰言，足見愛法之心甚重也。老僧無不悅之，但
J39nB471_p1008c12║欲青山綠水同一受記，想闍黎千古之下欲為人範
J39nB471_p1008c13║也。得回七星，自當如願。其佳貺盛齋，感謝不盡。外有
J39nB471_p1008c14║問答機緣，照依復上。
J39nB471_p1008c15║問：「佛未出世，祖未西來，誰是凡聖？」答：「仁者自生分別。」
J39nB471_p1008c16║問：「一切含識皆具佛性，為甚麼辨個凡聖？」答：「迷時三
J39nB471_p1008c17║界有，悟後十方空。」問：「三教既一理，儒著有，玄著空，釋
J39nB471_p1008c18║著不空不有，誰非誰是？」答：「說盡千般巧，終無兩樣風。」
J39nB471_p1008c19║問：「萬別千差，向一念而無念時如何？」答：「截斷葛藤。」問：
J39nB471_p1008c20║「忽然無一物，萬象絕形蹤時如何？」答：「覓他起處不得。」
J39nB471_p1008c21║問：「大事未明，如喪考妣；大事已明，如喪考妣。既一了
J39nB471_p1008c22║百了，還憂箇甚麼？」答：「只為放不下。」問：「橫身俱是手眼，
J39nB471_p1008c23║盡法界化為極樂，還有眾生也無？」答：「誰是凡聖？」問：「者
J39nB471_p1008c24║段風光，人人本有，箇箇不無。又道：師師相授，祖祖相
J39nB471_p1008c25║傳。不知傳箇甚麼？」答：「不從花下過，怎見洞中天？」問：「天
J39nB471_p1008c26║地未分，乾坤未判，向甚麼處安身立命？」答：「掀翻漆桶，
J39nB471_p1008c27║八面玲瓏。偈曰：窮源得處未為玄，怎似黃花滿道邊？
J39nB471_p1008c28║昨夜淵明窺徹後，誰知留與箇中傳？」即日書付法偈。
J39nB471_p1008c29║偈曰：「西天東土何人補？濟北家聲傳亙古。今日老僧
J39nB471_p1008c30║付一枝，一花開遍乾坤普。」
J39nB471_p1009a01║遵義府海龍山謝法
J39nB471_p1009a02║上堂。問：「般若門一塵不立，有問即是？無問即是？」師云：
J39nB471_p1009a03║「臨濟一枝正法眼。」進云：「有無不立如何？」師云：「而今付
J39nB471_p1009a04║在闍黎邊。」進云：「將來佛法如何撐持？」師云：「棒頭打人
J39nB471_p1009a05║疼。」乃云：「建法幢，立宗旨，須是出格人，方明宗門事。要
J39nB471_p1009a06║知宗門事，還他出格人。今朝不意空谷禪人特來古
J39nB471_p1009a07║龍謝法陞堂，說幾箇海上奇方湯頭，以療天下人病
J39nB471_p1009a08║根。老僧自揣從來不開生藥舖，單單豈賣死貓頭？只
J39nB471_p1009a09║好說些家常，以為宗門捷徑。學道先須有悟由，猶如
J39nB471_p1009a10║爭鬥快龍舟，雖然舊閣閒田地，一度贏來方始休是
J39nB471_p1009a11║也。今所說者無別，蓋緣我萬峰老和尚有未了公案，
J39nB471_p1009a12║出來與諸人了卻。如何是未了的公案？」以拄杖豎起，
J39nB471_p1009a13║云：「莫道是者箇麼？若論者箇，正法眼藏已付與吾徒
J39nB471_p1009a14║空谷禪人，而為佛祖慧命、臨濟正傳，而成千古手眼
J39nB471_p1009a15║也。大眾！若向者裏會得，東勝神洲打鼓，西牛賀洲上
J39nB471_p1009a16║堂，南[貝*善]部洲說法，北俱盧洲下座。」僧以坐具打一圓
J39nB471_p1009a17║相，云：「既然如是，亦任橫行直舞去。」師云：「驚群敵勝真
J39nB471_p1009a18║獅子，具眼還他大丈夫。」下座。辭行，復書手卷一通，云：
J39nB471_p1009a19║「者箇大事，非是小緣，必有根器者承當，豈偶然也？自
J39nB471_p1009a20║我少室一花五葉之記，而至南華負石印心，代代相
J39nB471_p1009a21║傳，必是久經鍛煉、久經操履，然後擴而充之，極盡天
J39nB471_p1009a22║下之妙，則不枉佛祖之苦心也。今海內紛紛，乘虛接
J39nB471_p1009a23║響者，如麻似粟，皆是不明宗門正眼者。老僧捩轉關
J39nB471_p1009a24║頭，須是有根器人荷負曹溪正脈。今吾徒空谷，雖歷
J39nB471_p1009a25║參諸方，而未服其行解；結茅林下，掩關多年，而苦心
J39nB471_p1009a26║苦志未曾放下衲僧世業，真松柏經于霜雪而耐于
J39nB471_p1009a27║歲寒也。客歲偶參老僧，見其不巧不拙，因茲印可，一
J39nB471_p1009a28║任打風打雨，出老僧正眼也。由是異日為臨濟血脈，
J39nB471_p1009a29║則天下人望子之道，如渴人思其甘露矣。囑！囑！」
J39nB471_p1009a30║附敏老人送衣書
J39nB471_p1009b01║向年萬峰老和尚送來祖衣一襲與老僧披著，說法
J39nB471_p1009b02║多年，兼且同歷烽煙，不忍捨離。然而老僧門下人多，
J39nB471_p1009b03║尚未送衣，今特遣天吼送與吾徒代勞，是佛祖之有
J39nB471_p1009b04║望也。囑囑。
J39nB471_p1009b05║師拈一頌以謝云：「自愧報恩無一些，仁師千里送袈
J39nB471_p1009b06║裟，烽煙日久難堪受，披著多年付作家。不忍捨離焉
J39nB471_p1009b07║望捨？未曾誇贈敢求誇？續傳遞代須如是，惟冀十方
J39nB471_p1009b08║播雨花。」
J39nB471_p1009b09║附吼兄原扎
J39nB471_p1009b10║曩者與禪弟襟分兩地，不覺三秋也。昨高侍至，方知
J39nB471_p1009b11║大闡宗風，於三巴度生無量，得誦佳錄，果與諸方大
J39nB471_p1009b12║不同。錦繡不繁，機鋒峭峻，真過量人也。斯時老人命
J39nB471_p1009b13║送法衣，稍遲即來奉賀。
J39nB471_p1009b14║師拈一頌云：「因途窵隔翰音稀，敢望禪兄親送衣，信
J39nB471_p1009b15║口說來荒作錄，隨緣道出不成機。何當過量分強弱？
J39nB471_p1009b16║只得人前鼓是非，幸有一莖硬拄杖，法幢未挂尚風
J39nB471_p1009b17║威。」
J39nB471_p1009b18║復順承王爺千歲啟（康熙十九年孟冬也）
J39nB471_p1009b19║靈山記莂，何幸盛京若合符節；荊南重逢，仰仗開爐
J39nB471_p1009b20║法雨流通。龍入滄海，豈知世外暴風暴雨；虎歸深山，
J39nB471_p1009b21║那曉人間幾駭幾驚。送別回川，行至路途，險阻難進，
J39nB471_p1009b22║結茅遠安。欲想恭候，路隔千山，幸小徒德旺山東來
J39nB471_p1009b23║省，老衲兼接。奈何掃塔孝義未曾周備，屈他上京問
J39nB471_p1009b24║候，相敘情懷一段，只待事畢，再來同敲佛祖鉗錘。是
J39nB471_p1009b25║則是，但不知王爺做工夫近日有些深進新悟頭者
J39nB471_p1009b26║麼？若無，日子莫將空過去，光陰過隙豈停留？若有，宜
J39nB471_p1009b27║當腦後重添錐，佛祖深恩是必酬。呵呵！休怪老僧徵
J39nB471_p1009b28║著問，恐負靈山付囑由。若得流通正法眼，
J39nB471_p1009b29║仁君敕賜賴王候。
J39nB471_p1009b30║復工部郎中擎安德禪居士
J39nB471_p1009c01║盛京一別，迢迢山水漸遠，要得重逢，無非毛楮相通。
J39nB471_p1009c02║德望來云：居士敬望之心甚重。未赴誠意，回川掃塔。
J39nB471_p1009c03║全忠亦為先師語錄刻行入藏，正脈聯芳，續燄傳宗。
J39nB471_p1009c04║北直賢徒，老僧千古有望；宗風大振，放光須照芙蓉。
J39nB471_p1009c05║末後一著，老僧沒箇安居之地；語錄一事，能者刻藏
J39nB471_p1009c06║流通。若肯留心入藏，如吹灰之力；倘不介意望頒行
J39nB471_p1009c07║者，似對月談空。
J39nB471_p1009c08║
J39nB471_p1009c09║
J39nB471_p1009c10║空谷道澄禪師語錄卷終
J39nB471_p1009c11║捐貲刻錄真俗門人
J39nB471_p1009c12║　　德參　　灼然　　圓柱　　圓成　　圓惺
J39nB471_p1009c13║　　圓穩　　明䦚　　智亮　　圓全　　圓便
J39nB471_p1009c14║　　圓觀　　圓來　　祖玉　　祖意　　宗祥
J39nB471_p1009c15║　　明悟　　明定　　祖智　　祖慧
J39nB471_p1009c16║　　朱德諦　　謝德信　　高德宗　　戴圓有
J39nB471_p1009c17║　　劉圓法　　葉圓穩　　圓　昇　　郭定純
J39nB471_p1009c18║　　余德種　　李　妹　　張思侗　　鄧長春
J39nB471_p1009c19║康熙四十四年歲次乙酉閏四月吉日識
J39nB471_p1009c20║　　　　（嘉興王雲瞻書　楞嚴寺藏房倪爾繩刻）