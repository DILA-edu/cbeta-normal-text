J40nB472_p0008b01║大博乾禪師語錄卷第三
J40nB472_p0008b02║侍者超古記錄
J40nB472_p0008b03║住報成寺結制上堂。師拈起疏云：「一團錦繡，斬砌新
J40nB472_p0008b04║鮮，托向眾前，各宜薦取。」顧視左右云：「還會麼？其或未
J40nB472_p0008b05║然，卻請維那布露。」宣畢，師陞座。拈香祝
J40nB472_p0008b06║聖罷，次拈香云：「第五回爇向爐中，供養上萬下如先師，
J40nB472_p0008b07║用酬法乳。」維那白椎畢。問：「十月十五，鳴鐘擊鼓，大冶
J40nB472_p0008b08║紅爐，烹佛煉祖，即今釋迦老子到此又作麼生煆煉？」
J40nB472_p0008b09║師云：「且立門外。」進云：「過在甚麼處？」師云：「佛之一字，吾
J40nB472_p0008b10║不喜聞。」僧喝，師打云：「亂喝。」進云：「恁麼則有眼不足見，
J40nB472_p0008b11║無耳合成聞。」師云：「不妨伶俐。」進云：「學人禮拜去也。」師
J40nB472_p0008b12║云：「用禮作麼？」便打，乃云：「現成公案，不須土上添泥；本
J40nB472_p0008b13║自圓成，休要離身覓影。只如林間擊竹，目刺桃花，喝
J40nB472_p0008b14║下翻身，枕頭墮地，總是好肉剜瘡，與蛇畫足。至於如
J40nB472_p0008b15║貓捕鼠，抱卵成雞，又是騎牛覓牛，持火覓火。只如今
J40nB472_p0008b16║朝結制，無非斟確狸奴，歸原契旨，倘若卓卓分明，用
J40nB472_p0008b17║什剔爐把火，鼓扇生風？可會得麼？廓然坐斷無一事，
J40nB472_p0008b18║擬議躊躇隔萬山。」維那白椎，下座。
J40nB472_p0008b19║上堂。「開口成雙橛，揚眉落二三，箇中親透得，了卻上
J40nB472_p0008b20║頭關。若是得的人聞恁麼道，不妨慶快；若未透的人
J40nB472_p0008b21║聞恁麼道，未免東撈西摸、北想南猜。還委悉得麼？石
J40nB472_p0008b22║自沉兮水自流，何須向外覓蹤由？通身玉兔須當薦，
J40nB472_p0008b23║休去香山問白牛。」
J40nB472_p0008b24║上堂。問：「大開門戶接龍蛇，白棒橫空驗作家，有無雨
J40nB472_p0008b25║道俱不問，心空及第事如何？」師云：「只個閑人天地間。」
J40nB472_p0008b26║進云：「至於忘家者就路而知歸，迷祖者轉身而見父，
J40nB472_p0008b27║又作麼生？」師云：「從門入者，不是家珍。」乃云：「天自高兮
J40nB472_p0008b28║海自深，何須特地覓疏親？通身盡是西來意，只認衣
J40nB472_p0008b29║裳不認人。」
J40nB472_p0008b30║上堂。問：「百姓日用而不知，且道不知個甚麼？」師云：「同
J40nB472_p0008c01║堂不見面。」進云：「除此還有奇特事也無？」師云：「共住不
J40nB472_p0008c02║知名。」進云：「自有一雙窮相手，不妨隨處舞三臺。」師打，
J40nB472_p0008c03║云：「何不領話？」乃云：「腦蓋掀開，面門裂破，無位真人，隨
J40nB472_p0008c04║處活潑。團的瓜瓢，長的木杓，大者砂盆，小者磁缽，米
J40nB472_p0008c05║麵油鹽，醬橫醋腳。」卓杖，云：「一齊分付與典座。何故？三
J40nB472_p0008c06║餐熟煮金牛飯，六味調和酥酪羹。」復卓杖，下座。
J40nB472_p0008c07║洪一卿薦親，上堂。問：「洪波浩渺，白浪滔天，且道靈骨
J40nB472_p0008c08║葬在甚麼處？」師云：「毘盧頂上。」進云：「捉虎還他同類客，
J40nB472_p0008c09║擒龍須是個中人。」師云：「靈骨葬在甚麼處？」僧喝，師云：
J40nB472_p0008c10║「喝即任喝，要且未知靈骨落處在。」僧復喝，師云：「果然
J40nB472_p0008c11║未知。」便打，乃云：「皮膚脫落盡，唯有一真實，寂淨似長
J40nB472_p0008c12║空，虛明如杲日。只此淨妙身，三界無能匹，功德不可
J40nB472_p0008c13║量，讚嘆何窮及？既然如是，且道又作麼生薦揚？」舉拂，
J40nB472_p0008c14║云：「原是白蓮臺上客，不須重點舊家鄉。」下座。
J40nB472_p0008c15║上堂。問：「雲藏無縫襖，鳥宿不萌枝，如何是月正出的
J40nB472_p0008c16║意旨？」師云：「當爐不避火。」進云：「白雲散盡，皎月當空，如
J40nB472_p0008c17║何是月落的意旨？」師云：「衲被蒙頭坐。」進云：「恁麼則請
J40nB472_p0008c18║和尚歸方丈。」師云：「好與三十拄杖。」進云：「重賞之下，奈
J40nB472_p0008c19║無勇夫。」師云：「自恭免罪。」乃云：「拈鎚豎拂，棒喝施陳，節
J40nB472_p0008c20║外生枝，缽盂安柄。三玄三要，平地孤堆，立主立賓，無
J40nB472_p0008c21║風起浪。個中一著，總絕言詮，一切現成，不勞特地。倘
J40nB472_p0008c22║若赤身擔荷，白骨連山，正脈流通，堪為道種。忽有個
J40nB472_p0008c23║漢出來道：『報成得何見解便恁麼道？』山僧只向道：『病
J40nB472_p0008c24║多知藥性，經效始傳方。』」擊拂，下座。
J40nB472_p0008c25║上堂。「西來大意，覿體堂堂，無成無敗，無覆無藏，歷歷
J40nB472_p0008c26║明明，煒煒煌煌，光射大千，含育群芳，通玄衲子必不
J40nB472_p0008c27║承當。既是通玄衲子，為何又不承當聻？男兒自有沖
J40nB472_p0008c28║天志，不向他人行處行。」
J40nB472_p0008c29║上堂。問：「釋迦老子說法四十九年，未曾說著一字，只
J40nB472_p0008c30║如三藏十二部又從何來？」師云：「一狀領過。」進云：「除此
J40nB472_p0009a01║還有消息也無？」師云：「合取狗口。」進云：「若非漁夫引，怎
J40nB472_p0009a02║得見波濤？」師云：「畫餅充饑。」乃云：「歷盡塵囂徹底清，燈
J40nB472_p0009a03║籠露柱放光明，等閑拈向高山頂，驚起群鴉住不成。」
J40nB472_p0009a04║舉起拄杖，云：「這個是露柱？那個是燈籠？」卓一卓，云：「者
J40nB472_p0009a05║個是燈籠？那個是露柱？若向者裏分辨得去，亦知狸
J40nB472_p0009a06║奴白牯安身立命處；其或未然，聽取一頌：雪裏鴛鴦
J40nB472_p0009a07║雖辨白，墨中煤粉幾人知？不是吾家親嫡子，道來卓
J40nB472_p0009a08║卓有支離。」卓拄杖，下座。
J40nB472_p0009a09║上堂。「十五日已前太尊貴生，十五日已後太放意生。
J40nB472_p0009a10║正當十五日又如何道？若道個坐斷舌頭得麼？道個
J40nB472_p0009a11║水洩不通得麼？道個唯吾獨尊得麼？任是佛祖到來，
J40nB472_p0009a12║非但忘鋒結舌，只教無門可入。且道利害在什麼處？」
J40nB472_p0009a13║喝一喝，下座。
J40nB472_p0009a14║上堂。問：「佛法、世法即不問，如何是閉門造車，出門合
J40nB472_p0009a15║轍？」師云：「一葉落，天下秋。」進云：「恁麼則處處綠楊堪繫
J40nB472_p0009a16║馬，家家有路透長安。」師云：「誰是知音？」進云：「到者方知
J40nB472_p0009a17║事，了卻木人機。」師云：「家貧未是貧，路貧貧殺人。」乃云：
J40nB472_p0009a18║「通身盡展玄中竅，徹底全彰劫外機，舉世丹青描不
J40nB472_p0009a19║得，盡情付在畫樓西。只這般境界，從古到今不許正
J40nB472_p0009a20║眼覷著。是以溈山道：舉一不得舉二，放過一著，落在
J40nB472_p0009a21║第二。仰山云：『昨日有人從天臺來，卻往徑山去。』溈云：
J40nB472_p0009a22║『來日典座不得普請。』」師噓一聲，下座。
J40nB472_p0009a23║上堂。問：「忠國師三喚侍者，侍者三應，是何意旨？」師云：
J40nB472_p0009a24║「泥牛吼月，木馬嘶風。」進云：「國師道：『將謂吾辜負汝，卻
J40nB472_p0009a25║是汝辜負吾。』又作麼生？」師云：「一段淆訛。」乃云：「萬緣歇
J40nB472_p0009a26║盡，蕩蕩全彰；人法兩忘，沉沉寂照。若向這裏領略得
J40nB472_p0009a27║去，始知正法眼藏、涅槃妙心，脈脈還源，歸根得旨。只
J40nB472_p0009a28║如還源一句如何通信？休向街前問鬧市，直須深壑
J40nB472_p0009a29║看孤村。」復舉文殊敕善財採藥機緣，師云：「喚龍作渡，
J40nB472_p0009a30║須是仙陀；畫虎攔途，還他作者。且看文殊頭上加錐、
J40nB472_p0009b01║善財腳跟出血，饒君識盡西番境，也被傍人道短長。」
J40nB472_p0009b02║上堂。「安居半個月，功夫忙不徹，日裏造僧房，夜間修
J40nB472_p0009b03║淨業，昏沉似雨澆，妄想如飄雪，暫時不現前，香板劈
J40nB472_p0009b04║頭楔，行坐不幾時，又聽雞饒舌，課誦如完周，東方日
J40nB472_p0009b05║皎潔，依舊搬土坯，忙忙直到黑，好段緊功夫，越煉越
J40nB472_p0009b06║親切，大悟在目前，止待時和節。」復召大眾云：「時節已
J40nB472_p0009b07║到，且作麼生得悟去？」將拄杖架肩上，下座。
J40nB472_p0009b08║上堂。「眉毛不離眼，舌頭不離口，至道不離人，徒向外
J40nB472_p0009b09║邊走。正是富兒乞丐，不知自有家私，一失家鄉，永離
J40nB472_p0009b10║擔荷。會中可有擔荷得者麼？試吐露看。」眾無語。復云：
J40nB472_p0009b11║「擔當須是英靈子，掛印還他將相才。」復舉女子入定
J40nB472_p0009b12║公案，師云：「文殊善用殺人刀，罔明能使活人劍，女子
J40nB472_p0009b13║瞿曇只是好笑。何故聻？打麵還他州土麥，唱歌難哄
J40nB472_p0009b14║當鄉人。」
J40nB472_p0009b15║上堂。問：「死去生來即不問，安身立命事如何？」師云：「手
J40nB472_p0009b16║持夜明符，幾個知天曉？」進云：「且道這裏與普化搖鈴
J40nB472_p0009b17║是同？是別？」師云：「同則總同，別則總別。」乃云：「踏千聖頂
J40nB472_p0009b18║𩕳，全憑獨步；舉萬鈞之重，單仗樞機。不假劫外之威，
J40nB472_p0009b19║豈借他人之力？到這時，放開一線，草木增光；把住一
J40nB472_p0009b20║絲，乾坤失色。頭頭歸於掌握，物物屬於當人，只得獨
J40nB472_p0009b21║占魁緯，魔妖頓絕。會麼？含元殿中無二主。」擲拄杖，下
J40nB472_p0009b22║座。
J40nB472_p0009b23║上堂。「泥中有刺，赤腳方知；墨裏分煤，作家始鑑。所謂
J40nB472_p0009b24║騎佛殿出三門、駕鐵船到絕頂，須是其人。若向這裏
J40nB472_p0009b25║會得，便可以返必死之病、吞栗棘之蓬、驅耕夫之牛、
J40nB472_p0009b26║奪猛虎之食，直饒釋迦、彌勒拱手稱尊，勢至、觀音讚
J40nB472_p0009b27║嘆不及。」驀拈拄杖，云：「還會麼？昨日天臺木上座，今朝
J40nB472_p0009b28║南嶽竹闍黎。」
J40nB472_p0009b29║臘月一日上堂。問：「杲日當天即不問，古鏡未磨事如
J40nB472_p0009b30║何？」師云：「兔子眠窩。」進云：「只如磨後又如何？」師云：「不自
J40nB472_p0009c01║鑑。」進云：「鏡光已蒙師指示，末後相委請師宣。」師云：「打
J40nB472_p0009c02║破鏡來與汝道。」進云：「打破了也。」師伸手接云：「還我銅
J40nB472_p0009c03║來。」僧無語，師云：「古廟獅子。」便打，乃云：「臘月一，三冬嚴
J40nB472_p0009c04║令全其力，天還地閉水凝堅，朔朔寒風劈面疾，吹教
J40nB472_p0009c05║猛虎吞大虫，冷得團魚凍成鱉，林間衲子達原宗，不
J40nB472_p0009c06║出者段佳消息，靈雲以此見桃花，夾山橈下呈端的，
J40nB472_p0009c07║明星沒卻老瞿曇，剎竿壓斷阿難脊，文殊椎下奪旗
J40nB472_p0009c08║鎗，百丈堂前驀捲席。既然如是，會中還有恁麼一回
J40nB472_p0009c09║者麼？試露個消息看。」眾默然，復云：「大眾！節令嚴寒，不
J40nB472_p0009c10║勞久立。」
J40nB472_p0009c11║臘八，上堂。問：「四十九年化世難，三根沒殺老瞿曇，了
J40nB472_p0009c12║然一句即不問，透頂透底事如何？」師云：「大洋海底珊
J40nB472_p0009c13║瑚樹，須彌頂上碧琉璃。」進云：「未離兜率，已降皇宮，未
J40nB472_p0009c14║出母胎，度人已畢，只如今日釋迦成道是何意旨？」師
J40nB472_p0009c15║云：「為憐三歲子，不惜兩莖眉。」進云：「恁麼則拈花笑處，
J40nB472_p0009c16║個個沾恩。」師云：「獨有你不得。」乃云：「大通智勝佛，十劫
J40nB472_p0009c17║坐道場，佛法不現前，不得成正覺，亦未是遲；釋迦雪
J40nB472_p0009c18║山六載出現於世，亦未是早。所謂未離兜率，已降皇
J40nB472_p0009c19║宮，未出母胎，度人已畢，到者裏了無出沒生滅可得，
J40nB472_p0009c20║亦無遲早時節所羈，只得歷超今古，頓絕去來。還會
J40nB472_p0009c21║麼？」復成一頌：「諸佛本無生，利生乘生滅，六十小劫中，
J40nB472_p0009c22║彈指駒過隙。六載悟心空，四十九年說，機分大小根，
J40nB472_p0009c23║狸奴多饒舌，三界作醫王，紅爐飛片雪。」驀拈拄杖，云：
J40nB472_p0009c24║「大眾！看看！靈龜入海中，吞卻沉潭月。」擲杖，下座。
J40nB472_p0009c25║臘八日，上堂。問：「寒光爍爍迥青霄，老梅骨裏吐花稍，
J40nB472_p0009c26║象頭山上經歷盡，一觸明星眼角高。如何是得悟的
J40nB472_p0009c27║意旨？」師云：「不因花吐蕊，誰知春到來？」進云：「恁麼則半
J40nB472_p0009c28║夜天正曉，日午打三更。」師云：「道取一半。」進云：「還許學
J40nB472_p0009c29║人轉身吐氣也未？」師云：「合取口。」乃云：「踏著從前關捩
J40nB472_p0009c30║子，翻轉娘生鐵面皮，定亂靈符歸掌握，生擒活捉在
J40nB472_p0010a01║臨時。所謂從上釋迦老子傳衣缽、印心宗，總不出這
J40nB472_p0010a02║一著子，乃至德山棒、臨濟喝、子胡狗、秘魔杈，亦不出
J40nB472_p0010a03║這一著子。既然這一著子利人如是，只如自利一句
J40nB472_p0010a04║如何指示？折角泥牛歸海屋，山群野鶴隱山阿。」復舉：
J40nB472_p0010a05║「忠國師喚侍者云：『與我過犀牛扇子來。』者云：『犀牛扇
J40nB472_p0010a06║子破也。』國師云：『扇子既破，與我犀牛兒來。』者無語。」師
J40nB472_p0010a07║云：「國師殺人見血，侍者抱賊叫屈，直至如今未得歸
J40nB472_p0010a08║結。」復云：「相呼相應理周全，誰識稍頭失本然？陸路不
J40nB472_p0010a09║逢金象馬，又沽銀鶴過前川。」
J40nB472_p0010a10║上堂。「一切法不生，一切法不滅，了然無取捨，諸佛當
J40nB472_p0010a11║現前。所謂語默聲色，古佛親臨；動轉施為，釋迦出世。
J40nB472_p0010a12║頭頭彌勒，物物觀音，百草頭上普賢，鬧市街前勢至。
J40nB472_p0010a13║是謂處處真，處處真，塵塵盡是本來人。正說真時真
J40nB472_p0010a14║不現，正體堂堂沒卻身。」喝一喝，下座。
J40nB472_p0010a15║元旦，上堂。問：「年頭月尾笑嘻嘻，畫閣堂前顯俊機，棒
J40nB472_p0010a16║喝交參即不問，迎新送舊事如何？」師云：「水陸堂中千
J40nB472_p0010a17║碗供。」進云：「正當新年頭一句又作麼生道？」師云：「諸天
J40nB472_p0010a18║席上萬爐香。」進云：「恁麼則個個承新力，家家換舊符。」
J40nB472_p0010a19║師云：「誰人不恁麼？」僧禮拜，乃云：「一陽始復，草木知春，
J40nB472_p0010a20║久凍翻身，死中得活，只得圓明正炤，耀古騰今，洞鑑
J40nB472_p0010a21║天圍，輝洪地軸，時將不盡功德總祝
J40nB472_p0010a22║當今，更願四恩普報，三有齊資，法界冤親速登覺岸，勿
J40nB472_p0010a23║待金烏西墜、玉兔東升，瞬目來朝，一期錯過。歸源直
J40nB472_p0010a24║指一句如何道？陋巷不騎金勒馬，回頭唯著舊襴衫。」
J40nB472_p0010a25║上堂。乃云：「心圓境寂，塵盡光生，爍古明今，輝天鑑地，
J40nB472_p0010a26║此是功勳邊事。至於煆聖煉凡，鉗錘佛祖，生擒活從，
J40nB472_p0010a27║點鐵成金，亦是建立門庭邊事。若論受用消息，無許
J40nB472_p0010a28║多般，只得饑來喫飯，困則打眠，任運縱橫，隨處自在。
J40nB472_p0010a29║且道誰是其人？」震威一喝。復舉：「維摩詰示疾毘耶離
J40nB472_p0010a30║城，自念寢疾於床，世尊垂慈，知其此意，告文殊師利
J40nB472_p0010b01║言：『汝詣被問疾機緣。』」師云：「維摩示疾，為眾抽釘；世尊
J40nB472_p0010b02║垂慈，看孔著楔。致使文殊搬家運火，不致停留。雖然
J40nB472_p0010b03║如是，家無小使，不成君子。錦衣公子渡泥河，懼把羅
J40nB472_p0010b04║衣水上拖，到岸一身泥水跡，脫來㫰在葛藤坡。」便下
J40nB472_p0010b05║座。
J40nB472_p0010b06║上堂。問：「古德云：『毫釐有差，天地懸隔。』如何是毫釐的
J40nB472_p0010b07║事？」師云：「放去成堆，收來不見。」進云：「恁麼則不隔去也。」
J40nB472_p0010b08║師云：「春眠不覺曉，處處聞啼鳥。」進云：「金針歸本位，空
J40nB472_p0010b09║缽掛芒山。」師云：「如何是你的本位？」僧喝，師打，云：「猶隔
J40nB472_p0010b10║山在。」乃云：「執秉吹毛，截斷千差異路；寒光赫燄，威除
J40nB472_p0010b11║百怪妖精。從此闡提門大開、秘密藏全露，至於廊安
J40nB472_p0010b12║雲水、室納高流，煉無氣息衲僧、荷無文印子，是謂燈
J40nB472_p0010b13║燈續燄、祖祖相傳，正脈流通、道源廣備。既然如是，只
J40nB472_p0010b14║如無氣息的衲僧又如何煆煉？瞬目亦非仙陀客，寂
J40nB472_p0010b15║然不是個中人。」復舉二祖參達磨大師立雪斷臂機
J40nB472_p0010b16║緣，師云：「達磨能殺能活，有截鶴續鳧之功；二祖善死
J40nB472_p0010b17║善生，據化鯉成龍之妙。正是象王作隊，獅子成雙。雖
J40nB472_p0010b18║然如是，也是陸地烏龜。」復成一頌：「一隊驪龍翻碧水，
J40nB472_p0010b19║雨山雲霧徹天昏，長安嶺上分珠後，直至如今長葛
J40nB472_p0010b20║藤。」
J40nB472_p0010b21║懺愆，上堂。問：「雪上加霜即不問，寒風透骨事如何？」師
J40nB472_p0010b22║云：「徹底風流。」進云：「只如丹霞燒木佛是何意旨？」師云：
J40nB472_p0010b23║「風捲蝦蟆背上雪，雨打烏龜殼上霜。」進云：「院主為甚
J40nB472_p0010b24║麼眉鬚墮落？」師云：「石女懷胎。」進云：「恁麼則水向石邊
J40nB472_p0010b25║流出冷，風從花裏過來香。」師云：「自知較一半。」乃云：「動
J40nB472_p0010b26║即失宗，靜則失旨，不動不靜，忘憂絕喜。若向這裏薦
J40nB472_p0010b27║得，只是有耳不聞、有眼不見，蕩蕩悠悠、自由自在，是
J40nB472_p0010b28║為世、出世間一個閑漢；若或未然，動靜中、語默裏，逐
J40nB472_p0010b29║物忘源、迷頭認影，到驢年未有了當時節在。只如懺
J40nB472_p0010b30║滌愆尤一句作麼生道？一番蕩盡根和蒂，徹底清涼
J40nB472_p0010c01║心自空。」下座。
J40nB472_p0010c02║上堂。舉：「仰山到東寺，寺問云：『汝是甚麼處人？』山云：『廣
J40nB472_p0010c03║南人。』寺云：『我聞廣南有鎮海明珠，是否？』山云：『是。』寺云：
J40nB472_p0010c04║『此珠如何？』山云：『白月即隱，黑月即現。』寺云：『還將得來
J40nB472_p0010c05║麼？』山云：『將得來。』寺云：『何不呈似老僧？』山叉手進前云：
J40nB472_p0010c06║『昨到溈山，被索此珠，只得無言可對，無理可伸。』寺云：
J40nB472_p0010c07║『真獅子兒，善獅子吼。』」師云：「二老漢須是輪對輪、劍對
J40nB472_p0010c08║劍，觀光即不無，檢點將來，總是自揚家醜。何故聻？一
J40nB472_p0010c09║見容顏足可觀，何須拈弄許多般？是非只為多開口，
J40nB472_p0010c10║惹得傍人說異端。」
J40nB472_p0010c11║元旦，上堂。問：「三陽開泰，萬物更新，祝
J40nB472_p0010c12║國祐民，如何演唱？」師云：「天上有星皆拱北，人間無水不
J40nB472_p0010c13║朝東。」進云：「恁麼則乾坤永固，
J40nB472_p0010c14║聖壽無疆。」師云：「人人忻願。」乃云：「昨朝舊歲，今日新年，節
J40nB472_p0010c15║有新舊，人無變遷。只如舊歲、前歲、大前歲，乃至過去
J40nB472_p0010c16║不可說、不可說之已前，也秪是這個長老；至於今年、
J40nB472_p0010c17║明年、後年、大後年，乃至未來不可說、不可說之已後，
J40nB472_p0010c18║也秪是這個長老；正當恁麼時，亦只是這個長老。何
J40nB472_p0010c19║故？百年三萬六千朝，反復元來是這漢。」復舉五祖遇
J40nB472_p0010c20║四祖機緣，師云：「四祖慣釣劫外金鰲，不費手腳，足可
J40nB472_p0010c21║觀光；五祖善能穿山透海，直越龍門，識堪賞鑒。還知
J40nB472_p0010c22║道五祖來處麼？七歲童兒破祖基，天然骨格一雙眉，
J40nB472_p0010c23║剛然拋別栽松老，寄籍娘胎又一期。」
J40nB472_p0010c24║上堂。「釋迦未出世，達磨不西來，佛法遍天下，談禪口
J40nB472_p0010c25║不開，所謂無眼、耳、鼻、舌、身、意，契佛心宗、通達祖意，到
J40nB472_p0010c26║這裏便可傳無盡燈、說無為法。然雖如是，只如無為
J40nB472_p0010c27║法又作麼生說？」乃擲下拄杖。復舉：「百丈與馬祖遊翫，
J40nB472_p0010c28║遇一群野鴨飛過，祖云：『是什麼？』丈云：『野鴨子。』祖云：『在
J40nB472_p0010c29║何處？』丈云：『飛過去也。』祖扭百丈鼻頭痛作聲，祖云：『又
J40nB472_p0010c30║道飛過去也。』丈於言下大悟。」師云：「移星換斗，須是馬
J40nB472_p0011a01║祖；見月忘指，還他百丈。還知二老的落處麼？扭破鼻
J40nB472_p0011a02║頭血濺流，時將諍論一齊休，騰空鷂子輕飛去，直過
J40nB472_p0011a03║新羅到九洲。」
J40nB472_p0011a04║解制，上堂。「踏破天關，掀翻地軸，得一衲僧，了無拘束。
J40nB472_p0011a05║所謂天得一以清，地得一以寧，神得一以靈，人得一
J40nB472_p0011a06║以明。若向者裏領略得去，遊盡百千萬億香水海，不
J40nB472_p0011a07║用動足；說盡百千萬億妙偈，不用動舌；度盡百千萬
J40nB472_p0011a08║億眾生，不須舉念。是謂百千剎土，自他不隔於毫端；
J40nB472_p0011a09║十世古今，始終不離於當下。只如今朝解制意旨又
J40nB472_p0011a10║作麼生道？彫弓已掛狼煙息，萬里歌謠賀太平。」
J40nB472_p0011a11║端陽，上堂。問：「燈籠露柱相，交合談何事？」師云：「七十三，
J40nB472_p0011a12║八十四。」進云：「只如三條椽下、七尺單前又作麼生？」師
J40nB472_p0011a13║云：「日不眠，夜不睡。」進云：「恁麼則古今不替光含象，萬
J40nB472_p0011a14║有全彰一段春去也。」師云：「只待葉落歸根後始得。」乃
J40nB472_p0011a15║云：「五月五，雄黃燒酒并角黍，菖蒲蘄艾吐馨香，列向
J40nB472_p0011a16║堂前慶端午。執節符神鵠令嚴，殺氣森森侵地府，魑
J40nB472_p0011a17║魅邪妖頓絕蹤，寰中明鑑深清楚。湛湛寒光爍太虛，
J40nB472_p0011a18║沉沉烈燄輝今古，禪家亦曾恁麼行，拄杖草鞋獰似
J40nB472_p0011a19║虎。光前絕後赤條條，棒喝聲前無佛祖，活捉不須肘
J40nB472_p0011a20║後符，生擒何用干鈞弩？既然如是，且道利害在什麼
J40nB472_p0011a21║處？」良久，云：「寧經霹靂雷，休聞塗毒鼓。」
J40nB472_p0011a22║師誕日，上堂。問：「未離兜率，已降皇宮；未出母胎，度人
J40nB472_p0011a23║已畢。只如未離兜率時如何？」師云：「老僧方丈裏消閑。」
J40nB472_p0011a24║進云：「降生後又如何？」師云：「三門頭遊戲。」進云：「正當恁
J40nB472_p0011a25║麼時又作麼生？」師云：「陞堂說法。」進云：「恁麼則出入從
J40nB472_p0011a26║渠便，縱橫不讓人。」師云：「善。」乃云：「鑿木思山，飲水思泉，
J40nB472_p0011a27║不惟報本，且識根源。所謂生我有母，寄我有身。今辰
J40nB472_p0011a28║正遇山僧母難之日，毫無所長，只得因齋慶讚。」遂合
J40nB472_p0011a29║掌，云：「真常無損壞，無證亦無修，辭親割愛後，任運得
J40nB472_p0011a30║自由。還會麼？一點圓明，普週沙界。」復舉：「僧問藥山云：
J40nB472_p0011b01║『如何是道中至寶？』山云：『無諂曲。』僧云：『不諂曲時如何？』
J40nB472_p0011b02║山云：『傾國不換。』」師云：「藥山老人剖心裂膽，露盡肝腸，
J40nB472_p0011b03║屈己施仁，毫無吝色，至今同列之人誰不稱賞？會中
J40nB472_p0011b04║還有識得藥山老人相為處麼？」眾無語，代云：「伸腳不
J40nB472_p0011b05║離縮腳裏，切莫千猜與萬猜。」下座。
J40nB472_p0011b06║
J40nB472_p0011b07║
J40nB472_p0011b08║
J40nB472_p0011b09║
J40nB472_p0011b10║大博乾禪師語錄卷第三終