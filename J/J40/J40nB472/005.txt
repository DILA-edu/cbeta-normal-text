J40nB472_p0015b01║大博乾禪師語錄卷第五
J40nB472_p0015b02║侍者超圓記錄
J40nB472_p0015b03║涿州胡良河普度寺，結制上堂。拈香祝
J40nB472_p0015b04║聖畢，次拈云：「此一瓣香第八回爇向爐中，端為供養上
J40nB472_p0015b05║萬下如先師，用酬法乳之恩。」斂衣趺坐。維那白椎竟，
J40nB472_p0015b06║問：「大開爐鞴，凡聖俱鎔，教外別傳，請師指示。」師云：「吹
J40nB472_p0015b07║殘劫火灰飛後，突出虛空未兆前。」進云：「只如行不出
J40nB472_p0015b08║戶、坐不當堂，去此二途如何煆煉？」師云：「好與三十拄
J40nB472_p0015b09║杖。」僧喝，師打，云：「前言不復後語。」乃云：「拈花微笑，激揚
J40nB472_p0015b10║執夢之人；倒卻剎竿，驚醒多聞之漢。至於九年面壁，
J40nB472_p0015b11║三頓烏藤，拽轉臥龍，挽回困虎。」遂舉拂，云：「還見麼？」擊
J40nB472_p0015b12║案，云：「還聞麼？若向見聞已前會去，與佛為師；若向見
J40nB472_p0015b13║聞不前不後會去，與人天為師；若向見聞已後會去，
J40nB472_p0015b14║秪宜自救。有個漢出來道：『老和尚又來者裏潑泥、潑
J40nB472_p0015b15║水、撒土、撒沙，點污人家淨地。』老僧只向伊道：『我行荒
J40nB472_p0015b16║草裏，汝又入深村。』」喝一喝，下座。
J40nB472_p0015b17║上堂。問：「撥草參玄，貴圖見性，即今學人性在什處？」師
J40nB472_p0015b18║卓杖一下，進云：「恁麼則踏破鐵鞋無覓處，得來全不
J40nB472_p0015b19║費工夫。」師云：「承誰恩力？」僧喝，師打，乃云：「門無白澤之
J40nB472_p0015b20║圖，全家吉慶；國無定亂之劍，四海晏清。若道有修有
J40nB472_p0015b21║證，是為認影迷宗；更欲削蹟吞聲，亦是離鄉別土。至
J40nB472_p0015b22║於拈錘豎拂，土上加泥，棒喝呈機，轉沒交涉。若得各
J40nB472_p0015b23║歸本分，就裏安身，了無纖塵，猶較些子。直截一句如
J40nB472_p0015b24║何指示？踞然坐斷當陽路，萬別千差一貫通。」
J40nB472_p0015b25║觀音聖誕，上堂。問：「金光爍爍，瑞氣重重，滿座祥雲，天
J40nB472_p0015b26║人瞻仰。正恁麼時，甚麼境界？」師云：「普門示現。」進云：「普
J40nB472_p0015b27║門大士三十二應，應應隨機，且道是那一應不同眾
J40nB472_p0015b28║數？」師喝，乃云：「普門現處覺花開，匝地馨香劫外來，節
J40nB472_p0015b29║令到時埋不住，灰頭土面出塵埃。」舉拄杖，云：「大眾！觀
J40nB472_p0015b30║音大士來也，向拄杖頭上道：『從聞、思、修入三摩地。初
J40nB472_p0015c01║于聞中入流忘所，所入既寂，動靜二相了然不生，忽
J40nB472_p0015c02║然超越世、出世間，獲二殊勝：一者、上合十方諸佛之
J40nB472_p0015c03║理；二者、下契六道眾生之機。』」遂正威一喝，良久，云：「大
J40nB472_p0015c04║眾！大士被山僧一喝，隱向拄杖子裏，了無蹤影去也。
J40nB472_p0015c05║即今作麼生慶讚？曾記得一偈不妨念誦：出林還又
J40nB472_p0015c06║入林中，便是娑婆福妙東，獅子吼時芳草綠，象王回
J40nB472_p0015c07║顧落花紅。」擲杖，下座。
J40nB472_p0015c08║上堂。問：「日輝古佛面，鐘叩道人心。如何是道人心？」師
J40nB472_p0015c09║云：「一樹花開，馨香滿院。」進云：「片片不隨流水去，溪聲
J40nB472_p0015c10║終日為誰忙？」師云：「鉤頭有意無人取，直向權衡覓滯
J40nB472_p0015c11║星。」進云：「恁麼則打麵還他州土麥，唱歌須是地鄉人。」
J40nB472_p0015c12║師云：「饒伊唱得天花落，末後依稀調不齊。」僧喝，師云：
J40nB472_p0015c13║「鉤前不解吞香餌，徒教漁翁下釣磯。」僧擬議，師打，乃
J40nB472_p0015c14║云：「三世諸佛不知有，狸奴白牯卻知有，金毛跳入野
J40nB472_p0015c15║狐群，野干盡作獅子吼。於此領略得去，不離菩提樹
J40nB472_p0015c16║而達涅槃城，不起生滅心而超三界外，只得無彼無
J40nB472_p0015c17║此、無法無人，凡聖融通，貫乎一致，直饒住叫不應山、
J40nB472_p0015c18║踏無陰陽地、坐無影樹下、說無味禪，正是個杭州人
J40nB472_p0015c19║撐船。還會麼？個裏不分節外徑，魔宮佛國[糸*息]家鄉。」
J40nB472_p0015c20║解制，上堂。「百日寒冬盡，三春暖復初，茅芽隨凍醒，折
J40nB472_p0015c21║樹傍巖枯。野鶴旋蒼柏，山禽躍竹蘆，林間瀟灑客，拄
J40nB472_p0015c22║杖搏南湖。」復一喝，云：「看腳下。」
J40nB472_p0015c23║住慈壽寺，上堂。拈香祝
J40nB472_p0015c24║聖罷，次拈云：「此一瓣香第九回爇向爐中，供養本師萬
J40nB472_p0015c25║如大和尚，用酬法乳。」維那白椎畢，問：「巍巍古剎，瑞氣
J40nB472_p0015c26║騰騰，寶塔沖霄，合談何事？」師云：「浮屠宣密旨，風鈴演
J40nB472_p0015c27║梵音。」進云：「恁麼則靈山從未散，不易到今朝。」師云：「夙
J40nB472_p0015c28║生慶幸。」進云：「始自拈花微笑後，至今煙水杳無痕。」師
J40nB472_p0015c29║云：「貧兒思舊債。」乃云：「不居巖竇，豈住城隍？茲因杲姪
J40nB472_p0015c30║奏請暫應住持，到今時只得借取鐘樓鼓舌、畫閣搖
J40nB472_p0016a01║唇，曲唱無生，宣談密旨，將此不盡功勳永祝
J40nB472_p0016a02║當今聖壽。秪如佛祖不得之妙，諸人還委悉麼？洗骨換
J40nB472_p0016a03║腸重整頓，通身是眼也須參。」
J40nB472_p0016a04║辭院，上堂。「空王古鏡，洞察重微，萬象森羅，孰逃影質？
J40nB472_p0016a05║直饒三頭六臂，忿怒那吒，善自隱身，難逃頭腳。何況
J40nB472_p0016a06║庸才鄙質，強力多途，取玷宗風，實生罪過。幸到秋深
J40nB472_p0016a07║冬近，事事周全，葉落歸根，一場具足。」顧左右，云：「老鳶
J40nB472_p0016a08║不向沙灘宿，直入青雲深處居。」
J40nB472_p0016a09║上堂。問：「法王纔陞座，草木未生芽，二月十五日，未審
J40nB472_p0016a10║開甚花？」師云：「馨香透鼻。」進云：「作麼生得增長去？」師云：
J40nB472_p0016a11║「待葉落歸根時向汝道。」進云：「只如真常不動時如何？」
J40nB472_p0016a12║師云：「猶是死漢。」進云：「幻與真常差去多少？」師云：「一牛
J40nB472_p0016a13║毛許。」進云：「蒙師指示無人會，徒將滿目笑春風。」師云：
J40nB472_p0016a14║「喫飯穿衣，誰個不會？」乃云：「淨地上勿得植苗種草，澄
J40nB472_p0016a15║洋裏不可鼓浪與波，止道接物利生，不顧自揚家醜。
J40nB472_p0016a16║正如釋迦離兜率、入皇宮、出母胎、投雪嶺，夜睹明星，
J40nB472_p0016a17║五時設教，末後拈花，雙林入滅，直圖利生，寧顧狼藉？
J40nB472_p0016a18║引得兒孫依模畫樣，節外生枝。秪如釋迦未出世、達
J40nB472_p0016a19║磨不西來，人人皆具足，個個本圓成，少個甚麼？雖然
J40nB472_p0016a20║如是，禹門不假三汲浪，爭得陶梭化作龍？」
J40nB472_p0016a21║師誕日，上堂。問：「《金剛經》云：『若心取相，即著我、人、眾生、
J40nB472_p0016a22║壽者。』如何是相？」師云：「眼、耳、鼻、舌。」進云：「『若取法相，即著
J40nB472_p0016a23║我、人、眾生、壽者。』如何是法相？」師云：「無眼、耳、鼻、舌。」進云：
J40nB472_p0016a24║「『若取非法相，即著我、人、眾生、壽者。』如何是非法相？」師
J40nB472_p0016a25║云：「不倚兩岸，豈入中流？」進云：「『以是義故。』如何是義？」師
J40nB472_p0016a26║云：「薑醋在口，酸辣自知。」乃云：「掀翻動靜，踞然坐斷涅
J40nB472_p0016a27║槃城；無證無修，直下殞消凡聖土。到這時，只得壽量
J40nB472_p0016a28║不可說、智慧不可說、受用不可說，乃至定力亦不可
J40nB472_p0016a29║說。既然總不可說，只如無量壽又作麼生慶讚聻？幾
J40nB472_p0016a30║片紅霞穿碧海，一輪皎月遶須彌。」拈拂子，下座。
J40nB472_p0016b01║上堂。乃云：「茶能止渴，飯能充饑，禪能越聖超凡，軌則
J40nB472_p0016b02║斟成利器。所謂制心一處，無事不辦，為了此事，更無
J40nB472_p0016b03║餘事。若向者裏薦得，便可以種無漏因、作無漏福，發
J40nB472_p0016b04║無量大願、度無量眾生，入無餘涅槃、證無上妙道。所
J40nB472_p0016b05║以龐公問馬祖云：『不與萬法為侶者是什麼人？』祖云：
J40nB472_p0016b06║『待汝一口吸盡西江水即向汝道。』到者裏正是彈指
J40nB472_p0016b07║見如來，了達真實意。還會麼？通身突露西來意，法法
J40nB472_p0016b08║頭頭總現成。」
J40nB472_p0016b09║上堂。「伏天如烈火，冬景似寒水，寒暑相催急，點鐵要
J40nB472_p0016b10║成金。若是個陳年用意、時刻究心的，入得門來不消
J40nB472_p0016b11║一點。何故？因風吹火，用力不多。倘或逢言取則、遇句
J40nB472_p0016b12║窮行的，非但不得入門，直饒九牛拽他不進。何故？把
J40nB472_p0016b13║手牽人行不得，為人自肯乃方親。雖然如是，若有個
J40nB472_p0016b14║漢出來向山僧前，只用冷笑一聲，山僧只得結舌有
J40nB472_p0016b15║分。何故？眼裏不存沙，耳中不著水，動得千里神，難瞞
J40nB472_p0016b16║當方鬼。」擲杖，下座。
J40nB472_p0016b17║上堂。舉：「古人道：『父母非我親，誰是最親者？』」乃呵呵大
J40nB472_p0016b18║笑，云：「松直棘曲。『諸佛非我道，誰是最道者？』」亦呵呵大
J40nB472_p0016b19║笑，云：「鳧短鶴長。」遂召大眾，云：「既父母非我親、諸佛非
J40nB472_p0016b20║我道，畢竟誰是最親、最道者？」復呵呵大笑，云：「于此會
J40nB472_p0016b21║去，歸家穩坐；其或未然，雲門道底。」
J40nB472_p0016b22║上堂。問：「王化已行天下遍，無情說法定綱宗。如何是
J40nB472_p0016b23║湧身到岸句？」師云：「不許夜行，投明須到。」進云：「欲過禹
J40nB472_p0016b24║門三汲浪，須聞平地一聲雷。如何是指示句？」師云：「只
J40nB472_p0016b25║聞塗毒鼓，莫聞塗毒聲。」進云：「從來無別事，陳年只是
J40nB472_p0016b26║閒。」師云：「且莫亂承當。」問：「古人道：『有禪有淨土，猶如帶
J40nB472_p0016b27║角虎。』只恁麼來時如何？」師云：「速皈依三寶。」進云：「只如
J40nB472_p0016b28║無禪無淨土的來時又作麼生？」師云：「兔子入荒林。」進
J40nB472_p0016b29║云：「恁麼則腳下無絲，縱橫任意。」師打，云：「走殺闍黎。」乃
J40nB472_p0016b30║云：「心如木石，何須努力參禪？意若冷灰，不用窮原覓
J40nB472_p0016c01║旨。所謂：若得一，萬事畢。到者裏，如純鋼打就、生鐵鑄
J40nB472_p0016c02║成，行如是、坐如是、臥如是，任運縱橫，隨處自在。」顧視
J40nB472_p0016c03║左右，云：「還會得麼？十方無壁落，四面亦無門。」擲杖，下
J40nB472_p0016c04║座。
J40nB472_p0016c05║薦親，上堂。問：「大庾嶺頭埋沒久，今朝拈起更加新。個
J40nB472_p0016c06║事如何？」師云：「纔遇桃香，又逢李熟。」進云：「恁麼則鴛鴦
J40nB472_p0016c07║飛出瀟湘岸，引得錦鱗下洞庭。」師云：「謹防點額。」僧喝，
J40nB472_p0016c08║師打，乃云：「自性圓明，體自空寂，歷歷孤光，周遍法界。
J40nB472_p0016c09║到者裏，通身是口讚不及，通身是眼窺不見。正當恁
J40nB472_p0016c10║麼時，如何舉蘆聻？天上人間留不住，白蓮臺上證無
J40nB472_p0016c11║為。」
J40nB472_p0016c12║上堂。問：「庭前古柏三冬秀，室後梧桐九夏涼，定裏機
J40nB472_p0016c13║忘人境寂，覺來明月到紗窗。且道是甚麼人境界？」師
J40nB472_p0016c14║云：「名不得，狀不得。」進云：「恁麼則袖裏乾坤闊，壺中日
J40nB472_p0016c15║月長。」師云：「薄霧籠霄，寒煙鎖翠。」問：「世尊拈花，迦葉微
J40nB472_p0016c16║笑，笑個什麼？」師云：「脹的脹殺，餓的餓殺。」進云：「恁麼則
J40nB472_p0016c17║秦安楚亂，定動分明。」師云：「卻被闍黎道著。」進云：「只如
J40nB472_p0016c18║秦楚總太平時又如何？」師云：「滿朝朱紫貴，盡是讀書
J40nB472_p0016c19║人。」進云：「一色杏花紅十里，狀元歸去馬如飛。」師打，云：
J40nB472_p0016c20║「鞭影相送。」乃云：「大道本來無分別，但有分別即眾生，
J40nB472_p0016c21║試看善財曾採藥，信手拈來片片金。若向者裏通透
J40nB472_p0016c22║得去，便可以喚釋迦洗腳、彌勒穿靴、文殊捧盤、普賢
J40nB472_p0016c23║剔火，俱非分外。到恁麼時，喚作打鼓弄琵琶，還他一
J40nB472_p0016c24║會家，同餐雲門餅，共飲趙州茶。」復召大眾，云：「雲門餅
J40nB472_p0016c25║任汝餐，趙州茶任汝喫，只要還我滋味落處來。若知
J40nB472_p0016c26║落處，許汝頂上遊行；其或未然，也只是個饑食渴飲
J40nB472_p0016c27║漢。」
J40nB472_p0016c28║住潭柘寺，結制，上堂。拈香祝
J40nB472_p0016c29║聖罷，次拈云：「此一瓣香，第十回爇向爐中，供養上萬下
J40nB472_p0016c30║如大和尚，用酬法乳。」維那白椎畢，問：「巢知風，穴知雨，
J40nB472_p0017a01║聲前一句落在今時，句後承當迷頭認影。如何是天
J40nB472_p0017a02║然自己？」師云：「寒來暑往，秋收冬藏。」進云：「教中道：『覺若
J40nB472_p0017a03║不明，則無明覺；覺若明時，則因明立所。』如何是究竟
J40nB472_p0017a04║覺？」師云：「痴狗齧枯骨。」進云：「只如不覺一法猶是半提，
J40nB472_p0017a05║如何是全提的的意？」師云：「坐斷居庸關，昌懷絕消息。」
J40nB472_p0017a06║進云：「恁麼則饑逢美膳，渴飲清泉去也。」師打，云：「貪嘴
J40nB472_p0017a07║禪和。」問：「鐘鳴鼓響，巖壑齊應。昨朝慈壽，今日潭柘。是
J40nB472_p0017a08║一？是二？」師云：「雨過無私，聽從分別。」進云：「如何是潭柘
J40nB472_p0017a09║境？」師云：「鰲吞殿角，虎伏橋根。」進云：「如何是境中人？」師
J40nB472_p0017a10║云：「少室庭前柏，三賢廊下松。」進云：「恁麼則滿天瑞氣，
J40nB472_p0017a11║徹地祥雲去也。」師云：「去向甚麼所在？」僧擬進語，師打，
J40nB472_p0017a12║云：「快縮頭去。」乃云：「狂風颯颯花茵少，時霧濃濃綊粒
J40nB472_p0017a13║多。園林盡得無生意，青山總解演摩訶。」召大眾，云：「無
J40nB472_p0017a14║生意作麼生得聻？」代云：「折角泥牛，撮蹄木馬。只如摩
J40nB472_p0017a15║訶又作麼生演？」代云：「水流風動，雀噪鴉鳴。若向者裏
J40nB472_p0017a16║薦得，有甚西天、東土、北嶺、南村？總大千是一伽藍，盡
J40nB472_p0017a17║十方皆一靜室。還會麼？處處總成華藏界，個中無不
J40nB472_p0017a18║是毘盧。」
J40nB472_p0017a19║上堂。問：「如何是奪人不奪境？」師云：「青山。」進云：「如何是
J40nB472_p0017a20║奪境不奪人？」師云：「綠水。」進云：「如何是人境兩俱奪？」師
J40nB472_p0017a21║云：「非青山非綠水。」進云：「如何是人境俱不奪？」師云：「青
J40nB472_p0017a22║山綠水。」乃云：「參禪悟道，泥中洗土塊；明心見性，家鬼
J40nB472_p0017a23║覓家人。所謂一處透去，千處百處皆通；一句明時，千
J40nB472_p0017a24║言萬言知地。到這裏喚作掀開佛祖關，打破西來意，
J40nB472_p0017a25║千聖不傳之旨徹底融通，萬賢莫測之機周身獨露。
J40nB472_p0017a26║會得麼？龍歸大海波濤湧，虎到青山草木嵬。」
J40nB472_p0017a27║上堂。問：「靈山指月，曹溪話月，如何是真月？」師打，云：「棒
J40nB472_p0017a28║下薦取。」進云：「如何是月落的意旨？」師云：「山下薦取。」乃
J40nB472_p0017a29║云：「個中一著子，若以虛空所喻難喻其靈，日月所比
J40nB472_p0017a30║難比其明，天地喻之有相，萬靈喻之無形，所謂虛而
J40nB472_p0017b01║靈、寂而妙，離蹤離跡、絕古絕今，有時芥子藏身，有時
J40nB472_p0017b02║涵蓋乾坤，萬里無雲，玉潔冰清，是謂清淨無為閑道
J40nB472_p0017b03║人。」驀卓拄杖，云：「自從一入潭柘後，撥轉如來正法輪。」
J40nB472_p0017b04║龍安、善果、玄水請上堂。乃云：「獅子窟中獅子，栴檀林
J40nB472_p0017b05║內栴檀，時因虎驟龍驤，正是風雲聚會。今承法駕親
J40nB472_p0017b06║臨，法輪自轉，只得林巒湧翠、山色添輝，滿院枯株俱
J40nB472_p0017b07║霑露潤。大眾！還知腳下枯根著濕也未？既然知得，不
J40nB472_p0017b08║勞久立。」下座。
J40nB472_p0017b09║上堂。乃舉起拂子，云：「者片田地，從上祖父遺來久矣，
J40nB472_p0017b10║勾去者亦多、耕種者不少，勾去、耕種一任施為，只是
J40nB472_p0017b11║要知掌契券的人在什麼處？若知得，無量珍寶不求
J40nB472_p0017b12║自得，杲日麗天能破諸暗；其或未然，不免玲竮辛苦。
J40nB472_p0017b13║還知得麼？歸家盡是兒孫事，祖父從來不出門。」
J40nB472_p0017b14║上堂。問：「三十而立，四十而不惑，五十而知天命。即今
J40nB472_p0017b15║正當六十歲，作麼慶祝？」師云：「老松掛霧。」進云：「恁麼則
J40nB472_p0017b16║庭前千載柏，園內萬年松。」師云：「那裏見得？」進云：「簷前
J40nB472_p0017b17║瑞鶴忻翻羽，缽內神龍幾換顏。」師云：「雲出洞口還歸
J40nB472_p0017b18║洞，密密金刀剪不開。」僧禮拜，乃云：「山僧六十歲，是般
J40nB472_p0017b19║都不會，唯牧一頭牛，朝夜為仇對。放則為渠礙，收則
J40nB472_p0017b20║為渠累，不放亦不收，鼻孔俱粉碎。親歷到斯年，撩著
J40nB472_p0017b21║些毫未，行即同渠行，睡即同渠睡。不慕水草場，不戀
J40nB472_p0017b22║牛群隊，有時露形蹤，有時絕點翳。踏翻佛祖鄉，坐斷
J40nB472_p0017b23║諸三昧，常光不變遷，了達無生慧。有個漢出來道：『老
J40nB472_p0017b24║和尚得恁麼自由，有人要索牛繩子在。』山僧只向道：
J40nB472_p0017b25║『夜夜清風潑地寒，朝朝松柏添蒼翠。』」
J40nB472_p0017b26║披剃，上堂。「鐵山鐵壁鐵崑崙，鐵弓鐵箭鐵將軍，不得
J40nB472_p0017b27║一員鐵橛漢，如何射透鐵圍城？所以李附馬道：『參禪
J40nB472_p0017b28║須是鐵漢，著手心頭便判，直趣無上菩提，一切是非
J40nB472_p0017b29║莫管。』到恁麼時，經行及坐臥常在於其中，見聞知覺
J40nB472_p0017b30║不離本際。且道主人公在甚麼處？」乃呵呵大笑，云：「身
J40nB472_p0017c01║住山中不識山，含元殿裏覓長安，今朝熟飲東村酒，
J40nB472_p0017c02║醉倒西川破布衫。」
J40nB472_p0017c03║解制，上堂。「打開禁鑰，解下羅籠，踏倒牆籬，攤平溝壑，
J40nB472_p0017c04║只教金毛返躑，玉鶴高飛，平田裏不立一塵，孤峰頂
J40nB472_p0017c05║不捨一法，了無內外，頓絕死生，毛端上開不二法門，
J40nB472_p0017c06║微塵中示無生之旨。會得麼？頻呼小玉元無事，只要
J40nB472_p0017c07║檀郎認得聲。」持杖下座。
J40nB472_p0017c08║馮相國請住良鄉十方院，上堂。「楊岐乍住屋壁疏，滿
J40nB472_p0017c09║床盡灑雪珍珠，縮卻頸，暗嗟吁，翻憶古人樹下居。所
J40nB472_p0017c10║謂：得來自在，放去自由，不露纖毫，一切具足。雖然如
J40nB472_p0017c11║是，自利始得，利他未在。山僧亦有一偈：古殿長廊久
J40nB472_p0017c12║撲塵，三門圍屋太零星，而今欲舉成精舍，不費堂頭
J40nB472_p0017c13║半點心。勿有個漢出來道：『和尚說得太煞自在。只如
J40nB472_p0017c14║十方院裏恁麼空虛、兩廊如此倒塌，若不費心，如何
J40nB472_p0017c15║成立聻？』山僧即向伊道：『自有知音來擔荷，管教扶起
J40nB472_p0017c16║破砂盆。』」
J40nB472_p0017c17║　　　　　　　順
J40nB472_p0017c18║　　　嗣法孫明　重法孫慧濟洎領眾等重刊
J40nB472_p0017c19║　　　　　　　惺
J40nB472_p0017c20║大博乾禪師語錄卷第五終