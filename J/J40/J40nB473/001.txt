J40nB473_p0019a01║盤山朗空順禪師語錄
J40nB473_p0019a02║侍者實性記錄
J40nB473_p0019a03║康熙二十九年，歲次庚午，十月十五日，
J40nB473_p0019a04║樂邑饅首庄龍泉寺院主寶三請住結制。
J40nB473_p0019a05║入山門。偈云：「山門不大，大千著下，大家同行，切道：向
J40nB473_p0019a06║什麼處去聻？」舉拄杖，云：「直通佛剎。」進佛殿。云：「大雄寶
J40nB473_p0019a07║殿，佛居中央。彌勒未到，且道：是什麼人當機聻？」舉拄
J40nB473_p0019a08║杖，云：「釋迦現前。」進禪堂。云：
J40nB473_p0019a09║「禪堂不寬，內居三千，宣揚法化，利益人天。且道：利益
J40nB473_p0019a10║人天一句作麼生道？」舉拄杖，云：「入意吉祥。」入方丈。云：
J40nB473_p0019a11║「維摩丈室，大家到此，誰人擔荷？某甲當機。且道：當機
J40nB473_p0019a12║一句作麼生道？」喝一喝，云：「出入由己。」
J40nB473_p0019a13║監院寶三領眾居士請小參。陞座，師拈疏云：「佛祖同
J40nB473_p0019a14║源，人天讚仰。凡聖交參，如何指示？」舉疏云：「大眾！還會
J40nB473_p0019a15║麼？其或未然，卻請維那。」宣疏畢，師指座云：「四眾臨筵，
J40nB473_p0019a16║選佛場開，正令當行，以何為證？」喝一喝，便登座。拈香
J40nB473_p0019a17║云：「此一瓣香，千聖難明，三賢未曉，信手拈來，爇向爐
J40nB473_p0019a18║中，端為祝延
J40nB473_p0019a19║今上皇帝聖躬萬歲萬歲萬萬歲，伏願家邦寧靜，疆界
J40nB473_p0019a20║平安，享堯舜之風，樂羲軒之化。」又拈香云：「此一瓣香，
J40nB473_p0019a21║天地同根，萬物一體，信手拈來，爇向爐中，專為滿朝
J40nB473_p0019a22║文武、概國公卿及本郡官僚高增祿位，共證福果。此
J40nB473_p0019a23║一瓣香，穩如盤石，堅似須彌，信手拈來，專為十方善
J40nB473_p0019a24║信、施財齋主等眾，道心堅固，福壽崇增。此一瓣香，根
J40nB473_p0019a25║盤大地，葉覆娑婆，信手拈來，爇向爐中，端為供養盤
J40nB473_p0019a26║山古中盤正法堂上上了下宗先老和尚，用酬法乳
J40nB473_p0019a27║之恩，當報出塵之德。」斂衣就座。維那白椎，云：「法筵龍
J40nB473_p0019a28║像眾，當觀第一義。」師云：「選佛場開不二法門，十方龍
J40nB473_p0019a29║象共參尋，會中若有仙陀客，直須棒下驗分明。會中
J40nB473_p0019a30║還有具眼納僧麼？出來歟拄杖相見。」僧問：「昔日給孤
J40nB473_p0019b01║長者布金磚請世尊說法，今日眾善信請和尚陞座，
J40nB473_p0019b02║是同？是別？」師云：「千江有水千江月，萬里無雲萬里天。」
J40nB473_p0019b03║進云：「和尚說得是什麼法？」師云：「莫謗老僧。」進云：「三心
J40nB473_p0019b04║不可得，畢竟得那一個心？」師喝一喝，進亦喝。師云：「再
J40nB473_p0019b05║喝喝看。」進復喝，師云：「一掉便上。」乃云：「人能弘道，非道
J40nB473_p0019b06║弘人。道非物外，物外非道。道不遠人，人自遠矣。若論
J40nB473_p0019b07║佛法，本無言句，但有言說，都無實意。佛說十二部經
J40nB473_p0019b08║一時會盡，明為噇酒糟之漢，於自己分上本無交涉。
J40nB473_p0019b09║豈不聞經中云：『無眼、耳、鼻、舌、身、意，無色、聲、香、味、觸、法。』
J40nB473_p0019b10║何以故？凡所有相皆是虛妄。想父母未生已前，淨裸
J40nB473_p0019b11║裸、赤灑灑，纖塵不玄，猶如虛空，三界惟心、萬法惟識，
J40nB473_p0019b12║使一切之人活卓卓的不落窩舊。雖然如是，現前一
J40nB473_p0019b13║句作麼生道？」喝一喝，云：「路逢劍客須呈劍，不是詩人
J40nB473_p0019b14║莫贈詩。」白椎，云：「諦觀法王法，法王法如是。」拽拄杖，下
J40nB473_p0019b15║座。
J40nB473_p0019b16║彌陀會上，會頭趙國器領眾信等請小參。僧問：「梵王
J40nB473_p0019b17║太子出生時，一手指天，一手指地，周行七步，目顧四
J40nB473_p0019b18║方，是何意旨？」師云：「惟吾獨尊，渾身手眼。」進云：「眾居士
J40nB473_p0019b19║請和尚說法，於古人說法，是同？是別？」師云：「海底泥牛
J40nB473_p0019b20║吼，山頂木馬嘶。」進喝，師打。乃云：「覿面相呈無餘事，千
J40nB473_p0019b21║林落葉進歸根，雖然不罣系毫相，照徹光明曜古今。
J40nB473_p0019b22║寂滅場中離色相，真空界內絕纖塵，天地同根元一
J40nB473_p0019b23║體，說於知音著眼聽。會中若有英靈客，直下承當莫
J40nB473_p0019b24║沉吟，佛法從來無兩樣，只是時人不認真。雖然如是，
J40nB473_p0019b25║還有知音者麼？」師舉拄杖，云：「可憐世間愚盲者，錯過
J40nB473_p0019b26║如來正法輪。」卓拄杖，下座。
J40nB473_p0019b27║胡各庄美亭和尚領眾設齋，請小參。僧問：「事法、佛法
J40nB473_p0019b28║即不問，三玄三要請師宣。」師云：「次第問上來。」僧云：「如
J40nB473_p0019b29║何是第一玄？」師云：「父母未生前。」僧云：「如何是第二玄？」
J40nB473_p0019b30║師云：「說法利人天。」僧問：「如何是第三玄？」「離相絕言說。」
J40nB473_p0019c01║進云：「如何是第一要？」師云：「個中無作造。」進云：「如何是
J40nB473_p0019c02║第二要？」師云：「泥牛解倒爵。」進云：「如何是第三要？」師云：
J40nB473_p0019c03║「問答了也。」乃云：「步步踏著毘盧頂，亦非自己清淨身。
J40nB473_p0019c04║玄機妙用原無相，祖師肝膽向人傾。迷之亦無失，悟
J40nB473_p0019c05║之亦無得。迷悟兩俱忘，半夜日頭出。驚起海底泥牛，
J40nB473_p0019c06║踏翻潭底明月。南山老虎咬死大虫，北海鱉鼻吞卻
J40nB473_p0019c07║毒蛇。折栴檀片片皆香，截瓊枝寸寸是玉。」舉拄杖，云：
J40nB473_p0019c08║「大眾！會麼？識取鉤頭意，莫認定盤星。」舉：「宋太宗問僧：
J40nB473_p0019c09║『近離什麼處？』僧云：『臥雲菴來。』帝曰：『臥雲深處不朝天，
J40nB473_p0019c10║因甚到此？』僧無語。雪竇代云：『難逃至化。』大眾！還識得
J40nB473_p0019c11║太宗與僧問荅麼？其或未然，聽取山僧頌出：龍吟雲
J40nB473_p0019c12║霧起，虎嘯鼓清風。片雲橫谷徑，雀鳥盡迷蹤。」下座。樂
J40nB473_p0019c13║邑信尼瑞光領眾善女等請齋，小參。云：「大道無形自
J40nB473_p0019c14║相親，拈提拂子活似龍。會中若有仙陀客，時下承當
J40nB473_p0019c15║驗假真。」問荅不錄。乃云：「今日臘月八，道心個個發。搬
J40nB473_p0019c16║柴及運水，收拾速辦煠。龍肝及鳳髓，豆角代菜瓜。分
J40nB473_p0019c17║咐木人作，石女捧香茶。作些無米飯，供養老釋迦。且
J40nB473_p0019c18║道：釋迦在什麼處聻？大眾！知得竊麼？其或未然，待某
J40nB473_p0019c19║甲漏個消息。大眾！請看。」師喝一喝，云：「釋迦來也。」下座。
J40nB473_p0019c20║
J40nB473_p0019c21║樂邑永盛菴
J40nB473_p0019c22║康熙三十九年，歲次庚辰，隆冬十月十五，安居住靜。
J40nB473_p0019c23║孟春元旦朔一日，為監院、維那領法住靜，小參。
J40nB473_p0019c24║「一元初復始，萬像又更新。春光滿地楊柳嫩，萬物發
J40nB473_p0019c25║生色更鮮。如何是更鮮一句？家家門上貼紙錢，此時
J40nB473_p0019c26║好個元旦節，大千老幼賀新年。新歲且止……」拈源流，云：
J40nB473_p0019c27║「本性彌陀自現成，拈來親手附西真。念佛切了人我
J40nB473_p0019c28║相，橫出直入解脫門。」
J40nB473_p0019c29║又拈源流，云：「西來大意何須尋？伸手拈來附於人。囑
J40nB473_p0019c30║咐自如休放意，橫身無處不稱君。」乃云：「把住牢關不
J40nB473_p0020a01║放流，放開一線任優游。無孔笛中藏六律，一聲驚起
J40nB473_p0020a02║釣魚舟。參透玄關通一竅，靈雲見花便悟道。誰知碧
J40nB473_p0020a03║眼老胡僧，至今到惹傍人笑？笑不笑，個中消息誰知
J40nB473_p0020a04║道？」舉拄杖，云：「這為萬物之主，有時孤峰頂上獨立、有
J40nB473_p0020a05║時虛空背上經行、有時酒肆淫房遊戲、有時佛宮魔
J40nB473_p0020a06║國縱橫，且道：大眾！還有知音者麼？我道知音一個無，
J40nB473_p0020a07║總有知音待何如？乾達奏樂迦葉舞，原來習氣更不
J40nB473_p0020a08║除。」下座。
J40nB473_p0020a09║齊各庄觀音菴隆冬道場監院輝月、期主白典寰請
J40nB473_p0020a10║小參，示眾。「隆冬以過，復臨春節，看破幻化境，時節不
J40nB473_p0020a11║饒人。長安大道少人行，功德林中福慧深。百尺竿頭
J40nB473_p0020a12║進一步，著衣吃飯悟家珍。見色明心方是道，聞聲有
J40nB473_p0020a13║響悟來音。寒梅吐白玉，凍柳綻黃金。覺知殘臘去，物
J40nB473_p0020a14║我體同春。鳥聲音嘹喨，驚醒夢中人。收拾能工種，須
J40nB473_p0020a15║用白牛耕。大家同努力，培種有秋成。收倉餘入庫，生
J40nB473_p0020a16║生用無窮。稱著明輪月，莫錯好光陰。且道：錯個什麼？」
J40nB473_p0020a17║師舉如意，云：「舉目臺頭看，紅日正當空。」下座。
J40nB473_p0020a18║走馬浮（李桂、楊瑞）鮮設會，領眾請小參。問答不錄。乃云：「相
J40nB473_p0020a19║逢莫道話頻頻，直指如來淨妙身。拈來物物非他物，
J40nB473_p0020a20║分明說與知音人。佛法從來無高下，那管城池於山
J40nB473_p0020a21║林？動止施為明祖意，到家何須用工程？妙覺明心含
J40nB473_p0020a22║太虛，真空實相絕纖塵。坐斷千差無回互，一念純真
J40nB473_p0020a23║總是渠。雖然如是，現前一句作麼生道聻？到者方知
J40nB473_p0020a24║就裏事，個中誰是知音人？」喝一喝，下座。
J40nB473_p0020a25║桑園庄王良祿發心造佛，恭就端陽佳節請佛陞座
J40nB473_p0020a26║開光，小參。乃云：「今朝五月五，家家插艾虎，門上貼靈
J40nB473_p0020a27║符，安享如意福。恭就靈應節，請佛陞寶闕，放開無量
J40nB473_p0020a28║光，普照恒沙界。說法利人天，凡聖自鑒別，佛法無兩
J40nB473_p0020a29║樣，本來無二說。若論佛法大道，不論僧尼道俗、貧富
J40nB473_p0020a30║貴賤、老少賢愚、四生六道、蠢動含靈，皆有佛性。何故？
J40nB473_p0020b01║是法平等，本性無二，萬法一如。苦辣酸甜，為人自著。
J40nB473_p0020b02║搬柴運水，好用工夫。人人本有，個個不無。寥寥獨坐，
J40nB473_p0020b03║穿衣體露。心空月朗，照破骷髏。無來無去，無是無非。
J40nB473_p0020b04║雖然如是，現前一句作麼生剖露聻？若道個山是山、
J40nB473_p0020b05║水是水、僧是僧、俗是俗，不免撈籠了後人；若道山不
J40nB473_p0020b06║是山、水不是水、僧不是僧、俗不是俗，亦不免埋沒了
J40nB473_p0020b07║後人。且道：畢竟作麼生道？」師舉如意，云：「若向只裏會
J40nB473_p0020b08║得去，與諸佛諸祖把手並行，同來同去，豈不快哉？雖
J40nB473_p0020b09║則如是，今日開光一句作麼生道聻？」喝一喝，云：「普視
J40nB473_p0020b10║恒沙界，光明遍十方。」
J40nB473_p0020b11║馬城廒侯貴亭設會，請小參。云：「長安大道少人行，功
J40nB473_p0020b12║德林中福慧深。百尺竿頭進一步，喫飯穿衣悟家珍。
J40nB473_p0020b13║冬初秋末，時光易過，日月交竄，時時催奪。樹凋葉落，
J40nB473_p0020b14║體露金風。海闊天高，月明秋夜。清淨本然，周遍沙界。
J40nB473_p0020b15║本來自性，不生不滅。若能內亡己見、外了法空，內外
J40nB473_p0020b16║一如，全體即心、全心即佛，到這裏與諸佛諸祖同一
J40nB473_p0020b17║鼻孔，說什麼生死去來相干？雖然如是，獨超物外一
J40nB473_p0020b18║句作麼生道聻？白雲本是無心客，萬里長空一色天。」
J40nB473_p0020b19║馬城廒觀音菴慶讚彌陀聖誕，侯永寰領合會等眾
J40nB473_p0020b20║請小參。乃云：「今日十一月十七，欣逢彌陀聖誕期，眾
J40nB473_p0020b21║舉誠心恭奉賀，略具酬觴了心基。分咐木人辦，石女
J40nB473_p0020b22║即收拾。龍的肝、鳳的髓，三腳驢兒一隻腿，黃花木耳
J40nB473_p0020b23║香油煠，豆腐麵觔有萡焠。趙州茶、金牛飯，奉邀三世
J40nB473_p0020b24║諸聖賢。彌勒主，當來佛，不離釋迦倍彌陀。大家齊赴
J40nB473_p0020b25║瓊林筵，隨心如意笑哈哈。速奉出，滿盤托，奉獻諸位
J40nB473_p0020b26║老摩訶。嚐嗞味，莫錯過，苦辣酸甜輕重多。且道：大眾！
J40nB473_p0020b27║有嚐著嗞味的麼？其或未然……」師云：「待山僧於大眾下
J40nB473_p0020b28║個住腳：紅椒惡辣辣，清醋酸溜溜。」
J40nB473_p0020b29║小參。乃云：「凡夫外道執邪見，不達本心，棄空著有；二
J40nB473_p0020b30║乘聲聞不了自體，棄有著空；大道心人不空不有，隨
J40nB473_p0020c01║順覺性；衲僧活計別是一番道理，行路步步得踏著、
J40nB473_p0020c02║說話句句的道著、喫飯粒粒嚼著、睡覺全身得臥著。
J40nB473_p0020c03║且到：大眾！還有行路步步踏著的、睡覺有全身臥著
J40nB473_p0020c04║的、喫飯粒粒嚼著的麼？其或未然，山僧不惜唇皮與
J40nB473_p0020c05║大眾下個註腳。」喝一喝，云：「大道本無男女相，有相身
J40nB473_p0020c06║中無相身。」下座。
J40nB473_p0020c07║樂邑白衣菴實祥信尼領合會信女請正月十五小
J40nB473_p0020c08║參。乃云：「今日元霄好時光，凡聖稽手個個忭，緣感天
J40nB473_p0020c09║官均賜福，觀音出手降吉祥。山僧登座，普利人天。且
J40nB473_p0020c10║道：說個什麼？昔日世尊不拈花，迦葉未微笑，普天匝
J40nB473_p0020c11║地兒孫，誰明向上一竅？談玄說妙，龍吟虎嘯；說悟說
J40nB473_p0020c12║迷，埋沒真機。參禪悟道，虛空也笑。到這裏，那許你說
J40nB473_p0020c13║玄說妙？只要你頭頭頂戴虛空，步步腳踏實地。豈不
J40nB473_p0020c14║聞世尊云：『佛子住此地，則是佛受用，經行及坐臥，常
J40nB473_p0020c15║在於其中。』」舉拂子，云：「大眾！還會麼？雖然如是，末後一
J40nB473_p0020c16║句作麼生道？」喝一喝，云：「真空實相原無相，雲散長空
J40nB473_p0020c17║月當天。」呵呵大笑，下座。
J40nB473_p0020c18║樂邑麥港村觀音菴住持祿元、持戒會頭史應元領
J40nB473_p0020c19║眾慶誕，請小參。云：「今月十九，淨瓶插柳，善財持鞭，師
J40nB473_p0020c20║子哮吼，萬像森羅，同誠稽首。且道：說個甚麼呵？今日
J40nB473_p0020c21║觀音降誕，諸聖臨筵，大家同誠稽首，慶讚大慈大悲
J40nB473_p0020c22║波羅揭諦，從聞思修入三摩地，震海潮音應人間事，
J40nB473_p0020c23║大士一時伸出千手眼，大地群生霑恩力，如母視子
J40nB473_p0020c24║慈現前，虔誠均感皆如意。且道：大悲千手眼，那個是
J40nB473_p0020c25║正眼聻？大眾！會得麼？其或未然……」師喝一喝，云：「觀音妙
J40nB473_p0020c26║智力，能救世間苦。」
J40nB473_p0020c27║張問相為薦嚴父，請小參。「業識忙忙幻海遊，妄貪塵
J40nB473_p0020c28║境斷東流。枉張名勢今何在？芳名處處俱不周。示爾
J40nB473_p0020c29║雄心且放下，愛欲事業一筆勾。雖然如是，脫卻羅籠
J40nB473_p0020c30║一句作麼生道？」咄云：「翻身直如蓮花藏，百億光中任
J40nB473_p0021a01║自由。」
J40nB473_p0021a02║佟釗等為薦岳考于二相公，請小參。云：「游魚幻海游，
J40nB473_p0021a03║逐浪任漂流，幸遇垂釣客，直上寶蓮舟。去逝先亡，還
J40nB473_p0021a04║識安樂處麼？咦！萬重雲消散，一月照九州。」
J40nB473_p0021a05║于大官為薦祖母，請小參。云：「妙寶原來李實明，享壽
J40nB473_p0021a06║六十餘八春。齋戒守節有主宰，慈仁志向丈夫叢。離
J40nB473_p0021a07║卻恩愛了色相，無生國中絕纖塵，天上人間皆由己，
J40nB473_p0021a08║寂滅光中樂無窮。且道：正當恁麼時如何指示？春光
J40nB473_p0021a09║不在花枝上，已恁鷓鴣啼樹紅。」
J40nB473_p0021a10║金寶嘴寺明一薦慈母趙氏，請小參。「其中大意本來
J40nB473_p0021a11║活，借殼方生慈仁婆，三賢四德菩薩體，大事方周今
J40nB473_p0021a12║了脫。指爾方便路，莫戀恩愛山，逍遙劫外境，別是一
J40nB473_p0021a13║人間。雖然如是，尊靈畢竟在什麼處聻？有水皆含月，
J40nB473_p0021a14║無山不戴雲。」
J40nB473_p0021a15║侯天寵等為薦慈母，請小參。云：「龜毛三尺五，拂盡紅
J40nB473_p0021a16║塵土。大地絕消息，處伴清風舞。」舉如意，云：「若向只裏
J40nB473_p0021a17║會的，無去、無來，無生、無死，直下便同諸佛；其或未然，
J40nB473_p0021a18║待山僧與汝傍通一線，露個消息。」復舉拂子，云：「灤河
J40nB473_p0021a19║波浪水，自古向南流。」
J40nB473_p0021a20║為侯四知亡母小參，請秉拂。云：「舉起金剛劍，劈破人
J40nB473_p0021a21║我山，突出清霄外，處處任安閑。直下轉身一句如何
J40nB473_p0021a22║施設？」喝一喝，云：「面南看北斗，日午打三更。」
J40nB473_p0021a23║為顯奇兄秉拂。云：「顯上座！莫沉吟，擊碎疑團，劫外清
J40nB473_p0021a24║平。且道：報本還山一句是如何？」擲拂子，云：「隨流認得
J40nB473_p0021a25║妙，何處不縱橫？」以拂揮案，下座。
J40nB473_p0021a26║為新戒默修秉拂。云：「好個默修，一聞回頭，便登戒器，
J40nB473_p0021a27║當下方休。聽吾囑咐，更莫胡憂。咄！通身不掛絲毫相，
J40nB473_p0021a28║人間天上任悠遊。」
J40nB473_p0021a29║為隱悟秉拂。云：「昔本不迷，即今何悟？截斷兩頭，當陽
J40nB473_p0021a30║顯露。且道：又無迷、又無悟，畢竟顯露個甚麼？」喝一喝，
J40nB473_p0021b01║云：「長安大路坦然平，一超直入如來戶。」
J40nB473_p0021b02║為文殊和尚秉炬。云：「法弟本是京都人，爾今卻到三
J40nB473_p0021b03║韓住。愚兄為汝道分明，莫要忘卻來時路。」以火炬圓
J40nB473_p0021b04║相，云：「紅爐煙裏了無生，寂滅光中常獨露。」攛下火炬。
J40nB473_p0021b05║為明上座起龕。以拄杖擊龕一下，云：「打破虛空界，明
J40nB473_p0021b06║暗兩無干，獨露真常體，長短任方圓。現在一句又作
J40nB473_p0021b07║麼道？」舉拄杖，云：「起。」為實明起棺。「鳳有巢，龍有窩，頂門
J40nB473_p0021b08║具眼方覷破，舉足踏翻生死窟，通身盡是蓮華國。起。」
J40nB473_p0021b09║秉炬，云：「實明聽吾言，萬事莫牽連，直入紅爐內，煉成
J40nB473_p0021b10║金剛圈。還識的落處麼？」攛下火炬，云：「爍破白雲天。」
J40nB473_p0021b11║為于二相公秉炬，云：「身繫娑婆苦難言，只因恩愛欲
J40nB473_p0021b12║鎖纏。助汝一輪三昧火，了卻生前業識愆。」以火炬打
J40nB473_p0021b13║圓相，云：「若向這裏開正眼，光明直透九重天。」
J40nB473_p0021b14║中元節，眾請煉枯骨。舉火炬，云：「四生六道苦當刑，因
J40nB473_p0021b15║貪癡愛墮己身。今日幸遇無遮會，累劫愆尤一火焚，
J40nB473_p0021b16║忤逆十惡從放下，各獲如意認常真。」以火炬打圓相，
J40nB473_p0021b17║云：「會麼？當場識取真面目，莫錯如來正法輪。」
J40nB473_p0021b18║段弘機為薦祖母，請起棺。以拄杖擊棺，云：「打破生死
J40nB473_p0021b19║關，獨出無為相，遍界絕遮欄，直入蓮華藏。且道：大家
J40nB473_p0021b20║還知弘機祖母落處麼？」咄云：「洪浪不離綠水波，白雲
J40nB473_p0021b21║依舊青山上。」
J40nB473_p0021b22║居士有驢聞道者覆地而死，師見送埋，便云：「脫卻驢
J40nB473_p0021b23║皮袋，放下業肝腸，隨心自在去，何須不了然？咄！但能
J40nB473_p0021b24║不貪他財物，西天東土總蓮邦。」
J40nB473_p0021b25║為張義公母讚靈。秉如意，云：「來時有路，本無一物；去
J40nB473_p0021b26║時無蹤，體伴虛空。打破幻化境，恩愛各西東，隨心得
J40nB473_p0021b27║自在，別是一天宮。且道：張門老夫人尊靈畢竟落什
J40nB473_p0021b28║麼處？咄！欲識日出東山迎風閣，方知月落西江無底
J40nB473_p0021b29║船。」
J40nB473_p0021b30║為劉肇疆等薦父。秉如意，云：「舉起如意遍通知，囑付
J40nB473_p0021c01║劉道好消息，打碎夢幻恩愛境，逍遙物外入無為。且
J40nB473_p0021c02║道：作麼生無為？」師秉如意，良久，云：「本來原無相，處處
J40nB473_p0021c03║皆真如。」
J40nB473_p0021c04║為汪相公薦父汪公天壽。秉如意，云：「汪公天壽自思
J40nB473_p0021c05║量，莫縱自性休顢頇，打破幻化塵勞境，跳出現前生
J40nB473_p0021c06║死關。相伴隨心如意客，為人何處不了然？從今休踏
J40nB473_p0021c07║無益路，處處盡是極樂天。欲知尊靈皈向路，藕花開
J40nB473_p0021c08║放滿河香。」
J40nB473_p0021c09║為奉然師覺靈。秉如意，云：「只個真如意，擊得虛空碎，
J40nB473_p0021c10║獨露無為身，親到如來地。且道：雖然如是，老和尚覺
J40nB473_p0021c11║靈向何處去？欲知覺靈向何處，摩著鼻子不離嘴。」
J40nB473_p0021c12║為崔秉鈞等薦母。秉如意，云：「擊得塵勞破，了卻人間
J40nB473_p0021c13║過，邁出恩愛山，何處不極樂？且道：崔門胡老夫人向
J40nB473_p0021c14║什麼處去？」喝一喝，云：「行雲歸去嶺，落月不離天。」
J40nB473_p0021c15║與劉澤弘母俎氏小參。乃云：「休致女，莫言男，拂子底
J40nB473_p0021c16║下聽法言，打破幻化了恩愛，逍遙獨步極樂天。且道：
J40nB473_p0021c17║俎氏尊靈何處去也？」師喝一喝，云：「欲知尊靈何處去，
J40nB473_p0021c18║青蓮開放滿河香。」
J40nB473_p0021c19║為周啟楨母呂氏小參。云：「呂氏靈魂，仔細聽音，打破
J40nB473_p0021c20║愛網，涅槃早登，面見彌陀，極樂親證。且道：如何是極
J40nB473_p0021c21║樂義旨？」喝一喝，云：「靈山會上逍遙客，天上人間自在
J40nB473_p0021c22║仙。」
J40nB473_p0021c23║為吾法兄輝和尚讚靈，小參。云：「偶見吾兄，真可嘆也。
J40nB473_p0021c24║吾與兄一體雙背，氣力相應，今日倒卻剎竿，豈不慟
J40nB473_p0021c25║哉？咦！一喜一悲，真可恨也。生來偏𠢤強，手提一根短
J40nB473_p0021c26║棒，行動獨戰虛空，打破天羅地網，踢碎地獄深坑，放
J40nB473_p0021c27║曠人間天上，處處不讓一人，法門橫行霸儻。今日剎
J40nB473_p0021c28║竿倒卻，怎麼不𠢤不強，有心官報私讎？咦！舉棒忽然
J40nB473_p0021c29║手軟。且道：吾法兄尊靈畢竟向什麼處去聻？」喝一喝，
J40nB473_p0021c30║云：「玉出崑崗明歷歷，珠稱夜光處處彰。」
J40nB473_p0022a01║為湛琳圓寂，小參。云：「湛琳！湛琳！汝纔是人人天榜樣，
J40nB473_p0022a02║那個不尊？了開人我境，擊碎生死關，逕上逍遙路，親
J40nB473_p0022a03║到涅槃山。且到：還山一句作麼生道聻？」師默然良久，
J40nB473_p0022a04║云：「寂滅場中離色相，真空界內絕纖塵。」
J40nB473_p0022a05║為湛琳舉火炬。乃云：「人生幻化臭皮袋，真常不在人
J40nB473_p0022a06║不愛。助汝火光三昧力，了卻從前三祗債。火光隊裏
J40nB473_p0022a07║速翻身，清淨處處無隔礙。大眾！省得麼？其或未然……」師
J40nB473_p0022a08║喝一喝，云：「雲散霧消見日明，風清月朗難遮蓋。」
J40nB473_p0022a09║朗空順禪師，係永平府昌黎縣人氏，姓趙，父諱國新，
J40nB473_p0022a10║母王氏，弟兄四人。自幼齋素學道，後蒙佛門道人明
J40nB473_p0022a11║輝姓張俗師引進，投叩盤山古中盤正法寺上了下
J40nB473_p0022a12║宗老和尚，傳授三皈五戒。復賜話頭，余親領受，曉夜
J40nB473_p0022a13║不放。一日，正坐之間，偶然得意，自覺暢快，曰：「虛空境
J40nB473_p0022a14║界莫思量，大道清幽理更長。翻身直上菩提路，滾出
J40nB473_p0022a15║雲門天外天。」其後父母雙亡，棄俗出家，投師削髮于
J40nB473_p0022a16║萬善寺，受戒參禪于盤山。一日，于本師上了下宗和
J40nB473_p0022a17║尚禮足，師云：「汝一向在外作甚麼事聻？」順云：「弟子常
J40nB473_p0022a18║作本分事。」師曰：「那個是汝本分事？你將你的本分寫
J40nB473_p0022a19║四句話來我瞧。」順提筆寫曰：「佛佛佛，無的說。誰是你？
J40nB473_p0022a20║那是我？兩腳一般大，鞋襪一般穿。步步踏實地，頭頭
J40nB473_p0022a21║頂青天。」師見之，默然未語。師命順隨至關東盛京二
J40nB473_p0022a22║載，老和尚圓寂之時慈悲，不辜負一點勞苦，許附住
J40nB473_p0022a23║靜。
J40nB473_p0022a24║
J40nB473_p0022a25║
J40nB473_p0022a26║弟子實性、尼實祥等同刊。
J40nB473_p0022a27║
J40nB473_p0022a28║
J40nB473_p0022a29║
J40nB473_p0022a30║盤山朗空順禪師語錄終
J40nB473_p0022b01║了宗見禪師法嗣
J40nB473_p0022b02║盤山瑞亭晟禪師，灤州李氏子，幼而出家，中年持戒，
J40nB473_p0022b03║參禪於盤山古中盤，參父母未生前本來面目，忽然
J40nB473_p0022b04║有省，師以法拂付囑。日後上堂，僧問：「如何是西來大
J40nB473_p0022b05║意？」師曰：「頭頂青天，腳踏實地。」進云：「不會。」師打一杖，云：
J40nB473_p0022b06║「如何是你腳跟下事？」僧禮拜而退。師曰：「你這無用漢。
J40nB473_p0022b07║達摩西來，一字無傳，少林九載，嘴挂松山。神光三拜
J40nB473_p0022b08║猗位立，一花五葉利人天。黃梅付衣，讓祖磨磚，楊岐
J40nB473_p0022b09║驢子普化顛。看來這夥英雄漢，盡是止渴更加鹽。且
J40nB473_p0022b10║道：如何施設聻？」喝一喝，云：「青山綠水真如性，翠竹黃
J40nB473_p0022b11║花般若禪。」上堂，師曰：「老僧從來不談禪，饑來喫飯困
J40nB473_p0022b12║來眠，閑看雲片片，悶聽水潺潺。逢場作戲由我樂，要
J40nB473_p0022b13║笑謳歌聽自然，觀山玩水非分外，寂默喧嘩不礙禪。
J40nB473_p0022b14║有人問我西來意，水在長江月在天。雖然如是……」喝一
J40nB473_p0022b15║喝，云：「勿謂無心云是道，無心又隔一重關。」下座。
J40nB473_p0022b16║小參。「今朝臘月八，處處綻梅花。雲消星月現，依舊滿
J40nB473_p0022b17║天涯。祖師西來意，百草頭上加。」舉拂子，云：「還識這個
J40nB473_p0022b18║麼？其或未然，更聽一頌：昔日釋迦奔雪嶺，今朝打七
J40nB473_p0022b19║單饑冷。堅固久長無退心，爾與釋迦無二種。」小參。「冬
J40nB473_p0022b20║月黃鍾說小參，普勸堂中眾高賢，晝夜打坐穿心冷，
J40nB473_p0022b21║二時粥飯不堪餐。多辛苦，用意參，究竟父母未生前。
J40nB473_p0022b22║不著一番寒徹骨，難得梅花遍地鮮。」上堂。師曰：「今朝
J40nB473_p0022b23║二月十九，處處慶賀老叟，檀那大設齋筵，恭請吾師
J40nB473_p0022b24║開口。」舉拄杖，云：「識得這個麼？」眾無語。師云：「對眾拈出，
J40nB473_p0022b25║一一從頭俱漏泄，不是西來意，亦非祖師訣。且道：畢
J40nB473_p0022b26║竟是個甚麼？」喝一喝，云：「萬里一條鐵。」上堂。師舉拄杖
J40nB473_p0022b27║云：「說法不如這個好，杖頭處處知音少，識得渠儂老
J40nB473_p0022b28║婆心，當下不怕閻君老。不行惡，不修好，不用聰明並
J40nB473_p0022b29║機巧，心中但得無是非，妙訣現成不用找。雖然如是，
J40nB473_p0022b30║也要大家共知。」以拄杖打圓相，云：「會麼？」上堂。舉：「溈山
J40nB473_p0022c01║問香嚴：『汝在白丈先師會下問一知十、問十答百，你
J40nB473_p0022c02║今將親切處道一句看。』連道數句，溈山不許。香嚴求
J40nB473_p0022c03║和尚說破，師曰：『說破，後人罵我。』香嚴退歸本寮，將舊
J40nB473_p0022c04║日所看文疏揀一句相對，并無，嘆云：『畫餅不充饑。』盡
J40nB473_p0022c05║情燒了。泣辭溈山，到中國師座下應一執事。一日，除
J40nB473_p0022c06║草，拾瓦礫，擊竹，忽然大悟，焚香遙禮溈山，作偈云：『一
J40nB473_p0022c07║擊忘所知，再不假修持。動容揚古路，不墮悄然機。處
J40nB473_p0022c08║處無蹤跡，聲色外威儀。諸方答道者，減言上乘機。』此
J40nB473_p0022c09║是古人不肯自欺。若論人人本有，個個不無，不肯下
J40nB473_p0022c10║▆參究，嘴吧吧，說到窮劫，與自己全無交涉。參要實
J40nB473_p0022c11║參，莫學虛頭。古云：『一寸光陰一寸金，寸金難買寸光
J40nB473_p0022c12║陰。寸金使去還可得，光陰錯過再難尋。』珍重！珍重！」上
J40nB473_p0022c13║堂。師曰：「萬古碧潭空界月，再三撈摝使應知。中秋月，
J40nB473_p0022c14║中秋月，過了十五光明卸。有時圓，有時尖，尖是圓相
J40nB473_p0022c15║隱，圓是尖相玄。若人識得玄中意，不須登山問普賢。
J40nB473_p0022c16║光輝無明暗，八面透玲穿。一顆心珠明歷歷，晝夜不
J40nB473_p0022c17║住自盤還。盤走珠，珠走盤，如如一色大小圓，若問老
J40nB473_p0022c18║僧其中意……」喝一喝：「月挂長空照不偏。」上堂。師曰：「今日
J40nB473_p0022c19║是我生，行年六十九。幼時未省省，貫在江湖走。幾番
J40nB473_p0022c20║南嶽天臺？幾番江湖渡口？後到京都持戒，方知收心
J40nB473_p0022c21║保守。一朝挂錫盤山，相見鐵面老叟，一擊疑團粉碎，
J40nB473_p0022c22║豁爾當下開口。抬頭面睹青松，黃鶯宛轉，翠柳春融，
J40nB473_p0022c23║處處花開，今日方知本有。雖然如是，今日居士、耆舊
J40nB473_p0022c24║同與山僧慶壽一句作麼聲道？」良久，云：「個個眉毛眼
J40nB473_p0022c25║上橫，誰解南辰藏北斗？」上堂。師曰：「至理無言，因言現
J40nB473_p0022c26║理，理契言絕，斯為道矣。此一事，三賢上未明斯，十聖
J40nB473_p0022c27║那能答此？且道：許甚麼人會聻？」喝一喝：「不著一番寒
J40nB473_p0022c28║徹骨，怎得梅花滿天香？」下座。小參。指：「靈云話：『日月如
J40nB473_p0022c29║梭又如梭，諸翁急步莫蹉跎，古今多少名利客，限到
J40nB473_p0022c30║臨頭莫奈何。』君不見？水共山，青山不動水亦然。昨日
J40nB473_p0023a01║桃李花開綻，不覺池內放紅蓮。疾惺惺，莫顢頇，直下
J40nB473_p0023a02║識得無生旨，天宮佛國任舒然。且道：不涉程途一句
J40nB473_p0023a03║又作麼聻？」喝一喝：「向這裏薦取。」
J40nB473_p0023a04║
J40nB473_p0023a05║
J40nB473_p0023a06║
J40nB473_p0023a07║
J40nB473_p0023a08║
J40nB473_p0023a09║
J40nB473_p0023a10║
J40nB473_p0023a11║
J40nB473_p0023a12║
J40nB473_p0023a13║
J40nB473_p0023a14║
J40nB473_p0023a15║
J40nB473_p0023a16║
J40nB473_p0023a17║
J40nB473_p0023a18║
J40nB473_p0023a19║
J40nB473_p0023a20║
J40nB473_p0023a21║
J40nB473_p0023a22║
J40nB473_p0023a23║
J40nB473_p0023a24║
J40nB473_p0023a25║
J40nB473_p0023a26║
J40nB473_p0023a27║
J40nB473_p0023a28║
J40nB473_p0023a29║
J40nB473_p0023a30║
J40nB473_p0023b01║瑞亭晟禪師法嗣
J40nB473_p0023b02║盤山普濟院美亭義禪師，撫寧曹氏子。幼而出家，中
J40nB473_p0023b03║年持戒參禪。參禪經行，忽觸「諸行無常，是生滅法」有
J40nB473_p0023b04║省。後遇師問：「路逢答道人，不將語默對。速道！速道！」脅
J40nB473_p0023b05║下便拳。師以法拂付囑。後日上堂，僧問：「如何是道？」師
J40nB473_p0023b06║曰：「遍界不覆藏。」僧又問：「畢竟在甚麼處？」師打杖云：「痛
J40nB473_p0023b07║處找。」僧擬議，師曰：「不其人。若論此事，人人本有，個個
J40nB473_p0023b08║不無。雖任麼說，大道不屬有無知見，覓即不得。咦！人
J40nB473_p0023b09║人本有用無邊，鑑地輝天本如然。處處綠楊堪繫馬，
J40nB473_p0023b10║家家有路透長安。」上堂。「當軒獨坐，覿面無私。說一句，
J40nB473_p0023b11║遍通三藏；卓一卓，聲振三千。放去則遍滿法界，收回
J40nB473_p0023b12║則在一微塵。不收不放又作麼聲？」喝一喝：「天上有星
J40nB473_p0023b13║皆拱北，人間無水不潮東。」上堂。「石虎吼聲喧，木馬驟
J40nB473_p0023b14║山川，泥牛吐雲霧，金雞露機關。雖然如是，到家一句
J40nB473_p0023b15║又作麼聲？」喝一喝，云：「欲入無為海，須登般若船。」上堂。
J40nB473_p0023b16║「此時提正令，獨露上乘關。動靜施為非分外，言談語
J40nB473_p0023b17║默達本源。鴨鳴鵲噪真如性，犬吠雞鳴般若禪。」喝一
J40nB473_p0023b18║喝，云：「千江有水千江月，萬里無雲萬里天。」上堂。「三覺
J40nB473_p0023b19║原來是本因，橫拈倒用我為尊。無來無去行慈濟，同
J40nB473_p0023b20║入今辰教化門。雖然，我是法王，於法自在。也不殺活
J40nB473_p0023b21║縱放、也不倒用橫拈，有時則山頭鼓浪、有時則海底
J40nB473_p0023b22║揚塵，把住則乾坤失色、放開則世界光輝。不把不放
J40nB473_p0023b23║又作麼聲？」良久，云：「會麼？半夜玉女穿靴坐，天明石童
J40nB473_p0023b24║戴帽蹲。」上堂。師曰：「離四句，絕百非，殺活縱放在臨時。
J40nB473_p0023b25║一朝直入如來地，無限祥雲遶翠幃。」喝一喝，云：「常自
J40nB473_p0023b26║寂滅相，不可以言宣。」上堂。師曰：「向上宗，非所說，老僧
J40nB473_p0023b27║今日又饒舌，那論東土與西來？一一從頭俱漏泄。不
J40nB473_p0023b28║是禪，不是戒，亦非觀音并彌勒。有人問我是何宗，茶
J40nB473_p0023b29║條杖子當頭楔。」喝一喝，下座。上堂。師曰：「我有些微用
J40nB473_p0023b30║不窮，放光動地我也能。關東直隸行洪化，早入無為
J40nB473_p0023c01║不二門。休蹭蹬，莫放鬆，擬議不容落下風。」喝一喝，云：
J40nB473_p0023c02║「等閑坐斷乾坤廓，拄地撐天繼祖燈。」上堂。師曰：「打破
J40nB473_p0023c03║水晶宮，露出珊瑚樹。雖然如是，也要大家共知。《論語》
J40nB473_p0023c04║云：『子曰：「仁遠乎哉？我欲仁，斯仁至矣。」』放而不求，則遠
J40nB473_p0023c05║遠矣；返而求之，即此而在矣。《金剛經》云：『有人發阿耨
J40nB473_p0023c06║多羅三藐三菩提心，應如是住，如是降伏其心。』大家
J40nB473_p0023c07║看來，儒、釋二教相去多遠聻？」喝一喝，云：「反聞聞處聞
J40nB473_p0023c08║自性，家家屋裏觀世音。」上堂。師曰：「語默言談非分外，
J40nB473_p0023c09║經行坐臥最相親。無來無去真如體，三世如來獨自
J40nB473_p0023c10║尊。若有會得，下個住腳；不會，與你道破去也。」喝一喝，
J40nB473_p0023c11║云：「露柱放光忙不徹，燈籠普照大乾坤。」