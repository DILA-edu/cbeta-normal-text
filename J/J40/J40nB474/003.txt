J40nB474_p0030b01║了宗禪師住盤山古中盤正法禪院語錄卷第三
J40nB474_p0030b02║侍者（智元　寧波）記錄
J40nB474_p0030b03║入方丈，云：「維摩方丈，叢林榜樣。獅子哮吼，群魔膽喪。
J40nB474_p0030b04║正令當行，佛祖不讓。」喝一喝，便座。
J40nB474_p0030b05║康熙十三年孟冬月十五日，上堂。拈疏示眾云：「前三
J40nB474_p0030b06║後三，佛祖根源，文彩已彰，重重漏泄。如或未然，卻請
J40nB474_p0030b07║維那對眾敷揚。」宣畢，以拄杖指法座云：「拈起須彌椎，
J40nB474_p0030b08║打破虛空鼓，盤山親點頭，大地無寸土。」喝一喝，遂陞。
J40nB474_p0030b09║拈香祝聖畢，又拈香云：「此一瓣香，諸佛搆不著，祖師
J40nB474_p0030b10║提不起，不隔一纖毫，當陽須薦取，第五回拈出，爇向
J40nB474_p0030b11║爐中，奉為先師大博和尚，用酬法乳之恩。」斂衣就座。
J40nB474_p0030b12║維那白椎畢，師云：「垂鉤四海，只釣錦鱗，還有衝浪金
J40nB474_p0030b13║鱗麼？出水相見。」僧問：「舊店新開事如何？」師云：「廣招賓
J40nB474_p0030b14║客往。」進云：「或有客來，如何接待？」師云：「棒頭取證。」進云：
J40nB474_p0030b15║「離苦得樂事如何？」師云：「一場懡㦬。」乃云：「松風搖般若，
J40nB474_p0030b16║啼鳥弄玄音，盡是西來意，時人不認真。」舉拄杖云：「是
J40nB474_p0030b17║不是？相不相？盤山有則公案，諸人未曾判斷，不是鎮
J40nB474_p0030b18║州蘿蔔，亦非青州布衫。」舉拂子云：「惟有這箇，高聳人
J40nB474_p0030b19║天，千聖拱手，萬象伏降；有時遇賤則貴，有時遇貴則
J40nB474_p0030b20║賤；拈起群魔惱裂，放下諸聖同原。且道拈起好？放下
J40nB474_p0030b21║好？」喝一喝：「遮藏猶恐人瞧見，只怕東風泄淈香。」結槌
J40nB474_p0030b22║畢，卓拄杖，下座。
J40nB474_p0030b23║入院，上堂。師云：「叢林依舊是叢林，五花緣會五花藂，
J40nB474_p0030b24║盤山欲得興隆日，捲簾方見月明中。所以，孤樹不成
J40nB474_p0030b25║林，孤掌不浪鳴。建法幢，立宗旨，仰憑大眾，大家努力，
J40nB474_p0030b26║輔弼門庭。馬祖禪堂，百丈清規，禪家規範，須用鉗錘，
J40nB474_p0030b27║單提正令，佛祖不立，道雖不行，法亦難息。眾位弟兄、
J40nB474_p0030b28║本山耆舊、兩序大眾恭請山僧陞座，經管常住，擔荷
J40nB474_p0030b29║門庭，開鑿人天眼目，接物利生，以何為證聻？」舉拄杖，
J40nB474_p0030b30║云：「向這裏把得定、作得主，隨緣放曠，任運縱橫；豎說
J40nB474_p0030c01║橫說，出門合轍；橫拈豎拈，左右逢原；家無二主，國無
J40nB474_p0030c02║二王。既然如是，且道承誰恩力？」喝一喝，云：「全憑一句
J40nB474_p0030c03║無私語，耀古騰今遍九垓。」下座。
J40nB474_p0030c04║京都佛弟子性智辦合山齋，請上堂。僧問：「打破生死
J40nB474_p0030c05║關，不受閻君氣。如何是打破生死關意旨？」師云：「透過
J40nB474_p0030c06║龜毛徑，方知狹路長。」僧便喝，師云：「這一喝是第幾機？」
J40nB474_p0030c07║進云：「覿面相呈。」師云：「鸞鳴鳳舞後，依舊夕陽斜。」乃云：
J40nB474_p0030c08║「昨夜西風自翛然，半輪明月映秋江，山河大地談般
J40nB474_p0030c09║若，澗下林泉演妙玄。所以道，釋家老子四十九年談
J40nB474_p0030c10║空說有、廣演三乘，達磨西來、面壁九載、不立文字、密
J40nB474_p0030c11║傳底事。山僧即不然。欲說，搖唇動舌；不說，諸人罔措。
J40nB474_p0030c12║且道：說好？不說好聻？」舉拄杖，云：「向這裏領略得去，如
J40nB474_p0030c13║龍得水，似虎靠山；干木隨身，逢場作戲；種瓜得瓜，種
J40nB474_p0030c14║豆得豆；求福得福，求壽得壽；齋僧功德，毫無滲漏。既
J40nB474_p0030c15║然如是，親切一句作麼生道？」良久，云：「知音不在千鍾
J40nB474_p0030c16║酒，一盞清茶也醉人。」下座。
J40nB474_p0030c17║豐潤縣趙近池領眾請上堂。乃云：「綠柏青松非外境，
J40nB474_p0030c18║清風明月露全真，頭頭盡是西來意，信手拈來不是
J40nB474_p0030c19║塵。吟風弄月平常事，喫飯穿衣更最親，佛法事法成
J40nB474_p0030c20║一片，步步元來總家珍。」舉：「趙州因僧問：『十二時中如
J40nB474_p0030c21║何用心？』州云：『汝被十二時辰使，老僧使得十二時。』乃
J40nB474_p0030c22║云：『兄弟莫久立，有事商量，無事向衣缽下坐窮理好。
J40nB474_p0030c23║老僧行腳時，除二時粥飯是雜用心處，除外，更無別
J40nB474_p0030c24║用心處。若不如是，大遠在。』且道大眾還識趙州老漢
J40nB474_p0030c25║恁麼說話？如或未然，復聽盤山頌出：十二時中何用
J40nB474_p0030c26║心？晨鐘暮鼓自分明，鬧中喜氣誰人曉，一段風流畫
J40nB474_p0030c27║不成。」下座。
J40nB474_p0030c28║臘月八日，上堂。乃云：「今朝臘月八，衲僧披袈裟。彌勒
J40nB474_p0030c29║未出世，成道於釋迦。雪山六年脩苦行，夜睹明星悟
J40nB474_p0030c30║心花。談空說有四十九，《阿含》十二方等八。《華嚴》最初
J40nB474_p0031a01║三七日，二十二年《般若》談。《法華》、《涅槃》共八載，末後拈
J40nB474_p0031a02║花傳佛法。且道傳底是什麼法？」舉拂子，云：「將此身心
J40nB474_p0031a03║奉塵剎，是則名為報佛恩。」卓拄杖，下座。
J40nB474_p0031a04║歲旦，上堂。僧問：「三陽開泰，萬物咸新，如何是咸新意
J40nB474_p0031a05║旨？」師云：「暖趁梅花香裏到。」進云：「乾坤生寶色，宇宙盡
J40nB474_p0031a06║春光。」師云：「寒隨竹爆嚮中出。」曰：「是何人境界？」師云：「埜
J40nB474_p0031a07║老謳歌賀太平。」問：「瞻之在前，忽焉在後，是何意旨？」師
J40nB474_p0031a08║云：「截斷兩頭中間看。」進云：「非有非無，如何保任？」師打，
J40nB474_p0031a09║云：「向這裏會去。」乃云：「一年又一年，人間歲月遷，衲僧
J40nB474_p0031a10║無可據，家家貼紙錢。老翁點頭辭舊歲，孩童拍手賀
J40nB474_p0031a11║新年，惟有山僧不恁麼，飢來喫飯困來眠，有人更問
J40nB474_p0031a12║山中事，白雲依舊覆青山。」卓拄杖，下座。
J40nB474_p0031a13║解制，上堂。「盤山惟養一群牛，頭角分明觸處周，四野
J40nB474_p0031a14║草青隨處放，收來放去得自由。有時高高山頂臥，有
J40nB474_p0031a15║時深深海底游，忽然曳斷鼻頭繩，毘盧頂上任悠悠。
J40nB474_p0031a16║雖然如是，且莫犯人苗稼。」
J40nB474_p0031a17║一和尚、佛和尚請上堂。「山岌岌，水潺潺，野草閑花盡
J40nB474_p0031a18║春光，落花流水明祖意，報與諸人仔細參。這段風光
J40nB474_p0031a19║如錦繡，等閒不與世人看，有人更問參禪事，此去西
J40nB474_p0031a20║方萬八千。今日承二位和尚邀請，眾位兄弟飛錫入
J40nB474_p0031a21║山，法駕親臨，光降祖庭，與大眾辦齋，請山僧陞座，說
J40nB474_p0031a22║幾句法語，與大眾解黏去縛。到這裏直得無言可說，
J40nB474_p0031a23║無理可伸，不免將錯就錯。」舉：「世尊因文殊在門外立，
J40nB474_p0031a24║世尊云：『文殊，文殊，何不進門來？』殊云：『門外不見一法，
J40nB474_p0031a25║以何教我進門？』且道這二老漢還有優劣也無？大眾
J40nB474_p0031a26║若檢點得出，許你參學事畢；如或未然，復聽盤山頌
J40nB474_p0031a27║出：元來二老是作家，慣弄瑤琴與琵琶，更問諸人誰
J40nB474_p0031a28║解聽，清音歷歷遍天涯。」
J40nB474_p0031a29║灤州諸山禪師請上堂。乃云：「盤山有一話頭，遍滿四
J40nB474_p0031a30║大部洲，若作佛法商量，猶是認影迷頭。心外別無法，
J40nB474_p0031b01║法外別無心，隨緣且度日，到岸不迷津。開口全體現，
J40nB474_p0031b02║無言露半身，悶看白雲散，閒觀水月明。若問箇中事，
J40nB474_p0031b03║鳥語報知音。」良久，云：「昨夜風吹黃葉落，石筍抽條竹
J40nB474_p0031b04║更青。」
J40nB474_p0031b05║遵化縣普門座主請上堂。乃云：「描不成，畫不就，一段
J40nB474_p0031b06║風流如錦繡，等閒不與世人看，逢人爭敢機泄漏？所
J40nB474_p0031b07║以道，相識滿天下，知心有幾人？海枯須見底，人死不
J40nB474_p0031b08║知心。且道還有識底心得麼？」舉拄杖，云：「莫道無心云
J40nB474_p0031b09║是道，無心又隔一重關。」舉：「世尊初生，一手指天，一手
J40nB474_p0031b10║指地，周行七步，目顧四方，云：『天上天下，吾為獨尊。』後
J40nB474_p0031b11║雲門云：『我當時若見，一棒打殺與狗子喫，貴圖天下
J40nB474_p0031b12║太平。』」師云：「雲門老漢雖是出語驚人，檢點將來也是
J40nB474_p0031b13║賊過張弓。盤山即不然，正好供養。」
J40nB474_p0031b14║高明杲請上堂。僧問：「人人有條無生路，如何尋不著？」
J40nB474_p0031b15║師云：「只是不唧溜。」進云：「箇箇參禪悟道，悟的是何物？」
J40nB474_p0031b16║師云：「疑殺闍黎。」師打，乃云：「一年之首，四時之功，三陽
J40nB474_p0031b17║開泰，萬物咸新。楊柳綠，桃花紅，明明祖師意，明明古
J40nB474_p0031b18║佛心，山河並大地，草木及叢林，頭頭非外物，處處現
J40nB474_p0031b19║全身。然雖如是，只如更新一句作麼生道？拄杖頭邊
J40nB474_p0031b20║春色曉，撥轉陽回萬物新。」
J40nB474_p0031b21║當晚，小參：「既學此道，欲明明德，金不博金，水不洗水，
J40nB474_p0031b22║心外求道，實無所得。」舉拂子，云：「若識的這箇，便知牟
J40nB474_p0031b23║尼不在西天，仲尼不居東魯。有人識得心，大地無寸
J40nB474_p0031b24║土，不說趙州無，不道雲門普，象骨會輥毬，禾山解打
J40nB474_p0031b25║鼓，從前絡索都丟下，斬新條令從頭數，九九八十一，
J40nB474_p0031b26║五九四十五。」召大眾，云：「還會麼？鱉鼻吞毒蛇，大蟲咬
J40nB474_p0031b27║殺虎。」
J40nB474_p0031b28║小參：「參須實參，悟須實悟。如今有一等禪和子，做工
J40nB474_p0031b29║夫未曾透徹，嘴吧吧的滿口說禪，不知禪是何物，非
J40nB474_p0031b30║但瞞人，亦瞞自己，後有大▆在。」
J40nB474_p0031c01║法通首座寮法語
J40nB474_p0031c02║秉拂。乃云：「截斷千差路，坐卻是非關，凡聖不同風，了
J40nB474_p0031c03║然絕消息。到這裏，若有祖師西來意，和泥合水；若無
J40nB474_p0031c04║祖師西來意，合水和泥。檢點將來，覿面相謾去也。會
J40nB474_p0031c05║中可有不受人謾者麼？出來試露箇消息看。」眾無語。
J40nB474_p0031c06║「既然未會，與諸兄弟道破去也。」舉拂子，云：「盡在箇裏，
J40nB474_p0031c07║休向外尋。若向這裏承當得去，只教拈一莖草作丈
J40nB474_p0031c08║六金身，將丈六金身作一莖草用；指露柱作燈籠，將
J40nB474_p0031c09║燈籠作露柱用，不為希罕。把住放行且置，只如正當
J40nB474_p0031c10║恁麼時一句作麼生道？如王寶劍隨王意，揮斥縱橫
J40nB474_p0031c11║得自由。」
J40nB474_p0031c12║秉拂。僧問：「即心即佛即不問，非心非佛事如何？」師喝，
J40nB474_p0031c13║進云：「即此用，離此用，又作麼生？」師復喝，進云：「恁麼則
J40nB474_p0031c14║隨波逐浪去也。」師云：「你又在什麼處安身？」僧亦喝，師
J40nB474_p0031c15║云：「這一喝落在什麼處？」僧無語，師云：「無主孤魂。」便打，
J40nB474_p0031c16║乃云：「天不能蓋，地不能載，風不能吹，日不能晒，八面
J40nB474_p0031c17║玲瓏，縱橫自在，亙古亙今，無變無壞。既然如是，釋迦
J40nB474_p0031c18║老子未離兜率，已降皇宮；未出母胎，度人已畢。且道
J40nB474_p0031c19║諸人還知這箇消息也無？若道無，人人具足，箇箇圓
J40nB474_p0031c20║成；若道有，即今又在什麼處？還會麼？其或未然，更與
J40nB474_p0031c21║通箇消息去也。佛祖機關窮徹底，白雲深處不藏身。」
J40nB474_p0031c22║秉拂。乃云：「若論此事，本無言說；但有言說，都無實義。
J40nB474_p0031c23║三世諸佛到這裏，只得嘴挂壁上，歷代祖師不敢正
J40nB474_p0031c24║視，即今教山僧說箇什麼即得？若道箇山是山、水是
J40nB474_p0031c25║水、僧是僧、俗是俗，未免埋沒後人；若道山不是山、水
J40nB474_p0031c26║不是水、僧不是僧、俗不是俗，又生鈍置後人。到這裏
J40nB474_p0031c27║還有出得此圈圚者麼？若出得此圈圚，許爾參學事
J40nB474_p0031c28║畢；其或未然，更與你打葛藤去也。」復舉：「白侍郎問鳥
J40nB474_p0031c29║窠：『如何是佛法大意？』窠曰：『諸惡莫作，眾善奉行。』侍郎
J40nB474_p0031c30║曰：『三歲孩童也解恁麼道。』窠云：『三歲孩童雖然道得，
J40nB474_p0032a01║八十老翁行不得。』」師云：「侍郎好肉剜瘡，鳥窠無夢說
J40nB474_p0032a02║夢。雖然如是，且道：侍郎還識鳥窠意旨麼？鴛鴦繡出
J40nB474_p0032a03║從君看，不把金針度與人。」
J40nB474_p0032a04║入室機緣
J40nB474_p0032a05║僧入，師問：「水牯牛過窗櫺，頭角都過去，為什麼尾擺
J40nB474_p0032a06║過不去？」僧喝，云：「過也。」師云：「未得徹頭徹尾。」便打。
J40nB474_p0032a07║僧入，師問：「如何是西來大意？」僧便喝，師云：「這一喝落
J40nB474_p0032a08║在什麼處？」僧復喝，師便打，僧禮拜。
J40nB474_p0032a09║僧入，師問：「不得有語，不得無語。速道，速道。」僧展兩手，
J40nB474_p0032a10║師云：「這是有語？是無語？」僧擬議，師便打。
J40nB474_p0032a11║僧入，師問：「萬法皈一，一歸何處？」僧云：「皈於自性。」師云：
J40nB474_p0032a12║「喚什麼作自性？」僧無語，師打出。
J40nB474_p0032a13║僧入，師問：「道得也打，道不得也打，你作麼生會？」僧云：
J40nB474_p0032a14║「求和尚慈悲。」師打，云：「痛痒也不識。」
J40nB474_p0032a15║僧入，師問：「不與萬法為侶者是什麼人？」僧喝，師打，僧
J40nB474_p0032a16║禮拜。
J40nB474_p0032a17║師云：「吾有一句，不容擬議。若道不識，打斷脊背。」一僧
J40nB474_p0032a18║喝，師便打。
J40nB474_p0032a19║僧入，師問：「釋迦老子初生，一手指天，一手指地，是什
J40nB474_p0032a20║麼意旨？」僧云：「自性。」師云：「為什麼週行七步、目顧四方？」
J40nB474_p0032a21║僧云：「不知。」師云：「放過即不可。」便打。
J40nB474_p0032a22║守心入，師云：「逐日守心，畢竟守的是那一箇心？」僧云：
J40nB474_p0032a23║「圓陀陀，光爍爍。」師云：「你那裏見得？」僧擬議，師打出。
J40nB474_p0032a24║僧入，師問：「路逢達道人，不將語默對，將什麼對？」僧作
J40nB474_p0032a25║舞勢，師云：「如何是末後一句？」僧便休去。
J40nB474_p0032a26║僧入，師問：「如何是本來面目？」僧云：「說話便是。」師云：「一
J40nB474_p0032a27║口氣不來，什麼處說話？」僧無語，師即打。
J40nB474_p0032a28║僧入，師問：「世尊拈花，迦葉為什麼微笑？」僧云：「不知。」師
J40nB474_p0032a29║云：「鬼爭漆桶。」
J40nB474_p0032a30║僧入，師問：「盡大地是箇火坑，你在什麼處安身？」僧喝，
J40nB474_p0032b01║師云：「這一喝是賓？是主？」僧禮拜，師即打出。
J40nB474_p0032b02║請益
J40nB474_p0032b03║僧問：「話頭從那裏提起？」師云：「從問處提起。」僧云：「落在
J40nB474_p0032b04║什麼處？」師便打。
J40nB474_p0032b05║僧問：「內不放出，外不放入，作麼生道？」師云：「你在什麼
J40nB474_p0032b06║處？」僧喝，師云：「這一喝落在什麼處？」僧擬議，師便打。
J40nB474_p0032b07║僧問：「如何是學人本來面目？」師云：「啞子忍痛。」僧云：「一
J40nB474_p0032b08║口氣不來，落在什麼處？」師云：「澄水不離波。」僧禮拜。
J40nB474_p0032b09║僧問：「不在內，不在外，不在中間，畢竟在什麼處？」師即
J40nB474_p0032b10║打，僧喝，師云：「再喝看。」僧復喝，師云：「一掉便上。」
J40nB474_p0032b11║師問書記：「萬法皈一，一皈何處？」記云：「不知下落。」師云：
J40nB474_p0032b12║「摘佛子與我。」記摘拂子與師，師接拂子便打。
J40nB474_p0032b13║僧問：「清淨本然，云何忽生山河大地？」師云：「你妄想作
J40nB474_p0032b14║甚麼？」
J40nB474_p0032b15║僧問：「父母未生時如何？」師云：「赤條條的。」僧云：「父母已
J40nB474_p0032b16║生時如何？」師云：「兩耳垂肩。」僧云：「生與未生時如何？」師
J40nB474_p0032b17║云：「藏身露影。」
J40nB474_p0032b18║僧問：「求師指示。」師云：「不指示你。」僧云：「為什麼不指示？」
J40nB474_p0032b19║師云：「水淺無魚，徒勞下釣。」
J40nB474_p0032b20║師問自然禪人：「開口即錯，動手即失，你作麼生道？」然
J40nB474_p0032b21║翹腳，師云：「是驢腳？是馬腳？」然云：「請師會。」師便打。
J40nB474_p0032b22║僧問：「狹路相逢事如何？」師云：「兩眼對兩眼。」僧云：「除卻，
J40nB474_p0032b23║請師別道一句。」師便打，僧云：「兩眼對兩眼。」師云：「眼光
J40nB474_p0032b24║落地又作麼生？」僧擬議，師復打。
J40nB474_p0032b25║碧空禪人辭師去，師云：「四門閉塞，向什麼處去？道將
J40nB474_p0032b26║來即去，道不來不許去。」僧無語，師便打，僧復住。
J40nB474_p0032b27║僧問：「求師指示。」師云：「你會喫飯麼？」僧云：「會喫飯。」師云：
J40nB474_p0032b28║「你作麼生喫？」僧無語，師便打出。
J40nB474_p0032b29║問答機緣
J40nB474_p0032b30║大理寺卿張問：「堯、舜、禹、湯天下太平，佛為什麼不出
J40nB474_p0032c01║世？」師云：「君王有道三邊靜，何須萬里築長城？」卿曰：「周、
J40nB474_p0032c02║漢以來佛出世，為什麼不太平？」師云：「劍為不平離寶
J40nB474_p0032c03║匣，藥因救病出金瓶。」卿曰：「梁武帝好佛教，為什麼無
J40nB474_p0032c04║好報？」師云：「因果不昧。」卿曰：「佛教談空，儒教談實。」師云：
J40nB474_p0032c05║「空且止，如何是實？」卿無對，師云：「海神知貴不知價。」
J40nB474_p0032c06║溫春元求師領教，師云：「將什麼所求？」元擬議，師云：「你
J40nB474_p0032c07║且看書去。」
J40nB474_p0032c08║宋秀才求師指示，師云：「你讀那一經？」才云：「《易經》。」師云：
J40nB474_p0032c09║「《經》中道：『百姓日用而不知。』且道不知箇什麼？」才云：「不
J40nB474_p0032c10║知其道。」師云：「如何是道？」才無對，師云：「空讀一生書。」
J40nB474_p0032c11║泉王訪師，相見，問：「世間一切都是虛，請問和尚那箇
J40nB474_p0032c12║是實的？」師良久，云：「王還會麼？」王云：「不會。」師云：「爭怪得
J40nB474_p0032c13║山僧？」
J40nB474_p0032c14║王問：「和尚上堂，有人問：和尚喚作什麼？」師云：「不是凡，
J40nB474_p0032c15║不是聖。」王云：「畢竟喚作什麼即得？」師云：「正好疑著。」
J40nB474_p0032c16║都院馮次見師，師云：「昨日相逢，今朝覿面事如何？」院
J40nB474_p0032c17║作禮，師云：「覿面且止，月落後那裏相會？」院轉身便休
J40nB474_p0032c18║去，師云：「恁麼去始得。」院復坐，師云：「你那裏得這箇消
J40nB474_p0032c19║息來？」院云：「憨僕和尚印證過。」師云：「蝦蟆為什麼落井？」
J40nB474_p0032c20║院云：「弟子不會。」師云：「憨僕始得，山僧未許你在。」
J40nB474_p0032c21║皇姑同駙馬參師，師云：「此路難行，來為何事？」姑云：「為
J40nB474_p0032c22║佛法來。」師云：「將什麼作佛法？」姑同駙馬拜師為弟子，
J40nB474_p0032c23║求受三皈，師打一拄杖云：「且受這一皈。」
J40nB474_p0032c24║李教授問：「做工夫從什麼處下手？」師云：「從問處下手。」
J40nB474_p0032c25║授云：「落在什麼處？」師云：「鳶飛戾天，魚躍於淵。」
J40nB474_p0032c26║王問：「出家之人，明得理性，可以出家，不明理性，忠孝
J40nB474_p0032c27║兩失。」師云：「王那裏見得？」王云：「在家也有佛性麼？」師云：
J40nB474_p0032c28║「佛性本無僧俗男女。」王云：「誰教我信得極聻？」師云：「川
J40nB474_p0032c29║僧打銕鼓。」
J40nB474_p0032c30║師問李知縣：「既為臣宰，將什麼進忠？」縣云：「不知。」師云：
J40nB474_p0033a01║「如何治國？」縣作禮。
J40nB474_p0033a02║一儒童參師，師云：「尊姓？」童曰：「姓張。」師云：「非是常姓。」童
J40nB474_p0033a03║曰：「如何是常姓？」師云：「喫過茶向汝道。」喫茶畢，童曰：「請
J40nB474_p0033a04║和尚說與弟子。」師展兩手云：「向汝道箇什麼？」
J40nB474_p0033a05║西天一羅漢來參師，師云：「汝從什麼處來？」羅漢瞪目
J40nB474_p0033a06║良久，云：「阿彌陀佛從甚處來？」師便打一柱杖，羅漢便
J40nB474_p0033a07║拜師為弟子，隨師同住，為侍者。
J40nB474_p0033a08║劉秀才問：「如何是本來面目？」師云：「喜怒哀樂。」才云：「這
J40nB474_p0033a09║箇便是麼？」師云：「逢人莫要錯舉。」
J40nB474_p0033a10║師問僧：「你是什麼號？」僧云：「實相。」師云：「那箇是你的實
J40nB474_p0033a11║相？」僧豎一拳，師云：「者箇是拳頭，畢竟那箇是實相？」僧
J40nB474_p0033a12║無語，師便打。
J40nB474_p0033a13║當晚小參。乃云：「參禪須悟道，念佛須念心。道心本無
J40nB474_p0033a14║二，心真出語親。隨流便得妙，到岸不迷津。海門高處
J40nB474_p0033a15║望，萬派盡朝東。踏破澄潭月，金烏半夜紅。雖然如是，
J40nB474_p0033a16║衲僧舌上有龍泉，開口等閒疑殺人。」
J40nB474_p0033a17║除夕小參。乃云：「今朝臘月盡，魔君皆乞命，梅信報君
J40nB474_p0033a18║知，東君行正令。正令且止，今年常住空虛，將什麼與
J40nB474_p0033a19║大眾分歲聻？」分付典座：「泥牛合角煮，木馬戴毛烹，做
J40nB474_p0033a20║些無米飯，大眾過新春。雖然如是，應時應節一句作
J40nB474_p0033a21║麼生道？椒花餞臘去，爆竹待春來。」下座。
J40nB474_p0033a22║示眾。云：「諸禪德，既要參禪，必須了脫生死大事，不是
J40nB474_p0033a23║說了便休，前輩老人大有樣子在。不見趙州，除二時
J40nB474_p0033a24║粥飯沒有雜用心處？長慶坐破七箇蒲團？豈不是謂
J40nB474_p0033a25║生死的樣子？且不可草草蔥蔥，但於三根椽下、七尺
J40nB474_p0033a26║單前，綿綿密密，朝究暮參，時刻莫放，如兩木相鑽，覓
J40nB474_p0033a27║火相似，忽然冷灰豆爆，桶子底脫，方知山河大地、明
J40nB474_p0033a28║暗色空，總是自己家珍，頭頭上明，物物上顯，更有什
J40nB474_p0033a29║麼生死去來之相？豈有分別者哉？雖然如是，須知男
J40nB474_p0033a30║兒自有沖天志，不向古人行處行。」
J40nB474_p0033b01║示眾。云：「若欲學道，不在言說；但有言說，都無實義。古
J40nB474_p0033b02║人學道，有過則改；今人學道，自障其心，棄本逐求，認
J40nB474_p0033b03║假為真，不肯向自己腳跟下追求，只圖嘴吧吧的會
J40nB474_p0033b04║說，說到驢年，與自己分上毫沒交涉。江河無礙人之
J40nB474_p0033b05║心，佛祖無謾人之意，只是時人行不將去，故設方便，
J40nB474_p0033b06║誘引諸人，令其得入，各各識取本來面目。佛法別無
J40nB474_p0033b07║奇特，只要識得破、信得及。佛言：『信能遠離生死苦，信
J40nB474_p0033b08║能必到如來地。』且道：作麼生是如來地？咄！不是知音，
J40nB474_p0033b09║徒勞側耳。」
J40nB474_p0033b10║示眾。云：「最初學道者，不遇明眼宗師指點，自家一味
J40nB474_p0033b11║杜撰，將古人殘茶剩飯念上幾篇，蘊在胸中，不肯放
J40nB474_p0033b12║捨，又不知是病，便說我知我見佛法元是者箇道理，
J40nB474_p0033b13║當作脩行，迷之遠矣。及乎遇著明眼人一拶，面紅齒
J40nB474_p0033b14║白，眼似流星，只落得一場氣悶，又不肯親近善知識，
J40nB474_p0033b15║反生我慢，如是之流，燋芽敗種，難可救療。若是真實
J40nB474_p0033b16║學道之士，與他人不同，發勇猛心、具堅固志，如須彌
J40nB474_p0033b17║山相似一般，一切邪風搖撼不動，單提自己本參話
J40nB474_p0033b18║頭，勿論結制、解制，閑時、忙時，極力參究，時刻不放，左
J40nB474_p0033b19║拶、右拶，拶到水窮山盡，皮骨粉碎，忽然全身突露，當
J40nB474_p0033b20║下了然，方知三世諸佛根源，歷代祖師落處。然雖如
J40nB474_p0033b21║是，還有知落處者麼？」良久，云：「千山勢倒嶽邊止，萬派
J40nB474_p0033b22║聲皈海上消。」
J40nB474_p0033b23║七中示眾。云：「鐵樹開花，石上長藕，虛空點頭，佛殿倒
J40nB474_p0033b24║走。此四句有一句，有體有用，有擒有縱，向這裏緇素
J40nB474_p0033b25║分明，許汝參學事畢；其或未然，且向燈影下打瞌睡。」
J40nB474_p0033b26║高居士請師示眾。云：「諸禪德！既然出家學道，須會得
J40nB474_p0033b27║佛祖意始得。若會得佛祖意，勿論僧俗男女、貧富貴
J40nB474_p0033b28║賤，隨豐家儉，安樂度日；若不會得佛祖意，總讀三乘
J40nB474_p0033b29║十二分、鑽他故紙，與自己分上毫沒交涉。汝等諸人
J40nB474_p0033b30║各各腳根下有一段大事因緣，不費汝纖毫氣力，與
J40nB474_p0033c01║諸佛諸祖無異無別，只是汝等諸人信根狹劣，不肯
J40nB474_p0033c02║死心忘意。若是箇大丈夫漢，一刀兩段，立箇決定志，
J40nB474_p0033c03║自然有箇到家時也。豈不見長慶二十年間不明斯
J40nB474_p0033c04║事，一日捲簾忽然大悟，有偈云：『也大差，也大差，捲起
J40nB474_p0033c05║簾來見天下。有人問我解何宗？拈起拂子劈口打。』且
J40nB474_p0033c06║道長慶老漢見箇什麼道理便發言吐氣？還有識得
J40nB474_p0033c07║長慶落處麼？若識得長慶落處，便識得山僧落處；識
J40nB474_p0033c08║得山僧落處，便識得諸佛落處；識得諸佛落處，便識
J40nB474_p0033c09║得天下老和尚落處；識得天下老和尚落處，便識得
J40nB474_p0033c10║自己落處。會中還有識得自己落處者麼？」時有僧出
J40nB474_p0033c11║喝，師便打，僧復喝，師復打，僧退，師顧視左右喝一喝
J40nB474_p0033c12║云：「水向石邊流出冷，風從花裏過來香。」便下座。
J40nB474_p0033c13║示眾。云：「汝等諸人既然參禪學道，須除卻執著妄想
J40nB474_p0033c14║之心。《圓覺經》云：『若諸眾生先除事障、未除理障，但能
J40nB474_p0033c15║悟入聲聞圓覺，未能顯住菩薩境界。』正此意也。故學
J40nB474_p0033c16║道者不明此理，所以不識心性之真，而執滯此理，未
J40nB474_p0033c17║免心性之礙，是心勉強行之。欲研無上菩提，洞明心
J40nB474_p0033c18║宗，即不可執滯此理。渡河須用筏，到岸不須舟。不但
J40nB474_p0033c19║釋教，儒教亦如是。只如顏回不遷怒、不貳過，即是除
J40nB474_p0033c20║事障也；至於如愚坐忘，即理障除矣。古人改過遷善，
J40nB474_p0033c21║以除事障，安能不思不勉以除理障哉？今人自障其
J40nB474_p0033c22║心，故不能達諸佛之本源。譬如昔者舜畜吠犬，朝暮
J40nB474_p0033c23║所見惟舜。一日，堯過而吠之，非是愛舜而惡堯也，正
J40nB474_p0033c24║是常見者惟舜而未見堯也。今時之人，事障、理障不
J40nB474_p0033c25║除，猶如舜犬之見也，慎之！慎之。」
J40nB474_p0033c26║示眾。云：「一切佛法，惟在自心，心外求法，並無所得，縱
J40nB474_p0033c27║然多見多聞，皆是妄見情識，非是真實法也。生死情
J40nB474_p0033c28║妄，不從天降，不從地生，只因無始以來迷失本心，流
J40nB474_p0033c29║浪生死，至今不息，但要精進，降伏煩惱，貪、嗔、我慢、諂
J40nB474_p0033c30║曲、嫉妒，對境不生，將『四大分散時向何處安身立命』
J40nB474_p0034a01║話頭提起，默默參究，行住坐臥，於靜於鬧，不生厭倦，
J40nB474_p0034a02║工夫純熟，心花燦發，頭頭顯露，物物分明，出入合轍，
J40nB474_p0034a03║左右逢原，不假造作，本來現成，到此田地，方知道在
J40nB474_p0034a04║己求，不向他覓也。」
J40nB474_p0034a05║示眾居士。「夫在家菩薩脩行，如火裏生蓮，爭名奪利，
J40nB474_p0034a06║意氣難調，何況火宅煩攪，種種牽纏？所以難得解脫。
J40nB474_p0034a07║除非大根大器之人，自己做的主宰，直下省悟，看破
J40nB474_p0034a08║凡情，一切放下，觀一切法如幻如夢，萬法皆空，隨時
J40nB474_p0034a09║消遣，與昔維摩詰、龐居士、裴相國、張無盡，豈不是在
J40nB474_p0034a10║家居士？了脫生死，同證無為，出生死海，得涅槃樂，豈
J40nB474_p0034a11║不快哉？法性場中本無僧俗男女等相，只要信得及、
J40nB474_p0034a12║放得下，子脫生死大事，不妨人間走一遭，莫要失卻
J40nB474_p0034a13║自己本也。」
J40nB474_p0034a14║開示
J40nB474_p0034a15║若欲求出生死，必須參禪。既要參禪，則知生死根本。
J40nB474_p0034a16║想我從無量劫來，貪、嗔、嫉妒、貢高、我慢、妄見情識、逐
J40nB474_p0034a17║境漂流、六道輪迴、生死不斷，無了期。何故？蓋謂不識
J40nB474_p0034a18║本心、認賊為子、喚奴作郎，妄見六根、自成顛倒、攪亂
J40nB474_p0034a19║真常，如雲遮日，光不能現。若是有智之人，直下返照
J40nB474_p0034a20║回光，參尋自己，出離生死之苦。不然，一日無常到來，
J40nB474_p0034a21║閻羅老了，索取飯錢，將何抵對？諸仁者！既謂生死事
J40nB474_p0034a22║大，具真實心，發決定志，將生死二字貼在額頭上，朝
J40nB474_p0034a23║參暮究，勇猛精進，如一人與萬人敵相似：「我若不殺
J40nB474_p0034a24║他死，他必定殺我死。苟不拼命殺出，稍有遲緩，豈有
J40nB474_p0034a25║自活者哉？」我勸諸兄弟們，但於日用中剔眉豎目，看
J40nB474_p0034a26║箇「如何是我本來面目」話頭，亦不可有心求，亦不可
J40nB474_p0034a27║無心得，亦不得愁我根機淺薄、慮我業障深重，只管
J40nB474_p0034a28║向前做去，如貓捕鼠、似龍抱珠，日久歲深，忽然疑情
J40nB474_p0034a29║頓破，洞見本來當人，始知與天地同根、萬物一體，在
J40nB474_p0034a30║聖不增、在凡不滅，出世之閑人，豈不快哉？其或未然，
J40nB474_p0034b01║若生貪著其欲，便失人身，猶如舐鋒鋩之蜜，未免傷
J40nB474_p0034b02║舌之患，切宜戒之。
J40nB474_p0034b03║十月十五日結制上堂。問：「結制開爐即不問，如何是
J40nB474_p0034b04║盤山境？」師云：「青松翠柏生峰頂。」進云：「如何是境中人？」
J40nB474_p0034b05║師云：「老僧看白雲。」進云：「客來如何接待？」師云：「饅頭任
J40nB474_p0034b06║意吞。」進云：「人境蒙師指，向上宗乘事如何？」師云：「如人
J40nB474_p0034b07║飲水，冷煖自知。」進云：「佛祖家風傳今古，怎奈時人不
J40nB474_p0034b08║解聞？」師云：「怪老僧不得。」進禮拜，師打，乃云：「佛祖相傳
J40nB474_p0034b09║不二門，萬象森羅一體同，普化搖鐸翻觔斗，豐干騎
J40nB474_p0034b10║虎下松門。趙州有語喫茶去，青州布衫重七斤，可笑
J40nB474_p0034b11║韓盧逐塊者，夜深無故吠虛空。盤山即不然。」喝一喝，
J40nB474_p0034b12║云：「師子林中師子吼，象王行處象王形。」卓拄杖，下座。
J40nB474_p0034b13║顯如領眾居士請小參。乃云：「若論這一段大事因緣，
J40nB474_p0034b14║人人本具，個個不缺；祖師法同，佛佛道同；心即是法，
J40nB474_p0034b15║法即是心；心法不異，故名為佛。釋迦老子未離兜率，
J40nB474_p0034b16║已降皇宮；未出母胎，度人已畢。達磨西來，面壁九載，
J40nB474_p0034b17║嘴挂壁上，無得無說。且道還識這二老漢的消息麼？
J40nB474_p0034b18║知音不在頻頻舉，達者方知暗裏驚。昔龐居士云：『有
J40nB474_p0034b19║男不婚，有女不嫁，大家團戀頭，更說無生話。』有楊傑
J40nB474_p0034b20║居士云：『男大須婚，女大須嫁，討甚閑工夫，且說無生
J40nB474_p0034b21║話。』後有海月禪師云：『我也無有男婚，我也無有女嫁，
J40nB474_p0034b22║飢來吃飯困來眠，那管他無生話。』這三箇老漢雖然
J40nB474_p0034b23║一鼻孔出氣，各人作用不同，三箇老漢非等閒，手把
J40nB474_p0034b24║琵琶月下彈，雖然古調無音韻，贏得風光滿世間。」下
J40nB474_p0034b25║座。
J40nB474_p0034b26║豐潤縣趙邦太領眾請上堂。乃云：「青山疊疊倚太虛，
J40nB474_p0034b27║綠水潺潺投澗溪，若欲會得箇中事，青山不斷白雲飛。
J40nB474_p0034b28║欲學佛祖道，須發上品心，有像皆無礙，無緣卻是真。
J40nB474_p0034b29║掀翻生死窟，獨露法王身，不挂絲毫相，光明貫古今。
J40nB474_p0034b30║會得箇中意，照用一齊行，千里總不識，佛祖也難明。
J40nB474_p0034c01║且道許什麼人明？」舉拂子，云：「向這裏如斯明得，鐵樹
J40nB474_p0034c02║開花，虛空落地，釋迦、彌勒親來侍立，出沒卷舒，任意
J40nB474_p0034c03║施為。既然如是，只如一句作麼生道？逐日盤山駕釣
J40nB474_p0034c04║舟，今朝鉤線一齊收。」曳拄杖，下座。
J40nB474_p0034c05║咐囑
J40nB474_p0034c06║西堂瑞亭
J40nB474_p0034c07║佛祖不識，千聖難明，西來大意，咐囑瑞亭。
J40nB474_p0034c08║維那無虛
J40nB474_p0034c09║父子相投向上機，箇中消息幾人知？杖頭撥轉一
J40nB474_p0034c10║輪月，覿面拈來付與伊。
J40nB474_p0034c11║庫頭量庵
J40nB474_p0034c12║眉毛挂寶劍，肘後懸靈符，隨緣任從施，一法本來
J40nB474_p0034c13║無。
J40nB474_p0034c14║知客一味
J40nB474_p0034c15║同住不相識，何勞更問伊？若具金剛眼，便是獅子
J40nB474_p0034c16║兒。
J40nB474_p0034c17║書記暉洲
J40nB474_p0034c18║父子不相識，消息幾人知？縱饒家門緒，當面便逢
J40nB474_p0034c19║伊。
J40nB474_p0034c20║知藏心虛
J40nB474_p0034c21║通身是口，遍身是舌，若問佛法，無得無說。
J40nB474_p0034c22║門人維那徹軒惺
J40nB474_p0034c23║　書記寧一暹　尼曇裔　牧魁吾
J40nB474_p0034c24║　侍者慧恒
J40nB474_p0034c25║　書記朗空順
J40nB474_p0034c26║佛法大意，人人本具，到處縱橫，隨心便宜。
J40nB474_p0034c27║
J40nB474_p0034c28║
J40nB474_p0034c29║
J40nB474_p0034c30║盤山了宗禪師語錄卷第三終