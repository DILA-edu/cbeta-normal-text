J40nB474_p0035a01║盤山了宗禪師語錄卷第四
J40nB474_p0035a02║書記恒滋記錄
J40nB474_p0035a03║拈古
J40nB474_p0035a04║王常侍一日訪臨濟，同到僧堂內，常侍曰：「這一堂
J40nB474_p0035a05║還看經否？」臨濟曰：「不看經。」常侍曰：「學禪否？」臨濟曰：
J40nB474_p0035a06║「不學禪。」常侍曰：「經文不看，禪又不學，畢竟作甚麼？」
J40nB474_p0035a07║臨濟曰：「總教伊成佛作祖去。」常侍曰：「金屑雖貴，落
J40nB474_p0035a08║眼成翳，又作麼生？」臨濟曰：「我將謂你是個俗漢。」
J40nB474_p0035a09║拈云：「臨濟老漢橫按莫邪，誰敢當鋒？等閒被這俗漢
J40nB474_p0035a10║一拶，只得冰消瓦解。且道這俗漢又有甚麼奇特？
J40nB474_p0035a11║還會麼？識得無中能唱處，方知元不在宮商。」
J40nB474_p0035a12║雲門道：「既知來處，且道甚麼劫中無祖師？」自代云：
J40nB474_p0035a13║「某甲今日不著便。」
J40nB474_p0035a14║拈云：「雲門老漢也是做賊人膽虛。」
J40nB474_p0035a15║魯祖凡有僧來參，即面壁而坐。一日，南泉至，亦面
J40nB474_p0035a16║壁而坐，南泉遂於背上拍一掌，祖曰：「誰？」泉曰：「普願。」
J40nB474_p0035a17║祖云：「作甚麼？」泉云：「也是尋常。」
J40nB474_p0035a18║拈云：「釣盡江波，錦鱗始遇，不是南泉承當，幾乎眉毛
J40nB474_p0035a19║墮地。還會麼？一雞纔叫百雞啼。」
J40nB474_p0035a20║溈山示眾云：「老僧百年後，向山下作一頭水牯牛，
J40nB474_p0035a21║左脅書五字曰：『溈山僧某甲。』此時喚作溈山僧，又
J40nB474_p0035a22║是水牯牛，喚作水牯牛，又是溈山僧。喚作甚麼即
J40nB474_p0035a23║得？」
J40nB474_p0035a24║拈云：「溈山老漢山上為僧、山下為牛且止，只如不是
J40nB474_p0035a25║僧、不是牛，畢竟是個甚麼？」喝一喝：「三十年後自有
J40nB474_p0035a26║知音。」
J40nB474_p0035a27║僧問同安：「如何是和尚家風？」安云：「金雞抱子歸霄
J40nB474_p0035a28║漢，玉兔懷胎向紫微。」僧云：「忽遇客來，將何秪待？」安
J40nB474_p0035a29║云：「金果早朝猿摘去，玉花到晚鳳啣來。」
J40nB474_p0035a30║拈云：「同安恁麼道，不妨奇特。若是盤山又且不然，或
J40nB474_p0035b01║有人問：『如何是和尚家風？』即向他道：『硬的是拳，軟
J40nB474_p0035b02║的是棒。』『客來將何祗待？』亦云：『飯後一盃茶。』」
J40nB474_p0035b03║提婆達多在地獄中，世尊令阿難傳問云：「汝在地
J40nB474_p0035b04║獄中可忍否？」云：「雖在地獄中，如三禪天樂。」世尊又
J40nB474_p0035b05║令阿難傳問：「你還求出否？」（云：）「待世尊入地獄分。」云：
J40nB474_p0035b06║「世尊既無入地獄分，我豈有出地獄分？」
J40nB474_p0035b07║拈云：「皮裏脈路，袖裏金針，既無出入之分，且道喚什
J40nB474_p0035b08║麼作地獄？喚什麼作天堂？還識二老人落處麼？但
J40nB474_p0035b09║有一人發真歸源，十方虛空悉皆消殞。」
J40nB474_p0035b10║瑞巖禪師居丹丘瑞巖，坐磐石，終日如愚，每日喚：
J40nB474_p0035b11║「主人公。」復應諾，乃曰：「惺惺著，他後莫受人謾卻。」後
J40nB474_p0035b12║有僧參玄沙，沙問：「近離甚處？」曰：「瑞巖。」沙曰：「有何言
J40nB474_p0035b13║句示徒？」僧舉前話，沙曰：「一等是弄精魂，也甚奇怪。」
J40nB474_p0035b14║乃曰：「何不且在彼作？」曰：「已遷化也。」沙曰：「而今喚得
J40nB474_p0035b15║應麼？」僧無對。
J40nB474_p0035b16║拈云：「瑞巖夢中說夢，玄沙打草只要驚蛇，這僧不識
J40nB474_p0035b17║高低，至今墮坑落塹。盤山當時若見，劈面一拳，管
J40nB474_p0035b18║教老漢分疏不下。」
J40nB474_p0035b19║大梅常禪師。僧問：「和尚見馬祖得什麼道理，便住
J40nB474_p0035b20║此山？」梅云：「馬祖道：『即心即佛。』」僧舉似馬祖，卻令僧
J40nB474_p0035b21║傳語大梅云：「馬祖佛法近日不同，又道：『非心非佛。』」
J40nB474_p0035b22║梅曰：「這老漢，惑亂人心未有了日，任他非心非佛，
J40nB474_p0035b23║我秪是即心即佛。」馬祖聞之曰：「梅子熟也。」
J40nB474_p0035b24║拈云：「馬祖翻掌是雲、覆掌是雨，大梅雖是不避風雨，
J40nB474_p0035b25║從未勦絕在。且道如何得勦絕去？開口成雙橛，揚
J40nB474_p0035b26║眉落二三。」
J40nB474_p0035b27║舉：「洞山示眾云：『秋初夏末，兄弟或東或西，直須向
J40nB474_p0035b28║萬里無寸草處去。』又云：『只如萬里無寸草處作麼
J40nB474_p0035b29║生去？』石霜云：『出門便是草。』大陽云：『直道不出門，亦
J40nB474_p0035b30║是草漫漫地。』」
J40nB474_p0035c01║拈云：「這三個老漢只知一鼻孔出氣，未免身在草裏。
J40nB474_p0035c02║盤山即不然，只如『萬里無寸草作麼生去？』止道：『荊
J40nB474_p0035c03║棘叢中過，一葉不沾身。』」
J40nB474_p0035c04║白雲祥和尚問僧：「不壞假名而談實相作麼生？」僧
J40nB474_p0035c05║云：「遮箇是倚子。」白雲以手撥：「將鞋袋來。」僧無對，白
J40nB474_p0035c06║雲云：「這虛頭漢。」雲門聞云：「須是祥兄始得。」
J40nB474_p0035c07║拈云：「雲門扶起不扶倒，只看眉毛長，不顧舌頭短。這
J40nB474_p0035c08║僧當時若是伶俐衲僧，待他道：『將鞋袋來。』只呵呵
J40nB474_p0035c09║大笑便出，管教白雲有理難伸。」
J40nB474_p0035c10║世尊有異學問：「諸法是常耶？」世尊不對，又問：「諸法
J40nB474_p0035c11║是無常耶？」亦不對，異學曰：「世尊具一切智，何不對
J40nB474_p0035c12║我？」世尊云：「汝之所問，皆為戲論。」
J40nB474_p0035c13║拈云：「世尊無語，其聲如雷；異學有語，其聲似啞。還識
J40nB474_p0035c14║得瞿曇意旨麼？莫從百草巔頭薦，覿面無私亙古
J40nB474_p0035c15║今。」
J40nB474_p0035c16║外道問世尊：「昨日說什麼法？」世尊曰：「說定法。」外道
J40nB474_p0035c17║曰：「今日說什麼法？」世尊曰：「說不定法。」外道曰：「昨日
J40nB474_p0035c18║定，今日為什麼不定？」世尊曰：「昨日定，今日不定。」
J40nB474_p0035c19║拈云：「外道逐河尋金，不知金在沙內；世尊撲牛，不用
J40nB474_p0035c20║繩索。雖然如是，也是一隊龍頭蛇尾漢。還知世尊
J40nB474_p0035c21║落處麼？若不躍龍門，焉知滄海寬？」
J40nB474_p0035c22║世尊初於臘月八日明星出時，忽云：「奇哉！一生眾
J40nB474_p0035c23║生俱有如來智慧德相，但以執著妄想，不能得證。」
J40nB474_p0035c24║拈云：「老胡病眼見空花，六年苦行，見箇恁麼道理？檢
J40nB474_p0035c25║點將來，也是合眼說夢。」
J40nB474_p0035c26║法眼因僧問：「聲色兩字如何透得？」師召大眾曰：「諸
J40nB474_p0035c27║上座，且道這箇僧還透得也未？若會此問處，透聲
J40nB474_p0035c28║色即不難。」
J40nB474_p0035c29║拈云：「這僧眼裏著楔，法眼借劍殺人。且道聲色作麼
J40nB474_p0035c30║生透？若透得聲色句，要見法眼也不難。」
J40nB474_p0036a01║梁武帝問達磨大師：「如何是聖諦第一義？」磨云：「廓
J40nB474_p0036a02║然無聖。」帝云：「對朕者誰？」磨云：「不識。」帝不契，遂渡江，
J40nB474_p0036a03║至少林，面壁九年。
J40nB474_p0036a04║拈云：「武帝離波覓水，達磨機欠方圓，未免少林九載，
J40nB474_p0036a05║嘴挂壁上。且道：還識二老問答處麼？如人飲水，冷
J40nB474_p0036a06║煖自知。」
J40nB474_p0036a07║僧遊五臺，問一婆子曰：「臺山路向什麼處去？」婆曰：
J40nB474_p0036a08║「驀直去。」僧纔行，婆云：「好箇阿師，又恁麼去也。」僧舉
J40nB474_p0036a09║似趙州，州云：「待我去勘過。」明日，師便去問：「臺山路
J40nB474_p0036a10║向甚處去？」婆曰：「驀直去。」師便去，婆子曰：「好箇師僧，
J40nB474_p0036a11║又恁麼去。」師歸院，謂僧云：「臺山婆子為汝勘破了
J40nB474_p0036a12║也。」
J40nB474_p0036a13║拈云：「趙州鼻孔遼天，婆子舌頭托地，檢點將來，總被
J40nB474_p0036a14║傍人勘破。且道誰是看破者？」復一喝。
J40nB474_p0036a15║趙州因僧問：「狗子還有佛性也無？」州云：「有。」僧云：「既
J40nB474_p0036a16║有，為甚麼卻撞入這箇皮袋？」州云：「為他知而故犯。」
J40nB474_p0036a17║又有僧問：「狗子還有佛性也無？」州云：「無。」僧云：「一切
J40nB474_p0036a18║眾生皆有佛性，狗子為什麼卻無？」州云：「為伊有業
J40nB474_p0036a19║識在。」
J40nB474_p0036a20║拈云：「趙州道『有』也不多，道『無』也不少，難為這僧，自投
J40nB474_p0036a21║狗腹中，無有出期在。」
J40nB474_p0036a22║天衣舉：「《金剛經》云：『若見諸相非相，即見如來。』法眼
J40nB474_p0036a23║云：『若見諸相非相，即不見如來。』」師云：「若見諸相非
J40nB474_p0036a24║相，眼中在什麼處？此語有兩負門。」
J40nB474_p0036a25║拈云：「諸相非相，有收有放，見與不見，兩文一貫。還識
J40nB474_p0036a26║天衣、法眼麼？魚行水濁，鳥飛毛落。」
J40nB474_p0036a27║南泉、歸宗、麻谷三人同去見忠國師，至中途，南泉
J40nB474_p0036a28║就地一畫一圓相，云：「道得則去。」歸宗坐在圓相裏，
J40nB474_p0036a29║麻谷作女人拜。
J40nB474_p0036a30║拈云：「南泉當路掘井，歸宗放水成渠，麻谷因齋慶讚。
J40nB474_p0036b01║這三箇老漢，若以正眼觀來，各與二十棒。何故？我
J40nB474_p0036b02║王庫內，無如是刀。」
J40nB474_p0036b03║龐居士問靈照女：「明明百草頭，明明祖師意，作麼
J40nB474_p0036b04║生會？」靈照云：「這老漢頭白齒黃，作這箇見解。」居士
J40nB474_p0036b05║云：「你作麼生？」照云：「明明百草頭，明明祖師意。」
J40nB474_p0036b06║拈云：「居士先行後到，靈照後行先到。雖然，縱奪即不
J40nB474_p0036b07║無，未免外揚家醜。盤山若見時，縛作一束，送在長
J40nB474_p0036b08║江。且道過在什麼處？明明百草頭，明明祖師意。」
J40nB474_p0036b09║子曰：「參乎，吾道一以貫之。」曾子曰：「唯。」
J40nB474_p0036b10║拈云：「為憐三歲子，不惜兩莖眉。」
J40nB474_p0036b11║頌曰：
J40nB474_p0036b12║父子相酬向上機，箇中消息幾人識？知音不在頻
J40nB474_p0036b13║頻舉，直下承當更不疑。
J40nB474_p0036b14║子出，門人問曰：「何謂也？」曾子曰：「夫子之道，忠恕而
J40nB474_p0036b15║已矣。」
J40nB474_p0036b16║拈云：「不遇知音者，徒勞盡碎琴。」
J40nB474_p0036b17║頌曰：
J40nB474_p0036b18║問得理淺答得深，更何言外覓疏親？道非物外▆
J40nB474_p0036b19║非道，堪嘆區區在半程。
J40nB474_p0036b20║顏淵喟然歎曰：「仰之彌高，鑽之彌堅，瞻之在前，忽
J40nB474_p0036b21║焉在後。」
J40nB474_p0036b22║拈云：「如人飲水，溫煖自知。」
J40nB474_p0036b23║頌曰：
J40nB474_p0036b24║倒腹傾腸幾箇知，更無毫髮可相依。佳音不入聾
J40nB474_p0036b25║人耳，誰解潘閬倒騎驢？
J40nB474_p0036b26║道也者，不可須臾離也，可離，非道也。
J40nB474_p0036b27║拈云：「冰不離水，水不離冰。」
J40nB474_p0036b28║頌曰：
J40nB474_p0036b29║平常日用不相離，喫飯穿衣你是誰？堪笑世間癡
J40nB474_p0036b30║男子，甜桃拋卻覓酸梅。
J40nB474_p0036c01║南嶽懷讓禪師，初往曹溪參六祖，問：「什麼處來？」師
J40nB474_p0036c02║曰：「嵩山來。」曰：「什麼物恁麼來？」師曰：「說似即不中。」曰：
J40nB474_p0036c03║「還可修證否？」師曰：「修證即不無污染，諸佛三所護
J40nB474_p0036c04║念。汝既如是，吾亦如是。」
J40nB474_p0036c05║頌曰：
J40nB474_p0036c06║說似一物即不中，山河大地起悲風。浮雲散盡光
J40nB474_p0036c07║皎潔，星自星兮辰自辰。
J40nB474_p0036c08║讓和尚居南岳時，馬祖住傳法院，常日坐禪。師知
J40nB474_p0036c09║是法器，往問曰：「大德坐禪圖什麼？」曰：「圖作佛。」師一
J40nB474_p0036c10║日乃取磚於彼菴前磨，曰：「磨此何為？」師曰：「磨作鏡。」
J40nB474_p0036c11║曰：「磨磚豈得成鏡？」師曰：「坐禪豈得成佛？」曰：「如何即
J40nB474_p0036c12║是？」師曰：「如牛駕車，車若不行，打車即是？打牛即是？」
J40nB474_p0036c13║於是悟旨於言下，遂印心傳法，符西祖讖「馬踏殺
J40nB474_p0036c14║天下人」之語，南宗闡於江西。
J40nB474_p0036c15║拈云：「坐禪求佛，捏目生花，磨磚成鏡，惑亂人心，這二
J40nB474_p0036c16║老漢，正好一坑埋卻。」
J40nB474_p0036c17║頌曰：
J40nB474_p0036c18║南山下雨北山雷，馬師卻被讓師惑。一片浮雲消
J40nB474_p0036c19║散盡，自知分明說向誰？
J40nB474_p0036c20║雙林善慧大士，因梁武帝請講經，士陞座，以尺拊
J40nB474_p0036c21║案一下，便下座。武帝愕然，誌公乃問：「陛下會麼？」云：
J40nB474_p0036c22║「不會。」誌公云：「大士講經竟。」
J40nB474_p0036c23║頌曰：
J40nB474_p0036c24║大士講經太不良，卻於梁殿動龍顏。當時不得誌
J40nB474_p0036c25║公老，走向雙林不得安。
J40nB474_p0036c26║《法華經》云：「是法住法位，世間相常住。」
J40nB474_p0036c27║頌曰：
J40nB474_p0036c28║世間相常住，猢猻會上樹。芻狗吠天明，佳人不出
J40nB474_p0036c29║戶。
J40nB474_p0036c30║《文殊所說般若經》：「清淨行者不入涅槃，破戒比丘
J40nB474_p0037a01║不入地獄。」
J40nB474_p0037a02║頌曰：
J40nB474_p0037a03║酒肆淫房隨處遊，十方世界任悠悠。閒來高隱千
J40nB474_p0037a04║峰外，天不管兮地不收。
J40nB474_p0037a05║《金剛般若經》：「應無所住而生其心。」
J40nB474_p0037a06║頌曰：
J40nB474_p0037a07║室居端坐默無言，夜靜更深月上窗。不覺西風連
J40nB474_p0037a08║夜吼，無言童子口喃喃。
J40nB474_p0037a09║《楞嚴經》云：「佛謂阿難：『若能轉物，即同如來。』」
J40nB474_p0037a10║頌曰：
J40nB474_p0037a11║若能轉物即如來，萬斧千刀劈不開。堪笑靈山會
J40nB474_p0037a12║上客，瞿曇一坑都活埋。
J40nB474_p0037a13║金陵誌公和尚令人傳語南嶽思大師云：「何不下
J40nB474_p0037a14║山教化眾生，一向目視雲霄作麼？」思云：「三世諸佛
J40nB474_p0037a15║被我一口吞盡，何處更有眾生可度？」
J40nB474_p0037a16║頌曰：
J40nB474_p0037a17║誰知更有眾生度，三世如來一口吞。路遠夜長休
J40nB474_p0037a18║把火，大家吹滅暗中行。
J40nB474_p0037a19║丹霞於慧林寺，遇天寒，取木佛燒火向，院主訶曰：
J40nB474_p0037a20║「何得燒我木佛？」師以杖子撥灰曰：「吾燒取舍利。」曰：
J40nB474_p0037a21║「木佛何有舍利？」「既無舍利，更取兩尊燒。」院主自眉
J40nB474_p0037a22║鬚墮落。
J40nB474_p0037a23║頌曰：
J40nB474_p0037a24║古殿沉沉夜色深，欲將木佛劈為薪，只圖一夜烘
J40nB474_p0037a25║烘煖，不管他人卻受驚。
J40nB474_p0037a26║《法華經》：「此經開方便門、示真實相，深固幽遠，無人
J40nB474_p0037a27║能到。」
J40nB474_p0037a28║頌曰：
J40nB474_p0037a29║深固幽遠隔千山，到者方知不夜天。萬語千言人
J40nB474_p0037a30║不識，至今千古錯商量。
J40nB474_p0037b01║昔有古德，一日不赴堂，侍者請赴堂，德曰：「我今日
J40nB474_p0037b02║在莊上喫油餈飽也。」侍者曰：「和尚不曾出入。」德曰：
J40nB474_p0037b03║「汝去問莊主。」者方出門，忽見莊主來謝和尚到莊。
J40nB474_p0037b04║頌曰：
J40nB474_p0037b05║近者不能聞，遠者不能見。世間多少人，不見油餈
J40nB474_p0037b06║面。盤山寶積一日於街市見人在肉肆買肉，云：「精
J40nB474_p0037b07║底割一斤來。」屠兒放下刀，叉手云：「長史，那箇不是
J40nB474_p0037b08║精底？」師聞之，忽然大悟，歸以所告馬祖，祖可之。
J40nB474_p0037b09║頌曰：
J40nB474_p0037b10║沉潭露月似銀鉤，隔岸金鱗解點頭。萬里煙塵俱
J40nB474_p0037b11║蕩盡，數聲羌笛滿天秋。
J40nB474_p0037b12║雲門垂語云：「乾坤之內，宇宙之間，中有一寶，秘在
J40nB474_p0037b13║形山。拈燈籠向佛殿裏，將三門來燈籠上，作麼生？」
J40nB474_p0037b14║自代云：「逐物意移。」又曰：「雲起雷興。」
J40nB474_p0037b15║頌曰：
J40nB474_p0037b16║南山雲起北山雨，碧玉含輝君薦取。萬象之中獨
J40nB474_p0037b17║露身，為人自肯乃方許。
J40nB474_p0037b18║臨濟示眾云：「有一無位真人，常在汝等面門出入，
J40nB474_p0037b19║初心未證據者看看。」有僧出問：「如何是無位真人？」
J40nB474_p0037b20║濟下禪床擒住，者僧擬議，濟托開云：「無位真人是
J40nB474_p0037b21║什麼乾屎橛？」
J40nB474_p0037b22║頌曰：
J40nB474_p0037b23║覿面相呈答者親，誰知枯木有龍吟？河邊渴死人
J40nB474_p0037b24║無數，可笑為人不識心。
J40nB474_p0037b25║鳳棲同安禪師，問僧：「眼界無光，如何得見？」僧曰：「北
J40nB474_p0037b26║斗東轉，南斗西移。」師曰：「夫子入太廟。」曰：「與麼則同
J40nB474_p0037b27║安門下道絕人荒去也。」師曰：「橫抱嬰孩，擬彰皇簡。」
J40nB474_p0037b28║頌曰：
J40nB474_p0037b29║一場酬答最分明，山自高兮水自深。一對鴛鴦描
J40nB474_p0037b30║不就，雙雙飛入九洲城。
J40nB474_p0037c01║趙州因秀才問曰：「佛不違眾生願否？」師曰：「是。」「某甲
J40nB474_p0037c02║欲覓和尚手中拄杖得否？」師曰：「君子不奪人之所
J40nB474_p0037c03║好。」曰：「某甲非君子。」師曰：「我亦不是佛。」
J40nB474_p0037c04║頌曰：
J40nB474_p0037c05║草色青青柳色黃，桃花開放李花香。遊蜂蝴蝶爭
J40nB474_p0037c06║枝舞，鬥罷空身返故鄉。
J40nB474_p0037c07║古德問僧：「何不看經？」曰：「不識字。」德曰：「何不問人？」僧
J40nB474_p0037c08║展手曰：「是什麼字？」德無對。
J40nB474_p0037c09║頌曰：
J40nB474_p0037c10║烏飛兔走不成行，不識西天梵字亟。若是孔門真
J40nB474_p0037c11║弟子，自然識得化三千。
J40nB474_p0037c12║長沙因張拙秀才看《千佛名經》，問師曰：「百千諸佛，
J40nB474_p0037c13║但見其名，未審居何國土？還化物也無？」師曰：「黃鶴
J40nB474_p0037c14║樓崔顥題後，秀才還曾題也未？」曰：「未曾。」師曰：「得閑
J40nB474_p0037c15║題一篇。」
J40nB474_p0037c16║頌曰：
J40nB474_p0037c17║問得幽深意最奇，水流風動演玄機。百千諸佛居
J40nB474_p0037c18║何土，誰解黃鶴一首詩？
J40nB474_p0037c19║雲峰示眾曰：「飯籮邊坐餓死、臨河渴死漢。」玄沙云：
J40nB474_p0037c20║「飯籮裏坐餓死人，水裏沒頭浸渴死漢。」雲門云：「通
J40nB474_p0037c21║身是飯，通身是水。」
J40nB474_p0037c22║頌曰：
J40nB474_p0037c23║通身是飯，通身水，多少禪流難下嘴。坐卻兩般截
J40nB474_p0037c24║斷流，黃河九曲乾齊底。
J40nB474_p0037c25║樓子和尚因從街市過，經酒樓下，偶整襪帶，少住，
J40nB474_p0037c26║聞樓上唱曲云：「你既無心我便休。」聊聞，忽然大悟，
J40nB474_p0037c27║從此號樓子。
J40nB474_p0037c28║頌曰：
J40nB474_p0037c29║你既無心我便休，也無煩惱也無憂。花街柳巷逢
J40nB474_p0037c30║知己，處處樓臺解點頭。
J40nB474_p0038a01║與執事翫山
J40nB474_p0038a02║滿目青山看未休，落花流水任悠悠，青松綠柏真如
J40nB474_p0038a03║境，總是丹青畫不周。
J40nB474_p0038a04║遊花園
J40nB474_p0038a05║金谷名園萬彙芳，賞心奪目數姚黃，香風吹動蝶來
J40nB474_p0038a06║舞，惹得遊蜂話短長。
J40nB474_p0038a07║夜間獨坐
J40nB474_p0038a08║更深夜靜少人行，獨坐禪床恨不明，照膽蟾光沉碧
J40nB474_p0038a09║漢，青霄斗柄半斜橫。
J40nB474_p0038a10║詠五臺
J40nB474_p0038a11║清涼臺半金剛窟，誰解無著問文殊，欲識三三前後
J40nB474_p0038a12║意，青山依舊日雲覆。
J40nB474_p0038a13║詠盤山
J40nB474_p0038a14║峻嶺盤峰亂石攢，遊人拜塔步艱難，翻空石浪驚人
J40nB474_p0038a15║月，繞砌林泉徹斗寒。
J40nB474_p0038a16║其二
J40nB474_p0038a17║五峰八石甚希奇，古佛臨凡創建時，怪石崢嶸人罕
J40nB474_p0038a18║遇，青松翠柏演玄機。
J40nB474_p0038a19║詠花此日降雨
J40nB474_p0038a20║雨打花枝淚滿腮，愁眉不展為誰來？雲消自有風光
J40nB474_p0038a21║日，喜色重重疊翠開。
J40nB474_p0038a22║與眾弟兄相會
J40nB474_p0038a23║憶別微音不計時，今朝幸遇又同期，雁回旅邸驚鄉
J40nB474_p0038a24║夢，草木含悲不忍啼。
J40nB474_p0038a25║別眾辭萬善住盤山
J40nB474_p0038a26║十載依棲事若何，幾番風浪幾番波，人情佛法都丟
J40nB474_p0038a27║下，且往山中聽鳥歌。
J40nB474_p0038a28║其二
J40nB474_p0038a29║三年聚首在盤山，了悟心空萬事閑，且去隨緣深處
J40nB474_p0038a30║隱，豈留名姓與人間？
J40nB474_p0038b01║行實
J40nB474_p0038b02║師諱超見，號了宗，順天府寶坻縣楊氏子。母盛氏，夜
J40nB474_p0038b03║夢南海四僧來送，天明果然四僧坐門化齋，母即分
J40nB474_p0038b04║娩。師生，四僧起名言訖，他顧不見，父母罕異，奇哉！師
J40nB474_p0038b05║誕日，甲寅九月十五日，師生時，異香滿室。師自幼不
J40nB474_p0038b06║食腥葷，年至八歲，習學儒業，至十五歲，諸篇轍諳閱
J40nB474_p0038b07║誦。父母曰：「與汝娶乎？」師答：「寧違父母之命，不欲赤繩
J40nB474_p0038b08║之繫足乎。」師辭其伉儷。偶得疾患，醫治無效，父母驚
J40nB474_p0038b09║怖，對佛禮拜，許師出家，其恙即愈瘥矣。後師出家，訪
J40nB474_p0038b10║至龍泉菴薙髮，於愍忠寺受具足大戒，聽講諸經。一
J40nB474_p0038b11║日，聽講《楞嚴經》「七處徵心、八還辯見」，妙淨明星，倏忽
J40nB474_p0038b12║有省，即往南方，參天童、雪竇及天臺。一日，樓上安單，
J40nB474_p0038b13║夜間倏然有神祗曰：「還回北方去。」即詣南海九華，詣
J40nB474_p0038b14║屆北都住靜。有大博和尚盤山結制，師親詣盤山謁
J40nB474_p0038b15║見，問曰：「從何處來？」師曰：「從北京來。」曰：「來為何事？」師曰：
J40nB474_p0038b16║「親近和尚。」博曰：「將什麼親近？」師喝一喝，博曰：「落在什
J40nB474_p0038b17║麼處？」師劈面一拳，博曰：「甚麼意旨？」師曰：「知恩報恩。」博
J40nB474_p0038b18║曰：「如何是你的心？」師呈一偈云：「逐目尋心不識心，識
J40nB474_p0038b19║心非假亦非真。有人問我西來意，綠柏青松不藉春。」
J40nB474_p0038b20║和尚印證嗣法。師服勤三載，往仁壽寺住靜，後居盤
J40nB474_p0038b21║山石室。一日，永平府郭居士領眾善信請住南臺寺。
J40nB474_p0038b22║有灤州普光領眾善人請隆阭寺開堂傳戒。又高善
J40nB474_p0038b23║人請澤它修建萬善寺開堂傳戒，十載有餘。後請住
J40nB474_p0038b24║盤山古中盤正法寺開堂傳戒。又天津衛般若菴、放
J40nB474_p0038b25║生院、關東前衛普渡寺、錦州念佛堂、盛京觀音寺、東
J40nB474_p0038b26║關仁聖寺處處開堂，結制傳戒，化度人緣，莫知其數。
J40nB474_p0038b27║嗣法門人徹凡、瑞亭、無虛、量庵、一味、輝洲、心虛、徹軒、
J40nB474_p0038b28║寧一、慧恒、曇裔、牧魁、吾朗、空人等，燈燈相續，祖祖相
J40nB474_p0038b29║傳。老僧住世七十五歲，厭世於盛京仁聖寺禪床上，
J40nB474_p0038b30║偈云：「住世七十有餘秋，手把金圈作釣鉤。釣罷錦鱗
J40nB474_p0038c01║無別事，佛宮魔國任悠游。」又偈云：「卻來游幻海，箇中
J40nB474_p0038c02║無變改。欲識本來人，大家明主宰。」擲筆而逝。
J40nB474_p0038c03║　　（佛弟子超覺　明利　明善　明尚
J40nB474_p0038c04║　　　　　明登　明喜　明禮　明眼
J40nB474_p0038c05║　　　　　明道　
J40nB474_p0038c06║　　五戒弟子高明杲　明本　明新
J40nB474_p0038c07║　　　　　　　明玄
J40nB474_p0038c08║　　　祖門許氏法名佛果　實信共助刊）
J40nB474_p0038c09║
J40nB474_p0038c10║盤山了宗禪師語錄卷第四終
J40nB474_p0038c11║刊板門人朗空順及四眾弟子　比丘會本
J40nB474_p0038c12║太和　元初　祥光　實性　實智　實慧
J40nB474_p0038c13║比丘尼實祥　實妙　實悟　際恒　克圓
J40nB474_p0038c14║優婆夷周實慧　楊實理　高實德　劉實性
J40nB474_p0038c15║張實受　張實寶　張實祥　王實法　張實海
J40nB474_p0038c16║王實德　于妙玉　丁妙貴　高門胡氏
J40nB474_p0038c17║高門周氏　高門蔡氏　高門李氏　高門崔氏
J40nB474_p0038c18║張門許氏　崔門侯氏　崔門杜氏　崔門高氏
J40nB474_p0038c19║于門杜氏　概合會等
J40nB474_p0038c20║優婆塞劉明常　張實寶　王實玉　劉實佛
J40nB474_p0038c21║梁實寶　梁實達　梁儲萃　劉量公　王士相
J40nB474_p0038c22║陳實清　陳實定　陳實靜　梁自明概合會等
J40nB474_p0038c23║白興寰　白玉寰　侯實明　侯實玄　齊實佛
J40nB474_p0038c24║宋實佛　王實法　李實廣　楊斐公　常思忠
J40nB474_p0038c25║常思德　郭興吾　概合會等
J40nB474_p0038c26║張實成