J40nB475_p0047b01║逕庭宗禪師語錄卷下
J40nB475_p0047b02║嗣法門人行淡等編
J40nB475_p0047b03║小參
J40nB475_p0047b04║順治己亥春，師在嶷山座元寮，受寶頂監院德圓請，
J40nB475_p0047b05║住白雲菴。
J40nB475_p0047b06║結夏，小參。問：「諸方休夏，為甚此處坐禪？」師云：「白雲境
J40nB475_p0047b07║況家風別，六月水花是處開。」乃云：「高登峰頂，低視人
J40nB475_p0047b08║寰，觀聖水而點滴清漣，駕鐵船而去來無礙。耳畔真
J40nB475_p0047b09║機，雷鳴足下；眼前奇色，月霽眉間。法法真體，頭頭玅
J40nB475_p0047b10║用。且心空及第又作麼生？」卓拄杖，云：「棒頭有眼明如
J40nB475_p0047b11║日，要識真金火裏看。」
J40nB475_p0047b12║解七，小參。「今朝六月初一，遍界烘烘赤日，灼開祖師
J40nB475_p0047b13║面門，照破衲僧巴鼻。明明在處全彰，休向外邊尋覓，
J40nB475_p0047b14║堪嘆六載雪山，可憐九年面壁。三登九上徒破草鞋，
J40nB475_p0047b15║煙水百城空勞腳力，何若白雲堂內打破生死牢關，
J40nB475_p0047b16║大家一齊解七？且如何是解七的事？腳尖頭踢出西
J40nB475_p0047b17║來意。」
J40nB475_p0047b18║絕瑕壽請小參。師屈指曰：「一二三四五六七，七六五
J40nB475_p0047b19║四三二一，從頭至尾數將來，百劫千生無盡極。雖然
J40nB475_p0047b20║數目甚分明，不知其中誰辨的？」
J40nB475_p0047b21║師誕日，小參。「父母未生已前，無處著名；㘞地一聲以
J40nB475_p0047b22║後，秪可傍通。拈花微笑，徒增紺目之沙；斷臂安心，重
J40nB475_p0047b23║益靈臺之垢。德山用傾湫倒嶽之棒，欺瞞嬰兒；臨濟
J40nB475_p0047b24║展疾風迅霆之喝，誑嚇閭里。恁麼告報，惡水潑人；更
J40nB475_p0047b25║若叨叨，誠為自謗。且道：無名、無相、無滅、無生又作麼
J40nB475_p0047b26║生？佛祖位中留不住，夜來依舊宿蘆花。」
J40nB475_p0047b27║解制，小參。「夜明廉外，木雞啼子夜；明月堂前，芻犬吠
J40nB475_p0047b28║天明。於斯會得，明露秋光；若也未然，暗藏春色。若是
J40nB475_p0047b29║真正大丈夫漢，向者裡翻轉面皮，一刀兩斷。且解制
J40nB475_p0047b30║一句作麼生道？路遠夜長休把火，大家吹滅暗中行。」
J40nB475_p0047c01║住碧羅菴
J40nB475_p0047c02║開爐，小參。「重整家風，貴在當陽敲唱；全提祖令，必須
J40nB475_p0047c03║格外鉗鎚。縱饒六臂三頭一擊粉碎，假使三賢十聖
J40nB475_p0047c04║一火銷鎔。」驀拈拄杖，云：「琉璃殿上長庚燦，瑪瑙階前
J40nB475_p0047c05║瑞草香。」卓一卓。
J40nB475_p0047c06║供祖衣，小參。「靈山會上親傳，黃梅室中暗囑，卻被大
J40nB475_p0047c07║猷都寺從達磨嶺外攜歸，向碧羅堂中奉重，九十六
J40nB475_p0047c08║種外道悉乃皈依，百千萬億人天咸皆稽首。正恁麼
J40nB475_p0047c09║時如何？」遂拈起袈裟角，云：「縫裏看。」
J40nB475_p0047c10║住毘盧菴
J40nB475_p0047c11║結冬，小參。舉：「黃山谷請益於晦堂云：『佛法徑捷處，乞
J40nB475_p0047c12║師方便。』堂曰：『秪如仲尼道：「二三子以我為隱乎？吾無
J40nB475_p0047c13║隱乎爾。」太史居常如何理論？』谷擬對，堂曰：『不是，不是。』
J40nB475_p0047c14║一日，侍堂山行，睹巖桂盛放，堂曰：『此是甚麼香？』谷曰：
J40nB475_p0047c15║『木樨花香。』堂曰：『吾無隱乎爾。』谷即豁然作禮，曰：『和尚
J40nB475_p0047c16║恁麼老婆心切。』堂曰：『只要公到家耳。』晦堂曲垂方便，
J40nB475_p0047c17║善用機籌，令山谷久疑頓息，暢快平生。揀點將來，秪
J40nB475_p0047c18║解順水推舟，不能逆風把舵。今日若有人乞指徑捷，
J40nB475_p0047c19║待聲未絕，但云：『已是迂曲了也。』不惟使他直下知歸，
J40nB475_p0047c20║抑免墮於知見。還會麼？鯨吞海水盡，露出珊瑚枝。」
J40nB475_p0047c21║小參。「至道無難，惟嫌撿擇。但莫憎愛，洞然明白。熱不
J40nB475_p0047c22║向火，冷不當風。愛旃檀之香，惡伊蘭之臭。且道撿擇
J40nB475_p0047c23║不撿擇，憎愛不憎愛。若撿點得出，嫩柳過墻連草緣。
J40nB475_p0047c24║撿點不出，榴花逐水映山紅。」
J40nB475_p0047c25║元旦，小參。「陽象初回，乾元新肇。翡翠簾前，子轉身而
J40nB475_p0047c26║就父；黃金殿上，臣退位以朝君。太平元有象，何妨鳳
J40nB475_p0047c27║舞鸞翔？造化本無私，一任龍吟虎嘯。正恁麼時，如何
J40nB475_p0047c28║是祝讚一句？宸庭有道三邊靜，萬姓歡呼樂太平。」
J40nB475_p0047c29║小參。豎拂子，曰：「上大人，丘乙己。」拂一拂，曰：「化三千，七
J40nB475_p0047c30║十士。」左右顧視，曰：「爾小生，八九子。會麼？」眾默然。師曰：
J40nB475_p0048a01║「佳作仁，可知禮也。」良久，曰：「汝等秪知上大上，千字文
J40nB475_p0048a02║未夢見在。」復呵呵大笑，下座。
J40nB475_p0048a03║住蓮池山
J40nB475_p0048a04║小參。「陸地蓮開，現西方之玅境；紫雲結蓋，展東土之
J40nB475_p0048a05║宗風。地即七寶之地，池原八德之池。煙霞樓閣，咸轉
J40nB475_p0048a06║根本法輪；水鳥樹林，皆現色身三昧。何必普陀山上
J40nB475_p0048a07║始見觀音，上品蓮開方參無量？」卓拄杖，曰：「溪聲盡是
J40nB475_p0048a08║廣長舌，山色無非清淨身。」
J40nB475_p0048a09║順治辛丑春，師在蓮池山秉握，老人命代席，嶷山唐
J40nB475_p0048a10║至仁請小參。「懸寶鏡於堂前，顯露無私之照；設紅爐
J40nB475_p0048a11║於室內，全彰妙用之功。舊店新開，冷灶著火，離相離
J40nB475_p0048a12║名的從頭煆煉，向上向下的徹底銷鎔，不是盡法無
J40nB475_p0048a13║民，且要覿體相見。」遂豎拄杖曰：「竿頭絲線從君弄，不
J40nB475_p0048a14║犯清波意自殊。」
J40nB475_p0048a15║小參。以拄杖橫按，曰：「踞此座，行斯令，人天乞命，凡聖
J40nB475_p0048a16║潛蹤。縱饒八面玲瓏，透徹不及；假使通身手眼，顧鑒
J40nB475_p0048a17║無從。直得水河發焰，凍石生花，展大用於針鋒，發全
J40nB475_p0048a18║機於毫末，猶未許喫嶷山棒在。即今還有喫得者麼？」
J40nB475_p0048a19║良久，擲拄杖，下座。
J40nB475_p0048a20║戒壇，小參。「若論此事，本自圓成，稍涉遲疑，白雲萬里。
J40nB475_p0048a21║諸大德！會即便會，切莫眼目定動，見即瞎，聞即聾。若
J40nB475_p0048a22║也錯過，萬劫難逢；脫或未然，志心諦聽。」便說戒。
J40nB475_p0048a23║小參。以拂子打圓相，云：「月到天心處。」拂一拂，曰：「風來
J40nB475_p0048a24║水面時。」良久，曰：「這般清意味，料得少人知。」一僧禮拜
J40nB475_p0048a25║歸位，師曰：「者是那一味？」僧擬議，師曰：「料得少人知。」
J40nB475_p0048a26║解冬期，小參。「洞簾高捲，布袋打開，去歲船來陸來，今
J40nB475_p0048a27║朝東去西去，明眼人隨處作主，死禪和逐境飄流。雖
J40nB475_p0048a28║然如是，還須照顧話頭。且道是甚麼話頭？」以拄杖作
J40nB475_p0048a29║挑行李勢。
J40nB475_p0048a30║住青雲菴
J40nB475_p0048b01║小參。「昨日雨，今朝雷，何須特地著疑猜？男兒自有衝
J40nB475_p0048b02║天志，堪笑無端被活埋。眾中有不被活埋者麼？」良久，
J40nB475_p0048b03║云：「蒼天，蒼天。」
J40nB475_p0048b04║解制，小參。豎拄杖曰：「木上座或時為雨為霖，普資萬
J40nB475_p0048b05║象；或時為祥為瑞，廣庇群生；或包括乾坤，絲毫不洩；
J40nB475_p0048b06║或展開法界，物色齊明。雖然理事渾融，正偏兼帶，且
J40nB475_p0048b07║道解制一句又作麼生？橫擔楖栗無拘束，一任東西
J40nB475_p0048b08║南北遊。」
J40nB475_p0048b09║小參。舉：「昔有二僧各住菴，旬日不會。一日相見，上菴
J40nB475_p0048b10║主乃問：『多時不見，在菴中作甚麼？』下菴主曰：『在菴裡
J40nB475_p0048b11║造個無縫塔。』上菴主曰：『某甲也要造個，就師借個樣
J40nB475_p0048b12║子可不？』下菴主曰：『何不早道？恰被人借去也。』二老雖
J40nB475_p0048b13║則明穿玉線、暗度金針，未免遞相鈍置。試問諸人：上
J40nB475_p0048b14║菴主與麼問、下菴主與麼答，且道是借伊樣、不借伊
J40nB475_p0048b15║樣？若撿點得出，許汝具一隻眼。」
J40nB475_p0048b16║住快樂菴
J40nB475_p0048b17║開爐，小參。「大道絕偏圓，非耳目之所到；玄機超物表，
J40nB475_p0048b18║豈情量之能該？直饒見色明心，猶是認賊為子；假使
J40nB475_p0048b19║聞聲悟道，終成指奴作郎。體露真常，未是純清絕點；
J40nB475_p0048b20║機輪活脫，早成滯殼迷封。若是出格英靈，斷不墮此
J40nB475_p0048b21║窠臼。所以道：『末後一句，始到牢關；把斷要津，不通凡
J40nB475_p0048b22║聖。』雖然如是，猶有向上一竅在。且如何是向上一竅？」
J40nB475_p0048b23║喝一喝，下座。
J40nB475_p0048b24║起七，小參。「諸禪德！要明此個大事，貴乎自信自肯，猛
J40nB475_p0048b25║著精彩，將從前習染底、學解底、積蓄底、冊子上看底、
J40nB475_p0048b26║閒談中記底、善知識口邊聞底，及四大五蘊、六根六
J40nB475_p0048b27║塵、明暗色空、是非得失，盡情收作一束，拋向東洋大
J40nB475_p0048b28║海，單單靠著本參話頭，行住坐臥、折旋俯仰、穿衣喫
J40nB475_p0048b29║飯、屙屎放尿，畢竟是個甚麼？孜孜無間，念念不停，時
J40nB475_p0048b30║時刻刻追拶到結角羅紋處，更須努力一拶。㘞！原來
J40nB475_p0048c01║腳跟下自有通天活路。若不藍田射石虎，何人知是
J40nB475_p0048c02║李將軍？」
J40nB475_p0048c03║理山，上梁，小參。「靈源不昧，萬古徽猷；正眼頓開，十方
J40nB475_p0048c04║洞徹。東邊龍吟霧起，西邊虎嘯風生。且道中間聻？」驀
J40nB475_p0048c05║卓拄杖，曰：「秪奉一人天地貴，從教諸道自分權。」便昇
J40nB475_p0048c06║梁。
J40nB475_p0048c07║避世小參。召眾曰：「諸禪德！本源國土太平麼？若太平，
J40nB475_p0048c08║正好喫鐵釘飯、嚼木札羹，忽然嚼破舌頭，自然蕭然
J40nB475_p0048c09║物外，一任楗椎龍象、陶鑄聖凡，在在稱尊、門門作主。
J40nB475_p0048c10║且道如何是蕭然物外一句？長安雖鬧，我國晏然。」
J40nB475_p0048c11║小參。「達磨老子昔年將一隻履放在白雲峰頂，幾千
J40nB475_p0048c12║年來風吹日晒、雨打霜侵，竟無有人識得，今日覿面
J40nB475_p0048c13║拈來。」遂以拄杖作挑勢，曰：「看，看！不是皮造，亦非布成。
J40nB475_p0048c14║還有識得者麼？無則西歸去也。」便下座。
J40nB475_p0048c15║晚參
J40nB475_p0048c16║晚參。舉：「南泉曰：『王老師自小養一頭水牯牛，擬向溪
J40nB475_p0048c17║東牧，不免犯國王水草；擬向溪西牧，不免犯國王水
J40nB475_p0048c18║草，不如隨分納些些，總不見得。』南泉垂一言半句，應
J40nB475_p0048c19║當與人解黏去縛、抽釘拔楔。秪如東邊也犯、西邊也
J40nB475_p0048c20║犯，如何得隨分納些些？若是南源者，一頭在東不東、
J40nB475_p0048c21║在西不西，橫身宇宙，處處逢源，動則森羅萬象悉放
J40nB475_p0048c22║光明，靜則凡聖含靈咸皆斂蹟。且道：與王老師相去
J40nB475_p0048c23║多少？」
J40nB475_p0048c24║晚參。舉：「香嚴曰：『若論此事，如人上樹，口銜樹枝，腳不
J40nB475_p0048c25║踏枝，手不攀枝。樹下忽有人問：「如何是祖師西來意？」
J40nB475_p0048c26║若不對，違他所問。若對，又喪身失命。當恁麼時作麼
J40nB475_p0048c27║生即得？』時有虎頭上座出問曰：『樹上即不問，未上樹
J40nB475_p0048c28║時請和尚道。』嚴乃呵呵大笑。香嚴真如金剛圈、栗棘
J40nB475_p0048c29║蓬，吞吐不得。虎頭上座雖善應來機，未免遭他惑亂。
J40nB475_p0048c30║若遇南源，不消一個噴嚏。教他在樹上也不得，在樹
J40nB475_p0049a01║下也不得。看他如何合煞。」
J40nB475_p0049a02║晚參。舉：「殃崛摩羅尊者因持缽到一長者家，值婦產
J40nB475_p0049a03║難，長者曰：『瞿曇弟子！汝為至聖，當有何法能免產難？』
J40nB475_p0049a04║崛曰：『我乍入道，未知此法，待我回問世尊卻來相報。』
J40nB475_p0049a05║及返，具事白佛，佛告殃崛：『汝速去報言：「我從賢聖劫
J40nB475_p0049a06║來未曾殺生。」』崛奉佛語疾往告之，其婦得聞當時分
J40nB475_p0049a07║娩。者則公案不惟眼中無珠者識他不得，即大慧禪
J40nB475_p0049a08║師曾被他惑，蓋因他如八陣圖一般，善識門戶者自
J40nB475_p0049a09║然出入似入無人之境，未透關隘者寧免沉迷？南源
J40nB475_p0049a10║當初若作殃崛，待長者恁麼問便噓一噓，管教直下
J40nB475_p0049a11║令產婦分娩。」
J40nB475_p0049a12║起七，晚參。「換骨脫胎，自然七通八達；轉凡成聖，依然
J40nB475_p0049a13║落二落三。俯仰折旋，豈能羈絆；行住坐臥，孰敢羅籠。
J40nB475_p0049a14║若也信疑不定、心志不堅，行則逞情放意、坐則亂想
J40nB475_p0049a15║胡思，聞警策則憤氣翀天、遇閒談則葛藤遍地，與麼
J40nB475_p0049a16║參學了生脫死，直至彌勒下生。所以道：『參禪須是鐵
J40nB475_p0049a17║漢，著手心頭便判。直取無上菩提，一切是非莫管。』正
J40nB475_p0049a18║恁麼時，還有透綱的金鱗麼？」問：「結制小參即不問，打
J40nB475_p0049a19║七勘驗事如何？」師隨聲便打，僧便喝。師又打，僧又喝。
J40nB475_p0049a20║師曰：「來者裡弄鬼眼睛。」乃連棒打退。
J40nB475_p0049a21║晚參。舉：「百丈上堂，有一老人隨眾聽法，一日眾退，惟
J40nB475_p0049a22║老人不退，丈問：『汝是何人？』曰：『某非人也，於過去迦葉
J40nB475_p0049a23║佛時曾住此山，因學人問：「大修行人還落因果也無？」
J40nB475_p0049a24║某對曰：「不落因果。」遂五百生墮野狐身。今請和尚代
J40nB475_p0049a25║轉一語，貴脫野狐身。』丈曰：『汝問。』老人曰：『大修行人還
J40nB475_p0049a26║落因果也無？』丈曰：『不昧因果。』老人於言下大悟，作禮
J40nB475_p0049a27║曰：『某已脫野狐身，住在山後，乞師依亡僧津送。』丈乃
J40nB475_p0049a28║領眾至後山巖下，挑出一死狐，遂依法火葬。」師舉畢，
J40nB475_p0049a29║問傍僧曰：「夜來老鼠咬破油罈，你等知麼？」一僧曰：「不
J40nB475_p0049a30║知。」師隨聲打曰：「墮也，墮也。」復以杖作挑起勢曰：「百丈
J40nB475_p0049b01║火葬，我者裡活埋。」又僧出曰：「幸和尚高鑑。」遂抽身歸
J40nB475_p0049b02║眾，師曰：「一隊野狐。」拈棒一齊打散。
J40nB475_p0049b03║晚參。舉：「乾峰示眾曰：『舉一不得舉二，放過一著落在
J40nB475_p0049b04║第二。』雲門曰：『昨日有人從天台來，卻往徑山去。』峰曰：
J40nB475_p0049b05║『明日不得普請。』一個高高峰頂立不露頭，一個深深
J40nB475_p0049b06║海底行不溼腳。山僧則不然。」乃顧左右曰：「路遠夜長
J40nB475_p0049b07║休把火，大家吹滅暗中行。」
J40nB475_p0049b08║晚參。按拄杖，曰：「進堂一七了也，本參還破了也未？若
J40nB475_p0049b09║破，一任放曠於蝸角尖頭，橫身於蟭螟眼裏，拈兔角
J40nB475_p0049b10║而剝落鶻臭汗衫，以龜毛而牽轉黑漆崑崙。直饒恁
J40nB475_p0049b11║麼，猶是作略邊事，須知更有格外一機在。策起眉毛，
J40nB475_p0049b12║聽取一偈：『脊梁鐵鑄緊捏拳，細究孃胎未出前，忽爾
J40nB475_p0049b13║踏翻無縫罅，峰頭浪湧潑中天。』」
J40nB475_p0049b14║晚參。舉：「徑山示眾曰：『有一人一生修善，有一人一生
J40nB475_p0049b15║造惡。善者一日偶犯不與取戒，惡者一念了悟自心。
J40nB475_p0049b16║犯戒者即名為賊，了悟者即名為佛。二人同到徑山，
J40nB475_p0049b17║著那一人即是？著善人而卻惡人，則是著賊而卻佛；
J40nB475_p0049b18║著惡人而卻善人，則是怕惡而欺善。若二人俱著，則
J40nB475_p0049b19║佛、賊不分；若二人俱不著，則善、惡不明。若決定指佛
J40nB475_p0049b20║是惡人，則招謗佛之愆，入地獄如箭射；若指賊是善
J40nB475_p0049b21║人，未有善人而做賊者，當人未具智眼在。到者裡還
J40nB475_p0049b22║有斷得者麼？若斷不得，徑山為諸人斷卻。賊是善人
J40nB475_p0049b23║為，佛是惡人做，佛賊善惡人，不出者兩個。還會麼？』驀
J40nB475_p0049b24║拈拄杖，面前畫一畫，曰：『建昌紙貴，一狀領過。』徑山無
J40nB475_p0049b25║端向善惡途中惑亂人家男女，末後不得一狀領過，
J40nB475_p0049b26║堪作甚麼？若到南源，未免喫棒有分。」遂豎拂子，召眾，
J40nB475_p0049b27║曰：「此是善耶？惡耶？佛耶？賊耶？」揮拂子，曰：「雲中石筍莖
J40nB475_p0049b28║莖嫩，燄裏水花朵朵紅。」
J40nB475_p0049b29║晚參。舉子胡看狗公案畢，乃曰：「子胡狗子，古今孰不
J40nB475_p0049b30║遭他毒口？若遇南源，待云：『看狗。』便好踏倒曰：『畜生，人
J40nB475_p0049c01║也不識。』免使逢人亂咬。」
J40nB475_p0049c02║晚參。「無毛鷂子飛上天，翀破虛空作兩邊，須彌燈王
J40nB475_p0049c03║忙去捉，鍼鋒頭上走三千。」喝一喝。
J40nB475_p0049c04║示眾
J40nB475_p0049c05║示眾，舉：「世尊曰：『如我按指，海印發光。汝暫舉心，塵勞
J40nB475_p0049c06║先起。』黃面瞿曇無端打作兩橛，未免遭人檢點。」豎拂
J40nB475_p0049c07║曰：「海印塵勞，總在拂子頭上。」擲下曰：「看。」
J40nB475_p0049c08║大士誕日，示眾。「鳥啼花笑，入理深談；竹韻松吟，圓通
J40nB475_p0049c09║妙旨。跨金獅於千峰頂上，卻在十字街頭；騎石虎於
J40nB475_p0049c10║十字街頭，卻在千峰頂上。不是神通，亦非妙用。諸人
J40nB475_p0049c11║信得及麼？如不信，問取觀音大士。」
J40nB475_p0049c12║戒壇，示眾。「凜凜朔風，紛紛瑞雪，毘盧遮那凍破面門，
J40nB475_p0049c13║清淨法身寒徹骨髓，毘尼境界齊彰，木叉家風大振。
J40nB475_p0049c14║於斯會得，撩衣護缽總屬千花臺藏，開單展具無非
J40nB475_p0049c15║心地法門，五篇七聚總是閒言，輕重開遮悉歸剩語。
J40nB475_p0049c16║其或未然……」拈袈裟，曰：「者裏不得錯過。」
J40nB475_p0049c17║示眾。舉：「金陵則監寺問青峰云：『如何是學人自己？』峰
J40nB475_p0049c18║曰：『丙丁童子來求火。』後謁法眼，舉前話，眼云：『上座作
J40nB475_p0049c19║麼生會？』則曰：『丙丁屬火，以火覓火，如將自己覓自己。』
J40nB475_p0049c20║眼曰：『恁麼會又爭得？』則曰：『某甲只恁麼，和尚作麼生？』
J40nB475_p0049c21║眼曰：『汝問我，我為汝道。』則曰：『如何是學人自己？』眼曰：
J40nB475_p0049c22║『丙丁童子來求火。』則於言下頓悟。西峰玅曰：『者則公
J40nB475_p0049c23║案，自古至今覓一個不錯會底人，如星中揀月。秪如
J40nB475_p0049c24║則監寺於法眼言下悟去，要且不是順硃具眼的，試
J40nB475_p0049c25║辨看。』」師呵呵大笑，曰：「西峰老漢龍頭蛇尾，直饒辨得，
J40nB475_p0049c26║也是泥裡洗土塊。」
J40nB475_p0049c27║示眾。舉：「七賢女同游屍阤林，一女曰：『屍在者裡，人在
J40nB475_p0049c28║甚麼處？』一女曰：『作麼？作麼？』諸姊諦觀，悉皆悟道，感得
J40nB475_p0049c29║天帝釋散花供養。女曰：『空中散花者何人？』曰：『某乃天
J40nB475_p0049c30║帝釋，見諸姊悟道，特來散花供養。凡諸姊所需，我皆
J40nB475_p0050a01║供給。』女曰：『我家四事七珍悉皆具足，惟要三般物：一、
J40nB475_p0050a02║要無根樹子一株；二、要無陰陽地一片；三、要叫不響
J40nB475_p0050a03║山谷一所。』釋曰：『一切珍寶我皆有之，此三般物而我
J40nB475_p0050a04║實無。』女曰：『汝若無，爭解濟人？』」師曰：「七賢女自不識羞，
J40nB475_p0050a05║拋卻家中寶藏，無端走在屍阤林裡，嗅得些臭氣，粧
J40nB475_p0050a06║嬌賣俏，撒盡風流。憍尸迦貪他小利，被索三般物，便
J40nB475_p0050a07║乃慳吝不捨，未免取笑傍觀。南源當時若在，見伊恁
J40nB475_p0050a08║麼索，即與三頓痛棒。且看七賢女面皮安放何處？」
J40nB475_p0050a09║示眾。「南山鱉鼻蛇，大雄山下虎，圓通死貓頭，雲門一
J40nB475_p0050a10║字普，此意太郎當，切忌莫莽鹵。是事且置，昨日有人
J40nB475_p0050a11║從廣西來，今朝卻往湖廣去，且道他所傳何事？若有
J40nB475_p0050a12║信可通，未免傳言送語；若無信可通，可惜空費草鞋
J40nB475_p0050a13║錢。去此二途，諸人試定當看。」
J40nB475_p0050a14║示眾。「幾樹梅花笑滿腮，真機點點甚奇哉，於中更有
J40nB475_p0050a15║深深意，陣陣清香撲鼻來。」
J40nB475_p0050a16║示眾。舉：「長慶曰：『總是今日老胡有望。』保福曰：『總是今
J40nB475_p0050a17║日老胡絕望。』二老一具殺人刀，一用活人劍，檢點各
J40nB475_p0050a18║與二十。何也？賞則均賞，罰則俱罰。」
J40nB475_p0050a19║示眾。舉：「弁山瑞祖因僧參次，自謂會曹洞宗旨，山乃
J40nB475_p0050a20║舉：『蛇咬蝦蟆，如何救即雙目不睹？』僧曰：『猶帶識在。』山
J40nB475_p0050a21║曰：『如何不救即形影不彰？』僧曰：『猶帶情在。』山曰：『者亂
J40nB475_p0050a22║統禪和，夢也未夢見洞山在。』遂一頓痛棒趁出。時克
J40nB475_p0050a23║歸維那問：『如何是救即雙目不睹？』山曰：『芳草無艷色。』
J40nB475_p0050a24║『如何是不救即形影不彰？』山曰：『鐵壁放光明。』復頌曰：
J40nB475_p0050a25║『芳草不艷呈真跡，鐵壁放光露古顏。正去偏來全理
J40nB475_p0050a26║事，沒弦琴韻動關山。』弁山老祖丕振洞上宗旨，雖則
J40nB475_p0050a27║光前裕後，撿點將來猶讓玄孫一步。若問：『如何是救
J40nB475_p0050a28║即雙目不睹？』『紅日更深歸古洞。』『如何是不救即形影
J40nB475_p0050a29║不彰？』『桂輪午後上青天。』更與頌出：『紅日更深歸古洞，
J40nB475_p0050a30║桂輪午後上青天。個中無語熾然說，石鼓鼕鼕震大
J40nB475_p0050b01║千。』」
J40nB475_p0050b02║示眾。舉：「僧問雲門：『達磨九年面壁，意旨如何？』門曰：『念
J40nB475_p0050b03║七。』」師曰：「三九念七，絕毫絕釐。有漏木杓，無漏笊籬。」
J40nB475_p0050b04║示眾。舉：「僧問趙州：『學人乍入叢林，乞師指示。』州曰：『喫
J40nB475_p0050b05║粥也未？』曰：『喫粥了。』州曰：『洗缽盂去。』古今拈頌者極多，
J40nB475_p0050b06║中的者亦鮮。山僧不惜眉毛，特為註破：和尚合掌，道
J40nB475_p0050b07║士擎拳。下腳著地，抬頭見天。更問如何，十萬八千。」
J40nB475_p0050b08║示眾。「純清絕點，徒增性海之波；離相離名，早曳靈龜
J40nB475_p0050b09║之尾。爭如任情放去，隨分收來，縱奪殺活而玉轉珠
J40nB475_p0050b10║回，倒弄橫拈而珠回玉轉？還有動絃別調者麼？夾路
J40nB475_p0050b11║桃花風雨後，馬蹄何處避殘紅？」
J40nB475_p0050b12║示眾。師一日坐簷下，眾集，師云：「佛法遍一切處，無一
J40nB475_p0050b13║處而非佛法。若言其有，墮於常見；若言其無，墮於斷
J40nB475_p0050b14║見。言有、言無，難出四見。向者裏透脫，則面面逢渠、頭
J40nB475_p0050b15║頭合玅，通身慶快、脫體安然，信手拈來，無非格外真
J40nB475_p0050b16║機。」喝一喝，歸方丈。
J40nB475_p0050b17║落堂，示眾。「那邊底過者邊來，切莫釘樁搖櫓。」一僧便
J40nB475_p0050b18║過。師曰：「者邊事如何？」僧無對。師曰：「隨波逐浪漢。」師復
J40nB475_p0050b19║曰：「者邊過那邊去。」一眾默然。師曰：「伎死禪和。」便打出
J40nB475_p0050b20║堂。
J40nB475_p0050b21║示眾。「者件事，人人本有、個個不無，塵點劫來，自家打
J40nB475_p0050b22║失。今既發大願，已到曹源。你看合郡諸檀，盡力維持，
J40nB475_p0050b23║無非成就我等專一辦道。所謂者裏若不究根源，直
J40nB475_p0050b24║待當來問彌勒。設或虛消信施，唐喪光陰，他日閻使
J40nB475_p0050b25║君鐵算盤打算飯錢不來敲鬼骨臀，莫道佛法無靈
J40nB475_p0050b26║驗。」
J40nB475_p0050b27║示眾。「初一纔起七，不覺七日周。未透祖師關，此心肯
J40nB475_p0050b28║甘休。」拈拄杖曰：「向者裏休去好。」擲拄杖。
J40nB475_p0050b29║落堂，示眾。師卓拄杖曰：「此一著能大能小，能方能圓，
J40nB475_p0050b30║能縱能奪，能殺能活。說有則蹤跡不立，說無則遍滿
J40nB475_p0050c01║十方。長則尺不滿寸，短則拄地擎天。或時弘開大義，
J40nB475_p0050c02║或時泯滅真空。或時吞巨海，或時吐須彌。且道如今
J40nB475_p0050c03║在曹源手裏，又喚作甚麼舌頭短？」
J40nB475_p0050c04║示眾。「雲渺渺，月皎皎，鐵蛇橫古路，行人打之遶。若是
J40nB475_p0050c05║獅子兒，不向那邊討。既不向那邊，者邊又作麼生？」眾
J40nB475_p0050c06║無對。「村兒不解鮮鱗味，辜負漁郎到渡頭。」
J40nB475_p0050c07║機緣
J40nB475_p0050c08║師參大義山且拙和尚，拙曰：「那裏來？」師曰：「天圓山。」拙
J40nB475_p0050c09║曰：「途中事如何？」師曰：「已到此處。」拙曰：「此是甚麼處？」師
J40nB475_p0050c10║曰：「上是天，下是地。」拙曰：「喫茶去。」
J40nB475_p0050c11║次日，和尚入禪堂，問：「者僧昨日到的那？」師曰：「將謂和
J40nB475_p0050c12║尚忘卻。」拙曰：「即今道一句看。」師曰：「正午時。」拙云：「如何
J40nB475_p0050c13║是午時底事？」師曰：「著衣過堂。」拙休去。
J40nB475_p0050c14║一夕，入方丈，拙云：「近日學語者多盡認識神為主，真
J40nB475_p0050c15║可憐憫。」師曰：「識得不為冤。」拙曰：「汝試道看。」師曰：「一盞
J40nB475_p0050c16║孤燈兩岸明。」拙曰：「燈燼後如何？」師曰：「照天照地。」拙遂
J40nB475_p0050c17║命頌，師即頌曰：「群暗從茲盡，光輝自此生，日來月復
J40nB475_p0050c18║往，獨爾越常明。」
J40nB475_p0050c19║一日，與居先禪師遊山，到安樂林，圍爐次，先曰：「古人
J40nB475_p0050c20║道：『靜夜鐘聲，寒潭月影。』隨扣擊以無虧，觸波瀾而不
J40nB475_p0050c21║散。此猶是生死岸頭事，如何得出生死？」師曰：「絡索不
J40nB475_p0050c22║少。」先曰：「汝已出生死耶？」師曰：「者漢話頭也不識。」便出。
J40nB475_p0050c23║先曰：「來！向火著。」師曰：「疑則別參。」先曰：「太煞滑頭。」師不
J40nB475_p0050c24║理。
J40nB475_p0050c25║師在嶷山西堂寮，一日領眾入室，師問：「和尚未陞座，
J40nB475_p0050c26║某甲未入室時，且道如何接人？」山便打，曰：「正好喫棒。」
J40nB475_p0050c27║師接住棒，熄滅燈燭，掀倒禪床便出。山曰：「不謬為嶷
J40nB475_p0050c28║山西堂。」
J40nB475_p0050c29║落堂。僧問：「如何是覿面句？」師曰：「殿前步雲橋。」曰：「如何
J40nB475_p0050c30║是末後句？」師曰：「屋後飛來石。」曰：「秪如掀翻兩頭又作
J40nB475_p0051a01║麼生？」師曰：「靈嶽作舞。」僧禮拜，師曰：「切莫詐明頭。」
J40nB475_p0051a02║慈容問曰：「近日事秪合如是。」師曰：「汝親切道一句看。」
J40nB475_p0051a03║曰：「山窮水盡。」師曰：「行到山窮水盡處，須知自有轉身
J40nB475_p0051a04║時。如何是轉身一句？」曰：「東西南北。」師曰：「秪如四面逼
J40nB475_p0051a05║煞時，汝作麼生出？」曰：「一線通霄。」師曰：「線斷後如何？」容
J40nB475_p0051a06║擬議，師震聲一喝。
J40nB475_p0051a07║息念問：「入火不燒，入水不溺，乞師指示。」師拈竹篦曰：
J40nB475_p0051a08║「喚作竹篦則觸，不喚作竹篦則背，你作麼生會？」念禮
J40nB475_p0051a09║拜，師曰：「汝曾在甚處住過？」曰：「與和尚同住。」師曰：「山僧
J40nB475_p0051a10║住甚麼處？」僧曰：「適纔吃瓜子，咬破舌頭。」師曰：「秪如來
J40nB475_p0051a11║時無口，舌頭在甚麼處？」僧擬議，師便打。僧禮拜曰：「當
J40nB475_p0051a12║面不識。」師曰：「自供免罪。」
J40nB475_p0051a13║靈芽入室，問：「一拳擊碎虛空，竹篦安向何處？」師曰：「竹
J40nB475_p0051a14║篦且置，還我碎的虛空來。」僧一喝，師以手撥空，曰：「竹
J40nB475_p0051a15║篦聻？」僧擬議，師喝出。
J40nB475_p0051a16║師攜吼震無諍遊山，垂問曰：「千峰萬峰，為甚此峰獨
J40nB475_p0051a17║峻？」諍曰：「也在和尚足下。」師曰：「身遍十虛，為甚麼那峰
J40nB475_p0051a18║不到？」諍曰：「無棲泊處。」師曰：「萬峰頂上一團瓢，為甚麼
J40nB475_p0051a19║露而不蓋？」諍曰：「八面玲瓏。」師曰：「未在，更道。」諍曰：「不辭
J40nB475_p0051a20║向和尚道，恐上紙墨。」師休去。
J40nB475_p0051a21║別牧入室作禮曰：「今日親見和尚。」師曰：「座上無老僧，
J40nB475_p0051a22║目前無闍黎，汝作麼生見？」牧曰：「無字也是多的。」師曰：
J40nB475_p0051a23║「又道親見和尚。」牧曰：「和尚是何心行？」師曰：「更須親切
J40nB475_p0051a24║道將來。」牧拂袖便行。師曰：「放過一著。」
J40nB475_p0051a25║巨聲聞：「和尚終日教某甲做工夫，是何心行？」師曰：「你
J40nB475_p0051a26║見個甚麼便恁麼道？」曰：「一物不存。」師拈甌曰：「這個是
J40nB475_p0051a27║甚麼？」聲擬進語，師擲碎曰：「恁麼始得。」聲禮拜。
J40nB475_p0051a28║僧入室，問曰：「我者裏內不放出、外不放入，你從何來？」
J40nB475_p0051a29║僧以手打圓相，畫破叉手而立。師曰：「你又到者裏作
J40nB475_p0051a30║麼？」曰：「若不經行陣，爭得立功勳？」便退。師復落堂，問：「我
J40nB475_p0051b01║的是我的，你的聻？」僧進前端立，曰：「一串穿卻。」師曰：「如
J40nB475_p0051b02║何是渠今正是我？」曰：「某甲不敢道。」師曰：「如何不道？」曰：
J40nB475_p0051b03║「道著即禍生。」師曰：「且放過。」
J40nB475_p0051b04║僧問：「如何是三腳驢？」師曰：「步步顛。」曰：「如何是犀牛扇？」
J40nB475_p0051b05║師曰：「撦破了。」
J40nB475_p0051b06║僧問：「爐韝弘開，煆盡聖凡。秪如沒身心人來，和尚如
J40nB475_p0051b07║何安置？」師曰：「不可錯怪山僧。」曰：「不到紅爐裏，焉知火
J40nB475_p0051b08║後毛？」師便打。
J40nB475_p0051b09║打七，落堂。楊居士出，師按住曰：「腳跟下親切道來。」士
J40nB475_p0051b10║曰：「夜半日頭紅。」師曰：「日落後如何？」曰：「照天照地。」師曰：
J40nB475_p0051b11║「天崩地裂，照個甚麼？」士喝，師便打。
J40nB475_p0051b12║謝守戎遊竹石齋問德山托缽公案，師舉手曰：「缽聻？」
J40nB475_p0051b13║守罔措，師曰：「缽尚不知，托個甚麼？」曰：「畢竟為某說破。」
J40nB475_p0051b14║師曰：「少間為公說。」
J40nB475_p0051b15║守又問曰：「聞馬祖接石鞏甚奇。」師曰：「那個男兒不丈
J40nB475_p0051b16║夫？」曰：「馬祖射一群，某只射半個。」師曰：「山僧半個也無，
J40nB475_p0051b17║汝如何下手？」守躊躇，師打曰：「又射殺一個。」
J40nB475_p0051b18║守復問：「女子出定，如何是女子定？」師曰：「缽盂安柄。」曰：
J40nB475_p0051b19║「罔明為甚麼出得？」師曰：「春回花自開。」曰：「文殊為甚麼
J40nB475_p0051b20║出不得？」師曰：「秋到葉還落。」曰：「某甲不會，乞為我說。」師
J40nB475_p0051b21║曰：「俗氣不忘。」曰：「和尚不說，今日辜負我也。」師曰：「爭怪
J40nB475_p0051b22║別人。」遂示以偈曰：「個中一著許誰知，直下承當早已
J40nB475_p0051b23║遲。若向言前親薦得，再來棒下碎離微。」
J40nB475_p0051b24║高內翰奉
J40nB475_p0051b25║命祭舜陵，差專使程天祚、劉機先齎法物金縷過參。纔
J40nB475_p0051b26║見，祚便問：「和尚賺我來，賺我來。」師曰：「自起自倒漢。」曰：
J40nB475_p0051b27║「和尚好山水。」師曰：「莫眼花。」曰：「某甲失利。」茶次，曰：「和尚
J40nB475_p0051b28║名震天庭，德欽寰宇，誠不易到者田地。」師曰：「耳聞不
J40nB475_p0051b29║如目見。」曰：「見後如何？」師曰：「瞎。」曰：「某甲遠來，和尚放寬
J40nB475_p0051b30║些地步。」師曰：「何物不容？」曰：「恩主聞道風，差某遠來，和
J40nB475_p0051c01║尚將何答寄？」師曰：「長江流不盡，日月照無窮。」曰：「即此
J40nB475_p0051c02║便是？別有長處？」師曰：「不是知音者，徒勞話歲寒。」曰：「如
J40nB475_p0051c03║何是西來意？」師曰：「山花開似錦，澗水湛如藍。」曰：「如何
J40nB475_p0051c04║是祖師心？」師曰：「一莖眉毛重千觔。」曰：「某甲即得，外人
J40nB475_p0051c05║聞知，笑和尚去在。」師曰：「罕遇知音。」曰：「遠行足倦，暫且
J40nB475_p0051c06║違教。」師曰：「放過即不可。」便打。
J40nB475_p0051c07║次早曰：「昨日公案未圓。」師曰：「仔細說來。」曰：「碗裏飯，甌
J40nB475_p0051c08║裏茶，事如何？」師曰：「細嚼味長。」曰：「和尚說道理即得，若
J40nB475_p0051c09║在曹洞宗，欠綿密在。」師呵呵大笑曰：「大似喫飯不得，
J40nB475_p0051c10║強道不饑。」復曰：「汝曾見甚麼人來？」曰：「和尚不妨疑著。」
J40nB475_p0051c11║師打曰：「初生之犢不識虎。」曰：
J40nB475_p0051c12║「草皇帝供養諸大善知識，有何功德？」師曰：「天晴日頭出，落
J40nB475_p0051c13║雨地下溼。」曰：「即今
J40nB475_p0051c14║元皇向甚麼處安身立命？」師曰：「竹放雲邊浪，松收月下濤。」
J40nB475_p0051c15║曰：「此語涉那一宗？」師曰：「梅花滿地草鞋香。」曰：「某甲還
J40nB475_p0051c16║京，有問：『南源佛法，將何詶答？』」師曰：「牙齒一具骨，耳朵
J40nB475_p0051c17║兩片皮。」
J40nB475_p0051c18║吳內翰出使安南，問：「入境聞德風，似優曇花；入寺閱
J40nB475_p0051c19║尊錄，如摩尼珠。頌云：『石女梳粧越樣新，月眉雲鬢彩
J40nB475_p0051c20║霞裙。於中那轉秋波趣，不是風流人豈明？』此頌句到、
J40nB475_p0051c21║意到、理到、事到。請問：如何是那轉秋波趣？」師云：「只許
J40nB475_p0051c22║佳人獨自知。」曰：「不是風流人豈明，又作麼生？」師曰：「深
J40nB475_p0051c23║領來問。」曰：「如何是石女梳粧？」師曰：「燄裏冰花。」曰：「如何
J40nB475_p0051c24║是月眉雲鬢？」師曰：「禾鍼穿雨線。」內翰遂酬偈曰：「千里
J40nB475_p0051c25║同風意越倫，太行山遇普州人。知音何必重重舉？達
J40nB475_p0051c26║者須知暗裏驚。」
J40nB475_p0051c27║佛事
J40nB475_p0051c28║興隆開鐘版。「佛祖規模，人天號令，人人透頂透底，個
J40nB475_p0051c29║個徹始徹終。欲契洞上家風，試看興隆作略。」遂擊鐘
J40nB475_p0051c30║版。
J40nB475_p0052a01║伽藍，陞座。「凜凜忠心，衛皇圖而永固；堂堂正氣，護佛
J40nB475_p0052a02║國以攸清。昔年普靜言邊鼻孔打失，今日嶷山堂上
J40nB475_p0052a03║正眼豁開。」揮拂子，曰：「道場能作主，化外自來賓。」
J40nB475_p0052a04║百丈澗祖忌日上供。「洞山果、曹山酒、金牛飯、趙州茶、
J40nB475_p0052a05║百千玅味，無量珍饈。且道納受者誰？」合掌曰：「唵　誐誐
J40nB475_p0052a06║曩　三婆嚩　伐日囉斛。」
J40nB475_p0052a07║靈機火。拈炬曰：「生平活潑潑，今日寂寥寥。雖然來去
J40nB475_p0052a08║自由，猶欠末後一著。如何是末後一著？」擲炬曰：「一爐
J40nB475_p0052a09║紅焰翻身轉，倒跨赤龍化大千。」
J40nB475_p0052a10║晏然都寺起龕。「三處叢林功最深，精勤誓入普賢門。
J40nB475_p0052a11║於今撩起還鄉去，留得馨香四海聞。」
J40nB475_p0052a12║燈明火。「燈明燈明，爍破面門。徹骨徹髓，曜古輝今。」
J40nB475_p0052a13║恒修起龕。「金風急，樹凋零，籬下黃菊點點金，還鄉句
J40nB475_p0052a14║子分明示。」以拄杖指曰：「直往西方徑路行。」
J40nB475_p0052a15║自誠火。「自誠自誠，戒德水清。了無回互，率性直行。贈
J40nB475_p0052a16║君一把火，光前絕後人。」
J40nB475_p0052a17║鳴岐唐護法掩棺。以拂子指棺曰：「唐護法會麼？住世
J40nB475_p0052a18║英雄，到者裏全身放下；出群豪傑，於斯時一句全提。
J40nB475_p0052a19║知幻即離，猶存幻知；幻離即覺，尚餘覺照。畢竟如何？
J40nB475_p0052a20║蓋地遮天無別事，為人自肯乃方親。」
J40nB475_p0052a21║大根王護法起棺。「出世遼東，入滅西粵。既生死無定，
J40nB475_p0052a22║任去來自由。棄富貴而出塵表，頓契色原非實。捨功
J40nB475_p0052a23║名而趨淨土，了知空亦何真。」以杖擊棺曰：「出此解脫
J40nB475_p0052a24║門，直超菩提路。」
J40nB475_p0052a25║貓落湯死。舉火：「南泉刀下全身露，洪聖鍋中更出奇。
J40nB475_p0052a26║珍重者回毛脫盡，紅爐焰裏好安居。」
J40nB475_p0052a27║拈古
J40nB475_p0052a28║舉：「青原思禪師問六祖大師：『當何所務即不落階級？』
J40nB475_p0052a29║祖曰：『汝曾作甚麼來？』曰：『聖諦亦不為。』祖曰：『聖諦不為，
J40nB475_p0052a30║落何階級？』原曰：『聖諦尚不為，何階級之有？』祖曰：『如是
J40nB475_p0052b01║如是，善自護持。』蕩空凡聖，還他青原。揀別龍象，須是
J40nB475_p0052b02║曹溪。然雖如是，龍歸大海波濤靜，雲到蒼梧氣象閑。」
J40nB475_p0052b03║舉：「僧問趙州：『萬法歸一，一歸何處？』州曰：『我在青州做
J40nB475_p0052b04║一領布衫，重七觔。』觔兩分明，不無趙州。若問山僧：『萬
J40nB475_p0052b05║法歸一，一歸何處？』只向他道：『山前石頭，大的大，小的
J40nB475_p0052b06║小。』」
J40nB475_p0052b07║舉：「臺山婆子因僧問：『臺山路向甚麼處去？』婆云：『驀直
J40nB475_p0052b08║去。』僧纔行，婆云：『好個師僧，又與麼去。』後有舉似趙州，
J40nB475_p0052b09║州曰：『待我去勘過者婆子。』明日便去，亦如是問，婆亦
J40nB475_p0052b10║如是對。州歸，謂眾云：『臺山婆子！我為汝勘破了也。』趙
J40nB475_p0052b11║州婆子，一對無孔鐵鎚，且道勘破那個？」
J40nB475_p0052b12║舉：「溈山示眾云：『老僧遷化後，往山前檀那家作頭水
J40nB475_p0052b13║牯牛，左肋書五字云「溈山僧某甲」。正恁麼時，道是溈
J40nB475_p0052b14║山僧，卻是水牯牛；道是水牯牛，卻是溈山僧。』」師云：「道
J40nB475_p0052b15║是溈山僧，卻是水牯牛，恰；道是水牯牛，卻是溈山僧，
J40nB475_p0052b16║恰。當時若下得這兩個恰字，教他脫溈山僧也不得，
J40nB475_p0052b17║脫水牯牛也不得。且道利害在甚麼處？」
J40nB475_p0052b18║舉：「德山一日托缽至法堂，雪峰遂問：『老漢！鐘未鳴、鼓
J40nB475_p0052b19║未響，托缽向甚處去？』山低頭便歸方丈。峰舉似巖頭，
J40nB475_p0052b20║頭曰：『大小德山未會末後句在。』山令侍者喚來問：『汝
J40nB475_p0052b21║不肯老僧那？』頭密啟其意，山乃休去。明日陞堂，果與
J40nB475_p0052b22║尋常不同。頭至僧堂前，撫掌大笑曰：『且喜老漢會末
J40nB475_p0052b23║後句。雖然，也只得三年活。』者公案卻是好笑，且道笑
J40nB475_p0052b24║個甚麼？笑他父子潑油救火、平地興波，明眼人前轉
J40nB475_p0052b25║見敗缺。」
J40nB475_p0052b26║舉：「芙蓉楷侍投子游園次，子度拄杖與楷，楷接便隨
J40nB475_p0052b27║行。子曰：『理合與麼。』楷曰：『與和尚提鞋挈杖，不為分外。』
J40nB475_p0052b28║子曰：『有同行在。』楷曰：『那一人不受教。』子休去。至晚問
J40nB475_p0052b29║楷：『早來說話未盡在。』楷云：『請和尚舉。』子曰：『卯生日，戌
J40nB475_p0052b30║生月。』楷即點燈來。子曰：『汝上來下去，總不徒然。』楷曰：
J40nB475_p0052c01║『在和尚左右，理合如此。』子曰：『奴兒婢子，誰家屋裡無？』
J40nB475_p0052c02║楷曰：『和尚年尊，缺他不得。』子曰：『得與麼殷勤？』楷曰：『報
J40nB475_p0052c03║恩有分。』動絃別調，玉轉珠回，線去鍼來，明投暗合。投
J40nB475_p0052c04║子芙蓉之謂歟？」
J40nB475_p0052c05║頌古
J40nB475_p0052c06║那吒太子
J40nB475_p0052c07║骨肉都還父母了，不知誰是不還身，於中若也能
J40nB475_p0052c08║端的，紅日三更透海門。
J40nB475_p0052c09║廬陵米價
J40nB475_p0052c10║廬陵米價玉無玼，覿面拈來佛祖迷，縱使機前先
J40nB475_p0052c11║薦得，夕陽早已過遼西。
J40nB475_p0052c12║國師塔樣
J40nB475_p0052c13║層層寶塔露尖新，八面玲瓏萬古明，卻被應真添
J40nB475_p0052c14║彩色，湘南潭北換人睛。
J40nB475_p0052c15║丹霞訪國師
J40nB475_p0052c16║密不通風暗度津，龍生龍子更愁人，國師解展回
J40nB475_p0052c17║天手，一箭雙鵰玅絕倫。
J40nB475_p0052c18║百丈三訣
J40nB475_p0052c19║三句喫茶珍重歇，看來渾似白拈賊，雖然肝膽向
J40nB475_p0052c20║人傾，也是重添眼裏屑。
J40nB475_p0052c21║洞山寒暑
J40nB475_p0052c22║回互機關換處奇，金針玉線少人知，大鵬展翅騰
J40nB475_p0052c23║霄漢，堪笑[鳥*感][鳥*感]猶守池。
J40nB475_p0052c24║臺山婆子
J40nB475_p0052c25║路向臺山驀直行，趙州婆子舌無筋，曹溪波浪如
J40nB475_p0052c26║天闊，多少平人被陸沉。
J40nB475_p0052c27║德山托缽
J40nB475_p0052c28║團圞詶唱哩嗹囉，平地高翻萬丈波，秪活三年成
J40nB475_p0052c29║敗缺，令人千古話淆訛。
J40nB475_p0052c30║德山棒
J40nB475_p0053a01║撲天撲地拶將來，觸著從教正眼開，截斷聖凡生
J40nB475_p0053a02║死路，金毛獅子展雄才。
J40nB475_p0053a03║德山驗廓侍者
J40nB475_p0053a04║坐觀成敗運機籌，賺得便宜未肯休，七縱七擒誰
J40nB475_p0053a05║解會，臥龍徒自枕清流。
J40nB475_p0053a06║文遠禮佛
J40nB475_p0053a07║上林花弄正春濃，嫩綠新黃鬥淺紅，一陣狂風咸
J40nB475_p0053a08║掃盡，青山還在白雲中。
J40nB475_p0053a09║供養三世諸佛
J40nB475_p0053a10║木猿嶺畔啼殘月，畫鳥巖前喚曉風，一句頓超空
J40nB475_p0053a11║界外，三山斜插淡雲中。
J40nB475_p0053a12║洛浦家無白澤之圖
J40nB475_p0053a13║行盡溪山休住足，究空玄玅莫安居，飢餐渴飲無
J40nB475_p0053a14║餘事，何用高懸白澤圖？
J40nB475_p0053a15║雲門示眾中有一寶
J40nB475_p0053a16║覿面相逢卻不逢，疾行猶自且從容，回途拈出吹
J40nB475_p0053a17║毛劍，劈碎虛空片片紅。
J40nB475_p0053a18║乾矢橛
J40nB475_p0053a19║江上青山山上松，當年曾受大夫封，枯根曲直照
J40nB475_p0053a20║江水，一夜轟雷盡化龍。
J40nB475_p0053a21║五祖演屬牛人話
J40nB475_p0053a22║倏然平地掘深坑，埋沒良家多少人，大似揚塵空
J40nB475_p0053a23║裡去，歸來不覺一身塵。
J40nB475_p0053a24║缽囉孃
J40nB475_p0053a25║石碣篆文格未別，鴈書草法體難分，目連鶖子猶
J40nB475_p0053a26║不識，分付禪流莫亂評。
J40nB475_p0053a27║慈明不動尊
J40nB475_p0053a28║不動尊兮提不起，拍手相將笑而矣，飛龍早已上
J40nB475_p0053a29║青天，忍俊韓盧尋不已。
J40nB475_p0053a30║李駙馬問慈明
J40nB475_p0053b01║殺活臨時照用齊，逆來順去許誰知，棋逢敵手機
J40nB475_p0053b02║先玅，琴遇知音韻轉奇。
J40nB475_p0053b03║不汝還者非汝而誰
J40nB475_p0053b04║不汝還兮復是誰，懷胎木馬產金猊，燈籠露柱呵
J40nB475_p0053b05║呵笑，驚起烏龜帶雪飛。
J40nB475_p0053b06║見不能及
J40nB475_p0053b07║風來水面層層浪，荷出池心點點青，黃面瞿曇休
J40nB475_p0053b08║弄舌，夜深雲散碧天星。
J40nB475_p0053b09║一切賢聖皆以無為法而有差別
J40nB475_p0053b10║雨裡移柑石上栽，夜深日晒便花開，隨時結個無
J40nB475_p0053b11║名子，寄與諸人莫亂猜。
J40nB475_p0053b12║高僧像
J40nB475_p0053b13║霧鎖煙埋老凍儂，原來面目總雷同，喚回不費丹
J40nB475_p0053b14║青力，快睹陳年上古容。
J40nB475_p0053b15║青州布衫
J40nB475_p0053b16║趙州衫子重七觔，無奈時人著秤稱，踏轉自家關
J40nB475_p0053b17║捩子，方知認錯定盤星。
J40nB475_p0053b18║臨濟三頓棒
J40nB475_p0053b19║旱地雷聲劈面來，三遭毒手眼難開，可憐刻骨刲
J40nB475_p0053b20║心恨，肋下還拳始快哉。
J40nB475_p0053b21║無位真人
J40nB475_p0053b22║喫飯穿衣絕覆藏，焚香掃地露真常，玲瓏面面無
J40nB475_p0053b23║遮障，鳥語山花共舉揚。
J40nB475_p0053b24║普化踢倒飯床
J40nB475_p0053b25║冤家聚會義難容，攪海翻江廝炒窮，盡謂象龍頻
J40nB475_p0053b26║蹴踏，誰知掃地滅吾宗。
J40nB475_p0053b27║五位正偏
J40nB475_p0053b28║正中偏，夜深獨坐正霜天，相逢覿面不相識，冷落
J40nB475_p0053b29║梅花滿地箋。
J40nB475_p0053b30║偏中正，玉人羞對菱花鏡，鷺鷥飛入綠楊煙，金牛
J40nB475_p0053c01║踏斷虛空柄。
J40nB475_p0053c02║正中來，無影林中花正開，馨香撲鼻無人會，惹得
J40nB475_p0053c03║虛空笑滿腮。
J40nB475_p0053c04║兼中至。大鵬雙展摩天翅，衝破雲霄兩半邊，有意
J40nB475_p0053c05║氣時添意氣。
J40nB475_p0053c06║兼中到，紅爐燄裡水花笑，無根無葉無枝條，寒光
J40nB475_p0053c07║隱隱香風悄。
J40nB475_p0053c08║曹山三墮
J40nB475_p0053c09║羽毛鱗甲任毸毸，是處風光類莫該，馬腹牛胎閒
J40nB475_p0053c10║出沒，渾無些子帶歸來。　　（類）
J40nB475_p0053c11║酒肆淫房頻出入，花街柳巷任徘徊，渾身不帶煙
J40nB475_p0053c12║雲氣，踏遍天涯足未抬。　　（隨）
J40nB475_p0053c13║九重深處不知名，寶殿霞封絕點塵，偏處不行玄
J40nB475_p0053c14║不涉，逍遙何處不天真。　　（尊貴）
J40nB475_p0053c15║五位功勳
J40nB475_p0053c16║倒騎鐵馬出重城，走遍天涯計不成，特地歸來忘
J40nB475_p0053c17║所事，乾坤處處賀昇平。　　（向）
J40nB475_p0053c18║金門投策五更寒，念念無違待漏閒，一震靜鞭驚
J40nB475_p0053c19║鵠立，全身瞻仰向龍顏　　（奉）。
J40nB475_p0053c20║倒跨金毛不露蹤，灼然出沒孰當鋒？翻身踏碎虛
J40nB475_p0053c21║空骨，驚起泥龍上九重　　（功）。
J40nB475_p0053c22║楖栗橫肩是處行，玲瓏八面露鋒鋩，直饒透出威
J40nB475_p0053c23║音外，觸著須知命已亡。　　（共功）
J40nB475_p0053c24║不向毘盧頂上行，寧從人世走煙塵？無錐無地兩
J40nB475_p0053c25║無涉，劫外翻身徹底貧。　　（功功）
J40nB475_p0053c26║黃龍三關
J40nB475_p0053c27║我手何似佛手，拈來當頭便剖，劈開火裡蓮花，驚
J40nB475_p0053c28║起須彌倒走。
J40nB475_p0053c29║我腳何似驢腳，踏翻四海五嶽，山河顛倒奔馳，撞
J40nB475_p0053c30║碎龍王腦殼。
J40nB475_p0054a01║人人盡有生緣，權實照用并拈，一擊髑髏粉碎，惡
J40nB475_p0054a02║聲流播人間。
J40nB475_p0054a03║我手驢腳生緣，黃龍也須喫拳，若能如是會得，一
J40nB475_p0054a04║鏃直破三關。
J40nB475_p0054a05║平常無生句
J40nB475_p0054a06║江城五月落梅花，風送幽香滿院賒，玉女尋蹤無
J40nB475_p0054a07║處入，紛紛狂蝶過鄰家。
J40nB475_p0054a08║玄玅無私句
J40nB475_p0054a09║巧雲霄漢奪天工，織錦成圖玅莫窮，鳳舞龍騰諸
J40nB475_p0054a10║繡色，玄機渾不墮青紅。
J40nB475_p0054a11║體明無盡句
J40nB475_p0054a12║摩尼珠寶絕塵埃，赤白青黃露出來，那畔今時隨
J40nB475_p0054a13║類現，光騰佛祖耀靈臺。
J40nB475_p0054a14║
J40nB475_p0054a15║
J40nB475_p0054a16║
J40nB475_p0054a17║
J40nB475_p0054a18║
J40nB475_p0054a19║
J40nB475_p0054a20║逕庭宗禪師語錄卷下終
J40nB475_p0054a21║
J40nB475_p0054a22║
J40nB475_p0054a23║
J40nB475_p0054a24║
J40nB475_p0054a25║
J40nB475_p0054a26║
J40nB475_p0054a27║
J40nB475_p0054a28║
J40nB475_p0054a29║
J40nB475_p0054a30║
J40nB475_p0054b01║塔銘
J40nB475_p0054b02║禪師諱德宗，字逕庭，零陵蔣氏子。髫齡以孝聞。年十
J40nB475_p0054b03║三，思出世度其二親。時無學和尚開講於永州之大
J40nB475_p0054b04║定菴，師遂攝衣其側，言下若有契合。既而歷訪諸方，
J40nB475_p0054b05║奈邂逅之徒卒非最上乘，意弗愜也。歲丁亥，偶聆金
J40nB475_p0054b06║剛要旨，遂說偈二句曰：「金剛利刃人人具，般若靈光
J40nB475_p0054b07║個個圓。」似有所得。閱古尊宿錄。一夕，忽夢著僧伽黎
J40nB475_p0054b08║執杖為僧，而出塵之念益決。未幾，病且甚，人皆危之。
J40nB475_p0054b09║師乃靜坐匡床，萬緣俱捐，不移時而病愈。後病復作，
J40nB475_p0054b10║父兄始允其祝髮。師遂禮東樂堂見渠為師，乃遍參
J40nB475_p0054b11║天德、西蓮、羅漢諸山。至天圓，聞義山且拙和尚，欣然
J40nB475_p0054b12║往謁，問答相投，贈號曰義偉，謂義山得師偉器也。嗣
J40nB475_p0054b13║侍方丈，且云：「近日參禪，盡以識神為本，不知正落生
J40nB475_p0054b14║死坑裡，真可憐憫。」師請問：「如何即不落識神？」且命頌
J40nB475_p0054b15║燈。師即頌曰：「群暗從茲盡，光明自此生。日來月復往，
J40nB475_p0054b16║獨爾越常明。」且云：「天台韶國師通玄峰頂頌，後來知
J40nB475_p0054b17║為王者師。汝頌亦復不亞他日，事未可知也。」一時與
J40nB475_p0054b18║同儕酬唱，率能驚人。是冬，圓具解期，且贈偈云：「無黨
J40nB475_p0054b19║無偏卓卓中，森羅萬象悉圓融。直須撥落千峰外，古
J40nB475_p0054b20║鏡重輝續正宗。」辛卯，師以母壽歸省，勸二親出家，因
J40nB475_p0054b21║住水月菴。菴即師在俗時父兄創建以處師者。及歸，
J40nB475_p0054b22║父母皆在菴。閱數月，父忽病，師日侍湯藥而禪定於
J40nB475_p0054b23║旁，竟感異夢而甦，將轉義山，而且公亦以書相促，不
J40nB475_p0054b24║意父病復作，竟不起。師哀毀逾常，不獲赴義山之招
J40nB475_p0054b25║矣。喪次，中有僧無諍者，持嶷山老人語錄至，師閱之，
J40nB475_p0054b26║驚嘆不已，乃帥僧晏然輩披荊剪棘，搆一寶王剎，迎
J40nB475_p0054b27║嶷山居之，蓋順治癸巳歲也。乙未，師分座秉拂，偕眾
J40nB475_p0054b28║請嶷山開堂，師問：「爐韝新開孰敢逢？佛魔從此絕行
J40nB475_p0054b29║蹤，正偏兼到齊拈卻，更問如何是洞宗？」嶷云：「淡煙籠
J40nB475_p0054b30║古木，旭日照新松。」其時機緣頗多，俱集錄中，嶷山已
J40nB475_p0054c01║早以法王子相待矣。師意欲單丁幽棲以終初願，入
J40nB475_p0054c02║方丈請假，嶷云：「法門秋晚，唱道在近，甚無疲倦。」師益
J40nB475_p0054c03║謙讓弗遑。丁酉，佛成道日，嶷山遂囑累衣法，並偈曰：
J40nB475_p0054c04║「佛佛授受，不墮功功，非偏非正，徹始徹終。全提正令
J40nB475_p0054c05║兮魔外潛蹤，蕩盡功勳兮孰敢當鋒？嶊異見，驗象龍，
J40nB475_p0054c06║正法眼藏永流通，若還欲識超方作，今日室中親付
J40nB475_p0054c07║儂。」師自此嗣法嶷山，為洞宗嫡脈云。師得法後，禮請
J40nB475_p0054c08║者若曹、廖、張、羅諸君子，以及唐鳴翁善人，常屨滿戶
J40nB475_p0054c09║外，師皆不惜出廣長舌以開導之。壬寅，唐公請開南
J40nB475_p0054c10║源洪聖寺，而州之總戎劉、刺史高皆相見恨晚。辛亥，
J40nB475_p0054c11║石鎮戎及楚粵宰官士庶延請者，爭以師至為榮。癸
J40nB475_p0054c12║亥，結春於貝葉林，秋初還山，命無諍繼席。甲子二月，
J40nB475_p0054c13║師上堂，舉世尊涅槃公案畢，乃以杖橫肩曰：「楖栗橫
J40nB475_p0054c14║擔不顧人，直入千峰萬峰去。」下座，忽語其徒無諍等
J40nB475_p0054c15║云：「吾化緣將盡，爾宜珍惜法門，無負委托也。」四月初，
J40nB475_p0054c16║過理山，示微疾。七月，還南源，值師誕辰，與大眾論出
J40nB475_p0054c17║世因，娓娓不倦。維那勸其靜攝，師曰：「吾有不病者在，
J40nB475_p0054c18║毋煩慮也。」至九月初六辰刻，呼侍僧機先，命作辭世
J40nB475_p0054c19║齋。是晚，悲風四起，猿鳥哀鳴，樹折石飛，土人聞空中
J40nB475_p0054c20║有鐘鼓聲。屆旦，師語侍者曰：「山僧行矣。」侍者即呼首
J40nB475_p0054c21║座率眾至，師結跏趺坐，告眾以大事難明，流光迅速，
J40nB475_p0054c22║諄諄誠勉。時有僧執筆索偈，師拈筆示曰：「是偈耶？非
J40nB475_p0054c23║偈耶？」眾默然，遂閣筆斂袖曰：「善觀。」良久，溘然而化。師
J40nB475_p0054c24║生於前明天啟辛酉八月四日，世壽六十有四，法臘
J40nB475_p0054c25║三十有五，寂於康熙甲子九月初七日。門人無諍等
J40nB475_p0054c26║奉全身建塔於南源本山寺右。師坐道場十有五處，
J40nB475_p0054c27║有語錄上下二卷行世。嗣法門人曰無諍、謙維、素淡、
J40nB475_p0054c28║懸柏、袾別、牧純、戒月、懷雲、濤潭、別浪、海自、曇希、香生、
J40nB475_p0054c29║唐居士九人而別。牧純偕香生、唐公謂師與允恭夙
J40nB475_p0054c30║契有年，乞為塔上之銘，因念昔與師為方外交，雖不
J40nB475_p0055a01║敢謂有楊李之風，然亟承砥礪，誼實難辭，遂不揣荒
J40nB475_p0055a02║陋而為之銘。銘曰：
J40nB475_p0055a03║鼻祖東涉，一花五葉。洞脈淵源，支分派接。
J40nB475_p0055a04║代有偉人，遞轉法輪。正偏回互，五位君臣。
J40nB475_p0055a05║太陽投子，沿流不止。石傘止風，世濟其美。
J40nB475_p0055a06║爰挺嶷崗，遍坐道場。粵西慧日，師實光揚。
J40nB475_p0055a07║南源師席，惟師開闢。唐公紿孤，方外金石。
J40nB475_p0055a08║灕江滂沱，寶頂嵯峨。千秋百世，鎮窣堵波。
J40nB475_p0055a09║賜進士第、翰林院檢討、壬午科江西典試主考、前庶
J40nB475_p0055a10║吉士昭平陳允恭頓首拜譔。
J40nB475_p0055a11║
J40nB475_p0055a12║
J40nB475_p0055a13║
J40nB475_p0055a14║
J40nB475_p0055a15║
J40nB475_p0055a16║
J40nB475_p0055a17║
J40nB475_p0055a18║
J40nB475_p0055a19║
J40nB475_p0055a20║
J40nB475_p0055a21║
J40nB475_p0055a22║
J40nB475_p0055a23║
J40nB475_p0055a24║
J40nB475_p0055a25║
J40nB475_p0055a26║
J40nB475_p0055a27║
J40nB475_p0055a28║
J40nB475_p0055a29║
J40nB475_p0055a30║
J40nB475_p0055b01║疑山握中符禪師塔銘（附）
J40nB475_p0055b02║僧何以塔為？表法身常住耳。塔何以銘為？示聲教不
J40nB475_p0055b03║朽耳。然必其人果有奇節異行，足為世所取重者，豈
J40nB475_p0055b04║可概望之天下乎？吾於握中符禪師，則見一人焉。禪
J40nB475_p0055b05║師諱智符，字握中，別號疑山，楚南零陵人也。父唐，母
J40nB475_p0055b06║彭，所生四子，師居最少。幼孤，出繼于季父。十歲母逝，
J40nB475_p0055b07║季父為僧。師每省于菴，因聞先佛遺言：「若不洞明心
J40nB475_p0055b08║地，斷不能了生死輪迴。」遂感歎，亦欲出家，白父不允。
J40nB475_p0055b09║乃潛往大定菴，禮弘忍師剃落，時年十有三矣。次年
J40nB475_p0055b10║秋，值無學和尚於本菴開戒，遂授以七條。隨往雲山，
J40nB475_p0055b11║研究毘尼，并聽諸經論。久之，知算沙無益，乃造南嶽，
J40nB475_p0055b12║謁山茨際，不契。復往西山，參邃谷源。值源外出，師迎
J40nB475_p0055b13║于舟，一見便問：「某生死未明，乞師指示。」源叱之，師禮
J40nB475_p0055b14║而立，乃示以萬法歸一話，師遂服勤隨侍焉。及源歸
J40nB475_p0055b15║西山，授師滿分尸羅，命居擇木寮，朝參夕究，寢食俱
J40nB475_p0055b16║忘。一夜，殿上經行，忽睹天開金色，殿堂俱赤，天上神
J40nB475_p0055b17║人著青黃赤白之衣，霎然隱去，如是者三。因憶《楞嚴》
J40nB475_p0055b18║陰魔之說，遂不以為然。後因炊飯次，飯未熟，火忽暗，
J40nB475_p0055b19║乃起撥火，驀然迸發，通菴皆然。乃大駭，俄頃頓沒，不
J40nB475_p0055b20║覺通身冷汗，如卸萬斤重負相似。忽厲聲曰：「元來佛
J40nB475_p0055b21║法是者個道理。」源聞乃拈杖問曰：「汝見個甚麼？」師曰：
J40nB475_p0055b22║「煮飯供養和尚。」源曰：「飯熟後如何？」師遽出方丈曰：「洗
J40nB475_p0055b23║銚罐去。」源休去。師呈偈有「欲詢萬法端的旨，火裏金
J40nB475_p0055b24║蓮色更新」之句。源問：「如何是萬法歸一？」師曰：「眼橫鼻
J40nB475_p0055b25║直。」曰：「一歸何處？」師曰：「紅爐燄上雪花飛。」曰：「未在更道。」
J40nB475_p0055b26║師曰：「明日來向和尚道。」拂袖便行。次日源問：「昨日公
J40nB475_p0055b27║案未圓在。」師曰：「將謂和尚忘卻。」曰：「情知你道不得。」師
J40nB475_p0055b28║曰：「恰被和尚道著。」源便打，師便喝，源又打，師接住棒
J40nB475_p0055b29║曰：「今日起動和尚。」源休去。甲申過江西參崆峒教，次
J40nB475_p0055b30║參寶華忍，忍問：「那裏來？」師曰：「崆峒。」忍舉竹篦曰：「崆峒
J40nB475_p0055c01║還有者個麼？」師曰：「不會。」曰：「因甚不會？」師曰：「若會則和
J40nB475_p0055c02║尚無立地處。」忍便打，師便喝，忍又打，師曰：「大有人笑
J40nB475_p0055c03║和尚去在。」曰：「過在甚麼處？」師曰：「再犯不容。」拂袖便行。
J40nB475_p0055c04║忍起身曰：「站著，我與你道。」師曰：「少賣弄。」竟出。次參谷
J40nB475_p0055c05║山慈，一見便喝。山曰：「好喝。」師曰：「瞎。」山便打，師曰：「瞎。」山
J40nB475_p0055c06║又打，師曰：「瞎。」山連打，師曰：「瞎瞎。」山歸方丈。師曰：「勘破
J40nB475_p0055c07║了也。」次謁孤崖聰於洞山，聰問：「坐的非老僧，立的非
J40nB475_p0055c08║闍黎，汝作麼生會？」師曰：「會即不堪。」曰：「因甚麼聻？」師便
J40nB475_p0055c09║喝，曰：「者一喝明甚麼邊事？」師曰：「疑殺天下人。」聰曰：「且
J40nB475_p0055c10║莫艸艸。」師曰：「是何言歟？」拂袖便行。一日因僧持百丈
J40nB475_p0055c11║泐老人語錄至，師目未終，乃大驚曰：「當今海內尚有
J40nB475_p0055c12║如是之宗匠耶？」遂懷香參謁。丈一見，便問：「何方人？」師
J40nB475_p0055c13║曰：「湖南。」曰：「曾在甚處住過？」師曰：「各處俱住過。」曰：「那裏
J40nB475_p0055c14║住過麼？」師曰：「那裏到過不堪住。」曰：「為甚麼不住？」師曰：
J40nB475_p0055c15║「住則禍生。」曰：「你秖到者裏，未曾到那裏。」師曰：「若未到，
J40nB475_p0055c16║焉知禍生？」丈休去，因囑曰：「古人道：『悟則不無，更須受
J40nB475_p0055c17║用得著。』倘於一切逆順境界透脫不過，便喚作徒尚
J40nB475_p0055c18║空言耳。」師聞，愈加猛勵。後因病，拽被蓋，忽大悟，從前
J40nB475_p0055c19║知見渙然冰釋，乃曰：「和尚所言誠不虛也。」一日，因作
J40nB475_p0055c20║先百丈忌，丈問：「且道先師還來也未？」師喚侍者，者應
J40nB475_p0055c21║諾，師曰：「收了供去。」丈曰：「老和尚向汝道甚麼？」師曰：「智
J40nB475_p0055c22║符若道，又是傳言送語了。」丈低頭歸方丈，師曰：「者老
J40nB475_p0055c23║漢腳跟猶未點地在。」丁亥冬，丈命呈行腳，復以五位
J40nB475_p0055c24║綱宗一一徵驗，師立為頌出，丈乃喜曰：「見地清白，機
J40nB475_p0055c25║用超群，堪為當家種艸。」遂以大法囑之，為洞宗三十
J40nB475_p0055c26║世。己丑，丈示寂，師以弟子禮終，轉湖南省親，還大定
J40nB475_p0055c27║菴，監院獨獨及憲庭陳居士留結夏期畢，隱雲壑二
J40nB475_p0055c28║載。癸巳冬，楚、粵兩省護法開建疑山，明年迎師入院。
J40nB475_p0055c29║乙未開堂，衲子聞風麇至，遂成叢席。丙申遷全州湘
J40nB475_p0055c30║山，前後兩次開爐，相繼開上方。康熙戊辰十月示微
J40nB475_p0056a01║疾，至廿三夜子時書偈曰：「明日冬甲子，大事畢于此。
J40nB475_p0056a02║夜半太陽暉，千峰載不起。」黎明端坐而逝。師生于明
J40nB475_p0056a03║天啟乙丑二月二十四日，世壽六十三，僧臘四十五，
J40nB475_p0056a04║坐三十夏道風藹。著語錄十餘卷行世，門弟子奉全
J40nB475_p0056a05║身塔于昇鄉之上方。烏乎！師幼起寒微，詩書素未經
J40nB475_p0056a06║目也，而上堂垂示與夫贈答諸篇什，率皆稱性所發，
J40nB475_p0056a07║矢口成音，雖積學淹貫，亦遜其敏捷。此師悟入之深，
J40nB475_p0056a08║故其言之博辯宏肆有若是也。楚粵間凡聲教所敷，
J40nB475_p0056a09║無論士庶公卿、輿儓胥吏，薰良而善從者蓋數千人，
J40nB475_p0056a10║此師過化存神之妙，故其德之入人之深有若是也。
J40nB475_p0056a11║嗣法者數人，如逕庭宗公、一麟足公，皆各分化一方，
J40nB475_p0056a12║不殊大鑑之於青原，此師鉗錘之妙，故其得人之盛
J40nB475_p0056a13║有若是也。烏乎！岠生也晚，而又在數里之外，常恨弗
J40nB475_p0056a14║獲登師之門以觀法化之盛。茲因師之孫別牧純公
J40nB475_p0056a15║從湖南來，出師狀索余為塔上銘，自愧襪才無所長，
J40nB475_p0056a16║曷敢為大尊宿作描真語？但岠與師派同其源，分屬
J40nB475_p0056a17║猶子，且又素所敬慕者，則是銘也又奚敢辭？故撮其
J40nB475_p0056a18║大略而為之銘曰：
J40nB475_p0056a19║我曹洞宗，崛起湘東，乃有智人，號符握中。
J40nB475_p0056a20║始造西山，偶因炊爨，一撥星飛，前後際斷。
J40nB475_p0056a21║崆峒寶華，遍參作家，谷山洞嶺，看弄爪牙。
J40nB475_p0056a22║我坐你立，賓主翕翕，石火電光，追之莫及。
J40nB475_p0056a23║僧特語錄，焚香快讀，嗟今海內，有此尊宿。
J40nB475_p0056a24║爰登百丈，以扣宗匠，交互施陳，當機不讓。
J40nB475_p0056a25║那裏到過，住著則禍，直下來也，全機俱破。
J40nB475_p0056a26║機緣契合，乃呈行腳，大統綱宗，兩手付託。
J40nB475_p0056a27║其師既寂，旋歸舊籍，雲壑二載，疑山斯闢。
J40nB475_p0056a28║從此開發，道行楚粵，為照世燈，作濟河筏。
J40nB475_p0056a29║士庶公卿，儓輿胥吏，無畏法音，罔不希冀。
J40nB475_p0056a30║鳳凰鸑鷟，麒麟頭角，師勝資強，子啐母啄。
J40nB475_p0056b01║大事已畢，便歸寢室，皓月團圞，峰巒崒嵂。
J40nB475_p0056b02║我作此銘，如鏡鑑形，萬億斯載，永以為箴。
J40nB475_p0056b03║時
J40nB475_p0056b04║康熙乙酉桂月之望傳曹洞正宗三十一世楚襄法
J40nB475_p0056b05║姪仁岠頓首拜撰