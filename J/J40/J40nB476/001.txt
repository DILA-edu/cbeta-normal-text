J40nB476_p0057a01║序
J40nB476_p0057a02║【圖】
J40nB476_p0057a03║
J40nB476_p0057a04║
J40nB476_p0057a05║
J40nB476_p0057a06║
J40nB476_p0057a07║
J40nB476_p0057a08║
J40nB476_p0057a09║
J40nB476_p0057a10║
J40nB476_p0057a11║
J40nB476_p0057a12║
J40nB476_p0057a13║
J40nB476_p0057a14║
J40nB476_p0057a15║
J40nB476_p0057a16║
J40nB476_p0057a17║
J40nB476_p0057a18║
J40nB476_p0057b01║【圖】
J40nB476_p0057b02║
J40nB476_p0057b03║
J40nB476_p0057b04║
J40nB476_p0057b05║
J40nB476_p0057b06║
J40nB476_p0057b07║
J40nB476_p0057b08║
J40nB476_p0057b09║
J40nB476_p0057b10║
J40nB476_p0057b11║
J40nB476_p0057b12║
J40nB476_p0057b13║
J40nB476_p0057b14║
J40nB476_p0057b15║
J40nB476_p0057b16║
J40nB476_p0057b17║
J40nB476_p0057b18║
J40nB476_p0057c01║【圖】
J40nB476_p0057c02║
J40nB476_p0057c03║
J40nB476_p0057c04║
J40nB476_p0057c05║
J40nB476_p0057c06║
J40nB476_p0057c07║
J40nB476_p0057c08║
J40nB476_p0057c09║
J40nB476_p0057c10║
J40nB476_p0057c11║
J40nB476_p0057c12║
J40nB476_p0057c13║
J40nB476_p0057c14║
J40nB476_p0057c15║
J40nB476_p0057c16║
J40nB476_p0057c17║
J40nB476_p0057c18║
J40nB476_p0058a01║別牧純禪師語錄
J40nB476_p0058a02║門人福月等編
J40nB476_p0058a03║住全州南源洪聖寺
J40nB476_p0058a04║康熙己巳年，師在三吾曹山，受全州眾紳衿及同門、
J40nB476_p0058a05║兩序、諸山耆宿等請，於十月望日入院。
J40nB476_p0058a06║據室。拈拄杖曰：「先師於此打鳳羅龍、烹佛炰祖，直得
J40nB476_p0058a07║浪湧三湘、雷轟百粵。今日不肖到來，合作麼生？」卓拄
J40nB476_p0058a08║杖曰：「大地火發也。」喝一喝。
J40nB476_p0058a09║當日唐山主法弟行檀，率姪唐輔、唐瑋、唐璇、世機與
J40nB476_p0058a10║眾檀護及本山法屬等請上堂。師拈疏曰：「此是曹溪
J40nB476_p0058a11║逆流來底，先老人一十五坐道場闡揚不盡，今被現
J40nB476_p0058a12║前諸護法筆端點出。諸仁直下薦得，便可龍驤雲起、
J40nB476_p0058a13║虎嘯風生；設或未然，試聽饒舌。」宣疏罷，指座曰：「者座
J40nB476_p0058a14║七金山子，壁立當陽，多少人攀攬不及？山僧今日略
J40nB476_p0058a15║顯神通，為諸仁透頂透底去也。」遂陞。拈香曰：「摘破香
J40nB476_p0058a16║囊薰大國，掣開天竅吼真風，專祝
J40nB476_p0058a17║佛心天子萬壽無疆。」次拈香曰：「此香植眾德本、現隨類
J40nB476_p0058a18║身，奉為本省當道文武尊官、縉紳士庶、檀越山主、列
J40nB476_p0058a19║剎耆宿、兩序大眾，速悟本真、同明般若。」復於懷中出
J40nB476_p0058a20║香曰：「此香廿載追隨，含冤未報；一生受屈，飲恨難伸。
J40nB476_p0058a21║今日對眾拈出，爇向爐中，端為供養
J40nB476_p0058a22║傳洞上正宗三十一世開南源理山第一代
J40nB476_p0058a23║逕庭宗老和尚，以酬法乳。」白椎竟，迺拈拄杖曰：「祖翁
J40nB476_p0058a24║田地，四至分明；樹子中心，千秋榮茂。雖然，須是真正
J40nB476_p0058a25║血脈，始可受用穩密；若是豹膽熊心，終難相續。所以，
J40nB476_p0058a26║先師於此拶開錦繡乾坤、放出斬新日月。山僧雖欲
J40nB476_p0058a27║通津把斷，寶劍光寒，其奈今日子承父業，事在當行。
J40nB476_p0058a28║且道轉位回機、承先啟後一句作麼生道？」卓拄杖曰：
J40nB476_p0058a29║「鈯斧劈開天地秀，靈苗花發未萌枝。」結椎，下座。
J40nB476_p0058a30║當晚小參。「若論此事，向山僧未出曹山已前薦得略
J40nB476_p0058b01║較些子，若待山僧拈個死貓頭與你橫吞豎咬，早是
J40nB476_p0058b02║萬里崖州。所以，青原一見曹溪，便道階級不落；藥山
J40nB476_p0058b03║再到石頭，始知一物無為。雲巖於良久處而豁示全
J40nB476_p0058b04║機，洞山於睹影時而深明的旨，以至我龍華瑞祖出
J40nB476_p0058b05║四十餘員知識，個個門風壁立，惟有石澗老祖崛起
J40nB476_p0058b06║百丈雄峰、跌落九嶷山勢，玲瓏峭拔，轉見孤危。故我
J40nB476_p0058b07║先師不顧危亡，嘗以百問質之師翁，翁深器之，所以
J40nB476_p0058b08║室中用險崖機煆煉衲子，山僧二十年前曾遭毒手，
J40nB476_p0058b09║今日被業風吹到者裏，只要覓個勇敢漢為山僧出
J40nB476_p0058b10║氣。有麼？有麼？」良久曰：「縵天網子百千重。」
J40nB476_p0058b11║曹山受南源請，小參。「寶印未彰，文彩已露，鋒鋩不犯，
J40nB476_p0058b12║至化無為。近時短販，一味說心說性；明眼檢責，冷灰
J40nB476_p0058b13║終無豆爆。山野一向退埽閑雲、投老嵒壑，何意高賢
J40nB476_p0058b14║降心孤陋？既無遜避之門，只得勉力相承，以了先師
J40nB476_p0058b15║未了公案。且先師有甚公案未了聻？故園田地雖平
J40nB476_p0058b16║坦，慚愧兒孫未易耕。」
J40nB476_p0058b17║開爐，上堂。問：「青獅久冷、白壁垂秋，昨日雙峰𨁝跳、今
J40nB476_p0058b18║朝天柱回翔，未審是何宗旨？」師曰：「缺鼻金針穿玉線，
J40nB476_p0058b19║鴛鴦繡出五更啼。」曰：「一枝無孔笛，吹起少林春。」師曰：
J40nB476_p0058b20║「銕酸餡子莫囫圇吞好。」曰：「秖如開爐結制又作麼生？」
J40nB476_p0058b21║師便打，曰：「恁麼則浯溪浪湧灕江月，照徹孤松獨秀
J40nB476_p0058b22║寒。」師曰：「休念篇章。」問：「選佛場開，龍驤虎驟，四眾駢闐，
J40nB476_p0058b23║施何法要？」師云：「霹靂過頭猶瞌睡。」曰：「一眾咸驚。」師曰：
J40nB476_p0058b24║「惜取眉毛。」曰：「洞簾高捲，寶鏡重輝去也。」師曰：「讚歎即
J40nB476_p0058b25║得。」乃曰：「青獅久冷、白壁垂秋，驀地雙峰𨁝跳，直得天
J40nB476_p0058b26║柱回翔。橫身拶入底，裏許暗穿玉線；放情平地底，鴛
J40nB476_p0058b27║鴦繡出金針。無孔笛子兩頭吹，豈是五音六律？若或
J40nB476_p0058b28║囫圇吞個銕酸餡子，霹靂過頭猶作瞌睡，更來選佛
J40nB476_p0058b29║場裏念篇章、寶鏡臺前施鑑覺，有甚麼語話分？然則
J40nB476_p0058b30║洞簾初捲、爐鞴弘開，作麼生是條令斬新一句？」卓拄
J40nB476_p0058c01║杖曰：「照顧眉毛。」
J40nB476_p0058c02║臘八上堂。豎拂子曰：「夜半正明，天曉不露，者裏直下
J40nB476_p0058c03║承當，一任丹霄獨步。昨夜正覺山前悟底，恰是妄想
J40nB476_p0058c04║執著。且道智慧德相在甚麼處？」良久云：「勘破了也。」
J40nB476_p0058c05║元旦上堂。拈拄杖曰：「新年華、新氣象，頭戴寶華冠、手
J40nB476_p0058c06║執吉獠棒，趁雲嵒獅子、跨嘉州大象。拍手高歌慶有
J40nB476_p0058c07║年，誕生王子喜難量，山中佛法苦無多，雪裏烏雞啼
J40nB476_p0058c08║柳上。」卓拄杖一下，問：「祖師西來，不立文字，千七百葛
J40nB476_p0058c09║藤因何而有？」師曰：「莫𡱰沸！」「如何是誕生王子？」師曰：「花
J40nB476_p0058c10║冠映奪天光赤。」「如何是朝生王子？」師曰：「儘力推爺向
J40nB476_p0058c11║裏頭。」「如何是末生王子？」師曰：「十載辛勤擁敝裘。」「如何
J40nB476_p0058c12║是化生王子？」師曰：「玉關風動月華明。」「如何是內生王
J40nB476_p0058c13║子？」師曰：「黃閣簾垂不露顏。」曰：「五位王子蒙師指，新年
J40nB476_p0058c14║佛法是如何？」師打曰：「拄杖開封，大吉利市。」
J40nB476_p0058c15║解冬，上堂。「今朝正月十五，拄杖無端起舞，打開金鎖
J40nB476_p0058c16║玄關，放出南泉水牯，一任谿東谿西，莫犯國王水土。
J40nB476_p0058c17║直饒隨分納些些。」卓拄杖曰：「拄杖子猶未敢相許。」
J40nB476_p0058c18║浴佛，小參。問：「世尊纔生便乃指顧稱尊，古人尚喚他
J40nB476_p0058c19║作傳語人，是不？」師曰：「鬌髻童兒早白頭。」曰：「秖如雲門
J40nB476_p0058c20║一棒，是報恩？是雪屈？」師曰：「玉笛橫吹天地曉。」曰：「與麼
J40nB476_p0058c21║則棒下無生忍、臨機不見師。」師打曰：「者傳言送語漢！」
J40nB476_p0058c22║乃曰：「鬌髻童兒早白頭，玉笛橫吹天地曉，指顧稱尊
J40nB476_p0058c23║顯妙機，傳言送語入荒草。撞著雲門報不平，當頭一
J40nB476_p0058c24║棒實難討。且道是報恩耶？雪屈耶？」卓拄杖曰：「喫李慣
J40nB476_p0058c25║向赤邊咬。」
J40nB476_p0058c26║天中節，小參。「今朝五月五，不打薅耘鼓，瑞草長闌干，
J40nB476_p0058c27║金鍬不動土。忽然走出個岑大蟲。」以拄杖攛向眾前
J40nB476_p0058c28║作怖勢云：「切莫認作沙老虎。」乃驟步歸方丈。
J40nB476_p0058c29║開爐，小參。拈拄杖曰：「今朝十月十五，處處霜花遍普，
J40nB476_p0058c30║好看露地白牛，變作南山猛虎。吞卻三世如來，有甚
J40nB476_p0059a01║眾生可度？」遂擲拄杖，下座。
J40nB476_p0059a02║臘八上堂。祖意纔出，師拈拄杖作釣勢曰：「垂絲千尺，
J40nB476_p0059a03║意在深潭，離鉤三寸，子何不道？」曰：「賴遇某甲不似夾
J40nB476_p0059a04║山。」便抽身歸眾，師曰：「已被柳條穿卻。」乃豎拄杖曰：「秖
J40nB476_p0059a05║者個撐天拄地、耀古騰今，雪山六載摸索不著，少林
J40nB476_p0059a06║九年覷他不破。山僧今日拈來，障回曹源萬派、鼓起
J40nB476_p0059a07║洞水逆流，多少人向者裏覓他起處不得？小子識之，
J40nB476_p0059a08║硬卻脊梁，轉為流通，勿令斷絕。聽吾偈曰：『曹溪一滴，
J40nB476_p0059a09║洞澤之源，超越兼到，不落正偏。臨機殺活，迥絕廉纖，
J40nB476_p0059a10║全提正令，魔佛齊蠲。寶鏡輝空光愈遠，南源正脈永
J40nB476_p0059a11║流傳。』」
J40nB476_p0059a12║佛開光，伯昌蔣居士祈嗣，請上堂。問：「權挂垢衣云是
J40nB476_p0059a13║佛，卻披珍御復名誰？」師曰：「一切人瞻仰有分。」曰：「即今
J40nB476_p0059a14║毫光閃爍又作麼生？」師曰：「且喜珠迴玉轉。」曰：「恁麼則
J40nB476_p0059a15║因齋慶讚去也。」師曰：「晝三夜三好著力。」乃曰：「迢然玉
J40nB476_p0059a16║樹，鶴不棲巢，寶劍橫揮，寧容湊泊？直使苔生古殿，祖
J40nB476_p0059a17║佛平沉，放一線道，便見瓶抽玉印、花發長春。且道摩
J40nB476_p0059a18║耶夫人生下五百太子，畢竟那個合作主中之主？」豎
J40nB476_p0059a19║拂子曰：「容顏甚奇妙，光明照十方。」復舉：「裴相國一日
J40nB476_p0059a20║托一尊佛請黃蘗安名，蘗召云：『裴休。』休應諾，蘗曰：『與
J40nB476_p0059a21║汝安名竟。』」師曰：「黃蘗雖是作家，怎奈錯過者多？今日
J40nB476_p0059a22║蔣護法鏤此旃檀瑞像，請山僧陞座，只要出他古人
J40nB476_p0059a23║一頭地。」遂高聲曰：「居士！」士舉首，師曰：「檀越已後踏毘
J40nB476_p0059a24║盧頂上行。」復揮拂子，下座。
J40nB476_p0059a25║師誕日上堂。問：「兩輪日月懸天燭，大地山河拱玉盤，
J40nB476_p0059a26║拈來慶祝南山壽，未審吾師意若何？」師曰：「放鶴出銀
J40nB476_p0059a27║籠，不知天地曉。」曰：「與麼則鵬飛程九萬、桃熟歲三千？」
J40nB476_p0059a28║師曰：「舌上覆金錢。」問：「昔韓公問大顛：『春秋多少？』顛舉
J40nB476_p0059a29║數珠，公不會，顛曰：『晝夜一百八。』此意如何？」師曰：「今朝
J40nB476_p0059a30║熱似昨日熱。」曰：「秪如擯首座又作麼生？」師曰：「你也須
J40nB476_p0059b01║具慚媿始得。」曰：「與麼則杖頭別有金剛眼，指出須彌
J40nB476_p0059b02║作壽山。」師曰：「吐得黃金堪作甚？」問：「慶祝南山即不問，
J40nB476_p0059b03║君臣五位請師宣。」師曰：「我不解打瓦卜。」曰：「如何是君？」
J40nB476_p0059b04║師曰：「九重深處不知尊。」「如何是臣？」師曰：「鵠立甚分明。」
J40nB476_p0059b05║「如何是臣奉君？」師曰：「直扣堯階卻借勳。」「如何是君視
J40nB476_p0059b06║臣？」師曰：「密室常懸鉅鹿心。」「如何是君臣道合？」師曰：「明
J40nB476_p0059b07║月蘆花仔細看。」乃曰：「那畔一著，露柱懷胎；今世門頭，
J40nB476_p0059b08║燈籠發笑。」驀拈拄杖曰：「昨夜山僧拄杖子向望佛峰
J40nB476_p0059b09║頂打個噴嚏，驚起湘山無量壽佛，放一十二道寶光，
J40nB476_p0059b10║射到南源寺裏，復於光中而屈指曰：『甲乙丙丁、丁丙
J40nB476_p0059b11║乙甲，欲窮壽量，了不可得。』大眾見麼？者裏見得，說甚
J40nB476_p0059b12║不萌枝上桃熟三千，無影林中鵬程九萬？一任橫吹
J40nB476_p0059b13║玉管、韻出青霄，轉南山作北極也得，協正偏合君臣
J40nB476_p0059b14║也得，所以道：今日熱似昨日熱；其或不然，直饒吐得
J40nB476_p0059b15║黃金，也是三家村裏打瓦卜漢！」擲拄杖，下座。
J40nB476_p0059b16║先老人十周忌，上堂。師良久曰：「雲巖秖者是，睹水妙
J40nB476_p0059b17║逢渠，體向朕兆未分際，寶劍橫抽；用在功勳不犯時，
J40nB476_p0059b18║金針密刺。於此見得，始知我先老人於甲子秋踊身
J40nB476_p0059b19║入雷奮迅底作略至今尚在，只是盡大地人不敢正
J40nB476_p0059b20║眼覷著。茲值十周忌辰，山僧不免全機露布。」喝一喝。
J40nB476_p0059b21║復舉：「漸源一日持鍬上石霜法堂，從東過西、從西過
J40nB476_p0059b22║東，霜曰：『作麼？』曰：『覓先師靈骨。』霜曰：『洪波浩渺，白浪滔
J40nB476_p0059b23║天，覓甚靈骨？』曰：『正好著力。』霜曰：『我者裏針劄不入，著
J40nB476_p0059b24║甚麼力？』源便出。」師云：「二大老儘力激揚，要且覓先師
J40nB476_p0059b25║靈骨不著。南源今日或有人持鍬覓先師靈骨，直向
J40nB476_p0059b26║道：『先師肉猶暖在，你作恁麼去就？』便與連棒打出。不
J40nB476_p0059b27║惟頓使枯木龍吟，抑免後人向髑髏裏瞠眼。」
J40nB476_p0059b28║臘八圓戒，上堂。問：「波羅提木叉曲為中下，如何是向
J40nB476_p0059b29║上全提？」師便打，曰：「三教家風還有優劣也無？」師曰：「你
J40nB476_p0059b30║即今問那一教？」曰：「如何是牟尼家風？」師云：「破草鞋無
J40nB476_p0059c01║耳。」「如何是仲尼家風？」師曰：「錦上繡金龍。」「如何是希尼
J40nB476_p0059c02║家風？」師曰：「萬壑清風，一溪明月。」乃曰：「識得則事同一
J40nB476_p0059c03║家，不識則理有千差，揀點將來，總是捏目生花。優波
J40nB476_p0059c04║離尊者常在諸人鼻孔裏放光動地，你等還信得及
J40nB476_p0059c05║麼？如未信，且把缽袋子高高閣在眉稜尖上，急著眼
J40nB476_p0059c06║覷，忽然覷亦不見，打失缽袋子，拄杖不在，苕帚柄聊
J40nB476_p0059c07║與三十。」
J40nB476_p0059c08║元旦上堂。問：「元正啟祚，萬物咸新。如何是新年頭佛
J40nB476_p0059c09║法？」師曰：「紅日光天德。」曰：「萬邦咸稽首，齊賀聖明君。」師
J40nB476_p0059c10║曰：「萬人家外鳥啼春。」問：「金鑾贍天斗、玉笏奏瑤階。如
J40nB476_p0059c11║何是丕贊皇圖句？」師曰：「一朵優曇呈瑞彩，滿天花雨
J40nB476_p0059c12║落繽紛。」曰：「秪如雙角峰高，鶴翀霄漢；湘江水急，魚透
J40nB476_p0059c13║龍門。正恁麼時，還有賓主也無？」師曰：「臣在門裏，王不
J40nB476_p0059c14║出門。」曰：「恁麼則漁樵歌滿路、野老賀豐年。」師曰：「放子
J40nB476_p0059c15║三十棒。」乃曰：「天高地厚，日月維新，燈籠發笑、露柱揚
J40nB476_p0059c16║聲。仰祝
J40nB476_p0059c17║當今皇帝、萬國來賓。」驀豎拄杖曰：「且道木上座還有新
J40nB476_p0059c18║舊也無？」擲下曰：「黃河三千年一度清。」
J40nB476_p0059c19║師誕日上堂。問：「萬象之中能作主，春秋不涉事如何？」
J40nB476_p0059c20║師卓拄杖三下曰：「恁麼則不逐四時凋也。」師又卓一
J40nB476_p0059c21║下曰：「秖如未離兜率，已降皇宮；未出母胎，度人已畢。
J40nB476_p0059c22║和尚今日陞堂又作麼生？」師曰：「八十翁翁入場屋，真
J40nB476_p0059c23║誠不是小兒戲。」僧擬議，師打曰：「者掠虛漢！」問：「先天地
J40nB476_p0059c24║而不老、後天地而不少，較師壽量若何？」師曰：「昨日薰
J40nB476_p0059c25║風涼殿角，今朝紅日上雙峰。」曰：「與麼則雙峰崢百粵、
J40nB476_p0059c26║一滴湧三湘？」師曰：「狗子尾巴書卍字。」乃曰：「蘇州有、常
J40nB476_p0059c27║州有，萬象之中師子吼，從來不逐四時凋，萬里青天
J40nB476_p0059c28║棒不饒。昨宵拄杖生光怪，要打雪山個褦襶，未離兜
J40nB476_p0059c29║率降王宮，笑殺明州憨布袋。且道薰風南來明甚麼
J40nB476_p0059c30║邊事？」卓拄杖曰：「狗子尾巴書卍字。」
J40nB476_p0060a01║普同塔合尖，謝唐山主、昌翁護法及闔府眾文學、緇
J40nB476_p0060a02║素等上堂。問：「法不孤起，仗境方生，如何是目前無法、
J40nB476_p0060a03║意在目前？」師曰：「有眼無耳朵，六月火邊坐。」曰：「秪如今
J40nB476_p0060a04║日陞座，畢竟得何利益？」師曰：「天不能蓋、地不能載。」問：
J40nB476_p0060a05║「乘駿駟，掃妖氛；抽寶劍，斬癡頑。秪如海晏河清又作
J40nB476_p0060a06║麼生？」師曰：「浮圖今日合尖。」曰：「恁麼則永劫清涼總賴
J40nB476_p0060a07║和尚也。」師曰：「三十棒留待別時。」曰：「曹溪白浪滔天地，
J40nB476_p0060a08║獨秀清風貫古今。」師曰：「無鏃箭穿紅日影，休將脂粉
J40nB476_p0060a09║媚秋波。」曰：「和尚是何心行？」師曰：「闍黎也不得艸艸。」乃
J40nB476_p0060a10║豎拂子曰：「者所無縫塔，在威音已前早是圓落落地，
J40nB476_p0060a11║只為諸人工力不到，所以荊蓁荒穢不能發現。幸有
J40nB476_p0060a12║大力檀越不惜隻手，親為諸人從地湧出，可謂欄楯
J40nB476_p0060a13║五千、寶鈴萬億，煙霞絢綵、日月流輝。山僧到者裏，只
J40nB476_p0060a14║得慶讚有分。」遂揮拂曰：「此日浮圖成七級、他時福壽
J40nB476_p0060a15║永千秋。」復舉：「昔有二菴主，一日，下菴主問上菴主曰：
J40nB476_p0060a16║『者幾日在菴作甚麼？』曰：『造一座無縫塔。』曰：『我亦要造
J40nB476_p0060a17║一個，借塔樣看。』曰：『何不早說？適被人借去也。』」師曰：「者
J40nB476_p0060a18║沒擔當漢，可惜放過。若是南源，待道借塔樣看，便叉
J40nB476_p0060a19║手近前而立，擬議不來，拳到便行，豈不俊快？」
J40nB476_p0060a20║山主唐文學昆仲為先太君入殮，請陞座。拈拂子左
J40nB476_p0060a21║揮曰：「儒中聖賢請過者邊。」右揮曰：「玄流仙客請過者
J40nB476_p0060a22║邊。」中間橫案曰：「黃面瞿曇一齊按下。還有向者裏轉
J40nB476_p0060a23║得身、吐得氣的麼？」問：「老善人謝世，畢竟生何國土？」師
J40nB476_p0060a24║曰：「日輪正卓午。」曰：「與未生時是同是別？」師打曰：「你道
J40nB476_p0060a25║是同是別？」曰：「與麼則剎剎塵塵皆淨土也。」師曰：「噇酒
J40nB476_p0060a26║糟漢！」乃豎拂子曰：「秖者一物，豎窮三際、橫亙十方，散
J40nB476_p0060a27║乾蓋以無遺、入微塵而罔措。所以天得之以清，地得
J40nB476_p0060a28║之以寧，君臣父子得之各發其真，老善人得之淳懿
J40nB476_p0060a29║貞潔。半世孀居，茲值撒手之際，特召山僧舉揚末後
J40nB476_p0060a30║一段光明，殊不知山僧是個杜拗子，語言文字總沒
J40nB476_p0060b01║交涉，只好向第二門頭與諸公通個消息。」遂以拂子
J40nB476_p0060b02║擊几曰：「囉哩哩囉哩，剎剎塵塵知幾幾？光前裕後謾
J40nB476_p0060b03║商量，物物頭頭自家底。既是自家底，又商量個甚麼？
J40nB476_p0060b04║同到棺前，據款結案。」
J40nB476_p0060b05║封棺。「昨日蓮池雨、今朝日鼓昇，六十餘年事，分明燄
J40nB476_p0060b06║裏冰。權且為蓋覆，一任廕兒孫。」
J40nB476_p0060b07║退院，上堂。「山僧自來清湘，一味種田博飯，不敢將禪
J40nB476_p0060b08║道佛法教壞人家男女，且喜逗到今朝唱個歸山曲
J40nB476_p0060b09║子。」乃扣杖而歌曰：「千年田、八百主，幾番耕遍經風雨？
J40nB476_p0060b10║而今犁耙已全拋，剩得溈山個水牯，短笛橫吹歸去
J40nB476_p0060b11║來，高歌一曲忘今古。」適有僧出，師以杖挃退曰：「前村
J40nB476_p0060b12║煙雨裏，別日再商量。」擲拄杖，下座便行。
J40nB476_p0060b13║三吾曹山集聖寺
J40nB476_p0060b14║師於康熙甲子春住院，至甲戌冬十月十五日開爐
J40nB476_p0060b15║上堂。拈香祝
J40nB476_p0060b16║聖畢，次拈香曰：「此香拈出則分文不值、蓋覆則遞相
J40nB476_p0060b17║辜負，供養開山第一代受業弘覺先師，髑髏打得丁
J40nB476_p0060b18║當嚮，莫怪兒孫意氣豪。」復拈香曰：「此香冰稜上度來、
J40nB476_p0060b19║火燄裏拾得，次第二回拈出，端奉
J40nB476_p0060b20║傳洞上正宗三十一世逕庭宗先老和尚，不圖明冤
J40nB476_p0060b21║雪屈，秖貴徹始徹終。」遂趺坐。白椎竟，問：「師唱誰家曲？
J40nB476_p0060b22║宗風嗣阿誰？」師曰：「木人夜半繡花冠，石女天明打破
J40nB476_p0060b23║鏡。」僧乃進前三步作女人拜，師曰：「我不可承嗣先南
J40nB476_p0060b24║源不得。」問：「爐鞴弘開即不問，如何是子承父業？」師曰：
J40nB476_p0060b25║「鐵牛生玉象。」曰：「未審有何祥瑞？」師曰：「石馬產金猊。」曰：
J40nB476_p0060b26║「與麼則天子峰前龜鳳舞，鴈王岐下普門開。」師打曰：
J40nB476_p0060b27║「切忌妄流通。」問：「釣擲清湘即不問，網羅曹嶽事如何？」
J40nB476_p0060b28║師曰：「離鉤三寸何不道？」僧禮拜，師曰：「山僧今日失利。」
J40nB476_p0060b29║乃曰：「釣擲清湘、網羅曹嶽，浯溪渡口，截斷要津，直得
J40nB476_p0060b30║鐵牛生玉象、石馬產金猊，此猶是我弘覺先師二十
J40nB476_p0060c01║餘年燒折腳鐺、煮廬陵米，接待往來的閑家具。不肖
J40nB476_p0060c02║今日就爐打鐵，秪要撥轉天下衲僧碧落青霄的▆
J40nB476_p0060c03║計，有麼？有麼？」卓拄杖曰：「後五日看。」
J40nB476_p0060c04║當晚小參：「圓通不開生藥鋪，單單只賣死貓頭。山僧
J40nB476_p0060c05║即不然，曹山開個生藥鋪，單單不賣死貓頭。且道圓
J40nB476_p0060c06║通是？曹山是？定當得出，許你具參學眼；如定當不出，
J40nB476_p0060c07║拄杖子九十日後算飯錢，打折驢腰去在。」
J40nB476_p0060c08║起七，小參。舉雲門餬餅話畢，乃曰：「三六九、一五七，餬
J40nB476_p0060c09║餅饅頭仔細疑，金沙灘頭馬郎婦，一雙紅杏換消梨。」
J40nB476_p0060c10║喝一喝。
J40nB476_p0060c11║上堂。「恁麼也不得、不恁麼也不得，手指空時天地轉；
J40nB476_p0060c12║恁麼也得，不恁麼也得，回途石馬出紗籠。到箇裏，始
J40nB476_p0060c13║知誕生王有父，不墮功功；金輪寶華冠，寧容借借？蘆
J40nB476_p0060c14║花了無異色，月船不犯西東。正恁麼時，如何是密移
J40nB476_p0060c15║一步？待天子峰向你點頭，好來喫曹山痛棒。」
J40nB476_p0060c16║遂如上人為父祝壽，請上堂。「瀑布流、青山走，一片白
J40nB476_p0060c17║雲不露醜，昨宵王母暗拋梭，驀地翻身過北斗，等閒
J40nB476_p0060c18║桃熟歲三千，覿面相逢張果叟。報諸人，還知不？踏著
J40nB476_p0060c19║葫蘆顛倒顛，翻然一笑無何有。」問：「未生已前是甚麼？」
J40nB476_p0060c20║師曰：「打破鏡來，與汝相見。」曰：「早已相見了也。」師曰：「觀
J40nB476_p0060c21║音峰那邊為甚不見？」僧乃彈指一下歸眾，師曰：「浣盆，
J40nB476_p0060c22║浣盆！」
J40nB476_p0060c23║雪霽小參。「雪覆嵛峰、雲開衡嶽，無位真人凍得七花
J40nB476_p0060c24║八裂，驚起曹山顛酒漢，𨁝跳上非非想天，忽地轟個
J40nB476_p0060c25║晴空霹靂，直得死蛇驚出艸、枯骨作龍吟。你等還覺
J40nB476_p0060c26║眼瞬耳熱也未？」遂拈拄杖下座。
J40nB476_p0060c27║洪明山主請上堂。「拶碎功勳，全超一色，雙鎖金針，紅
J40nB476_p0060c28║爐片雪。名不得、狀不得，藏鋒出就當頭截，維摩老子
J40nB476_p0060c29║解翻身，缽盂走過香積國，倒一說、對一說，明暗雙雙
J40nB476_p0060c30║的時節。秪如名不得、狀不得又作麼生？少間洪明居
J40nB476_p0061a01║士為汝辨別。」問：「如何是賓主相見句？」師曰：「山僧自來
J40nB476_p0061a02║浯溪，未曾遇著一人。」「如何是賓中主？」師曰：「同行無伴
J40nB476_p0061a03║侶。」「如何是主中賓？」師曰：「枯木卻逢春。」「如何是賓中賓？」
J40nB476_p0061a04║師曰：「瞎子遇盲人。」「如何是主中主？」師曰：「從來不出戶。」
J40nB476_p0061a05║曰：「賓主蒙師指，慶讚作麼生？」師曰：「少頃僧堂裏與你
J40nB476_p0061a06║一頓。」曰：「謝師荅話。」師打曰：「情知你要先喫。」
J40nB476_p0061a07║臘八小參。豎拂子曰：「正覺山前做艸賊底，喚者個作
J40nB476_p0061a08║智慧德相，你諸人喚作甚麼？直饒向者裏見得分明、
J40nB476_p0061a09║說得透脫，正好朝打三千、暮打八百。何故？不見道：『只
J40nB476_p0061a10║許老胡知，不許老胡會。』」
J40nB476_p0061a11║解冬，上堂。拈拄杖曰：「三世諸佛，口挂壁上。」卓一下曰：
J40nB476_p0061a12║「黧奴白牯，放光動地。」劃一劃曰：「截斷許多葛藤，放你
J40nB476_p0061a13║轉身吐氣，一任腰包頂笠，緊帩艸鞋，竿木隨身，逢場
J40nB476_p0061a14║作戲，只是前面撞著石敢當，問你如何是本來面目？
J40nB476_p0061a15║你作麼生抵對？若抵對不得，切莫道我從曹山來。」復
J40nB476_p0061a16║舉：「弁山瑞祖解制，因僧問：『金鉤玉線將收挽，鯨鯢忽
J40nB476_p0061a17║現時如何？』祖曰：『虛空撒下縵天網，縱有飛鰲怎出頭？』
J40nB476_p0061a18║曰：『拏雲攫霧去也。』祖曰：『霹靂一聲魄膽碎。』曰：『三級浪
J40nB476_p0061a19║高魚化龍，漁翁空戽夜塘水。』祖曰：『已被柳條穿卻。』泰
J40nB476_p0061a20║春沄云：『寧可倒嶽傾湫，斷不把赤稍鯉魚濡沫在虀
J40nB476_p0061a21║甕裏，先弁山真個口苦心甜。』拈拄杖劃一劃曰：『於今
J40nB476_p0061a22║浪靜雲開，山僧未要作者般行戶，秖如絲綸池上還
J40nB476_p0061a23║獲得有幾點鳳毛？』擲拄杖曰：『千。』」師曰：「弁山固是口苦
J40nB476_p0061a24║心甜，泰春亦乃口甜心苦，曹山為你㓟腹剜心，還知
J40nB476_p0061a25║落處麼？」拽拄杖下座，旋風打散。
J40nB476_p0061a26║圓藏經啟萬佛懺，蔣陽生、茂生居士報親，請上堂。豎
J40nB476_p0061a27║拂子曰：「輝天鑑地、括古囊今，範圍四生、梯航三有，總
J40nB476_p0061a28║不出山僧拂子頭上。於此薦得，無恩不報、無罪不懺；
J40nB476_p0061a29║其或未然，豎起金剛鐵脊骨，萬人叢裡好加參。」揮拂
J40nB476_p0061a30║下座。
J40nB476_p0061b01║啟萬佛期，開先曾居士為母設齋，請上堂。問：「問似雲
J40nB476_p0061b02║興、荅如瓶瀉，猶是鼓粥飯氣，未審絕韻之音如何舉
J40nB476_p0061b03║唱？」師曰：「饑來喫飯、渴時飲水。」曰：「庭前古柏棲丹鳳，屋
J40nB476_p0061b04║後蒼松隱臥龍。如何是曹山境？」師曰：「一溪流水冷，萬
J40nB476_p0061b05║壑竹松青。」曰：「頭戴華冠人不識，耳垂卓朔少知音。如
J40nB476_p0061b06║何是境中人？」師曰：「從來不合伴。」曰：「浯溪逆浪裏，復睹
J40nB476_p0061b07║洞簾開。」師曰：「你且信取一半。」乃曰：「雲封四野、凍鎖千
J40nB476_p0061b08║谿。文殊堂裏萬菩薩，鎮日擁毳圍爐，驀地被人覷見，
J40nB476_p0061b09║將缽裏飯、桶裏水傾在面前。天寒日短，兩人一碗。你
J40nB476_p0061b10║等若也沾他點滴，管取一飽忘百饑。然雖如此，米裏
J40nB476_p0061b11║有沙，莫言不道。」
J40nB476_p0061b12║上堂。師據坐，驀拈拂子向虛空點𠁼，便擲。良久，旅門
J40nB476_p0061b13║出，眾展拜，師豎拂子，門收具，拂袖歸眾，師放下拂子
J40nB476_p0061b14║曰：「汝因甚不白椎？」門曰：「將謂和尚忘卻。」師曰：「我聽不
J40nB476_p0061b15║清，你再說看！」門卻結椎云：「諦觀法王法，法王法如是。」
J40nB476_p0061b16║師便下座。送至方丈，師曰：「今日好一場曲調，只是不
J40nB476_p0061b17║著便。」門曰：「且喜天下人不奈老漢何！」師曰：「來日不得
J40nB476_p0061b18║普請。」
J40nB476_p0061b19║分座秉拂
J40nB476_p0061b20║康熙辛酉秋，老和尚赴廣西，命師代主南源席秉拂。
J40nB476_p0061b21║問：「子承父業即不問，如何是出格為人句？」師曰：「翻身
J40nB476_p0061b22║獅子大家看。」曰：「龍生金鳳子，翀破碧琉璃。」師曰：「有棒
J40nB476_p0061b23║不打你者驢漢。」問：「紹隆師位，萬指欽依，五位正偏，願
J40nB476_p0061b24║垂指示。」師曰：「洞山過去久矣！」「如何是正中偏？」師曰：「清
J40nB476_p0061b25║湘潭底火燒天。」「如何是偏中正？」師曰：「白面峰頭霜月
J40nB476_p0061b26║靜。」「如何是正中來？」師曰：「倒跨泥牛上五臺。」「如何是兼
J40nB476_p0061b27║中至？」師曰：「雪刃籠身無所畏。」「如何是兼中到？」師曰：「鶴
J40nB476_p0061b28║翀霄漢乾坤老。」曰：「正偏五位蒙師指，紹隆師位是如
J40nB476_p0061b29║何？」師曰：「石女夜拋梭，織錦於西舍。」乃曰：「從來把住信
J40nB476_p0061b30║難通，爭肯輕為擅露鋒？今日無端開線道，卻令鐵馬
J40nB476_p0061c01║吼金風。」驀卓拄杖曰：「如今翡翠簾開、絲綸妙轉。明月
J40nB476_p0061c02║堂前，鸞啼玉樹；太陽門下，鳳舞丹霄。作麼生說個轉
J40nB476_p0061c03║位投機句子？秪奉一人天地貴，從教諸道自分權。」
J40nB476_p0061c04║中秋示眾。「心月孤圓、光吞萬象，南源拄杖子化為龍，
J40nB476_p0061c05║攪翻乾坤去也。且道光境在甚麼處？者裏若不翻轉
J40nB476_p0061c06║面皮，爭得與古人相見？」
J40nB476_p0061c07║結冬，小參。拈拄杖曰：「收回大地春風，打個丁香結子，
J40nB476_p0061c08║四方八面，迥絕孤危。向者裏挨過荊棘林、伐卻旃檀
J40nB476_p0061c09║樹，始信臘月蓮花不爾欺也。」卓拄杖一下。問：「紅爐迸
J40nB476_p0061c10║出鐵蒺藜，舌劍唇槍難下口。不犯鋒鋩，請師速道！」師
J40nB476_p0061c11║曰：「老僧打退鼓。」曰：「定乾坤劍沒人情，擒虎兕機忘聖
J40nB476_p0061c12║解。且道是甚麼人作略？」師曰：「莫是上座麼？」僧擬對，師
J40nB476_p0061c13║便打。
J40nB476_p0061c14║起七，小參。「須彌山，高突兀，虛空裏，釘鐵橛。截斷天下
J40nB476_p0061c15║衲僧腳跟、拶透歷代祖師命脈，鞭起海底泥牛、耕破
J40nB476_p0061c16║碧潭皎月。別！別！打刀須是邠州鐵。」
J40nB476_p0061c17║策發新戒。「還丹一粒，點鐵成金，至理一言，轉凡成聖。」
J40nB476_p0061c18║遂豎如意曰：「者裏薦得，何必威儀三千、細行八萬？直
J40nB476_p0061c19║下掀翻優波離窠臼、穿過盧舍那腦蓋，方知高沙彌
J40nB476_p0061c20║終日晏坐長安，大好一場曲調；如或不然，饒你走到
J40nB476_p0061c21║赫赫天光，獅子座上古佛與你授記過來，也只是個
J40nB476_p0061c22║三家村裏撮馬糞漢，有甚麼限？」擲如意。
J40nB476_p0061c23║臘八小參。問：「明星未睹時如何？」師曰：「照破髑髏。」曰：「睹
J40nB476_p0061c24║後如何？」師曰：「黑漫漫地。」曰：「正睹時如何？」師曰：「瞎！」曰：「千
J40nB476_p0061c25║年無影樹，今時沒底靴。」師便打。乃曰：「明星未睹髑髏
J40nB476_p0061c26║破，睹後依舊黑漫漫。正睹時，眼睛不離眉下、耳朵只
J40nB476_p0061c27║在面傍，山僧不解掠虛，與你道個瞎，正是千年無影
J40nB476_p0061c28║樹、今時沒底靴。若更說迷說悟、分妄分真，大似渴鹿
J40nB476_p0061c29║逐陽燄，南源拄杖子未到你在。」
J40nB476_p0061c30║示眾。「若論此事，本來現成，毫沒造作，所以四十九年
J40nB476_p0062a01║未曾說著一字，末後拈花早已為蛇添足，何況三乘
J40nB476_p0062a02║十二分、千七百絡索，與他有甚麼交涉？雖然如是，你
J40nB476_p0062a03║等莫見恁麼說便作無事會，直須單提一句無義味
J40nB476_p0062a04║話，如大火聚相似，觸不得、背不得，眨眼即燎卻眉毛。
J40nB476_p0062a05║果能如是，管教克期取證；不然，只知事逐眼前過，不
J40nB476_p0062a06║覺老從頭上來。」
J40nB476_p0062a07║除夕示眾。舉牛過窗櫺話問眾曰：「頭角四蹄俱過，為
J40nB476_p0062a08║甚尾巴過不得？」祖意出曰：「爆竹聲中金鳳舞。」師曰：「牛
J40nB476_p0062a09║頭語？牛尾語？」意曰：「一拶粉碎。」師曰：「皮毛在什麼處？」曰：
J40nB476_p0062a10║「陽燄烹新綠，春光炙嫩紅。」師曰：「放子三十棒。」又問旅
J40nB476_p0062a11║門曰：「你作麼生？」門曰：「燈燭煇煌。」師曰：「牛頭語？牛尾語？」
J40nB476_p0062a12║曰：「和尚幸是大人。」師曰：「須還我皮毛始得。」曰：「直得天
J40nB476_p0062a13║下人摸索不著。」師曰：「也好與三十棒。」曰：「和尚是何心
J40nB476_p0062a14║行？」師不顧。乃曰：「適纔山僧恁麼問、諸人恁麼答，正是
J40nB476_p0062a15║向洪波浪裏採取鎮海明珠，且道明珠即今在甚麼
J40nB476_p0062a16║處？」驀卓拄杖曰：「菩薩龍王行雨潤，遮身向上數重雲。」
J40nB476_p0062a17║旅門行腳回，茶話。師問：「三登九上、煙水百城，不過要
J40nB476_p0062a18║明向上一著，秪如向上一著作麼明？」門曰：「到江吳地
J40nB476_p0062a19║盡，隔岸越山多。」師曰：「到即不問，如何是隔？」曰：「請和尚
J40nB476_p0062a20║喫茶。」師乃笑顧眾曰：「此子昔年隨侍山僧，將謂諸方
J40nB476_p0062a21║佛法別有奇特，今日歸來依舊眉生睫上，諸人還信
J40nB476_p0062a22║得及麼？若信得及，不動步而遊遍剎海；不然，歷盡天
J40nB476_p0062a23║涯總是癡狂外邊走。是事且置，秪如明月堂前，子轉
J40nB476_p0062a24║身而就父，為甚父全不顧？白雲籠嶽頂，渾不露崔嵬。」
J40nB476_p0062a25║除夕晚參。舉：「太平法演禪師示眾曰：『太平不會禪，一
J40nB476_p0062a26║向外邊走，臘月三十日，贏得一張口。』太平雖是本色
J40nB476_p0062a27║為人，爭奈舌頭拖地？山僧別有道處：『南源卻會禪，一
J40nB476_p0062a28║向但高眠，臘月三十日，閻王算飯錢。』且道與古人相
J40nB476_p0062a29║去多少？」
J40nB476_p0062a30║解七。師卓拄杖曰：「進堂今一七，大事都了畢，石女夜
J40nB476_p0062b01║生兒，正好通消息。」旅門出，師曰：「昨日有一問在闍黎
J40nB476_p0062b02║處，還記得麼？」門曰：「將謂和尚忘卻。」師曰：「即今道看！」曰：
J40nB476_p0062b03║「老婆心得恁麼切？」師曰：「座上無老僧，目前無闍黎。子
J40nB476_p0062b04║作麼生會？」門便喝，師便打，門約住曰：「今日起動和尚。」
J40nB476_p0062b05║師便休。祖意出，師曰：「子作麼生？」意禮拜了，卓然而立。
J40nB476_p0062b06║師曰：「參甚麼話頭？」曰：「沙彌主！」師曰：「如何是沙彌主？」曰：
J40nB476_p0062b07║「虛空吞皓月。」師曰：「虛空粉碎又作麼生？」意便喝，師打
J40nB476_p0062b08║曰：「者沙彌猶挂唇齒在。」
J40nB476_p0062b09║機緣
J40nB476_p0062b10║一日，問自曇：「大師那裏來？」曰：「钁地來。」師曰：「無陰陽地
J40nB476_p0062b11║作麼生钁？」曰：「正好著力。」師曰：「著甚麼力？」曇擬議，師便
J40nB476_p0062b12║掌。
J40nB476_p0062b13║到龍城華容寺，岐應和尚問：「大師是洞宗那？」師曰：「和
J40nB476_p0062b14║尚莫寱語。」岐曰：「山僧今日卻被大師折倒。」師曰：「立魚
J40nB476_p0062b15║峰高多少？」岐曰：「者是龍城底，如何是大師底？」師曰：「老
J40nB476_p0062b16║老大大作者個語話。」
J40nB476_p0062b17║旅門出關，茶次，師舉洞山掇退果桌話問：「洞山道：『常
J40nB476_p0062b18║在動用中，動用中收不得。』子作麼生會？」門喚沙彌曰：
J40nB476_p0062b19║「與我過茶瓶來。」師曰：「首座道：『過在動用中，因甚不得
J40nB476_p0062b20║果子喫？』」門曰：「洞山合喫某甲手中棒。」師曰：「情知你要
J40nB476_p0062b21║果子喫。」門作嘔勢。師曰：「你已後疑殺天下人去在。」
J40nB476_p0062b22║甲戌臘八日，召眾入室，旅門纔作禮，師便問：「啐啄同
J40nB476_p0062b23║時即不問，如何是正中偏？」門曰：「枯木龍吟午夜前。」「如
J40nB476_p0062b24║何是偏中正？」曰：「日裏霜花迷曉鏡。」「如何是正中來？」曰：
J40nB476_p0062b25║「倒騎鐵馬過天台。」「如何是兼中至？」「箭鋒相拄無迴避。」
J40nB476_p0062b26║「如何是兼中到？」曰：「大地撮來無剩少。」師乃拈起手卷
J40nB476_p0062b27║曰：「向者裏更道看。」門又作嘔勢，師授之曰：「要且殃累
J40nB476_p0062b28║你。」
J40nB476_p0062b29║祖意行腳回，師問：「者數年到那些所在？」曰：「南岳天台、
J40nB476_p0062b30║湖北天然、南京天界、揚州天寧。」師伸手曰：「還我艸鞋
J40nB476_p0062c01║錢來。」曰：「某到天寧，被索此錢，直得無言可對、無理可
J40nB476_p0062c02║伸。」師打曰：「瞞天寧即得。」意珍重下去。次日復謂曰：「泗
J40nB476_p0062c03║洲大聖為甚卻向揚州出現？」意曰：「問者不唧溜漢作
J40nB476_p0062c04║麼？」師曰：「也不得艸艸。」意曰：「和尚也不得杜撰。」師曰：「你
J40nB476_p0062c05║已後向老僧頭上屙去在。」
J40nB476_p0062c06║晚參，可紹出，禮拜，師問：「汝參甚麼話？」曰：「竹篦子。」師曰：
J40nB476_p0062c07║「不觸不背，畢竟喚作甚麼？」曰：「兩眼對兩眼。」師曰：「離卻
J40nB476_p0062c08║兩眼，向甚處相見？」曰：「今朝雨打階前溼。」師以竹篦劃
J40nB476_p0062c09║一劃曰：「更向者裏道看！」可拂袖便行，師曰：「掉棒打月。」
J40nB476_p0062c10║己卯臘八，眾入室，禮拜次，師舉僧伽黎謂可紹曰：「大
J40nB476_p0062c11║庚嶺頭提不起，為甚卻在山僧手裏？」紹曰：「蓋覆乾坤。」
J40nB476_p0062c12║師曰：「石頭路滑人難到，子因何得到者裏？」紹曰：「足下
J40nB476_p0062c13║無私。」師曰：「座上無老僧，目前無闍黎。如何是覿體相
J40nB476_p0062c14║承句？」紹曰：「難瞞大眾。」師遂付以信物。
J40nB476_p0062c15║到粵西，邂逅雲外上座。師曰：「既是雲外，因甚卻在者
J40nB476_p0062c16║裏？」曰：「今日小出大遇。」師曰：「作家。」雲擬對，師笑曰：「休！」
J40nB476_p0062c17║雲石問：「大師是何心行，教人看話頭？」師曰：「你見個甚
J40nB476_p0062c18║麼道理便與麼道？」曰：「適纔堂中喫茶，咬得舌頭痛。」師
J40nB476_p0062c19║曰：「別日來與你一頓。」曰：「恩大難酬。」師曰：「識甚好惡？」
J40nB476_p0062c20║雪夜垂問：「朔風凜凜逼人寒，且道天寒、人寒？」雲石曰：
J40nB476_p0062c21║「大家在者裏。」師曰：「恁麼則寒時寒殺、熱時熱殺。」石便
J40nB476_p0062c22║喝，師曰：「三十年後無人處斫額望汝。」
J40nB476_p0062c23║僧參，師問：「那裏來？」曰：「溈山。」師曰：「溈山笑裏有刀是不？」
J40nB476_p0062c24║曰：「和尚何得自傷己命？」師曰：「阿㖿阿㖿！」僧曰：「蒼天蒼
J40nB476_p0062c25║天！」師乃大笑。
J40nB476_p0062c26║僧參，師問：「那裏來？」曰：「南嶽。」師曰：「思大禪師曾向汝道
J40nB476_p0062c27║甚麼？」僧茫然，師曰：「汝不從南嶽來。」
J40nB476_p0062c28║問：「誦經坐禪，是一是二？」師曰：「千峰勢到嶽邊止，萬派
J40nB476_p0062c29║聲歸海上消。」
J40nB476_p0062c30║二僧參，師曰：「那裏來？」曰：「丹霞。」師曰：「木佛燒卻也未？」僧
J40nB476_p0063a01║佇思，師打曰：「丹霞火燒，我者裏活埋。」一僧曰：「他不會
J40nB476_p0063a02║和尚意。」師曰：「你又作麼生？」僧禮拜，師曰：「院主眉毛在
J40nB476_p0063a03║麼？」僧無對，師亦打。
J40nB476_p0063a04║一僧送菩提葉，師曰：「菩提本無樹，葉從何處來？」曰：「和
J40nB476_p0063a05║尚謾學人即得。」師曰：「保福道底。」
J40nB476_p0063a06║問：「如何是家鄉消息？」師曰：「夜半木雞啼曉戶，三更紅
J40nB476_p0063a07║日照階庭。」
J40nB476_p0063a08║問：「寒松凍鎖，音韻在甚麼處？」師曰：「若將耳聽終難會，
J40nB476_p0063a09║眼裏聞來方始知。」僧不領，師示以頌曰：「此事明明絕
J40nB476_p0063a10║見聞，寒松凍鎖露真音，霜鐘昨夜傳消息，誰是其人
J40nB476_p0063a11║著眼聽？」
J40nB476_p0063a12║居士問：「弟子欲出家，得不？」師曰：「擬問即不得。」曰：「為甚
J40nB476_p0063a13║麼不得？」師曰：「你是那裏人？」曰：「衡陽。」師曰：「待回雁峰點
J40nB476_p0063a14║首，即向汝道。」士罔措。須臾又問：「弟子有疑未決。」師曰：
J40nB476_p0063a15║「將疑來與汝決。」士佇思，師笑歸方丈。
J40nB476_p0063a16║佛事
J40nB476_p0063a17║南源開鐘版。舉椎曰：「法王號令、佛祖箴規，把住則河
J40nB476_p0063a18║清海晏，放行則電掣雷奔。適蒙老人垂命，把柄在純
J40nB476_p0063a19║上座手裏。且道放行是？把住是？」驀擊鐘板曰：「縱橫全
J40nB476_p0063a20║在我，收放更由誰？」
J40nB476_p0063a21║曹山懸鐘。「新出紅爐，千靈共仰；高陞寶殿，萬聖同欽。
J40nB476_p0063a22║而況圓音落落、妙體如如。忽有人向楗椎下打著本
J40nB476_p0063a23║命元辰落處，也不辜負今日檀信脂膏。即今正合當
J40nB476_p0063a24║行，作麼生是大用全提一句？」遂擊鐘曰：「匉訇直下當
J40nB476_p0063a25║頭截，萬派千江水逆流。」
J40nB476_p0063a26║曹山前殿上梁。師以拄杖向上指曰：「一莖艸上現瓊
J40nB476_p0063a27║樓玉殿，不是神通妙用，亦非法爾如然。且道憑何節
J40nB476_p0063a28║目得恁麼撐天拄地？者裏委悉得，始知一梁一柱、一
J40nB476_p0063a29║瓦一磚，無非先業師願力之所成就。純上座不過圓
J40nB476_p0063a30║成未了舊案，且鼎新輪奐一句作麼生道？」遂昇梁曰：
J40nB476_p0063b01║「無影林中撐玉柱，從教劫石紀春秋。」
J40nB476_p0063b02║戊辰冬，嶷山握師翁訃至，設供。「人從衡嶽來，接得嵛
J40nB476_p0063b03║峰信，報道師翁老和尚於十月廿四日入師子奮迅
J40nB476_p0063b04║三昧去也。佛日潛暉、祖燈匿耀。」乃豎拂子曰：「看看！老
J40nB476_p0063b05║和尚卻向純上座拂子頭上出現，大眾還見麼？若見，
J40nB476_p0063b06║可謂五色祥麟步大千，竺土仙心密相付；其或不然，
J40nB476_p0063b07║潭潭禁殿無人侍，忍俊韓盧空上階。」
J40nB476_p0063b08║埽上方握師翁塔。拈香曰：「蓋覆將來，未免遞相鈍置，
J40nB476_p0063b09║不如當陽拈出，供養我洞上三十世開嶷山、上方兩
J40nB476_p0063b10║祖庭先師翁老和尚，從教石傘高撐，一任遮天蓋地。
J40nB476_p0063b11║不肖純親從南源而得師翁所遺折腳鐺子，隨處住
J40nB476_p0063b12║山，甲子入浯溪，己巳上雙角，皆祖力也。今以瓣香杯
J40nB476_p0063b13║茗向師翁窣堵波前盡情陳白，且道師翁還肯鑑照
J40nB476_p0063b14║也無？」拈拂子向空點一點曰：「秖憑一本無根樹，放出
J40nB476_p0063b15║湘源萬派春。」
J40nB476_p0063b16║聞先和尚訃到，南源龕前上供。拈香曰：「此乃針劄不
J40nB476_p0063b17║入、斧劈不開，自三月拜別座前，擬向千人萬人把不
J40nB476_p0063b18║住處相續主中之主，豈知老人而遽全機獨脫，雲▆
J40nB476_p0063b19║古殿、月鎖松岑？正恁麼時，作麼生兩得相見？」以坐具
J40nB476_p0063b20║打○相曰：「寶鏡光寒湘水遠，金風體露桂林秋。」
J40nB476_p0063b21║先和尚三周燒香。「幾回受屈冰腸斷？特地思量特地
J40nB476_p0063b22║驚，當時錯怪茅長短，今日原來地不平。不肖㓟肝瀝
J40nB476_p0063b23║膽，奉重遺謨，不意老人於甲子九月七日覆卻無▆
J40nB476_p0063b24║鐵船，獨步東山水上，致合古鏡無輝、千光失照，茲▆
J40nB476_p0063b25║三周，聊焚海岸。且道先師還納受也無？玉堂夜靜▆
J40nB476_p0063b26║尊貴，想到清湘月更明。」
J40nB476_p0063b27║住南源日，先和尚塔前設供。「千峰齊突兀，灕水吼雷
J40nB476_p0063b28║霆，枝派暗流注，靈苗匝地春。洞源血脈，自古自今，喚
J40nB476_p0063b29║作報德酬恩，管教入地獄如箭。」
J40nB476_p0063b30║雲天、雲程埽先老人塔，請師拈香。云：「金花開玉樹，瑞
J40nB476_p0063c01║艸長靈根，親稟金剛地，難酬至訓恩。正與麼時，作麼
J40nB476_p0063c02║生與先和尚相見？」乃顧二上座曰：「莫戀舊窠窟，何處
J40nB476_p0063c03║不逢渠？」
J40nB476_p0063c04║為業師造塔合尖。「黃金世界，白銀碧落，端居拱密，須
J40nB476_p0063c05║是其人。合縫磨稜，還他妙手，不肖酌水然香，豈但酬
J40nB476_p0063c06║恩報德？」乃以拄杖指塔頂曰：「層落落、影團團，千古萬
J40nB476_p0063c07║古與人看。」
J40nB476_p0063c08║業師靈骨歸曹山，設供。「龍歸大海，就位忘功；鳳返丹
J40nB476_p0063c09║山，回途得妙。」驀顧左右曰：「還識先師面目麼？南山竹、
J40nB476_p0063c10║北地水，一任花簇簇、錦簇簇。牛產麒麟、雞生鸑鷟。」
J40nB476_p0063c11║獅峰諍和尚訃至，設供。師拈香云：「獅巖峭拔勢凌空，
J40nB476_p0063c12║獨步全超不借中，驀地翻身天地窄，石人衫破沒人
J40nB476_p0063c13║縫。」喝一喝，便燒。
J40nB476_p0063c14║為御文璽兄厝骼。「秖者物，非他物，分明一具黃金骨，
J40nB476_p0063c15║同根莫怪急相煎，翻身踏碎琉璃國。而今照盡月潭
J40nB476_p0063c16║空，正是歸根得旨底時節。咄咄咄！」
J40nB476_p0063c17║聚賢菴覺悟起龕。「乍雨乍晴春三月，和風拂拂為君
J40nB476_p0063c18║決，生緣湖楚路頭窮，住持全粵人人悅。律行精嚴誰
J40nB476_p0063c19║不知？冰清玉潔人中月，今朝撩起行便行，恰是清明
J40nB476_p0063c20║好時節。」喝一喝。
J40nB476_p0063c21║毘盧菴正權起龕。以拄杖擊龕曰：「還知者上座數十
J40nB476_p0063c22║年行履處麼？始則輔弼先老人，開爐鞴煆煉聖凡；繼
J40nB476_p0063c23║則翼贊南源，輸丹衷共打車牛。不意今日向無影林
J40nB476_p0063c24║中唱還鄉曲子去也。且道如何是他轉身一句？」又擊
J40nB476_p0063c25║龕一下云：「出門不踏來時路，玉鳳穿開碧落天。」
J40nB476_p0063c26║含明起龕。「光含萬象，明明炭裏藏身；體露金風，莫守
J40nB476_p0063c27║寒巖異艸。密移一步看飛龍，那畔今時渾不照。」
J40nB476_p0063c28║靈源起龕。「觸目不會道，運足焉知路？」以杖指曰：「直入
J40nB476_p0063c29║千峰萬峰去。」
J40nB476_p0063c30║心融封龕。師拈封條云：「有佛處不得住、無佛處急走
J40nB476_p0064a01║過，三千里外摘楊花，曹山為你重說破。不萌枝上玉
J40nB476_p0064a02║花開，炭裏藏身光閃爍。」便封。
J40nB476_p0064a03║至福起龕。「掣開金鎖、劈碎牢關，玉轉珠回，隨緣自在，
J40nB476_p0064a04║直踏毘盧頂上行，夜深紅日凌虛碧。」
J40nB476_p0064a05║埽先慈行仁比丘尼塔。「粉骨碎身未足酬，一句了然
J40nB476_p0064a06║超百億。且道是那一句？者裏緇素得出，方知我母戒
J40nB476_p0064a07║凜冰霜，不露末山之頂；純上座汲水供薪，總成旱地
J40nB476_p0064a08║蓮花。如或未委……」遂炷香曰：「泥牛吼落三更月，石女天
J40nB476_p0064a09║明淚濕衣。」
J40nB476_p0064a10║長齡尼封龕。「放下閨閣物，懸崖便撒手，渾不挂機絲，
J40nB476_p0064a11║全身藏北斗。」
J40nB476_p0064a12║頌古
J40nB476_p0064a13║世尊初生。
J40nB476_p0064a14║當陽拋出鐵蒺藜，電走雷奔天地黑，跛腳阿師正
J40nB476_p0064a15║令行，雲收雨散空狼籍。
J40nB476_p0064a16║南泉斬貓。
J40nB476_p0064a17║寶劍橫揮，佛魔齊殄，換骨抽筋，風飆電捲。縱是克
J40nB476_p0064a18║家兒，也被血腥染。
J40nB476_p0064a19║靈雲見桃花。
J40nB476_p0064a20║眼裏瞳人踢繡毬，從教何處不風流？三郎撥轉桃
J40nB476_p0064a21║花浪，更下深潭月一鉤。
J40nB476_p0064a22║趙州狗子佛性。
J40nB476_p0064a23║吹毛在握，夜光走盤，鴆蜜並施、有無俱掀。變化蒼
J40nB476_p0064a24║龍兮，不容宿于死水；閃爍白雲兮，豈肯戀于窮山？
J40nB476_p0064a25║看看看！直須坐斷雨頭關。
J40nB476_p0064a26║大明寶禪師上堂：「輪王寶藏，如赤窮底人；酒店腰帶，
J40nB476_p0064a27║如大富底事。掉轉身來，撞著沒面目漢，要拳便拳、要
J40nB476_p0064a28║踢便踢。又誰知我洞上宗風，別有踞虎頭、收虎尾的
J40nB476_p0064a29║宗旨？會麼？玉犬徹夜行，不知天上曉。」
J40nB476_p0064a30║機輪轉處絕周遮，電閃星馳羨作家，白骼樹稍魚
J40nB476_p0064b01║扇子，碧波池上鳥翻車。
J40nB476_p0064b02║西京少室雪庭裕禪師問僧：「面壁石還有看見達磨
J40nB476_p0064b03║影者麼？」僧曰：「今日幸遇和尚。」師曰：「拄杖子幸遇上座，
J40nB476_p0064b04║乞供養他一頓。」僧曰：「恩大難酬。」師擲拄杖曰：「脹殺懷
J40nB476_p0064b05║州牛。」
J40nB476_p0064b06║釣鰲須是釣鰲手，透網還他透網鱗，霆激雷轟風
J40nB476_p0064b07║雨後，滿船明月照通津。
J40nB476_p0064b08║雲居膺禪師參洞山，山問：「甚處來？」曰：「踏山來。」山曰：「那
J40nB476_p0064b09║個山堪住？」曰：「那個山不堪住？」山曰：「國內總被闍黎占
J40nB476_p0064b10║去也。」曰：「不然。」山曰：「恁麼子得個入路？」曰：「若有路，即與
J40nB476_p0064b11║和尚隔山去也。」山曰：「子後千人萬人把不住在。」
J40nB476_p0064b12║鸞鳳翱翔六合雲，天旋地轉海山昏，夜明簾外清
J40nB476_p0064b13║風遠，鶴出銀籠玉殿深。
J40nB476_p0064b14║雪峰、嵒頭、欽山同參德山。欽山問：「天皇也恁麼道、龍
J40nB476_p0064b15║潭也恁麼道，未審和尚作麼生道？」山曰：「汝試舉天皇、
J40nB476_p0064b16║龍潭底看！」欽擬議，山便打。欽山被打，歸延壽堂曰：「是
J40nB476_p0064b17║即是，秖是打我太煞。」嵒頭曰：「你恁麼，他後不得道見
J40nB476_p0064b18║德山來。」
J40nB476_p0064b19║劈面來時白浪掀，棒頭落處見淵源，神駒十影追
J40nB476_p0064b20║難及，獨許祥麟步大千。
J40nB476_p0064b21║高峰枕子。
J40nB476_p0064b22║天無路上地無門，罔象重逢墜險坑，回首不知天
J40nB476_p0064b23║外曉，珊瑚杲杲煥龍睛。
J40nB476_p0064b24║芙蓉楷禪師上堂，拈拄杖曰：「者裏薦得，猶是諸佛建
J40nB476_p0064b25║立邊事，直饒東涌西沒，卷舒自在，也未夢見七佛以
J40nB476_p0064b26║前消息。須知有一人不受教詔，若識此人，參學事畢。」
J40nB476_p0064b27║蛻甲鯨鯢不滯灘，翱翔六合倩誰看？芙蓉江上秋
J40nB476_p0064b28║風冷，只許嚴陵把釣竿。
J40nB476_p0064b29║太原王山體禪師，發明洞上宗旨曰：「既有尊貴底位，
J40nB476_p0064b30║須明尊貴底人。須知尊貴底人不出尊貴之位，方明
J40nB476_p0064c01║尊貴不落階級。」
J40nB476_p0064c02║禁殿苔封夜未央，珠簾倒捲一天霜，鐘沉鼓寂綸
J40nB476_p0064c03║音靜，月皎晴空下玉堂。
J40nB476_p0064c04║達磨見梁皇。
J40nB476_p0064c05║御爐香暖紫雲屯，寶髻從教豌豆傾，爛壞眉毛收
J40nB476_p0064c06║不得，至今紅臭染楓庭。
J40nB476_p0064c07║投子青禪師上堂：「洪波浩渺，白浪滔天，鎮海明珠，在
J40nB476_p0064c08║誰收掌？」卓拄杖曰：「百雜碎。」
J40nB476_p0064c09║機輪轉處乾坤窄，大用全彰電火遲，拄杖揭開紅
J40nB476_p0064c10║日眼，離婁空墮一雙眉。
J40nB476_p0064c11║西京還源遇禪師，因僧問：「如何是西來大意？」師曰：「風
J40nB476_p0064c12║送泉聲來枕畔，（天然沄云：錯！）月移花影到窗前。（沄云：錯！）」
J40nB476_p0064c13║枕畔風生、窗前月落，花影泉聲，都來是錯。且道還
J40nB476_p0064c14║源錯，何似天然錯？祥麟只有一隻角。
J40nB476_p0064c15║天童玨上堂：「劫前運步、世外橫身，妙契不以意到。」
J40nB476_p0064c16║秋風秋雨上林稍，葉落寒潭夜泣蛟，回首不堪明
J40nB476_p0064c17║白裏，憑闌醉飲寫芭蕉。
J40nB476_p0064c18║石霜諸因僧問：「如何是頭？」師曰：「直須知有。」「如何是尾？」
J40nB476_p0064c19║師曰：「盡卻今時。」「有頭無尾時如何？」師曰：「吐得黃金堪
J40nB476_p0064c20║作甚麼？」「有尾無頭時如何？」師曰：「猶有依倚在。」「頭尾相
J40nB476_p0064c21║稱時如何？」師曰：「渠不作個解會，亦未許渠在。」
J40nB476_p0064c22║口甜心苦論家私，王庫從來豈有斯？傍戶癡獃徒
J40nB476_p0064c23║側耳，累他空墮兩莖眉。
J40nB476_p0064c24║少室凝然改禪師〈辭眾偈〉曰：「壽年八十七，出息復入
J40nB476_p0064c25║息，撒手威音外，綿綿與密密。」
J40nB476_p0064c26║凍齈臨死不甘休，嘔出心肝挂樹頭，轉向那邊惆
J40nB476_p0064c27║悵望？滄浪無限漲深秋。
J40nB476_p0064c28║雲門湛祖因僧問：「如何是超然不借借？」祖曰：「我聽不
J40nB476_p0064c29║清，你再說看。」曰：「學人不肯在。」祖曰：「此是借。」僧喝，祖曰：
J40nB476_p0064c30║「猶是借。」僧又喝，祖曰：「百喝後作麼生？」僧拜曰：「推散大
J40nB476_p0065a01║眾去也。」便歸眾，祖曰：「三十棒且待別時。」
J40nB476_p0065a02║暴虎憑河，徒誇敏手，寶鏡當臺，難逃妍醜。
J40nB476_p0065a03║百丈澗和尚參瑞祖，因聞梆聲有省，祖曰：「道道！」師曰：
J40nB476_p0065a04║「石女吹簫聲喇喇。」祖曰：「子轉身而就父，為甚父全不
J40nB476_p0065a05║顧？」師曰：「夜深雲掩岫，木女睡鼾鼾。」
J40nB476_p0065a06║夜深雲岫睡鼾鼾，師子翻身星斗寒，石女一聲無
J40nB476_p0065a07║孔笛，從教千古競頭看。
J40nB476_p0065a08║南源先和尚因僧問：「爐鞴弘開，煆盡聖凡。秖如沒身
J40nB476_p0065a09║心人來，和尚如何安置？」師曰：「不可錯怪山僧。」曰：「不到
J40nB476_p0065a10║紅爐裏，焉知火後毛？」師便打。
J40nB476_p0065a11║賞罰分明白棒饒，通紅爐鞴不曾燒，聖凡情盡無
J40nB476_p0065a12║餘事，火裏方知有鳳毛。
J40nB476_p0065a13║
J40nB476_p0065a14║
J40nB476_p0065a15║
J40nB476_p0065a16║
J40nB476_p0065a17║
J40nB476_p0065a18║
J40nB476_p0065a19║
J40nB476_p0065a20║別牧純禪師語錄（終）
J40nB476_p0065a21║
J40nB476_p0065a22║
J40nB476_p0065a23║
J40nB476_p0065a24║
J40nB476_p0065a25║
J40nB476_p0065a26║
J40nB476_p0065a27║
J40nB476_p0065a28║
J40nB476_p0065a29║
J40nB476_p0065a30║
J40nB476_p0065b01║行實
J40nB476_p0065b02║康熙丁丑夏，門人福困等請師說行實，師再三不允，
J40nB476_p0065b03║困等益請曰：「伏望慈悲，啟迪後昆。」師乃曰：「予楚之三
J40nB476_p0065b04║浯人，族姓李，父字德吾，母劉氏，生於明崇禎戊寅五
J40nB476_p0065b05║月二十日。詰旦，有老僧過廬而問曰：『君家昨生兒是
J40nB476_p0065b06║否？』父曰：『是。』僧曰：『此是善中之寶，宜名善寶。』父稽首謝
J40nB476_p0065b07║之。在襁褓不茹葷，丱角時常隨母入菴，聞經聲輒合
J40nB476_p0065b08║掌跪聽，且好跏趺，里人多異之。五歲父亡，而多病，母
J40nB476_p0065b09║常禱于佛曰：『此兒成人，即捨為僧。』及年十五，一夕夢
J40nB476_p0065b10║金甲神持杵追至險絕之處曰：『汝速歸依三寶。』方應
J40nB476_p0065b11║諾，即驚寤，于是出塵之志決矣！遂辭母，母不許。一日，
J40nB476_p0065b12║自忖泡幻不真，無常迅速，乃宵遁福緣菴禮弘覺師
J40nB476_p0065b13║薙落，時順治乙未歲也。未幾，侍師往嶷山秉沙彌戒，
J40nB476_p0065b14║山令隨眾作務。自念大事未明，豈可唐喪光陰？即入
J40nB476_p0065b15║方丈求指示，山開示看本來面目話，久之無所入。一
J40nB476_p0065b16║日，忽聞貓叫有省，山問：『父母未生前，那個是你本來
J40nB476_p0065b17║面目？』予便禮拜，山曰：『意旨如何？』予推散大眾便出，山
J40nB476_p0065b18║顧眾曰：『你看者沙彌卻有些氣息。』山一日又問：『今日
J40nB476_p0065b19║作何務？』曰：『作飯。』山曰：『如何是作飯底事？』曰：『供養大眾。』
J40nB476_p0065b20║山休去。明年，聞嶒山講《楞嚴經》，余趨座下問：『楞嚴妙
J40nB476_p0065b21║旨即不問，如何是大佛頂？』山便打，余一喝，山又打，余
J40nB476_p0065b22║約住棒曰：『莫錯打某甲。』山曰：『錯不錯且置，還我清切
J40nB476_p0065b23║句來。』予曰：『和尚也須珍重。』山曰：『汝曾見甚麼人來？』曰：
J40nB476_p0065b24║『一向親近嶷山。』山曰：『怪得恁麼滑頭。』予噓一噓便出。
J40nB476_p0065b25║期畢，聞逕和尚碧雲菴結冬，往禮拜，尚問：『汝聽《楞嚴》
J40nB476_p0065b26║耶？』曰：『是。』尚曰：『如何是常住真心？』曰：『不變易者。』尚曰：『作
J40nB476_p0065b27║麼生是不變易底？』余珍重而出，尚曰：『大好不變易。』是
J40nB476_p0065b28║歲順治己亥，臘八圓具，明年隨尚主席嶷山。壬寅同
J40nB476_p0065b29║創南源，充堂司職。入室時，尚問：『堂中事作麼生？』曰：『後
J40nB476_p0065b30║園驢喫艸。』尚曰：『你那裏得者消息來？』余曰：『不辭向和
J40nB476_p0065c01║尚道，恐墻壁有耳。』尚打曰：『記取者一棒。』予噓一聲便
J40nB476_p0065c02║出。尚一夕舉南泉斬貓話未了，余近前曰：『和尚低聲。』
J40nB476_p0065c03║尚曰：『趙州戴艸鞋，明甚麼邊事？』予曰：『某終不作者野
J40nB476_p0065c04║狐見解。』尚曰：『你又作麼生？』余一喝，尚曰：『住住！且莫艸
J40nB476_p0065c05║艸，要做洞上兒孫，直須機紐含於樞口、錦絲吐於梭
J40nB476_p0065c06║腸始得，不是一棒一喝、一語一默便為了當。』予聞悚
J40nB476_p0065c07║然，復倍精彩。至五鼓，聞鐘聲，忽汗下如雨，從前所得
J40nB476_p0065c08║當下冰釋。黎明入方丈，尚見，笑而已。明年，命掌監院
J40nB476_p0065c09║事，示偈曰：『綱維四眾已多年，荷擔楊岐邁古賢，撐拄
J40nB476_p0065c10║法門堅似鐵，何須更問祖師禪？急努力，莫遲延，異日
J40nB476_p0065c11║兒孫遍大千。』自荷院事，雖祁寒溽暑，未嘗少憚。一日，
J40nB476_p0065c12║念劬勞罔極莫可報答，出家兒能引親回頭同出苦
J40nB476_p0065c13║海，庶可報之。尋於寺左建松煙閣，延母入山，薙染圓
J40nB476_p0065c14║具，禮華嚴、彌陀，精勤熏修，日夜匪懈者十年。至康熙
J40nB476_p0065c15║丁巳，先師令侍者喚入方丈，囑以偈曰：『法王正合，鼻
J40nB476_p0065c16║祖真宗，超越兼到，蕩盡功功。劈明暗而勦空借借，埽
J40nB476_p0065c17║正偏而破除空空。滅有見、絕無蹤，南源正脈永流通。』
J40nB476_p0065c18║余以力不堪任，懇辭再三，尚曰：『勿多言，爾異日南源
J40nB476_p0065c19║主人也。』仍命典西堂。至辛酉，尚誕前三日，榜示四眾，
J40nB476_p0065c20║命予代席。甲子春，退居曹山，自謂刀耕火種以了餘
J40nB476_p0065c21║生，不意已已又有南源之請，於是拆東補西；六年甲
J40nB476_p0065c22║戌，復有曹山結制之請。至今年登耳順，欲卜嵒棲未
J40nB476_p0065c23║遂素志。茲因爾等堅請，只得將從前敗闕漏逗一上。」
J40nB476_p0065c24║福困等率眾禮謝而退。