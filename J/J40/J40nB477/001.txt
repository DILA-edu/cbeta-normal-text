J40nB477_p0067a01║敘
J40nB477_p0067a02║大溈山周百四十里，嶺壑幽深，
J40nB477_p0067a03║草木蓊鬱，楚南靈境也。開自唐
J40nB477_p0067a04║時靈祐老祖，明季五峰和尚得
J40nB477_p0067a05║法天童，重闢興焉。傳迄古梅、天
J40nB477_p0067a06║翼父子，愈熾愈昌，為臨濟下正
J40nB477_p0067a07║傳第三十四、五世也。子姪笑穎
J40nB477_p0067a08║鋒公，韶齡讀書鄉塾，穎異邁眾，
J40nB477_p0067a09║於舉子業下筆翻江，有大成之
J40nB477_p0067a10║望。一旦，書密札置書案硯下，一
J40nB477_p0067a11║謝其師、一白父母，飄然不知所
J40nB477_p0067a12║往。比得札，四路偵尋，杳無蹤跡。
J40nB477_p0067a13║數年後，訪知薙髮大溈，為天公
J40nB477_p0067a14║入室高弟，識見超脫，機辯莫敢
J40nB477_p0067a15║櫻其鋒者，父兄強之不歸。頃且
J40nB477_p0067a16║繼住二師舊所托跡芙蓉山，今
J40nB477_p0067a17║春以父喪歸里，持其師語錄示
J40nB477_p0067a18║余，且索余敘。余宿不善談禪，然
J40nB477_p0067b01║契其宗旨，爰取而靜玩之，機鋒
J40nB477_p0067b02║迅截，慧眼圓明，如旱地崩雷、如
J40nB477_p0067b03║晴空掣電，如走盤珠、如摩尼寶，
J40nB477_p0067b04║精光閃爍，著著全提，可謂一切
J40nB477_p0067b05║處不留、一切處成就者也。是知
J40nB477_p0067b06║開繼分殊，源流則一，所謂月印
J40nB477_p0067b07║萬川，川川皆月，因指見月，非月
J40nB477_p0067b08║即指者，只可意會，未易言詮，誠
J40nB477_p0067b09║有離乎象數筌蹄之跡，而遊乎
J40nB477_p0067b10║希夷渾沕之表者矣。昔韓昌黎
J40nB477_p0067b11║指斥二氏，而於潮陽大顛稱其
J40nB477_p0067b12║能外形骸，以理自勝，不為物亂，
J40nB477_p0067b13║中無滯礙，與之往來周旋，豈非
J40nB477_p0067b14║以儒釋分合，會通不遠？若柳柳
J40nB477_p0067b15║州取喻如石韞玉，未可因外遺
J40nB477_p0067b16║中，有同心也耶？又況天師見地
J40nB477_p0067b17║超越，更出韓、柳所遇，什伯懸殊
J40nB477_p0067b18║者乎？▆▆數語，以應笑穎之請。
J40nB477_p0067c01║時
J40nB477_p0067c02║康熙甲申季春月之朔
J40nB477_p0067c03║芲源八十五叟紫蘿羅人琮
J40nB477_p0067c04║撰於最古園之學圃亭
J40nB477_p0067c05║
J40nB477_p0067c06║
J40nB477_p0067c07║
J40nB477_p0067c08║
J40nB477_p0067c09║
J40nB477_p0067c10║
J40nB477_p0067c11║
J40nB477_p0067c12║
J40nB477_p0067c13║序
J40nB477_p0067c14║昔古梅和尚脫縫掖披緇，以其
J40nB477_p0067c15║家重大事盡付之諸季，掉臂直
J40nB477_p0067c16║入千峰萬峰，蓋目籠三界、體合
J40nB477_p0067c17║萬殊，其不以法胤之替隆為情
J40nB477_p0067c18║量可知也。雖然，吾於天翼禪師
J40nB477_p0068a01║有以觀古公之不替焉。公初與
J40nB477_p0068a02║大梅與公首，佐溈開濟，赫著宗
J40nB477_p0068a03║猷，海內叢林望密印父子兄弟
J40nB477_p0068a04║間，巋然古大溈也。其後英髦輩
J40nB477_p0068a05║起，披衣者驟至，七葉環雁行，駢
J40nB477_p0068a06║輝競燿，而公之門落落焉。或曰：
J40nB477_p0068a07║公繼主溈席，遷芙蓉，所鎔鍊人
J40nB477_p0068a08║才宜不少俊傑，而寂寞乃爾，疑
J40nB477_p0068a09║蓉流斷續將如何矣？夫孰知公
J40nB477_p0068a10║之揀辨實嚴，待發於翼禪師者，
J40nB477_p0068a11║奇特爛熳，不可以目睫睹歟？翼
J40nB477_p0068a12║師三歲出塵，純乎天葆，受業後
J40nB477_p0068a13║即遍參知識，穎脫驚人，諸方異
J40nB477_p0068a14║之，不啻羅龍罻鳳，師翱翔無所
J40nB477_p0068a15║顧。一旦高叩芙蓉，片言納贄，如
J40nB477_p0068a16║送自天風，此豈恒情所可測耶？
J40nB477_p0068a17║及隨古公出山，至白下，重新鍵
J40nB477_p0068a18║戶七百餘日，乃大笑破關，推古
J40nB477_p0068b01║公倒地，公起喜曰：「吾事自今差
J40nB477_p0068b02║畢，真一夔足矣。」其潛密如此，則
J40nB477_p0068b03║又豈恒情所可測耶？師嗣主芙
J40nB477_p0068b04║蓉甫一年，而大溈虛席，緇素敦
J40nB477_p0068b05║迎入繼，遂兼荷兩山。韶才粹德，
J40nB477_p0068b06║浩應無方，遠邇英俊之士聞椎
J40nB477_p0068b07║拂所作，飆赴雲臻。纔更冬夏，兩
J40nB477_p0068b08║制眾中嶄然見頭角者，遽淂四
J40nB477_p0068b09║人先後記莂，彪炳一堂。當此之
J40nB477_p0068b10║時，古公門庭可不謂光大歟？於
J40nB477_p0068b11║是兩山法錄映被諸方，皪然昭
J40nB477_p0068b12║作述之盛。今按其聲節，宛見古
J40nB477_p0068b13║公典型，而激之以曼拔，導之以
J40nB477_p0068b14║近專，妙顯綱宗，有響無跡，所謂
J40nB477_p0068b15║後出者愈奇，非耶？嗚呼！此古公
J40nB477_p0068b16║所以晚淂賢嗣，擇乳真而傳器
J40nB477_p0068b17║慎之效也，亦何疑繼起之爪牙
J40nB477_p0068b18║龍象不接武崢嶸也哉？嗣法中
J40nB477_p0068c01║今主芙蓉藏菴大師，既丐其在
J40nB477_p0068c02║家諸父　紫蘿侍御公為撰弁
J40nB477_p0068c03║言評唱之，擬於雷霆星漢無以
J40nB477_p0068c04║加矣。而又屬予更贅蕪詞者，謂
J40nB477_p0068c05║予與古公世出世間並有深誼，
J40nB477_p0068c06║其佐溈堂構本末，予身與之，使
J40nB477_p0068c07║說家裏話，頗可傳信。是以不辭
J40nB477_p0068c08║鄙陋，一申言之，亦欲為紛紛七
J40nB477_p0068c09║葉中名實相應與否者示。法門
J40nB477_p0068c10║鄭重，事理終不容謬，有如此云。
J40nB477_p0068c11║康熙甲申仲冬朔日
J40nB477_p0068c12║石谿老學人陶之典撰
J40nB477_p0068c13║
J40nB477_p0068c14║
J40nB477_p0068c15║
J40nB477_p0068c16║
J40nB477_p0068c17║
J40nB477_p0068c18║
J40nB477_p0069a01║天翼翔禪師語錄卷上
J40nB477_p0069a02║侍者寂乾記錄
J40nB477_p0069a03║嗣法門人際（鋒　洪　然　泓）仝編
J40nB477_p0069a04║
J40nB477_p0069a05║住潭州大溈山密印禪寺語錄
J40nB477_p0069a06║大清康熙三十年秋日，師在芙蓉，受當寺的峰和尚，
J40nB477_p0069a07║寧安二邑大護法，闔山耆舊，兩序諸執請，于冬月廿
J40nB477_p0069a08║七日入院。
J40nB477_p0069a09║山門。「三世諸佛從此入，歷代祖師從此出。且道今日
J40nB477_p0069a10║作何行徑？」顧眾云：「看腳下。」
J40nB477_p0069a11║萬佛殿。「殿裏的、殿外的、四方八面的……」拈起香云：「總與
J40nB477_p0069a12║一串穿卻。」
J40nB477_p0069a13║韋馱。提起具云：「汝因者件事，通身枷鎖；我因者件事，
J40nB477_p0069a14║透體鶻衫。若還脫得下，大地不能擔。」拍一拍。
J40nB477_p0069a15║伽藍。「一塵不少，萬法非剩。馬廄牛欄，芳規大振。」喝一
J40nB477_p0069a16║喝。
J40nB477_p0069a17║祖師。「西天販羊頭，東土賣狗肉。秖要獲便宜，腥臊渾
J40nB477_p0069a18║不顧。咄！」
J40nB477_p0069a19║慧祖像前拈香。「虎口蛇鼻，鶻眼蝎眉，自有者幅面皮
J40nB477_p0069a20║後，不是愁人即笑人。今日不肖到來，愁即是？笑即是？」
J40nB477_p0069a21║展具，云：「且與遮卻。」
J40nB477_p0069a22║據室。「踞獅子窟，秉金剛劍。千聖沒躋攀，萬靈絕瞻仰。」
J40nB477_p0069a23║拈拄杖，卓一卓。
J40nB477_p0069a24║即日，四眾請開堂。
J40nB477_p0069a25║拈大梅與老和尚疏。「陣雲連嶽色，旗鼓并天高。灼然
J40nB477_p0069a26║大人度量，點著萬丈洪濤。」
J40nB477_p0069a27║拈護法疏。「詮上加詮，句中破句。韓柳歐蘇，到此卻步。
J40nB477_p0069a28║試煩表白，高聲念看。」
J40nB477_p0069a29║拈同門疏。「橫抽玉線，直度金鍼，羅文結角交加處，銕
J40nB477_p0069a30║額銅頭失卻睛。」
J40nB477_p0069b01║法座。以拄杖指云：「從上諸佛列祖於此方廣座上揚
J40nB477_p0069b02║沙簸土、打雨敲風，山僧到來只好隨條攀例去也。」便
J40nB477_p0069b03║陞。拈香云：「此一瓣香如天普蓋、似地普擎，爇向爐中，
J40nB477_p0069b04║奉為當今
J40nB477_p0069b05║皇帝聖躬萬歲！萬歲！萬萬歲！伏願皇風常浩蕩，帝道永
J40nB477_p0069b06║清平。」次拈香云：「此一瓣香奉為滿朝文武、合郡尊官
J40nB477_p0069b07║以及在筵紳衿護法，伏願恒為盛朝柱石，永作佛法
J40nB477_p0069b08║金湯。」復懷中取香云：「此一瓣香大冶中種就，劍刃上
J40nB477_p0069b09║攀來，收則大地遁藏，放則十虛充塞。今當第二回拈
J40nB477_p0069b10║出，爇向爐中，專誠供養即此堂上傳臨濟正宗三十
J40nB477_p0069b11║四世本師古梅老和尚，用酬法乳之恩。」維那白椎云：
J40nB477_p0069b12║「法筵龍象眾，當觀第一義。」師云：「達磨面壁，屈辱先宗；
J40nB477_p0069b13║斷臂神光，只得一橛。山僧今日登祖父堂，拏三道五、
J40nB477_p0069b14║坐一走七，個中若有作家禪客，便請當陽證據。」問荅
J40nB477_p0069b15║不錄，乃云：「廣大祖庭，宗風浩蕩；三玄要旨，迥出言詮。
J40nB477_p0069b16║山僧今日廓開十智門風，倒跨三腳驢子，直令一會
J40nB477_p0069b17║人天見所未見，聞所未聞。且如何是未見未聞的事？」
J40nB477_p0069b18║卓拄杖，云：「一枝梅破臘，萬古恒長春。」敘謝不錄。復舉：
J40nB477_p0069b19║「臨濟一日謂普化、克符二上座曰：『我欲于此建立黃
J40nB477_p0069b20║檗宗旨，汝二人可成褫我。』二人珍重下去。三日後，普
J40nB477_p0069b21║化卻上來問：『和尚三日前說甚麼？』濟便打。三日後，克
J40nB477_p0069b22║符上來問：『和尚三日前打普化作麼？』濟亦打。」師云：「臨
J40nB477_p0069b23║濟與麼建立黃檗宗旨，未免自揚家醜。克符、普化雖
J40nB477_p0069b24║則唱拍相資，大似逐惡隨邪。山僧今日亦欲於此建
J40nB477_p0069b25║立先師宗旨，仰仗諸人成褫。眾中設有個不惜身命
J40nB477_p0069b26║底，出來掀倒禪床，喝散大眾，山僧倒退三千里。有麼？
J40nB477_p0069b27║有麼？」驀拈拄杖，卓一卓，云：「若無舉鼎拔山力，千里烏
J40nB477_p0069b28║騅不易騎。」復頌曰：「明投暗合，線去絲來，龍驤虎驟，玉
J40nB477_p0069b29║轉珠回。全提正令兮千差坐斷，倒騎鐵馬兮重關衝
J40nB477_p0069b30║開。擔板漢，休狐猜，妙舞不須誇遍拍，三臺應是大家
J40nB477_p0069c01║▆。」維▆▆椎，云：「諦觀法王法，法王法如是。」便下座。
J40nB477_p0069c02║當晚，小參。「德山晚參不荅話，問話者三十棒。今夜溈
J40nB477_p0069c03║山放一線道：解問者出來。」一僧纔出，師云：「汝不解問。」
J40nB477_p0069c04║僧云：「爭見某甲不解問？」師云：「纔動一步，白雲萬里。」又
J40nB477_p0069c05║一僧出，師云：「者僧遭點額，你又恁麼來。」僧云：「恁麼來
J40nB477_p0069c06║且置，如何是佛法大意？」師云：「屎臭氣也吐將來。」便推
J40nB477_p0069c07║開，乃云：「機先一著，佛祖罔措；纔涉毫釐，亡羊泣路。到
J40nB477_p0069c08║者裡，真諦、俗諦一齊收，是聖、是凡一時剷。所以，此事
J40nB477_p0069c09║直下如太阿鋒、大火聚，見則膽怯魂驚，觸則喪身失
J40nB477_p0069c10║命。正恁麼時，作麼生與山僧相見？」卓拄杖，云：「露。」
J40nB477_p0069c11║謝護法，上堂。「妙翅摶羊角，大用全彰；仙子駕雲龍，神
J40nB477_p0069c12║機獨露。世間世外，互成大道場；是文是法，圓融第一
J40nB477_p0069c13║義。所以，恁麼中不恁麼，釋迦滿面是埃塵；不恁麼中
J40nB477_p0069c14║卻恁麼，仲尼全體皆珍御。且緇素同途一句作麼生
J40nB477_p0069c15║道？千峰勢到嶽邊止，萬派聲歸海上消。」
J40nB477_p0069c16║請兩序，上堂。問：「壯士展臂不資他力，和尚出世為甚
J40nB477_p0069c17║又需執事？」師云：「元首股肱原一體。」進云：「喚和尚作兼
J40nB477_p0069c18║修得麼？」師云：「兼修搬磚弄瓦，山僧拈槌豎拂。」進云：「未
J40nB477_p0069c19║審拈槌豎拂與搬磚弄瓦是同是別？」師云：「切忌狐疑。」
J40nB477_p0069c20║進云：「與麼則賓主聲調諸事泰，君臣道合萬邦寧。」便
J40nB477_p0069c21║拜，師云：「賴汝證盟。」乃拈起杖云：「你無我不立，我無你
J40nB477_p0069c22║不成，大家出隻手，扶起破砂盆。」卓一卓，下座。
J40nB477_p0069c23║小參。召眾云：「大眾何不散去？大溈者裡無你參禪分
J40nB477_p0069c24║在。饒你以大地作蒲團、以十世為工夫，時時不動不
J40nB477_p0069c25║搖、處處築著磕著，無異癩馬繫枯樁；假能截斷腳下
J40nB477_p0069c26║葛藤、跳出頂門窠臼，竿木隨身、逢場作戲，也是猿猴
J40nB477_p0069c27║無韁鎖。直饒總不恁麼，如水中月，出沒自是他工；如
J40nB477_p0069c28║鏡中花，卷舒不關我事。且喜沒交涉。所以靈雲睹花，
J40nB477_p0069c29║夢中作夢；香嚴擊竹，醉裡添杯；神光斷卻臂、玄沙築
J40nB477_p0069c30║破指，割肉醫瘡；慧能一聞便了、長慶七破始悟，燒冰
J40nB477_p0070a01║作炭。你諸人更來無底桶中討甚麼水？到者裡，或有
J40nB477_p0070a02║個不甘的漢出來問：『和尚當初如何得與此事相應？』
J40nB477_p0070a03║向他道：『不遇蒼松柏，徒勞話歲寒。』」
J40nB477_p0070a04║佛成道日，上堂。問：「世尊睹星便悟道，和尚睹星時如
J40nB477_p0070a05║何？」師云：「山僧若睹星，一場懡㦬。」進云：「昔日世尊，今朝
J40nB477_p0070a06║和尚。」師云：「世尊悟，山僧不悟。」僧便喝，師便打，僧便拜，
J40nB477_p0070a07║師大笑，乃云：「抹殺霜空星子，刺瞎諸人眼睛，天上黑
J40nB477_p0070a08║漫漫，地下黑漫漫。且道悟門在什麼處？若向者裡薦
J40nB477_p0070a09║得，便見世尊當時悟道矢上加尖，山僧今日懡㦬空
J40nB477_p0070a10║處鑿孔，有甚麼奇特？所以道：會得也三十棒，會不得
J40nB477_p0070a11║也三十棒，明眼難逃落井中，雙盲固是扶籬走。作麼
J40nB477_p0070a12║生得出者兩途去？」拈拄杖，云：「波斯眼裏迸出火，爍破
J40nB477_p0070a13║夜叉腦後光。」
J40nB477_p0070a14║與老和尚還大梅，上堂。「大人具大見，大智得大用，胸
J40nB477_p0070a15║中懷六合，袖裡挂金錘。有時植月中丹桂，香光爍破
J40nB477_p0070a16║四天下；有時推應菴出群，楊岐消息振寰中。正恁麼
J40nB477_p0070a17║時如何稱謝？」良久，云：「粉骨碎身未足酬，一句了然超
J40nB477_p0070a18║百億。」拍禪床，下座。
J40nB477_p0070a19║古老和尚像前上供。「我被你害，你被我敗。結怨裹讎，
J40nB477_p0070a20║成團作塊。」插香爐中云：「不如當陽燒卻，貴取冰消瓦
J40nB477_p0070a21║解。」
J40nB477_p0070a22║除夕。「末後句，今夜是雞尾。最初句，明朝是狗頭。中間
J40nB477_p0070a23║一句如何道？」拍案云：「斬斷雞尾，接起狗頭。」
J40nB477_p0070a24║元旦上堂。一僧纔出，師便打，僧云：「莫是新年令麼？」師
J40nB477_p0070a25║云：「昨日喫棒的是汝否？」僧云：「是。」師云：「明日來再與一
J40nB477_p0070a26║頓。」僧云：「世上盡歌新歲月，堂前不改舊家風。」師便擲
J40nB477_p0070a27║下拄杖，乃云：「新年頭，行新令，一棒一條痕，一掌一個
J40nB477_p0070a28║印，直教人人渾身迸出摩醯眼，徹體俱成陷虎坑，不
J40nB477_p0070a29║用手而擎捉三賢，不用口而辨驗十聖，一生參學已
J40nB477_p0070a30║完，百劫受用不盡。雖然，更須山僧與你脫卻骷髏始
J40nB477_p0070b01║得。何故？漆以堅自割，膏以明自焚。」
J40nB477_p0070b02║解制，復留眾結春，上堂。問：「結制、解制即不問，不結、不
J40nB477_p0070b03║解是如何？」師云：「沙袋。」進云：「今日上堂作麼？」師以杖撥
J40nB477_p0070b04║僧過一邊。又問：「結制、解制皆為剩事，不結、不解總為
J40nB477_p0070b05║囈語且置，只如臨濟料揀，且道料揀何事？」師云：「世上
J40nB477_p0070b06║病無數，醫王藥更多。」「如何是奪人不奪境？」師云：「既張
J40nB477_p0070b07║陷虎阱，獵士盡潛形。」「如何是奪境不奪人？」師云：「喝中
J40nB477_p0070b08║傾海岱，棒下死龍蛇。」「如何是人境兩俱奪？」師云：「四海
J40nB477_p0070b09║狼煙息，將軍不出幃。」「如何是人境俱不奪？」師云：「虎嘯
J40nB477_p0070b10║風生野，龍飛雲滿空。」「人境已蒙師指示，向上宗乘是
J40nB477_p0070b11║若何？」師云：「休尋梅上月，莫覓水中天。」「秪者便是否？」師
J40nB477_p0070b12║云：「何將盤裡豆，喚作眼中珠？」僧便拜，師乃卓杖，云：「打
J40nB477_p0070b13║破大銕圍，山走出寒山。拾得未曾行得一步，便要分
J40nB477_p0070b14║南分北，寒山云：『你行荒草我深村。』拾得云：『君向瀟湘，
J40nB477_p0070b15║我向秦。』山僧止之，云：『住！住！任君蹋遍閻浮去，依舊青
J40nB477_p0070b16║山多綠樹。』」復舉趙州因僧辭話，至「有佛處不得住，無
J40nB477_p0070b17║佛處急走過，三千里外逢人不得錯舉」止，師云：「趙州
J40nB477_p0070b18║老漢將恐水中浸殺魚、泥裡淹死鰲，殊不知有佛處
J40nB477_p0070b19║正好唱酬、無佛處方堪建立，焉得令人錯過？雖然，秖
J40nB477_p0070b20║如大為者裡是有佛處？無佛處？」起座，云：「大眾！放下行
J40nB477_p0070b21║李好。」
J40nB477_p0070b22║元宵，晚參。問：「清宵雷鼓震，露地火龍飛，如何？」師云：「莫
J40nB477_p0070b23║驚我瞌睡。」進云：「此時如錯過，餘夕徒思量。」師顧侍者，
J40nB477_p0070b24║云：「為我將一文錢與他。」進云：「與麼則罷聲出嶂塞，捲
J40nB477_p0070b25║陣赴滄溟去也。」師云：「可憐生。」乃云：「心燈從地湧，慧月
J40nB477_p0070b26║白天垂，照見象王鼻孔，爍開毘盧面門。龍潭紙撚子，
J40nB477_p0070b27║秖堪▆壁；巖頭滿盛油，正好滌坑。雖然，秖如拋出黑
J40nB477_p0070b28║漆桶，囊藏大地；鞭起銕崑崙，逼塞虛空，又作麼生？」遂
J40nB477_p0070b29║鼓掌大笑，云：「明暗雙雙好時節。」
J40nB477_p0070b30║小參。「古人道：『若以實法與人，土也難消。』所以，山僧尋
J40nB477_p0070c01║常要你是即是，獼猴有一面古鏡，釐奴有萬里神光；
J40nB477_p0070c02║要你非即非，十地是擔糞漢，三賢是守墓鬼。故知：相
J40nB477_p0070c03║非實相，名亦虛名。你若認著，清風受桎梏，明月遭枷
J40nB477_p0070c04║鎖；若不認著，荊棘化優曇，羅網成華藏。雖然，山僧恁
J40nB477_p0070c05║麼告報，且道：是實法？不是實法？呵呵！鴈雖避影卻毛
J40nB477_p0070c06║落，魚欲潛蹤又水濁，縱饒得似德山無，檢點何如薦
J40nB477_p0070c07║福莫？」拍香几兩下。
J40nB477_p0070c08║清明埽塔歸，小參。「適來山僧向百草頭邊埽出一個
J40nB477_p0070c09║祖師頭，把得歸來與諸人看看。」遂舉起拳，云：「阿呵呵！
J40nB477_p0070c10║認錯了，原來不是祖師頭，是鎮州出的蘿蔔頭。」
J40nB477_p0070c11║佛誕日，上堂。問：「靈山有密請，牛拔不出；少室有真機，
J40nB477_p0070c12║斧劈不開。未審和尚如何？」師云：「遍界絕囊藏，三冬枯
J40nB477_p0070c13║木秀，九夏雪花飛。」「如何是未離兜率已降皇宮？」師云：
J40nB477_p0070c14║「一字兩頭垂，荷珠不為露，麥浪豈關風？」「如何是未出
J40nB477_p0070c15║母胎度人已畢？」師云：「乙字兩頭鉤。」「未審世尊恁麼惟
J40nB477_p0070c16║是神通妙用，惟復法爾如然？」師云：「且莫訪佛。」「若不展
J40nB477_p0070c17║開滄海水，焉能露出珊瑚枝？」師云：「三十年後看。」乃云：
J40nB477_p0070c18║「有水皆涵月，無山不帶雲，眾生如未有，諸佛又何曾？
J40nB477_p0070c19║大眾！即今釋迦老子在你頂𩕳上降誕、眼睛裡成道、
J40nB477_p0070c20║鼻孔中建道場、舌尖上演妙法，你諸人還知也未？若
J40nB477_p0070c21║也知得，切忌轉腦旋眸、鼓氣搖唇，觸犯如來念頭，無
J40nB477_p0070c22║人為汝懺悔；其或不知，快自取下頭來看看。」連喝兩
J40nB477_p0070c23║喝，下座。
J40nB477_p0070c24║解春，值常住散扇供眾，上堂。「青陽纔去，朱夏又臨，銕
J40nB477_p0070c25║蛇口裡吐火，石虎頭上噴金，直得閻浮提頓成爐炭，
J40nB477_p0070c26║香水海化作𤐰湯。到者個時節，野狐精、水牯牛、三腳
J40nB477_p0070c27║驢一齊燒殺；麻三斤、柏樹子、乾矢橛當下灰生。更有
J40nB477_p0070c28║甚葛藤難埽、鬼眼難覷？一任諸人無憂無慮、撒風撒
J40nB477_p0070c29║顛，大似門前泥力士，不將一事挂心田。雖然，要且諸
J40nB477_p0070c30║人即今骨節中大發、毛孔裡煙生又作麼生支遣？」頭
J40nB477_p0071a01║院主云：「好為大眾過犀牛扇子來。」
J40nB477_p0071a02║上堂。拈拄杖，云：「一塵一個金剛圈，一物一塵栗棘蘿。」
J40nB477_p0071a03║卓一卓，云：「到者裡，無你轉身時，亦無你下口處。所以，
J40nB477_p0071a04║你若會得，靈龜依舊滯沙泥；你若不會，頑石何曾能
J40nB477_p0071a05║𨁝跳？你若會中有不會，是甚麼鳥啼非有意，花笑本
J40nB477_p0071a06║無心？你若不會中有會，是甚麼石磨分粗細，秤錘知
J40nB477_p0071a07║重輕？所以道：有手只好拏空，有口秖堪挂壁。有一等
J40nB477_p0071a08║孟八郎，向跳不得處去跳、吞不得處去吞，無異蝸牛
J40nB477_p0071a09║鬥石壁、蚊子鑽鐵牛。殊不知，通玄不待往，契妙豈須
J40nB477_p0071a10║餐？你若直下絕追尋、當處忘計較，管取金剛圈驀地
J40nB477_p0071a11║斷了、栗棘蓬和根倒卻。諸仁者！委悉麼？折角泥牛忘
J40nB477_p0071a12║百艸，沒蹄石馬斷千岐。」
J40nB477_p0071a13║天中節，小參。「盡大地是個病人，三世諸佛轉妙法輪，
J40nB477_p0071a14║伸患不了；歷代祖師傳正法藏，叫苦不息；一切衲僧
J40nB477_p0071a15║發大道心，忍痛不徹；乃至群生萬有，有情者顛狂不
J40nB477_p0071a16║消，無情者癰疽未解。山僧今日要與一齊醫了。」良久，
J40nB477_p0071a17║云：「時逢五月五，何物不醍醐？」
J40nB477_p0071a18║祈雨，上堂。問：「山川涸竭，禾麥萎然，和尚將何法濟人？」
J40nB477_p0071a19║師便連打數棒。進云：「恁麼又豈能濟人？」師云：「且喜棒
J40nB477_p0071a20║如雨點。」進云：「可謂頭頭總三昧，物物悉醍醐。」師云：「浸
J40nB477_p0071a21║破汝腦門。」僧便作禮，師大笑，乃拈拂子，云：「把住十虛
J40nB477_p0071a22║路，塞卻四海源，黃龍困殺機關，雲門抬頭不起，直得
J40nB477_p0071a23║嘉州大象眼裡流淚，陝府鐵牛皮下無血。」拂一拂，云：
J40nB477_p0071a24║「山僧今日放開一線，貴使無滲漏處傾湫倒嶽，至枯
J40nB477_p0071a25║稿地浪湧波騰，灑腐草為嘉禾，潤糠秕成玉粒，堪行
J40nB477_p0071a26║不濟之恩，用助無為之化。且法雨普滋一句作麼生
J40nB477_p0071a27║道？家家歌歲稔，個個樂昇平。」
J40nB477_p0071a28║立秋，上堂。揮拂子，云：「殺不用刀，割不須鑿，一毫纔變
J40nB477_p0071a29║顏，萬物盡銷鑠，千山脫皮換毛，萬木解粘去縛。正恁
J40nB477_p0071a30║麼時如何？四方八面絕遮攔，萬里天邊飛隻鶚。」
J40nB477_p0071b01║小參。「要說時，須彌塞咽喉也塞不住；不說時，風輪拔
J40nB477_p0071b02║舌頭也拔不出。且道利害在甚麼處？待你折倒須彌、
J40nB477_p0071b03║斬斷風輪來向你道。」
J40nB477_p0071b04║中秋，值雲掩月，晚參。以手指，云：「明歷歷，光凜凜，飛過
J40nB477_p0071b05║萬山頭，不動一莖草；穿入千江底，不沾一滴水。雖然，
J40nB477_p0071b06║奇則也奇，要且你通身環個銀圈，還出得麼？透心▆
J40nB477_p0071b07║個鐵橛，還拔得麼？所以，亙古亙今，秖成得一色邊▆。
J40nB477_p0071b08║山僧今夜要與你拈卻。」顧侍者，云：「與我過燈籠▆。」
J40nB477_p0071b09║結冬，上堂。「遍大千沙界是個選佛場，盡十世古今無
J40nB477_p0071b10║非參禪日，你諸人未出門時早已結制了也，更要山
J40nB477_p0071b11║僧今日為你捏緊布袋頭，大似木中著楔，秪成一場
J40nB477_p0071b12║多事。雖然，結卻髑髏，要坐不能坐、要行不能行，許諸
J40nB477_p0071b13║人有分；結卻性命，要生不得生、要死不得死，許諸人
J40nB477_p0071b14║有分。爭柰未得出身路在？」豎拂子，云：「大眾還會麼？若
J40nB477_p0071b15║也會得，不妨向鍼不容芥上七縱八橫、隙不通風處
J40nB477_p0071b16║轟雷掣電；其或未然，從前謾負真金譽，今日重新火
J40nB477_p0071b17║裡看。」
J40nB477_p0071b18║上堂。侍者問：「昔日香嚴上堂，因僧問：『不求諸聖、不重
J40nB477_p0071b19║己靈時如何？』嚴曰：『萬機休罷，千聖不攜。』意旨若何？」師
J40nB477_p0071b20║云：「樓因山勢峻，船逐浪頭高。」云：「時疏山在眾作嘔聲，
J40nB477_p0071b21║曰：『是何言歟？』真是不肯嚴否？」師云：「上山攀墜石，不顧
J40nB477_p0071b22║自亡腓。」云：「嚴聞，下座，曰：『適對此僧語，必有不是，致招
J40nB477_p0071b23║師叔如是，未審過在甚麼處？』莫是受山惑麼？」師云：「帶
J40nB477_p0071b24║月沖霄去，和煙跌地來。」云：「疏山曰：『萬機休罷，猶有物
J40nB477_p0071b25║在；千聖不攜，亦從人得。如何無過？』恁麼果是嚴過否？」
J40nB477_p0071b26║師云：「有石方生玉，無沙不見金。」云：「香嚴曰：『卻請師叔
J40nB477_p0071b27║道。』乃禮拜，躡前問。果有疑而問麼？」師云：「若不拋死蝦，
J40nB477_p0071b28║如何釣跛鱉？」云：「疏山曰：『何不道肯諾不得全？』惟是荅
J40nB477_p0071b29║他問處？復是別有商量？」師云：「秖因一菜落，露出五湖
J40nB477_p0071b30║秋。」云：「因何嚴又問：『肯又肯個甚麼？諾又諾于阿誰？』」師
J40nB477_p0071c01║云：「鑽瓦須流血，敲冰必見煙。」云：「疏山曰：『肯即肯他千
J40nB477_p0071c02║聖，諾即諾于己靈。』與不求諸聖、不重己靈相去多少？」
J40nB477_p0071c03║師云：「孰謂野狐皮，亦自有人著。」云：「嚴又道：『師叔恁麼
J40nB477_p0071c04║道，向後倒屙三十年。』莫是罵他麼？」師云：「本是秦宮調，
J40nB477_p0071c05║卻作楚詞傳。」云：「向後山果病，每于食後抉口吐曰：『香
J40nB477_p0071c06║嚴記我三十年，倒屙尚欠三年在。』果是遭他授記否？」
J40nB477_p0071c07║師云：「誰知昔時烏，卻成今日馬。」云：「如今學人敢問和
J40nB477_p0071c08║尚：不求諸聖、不重己靈又作麼生？」師云：「放下問頭來
J40nB477_p0071c09║向你道。」者便休去。師云：「如是。」乃云：「古人道：『實際理地
J40nB477_p0071c10║不受一塵，萬行門中不捨一法。』須是過量人，方可隨
J40nB477_p0071c11║處作主，遇緣即宗。要見香嚴麼？雞不下水。要見疏山
J40nB477_p0071c12║麼？魚不上樹。且道二大老還有優劣也無？雲收雨霽
J40nB477_p0071c13║長空闊，一對鴛鴦畫不成。」
J40nB477_p0071c14║起七，落堂，晚參。一僧出眾叉手而立，師便打，僧云：「將
J40nB477_p0071c15║謂將謂，原來原來。」便歸眾，師隨後又打，又一僧纔出
J40nB477_p0071c16║便云：「還我棒頭來。」師不顧，僧云：「且喜某甲血濺梵天
J40nB477_p0071c17║了也。」師亦不顧，維那出眾云：「和尚何得傷龜恕鱉？」師
J40nB477_p0071c18║云：「錯見山僧在。」那云：「未審師意如何？」師云：「將龜釣鱉。」
J40nB477_p0071c19║那便休去，師大笑，乃云：「坐坐蒲團兒，羅文結角等閒
J40nB477_p0071c20║矣，破脊梁上一場懡㦬；行行芒鞋子，百結千層驀地
J40nB477_p0071c21║蹋，翻腳跟下甚可憐生。既然如是，又用者場特地作
J40nB477_p0071c22║麼？不因虞泉暗，爭見扶桑曉？」
J40nB477_p0071c23║解七，落堂，小參。師纔就椅，不覺噴嚏，遂命眾下語。有
J40nB477_p0071c24║道：「且喜和尚鼻孔通一線。」有道：「正恁麼時，還塞得住
J40nB477_p0071c25║麼？」有道：「仲冬嚴寒，和尚宜保護。」有道：「恭賀和尚拄杖
J40nB477_p0071c26║子，今冬必然解懷。」有道：「笑倒露柱。」有道：「侍者，師捃取，
J40nB477_p0071c27║三十年後大有用去在。」師呵呵大笑，云：「誰知山僧一
J40nB477_p0071c28║個噴嚏，打出多少獅子兒來？」乃云：「虀甕裡水流風動，
J40nB477_p0071c29║布袋頭地闊天高，自是汝諸人腳跟下葛藤未斷、頂
J40nB477_p0071c30║𩕳上窠臼未翻，不免向赤灑灑地，如魚在網、似鳥棲
J40nB477_p0072a01║籠，出入不得自由，縱橫豈能自在？山僧今日秉金剛
J40nB477_p0072a02║寶劍、握無孔鐵槌，為諸人斬斷葛藤、打破窠臼去也。」
J40nB477_p0072a03║遂掀倒香案，出堂。
J40nB477_p0072a04║小參。「猛虎頷下有珍珠，無人敢取；毒蛇口裡有瓊漿，
J40nB477_p0072a05║無人敢舐。若是大丈夫，不難拾取性命根挂于劍刃
J40nB477_p0072a06║上，把將皮袋子拋向毒鼓中，到恁麼脫體無依的田
J40nB477_p0072a07║地，方堪橫行三界、混入四生，不用一莖草現百億法
J40nB477_p0072a08║身、不假一粒粟建無量法幢，直令斷井索成鳳成龍、
J40nB477_p0072a09║死蝦蟆吞佛吞祖，為人所不能為、示人所不能示。且
J40nB477_p0072a10║獨步高超一句作麼生道？出頭天外看，誰是我般人？」
J40nB477_p0072a11║說戒，上堂。問：「一念不生，萬緣放下，且道戒個甚麼？」師
J40nB477_p0072a12║云：「汝寒來著衣，饑來喫飯麼？」進云：「然。」師云：「何曾放下？」
J40nB477_p0072a13║進云：「也知和尚不著衣喫飯。」師云：「切忌犯口業。」進云：
J40nB477_p0072a14║「還許學人懺悔也無？」師云：「直須無口始得。」進云：「恁麼
J40nB477_p0072a15║則和尚亦犯口業。」師云：「為憐三歲子，不惜兩莖眉。」僧
J40nB477_p0072a16║作禮，師乃云：「有戒可受，蜘蛛網裡坐；無戒可受，猢猻
J40nB477_p0072a17║樹上走。若是個漢，直須折倒枯木寒巖，不向此中依
J40nB477_p0072a18║倚，踢翻花街柳巷，別作一番行徑，然後即頭頂文殊、
J40nB477_p0072a19║足蹋普賢、手抱釋迦、口噬彌勒，無非圓本有之風光、
J40nB477_p0072a20║顯當人之作用。諸仁者還會麼？若也會得，不妨當陽
J40nB477_p0072a21║擊碎缽盂、燎卻袈裟歸家去；脫或未然，不免帶累山
J40nB477_p0072a22║僧舌頭落地。」
J40nB477_p0072a23║誕日，兩序請上堂。問：「祝讚壽誕即且置，王子五位請
J40nB477_p0072a24║師宣。」師云：「逐一問將來。」「如何是誕生王子？」師云：「聲容
J40nB477_p0072a25║全不動，萬國咸尊威。」「如何是朝生王子？」師云：「高明逾
J40nB477_p0072a26║日月，指顧定乾坤。」「如何是末生王子？」師云：「十年修素
J40nB477_p0072a27║志，一日步丹霄。」「如何是化生王子？」師云：「隨時敷政令，
J40nB477_p0072a28║在處振權衡。」「如何是內生王子？」師云：「九重深處坐，不
J40nB477_p0072a29║許眾臣知。」「如何是五位王子父？」師云：「威音不識面。」「如
J40nB477_p0072a30║何是五位王子子？」師云：「樓至不知名。」「未審和尚是那
J40nB477_p0072b01║一位？」師云：「荒草不堪宿，瓊樓亦不居。」「原來和尚是者
J40nB477_p0072b02║一位。」師云：「他後見人，切忌道親見山僧來。」僧云：「諾。」便
J40nB477_p0072b03║入眾。師乃以手自指云：「山僧自有者個來，被伊帶累。
J40nB477_p0072b04║眼是黑漆桶，破他不得；耳是招箭垛，取他不得；口是
J40nB477_p0072b05║大禍門，閉他不得。秖有眉橫鼻直，足以扶豎宗乘。山
J40nB477_p0072b06║僧賴伊提持不少。」乃高聲叫云：「大眾會麼？遍體無非
J40nB477_p0072b07║關捩子，今朝拈出與人看。」
J40nB477_p0072b08║安邑侯趙公送金額至，上堂。「祖庭法印又重提，赫赫
J40nB477_p0072b09║光輝日月齊。大福士修大福事，個中人諳個中機。」
J40nB477_p0072b10║因事值雪晴，上堂。「昨夜風穴昭呼號大怒，驚起雲居
J40nB477_p0072b11║膺勃然變色，引出雪巖欽乘機弄巧，為妖作怪，打大
J40nB477_p0072b12║地作一團，結江湖成一片，南山鱉鼻換骨解皮，大雄
J40nB477_p0072b13║猛虎潛牙縮爪。山僧今辰不忍坐觀成敗，急命太陽
J40nB477_p0072b14║玄出來作個解交。」以手指云：「一輪光烜赫，萬象悉回
J40nB477_p0072b15║春。」
J40nB477_p0072b16║元旦，上堂。「日日是好日，年年是好年，不披三玄甲冑，
J40nB477_p0072b17║不彈五位弓弦，端拱垂裳清宇宙，鳳簫吹徹御樓前。」
J40nB477_p0072b18║立春，上堂。問：「昨朝歌白雪，今日賦陽春，如何是臘去
J40nB477_p0072b19║春回句？」師云：「免教寒殺闍黎。」進云：「欲識佛性義，當觀
J40nB477_p0072b20║時節因緣。扺如今日立春，如何是佛性義？」師云：「梅花
J40nB477_p0072b21║落未盡，柳葉長將來。」進云：「只好道不關時，法因境蔽
J40nB477_p0072b22║又作麼生？」師云：「貌醜休嫌鏡，病深莫怨醫。」僧便喝，師
J40nB477_p0072b23║大笑，僧禮拜，師便打，乃云：「白雪築長空，寒冰裹大地，
J40nB477_p0072b24║障蔽靈山的旨，埋沒少林消息。山僧今日要與埽開
J40nB477_p0072b25║白雪，露出春王面孔；劈破寒冰，漏泄化母機關。貴使
J40nB477_p0072b26║龍吟枯木，石筍抽條，鶯聲長，燕聲短，咸談般若；桃花
J40nB477_p0072b27║紅，李花白，悉顯真如。且法逐時彰一句作麼生道？」顧
J40nB477_p0072b28║眾云：「若能識此日，何物非韶光？」
J40nB477_p0072b29║解制，上堂。「鐵壁銀山，一腳蹋倒。金鎖玄路，就手掣開。
J40nB477_p0072b30║便可一步一須彌，一蹴一佛土。趙州覓影無方，寶掌
J40nB477_p0072c01║追蹤無計。雖然，也是蝦跳不出斗。」
J40nB477_p0072c02║大悲誕日，上堂。拈起杖，云：「觀世音生也，汝諸人還見
J40nB477_p0072c03║麼？若也見得，石堆土壘，無非爍迦羅眼；尺木寸草，莫
J40nB477_p0072c04║非母陀羅臂；驢蹄馬跡，俱是清淨寶目；雞啼犬吠，總
J40nB477_p0072c05║是圓通妙音。具廣大智慧，顯最勝神通，不勞彈指教
J40nB477_p0072c06║化一切眾生，無用揚眉收攝一切魔屬。若也不見，莫
J40nB477_p0072c07║道菩薩入滅度去也。」遂擲下拄杖，下座。
J40nB477_p0072c08║晚參。「上無瞻仰，頂門自是朝天；下絕追尋，腳跟何曾
J40nB477_p0072c09║離地？所以，情塵未盡，旃檀成荊棘之林；識見若忘，瓦
J40nB477_p0072c10║樂變黃金之色。雖然，北猶是死水藏龍邊事。若是越
J40nB477_p0072c11║量超群漢，直須來光潔地上帶水拖泥、解脫場中披
J40nB477_p0072c12║枷著杻，于無為中運為、無法中演法，挂破笠子于壁
J40nB477_p0072c13║上蓋覆梵天、置爛草鞋于路邊蹋倒閻浮，方不孤負
J40nB477_p0072c14║自己、埋沒先宗。若到大溈者裡，更須朝打三千、暮打
J40nB477_p0072c15║八百。為甚麼聻？幸爾無瘡，何須刳肉？」
J40nB477_p0072c16║佛誕日，值學祖生辰，上堂。「描不成，畫不就，一對鴛鴦
J40nB477_p0072c17║交頸宿。三百六十餘會，偷心未滿；二年共一春，狼謀
J40nB477_p0072c18║卻足。一會天人事儼然，說甚西天與東土？」拍禪床，下
J40nB477_p0072c19║座。
J40nB477_p0072c20║天中節，小參。「青山如浪湧，萬木若船搖，禪人高著眼，
J40nB477_p0072c21║看取最高標。」拈起杖，云：「若能赤手奪去，管取一世豐
J40nB477_p0072c22║饒；其或四顧躊躇，貪觀天上月，失卻手中橈。」
J40nB477_p0072c23║上堂。「一塵未起，大地全彰；一毫未收，虛空消殞，是諸
J40nB477_p0072c24║人現成事。秖如蝸牛角上飛出金翅鳥王，蟭螟眼裡
J40nB477_p0072c25║跳出金毛獅子，拈起須彌山，穿卻釋迦鼻，把得香水
J40nB477_p0072c26║海，灌破毘盧頂，是現成不是現成？」喝一喝，云：「莫寐語。」
J40nB477_p0072c27║中秋，晚參。「二十年前事，拈出實不堪，欲將拋向後，覿
J40nB477_p0072c28║面成熱瞞。」乃以手指云：「諸仁者！著眼看，十方無向背，
J40nB477_p0072c29║四面絕遮攔，明明一著超群有，說甚前三與後三？」
J40nB477_p0072c30║開爐，上堂。「大開爐韝，鎔瓶盤釵釧為一金；大展鉗錘，
J40nB477_p0073a01║化鈍銻頑銅為一器。八兩還你半斤，十成謾誇足色。
J40nB477_p0073a02║勸君莫認定盤星，須防大匠把金貼。」卓拄杖，下座。
J40nB477_p0073a03║上堂。「見色明心，聞聲悟道，毒蛇穿你眼耳；逢緣不起，
J40nB477_p0073a04║觸境無知，銕橛釘汝肝膈。直饒無迷無悟、絕是絕非，
J40nB477_p0073a05║如枯木糝花、寒灰發燄，成得什麼事？所以道：恁麼也
J40nB477_p0073a06║不得，不恁麼也不得，恁麼不恁麼總不得。然則畢竟
J40nB477_p0073a07║如何？手執夜明符，幾個知天曉？」
J40nB477_p0073a08║小參。「山僧一向不肯人，撿點將來，未免壓良為賤，自
J40nB477_p0073a09║今不如改換旗鎗去也。他後山僧若有問你，即咳聲
J40nB477_p0073a10║嗽，道：『你是獅子吼時芳草綠。』你即掉下頭，道：『你是象
J40nB477_p0073a11║王回顧落花紅。』假使全然不動，向你道：『一塵若不起，
J40nB477_p0073a12║萬法自然彰。』全然不語，亦向道：『迥超四句外，不落百
J40nB477_p0073a13║非中。』山僧恁麼告報，你諸人還信得及也未？若信得
J40nB477_p0073a14║及，許你直下承當；若信不及，許你不受顢頇。所以道：
J40nB477_p0073a15║等閒識得東風面，萬紫千紅總是春。雖然，此猶是空
J40nB477_p0073a16║口談玄，更須當面取證。」遂搊住侍者云：「離卻語默動
J40nB477_p0073a17║靜，道將一句來。」者無對。師呵呵大笑云：「龍生金鳳子，
J40nB477_p0073a18║衝破碧琉璃。」
J40nB477_p0073a19║將說戒，先夜晚參。「諸人莫求授戒麼？逢佛殺佛、逢祖
J40nB477_p0073a20║殺祖，是大宗匠境界；燒金剛鈔、謗涅槃經，是大智慧
J40nB477_p0073a21║人境界；驅耕夫牛、奪饑人食，是大手眼人境界；笑入
J40nB477_p0073a22║淫房、橫眠酒肆，是大解脫人境界。乃至粗言并細語，
J40nB477_p0073a23║皆歸第一義；直行與曲行，咸入不二門。你諸人更戒
J40nB477_p0073a24║個甚麼？說到者裡，或有個漢出來道：『和尚恁麼說話，
J40nB477_p0073a25║秖知教人直下擔荷，未知教人向上行履在。』山僧向
J40nB477_p0073a26║伊道：『若論向上行履，且待明日為汝道破。』」
J40nB477_p0073a27║示眾。「我者裡禪，如矢上一鉤相似，逢高則射，遇深則
J40nB477_p0073a28║釣。汝等諸人作麼生迴避？」
J40nB477_p0073a29║示眾。「砒礵石是生性命母，醍醐瓶是煮髑髏鐺，沖霄
J40nB477_p0073a30║路是金繩鐵鎖，陷虎坑是玉殿瓊樓。若人透此四轉
J40nB477_p0073b01║語，方得左右歸源、縱橫合轍，鍛煉佛祖、開鑿人天。若
J40nB477_p0073b02║透不得，管取雞因畏水終難變，鳥為貪風反致烹。」
J40nB477_p0073b03║示眾：「參禪人恰如夢裡尋歸路，不知身本在家眠。還
J40nB477_p0073b04║覺麼？」拍香几一下。
J40nB477_p0073b05║上堂。「泰山石敢當，街頭巷尾坐。有眼不識伊，無眼較
J40nB477_p0073b06║一半。那一半，十影神駒夜度江，八角磨盤空裡墜。」卓
J40nB477_p0073b07║拄杖，下座。
J40nB477_p0073b08║示眾。「山僧蒞眾三年，若非耕田耰土，定是弄瓦搬磚。
J40nB477_p0073b09║諸人未了事，從未決斷，太煞孤負，今日不免結案去
J40nB477_p0073b10║也。」乃橫按拄杖云：「馬師一即一非，大梅一親一疏，趙
J40nB477_p0073b11║州一有一無，法眼一得一失。狐言魅語，百丈野狐。雲
J40nB477_p0073b12║巖獅子，南山鱉鼻，東海鯉魚，為妖作怪。女子燒菴，南
J40nB477_p0073b13║泉斬貓，婆子拋兒，孚公折箭，壓良為賤。婦人分娩，院
J40nB477_p0073b14║主墮眉，德山化去，疏山倒屙，掩耳偷鈴。石頭恁麼也
J40nB477_p0073b15║不得，不恁麼也不得；秘魔道得也叉下死，道不得也
J40nB477_p0073b16║又下死；普化明來明打，暗來暗打。普州人捉賊。善慧
J40nB477_p0073b17║空手把鉏頭，步行騎水牛，人從橋上過，橋流水不流；
J40nB477_p0073b18║法順懷州牛喫禾，益州馬腹脹，天下覓醫人，炙豬左
J40nB477_p0073b19║膞上；高峰海底泥牛啣月走，巖前石虎抱兒眠，鐵蛇
J40nB477_p0073b20║鑽入金剛眼，崑崙騎象鷺鷥牽。開了眼作夢。以上數
J40nB477_p0073b21║案，總是者夥多知漢不守本分，無事生事，帶累諸人，
J40nB477_p0073b22║無有了日。山僧開張毒口，一時為諸人判斷了也，諸
J40nB477_p0073b23║人正好放下疑團，歸家穩坐，一任饑來喫飯，倦時打
J40nB477_p0073b24║眠，更有什麼事？所以道：只今休去便休去，更待了時
J40nB477_p0073b25║到幾時？」時有僧問云：「諸老淆訛，既承和尚判斷，秖如
J40nB477_p0073b26║威音那畔事又作麼生？」師云：「今日不著便。」遂擲杖歸
J40nB477_p0073b27║方丈。
J40nB477_p0073b28║
J40nB477_p0073b29║
J40nB477_p0073b30║天翼翔禪師語錄卷上終