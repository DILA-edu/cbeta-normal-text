J40nB477_p0073c01║天翼翔禪師語錄卷下
J40nB477_p0073c02║侍者寂乾記錄
J40nB477_p0073c03║嗣法門人際（鋒　洪　然　泓）仝編
J40nB477_p0073c04║
J40nB477_p0073c05║住潭州芙蓉山廣化寺語錄
J40nB477_p0073c06║師於康熙辛未冬，受安邑縉紳暨諸山本寺耆宿請，
J40nB477_p0073c07║繼席開堂。
J40nB477_p0073c08║據室。拈拄杖橫膝，云：「把斷十方路，垂手萬仞巖。」卓一
J40nB477_p0073c09║卓，云：「文殊、普賢鍋裡立，德山、臨濟甕中埋。」驀顧左右，
J40nB477_p0073c10║云：「莫有跳得出底麼？設有，也須勘過了打。」
J40nB477_p0073c11║法座。指云：「坐斷毘盧頂，不稟釋迦文，婢視聲聞，奴呼
J40nB477_p0073c12║菩薩，且道是什麼人？」喝一喝，便陞。拈香祝
J40nB477_p0073c13║壬畢，復懷中取香，云：「此一瓣香，西山頂上拾來，紫竹林
J40nB477_p0073c14║中蕩卻，爇出烈燄烜天，觸著髑髏粉碎，乘時拈出，供
J40nB477_p0073c15║養中興此山傳臨濟正宗第三十四世上古下梅先
J40nB477_p0073c16║師老和尚，非惟報德酬恩，且要雪恨復讎。」斂衣敷座。
J40nB477_p0073c17║白椎竟，乃橫按拄杖，云：「正令全提，當陽坐斷，三賢十
J40nB477_p0073c18║聖飲氣吞聲，鶻眼龍睛不敢正覷，有解別通一路者，
J40nB477_p0073c19║請出相見。」問：「晴空轟霹靂，峰頂起波濤，如何是迥出
J40nB477_p0073c20║尋常句？」師云：「不妨問著。」進云：「拈卻眾生界，推出祖師
J40nB477_p0073c21║關，如何是演唱宗乘句？」師云：「一場好笑。」進云：「一毫纔
J40nB477_p0073c22║露面，萬象悉回頭，如何是普利群機句？」師云：「太殺孤
J40nB477_p0073c23║負。」進云：「誰識古梅霜雪後，一枝香馥遍閻浮。」便拜，師
J40nB477_p0073c24║云：「放汝三十棒。」乃云：「向上一路，迥絕躋攀；格外一機，
J40nB477_p0073c25║了無依倚。識不可識，智莫能知。雖然如是，官不容鍼，
J40nB477_p0073c26║私通車馬。」驀拈拄杖，云：「直得三世諸佛把手并行，歷
J40nB477_p0073c27║代祖師通途無礙，直下安邦定國，人人頂𩕳上飛大
J40nB477_p0073c28║寶光；妙用無私，個個腳跟下縱橫十字。不見道：王令
J40nB477_p0073c29║已行天下遍，將軍塞外絕煙塵。」卓一卓，結椎，下座。
J40nB477_p0073c30║結夏，上堂。「古人云：『不得動著，動著三十棒。』芙蓉則不
J40nB477_p0074a01║然，盡大地是圓覺伽藍，遍法界是當人自己。結也得，
J40nB477_p0074a02║不結也得。」顧視左右，云：「八萬四千非鳳毛，三十三人
J40nB477_p0074a03║入虎穴。」喝一喝，下座。
J40nB477_p0074a04║上堂。「不落因果墮，不昧因果脫，兩枚野狐精，千古成
J40nB477_p0074a05║話墮。阿呵呵！會也麼？前是梯雲峰，後是老龍壑。」喝一
J40nB477_p0074a06║喝，云：「一聲霹靂起飛龍，斗轉星馳鯨浪闊。」拈棒下座，
J40nB477_p0074a07║大眾一時走散。
J40nB477_p0074a08║佛成道日，上堂。「六載雪山，如癡如騃。一見明星，透頂
J40nB477_p0074a09║透底。雖然，也是賣卻甑子頭，換得簸箕尾。」喝一喝。
J40nB477_p0074a10║久雨漲水，上堂。以拂子指云：「只者個自善慧手裡施
J40nB477_p0074a11║來，普賢口中吐出，東湧西翻，南騰北沸，推倒葛藤樁，
J40nB477_p0074a12║沒卻魍魎窟，教人人打濕腳跟，個個穿過腦骨。雖然
J40nB477_p0074a13║如是，在人天路上讓出一頭，到祖師門中秖堪滌足。」
J40nB477_p0074a14║示眾。「明吞日月的人，撞著黑漆桶，一場懡㦬；捏碎乾
J40nB477_p0074a15║坤的漢，摸著爛冬瓜，未免鈍殺。所以芙蓉者裡，論非
J40nB477_p0074a16║不論是，貴失不貴得。會麼？破底砂鍋不畏火，沒鼻芒
J40nB477_p0074a17║鞋豈著賊？」
J40nB477_p0074a18║示眾。「學道人切須具眼，若不具眼，未免遭人蠱惑，引
J40nB477_p0074a19║入黑山鬼窟，驢年未得出離。如所云：『涅槃心易曉，差
J40nB477_p0074a20║別智難明。』自此毒藥一出，不知毒殺幾多沒髓腦男
J40nB477_p0074a21║子。以為涅槃心秖一橛，可以易曉；差別智有多般，極
J40nB477_p0074a22║是難明。遂將自己亙古亙今、照天照地個光明幢拋
J40nB477_p0074a23║向搕𢶍堆頭，一任塵埋草裹，把他一切知識屙出的
J40nB477_p0074a24║屎尿如蓋世珠玉抱在心窩裡，死不肯放，謂我藉此
J40nB477_p0074a25║以了生脫死、超凡入聖，證深般若、得大辨才，當世出
J40nB477_p0074a26║世間一椿大事。此等愚昧，譬如離源覓水、舍本求枝，
J40nB477_p0074a27║一場畫餅。抑思萬法是心光、諸緣為性曉，若識一心，
J40nB477_p0074a28║便明萬法，如天普蓋、似地普擎，日月星辰、山川嶽瀆
J40nB477_p0074a29║以至萬象森羅，無不于中發現、于中洞曉，未曾欠缺
J40nB477_p0074a30║一點、暗昧一絲。所以古人道：『但向己求，莫從他覓。覓
J40nB477_p0074b01║即不得，得亦不真。』雖然，山僧恁麼告報，也是見兔放
J40nB477_p0074b02║鷹、應病與藥。汝若認真，便去舍他萬法、秖覓一心，又
J40nB477_p0074b03║是如猿捉影、守株待兔，何日方得了手？不見道：『覓心
J40nB477_p0074b04║了不可得。』心既不得，法亦何存？若是過量人，外不見
J40nB477_p0074b05║有萬法、內不見有一心，直下如一柄莫邪劍相似，真
J40nB477_p0074b06║如涅槃也剷卻、差別智慧也剷卻，乃至佛之與魔、凡
J40nB477_p0074b07║之與聖，明暗色空、一切名相總與剷卻，剷到無可剷
J40nB477_p0074b08║處，方許有少分相應。何故？不見道：『不見一色始是半
J40nB477_p0074b09║提，更須知有全提底時節。』且作麼生是全提底時節？」
J40nB477_p0074b10║驀顧左右，云：「三十年後向你道。」
J40nB477_p0074b11║小參。「動念即乖，開口成妄，我王庫內無如是事。到者
J40nB477_p0074b12║裡，釋迦老子倒退三千里，閻羅大王喫鐵棒有分。且
J40nB477_p0074b13║道山僧又作麼生？劍為不平離寶匣，藥因救病出金
J40nB477_p0074b14║瓶。」
J40nB477_p0074b15║驚蟄，值雨，小參。「晴空飛霹靂，平地起波濤，石頭土塊
J40nB477_p0074b16║盡翻身，跛鱉盲龜咸𨁝跳。未審衲僧分上合作麼生？」
J40nB477_p0074b17║拈拄杖，云：「攫霧拏雲推俊俏，乘風破浪羨英豪。」一齊
J40nB477_p0074b18║打散，出堂。
J40nB477_p0074b19║應溈山請，上堂。「方掩柴關千嶂裡，又臨符使萬松間，
J40nB477_p0074b20║業緣大抵難迴避，隨順與情振六環。所以道：『法無定
J40nB477_p0074b21║相，遇緣即宗；道絕方問，隨處建立。』只得露出那吒神
J40nB477_p0074b22║臂，張開摩醯面孔，擐三玄鎧冑，展十智旗鎗，直蹋毘
J40nB477_p0074b23║盧頂上去也。」遂震威一喝，云：「高提無上法王印，千聖
J40nB477_p0074b24║從教落下風。」
J40nB477_p0074b25║機緣
J40nB477_p0074b26║師一日領眾上毘盧峰採薪，次至其頂，遂跏趺而坐。
J40nB477_p0074b27║日將午，知眾云：「請和尚下山。」師云：「有人道得一語恰，
J40nB477_p0074b28║即下。」時侍者在傍云：「掀倒毘盧峰，和尚還下麼？」師不
J40nB477_p0074b29║顧。值歲遂出，師後放火，師亦不顧。少時，柴頭從山下
J40nB477_p0074b30║上來，師見便下。書記聞云：「可恨者柴頭！造次。」便入寮
J40nB477_p0074c01║將頭拳一頓。知藏聞云：「今日卻得個漢！」乃著袈裟，向
J40nB477_p0074c02║頭禮三拜。
J40nB477_p0074c03║師因三禪客參，問云：「三鷹、一鷂、三虎、一豹，汝三人中
J40nB477_p0074c04║那個是獅子？」一僧便喝，師云：「汝既是獅子，為甚作野
J40nB477_p0074c05║干鳴？」僧纔進語，師便打。一僧近前一掌，師約住云：「汝
J40nB477_p0074c06║若是獅子，何得露出野狐手？」僧擬議，師亦打。隨後一
J40nB477_p0074c07║僧佇立不語，師云：「汝莫是踞地獅子麼？」僧亦不語，師
J40nB477_p0074c08║打云：「者死野狐。」
J40nB477_p0074c09║師在方丈內坐，僧問：「如何是第一義？」師云：「我早為汝
J40nB477_p0074c10║道了也。」僧云：「和尚并未與某甲道。」師云：「汝忘卻了，試
J40nB477_p0074c11║記看。」僧良久，云：「某甲記出來了。」便出去。
J40nB477_p0074c12║師扯草次，一僧問云：「扯他作麼？」師撫地一下，云：「又▆
J40nB477_p0074c13║也。」僧便去，師又撫地一下，云：「牽枝引蔓去也。」
J40nB477_p0074c14║師因涅槃堂一僧常叫云：「苦！苦！無人救得我。」師聞，拈
J40nB477_p0074c15║棒入堂云：「莫道無人救你。」便打，僧即化去，眾皆不悅。
J40nB477_p0074c16║明日茶毘，薪盡如故。師至火池，拍手云：「蒼天！蒼天！者
J40nB477_p0074c17║漢救不得也。」須臾灰生，眾始服。
J40nB477_p0074c18║師落堂次，豎起竹篦問僧云：「道！道！」僧便拜，師便打，僧
J40nB477_p0074c19║便去。師叫眾云：「大眾！者僧福不單行，山僧禍有重至。」
J40nB477_p0074c20║僧問：「某甲向和尚前逞神通，得麼？」師搊住，云：「汝試𨁝
J40nB477_p0074c21║跳看。」僧擬議，師便打趁。
J40nB477_p0074c22║僧問：「如何是祖師門下事？」師云：「好愁人。」進云：「愁個甚
J40nB477_p0074c23║麼？」師云：「日裡要喫飯，夜間還打眠。」
J40nB477_p0074c24║僧參，纔展具，師拈棒云：「有棒不打恁麼驢漢。」僧云：「某
J40nB477_p0074c25║甲特來。」師云：「道得與你棒喫。」僧以頭作就勢，師擲棒
J40nB477_p0074c26║歸方丈。
J40nB477_p0074c27║僧問：「如何是芒鞋邊事？」師云：「薄處先穿。」
J40nB477_p0074c28║僧問：「佛法大有，只是牙痛，此意如何？」師云：「丟下此事，
J40nB477_p0074c29║別問將來與你道。」進云：「秖如我要為你說，只是被當
J40nB477_p0074c30║門齒礙，又作麼生？」師云：「教你問別的，又問個事。」便掌
J40nB477_p0075a01║出。
J40nB477_p0075a02║僧問：「如何是第一句？」師隨聲便打。「如何是第二句？」師
J40nB477_p0075a03║亦打。「如何是第三句？」師連棒打退。僧以手指云：「恁麼
J40nB477_p0075a04║瞎漢，敢稱臨濟兒孫？」便去往南嶽。途間忽有省，云：「原
J40nB477_p0075a05║來溈山棒頭大有機關在。」遂返入方丈，未作禮，先呈
J40nB477_p0075a06║頌云：「第一句，隨聲打，毘盧師，口亦啞。第二句，也一棒，
J40nB477_p0075a07║即那吒，須魂喪。第三句，連棒退，知是賊，莫入隊。」師覽
J40nB477_p0075a08║畢，問云：「是汝作否？」僧云：「是。」師便打三十趁出。
J40nB477_p0075a09║僧問：「狗子還有佛性也無？」師云：「狗子且置，你道釋迦
J40nB477_p0075a10║老子還有佛性也無？」僧纔進語，師便打。
J40nB477_p0075a11║師因一老衲參，不搭袈裟，禮三拜，師打三棒。衲出至
J40nB477_p0075a12║客堂，云：「久聞溈山，原來秖恁麼。」便下山。知客入方丈
J40nB477_p0075a13║舉似，師云：「悔。」便拗折拄杖。
J40nB477_p0075a14║僧問：「魚以水為命，因甚死在水中？」師云：「生也在水中，
J40nB477_p0075a15║死也在水中。」進云：「還有透脫一路麼？」師云：「有。」進云：「如
J40nB477_p0075a16║何是透脫一路？」師云：「一串穿卻。」
J40nB477_p0075a17║僧參，師問云：「甚處來？」云：「江西。」師云：「馬師安否？」云：「有大
J40nB477_p0075a18║病在。」師云：「甚麼病？」云：「逢人便說亂話。」師便打，僧便喝，
J40nB477_p0075a19║師亦打。
J40nB477_p0075a20║師因典賦侍立次，拈起棒問云：「你道山僧是什麼意？」
J40nB477_p0075a21║賦云：「出林猛虎，咬人火急。」師大笑云：「錯會山僧意在。」
J40nB477_p0075a22║賦「云：和尚意作麼生？」師云：「我要撥草尋蛇去。」賦便掌，
J40nB477_p0075a23║師擲棒休去。
J40nB477_p0075a24║僧問：「鏡鑄為像，未審光明在什麼處？」師以手指僧云：
J40nB477_p0075a25║「眼睛、耳朵、鼻孔。」進云：「還能自照麼？」師以手自指云：「眼
J40nB477_p0075a26║睛、耳朵、鼻孔。」
J40nB477_p0075a27║居士問志言：「大士道三般人不會，且道是那三般人？」
J40nB477_p0075a28║師云：「汝姓甚？」云：「姓翁。」師云：「諱何？」云：「如巖。」師云：「名聻？」云：
J40nB477_p0075a29║「枯木。」師云：「出去。」
J40nB477_p0075a30║師尋常凡有制語問者，多云：「現成的問他作麼？」一日，
J40nB477_p0075b01║有僧問云：「釋迦頭上戴角，彌勒[尸@乙]下生尾時如何？」師
J40nB477_p0075b02║云：「現成的問他作麼？」僧不服，便出，默念云：「古來未有
J40nB477_p0075b03║此語，何得云是現成？」遂舉似維那，那云：「你將此語再
J40nB477_p0075b04║去問看。」僧復如前問，師云：「恁麼則不是現成的也。」僧
J40nB477_p0075b05║于言下脫然。
J40nB477_p0075b06║僧參，纔展具，師便喝，僧收具，師又喝，僧以具搭肩，進
J40nB477_p0075b07║前叉手立，師云：「弄精魂漢出去。」
J40nB477_p0075b08║侍者辭，纔禮拜，師云：「作麼？」者云：「辭和尚行腳去。」師云：
J40nB477_p0075b09║「路去路斷，水去水乾。」者云：「還許學人住持麼？」師云：「蓋
J40nB477_p0075b10║頭無片瓦，立地無卓錐。」
J40nB477_p0075b11║僧問：「灶神聞嵩山法，得悟便生天上。侍者聞嵩山法，
J40nB477_p0075b12║未審合生那裡？」師云：「入地獄如箭。」
J40nB477_p0075b13║僧辭，師云：「甚處去？」僧云：「南海禮觀音去。」師云：「觀音如
J40nB477_p0075b14║今不在南海。」僧云：「在那裡？」師便打。
J40nB477_p0075b15║師一日在廊立次，一僧近前視云：「好個奴兒！」師便坐。
J40nB477_p0075b16║僧云：「不失為溈山主人。」師便起去。
J40nB477_p0075b17║僧問：「如何是以藥去病？」師云：「是病。」僧云：「如何是以病
J40nB477_p0075b18║去藥？」師云：「是藥。」僧云：「藥病一齊去時如何？」師云：「藥轉
J40nB477_p0075b19║多，病轉深。」進云：「和尚恁麼是藥？是病？」師云：「昨日山前
J40nB477_p0075b20║過，見個刖足人喫交，得個斷臂人扶起。」僧點首便去。
J40nB477_p0075b21║師一日齋畢，謂眾云：「諸人莫只噇飯過日，山僧自知
J40nB477_p0075b22║有此事，以至今日尚不柰何。」西堂云：「者老漢納甚敗
J40nB477_p0075b23║缺？若是某甲，不消一捏。」師云：「吾不如汝。」
J40nB477_p0075b24║舉古
J40nB477_p0075b25║舉：「馬祖因僧問：『離四句，絕百非，請師直指西來意。』祖
J40nB477_p0075b26║曰：『我今日勞倦，不能為汝說，問取智藏去。』僧問智藏，
J40nB477_p0075b27║藏曰：『何不問和尚？』僧曰：『和尚教來問。』藏曰：『我今日頭
J40nB477_p0075b28║痛，不能為汝說，問取海兄去。』僧又問百丈，丈曰：『我到
J40nB477_p0075b29║者裡卻不會。』僧卻回舉似祖，祖曰：『藏頭白，海頭黑。』」師
J40nB477_p0075b30║云：「者僧明中坐舌頭，馬師父子暗裡抽橫骨且置，秖
J40nB477_p0075c01║如藏頭白、海頭黑又作麼生？打殺蜈蚣咬死蛇」。
J40nB477_p0075c02║舉世尊睹明星因緣，天寧琦曰：「如來明星現時成道，
J40nB477_p0075c03║你道半夜裡瞌睡底，還見明星麼？」師云：「瞌睡底且置，
J40nB477_p0075c04║如今明星燦爛，汝等各各眼睜睜地，還見也未？若見，
J40nB477_p0075c05║何故不悟？若不見，眼在什麼處？」擊拂子一下。
J40nB477_p0075c06║舉：「昔有一老宿曰：『祖師九年面壁，為訪知音。若恁麼
J40nB477_p0075c07║會得，喫鐵棒有日在。』又一老宿曰：『祖師九年面壁，何
J40nB477_p0075c08║不慚惶？若恁麼會得，更買草鞋行腳三十年。』」師云：「二
J40nB477_p0075c09║老雖則舌上有毒，諸人莫被瞞好。何故？喫鐵棒，買草
J40nB477_p0075c10║鞋行腳，自是衲僧向上事。」
J40nB477_p0075c11║舉：「金陵奉先深禪師同明和尚到淮河，見人牽網，有
J40nB477_p0075c12║魚從網跳出。深曰：『俊哉！一似個衲僧相似。』明曰：『雖然
J40nB477_p0075c13║如是，爭如不撞入網羅好？』深曰：『明兄，你欠悟在。』明至
J40nB477_p0075c14║中夜方省。」師云：「明老中夜方，省事無所證；奉先藏鋒
J40nB477_p0075c15║驗，人理有偏枯。如今諸方莫不以透過為極則，殊不
J40nB477_p0075c16║知透過了，正坐在功勳過日。不見道：『直饒透過那邊，
J40nB477_p0075c17║更那邊了，再來者邊行履，始有為人分。』大眾！那邊即
J40nB477_p0075c18║不問，未審者邊作麼生行履？」
J40nB477_p0075c19║舉：「昔有婆子供養一菴主，經二十年，常令一二八女
J40nB477_p0075c20║子送飯給時。一日，令女子抱定，曰：『正恁麼時如何？』主
J40nB477_p0075c21║曰：『枯木倚寒巖，三冬無煖氣。』女子舉似婆，婆曰：『我二
J40nB477_p0075c22║十年秖供養得個俗漢。』遂遣出，燒卻菴。」師云：「婆子捉
J40nB477_p0075c23║蛇傷手，菴主鉤賊破家，不如者個傳話女兒，似帶飛
J40nB477_p0075c24║廉埽地煞，敗盡郎家敗母家。」
J40nB477_p0075c25║舉：「洛浦參夾山，叉手而立，亦不禮拜。山曰：『雞栖鳳巢，
J40nB477_p0075c26║非同其髏。出去。』曰：『自遠趨風，乞師一接。』山曰：『目前無
J40nB477_p0075c27║闍黎，此間無老僧。』浦便喝。山曰：『住住，且莫草草匆匆。
J40nB477_p0075c28║須知雲月是同，谿山各異。坐斷天下人舌頭即不無，
J40nB477_p0075c29║闍黎作麼生教無舌人解語。』浦佇思，山便打。」師云：「千
J40nB477_p0075c30║鈞之弩，不為鼷鼠發機；九轉靈丹，直下變凡成聖。有
J40nB477_p0076a01║般道：『夾山平地興波，換他洛浦眼睛。』與麼商量，老胡
J40nB477_p0076a02║一宗那有今日？殊不知他向烈燄光中辨玉石，鍼鋒
J40nB477_p0076a03║影裡化鶤鵬。還委悉麼？脫或未委，山僧不免土上加
J40nB477_p0076a04║泥去也。」喝一喝，云：「殺人刀，活人劍，具眼底一任辨取。」
J40nB477_p0076a05║舉：「百丈說法竟，大眾下堂，乃召之，大眾回首，丈曰：『是
J40nB477_p0076a06║甚麼？』」師云：「大小百丈秖知覓取璉城寶，不覺錯過荊
J40nB477_p0076a07║山玉。若是山僧召，眾回首，但云：『伶俐衲僧，一呼便轉。』
J40nB477_p0076a08║非惟不埋沒諸人，亦見釣不虛垂。」
J40nB477_p0076a09║舉：「南泉示眾曰：『喚作如如，早是變了也。如今師僧須
J40nB477_p0076a10║向異髏中行。』歸宗曰：『雖行畜生行，不得畜生報。』泉曰：
J40nB477_p0076a11║『孟八郎漢又與麼去也。』」師云：「水裡放身眠，還他南泉；
J40nB477_p0076a12║岸上擺手行，須是歸宗。雖然各有生涯，未免俱存朕
J40nB477_p0076a13║跡。山僧則不然，喫飯穿衣渾剩事，披毛戴角豈相干？」
J40nB477_p0076a14║舉：「南泉曰：『我十八上便解作活計。』趙州曰：『我十八上
J40nB477_p0076a15║便解破家散宅。』」師云：「者兩個漢不守本分。何故？若非
J40nB477_p0076a16║作賊，定是殺人。」
J40nB477_p0076a17║舉：「溈山睡次，仰山問訊，溈便回面向壁。仰曰：『和尚何
J40nB477_p0076a18║得如此？』溈起曰：『我適來得一夢，你試為我原看。』仰取
J40nB477_p0076a19║一盆水與溈洗面。少頃，香嚴亦來問訊。溈曰：『我適來
J40nB477_p0076a20║得一夢，寂子為我原了，汝更與我原看。』嚴乃點一碗
J40nB477_p0076a21║茶來。溈曰：『二子見解過於鶖子。』」師云：「水可開眼，茶能
J40nB477_p0076a22║清心，二子喚醒溈山夢則不無，若要原溈山夢猶未
J40nB477_p0076a23║得在。當日若是山僧，見伊恁麼道，但云：『和尚三妖在
J40nB477_p0076a24║命，五鬼臨身，一要謹口，二須慎行。』非獨原得者老漢
J40nB477_p0076a25║底夢親切，直教後來再不作夢。」
J40nB477_p0076a26║舉：「趙州因僧遊五臺，問一婆子曰：『臺山路向甚處去？』
J40nB477_p0076a27║婆曰：『驀直去。』僧便去。婆曰：『好個師僧，又恁麼去。』後有
J40nB477_p0076a28║僧舉似州，州曰：『待我去勘過。』明日，州便去問：『臺山路
J40nB477_p0076a29║向甚處去？』婆曰：『驀直去。』州便去。婆曰：『好個師僧，又恁
J40nB477_p0076a30║麼去。』州便歸院，謂僧曰：『臺山婆子為汝勘破了也。』」師
J40nB477_p0076b01║云：「有道：『婆子有定乾坤句，趙州具辨龍蛇眼。』恁麼見
J40nB477_p0076b02║解，也是李向赤邊咬。若據山僧檢點，婆子只解▆▆
J40nB477_p0076b03║捉魚，趙州秖知袋裡捏鼠。若約衲僧正令，總須喫棒
J40nB477_p0076b04║始得。」
J40nB477_p0076b05║舉：「臨濟上堂，兩堂首座相見，同時下喝。僧便問：『還有
J40nB477_p0076b06║賓主也無？』濟曰：『賓主歷然。』復召眾曰：『要會臨濟賓主
J40nB477_p0076b07║句，問取堂中二首座。』」師云：「同時下喝，可煞顢頇，賓主
J40nB477_p0076b08║歷然，錯下註腳，好各與三十趁出。」復喝一喝，云：「且道
J40nB477_p0076b09║山僧者一喝是賓？是主？」一僧纔出禮拜，師便連棒打
J40nB477_p0076b10║退。
J40nB477_p0076b11║舉：「臨濟上堂：『赤肉團上有一無位真人，常從汝等面
J40nB477_p0076b12║門出入，未證據者看看。』時有僧出問：『如何是無位真
J40nB477_p0076b13║人？』濟下禪床把住曰：『道！道！』其僧擬議，濟托開曰：『無位
J40nB477_p0076b14║真人是甚麼乾矢橛？』雪峰存曰：『臨濟太似白拈賊。』」師
J40nB477_p0076b15║云：「大小雪峰不識好惡，錯下名言。臨濟道：『赤肉團上
J40nB477_p0076b16║有一無位真人』，大似白日見鬼。又曰：『無位真人是甚
J40nB477_p0076b17║麼乾矢橛』，也是自起自倒。甚麼處似白拈賊？」拈棒云：
J40nB477_p0076b18║「臨濟性命在山僧手裡。」
J40nB477_p0076b19║舉：「德山示眾曰：『今夜不荅話，問話者三十棒。』時有僧
J40nB477_p0076b20║出禮拜，山便打。僧曰：『某甲話也未問，和尚為什麼打
J40nB477_p0076b21║某甲？』山曰：『汝是甚麼處人？』僧曰：『新羅人。』山曰：『未跨船
J40nB477_p0076b22║舷，好與三十棒。』」師云：「德山擬秉吹毛劍，反露葛藤椿。
J40nB477_p0076b23║既不荅話，為甚麼問者又打三十棒？可惜者僧不解
J40nB477_p0076b24║捋虎鬚。若是山僧見他纔恁麼道，便與拗折拄杖，任
J40nB477_p0076b25║伊縱有通天作略，也教忍氣吞聲。」
J40nB477_p0076b26║舉：「投子因僧問：『如何是十身調御？』子下禪床立。又僧
J40nB477_p0076b27║問：『凡聖相去多少？』子亦下禪床立。」師云：「前下禪床立，
J40nB477_p0076b28║好與一掌推倒；後下禪床立，也好與一掌推倒。當時
J40nB477_p0076b29║若下得者兩推，免得者漢至今死在者裡。」
J40nB477_p0076b30║舉：「巖頭參德山，方跨門便問：『是凡是聖？』山便喝，頭禮
J40nB477_p0076c01║拜。有僧舉似洞山，山曰：『若不是奯公，大難承當。』頭聞
J40nB477_p0076c02║曰：『洞山老人不識好惡，錯下名言。我當時一手抬，一
J40nB477_p0076c03║手搦。』」師云：「者則公案向德山喝中薦得，可以殺盡天
J40nB477_p0076c04║下人；向洞山句中薦得，可以罵盡天下人。且置，惟是
J40nB477_p0076c05║巖頭一手抬、一手搦，畢竟在什麼處？若也見得，便可
J40nB477_p0076c06║向虎口橫身、蛇頭揩癢，頭頭是入地之謀、著著得韜
J40nB477_p0076c07║天之略；若也未見，切須仔細好。」
J40nB477_p0076c08║舉：「興化因同參來，纔上法堂，化便喝，僧亦喝。化又喝，
J40nB477_p0076c09║僧亦喝。化近前拈棒，僧又喝。化曰：『你看者瞎漢猶作
J40nB477_p0076c10║主在。』僧礙議，化直打下法堂。侍者請問：『適來那僧有
J40nB477_p0076c11║甚觸忤和尚？』化曰：『他適來也有權，也有實，也有照，也
J40nB477_p0076c12║有用。及乎我將手向伊面前橫兩橫，到者裡卻去不
J40nB477_p0076c13║得。似者般瞎漢，不打更待何時。』者禮拜。」師云：「興化橫
J40nB477_p0076c14║者兩橫，不惟同參到者裡去不得，就是諸佛列祖到
J40nB477_p0076c15║者裡亦去不得。雖然，要且落在山僧手裡。」乃拈棒云：
J40nB477_p0076c16║「莫有為興化作主者麼？」時有一僧出便喝，師云：「暗地
J40nB477_p0076c17║殺人猶可恕，明中作賊實難容。」便大棒打退。
J40nB477_p0076c18║頌古
J40nB477_p0076c19║靈雲見桃花悟道，作偈曰：「三十年來尋劍客，幾回葉
J40nB477_p0076c20║落又抽枝。自從一見桃花後，直至于今更不疑。」乃舉
J40nB477_p0076c21║似溈山，山曰：「從緣悟入，永無退失。」有僧舉似玄沙，沙
J40nB477_p0076c22║曰：「諦當甚諦當，敢保老兄未徹在。」
J40nB477_p0076c23║甚諦當，保未徹，伶俐衲僧會不得。頂門奮金鎚，腦
J40nB477_p0076c24║後抽生鐵。堪羨堪悲玄沙老，失錢遭罪誰為雪？咄！
J40nB477_p0076c25║僧問雲門：「佛法如水中月，是否？」門曰：「清波無透路。」曰：
J40nB477_p0076c26║「和尚從何得？」門曰：「再問復何來？」曰：「便與麼去時如何？」
J40nB477_p0076c27║門曰：「重疊關山路。」
J40nB477_p0076c28║佛法水中月，眼裡添金屑，清波無透路，料掉沒交
J40nB477_p0076c29║涉。便與麼，善擊節，可憐重疊關山路，衝浪錦鱗遭
J40nB477_p0076c30║點額。
J40nB477_p0077a01║洛浦參夾山因緣。
J40nB477_p0077a02║驅耕奪食，點銕成金，敲骨取髓，條令斬新。雲月同
J40nB477_p0077a03║兮人盡委，谿山異也共誰分？舌頭坐斷好消息，萬
J40nB477_p0077a04║仞巖前看翻身。高聲云：「險。」
J40nB477_p0077a05║鼓山赴閩王請，雪峰門送曰：「一隻聖箭射入九重城
J40nB477_p0077a06║裡去也。」孚上座曰：「和尚是伊未在？」峰曰：「渠是徹底人。」
J40nB477_p0077a07║（勘破了也）孚曰：「若不信，待某甲勘過。」（勘破了也）遂往
J40nB477_p0077a08║中路把住曰：「師兄甚麼處去？」山曰：「九重城裡去。」曰：「忽
J40nB477_p0077a09║遇三軍圍繞時如何？」山曰：「他家自有通霄路。」曰：「恁麼
J40nB477_p0077a10║則離宮失殿去也」。山曰：「何處不稱尊？」孚便回謂峰曰：
J40nB477_p0077a11║「好隻聖箭被我折卻了也。」遂舉前話，峰曰：「渠有語在。」
J40nB477_p0077a12║（勘破了也）孚曰：「這老凍儂猶有鄉情在。」（勘破了也）
J40nB477_p0077a13║重重勘破，不是註腳。明眼衲僧，何處摸索？烈燄爐
J40nB477_p0077a14║中玉石分，龍蛇陣上看謀略。真謀略，一箭雙鵰隨
J40nB477_p0077a15║手落。
J40nB477_p0077a16║金陵奉先深禪師同明和尚到淮河因緣。
J40nB477_p0077a17║衲僧俊俏透重淵，檢點將來只一邊。直下若能再
J40nB477_p0077a18║跳入，穿開碧落水中天。與麼地，絕偏圓，盤走珠兮
J40nB477_p0077a19║珠走盤。
J40nB477_p0077a20║丹霞訪龐居士，見靈昭女洗菜，乃問：「居士在否？」女放
J40nB477_p0077a21║下菜籃，叉手而立。霞又問：「居士在否？」女提籃便行，霞
J40nB477_p0077a22║便回。須臾居士歸，女舉前話，士曰：「丹霞在否？」女曰：「去
J40nB477_p0077a23║也。」士曰：「赤土塗牛奶。」
J40nB477_p0077a24║丹霞老賊，放憨不少。俊哉靈昭，應機善巧。叉手立
J40nB477_p0077a25║兮，乾坤坐斷。提籃行也，星飛電掃。只因舉處帶淆
J40nB477_p0077a26║訛，今古叢林俱靠倒。
J40nB477_p0077a27║興教坦和尚初開堂日，雪竇宗化主出問：「諸佛未出
J40nB477_p0077a28║世，人人鼻孔撩天；祖師既西來，因甚麼杳無消息？」坦
J40nB477_p0077a29║曰：「雞足峰前風悄然。」宗曰：「未在更道。」坦曰：「大雪滿長
J40nB477_p0077a30║安。」宗曰：「無人識此意，令我憶南泉。」拂袖歸眾，更不禮
J40nB477_p0077b01║拜。坦曰：「新興教今日失利。」便歸方丈，令人請宗至，曰：
J40nB477_p0077b02║「適來錯對一轉語，人天眾前何不禮拜蓋覆卻？」宗曰：
J40nB477_p0077b03║「大丈夫膝下有黃金，爭肯拜無眼長老？」坦曰：「我別有
J40nB477_p0077b04║語也。」宗理前問，至未在更道處，坦曰：「我有三十棒寄
J40nB477_p0077b05║打雪竇。」宗乃禮拜。
J40nB477_p0077b06║把定牢關，不容走作。得失是非，一并拈卻。針鋒影
J40nB477_p0077b07║裡騎大鵬，鶻眼龍睛難摸索。三十棒，三十棒，碧眼
J40nB477_p0077b08║黃頭罔度量。咄！
J40nB477_p0077b09║德山到溈山，挾複子于法堂上，從東過西，從西過東，
J40nB477_p0077b10║顧視曰：「無！無！」便去。行至門首，卻曰：「也不得草草。」復具
J40nB477_p0077b11║威儀，再入相見。為山坐次，德山提起坐具曰：「和尚！」溈
J40nB477_p0077b12║擬取拂子，德便喝，拂袖而出，背卻法堂，著草鞋便行。
J40nB477_p0077b13║溈山至晚問首座：「適來新到上座在什麼處？」座曰：「當
J40nB477_p0077b14║時背卻法堂，著草鞋去也。」溈山曰：「此子已後向孤峰
J40nB477_p0077b15║頂上盤結草菴，呵佛罵祖去在。」
J40nB477_p0077b16║明鎗易躲，暗箭難防。敬敵者勝，欺敵者亡。
J40nB477_p0077b17║僧問百丈：「如何是奇特事？」丈曰：「獨坐大雄峰。」僧禮拜，
J40nB477_p0077b18║丈便打。
J40nB477_p0077b19║咄汝癡禪和，討甚奇特事？未透萬重關，雄峰休造
J40nB477_p0077b20║次。便禮拜，欠伶俐，棒頭有眼爍乾坤，試問諸人會
J40nB477_p0077b21║不會？
J40nB477_p0077b22║雪峰住菴時，有二僧來禮拜，峰以兩手拓門，放身出
J40nB477_p0077b23║曰：「是甚麼？」僧曰：「是甚麼？」峰低頭歸菴。僧到巖頭，頭問：
J40nB477_p0077b24║「甚處來？」曰：「嶺南來。」頭曰：「曾到雪峰麼？」曰：「曾到。」頭曰：「有
J40nB477_p0077b25║何言句？」僧舉前話，頭曰：「他道什麼？」曰：「他無語，低頭歸
J40nB477_p0077b26║菴。」頭曰：「噫！我當初悔不向伊道末後句，若向伊道，天
J40nB477_p0077b27║下人不柰雪老何！」僧至夏末，再舉前話請益，頭曰：「何
J40nB477_p0077b28║不早問？」曰：「未敢容易。」頭曰：「雪峰與我同條生，不與我
J40nB477_p0077b29║同條死，要識末後句，只者是。」
J40nB477_p0077b30║末後句，為君說，神劍揮光如電掣。同條生死謾商
J40nB477_p0077c01║量，明暗雙雙須辨別。休辨別，巖頭老子只一橛。
J40nB477_p0077c02║文殊、普賢起佛見、法見，被世尊威神貶向二銕圍山。
J40nB477_p0077c03║推倒銕圍山，扶起二大老，佛見與法見，特地一時
J40nB477_p0077c04║埽。試看老瞿曇，何處弄牙爪？
J40nB477_p0077c05║須菩提問舍利弗：「夢中說六波羅蜜，與覺時同異？」弗
J40nB477_p0077c06║曰：「此義深遠，吾不能知。上方有彌勒大士深明此義，
J40nB477_p0077c07║可往問彼，當為汝說。」提即往問，勒曰：「誰是彌勒？誰云
J40nB477_p0077c08║彌勒？」
J40nB477_p0077c09║誰是彌勒云彌勒，金剛寶劍當頭截，若謂時時示
J40nB477_p0077c10║時人，敢保驢年猶未徹。
J40nB477_p0077c11║谷隱聰禪師上堂曰：「五白貓兒爪距獰，養來堂上絕
J40nB477_p0077c12║蟲行。分明上樹安身法，切忌遺言許外甥。且道作麼
J40nB477_p0077c13║生是許外甥底句？切忌錯舉。」
J40nB477_p0077c14║五白貓兒，不露牙爪，驀地觸著，破頭裂腦。樹頭樹
J40nB477_p0077c15║底足生涯，看來總是閒之遶，端的分明在目前，欲
J40nB477_p0077c16║辨來機須善巧。乃斫額，云：「貓。」
J40nB477_p0077c17║僧問雲門：「不起一念，還有過也無？」門曰：「須彌山。」
J40nB477_p0077c18║不起一念須彌山，一椎擊碎鬼門關。茫茫宇宙人
J40nB477_p0077c19║無數，盡日區區卻自瞞。
J40nB477_p0077c20║雲門問僧：「近離甚處？」曰：「西禪。」門曰：「西禪有何言句？」僧
J40nB477_p0077c21║展兩手，門打一掌。僧曰：「某甲話在。」門展兩手，僧無語，
J40nB477_p0077c22║門又打。
J40nB477_p0077c23║大用現前，不存軌則。石火電光，鶻眼罔測。駕與青
J40nB477_p0077c24║龍不解騎，直待當來問彌勒。
J40nB477_p0077c25║良禪客問欽山：「一鏃破三關時如何？」曰：「放出關中主
J40nB477_p0077c26║看。」良曰：「與麼則知過必改。」山曰：「更待何時？」良曰：「好箭
J40nB477_p0077c27║放不著所在。」便出。山曰：「闍黎且來。」良回首，山曰：「一鏃
J40nB477_p0077c28║破三關且置，試與欽山發箭看。」良擬議，山打七棒，曰：
J40nB477_p0077c29║「且聽者漢疑三十年。」
J40nB477_p0077c30║一鏃三關，不妨奇絕。照用齊行，應時及節。三月桃
J40nB477_p0078a01║花浪拍天，可怪龍門徒點額。
J40nB477_p0078a02║僧問趙州：「至道無難，唯嫌揀擇，是時人窠窟否？」州曰：
J40nB477_p0078a03║「曾有人問我，直得五年分訴不下。」
J40nB477_p0078a04║直得五年分不下，通身枷鎖盡情卸。海神知貴不
J40nB477_p0078a05║知價，留向人間光照夜。
J40nB477_p0078a06║僧問趙州：「至道無難，唯嫌揀擇。如何是不揀擇？」州曰：
J40nB477_p0078a07║「天上天下，唯我獨尊。」曰：「此猶是揀擇。」州曰：「田庫奴，甚
J40nB477_p0078a08║麼處是揀擇？」僧無語。
J40nB477_p0078a09║至道無難，唯嫌揀擇。天上天下，有甚交涉。報君知，
J40nB477_p0078a10║瞥不瞥，趙州老子猶未徹。
J40nB477_p0078a11║趙州示眾曰：「至道無難，唯嫌揀擇。纔有語言，是揀擇？
J40nB477_p0078a12║是明白？老僧不在明白裏，是你諸人還護惜也無？」僧
J40nB477_p0078a13║曰：「既不在明白裏，又護惜個甚麼？」州曰：「我亦不知。」曰：
J40nB477_p0078a14║「和尚既不知，為甚麼道不在明白裏？」州曰：「問事即得，
J40nB477_p0078a15║禮拜了退。」
J40nB477_p0078a16║由來至道本無難，揀擇明白落二三。雖然只在尋
J40nB477_p0078a17║常處，如隔千山與萬山。
J40nB477_p0078a18║
J40nB477_p0078a19║香嚴巖心化靜主捐貲三兩。
J40nB477_p0078a20║天翼翔禪師語錄卷下終
J40nB477_p0078a21║
J40nB477_p0078a22║
J40nB477_p0078a23║
J40nB477_p0078a24║
J40nB477_p0078a25║
J40nB477_p0078a26║
J40nB477_p0078a27║
J40nB477_p0078a28║
J40nB477_p0078a29║
J40nB477_p0078a30║
J40nB477_p0078b01║行實
J40nB477_p0078b02║師諱巨翔，號天翼，楚永之陵霄張氏子。母熊，夢大▆
J40nB477_p0078b03║止屋，翅蔽雲日，驚覺有孕。越明年，康熙壬寅十二月
J40nB477_p0078b04║初五日辰時乃生。時五色鳥翔鳴榱簷之上，鄰僉異
J40nB477_p0078b05║之，曰：「此異鳥也，世所罕見。今產此子來儀，當後必大
J40nB477_p0078b06║有用。」因名大鶤焉。師生而姿神炯秀，瓊表嶷嶷，蓮胎
J40nB477_p0078b07║茹素，長不兒伍。父母窺其不凡，送靈山寺淨月師薙
J40nB477_p0078b08║染。九歲，授《楞嚴經》，至「清淨本然，云何忽生山河大地？」
J40nB477_p0078b09║遽有省，乃曰：「清淨本然，明明生出山河大地。」淨駭然
J40nB477_p0078b10║奇之，曰：「汝誠再來人也。」嗣是志氣精勤，旦夕無懈，淨
J40nB477_p0078b11║愈奇之。至十九歲，令謁西山藤煥和尚圓具，充水頭，
J40nB477_p0078b12║屢受追拶，寢食俱廢。一日，挑水次，煥忽把住，曰：「古人
J40nB477_p0078b13║道：『擔泉帶月歸。』泉在者裡，月聻？」師以手指水，煥以杖
J40nB477_p0078b14║築下桶底，曰：「正恁麼時如何？」師擬進語，被煥劈頭一
J40nB477_p0078b15║棒，師通身汗流，翻思昔者所得，爽然自失。由是參究
J40nB477_p0078b16║益篤，檢書物盡焚，曰：「此生不出古人一頭地，誓不放
J40nB477_p0078b17║手。」乙丑休夏毘盧洞，衫履無一完者，舉眾皆驚憫，師
J40nB477_p0078b18║毫不介意。一日，同參相謂曰：「溈山古和尚道風孤峻，
J40nB477_p0078b19║海內推尊，今退居芙蓉，子曷不見之？」師即就道。至山，
J40nB477_p0078b20║值梅在門外拔道上草，師見之，曰：「老老大大，猶有許
J40nB477_p0078b21║多閒氣力。」梅曰：「無人替得老僧。」師便掌，梅大笑，曰：「汝
J40nB477_p0078b22║從那裡來？」師曰：「南嶽。」曰：「又向那裡去？」師曰：「芙蓉。」曰：「去
J40nB477_p0078b23║不得。」師曰：「因甚去不得？」梅以杖劃一劃，師退身三步，
J40nB477_p0078b24║梅擲下拄杖，師便喝，梅亦退身三步，師拾杖便行，梅
J40nB477_p0078b25║復大笑歸方丈。從此執事左右，凡一切徵詰酬對悉
J40nB477_p0078b26║皆穎脫，梅深器之。戊辰侍梅下江南，過洞庭，暴風疾
J40nB477_p0078b27║作船勢危急，師有驚色，梅怒罵曰：「將謂汝是個人，於
J40nB477_p0078b28║此不了，平日弄業識何益？不見圓悟在金山染疾，作
J40nB477_p0078b29║主不來，始信五祖之言，乃盡情放下，方得徹頭徹尾。
J40nB477_p0078b30║又不見德山道：『毫端許末之未盡者皆為自欺。』老僧
J40nB477_p0078c01║今日與汝平實商量，此事不在口角邊，不從伶俐得，
J40nB477_p0078c02║所以道：『絕後再甦，欺君不得。』」師愧唯而已。己巳，梅令
J40nB477_p0078c03║掩關紫竹林，凡有問，師纔擬對，梅即掌住曰：「不是。不
J40nB477_p0078c04║是。」兩越寒暑，過勞成疾，師總不顧。一日梅提燈籠立
J40nB477_p0078c05║關外大叫曰：「看看。」師遂大悟，踢破關出，扭住梅曰：「者
J40nB477_p0078c06║老賊今日放不過也。」梅曰：「老僧過在甚麼處？」師推梅
J40nB477_p0078c07║倒地。梅曰：「切莫孤負老僧。」師便禮拜。至晚茶次，行者
J40nB477_p0078c08║失手觸碎茶盃，梅厲聲曰：「盞子撲落地，因甚碟子▆
J40nB477_p0078c09║七片？」師曰：「說甚碟子，直得盡山河大地一時瓦解冰
J40nB477_p0078c10║消。」者于言下有省，乃曰：「誰知今日到者田地。」梅顧▆
J40nB477_p0078c11║曰：「你看者漢小出大遇。」師曰：「添得一場愁。」梅曰：「汝又
J40nB477_p0078c12║作麼生？」師擊碎茶盃便出，梅曰：「孟八郎又與麼去也。」
J40nB477_p0078c13║未幾，梅示寂，出源流付師，師曰：「惟將水洗，惟將火焚。」
J40nB477_p0078c14║梅曰：「水不能洗，火不能焚。」便化去。師搥胸曰：「蒼天！蒼
J40nB477_p0078c15║天！」遂依法闍維，函舍利骨櫬歸芙蓉建塔。開期畢，安
J40nB477_p0078c16║邑護法請就本寺開堂。未幾，溈山的峰和尚敦請繼
J40nB477_p0078c17║席，師堅辭不赴。大梅與老和尚洎兩邑檀護必欲目
J40nB477_p0078c18║擊提唱，以舒望古老人後起之心，師勉強承應。于壬
J40nB477_p0078c19║申冬月念七日入院。一時椎拂之下，遐邇緇素咸相
J40nB477_p0078c20║贊喜曰：「眾角雖多，一麟足矣。」師為人端厚，領眾精嚴，
J40nB477_p0078c21║至于應機接人，極其爽捷。嘗曰：「諸人未見山僧已前，
J40nB477_p0078c22║山僧蚤在你肚裡，你一呼一吸，山僧拏定你。」又曰：「盡
J40nB477_p0078c23║大地是山僧棒頭，任你諸人橫也打著、豎也打著，向
J40nB477_p0078c24║那裡逃避？」又曰：「山僧拄杖子在諸人手裡，何不還我
J40nB477_p0078c25║一頓來？」學者罔探其旨。迄乙亥五月，夙恙舉發，師自
J40nB477_p0078c26║知化緣將畢，乃發啟請敬和尚住持，兼出源流，囑鐵
J40nB477_p0078c27║舟洪等四人曰：「先師開法四十年，不肯輕易許可，山
J40nB477_p0078c28║僧濫承其後，兢兢業業，惟恐為人之不精、立己之或
J40nB477_p0078c29║懈，有辱先宗。汝等當深體山僧苦裏，痛念祖道，深蓄
J40nB477_p0078c30║厚養，異日龍天，斷不孤負。」言訖，眾皆哽咽，悶僻于地。
J40nB477_p0079a01║至初九日申刻，命侍者擊報鐘，召眾集法堂，分付後
J40nB477_p0079a02║事畢，書偈而逝。塔于芙蓉寺東玉淵岐下。師世壽三
J40nB477_p0079a03║十三，僧臘一紀有二。珍叨侍記室甚久，聞見甚悉，特
J40nB477_p0079a04║述行履大概，以表不廢厥執云耳。不肖小師寂珍槃
J40nB477_p0079a05║譚謹述
J40nB477_p0079a06║
J40nB477_p0079a07║　　　（芙蓉監院慧源敬梓
J40nB477_p0079a08║　　天巽大和尚語錄二卷流通。願法界有
J40nB477_p0079a09║　　　情同緣種智。　營陽小師寂珍對。
J40nB477_p0079a10║　　康熙壬午蒲月，潮音草堂識。）