J40nB478_p0081a01║序
J40nB478_p0081a02║此方真教體，清淨在聲聞。世尊四十九年，權實互示，
J40nB478_p0081a03║大小分乘，所云為一大事因緣，全托於此。迨達磨西
J40nB478_p0081a04║來，乃云：「不立文字，教外單傳。」後人遂欲並經論面空
J40nB478_p0081a05║之。嗚呼！豈但非佛意，亦大非祖意矣。為月標指，人但
J40nB478_p0081a06║觀指也，不如並指而無之。為岸造筏，人但認筏也，不
J40nB478_p0081a07║如並筏而無之。此祖意也。世尊臨了一著，謂文殊曰：
J40nB478_p0081a08║「吾四十九年住世，未曾說一字。」是豈教人觀指認筏
J40nB478_p0081a09║者？假如未說三藏十二部以前，遽拈華以示人，則子
J40nB478_p0081a10║瞻所云：推墮滉漾中，不可捕捉。豈教體哉？況乎初祖
J40nB478_p0081a11║至六，相傳只一二了語。後之公案既盛，語錄漸繁。余
J40nB478_p0081a12║叩諸方，咸云：不可以理義求，不可以思惟得。用是息
J40nB478_p0081a13║心禁口，不敢強記以聒人。蓋古人幾經磨勵，乃一悟
J40nB478_p0081a14║入；亦幾揀擇，乃一許可。授者受者，得意相成，原不能
J40nB478_p0081a15║舉以告人。而吾人欲以數十則剿襲一二日，當機詡
J40nB478_p0081a16║詡謂得，豈惟輕視前案，亦以欺瞞本心，不幾祖庭之
J40nB478_p0081a17║罪人哉？今年春，雲山啟靈，得
J40nB478_p0081a18║燕居大和尚駐錫弘法，蓋自無涯師寂後百年，僅見
J40nB478_p0081a19║此會。師提正宗，多方示誨，而相從高足，咸具法器，集
J40nB478_p0081a20║所為語錄，梓若千卷，余弟夢白序之矣。余竟讀請益，
J40nB478_p0081a21║師謂更攄所見，因思篇中如機緣，如著頌，高且深者，
J40nB478_p0081a22║非不隱躍心目，然不可強求，不可必得，則亦待之。若
J40nB478_p0081a23║夫剖三教之同異，可以息諸家之爭，而發明至理，不
J40nB478_p0081a24║離萬緣世法，可以解偏墮之苦。蓋師談四子書甚確，
J40nB478_p0081a25║昔固深於儒者，故見地圓通，而豎義軒豁，且沉雄浩
J40nB478_p0081a26║瀚，不減長公、升菴，則又蜀之家風哉！卓越諸方，應有
J40nB478_p0081a27║識者。余以理義為種子，以思惟為薰習，循循吾儒舊
J40nB478_p0081a28║業。竊謂子淵坐忘人也，夫子與終日言；子貢具大辯
J40nB478_p0081a29║才，而子欲無言。知終日言之非有也，則四十九年之
J40nB478_p0081a30║轉法輪也；知欲無言之非無也，則九年面壁之單傳
J40nB478_p0081b01║也。然則刻語錄者，豈為不讀書、不思惟理義者開方
J40nB478_p0081b02║便門哉？因以是印可於
J40nB478_p0081b03║師，師曰：「唯唯。」遂并書以為序。
J40nB478_p0081b04║時
J40nB478_p0081b05║康熙甲辰菊時雲山半衲潘應斗書於允孚園。
J40nB478_p0081b06║
J40nB478_p0081b07║
J40nB478_p0081b08║
J40nB478_p0081b09║
J40nB478_p0081b10║
J40nB478_p0081b11║
J40nB478_p0081b12║
J40nB478_p0081b13║
J40nB478_p0081b14║
J40nB478_p0081b15║
J40nB478_p0081b16║
J40nB478_p0081b17║
J40nB478_p0081b18║
J40nB478_p0081b19║
J40nB478_p0081b20║
J40nB478_p0081b21║
J40nB478_p0081b22║
J40nB478_p0081b23║
J40nB478_p0081b24║
J40nB478_p0081b25║
J40nB478_p0081b26║
J40nB478_p0081b27║
J40nB478_p0081b28║
J40nB478_p0081b29║
J40nB478_p0081b30║
J40nB478_p0081c01║雲山燕居申禪師語錄卷第一
J40nB478_p0081c02║嗣法門人合哲等編
J40nB478_p0081c03║上堂
J40nB478_p0081c04║住貴州威青茅坡山雲天禪寺受闔省宰官、居士洎
J40nB478_p0081c05║都剛等請，就大興禪寺結制，上堂。師詣法座，云：「或在
J40nB478_p0081c06║山間，或來城市，竿木隨身，逢場作戲。」遂陞座，拈香，云：
J40nB478_p0081c07║「此一瓣香，亙古如斯，卒難酬價，爇向爐中，祝延今上
J40nB478_p0081c08║皇帝萬歲、萬歲、萬萬歲，殿下千秋、文武百官高登祿位。
J40nB478_p0081c09║此一瓣香，根盤異地，葉覆群黎，爇向爐中，奉為本省
J40nB478_p0081c10║當道尊官、請主檀越、現前四眾共結正因，頓超物外。
J40nB478_p0081c11║此一瓣香，觸碎諸人鼻孔，向拄杖頭邊出氣，爇向爐
J40nB478_p0081c12║中，供養現住四川夔州府梁山縣雙桂堂上傳曹溪
J40nB478_p0081c13║正脈三十五世本師破山大和尚，用酬法乳之恩。」斂
J40nB478_p0081c14║衣就座。僧問：「山間意旨即不問，城市一句作麼生？」師
J40nB478_p0081c15║云：「無處不稱尊。」進云：「劫火洞然，大千俱壞，這箇壞不
J40nB478_p0081c16║壞？」師云：「透過兩重關。」進云：「如是，則佛未出世，禪未自
J40nB478_p0081c17║來，人人鼻孔遼天，箇箇腳跟點地，和尚陞座更說何
J40nB478_p0081c18║法？」師卓杖一下，僧舞坐具，師便打，乃云：「諸方上堂有
J40nB478_p0081c19║法說，老僧上堂無法說。有法說，鷲嶺傳來無處著；無
J40nB478_p0081c20║法說，座上爐煙飄殿角。日間浩浩摘楊花，夜裏明明
J40nB478_p0081c21║聽鼠嚼，老僧盡情都拈卻，究竟仍歸屋裏坐。」喝一喝，
J40nB478_p0081c22║下座。
J40nB478_p0081c23║上堂。僧問：「正法眼藏即不問，緇素未分時如何？」師云：
J40nB478_p0081c24║「劃斷群狐路。」進云：「分後如何？」師云：「春風拂地花。」進云：
J40nB478_p0081c25║「分與未分時作麼生？」師云：「常憶江南三月裏，鷓鴣啼
J40nB478_p0081c26║處百花香。」問：「如何是涅盤妙心？」師云：「萬仞壁立。」進云：
J40nB478_p0081c27║「如何寂滅為樂？」師云：「無繩自縛。」進云：「即今棒打不開、
J40nB478_p0081c28║針劄不入又且如何？」師云：「徹底掀翻。」乃云：「五里亭，十
J40nB478_p0081c29║里舖，夜則明行晝暗度，把住通津不放行，饒他佛祖
J40nB478_p0081c30║難回互，除是銅頭鐵額來，頂門一擊全身露。所以道：
J40nB478_p0082a01║坐籌帷屋之中，決勝八方之路，殺活超然，俱歸掌握。
J40nB478_p0082a02║且保民庇國一句作麼生道？」擲下拂，云：「干戈纔用煙
J40nB478_p0082a03║塵盡，野老相忘樂太平。」
J40nB478_p0082a04║上堂。僧問：「不慕諸聖、不重己靈時如何？」師云：「鵝王擇
J40nB478_p0082a05║乳，素非鴨類。」僧擬議，師便打，乃云：「諸人自有一寶，用
J40nB478_p0082a06║得慣熟，在空滿空，在谷滿谷，動靜忙閒，頭出頭沒。雖
J40nB478_p0082a07║然如是，直須識取把針人，莫看鴛鴦好毛羽。」
J40nB478_p0082a08║上堂。僧問：「此事不在內外中間，畢竟在什麼處？」師云：
J40nB478_p0082a09║「恰。」進云：「龍袖拂開全體現，象王行處絕孤蹤。」師云：「非
J40nB478_p0082a10║汝境界。」乃云：「日可冷，月可熱，剔起眉毛看時節，大興
J40nB478_p0082a11║堂上打驢腰，火神廟裏流鮮血，燈籠露柱鬧啾啾，世
J40nB478_p0082a12║界山河齊漏洩，明明底事沒收藏，怎奈諸人不自瞥？
J40nB478_p0082a13║且道：如何是諸人瞥地處？還委悉麼？竹影掃階塵不
J40nB478_p0082a14║動，月穿波底水無痕。」
J40nB478_p0082a15║上堂。僧問：「如何是太虛空未開口時消息？」師云：「特地
J40nB478_p0082a16║一場愁。」僧擬議，師便打，乃云：「未出雲天，腳跟已踏城
J40nB478_p0082a17║市；既住城市，腳跟猶在雲天。如是則醒者何多？昧者
J40nB478_p0082a18║何多？青天霹靂雨滂沱，潤澤焦土，滋溢佳禾，無邊草
J40nB478_p0082a19║木翠坪坡，農家鼓腹唱高歌。即今時康道泰一句作
J40nB478_p0082a20║麼生道？千溪萬壑歸滄海，四塞八蠻朝帝都。」
J40nB478_p0082a21║上堂。僧纔禮拜，師便打，僧喝，師又打。問：「如何是目前
J40nB478_p0082a22║境？」師云：「遠觀山有色。」進云：「如何是境中人？」師云：「近聽
J40nB478_p0082a23║水無聲。」進云：「人境不立時如何？」師連棒打。進云：「棒頭
J40nB478_p0082a24║縱有真消息，也落時人第二機。」師復打，乃云：「有時晴，
J40nB478_p0082a25║有時雨，擬議思量，白雲萬里。老僧據令而行，各與三
J40nB478_p0082a26║十拄杖。何故？烜赫門庭，賞罰如此。」
J40nB478_p0082a27║余夫人壽，請上堂。士問：「夫人誕日即不問，婆子燒菴
J40nB478_p0082a28║事若何？」師云：「不萌枝上自生春。」士作禮，師云：「錯。」乃云：
J40nB478_p0082a29║「欲賞蟠桃會，須從上苑遊，東方偷不去，留滯在枝頭，
J40nB478_p0082a30║信手拈相贈，和盤億萬秋。諸人要知蟠桃留滯麼？」以
J40nB478_p0082b01║拄杖卓一下，云：「一椎擊碎核，露盡裏頭仁。」
J40nB478_p0082b02║上堂。僧問：「清淨本然云河，忽生山河大地。」師云：「珊瑚
J40nB478_p0082b03║枝枝撐著月。」進云：「特煞分明。」師一喝，僧擬議，師便打，
J40nB478_p0082b04║乃云：「打人不在拄杖子，說法不須三寸舌。既不須三
J40nB478_p0082b05║寸舌，機前水漉漉底是甚麼？既不在拄杖子，手中峭
J40nB478_p0082b06║巍巍底是甚麼？老僧恁麼說話，也是無風三尺浪。」喝
J40nB478_p0082b07║一喝，下座。
J40nB478_p0082b08║住威清九龍山雲天禪寺，上堂。「有時天光地白，有時
J40nB478_p0082b09║雲驟月黑，恁麼也得、不恁麼也得，諸人向甚麼處覷
J40nB478_p0082b10║老僧聻？」以拂子打圓相，云：「饒他縱有僧繇手，難寫中
J40nB478_p0082b11║心樹子株。」
J40nB478_p0082b12║上堂。「雲簑雨笠泛虛舟，手把絲綸放直鉤，雖在江干
J40nB478_p0082b13║煙浪裏，錦麟未遇不甘休。大眾！忽然釣得時又作麼
J40nB478_p0082b14║生？興雲佈雨，倒嶽傾湫。」
J40nB478_p0082b15║安定侯城璧馬居士請就麥新太平禪院結制，上堂。
J40nB478_p0082b16║師詣法座，云：「三賢十聖貶向一邊，百怪千妖一齊踏
J40nB478_p0082b17║殺，十方同聚，海眾雲臻，卻為甚麼？」喝一喝，遂陞。
J40nB478_p0082b18║拈香，云：「此一瓣香，幹旋天地，不逐時凋，爇向爐中，祝
J40nB478_p0082b19║延今上
J40nB478_p0082b20║皇帝萬歲萬歲萬萬歲，欽願聖明愈日月，靄瑞色以礪
J40nB478_p0082b21║山河，至德覆乾坤，蕩恩波而沐芻狗。此一瓣香，塞滿
J40nB478_p0082b22║虛空，不容擬議，爇向爐中，供養三世諸佛、歷代祖師。
J40nB478_p0082b23║此一瓣香，稟正氣生成，遇良時輻輳，爇向爐中，奉為
J40nB478_p0082b24║滿朝文武、闔國公卿洎本省當道尊官，伏願常為末
J40nB478_p0082b25║世津梁，永作中流砥柱。此一瓣香，和風遍地，英氣逼
J40nB478_p0082b26║人，爇向爐中，奉為請主城璧馬居士並現前縉紳士
J40nB478_p0082b27║庶，伏願旃檀林裏純是旃檀，皎月殿中無非皎月。此
J40nB478_p0082b28║一瓣香，曾經大冶紅爐一椎粉碎，爇向爐中，供養本
J40nB478_p0082b29║師破山大和尚，伏願世世以白棒打人，不存佛祖窠
J40nB478_p0082b30║臼。」斂衣就坐。僧問：「向上一路，千聖不傳，拄杖子從何
J40nB478_p0082c01║得來？」師劈脊便打。進云：「鐵蛇橫古路又作麼生過？」師
J40nB478_p0082c02║云：「喪身也不知。」僧擬議，師復打，乃云：「南瞻部洲上堂，
J40nB478_p0082c03║北鬱單越打鼓，驚起大梵天王，不敢釘樁搖櫓，磚頭
J40nB478_p0082c04║土塊運騰騰，世界山河齊作舞，四川蜀、湖廣楚、江西
J40nB478_p0082c05║福建、山東魯，渺茫秪在一毫端，徹底掀翻總不許。既
J40nB478_p0082c06║是徹底掀翻，因甚又不許？太平日月無今古，信手拈
J40nB478_p0082c07║來照覆盆。」擲拂子，下座。
J40nB478_p0082c08║上堂。僧問：「大事未明時如何？」師云：「芍藥花開菩薩面。」
J40nB478_p0082c09║進云：「已明時如何？」師云：「棕櫚葉散夜叉頭。」進云：「明與
J40nB478_p0082c10║未明時如何？」師便打，乃云：「十五已前記得他人，忘卻
J40nB478_p0082c11║自己；十五已後記得自己，忘卻他人。正當十五日，正
J40nB478_p0082c12║令全施，鋒鋩不犯，擬議則膠頭滯尾；直饒不恁麼，未
J40nB478_p0082c13║免喚鐘作甕。諸仁者！正當恁麼時又且如何商量？」良
J40nB478_p0082c14║久，云：「老僧今日身疲倦，明日從容舉似君。」下座。
J40nB478_p0082c15║佛誕日，上堂。「未離兜率，已降皇宮；未出母胎，度人已
J40nB478_p0082c16║畢。且喜昨夜碓觜花開，天明石臼饒舌，便道：『世尊不
J40nB478_p0082c17║為先，老僧不為後，古今無間時，風月仍依舊，諸人較
J40nB478_p0082c18║短長，早已不唧溜。』是事且止，大眾還知世尊安身立
J40nB478_p0082c19║命處麼？鴛鴦繡出從君看，不把金針度與人。」
J40nB478_p0082c20║公省熊居士為母諱日，請上堂。僧問：「熊公之母即今
J40nB478_p0082c21║在什麼處？」師云：「何處不逢渠？」進云：「因甚不見？」師云：「覷
J40nB478_p0082c22║著即瞎。」僧禮拜，師便打，乃云：「無分大造，悉露全題。壽
J40nB478_p0082c23║長壽短兮，清風颯颯；處常處變兮，明月遲遲。雲翻雨
J40nB478_p0082c24║覆日沉鹵，睡覺還同蝴蝶兒。今日是公省居士母遇
J40nB478_p0082c25║難委形之日，令人子不能無風木之悲、水源之慕。正
J40nB478_p0082c26║恁麼時，還識熊公母子相見處麼？」以拂子打圓相，云：
J40nB478_p0082c27║「曉風颯颯垂青韻，暮雨疏疏點白波。」（公係明翰林。）
J40nB478_p0082c28║住新添陽寶山，闔山耆宿請上堂。「不參禪，不學道，脫
J40nB478_p0082c29║去𦆆纖，掃除舊套，眼睜睜地絕商量，口巴巴地說不
J40nB478_p0082c30║到。直饒說得到，也是魯人獵較，老僧亦獵較。」遂以拄
J40nB478_p0083a01║杖劃一劃，云：「如王寶劍隨王用，不犯鋒鋩始大奇。」
J40nB478_p0083a02║上堂。僧問：「德山棒、臨濟喝，未審利害在什麼處？」師便
J40nB478_p0083a03║打，僧禮拜，師云：「莫妄承當。」乃云：「棒如雨點，喝似雷奔，
J40nB478_p0083a04║銅睛鐵眼，不辨疏親，劈面相逢明舉示，拍盲禪治野
J40nB478_p0083a05║狐。」僧擊禪床，下座。
J40nB478_p0083a06║都勻府觀音寺，上堂。「長年不出戶，著領破襤衫。側見
J40nB478_p0083a07║木欄徑，青禽喙翠斑。內有一句子，若人緇素得出，一
J40nB478_p0083a08║生大事了畢。脫或不然，聽取老僧注腳。舉一不得舉
J40nB478_p0083a09║二，放過一著，畢竟落在什麼處？參！」
J40nB478_p0083a10║上堂。「十字街頭，撞頭磕額；曲彔床上，懸羊賣狗。有甚
J40nB478_p0083a11║憑據？」豎拂子，云：「若向這裏透得，一簣之土出自泰山，
J40nB478_p0083a12║與泰山齊高；一滴之水投于巨海，與巨海無二。倘或
J40nB478_p0083a13║擬議，一片白雲橫谷口，許多歸鳥盡迷巢。」
J40nB478_p0083a14║甕安縣草堂沐曇寺，上堂。「眉毛橫，脊梁豎，說東說西
J40nB478_p0083a15║無異路。拈條白棒慣打人，打出禍來全不顧。河漢沍
J40nB478_p0083a16║而不寒，太山巍而獨步。且道據個甚麼？咄！百千三昧
J40nB478_p0083a17║一毫端，無量法門指柏樹。」
J40nB478_p0083a18║甕安縣圓通禪院，上堂。舉：「古德云：『圓通不開生藥舖，
J40nB478_p0083a19║單單秪賣死貓頭，不知那箇無私算，喫著通身冷汗
J40nB478_p0083a20║流。』今日新圓通則不然，生藥舖也開、死貓頭也賣，無
J40nB478_p0083a21║論私算、不私算，直教哮吼一聲，壁立萬仞。且道與古
J40nB478_p0083a22║人還有優劣也無？」以拄杖卓一卓，云：「換骨洗腸重整
J40nB478_p0083a23║頓，須知入水見長人。」
J40nB478_p0083a24║慶陽王馮檀越請至平越府福泉禪院結制，上堂。師
J40nB478_p0083a25║詣法座，以拄杖卓一下，云：「擊碎呂洞賓燒丹鼎，掀翻
J40nB478_p0083a26║張邋遢禮斗案。」（于洞賓亭內設座，右有三丰禮斗亭。）遂陞座，拈香，云：「此
J40nB478_p0083a27║一瓣香，澤被群黎，普薰列國，爇向爐中，祝延今上
J40nB478_p0083a28║皇帝聖躬萬歲、萬歲、萬萬歲、太子千秋，滿朝文武高增
J40nB478_p0083a29║祿位；此一瓣香，堅固匪金，中藏不息，爇向爐中，奉為
J40nB478_p0083a30║請主馮檀越以善濟人，歌謠頌德；此一瓣香，易見難
J40nB478_p0083b01║知，相忘不逆，爇向爐中，供養本師破山大和尚。」斂衣
J40nB478_p0083b02║就座。僧問：「昔日文殊白椎，世尊下座；今日維那白椎，
J40nB478_p0083b03║和尚又作麼生？」師震威一喝，僧亦喝，師便打，乃云：「慶
J40nB478_p0083b04║陽檀越請老僧陞座，轉根本法輪。機本法輪作麼生
J40nB478_p0083b05║轉？」驀拈拄杖，云：「向這裏識得這段受用，耀古騰今，本
J40nB478_p0083b06║來具足。所以道：不立一法，尚設程途；脫體無依，猶存
J40nB478_p0083b07║知解。秪得淨裸裸絕承當、赤灑灑無回互，亦未是衲
J40nB478_p0083b08║僧巴鼻。且如何是衲僧巴鼻？」參頭出眾，撫掌一下。師
J40nB478_p0083b09║顧侍者，云：「這僧巴鼻雖有，卻在老僧手裏。」維那白椎，
J40nB478_p0083b10║云：「諦觀法王法，法王法如是。」師卓拄杖，下座。
J40nB478_p0083b11║太守楊護法請上堂。「識風鼓動㠟峨走，一根拄杖不
J40nB478_p0083b12║離手，昨日曾打慶陽王，今朝又打楊太守，直教赤尾
J40nB478_p0083b13║化成龍，不許金毛變作狗。」良久，顧眾云：「會麼？靈山付
J40nB478_p0083b14║囑記當時，今日忘之劈脊摟。」卓拄杖一下，下座。
J40nB478_p0083b15║上堂。「鏡裏花，水底月，看得分明取不得。既是看得分
J40nB478_p0083b16║明，因甚取不得？向來枉費推移力，此日中流自在行。」
J40nB478_p0083b17║上堂。「寥寥大道，千聖不傳。步步長安，千聖不然。平安
J40nB478_p0083b18║竹榻伴雲眠，正當恁麼時，汝等向甚處與老僧相見？」
J40nB478_p0083b19║良久，云：「相識滿天下，知心能幾人？」
J40nB478_p0083b20║上堂。「無量法門頻舉出，百千三昧就中觀。花簇簇，境
J40nB478_p0083b21║攢攢，秪是無容正眼看，看得圓全少半邊。既是圓全，
J40nB478_p0083b22║因甚少半邊？下坡不走，快便難逢。」
J40nB478_p0083b23║上堂。「猿跳圈，狗踏碓，習染成風寧有類？一自兒童見
J40nB478_p0083b24║過來，竟到而今總不會。終日如癡復如醉，有人問道
J40nB478_p0083b25║指門簾，悶則顰眉倦則睡。」
J40nB478_p0083b26║上堂。「古佛不揚眉，高真解點首，烏龜撞著蛇，攔腰咬
J40nB478_p0083b27║一口。痛殺呂純陽，三丰特地走，帶累都綱司，向外揚
J40nB478_p0083b28║家醜。老僧拄杖赤條條，打起金毛遍地吼。眾中果有
J40nB478_p0083b29║獅子兒麼？」良久，云：「千山勢到嶽邊止，萬派聲歸海上
J40nB478_p0083b30║消。」
J40nB478_p0083c01║上堂。「在儒習儒，在佛學佛，動止施為，水足草足。百千
J40nB478_p0083c02║萬劫只如斯，用盡神通跳不出。直饒跳得出，鳥倦還
J40nB478_p0083c03║歸樹裏宿。」
J40nB478_p0083c04║上堂。「捲起簾，見天地，更有紅輪光燦席。將東籬，補西
J40nB478_p0083c05║壁，今日猶然是昨日。有時拈出吹毛劍，萬壑千峰血
J40nB478_p0083c06║滴滴。諸仁者！且道利害在什麼處？」良久，起身，云：「參。」
J40nB478_p0083c07║臘八，上堂。云：「世尊昨夜睹明星，大地眾生眼著楔，天
J40nB478_p0083c08║明撞著黑金剛，伸手摸來原是鐵，冷冰冰地暫時閒，
J40nB478_p0083c09║切忌抱贓須教徹。徹不徹？咄！瞎眼老婆已漏洩。」
J40nB478_p0083c10║上堂。「朝打三千，暮打八百，不作佛法商量，免得引鬼
J40nB478_p0083c11║入宅。眾中還有與麼人麼？出來道看。如無，來年更有
J40nB478_p0083c12║新條在，惱亂春風卒未休。」
J40nB478_p0083c13║解制，上堂。「過去已過去，未來猶未來，即今渾無事，不
J40nB478_p0083c14║用巧安排。君不見，青芙蕖，火裏開，湖南湖北人無數，
J40nB478_p0083c15║且道何人被活埋？」喝一喝，下座。
J40nB478_p0083c16║住湖廣武岡州雲山勝力禪寺，郡守吳諱從謙暨鄉
J40nB478_p0083c17║紳士庶、闔山耆宿請結制，上堂。僧問：「雲山高萬丈即
J40nB478_p0083c18║不問，如何是西來意旨？」師云：「百草頭上罷干戈。」進云：
J40nB478_p0083c19║「恁麼則九年面壁，一場狼藉。」師云：「未到盡驚山嶮峻，
J40nB478_p0083c20║由來方識路高低。」進云：「男兒自有沖霄志，不向他人
J40nB478_p0083c21║行處行。」師云：「吾不如汝。」僧一喝，師便打，乃云：「歷盡名
J40nB478_p0083c22║巒六十三，依稀十里望中看，有人問道當年事，浪子
J40nB478_p0083c23║偏憐去復還。青山仍舊，綠水猶涓，中分一派瀉曹湍，
J40nB478_p0083c24║驗盡遊人萬萬千。」以拄杖卓一卓，云：「棒頭擊碎盧侯
J40nB478_p0083c25║鼎，不許時人慕煉丹。」
J40nB478_p0083c26║上堂。僧問：「有句無句，如藤倚樹時如何？」師云：「不離者
J40nB478_p0083c27║裏。」進云：「樹倒藤枯，句歸何處？」師云：「不因紫陌花開早，
J40nB478_p0083c28║怎得黃鶯下柳條？」僧擬進語，師便喝，乃云：「雨灑青松，
J40nB478_p0083c29║煙籠翠竹，說甚杳杳冥冥、恍恍忽忽？一條破布袋，貯
J40nB478_p0083c30║著魔與佛。眾中如有恁麼人，出來為他解交看；若無，
J40nB478_p0084a01║山僧為他解交去也。」遂打散，歸方丈。
J40nB478_p0084a02║浴佛，上堂。「當年四月八，皇宮生悉達；今朝四月八，大
J40nB478_p0084a03║虫被犬踏。大眾！雲山恁麼激揚，且道與雲門是同是
J40nB478_p0084a04║別？若道同，孤負雲山；若道別，孤負雲門。且兩不孤負
J40nB478_p0084a05║句又作麼生道？劍鋒清海宇，棒下絕癡頑。」
J40nB478_p0084a06║謝雲昌為母六旬壽，請上堂。「六月初一滿六十，再添
J40nB478_p0084a07║六十滿初一，從頭至尾轉如環，直饒巧曆算不及，平
J40nB478_p0084a08║生善惡沒些些，地獄天堂總不識，十方世界縱橫行，
J40nB478_p0084a09║一顆明珠照不息，爍破三千及大千，直至如今赤骨
J40nB478_p0084a10║律。」擲拂子，下座。
J40nB478_p0084a11║上堂。「俊鷂掣天飛，磨盤空裏走。撞著舜若多，塞卻虛
J40nB478_p0084a12║空口。老僧倒騎佛殿出山門，拄杖逢人劈脊摟。還有
J40nB478_p0084a13║識痛癢者麼？出來證據看。箇中若是挐雲客，自然平
J40nB478_p0084a14║地起風雷。」
J40nB478_p0084a15║淳素道人為母六旬壽，請上堂。「今日二十一，虛空暫
J40nB478_p0084a16║打失，因循六十秋，猶然是今日，以此卜當來，算到何
J40nB478_p0084a17║年訖？枝梗長，葉子密，蟠桃千顆甜如蜜，信手拈來誰
J40nB478_p0084a18║解嘗？等閒觸碎娘生鼻。娘生鼻，九九還歸八十一。」擲
J40nB478_p0084a19║拄杖，下座。
J40nB478_p0084a20║上堂。「平平坦坦，磊磊落落，說則不聞，聞則不說。高山
J40nB478_p0084a21║流水，歷歷希音；下里巴歌，明明雅頌。石頭土塊語喃
J40nB478_p0084a22║喃，揭示諸人莫輕觸。要會麼？山河及大地，全露法王
J40nB478_p0084a23║身。」下座。
J40nB478_p0084a24║上堂。「日面月面，萬仞壁立。許多悟者黑漆漆，許多迷
J40nB478_p0084a25║者明歷歷。秪如不涉迷悟又如何舉似？」卓拄杖，喝一
J40nB478_p0084a26║喝，下座。
J40nB478_p0084a27║上堂。「或時風，或時雪，大冶紅爐分外熱，觸之則燎卻
J40nB478_p0084a28║面門，背之則寒毛卓豎。不觸不背，正當恁麼時如何
J40nB478_p0084a29║委悉？」震威一喝，云：「雖然舊閣閒田地，一度嬴來方始
J40nB478_p0084a30║休。」
J40nB478_p0084b01║上堂。「雨過檐前濕，雲生地上陰。青山門白畫，大夢卻
J40nB478_p0084b02║惺惺。浩浩人間事，拈來著著新。何須更向西方覓，是
J40nB478_p0084b03║金從來不博金。」
J40nB478_p0084b04║上堂。「今朝二十五，露佈雲門普。蝦蟆蚯蚓運神通，糞
J40nB478_p0084b05║箕苕帚吞佛祖。」顧視左右，云：「是運神通？是吞佛祖？」良
J40nB478_p0084b06║久，云：「流螢徒去燒空月，狡兔休來撼野樁。」
J40nB478_p0084b07║說戒，示眾。「夫戒者，非抑按隄防之謂也，直須透徹源
J40nB478_p0084b08║底，執情自然放下，方纔省力。如要隄防抑按，正若繫
J40nB478_p0084b09║馬而止，未免奔突尤甚，致使戒而不定、定而不慧。今
J40nB478_p0084b10║勝力惟取見地明白，則無往而非戒、無往而非定、無
J40nB478_p0084b11║往而非慧也。故佛說一切法，為度一切心；我無一切
J40nB478_p0084b12║心，安用一切法？則自己受用、現前受用。既而現前，即
J40nB478_p0084b13║知本無取捨，不落染汙；本不散亂，寧趣定境？本不愚
J40nB478_p0084b14║癡，慧名何有？是則持犯冰消、定慧不立，乃諸佛諸祖
J40nB478_p0084b15║之密旨，便是諸人本來清淨矣。河沙妙用秪在毛端，
J40nB478_p0084b16║不二法門隨處解脫，時不待人，各宜努力。珍重。」
J40nB478_p0084b17║解制，上堂。「去年始，今年末，就裏鉗鎚分外惡，饒他四
J40nB478_p0084b18║面縱橫來，百拶千錐不放過。」以拄杖卓一卓，云：「把住
J40nB478_p0084b19║牢關，起眠象之威獰。」復劃一劃，云：「截斷眾流，躍遊龍
J40nB478_p0084b20║之活鱍。還知利害處麼？」眾無語，師云：「禹力不到處，河
J40nB478_p0084b21║聲流向西。」
J40nB478_p0084b22║雲濟峰，上堂。「青螺澤畔，雲濟峰頭，經霜歷雪，不記春
J40nB478_p0084b23║秋，吞雲吐霧，全放全收。雖然，秪如把斷要津一句作
J40nB478_p0084b24║麼生道？佛祖道中行異路，森羅影裏不留蹤。」
J40nB478_p0084b25║上堂。「無邊剎海，間不容針。十世古今，一齊坐斷。到者
J40nB478_p0084b26║裏始可任運騰騰，隨分飲啄。看草木山川，篆不雕不
J40nB478_p0084b27║琢之文；聞鳥語花香，說無滅無生之法。豈不是一員
J40nB478_p0084b28║脫脫灑灑的無事道人？倘若躊躇，分明月在梅梢上，
J40nB478_p0084b29║看到梅梢早已遲。」
J40nB478_p0084b30║臘八，上堂。「不住皇宮為太子，六年苦行雪山中，夜半
J40nB478_p0084c01║睹星稱悟了，天明依舊水淙淙。大眾！還知瞿曇老子
J40nB478_p0084c02║底落處麼？」良久，云：「十成好箇金剛鑽，鋪向階前賣與
J40nB478_p0084c03║誰？」下座。
J40nB478_p0084c04║上堂。舉：「淨極光通達，寂照含虛空。卻來觀世間，猶如
J40nB478_p0084c05║夢中事。世尊恁麼說話，正是無夢說夢。且道那裏是
J40nB478_p0084c06║無夢說夢處？若揀點得出，許你具一隻眼；若揀點不
J40nB478_p0084c07║出，也許你具一隻眼。何也？向道是龍剛不信，有朝奪
J40nB478_p0084c08║得錦標歸。」
J40nB478_p0084c09║如是菴，上堂。「如是來，如是住，如是聞聲如是悟，一法
J40nB478_p0084c10║既歸源，大方任闊步。」卓拄杖一下，云：「諸人還聞麼？若
J40nB478_p0084c11║道聞，孤負老僧；若道不聞，孤負自己。諸人畢竟在甚
J40nB478_p0084c12║麼處歸源？」良久，云：「日短夜長休把火，大家吹滅暗中
J40nB478_p0084c13║行。」下座。
J40nB478_p0084c14║金臺山，上堂。「金臺不是閒飄瓦，劈面相逢劈面打，不
J40nB478_p0084c15║是學者打堂頭，便是堂頭打學者。大眾！且道是賓主
J40nB478_p0084c16║互換，各出手眼？若道是賓主互換，則埋沒老僧；若道
J40nB478_p0084c17║不是賓主互換，手眼又在甚麼處？」一僧擊桌一下，師
J40nB478_p0084c18║云：「也知你分疏不下。」僧便喝，師云：「猶自不甘在。」僧停
J40nB478_p0084c19║思，師打云：「休將閒學解，埋沒祖師心。」下座。
J40nB478_p0084c20║南嶽九龍盆，上堂。「五五二十五，六六三十六。溪西雞
J40nB478_p0084c21║齊啼，屋北鹿獨宿。閫外有威權，臨時看出沒。若能會
J40nB478_p0084c22║得，自然辨魔揀異，坐斷諸方舌頭。倘若東卜西卜，老
J40nB478_p0084c23║僧與你決斷去也。」以拂子拂一拂，下座。
J40nB478_p0084c24║上堂。「進前一步大過，退後一步不及。雖知箭未離弦，
J40nB478_p0084c25║早已中的伶俐。衲僧有口，切忌掛壁。不掛壁，無孔鐵
J40nB478_p0084c26║鎚當面擲。」
J40nB478_p0084c27║梅坪聖林寺，上堂。僧問：「如何是十字街頭接人句？」師
J40nB478_p0084c28║云：「嶮。」進云：「泥裏達磨、水裏羅漢，不涉泥水又作麼生？」
J40nB478_p0084c29║師云：「露。」僧禮拜，師乃云：「老僧五十有五，養得一頭水
J40nB478_p0084c30║牯，終日拖犁拽耙，未免有些辛苦，慣犯人家苗稼、慣
J40nB478_p0085a01║踐人家田土。即今過犯彌天，又來喝佛罵祖，且道據
J40nB478_p0085a02║箇甚麼？一番皮袋全無力，倒臥橫眠塞太虛。」
J40nB478_p0085a03║楚武攸青螺山楞嚴寺，上堂。「決於南嶽行，誰知尚萍
J40nB478_p0085a04║梗。連路少盤纏，出賣大佛頂。其價亦不增，售者亦不
J40nB478_p0085a05║損。賣與眾位們，袛要還我本。差了一絲毫，彼此自不
J40nB478_p0085a06║肯。大眾且道：那裏是絲毫不差處？」眾著語，師云：「冬日
J40nB478_p0085a07║固是寒，下雨覺更冷。」
J40nB478_p0085a08║上堂。「道由心悟，豈假外求？法絕見聞，言銓罔及。釋迦
J40nB478_p0085a09║老子無可奈何，歷代祖師計無所出。今日聊通個消
J40nB478_p0085a10║息。」擲下拄杖，曰：「大眾會麼？客來無茶點，蒿湯當禮儀。」
J40nB478_p0085a11║下座。
J40nB478_p0085a12║孫居士生辰，請上堂。云：「生在河南住西蜀，一年一度
J40nB478_p0085a13║為君祝，靈苗發處見根源，枝枝觸碎虛空骨。不惟報
J40nB478_p0085a14║父母深恩，亦乃破無明窠窟，壽不假延而並嵩高，福
J40nB478_p0085a15║不假資還同海闊。撿點將來，猶是拗直作曲。」時有僧
J40nB478_p0085a16║呵呵大笑，師以手作掩口勢，云：「合取狗口。」拽拄杖，下
J40nB478_p0085a17║座。
J40nB478_p0085a18║獅子林小參
J40nB478_p0085a19║師揮拂，云：「痛棒熱喝，使人直下透脫，光揚祖道，助發
J40nB478_p0085a20║無為，已是祖師門下第一等拖泥帶水。為人須是個
J40nB478_p0085a21║性燥漢，識盡情忘，向裏許承當，始不落人窠臼，亦不
J40nB478_p0085a22║坐在淨裸裸處。一出頭來，自有透關眼、截流機，如天
J40nB478_p0085a23║普蓋、似地普擎，直饒具眼英靈，亦跳他爐韝不出；設
J40nB478_p0085a24║使跳得出，早被他捉敗了也。諸兄弟！果能如是性燥、
J40nB478_p0085a25║如是承當、如是透徹也未？苟或未然，莫道為人，自為
J40nB478_p0085a26║不了。不見夾山未遇人時，記持一肚佛法，卻被道吾
J40nB478_p0085a27║勘破指去。華亭船子纔見，便問：『大德住甚麼寺？』夾云：
J40nB478_p0085a28║『似即不住，住即不似。』子云：『不似又不似個什麼？』夾云：
J40nB478_p0085a29║『不是目前法。』子云：『甚處學得來？』夾云：『非耳日之所到。』
J40nB478_p0085a30║子云：『一句合頭語，千載繫驢橛。』船子雖與他忉忉怛
J40nB478_p0085b01║怛，秪要識他病痛，然後錐拶，末後向一句下果然截
J40nB478_p0085b02║斷，故又問：『垂絲千尺，意在深潭；離鉤三寸，子何不道？』
J40nB478_p0085b03║好一拶，夾山直得口啞，子便一篙打落水中。夾纔上
J40nB478_p0085b04║船，子云：『道！道！』夾擬開口，子又打。夾於此有省，乃自點
J40nB478_p0085b05║頭。豈不是向裏許承當，不落窠臼底樣子？子云：『竿頭
J40nB478_p0085b06║絲線從君弄，不犯清波意自殊。』豈不是教他莫坐在
J40nB478_p0085b07║淨裸裸處？夾又問：『拋絲擲釣，師意何如？』子云：『絲懸綠
J40nB478_p0085b08║水，浮定有無之意。』夾云：『語帶玄而無路，舌頭談而不
J40nB478_p0085b09║談。』豈不是具透關眼，用截流機？子云：『釣盡江波，金鱗
J40nB478_p0085b10║始遇。』可謂一句全收。夾乃掩耳，方得穩當。子云：『如是！
J40nB478_p0085b11║如是！』以至叮嚀囑託，覆舟而逝。看他古人得人而忘
J40nB478_p0085b12║軀，真千古龜鑑。諸兄弟既未曾如夾山點頭一番，二
J40nB478_p0085b13║六時中必須反覆參詳，直須參到無下手處、無開口
J40nB478_p0085b14║處，忽地打破漆桶，亦不禁頭之自點，與他夾山把手
J40nB478_p0085b15║共行，不負獅林集會一場。莫看今人榜樣，當以古人
J40nB478_p0085b16║自勵，不患大事不明。若再依稀放過，虛消信施，閻老
J40nB478_p0085b17║子算飯錢有日在。仲冬嚴寒，勿勞久立。」
J40nB478_p0085b18║小參。師云：「終日說，未嘗說；終日不說，未嘗不說。意在
J40nB478_p0085b19║宗、說兩通，互相挽救，此病僧意也。須知有宗、有說，競
J40nB478_p0085b20║起爭端；宗通、說通，當處懸解。然非直下凝然、迥無依
J40nB478_p0085b21║倚者，又安能領旨？既不領旨，而欲明宗通、說通，反落
J40nB478_p0085b22║在宗說上論量，便互相彼此亦無足怪。何也？譬如《神
J40nB478_p0085b23║農誌》：『百草雖異，同於療病；病之不療，百草何咎？』聖人
J40nB478_p0085b24║立教不同，同於悟道；道之不悟，聖教無損。雖然，大林
J40nB478_p0085b25║中固有不材之木，以不材非材，材者自若；萬畝中必
J40nB478_p0085b26║有不實之苗，以不實毀實，實者怡然。且宗、教二門如
J40nB478_p0085b27║大海波瀾，原無同異，但消歸大海，則自受用中不餘
J40nB478_p0085b28║一法、不剩一法，蕩然坦平，何處更有宗說之跡與人
J40nB478_p0085b29║彼此？以此為人，寧不謂之互相挽救？以見三教聖人
J40nB478_p0085b30║立教之本懷固如是也。如孔子之教，開口便道天命
J40nB478_p0085c01║之謂性三句，卻與釋教三身圓顯之理符合，則知孔
J40nB478_p0085c02║子宗說之通無異於釋。韓文公，儒門碩士，未悟之前
J40nB478_p0085c03║亦有誹佛之論，出自偶然，非具灼見。後見大顛，一日
J40nB478_p0085c04║白顛云：『弟子軍州事繁，佛法省要處乞師一語。』顛良
J40nB478_p0085c05║久，公罔措。時三平為侍者，乃敲禪床三下，顛云：『作麼？』
J40nB478_p0085c06║平云：『先以定動，後以智拔。』公如是有省，乃云：『和尚門
J40nB478_p0085c07║風高峻，弟子於侍者邊得箇入處。』始皈投門下，則向
J40nB478_p0085c08║往誹佛之疑既決，目前無佛受用相當。可見知到是
J40nB478_p0085c09║處，方知非處，而是非瓦解。今時儒者猶然藉文公為
J40nB478_p0085c10║口實，然識見未必似文公豁達、慕道未必似文公誠
J40nB478_p0085c11║切，徒知非教，終不知非教之非，則後之明儒教而不
J40nB478_p0085c12║明理盡性者，乃昌黎之罪人也。道家宗老子為正，老
J40nB478_p0085c13║子著清淨、道德二經，亦不外宗說皆通之旨，而何道
J40nB478_p0085c14║者不知老子是何面目，卒流於旁門異術。如洞賓者，
J40nB478_p0085c15║道門之杰士也，亦溺於採補吐納，修煉中自不知非，
J40nB478_p0085c16║逮見黃龍從一喝了然，乃云：『棄卻瓢囊摵碎琴，從今
J40nB478_p0085c17║不煉汞中金。自從一見黃龍後，始信從前錯用心。』至
J40nB478_p0085c18║今稱為呂祖。世之有明道教而不修真養性者，又呂
J40nB478_p0085c19║祖之罪人也。如我釋迦老子，三乘演教四十九年是
J40nB478_p0085c20║說通，末後拈花迦葉契旨便是宗通，而阿難在側，竟
J40nB478_p0085c21║不知宗說之所以。逮世尊以正法眼藏、涅槃妙心付
J40nB478_p0085c22║囑摩訶迦葉，世尊滅後，復問迦葉：『世尊傳金襴袈裟
J40nB478_p0085c23║外，更傳個什麼？』迦葉喚阿難，阿難應諾，方始瞥地。則
J40nB478_p0085c24║四十九年強記多聞，於說通不獲契證，卻被迦葉一
J40nB478_p0085c25║喚，於宗通上身心圓明，獲大無礙。則世之明釋教而
J40nB478_p0085c26║不明心見性者，又阿難之罪人。所以病僧道：終日說，
J40nB478_p0085c27║未嘗說，故不蹈阿難之覆轍；終日不說，未嘗不說，更
J40nB478_p0085c28║不墮舜若之空沉。則宗通、說通之旨，非獨挽道眼者
J40nB478_p0085c29║之圓明，亦痛救迷倒者之慣習。三教之立，殊途同歸，
J40nB478_p0085c30║古今輪轉，互相濟拔，其主持世道人心何時得已？縱
J40nB478_p0086a01║使有不知而妄為是非，亦空裏塵霾，豈能掩輝天鑑
J40nB478_p0086a02║地之杲日乎？是事且置，秪如教外別傳一著，更落在
J40nB478_p0086a03║什麼處？」以拄杖卓一卓，云：「從來無位次，不用強安排。」
J40nB478_p0086a04║晚參
J40nB478_p0086a05║臘八日，晚參。師云：「南斗作怪，卻是北斗成精。」驀拈拄
J40nB478_p0086a06║杖，云：「斬新條令沒人情，築瞎瞿曇正眼睛，直得地暗
J40nB478_p0086a07║天昏，不知那箇解呻嚬？眾中還有踞地獅子麼？出來
J40nB478_p0086a08║試弄爪牙看。如無，老僧為諸人雪屈去也。」卓杖，云：「龍
J40nB478_p0086a09║袖拂開全體現，象王行處絕狐蹤。」便下座。
J40nB478_p0086a10║示眾。師云：「松直棘曲，鵠白烏黑，觸目現前，何曾隱匿？
J40nB478_p0086a11║得不得，明月蘆花堪作則，緇素分明便撕，當宗門做
J40nB478_p0086a12║箇白拈。賊賊賊賊，急急如律令敕。」
J40nB478_p0086a13║晚參。一僧取號緝燈，師乃云：「今夜是上元節令，家家
J40nB478_p0086a14║燈燭輝煌，因以為號，不特汝一人要緝此光明，凡在
J40nB478_p0086a15║會者人人俱要緝此光明。然此段光明無斷無續，為
J40nB478_p0086a16║甚麼說箇緝底道理？總為諸人不知自己放身捨命
J40nB478_p0086a17║處，故錯過從上諸祖透脫一著。若知得自己透脫一
J40nB478_p0086a18║著，便會得從上諸祖放身捨命處，則千聖不傳一脈，
J40nB478_p0086a19║豈待人提？二六時中自有常光現前，說甚麼緝與不
J40nB478_p0086a20║緝？眾中如有辦得底，為眾證據看；如無，老僧為汝等
J40nB478_p0086a21║緝此光明去也。」驀拈拄杖，云：「手執夜明符，幾個知天
J40nB478_p0086a22║曉？」復卓一卓，云：「委悉麼？脫或未委，更聽老僧一偈：人
J40nB478_p0086a23║間此夜鬧元宵，惟我山中更寂寥，那箇曾知燈是火？
J40nB478_p0086a24║頂𩕳不負兩莖毛。」
J40nB478_p0086a25║示眾。云：「不管工夫做不做，目前但要有條路，分明舉
J40nB478_p0086a26║起令人知，便是最初下腳處。」以拄杖卓一卓，云：「還知
J40nB478_p0086a27║下腳處麼？今日老僧將十方諸佛法藏一向人所未
J40nB478_p0086a28║見底徹底掀翻，又將十方諸佛舌頭人所說不到底
J40nB478_p0086a29║盡情道出，向者裏還有會得底麼？會得也與三十棒，
J40nB478_p0086a30║會不得也與三十棒，莫道老僧償罰不明。」便下座。（卷終）