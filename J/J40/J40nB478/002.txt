J40nB478_p0086b01║雲山燕居申禪師語錄卷第二
J40nB478_p0086b02║嗣法門人合哲等編
J40nB478_p0086b03║相繼雲巖二禪人請益法要。
J40nB478_p0086b04║相繼云：「近日師家每對學人言：『做工夫底人畢竟要
J40nB478_p0086b05║離了萬緣世法去做，方纔悟得。』學人剛纔離了萬緣
J40nB478_p0086b06║世法去做，少頃工夫覺得果然輕安寂靜，似有許多
J40nB478_p0086b07║得力處，但只是遇境逢緣又一總不得力了。請問和
J40nB478_p0086b08║尚：如何用心始到動靜兩得，不致學人用心有所偏
J40nB478_p0086b09║頗？」師云：「學人之用心善不善者，在為師者之善教與
J40nB478_p0086b10║不善教。今師家教人離了萬緣世法去做者，總歸他
J40nB478_p0086b11║在萬緣世法上，勘他不破、信不過來，未免與萬緣世
J40nB478_p0086b12║法相矛盾。凡教參禪作工夫者，畢竟要離了萬緣世
J40nB478_p0086b13║法方纔做得，殊不知萬緣世法轉離轉多、愈斷愈有，
J40nB478_p0086b14║怎麼得離去？直饒離得去，又有何究竟？不過秪作得
J40nB478_p0086b15║一箇默照邪禪，終非正因種草。所以道：大唐國內非
J40nB478_p0086b16║是無禪，只是無師。得一明眼宗師向萬緣世法中分
J40nB478_p0086b17║明點破，使人人直下信得，始契無師之旨趣，則一切
J40nB478_p0086b18║現成、觸處無礙，不致斬頭覓活、賺過一生也。」繼云：「只
J40nB478_p0086b19║是業識太重。」師云：「汝喚甚麼作業識？曾不知無明識
J40nB478_p0086b20║性即佛性耶？汝即今業識在甚麼處？」繼云：「既不是業
J40nB478_p0086b21║識，如何夜間又要做夢？」師云：「夜間作夢底是箇甚麼？
J40nB478_p0086b22║及至惺起時又是個甚麼？于此信得及、勘得破，又何
J40nB478_p0086b23║妨喜怒哀樂遇境逢緣也？」繼云：「若此者，亦不區區專
J40nB478_p0086b24║在坐上。」師云：「坐處又未嘗不是，但恐在黑山下鬼窟
J40nB478_p0086b25║裏作活計，將目前真機喪了，故曰：當時摩羯令，幾喪
J40nB478_p0086b26║目前機。如定要離了萬緣世法去做，不唯不教人徹
J40nB478_p0086b27║去，反教人向輕安寂靜處作窠窟，使學者戀著，驢年
J40nB478_p0086b28║不捨，故曰：機不離位，墮在毒海。故將目前真機架之
J40nB478_p0086b29║高閣，安得謂師家善教人也？」繼云：「如不必離萬緣世
J40nB478_p0086b30║法去做工夫，如何世尊又要教人斷妄證真？」師云：「世
J40nB478_p0086c01║尊之教人斷妄證真者，是世尊會中另有一夥背真
J40nB478_p0086c02║向妄、將妄作真之徒，教彼斷除妄想，取證真如，誠世
J40nB478_p0086c03║尊不得已之屈談，令彼權得一個聲聞小果，間或有
J40nB478_p0086c04║之。至于華嚴會上痛斥偏小，深贊圓融二乘小果，方
J40nB478_p0086c05║慚愧無地，然後舍小向大，得領稱性之教者，不勝枚
J40nB478_p0086c06║舉。且世尊于權乘中尚不肯以一法杻械于人，故剛
J40nB478_p0086c07║纔說空，疾又說有；剛纔說有，疾又說空；剛纔說即空
J40nB478_p0086c08║即有，疾又說不空不有；剛纔說不空不有，疾又說即
J40nB478_p0086c09║空即有；剛纔說離一切相，疾又說即一切法；剛纔說
J40nB478_p0086c10║即一切法，疾又說離一切相；又離即離非，是即非即，
J40nB478_p0086c11║種種千說萬說，橫說豎說，總不欲人人妄生計度，坐
J40nB478_p0086c12║在一偏，違背菩提，成野干種。雖四十年間有偏有圓，
J40nB478_p0086c13║有大有小，皆被機逗教之權，終非世尊本意。末後拈
J40nB478_p0086c14║華示眾，始是世尊披肝瀝膽為人處，唯有迦葉一人
J40nB478_p0086c15║傳持此道，至今不替。固四十年中所談雖不無，較之
J40nB478_p0086c16║拈花契旨又總用不得。今續祖拈花一著來者，又豈
J40nB478_p0086c17║肯將世尊四十年中不得已之屈談污瀆祖庭耶？其
J40nB478_p0086c18║如復有一等不明個事、承虛接響之徒，胡拈亂扯，以
J40nB478_p0086c19║塞來機，難顢識者。汝今既要作這家人，非是容易草
J40nB478_p0086c20║草得底，亦不可不依著明眼人住，又必要擇個有劈
J40nB478_p0086c21║破華山手段，掂轉乾坤經綸，方纔振起這家事。不然，
J40nB478_p0086c22║終是盲與盲同，東西不分，南北亂跳，則何益也？」繼云：
J40nB478_p0086c23║「既不是這等人，如何又行得去？」師云：「試問這等行得
J40nB478_p0086c24║去底人，在那箇明眼作家前說得去？又在那箇證悟
J40nB478_p0086c25║識者前做得去？總之，他對世法萬緣所苦者，說箇離
J40nB478_p0086c26║了萬緣世法底工夫，教渠去做，自然到那輕安寂靜
J40nB478_p0086c27║田地。彼一聽之，寧無出塵之想？故以離萬緣世法之
J40nB478_p0086c28║言為極則，彼此以為究竟，始終必以離萬緣世法教
J40nB478_p0086c29║人，竟不知不可以小乘法乃至于一人。」繼云：「請問和
J40nB478_p0086c30║尚又是如何教人？」師云：「我所教人者無他，全憑我之
J40nB478_p0087a01║見處，并將三教聖人語句淆訛處，一一驗同無惑，然
J40nB478_p0087a02║後拈以示人，與之點得分明，說得痛快，自然教渠信
J40nB478_p0087a03║去。所以對儒言儒，使儒者不逆孔孟之意；對玄言玄，
J40nB478_p0087a04║使玄者不逆老莊之意；對釋言釋，使釋不逆佛祖之
J40nB478_p0087a05║意。故曰：唯證乃知。不然，盡是節外生枝，轉見潦草，焉
J40nB478_p0087a06║能于尋常事物中教人徹去？我雖驗此三教之言，所
J40nB478_p0087a07║供實詣，斷不以三教之言一定纏繞，不過間或拈來
J40nB478_p0087a08║證據，提惺人耳。」繼云：「請問和尚見處？」師云：「欲要更見，
J40nB478_p0087a09║則不堪矣。于言談日用動靜之間，放過不少，舉世都
J40nB478_p0087a10║是要會佛法底人，故將現前本有一段風光昧卻，反
J40nB478_p0087a11║謂障礙，真可憐憫。」繼云：「如何方纔識得？」師云：「適纔說
J40nB478_p0087a12║了許多，汝尚不知，我今打死汝、燒了汝，汝還有這箇
J40nB478_p0087a13║麼？」繼云：「有。」師云：「既有，何必瑣瑣？故當時有一禪師，了
J40nB478_p0087a14║悟之後去殺豬賣，日殺數豬，及禪師臨終，群豬都來
J40nB478_p0087a15║索命云：『禪師還我命來。』禪師云：『汝等既是無命，即今
J40nB478_p0087a16║索命者又是誰？』群豬一齊猛省云：『蒙禪師指示，我等
J40nB478_p0087a17║已悟無生法忍。今若有如此索命者，造我雲天，我則
J40nB478_p0087a18║與他一箇現成底命去。』」繼云：「既是如此容易，佛又何
J40nB478_p0087a19║用修三大阿僧祗劫？」師云：「只要信得及，又何必修？如
J40nB478_p0087a20║信不及，再修幾箇阿僧祗劫亦是徒然，究竟是要從
J40nB478_p0087a21║師打正。所以道：明白心超曠劫，英雄力破重圍。」繼云：
J40nB478_p0087a22║「學人疑終不破，必竟如何？」師云：「若言聖凡有兩樣則
J40nB478_p0087a23║錯矣，此箇道理在聖不添一毫、在凡不減一毫，一性
J40nB478_p0087a24║圓明，獲大自在。故我有時將百千萬億世界拈向蚊
J40nB478_p0087a25║虻跳蚤身中，有時將蚊蠓跳蚤身中拈出百千萬億
J40nB478_p0087a26║世界，倘為形器所隔，則冤枉諸趣不少。故禪門中惟
J40nB478_p0087a27║要信得及則不難，若少有擬議商量，必謂如何若何
J40nB478_p0087a28║便不是了。汝宛不知此事，一見不容更見、一聞不容
J40nB478_p0087a29║更聞，直教疏不得、親不得，取不得、舍不得，聖不得、凡
J40nB478_p0087a30║不得，巧不得、拙不得，大不得、小不得，有不得、無不得，
J40nB478_p0087b01║長不得、短不得，多不得、少不得，因不得、果不得，前後
J40nB478_p0087b02║左右、內外中間一總不得，于不得中一切總得，方是
J40nB478_p0087b03║赤條條、光爍爍，任運騰騰、騰騰任運。豈不聞古云：毘
J40nB478_p0087b04║婆尸佛早留心，只至而今不得妙。既具此大手眼，又
J40nB478_p0087b05║怕什麼墮地獄、作畜生？雖靈山授記不過如此，這些
J40nB478_p0087b06║執著勘他不破、放不下，故要參明眼宗師，或一槌下
J40nB478_p0087b07║頓斷疑情，如赫日消冰、順風揚塵，不致終身桎梏、萬
J40nB478_p0087b08║劫枷鎖，如遇著一箇瞎眼阿師，愈增罪結，把好人都
J40nB478_p0087b09║教壞了。」繼云：「和尚固是說得現成、說得恰好，終恐不
J40nB478_p0087b10║如世尊初生時便指天指地云：『天上天下，唯吾獨尊。』」
J40nB478_p0087b11║師云：「汝猶執此尊卑之見迷惑本心，且如十二類眾
J40nB478_p0087b12║生那箇不尊？但不能隨時處中，多無忌憚，故不覺自
J40nB478_p0087b13║尊也。所以教人率性處思之，便是自尊底主腦，故云：
J40nB478_p0087b14║處處綠楊堪繫馬，家家有路透長安，那個男兒不丈
J40nB478_p0087b15║夫？故我教人但要識得自己，即今那箇無有自己？故
J40nB478_p0087b16║曰：穿衣喫飯是自己，行住坐臥是自己，送往迎來是
J40nB478_p0087b17║自己，屈伸俯仰是自己，動靜營為是自己，屙屎放尿
J40nB478_p0087b18║是自己，以及揚眉吐氣于宗廟朝廷之上亦是自己，
J40nB478_p0087b19║雖折腰曲膝于車塵馬足之下亦是自己，回天關、轉
J40nB478_p0087b20║地軸、騰今躍古總不出自己，甚有說不盡、舉不到，何
J40nB478_p0087b21║適而非自己？又何適而非自尊也？亦何必以世尊一
J40nB478_p0087b22║人獨尊為異也？雖世尊之尊，未免墮在一切眾生手
J40nB478_p0087b23║中，大家搶旗奪鼓；雖一切眾生之卑，亦未免跳向世
J40nB478_p0087b24║尊頂𩕳上，大家橫眠倒臥。則世尊可以不必尊于一
J40nB478_p0087b25║切眾生，一切眾生亦可以不必卑于世尊，則兩相渾
J40nB478_p0087b26║也明矣。」繼云：「如一切眾生與世尊一般，如何又不如
J40nB478_p0087b27║世尊之千百億化身？」師云：「汝但知世尊千百億化身，
J40nB478_p0087b28║曾不知一切眾生皆世尊千百億化身也。」繼云：「一個
J40nB478_p0087b29║眾生秪有一身，怎如世尊隨類現形，如月映千江也？」
J40nB478_p0087b30║師云：「汝又惑矣。豈不知仲尼所謂君子不器？汝今器
J40nB478_p0087c01║定，故不能遍知萬物一體，泛應無方，即汝今見牛便
J40nB478_p0087c02║是化牛，見馬便是化馬，見狗便是化狗，見羊便是化
J40nB478_p0087c03║羊，見山川草木便是化山川草木，見樓臺殿閣便是
J40nB478_p0087c04║化樓臺殿閣，見男女僧俗便是化男女僧俗，見飛禽
J40nB478_p0087c05║走獸便是化飛禽走獸，見日月星辰便是化日月星
J40nB478_p0087c06║辰，見雲霞煙霧便是化雲霞煙霧，見金剛泥佛便是
J40nB478_p0087c07║化金剛泥佛，見鬼面神頭便是化鬼面神頭，見綺紈
J40nB478_p0087c08║繒綵便是化綺紈繒綵，見錦繡羅紋便是化錦繡羅
J40nB478_p0087c09║紋，見青黃紫綠便是化青黃紫綠，見精麤厚薄便是
J40nB478_p0087c10║化精麤厚薄，見明暗通塞便是化明暗通塞，見長短
J40nB478_p0087c11║方圓便是化長短方圓，至于種種珍玩、異瑞奇祥、百
J40nB478_p0087c12║怪千妖，頻頻畢集，悉皆化境，得非千百億化身而何？
J40nB478_p0087c13║以眼家一門化之如此，則耳處、鼻處、舌處、身處、意處
J40nB478_p0087c14║所化之清濁高下，伊檀香、臭、甜、辣、酸、苦、煖、冷、滑、澀，帶
J40nB478_p0087c15║質影緣，無端差別，不盡繁舉者，獨不是一尊之化現
J40nB478_p0087c16║耶？汝何認定一箇凡小而不自覺也？我亦不過先汝
J40nB478_p0087c17║一箇覺字，覺得先佛先祖總一眼見、一耳聞、一意想
J40nB478_p0087c18║心思。然佛祖果有奇特與眾生異歟？亦不過先覺而
J40nB478_p0087c19║已。故我教人，只要覺得自己中本有現成底，便是佛
J40nB478_p0087c20║祖直指明心見性之簡易切當處。但凡我之開口，即
J40nB478_p0087c21║要人直下信去，未有迷者不惺，狂者不信，跛鱉盲龜
J40nB478_p0087c22║之不飛躍龍門，癩狗泥豬之不居然上位。何也？以各
J40nB478_p0087c23║人有底，各人為底，指點各人，更不左說右說，以起人
J40nB478_p0087c24║知見，塞人悟門。故在至尊者，即篤恭端冕處承當；在
J40nB478_p0087c25║官屬者，即垂紳執笏處承當；在大任者，即託孤寄命
J40nB478_p0087c26║處承當；在小任者，即委吏乘田處承當；在戎衣大帽
J40nB478_p0087c27║者，即拋刀舞戟處承當；在地方當事者，即指揮奴隸
J40nB478_p0087c28║處承當；在行商坐賈者，即出內貨財處承當；在工讀
J40nB478_p0087c29║者，即緩急咿唔處承當；在農圃者，即耒耜橫肩處承
J40nB478_p0087c30║當；在為樵者，即飛柯斫木處承當；在為漁者，即蘆花
J40nB478_p0088a01║淺水處承當；在畋臘者，即逐兔飛鷹處承當；在水居
J40nB478_p0088a02║者，即舉棹別波瀾處承當；在遊覽者，即高下斜平處
J40nB478_p0088a03║承當；在居富者，即呼使奴僕處承當；在居貧者，即傭
J40nB478_p0088a04║賃隨人處承當；在鰥寡孤獨者，即求人乞憐處承當；
J40nB478_p0088a05║在持齋念佛者，即看經禮拜處承當；在屠劊者，即手
J40nB478_p0088a06║捺膝按處承當；在相扠相撲者，即攘臂潑水處承當；
J40nB478_p0088a07║在叫呼指罵者，即大家接觜處承當；在閨閫者，即女
J40nB478_p0088a08║工貞靜處承當；在兒童牧子者，即竹馬交加處承當；
J40nB478_p0088a09║在幽人者，即山間閒曠處承當；在雲水者，即優游江
J40nB478_p0088a10║湖處承當；在飲酒者，即彈唱謳歌處承當；在食肉者，
J40nB478_p0088a11║即芻豢悅口處承當；在寐者，即栩栩處承當；在寤者，
J40nB478_p0088a12║即蘧蘧處承當；在處順者，即氣宇軒昂處承當；在處
J40nB478_p0088a13║逆者，即蹙額顰眉處承當；在拙者，即百無所能處承
J40nB478_p0088a14║當；在巧者，即諸藝皆通處承當；在針醫者，即用藥下
J40nB478_p0088a15║手處承當；在巫者，即神歌社舞處承當；在盲于目者，
J40nB478_p0088a16║即黑暗不明處承當；在聾于耳者，即音響不聞處承
J40nB478_p0088a17║當；在明於目者，即明白四達處承當；在聰于耳者，即
J40nB478_p0088a18║五音能辨處承當；在玄門者，即吐故納新處承當；在
J40nB478_p0088a19║僧尼者，即寂寞苦空處承當；在囹圄縲絏者，即拘圞
J40nB478_p0088a20║身心處承當；在刑法所加者，即連聲叫苦處承當；在
J40nB478_p0088a21║癃殘百病者，即痛癢相關處承當；在至賤至微者，即
J40nB478_p0088a22║猥𤟬不堪處承當；在運奔不息者，即各有所使處承
J40nB478_p0088a23║當；舉不盡說不盡處，俱可承當。人不承當，非指點者
J40nB478_p0088a24║咎，終不肯別擬一法，惑亂于人。或有不信其本有這
J40nB478_p0088a25║段光明，向明明歷歷中露出，而自昧卻，豈不哀哉！」繼
J40nB478_p0088a26║云：「和尚教人如是體認固善，世間上根者少，中下者
J40nB478_p0088a27║多，終恐時人更要如何若何，轉生顛倒。乞和尚慈悲，
J40nB478_p0088a28║引些教乘與學人破疑，令學人有所實據，有所持循，
J40nB478_p0088a29║不使懸想無益，空過一生也。」師云：「汝在教乘中久矣，
J40nB478_p0088a30║汝猶不知教乘中所謂『是法住法位，世間相常住。』又
J40nB478_p0088b01║曰：『佛子住此地，則是佛受用。』又曰：『色心諸緣，及心所
J40nB478_p0088b02║使。諸所緣法，唯心所現。汝心汝身，皆是妙明真精妙
J40nB478_p0088b03║心中所現物。』又曰：『三界唯心，萬法唯識。』又曰：『妄想無
J40nB478_p0088b04║性，全體即真。』又曰：『資生業等，皆順正法。』此教乘之直
J40nB478_p0088b05║指語。即宗門亦曰：『六塵不惡，還同正覺。』又曰：『境上悟
J40nB478_p0088b06║得，永劫不迷。靜處得來，自救不了。』又曰：『斷除妄想重
J40nB478_p0088b07║增病，趣向真如亦是邪。』又曰：『舉不顧，即差互。』又曰：『是
J40nB478_p0088b08║處是彌勒，無門無善財。』又曰：『萬象之中獨露身，為人
J40nB478_p0088b09║自肯乃方親。』又曰：『湘之南，潭之北，中有黃金充一國。』
J40nB478_p0088b10║又曰：『古佛心，秪如今。』又曰：『吾有一寶，密在形山。』又曰：
J40nB478_p0088b11║『大千世界是沙門一隻眼。』又曰：『溪聲盡是廣長舌，山
J40nB478_p0088b12║色無非淨清身。』又曰：『草木瓦礫如來境，不礙金剛正
J40nB478_p0088b13║眼睛。』又曰：『厭喧求靜者，憎枷愛杻也。』又曰：『百年三萬
J40nB478_p0088b14║六千日，返覆看來是這漢。』又曰：『隨順世緣無罣礙，涅
J40nB478_p0088b15║槃生死等空花。』又曰：『取不得，捨不得，不可得中只麼
J40nB478_p0088b16║得。』又曰：『捨妄心，取真理，取捨之心成巧偽。』又曰：『敲床
J40nB478_p0088b17║豎拂，打地搖鈴，吹毛擊竹，進前退後，趁去喚回，擎杈
J40nB478_p0088b18║舞笏，詬罵面壁，熱喝痛棒，要人直下信去。』若此者，豈
J40nB478_p0088b19║非宗教二門之直指語耶？」繼云：「和尚引來取証，固說
J40nB478_p0088b20║得極是，但初機不能信入。」師云：「我所言者，正要初機
J40nB478_p0088b21║之人能信能入，但就路還家，當下解脫，又何問趙州、
J40nB478_p0088b22║長慶之久參，廣額、石鞏之初學？第勘破信去，無兩樣
J40nB478_p0088b23║也。且佛法、世法及宗門語，可為入道捷徑，非是實法
J40nB478_p0088b24║繫綴于人。若是了當底人，一切冰消瓦解，如何硬要
J40nB478_p0088b25║離去？倘教人離了萬緣世法去做，除非是更有箇無
J40nB478_p0088b26║萬緣世法底世界，塞卻兩耳不聞，膠著兩眼不見，然
J40nB478_p0088b27║又不免見黑聞靜，如何離得？設使離得盡淨，亦只得
J40nB478_p0088b28║箇二乘小果，終非向上一路。所以宗門中，無論四聖
J40nB478_p0088b29║六凡，都來一一按定，不容絲毫擬議。倘存絲毫凡聖
J40nB478_p0088b30║之見，一並貶向鐵圍山去，那有萬緣世法可捨，佛法
J40nB478_p0088c01║可取，更說箇離底道理？」雲岩出云：「某甲曾聞長老示
J40nB478_p0088c02║人做工夫，如儒門所謂克己復理一般。」師云：「如此教
J40nB478_p0088c03║人，亦是離境用心，則將孔聖之克字亦錯會了。何則？
J40nB478_p0088c04║把克字當作除字，不知孔聖之克字，即勝字也。理能
J40nB478_p0088c05║勝欲，理為我用，然亦不識何者是理，何者是欲。且克
J40nB478_p0088c06║伐怨欲之不行為難，終非是仁理之渾全處。既造到
J40nB478_p0088c07║禪家一步，和仁理俱了不可得，尚容克去復理，離境
J40nB478_p0088c08║覓心，以當祖師禪也。如教人離境覓心，又何異于異
J40nB478_p0088c09║端邪說，離心認境？」巖云：「異端者，即今之號白蓮、無為、
J40nB478_p0088c10║清淨等教否？」師云：「然。」巖云：「此等亦教人明心見性，與
J40nB478_p0088c11║正教何以異？」師云：「聽其言，當觀其行。我曾驗過他來，
J40nB478_p0088c12║開口雖教人明心見性，其實是取相凡夫，終不能識
J40nB478_p0088c13║自己家珍，畢竟要認箇境界相狀，膠柱鼓瑟，以致終
J40nB478_p0088c14║身不捨，亦何嘗明底是心，見底是性？而背真逐妄，認
J40nB478_p0088c15║個邪境幻相，喚作佛法，誹謗正法，惑亂世人。若是正
J40nB478_p0088c16║人，自不為彼所惑。」巖云：「而今尚有聰明、有見識，亦誤
J40nB478_p0088c17║入此中者。」師云：「還是他未有聰明、未有見識。如有聰
J40nB478_p0088c18║明、有見識者，自知反身循理，豈入他索隱見怪中？」巖
J40nB478_p0088c19║云：「如言離境之心，未嘗不是和尚所言之心；如言心
J40nB478_p0088c20║外之境，未嘗不是和尚所言之境。其邪正何以區分？」
J40nB478_p0088c21║師云：「離境之外更有心麼？離心之外更有境麼？我所
J40nB478_p0088c22║謂即境即心之真心，即心即境之真境，非同邪說也。」
J40nB478_p0088c23║巖云：「六祖當時亦教人屏息諸緣，一念不生，契本來
J40nB478_p0088c24║面目。」師云：「息字與離字不同。息者，如波之息於水，即
J40nB478_p0088c25║水即波，即波即水；離者，如波之離於水，水之離於波。
J40nB478_p0088c26║今波外更有水乎？一念不生，波與水合，則全體現前、
J40nB478_p0088c27║全體透脫，非波水一如而何？今言離之，則全體之玅
J40nB478_p0088c28║何處有也？如六祖果要離去諸緣，方纔悟得。祖亦不
J40nB478_p0088c29║當教人云：『佛法在世間，不離世間覺；離世覓菩提，恰
J40nB478_p0088c30║如求兔角。』又不當云：『對境心數起，菩提作麼長？』真正
J40nB478_p0089a01║是個宗門中兒孫，絕不別引前人舊唾，使人釘樁搖
J40nB478_p0089a02║櫓。故曰：男兒自有沖霄翅，不向他人行處行。總之，未
J40nB478_p0089a03║徹目前境界，便不知自己通身是？遍身是？取之左右
J40nB478_p0089a04║無不是，所以不能當軒舉起，令人直下信得。」岩云：「又
J40nB478_p0089a05║有教人參話頭者，何也？」師云：「大慧禪師亦教人參話
J40nB478_p0089a06║頭，唯證者乃知，方不逆前人為人心事。然不知者，便
J40nB478_p0089a07║謂大慧果然要人參話頭，又焉知大慧之纔開口處，
J40nB478_p0089a08║便是大慧之披肝露膽處？秪要人討箇下落，安肯使
J40nB478_p0089a09║人坐在窠臼裏？豈大慧之心哉？明眼者自知，更擬參
J40nB478_p0089a10║之，是愚者見之之謂愚也。自愚愚人，何日而了？故曰：
J40nB478_p0089a11║盡信書，不如無書也。必是明徹首尾底人，方纔不逆
J40nB478_p0089a12║前人為人立言之本意，彼此迭相為用，以杜互相力
J40nB478_p0089a13║詆之非，不執己見牴牾前人，彼此矛盾也。今人豈不
J40nB478_p0089a14║欲做個辯才無礙、七通八達底好人？總為他箇事未
J40nB478_p0089a15║明，識見暗短。古人道：『語不驚群，誓不開口。』作者般種
J40nB478_p0089a16║草，又要波瀾浩渺，作略洪深，行履必須效法古人，豈
J40nB478_p0089a17║容絲毫詐偽于其間哉？」岩云：「又有道：參禪人不可學
J40nB478_p0089a18║文字。此說何如？」師云：「雖有教人莫學，然亦有由。有等
J40nB478_p0089a19║己事未明，惟以多聞博覽、舌鎗筆劍取勝於人，故教
J40nB478_p0089a20║彼莫學。不然，終似一個紙上蠹魚，將世間好語嚼盡，
J40nB478_p0089a21║則何益矣？古人勵人為學，又必有由，故曰：學以聚之，
J40nB478_p0089a22║問以辯之。斯言學非辯問無由發明，所以前代聖人
J40nB478_p0089a23║莫不諄諄以學字望人。今教人莫學，又是何心行？遂
J40nB478_p0089a24║使裝模作樣之徒有所藏身，懶惰懈怠之人有所藉
J40nB478_p0089a25║口，則戕害學者不淺。如其不學，又焉知古聖先賢之
J40nB478_p0089a26║用心耶？叮嚀告誡之為人耶？又焉知三教之軌轍難
J40nB478_p0089a27║越我之範圍耶？引而不發處盡屬我之肝膈耶？又焉
J40nB478_p0089a28║知言滿天下無口過耶？言辯不及處搥胸踝足耶？又
J40nB478_p0089a29║焉知一切淆訛公案不錯會、遇境逢綠呈舊面耶？又
J40nB478_p0089a30║焉知平地上有陷坑耶？談笑中有鋒鋩耶？至微至賤
J40nB478_p0089b01║中有精義在耶？無明窟裏有真人、逢人不得錯舉耶？
J40nB478_p0089b02║又焉知界內界外、有情無情盡歸我之化機耶？世法
J40nB478_p0089b03║佛法打成一片耶？大小相融、一多無礙耶？又焉知物
J40nB478_p0089b04║我同根、是非一體耶？夭壽不二、生物不測耶？挺然獨
J40nB478_p0089b05║立、周行而不撓耶？萬物並作而不相害耶？又焉知尋
J40nB478_p0089b06║常語裏善教人耶？異說邪言咸同正論耶？鼓三寸舌
J40nB478_p0089b07║翻難作易耶？舒一隻手打死教活耶？又焉知糞堆裏
J40nB478_p0089b08║識真如耶？淨光中昧佛性耶？塗毒鼓邊解側耳耶？吹
J40nB478_p0089b09║毛利上橫身耶？▆焉知在動用中、動用中留不住耶？
J40nB478_p0089b10║常墮諸數、諸數所不能收耶？又焉知一動一靜、一語
J40nB478_p0089b11║一默、一喜一怒、一出一入皆為人耶？料揀兼帶、賓主
J40nB478_p0089b12║照用、圓相三要三關之驗人耶？又焉知三千里外接
J40nB478_p0089b13║人耶？相逢面壁之啟人耶？去後教回之惺人耶？斥退
J40nB478_p0089b14║不靈之鞭策耶？又焉知四生六道皆令人於涅槃耶？
J40nB478_p0089b15║不被前人之舌頭瞞耶？不以前人不了之話頭繫累
J40nB478_p0089b16║於人耶？又焉知不疑言句辜負前人之心行耶？得念
J40nB478_p0089b17║失念無非解脫耶？又焉知披毛戴角是毘盧遮那耶？
J40nB478_p0089b18║劍樹刀山是菩提場耶？又焉知死去生來如晝夜耶？
J40nB478_p0089b19║得失兩忘如虛空耶？又焉知四兩遊魚吞扁艇耶？半
J40nB478_p0089b20║斤鴻鴈挾嶙峋耶？又焉知總不開口盡大地是一舌
J40nB478_p0089b21║頭耶？眾生度盡不見眾生可度耶？又焉知通身打爛
J40nB478_p0089b22║血淋淋地是為人耶？和顏悅色從容議論之賊人耶？
J40nB478_p0089b23║又焉知九轉丹救不活活鷂耶？鉅靈手捏不死死蛇
J40nB478_p0089b24║耶？更有許多說不盡、舉不到之圓轉處，皆由學而至，
J40nB478_p0089b25║故為學之益大矣哉！今教人莫學者，然法門無量，究
J40nB478_p0089b26║竟是要學底；教人離了萬緣世法去作工夫，然萬緣
J40nB478_p0089b27║世法究竟是離不得底；教人參個話頭，然話頭究竟
J40nB478_p0089b28║是要打失底。故今不明箇事者，出言行事不無相反，
J40nB478_p0089b29║所以行處似是，說處大非。然說處既非，則攘座陞堂，
J40nB478_p0089b30║行喝行棒，又成畫餅矣。」岩云：「和尚直切為人如此，亦
J40nB478_p0089c01║有不相信者，何也？」師點首，云：「且同于同者好之、異於
J40nB478_p0089c02║異者惡之，理合然也。故我今日但知隱病身於茅茨、
J40nB478_p0089c03║寄性命於鋤頭，那復知有人間事？倘有來相依者，我
J40nB478_p0089c04║亦未敢拒絕，但願他做一箇出格脫略人去。故我教
J40nB478_p0089c05║人處多嚴峻，有心事紛飛者，畢竟要他死下來；有機
J40nB478_p0089c06║思遲鈍者，畢竟要他活鱍去；有偏於學者，畢竟要他
J40nB478_p0089c07║樸實頭；有偏於思者，畢竟要他觸機薦。如有不從我
J40nB478_p0089c08║教，定是痛打詬罵，決不饒他，能不教人不憎惡耶？我
J40nB478_p0089c09║寧冒個不好之名，斷不肯做裝模作樣底假禪師，令
J40nB478_p0089c10║諸方識者瞋目怒齒也。況祖師門下人天表表為一
J40nB478_p0089c11║代宗乘，豈肯柔情取合、阿比相安以辱祖庭耶？故我
J40nB478_p0089c12║之取人亦必須要見地明白、證處精確、行處諦當、辯
J40nB478_p0089c13║處圓轉，問答機緣不使明眼譏刺，或拈或頌自然恰
J40nB478_p0089c14║好。小參、普說，與人解黏去縛。上堂、入室，如明鏡當軒，
J40nB478_p0089c15║然後龍天推出，自合收捨天下衲僧、折衷群賢之口，
J40nB478_p0089c16║凜凜如鶴立雞群，豈淺根下劣、不學不悟之徒能充
J40nB478_p0089c17║其類哉？汝等當要本色為人，莫秪圖有箇人樣粉飾
J40nB478_p0089c18║得去，便胡說亂做，非法門之所望也。勉之！勉之！」繼、巖
J40nB478_p0089c19║二禪人默默作禮而退。
J40nB478_p0089c20║介夫郭居士請益法要
J40nB478_p0089c21║夫云：「請問和尚，貴教中多言空者，何也？」師云：「爾道我
J40nB478_p0089c22║是那一教耶？還是儒耶？釋耶？道耶？若謂我是釋，釋未
J40nB478_p0089c23║免非道。若謂我是道，道未免非儒。若謂我是儒，儒未
J40nB478_p0089c24║免非釋。若謂我不在三教，我亦不妨泛在三教。若謂
J40nB478_p0089c25║我即在三教，三教又不能收我。若一定以跡相見，我
J40nB478_p0089c26║爾又非道中人。既非道中人，空之一問，意有相非。吾
J40nB478_p0089c27║怪乎三教之不當非者久矣，其奈後之不容不非者。
J40nB478_p0089c28║何也？觀其跡，則釋未免非道之癖於身，道未免非儒
J40nB478_p0089c29║之癖于仕，儒未免非釋之癖于空也。皆是盲人抹象，
J40nB478_p0089c30║各執一端，未見頭尾四蹄之大全，故有此三教之分。
J40nB478_p0090a01║何以知其釋之不當非其道之未免癖于身？身者，相
J40nB478_p0090a02║也。相即心也，心即相也。故老子之用心處，不在即身
J40nB478_p0090a03║上做，亦非離身上做。若謂老子在即身上做，即不當
J40nB478_p0090a04║云餘食贅行，物或惡之。若謂老子在離身做，又不當
J40nB478_p0090a05║云載營魄抱，一能無離。老子于不即不離之間，做到
J40nB478_p0090a06║綿綿若存處，何等圓合恰好。但後之學老子者，不肖
J40nB478_p0090a07║老子用心，故不能獨立而不改，周行而不殆，所以迎
J40nB478_p0090a08║之有首，隨之有後，拘拘束束，于幻化浮軀上用心，畢
J40nB478_p0090a09║竟要拖起他上天下地，則惑矣。故道之又不容不非
J40nB478_p0090a10║也。何道之不當非儒之未免癖于仕？仕者，治也。治即
J40nB478_p0090a11║學也，學即治也。故孔子之用心處，不專在仕上做，亦
J40nB478_p0090a12║不離于仕上做。若謂孔子專在仕上做，即不當悅吾
J40nB478_p0090a13║斯之未能信。若謂孔子專離仕上做，又不當云明明
J40nB478_p0090a14║德于天下。孔子于不即不離之間，做到不舍晝夜處，
J40nB478_p0090a15║何等泛應恰好。但後之學孔子者，不肖孔子用心，故
J40nB478_p0090a16║不能反身循理，保燮太和，所以未免留情于粉白黛
J40nB478_p0090a17║綠之間，不及造端乎日用尋常之際，忙忙急急于蝸
J40nB478_p0090a18║名蠅利上用心，畢竟要擔到死而後已，則惑矣。故儒
J40nB478_p0090a19║之又不容不非也。何儒之不當非釋之未免癖於空？
J40nB478_p0090a20║空者，心也。心即色也，色即心也。故佛氏之用心處，不
J40nB478_p0090a21║在即空上做，亦非離空上做。若謂佛氏在即空上做，
J40nB478_p0090a22║即不當云是法住法位，世間相常住。若謂佛氏在離
J40nB478_p0090a23║空上做，又不當云凡所有相皆是虛妄。佛氏于不即
J40nB478_p0090a24║不離之間，做到圓覺遍通處，何等任運恰好。但後之
J40nB478_p0090a25║學佛氏者，不肖佛氏用心，故不能行解相應，理事無
J40nB478_p0090a26║礙，所以長年坐在文字理學之鄉，或寂寞空閒之處，
J40nB478_p0090a27║悠悠忽忽于動靜取舍上用心，畢竟要倚墻靠壁，則
J40nB478_p0090a28║惑矣。故釋之又不容不非也。」夫云：「和尚持論固是，但
J40nB478_p0090a29║釋教言空者，終恐不可。」師云：「釋教所謂空者，非謂頑
J40nB478_p0090a30║蠢不靈之空，乃含吐十虛，包羅萬有之真空也。心若
J40nB478_p0090b01║不空則不虛，不虛則不靈，故老子所謂虛而不屬，孔
J40nB478_p0090b02║子所謂空空如也，亦何常離得空字？且如世間之空，
J40nB478_p0090b03║空若非空，自不容其雲騰鳥飛，風動塵起，草木山川，
J40nB478_p0090b04║樓臺殿閣，四聖六凡，種種物象，大小纖洪，一切音響，
J40nB478_p0090b05║一上一下，一左一右，一橫一直，震作發揮，安成一箇
J40nB478_p0090b06║世界？故曰心空及第者，良有以也。但釋凡開口輒以
J40nB478_p0090b07║空言心者，非無據也，要知心之應物，如空之不拒諸
J40nB478_p0090b08║像發揮耳。如其心若不空，則是物與物交，今乾坤世
J40nB478_p0090b09║界之大成，凡民眾甫之大利，若不空，何以容受？故有
J40nB478_p0090b10║情無情，具此真空之理，錯盪為用，大以成大，小以成
J40nB478_p0090b11║小，隨其形器，盡其分量，果可有大小乎哉？果可無大
J40nB478_p0090b12║小乎哉？是隱顯莫測之教，非所以對庸鄙道也。今復
J40nB478_p0090b13║以虛空譬而曉之，且如在室則有一室虛空，在堂則
J40nB478_p0090b14║有一堂虛空，在谷則有一谷虛空，在山巔則有廣大
J40nB478_p0090b15║虛空，倘臨於日月則有無盡虛空，此皆形器分量之
J40nB478_p0090b16║別，非虛空有大小之不同也。虛空既無大小之不同，
J40nB478_p0090b17║然則心也復有大小之不同歟？故曰蟭螟蜉蝣之心，
J40nB478_p0090b18║心所同也；藕絲針眼之空，空所同也。三教聖人立言
J40nB478_p0090b19║設化，豈復有不同耶？故釋之所謂於一毛端遍能含
J40nB478_p0090b20║受十方國土，含此也；坐微塵裏轉大法輪，轉此也；自
J40nB478_p0090b21║心現量，現此也；萬法惟識，惟此也；因所作壞不壞相
J40nB478_p0090b22║展轉因，因此也；一切事究竟堅固，究此也；圓覺妙心，
J40nB478_p0090b23║覺此也。略舉釋之言空如此，而儒之所謂吾無隱乎
J40nB478_p0090b24║爾，非露此耶？左右逢源，非逢此耶？明於庶物，非明此
J40nB478_p0090b25║耶？察於人倫，非察此耶？高堅前後，非恍此耶？欲罷不
J40nB478_p0090b26║能，非本此耶？萬物皆備於我，非備此耶？儒之既違越
J40nB478_p0090b27║不得空字，然則道之又越得空歟？故玄之又玄，玄此
J40nB478_p0090b28║也；三十輻共一轂，運此也；鑿戶以為室，埏埴以為器，
J40nB478_p0090b29║用此也；貴以身為天下，寄此也；愛以身為天下，託此
J40nB478_p0090b30║也；曰彝、曰希、曰微，體此也；致虛守靜，復此也；芸芸歸
J40nB478_p0090c01║根，反此也；泛兮其可左右，恃此也；視之不足見，聽之
J40nB478_p0090c02║不足聞，用之不可既，廓此也；不出戶，知此也；不窺牖，
J40nB478_p0090c03║見此也；牒牒而不分別，渾此也；形無其形，物無其物，
J40nB478_p0090c04║驗此也；萬竅怒嚎，散此也；大小逍遙，樂此也。今道之
J40nB478_p0090c05║既離不得空字，何獨怪其釋氏之不當言空也？故在
J40nB478_p0090c06║儒曰君子之於天下，在道曰道在天下，在釋曰佛法
J40nB478_p0090c07║在世間，果可離於天下世間而談教也？故當時之列
J40nB478_p0090c08║為三教者，深有謂也。設使當時只有一儒教，而後之
J40nB478_p0090c09║習儒者，幾能彷彿孔氏之用心，而不漸流入於人欲
J40nB478_p0090c10║之私者耶？只有一道教，而後之習道者，幾能彷彿老
J40nB478_p0090c11║氏之用心，而不漸流入於搬弄之末者耶？只有一釋
J40nB478_p0090c12║教，而後之習釋者，幾能彷彿佛氏之用心，而不漸流
J40nB478_p0090c13║入於矯現之偽者耶？故必由此三教列而鼎立，始有
J40nB478_p0090c14║交相教養之助，然後進步有階，持守便當，不致溺於
J40nB478_p0090c15║一偏，互相詆訿。所以儒士之結道者，談保身之方；結
J40nB478_p0090c16║釋者，談治心之要；道者，結儒士談人事之節；結釋者，
J40nB478_p0090c17║談實相之真；釋者，結儒者談日用之常；結道者，談形
J40nB478_p0090c18║神之玅。則雍容和睦一家，彼此來往三教，他日相逢，
J40nB478_p0090c19║見而悅之，乃故知也。得非納交美好於一時，扇淳風
J40nB478_p0090c20║於萬古歟？然雖如是，猶有三教話會處。到這裏，更須
J40nB478_p0090c21║超脫一步，不涉縑纖，雖有理莫能伸，言辯莫能及，文
J40nB478_p0090c22║字莫能載，因果罪福，事業功勳，一齊放下，前後際斷，
J40nB478_p0090c23║中亦不安，只教淨裸裸絕承當，赤灑灑無回互，在儒
J40nB478_p0090c24║不知，在釋不知，在道不知，然亦不妨在儒也，在釋也，
J40nB478_p0090c25║在道也。故曰：乘委射御之迂，造次顛沛之急，皆禪也；
J40nB478_p0090c26║吐故納新之俗，燒丹點汞之愚，皆禪也；著衣持缽之
J40nB478_p0090c27║拘，按本宣科之瀆，皆禪也。故我之所謂禪者，泛在三
J40nB478_p0090c28║教，而不為三教所留難，亦何妨道冠、儒履、佛袈裟？亦
J40nB478_p0090c29║何妨全道、全儒、全釋乎？亦何妨一總不著赤條條？故
J40nB478_p0090c30║禪者，誠去執之虛名，即禪亦不可得而名矣。」夫云：「弟
J40nB478_p0091a01║子一向不信有禪，但知有儒、有釋、有道而已，今聆和
J40nB478_p0091a02║尚大教，始知真有禪也。」遂拜辭而去。
J40nB478_p0091a03║燕居禪師語錄二卷終