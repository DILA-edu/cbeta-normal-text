J40nB478_p0099b01║雲山燕居申禪師語錄卷第五
J40nB478_p0099b02║嗣法門人合哲等編
J40nB478_p0099b03║頌古
J40nB478_p0099b04║世尊一日陞座，大眾集定，文殊白椎云：「諦觀法
J40nB478_p0099b05║王法，法王法如是。」世尊便下座。
J40nB478_p0099b06║正體凝然踞法臺，幾番脫卸負羞回。令人卻笑文殊
J40nB478_p0099b07║老，更把一毛眼上栽。
J40nB478_p0099b08║靈雲睹桃花悟道
J40nB478_p0099b09║淑氣催晴鳥亂啼，夭桃含笑露春枝，靈雲一見多情
J40nB478_p0099b10║處，打落殘紅逐馬蹄。
J40nB478_p0099b11║臨濟三頓棒
J40nB478_p0099b12║舉起鞔天空索價，拈來就地便還錢，既知不犯當頭
J40nB478_p0099b13║令，惡發南邊動北邊。
J40nB478_p0099b14║臨濟示眾云：「有一無位真人，常在汝等諸人面
J40nB478_p0099b15║門出入，未證據者看看。」時有僧問：「如何是無位
J40nB478_p0099b16║真人？」濟下繩床搊住云：「道！道！」僧無語，濟托開云：
J40nB478_p0099b17║「無位真人是什乾屎橛。」
J40nB478_p0099b18║為人徹困，哪吒怒忿，三略六韜，神機已逐。
J40nB478_p0099b19║諸可還者，自然非汝；不汝還者，非汝而誰。
J40nB478_p0099b20║還處不還，不還還處。堪笑瞿曇，舌頭無骨。
J40nB478_p0099b21║一日氣不來，向甚處去。
J40nB478_p0099b22║髑髏函蓋去，八字不成文，山斷疑無路，溪回別有村。
J40nB478_p0099b23║棒打石人頭，暴暴論實事。
J40nB478_p0099b24║鼓宮宮動，鼓角角動，擬議商量，不中不中。高山流水
J40nB478_p0099b25║稀音，下里巴歌雅頌。觀音大士耳雙聾，直至而今頂
J40nB478_p0099b26║門重。
J40nB478_p0099b27║文殊三處過夏
J40nB478_p0099b28║在此不出，在彼忘歸。三處過夏兮鍼劄不入，百千萬
J40nB478_p0099b29║箇兮腫不益肥。當時迦葉能行令，好與瞿曇下一椎。
J40nB478_p0099b30║菴主借塔樣
J40nB478_p0099c01║堪笑兩箇菴主，相逢便訴艱苦，塔樣不辭借看，秪怕
J40nB478_p0099c02║釘樁搖櫓。
J40nB478_p0099c03║南泉庄上喫油餈
J40nB478_p0099c04║覓他黃檗擬青皮，服了還同未服時。行至途中瞑眩
J40nB478_p0099c05║也，始知用藥毒如砒。
J40nB478_p0099c06║德山托缽
J40nB478_p0099c07║言不妄發，令不虛行。罷鼓休征時，英雄難窺；展旗布
J40nB478_p0099c08║陣時，突出中師。長鎗短劍血淋漓，蓋代功勳誰識伊？
J40nB478_p0099c09║女子出定
J40nB478_p0099c10║賺他女子全身墮，若是知音都勘破，潦倒瞿曇巧指
J40nB478_p0099c11║呈，至今翻作彌天禍。
J40nB478_p0099c12║乾屎橛
J40nB478_p0099c13║琉璃殿上生青草，怪鳥巢中產鳳雛。拈毒藥，化醍醐，
J40nB478_p0099c14║從來無法強匡扶。乾坤逼塞成何事，那個男兒不丈
J40nB478_p0099c15║夫。
J40nB478_p0099c16║倩女離魂，誰是真者。
J40nB478_p0099c17║不出戶，有生涯，枯枝老榦發新丫。須知別有陽春力，
J40nB478_p0099c18║幾樹婆娑幾樹華。
J40nB478_p0099c19║藏身處無蹤跡，無蹤跡處莫藏身。
J40nB478_p0099c20║是非曾不到山隈，鑿箇新池月自來。君不見，古樓臺，
J40nB478_p0099c21║是處是彌勒，無門無善財。
J40nB478_p0099c22║大隋烏龜
J40nB478_p0099c23║本色還他老大隋，赤條條地斷人疑，草鞋覆卻如相
J40nB478_p0099c24║委，勘破菴中老古錐。
J40nB478_p0099c25║須彌山
J40nB478_p0099c26║黑漆漆，明歷歷，雨灑不著，風吹不入。空山無伴侶，栗
J40nB478_p0099c27║棘橫擔；大海起波瀾，萬仞壁立。
J40nB478_p0099c28║臺山婆子
J40nB478_p0099c29║臺山婆子逞風流，勘破何曾得出頭。山寂寂，水悠悠。
J40nB478_p0099c30║鐵蛇橫古路，毒氣逼人愁。
J40nB478_p0100a01║百丈野狐
J40nB478_p0100a02║壯士生平意氣賒，尚遺鬚髮對菱華。一時鏡破鬚眉
J40nB478_p0100a03║落，始信從來不出家。
J40nB478_p0100a04║睹星悟道
J40nB478_p0100a05║釋迦昨夜睹明星，打失一箇破布袋，天明起來摸布
J40nB478_p0100a06║袋，布袋已成七八塊。啐！秪堪付與城東童氏藥婆，補
J40nB478_p0100a07║箇藥囊，貯取甘草、麻黃、細辛、薑桂。
J40nB478_p0100a08║山居口占
J40nB478_p0100a09║為僧何故愛山居？為愛山居絕所思，黃葉掃來堆上
J40nB478_p0100a10║壁，青芹揀過入酸瓷。身寒不有燒爐日，肚饑寧無喫
J40nB478_p0100a11║菜時？但得不饑并不冷，尚疑人謂養癡皮。
J40nB478_p0100a12║和破老人題蟠龍韻
J40nB478_p0100a13║蟠龍自謂藏於壑，豈欲飛騰露爪牙，數載眠雲情未
J40nB478_p0100a14║已，一朝攪動意偏賒。寒巖忽鎖千條練，幽谷頻添五
J40nB478_p0100a15║色霞，頭角宛然留不住，錦江之上浪桃花。
J40nB478_p0100a16║除夕勉眾禪者
J40nB478_p0100a17║道人活計頗隨緣，春到梅梢又一年，爐裏有薪煨紫
J40nB478_p0100a18║芋，瓶中無水酌清泉。風生峭壁家筵冷，霧靄中堂蓬
J40nB478_p0100a19║篳穿，寂寞不同塵世樂，念頭愈淡道愈堅。
J40nB478_p0100a20║遊流中寺有懷
J40nB478_p0100a21║古寺蕭條亂草芋，故人邀我得盤旋，當軒放入階前
J40nB478_p0100a22║翠，啟戶推開檻外天。幾片白雲生澗水，一棚青火散
J40nB478_p0100a23║林煙，此時暫了流中約，異日將期廠法筵。
J40nB478_p0100a24║送雲峨禪人南行
J40nB478_p0100a25║闍黎決志下南方，此日南方多不良，但見怡顏甜似
J40nB478_p0100a26║蜜，誰知含意毒如礵？殺人不用三分鐵，活命唯將一
J40nB478_p0100a27║片薑，贏得幾回堪柱礎，歸來一帶任揄揚。
J40nB478_p0100a28║留別東赤吳居士
J40nB478_p0100a29║纔得相投便出林，草芊芊處意深深，苔封休採新條
J40nB478_p0100a30║句，夢覺還憐枯木吟。有問不辭欣墮履，無情那復淚
J40nB478_p0100b01║沾襟，曹源近日堪為水，一瀉中分兩處琴。
J40nB478_p0100b02║擬題雲臺即來韻
J40nB478_p0100b03║層巒不睹訝天峰，人固難企鳥易從，殘雪半窗明覆
J40nB478_p0100b04║井，孤風千載韻長松。適憐望帝將留暑，正愛梅花已
J40nB478_p0100b05║過冬，未到雲邊情未瞥，但聆空際落疏鐘。
J40nB478_p0100b06║同章夢兩潘居士登別雲峰次韻
J40nB478_p0100b07║不是居高不與群，秪緣踏破一山雲，路行壁上書之
J40nB478_p0100b08║字，水落橋邊讀梵文。非但胸襟同野闊，還期眼界與
J40nB478_p0100b09║人分，更來問道二君子，豈特聊為小補云？
J40nB478_p0100b10║和月竹法兄題巖前石鯉魚
J40nB478_p0100b11║傍石潛淵飲素流，長年不欲動輕舟，每隨蟹眼窺其
J40nB478_p0100b12║脊，亦任蝦鬚跳上頭。非是沉吟眠死水，待乘桃浪躍
J40nB478_p0100b13║滄洲，一朝背負摩天日，仰面看他雲漢遊。
J40nB478_p0100b14║復藏芥法師
J40nB478_p0100b15║終日裁詩興未灰，休將狂解巧安排，半生俠氣因情
J40nB478_p0100b16║汩，一種丰神被境堆。蓮社不存靈運質，藝林偏愛子
J40nB478_p0100b17║雲才，吾宗有個同真語，逐句將他註破來。
J40nB478_p0100b18║慶六吉吳居士（諱從謙，即都梁牧）
J40nB478_p0100b19║如傷之澤被都梁，九載勤於牧馬羊，博愛至時消有
J40nB478_p0100b20║戾，極恩深處化無良。階前飲啄禽魚順，爨下清涼黍
J40nB478_p0100b21║麥香，仁壽無煩山野祝，情同松柏韻流長。
J40nB478_p0100b22║別法海寺眾禪者
J40nB478_p0100b23║西鄰古寺傍山開，平處寬兮高處崔，應缽每過方丈
J40nB478_p0100b24║室，經行常到雨花臺。為憐翠柏清操迥，故把青松仔
J40nB478_p0100b25║細栽，此日芒鞋多𨁝跳，暫時分手去還來。
J40nB478_p0100b26║寄斗山韓居士
J40nB478_p0100b27║與君相契未深投，別後思之寄扇頭，既信吉人常坎
J40nB478_p0100b28║壈，何須眉宇倍摟愁。與其有意成多事，何若無心總
J40nB478_p0100b29║不憂，雖謂休官林下好，幾人林下樂松丘。
J40nB478_p0100b30║應文明寺制留別懷玉禪人
J40nB478_p0100c01║得意自崢嶸，無心徹底平，相忘三月好，共結百年盟。
J40nB478_p0100c02║石礨留雲住，船橫待客行，蒲團猶掛壁，拄杖落文明。
J40nB478_p0100c03║寄城壁馬居士
J40nB478_p0100c04║氣宇天然別，相逢休話難，吹毛山嶽震，打地骨毛寒。
J40nB478_p0100c05║但用哪吒手，能令邊塞安，始知親切處，遍界沒遮闌。
J40nB478_p0100c06║送允執黃居士
J40nB478_p0100c07║打破如來窟，掀翻老仲廬，曾無元字腳，何處用工夫？
J40nB478_p0100c08║契理無聲臭，存情覺太麤，叮嚀黃允執，莫學嘴盧都。
J40nB478_p0100c09║朝陽散步
J40nB478_p0100c10║洞口雲生足，溪邊柳拂眉，牧童回首處，問訊自皈依。
J40nB478_p0100c11║晚眺
J40nB478_p0100c12║斜陽一帶映山頭，人事蕭條景自幽，樵子牧童歸去
J40nB478_p0100c13║後，月明依舊照松丘。
J40nB478_p0100c14║嶺畔跏趺
J40nB478_p0100c15║頻呼同氣眺晴輝，石上跏趺絕是非，擬欲商量無可
J40nB478_p0100c16║似，笑看一鶚向空飛。
J40nB478_p0100c17║採茶
J40nB478_p0100c18║飯罷攜籃去採▆，襜褕短袂拂山花，低頭不覺天將
J40nB478_p0100c19║晚，人在山間月。
J40nB478_p0100c20║蒼池夜月
J40nB478_p0100c21║依稀堤畔睹光斜，影落瑤池弄晚沙，剛欲撈回空界
J40nB478_p0100c22║去，孰知林外更鋪花。
J40nB478_p0100c23║山居
J40nB478_p0100c24║亭樹沉沉絕點埃，藤藍落翠染蒼苔，名花幾種多留
J40nB478_p0100c25║客，共看煙霞飛入來。
J40nB478_p0100c26║澗峽朝煙
J40nB478_p0100c27║白練拖如織毳橫，千松翠吼撥機聲，東皋忽燦朝陽
J40nB478_p0100c28║燄，驚起寒巢宿鳥鳴。
J40nB478_p0100c29║峰頭古柏
J40nB478_p0100c30║古柏參天帶露垂，森森老榦發新枝，嚴霜烈日曾經
J40nB478_p0101a01║久，留與兒孫作遠思。
J40nB478_p0101a02║四威儀
J40nB478_p0101a03║山中行，行行復停停。何以故？恐怕野猿驚。
J40nB478_p0101a04║山中住，日子隨緣度。眾雖多，靠著鋤頭做。
J40nB478_p0101a05║山中坐，裙褲衣裳破。白茅拴，令人多憎惡。
J40nB478_p0101a06║山中臥，養成大笨貨。慣偷安，懶墮第一箇。
J40nB478_p0101a07║論棒喝
J40nB478_p0101a08║棒是時人一樣施，喝是時人一樣喝，時人不識所以
J40nB478_p0101a09║然，所以拈向時人說。未曾開口耳先聾，未曾舉棒橫
J40nB478_p0101a10║身著，秪在時人日用中，可慨時人不自覺。（五卷終）