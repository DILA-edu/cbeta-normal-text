J40nB478_p0101b01║雲山燕居申禪師語錄卷第六
J40nB478_p0101b02║嗣法門人合哲等編
J40nB478_p0101b03║止水洲緣引
J40nB478_p0101b04║止水洲有止觀菴，菴雖壞，止水之鑑物毛髮可鞠，二
J40nB478_p0101b05║十年間往來者未嘗過而問焉。師應請，迂道往觀，見
J40nB478_p0101b06║數子結茅蘆林淺水，初擬為漁人，趨視之，僧也，欲修
J40nB478_p0101b07║是菴。師問：「汝何方人？」曰：「浙江。」曰：「湖廣。」師遂問：「止水何
J40nB478_p0101b08║不放乎四海？用止何為？」曰：「非不放流，雖流能鑑，為流
J40nB478_p0101b09║蕩忘返者立言也。」師又問：「止觀菴因止作觀，用止何
J40nB478_p0101b10║為？」二僧默然。師笑曰：「吾謂此觀恐未盡善，何則？偏於
J40nB478_p0101b11║靜為靜所制，偏於動為動所亂，必須動靜兩得，方為
J40nB478_p0101b12║大學問之人。予改止觀菴為大學菴為何如？」二僧唯
J40nB478_p0101b13║唯。師曰：「大學在明明德為先，明明德在格物為先，然
J40nB478_p0101b14║格物之下手處須要仔細。此中之物有本有末，此中
J40nB478_p0101b15║之事有始有終，纖毫思勉不得，兩端竭盡，豁然貫通，
J40nB478_p0101b16║方是至善不遷之地，然後新民固無難矣。故曰：人莫
J40nB478_p0101b17║鑑於流水而鑑於止水，唯止能止眾止，此大學之先
J40nB478_p0101b18║務也。若不格物，懸揣明德，於大學何補？且止水映物，
J40nB478_p0101b19║絕無一點虛誕，所以聖賢之心合乎民心，聖賢之鑑
J40nB478_p0101b20║合乎民鑑，使民不敢進其虛誕，所謂大畏民志。民志
J40nB478_p0101b21║既畏，止水之助修復何難乎？則止水之旨不獨為一
J40nB478_p0101b22║郡之風化，而天下後世之風化莫不備焉，豈非大人
J40nB478_p0101b23║之學乎？予改止觀為大學菴，意在斯也。」二僧即乞余
J40nB478_p0101b24║文為引，即以是問答為募疏云。
J40nB478_p0101b25║聯芳偈
J40nB478_p0101b26║付爾瞻禪人
J40nB478_p0101b27║萬峰山頂鵷雛兒，不向繁柯借一枝，數載隨余竹食
J40nB478_p0101b28║飲，象頭高放入雲衢。
J40nB478_p0101b29║付林璧禪人
J40nB478_p0101b30║自在㠟峨下一錘，紅爐裏面幾經回，莫邪不假吹毛
J40nB478_p0101c01║試，待遇其人拔出來。
J40nB478_p0101c02║付雪林禪人
J40nB478_p0101c03║春日偕遊興未終，密雲彌覆暗長空，殷勤欲攪西江
J40nB478_p0101c04║水，一棒攔腰起臥龍。
J40nB478_p0101c05║付無無禪人
J40nB478_p0101c06║泉石煙霞意已佳，隴頭梅熟興偏賒，和枝付與吾鄉
J40nB478_p0101c07║子，異日馨香滿地花。
J40nB478_p0101c08║付窮盡禪人
J40nB478_p0101c09║從來半肯半不肯，全肯之時未是肯，今付吾徒自肯
J40nB478_p0101c10║人，不特諸佛被汝綑。
J40nB478_p0101c11║付靈玉禪人
J40nB478_p0101c12║九龍笑倒到平城，拄杖斷作兩三根，撞著南城報恩
J40nB478_p0101c13║子，分付一根如是行。
J40nB478_p0101c14║付心燦禪人
J40nB478_p0101c15║靈根未斬出蠶藂，無奈嚴霜幾皺容，今日陽和天色
J40nB478_p0101c16║好，千枝萬葉笑芙蓉。
J40nB478_p0101c17║付述中禪人
J40nB478_p0101c18║藂林不去已多年，似此禪和亦可傳，況復胸中解開
J40nB478_p0101c19║口，其行不獨走黔滇。
J40nB478_p0101c20║付福田禪人
J40nB478_p0101c21║傍著吾儕已十年，從來不愛口談禪，今日祖堂分付
J40nB478_p0101c22║汝，既做猴兒要跳圈。
J40nB478_p0101c23║付隱隱禪人
J40nB478_p0101c24║十年前在頭顱打，今日方知腳底疼，不獨此身兼大
J40nB478_p0101c25║有，都盧一座鐵山橫。
J40nB478_p0101c26║付若愚禪人
J40nB478_p0101c27║既識此中無剩語，文字何須用火焚？今日拈來分付
J40nB478_p0101c28║汝，教人莫厭理殘經。
J40nB478_p0101c29║付解空禪人
J40nB478_p0101c30║不容解會不容禪，但得心頭一灑然，今日拍盲分付
J40nB478_p0102a01║汝，拍盲能治野狐涎。
J40nB478_p0102a02║付映雪禪人
J40nB478_p0102a03║帶雪牛兒臥草塘，不能狐兔不商量，吾儕痛與一鞭
J40nB478_p0102a04║子，不特身橫丈七長。
J40nB478_p0102a05║付古平禪人
J40nB478_p0102a06║佛法而今可笑人，傳燈二字不堪聞，吾徒既是英靈
J40nB478_p0102a07║子，借重拈來試一評。
J40nB478_p0102a08║付慈舟禪人
J40nB478_p0102a09║丈雪曾經鐵一團，須知痛癢亦相關，吾儕非是私相
J40nB478_p0102a10║與，共許闍黎續正傳。
J40nB478_p0102a11║付月林禪人
J40nB478_p0102a12║始炙茅亭又炙亭，兩番情緒意中橫，何時共打雷音
J40nB478_p0102a13║鼓，驚起蝦蟆笑月林。
J40nB478_p0102a14║付遜嶽禪人
J40nB478_p0102a15║只為胸中大有憑，舌頭三寸慣欺人，吾儕既囑休開
J40nB478_p0102a16║口，不罵邪禪自落魂。
J40nB478_p0102a17║付赤幡禪人
J40nB478_p0102a18║佛法人情有萬殊，等閒勘破覺狂疏，圓通寺裏親相
J40nB478_p0102a19║委，不似蒙童讀梵書。
J40nB478_p0102a20║付石琴禪人
J40nB478_p0102a21║雲長殿裏炙吾儕，共識參差泥土坏，十四年前分付
J40nB478_p0102a22║汝，今朝特地起風雷。
J40nB478_p0102a23║付飲光禪人
J40nB478_p0102a24║建立藂林頗丈夫，不應閒坐嘴盧都，祖庭近日多寥
J40nB478_p0102a25║落，借重闍黎極力扶。
J40nB478_p0102a26║付穩菴禪人（舊號松月）
J40nB478_p0102a27║一見吾儕閱兩年，許多心事盡犁然，而今分付松稍
J40nB478_p0102a28║月，自此恒明照大千。
J40nB478_p0102a29║付渾朴禪人
J40nB478_p0102a30║九龍嘯月臥雲嵒，拈起吹毛看布衫，我把剎竿分付
J40nB478_p0102b01║汝，牛頭馬尾視風幌。
J40nB478_p0102b02║付懷素禪人
J40nB478_p0102b03║不同族姓卻同年，九載來參屈指禪，今日不妨分付
J40nB478_p0102b04║汝，任君到處豁人天。
J40nB478_p0102b05║付雲樹禪人
J40nB478_p0102b06║不特雲山噉雨華，又能乘興泛魚槎，絲綸一把親交
J40nB478_p0102b07║汝，釣盡長江赤尾巴。
J40nB478_p0102b08║付予璞禪人
J40nB478_p0102b09║咬人狗子不張牙，白日無心吠落霞，夜半賊來著一
J40nB478_p0102b10║口，惡聲不止護三家。
J40nB478_p0102b11║付東旭禪人
J40nB478_p0102b12║但能不受偽禪籠，始是一員禪衲子，欲使吾門廢復
J40nB478_p0102b13║興，大端在爾從頭起。
J40nB478_p0102b14║付宗旨禪人
J40nB478_p0102b15║隨波逐浪幾經秋，忽遇風雷志便休，此日撥開雲路
J40nB478_p0102b16║遠，徑衝天上縱橫遊。
J40nB478_p0102b17║付冰月禪人
J40nB478_p0102b18║古鏡重輝不計年，胡來漢現印三玄，今朝分付冰輪
J40nB478_p0102b19║子，體用全彰續正傳。
J40nB478_p0102b20║付玄覺禪人
J40nB478_p0102b21║吾家曲子韻偏長，唱拍令人自歇狂，今日拈來分付
J40nB478_p0102b22║汝，廣長舌底露鋒鋩。
J40nB478_p0102b23║付十虛禪人
J40nB478_p0102b24║與我同行三十年，就中底事已昭然，雖將慧命親交
J40nB478_p0102b25║汝，密著無言把戒傳。
J40nB478_p0102b26║付鐵梅禪人
J40nB478_p0102b27║佛法何如此日頹，源流拂子竟成堆，知君不是妖狐
J40nB478_p0102b28║種，徹骨驚回逐大梅。
J40nB478_p0102b29║付或菴禪人
J40nB478_p0102b30║梅坪山裏梅兒熟，雪裏生香光馥郁，雖有守株司樹
J40nB478_p0102c01║神，也要老僧蜜分祝。
J40nB478_p0102c02║付得心禪人
J40nB478_p0102c03║水清原不謊龍魚，未遇金鱗逐浪奇，混著泥沙撒一
J40nB478_p0102c04║網，含珠老蚌起人思。
J40nB478_p0102c05║付嵩江禪人
J40nB478_p0102c06║不辭千里兩番來，意在吾儕付囑迴，信把源流書送
J40nB478_p0102c07║汝，必須妙悟歎奇哉。
J40nB478_p0102c08║付睦瞿禪人
J40nB478_p0102c09║剃除鬚髮類毘盧，不屑留髮假丈夫，要做金毛獅子
J40nB478_p0102c10║吼，驚天動地走妖狐。
J40nB478_p0102c11║付深月禪人
J40nB478_p0102c12║職事吾儕廿有年，叢林輔弼已周全，龜毛拂子親相
J40nB478_p0102c13║贈，擘海吞龍震大千。
J40nB478_p0102c14║付良知禪人
J40nB478_p0102c15║滿目知君解度量，拈來無不是文章，只因多一之乎
J40nB478_p0102c16║也，暫屈秋圍再赴場。
J40nB478_p0102c17║付緝燈禪人
J40nB478_p0102c18║僅同日月滿寰區，可慨時人慢緝熙，惟我三鄉方道
J40nB478_p0102c19║者，敲冰迸出續多時。
J40nB478_p0102c20║付穎悟禪人
J40nB478_p0102c21║眼底眉頭盡放光，惟餘鼻孔慢昂藏，梅坪果子多年
J40nB478_p0102c22║熟，拈向弘山分外香。
J40nB478_p0102c23║付了拙禪人
J40nB478_p0102c24║
J40nB478_p0102c25║
J40nB478_p0102c26║付師瞿禪人
J40nB478_p0102c27║
J40nB478_p0102c28║
J40nB478_p0102c29║付大有禪人
J40nB478_p0102c30║
J40nB478_p0103a01║
J40nB478_p0103a02║付尼自真禪人
J40nB478_p0103a03║上大人，丘乙己，劉鐵之後一人爾。磨礱三尺付吾徒，
J40nB478_p0103a04║虎穴魔宮亦任舉。
J40nB478_p0103a05║付辰樞張居士
J40nB478_p0103a06║斫額求人第一機，秪因隔遠兩相期，仲尼殿裏親相
J40nB478_p0103a07║囑，一領麤袍作信衣。
J40nB478_p0103a08║付昱明陳居士
J40nB478_p0103a09║拍天伎倆頭頭隔，放下狂心處處通，斗大圖書分付
J40nB478_p0103a10║汝，印泥印水印虛空。
J40nB478_p0103a11║付城璧馬居士
J40nB478_p0103a12║巨口無心太極渾，大千沙界作丸吞，如來寶劍親相
J40nB478_p0103a13║委，任是鍾馗也掉魂。
J40nB478_p0103a14║付相如李居士（臨安太守）
J40nB478_p0103a15║𫉍新一日喜聞鐘，遂把從前入夢中，彼此既知宜杜
J40nB478_p0103a16║口，傳來一紙要流通。
J40nB478_p0103a17║付二岳米居士（貴西道）
J40nB478_p0103a18║三教猶如一甕然，惟君擊破海中天，蘆花淺水非遊
J40nB478_p0103a19║戲，要獲金鱗巨浪前。
J40nB478_p0103a20║付三岳米居士（順寧太守）
J40nB478_p0103a21║心法傳來十六載，籌君或恐忽其裁，源流不是輕相
J40nB478_p0103a22║許，未若黃裴退得來。
J40nB478_p0103a23║付牧鯤汪居士
J40nB478_p0103a24║偽有源流謂某傳，真返無紅紙半邊，此偈分明付授
J40nB478_p0103a25║爾，不將付字得人嫌。
J40nB478_p0103a26║付若梅朱居士
J40nB478_p0103a27║投機之日可應傳，況復相依十五年，我把一燈分付
J40nB478_p0103a28║汝，龍潭吹滅此因緣。
J40nB478_p0103a29║贊危坐羅漢
J40nB478_p0103a30║斷妄證真，似不宜贊。據爾管窺，內秘外現。吾欲與爾
J40nB478_p0103b01║結為鄰，奈何四果空相絆。
J40nB478_p0103b02║贊紫竹觀音
J40nB478_p0103b03║頭上巖崔竹覆，腳底寒蒲著坐。看似適然怡然，熟知
J40nB478_p0103b04║三十二墮。錯錯，好個餬餅，被人奪卻。
J40nB478_p0103b05║贊神光二祖
J40nB478_p0103b06║縱伊講得十成，未免疑信相伴。不因遇著胡人，何由
J40nB478_p0103b07║心珠燦爛。看看後代兒孫，切莫學他熊耳山前，斷臂
J40nB478_p0103b08║血濺。
J40nB478_p0103b09║贊白衣大士
J40nB478_p0103b10║白衣大士，獲本圖利。獨占高崗，荊棘何忌。
J40nB478_p0103b11║贊初祖達磨
J40nB478_p0103b12║不打葛藤，不食舊唾，彌天問來，秪是不諾，唯壁可觀，
J40nB478_p0103b13║唯石可坐。咄！直饒未向西來，腳跟早已錯過。
J40nB478_p0103b14║自贊（若愚禪人請）
J40nB478_p0103b15║凡所有相，皆是虛妄；凡所有相，非是虛妄。離卻是非，
J40nB478_p0103b16║眼睛也像，眉毛也像，耳朵也像，鼻子也像。且道像那
J40nB478_p0103b17║一箇？像那六祖下第三十六世的燕居和尚。
J40nB478_p0103b18║渾朴禪人請
J40nB478_p0103b19║凡所有相皆是虛妄，況復傳來脫在紙上，且道還有
J40nB478_p0103b20║不虛妄者麼？月中桂魄非顏色，影入清江略見些。
J40nB478_p0103b21║雲樹禪人請
J40nB478_p0103b22║水長船高，泥多佛大，忽地展開，令人驚詫。且道驚詫
J40nB478_p0103b23║箇什麼？眉毛吞卻須彌盧，眼光爍破四天下。
J40nB478_p0103b24║樹竇法孫請
J40nB478_p0103b25║要真便真，要假便假，不假不真，除是道者。若非道者，
J40nB478_p0103b26║鑽龜打瓦，供養者誰？雲濟之下。
J40nB478_p0103b27║為亡僧舉火，值雨，命執事茶毘。
J40nB478_p0103b28║「靈光不昧，鵠瘦如柴。三更脫去，寧不哀哉。汝等多肩
J40nB478_p0103b29║插蠟積成堆，仔細將他化作灰。獨有芒鞋休要煆，待
J40nB478_p0103b30║他行腳上天台。」
J40nB478_p0103c01║為印初禪人舉火
J40nB478_p0103c02║「萬頃之僧，梁氏之子，庶乎其人，惜乎其死。」四面柴圍，
J40nB478_p0103c03║以火炬攛入，云：「火從中起，燒得皮爛肉焦，那容毛髮
J40nB478_p0103c04║爪齒？一條大路直如絃，西方在爾，東土在爾。」
J40nB478_p0103c05║為無塵舉火
J40nB478_p0103c06║把火炬，云：「當生卻不生，居塵便脫塵。」攛入，云：「向者裏
J40nB478_p0103c07║薦得，驢胎馬腹任意縱橫，地獄天堂出沒自在。」
J40nB478_p0103c08║燕居禪師語錄六卷終