J40nB478_p0104a01║雲山燕居申禪師語錄卷第七
J40nB478_p0104a02║嗣法門人合哲等編
J40nB478_p0104a03║示爾瞻禪人（雜偈）
J40nB478_p0104a04║靈禽自謂苦無枝，既是無枝不受羈，莫是羽翎生未
J40nB478_p0104a05║足，再來林下長些時。
J40nB478_p0104a06║勉隱隱禪人
J40nB478_p0104a07║小小青蛇滿肚機，啣珠何必淚雙啼，許多按劍誰先
J40nB478_p0104a08║委，推倒禪床孰與齊。
J40nB478_p0104a09║示古平禪人
J40nB478_p0104a10║泥豬罵癩狗，癩狗罵泥豬，非一朝一夕之故，只要罵
J40nB478_p0104a11║到樹倒藤枯。且道樹倒藤枯時，如何依然習氣不除？
J40nB478_p0104a12║示雲樹禪人
J40nB478_p0104a13║汝是何方小鳳兒，秪因短翮兩相期，隨緣竹澧無他
J40nB478_p0104a14║徙，一日翱翔便出岐。
J40nB478_p0104a15║示佛田禪人
J40nB478_p0104a16║浮生不是沒緣因，生在南鄉大水濱，種得碧桃千萬
J40nB478_p0104a17║本，不唯結實且垂蔭。
J40nB478_p0104a18║寄映雪禪人
J40nB478_p0104a19║十年前做小維那，今日重來兩鬢皤，放汝入山應自
J40nB478_p0104a20║了，過師百倍始傳他。
J40nB478_p0104a21║示魁宇藍居士
J40nB478_p0104a22║將何所見是誰聞，觸處生疑觸處尋，一日踏翻波是
J40nB478_p0104a23║水，山頭大浪使驚人。
J40nB478_p0104a24║示桂寰藍居士
J40nB478_p0104a25║歷來有箇要孩兒，不見令人特地疑，及至相逢又不
J40nB478_p0104a26║見，轉身又在耳邊啼。
J40nB478_p0104a27║示碧沉禪者
J40nB478_p0104a28║明珠一顆露當陽，夜夜朝朝放大光，此是彌陀真境
J40nB478_p0104a29║界，更於何處問西方。
J40nB478_p0104a30║示安宇藍居士
J40nB478_p0104b01║千里來呈鐵面皮，貪嗔我慢絕雲泥，須知晝夜常無
J40nB478_p0104b02║隱，要且無人接得渠。
J40nB478_p0104b03║示肖農丁居士
J40nB478_p0104b04║住世何曾幾百年，致令人去學神僊，誰知更有如來
J40nB478_p0104b05║種，好把神仙置一邊。
J40nB478_p0104b06║示正虛禪者
J40nB478_p0104b07║左一偈兮右一偈，妄向師前亂攃屁，只須一陣好東
J40nB478_p0104b08║風，萬事隨他備不備。
J40nB478_p0104b09║示紹尊禪者
J40nB478_p0104b10║不悟凡身即佛身，遂將兩箇妄區分，而今劃斷從前
J40nB478_p0104b11║路，任是僧繇畫不成。
J40nB478_p0104b12║示微素禪者
J40nB478_p0104b13║一人一箇臭皮囊，拖得來時氣宇揚，不過山僧劈▆
J40nB478_p0104b14║打，始終曳尾露行藏。
J40nB478_p0104b15║示志常禪者
J40nB478_p0104b16║山門日日為誰開？掃地焚香望佛來，昨夜波斯開隻
J40nB478_p0104b17║眼，三更時分出蓮臺。
J40nB478_p0104b18║示思修禪者
J40nB478_p0104b19║不容知又不容會，不怕攀緣與瞌睡，但使此中是箇
J40nB478_p0104b20║人，何須更入三賢位。
J40nB478_p0104b21║示秋水禪者
J40nB478_p0104b22║搬柴不憚走深山，帶葉連枝一擔擔，手抹頭顱汙一
J40nB478_p0104b23║把，不知受用在其間。
J40nB478_p0104b24║示健菴禪者
J40nB478_p0104b25║謾言作佛且為人，野菜充饑莫厭貧，隨分納些消日
J40nB478_p0104b26║子，須知有箇極相親。
J40nB478_p0104b27║示名世朱居士
J40nB478_p0104b28║大冶常將佛祖烹，驀頭一棒了無生，有人問汝青螺
J40nB478_p0104b29║事，信手拈來覿面呈。
J40nB478_p0104b30║示靈玉禪人
J40nB478_p0104c01║客歲匡徒得得來，秪因覲省看吾儕，今朝飯罷間相
J40nB478_p0104c02║謔，喝住人吞下馬臺。
J40nB478_p0104c03║勉穩菴禪人
J40nB478_p0104c04║莫言一勺水無痕，廣大無涯好牧鯤，此日不妨頻借
J40nB478_p0104c05║力，他年任爾取龍吞。
J40nB478_p0104c06║示可行鄧居士
J40nB478_p0104c07║見色聞聲也大奇，相隨來也失便宜，明明主伴無遮
J40nB478_p0104c08║掩，那許時人著意窺。
J40nB478_p0104c09║示木瓜嶺眾善人
J40nB478_p0104c10║六箇獼猴作賊媒，家珍穩密去還來，重門雖設無關
J40nB478_p0104c11║鎖，秪要當人夢眼開。
J40nB478_p0104c12║示城口眾居士
J40nB478_p0104c13║一句相當意氣投，分明底事復何求，眼前不悟尋深
J40nB478_p0104c14║理，何異拋珠引石頭。
J40nB478_p0104c15║示木瓜嶺眾居士
J40nB478_p0104c16║昨日為賓今日主，主賓互換騰今古，不明空自撞金
J40nB478_p0104c17║鍾，識得何妨打破鼓。
J40nB478_p0104c18║示國宇藍居士
J40nB478_p0104c19║一聲㘞地出娘胎，帶得長生果一枚，何必蟠桃千萬
J40nB478_p0104c20║顆？但知己有勿疑猜。
J40nB478_p0104c21║示在邇法孫
J40nB478_p0104c22║將謂吾門意氣賒，誰知做出盡週遮，如今翻作無情
J40nB478_p0104c23║口，罵了人來罵自家。
J40nB478_p0104c24║示石蓮法孫
J40nB478_p0104c25║根基已載劫初前，那怕狂風動石蓮，認得蟠龍真父
J40nB478_p0104c26║子，信從肋下痛還拳。
J40nB478_p0104c27║示鄧門眾居士
J40nB478_p0104c28║供養如山一粒米，縱然成現要人舉，不因浪把舌頭
J40nB478_p0104c29║嘗，一日三餐可惜許。
J40nB478_p0104c30║示福海唐居士
J40nB478_p0105a01║福海無涯不較多，其中受用卻如何？饒他縱有驚人
J40nB478_p0105a02║浪，盡是無風匝匝波。
J40nB478_p0105a03║示唐家寨眾居士
J40nB478_p0105a04║處處陽和綠柳垂，誰人過此不揚眉？秪言是日風光
J40nB478_p0105a05║好，不似長堤雪壓時。
J40nB478_p0105a06║示渠渡廟眾居士
J40nB478_p0105a07║直饒不道費神工，柏子庭前致目瞢，樹上雞鳴剛側
J40nB478_p0105a08║耳，要知別是一帆風。
J40nB478_p0105a09║示鄧門眾居士
J40nB478_p0105a10║劃斷前途絕遠遊，歸家只在腳尖頭，經行若也尋之
J40nB478_p0105a11║遶，終是騎牛更見牛。
J40nB478_p0105a12║示三省周居士
J40nB478_p0105a13║日日三省，搖鞭弄影。不用商量，如驢覷井。若要成佛，
J40nB478_p0105a14║一彈指頃。
J40nB478_p0105a15║示以晏鄧居士
J40nB478_p0105a16║讀書為學聖，功名何足言，虞庭十六字，字字鎖狂猿。
J40nB478_p0105a17║寄章辰潘居士
J40nB478_p0105a18║不如博奕且賢乎，為甚纔看萬卷書？大道不明千百
J40nB478_p0105a19║載，只因自智薄愚夫。
J40nB478_p0105a20║示合裔劉居士
J40nB478_p0105a21║滿目是聖人，幾人肯覺照，覺得無聖人，自然生好樂。
J40nB478_p0105a22║示仲文周道童
J40nB478_p0105a23║莫道無心境自寧，清風也或打窗櫺，推輪過我燒豬
J40nB478_p0105a24║腿，駕鶴來時酒一瓶。
J40nB478_p0105a25║示自真閔道人（慶陽妃）
J40nB478_p0105a26║孤根著地暖先回，怕甚寒霜雪壓來，且喜今朝天色
J40nB478_p0105a27║好，枝枝放出老黃梅。
J40nB478_p0105a28║示協華閔居士
J40nB478_p0105a29║雖愛含誠不吐辭，如愚終不教人知，而今且作逃禪
J40nB478_p0105a30║客，未有功成不到時。
J40nB478_p0105b01║寄碧天禪者
J40nB478_p0105b02║萬里無雲湛碧天，晴光一道照林泉，殷勤報與當家
J40nB478_p0105b03║子，切忌逢人話正偏。
J40nB478_p0105b04║示靈源禪者
J40nB478_p0105b05║恁麼來，恁麼去，大事未明莫兒戲。轉眼便是白頭僧，
J40nB478_p0105b06║料想生死沒人替。
J40nB478_p0105b07║示天錦王居士
J40nB478_p0105b08║一段天然錦，誰能信手裁，非是尋常有，生前帶得來。
J40nB478_p0105b09║示法衛熊居士
J40nB478_p0105b10║平明騎馬上東山，正遇山▆倒剎竿，此箇因緣應不
J40nB478_p0105b11║偶，世尊傳法至阿難。
J40nB478_p0105b12║示合傳張善人
J40nB478_p0105b13║歷雪經霜不記年，深閨落▆轉幽閒，叮嚀報與修行
J40nB478_p0105b14║女，節老風高耐歲寒。
J40nB478_p0105b15║示乾迥張居士
J40nB478_p0105b16║昔日是一書生，今朝卻成猛將，不唯氣宇英雄，要且
J40nB478_p0105b17║胸中豪放。
J40nB478_p0105b18║示鍾林禪者
J40nB478_p0105b19║天門一往復青螺，腳底忙忙不較多，滿目溪山如透
J40nB478_p0105b20║徹，看來由自不由他。
J40nB478_p0105b21║示純一禪者
J40nB478_p0105b22║幾年前已識荊州，孰意翻為兩地秋，此日相逢同俛
J40nB478_p0105b23║仰，莫教遺恨萬山頭。
J40nB478_p0105b24║示大亨禪者
J40nB478_p0105b25║輔弼叢林有幾人，楊岐一道絕人行，而今再見相期
J40nB478_p0105b26║約，莫負當年鐵石心。
J40nB478_p0105b27║示若蘭李居士
J40nB478_p0105b28║昔日曾遊宦海來，今依林下學癡呆，他時識盡功成
J40nB478_p0105b29║去，萬仞峰頭起迅雷。
J40nB478_p0105b30║示繩樞王居士
J40nB478_p0105c01║幾箇英賢肯信禪？唯公勘破便翛然。有人問著如何
J40nB478_p0105c02║舉？笑指峰頭孤月圓。
J40nB478_p0105c03║示合秉余善人（慶陽妃）
J40nB478_p0105c04║富貴從來大戲場，不由人意自揄揚，若知世事皆如
J40nB478_p0105c05║此，便是真人快活方。
J40nB478_p0105c06║示宗謐劉居士
J40nB478_p0105c07║四海澄濴徹底清，風恬浪寂困人心，有時點溼蒼龍
J40nB478_p0105c08║尾，雨到枯黃盡易生。
J40nB478_p0105c09║示仙瞿禪者
J40nB478_p0105c10║斫額求人不記年，眼睜睜地對誰言？冤家未遇空垂
J40nB478_p0105c11║手，便把仙瞿打一拳。
J40nB478_p0105c12║示雲巖禪者
J40nB478_p0105c13║與汝同鄉隔一山，出辭吐氣最相關，與其馳逐團團
J40nB478_p0105c14║走，何不搬來借一間。
J40nB478_p0105c15║勉瑞曇禪者
J40nB478_p0105c16║汝之住處如象馬，灩澦江頭作麼灑。前浪既去急如
J40nB478_p0105c17║飛，後浪飄來如覆瓦。誰能川上看川流，不看川流看
J40nB478_p0105c18║看者。
J40nB478_p0105c19║示合緣劉居士
J40nB478_p0105c20║知君有件驚人寶，秪為埋塵卒未曉，今朝指出勿蹉
J40nB478_p0105c21║跎，若是蹉跎又不了。
J40nB478_p0105c22║示合智王居士
J40nB478_p0105c23║舉起要照顧，莫教走錯路，苦海固無邊，回頭便是渡。
J40nB478_p0105c24║示御之陳居士
J40nB478_p0105c25║欲作聖賢，須是道者，一如調琴，一如御馬。
J40nB478_p0105c26║示預之呂居士
J40nB478_p0105c27║父母未生，光明碩大，燦爛人前，識者驚詫。
J40nB478_p0105c28║示帥之李居士
J40nB478_p0105c29║天使成人自不凡，何妨佩劍著戎衫，從茲要識誰為
J40nB478_p0105c30║主，百萬軍中去復還。
J40nB478_p0106a01║示梅樹法孫
J40nB478_p0106a02║黃梅住五祖，接踵號梅樹，不特蓋四鄰，馨香為國祚。
J40nB478_p0106a03║示通然張居士
J40nB478_p0106a04║迋迋傳來信得否，應對通身都是口，莫教當面被人
J40nB478_p0106a05║顢，但要伸手忘卻手。
J40nB478_p0106a06║示悅然許居士
J40nB478_p0106a07║無盡光陰四十過，相投何必羨東坡，明珠一顆親相
J40nB478_p0106a08║委，免使堆金用馬駝。
J40nB478_p0106a09║寄樂施苟居士
J40nB478_p0106a10║去去來來過汝家，每將酸物軟人牙，躊躕沒甚酬君
J40nB478_p0106a11║意，遠寄山椒致謝茶。
J40nB478_p0106a12║勉其中禪者
J40nB478_p0106a13║人雖柔懦志須堅，莫把宗門作等閒，病骨一根拄杖
J40nB478_p0106a14║子，至今藏著未曾傳。
J40nB478_p0106a15║示乾愷王居士
J40nB478_p0106a16║慈祥愷悌，出自雲南，僅同魯變，至道何艱。
J40nB478_p0106a17║示遠樹當家
J40nB478_p0106a18║正法難扶幾箇扶，直須痛罵老騷胡，誰云祖道垂秋
J40nB478_p0106a19║晚，且喜獅林絕野狐。
J40nB478_p0106a20║示肖鵬冉居士
J40nB478_p0106a21║一見生懽喜，相忘無彼此。誠實為君言，猶恐忘記耳。
J40nB478_p0106a22║寫入扇頭來，大似從頭起。凜凜天地問，忙忙是自己。
J40nB478_p0106a23║切忌再蹉跎，彷徨過日子。
J40nB478_p0106a24║示心燦禪人
J40nB478_p0106a25║曲指諳來別有年，相逢不厭口便便，知音莫謂閒相
J40nB478_p0106a26║識，此箇冤家結在前。
J40nB478_p0106a27║示懶木沙彌（號）
J40nB478_p0106a28║從來漆貴被割，楂梨橘柚遭攀，如何一根大樹，吞雲
J40nB478_p0106a29║吐霧閒閒。
J40nB478_p0106a30║示懷玉禪者（誕）
J40nB478_p0106b01║嵩山日日插天高，四面層巒似折腰，揀點山僧無別
J40nB478_p0106b02║慶，但將柏子代冰桃。
J40nB478_p0106b03║復鐵壁隱然禪師
J40nB478_p0106b04║參禪須要眼雙明，始信紅爐片雪輕，設有纖毫透不
J40nB478_p0106b05║去，全身墮在鐵圍城。
J40nB478_p0106b06║示自惺禪人（誕）
J40nB478_p0106b07║怪石堆中隱瞎驢，清光幾度射茅廬，道人無物拈來
J40nB478_p0106b08║供，短杖頻敲三十餘。
J40nB478_p0106b09║示空空副寺
J40nB478_p0106b10║禾滿山頭粟滿樓，當家何必太心愁，錦江一派雲來
J40nB478_p0106b11║客，賴汝維持接上流。
J40nB478_p0106b12║示同柏靜主
J40nB478_p0106b13║肯把山茅結箇亭，日于雲鶴得相親，有時話到深▆
J40nB478_p0106b14║處，誰解人前破口脣？
J40nB478_p0106b15║示虎洞靜主
J40nB478_p0106b16║玲瓏窟子闢山隈，虎跡人蹤絕忌猜，曾被牛頭親覷
J40nB478_p0106b17║破，至今無計喚歸來。
J40nB478_p0106b18║示𮳔川靜主
J40nB478_p0106b19║當臺一鑑莫躊躇，氣宇驚人始丈夫，謾道林花開得
J40nB478_p0106b20║早，縱然老榦欠扶疏。
J40nB478_p0106b21║示見如禪者
J40nB478_p0106b22║時時觸動轉天樞，試問天樞轉也無？會得樞中端的
J40nB478_p0106b23║旨，大千俱壞又何虞？
J40nB478_p0106b24║示自惺副寺
J40nB478_p0106b25║丘隅茅屋兩三間，朝去昏天暮始還，一箇渾身無避
J40nB478_p0106b26║處，和煙蹋遍幾重山。
J40nB478_p0106b27║示三目禪人
J40nB478_p0106b28║拈來乾屎厥，會得便休歇，把作箭頭看，肝膽成吳越。
J40nB478_p0106b29║示一乘靜主
J40nB478_p0106b30║耕田博飯道風清，不事諸方五味羹，種得滿山無空
J40nB478_p0106c01║隙，鋤頭鋒利病魔輕。
J40nB478_p0106c02║寄怡聞法主
J40nB478_p0106c03║饒伊修得似天宮，一覺蘇回總是空，道眼未明終有
J40nB478_p0106c04║礙，爭教理事盡融通。
J40nB478_p0106c05║示順督法主
J40nB478_p0106c06║堪笑而今杜撰禪，眼如掣電口如盤，千錐百劄無腥
J40nB478_p0106c07║血，一味頑皮說夢顛。
J40nB478_p0106c08║示大朋禪人
J40nB478_p0106c09║滿天星月亂山浮，幾欲偕歸少計籌，珍重闍黎惺兩
J40nB478_p0106c10║眼，和風收去掛枝頭。
J40nB478_p0106c11║示總持禪人
J40nB478_p0106c12║江南江北幾經秋，放下蒲瓢古岸頭，日暮船橫遲渡
J40nB478_p0106c13║者，風吹白浪起人愁。
J40nB478_p0106c14║示相宇楊居士（誕）
J40nB478_p0106c15║南山行罷北山過，手擊枯梧唱哩囉。人盡去，夕陽多，
J40nB478_p0106c16║幾道清暉映薜蘿。何必蓬萊增壽域，自有還鄉不死
J40nB478_p0106c17║歌。
J40nB478_p0106c18║示心聞禪人
J40nB478_p0106c19║蜀水直，楚水灣，唯有黔地石頭尖。行到蟠龍築破指，
J40nB478_p0106c20║拖聲乃氣叫蒼天。
J40nB478_p0106c21║示善元張居士
J40nB478_p0106c22║正氣恒凝宇宙浮，光吞日月建弘猷，無邊草木從風
J40nB478_p0106c23║偃，不羨當年萬里侯。
J40nB478_p0106c24║示侍僧
J40nB478_p0106c25║幾度青梨打破頭，應知就裏有來由，翻思圓悟勤先
J40nB478_p0106c26║祖，十載巾瓶意自優。
J40nB478_p0106c27║勉眾禪者遊東山
J40nB478_p0106c28║一日扶笻上翠微，翠微時見鳥低飛，幾回未果東山
J40nB478_p0106c29║約，既到東山且謾歸。
J40nB478_p0106c30║示若遇王居士
J40nB478_p0107a01║不遇王良不遇天，膠頭滯尾卻驚鞭，而今已脫鹽車
J40nB478_p0107a02║苦，幾見追風影在先。
J40nB478_p0107a03║示定遠宋居士（新添司）
J40nB478_p0107a04║幾迴欲吐胸中語，及至相逢提不起，還伊劈面兩三
J40nB478_p0107a05║拳，知恩深處固如此。
J40nB478_p0107a06║示惟賢陳居士
J40nB478_p0107a07║誰道將軍不解禪，雕弓放下息狼煙，須知海晏河清
J40nB478_p0107a08║日，眼底舒光爍大千。
J40nB478_p0107a09║示忠廷羅居士（明匡奮將軍）
J40nB478_p0107a10║羽箭腰間爽將臺，英雄不減漢名才，知君不負當年
J40nB478_p0107a11║祝，斫額相看得得來。
J40nB478_p0107a12║示彤廷羅居士
J40nB478_p0107a13║忽地前來便問禪，當頭一拶口便便，如今且作忘機
J40nB478_p0107a14║客，有曰逢緣漆桶穿。
J40nB478_p0107a15║示雲夫羅居士
J40nB478_p0107a16║氣宇如天大，忠肝萬里長，隨時歌白雪，一韻落梅香。
J40nB478_p0107a17║示牧鯤汪居士
J40nB478_p0107a18║早晚幾句零星語，切忌逢人莫錯舉，有人問爾解何
J40nB478_p0107a19║宗，報道茆坡破椅子。
J40nB478_p0107a20║示東赤吳居士
J40nB478_p0107a21║本來一字不識，慣向人前弄筆。糊塗幾句出來，令人
J40nB478_p0107a22║笑得尿滴。中有一句驚人，識得參學事畢。
J40nB478_p0107a23║寄城璧馬居士
J40nB478_p0107a24║挺特男兒沒量大，何須問道口怦怦，將軍說法如天
J40nB478_p0107a25║倒，豈與尋常較重輕。
J40nB478_p0107a26║示一然黃居士
J40nB478_p0107a27║額裏藏珠肘挂符，臨機拈出莫躊躕，直饒是箇翻濤
J40nB478_p0107a28║手，覿面呼來罵野狐。
J40nB478_p0107a29║復別珍汪居士
J40nB478_p0107a30║不有餘錢，更不欠債，無欠無餘，洪深滂湃。何須入海
J40nB478_p0107b01║摸魚蝦，惹得盲龜跛鱉怪，自家得用快如風，第恐逢
J40nB478_p0107b02║人不善賣。且道如何賣？一拳打破口脣皮，轉身又作
J40nB478_p0107b03║女人拜。
J40nB478_p0107b04║慰若惕米居士（順寧太守）
J40nB478_p0107b05║適聞病至篤，病中歌且狂，唯君有傲骨，雖病亦無妨。
J40nB478_p0107b06║直向此中空磊落，無煩瘥病覓奇方。叱豎子，入膏肓，
J40nB478_p0107b07║等閒拈杖打醫王。
J40nB478_p0107b08║示裔瞿汪居士
J40nB478_p0107b09║稟聖賢心，賦丈夫志。無論男身女身，唯要超群出類。
J40nB478_p0107b10║拼此一世浮軀，幹千秋不磨之事。所以道，愈久愈堅，
J40nB478_p0107b11║愈嚴愈厲。等閒識破娘生，繼我如來後裔。
J40nB478_p0107b12║示毅弘彭居士
J40nB478_p0107b13║行道貴年小，行道貴年老，年老易忘機，年小辦得好。
J40nB478_p0107b14║許多老幼人，勞勞盡迷倒，許多老幼人，勞勞入荒草。
J40nB478_p0107b15║喜君遇吾儕，就路還家早，即此卜當來，一見光愈皎。
J40nB478_p0107b16║勉牧鯤汪居士（習五會楞嚴，後仕陵武邑宰）
J40nB478_p0107b17║正務之餘，來此讀咒，咒得不溜，將卷一覆，覆而復開，
J40nB478_p0107b18║眉頭一皺，那來這樣淡不過的語言，令人讀得皮黃
J40nB478_p0107b19║鵠瘦。呵呵，從上許多沒量大人，挂冠歸來，入我門中，
J40nB478_p0107b20║一一歷過，載在傳燈，永貽諸後。
J40nB478_p0107b21║慰樂天王居士（陣前中傷）
J40nB478_p0107b22║毋為善遷，毋為法縛，唯識腳疼，無疼痛腳。人謂總戎，
J40nB478_p0107b23║跼跼拘拘，我道居士，活活鱍鱍。
J40nB478_p0107b24║示大慈趙道人
J40nB478_p0107b25║參禪學道無別訣，只要生死一念切，隨他放去任他
J40nB478_p0107b26║來，甕裏何曾走卻鱉。
J40nB478_p0107b27║示自真閔道人
J40nB478_p0107b28║根器從來別，何妨酒肉場。眉間光燦爛，鼻下口郎當。
J40nB478_p0107b29║吸盡西江水，掀翻曲彔床。丈室容師子，微塵露法王。
J40nB478_p0107b30║鎮靜高樓上，胡笳一韻長。
J40nB478_p0107c01║示鐘惺李居士
J40nB478_p0107c02║扶纛相忘在杏壇，口吧吧地令人酸，何如謾學宜僚
J40nB478_p0107c03║友，百萬軍中且弄丸。
J40nB478_p0107c04║示三圓劉居士
J40nB478_p0107c05║終日為善，令人稱羨，不若無為，優游不倦。有時踏著
J40nB478_p0107c06║滑石頭，勘笑秦時𨍏轢鑽。
J40nB478_p0107c07║示蒞新李居士
J40nB478_p0107c08║雨過晴，星偏皎，月輪孤。青山帶翠，綠水平鋪。無邊清
J40nB478_p0107c09║影落江湖，驚起魚龍亂戲珠。
J40nB478_p0107c10║示善方張居士
J40nB478_p0107c11║幾回出入白雲鄉，每見人間空自忙，汝向忙中開隻
J40nB478_p0107c12║眼，自然隨處露堂堂。
J40nB478_p0107c13║示蟬所宋居士
J40nB478_p0107c14║相知貴在毒心腸，寤寐思之自不忘，忽遇蒼龍敲出
J40nB478_p0107c15║髓，新添一勺海天長。
J40nB478_p0107c16║示若同侯居士
J40nB478_p0107c17║看破塵囂徹底空，何人千里不同風？通身手眼隨拈
J40nB478_p0107c18║弄，始信乾坤掌握中。
J40nB478_p0107c19║示用章戴居士
J40nB478_p0107c20║行堯之行誦堯言，貴識鴻飛第一傳，不向此中開活
J40nB478_p0107c21║眼，徒將鐵硯苦磨穿。
J40nB478_p0107c22║示文德郭居士
J40nB478_p0107c23║龐公終日罵龐婆，罵得龐婆沒奈何，只待日中花弄
J40nB478_p0107c24║影，大家齊唱太平歌。
J40nB478_p0107c25║示斌毓羅居士（龍新守備）
J40nB478_p0107c26║鳳翅斜橫立將壇，不唯砫石且為藩，縱然話到修行
J40nB478_p0107c27║好，第恐功名債未完。
J40nB478_p0107c28║示自北劉居士
J40nB478_p0107c29║金陵出隻驚人虎，伏爪藏牙駐黔土，有日乘風牙爪
J40nB478_p0107c30║獰，嬴得佳聲鎮寰宇。
J40nB478_p0108a01║勉笑由許居士
J40nB478_p0108a02║讀書原為聖賢事，從政須師魯大夫，更看前人作樣
J40nB478_p0108a03║子，顏曾曾喜做官無。
J40nB478_p0108a04║示養元吳居士
J40nB478_p0108a05║深信壺中別一天，山川艸木盡通玄，維摩喉舌非泥
J40nB478_p0108a06║塑，有得於心必有言。
J40nB478_p0108a07║示最良李居士
J40nB478_p0108a08║拄杖頭邊杲日懸，非關時節與因緣，今朝敲出蒼龍
J40nB478_p0108a09║髓，波翻白浪沒人天。
J40nB478_p0108a10║示麗水金居士
J40nB478_p0108a11║儒士釋士與道士，渾元三教何曾二，同行同住復同
J40nB478_p0108a12║床，可笑同床扯破被。
J40nB478_p0108a13║示子尚廖居士
J40nB478_p0108a14║妙質英姿最可人，不違士業契禪心，浴乎沂又風乎
J40nB478_p0108a15║舞，歌詠而歸笑杏林。
J40nB478_p0108a16║示文川黃居士
J40nB478_p0108a17║明明大道本無偏，秪在尋常動靜間，自家寶藏諸般
J40nB478_p0108a18║有，用得何嘗直半錢。
J40nB478_p0108a19║示心鉉禪人
J40nB478_p0108a20║築著無時不放光，秪因鼻孔未昂藏，十成要作摩尼
J40nB478_p0108a21║子？扯破僧伽吼法堂。
J40nB478_p0108a22║示紹宗禪人
J40nB478_p0108a23║勘破家緣如敝屣，不事榮華且學貧，既知法眷親於
J40nB478_p0108a24║子，視子如同視別人。
J40nB478_p0108a25║示闊浪禪者
J40nB478_p0108a26║纔出家，初受戒，兼以人貌又古怪，言語卒卒倉倉，動
J40nB478_p0108a27║止狼狼狽狽，若要拔萃超群，還去山間喫些苦菜。
J40nB478_p0108a28║辭護國寺應福泉山請
J40nB478_p0108a29║護國昔年曾有券，賣與山僧作祖院，明朝應箇小期
J40nB478_p0108a30║來，山門廚庫休改變。
J40nB478_p0108b01║示念如禪人（持蠹魚損扇乞題）
J40nB478_p0108b02║蠹魚何不住江淮，卻於紙上覓蒼苔，癡虫也解穿人
J40nB478_p0108b03║箑，漏逗清風拂面來。
J40nB478_p0108b04║寄圓明禪師水居
J40nB478_p0108b05║斷纜危檣信水流，隨緣漂泊更何愁，浮槎不羨秋香
J40nB478_p0108b06║美，且喜江風一載收。
J40nB478_p0108b07║示淑慈尼
J40nB478_p0108b08║身分四大有來由，昔日天龍豎指頭，只要當人親薦
J40nB478_p0108b09║得，百千三昧不須求。
J40nB478_p0108b10║示鴻羽張居士
J40nB478_p0108b11║或時精進或時疲，怎釋心頭一點疑，黃金未鍊終渣
J40nB478_p0108b12║滓，取證何如不刻期。
J40nB478_p0108b13║示肖尼丘居士
J40nB478_p0108b14║畫絕寫亦絕，絕處與人別。要得兩眼明，拔出疑難橛。
J40nB478_p0108b15║千問百問來，一句都漏渫。且道是那一句？參。
J40nB478_p0108b16║示象頭念佛靜主
J40nB478_p0108b17║身上甚㲯毿，肚裏常不穀。日去山中耘，夜來樹底宿。
J40nB478_p0108b18║踏破象頭關，得見恒沙佛。
J40nB478_p0108b19║示鐘惺李居士寫山水圖（諱恕）
J40nB478_p0108b20║天下名士者，無如李恕長，秪知下筆處，忘卻米元章。
J40nB478_p0108b21║示眾符董居士（總戎）
J40nB478_p0108b22║忽地相逢一著疑，肯將心事對余提，經行不覺廊簷
J40nB478_p0108b23║下，容易還君舊面皮。
J40nB478_p0108b24║示識鯤劉居士
J40nB478_p0108b25║學道貴忘機，如兀復如癡。分明一著子，不是想來底。
J40nB478_p0108b26║雲駛月運，舟行岸移。此去燒黃三十里，阿誰騎馬弄
J40nB478_p0108b27║驢蹄。
J40nB478_p0108b28║示允執黃居士口占
J40nB478_p0108b29║平空釘橛，消磨歲月。忽遇其人，一場敗缺。且道其人，
J40nB478_p0108b30║是何標格？眉分八字軟如綿，鼻孔昂藏硬似鐵。
J40nB478_p0108c01║示虛中當家
J40nB478_p0108c02║青天一棒亂雲收，血染山川鬼見愁，非是老僧愛動
J40nB478_p0108c03║手，新添艸料按牛頭。
J40nB478_p0108c04║示五里菴僧施茶
J40nB478_p0108c05║五里菴中住有年，每逢焦熱煮龍團，能蘇一滴回山
J40nB478_p0108c06║際，渴死隨他臥水邊。
J40nB478_p0108c07║示焚水關主
J40nB478_p0108c08║三載憑關因徹困，儲糧千日濟人窮，平時喫飯無砂
J40nB478_p0108c09║子，獨有今朝米有虫。
J40nB478_p0108c10║示和宇李居士
J40nB478_p0108c11║終朝瞌睡懶看經，自此田肥尚不耕，纔到雲山開隻
J40nB478_p0108c12║眼，三尊大佛一齊吞。
J40nB478_p0108c13║示桂華潘居士
J40nB478_p0108c14║煩惱無明逐日生，紅爐裏面點堅冰，虛空擊碎和雲
J40nB478_p0108c15║煮，說甚黃花混眼睛。
J40nB478_p0108c16║示六和禪德
J40nB478_p0108c17║天地山河一箇舌，為吾口窄代吾說，虛空說碎爛圓
J40nB478_p0108c18║通，那識耳中常出血。
J40nB478_p0108c19║示聞遠李居士
J40nB478_p0108c20║舌頭裂碎眼抽觔，水上葫蘆按最輕，更有臘人來向
J40nB478_p0108c21║火，丙丁童子放花燈。
J40nB478_p0108c22║示正寰潘居士
J40nB478_p0108c23║明明箇裏絕疏親，亙古如斯未易更，自是一雙清白
J40nB478_p0108c24║眼，何曾捏動待花生。
J40nB478_p0108c25║示若心李居士
J40nB478_p0108c26║青霄一望上雲梯，渡接華峰咫尺區，縱是武城來象
J40nB478_p0108c27║馬，不驚略杓任長驅。
J40nB478_p0108c28║示蘭谷法孫
J40nB478_p0108c29║拈起布毛吹遍界，就中何必苦商量，春至柳條微帶
J40nB478_p0108c30║冷，時來花蕊自分香。
J40nB478_p0109a01║示開微法孫
J40nB478_p0109a02║一竅開兮海底穿，洪波浩渺浪滔天，從教百萬人天
J40nB478_p0109a03║眾，難盡淵源活眼泉。
J40nB478_p0109a04║示瞿默知客
J40nB478_p0109a05║意在吾儕立志豪，兩番親值口叨叨，雲山止水隨君
J40nB478_p0109a06║住，莫使禪門太寂寥。
J40nB478_p0109a07║示儼然黃居士
J40nB478_p0109a08║與君相契蓋有年，不識如何號儼然？更指山河為說
J40nB478_p0109a09║法，眼中須悟耳根禪。
J40nB478_p0109a10║示和然王居士
J40nB478_p0109a11║忽然一見笑顏開，想是前生會過來，我有一柯菩提
J40nB478_p0109a12║樹，與君帶去滿城栽。
J40nB478_p0109a13║示昱然劉居士
J40nB478_p0109a14║城隍裏面施樂湯，又有筵僧粥飯堂，若是慣吞鐵彈
J40nB478_p0109a15║者，自然嘗過更來嘗。
J40nB478_p0109a16║示樂然鄂居士
J40nB478_p0109a17║宇宙橫身日夜彰，穿衣喫飯更郎當，但能任運無他
J40nB478_p0109a18║想，何用南尋汎渺茫。
J40nB478_p0109a19║示證果王居士
J40nB478_p0109a20║不雕不琢自生成，證得方知果是因，歲歲幽蘭香出
J40nB478_p0109a21║澗，為君指點劫前春。
J40nB478_p0109a22║示惺慈徐善人
J40nB478_p0109a23║當年靈照是同儔，拈得笊籬百不憂，百草頭邊開正
J40nB478_p0109a24║眼，方知日用有根由。
J40nB478_p0109a25║示竹淇侍者
J40nB478_p0109a26║七歲之時用馬駝，而今十六要人扶，何時得到腳跟
J40nB478_p0109a27║穩，走出人前唱哩囉。
J40nB478_p0109a28║法派偈
J40nB478_p0109a29║德合乾坤，陶鑄弘均，彌綸法界，萬古一心。
J40nB478_p0109a30║燕居禪師語錄七卷終