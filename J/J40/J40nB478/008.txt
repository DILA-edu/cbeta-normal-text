J40nB478_p0109b01║雲山燕居申禪師語錄卷第八
J40nB478_p0109b02║嗣法門人合哲等編
J40nB478_p0109b03║書問（與古山張居士諱明輔附復書）
J40nB478_p0109b04║凡聞好道者不能使山野不好且門下好道之名初
J40nB478_p0109b05║聞之王于野其後聞之古立三并方神生熟矣憾不
J40nB478_p0109b06║一晤奈山野常病舉動維艱今僧來委拄杖一根試
J40nB478_p0109b07║問門下所知何事所好何事其所樂何事如不樂將
J40nB478_p0109b08║拄杖痛打一頓如再不樂更將拄杖直打到點頭處
J40nB478_p0109b09║與山野一音不致蘇黃無色禪道無光矣此瀆。
J40nB478_p0109b10║叢林客往來盛道和尚輔通候雖疏慇懃久切遊
J40nB478_p0109b11║戲在俗屢欲向座下求生活塵緣阻耳適承來教
J40nB478_p0109b12║枉問云云渾身汗下輔從不能好道未知名由何
J40nB478_p0109b13║處有也但知顏子所好所樂皆人人本分家事復
J40nB478_p0109b14║荷慈悲愛我望我委拄杖一根痛打再三愧何敢
J40nB478_p0109b15║當輔彼此一頓拄杖皮穿頭破心骨刺血矣道人
J40nB478_p0109b16║作官依舊是窮目前無能致敬權寄華茶三封為
J40nB478_p0109b17║山中用何時面謁方執弟子禮也臨風遠復不盡
J40nB478_p0109b18║依依。
J40nB478_p0109b19║復虎巖古居士書（諱其品附來書）
J40nB478_p0109b20║萍梗中相相知者多求其心相知如公者少也凡讀
J40nB478_p0109b21║公書頓覺惺許多疲困但不獲與公偕出偕處奈何
J40nB478_p0109b22║奈何近接來書知公于途路中多不如意少拂之也
J40nB478_p0109b23║逆公之生平大拂逆處唯山野知之公亦宜識之矣
J40nB478_p0109b24║今山野行道于斯世數數為多口所憎山野唯抱此
J40nB478_p0109b25║一念以俟高明終不蹈時人圈圚復聞擢監軍任就
J40nB478_p0109b26║中須要勘破後日撥轉旌旗護我道法使天下後世
J40nB478_p0109b27║知我道法中有人得不生平一大快事耶行途保愛
J40nB478_p0109b28║無負山野區區之望此復。
J40nB478_p0109b29║勞勞風塵又到㠟峨凡所寓處絕不一面夜復索
J40nB478_p0109b30║榻間惡艸而去慈悲種子如是虞令虎巖子大生
J40nB478_p0109c01║滅釋之想忽聞和尚遊化此方卻又善根瞥起仍
J40nB478_p0109c02║前歸依可見道法中不可無人言及此吾教中敗
J40nB478_p0109c03║類者不知凡幾誰能振宗風哉歎歎兀坐經閣無
J40nB478_p0109c04║藏來附聞然覺墮嗔孽中和尚何以示我又監軍
J40nB478_p0109c05║耶軍監耶以窮苦呫嗶之夫驅之走食人之鄉而
J40nB478_p0109c06║踐戎馬之場寧復有輕裘緩帶之致或杖策來謾
J40nB478_p0109c07║罵叱吒之氣于棘門壩上之間其將何堪況瓶罍
J40nB478_p0109c08║已空關山難越細雨飄然鬱鬱誰知告皆弟子之
J40nB478_p0109c09║苦海火坑奈何奈何喜師鐸聲大振道肥身瘠日
J40nB478_p0109c10║來號渴西江未審得分半勺添缽盂否如索弟子
J40nB478_p0109c11║于枯魚之肆惟有作曹丘步已耳今期想不能行
J40nB478_p0109c12║午間或弟子來或請和尚來又看緣法何如。
J40nB478_p0109c13║復城璧馬居士書（諱寶附來二書）
J40nB478_p0109c14║或拘欒或放逸幸免去則已矣那復知有必不必耶
J40nB478_p0109c15║今心燦禪人持居士請書一通至始知誤聞阿師之
J40nB478_p0109c16║言以招予實心燦也遂怒起茶條一頓血流滿地何
J40nB478_p0109c17║故如此來說是非者便是是非人耳令山野會亦不
J40nB478_p0109c18║可不會亦不可皆心燦之不問可與不可必欲之麥
J40nB478_p0109c19║新是迫之也但山野到之日即會之日此復。
J40nB478_p0109c20║屆節入省道經麥新草菴深雪信宿干茲日與心
J40nB478_p0109c21║燦禪師煮茗坐論如遊清涼世界舉非煙火市廛
J40nB478_p0109c22║所能搖奪者也惟自媿沉溺俱失本來欲冀和尚
J40nB478_p0109c23║披雲命駕剖示珠璣拯捄弟子於淵海中一旦而
J40nB478_p0109c24║俾之登岸誠和尚無量功德矣如和尚靳厥蒲輪
J40nB478_p0109c25║不一引手是使弟子終於沉溺又安能誕登道岸
J40nB478_p0109c26║耶翹候賁至幸勿吝玉臨穎注切不勝神馳。
J40nB478_p0109c27║又
J40nB478_p0109c28║未出九龍早已會居士矣更遊雲臺駐家佛堂又當
J40nB478_p0109c29║何如及睹耿光聆謦咳宛若舊識第不識居士臨麥
J40nB478_p0109c30║新日知會之日否不然大有爽約非山野所望耑此
J40nB478_p0110a01║奉復嗣容圖晤不宣。
J40nB478_p0110a02║滿擬旬日領誨緣新奉出師不遑如願尚圖回日
J40nB478_p0110a03║方得敬謁座下但疆場伏櫪辛苦驢年無日解脫
J40nB478_p0110a04║自媿非將軍身說法妄欲得高人一言開示雖弟
J40nB478_p0110a05║子根器淺薄茫茫業識在和尚為人心切當不靳
J40nB478_p0110a06║摩尼寶珠照濁水源也臨楮肅候。
J40nB478_p0110a07║復古山張居士書（附來二書）
J40nB478_p0110a08║來云理學如朱晦翁法稱孔孟排禪甚力噫晦翁之
J40nB478_p0110a09║講道談理固智排禪詆佛則愚矣何以知其禪之不
J40nB478_p0110a10║當排也禪者前聖後聖相傳之道脈也亙古亙今不
J40nB478_p0110a11║老不小雖顛擲覆墜而不渝絕滅乾枯而不稿無成
J40nB478_p0110a12║敗得失之階無榮辱是非之境無忻厭無取舍無苦
J40nB478_p0110a13║樂無壽夭在儒亦可釋亦可道亦可甚至男女異類
J40nB478_p0110a14║有情無情此界他方并從上所謂無適而不可非見
J40nB478_p0110a15║道明徹至極者烏能至此故禪之不當排也宜矣何
J40nB478_p0110a16║以佛尤不可詆也佛者覺也覺得人人本具之真理
J40nB478_p0110a17║見得明白守得精確行得諦當證得停妥然後降生
J40nB478_p0110a18║出處自是不凡所以吾佛初生時便解指天指地周
J40nB478_p0110a19║行目顧乃曰天上天下唯吾獨尊是得心應手之玅
J40nB478_p0110a20║非矯強也其間瑞相隨出光滿異域不待麒麟鳳凰
J40nB478_p0110a21║之徵決矣至于舌遍塵沙現身說法拔淖泥塗功施
J40nB478_p0110a22║自在豈小補哉所以不起菩提座而昇兜率天不起
J40nB478_p0110a23║菩提座而昇焰魔天不起菩提座而昇他化自在天
J40nB478_p0110a24║然于說法之際又不能無機之利鈍教之淺深故對
J40nB478_p0110a25║執有者談空執空者談有執即空即有者談不空不
J40nB478_p0110a26║有執攀緣妄想者談空虛寂滅執空虛寂滅者談妄
J40nB478_p0110a27║想攀緣昨日說定法今日不定法多方種種對症之
J40nB478_p0110a28║說并無一字繫贅于人不過以楔出楔去其執著耳
J40nB478_p0110a29║務在還我人人固有之真不添一毫不減一法吾佛
J40nB478_p0110a30║果有說法耶如區區捏佛方便去執之談為詆者是
J40nB478_p0110b01║詆者之知識暗短亦何傷于佛乎第怪一人妄詆于
J40nB478_p0110b02║其前必有百妄隨詆于其後致使蜩鷽之自羨寧不
J40nB478_p0110b03║陋歟吾謂孔孟之不排詆于佛老者深知佛老之實
J40nB478_p0110b04║而後之淺見曲學遽詆非佛老者又豈賢于孔孟哉
J40nB478_p0110b05║殊不知我釋門之大有毘于儒門者設使無有山間
J40nB478_p0110b06║林下之野人又何有佐朝論道之君子而世之明敏
J40nB478_p0110b07║達理而不敢妄擬者又烏知其不是耿介拔俗見道
J40nB478_p0110b08║守道之徒歟涵養純粹而不變塞者又烏知其不是
J40nB478_p0110b09║灰心死志行道證道之徒歟何藻鑑之不深也晦翁
J40nB478_p0110b10║非不知但不詆不能立教且立教者何必排詆為耶
J40nB478_p0110b11║自是以儒教主持世界之正釋與道共助之如有儒
J40nB478_p0110b12║教之正而無釋道助之者是有皮無骨之世界也有
J40nB478_p0110b13║釋道之助而無儒教之正者是有骨無皮之世界也
J40nB478_p0110b14║皮骨相需何用排詆吾徒以晦翁先排詆而後興歎
J40nB478_p0110b15║為是吾以晦翁志在明道則立言排佛老為非則晦
J40nB478_p0110b16║翁興嘆晚矣此復。
J40nB478_p0110b17║自摩竭寂滅道場開娑羅樹間涅槃妙蘊不二法
J40nB478_p0110b18║門得揭昭于沙界而功濟塵劫匪云淺也正法浸
J40nB478_p0110b19║微遂有馬鳴龍樹起九十六種一時冰裂消伏後
J40nB478_p0110b20║西竺澄什陳鴈遯遠繼現身走洛陽江左為佛法
J40nB478_p0110b21║大張樽俎由茲連續不墜故佛道振起與尼山聖
J40nB478_p0110b22║業並行不悖有日矣晚儒迂拘未達強作分解謂
J40nB478_p0110b23║佛門誤視天地萬物為幻生滅別認箇靈明為本
J40nB478_p0110b24║來面目苟持論稍涉簡易直當圓覺玅通者動色
J40nB478_p0110b25║斥為高空乖實梵言異端大抵末學朝夕在人涎
J40nB478_p0110b26║沫下終身學儒正不知儒者也知儒者必不鄙禪
J40nB478_p0110b27║知禪者必不鄙儒楞嚴云一切浮塵諸幻化相其
J40nB478_p0110b28║性真為玅覺明體豈是舍天地萬物認靈明者如
J40nB478_p0110b29║是哉孔子云道不遠人我欲仁斯仁至非不簡易
J40nB478_p0110b30║直當者如是哉子思云唯聰明睿智有臨傳云古
J40nB478_p0110c01║之聰明睿智神武而不殺非不圓覺玅通者如是
J40nB478_p0110c02║哉要之儒禪非可以口辯巧馳鑽舊襲耴當以實
J40nB478_p0110c03║證何以故從上諸佛諸聖一穿衣喫飯凡夫剛性
J40nB478_p0110c04║俠氣血漢日用常行中將本性十八陰界戕害我
J40nB478_p0110c05║元辰者誓必破滅乃止自視與凡民等而智解定
J40nB478_p0110c06║力不須待文後興猛見到證到徹底照澄則廬阜
J40nB478_p0110c07║即峨嶺都會衣冠之地即煙雲瓢笠之鄉真禪真
J40nB478_p0110c08║儒何儒何禪也故理學如朱晦翁法稱孔孟排禪
J40nB478_p0110c09║甚力吾未嘗不量翁之衷妄悼翁之不明宋南渡
J40nB478_p0110c10║後高孝二帝悉好禪翁之忠孝憂二帝不能好禪
J40nB478_p0110c11║之真徒蹈建寺設塔之陋招亡身敗國之恥爾然
J40nB478_p0110c12║翁暮年尚興歎不及安知翁之生平詆禪者白首
J40nB478_p0110c13║私謂何如夫以翁之為學且白首望洋世儒陋淺
J40nB478_p0110c14║據戮力相角者又何如輔束髮志禪長歲出遊聞
J40nB478_p0110c15║善知識便求參禮壬辰春因遇師於黔讀師笥中
J40nB478_p0110c16║錄立言皆簡易直當出句皆圓覺玅通之旨惟行
J40nB478_p0110c17║解相應故毒手惡舌覺天付一生成耳目口鼻無
J40nB478_p0110c18║禪無儒盡卷舒于大圓鏡智離孔孟之扃鑰脫佛
J40nB478_p0110c19║祖之習徑也矧今禪道流濫真偽混淆師昔惓惓
J40nB478_p0110c20║受傳之源流拂子不足為憑師其擔當毅骨鳴樹
J40nB478_p0110c21║澄遯之時作挽救歟可剞劂以廣其傳。
J40nB478_p0110c22║又
J40nB478_p0110c23║讀來書不覺悼甚爾初入道人自排尚不及又何暇
J40nB478_p0110c24║排于人乎剛在文字裏出來仍在文字中打攪終非
J40nB478_p0110c25║脫略人物然云風俗雖薄其有不薄者存道派雖衰
J40nB478_p0110c26║其有不衰者在今之衰薄即古之衰薄也其衰薄三
J40nB478_p0110c27║字可能累其道哉且夫天下之賢才殆非一二云者
J40nB478_p0110c28║但不可以目前畢見必待千百年後讀其集考其事
J40nB478_p0110c29║然後知當時之有人也故儒門中有不可定論者今
J40nB478_p0110c30║天下禪師亦不可以一二云者然亦不可以一時畢
J40nB478_p0111a01║見亦必待千百年之後讀其錄考其行然後知當日
J40nB478_p0111a02║之有人也故釋門中尤有不可定論者近代如漢月
J40nB478_p0111a03║禪師其徒如墨僊居士雖然法嗣亦必有過人之作
J40nB478_p0111a04║方堪授受豈肯糢糊於其間哉此等既是佛祖之罪
J40nB478_p0111a05║人然則佛祖又是何面孔故今之罪人亦未可定論
J40nB478_p0111a06║也今吾徒言風俗既薄道派衰絕當不在辯不在不
J40nB478_p0111a07║辯第要辯得當耳一言半句垂之永久自有公心識
J40nB478_p0111a08║者何煩慮其救之晚又何必含血宿憤問儒問釋更
J40nB478_p0111a09║添煩亂耶且儒門者流不詡揚人前者只相似說到
J40nB478_p0111a10║然終不能證到設有證到者特未知之耳詎可以一
J40nB478_p0111a11║時目前之儒概論天下之無真儒耶而禪門者流真
J40nB478_p0111a12║有行到證到者何妨任口任氣縱橫接人間有妄誕
J40nB478_p0111a13║者詎可以概論天下無真禪師耶然偽者饒他尊之
J40nB478_p0111a14║傳之不過鬧溷一時耳安能貽範千古賤我禪門乎
J40nB478_p0111a15║又何必被髮爭救盡屬徒然復言做善知識者未易
J40nB478_p0111a16║言亦有不難言者如黃梅之孩孺仰山之七歲那有
J40nB478_p0111a17║三十四十工夫端在言之遲速疑之重輕自裁自斷
J40nB478_p0111a18║終不是似玩似謔之非如真有承當箇事者宜自珍
J40nB478_p0111a19║自重可也亦何必由人而後鄭重耶所附七說前二
J40nB478_p0111a20║說似見到語但未審果證到否第三說是隨他語與
J40nB478_p0111a21║己無味第四說大似不識好惡將古人血滴滴為人
J40nB478_p0111a22║處翻為模樣也堪打殺四字真報恩語反為排斥語
J40nB478_p0111a23║可笑第五說論孟告之言然亦不識孟告內外之說
J40nB478_p0111a24║相去天淵豈可以精見真見與夫內外之說同日而
J40nB478_p0111a25║語哉第六說謂無始來薰染習氣必假念佛修行始
J40nB478_p0111a26║得盡淨又可笑薰染習氣貴在勘破自不為冤矣若
J40nB478_p0111a27║待念佛修行更添許多齷齪何能得盡淨去第七說
J40nB478_p0111a28║師資唱和固亦有由務在曲高調古和其難和也又
J40nB478_p0111a29║豈在口呶呶求質於老僧故老僧不得不一一與吾
J40nB478_p0111a30║徒辯此復。
J40nB478_p0111b01║風俗既薄道派衰絕者久矣天下間有一二巨才
J40nB478_p0111b02║在儒門為經術文字所縛纏或議論風波終屬搖
J40nB478_p0111b03║壁日影在釋門為偏空滑語所恣誕縱有超佛驚
J40nB478_p0111b04║人之膽終不知如來下足之處此二種人亦能於
J40nB478_p0111b05║佛場中鋪雲設霧橫矛駭世者也近如漢月和尚
J40nB478_p0111b06║墨僊居士其流亞歟欲求墨僊漢月於今日其可
J40nB478_p0111b07║得乎更求今日於黔遵偏隅又何如乎輔見諸方
J40nB478_p0111b08║日日講禪師敗壞佛法於茲為甚以是云禪師傳
J40nB478_p0111b09║燈錄不賤埒糞朽耶故有意承當者不得不辯非
J40nB478_p0111b10║謂恃辯可以明道乃欲辯明以尊吾道也不然一
J40nB478_p0111b11║人行之十人效之父報讎子行劫愈趨愈敝積壞
J40nB478_p0111b12║之久有識者方起而痛哭流涕焉亦晚矣輔羈旅
J40nB478_p0111b13║斯地含血宿憤屢走問儒門不惟不知曾孟并不
J40nB478_p0111b14║知墨僊走問佛門不惟不知祖師并不知漢月無
J40nB478_p0111b15║漢墨之才并漢墨之非處力尚未到遂誇於人曰
J40nB478_p0111b16║吾乃承當祖師一流而鄙羞漢墨一輩輔以為漢
J40nB478_p0111b17║墨者佛祖之罪人今人者漢墨之罪人也然今儒
J40nB478_p0111b18║門者流猶未嘗矜此揚詡人前獨怪諸方禪者處
J40nB478_p0111b19║蠻貊之村對俗愚之眾布衲絲條是非任口喜怒
J40nB478_p0111b20║任氣題偈作書頃刻數十所往來人非苗仲鄉愚
J40nB478_p0111b21║及離婁明上大人之村學書酸即一竅不通之酒
J40nB478_p0111b22║囊飯袋方且聽之凜凜莫解其故誰有能從中拔
J40nB478_p0111b23║刀斬案者哉由是諸方驕氣愈長往來人矇然望
J40nB478_p0111b24║風降服語錄安得不盈篋門學安得不滿堂諸方
J40nB478_p0111b25║安得不居然善知識乎苟此事不自尊傳猶可時
J40nB478_p0111b26║復尊而傳焉是使天下後世反視禪道之賤賤之
J40nB478_p0111b27║久而必廢之是今尊禪者賤禪者也傳禪者廢禪
J40nB478_p0111b28║者也萬一後日有人起豈不責今竟無出一言被
J40nB478_p0111b29║髮爭救者乎故於師之前不厭喋喋耳夫善知識
J40nB478_p0111b30║者從古未易言必飲冰吞檗數十年得大總持大
J40nB478_p0111c01║智慧大辯才具大眼然後可以喝佛罵祖隨意自
J40nB478_p0111c02║在故湧泉四十年尚有走作香林三十年打成一
J40nB478_p0111c03║片競競業業如護頭目繼斯道也甚重輔每小心
J40nB478_p0111c04║退惕恐貽大方恥笑初遇師於鎮西見無諸方惡
J40nB478_p0111c05║習輔因賞音心折然輔依然似玩似謔若疑若信
J40nB478_p0111c06║者望師為傳派承當大舉如前賢鄭重競業那時
J40nB478_p0111c07║輔不能勉力執殳師食之階下無恨附質七說凡
J40nB478_p0111c08║言有可已而不已者言則不可不言亦不可也況
J40nB478_p0111c09║師友之前罄見闡惑共資扶進自古尚焉世尊阿
J40nB478_p0111c10║難反覆攻擊迄今未有譏以好言者矣輔請質其
J40nB478_p0111c11║七願師示之一曰天下無一人不聖無一物不聖
J40nB478_p0111c12║無一人非佛無一物非佛夫婦之愚可以與知是
J40nB478_p0111c13║人人同也虫虱皆有覺性是物物同也聖愚人物
J40nB478_p0111c14║共由此道但凡民日用不知聖人明物察倫其聖
J40nB478_p0111c15║凡之不同也人道可以喚醒趨正覺禽獸困於血
J40nB478_p0111c16║氣拘跼頑其人物之不同也然聖人之明察非少
J40nB478_p0111c17║費思勉微入情識從心之不踰矩依然凡民之日
J40nB478_p0111c18║用不知也人之知飲知食知行知住非少加學習
J40nB478_p0111c19║依然禽獸之飛走飲啄也是又未嘗不同也人能
J40nB478_p0111c20║於此徹得一段精神光朗海現聖也愚也物也人
J40nB478_p0111c21║也天也地也渾淪浩博無得名矣二日禪不可以
J40nB478_p0111c22║有心求不可以無心求有心未始不無無心未始
J40nB478_p0111c23║不有不待有之而後有無之而後無也不可以語
J40nB478_p0111c24║言跳叫通不可以閉目寂默通纔入語言便是煮
J40nB478_p0111c25║沙求粥食欲通愈窒纔入寂默便是縛枝求樹死
J40nB478_p0111c26║欲止愈亂學道者只知此數路離此數路若無處
J40nB478_p0111c27║安身不知學道如鎗戟林裏觸著即爛大火叢中
J40nB478_p0111c28║動著便燒須無此數路蕩蕩平平方是吾人安身
J40nB478_p0111c29║命處三曰圓覺經云四大各離今者妄身當在何
J40nB478_p0111c30║處即知此身畢竟無體和合為相實同幻化又云
J40nB478_p0112a01║覺悟清淨圓無際故當知六根遍滿法界根遍滿
J40nB478_p0112a02║故當知六塵遍滿法界塵遍滿故當知四大遍滿
J40nB478_p0112a03║法界前言謂形骸情識同幻化也後言謂幻化空
J40nB478_p0112a04║身即法身意也幻固即法人轉幻成法論語學而
J40nB478_p0112a05║時習之圓覺隨順覺性二語括盡曉得二語便曉
J40nB478_p0112a06║得根塵之虛妄曉得色身外洎山河虛空大地咸
J40nB478_p0112a07║是玅明真心中物日用間剎剎塵塵何嘗見有陵
J40nB478_p0112a08║奪轉換之境四曰昔黃檗謂裴公休曰言化城者
J40nB478_p0112a09║謂二乘及十地等覺玅覺皆是權立接引之教如
J40nB478_p0112a10║是思起來不獨此是懽設即德山拈棒秘魔舉杈
J40nB478_p0112a11║雪峰輥毬普化搖鈴起模作樣的也堪打殺五曰
J40nB478_p0112a12║戰國有孟子性善之說人遂將告子輩杞柳湍水
J40nB478_p0112a13║無善無不善可善可不善諸見擯斥不堪彼亦非
J40nB478_p0112a14║漫漫空言者如人炎月談暑在房則曰房熱在路
J40nB478_p0112a15║則曰路熱在舟則曰舟熱坐則言坐熱睡則曰睡
J40nB478_p0112a16║熱眾熱非不是暑也特未仰天一談日耳眾熱者
J40nB478_p0112a17║皆佛門精見仰天者即佛門真見也我以告子輩
J40nB478_p0112a18║亦到精見地位孟子其仰天真見者也六曰入道
J40nB478_p0112a19║之途非一至人接引不同禪人動謂大地無寸土
J40nB478_p0112a20║佛之一字向何安頓人悟得本來婬怒癡皆是阿
J40nB478_p0112a21║彌平等道場有何念佛修行此語談理則是毒人
J40nB478_p0112a22║不小從無始來薰染習氣已厚修治尚恐不淨若
J40nB478_p0112a23║向眾生輩便以放誕任情作了悟解脫說些糞穢
J40nB478_p0112a24║俚言作撤出窠臼粘纏是罪業重增輪迴無極吾
J40nB478_p0112a25║謂不獨眾生當念佛修行即善知識亦當念佛修
J40nB478_p0112a26║行所以供俸問岑大虫果上涅槃天下善知識證
J40nB478_p0112a27║否岑曰未證俸曰善知識何為未證岑曰功未齊
J40nB478_p0112a28║於諸聖總是修行二字到善知識猶廢不得如何
J40nB478_p0112a29║向眾生說無佛無修行七曰振起禪道先須具眼
J40nB478_p0112a30║認得有氣骨漢子方可肩任大事故國有明哲靈
J40nB478_p0112b01║睿之君必有犯鱗進導之臣士有闢山披棘之師
J40nB478_p0112b02║必有磨利爭前之友君能容直益足彰君之明師
J40nB478_p0112b03║能取善益足見師之廣每睹近日禪師苟一負骨
J40nB478_p0112b04║人能立數言提鎗刺的并不究立言之所始輒云
J40nB478_p0112b05║謗佛反法焚稿不錄他則庸碌觀場等唯服俗語
J40nB478_p0112b06║現話遍錄紙板以鳴己高違己則非之順己則是
J40nB478_p0112b07║之是所謂坐居南北不達東西徒滋智者公哄堂
J40nB478_p0112b08║耳不知違者之敬佛法尤深於順者之敬佛法也
J40nB478_p0112b09║達東西南北而臻圓化可以接人振道矣故有遠
J40nB478_p0112b10║公自不放手元亮有子韶自不放手杲上人今之
J40nB478_p0112b11║禪師不辯元亮子韶矣今之居士不辯遠公宗杲
J40nB478_p0112b12║矣振道貴乎明眼眼明須俟圓化千古箴也。
J40nB478_p0112b13║復合明段居士書
J40nB478_p0112b14║一見而合非偶然也既合而別宜各有關況戎馬途
J40nB478_p0112b15║路間尚能計及於此真至誠之一念也蓋誠者當始
J40nB478_p0112b16║終佩服勿少有絲毫間斷以廢初志然不知建大功
J40nB478_p0112b17║立大業毘天地感鬼神能使生靈有賴者賴之矣又
J40nB478_p0112b18║聞至順虎豹遠去人物率從與退之馴魚治民之驗
J40nB478_p0112b19║有契合焉苟非平日之蘊何能及此又聞煥彩繼志
J40nB478_p0112b20║述事為末後大舉是吾徒得人不謬矣今淳朴悖逆
J40nB478_p0112b21║端鼻喪心又是法門之不幸也得失相倚吾徒勉之
J40nB478_p0112b22║承接出川恨不速往奈病軀尚憊舉動惟艱俟再聽
J40nB478_p0112b23║來音方得如命臨穎依依遠復不悉。
J40nB478_p0112b24║與神生方居士書（諱于宣）
J40nB478_p0112b25║人天眼目一書乃徹證者之設為陷阱以驗學者之
J40nB478_p0112b26║有眼目無眼目如有眼目者知其陷阱必不為陷阱
J40nB478_p0112b27║所羈其利人不多若無眼目者遂以為實遂朦然陷
J40nB478_p0112b28║之而不知避則害人不少居士意在汪洋宗旨煥爛
J40nB478_p0112b29║法門奈何學者道眼不明博學強記輩馳騁知解牽
J40nB478_p0112b30║之莫返似非有眼目者之用心也幸居士向木渣羹
J40nB478_p0112c01║鐵釘飯裏咬嚼忽地知非不被一切語言文字顢頇
J40nB478_p0112c02║庶幾為人天眼目也此瀆。
J40nB478_p0112c03║再上本師破山和尚書（附來書）
J40nB478_p0112c04║接和尚來諭德申寧不自知其罪乞和尚赦宥尚有
J40nB478_p0112c05║幾次問安竟付之浮沉想和尚年來清盛不卜可知
J40nB478_p0112c06║申恨抱病多疲不能躬走侍候倘和尚視久遠若一
J40nB478_p0112c07║日則不孝之罪始可贖矣德申雖有忤逆之言因隔
J40nB478_p0112c08║遠不及侍座罔能進其幾諫故不覺來詞之直惟望
J40nB478_p0112c09║和尚於言外鑒之和尚亦莫謂德申妄付一人昔有
J40nB478_p0112c10║僧持德申真祈贊申云眉蹙蹙底是何顏心中所肯
J40nB478_p0112c11║肯是何禪須知授之難受之難握根拄杖到驢年待
J40nB478_p0112c12║箇真傳以此觀之則知德申之心矣耑遣合廣齎鞋
J40nB478_p0112c13║襪果儀聊抒寸念希賜叱收不勝慶幸德申百拜本
J40nB478_p0112c14║師大和尚座前。
J40nB478_p0112c15║年來老病相催不能竭力為人望眾賢徒輩為行
J40nB478_p0112c16║吾道是所願也承耑貴門人乘危冒險獻種種供
J40nB478_p0112c17║養足徵致念但此地愧乏善成衣者薄具粗紬二
J40nB478_p0112c18║端以圓信耳然而法門賢與不肖上古如是特非
J40nB478_p0112c19║今時如是耶胡不聞不重久修不輕初學得之深
J40nB478_p0112c20║淺隨機應之就此不肖輩聖賢尚且難齊況老僧
J40nB478_p0112c21║又將何若老僧故私託者曾為浪子偏憐客似不
J40nB478_p0112c22║敢棄眾若棄眾則棄諸佛也前者丈雪來老僧亦
J40nB478_p0112c23║對他說即上古言語錄者有益將來眼目非是滑
J40nB478_p0112c24║口頭資談柄互相是非然語亦不在多可刪削一
J40nB478_p0112c25║兩冊足矣餘言不既明病僧合十復燕居上座。
J40nB478_p0112c26║復章辰潘居士書（諱應斗附來書）
J40nB478_p0112c27║靈山會上五千退席固世尊之道大莫容勝力會中
J40nB478_p0112c28║數輩退席又病僧之德小無容矣從來愚頑難化詢
J40nB478_p0112c29║非虛語不若隨其根器大小聽彼自成則病僧一向
J40nB478_p0112c30║為人之心不能不于此而改是也餘言不悉即來韻
J40nB478_p0113a01║勉和以復出處如君事事賢威溪何必更栽蓮青山
J40nB478_p0113a02║依舊猶今日綠水何嘗易昔年九月籬邊從古意三
J40nB478_p0113a03║春枝上歷生緣石頭點額須知有況把神駒苦著鞭。
J40nB478_p0113a04║山中事體己荷包容大底習病不深又何賴於醫
J40nB478_p0113a05║王所貴視病淺深多方針砭其就療與否則亦聽
J40nB478_p0113a06║之蓋五千退席何損靈山一會益以明世尊之道
J40nB478_p0113a07║大莫容空函以復慚愧慚愧俚言兼呈教政曾聞
J40nB478_p0113a08║開社慕前賢七十峰頭好種蓮幻夢既將懲往事
J40nB478_p0113a09║殘骸猶可惜餘年觀山亦有觀河意適道非離適
J40nB478_p0113a10║俗緣何止當機求印可從來望影已知鞭。
J40nB478_p0113a11║復夢白潘居士書（諱應星附來三書）
J40nB478_p0113a12║佩教歸已付之默默矣復承惠問愈知切切不知病
J40nB478_p0113a13║僧在俗時為順逆境所苦方纔出家既出家已猶墮
J40nB478_p0113a14║順逆中為傍人所惜豈堪也哉緣病僧自癸未付受
J40nB478_p0113a15║已來所觸無非順境情知樂是苦因詎肯在順處纏
J40nB478_p0113a16║縛為萬劫苦本故雖樂亦無所戀依然是一穿破衲
J40nB478_p0113a17║底長老至於觸逆境如地獄中又知苦是萬劫樂因
J40nB478_p0113a18║故雖逆亦無求脫亦猶然是一穿破衲底長老千萬
J40nB478_p0113a19║無煩居士為病僧惜也當為世惜可也今為道涉世
J40nB478_p0113a20║寧懼風波之險遂不為道惜乎是必於風波中借泛
J40nB478_p0113a21║泛之源流辯其真偽以定名分以徵其世之與道行
J40nB478_p0113a22║之與否然後可已而已今世之既不容辯則是世之
J40nB478_p0113a23║喪道矣非道之喪世也則病僧維世與道之心已盡
J40nB478_p0113a24║矣夫復何言前值令郎善若目悉此境為之痛悼病
J40nB478_p0113a25║僧亦為之痛悼乃曰佛頭著糞卜垂秋幾箇能為出
J40nB478_p0113a26║世憂獨有威溪潘善若一聞不啻若推溝附此并復。
J40nB478_p0113a27║和尚整錫返青螺道體無恙故具聞語云道高一
J40nB478_p0113a28║尺魔高一丈可見魔所以礪道也和尚涉世入道
J40nB478_p0113a29║兩者俱深宜問道之可以伏魔不必問魔之伏與
J40nB478_p0113a30║不伏巍峰獨立群垤盡是兒孫若必諄諄辯源流
J40nB478_p0113b01║正名分何異寸膠而清黃河嗟嗟吾儒亦有時承
J40nB478_p0113b02║面命纔違門則背其師者多彼其受用可知何必
J40nB478_p0113b03║用盡婆心與濫廁之法流嘵嘵哉和尚以為何如。
J40nB478_p0113b04║讀來札知以子女為累難免牽掛胡不思逃影畏跡
J40nB478_p0113b05║者乎不若就陰而止則影跡俱無當下安樂矣如其
J40nB478_p0113b06║不然當更過我俟再說破管教撫掌呵呵不必別求
J40nB478_p0113b07║無生矣來韻二律勉和以復不在僧繁識地靈須知
J40nB478_p0113b08║緩帶拂雲屏閒觀名士東西壁倦閱南華內外經既
J40nB478_p0113b09║慕兩生開汞屑還思二足禮空亭知君不負煙霞叟
J40nB478_p0113b10║共看階前草色青（又）肩輿不禁響林丘驀地聞聲叱
J40nB478_p0113b11║白牛室陋固非陽子宅猿驚恐是北山頭既來不向
J40nB478_p0113b12║門前繞解放何煩靜裏求雖到山間看鹿豕未曾遊
J40nB478_p0113b13║處待君遊。
J40nB478_p0113b14║屢荷面教兼奉耳提知和尚不鄙棄欲使（星）登于
J40nB478_p0113b15║覺路（星）寧獨道外人乎不能不為罔辯白乎（星）年
J40nB478_p0113b16║踰艾耆四兒三女兩幼者尚未婚嫁更厄窮苦未
J40nB478_p0113b17║了此累昔人所謂衣敗絮行荊棘中步步牽挂可
J40nB478_p0113b18║奈何再畢此向來之願則惟合尖佛前話蘊老無
J40nB478_p0113b19║生矣荒村僻陋幸與紫霄逼近（星）可不次趨晤決
J40nB478_p0113b20║不似百艸憂春雨也攝磴非遙肅此暫候重登雲
J40nB478_p0113b21║山二律兼請政昔年曾乞此山靈今日重登撫翠
J40nB478_p0113b22║屏瀑水高懸千尺澗木稚圓蔭幾函經近親色笑
J40nB478_p0113b23║如迎雪靜納乾坤共倚亭三十年來聞夜雨曉山
J40nB478_p0113b24║仍見佛頭青（又）環峙群峰峻壑丘儘堪露地覓騎
J40nB478_p0113b25║牛於今蘿薜猶青眼在昔沙門盡白頭釀酒許從
J40nB478_p0113b26║方外飲掘瓶寧向地中求更無相拒移文至七十
J40nB478_p0113b27║一峰任意。▆
J40nB478_p0113b28║山中苦寂得名公素往以破寂寥至願也其如名公
J40nB478_p0113b29║之不多得何昨有一居士來奈何以文章餂我我從
J40nB478_p0113b30║來不知文章是何物何物是文章惟知有一眼見耳
J40nB478_p0113c01║聞手舞足蹈而已決不在已往之陳跡上咀嚼見笑
J40nB478_p0113c02║斲輪且聖門之子貢可謂能言語者尚將文章性道
J40nB478_p0113c03║分作兩段一曰可聞一曰不可聞測夫子夫子聞之
J40nB478_p0113c04║能不心酸可見億貨財則屢中億夫子則不中也能
J40nB478_p0113c05║言語者若此況不能言語強言語者乎必須從自身
J40nB478_p0113c06║上討箇落處然後盡人盡物故夫子自十五歲時已
J40nB478_p0113c07║有灼見到七十歲上還同空空之鄙夫夫子果有異
J40nB478_p0113c08║於人哉特不過一尋常簡易至當之人與萬物一體
J40nB478_p0113c09║耳故知君子之不知雖愚夫愚婦可以與知愚夫愚
J40nB478_p0113c10║婦之與知雖聖人亦有所不知知即不知不知即知
J40nB478_p0113c11║不能即能能即不能始是君子之極處然則君子之
J40nB478_p0113c12║極處又非愚夫愚婦之極處愚夫愚婦之極處又非
J40nB478_p0113c13║鳶魚之極處鳶魚之極處又非萬物之極處萬物之
J40nB478_p0113c14║極處又非夫子之極處歟到此極處墮肢體黜聰明
J40nB478_p0113c15║才力竭盡纖毫偏易不得方可謂中庸之道故曰中
J40nB478_p0113c16║庸其至矣乎稍涉知不知能不能曰大曰小即非中
J40nB478_p0113c17║庸之謂已故凡有問夫子之文章者君子之道者愚
J40nB478_p0113c18║夫愚婦之知者鳶魚之上下察者不覺轍以辣棒熱
J40nB478_p0113c19║喝從事彼一向不循本之人所以不及信而逃遯也
J40nB478_p0113c20║斯道之所以不明即道之所以不行良可慨矣承諭
J40nB478_p0113c21║本山如若慈虛中六明等陳習歷來未除須束之不
J40nB478_p0113c22║無悖逆不束之又虛住此山實病僧不已之婆心至
J40nB478_p0113c23║于常住一涉招提十方共有況未合之始曰雖圖向
J40nB478_p0113c24║上惜依歸無人幸值法幢願為門下不拘少長盡束
J40nB478_p0113c25║禪規內外行為唯知聽命凡屬雲山所有呈入方丈
J40nB478_p0113c26║命人管理俾生生世世永作祖庭代代同煙一心辦
J40nB478_p0113c27║道如有一僧始終更易自領諸經若干瘡癩若干此
J40nB478_p0113c28║諸佛菩薩前所誓之願也自誓之後竟違誓而不從
J40nB478_p0113c29║雖欲挽救同無涯禪師之在日奈何有七年之病不
J40nB478_p0113c30║受三年之艾也報復不盡欲言。
J40nB478_p0114a01║昨從溪外歸略聞山間異狀不甚得詳（星）乃擬和
J40nB478_p0114a02║尚初上勝力必以真實待諸比丘故不惜苦口熱
J40nB478_p0114a03║心切切剔勵或諸比丘不克仰承束縛故思逸去
J40nB478_p0114a04║因思登山告以寬導之俾受教有地隨晤（某）居士
J40nB478_p0114a05║來自山中則云云乃爾（星）不禁忿然長嘆知此山
J40nB478_p0114a06║無法器也雲山自明隆萬時無涯大師弘法後沿
J40nB478_p0114a07║習土著彼村俗託跡修持視名勝為垢污藪亦何
J40nB478_p0114a08║曾向境緣上試過懲紛室慾都未有省遇境輒亂
J40nB478_p0114a09║離境亦亂銅床鐵柱衽席久矣皚皚白骨其尚顧
J40nB478_p0114a10║耶（星）總角讀書七十一峰閣上多歷年所悉知最
J40nB478_p0114a11║深今善知識當前彼尚不猛改而愈自沉淪此自
J40nB478_p0114a12║作之孽其何傷于兩華乎和尚慈愍萬不可著念
J40nB478_p0114a13║移錫夫洪濤一漚何起息之有惟聽其一二化外
J40nB478_p0114a14║者去若皈心向道克自黽勉者仍提命之是即無
J40nB478_p0114a15║涯大師不斬之澤矣時雨俟霽當把茗傾倒。
J40nB478_p0114a16║復舌響法孫書（附來書）
J40nB478_p0114a17║禪人歷盡苦心接踵前輩似耿介不屑與人共議昨
J40nB478_p0114a18║聞嗣法書雲法姪不忝長坡法兄之後較之書雲可
J40nB478_p0114a19║謂青出於藍也但諸著作寧失於實勿失於華使後
J40nB478_p0114a20║生晚進者有所矜式冒濫法門者有所慚愧是大有
J40nB478_p0114a21║功於末法也倘襲取未真名分未盡又非宗屬之望
J40nB478_p0114a22║故太師祖之得令祖長破如遊魚之得江湖飛鳥之
J40nB478_p0114a23║有兩翼不能使人不好也幸酌而行之莫使左於不
J40nB478_p0114a24║好至囑至囑。
J40nB478_p0114a25║恭惟老人道行黔蜀德被寰中如中天揭日俾在
J40nB478_p0114a26║在荷祖風人人開正眼豈容諸精魅而露質耶悲
J40nB478_p0114a27║夫末運法門真偽間出隆替相倚可笑法門中竟
J40nB478_p0114a28║無一人公心整頓及莊讀老人行錄以法門中種
J40nB478_p0114a29║種細弊一一攻出豈獨令當世妄踐法道者寒心
J40nB478_p0114a30║誠千古祖庭之遺訓耳訥當躬禮座右恨病軀艱
J40nB478_p0114b01║於跋踄肅此專人問按臨馳不盡遙瞻謹啟。
J40nB478_p0114b02║復黃李吳三居士書
J40nB478_p0114b03║忽接手教殊覺駭人若非久服砒霜幾乎毒殺設有
J40nB478_p0114b04║被毒殺者來索命時將何償他速道速道若道得先
J40nB478_p0114b05║從國公處說破免致跛鱉飛龍彼此牽絆何必山僧
J40nB478_p0114b06║一引手救為。
J40nB478_p0114b07║復扶風徐居士（附復三偈）
J40nB478_p0114b08║未到臘八先知睹星一著則居士先釋迦一頭地也
J40nB478_p0114b09║但不識近日煖閣之寒與寒榻之寒相去幾何須知
J40nB478_p0114b10║是中有徹骨與不徹骨者今讀居士三頌誠煖閣之
J40nB478_p0114b11║寒口占以復（偈）一座寒爐滿屋灰等閒撥著一星飛
J40nB478_p0114b12║坐中抖擻前後看誰知失卻兩行眉（又）昨夜寒霜透
J40nB478_p0114b13║骨冷蒙頭衲被和身輥輥得身疼惺起來幾點明星
J40nB478_p0114b14║耿耿耿（又）萬象森羅非是翳滿天星月亦非花時人
J40nB478_p0114b15║因著眼中屑多少男兒不作家。
J40nB478_p0114b16║燕居禪師語錄八卷終