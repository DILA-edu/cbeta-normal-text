J40nB479_p0134a01║昭覺竹峰續禪師語錄卷第四
J40nB479_p0134a02║嗣法門人（發光　彌願）等編
J40nB479_p0134a03║頌古
J40nB479_p0134a04║明星悟道
J40nB479_p0134a05║瞿曇捏怪豈尋常。悟得明星眼一腔。妙用渾無生活
J40nB479_p0134a06║計。至今點綴骨毛香。
J40nB479_p0134a07║瞿曇捏怪不尋常。一見明星禍已彰。當下若無通線
J40nB479_p0134a08║路。古今焉得臭名揚。
J40nB479_p0134a09║未離兜率已降皇宮未出母胎度人已畢
J40nB479_p0134a10║未入營門敗路先。番來復去到驢年。一生解在滿天
J40nB479_p0134a11║網。笑殺瞿曇圈外圈。
J40nB479_p0134a12║拈花微笑
J40nB479_p0134a13║飲光微笑古今傳。一領袈裟沒半邊。百萬人天齊合
J40nB479_p0134a14║眼。明明杲日曬中天。
J40nB479_p0134a15║婆子燒菴
J40nB479_p0134a16║當陽一著驗分明。枯木寒巖又再春。肘後高高明日
J40nB479_p0134a17║月。宗風大振到而今。
J40nB479_p0134a18║南泉斬貓
J40nB479_p0134a19║一刀兩斷定干戈。誰向鋒頭舞太阿。頭頂草鞋能救
J40nB479_p0134a20║得。腥臊猶不臭山河。
J40nB479_p0134a21║三玄三要
J40nB479_p0134a22║第一玄。往上彎。奇中玄妙迥碧天。分明了。眉毛鼻孔
J40nB479_p0134a23║嘴上斑。
J40nB479_p0134a24║第二玄。赤肉團。天邊摘下月一丸。照見了。井底泥牛
J40nB479_p0134a25║吼大千。
J40nB479_p0134a26║第三玄。月兒圓。臘月梅花放鼻尖。香透了。赤鬚鬍兒
J40nB479_p0134a27║嘴上斑。
J40nB479_p0134a28║第一要。休懊惱。藕絲孔裏任𨁝跳。到手了。半夜雞兒
J40nB479_p0134a29║聲聲叫。
J40nB479_p0134a30║第二要。穿絮襖。鴨向水邊梳羽毛。快活了。家中活兒
J40nB479_p0134b01║向誰告。
J40nB479_p0134b02║第三要。黃虀好。佛法僧田種芝草。飽殺了。大地人兒
J40nB479_p0134b03║知道少。
J40nB479_p0134b04║馬祖三喝
J40nB479_p0134b05║一喝金剛劍。魔王心膽寒。拈提分玄要。靈光照大千。
J40nB479_p0134b06║一喝探竿草。全身都靠倒。能活不死人。點啜通身竅。
J40nB479_p0134b07║一喝不作用。管教三日聾。杜鵑啼枝上。聲聲血染紅。
J40nB479_p0134b08║乞食城歸。忽見西山晚晴。雪霽峰巒。盡大地是一則
J40nB479_p0134b09║現成公案。且道如何是現成公案。
J40nB479_p0134b10║第一則
J40nB479_p0134b11║雪覆千山。因甚麼孤峰不白。
J40nB479_p0134b12║著語云。瘦處難瞞。頌云。
J40nB479_p0134b13║雪後始知松柏操。事難方見丈夫心。梅花夢破相思
J40nB479_p0134b14║後。亦任傍人道假真。
J40nB479_p0134b15║第二則
J40nB479_p0134b16║溪聲盡是廣長舌。且道所談何事。
J40nB479_p0134b17║著語云。默而識之。頌云。
J40nB479_p0134b18║洗清天地一洪波。百尺竿頭能幾何。帶水拖泥親薦
J40nB479_p0134b19║得。溪聲山色任摩訶。
J40nB479_p0134b20║第三則
J40nB479_p0134b21║山色豈非清淨身。且道無山色時。喚甚麼作清淨身。
J40nB479_p0134b22║著語云。北斗裏藏身。頌云。
J40nB479_p0134b23║蘆花深處現童真。太殺分明著一丁。赫得虛空輪板
J40nB479_p0134b24║齒。眉毛鼻孔血淋淋。
J40nB479_p0134b25║忽於己躬下得些快活。不敢顢頇。法堂鳴序鐘。舉似
J40nB479_p0134b26║大眾。大家得些快活。各著一語並頌。
J40nB479_p0134b27║著語云。頭上瞞瞞。腳下瞞瞞。頌云。
J40nB479_p0134b28║搬磚運瓦即拖柴。腳下瞞瞞被活埋。大眾於斯親薦
J40nB479_p0134b29║得。磚頭瓦塊坐蓮臺。
J40nB479_p0134b30║古人七個蒲團。昭覺撞斷鐘搥。且道是同是別。
J40nB479_p0134c01║各著一語並頌。著語。是定當看。頌云。
J40nB479_p0134c02║是定當看是可何。滿堂雲水唱哩囉。於中識得真消
J40nB479_p0134c03║息。倒弄橫拈任琢磨。
J40nB479_p0134c04║牧牛頌
J40nB479_p0134c05║曠劫娑婆日吼哮。翻來復去轉途遙。幾回要向南宸
J40nB479_p0134c06║去。只謂時人不稼苗。
J40nB479_p0134c07║這迴探得鼻頭穿。分付山童緊著鞭。十二時中莫放
J40nB479_p0134c08║逸。繩頭刻刻手中牽。
J40nB479_p0134c09║牛兒受制任驅馳。涉水量山我亦隨。耕得山河無寸
J40nB479_p0134c10║土。自然樂此不為疲。
J40nB479_p0134c11║幾經風雨始回頭。立首山家孽性柔。不是渠儂珍黑
J40nB479_p0134c12║白。繩頭默默暫相留。
J40nB479_p0134c13║半白牛兒水草邊。塵囂脫落自天然。六時馴伏開閒
J40nB479_p0134c14║地。放去收來不用牽。
J40nB479_p0134c15║本無罣礙亦真如。石上高歌誰個拘。分付山童足水
J40nB479_p0134c16║草。大家穩便任閑餘。
J40nB479_p0134c17║十無頌無根樹
J40nB479_p0134c18║此樹無根覆百川。無陰陽地久新鮮。森森玉潔超群
J40nB479_p0134c19║上。露出雲梢蔭碧天。
J40nB479_p0134c20║無絃琴
J40nB479_p0134c21║綿綿密密一仙翁。韻出元初太古風。不是谿聲與山
J40nB479_p0134c22║色。輕輕一操嚮虛空。
J40nB479_p0134c23║無鑰鎖
J40nB479_p0134c24║琉璃缾子佇朝陽。出入分明自主張。八面狂風吹不
J40nB479_p0134c25║入。無鑰鎖向那邊匡。
J40nB479_p0134c26║無底缽
J40nB479_p0134c27║缽盂無底口朝天。幾度濕來幾度乾。惹得人天來飯
J40nB479_p0134c28║供。不知那裏是含元。
J40nB479_p0134c29║無孔笛
J40nB479_p0134c30║一聲太古韻青霄。奏出威音那畔韶。六律五音知不
J40nB479_p0135a01║得。明明歷歷分三要。
J40nB479_p0135a02║無縫塔
J40nB479_p0135a03║白雲深鎖玉玲瓏。歷歷明明八面通。坐斷當陽無一
J40nB479_p0135a04║物。寒光凜凜透虛空。
J40nB479_p0135a05║無底船
J40nB479_p0135a06║船兒無底載清風。一任魚龍濯浪蓬。八面狂風吹不
J40nB479_p0135a07║動。和星帶月一船中。
J40nB479_p0135a08║無孔錘
J40nB479_p0135a09║歷劫頻腔佛祖機。橫吞豎吐奮全威。有時拈出人天
J40nB479_p0135a10║驗。百雜千重指一揮。
J40nB479_p0135a11║無星秤
J40nB479_p0135a12║我本無星不犯疑。四生六道盡含輝。一毛頭上知端
J40nB479_p0135a13║的。大地山河一秤稱。
J40nB479_p0135a14║無底籃
J40nB479_p0135a15║籃兒無底盛虛空。攜向街頭糶酒翁。笑殺東村沈大
J40nB479_p0135a16║伯。何年甚日出凡籠。
J40nB479_p0135a17║
J40nB479_p0135a18║
J40nB479_p0135a19║
J40nB479_p0135a20║
J40nB479_p0135a21║
J40nB479_p0135a22║原書闕
J40nB479_p0135a23║
J40nB479_p0135a24║
J40nB479_p0135a25║
J40nB479_p0135a26║
J40nB479_p0135a27║
J40nB479_p0135a28║
J40nB479_p0135a29║
J40nB479_p0135a30║
J40nB479_p0135b01║丹霞燒木佛
J40nB479_p0135b02║日寂寥兮夜寂寥。寒侵木佛火中燒。誰憐院主眉鬚
J40nB479_p0135b03║墮。桑樹傷兮柳樹招。
J40nB479_p0135b04║如貓捕鼠
J40nB479_p0135b05║銅鈴鐵眼個貓兒。覆去翻來一塊疑。鼯鼠縱有窮妙
J40nB479_p0135b06║計。輕輕覷著膽魂迷。
J40nB479_p0135b07║臨濟四喝
J40nB479_p0135b08║一喝金剛劍吹毛。萬象難將正眼瞧。佛魔到此休擬
J40nB479_p0135b09║議。凜凜寒光迫九霄。
J40nB479_p0135b10║一喝金毛咂地時。聞知百獸也攢眉。哮吼震時芳草
J40nB479_p0135b11║碧。象王行處絕狐疑。
J40nB479_p0135b12║一喝探竿影草時。人天魔佛盡已知。縱使銅頭鐵額
J40nB479_p0135b13║漢。到來覷著也攢眉。
J40nB479_p0135b14║一喝不作一喝用。擬思量處隔千重。莫向計中陳玅
J40nB479_p0135b15║計。一法通時萬法通。
J40nB479_p0135b16║世尊初生
J40nB479_p0135b17║堪笑曇瞿始降生。指天指地獨稱尊。當時若遇雲門
J40nB479_p0135b18║老。直至而今禍不生。
J40nB479_p0135b19║趙州狗子
J40nB479_p0135b20║合掌當胸嘆善哉。韓盧搖拽舞三臺。待渠張口吞佛
J40nB479_p0135b21║祖。六律五音韻不回。
J40nB479_p0135b22║父母未生前本來面目
J40nB479_p0135b23║風生古殿月迴廊。子夜雞啼露結霜。一顆圓明無向
J40nB479_p0135b24║背。虛空開口莫收藏。
J40nB479_p0135b25║萬法歸一
J40nB479_p0135b26║一毛頭上知端的。大地原來不是塵。薦取祖師關捩
J40nB479_p0135b27║子。虛空背上豎乾坤。
J40nB479_p0135b28║示偈
J40nB479_p0135b29║一劍直歲
J40nB479_p0135b30║倚天一劍萬峰寒。立逼銀山當下穿。豎起脊沒高著
J40nB479_p0135c01║眼。悟來只在剎那間。
J40nB479_p0135c02║文雅書記
J40nB479_p0135c03║己躬下事絕思量。切莫依稀錯承當。二六時中著眼
J40nB479_p0135c04║覷。品藻原不是雌黃。
J40nB479_p0135c05║翀石副寺
J40nB479_p0135c06║痛念無常立志參。腳跟下事爾常拈。從來白飯是米
J40nB479_p0135c07║做。鹽醬鹹兮醋味酸。
J40nB479_p0135c08║崑劍監寺
J40nB479_p0135c09║太平無事樂清彝。錦水潺潺滴澗西。好向青山深隱
J40nB479_p0135c10║隱。雷鳴天外好騰飛。
J40nB479_p0135c11║圓月香燈
J40nB479_p0135c12║河北佳聲韻八埏。時清道泰慶堯天。新羅國裏香風
J40nB479_p0135c13║拂。吹落闍黎鼻半邊。
J40nB479_p0135c14║得珍殿主
J40nB479_p0135c15║呈書俯拜別吾儕。此去深山任活埋。踏破嶺頭剛石
J40nB479_p0135c16║卵。自家寶藏豁然開。
J40nB479_p0135c17║慶雲茶頭
J40nB479_p0135c18║爾能造化變陰陽。冷熱溫和任主張。洗盡枯腸無一
J40nB479_p0135c19║物。趙州滋味與天長。
J40nB479_p0135c20║正修米頭
J40nB479_p0135c21║負舂總是佈精微。生怕閒消日用時。但把身心齊放
J40nB479_p0135c22║下。碓房走出赤斑蛇。
J40nB479_p0135c23║國一侍者
J40nB479_p0135c24║參禪一定要心空。火裏蓮花耀日紅。㘞地一聲心膽
J40nB479_p0135c25║碎。縱橫何處不通風。
J40nB479_p0135c26║六瑞行者
J40nB479_p0135c27║冷眼傍觀爾若何。依稀隨例懶蹉磨。眼前光陰花費
J40nB479_p0135c28║了。兩鬢添絲悔後麼。
J40nB479_p0135c29║朗徹監收
J40nB479_p0135c30║參禪學道要心堅。剔起眉毛莫放閒。相侍老僧十數
J40nB479_p0136a01║載。始終滋味無兩般。
J40nB479_p0136a02║聖制行者
J40nB479_p0136a03║慇勤奮志休貪眠。打起精神莫放參。好向己躬親下
J40nB479_p0136a04║手。銀河玉浪佇朝元。
J40nB479_p0136a05║寶池行者
J40nB479_p0136a06║皎月當空映寶池。森羅萬像盡含輝。若還當下知端
J40nB479_p0136a07║的。青山綠水兩無疑。
J40nB479_p0136a08║居一法孫
J40nB479_p0136a09║潮音寺裏香風暖。蘇坡橋下浪泊天。昭覺一枝無孔
J40nB479_p0136a10║笛。五音只和太古前。
J40nB479_p0136a11║自成戒徒
J40nB479_p0136a12║峨眉山月照錢塘。子夜星移大地霜。八萬行門俱靠
J40nB479_p0136a13║倒。普賢獅子吼上方。
J40nB479_p0136a14║天聞禪人
J40nB479_p0136a15║腳跟下事悟為佳。習誦虔躬禮法華。莫把寸陰虛度
J40nB479_p0136a16║了。青年正好泛三車。
J40nB479_p0136a17║慧滿戒孫
J40nB479_p0136a18║鎣華山水勝清奇。聳翠層巒插碧虛。未到山窮水盡
J40nB479_p0136a19║處。看來總是半途歸。
J40nB479_p0136a20║
J40nB479_p0136a21║提封禪人
J40nB479_p0136a22║照祥徐步緊提封。念佛分明具六通。馬駒禪堂分付
J40nB479_p0136a23║汝。清規從此效前雄。
J40nB479_p0136a24║恒璧禪人
J40nB479_p0136a25║恒璧固如眼底珠。一歸何處薦真如。吹毛寶劍親拈
J40nB479_p0136a26║舉。大地山河一掌抒。
J40nB479_p0136a27║月輪禪人
J40nB479_p0136a28║月輪何處不光輝。親未生時誰個知。面目本來無一
J40nB479_p0136a29║物。自然各去播諸薇。
J40nB479_p0136a30║覲顏禪人
J40nB479_p0136b01║咫尺圓勳復覲顏。天顏茲在百雄潛。西來大意分玄
J40nB479_p0136b02║要。乾屎橛兒直萬錢。
J40nB479_p0136b03║一觀禪人
J40nB479_p0136b04║一觀淨月露長天。父母未生實可憐。只下相逢休外
J40nB479_p0136b05║覓。天然湧出一枝蓮。
J40nB479_p0136b06║廣智禪人
J40nB479_p0136b07║廣智多聞念佛強。不如鍵口密閒藏。祖師巴鼻誰人
J40nB479_p0136b08║識。昭覺爐頭一段光。
J40nB479_p0136b09║巨明禪人
J40nB479_p0136b10║巨明滄海能歸一。不得玄時必得玄。昭覺爐頭親鍛
J40nB479_p0136b11║煉。好將春色利人天。
J40nB479_p0136b12║大智禪人
J40nB479_p0136b13║大智能通佛祖禪。趙州狗子驗人天。白蓮池畔香風
J40nB479_p0136b14║起。吹殺闍黎鼻半邊。
J40nB479_p0136b15║大慈禪人
J40nB479_p0136b16║大慈大悲憫眾生。父母未生一著清。翠竹黃花親眼
J40nB479_p0136b17║視。本來面目自家親。
J40nB479_p0136b18║遍恒禪人
J40nB479_p0136b19║青石頭兒也遍恒。大家吹滅暗中尋。丹山瞎虎眉生
J40nB479_p0136b20║角。萬法歸一一掌平。
J40nB479_p0136b21║參微禪人
J40nB479_p0136b22║參禪參到參微處。始信從前憶路乂。探得眼中頭角
J40nB479_p0136b23║現。自然滋味等河沙。
J40nB479_p0136b24║立志禪人
J40nB479_p0136b25║如何是佛佛阿誰。薦處分明要的真。立志一番勤苦
J40nB479_p0136b26║學。自然滋味與人平。
J40nB479_p0136b27║圓明禪人
J40nB479_p0136b28║薦出圓明柏樹子。偷鈴人是解鈴人。趙州公案分明
J40nB479_p0136b29║舉。只恐兒曹不識真。
J40nB479_p0136b30║明鏡禪人
J40nB479_p0136c01║當臺明鏡照中天。北斗橫身莫半邊。大好向前雄一
J40nB479_p0136c02║步。篾條穿起祖師禪。
J40nB479_p0136c03║雲波禪人
J40nB479_p0136c04║金剛圈子驗雲波。不得隨流把日過。笤帚柄兒親指
J40nB479_p0136c05║示。他年方入鳳凰窩。
J40nB479_p0136c06║自安禪人
J40nB479_p0136c07║自安何必問家安。萬法歸來卻是禪。探得龍潭紙蠋
J40nB479_p0136c08║句。拈來猶許個中難。
J40nB479_p0136c09║衢衡禪人
J40nB479_p0136c10║嘉州大象口喃喃。銕額銅頭也叫穿。若是個中人自
J40nB479_p0136c11║忌。不須鞭逼上長安。
J40nB479_p0136c12║一悟禪人
J40nB479_p0136c13║一悟為嘉悟一嘉。三玄三要步三車。如何是悟非為
J40nB479_p0136c14║悟。直下番身始作家。
J40nB479_p0136c15║推雲禪人
J40nB479_p0136c16║推雲見日實奇哉。大意西來汝莫猜。但得其中些子
J40nB479_p0136c17║處。不分星夜省吾儕。
J40nB479_p0136c18║大願禪人
J40nB479_p0136c19║大願三生當自明。一生念佛種來生。身心不做些兒
J40nB479_p0136c20║夢。印證方知未了因。
J40nB479_p0136c21║東傳戒徒
J40nB479_p0136c22║靜夜挑燈寫贈文。波羅提戒好追尋。果然悟卻無生
J40nB479_p0136c23║理。啟後承先定屬君。
J40nB479_p0136c24║九天通雲
J40nB479_p0136c25║九天高處必通雲。出窟獅兒奮志行。透卻上頭關捩
J40nB479_p0136c26║子。當陽一喝嚮如磤。
J40nB479_p0136c27║
J40nB479_p0136c28║
J40nB479_p0136c29║
J40nB479_p0136c30║
J40nB479_p0137a01║
J40nB479_p0137a02║
J40nB479_p0137a03║
J40nB479_p0137a04║
J40nB479_p0137a05║
J40nB479_p0137a06║
J40nB479_p0137a07║
J40nB479_p0137a08║
J40nB479_p0137a09║
J40nB479_p0137a10║碧空法孫
J40nB479_p0137a11║參禪學道要心堅。放下身心用力參。㘞地一聲紅線
J40nB479_p0137a12║斷。翱翔直上九重天。
J40nB479_p0137a13║晗輝侍者
J40nB479_p0137a14║親遭毒手侍吾前。百折千挫志一堅。今朝辭別老僧
J40nB479_p0137a15║去。好將佛法去流傳。
J40nB479_p0137a16║定水開士
J40nB479_p0137a17║海清水定臥龍眠。頭角崢嶸躍碧川。直下點開霄漢
J40nB479_p0137a18║路。雷揮電捲一時間。
J40nB479_p0137a19║性壽徒孫
J40nB479_p0137a20║西來大意本天然。祖佛家風處處宣。父子略具蟭螟
J40nB479_p0137a21║眼。一花五葉遍人間。
J40nB479_p0137a22║性權徒孫
J40nB479_p0137a23║此子生來志性堅。朝參夕課禮華嚴。萬年一念如今
J40nB479_p0137a24║日。裕後旃檀許汝拈。
J40nB479_p0137a25║清海沙彌
J40nB479_p0137a26║河清海晏樂陶唐。王化雍熙百代昌。子亦生來逢盛
J40nB479_p0137a27║世。休將錯過好時光。
J40nB479_p0137a28║機慶玄孫
J40nB479_p0137a29║機慶三生誓力堅。時殊世異不同前。萬年一念如今
J40nB479_p0137a30║日。許爾法門接半肩。
J40nB479_p0137b01║常經孟居士
J40nB479_p0137b02║梁燕紛紛三月天。花香春暖暢於便。傾心直下求歸
J40nB479_p0137b03║向。昭覺門庭要子肩。
J40nB479_p0137b04║常溥莊頭
J40nB479_p0137b05║一念諄諄學老誠。虔心侍座甚慇勤。莫將寸陰閒過
J40nB479_p0137b06║了。早種高梧宿鳳林。
J40nB479_p0137b07║樂天李居士
J40nB479_p0137b08║吾老朝朝坐夕曛。蒼岩下視一溪雲。一聯佳興逢知
J40nB479_p0137b09║己。且向須臾摘句分。
J40nB479_p0137b10║佛事
J40nB479_p0137b11║為囪門和尚起龕。松風慘慘。林鳥悽悽。石火電光。覷
J40nB479_p0137b12║之不及。禪翁昨夜已西歸。三腳驢兒緊著錐。烈燄光
J40nB479_p0137b13║中騰碧漢。不生滅法讓阿誰。
J40nB479_p0137b14║為懸珠禪人起龕。歷遍天台更遊燕。南州不住到松
J40nB479_p0137b15║潘。於斯撒手還家去。今日出門值雨天。急須去。莫留
J40nB479_p0137b16║連。木馬頻嘶芳草地。丙丁童子對渠言。
J40nB479_p0137b17║舉火。踏遍錦江。吾不識汝。住老松潘。渠不識我。昨度
J40nB479_p0137b18║禪房話片時。今朝乞吾一把火。直承當。休避躲。八萬
J40nB479_p0137b19║四千功德聚。願汝急時成正果。
J40nB479_p0137b20║舉火。虛空拍拍韻還鄉。九九餘翁一電光。過量大人
J40nB479_p0137b21║今已矣。方稱敏手過蘆江。拈杖指龕云。此是落翅孔。
J40nB479_p0137b22║切莫露鋒芒。撒手那邊千聖外。銀山鐵壁絕商量。以
J40nB479_p0137b23║火炬打○云。鐵牛口裏黑煙生。三腳驢兒就此行。好
J40nB479_p0137b24║把眼光收挕住。優曇花裏現全身。遂擸。
J40nB479_p0137b25║起襯云。蒼顏雪鬢個頭陀。九九齡餘韻蓼莪。今把絲
J40nB479_p0137b26║綸收挕住。悠悠且唱涅槃歌。涅槃歌。閒觀綠水繞山
J40nB479_p0137b27║阿。老禪那。會也麼。生滅既滅。寂滅為樂。寂滅以滅。有
J40nB479_p0137b28║何不悅。撩起便行。莫管南北。以拄杖指襯云。這個聻。
J40nB479_p0137b29║常寂光中鑒遠心。白雲山裏膺巢穴。
J40nB479_p0137b30║入塔。末法淋漓實可傷。潸然拙句鑒衷腸。禪翁面目
J40nB479_p0137c01║分明處。林鳥溪聲共泣揚。恭惟太虛和尚坐斷兩頭。
J40nB479_p0137c02║當陽顯露。化緣已畢。示涅槃樂。今日是我恒明大士
J40nB479_p0137c03║深恩厚德。水木難忘。建窣堵波。安厝師骸。飛簡至昭
J40nB479_p0137c04║覺。敦請續頭陀作入塔佛事。到這裏向起口不得處。
J40nB479_p0137c05║一一露出我太虛和尚末後一段風光。顧眾云。大眾
J40nB479_p0137c06║且道。是那一段風光。拈杖指塔戶云。天幹律音成寶
J40nB479_p0137c07║所。地凝七級瘞牛眠。剎竿直向此峰豎。萬古標名樂
J40nB479_p0137c08║自然。便入。
J40nB479_p0137c09║為法叔問潮和尚起龕云。潸然吾叔棄雲堂。悅豫心
J40nB479_p0137c10║傷送夕陽。老恨慈舟幡影折。獨憐紅日墜山崗。恭惟
J40nB479_p0137c11║老法叔運悲心於末世之中。斬荊棘於五濁之際。八
J40nB479_p0137c12║十餘年本色道底。以拄杖指龕云。木馬嘶風遍大千。
J40nB479_p0137c13║鐵牛吼破萬重關。須彌頂上翻波浪。無相光中駕鐵
J40nB479_p0137c14║船。
J40nB479_p0137c15║舉火。拈火炬打○云。鐵鷂摶空。金聲擲地。這邊那邊。
J40nB479_p0137c16║一無回避。老法叔。休疑議。輕輕放下閒家具。悠悠直
J40nB479_p0137c17║上涅槃山。維摩室裏閒遊戲。遂擸。
J40nB479_p0137c18║為蓮生老宿起龕云。七十餘年事。忽爾一旦灰。這個
J40nB479_p0137c19║臭皮袋。秪用一堆柴。即須去。莫徘徊。撒手那邊千聖
J40nB479_p0137c20║外。休教留落在塵埃。
J40nB479_p0137c21║舉火。以火炬打○云。阿呵呵。七十餘年個衲僧。今朝
J40nB479_p0137c22║一著甚分明。這邊那畔無拘束。鶻臭布衫脫得成。
J40nB479_p0137c23║為浣月尊宿起龕。秋風滿院。落日沉西。這個消息。有
J40nB479_p0137c24║幾人知。擺脫塵勞。直下便歸。以拄杖指龕云。還有這
J40nB479_p0137c25║個聻。仰煩大眾送汝一程。
J40nB479_p0137c26║為雲白茶頭起龕。七十八年住世間。燒茶換水結人
J40nB479_p0137c27║緣。今朝撒手還家後。不知那裏是長安。雲白長老還
J40nB479_p0137c28║識路頭麼。擊龕云。杖頭引得清風起。少刻紅蓮遍大
J40nB479_p0137c29║千。
J40nB479_p0137c30║舉火。青山綠水西來意。翠竹黃花古佛心。林鳥悽悽
J40nB479_p0138a01║傷往事。祥煙靄靄駕慈雲。聊將拙句酬辛苦。時拈拄
J40nB479_p0138a02║杖驗精神。雲白何必疑來去。一回煆煉一回新。
J40nB479_p0138a03║為演山徒起龕。十五日前不生。十五日後不死。今正
J40nB479_p0138a04║十五日。生死到來。撩起便行。且道不著生死關一句
J40nB479_p0138a05║作麼生委悉。遂拽龕云。東關門外。青松嶺畔。
J40nB479_p0138a06║舉火。松潘不住住錦江。錦江不住便回鄉。即須去。莫
J40nB479_p0138a07║徬徨。不可狼籍在他方。以火炬打○云。與子道個末
J40nB479_p0138a08║後句。回頭休戀火中央。
J40nB479_p0138a09║為超然尊宿起棺云。曲盡詞窮本寂寥。個中消息赤
J40nB479_p0138a10║條條。青山綠水還如舊。轉眼娑婆又一遭。意上座。莫
J40nB479_p0138a11║辭勞。直不薦取歸根竅。棒頭點出金剛眼。始知生死
J40nB479_p0138a12║不同條。既不同條。說甚一遭兩遭。以拄杖擊棺云。與
J40nB479_p0138a13║伊指個安身處。青山綠水任逍遙。
J40nB479_p0138a14║為自惺大德舉火。咄。這個關頭太險。自惺今日了然。
J40nB479_p0138a15║一塵不染威音外。萬劫都消烈焰前。昨夜碧天雲散
J40nB479_p0138a16║盡。今朝清霜徹骨寒。若還於斯親見得。輕輕擊碎上
J40nB479_p0138a17║頭關。且道這個關頭是甚麼閒家具。於此薦得。不妨
J40nB479_p0138a18║請行。脫或未然。老僧火炬與伊露個消息。咦。一腳踏
J40nB479_p0138a19║翻生死海。掉身別是一家風。遂擸。
J40nB479_p0138a20║為洪湛禪人起棺。來也恁麼來。不挂一絲。去也恁麼
J40nB479_p0138a21║去。一絲不挂。來去赤洒洒。未免成墮話。秪如出門一
J40nB479_p0138a22║句作麼生相委。以拄杖擊棺云。起。
J40nB479_p0138a23║為性佑禪人起龕。運水搬柴已四載。今朝脫卻臭皮
J40nB479_p0138a24║袋。這邊那畔任遊行。從此了然無罣礙。既無罣礙。行
J40nB479_p0138a25║處行來在處在。
J40nB479_p0138a26║慈和大師請化骷骨。師云。髑髏遍地不忍看。行人積
J40nB479_p0138a27║聚如丘山。今朝幸遇中元節。各各能生火裏蓮。還委
J40nB479_p0138a28║悉麼。脫或未然。今日乃赦罪之辰。行僧慈和請山僧
J40nB479_p0138a29║為汝有情無情。一切生靈。舉揚般若。令汝等一一化
J40nB479_p0138a30║生西方去也。遂擸火炬云。六道四生從此去。善惡分
J40nB479_p0138b01║明恁縱橫。
J40nB479_p0138b02║為舟海禪人舉火。重陽九月菊花香。抖擻精神返故
J40nB479_p0138b03║鄉。欲識途中親切句。紅爐焰上電飛光。急須去。莫徬
J40nB479_p0138b04║徨。撒手那邊千聖外。回頭休戀火中央。
J40nB479_p0138b05║為白衣庵太虛和尚起龕。拄杖芒鞋到處喃。傾心法
J40nB479_p0138b06║雨洒南閻。滹沱法道湮淪久。一段真風繼法筵。所以
J40nB479_p0138b07║擲地金聲。始覺從前是錯。摩霄伎倆。不期翅落虛空。
J40nB479_p0138b08║恭惟太虛和尚全身放下。兩袖清風。住世八十六齡。
J40nB479_p0138b09║一生玉潔冰清。眨眼峰含翠月。依稀電閃長空。若據
J40nB479_p0138b10║此事。更不相關。且道亦任來去自由是甚麼人境界。
J40nB479_p0138b11║以拄杖指龕云。這個聻。
J40nB479_p0138b12║舉火云。一二三四五。打起禾山鼓。六七八九十。樂奏
J40nB479_p0138b13║無孔笛。十九八七六。齊唱還鄉曲。五四三二一。大家
J40nB479_p0138b14║在這裏。以火炬打圓相云。北斗藏身處。峨眉月上弦。
J40nB479_p0138b15║夏至三庚後。遍界火生蓮。遂擸。
J40nB479_p0138b16║起龕云。法兄七十古來稀。又得餘齡也大奇。阿呵呵。
J40nB479_p0138b17║也大奇。露柱吹笙藏北斗。燈籠拍板入南支。老法兄
J40nB479_p0138b18║雖則任麼瞥地。要兩得相應。顧眾云。五蘊山下活埋
J40nB479_p0138b19║菴。斜挂孤燈月一圓。照見未生時面目。翻身直上佛
J40nB479_p0138b20║頭眠。以拄杖作揖勢云。起。
J40nB479_p0138b21║入塔云。窣堵波上還水秀。黃金骨地廓天欄。大白牛
J40nB479_p0138b22║兒就此眠。一花五葉遍人間。老法兄生滅已滅。寂滅
J40nB479_p0138b23║為樂。以拄杖拍櫬云。這個聻。便入。
J40nB479_p0138b24║為有堂門人起龕云。拭杖芒鞋至錦關。一聲兒哭一
J40nB479_p0138b25║聲天。太平寺裏閑家具。只見遺形不見俺。天。老眼紛
J40nB479_p0138b26║紛淚羅灣。只望曾子養曾晢。誰知顏路哭顏淵。天。此
J40nB479_p0138b27║去再來吞佛祖。赤手扶起破沙籃。兒。莫辜老僧臨行
J40nB479_p0138b28║句。火爐頭畔冀團圞。以手拍龕云。天。生不到。死不到。
J40nB479_p0138b29║古人徹底風浩浩。又拍云。天。不到不到真不到。駕起
J40nB479_p0138b30║摩空鐵鷂兒。一翅鵬摶天下曉。
J40nB479_p0138c01║舉火云。金佛不度爐。木佛不度火。泥佛不度水。且道
J40nB479_p0138c02║真佛向甚麼處安身立命。吾徒有堂也消得這箇隔
J40nB479_p0138c03║子麼。脫或躊躇。老僧火爐頭略較些子。拈火炬打○
J40nB479_p0138c04║云。甲子乙丑海中金。丙寅丁卯爐中火。收攝眼珠歸
J40nB479_p0138c05║去來。賢劫位中添一朵。遂擸。
J40nB479_p0138c06║為太平昆劍禪師起棺云。花神念一午。入城打口鼓。
J40nB479_p0138c07║太平昆上座。切莫從頭數。六六三十六。五五二十五。
J40nB479_p0138c08║木人把板雲中拍。石女含笙井底舞。阿呵呵。苦苦苦。
J40nB479_p0138c09║拈拄杖擊棺云。五十四年。一任卜度。
J40nB479_p0138c10║舉火云。金烏飛。玉兔走。海底泥牛啣月吼。悲風生。淚
J40nB479_p0138c11║雨落。雲中木馬號淘哭。薦舉太平昆上座。漫道人前
J40nB479_p0138c12║六九數。以火炬打○云。死木頭。活鵲兒。翻身直向來
J40nB479_p0138c13║時路。拈火炬云。丙丁童子笑渠言。烈燄光中從頭悟。
J40nB479_p0138c14║遂擸。
J40nB479_p0138c15║
J40nB479_p0138c16║
J40nB479_p0138c17║
J40nB479_p0138c18║
J40nB479_p0138c19║
J40nB479_p0138c20║昭覺竹峰續禪師語錄卷第四終