J40nB479_p0143a01║昭覺竹峰續禪師語錄卷第六
J40nB479_p0143a02║嗣法門人（智曇　洪演　照本）等編
J40nB479_p0143a03║詩偈
J40nB479_p0143a04║和永吉賈公題古松十景韻
J40nB479_p0143a05║大悲曉鐘
J40nB479_p0143a06║忽聽蒲牢震梵宮，清音驚起月朦朧，曇摩泛海波澄
J40nB479_p0143a07║靜，空谷傳聲嗅醒聾。
J40nB479_p0143a08║赤松仙蹟
J40nB479_p0143a09║何年仙子駐松洲，直至於今話未休，羨爾乘雲何處
J40nB479_p0143a10║去，尚留空閣待王侯。
J40nB479_p0143a11║江水靈源
J40nB479_p0143a12║潺潺江水勝叮嚀，滴滴靈源吐梵音，星宿一泓開鼻
J40nB479_p0143a13║祖，岷江萬派會同津。
J40nB479_p0143a14║戌樓暮煙
J40nB479_p0143a15║長庚初現暮雲遮，玉壘煙籠古樹鴉，鞏固松維盤石
J40nB479_p0143a16║穩，景星高拱映三巴。
J40nB479_p0143a17║金蓬夕照
J40nB479_p0143a18║形勝盤龍萬仞丘，不知名播幾千秋，地靈常款高賢
J40nB479_p0143a19║樂，夕照斜陽適意洲。
J40nB479_p0143a20║風動秋聲
J40nB479_p0143a21║孤峰嶮巇颺風勻，六月飛霜不遇春，怪石參天聯碧
J40nB479_p0143a22║漢，未曾涉歷便驚人。
J40nB479_p0143a23║雪欄霽色
J40nB479_p0143a24║雪映千松玉色瑩，遠山堆疊翠嵐屏，層巒日涉江心
J40nB479_p0143a25║渺，目極平川四野青。
J40nB479_p0143a26║古橋春漲
J40nB479_p0143a27║岷嶺融和花正開，錦江一派自西來，桃紅浪漲春三
J40nB479_p0143a28║月，躍起魚龍任往回。
J40nB479_p0143a29║泮水清風
J40nB479_p0143a30║旭日東昇麗景新，風雲會聚湧波輕，潛龍奮意騰霄
J40nB479_p0143b01║漢，共沐恩波兆晏清。
J40nB479_p0143b02║龍潭夜月
J40nB479_p0143b03║天空明月臥龍灘，蕩漾光華得一看，亦任眠波千載
J40nB479_p0143b04║沐，澄清宇宙盡蘇難。
J40nB479_p0143b05║望雪寶頂寄惠宗禪德
J40nB479_p0143b06║岷峰卓立萬山巔，銀色平鋪別一天，玉樹奇葩聯北
J40nB479_p0143b07║極，天然不更四時鮮。
J40nB479_p0143b08║登西崇山
J40nB479_p0143b09║崇山天際白雲飛，岷嶺峰高聳四圍；疊嶂巍峨環綠
J40nB479_p0143b10║水，清流千古映光輝。
J40nB479_p0143b11║中秋同公緡李貢元賞月（諱煜）
J40nB479_p0143b12║蟾光隱隱透窗西，佳節時臨景更奇，鴈入梧桐驚客
J40nB479_p0143b13║夢，風飄黃葉過東籬。林間晏坐悲秋晚，菊徑逢人憶
J40nB479_p0143b14║昔時，此日與君同再約，一回及節一題詩。
J40nB479_p0143b15║九日同天綱郭先生登高
J40nB479_p0143b16║邀朋徐步蹈深溪，限韻頻敲坐澗西，風迥偶然驚落
J40nB479_p0143b17║帳，天寒忽聽隔林雞。閒花片片和煙碧，錦水滔滔帶
J40nB479_p0143b18║露齊，此日欣然同翫賞，松梢月掛鳥還啼。
J40nB479_p0143b19║達高鎮臺
J40nB479_p0143b20║時清道泰暢奇哉，化洽華夷拱外來，松塞景星閒繫
J40nB479_p0143b21║馬，邊陲甲冑奉瓊杯。長江泛水龍形現，怪石蹲踞虎
J40nB479_p0143b22║勢開，翊衛皇圖千萬載，恩孚黎庶育瓊苔。
J40nB479_p0143b23║登七層樓和卓鎮臺韻
J40nB479_p0143b24║層樓翠靄若天台，紺殿荊扉向日開，清磬一聲雲外
J40nB479_p0143b25║賞，鳴鐘數下眾徘徊。團圞共話無生曲，聚石高登說
J40nB479_p0143b26║法臺，此日拈題元不爽，臨場奪卻羨英才。
J40nB479_p0143b27║中秋同又廉楊貢元玩月（諱繼震）
J40nB479_p0143b28║零零花影實堪奇，娛目賞心興不移，談笑語聲喧北
J40nB479_p0143b29║極，忘情賓主醉東籬。白雲片片浮青嶂，冷露涓涓墮
J40nB479_p0143b30║葉稀，欲得騷人重再玩，仰瞻明月賦新詩。
J40nB479_p0143c01║達古松眾文學原韻
J40nB479_p0143c02║曲星昨夜襲禪廊，借彼群英悉舉揚，玉帶不妨垂勝
J40nB479_p0143c03║績，芳聲自此永昌昌。
J40nB479_p0143c04║慈氏樓同子儀楊春元賞雪（諱蕃）
J40nB479_p0143c05║彤雲昨夜掩嬋娟，銀色平鋪景更妍，岩挂鵝毛舒錦
J40nB479_p0143c06║繡，山披鶴氅映珠簾。森森碧樹凝霜露，疊疊層樓樂
J40nB479_p0143c07║自然，極目今朝觀六出，挑燈靜夜把詩聯。
J40nB479_p0143c08║山中四威儀
J40nB479_p0143c09║山中行，拄杖緊隨身。過橋來，驚起隴頭人。
J40nB479_p0143c10║山中住。長年不出戶。渾忘矣。不知春幾度。
J40nB479_p0143c11║山中坐，細草為茵褥。剛揖眸，猿猴攜子過。
J40nB479_p0143c12║山中臥，衲被蒙頭裹。纔伸腳，好處都蹬破。
J40nB479_p0143c13║題雪山四景
J40nB479_p0143c14║碧霞池
J40nB479_p0143c15║石瘦苔封映碧砂，池中紫霧湧丹沙，波澄月靜空張
J40nB479_p0143c16║影，轉盻晴雲覆彩霞。
J40nB479_p0143c17║水源洞
J40nB479_p0143c18║水晶噴出老龍涎，響徹青霄格外天，萬派淵深從此
J40nB479_p0143c19║出，更於何處聽流泉。
J40nB479_p0143c20║梅花松
J40nB479_p0143c21║玉質蒼枝總不催，馨香馥馥暗飛來，平生不借東皇
J40nB479_p0143c22║力，天然秉賦暢優哉。
J40nB479_p0143c23║湧珠泉
J40nB479_p0143c24║疏林湧出一珠泉，萬斛明珠賽月圓，更有曠觀分外
J40nB479_p0143c25║別，始知僊跡不虛傳。
J40nB479_p0143c26║和鎮臺周護法遊雪山寺
J40nB479_p0143c27║誰向岷巔闢洞天，四時花雨遍山川，晴開野壑千峰
J40nB479_p0143c28║秀，泉湧波翻五色蓮。眺望頻瞻銀海近，沉吟微覺白
J40nB479_p0143c29║雲連，塵寰莫謂無仙跡，步到黃龍信有傳。
J40nB479_p0143c30║遊金華寺三峨和尚丈中
J40nB479_p0144a01║修竹喬松接綠陰，雲霾澗底有人行，牡丹檻外如相
J40nB479_p0144a02║識，搖拽輕風笑不禁。
J40nB479_p0144a03║次摩提法弟牡丹韻
J40nB479_p0144a04║獨坐招提監法幢，蓉城日晚燕成行，仙源品格連珠
J40nB479_p0144a05║玉，國色清奇蔭碧窗。綠葉芳菲彰錦繡，青枝初綻壯
J40nB479_p0144a06║名邦，滿斛金珠難約價，惟將一曲和仙腔。
J40nB479_p0144a07║次倚天法第牡丹韻
J40nB479_p0144a08║天然國色興偏多，占斷煙波賽薜蘿，眼底朱顏光燦
J40nB479_p0144a09║爛，枝頭玉露影婆娑。曾經風月元如洗，落照媸妍豈
J40nB479_p0144a10║礙磨，勝日不常重再玩，高歌一曲訊如何。
J40nB479_p0144a11║夜雨懷舊
J40nB479_p0144a12║淋漓靜夜洒床頭，尋思鄉關旅夢稠，半浸芭蕉來▆
J40nB479_p0144a13║上，客情偏向世中周。
J40nB479_p0144a14║一松吟——寄贈如桂李護法（諱永秀）
J40nB479_p0144a15║獨羨山中掃雪人，結茆相伴爾為鄰，多年長就參天
J40nB479_p0144a16║勢，直向煙霞接紫宸。
J40nB479_p0144a17║題雙松——贈松潘衛劉護法（諱印祁）
J40nB479_p0144a18║茂密巍峨分外幽，參差劍閣接煙浮，根深固結虯▆
J40nB479_p0144a19║勢，幹古天然飛鳳頭。湛湛甘霖添沼碧，嗈嗈琴韻吼
J40nB479_p0144a20║春秋，思君不畏嚴霜逼，幰蓋施張映帝州。
J40nB479_p0144a21║錦江思歸
J40nB479_p0144a22║黃鸝協雨啼深谷，紫燕啣泥薄暮飛，花綻春風雲冉
J40nB479_p0144a23║冉，晴連芳草冷依依。身悲澗道垂憐少，名薄錦江達
J40nB479_p0144a24║者稀，不識天涯寥落客，松門歌鼓幾時揮。
J40nB479_p0144a25║自勵
J40nB479_p0144a26║寄錫閻浮五十春，塵頭土面罕知聞，佩懸祖印評宗
J40nB479_p0144a27║旨，欲望承先啟後恩。片片白雲浮碧嶂，行行野鳥噪
J40nB479_p0144a28║嘉音，錦江對卓頻拈舉，那管前生與後生。
J40nB479_p0144a29║題通天神樹寄奇育周護▆（諱瑛）
J40nB479_p0144a30║堂堂突出採月霞，翠色蒼蒼錦繡賒，月泊通身披玉
J40nB479_p0144b01║鎧，風騷遍地展英華。長懷報國芳名遠，卓立參天泛
J40nB479_p0144b02║碧槎，幾歷烽煙猶不改，凌霄氣志總無斜。
J40nB479_p0144b03║訪金繩靈樞和尚
J40nB479_p0144b04║策杖穿幽徑，林豐信步遲，流泉凝欲斷，岩掛玉藤藜。
J40nB479_p0144b05║薄霧和雲宿，璣珠伴鳥棲，精舍猶隔遠，雞犬已聞知。
J40nB479_p0144b06║訪文玉白檀越
J40nB479_p0144b07║用袂會經數十年，西林皓月復重圓，三空及第潛幽
J40nB479_p0144b08║谷，一字全無石上鐫。語笑聲從雲外樂，詩成意向雨
J40nB479_p0144b09║中聯，雍容丹鳳藏梧樹，何日騰霄啜醴泉。
J40nB479_p0144b10║除夕
J40nB479_p0144b11║轉盻斜陽三百六，須臾已過又重添，林間幽興宜偏
J40nB479_p0144b12║賞，客舍臨筵起慕煙。四海雍熙歌有道，萬家燈火樂
J40nB479_p0144b13║餘年，今宵抖擻枯腸也，寫罷重題賦一聯。
J40nB479_p0144b14║宿草堂寺吼一和尚丈中
J40nB479_p0144b15║數里松陰夾路生，空山雨歇晚煙輕，疏鐘隱隱敲殘
J40nB479_p0144b16║葉，月到芸窗分外明。
J40nB479_p0144b17║題桂花，寄侄沈公亮（諱國卿）
J40nB479_p0144b18║暫借西風薄暮煙，臨空紫萼木天然，輕搖細細花苔
J40nB479_p0144b19║軟，卻恐人言道別傳。
J40nB479_p0144b20║寄子晉胡檀越（諱世芳）
J40nB479_p0144b21║時到魚腹枉施功，幾度追思蹈蓽蓬，手扎半聯隨世
J40nB479_p0144b22║轉，故人猶憶陌衢東。聚頭始悟多生約，解袂難分拂
J40nB479_p0144b23║影蹤，等閒嗢噱冰衷冷，是夕音書附遠鴻。
J40nB479_p0144b24║思親
J40nB479_p0144b25║涉歷優遊為本支，幾經風雨未承時，慧刀欲斷三生
J40nB479_p0144b26║愛，陋質憑添兩鬢絲。彷彿無由揮緬想，依稀何以慰
J40nB479_p0144b27║幽思，當年自信逃禪誤，憶毋膏肓不再醫。
J40nB479_p0144b28║尋梅寄丹景山石梅和尚
J40nB479_p0144b29║見說梅花彭邑好，不辭策杖蹈東林，幽人雨後慵拖
J40nB479_p0144b30║履，高士風前懶抱琴。一曲閒吟香撲面，幾家還共玉
J40nB479_p0144c01║為鄰，此回難盡探奇興，他日邀朋再水濱。
J40nB479_p0144c02║插秧口占，賦寄清渤戒徒
J40nB479_p0144c03║時當清泰兆豐年，細草初肥帶曉煙，手撒秧針針白
J40nB479_p0144c04║日，足登水面面青天。周旋不駐情偏曠，俯仰猶期興
J40nB479_p0144c05║轉便，及致臨塍聊一望，雖居後面在人先。
J40nB479_p0144c06║早春寄東輝法第
J40nB479_p0144c07║群鴉共噪庭前柏，報到南都氣象新，幾樹梅花香襲
J40nB479_p0144c08║襲，滿天瑞靄羨松勻。
J40nB479_p0144c09║友人見訪
J40nB479_p0144c10║歲月居諸幾驗韶，惟將病骨傲塵囂，何期秩秩鸞儔
J40nB479_p0144c11║至，道蹸翩翩聲價饒。共話窗前如幻夢，寫情言外樂
J40nB479_p0144c12║風霄，優遊逸興忘晨旦，未擬江皋鶴唳遙。
J40nB479_p0144c13║祈晴
J40nB479_p0144c14║頻瞻霢霂苦淋漓，海宇桑田若飲醾，播耨尟能持耒
J40nB479_p0144c15║耜，甕飧須折炊扊扅。乾元幹九多逾律，坤后含生屢
J40nB479_p0144c16║越時，半稔盈流無間歇，蒼靈何處控無私。
J40nB479_p0144c17║謝晴
J40nB479_p0144c18║陰捲陽舒六極和，漁樵共賦彩雲歌，藍田玉粒含芳
J40nB479_p0144c19║碧，青幹奇葩展綠蘿。燮理四時忻讓畔，無虞八表偃
J40nB479_p0144c20║干戈，群黎贊育忘私畝，化日均霑頌蓼莪。
J40nB479_p0144c21║元旦值雪
J40nB479_p0144c22║凜凜寒風遂霰飄，琅玕歷落勢撐霄，至哉六瑞宜天
J40nB479_p0144c23║塹，偉矣八延織錦袍。一日舒成周海嶽，群黎欽仰語
J40nB479_p0144c24║聲高，如斯花甲從頭數，稽首偕將帝闕朝。
J40nB479_p0144c25║遊峨眉山宿洪椿坪
J40nB479_p0144c26║勢結生成別一支，層岩聳翠野雲披，石花有趣陳苔
J40nB479_p0144c27║砌，山脈無情斷雪肌。素壁餘塵風自埽，疏窗駒隙月
J40nB479_p0144c28║來晞，柴扉大啟頻邀客，我亦登臨醉酒卮。
J40nB479_p0144c29║春日自嘆
J40nB479_p0144c30║自嘆浮華四十春，每逢惆悵意國循；桃花凝露香▆
J40nB479_p0145a01║案，柳絮牽風影拂塵。一片閒情同寂寞，數莖修竹共
J40nB479_p0145a02║身貧；幾回欲向青陰裏，尚待林梢月掛新。
J40nB479_p0145a03║宿法藏寺
J40nB479_p0145a04║策杖來峰頂，登臨眼界寬，霞峰積翠色，古木繫晴嵐。
J40nB479_p0145a05║山寂多猿嘯，澗寒少客攀，追思猶尚在，令我幾盤桓。
J40nB479_p0145a06║除夕
J40nB479_p0145a07║一刻分新舊，何云鎮夜眠，疏鐘敲殘歲，爆竹響青天。
J40nB479_p0145a08║井藥沉蘇酒，椒花墜錦箋，傳梅催羯鼓，一律羨韶年。
J40nB479_p0145a09║御書樓
J40nB479_p0145a10║危樓高紫極，陟彼曠懷生，目縱天涯遠，心含太古清。
J40nB479_p0145a11║香雲凝野翠，月影映江明，靜睹天顏襲，嵩呼萬萬聲。
J40nB479_p0145a12║中秋同玉泉融徹和尚玩月
J40nB479_p0145a13║鄉關隔數里，佳節孰同歡，桂子烹茗酌，天香入座繁。
J40nB479_p0145a14║溪深流月過，衣薄覺秋寒，感慨情無盡，敲詩永夜看。
J40nB479_p0145a15║懷問海禪師
J40nB479_p0145a16║客歲分襟榴火天，今朝幸遇中和節，依依憶我折梅
J40nB479_p0145a17║人，不覺心思唇齒熱。
J40nB479_p0145a18║喜雲樵法第詩
J40nB479_p0145a19║昨度禪房話片時，仰承筆底賦新詩，嘉章百讀情何
J40nB479_p0145a20║好，愧我才疏學步遲。
J40nB479_p0145a21║閱浩生法第來詩
J40nB479_p0145a22║獨坐芸窗日已遲，三唐評詠憶君詩，佳山一片風雲
J40nB479_p0145a23║際，仰賴調羹大有時。
J40nB479_p0145a24║懷法旨法第
J40nB479_p0145a25║憶昔承君折柳枝，近來又是暮春時，幾回蝶夢臨書
J40nB479_p0145a26║帳，為甚雲山路轉迷。
J40nB479_p0145a27║懷海月禪師
J40nB479_p0145a28║兀坐軒窗憶昔時，堤邊依舊柳垂絲，傾懷難罄瀟湘
J40nB479_p0145a29║水，直至於今覺有思。
J40nB479_p0145a30║夜雨懷胞弟青永茂
J40nB479_p0145b01║志老天涯蝶夢清，微風動處柳煙輕，撥爐卻憶同胞
J40nB479_p0145b02║友，厭聽床頭漏滴明。
J40nB479_p0145b03║待舟晴川閣
J40nB479_p0145b04║為尋野寺過晴川，落日江頭問渡船，聽得幾回歌舞
J40nB479_p0145b05║處，漁人晒網夕陽邊。
J40nB479_p0145b06║苦雨口占
J40nB479_p0145b07║經旬冷雨暗身凄，靜夜愁聞杜宇啼，故國思成千里
J40nB479_p0145b08║恨，何時得到斷橋西。
J40nB479_p0145b09║題庭桃賦首座遂菴法弟
J40nB479_p0145b10║名園百卉未競開，獨羨桃顏笑滿腮，艷麗夭夭添喜
J40nB479_p0145b11║興，含煙縷縷倩誰開。奔𧊵有憶忙沾絮，蛺蝶尋源繞
J40nB479_p0145b12║綠苔，任是東皇催太促，一枝偏待故人來。
J40nB479_p0145b13║題秋蟬——賦西堂紫成法弟
J40nB479_p0145b14║暫棲綠柳不停機，盡日臨風雙影微，幽永欲裁遷樹
J40nB479_p0145b15║賦，殘聲猶憶別枝肥。披雲帶霧吟何切，飲露餐霞曲
J40nB479_p0145b16║調稀，每值夕陽音正茂，松梢月上冷依依。
J40nB479_p0145b17║題秋蚊——賦悟月法弟
J40nB479_p0145b18║鎮日嗡嗡未息機，生涯只在一針微，早從芳草埋形
J40nB479_p0145b19║跡，夜暮梅花帳裡飛。心慮煙蒸雙翅掩，身寒露重五
J40nB479_p0145b20║更肥，看伊冷落秋風後，快便佳人夢不歸。
J40nB479_p0145b21║題秋鴻——賦青松法弟
J40nB479_p0145b22║空齋兀兀自忘機，鴻度幽庭西掩微，鄉國書來秋正
J40nB479_p0145b23║好，湖山霜落月初飛。食殘沙岸栖寒近，夢入蘆汀宿
J40nB479_p0145b24║影稀，表格為儀憐旅邸，故園遙寄一音歸。
J40nB479_p0145b25║題秋螢——賦慈恩知藏
J40nB479_p0145b26║囊螢稚子浸投機，個個幽陽出翠微，雨歇飄飄穿竹
J40nB479_p0145b27║徑，風輕鬱鬱傍人飛。更沉起伏隨高下，曉唱栖遲出
J40nB479_p0145b28║四園，自是堪憐秋盡後，不知何地好知歸。
J40nB479_p0145b29║送文煒法弟還錦城
J40nB479_p0145b30║無限驅馳意若何，旅情又和唱行歌，知君欲翫錦江
J40nB479_p0145c01║月，莫厭松州山水多。
J40nB479_p0145c02║春日晚眺
J40nB479_p0145c03║柳拂依依繞寺門，梨花夾蝶染苔痕，日斜風迅聞鴉
J40nB479_p0145c04║噪，見得孤幡過遠村。
J40nB479_p0145c05║青山一片雲
J40nB479_p0145c06║極目蒸煙迥，雲封幽谷中，松聲疑詠遠，鶴唳似鳴鴻。
J40nB479_p0145c07║雲霽舒玄妙，晴深贊化工，每值和風作，花笑影重重。
J40nB479_p0145c08║書扇寄古樵
J40nB479_p0145c09║侍子攜籃採蕨莖，林端狎虎卻無驚，嶔嶇忽轉平臺
J40nB479_p0145c10║上，一望山河大地清。
J40nB479_p0145c11║寄贊廷余檀越（諱之佐）
J40nB479_p0145c12║馳驅衡雪足如珂，碧樹懸泉陡澗多，朝暮嚶呀來百
J40nB479_p0145c13║鳥，一庵頻插鳳兒窩。
J40nB479_p0145c14║密旨西堂
J40nB479_p0145c15║蛇虎縱橫攜兔角，醯雞𨁝跳拂龜毛，秪緣碌碌錐禪
J40nB479_p0145c16║子，攙撥須宜手眼高。
J40nB479_p0145c17║酬奇育周護法
J40nB479_p0145c18║探梅高誼詠東風，照映愈輝卒歲功，雲護石床蒼翠
J40nB479_p0145c19║合，客遊亭閣興猶同。名花夕翫圖南圃，新筍春生舍
J40nB479_p0145c20║北叢，一學坡仙留玉帶，且憑詩酒醉山中。
J40nB479_p0145c21║遊峨眉山次可聞和尚韻
J40nB479_p0145c22║登陟頻移杖，微茫汗漫傾，燈傳更漏靜，光放霅時晴。
J40nB479_p0145c23║靘冷停蒼雪，茶香煮瀑鐙，都來明旨趣，岩畔禮空生。
J40nB479_p0145c24║登峨山極頂次懶石和尚韻
J40nB479_p0145c25║極頂還餘雪，漫空積地存，夢魂清到底，塵事勿須論。
J40nB479_p0145c26║竹折禽喧雜，廚香虎共蹲，詩題休冷落，蘚石去苔痕。
J40nB479_p0145c27║遊嘉州大佛寺
J40nB479_p0145c28║嘉陽門對岸，大佛頂凌雲，江急灘聲遠，峰高天際分。
J40nB479_p0145c29║鳥鳴三匝樹，魚躍一池沄，彈指雍邪正，何須著六群。
J40nB479_p0145c30║上中岩寺次竹鏡和尚韻
J40nB479_p0146a01║驀上中岩寺，江山一覽窮，觀心舁佛祖，拊掌躍魚龍。
J40nB479_p0146a02║鳥唱伽陀韻，身居般若叢，優遊天一角，石筍插雲中。
J40nB479_p0146a03║賦寄瓊目和尚
J40nB479_p0146a04║帶得餘香繞萬年，嵯峨風色景宜便，花陰鳥度雲來
J40nB479_p0146a05║處，樓外人歌落日邊。短杖放蛟騰白水，重岩垂瀑掛
J40nB479_p0146a06║青天，推輪此際堪題柱，祖席無湮啟別傳。
J40nB479_p0146a07║次文睿和尚牡丹韻
J40nB479_p0146a08║結搆春晴翫賞時，乾坤何物不幽思，易常弗變煙中
J40nB479_p0146a09║色，迥絕那堪雨後姿。詠托清芬瞻日月，賽教素艷亞
J40nB479_p0146a10║麟麒，日斜醉倚闌干夢，未讓蓬萊宮闕肢。
J40nB479_p0146a11║次琳睿和尚牡丹韻
J40nB479_p0146a12║越世名葩更可論，瑤階得句絕紛紜，未前載筆開香
J40nB479_p0146a13║粉，已到傳書潑墨雲。多謂佳聲原自古，頻將逸色卻
J40nB479_p0146a14║無群，晴窗共客天回轉，一座留觴把韻分。
J40nB479_p0146a15║寄古松諸山法友並眾鄉耆
J40nB479_p0146a16║藜杖移幢十載過，相將無奈祖庭何，鹽梅日逐陪迎
J40nB479_p0146a17║送，禪衲時敲苦切磋。萬派山光藏佛眼，一腔心血洗
J40nB479_p0146a18║天河，迴環不斷常留夢，豈是忘機上釣蓑？
J40nB479_p0146a19║贈振聲任護法（諱大成）
J40nB479_p0146a20║草苑遲遊懶逐情，豈留詩句寄高明，傾香不勝春風
J40nB479_p0146a21║貯，世際山林爽氣清。
J40nB479_p0146a22║贈慰然任護法（諱勷宅）
J40nB479_p0146a23║山家何快復何便，生愛桃花滿莢邊，萬木招提何處
J40nB479_p0146a24║是，此心青嶂獨回天。
J40nB479_p0146a25║寄國生楊檀越（諱景）
J40nB479_p0146a26║尚餘清譽暢幽齋，童子推窗日進來，爐內不燒蒼朮
J40nB479_p0146a27║火，竟無白[嘆-口+白]上衣堆。
J40nB479_p0146a28║喜堂弟君瑞沈護法至（諱祥）
J40nB479_p0146a29║翠疊連峰擁碧空，茆亭高會辨𠍲儂，勳猷遺蹟傳東
J40nB479_p0146a30║閣，日影花含落澗中。
J40nB479_p0146b01║閒韻賦瓊韶智檀越（諱復先）
J40nB479_p0146b02║天高風急萬家砧，誰念蹉跎歲月深，休沐雲陰迷洞
J40nB479_p0146b03║口，秪愁改鬢暗霜侵。
J40nB479_p0146b04║寄表弟泰來李文學（諱乾庚）
J40nB479_p0146b05║金函玉匣醉漫漫，誰謂岩前下視觀，坐對不知高北
J40nB479_p0146b06║斗，一庭香月擁欄干。
J40nB479_p0146b07║賦嵩少法弟
J40nB479_p0146b08║異峰天外憩頻仍，四面窗寒飄夜燈，客問住山何久
J40nB479_p0146b09║遠，近來猿鶴兩無心。
J40nB479_p0146b10║壽杲憲劉大護法
J40nB479_p0146b11║朝昏不到律條繁，儘有蘇黃活計看，官級崔嵬容眺
J40nB479_p0146b12║遠，法如峭壁欲攀難。綱維肅靜天人界，蓮社薰修佛
J40nB479_p0146b13║祖壇，屈指年華千百項，青松素色悉栴檀。
J40nB479_p0146b14║贈化雨和尚馬覺講經
J40nB479_p0146b15║剝盡玄微呷盡殘，渾如掘地覓青天，庭前明月譚知
J40nB479_p0146b16║己，檻外鶯花遞遠傳。事理融來非異志，吾人忘去是
J40nB479_p0146b17║同年，花開又到枝頭冷，惱恨清光收未全。
J40nB479_p0146b18║吼山法弟住凌雲
J40nB479_p0146b19║玉壘風清與日長，錦江春色倍芬芳，爐煙飄緲堪盈
J40nB479_p0146b20║座，道契前賢任主張。難弟難兄情更遠，攸仁攸德為
J40nB479_p0146b21║敷揚，白蓮潭映垂今昔，法令我時瓦礫光。
J40nB479_p0146b22║送鴻
J40nB479_p0146b23║惆悵南遊未易還，惟將片紙繫多般，紛紛遙望吳山
J40nB479_p0146b24║紫，渺渺難羈蜀水班。海闊任從舒羽翼，天空隨儗泊
J40nB479_p0146b25║塵寰，為憐寒暑分時序，萬里雲程幾越關。
J40nB479_p0146b26║夏雲多奇峰
J40nB479_p0146b27║天襲文明景物華，地凝芳翠足交加，情懷頓覺餘疏
J40nB479_p0146b28║散，儓甸無由度碧沙。搖拽山川疑入畫，卷舒林壑任
J40nB479_p0146b29║周遮，時經雨霽青霄外，獨立南屏映日斜。
J40nB479_p0146b30║送客回里
J40nB479_p0146c01║坦率風流四十秋，時而雪夜懶添裘，書翻桐葉分今
J40nB479_p0146c02║昔，筆掃峨雲任去留。明月湖邊檣影動，紫微山下浪
J40nB479_p0146c03║仙儔，笛聲吹醒平羌霧，一葉扁舟天上遊。
J40nB479_p0146c04║題百結花復法眷喬秉瑞
J40nB479_p0146c05║不以葉為茂，惟餘花自芳，冰肌千古秀，寒骨一枝香。
J40nB479_p0146c06║槐國夢餗遠，桃園幽意長，清貞風味別，枕石傲嚴霜。
J40nB479_p0146c07║題白碧桃贈逾松李檀越
J40nB479_p0146c08║之子于歸正適時，滿園珠玉向誰施？風流不盡佳人
J40nB479_p0146c09║首，卻倚雲窗掛別籬。
J40nB479_p0146c10║口占白碧桃寄應麟趙常玉
J40nB479_p0146c11║一樹花開萬樹新，紛紛桃蕊吐星辰，香風吹作霞千
J40nB479_p0146c12║片，誰信靈雲見處真。
J40nB479_p0146c13║哭昭覺師翁
J40nB479_p0146c14║倏忽賓鴻報訃來，潘江兩岸鳥啼哀，津梁法海傾頹
J40nB479_p0146c15║已，濟道寥寥孰可裁。
J40nB479_p0146c16║哭本師佛老人
J40nB479_p0146c17║禹甸悠悠聲價饒，天荒地老恨難消，仰瞻慈範躬高
J40nB479_p0146c18║厚，幸托佳聲不寂寥。
J40nB479_p0146c19║哭業師訃至
J40nB479_p0146c20║落草承歡五十零，愧無菽水奉慈仁，師資淚血關山
J40nB479_p0146c21║迥，常寂光中鑑遠音。
J40nB479_p0146c22║哭法叔問潮和尚
J40nB479_p0146c23║潸然法叔契雲堂，悅豫心傷送夕陽，老恨慈舟幡影
J40nB479_p0146c24║折，獨憐落日墜山崗。
J40nB479_p0146c25║挽萬福瓊和尚
J40nB479_p0146c26║昨夜峨眉月影斜，虛空卜落雨天花，瓊翁卓處超調
J40nB479_p0146c27║御，不露鋒鋩始作家。
J40nB479_p0146c28║挽太虛和尚
J40nB479_p0146c29║虛空昨夜口喃喃，話道禪翁證涅槃，丈室煙消清晝
J40nB479_p0146c30║永，頻拈短句奉慈顏。
J40nB479_p0147a01║吊海月禪師
J40nB479_p0147a02║霅然遠訃已攸遊，維水無聲溺法舟，鶴唳九天霜葉
J40nB479_p0147a03║重，奔遲匝地祖燈秋。孑身江海無書到，長夜山房有
J40nB479_p0147a04║夢留，鴈罷西崇山畔月，空懷寒影露雲頭。
J40nB479_p0147a05║吊蜜宣法兄
J40nB479_p0147a06║吾兄淹萃任經遊，錦水清流載法舟，毒鼓未撾星月
J40nB479_p0147a07║冷，龜毛高豎法垂秋。雲山隔斷龐公案，崎徑空懸兩
J40nB479_p0147a08║逗留，淚滴碧霞池畔月，青山綠水共源頭。
J40nB479_p0147a09║吊法旨禪師
J40nB479_p0147a10║潸然法弟越先遊，逝水無情淹法舟，野外猿啼松月
J40nB479_p0147a11║冷，祗園鶴唳慧燈秋。不聞一繫空惆悵，長聽西風語
J40nB479_p0147a12║夢留，望罷古龍潭底月，白花叢裏活從頭。
J40nB479_p0147a13║吊月池監院
J40nB479_p0147a14║倏然話別數年遊，不意報緣卸法舟，白業孤高無彼
J40nB479_p0147a15║約，一生清節幾經秋。數回欲得同聚首，莫柰君行無
J40nB479_p0147a16║計留，聊具一律酬院苦，再來石上話圞頭。
J40nB479_p0147a17║吊湛清禪師
J40nB479_p0147a18║淚雨潸潸泣畫梁，慈容不緬恨天荒，三生石上空惆
J40nB479_p0147a19║悵，一榻翛然已夕陽。
J40nB479_p0147a20║
J40nB479_p0147a21║悼雪山囪門和尚
J40nB479_p0147a22║昭覺叢中絕等彝，歸來念載雪山棲，豎窮三際人天
J40nB479_p0147a23║徹，覽盡五經草木期。坐脫世緣滋泮渙，杖挑雙履莫
J40nB479_p0147a24║遲疑，音容宛爾歸何處，綠水青山恁所之。
J40nB479_p0147a25║悼文英胡善士
J40nB479_p0147a26║數十餘年同故里，團圞共話無多子，羨君措手追無
J40nB479_p0147a27║盡，不改滄桑能有幾。
J40nB479_p0147a28║悼誕登禪德
J40nB479_p0147a29║落花風送訃音來，逝水無聲一旦灰，猿協青山空墮
J40nB479_p0147a30║淚，鳥啼花落葉殘摧。半生事業皆如此，四十餘年安
J40nB479_p0147b01║在哉？獨對松間秋月冷，寒光一片照丹臺。
J40nB479_p0147b02║挽泐潭湛修和尚
J40nB479_p0147b03║霅然遠訃已今週，楚水無情溺法舟，鶴唳九天霜葉
J40nB479_p0147b04║重，𩢮奔匝地祖燈秋。孑身江海無書到，長夜山房有
J40nB479_p0147b05║夢留，寫罷望州亭畔月，空懷寒影亂雲頭。
J40nB479_p0147b06║挽瞿也和尚
J40nB479_p0147b07║髮寸如雲至皤斑，揫然八十遊幽關，明投暗合全機
J40nB479_p0147b08║用，九上三登借路攀。日照霜花貽瘦影，風颼古木卻
J40nB479_p0147b09║凋刪，區區若謂愉兜率，好向銀河一舸還。
J40nB479_p0147b10║挽天湛和尚
J40nB479_p0147b11║悅豫當年契雲堂，芙蓉瓶錫越星霜，獨憐落日山光
J40nB479_p0147b12║遠，老恨慈舟幡影長。數載真衷情念別，雙眸痕淚意
J40nB479_p0147b13║心傷，翻思轉擬追前後，緒事如麻亂一筐。
J40nB479_p0147b14║山居閒韻
J40nB479_p0147b15║挑雲重，踏雪輕，披星戴月坐巖林。朝陽謾把衲頭補，
J40nB479_p0147b16║對月深談無字經。
J40nB479_p0147b17║師黃石，友竹梅，枕石高眠任鳥飛。一身清淨是非外，
J40nB479_p0147b18║做個閒人繼祖規。
J40nB479_p0147b19║溪聲緩，山色均，一任疏窗漏月明。照見本來真面目，
J40nB479_p0147b20║當陽殺活故家人。
J40nB479_p0147b21║穿林過，鳥不驚，燕語鶯啼共一村。自古道高龍虎伏，
J40nB479_p0147b22║兼修德重鬼神欽。
J40nB479_p0147b23║巴歌曲，和鹿鳴，爐中煙盡又重熏。無孔笛兒長生韻，
J40nB479_p0147b24║未識時人聽不聽。
J40nB479_p0147b25║穿草履，挂棕衣，短杖隨身過沙溪。忽然計覷娘生面，
J40nB479_p0147b26║遼天鼻孔喚祖禰。
J40nB479_p0147b27║時客至，敘寒溫，勝日少會絕疏親。分付山童煮瀑泉，
J40nB479_p0147b28║不是塵中七濁腥。
J40nB479_p0147b29║展荊棘，掩柴門，漏戶疏窗半月明。無位真人同結伴，
J40nB479_p0147b30║時能道我主中賓。
J40nB479_p0147c01║我愛山家樂有餘，飲清泉，餐柏枝，獨坐忘言絕世疑。
J40nB479_p0147c02║我愛山家樂有餘，煨紫芋，煮黃虀，一飽無餘且便宜。
J40nB479_p0147c03║我愛山家樂有餘，修松竹，植梅枝，三支為鄰世罕稀。
J40nB479_p0147c04║我愛山家樂有餘，親野鳥，牧黃鸝，虎鹿為鄰結伴奇。
J40nB479_p0147c05║我愛山家樂有餘，翻貝葉，韻長生，大展荊扉月作燈。
J40nB479_p0147c06║我愛山家樂有餘，伸腳睡，枕手心，鼻吸如雷到天明。
J40nB479_p0147c07║可憐莫奈世情何，送去迎來苦逐磨，要得身心齊放
J40nB479_p0147c08║下，除非自入活埋窩。
J40nB479_p0147c09║可憐莫奈行門何，不參不悟為甚麼？渴飲饑餐誰個
J40nB479_p0147c10║識？一身跳出利名窩。
J40nB479_p0147c11║可憐莫奈眾生何，教化如筏誰煉磨？只要黃金過北
J40nB479_p0147c12║斗，不題生死葬山窩。
J40nB479_p0147c13║可憐莫奈修葺何，祖佛門庭日日磨，非是吾儕強拈
J40nB479_p0147c14║出，天王華屋已成窩。
J40nB479_p0147c15║可憐莫奈饑寒何，寒則寒兮饑則磨，運水搬柴齊著
J40nB479_p0147c16║力，大家扶起破沙窩。
J40nB479_p0147c17║可憐莫奈入纏何，動靜營為百費磨，戴月披星隨出
J40nB479_p0147c18║入，不知那日出塵窩。
J40nB479_p0147c19║可憐莫奈钁頭何，種月鋤雲薦琢磨，翻轉山河平大
J40nB479_p0147c20║地，虛空現出白雲窩。
J40nB479_p0147c21║可憐莫奈自身何，翻覆娑婆歷劫磨，今日方知燈是
J40nB479_p0147c22║火，翻身直入鳳兒窩。
J40nB479_p0147c23║可憐莫奈戶門何，客至恭倍熱亂磨，蠶老麥黃秧上
J40nB479_p0147c24║節，不知時誤到寒窩。
J40nB479_p0147c25║可憐莫奈做人何，好歹憑他這等磨，不怒不嗔不我
J40nB479_p0147c26║慢，恁他車馬踐山窩。
J40nB479_p0147c27║詩偈
J40nB479_p0147c28║得禪字六首
J40nB479_p0147c29║慧日長明卻是禪，開弓直射白雲間，紅心裏內討分
J40nB479_p0147c30║曉，得意風波起杖藍。
J40nB479_p0148a01║這個疑團卻是禪，囫圇盡在我山間，有時劈碎毫光
J40nB479_p0148a02║現，入聖超凡脫綱藍。
J40nB479_p0148a03║默然靜座非無禪，離相絕非何有間？無縫鎖開金索
J40nB479_p0148a04║斷，返身一步脫塵藍。
J40nB479_p0148a05║海裏藏身就是禪，無形無影在人間，聞聲只見隨風
J40nB479_p0148a06║轉，喜氣彌陀出鬧藍。
J40nB479_p0148a07║萬事糊塗有甚禪，安心且住白雲間，有時頓破於諸
J40nB479_p0148a08║劫，撒手歸來出垢藍。
J40nB479_p0148a09║萬物歸來亦似禪，蘆花明月滿溪間，時時應現青霄
J40nB479_p0148a10║外，處處光輝錦繡藍。
J40nB479_p0148a11║五七言雜詩
J40nB479_p0148a12║羅潭深水泣朝陽，小雨沾花午夢長，忽聽黃鶯聲嚦
J40nB479_p0148a13║嚦，偶拈句子綠蒲香。
J40nB479_p0148a14║砵盂三度口喃喃，兩眼無聲受熱瞞，珍重耳根親薦
J40nB479_p0148a15║得，珊瑚枝上一輪圓。
J40nB479_p0148a16║可憐莫奈一身何，業債犁耙項上拖，要得身心無罣
J40nB479_p0148a17║礙，除非石臼念摩訶。
J40nB479_p0148a18║披荊削刺念年零，業債犁耙不暫停，藉得龍天出雙
J40nB479_p0148a19║手，大家扶起破砂盆。
J40nB479_p0148a20║枯木寒巖是若何？分明見處卻淆訛，人天眾集親分
J40nB479_p0148a21║付，不讓當年龐道婆。
J40nB479_p0148a22║年垂六十有餘香，半葉成文覆錦江，拍轉健軀堪可
J40nB479_p0148a23║用，霜天雪月正朝陽。
J40nB479_p0148a24║吾年老大一無能，業債犁耙項上沉，傲雪凌霜憑薄
J40nB479_p0148a25║鑑，鋤雲摘月效餘生。摩眉擊轂閒藏拙，拽後攙前振
J40nB479_p0148a26║舊林，檢點芒鞋勞掌管，魔宮虎穴恁遊行。
J40nB479_p0148a27║香智國王產禍胎，東西獨步嘆奇哉，老僧說與曹公
J40nB479_p0148a28║薦，大地山河口一開。
J40nB479_p0148a29║老心不歇住閻浮，那日纔將業識除，但得龍天伸背
J40nB479_p0148a30║項，大都祖院亦恢弘。
J40nB479_p0148b01║老心不歇住林間，未得心閑半個天，業債犁耙何日
J40nB479_p0148b02║了，安心法要幾時完。
J40nB479_p0148b03║老心不歇住叢林，拙斧芒鞋不暫停，佛法原無分內
J40nB479_p0148b04║外，還須日用自推尋。
J40nB479_p0148b05║老心不歇效先賢，運瓦搬磚糶飯錢，坐消信食終何
J40nB479_p0148b06║益，龍天推我向人前。
J40nB479_p0148b07║老心不歇住巖間，撥火拈香樂眾緣，但得一些超無
J40nB479_p0148b08║漏，米蟲嘴底上花班。
J40nB479_p0148b09║我家門住北隅東，十指焚檀祝聖容，四海九州歌大
J40nB479_p0148b10║有，山間林下樂堯風。
J40nB479_p0148b11║汾陽茶飯飽諸方，佇望闍黎仔細嘗，呷著些些容易
J40nB479_p0148b12║可，不知滋味落前贓。
J40nB479_p0148b13║但得一些快活處，話長語短說週遮，知音問道無為
J40nB479_p0148b14║句，撫掌傍觀笑傲賒。
J40nB479_p0148b15║清旦平明展舊荒，是誰茆塞是誰光？兩輪相照乾坤
J40nB479_p0148b16║老，一法流來天地長。
J40nB479_p0148b17║萬年池下水潺潺，太白峰頭起暮煙，西蜀一燈超列
J40nB479_p0148b18║譜，正傳祖印接人天。
J40nB479_p0148b19║日暖風和柳眼睜，梅花嶺上笑迎春，一陽未肇先呈
J40nB479_p0148b20║瑞，大地山河宇宙分。
J40nB479_p0148b21║朔風吹葉落前溪，驚起魚龍拍翅飛，直到洞庭點額
J40nB479_p0148b22║後，大精小怪盡攢眉。
J40nB479_p0148b23║磨煙寫竹話無生，說起無生吃一驚，有句不藏無句
J40nB479_p0148b24║裏，西來大意個中尋。
J40nB479_p0148b25║葉從雙桂飄香遠，昭覺門楣萬顆松，遁代兒孫光祖
J40nB479_p0148b26║業，高風千古鎮閻浮。
J40nB479_p0148b27║優曇不與世花同，價直娑婆第一峰，昔日然燈曾授
J40nB479_p0148b28║記，人前切莫露真蹤。
J40nB479_p0148b29║優曇花發一千年，善慧因緣莫等閒，今日老僧開正
J40nB479_p0148b30║眼，蘇多仙女賣花完。
J40nB479_p0148c01║香巖樹下問西來，只在鋒芒語默臺，未上樹時親註
J40nB479_p0148c02║腳，虛空笑得嘴唇歪。
J40nB479_p0148c03║貓兒生得十分全，遇著南泉一命完，縱使草鞋能救
J40nB479_p0148c04║得，到來水落數丘田。
J40nB479_p0148c05║春王節令換新符，卮酒高吟舊歲除，爆竹一聲通帝
J40nB479_p0148c06║座，梅花數點壯皇都。
J40nB479_p0148c07║三陽開泰喜同春，六合通和萬象新，野老謳歌欽聖
J40nB479_p0148c08║範，群黎悉讓樂堯仁。
J40nB479_p0148c09║載陽春令屬坤符，水運金生戴虎虖，元老聲聲歌大
J40nB479_p0148c10║有，芒神攜履謹三呼。
J40nB479_p0148c11║一陽未兆百靈先，袖裏乾坤顛倒顛，六個三三消息
J40nB479_p0148c12║至，大家攜手上長安。
J40nB479_p0148c13║挑燈說話韻三玄，棒喝門庭亦任談，只要兒孫行得
J40nB479_p0148c14║去，百千三昧掌中觀。
J40nB479_p0148c15║嘉眉邛雅屬南遊，歷有三蘇不入流，行到水窮山盡
J40nB479_p0148c16║處，桑榆梓里羨嘉儔。
J40nB479_p0148c17║黃龍三關驗諸方，佛手驢腳八面張，遇著東村瓦罐
J40nB479_p0148c18║漢，和盤托出正當陽。
J40nB479_p0148c19║一花五葉遍人間，不是知音不與談；但得一絲針線
J40nB479_p0148c20║處，拈來無不是心言。
J40nB479_p0148c21║德山棒兒兩頭齊，豬狗人來一例施，但得知音分真
J40nB479_p0148c22║偽，大家性命一時離。
J40nB479_p0148c23║雲門糊餅的榴圓，包括三千並大千，誠者應須囫圇
J40nB479_p0148c24║嚥，旁觀舌底水潮天。
J40nB479_p0148c25║趙州八十遊行腳，略杓當機報不平，昭覺與伊通口
J40nB479_p0148c26║氣，二王稽首共相迎。
J40nB479_p0148c27║鼓腹興嗟已有年，磬懸民室轉凄然，忻逢甘雨頻天
J40nB479_p0148c28║降，滌滌山川靜萬緣。
J40nB479_p0148c29║威鳳高棲第一峰，不分平地與西東，薄酬親拈蓮池
J40nB479_p0148c30║上，謾道逢人露曉風。
J40nB479_p0149a01║除夕今宵煮瀑泉，松花竹葉共爐煙，倒身九禮酬三
J40nB479_p0149a02║有，一句無文說聖篇。
J40nB479_p0149a03║戴月披星負苦咨，龍天默鑒盡遙知，悲哉少遇知心
J40nB479_p0149a04║友，終歲勤勞訴與誰。
J40nB479_p0149a05║豐年樂業氓綿綿，仰藉吾皇一統乾，老稚聲聲歌大
J40nB479_p0149a06║有，八方鼓腹頌堯篇。
J40nB479_p0149a07║除夕張燈韻酒卮，深煨紫芋煮黃虀，時人莫笑吾儕
J40nB479_p0149a08║樂，枕石高眠日落西。
J40nB479_p0149a09║磨煙寫竹韻詩黃，太古清音振八方，薦出三才中故
J40nB479_p0149a10║事，筆尖頭上露清香。
J40nB479_p0149a11║月影峨眉映華塘，蜀山吳水寫文章，挑燈句子分心
J40nB479_p0149a12║要，韻出松濤梅竹香。
J40nB479_p0149a13║出入常持不語經，己躬下事細追尋，逢人止說三分
J40nB479_p0149a14║話，切莫全拋一片心。
J40nB479_p0149a15║錦浪回文佇八筵，長天日色任摶鸞，饒君八萬四千
J40nB479_p0149a16║里，不出闍黎鼻孔邊。
J40nB479_p0149a17║雲門餅子趙州茶，信口親嘗百味嘉，識得箇中真旨
J40nB479_p0149a18║趣，階前不語樂無涯。
J40nB479_p0149a19║浴日榮輝福慧明，挑燈寫到旭東昇，百年三萬六千
J40nB479_p0149a20║日，那討餘生樂寸陰。
J40nB479_p0149a21║三不是兮六不收，放去卷來得自由，山僧妙用無人
J40nB479_p0149a22║識，一飽無餘百事休。
J40nB479_p0149a23║石邊流出冷，花裏過來香，二句都非是，鼻尖吐出霜。
J40nB479_p0149a24║鐵關不下馬，泥牛入海藏，牧童攜著鼻，牽來共較量。
J40nB479_p0149a25║萬年池畔鶴，獨立不知秋，惟有潭頭月，與君共漫流。
J40nB479_p0149a26║七尺烏藤柺，常拈報不平，祖師藏鼻孔，處處野猢驚。
J40nB479_p0149a27║一口無底缽，三度濕衣襟，何日口朝天，高懸倚北宸。
J40nB479_p0149a28║一領破衲襖，綱綱重七斤，包藏屎尿桶，伴我了餘生。
J40nB479_p0149a29║一品無孔笛，聲聲韻九韶，五音和六律，不與個中調。
J40nB479_p0149a30║一盞無油燈，光明處處騰，三途與六道，遍界仰升恒。
J40nB479_p0149b01║雞鳴日正午，林鳥鬥聲稀，敲韻分新句，個中識了疑。
J40nB479_p0149b02║紫氣凝霄漢，寒光射斗牛，太阿橫宇宙，兔角映江流。
J40nB479_p0149b03║白蓮池畔叟，履杖過魚橋，前指沙村柳，親手插柔條。
J40nB479_p0149b04║松竹梅三友，凌霜日日森，標清同應柏，風雨溢精神。
J40nB479_p0149b05║百花紛鳥語，山路伴猿行，我本無心顧，因之兩不驚。
J40nB479_p0149b06║韻新春元旦
J40nB479_p0149b07║東皇啟瑞煦三巴，風景清奇萬彙嘉，椒酒懽吟調玉
J40nB479_p0149b08║燭，嘉珍喜宴賞新花。春風幃幙鶯聲巧，綠柳芬芳燕
J40nB479_p0149b09║語賒，野老謳歌霑化日，時豐歲稔享年華。
J40nB479_p0149b10║秋雨有懷
J40nB479_p0149b11║彤雲映日落淋津，半濕山河半濕人，昨夜銀河生瑞
J40nB479_p0149b12║色，今宵乾象謁花神。庭前翠竹佩珠玉，隴外蒼松戴
J40nB479_p0149b13║綠蘋，洗得一天星月現，依然旭日又東旻。
J40nB479_p0149b14║祈晴感興
J40nB479_p0149b15║頻瞻銀海泛瑤池，里甸桑麻息釀之，野外不聞花鳥
J40nB479_p0149b16║鬥，隔林只聽雨聲資。天心憫恤逾淫律，帝德抒暘百
J40nB479_p0149b17║穗宜，萬物豐盈沾化育，群黎踵額頌堯詩。
J40nB479_p0149b18║懷浩生禪師
J40nB479_p0149b19║一脈清懷萬里長，山環水秀印當陽，拈提祖令高揮
J40nB479_p0149b20║拂，寄錫禪燈遠襲香。白業凌霄貽爽氣，清風高節豈
J40nB479_p0149b21║蒼茫？彼來未法承弘護，堪謂曹源豎紀綱。
J40nB479_p0149b22║懷寄惠禪師
J40nB479_p0149b23║滿放枝頭久幹臨，偏多野興足高吟，每披玉莢舒君
J40nB479_p0149b24║意，鴣立庭前似我心。點破樨香明北嶪，踢開溺器憶
J40nB479_p0149b25║東林，秋晴共得清機活，好聽丘隅語雜音。
J40nB479_p0149b26║懷問海禪師
J40nB479_p0149b27║一律微吟寄遠從，愧余寡學愧余慵，情牽月霽幽齋
J40nB479_p0149b28║冷，且喜松芸滿徑封。秪儗無人貽別偈，應懷有義肅
J40nB479_p0149b29║雍容，相歡遠晤多如許，聊寄枯腸紙一丰。
J40nB479_p0149b30║和八首韻
J40nB479_p0149c01║金泓綠水吐𣶺溪，石女含笙過澗西，綠繡玲瓏冠禮
J40nB479_p0149c02║樂，竹床漏月聽寒雞。匏宜萬物豐家國，土厚榮生百
J40nB479_p0149c03║卉齊，革固邦畿中外吉，木承巽位鷓鴣啼。
J40nB479_p0149c04║回文二律
J40nB479_p0149c05║芳芬馥桂子生香，蕊放枝頭點翠蒼，羌外蜣飛鸞鳳
J40nB479_p0149c06║舞，颺風拂麗艷春萇。
J40nB479_p0149c07║紅花綠葉葉飄風，綠水隨聲入桂叢，狨攜子啼猿抱
J40nB479_p0149c08║子，風梳葉落葉聲窮。
J40nB479_p0149c09║暮雨思親
J40nB479_p0149c10║秋雨西風淚濕巾，胡天不佑我雙親，庭前墨畫塵封
J40nB479_p0149c11║鎖，階下兒孫失綵新。斑衣架上懸蛛綱，椒𨡬盤中滴
J40nB479_p0149c12║未伸，九我深恩何日永，羹墻大啟享千春。
J40nB479_p0149c13║中秋賞月
J40nB479_p0149c14║瑤池昨夜晏群仙，未得蟾宮月已圓，今夕太華光海
J40nB479_p0149c15║岳，明朝星象列乾天。根藤懸角家家熱，高厚升恒處
J40nB479_p0149c16║處然，里頌村歌中外厚，萬民樂業祝堯篇。
J40nB479_p0149c17║和靈默禪師桂花韻
J40nB479_p0149c18║桂花香馥遍枝頭，時把清風送小樓，十里長亭親面
J40nB479_p0149c19║晤，百花叢裏不垂秋。紛紛惹得遊蜂嚷，點點偏令逸
J40nB479_p0149c20║士求，珍重花童休折損，留來滿院作圍周。
J40nB479_p0149c21║八仙總贊
J40nB479_p0149c22║道人家，說長生，蓬萊三島信腳行，有時騎鶴上青霄，
J40nB479_p0149c23║有時葫蘆裏出神。饑來時，持缽鐸，拐杖隨身行出谷，
J40nB479_p0149c24║望煙乞食向前村，一飽無餘真快活。暇來時，遊山嶽，
J40nB479_p0149c25║十洲三島憑出沒，任他風雨一齊吹，冰肌玉骨頻頻
J40nB479_p0149c26║過。渴來時，長生藥，玉液瓊槳真甘露，崑崙頂上湧清
J40nB479_p0149c27║泉，十二重樓直透過。醉來時，伸足臥，枕高眠，星斗出，
J40nB479_p0149c28║狂歌一曲醉扶歸，任他旁人道強弱。悶來時，品玉簫，
J40nB479_p0149c29║聲聲韻出山坡調，笑傲煙霞歸去來，三山五嶽隨我
J40nB479_p0149c30║到。醒來時，桑田熟，處處歌懽好晚禾，長嘯一聲天地
J40nB479_p0150a01║間，倒跨神駒入大羅。咄！不是昭覺門庭高，殘處怎生
J40nB479_p0150a02║容你住？眾仙長家不序長，再莫回顧咄咄咄。
J40nB479_p0150a03║自贊
J40nB479_p0150a04║紹祖山前個漢，一任人天讚嘆。有時種月鋤雲，有時
J40nB479_p0150a05║清風結伴。這樣人兒少有，請去川北供獻。阿呵呵，不
J40nB479_p0150a06║是賓頭盧大德，原是昭覺竹和尚。咄！
J40nB479_p0150a07║定空和尚像讚
J40nB479_p0150a08║古松西岷，妙覺堂上。歷有老僧，不通提唱。不重機鋒，
J40nB479_p0150a09║不拈拄杖。一柄钁頭，七十餘光。問是阿誰，定空和尚。
J40nB479_p0150a10║昭覺竹峰續禪師語錄卷第六終
J40nB479_p0150a11║昭覺德雲悟禪師語錄
J40nB479_p0150a12║乙未年冬月初一日，奉
J40nB479_p0150a13║本師老人命，秉拂上堂，詣座云：「這片地，這張床，是則
J40nB479_p0150a14║現前親到始得。」便登。「此一瓣香，豎窮三際，橫遍十虛，
J40nB479_p0150a15║爇向爐中，祝延當今
J40nB479_p0150a16║聖主萬壽無疆，儲君天眷安如盤石。此一瓣香，奉為
J40nB479_p0150a17║本省當道文武尊官，祝願股肱王室，共沐堯仁。此瓣
J40nB479_p0150a18║香，巾缾一十五載不曾動著毫芒，今命秉拂，不敢違
J40nB479_p0150a19║諾，向獨王頂上信手拈來，爇向爐中，供養現
J40nB479_p0150a20║昭覺堂上本師上竹下峰老和尚，用酬法乳深恩。」上
J40nB479_p0150a21║首拍搥竟，問：「今日陞堂即不問，如何是法王法令？」師
J40nB479_p0150a22║云：「舉頭天外看，誰是我般人？」進云：「如何是舊家風？」師
J40nB479_p0150a23║云：「三門八字石獅子。」進云：「新舊一句作麼生委息？」師
J40nB479_p0150a24║云：「八兩是半斤。」問：「鐘鼓交加，空谷傳聲，人天普集，十
J40nB479_p0150a25║方諦聽即不問，西來意旨是如何？」師云：「兩眼對兩眼。」
J40nB479_p0150a26║進云：「拈花嫡旨，少室單傳，別有商量麼？」師云：「有。」乃云：
J40nB479_p0150a27║「威鳳山前獅子吼，乾坤失色鬼神愁，恁他八面四方
J40nB479_p0150a28║來，肘後靈符懸北斗。一十五年醜拙，今朝舉驗人天，
J40nB479_p0150a29║有時拖泥帶水，有時敲星摘月，有時鐵眼銅睛，有時
J40nB479_p0150a30║自救不得。雖然如是，也要大家知委。」卓柱杖，咄云：「不
J40nB479_p0150b01║是諸方五味禪，眉間寶劍吞皓月。」復打圓相，云：「月。」（下座）。
J40nB479_p0150b02║丁酉年正月十五解制上堂
J40nB479_p0150b03║「祖代相傳，鐘鼓交接。五十餘年，鉗鎚未歇。二時粥飯，
J40nB479_p0150b04║日日精潔。這個消息，體效先哲。柱杖未動，是事體秩。
J40nB479_p0150b05║今朝上堂，對眾弄拙，直直承當。且道承當個甚麼？」卓
J40nB479_p0150b06║柱杖，云：「眾弟兄們！今朝解制，著卻草鞋，擔卻擔子，便
J40nB479_p0150b07║為行動。殊不知昭覺這裏日日著草鞋，朝朝擔擔子，
J40nB479_p0150b08║未嘗向諸人道會得，不煩久立安身。脫或躊躇，昭覺
J40nB479_p0150b09║一偈頌出：慶賀元宵月正圓，明明歷歷透三玄。春風
J40nB479_p0150b10║吟動柏松子，喜笑梅花遍界鮮。」下座。
J40nB479_p0150b11║戊戌年正月十五日解制上堂法語
J40nB479_p0150b12║「天關纔轉，地軸始回，山川獻天然圖畫，草木吐本地
J40nB479_p0150b13║風光，換卻天下人眼睛，透徹衲僧家巴鼻。即今正當
J40nB479_p0150b14║十五晴暖，春風襲襲，觸目無礙法門，大家一時及第。
J40nB479_p0150b15║大眾！山僧與麼判斷，且道向這裏還委悉麼？若知委
J40nB479_p0150b16║者，不妨久立，三條椽下、七尺單前，饑來吃飯困來眠；
J40nB479_p0150b17║其或不然，山僧與伊別通個消息：跳出昭覺門庭，一
J40nB479_p0150b18║恁東覷西覷。」下座。
J40nB479_p0150b19║昭覺德雲悟禪師語錄終
J40nB479_p0150b20║嗣法門徒性滿等編
J40nB479_p0150b21║
J40nB479_p0150b22║　　（康熙四十九年庚寅孟冬月，南旋刊錄入
J40nB479_p0150b23║　　　藏。門人洪演　　　徒　　印寬
J40nB479_p0150b24║　　　　　　彌祐　　　徒　　智愷
J40nB479_p0150b25║　　　　　　彌願　　　徒　　智亮。
J40nB479_p0150b26║　　康熙六十年歲在辛丑增補入藏。嗣法門
J40nB479_p0150b27║　　　人法洪　　普休　　普福　　祖佑。
J40nB479_p0150b28║　　　語錄計六卷，共一百六十頁，板存嘉興
J40nB479_p0150b29║　　　楞嚴寺經坊流通。　　　張舒瞻刻。）