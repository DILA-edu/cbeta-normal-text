J40nB480_p0151a01║自序
J40nB480_p0151a02║鉼鐶釵釧，一金而別其器；酥酪醍醐，一乳而異其名。自
J40nB480_p0151a03║其殊者視之，肝膽楚越也；自其同者視之，靈蠢冰水也。
J40nB480_p0151a04║矧《般若》之摩訶衍，而〈繫辭〉則曰大衍；《中庸》之無聲臭，而
J40nB480_p0151a05║《道德》則曰至虛。乃至三心不可得，與絕四、與無為，的的
J40nB480_p0151a06║然一鼎三足，庸詎以彼此觀耶？予自脫其古槐，長夜復
J40nB480_p0151a07║入如幻三昧中，目擊藏海之漚，已具烏曇之華界，足履
J40nB480_p0151a08║毛孔之步，猶過摩詰之陶輪，恍乘莽渺鳥而出六極，莫
J40nB480_p0151a09║知其然而然也。反而執之於左契，始知性天即一中之
J40nB480_p0151a10║旨，釋氏而歸之，老氏而守之，孔氏而貫之，特教化若徂
J40nB480_p0151a11║公賦芧耳。第乍入吾道者，只知一之所已闢，而不知一
J40nB480_p0151a12║之所未闢，故臨內外境典，如失寶印而不達，斯必參其
J40nB480_p0151a13║別傳之眼藏，俾於多羅了義，若推門落白也。不然，則三
J40nB480_p0151a14║聖人乏所說，果將為隱躄人者耶？果將為踶跂人者耶？
J40nB480_p0151a15║惟不蘊堅白異同之士，懇垂隻眼，庶幾得金忘耑，得乳
J40nB480_p0151a16║忘名，便可語夫象先矣。
J40nB480_p0151a17║吹萬廣真說
J40nB480_p0151a18║
J40nB480_p0151a19║
J40nB480_p0151a20║
J40nB480_p0151a21║一貫別傳小引
J40nB480_p0151a22║三教聖賢，總從一箇圈子裡透出。性公▆▆▆▆▆▆
J40nB480_p0151a23║人又說出如許註腳，將無屋上架屋。▆▆▆▆▆▆道
J40nB480_p0151a24║人曰：不然。假如要到長安，避不得梯。▆▆▆▆▆▆▆
J40nB480_p0151a25║彰義門瞻仰
J40nB480_p0151a26║聖人宮闕，後復有人問路，亦須覶縷。向說這老和尚不
J40nB480_p0151a27║肯，只做自了漢兒，他也東行西走，費卻許多腳跟。如今
J40nB480_p0151a28║坐在聚雲方丈，正好瞑目趺跏，那管他千山萬水也。▆
J40nB480_p0151a29║將從前經歷路程，舉似後來行腳。會得的，到了長安，更
J40nB480_p0151a30║莫問他在齊魯之西、趙魏之比。道人有一偈予：萬水千
J40nB480_p0151b01║山在腳跟，放下草鞋全沒帳。進門好圖一覺睡，且莫想
J40nB480_p0151b02║到路途上。敢以質之性公。戒庵道人馬易從題於▆齋
J40nB480_p0151b03║之拙暇園
J40nB480_p0151b04║
J40nB480_p0151b05║
J40nB480_p0151b06║
J40nB480_p0151b07║
J40nB480_p0151b08║
J40nB480_p0151b09║
J40nB480_p0151b10║
J40nB480_p0151b11║一貫別傳目錄
J40nB480_p0151b12║　卷之一
J40nB480_p0151b13║　　儒宗　　　　　　　伏羲八卦原
J40nB480_p0151b14║　　伏羲六十四封原　　乾道變化　　利貞
J40nB480_p0151b15║　　復其見　　心乎　　艮其皆　　　其人
J40nB480_p0151b16║　　故神無方　無體　　百姓日用　　鮮矣（上無喝斥）
J40nB480_p0151b17║　　大學之道章　　　　天命全章
J40nB480_p0151b18║　　君子素其　得為　　鬼神之為德　可遺
J40nB480_p0151b19║　　至誠致曲　二章　　予懷明德一節（上迴學處）
J40nB480_p0151b20║　　六十而耳　踰矩　　君子不器
J40nB480_p0151b21║　　君子無終　於是　　朝聞道夕死可矣
J40nB480_p0151b22║　　君子之於　與比　　一貫章
J40nB480_p0151b23║　　宰予晝寢　何誅　　夫子之文章
J40nB480_p0151b24║　　回也不改　其樂　　誰能出不　道也
J40nB480_p0151b25║　　知之者　　之者　　飯疏食章
J40nB480_p0151b26║　　二三了　　丘也　　仁遠乎哉　至矣
J40nB480_p0151b27║　　子絕四章　　　　　吾有知乎哉章
J40nB480_p0151b28║　　喟然章　　　　　　可與共學章
J40nB480_p0151b29║　　未知生焉知死　　　顏淵問仁章
J40nB480_p0151b30║　　當仁不讓於師　　　予欲無言章（上俱論部）
J40nB480_p0151c01║　　敢問夫子　四節　　乍見孺子一節
J40nB480_p0151c02║　　顏淵曰　　若是　　象日以殺舜為事
J40nB480_p0151c03║　　殃壽不貳　命也（上俱孟子）
J40nB480_p0151c04║　卷之二
J40nB480_p0151c05║　　玄宗　　　　　　　道可道章
J40nB480_p0151c06║　　天下皆知章　　　　不尚賢
J40nB480_p0151c07║　　吾不知其　之先　　天地不仁
J40nB480_p0151c08║　　谷神不死　　　　　聖人後其身　身存
J40nB480_p0151c09║　　上善若水　　　　　故有之　　　為用
J40nB480_p0151c10║　　是以聖人　為目　　致虛極　　　其復
J40nB480_p0151c11║　　有物混成　曰道　　是以聖人　　棄物
J40nB480_p0151c12║　　昔之得一　以寧　　不笑不足以為道
J40nB480_p0151c13║　　道生一　　為和　　躁勝寒　　　下正
J40nB480_p0151c14║　　為學日益　為矣　　為無為　　　無味
J40nB480_p0151c15║　　知不知上　知病（上俱道德經）
J40nB480_p0151c16║　　何不樹之　之野　　吾喪我
J40nB480_p0151c17║　　庖丁為文　解牛　　心齋
J40nB480_p0151c18║　　坐忘　　　　　　　壺子
J40nB480_p0151c19║　　玄珠　　　　　　　濠梁之上
J40nB480_p0151c20║　　墜車　　　　　　　道術（上俱南華經）
J40nB480_p0151c21║　　聖人之權　為道　　是以聖人　　去識
J40nB480_p0151c22║　　夫忘精神　之矣　　惟聖人能神　於神
J40nB480_p0151c23║　　聖人御物　可拘　　物不知我我不知物
J40nB480_p0151c24║　　（上俱文始經）
J40nB480_p0151c25║　卷之三
J40nB480_p0151c26║　　釋宗　　　　　　　般若心經
J40nB480_p0151c27║　　金剛大義　　　　　須菩提　　　應住節
J40nB480_p0151c28║　　九種眾生　　　　　若心取法　　　壽者
J40nB480_p0151c29║　　我念過去　過者　　五眼（上俱金剛經）
J40nB480_p0151c30║　　若一日　　不亂　　一切諸佛　念經（上俱彌勒經）
J40nB480_p0152a01║　　問沙門（四十二章經）　　診脈說
J40nB480_p0152a02║　　維摩接妙喜國土　　不二法門（上俱維摩經）
J40nB480_p0152a03║　　總說　　　　　　　所謂殺父母　身血
J40nB480_p0152a04║　　宗通說通（上俱楞伽經）
J40nB480_p0152a05║　　總說　　　　　　　文殊章
J40nB480_p0152a06║　　知是空華　輪轉　　知幻即離　　漸次
J40nB480_p0152a07║　　菩薩唯以　世間　　隨順覺性
J40nB480_p0152a08║　　二十五輪　　　　　修於禪那　數門（上俱圓覺經）
J40nB480_p0152a09║　卷之四
J40nB480_p0152a10║　　總說　　　　　　　摩阿難頂　　一節
J40nB480_p0152a11║　　七處徵心　　　　　憍陳那悟客塵章
J40nB480_p0152a12║　　八還辨見　　　　　文殊請問章
J40nB480_p0152a13║　　識陰　　　　　　　同是菩提瞪發勞相
J40nB480_p0152a14║　　富樓那章　　　　　演若達多迷頭認影
J40nB480_p0152a15║　　浮根四塵　等句　　觀音三十二應
J40nB480_p0152a16║　　十四無畏　　　　　八萬四千首臂寶目
J40nB480_p0152a17║　　文殊選擇　　　　　楞嚴咒
J40nB480_p0152a18║　　眾生十二種類　　　三漸次
J40nB480_p0152a19║　　十信　　　　　　　五十五位
J40nB480_p0152a20║　　想舉情沉　　　　　十習因六交報
J40nB480_p0152a21║　　十種鬼類　　　　　十種人道
J40nB480_p0152a22║　　十種仙　　　　　　三界諸天
J40nB480_p0152a23║　　發真歸元　　　　　魔王宮殿崩裂
J40nB480_p0152a24║　　五陰主人　　　　　色陰區宇
J40nB480_p0152a25║　　受陰區宇　　　　　想陰區宇
J40nB480_p0152a26║　　行陰區宇　　　　　識陰區宇
J40nB480_p0152a27║　　諸根互用　　　　　八識因緣說
J40nB480_p0152a28║　　轉識說　　　　　　銷安逸鬼說（上俱楞嚴經）
J40nB480_p0152a29║　卷之五
J40nB480_p0152a30║　　總說　　　　　　　佛說此經已　趺坐
J40nB480_p0152b01║　　爾時佛放　寶塔　　不退諸菩薩　能知
J40nB480_p0152b02║　　五千人退席　　　　如是妙法　　虛妄
J40nB480_p0152b03║　　是為諸佛　於世　　若人散亂心　佛道
J40nB480_p0152b04║　　諸佛兩足　便說　　舍利弗　　　道故
J40nB480_p0152b05║　　大通智勝　佛道　　入如來室　　來座
J40nB480_p0152b06║　　見寶塔品　　　　　提婆達多品
J40nB480_p0152b07║　　龍女獻珠　　　　　藥王　　　　菩薩
J40nB480_p0152b08║　　（上俱法華經）
J40nB480_p0152b09║　　總說　　　　　　　世主妙嚴品
J40nB480_p0152b10║　　普賢　　　世界　　毘盧遮那品
J40nB480_p0152b11║　　觀察十方　　　　　如來名號　　六品
J40nB480_p0152b12║　　有勝三昧　等頌　　爾時世尊　　須彌
J40nB480_p0152b13║　　法慧菩薩　住法　　十行品
J40nB480_p0152b14║　　十迴向品　　　　　十地品
J40nB480_p0152b15║　　十一地　　出現　　離世間品
J40nB480_p0152b16║　　入法界品　　　　　入不思議　　願品
J40nB480_p0152b17║　　（上俱華嚴經）
J40nB480_p0152b18║
J40nB480_p0152b19║
J40nB480_p0152b20║
J40nB480_p0152b21║
J40nB480_p0152b22║
J40nB480_p0152b23║
J40nB480_p0152b24║
J40nB480_p0152b25║
J40nB480_p0152b26║
J40nB480_p0152b27║
J40nB480_p0152b28║
J40nB480_p0152b29║
J40nB480_p0152b30║
J40nB480_p0152c01║一貫別傳卷一
J40nB480_p0152c02║西蜀忠朔聚雲寺沙門　廣真　著
J40nB480_p0152c03║儒宗
J40nB480_p0152c04║盤古氏由一氣而繼天地曰人，人既生矣，所謂範圍天
J40nB480_p0152c05║地，曲成萬物，而造化在我。故庖羲氏得之而畫八卦，烈
J40nB480_p0152c06║山氏得之而著連山，軒轅氏得之而作歸戴。迨乎示厥
J40nB480_p0152c07║中於放勳，無法之法已贅；析精一於玄德，非相之相龕
J40nB480_p0152c08║弘。嗣後禹洛湯銘，交易箕疇，皆從這一氣源頭暢達，而
J40nB480_p0152c09║為華梵正譯耳。復有一貫傳心守約，標於曾子；浩然養
J40nB480_p0152c10║氣盡性，倡自子思。此又轉語心為四卷，易曇華為一指。
J40nB480_p0152c11║▆若漢之董與楊，唐之韓昌黎，道學中之文章也；宋之
J40nB480_p0152c12║周與程，明之王陽明，文章中之性理也。彼夫濂溪立主
J40nB480_p0152c13║靜之旨，陽明闡良知之妙，實原始反終，而契死生之說
J40nB480_p0152c14║者。至若復五太於未形，歸二儀於無體，吾不得而知，請
J40nB480_p0152c15║問諸古皇先生。
J40nB480_p0152c16║易經
J40nB480_p0152c17║伏羲八卦原（此言理也，然理中含有數）。
J40nB480_p0152c18║古者庖羲氏見河馬出圖，仰觀象於天，俯觀法於地，觀
J40nB480_p0152c19║鳥獸之文與地之宜，近取諸身，遠取諸物，於是始作八
J40nB480_p0152c20║卦，以通神明之德，以類萬物之情。故初畫一爻以象太
J40nB480_p0152c21║極，其數為奇，即天開於子也；再畫一爻以象地，其數為
J40nB480_p0152c22║偶，即地闢於丑也；三畫一爻以象人，即人生於寅也。蓋
J40nB480_p0152c23║三畫成而為乾，故謂之乾三連也。然古以一畫象太極，
J40nB480_p0152c24║其次象兩儀，今曰象太極者，即天開於子者。何也？謂天
J40nB480_p0152c25║一太極也，地一太極也，人一太極也，三才合一太極也。
J40nB480_p0152c26║故曰：立天之道曰陰與陽，即天得一以清也；立地之道
J40nB480_p0152c27║曰柔與剛，即地得一以寧也；立人之道曰仁與義，即人
J40nB480_p0152c28║得一以靈也。三畫既成乾矣，數亦為奇，有奇必有偶，兼
J40nB480_p0152c29║三才而兩之，三才即天地人，兩者即三才中之兩也，即
J40nB480_p0152c30║陰陽柔剛仁義也。陰陽柔剛仁義，其位有六，故重三畫
J40nB480_p0153a01║而成六爻，斷三畫而成坤，故謂之坤六斷也。以卦言之，
J40nB480_p0153a02║則乾象天而坤象地，乾為父而坤為母，既有天地，必有
J40nB480_p0153a03║萬物，既有父母，必有男女，蓋萬物男女，必自天地父母、
J40nB480_p0153a04║陰陽變化、剛柔錯綜所成。夫錯者，陰陽交互也；綜者，陰
J40nB480_p0153a05║陽顛倒也。始則乾家錯一爻於坤之初，則坤變而為震，
J40nB480_p0153a06║作乾家之長男。坤家錯一爻於乾之初，則乾化而為巽，
J40nB480_p0153a07║作坤家之長女。次則乾家錯一爻於坤之中，則坤變而
J40nB480_p0153a08║為坎，作乾家之中男。坤家錯一爻於乾之中，則乾化而
J40nB480_p0153a09║為離，作坤家之中女。三則乾家錯一爻於坤之上，則坤
J40nB480_p0153a10║變而為艮，作乾家之少男。坤家錯一爻於乾之上，則乾
J40nB480_p0153a11║化而為兌，作坤家之少女。故曰：乾生三男，坤生三女，總
J40nB480_p0153a12║成六子也。其顛倒者，即乾之初爻顛於坤之上，坤則變
J40nB480_p0153a13║而為艮。坤之初爻顛於乾之上，乾則化而為兌。乾之上
J40nB480_p0153a14║爻倒於坤之初，坤則變而為震。坤之上爻倒於乾之初，
J40nB480_p0153a15║乾則化而為巽。此所以天地變化，陰陽升降也。天有太
J40nB480_p0153a16║陽太陰，少陽少陰。地有太柔太剛，少柔少剛。太陽為日，
J40nB480_p0153a17║太陰為月。少陽為星，少陰為辰。太柔為水，太剛為火。少
J40nB480_p0153a18║柔為上，少剛為石。日為暑，月為寒。星為晝，辰為夜。水為
J40nB480_p0153a19║雨，火為風。上為露，石為雷。天之寒暑晝夜，變物之情性
J40nB480_p0153a20║形體；地之風雨露雷，化物之飛走草木。是故震為雷，巽
J40nB480_p0153a21║為風，離為火，坎為水，艮為山，兌為澤。故曰：天地定位，山
J40nB480_p0153a22║澤通氣，雷風相薄，水火不相射，八卦相錯，數往者順，知
J40nB480_p0153a23║來者逆，然後萬物所以生也。羲氏之觀圖畫卦者如是。
J40nB480_p0153a24║伏羲六十四卦原（此言數也，然數中含有理）。
J40nB480_p0153a25║○此太極也。象未形而其理已具。然太極動而生陽，動
J40nB480_p0153a26║極而靜。靜而生陰，靜極復動。一動一靜，互為其根。故太
J40nB480_p0153a27║極之判，始生一奇一偶，而為一畫者二，是為兩儀，即陽
J40nB480_p0153a28║儀陰儀也。兩儀之上各生一奇一偶，而為二畫者四，是
J40nB480_p0153a29║謂四象，其位則太陽一、少陰二、少陽二、太陰四，其數則
J40nB480_p0153a30║太陽九、少陰八、少陽七、太陰六。四象之上各生一奇一
J40nB480_p0153b01║偶，而為三畫者八，其位則乾一、兌二、離三、震四、巽五、坎
J40nB480_p0153b02║六、艮七、坤八。八卦之上各生一奇一偶，而為四畫者十
J40nB480_p0153b03║六，謂兩儀之上各有八卦，即陽儀八卦、陰儀八卦也。四
J40nB480_p0153b04║畫之上各生一奇一偶，而為五畫者三十二，謂四象之
J40nB480_p0153b05║上各有八卦也。五畫之上各生一奇一偶，而為六畫者
J40nB480_p0153b06║六十四，亦兼三才而兩之，八卦之上各有八卦也，即程
J40nB480_p0153b07║子所謂加一倍法也。始以乾一，而至於坤八，則八卦中
J40nB480_p0153b08║各有其八，故一一為乾、二一為夬、三一為大有、四一為
J40nB480_p0153b09║大壯、五一為小畜、六一為需、七一為大畜、八一為泰，一
J40nB480_p0153b10║二為履、二二為兌、三二為睽、四二為歸妹、五二為中孚、
J40nB480_p0153b11║六二為▆、七二為損、八二為臨，一三為同人、二三為監、
J40nB480_p0153b12║三三為離、四三為豐、五三為家人、六三為既濟、七三▆
J40nB480_p0153b13║賁、八三為明夷，一四為無妄、二四為隨、三四為噬嗑、（四四）
J40nB480_p0153b14║為震、五四為益、六四為屯、七四為順、八四為役，一五為
J40nB480_p0153b15║垢、二五為大過、三五為鼎、四五為恒、五（五為）巽、六五為井、
J40nB480_p0153b16║七五為蠱、八五為升，一六為訟、二六為困、三六為未▆、
J40nB480_p0153b17║四六為解、五六為渙、六六為坎、七六為蒙、八六為師，一
J40nB480_p0153b18║七為遯、二七為咸、三七為旅、四七為小過、五七為漸、六
J40nB480_p0153b19║七為蹇、七七為艮、八七為謙，一八為否、二八為萃、三八
J40nB480_p0153b20║為晉、四八為豫、五八為觀、六八為比、七八為刺、八八為
J40nB480_p0153b21║坤。此亦參伍以變，錯綜其數也。蓋陽儀八卦，在天成象，
J40nB480_p0153b22║陰儀八卦，在地成形，互相變化，所以日月星辰，在天變
J40nB480_p0153b23║為寒暑晝夜、水火土石，在地化為雨風露雷，故曰：剛柔
J40nB480_p0153b24║相摩，八卦相盪，鼓之以雷霆，潤之以風雨，日月運行，一
J40nB480_p0153b25║寒一暑，乾道成男，坤道成女。然人之受生以來，包此而
J40nB480_p0153b26║儀二八之氣，二八者，一斤之數也，二十四銖為一兩，十
J40nB480_p0153b27║六兩則得三百八十四銖也，配之卦爻，一卦六爻，六十
J40nB480_p0153b28║四卦則得三百八十四爻也，故曰：刻漏若無差，爻銖方
J40nB480_p0153b29║有準。人既得此二八之氣，則大道在吾身，故周子所謂：
J40nB480_p0153b30║聖人定之以中正仁義，而主靜立人極焉。其主靜立極
J40nB480_p0153c01║之妙，亦不外乎變化，而逆之即吾之性情形體，目耳口
J40nB480_p0153c02║鼻，天之所變也，飛走草木，色聲氣味，地之所化也，雖曰
J40nB480_p0153c03║一陰一陽之謂道，繼之者善也，成之者性也，要其逆而
J40nB480_p0153c04║復之，則吾分中自有不變不化者存，故曰：原始反終，故
J40nB480_p0153c05║知死生之說。
J40nB480_p0153c06║乾道變化，各正性命，保合太和，乃利貞。
J40nB480_p0153c07║廓徹圓通，靈明虛湛。即此乾道之體，本自無動無靜，因
J40nB480_p0153c08║健而有動靜。靜極復動，則為情、為識、為六根、為聲色；動
J40nB480_p0153c09║極復靜，則為性、為智、為六通、為寂定。千變萬化，無不是
J40nB480_p0153c10║此沖虛之氣以正之也。根身如是，器界亦如是。故物有
J40nB480_p0153c11║清濁，人有智愚。然愚可以智、濁可以清，在保合太和而
J40nB480_p0153c12║已。所謂利貞者，蓋元亨為天之通，利貞為天之復也。今
J40nB480_p0153c13║云乃利貞，可見物物皆可保和而復虛，人人悉能盡性
J40nB480_p0153c14║以至命矣。《楞伽》云：「如來之藏，是善不善因，能遍興造一
J40nB480_p0153c15║切趣生。譬如伎兒，變現諸趣，離我我所。」正合斯義。
J40nB480_p0153c16║復其見天地之心乎？
J40nB480_p0153c17║參禪之人如剝芭蕉，剝一層又一層，剝一層又一層，剝
J40nB480_p0153c18║至無下手處，始得打成一片。蓋剝落既盡，纔復見其天
J40nB480_p0153c19║心。見吾子曰：當此之時，一心大定，萬慮冰消。靜固靜矣，
J40nB480_p0153c20║然非死灰稿木之謂也。要見如如之中有了了，明明之
J40nB480_p0153c21║中有曉曉，至靜之中有至動者存焉。所以先王以至日
J40nB480_p0153c22║閉關，商旅不行，后不省方者，謂安靜以養微陽耳。然卦
J40nB480_p0153c23║辭既云七日來復，是則陽去而陰來，陰去而陽來，乃自
J40nB480_p0153c24║然升降之理也，何必靜以養之，剝以復之耶？吹萬曰：邵
J40nB480_p0153c25║子云「乾遇巽時觀月窟」，此動極復靜也。又云「地逢雷處
J40nB480_p0153c26║見大根」，此靜極復動也。一動一靜，一呼一吸，而為天地
J40nB480_p0153c27║造物之消息。第吾人得此一動一靜之間者，又是天地
J40nB480_p0153c28║人之至妙至妙者也。只此至妙之道，不可以有無言，而
J40nB480_p0153c29║亦未嘗無有無；不可以動靜言，而亦未嘗無動靜。蓋靜
J40nB480_p0153c30║以養之，剝以復之者，正齊生死為一▆，會萬物為一府
J40nB480_p0154a01║也。觀音大士云：生滅既滅，寂滅現前，忽然超越世出世
J40nB480_p0154a02║間，十方圓明，獲二殊勝：一者上合十方諸佛本妙覺心，
J40nB480_p0154a03║與佛如來同一慈力；二者下合十方一切六道眾生，與
J40nB480_p0154a04║諸眾生同一悲仰。此其見天地之心乎？
J40nB480_p0154a05║艮其背，不獲其身。行其庭，不見其人。
J40nB480_p0154a06║所止之背既著，則覺性絆於執持；能止之心纔生，則妙
J40nB480_p0154a07║明沉夫斷滅。唯無能無所，非背非心，便可止而止，亦可
J40nB480_p0154a08║行而行也。昔魯祖凡見僧來便面壁，南泉聞云：「我尋常
J40nB480_p0154a09║向他道：『空劫以前承當，佛未出世時會取，尚不得一箇
J40nB480_p0154a10║半箇。』他恁麼，驢年去？」此示非止之法也。萬松云：「所以靈
J40nB480_p0154a11║山如畫月，曹溪如指月，怎似魯祖在水晶宮中、廣寒殿
J40nB480_p0154a12║裡披襟相見？」此示非非止之法也。說卦以艮為山，山者
J40nB480_p0154a13║不動之義也，即人之背亦不動也。聖人借此不動之物
J40nB480_p0154a14║相，以喻吾人圓湛之止體，非果云背也。況此體不於一
J40nB480_p0154a15║事、一理、一法、一行上隨順應之而不動，乃於一切事、一
J40nB480_p0154a16║一切理、一切法、一切行上隨順應之而不動，豈滯於一
J40nB480_p0154a17║身一庭而已哉？若是，則以萬象為一身，故吾在身而不
J40nB480_p0154a18║知有己也；則以法界為一庭，故吾在庭而不知有人也。
J40nB480_p0154a19║孰謂止？孰謂非止？
J40nB480_p0154a20║故神無方，易無體。
J40nB480_p0154a21║有一無位真人，圓陀陀，光灼灼，赤灑灑，淨裸裸，視之不
J40nB480_p0154a22║見其形，聽之不聞其聲。謂其大兮，範圍天地之化而不
J40nB480_p0154a23║過；謂其小兮，細人微塵之密而不彰。其語默也，翠竹黃
J40nB480_p0154a24║花；其步趨也，行雲流水。此果無方之神耶？抑果無體之
J40nB480_p0154a25║易耶？若謂無方，彼其所存主者，一神之所為，主宰於天
J40nB480_p0154a26║地萬物晝夜之中，然亦未嘗無方也，但不可以方所測
J40nB480_p0154a27║之。若果無體，彼其所運用者，一易之所成，運行於範圍
J40nB480_p0154a28║曲成通知之際，然亦未嘗無體也，但不可以定體執之。
J40nB480_p0154a29║萬松云：高低嶽瀆，其轉根本法輪；大小鱗毛，普現色身
J40nB480_p0154a30║三昧。瞿師羅長者，睹三尺而無盡；無邊身菩薩，窮上界
J40nB480_p0154b01║而有餘。無一時不現，無一處不遍。無方無體，其若是乎？
J40nB480_p0154b02║百姓日肘而不知，故君子之道鮮矣。
J40nB480_p0154b03║尋牛須訪跡，學道訪無心。跡在牛還在，無心道易尋。此
J40nB480_p0154b04║古人攝用歸體之模範也。日用事無別，唯吾自偶偕。頭
J40nB480_p0154b05║頭非取捨，處處勿張乖。此古人即物明心之軌則也。第
J40nB480_p0154b06║吾人晝夜中，視聽言動、行住坐臥，無不是此妙明顯現，
J40nB480_p0154b07║柰何在這目前，諸人難睹。孔子曰：「誰能出不由戶，何莫
J40nB480_p0154b08║由斯道也。」又曰：「立則見其參於前，在輿則見其倚於衡
J40nB480_p0154b09║也。」孟子曰：「行之而不著焉，習矣而不察焉，終身由之而
J40nB480_p0154b10║不知其道者，眾也。」又曰：「口之於味也，目之於色也，耳之
J40nB480_p0154b11║於聲也，鼻之於臭也，四肢之於安佚也，性也。」顏淵曰：「仰
J40nB480_p0154b12║之彌高，鑽之彌堅。瞻之在前，忽焉在後。」看是甚麼東西，
J40nB480_p0154b13║只令聖賢千言萬語不止。昔韋參軍與僧對坐，盤中置
J40nB480_p0154b14║有李，因問：「如何是百姓日用而不知？」僧曰：「請喫果子。」食
J40nB480_p0154b15║已復問，僧曰：「此即百姓日用而不知也。」韋方省。諸人若
J40nB480_p0154b16║在這裡檢點出來，始信天上天下，唯我獨尊。咦！
J40nB480_p0154b17║學庸
J40nB480_p0154b18║大學之道章
J40nB480_p0154b19║釋曰性覺妙明，儒曰明德，同一最上乘學問。第此明德，
J40nB480_p0154b20║不獨己之所有。一元方判，百昌之機捩已成。三有始形，
J40nB480_p0154b21║剎海之淵源俱濬。有性無性，由茲一化之門也。故民之
J40nB480_p0154b22║善者，吾以明德之理而導之。民之不善者，吾亦以明德
J40nB480_p0154b23║之理而導之。必欲同遊於非善非不善之地，乃所謂之
J40nB480_p0154b24║至善也。此即釋氏自覺覺他，覺行圓滿之義。夫此至善
J40nB480_p0154b25║之道，必以何法為所脩之因，亦以何境為能證之果。如
J40nB480_p0154b26║來謂阿難曰：「若於因地，以生滅心為本，脩因而求佛果
J40nB480_p0154b27║不生不滅，無有是處。」蓋不生不滅之義，即止也。止者，純
J40nB480_p0154b28║一無雜，具足清白梵行之相，即清淨法身也。清淨法身
J40nB480_p0154b29║者，即自性之戒也。戒即有定，定者寂然不動，具足無量
J40nB480_p0154b30║妙義，即圓滿報身也。圓滿報身者，即根本之智也，曰靜
J40nB480_p0154c01║曰安，不出定中之正受。定即有慧，慧者感而遂迥，具足
J40nB480_p0154c02║恒沙妙用，即三髏化身也。三髏化身者，即六度萬衍之
J40nB480_p0154c03║德行也，安而后能慮也。三者俱備，則心無能▆之必，法
J40nB480_p0154c04║無所脩之法，能所渾忘，心法一如，圓滿菩提，歸無所得，
J40nB480_p0154c05║以無所得，故得之也。知止為因，能得為果，以是而脩德
J40nB480_p0154c06║行道，故曰君子，曰聖人。以是而利生出世，故曰菩薩，曰
J40nB480_p0154c07║世尊。以是而復禮，故曰致知，以是而克己，故曰格物。物
J40nB480_p0154c08║即知也，猶色不異空，致即格也，猶冰即是水，乃至誠意
J40nB480_p0154c09║正心，齊家治國平天下，莫不以此戒定慧法而為體為
J40nB480_p0154c10║用也。吹萬曰：吾以天下為一身，復以萬物為一心，知本
J40nB480_p0154c11║非知，物本非物，珠簾繡柱▆黃鵠，鑰統牙播起白鷗，好
J40nB480_p0154c12║不正受。咦！
J40nB480_p0154c13║天命全章
J40nB480_p0154c14║易在先天無形有理，無影之理，即天命也。在吾人謂之
J40nB480_p0154c15║性，從來是不睹不聞者，《楞伽》所謂三昧樂正受意生身
J40nB480_p0154c16║也。日用語默動靜，無不是此不睹不聞的東西，隨順寂
J40nB480_p0154c17║照，故謂之道，《楞伽》所謂覺法自性性意生身也。雖曰不
J40nB480_p0154c18║睹不聞，又能範圍天地，曲成萬物，通乎晝夜，故謂之教，
J40nB480_p0154c19║《楞伽》所謂種髏遍現無行作意生身也。三者本是乾元
J40nB480_p0154c20║一氣，聖人得之而字之曰道。是道也，人人本具，若聲之
J40nB480_p0154c21║應響而無殊；箇箇圓成，似影之隨形而不變。本自不能
J40nB480_p0154c22║離者，何嘗須臾離也？故大脩行人，行住坐臥，應事接物，
J40nB480_p0154c23║皆是此不睹不聞的。中立不倚，和而不流，謂之戒慎，謂
J40nB480_p0154c24║之恐懼。第不睹不聞者，即至隱至微之體。雖幽也，而見
J40nB480_p0154c25║莫見乎隱，坐微塵裡轉大法輪；雖細也，而顯莫顯乎微，
J40nB480_p0154c26║一毛端現寶王剎。致乎此者，故云慎獨。矧是獨內不著
J40nB480_p0154c27║空，恒如如而了了，中也；外不著相，嘗曉曉而明明，和也。
J40nB480_p0154c28║果能致此中和之妙，自覺乾坤之交而為泰，非乾坤泰
J40nB480_p0154c29║也，吾心之天地位也；品物之出而最靈，非品物靈也，吾
J40nB480_p0154c30║心之萬物育也。且道此心與天地萬物是一是二？南泉
J40nB480_p0155a01║曰：「馬大師道箇非心非佛，非逸禪譊籬，不是心，不是佛，
J40nB480_p0155a02║不是物，恁麼道有罪過不？」趙州便禮拜。
J40nB480_p0155a03║君子素其位，而行不順乎其外。素富貴，行乎富貴；素
J40nB480_p0155a04║貧賤，行乎貧賤；素夷狄，行乎夷狄；素患難，行乎患難。
J40nB480_p0155a05║君子無入而不自得焉。
J40nB480_p0155a06║過去心不可得，未來心不可得，現在心不可得。何以故？
J40nB480_p0155a07║過去已滅，未來未至，現在不住。由此現在之心不住，故
J40nB480_p0155a08║於一切處，隨緣而不變也。《淨名》云：「示行慳貪，而捨內外
J40nB480_p0155a09║所有，不惜身命。」似行富貴之道也。「示人貧窮，而有寶手，
J40nB480_p0155a10║功德無盡。」似行貧賤之道也。「示入於魔，而願佛智慧，不
J40nB480_p0155a11║隨他教。」似行夷狄之道也。「示入老病，而永斷病根，超越
J40nB480_p0155a12║死畏。」似行患難之道也。古德云：「四大無主復如水，遇曲
J40nB480_p0155a13║逢直無彼此。淨污兩處不生心，壅決何曾有二義。觸境
J40nB480_p0155a14║但似水無心，在世縱橫有何事。見聞覺知無障礙，色聲
J40nB480_p0155a15║味觸常三昧。如鳥空中秪麼飛，無取無捨無憎愛。若會
J40nB480_p0155a16║應處本無心，始得名為觀自在。」此真無入而不自得之
J40nB480_p0155a17║君子。
J40nB480_p0155a18║鬼神之為德，其盛矣乎！視之而弗見，聽之而弗聞，體
J40nB480_p0155a19║物而不可遺。
J40nB480_p0155a20║天魂地魄，陽魂陰魄，神魂鬼魄，互相動靜升降，而為五
J40nB480_p0155a21║行之運。故精在天為寒，在地為水，在人為精；神在天為
J40nB480_p0155a22║熱，在地為火，在人為神；魄在天為燥，在地為金，在人為
J40nB480_p0155a23║魄；魂在天為風，在地為木，在人為魂。因精有魂，因魂有
J40nB480_p0155a24║神，因神有意，因意有魄，因魄有精。五行回環不已，若有
J40nB480_p0155a25║形也，視之而弗見；若有聲也，聽之而弗聞。以無形可見，
J40nB480_p0155a26║斯能渾天地萬物以為魂；以無聲可聞，斯能渾天地萬
J40nB480_p0155a27║物以為魄。凡造化所妙皆吾魂，凡造化所有皆吾魄，是
J40nB480_p0155a28║體物而不可遺者也。《華嚴》云：「勇健臂夜叉王，得普入一
J40nB480_p0155a29║切諸法義解脫門；無礙勝力主空神，得普入一切無所
J40nB480_p0155a30║著福德解脫門。」似這樣鬼神，不是汝等燒紙錢、潑水飯
J40nB480_p0155b01║的，切莫認錯了。
J40nB480_p0155b02║至誠致曲二章
J40nB480_p0155b03║空生大覺中，如海一漚發。漚相未起，圓湛之體即誠；法
J40nB480_p0155b04║塵既空，性覺之明自盡。內無其我，盡我之性矣；外無其
J40nB480_p0155b05║人，盡人之性矣；遠無其物，盡物之性矣。贊之參之，亦復
J40nB480_p0155b06║如是。此即釋氏圓頓之法門，直下見性者也。若夫致曲
J40nB480_p0155b07║一法，又自明心而見性。蓋心之初動為念，曲者念頭起
J40nB480_p0155b08║處也。能知此念而非之，則靈光披露本來面目，恬然妙
J40nB480_p0155b09║有生輝，遍用真常自在，此復其誠矣。然寂定不可無照
J40nB480_p0155b10║慧，誠則有形也。照慧則能顯事理，形則有著也。即事即
J40nB480_p0155b11║理，而理無所礙，發越真精之明；即理即事，而事無所乖，
J40nB480_p0155b12║應感活潑之動。到這裡識相無相，真知無知，物則轉為
J40nB480_p0155b13║我矣，故曰變。我尚非我，心亦非心，體則渾成虛矣，故曰
J40nB480_p0155b14║化。此由漸而入頓者也。如來逆流，自誠而明。菩薩順至，
J40nB480_p0155b15║白明而誠。二法相融，便登妙覺果海，得以證夫恒閟。
J40nB480_p0155b16║予懷明德一節。
J40nB480_p0155b17║《楞嚴》云：「於涅槃天，將大明悟，如雞後鳴，瞻顧東方，已有
J40nB480_p0155b18║精色。」予懷明德，不大聲以色也。若以色見我，以音聲求
J40nB480_p0155b19║我，是人行邪道，不能見如來，此聲色之以化民末也。古
J40nB480_p0155b20║德云：「要觀學人有餘涅槃，爐中灰即是。」德輶如毛，毛猶
J40nB480_p0155b21║有輪也。又云：「要觀學人無餘涅槃，爐中灰飛盡。」即是上
J40nB480_p0155b22║天之載，無聲無臭至矣。吹萬曰：若論明德之體，純用聲
J40nB480_p0155b23║色；若論明德之用，純體清淨。一毛孔中，尚有佛剎微塵
J40nB480_p0155b24║數世界，何必拘拘於無聲無臭也？第吾人日用視聽言
J40nB480_p0155b25║動，莫不是此無聲無臭的所作為，只因知而故犯，盡皆
J40nB480_p0155b26║當面錯過了也。且道不曾錯過的人，又向那裡相見？夾
J40nB480_p0155b27║路桃花風雨後，馬蹄何處避殘紅？
J40nB480_p0155b28║論語
J40nB480_p0155b29║六十而耳順，七十而從心所欲不踰矩。
J40nB480_p0155b30║全聲是性，耳不返聞；全性是聲，聽即著響。所以纔舉話
J40nB480_p0155c01║頭，若聚聾而鼓也。文殊云：「旋汝倒聞機，返聞聞自性。」蓋
J40nB480_p0155c02║眾人只知耳為能聞之根，聲為所聞之境，而不知更有
J40nB480_p0155c03║聞聞者在焉。故仲尼謂顏淵曰：「若一志，無聽之以耳，而
J40nB480_p0155c04║聽之以心；無聽之以心，而聽之以氣。」聽止於耳，心止於
J40nB480_p0155c05║符。氣也者，虛而待物者也。惟道集虛。虛者，心齋也。耳順
J40nB480_p0155c06║之功蓋如此。既得是矣，即同觀音大士所證之圓通三
J40nB480_p0155c07║十二應、十四無畏，即從心所欲之道理也。古德云：「翠竹
J40nB480_p0155c08║黃花非外境，白雲明月露全身。頭頭盡是吾家物，信手
J40nB480_p0155c09║拈來不是塵。」此便是不踰矩的說話。
J40nB480_p0155c10║君子不器。
J40nB480_p0155c11║心隨萬境轉，轉處實能幽。隨流認得性，無喜亦無憂。君
J40nB480_p0155c12║子得此，則不局於其用，便證現一切色身三昧也。且道
J40nB480_p0155c13║如何是現一切色身三昧？吹萬日：三十輻共一轂，當其
J40nB480_p0155c14║無，有車之用。
J40nB480_p0155c15║君子無終食之間違仁，造次必於是，顛沛必於是。
J40nB480_p0155c16║眠則同眠，起則同起，行則同行，語則同語，縱然一夜風
J40nB480_p0155c17║吹去，只在蘆花淺水邊。自是不能違我者，誰能違之耶？
J40nB480_p0155c18║古德云：「行一禪，坐一禪，語默動靜體安然，縱遇風刀常
J40nB480_p0155c19║坦坦，假饒毒藥也閒閒。」此便是必於是的光景。
J40nB480_p0155c20║朝聞道，夕死可矣。
J40nB480_p0155c21║道可聞耶？不可聞耶？夕可死耶？不可死耶？謂其可聞，洞
J40nB480_p0155c22║庭之池樂鮮知；謂其不可聞，長舌之溪聲遍曉。謂其可
J40nB480_p0155c23║死，龍尚吟於枯木；謂其不可死，鷺卻隱夫蘆花。第聖人
J40nB480_p0155c24║云：夕死可者。詎謂道果朝聞而遂夕死者麼？昔曹山見
J40nB480_p0155c25║紙衣道人，問曰：「如何是紙衣？」道人曰：「一裘纔著體，萬法
J40nB480_p0155c26║悉皆如。」山曰：「如何是紙衣下事？」道人即立亡。山曰：「汝只
J40nB480_p0155c27║解恁麼去，不解恁麼來。」道人即醒。曰：「一靈真性不入胞
J40nB480_p0155c28║胎時如何？」山曰：「未是妙。」道人曰：「如何是妙？」山曰：「不借借。」
J40nB480_p0155c29║道人即悟。至晚，於方丈內趺坐而化。此正可通夕死之
J40nB480_p0155c30║說。
J40nB480_p0156a01║君子之於天下也，無適也，無莫也，義之與比。
J40nB480_p0156a02║若戀靜潔處，靜潔惹人困；若戀歡鬧處，歡鬧惹人狂。如
J40nB480_p0156a03║水之就器，隨方圓短長，此真應無所住之心也。君子得
J40nB480_p0156a04║此而行之，但見干戈林裡橫身，色絲豈絆於跟下；荊棘
J40nB480_p0156a05║叢中擺手，十字無關於口邊。便可干木隨身，逢場作戲
J40nB480_p0156a06║去也。
J40nB480_p0156a07║一貫章
J40nB480_p0156a08║世尊拈花，迦葉破顏微笑。佛曰：「吾有正法眼藏，涅槃妙
J40nB480_p0156a09║心，及僧伽黎衣，四天王所獻之缽，今付於汝。」迦葉領訖。
J40nB480_p0156a10║一日，阿難請益迦葉曰：「世尊傳衣缽，後外還付箇甚麼？」
J40nB480_p0156a11║葉曰：「倒卻門前插竿著。」蓋拈花即一貫之舉，微笑即唯
J40nB480_p0156a12║應之納。忠恕插竿，又演一番公案矣。吹萬曰：文殊無說，
J40nB480_p0156a13║維摩默然。二大士是一是二？
J40nB480_p0156a14║宰予晝寢。子曰：朽木不可雕也，糞土之墻不可杇也，
J40nB480_p0156a15║於予與何誅？
J40nB480_p0156a16║阿那律陀出家，常樂睡眠，如來見之，以偈訶曰：「咄咄何
J40nB480_p0156a17║為睡？螺螄蚌蛤髏，一睡一千年，不聞佛名字。」律陀聞是
J40nB480_p0156a18║訶已，七日不眠，便失其目。世尊示以樂見照明金剛三
J40nB480_p0156a19║昧，不因眼根，便觀十方世界，如掌中之果，後證旋見旋
J40nB480_p0156a20║凡之圓通。但不知大予責宰予之後，彼亦有此大志麼？
J40nB480_p0156a21║犬子之文章章
J40nB480_p0156a22║法眼間脩山主：「毫釐有差，天地懸隔。汝作麼生會？」脩云：
J40nB480_p0156a23║「毫釐有差，天地懸隔。」此在文章中會也。眼云：「恁麼又爭
J40nB480_p0156a24║得？」脩云：「某甲只如此，和尚又如何？」眼云：「毫釐有差，天地
J40nB480_p0156a25║懸隔。」脩便禮拜。此在性道上會也。蓋性無體，由虛與氣
J40nB480_p0156a26║而有其體；天無形，由太虛而有其形；道無相，由氣化而
J40nB480_p0156a27║有其相。是道也，潛天而天，潛地而地，在於人物，故謂之
J40nB480_p0156a28║性。性有文章，在乎所言；言有性道，在乎所以。言以性道
J40nB480_p0156a29║顯文章，故萬物皆吾體；以文章參性道，故太虛皆吾用。
J40nB480_p0156a30║然則可聞者，青峰之語也；而不可聞者，法眼之宗也。柏
J40nB480_p0156b01║樹偈曰：「趙州柏樹太無端，境上追尋也大難。處處綠楊
J40nB480_p0156b02║堪繫馬，家家門首透長安。」吹萬日：水木無言，冷煖知夫
J40nB480_p0156b03║飲者。
J40nB480_p0156b04║回也不改其樂。
J40nB480_p0156b05║手探月窟，足躡天根。閒中今古，靜裡乾坤。回既得之矣，
J40nB480_p0156b06║時為弱喪之窮兒，明受車中之寶；時為迷家之醉客，暗
J40nB480_p0156b07║藏衣下之珠。活活潑潑，任運隨緣也。且問如何是不改
J40nB480_p0156b08║之樂？吹萬曰：啞子喫黃連，這苦向誰說？
J40nB480_p0156b09║誰能出不由戶，何莫由斯道也。
J40nB480_p0156b10║有三摩提，名大佛頂首楞嚴王，具足萬行，十方如來一
J40nB480_p0156b11║門，超出妙莊嚴路。蓋此路，聖不為有餘，凡不為不足，千
J40nB480_p0156b12║江一月，無增無減也。天為之變，則曰陰陽；地為之化，則
J40nB480_p0156b13║曰柔剛；人為之道，則曰仁義。總一大哉乾元，萬物資始
J40nB480_p0156b14║耳。第吾人四大，本乎一塊血肉，然則眼耳鼻舌者，吾身
J40nB480_p0156b15║之門戶也。及乎見之明，聽之聽，言之聲，聞之通者，孰能
J40nB480_p0156b16║為之耶？吹萬曰：水向石邊流出冷，風從花裡過來香。有
J40nB480_p0156b17║不知者，莫是舉頭鷂子過新羅乎？
J40nB480_p0156b18║知之者不如好之者，好之者不如樂之者。
J40nB480_p0156b19║知是妄念，不知是無記，是道豈容知之耶？有所好樂，則
J40nB480_p0156b20║不得其正，是道豈容好之耶？內有喜悅，外有水災，是道
J40nB480_p0156b21║豈容樂之耶？蓋天然神息，出敦化以無蹌；活潑關頭，攝
J40nB480_p0156b22║川流而未起。圓圓陀陀，灑灑脫脫，無知也，無好也，無樂
J40nB480_p0156b23║也，而無不知也，無不好也，無不樂也。
J40nB480_p0156b24║飯疏食章
J40nB480_p0156b25║世尊遇馬麥之難，阿難白曰：「如來為太子時，珍饈玉饌
J40nB480_p0156b26║尚弗可口，而此馬麥何津津不厭也？」佛言：「我到這裡，即
J40nB480_p0156b27║草木瓦礫皆成上味，何啻此麥乎？」試觀物我忘機，心境
J40nB480_p0156b28║一志時，則流水有伯牙之琴，涼飆動咸池之曲，碧岫莊
J40nB480_p0156b29║花開之面，寒潭▆月映之眉，味其無味，樂其非樂也，何
J40nB480_p0156b30║用浮雲之富貴為？吹萬曰：如來吉祥而逝之，仲尼曲肱
J40nB480_p0156c01║而枕之，何寢止同歸乎右脅？布袋和尚云：「彌勒真彌勒，
J40nB480_p0156c02║分身千百億，時時度時人，時人自不識。」
J40nB480_p0156c03║二三子以我為隱乎？吾無隱乎爾。吾無行而不與二
J40nB480_p0156c04║三子者，是丘也。
J40nB480_p0156c05║山谷居士往依晦堂，乞指徑揵處，堂曰：「秪如仲尼道：『二
J40nB480_p0156c06║三子以我為隱乎？吾無隱乎爾者。』太史居常如何理會？」
J40nB480_p0156c07║公擬對，堂曰：「不是，不是。」公迷悶不已。一日，侍堂山行次，
J40nB480_p0156c08║時巖桂盛放，堂曰：「聞木樨花香麼？」公曰：「聞。」堂曰：「吾無隱
J40nB480_p0156c09║乎爾。」公釋然，即拜之曰：「和尚得恁麼老婆心切？」堂曰：「秪
J40nB480_p0156c10║要公到家耳。」若是，豈獨聖人無隱於弟子，即花木亦無
J40nB480_p0156c11║隱於山谷也；不惟晦堂能轉於法輪，即花木亦可以傳
J40nB480_p0156c12║心也。秪因當面熱瞞，各自昧卻者多，縱令然諾暫相許，
J40nB480_p0156c13║終是悠悠行路心，那得休歇去？
J40nB480_p0156c14║仁遠乎哉？我欲仁，斯仁至矣。
J40nB480_p0156c15║昔老宿自喚云：「主人公。」自應云：「諾。」又曰：「惺惺著。」復自應
J40nB480_p0156c16║云：「諾。」又曰：「他時後日，莫受人瞞。」復自應云：「諾。」此欲仁仁
J40nB480_p0156c17║至之道理也。如世尊問文殊云：「如汝文殊，更有文殊是
J40nB480_p0156c18║文殊者？為無文殊？」「如是，世尊！我真文殊，無是文殊。何以
J40nB480_p0156c19║故？若有是者，則二文殊。然我今日非無文殊，於中實無
J40nB480_p0156c20║是非二相。」若然者，則至的就是欲的，應的就是喚的，是
J40nB480_p0156c21║的就是非的。倘能非是非非，非喚非應，非欲非至，則我
J40nB480_p0156c22║者又是甚麼東西也？一擲千金渾是膽，家無四壁不知
J40nB480_p0156c23║貧。
J40nB480_p0156c24║子絕四章
J40nB480_p0156c25║《華嚴經》云：「心不妄取過去法，亦不貪著未來事，不於現
J40nB480_p0156c26║在有所住，了達三世悉空寂。」仲尼得之，空空洞洞，純是
J40nB480_p0156c27║太虛氣象，母意也；如如了了，純是緝熙光景，母必也；圓
J40nB480_p0156c28║圓陀陀，純是不顯工夫，母固也；洒洒脫脫，純是先天完
J40nB480_p0156c29║越，母我也。體認至此，則太虛與事理無礙，緝熙遍不已
J40nB480_p0156c30║之光；先天與聲臭無關，不顯垂悠久之德。若是，則意為
J40nB480_p0157a01║真常，必為真樂，我為真我，固為真淨矣。欲泛涅槃天，須
J40nB480_p0157a02║從這裡過。
J40nB480_p0157a03║吾有知乎哉章
J40nB480_p0157a04║《圓覺經》云：「譬如清淨摩尼寶珠，映於五色，隨方各現。」蓋
J40nB480_p0157a05║清淨之珠，無知也；能映五色，空空也；隨方各現，問叩之
J40nB480_p0157a06║光景也。第所問既感，聖人在鄙夫光中；所叩既通，鄙夫
J40nB480_p0157a07║在聖人鏡裡。謂兩端？謂非兩端？
J40nB480_p0157a08║喟然章
J40nB480_p0157a09║古德云：「硬似綿團軟似鐵，六月炎天一點雪，露柱燈籠
J40nB480_p0157a10║笑點頭，啞人得夢向誰說？」這箇是喟然的光景。法華▆
J40nB480_p0157a11║一光遍照東方萬八千界，上至有頂，下至鐵圍，號曰無
J40nB480_p0157a12║量義光，一切聲聞、二乘莫能測度，及後三周、九喻、四行、
J40nB480_p0157a13║六記，總釋此光的註解耳。即仰鑽瞻忽、高堅前後者，亦
J40nB480_p0157a14║若此光之莫測也。夫又何以知之耶？抑何以證之耶？必
J40nB480_p0157a15║須漸次徐徐善誘，初以文字語言而示其說通，繼以實
J40nB480_p0157a16║際理諦而指其宗通，始知此理賦之於未形之先，生之
J40nB480_p0157a17║於既形之後，起坐相隨，語默同居，罷之不可得也。參究
J40nB480_p0157a18║至此，則內外根境、心意識相，盡情掃蕩，若竭吾才矣。久
J40nB480_p0157a19║久似有一物隱隱呈露，訝原來就是這箇東西。若有形
J40nB480_p0157a20║也，視之而弗見；若有聲也，聽之而弗聞；若可隨也，從之
J40nB480_p0157a21║無其後；若可迎也，接之無其前。莊子所謂離形去智，同
J40nB480_p0157a22║於大通者也。此不是未達一間，正是顏子自註喟然中
J40nB480_p0157a23║之光景耳。予因標此章為小法華。
J40nB480_p0157a24║可與共學章
J40nB480_p0157a25║迷即生悟，此處即是鉗鎚；聖必因凡，何須別尋罏韝？故
J40nB480_p0157a26║始學之也，必先去其舊染而進修，學即釋氏之三增道
J40nB480_p0157a27║也。次而適道也，則信得及矣，便津津不失，故適道即▆
J40nB480_p0157a28║氏之信位也。又次而立也，根木不退，得入真子灌頂，▆
J40nB480_p0157a29║立即釋氏之住位也。繼而曰行、曰迴向、曰十地，總入權
J40nB480_p0157a30║巧中一法。所以謂之權者，即隨緣不變、應事接物之道
J40nB480_p0157b01║也。蓋其學適道與立者，體也、實也；與權者，用也。想其鴻
J40nB480_p0157b02║荒未鑿，一息成萬有之機；霄壤既形，大地盡真源之府。
J40nB480_p0157b03║孰為體？孰為用？南泉云：「王老師有一頭水牯牛，擬放溪
J40nB480_p0157b04║西牧，未免侵他國王水土；擬放溪東牧，未免侵他國王
J40nB480_p0157b05║水土。不如隨分納些些，總不見得。」
J40nB480_p0157b06║未知生，焉知死。
J40nB480_p0157b07║生者非生也，而生生者未嘗始；死者非死也，而死死者
J40nB480_p0157b08║未嘗終。莊子云：「善吾生者，乃所以善吾死；善吾死者，乃
J40nB480_p0157b09║所以善吾生。」蓋善吾生善吾死者，理與氣也。氣以行乎
J40nB480_p0157b10║理，理以載乎氣，理與氣而已。理氣相守謂之生，理氣相
J40nB480_p0157b11║離謂之死。第今之所云未知生者，謂吾人日用所作所
J40nB480_p0157b12║為處是生也。若知得生的，就知得死的，便可死得。若未
J40nB480_p0157b13║能知生，則不能知死，卻死不得。
J40nB480_p0157b14║顏淵問仁章
J40nB480_p0157b15║須菩提問：「云何應住？云何降伏其心？」顏淵問仁也。世尊
J40nB480_p0157b16║云：「應如是住，如是降伏其心。」克己復禮也。「如是度盡無
J40nB480_p0157b17║量無邊眾生，實無一眾生得滅度者。」天下歸仁也。「不應
J40nB480_p0157b18║住色生心，不應住聲香味觸法生心。」非禮勿視聽言動
J40nB480_p0157b19║也。所云如是者，指這箇是也。住處是伏處，伏的是住的，
J40nB480_p0157b20║即克處是復處，復的是克的耳。得此渾融之妙，目則無
J40nB480_p0157b21║視無不視，耳則無聞無不聞，口則無言無不言，身則無
J40nB480_p0157b22║動無不動。借問故園隱君子，時時來往住人間，何礙之
J40nB480_p0157b23║有？
J40nB480_p0157b24║當仁不讓於師。
J40nB480_p0157b25║黃蘗問百丈曰：「古人錯荅一轉語，墮野狐五百生。若轉
J40nB480_p0157b26║轉不錯，當作甚麼人？」丈云：「你過來為汝說。」黃蘗遂進聞，
J40nB480_p0157b27║與百丈師一掌。百丈云：「將謂鬍鬚赤，更有赤鬍鬚。」又臨
J40nB480_p0157b28║濟見黃蘗曰：「大愚道：『和尚老婆心太切。』」蘗曰：「大愚太饒
J40nB480_p0157b29║舌，待他來好與一掌。」臨濟便向前一掌云：「何必待他來？」
J40nB480_p0157b30║據此二端，真當仁不讓也。大修行人到此境界，若接馬
J40nB480_p0157c01║駒之刀，無容躲閃，躲閃則喪身失命；如當石鞏之箭，不
J40nB480_p0157c02║得退藏，退藏則帶角披毛。所謂見過於師，方堪傳授也。
J40nB480_p0157c03║予欲無言章
J40nB480_p0157c04║古德云：「多言多慮，轉不相應；絕言絕慮，無處不通。」蓋予
J40nB480_p0157c05║欲無言者，即多言數窮，不如守中也。如來謂之良久，維
J40nB480_p0157c06║摩謂之默然。雖然無言無說，而碓嘴磨盤，猶自開花結
J40nB480_p0157c07║實也。復有哭金錢的小兒向前，亦未免孔老子出黃蘗
J40nB480_p0157c08║以止之，乃曰：「天何言哉？四時行焉，百物生焉，天何言哉？」
J40nB480_p0157c09║這正是一庵深藏霹靂舌，從教萬象自分說的道理。昔
J40nB480_p0157c10║藥山久不陞座，院主云：「大眾久思示誨，請和尚為眾說
J40nB480_p0157c11║法。」山令打鼓，眾方集，山陞座，良久，便下座歸方丈。上後
J40nB480_p0157c12║隨問：「和尚適來許為眾說法，云何不垂一言？」山云：「經有
J40nB480_p0157c13║經師，論有論師，爭怪得老僧？」
J40nB480_p0157c14║孟子
J40nB480_p0157c15║敢問夫子惡乎長？曰：我知言。四節。
J40nB480_p0157c16║裴休公因見高僧真儀，問於黃蘗曰：「真儀可觀，高僧何
J40nB480_p0157c17║在？」蘗朗聲曰：「裴休。」公應諾。蘗曰：「在甚麼處？」公當下知旨，
J40nB480_p0157c18║如獲髻珠，曰：「吾師真善知識也。示人剋的若是，何故汩
J40nB480_p0157c19║沒於此乎？」若裴公者，可謂知言者也。宗密云：「元亨利貞，
J40nB480_p0157c20║乾之德也，始於一氣；常樂我淨，佛之德也，本乎一心。專
J40nB480_p0157c21║一氣而致柔，修一心而成道。」若宗密者，可謂善養吾浩
J40nB480_p0157c22║然之氣者也。有太虛然後有氣化，有氣化然後有知覺。
J40nB480_p0157c23║知覺即心也，太虛之氣即浩然之氣也。知外無氣，氣外
J40nB480_p0157c24║無知。所謂知言者，非知其言也，知其所以言也。而其祈
J40nB480_p0157c25║以言之者，浩然之氣也，何嘗二耶？故孟子有難言之說。
J40nB480_p0157c26║若知難言二字，則已言之矣，何得不言？所以畫出浩然
J40nB480_p0157c27║之光景，示其直養之工夫。古德云：「一念萬年去，一條白
J40nB480_p0157c28║練去，寒灰枯木去。」就是這箇道理。第天地萬物皆由此
J40nB480_p0157c29║氣而化，本自剛大，本自充塞，非實有所知而能知，非實
J40nB480_p0157c30║有所養而能養。知無能知，故云知；養無能養，故云養，始
J40nB480_p0158a01║得不害而充塞也。然此充塞之妙，不離尋常日用。行之
J40nB480_p0158a02║於義則配義，故義可充塞；行之於道則配道，故道可充
J40nB480_p0158a03║塞。無是浩然之氣，則孰為義？孰為道？學者不可不知。
J40nB480_p0158a04║乍見孺子一節。
J40nB480_p0158a05║如來睹星，阿難見相，靈雲觀花，道圓過澗，審是四端，即
J40nB480_p0158a06║此乍見孺子之心也。觀彼氣淑風溫，化母之靈英必露；
J40nB480_p0158a07║江清宿朗，孤輪之素影先輝。若谷語傳聲，而不待安排；
J40nB480_p0158a08║似形來照鏡，而無容擬意。正恁麼時，本來面目已披露
J40nB480_p0158a09║矣，何更騎牛覓牛耶？大慧云：「世間離生滅，猶如虛空華，
J40nB480_p0158a10║智不得有無，而興大悲心。一切法如幻，遠離於心識，智
J40nB480_p0158a11║不得有無，而興大悲心。」不因內交要譽惡聲，而有怵惕
J40nB480_p0158a12║惻隱之心者，亦復如是。
J40nB480_p0158a13║顏淵曰：舜何人也？予何人也？有為者亦若是。
J40nB480_p0158a14║百丈幼時隨母入佛殿，指佛相而問母曰：「此是何人？」母
J40nB480_p0158a15║曰：「是佛。」百丈曰：「佛與人無異，我後日當作焉。」可見大乘
J40nB480_p0158a16║根器，自己靈覺不昧，不假他人鉗鎚也。回之所云，得不
J40nB480_p0158a17║謂之大心凡夫耶？古德云：「具足凡夫法，凡夫不知；具足
J40nB480_p0158a18║聖人法，聖人不曉。聖人若曉，即同凡夫；凡夫若知，即成
J40nB480_p0158a19║聖人。」吾想聖人是以凡夫之知為不曉，故不得為凡夫
J40nB480_p0158a20║也；凡夫必以聖人之不曉為知，故可以為聖人也。有僧
J40nB480_p0158a21║問大珠和尚曰：「如何是大涅槃？」珠曰：「不造生死業是大
J40nB480_p0158a22║涅槃。」僧曰：「如何是不造生死業？」珠曰：「求大涅槃是生死
J40nB480_p0158a23║業，捨鬧取靜是生死業，有證有得是生死業，不脫對治
J40nB480_p0158a24║門是生死業。」若據此一說，則佛生聖凡皆著落不得，百
J40nB480_p0158a25║丈、顏淵不免於此杜舌。
J40nB480_p0158a26║象日以殺舜為事。
J40nB480_p0158a27║象之害舜，即提婆之害佛也。舜為天子而封象，即佛為
J40nB480_p0158a28║釋尊而授記提婆也。在舜則曰：仁人之於弟也，不藏怒
J40nB480_p0158a29║焉，不宿怨焉，親愛之而已矣，故封之。在佛則以為說法
J40nB480_p0158a30║之師，而成我之大慈忍力者也，故授記。可見聖人之心
J40nB480_p0158b01║所同然，皆等兗親為一致也。吹萬曰：鑊湯爐炭，可中別
J40nB480_p0158b02║有清涼；劍樹刀山，箇裡更無熱惱。舜帝釋迦都在這（裡去）。
J40nB480_p0158b03║殀壽不貳，修身以俟之，所以立命也。
J40nB480_p0158b04║《文始經》曰：「人生在世，有生一日死者，有生十年死者，有
J40nB480_p0158b05║生百年死者。一日死者，如一息得道；十年百年死者，如
J40nB480_p0158b06║歷久得道。彼未死者，雖動作昭著，止名為生，不名為死；
J40nB480_p0158b07║彼未契道者，雖動作昭著，止名為事，不名為道。」以是觀
J40nB480_p0158b08║之，則彭年不為長，殤子不為短也。昔有僧問老宿云：「生
J40nB480_p0158b09║死到來時如何？」宿云：「茶來喫茶，飯來喫飯。」此言可為修
J40nB480_p0158b10║身立命之鼻祖。終