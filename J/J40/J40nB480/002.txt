J40nB480_p0158c01║一貫別傳卷二
J40nB480_p0158c02║西蜀忠州聚雲寺沙門　廣真　著
J40nB480_p0158c03║玄宗
J40nB480_p0158c04║孟起王先生曰：「老子所貴道無為，故其著書稱微妙。太
J40nB480_p0158c05║史公謂其言至深遠矣。老子豈故創為異說，以滋天下
J40nB480_p0158c06║之惑，必使人若其道而化哉？亦見所獨到處甚高，故其
J40nB480_p0158c07║言始不與世合。夫天地人物，始初果有乎？誠無之也。探
J40nB480_p0158c08║造化之根源，發玄微之妙旨，致虛守靜，自有而無，乃可
J40nB480_p0158c09║長生久視耳。至若雌雄白黑，剛柔取與，迺其所明御世
J40nB480_p0158c10║之術，恬淡無為之妙也，詎未深於道者所能測識？嘗攷
J40nB480_p0158c11║軒岐氏之言曰：『無勞爾形，無搖爾精，乃可長生。』則所謂
J40nB480_p0158c12║無為者，蓋自有焉，而非故為異說者也。又孔子問禮而
J40nB480_p0158c13║有猶龍之嘆，升喜望紫氣而授道德之書，蓋玄教自此
J40nB480_p0158c14║始也。」李清庵曰：「今人日用中，較勘這箇巍巍活潑潑地，
J40nB480_p0158c15║不與諸緣作對的，是箇甚麼？較勘去，較勘來，到較勘不
J40nB480_p0158c16║得處，忽然抹著鼻孔，通身汗下，方知這箇原是有家有
J40nB480_p0158c17║的，自歷劫以來不曾變。」丘長春曰：「本來真性是金丹，四
J40nB480_p0158c18║假為爐煉作團。」又云：「未至真空，陽神難出；未至真空，雖
J40nB480_p0158c19║陰神亦難出。」據此諸老轉語，似與吾佛之教同門而異
J40nB480_p0158c20║戶也。彼方士者流，多以房術爐火為金丹，踵息煉氣為
J40nB480_p0158c21║上乘，按摩運轉為功用，復以六十四封而配為升降，年
J40nB480_p0158c22║月日時而攢火候，其中妄立鉛汞龍虎、嬰兒奼女、丁公
J40nB480_p0158c23║黃婆、玉爐金鼎、黃芽白雪、素練青衣、十月九轉之軌則，
J40nB480_p0158c24║而謂之玄妙者，是皆背清淨無為之本、性覺妙明之真，
J40nB480_p0158c25║訛傳訛受，而流浪生死也。縱爾成功，亦不外十種之行
J40nB480_p0158c26║仙，難以返夫大覺。故寒山斥為守屍鬼，玄沙叱作魂不
J40nB480_p0158c27║散的死人也。昔楊道生請益於太虛元真人，真人曰：「吾
J40nB480_p0158c28║不知汝欲為方士耶？欲為道士耶？若欲為方士，可學採
J40nB480_p0158c29║戰燒丹種種術法。若欲為道士，須體會虛無大道。」道生
J40nB480_p0158c30║曰：「虛無大道，可長生否？」真人曰：「虛無自然與虛空同體，
J40nB480_p0159a01║亦無虛空之體，說甚麼長年短年。」道生曰：「不有以神馭
J40nB480_p0159a02║氣乎？」真人曰：「饒他以神馭氣，也落第二義。」為他只在軀
J40nB480_p0159a03║殼上做工夫，更不去心地上下工夫。傳其術者，又多舛
J40nB480_p0159a04║謬。豈不聞文始真人曰：「能見精神而久生，能忘精神而
J40nB480_p0159a05║超生。忘精神者，到虛極靜篤處，精自然化氣，氣自然化
J40nB480_p0159a06║神，神自然還虛。」此舉上而該下也，了性而自了命者也。
J40nB480_p0159a07║「見精神者，虛靜以為體，火符以為用，煉精化氣，煉氣化
J40nB480_p0159a08║神，煉神還虛。」此自下而做向上者，了命而性因以存也。
J40nB480_p0159a09║此二端大小不同，而皆有益於人，非傍門邪術，勞而無
J40nB480_p0159a10║成者。蓋見精神者，即吾教天台之童蒙止觀也。忘精神
J40nB480_p0159a11║者，即吾教天台之大乘止觀也。由是而得之，謂之金是
J40nB480_p0159a12║也。由是而證之，謂之長生也。又安知金丹乃圓覺之（別號），
J40nB480_p0159a13║長生為無生之異名哉。柰之何叔世學者，各立門戶，互
J40nB480_p0159a14║相去取憎愛於其間，良可哂也。吹萬曰：可惜僧人薛道
J40nB480_p0159a15║光，參禪昧卻法中王。縱然醉得蟠桃酒，總是迷頭抱鏡
J40nB480_p0159a16║狂。
J40nB480_p0159a17║道德經
J40nB480_p0159a18║道可道章
J40nB480_p0159a19║《金剛經》云：「一合相者，即是不可說。」但凡夫之人貪著其
J40nB480_p0159a20║事，此故示以真常之道也。寺主問拾得曰：「汝名拾得，乃
J40nB480_p0159a21║豐干禪師拾得汝歸，故名拾得。畢竟從來喚作甚麼？」拾
J40nB480_p0159a22║得提起掃帚而立，此顯真常之名也。然無處即有，有處
J40nB480_p0159a23║即無，不有而有，不無而無，故為天地之始，萬物之母。只
J40nB480_p0159a24║這能始能母者，貫四時而不改，恒隨緣而不遷。若無欲
J40nB480_p0159a25║也，無以探其靜中之至動；若有欲也，有以見其實中之
J40nB480_p0159a26║至虛。斯之謂妙，斯之謂徼也。夫此妙徼兩者，又何緣而
J40nB480_p0159a27║同出？亦何因而異名耶？徼者，虛也，靜也，不空而空者也；
J40nB480_p0159a28║妙者，實也，動也，不有而有者也。動中有靜，靜中有動，虛
J40nB480_p0159a29║中有實，實中有虛，同謂之玄，玄之又玄也。森羅萬象依
J40nB480_p0159a30║之而立，百昌眾甫關之而成，四大六根山之以生，三身
J40nB480_p0159b01║四智攝之而得也，故曰眾妙之門。
J40nB480_p0159b02║天下皆知章
J40nB480_p0159b03║古德云：「境緣無好醜，好醜起於心，心若不強名，妄情從
J40nB480_p0159b04║何起？」故執之為美者不美，執之為善者不善。不獨此也，
J40nB480_p0159b05║即有無、難易、長短、高下、聲音、前後，應知亦復如是。是以
J40nB480_p0159b06║聖人處無為之事，菩薩生無住之心，聖人行不言之教，
J40nB480_p0159b07║菩薩說無說之經。無作也，無生也，無為也，而無不作也，
J40nB480_p0159b08║而無不生也，而無不為也，所以功成而不知以為功。有
J40nB480_p0159b09║居即有得，有得即有失，不居不去，正無得而無失。
J40nB480_p0159b10║不尚賢。
J40nB480_p0159b11║南泉謂趙州曰：「平常心是道。」蓋道體本平常，而用亦平
J40nB480_p0159b12║常，若尚賢貴貨，不平常矣。不尚賢，不貴貨，能於百花林
J40nB480_p0159b13║裡過，一葉不粘身，所以心常虛而腹常實。根身既爾，器
J40nB480_p0159b14║界亦然，夫何為而不治？
J40nB480_p0159b15║吾不知其誰之子，象帝之先。
J40nB480_p0159b16║有僧於石上坐次，堂頭見而問曰：「汝在此作甚麼？」曰：「一
J40nB480_p0159b17║物不為。」曰：「恁麼則閒坐也。」曰：「閒坐則有為矣。」曰：「汝道不
J40nB480_p0159b18║為，不為箇甚麼？」曰：「千聖亦不識。」偈曰：從來共住不知名，
J40nB480_p0159b19║任運相將秪麼行。自古上賢猶不識，造次凡流豈可明？
J40nB480_p0159b20║諸人若於這裡明得，便可和光同塵，湛然而若存矣。誰
J40nB480_p0159b21║之子？帝之先，不離當處。
J40nB480_p0159b22║天地不仁。
J40nB480_p0159b23║「菩薩應如是度盡無量無邊眾生，實無一眾生得滅度
J40nB480_p0159b24║者。」此皆不仁故也。所以萬物百姓之去取生殺，若芻狗
J40nB480_p0159b25║之用之棄之者，特自然之隨順覺性耳，何嘗用心哉？故
J40nB480_p0159b26║天地之道，其猶橐籥。蓋橐籥虛靜而不動，即無屈而不
J40nB480_p0159b27║減；動運而愈出，雖遍滿而無增。此其至中乎？存之者，即
J40nB480_p0159b28║言而無言，即窮而不窮也。
J40nB480_p0159b29║谷神不死。
J40nB480_p0159b30║隨緣不變，不變隨緣者，此谷神也。從來活潑潑底，不是
J40nB480_p0159c01║死物，但視之不見，聽之不聞，搏之不得，捉之無形，無而
J40nB480_p0159c02║有，有而無，玄之又玄者也。《圓覺經》云：「無上法王有大陀
J40nB480_p0159c03║羅尼門，名為圓覺，流出一切清淨真如、菩提涅槃及波
J40nB480_p0159c04║羅蜜。」故玄牝之門，即造化之牝母也，謂之天地之根，吾
J40nB480_p0159c05║人得之而處中迺可。
J40nB480_p0159c06║聖人後其身而身先，外其身而身存。
J40nB480_p0159c07║學人應觀髮、毛、爪、齒、皮、膚、骨、肉皆歸於地，涕、唾、津、精、涎、
J40nB480_p0159c08║血、便、沫皆歸於水，煖氣歸火，動轉歸風。嗟哉！是四大也，
J40nB480_p0159c09║旋聚旋散，卻屬無常，洵我身耶？非我身耶？而令我視、聽、
J40nB480_p0159c10║言、動、行、住、坐、臥者果誰？曰：畢竟是誰？若於此透過這一
J40nB480_p0159c11║關，始得非相即相，即相非相矣。古德云：「易復易，只此五
J40nB480_p0159c12║蘊有真智，十方世界一乘同，無量法身豈有二？」後其身，
J40nB480_p0159c13║外其身，亦當如是究。
J40nB480_p0159c14║上善若水。
J40nB480_p0159c15║佛性如流水，自處萬物之下，斯一下矣。隨所方而方，隨
J40nB480_p0159c16║所圓而圓，隨所長而長，隨所短而短，純是一箇隨順覺
J40nB480_p0159c17║性。所以性空真水，性水真空，本如來藏妙真如性。
J40nB480_p0159c18║故有之以為利，無之以為用。
J40nB480_p0159c19║依空立世界，以無為萬有，此造化之利也，造化之用也。
J40nB480_p0159c20║有則不立一塵，無則橫遍十方，此法性之利也，法性之
J40nB480_p0159c21║用也。又安知利與用、有與無，即誠之通且復也，可索而
J40nB480_p0159c22║味矣。
J40nB480_p0159c23║是以聖人為腹不為目。
J40nB480_p0159c24║不應住色生心，不應住聲香味觸法生心，應生無所住
J40nB480_p0159c25║心。要知見色聞聲也不妨，百花影裡繡鴛鴦。自從識得
J40nB480_p0159c26║金針後，一任風吹滿袖香。如此又見色聲香味，亦能證
J40nB480_p0159c27║得圓通也。故老子為腹不為目。
J40nB480_p0159c28║致虛極，守靜篤。萬物並作，吾以觀其復。
J40nB480_p0159c29║復，天心也。一切萬物皆在此中生，故必虛極靜篤，然後
J40nB480_p0159c30║見邵堯夫曰：「冬至子之半，天心無改移。一陽初動處，萬
J40nB480_p0160a01║物未生時。玄酒味方淡，太音聲正希。此言如不信，更請
J40nB480_p0160a02║問庖羲。」且道庖羲只今在甚麼處？吹萬曰：清淨本然，云
J40nB480_p0160a03║何忽生山河大地？
J40nB480_p0160a04║有物混成，先天地生。寂兮寥兮，獨立而不改，周行而
J40nB480_p0160a05║不殆，可以為天下母。吾不知其名，字之曰道。
J40nB480_p0160a06║雲門大師云：「乾坤之內，宇宙之間，中有一寶，秘在形山。
J40nB480_p0160a07║拈燈籠向佛殿裡，將三門來燈籠上。」只這獨立而不改，
J40nB480_p0160a08║周行而不殆者，老氏字之曰道，雲門名之曰寶。徹上徹
J40nB480_p0160a09║下，若夜水之金波浮於桂影；明山白地，似秋風之雪陣
J40nB480_p0160a10║擁夫蘆花。幾度挺向人前，而諸人莫睹也。且道更有向
J40nB480_p0160a11║上人會得這箇麼？吹萬曰：聞道仙郎歌白雪，從來此曲
J40nB480_p0160a12║和人稀。
J40nB480_p0160a13║是以聖人常善救人，故無棄人；常善救物，故無棄物。
J40nB480_p0160a14║血氣之屬必有知，凡有知者必同體，故無棄人也。溪聲
J40nB480_p0160a15║盡是廣長舌，山色無非清淨身，故無棄物也。夫豈獨是
J40nB480_p0160a16║而然哉？除煩惱而趣涅槃，喻去形而覓影；離眾生而求
J40nB480_p0160a17║佛果，喻默聲而求響。此亦故無棄人也。本迷摩尼謂瓦
J40nB480_p0160a18║礫，豁然自覺是珍珠，無明智慧等無異，當知萬法即皆
J40nB480_p0160a19║如。此亦故無棄物也。善救之理，須從這裡去。
J40nB480_p0160a20║昔之得一者，天得一以清，地得一以寧。
J40nB480_p0160a21║古德云：「天得一以清，地得一以寧，神得一以靈，谷得一
J40nB480_p0160a22║以盈，萬物得一以生，侯王得一以為天下貞，衲僧得一
J40nB480_p0160a23║禍患臨身。」且道衲僧既得一，為甚麼又禍患臨身？吹萬
J40nB480_p0160a24║曰：殺父、殺母、害羅漢、破散僧眾、惡心出佛身血，俱緣此
J40nB480_p0160a25║一而有。若得此一，豎立起來，左右無依無倚，始得冤家
J40nB480_p0160a26║解脫去。
J40nB480_p0160a27║不笑不足以為道。
J40nB480_p0160a28║世尊拈花，迦葉破顏微笑。只此一笑，熊山髓度於慧可
J40nB480_p0160a29║壁觀岩邊，南岳心傳於馬駒踏殺天下，然非下士之笑
J40nB480_p0160a30║也。古德云：「一僧一道一儒流，三人共話幾春秋，不知說
J40nB480_p0160b01║箇何年事，直到而今笑未休。」且道笑箇甚麼？他的咱，卻
J40nB480_p0160b02║原來就是我的你。
J40nB480_p0160b03║道生一，一生二，二生三，三生萬物。萬物負陰而抱陽，
J40nB480_p0160b04║沖氣以為和。
J40nB480_p0160b05║性覺妙明，本覺明妙，此道之一也。覺非所明，因明立所，
J40nB480_p0160b06║一生二也。所既妄立，生汝妄能，二生三也。三既生矣，則
J40nB480_p0160b07║世界相續，眾生相續，業果亦相續矣。然斯三者，雖有同
J40nB480_p0160b08║異之分，而其所源，本如來藏妙真如性。故曰：萬物負陰
J40nB480_p0160b09║而抱陽，沖氣以為和。第此沖氣之和，只今還有人會得
J40nB480_p0160b10║麼？露濕淡紅桃，開啟靈雲之笑；風搖淺碧竹，響動香嚴
J40nB480_p0160b11║之聲。這裡會去，蕭條已入寒空靜；如或未然，風沓仍隨
J40nB480_p0160b12║秋雨飛。
J40nB480_p0160b13║躁勝寒，靜勝熱，清淨為天下正。
J40nB480_p0160b14║劍樹刀山，青蓮香夫臘月，躁勝寒也；煙坑火塹，白雪飄
J40nB480_p0160b15║於炎天，靜勝熱也。能如是，則真常自清，真常自靜，而常
J40nB480_p0160b16║清靜矣。古德云：「逆境界易打，順境界難打。逆我意者，只
J40nB480_p0160b17║消一箇忍字，只過半箇時辰便了；順我意者，只是無你
J40nB480_p0160b18║安排處。所以菩薩怕順境，凡夫怕逆境也。」吹萬曰：欲得
J40nB480_p0160b19║清淨門頭正，莫存逆順始優遊。
J40nB480_p0160b20║為學日益，為道口損，損之又損，以至於無為，無為而
J40nB480_p0160b21║無不為矣。
J40nB480_p0160b22║一切菩薩及末世眾生，應當遠離一切幻化虛妄境界，
J40nB480_p0160b23║由堅執持遠離心故，心如幻者亦復遠離，遠離為幻亦
J40nB480_p0160b24║復遠離，離遠離幻亦復遠離，得無所離即除諸幻，此損
J40nB480_p0160b25║之又損以至於無為也。若能轉物，則同如來身心圓明
J40nB480_p0160b26║不動道場，於一毛端便能含受十方國上，此無為而無
J40nB480_p0160b27║不為矣。以是觀之，黃老瞿曇何嘗為二也？吹萬曰：傅大
J40nB480_p0160b28║士頭頂道冠，身著袈裟，足躡儒履，見於梁帝，且問這箇
J40nB480_p0160b29║又是甚麼榜樣？今日還同犯牛斗，乘槎共泛海潮歸。
J40nB480_p0160b30║為無為，事無事，味無味。
J40nB480_p0160c01║白雲淡佇，出沒太空之中；青蘿夤緣，直上寒松之頂。此
J40nB480_p0160c02║為無為耶？片雪滴爐中之火，一葉落天下之秋。此事無
J40nB480_p0160c03║事耶？普周沙界渾成飯，鼻孔纍垂信飽餐。此味無味耶？
J40nB480_p0160c04║果能如是，則無為而無不為，無事而無不事，無味而無
J40nB480_p0160c05║不味。局破腰間斧柯爛，洗清凡骨共仙遊。好不脫洒。咦！
J40nB480_p0160c06║知不知，上；不知知，病。
J40nB480_p0160c07║「知見立知，即無明本」，此不知知，病也。「知見無見，斯即涅
J40nB480_p0160c08║槃」，此知不知，上也。空裡流霜不覺飛，汀上白沙看不見，
J40nB480_p0160c09║果知乎？不知乎？鴻鴈長飛光不度，魚龍潛躍水成文，亦
J40nB480_p0160c10║果知乎？不知乎？南泉云：「知是妄念，不知是無記。」吾願諸
J40nB480_p0160c11║學人處乎知與不知之間而已矣。切莫動著，動著三十
J40nB480_p0160c12║棒。
J40nB480_p0160c13║南華經
J40nB480_p0160c14║何不樹之於無何有之鄉，廣莫之野？
J40nB480_p0160c15║菩薩有不思議解脫門，能大能小，能升能降，能有能無，
J40nB480_p0160c16║能圓能方，非執一者之所可入，亦非邊見者之所可到
J40nB480_p0160c17║也。故鵬雖舉九萬里而不能搶榆枋，蜩鳩笑也，蟪蛄不
J40nB480_p0160c18║知春秋，冥靈不終朝暮，是皆大不能於小而小不能於
J40nB480_p0160c19║大也。夫知效一官，行被一鄉者，凡夫禪也；定乎內外之
J40nB480_p0160c20║分，辯乎榮辱之境者，聲聞禪也；御風者旬有五日而後
J40nB480_p0160c21║反，猶有所待也，二乘之禪也。獨看積素凝清禁，許之不
J40nB480_p0160c22║受天下也；已覺輕寒讓太陽，堯之授天下也。然談與不
J40nB480_p0160c23║受，各各自立其實之賓，豈若御六氣之辯以遊無窮之
J40nB480_p0160c24║人！及藐姑射之山，淖約若處子之神，孰弊弊焉以天下
J40nB480_p0160c25║為事，又孰肯以物為事！是得事事無礙之法界也。能如
J40nB480_p0160c26║是，則常處於無何有之鄉，廣莫之野，而於世何思何議
J40nB480_p0160c27║哉！所以小用大用，皆有所待，不得逍遙。惟無所用，則無
J40nB480_p0160c28║所待而成無為，無為而無不為矣，斯則謂之真逍遙。
J40nB480_p0160c29║吾喪我！
J40nB480_p0160c30║盡十方世界是我，而何嘗有我？盡十方世界非我，而何
J40nB480_p0161a01║嘗無我？有我則有物，而物亦我也；有物則有我，而我亦
J40nB480_p0161a02║物也。孰能脫物我、一是非、齊得喪哉？釋氏曰：「一人發真
J40nB480_p0161a03║歸元，十方虛空悉皆銷殞。」蓋喪我然後歸元，無我然後
J40nB480_p0161a04║銷界，是吾不知有我，故不知有世界也。如是則能斂萬
J40nB480_p0161a05║有於一息，無有一物可役吾之明徹；散一息於萬有，無
J40nB480_p0161a06║有一物可問吾之營為。故元卓之《夢蝶論》云：「靈源湛寂，
J40nB480_p0161a07║觸處皆知；變化代興，隨遇無擇。所以篇立子綦之喪我，
J40nB480_p0161a08║齊物之端已開；言寓莊周之夢蝶，無我之意竟顯。噫！舉
J40nB480_p0161a09║世皆夢天下一蝶也，孰為我？孰為物？」
J40nB480_p0161a10║庖丁為文惠君解牛
J40nB480_p0161a11║溈山之牛既肥，功歸庖氏；廣額之刀已擲，因自惠君。蓋
J40nB480_p0161a12║刀非厚薄之倫，牛豈水草之屬？意者宿親幻智，借為能
J40nB480_p0161a13║奏之刀；方現妄情，視作可解之畜。若實有牛有刀，宛然
J40nB480_p0161a14║能所俱立；如或無形無跡，灼爾物我同虛。所以刃潛生
J40nB480_p0161a15║殺之機，目絕有無之境，正所謂離心冥物，未嘗見牛；乘
J40nB480_p0161a16║虛願理，未嘗游刃者也。懶安曰：「予亦守欄二十年，始得
J40nB480_p0161a17║見牛。」第今之解牛者，且問能解此欄中牛也麼？
J40nB480_p0161a18║心齋
J40nB480_p0161a19║禪那空陰界之塵，奢摩銷飛沉之想，六窗普映於室中，
J40nB480_p0161a20║二諦雙融於箇裡，秋清月朗，河淡斗垂，正所謂江天一
J40nB480_p0161a21║色，潮海連平也。吹萬曰：是心亦無，齋箇甚麼？霜林夜動，
J40nB480_p0161a22║響傳落葉之聲；天籟曉聞，靜發清機之竅。謂心可也，非
J40nB480_p0161a23║心亦可也；謂齋非也，不齋亦非也。復有箇昏荒顛倒不
J40nB480_p0161a24║為醉，濫誤疑混不為殺的出來，又作麼生？
J40nB480_p0161a25║坐忘
J40nB480_p0161a26║世界為床，身在海中誰是水？須彌為座，日來嶺上莫尋
J40nB480_p0161a27║山。假饒四大本空，能坐之人孰有？若也三身現前，可忘
J40nB480_p0161a28║之坐焉需？應知坐無所坐、忘無所忘者，是真坐也。且仁
J40nB480_p0161a29║義無體，滯之者妄為仁義；禮樂無名，執之者幻成禮樂。
J40nB480_p0161a30║況復智慧愚痴咸般若，黜的阿誰幻化？空身即法身，鑒
J40nB480_p0161b01║箇甚麼？佛印曰：「趙州昔日少謙光，不出山門見趙王。怎
J40nB480_p0161b02║似金山無量相，大千盡是一禪床？」坐的忘的，總出這一
J40nB480_p0161b03║著不得。且道還有出得者麼？吹萬曰：楖栗擔挑華藏界，
J40nB480_p0161b04║維摩掌上未為多。
J40nB480_p0161b05║壺子。
J40nB480_p0161b06║西天大耳三藏得他心慧眼，帝令與慧忠國師試驗。師
J40nB480_p0161b07║曰：「汝道老僧即今在甚麼處？」曰：「和尚是一國之師，何得
J40nB480_p0161b08║卻去西川看競渡？」師再問：「汝道老僧即今在甚麼處？」曰：
J40nB480_p0161b09║「和尚是一國之師，何得卻在天津橋上看弄猢猻？」師第
J40nB480_p0161b10║三問，語亦同前。三藏良久，罔知去處。師叱曰：「這野狐精，
J40nB480_p0161b11║他心通在甚麼處？」僧問仰山曰：「三藏第三度為甚麼不
J40nB480_p0161b12║見國師？」仰山曰：「前二度是涉境心，後入自受用三昧，所
J40nB480_p0161b13║以不見。」今之壺子試其神巫者，初示之以地文，是殆見
J40nB480_p0161b14║吾杜德機也，故歎之以其死；再示之以天壤，是殆見吾
J40nB480_p0161b15║善者機也，故幸之以其生；三示之太沖莫勝，是殆見吾
J40nB480_p0161b16║衡氣機也，彼故以為不齊。然斯三者，既有試驗之萌，則
J40nB480_p0161b17║機未動而兆已先施，心未形而相已披露，故彼得而見
J40nB480_p0161b18║之也。及後示之以未始出吾宗，吾與之虛而委蛇，不知
J40nB480_p0161b19║其誰何，彼則立未定，自失而走，則壺子之心已太虛矣。
J40nB480_p0161b20║太虛之體，空明妙湛，總持萬有，誰得而測之？然則慧忠
J40nB480_p0161b21║國師與壺子是同是別？若曰同，斷雲將野鶴俱飛，竹響
J40nB480_p0161b22║共雨聲相亂；若曰別，是處峨眉峰頂現，千紅萬紫鬥芳
J40nB480_p0161b23║妍。
J40nB480_p0161b24║玄珠。
J40nB480_p0161b25║道之切於身，若影之切於形，夫復何離？蓋一遊之、一登
J40nB480_p0161b26║之，則本靜之體既動，知覺生矣；未萌之竅已開，精明▆
J40nB480_p0161b27║矣；含訥之朴始露，辯才出矣。故玄珠亦由是而失也。然
J40nB480_p0161b28║罔象者，無象之象，所謂養其無象，象故長存，守其無體，
J40nB480_p0161b29║體故全真，正能使之而能得之也。吹萬曰：本自無失，得
J40nB480_p0161b30║箇甚麼？本自無用，使箇甚麼？風飄律呂相和切，日傍關
J40nB480_p0161c01║山幾處明，焉有遊北登丘、南望還歸之想？
J40nB480_p0161c02║濠梁之上
J40nB480_p0161c03║周之樂也，不在魚，在乎見，見之至真；魚之樂也，不在水，
J40nB480_p0161c04║在乎遊，遊之一致。故不期見而見，不以樂而樂者，誠不
J40nB480_p0161c05║改之樂也。然惠子之見，果不知耶？其說曰：「子非魚，安知
J40nB480_p0161c06║魚之樂？」既非魚矣，則亦非周矣，物我豈無同哉？又曰：「子
J40nB480_p0161c07║非我，安知我不知魚之樂？」既非我矣，則亦非惠矣，彼我
J40nB480_p0161c08║豈有異哉？又安知世界一水也，彼我一魚也，烏足樂？烏
J40nB480_p0161c09║足不樂？故云請循其本。
J40nB480_p0161c10║墜車。
J40nB480_p0161c11║酒之醉於形，形不知車，墜不知傷；道之醉於心，內不知
J40nB480_p0161c12║身，外不知物。故全其天者，即全其酒者也。蓋車，吾之精
J40nB480_p0161c13║神魂魄也；路，吾之動靜行藏也；墜地，吾之薪火交識相
J40nB480_p0161c14║趨也。是三者並突乎吾前，吾但以實而宰、虛而用。自覺
J40nB480_p0161c15║法界之寬，劍珮身隨玉墀步；世路之平，衣冠身惹御爐
J40nB480_p0161c16║香。吹萬曰：假如世界未成時，眾生未有時，佛未說法時，
J40nB480_p0161c17║汝等以為車乘者誰耶？墜者又誰耶？良久云：太湖三萬
J40nB480_p0161c18║六千頃，月在波中說向誰？
J40nB480_p0161c19║道術
J40nB480_p0161c20║吾人饑餐倦眠，熱舉扇、冷加衣，此玄者之道術也。周旋
J40nB480_p0161c21║曲折，主賓少長，此儒者之道術也。揚眉瞬目，叫即應、打
J40nB480_p0161c22║即痛，此釋者之道術也。斯三者，乃與生不生，即滅不滅，
J40nB480_p0161c23║亙古不磨之儀式也。所謂禮樂文章，道德仁義，特月之
J40nB480_p0161c24║標、月之指耳。孰能借標以覿指，拾指而得月？故數子者，
J40nB480_p0161c25║皆聞其風而悅之也。龐公曰：「難難，十擔油麻樹上攤。」龐
J40nB480_p0161c26║婆曰：「易易，百草頭邊祖師意。」靈照曰：「也不難，也不易，饑
J40nB480_p0161c27║來喫飯困來睡。」向上者，當於此薦取。
J40nB480_p0161c28║文始經
J40nB480_p0161c29║聖人之權，歸於無所得。惟無所得，所以為道。
J40nB480_p0161c30║道性如虛空，虛空本不修。執持者弄傀儡於線上，操修
J40nB480_p0162a01║者撥浮漚於火中。庸詎知無作無為，則真常自靜，道用
J40nB480_p0162a02║自彰。夫豈有所得而得之耶？惟無所得，故得之也。釋氏
J40nB480_p0162a03║曰：「菩提實不可得，若於一切法無所得，是名得菩提。」又
J40nB480_p0162a04║云：「圓滿菩提，歸無所得。」蓋聖人之權，歸於無所得者。果
J40nB480_p0162a05║能得歸，即無所得亦不可得。以不可得故，法界一權也，
J40nB480_p0162a06║虛空一實也，萬有一道也。何所歸？何所不歸？
J40nB480_p0162a07║是以聖人不去天地，去識。
J40nB480_p0162a08║天地一也，而曰夢、曰鑑、曰水，三也。然境非三而終一，天
J40nB480_p0162a09║非一而終三，是一是三，不在境在識。識不自識，因境以
J40nB480_p0162a10║生；境不有境，由識而著。釋氏曰：「三界唯心，萬法唯識。」誰
J40nB480_p0162a11║是能去之者？若獨去其識，猶伏牛而跡在；若并滅其境，
J40nB480_p0162a12║似捕鼠而瓮亡。又安知天地一識也，識亦天地也？惟識
J40nB480_p0162a13║無所識，去無所去，始得謂之真去識。
J40nB480_p0162a14║夫忘精神而超生者，吾嘗言之矣。
J40nB480_p0162a15║云有覺者，幻相未離；有忘者，識根尚在。夫忘無可忘，色
J40nB480_p0162a16║相宛然隨好；越無能越，精神倏爾成虛。且精神也者，非
J40nB480_p0162a17║寒熱水火之謂，乃至妙至秘之道也。矧是道，語動則樓
J40nB480_p0162a18║臺寶網盡演妙音，語靜則春江花月咸成一色，而吾人
J40nB480_p0162a19║之出入往來於其間，猶礨空之在大澤也，稊米之在大
J40nB480_p0162a20║倉也，夫何忘之與有？
J40nB480_p0162a21║惟聖人能神神，而不神於神。
J40nB480_p0162a22║靈荒展萬化之源，湫盤昌群英之本，孰主▆是？孰綱維
J40nB480_p0162a23║是？若然者，縮沙劫於一息，履塵剎於一步者能之。故天
J40nB480_p0162a24║地特造物中一物耳，與共納須彌，以芥子出虛空，▆▆
J40nB480_p0162a25║漚是。此能性一切性，而不為諸物所轉。所以大天地以
J40nB480_p0162a26║役有形，妙陰陽以役有氣者，誠吾之無形無氣也。故曰：
J40nB480_p0162a27║能神神而不神於神。
J40nB480_p0162a28║聖人御物以心，攝心以性，則心同造化，五行亦不可
J40nB480_p0162a29║拘。
J40nB480_p0162a30║以心御物，則識所識現矣。以性攝心，則覺所覺立矣。安
J40nB480_p0162b01║能心同造化？夫造者，自無之中而有，然有而不有。化者，
J40nB480_p0162b02║自有之中而無，然無而不無。大則看不見，小則無邊際。
J40nB480_p0162b03║古人所謂一段真風，綿綿化母者也。霄壤根之而成界，
J40nB480_p0162b04║清濁滯之而成物。寂然隱之為無明父，元擾潤之為相
J40nB480_p0162b05║續業。本自無可拘，本自無可名。由念而有拘，因用而得
J40nB480_p0162b06║名也。然聖人以之而御物，故字（之曰）心。以之而攝心，故名
J40nB480_p0162b07║之曰性。若有若無，若動若靜，而無方體者，故宗之曰造
J40nB480_p0162b08║化，象之曰五行也。吹萬曰：且道這箇能造能化的東西，
J40nB480_p0162b09║只今在甚麼處？自代云：水流原在海，月落不離天。
J40nB480_p0162b10║物不知我，我不知物。
J40nB480_p0162b11║由物而生覺，故物各有知；以我而對物，故物各有我。謂
J40nB480_p0162b12║不知者，果忘我而不知耶？抑忘物而不知耶？忘我而不
J40nB480_p0162b13║知，物之知存；忘物而不知，我之知在。烏得罔然而不知
J40nB480_p0162b14║乎？所以然者，天地一物也，萬物一我也。吾以未始遊，則
J40nB480_p0162b15║剎海悉融於一默；吾以有始用，則億身充遍於十方。▆
J40nB480_p0162b16║天地根吾根，萬物體吾體，是不容於知也，故曰不知。
J40nB480_p0162b17║
J40nB480_p0162b18║
J40nB480_p0162b19║
J40nB480_p0162b20║一貫別傳卷二（終）