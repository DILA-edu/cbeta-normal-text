J40nB481_p0185a01║刻古音王傳引
J40nB481_p0185a02║古來除不盡底葛藤，已被吹萬老人一口咬斷，只因
J40nB481_p0185a03║婆心太切，不忍頓割。年來語錄百種，靡不別開手眼，
J40nB481_p0185a04║真有不度眾生、不成佛底願力。奈世間伶俐漢，能得
J40nB481_p0185a05║有幾？必須慈悲，因便設筏。一日，過鐵壁和尚丈中，得
J40nB481_p0185a06║《古音王傳》，讀之，據案大呼曰：「在是矣！在是矣！」或問古
J40nB481_p0185a07║子：「此與《西遊記》是同是別？」卻又不然。作《西遊》者，疏疏
J40nB481_p0185a08║莽莽，如燈取影，人不善讀，未免泥辭著相，絕不知主
J40nB481_p0185a09║人翁姓張姓李。此《傳》妙在不即不離，道是一卷度人
J40nB481_p0185a10║真經，卻言言遊戲；道是一本消閒詞話，卻又時時漏
J40nB481_p0185a11║逗。笨如古子，也覺心花頓飛，世上伶俐漢，當有十倍
J40nB481_p0185a12║於我者。萬丈巖頭，直翻筋斗，區區窠臼，陷不住也。謬
J40nB481_p0185a13║為評點，以付梨棗，師既肉上剜瘡，我又佛頭著糞，罪
J40nB481_p0185a14║過！罪過！鐵壁和尚曰：「無妨，古子亦不可謂非婆心也。」
J40nB481_p0185a15║崇禎辛巳孟夏月平都秤叟古心題於怘廬
J40nB481_p0185a16║
J40nB481_p0185a17║
J40nB481_p0185a18║鐵壁師吹萬，吹萬師朝陽，朝陽師鐵牛，鐵牛遞接
J40nB481_p0185a19║大慧，歷歷源頭，一代高似一代。此《傳》則吹萬老人
J40nB481_p0185a20║之寓言也。秤叟取而讀之，讀而批之、詐之、圈之、點
J40nB481_p0185a21║之，復刻之，固是識奇，亦其手辣。觀者於有字句處
J40nB481_p0185a22║看批評，於無字句處看圈點，庶不負秤叟之苦心，
J40nB481_p0185a23║亦不負老人之至意也。紅杏枝頭春意鬧，大家會
J40nB481_p0185a24║取本來人。
J40nB481_p0185a25║社弟延卿黃毓英評
J40nB481_p0185a26║
J40nB481_p0185a27║
J40nB481_p0185a28║吹萬大師就情識中指出虛空，秤叟即於下手處
J40nB481_p0185a29║拈出痛癢，覺一切枝蔓俱可燒卻。雖然，會看，縱稗
J40nB481_p0185a30║乘野史，無非消息；不會看，則至言要道，亦屬筌蹄。
J40nB481_p0185b01║是在諸人領取。
J40nB481_p0185b02║社衲雲懶元善評
J40nB481_p0185b03║
J40nB481_p0185b04║
J40nB481_p0185b05║
J40nB481_p0185b06║
J40nB481_p0185b07║
J40nB481_p0185b08║
J40nB481_p0185b09║
J40nB481_p0185b10║
J40nB481_p0185b11║原序
J40nB481_p0185b12║瞿曇世尊苦行六年，垂手四十有九，法開半滿之門，
J40nB481_p0185b13║乘分頓漸之教，末後拈花，直指本來之面目，無非欲
J40nB481_p0185b14║人人同瞻佛性，共證菩提已耳。蓋自古真流常謂人
J40nB481_p0185b15║身如城國、血氣如臣民，黑暗不停之念，及視聽言動、
J40nB481_p0185b16║意必固我之私，即魑魅魍魎、禽獸、戎狄之類，所謂魔
J40nB481_p0185b17║強法弱者，此也。第觀吾身，苟於靜定之中尋伺其方
J40nB481_p0185b18║明之竅，自覺一日之間起滅無窮，剎那剎那未有纖
J40nB481_p0185b19║毫暫息，及至昏夜，方倚杭舒寐以求其止，然而一鼾
J40nB481_p0185b20║之中又焉知有華胥、槐安之奔碌？似此則一生勞勞
J40nB481_p0185b21║未已，設使豎子揶揄，將何如哉？殊不知分內自有不
J40nB481_p0185b22║彫不損、無聲無臭之物在，得之者幾人乎？余故不憚
J40nB481_p0185b23║饒舌，勉為一喻，令後人易曉。且如下工之際，必如聖
J40nB481_p0185b24║人垂拱，大將臨敵，先認大統之心君，次識忠良之輔
J40nB481_p0185b25║相，以蓄內外之子民，然後察叛逆之魔王，擒奸佞之
J40nB481_p0185b26║群小，總以壇帳，運以韜略，使民安國富，主君得定，而
J40nB481_p0185b27║性可見，命可復矣。張紫陽云：「先且觀天明五賊，次須
J40nB481_p0185b28║察地以安民，民安國富當求戰，戰罷方能見聖人。」此
J40nB481_p0185b29║言豈虛設哉？若夫認賊為子，以佞為良，不知君臣之
J40nB481_p0185b30║綱紀，未曉國家之調度，燕鳳同群，狐馬作伴，致日消
J40nB481_p0185c01║月損，盡埋下土，亦何益也？故作是《傳》以喻之。
J40nB481_p0185c02║吹萬野人說
J40nB481_p0185c03║秤叟曰：「即此便是《楞嚴經》，覺七逐為煩；即此便是
J40nB481_p0185c04║太極圖，覺圓相為贅。」
J40nB481_p0185c05║凡則
J40nB481_p0185c06║《傳》中所言帝者，虛無之體也；震皇太子，即性也，天理
J40nB481_p0185c07║也；庚極太子，即情也，人欲也；獼猴者，六識之種子也；
J40nB481_p0185c08║含藏識者，根本無明也；接命道人者，坎宮修命之法
J40nB481_p0185c09║也；空谷禪師者，離宮修定之術也；無生老母者，虛空
J40nB481_p0185c10║了當之處也；無位真人者，天命也。總由教入道，而率
J40nB481_p0185c11║性以復命也。觀者細思之。
J40nB481_p0185c12║《傳》中「忽」字、「正說間」、「正想念間」字，重疊拈出，政見，隨發
J40nB481_p0185c13║隨應，機無轉待處，不可忽過。
J40nB481_p0185c14║《傳》中如般若所奏，是實地工夫；如斷接命、空谷數語，
J40nB481_p0185c15║皆得手真諦，莫作口頭讀過。每段頌偈，尤宜著眼，至
J40nB481_p0185c16║囑！至囑！
J40nB481_p0185c17║怘道人識
J40nB481_p0185c18║
J40nB481_p0185c19║
J40nB481_p0185c20║
J40nB481_p0185c21║
J40nB481_p0185c22║
J40nB481_p0185c23║
J40nB481_p0185c24║
J40nB481_p0185c25║
J40nB481_p0185c26║
J40nB481_p0185c27║
J40nB481_p0185c28║
J40nB481_p0185c29║
J40nB481_p0185c30║
J40nB481_p0186a01║擬華亭船子曲序
J40nB481_p0186a02║澤玩擬船子一曲，似鄰於戲，第果戲耶？非戲耶？嗚呼！
J40nB481_p0186a03║菩薩出胎，羅漢隔世，不無迷昧，矧茲薩埵，迺可廢提
J40nB481_p0186a04║醒耶？然則，今日此曲，正覺世中權巧一法，所亟需而
J40nB481_p0186a05║不容緩者，如遽以本地象王、空林獅子相與質證，是
J40nB481_p0186a06║欲其視而反蔽之，孰肯傾心？且孰肯啄味？辟夫《陽春
J40nB481_p0186a07║白雪》，諧耳者百不一二；《下里歌謠》，聽者始舞掌矣。凡
J40nB481_p0186a08║賜觀者，母言果戲，倘以戲視之，往昔《南徐行歌》化俗，
J40nB481_p0186a09║非出自見道者乎？近時《曇華一記》又非出自縉紳者
J40nB481_p0186a10║乎？正亦覺世權巧之一法，唯大觀者能闊視，而井底
J40nB481_p0186a11║者乏全目耳。故敢為之說，用次於後。
J40nB481_p0186a12║門人蓬蓬子慧澤撰
J40nB481_p0186a13║
J40nB481_p0186a14║
J40nB481_p0186a15║
J40nB481_p0186a16║
J40nB481_p0186a17║
J40nB481_p0186a18║
J40nB481_p0186a19║
J40nB481_p0186a20║
J40nB481_p0186a21║
J40nB481_p0186a22║
J40nB481_p0186a23║
J40nB481_p0186a24║
J40nB481_p0186a25║
J40nB481_p0186a26║
J40nB481_p0186a27║
J40nB481_p0186a28║
J40nB481_p0186a29║
J40nB481_p0186a30║
J40nB481_p0186b01║吹萬和尚船子曲
J40nB481_p0186b02║侍者燈輝集
J40nB481_p0186b03║▆堪忍娑婆世界，應憐纏繳華亭。隨波好去慢叮嚀，
J40nB481_p0186b04║船到岸頭始定。▆山僧乃船子和尚，可是嘆咱𠳨在
J40nB481_p0186b05║那過去底時節，只為個降不伏底水牯牛、捏不殺底
J40nB481_p0186b06║猢猻子，干惹得一個淨裸裸、赤洒洒底主人公，翻筋
J40nB481_p0186b07║斗撲落在蝴蝶夢中。幸喜得醒起來，依舊是個莊周。
J40nB481_p0186b08║好看得玉珞金貂一場戲，只是個華胥底英雄；識破
J40nB481_p0186b09║了尼連雙樹四句偈，纔算得涅槃底老子。是則是，火
J40nB481_p0186b10║宅中一條路，忙教著出去；苦則苦，愛河裏七根繩，強
J40nB481_p0186b11║拽將進來。剛纔鐵面子底，頓一下鬚髮盡落；又道擔
J40nB481_p0186b12║板禪底，免不得葛藤相牽。正是憎檻復欣籠，何異避
J40nB481_p0186b13║溺翻投火？罷！罷！罷！聲聞乘、緣覺乘、菩薩乘，儘著我做
J40nB481_p0186b14║了一場漏逗；過去心、未來心、現在心，不由他把住一
J40nB481_p0186b15║個郎當。又遭那碧眼胡說甚麼西來意、超佛越祖，卻
J40nB481_p0186b16║依個香嚴老悟甚麼祖師禪、打石敲筠。呵呵呵！蚤知
J40nB481_p0186b17║道饑在萬年倉，就曉得渴居大海水，著甚麼勞騷？哄
J40nB481_p0186b18║得我東打西敲，指樹吹毛，到頭來徹底掀翻，也只是
J40nB481_p0186b19║一根剝盡了無下手底芭蕉、嚼碎了沒滋味底虛空，
J40nB481_p0186b20║卻交付個上大人，莫昧了，可知禮也。山僧到這個田
J40nB481_p0186b21║地，有鼻難嗅，有話難言，于碌碌自作自受，休怨他人，
J40nB481_p0186b22║華亭岸上又作麼生下落？來到此間，不免逐境隨流，
J40nB481_p0186b23║看此乃興歌作樂之地，山僧也只得假一個「身為浪
J40nB481_p0186b24║子偏憐客，慣愛貪杯識醉人」底榜樣，以他𠳨世路中
J40nB481_p0186b25║一年時景，亂說個七言八句底古頌，以咱𠳨落髮辭
J40nB481_p0186b26║親、脩行得道底絡索，調一個漁歌子底曲兒，醒他一
J40nB481_p0186b27║醒，有何不可？
J40nB481_p0186b28║▆正月律中是大簇，嚶嚶鳥語枝頭宿。五木煮湯浴
J40nB481_p0186b29║人歡，六帖造符驚鬼哭。白獸樽來庭裏獻，屠蘇酒向
J40nB481_p0186b30║囊中掬。落梅帶火元夕行，廣陵帝在虹橋目。▆落梅
J40nB481_p0186c01║殘，深夜倦，風塵怕入傷心變。好紅顏，驚皺面，驀地揶
J40nB481_p0186c02║揄誰見？痛娑婆，悲冗眩，鼠肝蟲背如何戀？細追尋，忙
J40nB481_p0186c03║脩鍊，免使蘭膏先煽。釋迦彌陀佛，觀世音菩薩。細追
J40nB481_p0186c04║尋，忙脩鍊，免使蘭膏先煽。念聲佛，南無佛，阿彌陀佛。
J40nB481_p0186c05║▆二月律中是夾鍾，萬物分榮春色濃；黃鸝樹上催
J40nB481_p0186c06║華木，玄鳥山前舞翠峰。淑景風回楊柳面，鮮雲靄落
J40nB481_p0186c07║杏花容；鷹化為鳩堪喚雨，行人綠野興慵慵。▆醉漓
J40nB481_p0186c08║身，醺落魄，江頭采石沒仙客；惜詩腸，嗟翰籍，獨自依
J40nB481_p0186c09║依河伯。憶吾曹，將孰擇？須尋趙老烹茗益；鼎煙霞，山
J40nB481_p0186c10║翠碧，掬取溪邊流㴒。（合前）
J40nB481_p0186c11║▆三月律中是姑洗，子規啼時傷客邸，既秀桐花送
J40nB481_p0186c12║春歸，將然榆火驚炎啟。南浮橋上玉公褉，東流水邊
J40nB481_p0186c13║郭虞泲，土人渚逸解杯環，至今城洛猶濟濟。▆降書
J40nB481_p0186c14║來，歸夢迫，從來粉臉戕誰白？縱傾城，總囊革，說甚守
J40nB481_p0186c15║宮塗額？看琵琶，聲㗱嘖，空教魂赴金城陌。莫隨流，須
J40nB481_p0186c16║安宅，長縷腰間繩索。（合前）
J40nB481_p0186c17║▆四月律中是仲呂，炎炎城戶當初暑，麥波隴頭瀛
J40nB481_p0186c18║浪飛，梅雨林間清濤語。荷知有熱蓋先擎，柳為無寒
J40nB481_p0186c19║綿盡湑，西乾天竺吐九龍，釋迦象落王宮處。▆羨揮
J40nB481_p0186c20║鋤，堪俊傑，老龐滄海金銀別。積珍珠，成恨切，忽爾墮，
J40nB481_p0186c21║園何悅？怨錢飛，將戶闔，男兒志肯甘清節？鼎盛虀，瓢
J40nB481_p0186c22║住雪，阿堵從今休說。（合前）
J40nB481_p0186c23║▆五月律中是蕤賓，木槿籬邊處處新，彩色絲纏長
J40nB481_p0186c24║命縷，沐蘭湯浴好芳荀。百舌無聲林寂寂，楚人有歡
J40nB481_p0186c25║水呻呻，龍舟發鼓汨江上，角黍猶為屈原因。▆號重
J40nB481_p0186c26║瞳，誇按劍，英魂只向烏江淹。怒悻悻，瞋焰焰，氣盡難
J40nB481_p0186c27║逃歸窆。峙不周，頭觸欠，共工此恚作何厭？興堪嘲，心
J40nB481_p0186c28║損念，雖作羼提非僭。（合前）
J40nB481_p0186c29║▆六月律中是林鍾，腐草化螢炎氣爞，環爐王仲火
J40nB481_p0186c30║圍座，交扇謝老汗流胸。朱提山上群鳥絕，水井臺邊
J40nB481_p0187a01║眾士從，只有綠荷花向日，煙霞光照影池笻。▆石渠
J40nB481_p0187a02║藏，天祿住，甘泉投閣空成賦，作三都，書露布，留得陌
J40nB481_p0187a03║頭荒墓。總金壇，稱仲父，浮雲過眼經朝暮。急追尋，休
J40nB481_p0187a04║馳鶩，恐怕光陰虛度。（合前）
J40nB481_p0187a05║▆七月律中是夷則，涼風乍至西亭側。白露寒蟬樹
J40nB481_p0187a06║上鳴，綵縷金針庭裏纏。子儀銀洲目視軿，郝隆七夕
J40nB481_p0187a07║腹當赩。唯有僧俗悉營盆，《盂蘭經》上稱功德。▆歎傳
J40nB481_p0187a08║柑，嗟割肉，鼓盆不見莊周哭。謝熊丸，代刺目，豈若泥
J40nB481_p0187a09║洹真復。珠雙雙，文郁郁，楂梨卻也寒枯髑。沒來由，空
J40nB481_p0187a10║剝碌，挽卻早圖天竺。（合前）
J40nB481_p0187a11║▆八月律中是南呂，秋聲夜夜聞砧杵，鷾鴯一去線
J40nB481_p0187a12║難瞻，浮槎復來機相與。庾亮樓前月照窗，謝公艇上
J40nB481_p0187a13║風傳語，廣寒宮裏色清虛，竹杖為橋登其所。▆越西
J40nB481_p0187a14║城，求翠岫，終南雲靄山環秀。柳風飄，梧月逗，隱隱清
J40nB481_p0187a15║香初嗅。過漣溪，寬宇宙，平途花鳥煙霞透。結茅廬，開
J40nB481_p0187a16║圃囿，先且攀藤來搆。（合前）
J40nB481_p0187a17║▆九月律中是無射，鴻雁來賓雀入澤。登山飲酒羨
J40nB481_p0187a18║悲風，坐湖聯句懸海汋。武帝適情臺可遊，陶潛興到
J40nB481_p0187a19║菊堪惜。只有溫令作文嘲，笑得參軍聲嘖嘖。▆問仙
J40nB481_p0187a20║陀，敲北谷，袖香一展金針昱。付牛車，兼鹿轂，難道青
J40nB481_p0187a21║蓮無育？指黃華，參綠竹，法身般若誠堪祝。海航遙，銀
J40nB481_p0187a22║浪速，休擇士農漁牧。（合前）
J40nB481_p0187a23║▆十月律中是應鍾，寒風冽冽復傳冬。清池水定冰
J40nB481_p0187a24║光凍，焦槐火改霜色封。講武行隊出天子，滌場歌舞
J40nB481_p0187a25║自鄉農。虛之一孝曾天感，楊梅兩實味濃濃。▆鎖金
J40nB481_p0187a26║牛，繫木馬，繩床一坐松巖下。世情休，塵焰寡，數陣風
J40nB481_p0187a27║濤幽雅。躡天根，傾大冶，乾坤踏破實消灑。夜符明，如
J40nB481_p0187a28║意赭，提起娑婆難價。（合前）
J40nB481_p0187a29║▆冬月律中是黃鍾，陰化陽升一線逢。風行廣莫吹
J40nB481_p0187a30║寒卉，日軌巽維徹凍峰。進退八寸單觀美，消起兩至
J40nB481_p0187b01║只朝冬。地雷震動堯夫讚，大音玄酒實堪宗。▆繫虛
J40nB481_p0187b02║空，除線索，含唇笑點春光額。色青青，形赤赤，想是日
J40nB481_p0187b03║來潮汐。頓心寒，瞪眼碧，鷺鷥驚起沙汀舶。出靈荒，遊
J40nB481_p0187b04║廣莫，不折紫磨金策。（合前）
J40nB481_p0187b05║▆臘月律中是大呂，梅花帶雪侵人語。潔潔時魚親
J40nB481_p0187b06║帝闕，沖沖冰鑿臨江渚。長炬照田吳鄉人，靈葩採獻
J40nB481_p0187b07║陳氏女。餽歲除夜祭祖先，卻歡春色重來與。▆吐龍
J40nB481_p0187b08║唇，垂象足，霏霏花雨瘳人毒。來山環，返水曲，莫使迷
J40nB481_p0187b09║頭顛𧻰。北曦曦，南旭旭，兩人共照何拘束？莫胡猜，休
J40nB481_p0187b10║亂欲，這裏豈容真俗？（合前）
J40nB481_p0187b11║（分疊既成五種禪，折金無處不垂涎，秪因陸徑皆茅塞，依舊重撐般若船。）
J40nB481_p0187b12║附住興龍解制抱病欲歸詞
J40nB481_p0187b13║聚雲和尚平常性情瀟灑，雖病中危篤，猶對近侍
J40nB481_p0187b14║之人敲拍唱詠。時，西堂蔚公請而記之，正見師如
J40nB481_p0187b15║古人所謂「老僧有個安閑法，八苦交煎總不妨」之
J40nB481_p0187b16║意也。書記慧謐沐手和南錄。
J40nB481_p0187b17║幻場運甕
J40nB481_p0187b18║▆打掃竹林方丈，勤添席上栴檀。石榻爐邊自穩，相
J40nB481_p0187b19║依堂老清閑。小僧乃聚雲和尚侍者是也，這幾日和
J40nB481_p0187b20║尚四大不安，今日稍可，想要起來清坐一坐，小僧只
J40nB481_p0187b21║得在此伺候。▆遠看蜘蛛行事，偏他腹內絲多。三教
J40nB481_p0187b22║門前結網羅，蚊蚋蜂蝴放他不過。有朝一日，落地金
J40nB481_p0187b23║雞啄，惡貫滿盈自作。▆侍者問訊：「和尚今日為甚麼
J40nB481_p0187b24║不戴僧伽帽、陀頭氅衣？莫不是厭作和尚耶？」
J40nB481_p0187b25║▆（拍拍令）我看那和尚呵，他駕著日輪香象，降入王
J40nB481_p0187b26║宮，指天指地，卻勞了許多閑氣。又看他太子遊門，十
J40nB481_p0187b27║九踰城，雪山苦行，睹明星徹道了，來到菩提樹下，只
J40nB481_p0187b28║落得一場兒磨累。及至四十九年說法，末後拈花，干
J40nB481_p0187b29║惹得後代兒孫行棒行喝，拈鎚豎拂，七顛八倒無休
J40nB481_p0187b30║息。到而今，只落得細雨洒花千點淚，淡煙籠竹一堆
J40nB481_p0187c01║愁了，怎能句衲披蒙頭萬事休，綠岸紅曦淺水流，瀟
J40nB481_p0187c02║湘雪夜歸來晚，明月蘆花到處秋。▆既不做和尚，莫
J40nB481_p0187c03║不為逍遙道者否？▆我看那道者呵，他自那八十年
J40nB481_p0187c04║懷胎，手攀樹枝，左腋降生，指李為姓，已成了一場兒
J40nB481_p0187c05║怪事。又看他周靈王時，守藏史，柱下史，竊仁者之名，
J40nB481_p0187c06║贈人以言，何曾得絕聖棄智？及至紫氣出關，尹喜請
J40nB481_p0187c07║問，注了五千言道德，為甚麼道個我生何以晚？泥洹
J40nB481_p0187c08║亦何早？不見釋迦文，心中常懊惱了，怎能勾一片白
J40nB481_p0187c09║雲萬里煙，千株松下湧寒泉，桃花流水杳然去，別有
J40nB481_p0187c10║天地非人間？▆和尚、道者既不做，莫不依舊為儒者
J40nB481_p0187c11║否？▆我看那儒者呵，他初生時，蒼龍繞室，五老在門，
J40nB481_p0187c12║麟吐玉符，王商周而素王出，已成不祥之瑞。又看他
J40nB481_p0187c13║刪《詩》定《書》，訪樂萇弘，問禮老聃，卻是些懸疣負贅，及
J40nB481_p0187c14║至教下了三千徒眾、七十二賢，為甚麼再逐于魯、伐
J40nB481_p0187c15║樹于宋、削跡畏匡，返惹得後代兒孫爭名奪利、誇富
J40nB481_p0187c16║稱榮？一個個相逢盡道「休官去」，林下何曾見一人了？
J40nB481_p0187c17║怎能勾一掬清泉世界寬，袖中此石東海瀾，千里江
J40nB481_p0187c18║山千里盡，一溪楊柳一溪煙？▆曾聞和尚易字性空，
J40nB481_p0187c19║今三者不做，何不稱個空三教？▆呵呵，你正抓著我
J40nB481_p0187c20║痒處了也。一僧一道一儒流，三人共話幾春秋，不知
J40nB481_p0187c21║說個何年事，直到而今笑未休。▆我看那天地未判、
J40nB481_p0187c22║世界未成時，早有一物，動立天根，靜持地軸，落在人
J40nB481_p0187c23║間，傳聲空谷，只是叫不響也。我看這三教底腔子，如
J40nB481_p0187c24║三甕然，若處一甕之中，只知一甕之消息，定不知別
J40nB481_p0187c25║甕之消息。若能運甕，必出甕外而運之。我何不作個
J40nB481_p0187c26║運甕老人呵，卻把這道冠儒履佛袈裟，和會三家共
J40nB481_p0187c27║一家，個中若了全無事，重陽九日燦黃花。
J40nB481_p0187c28║（蝶臉蒼鬍纔老叟，一回換面叫孩兒。曲罷帳中無箇事，你是何人我是誰？）
J40nB481_p0187c29║
J40nB481_p0187c30║詞曲終
J40nB481_p0188a01║
J40nB481_p0188a02║
J40nB481_p0188a03║
J40nB481_p0188a04║　　　捐衣貲重刻
J40nB481_p0188a05║　上吹下萬師祖古音王傳船子曲、運甕詞。
J40nB481_p0188a06║　　　以廣流通，用滋福慧。
J40nB481_p0188a07║　　　　　曾孫（性（明　禪））徒（空▆）孫（法）。
J40nB481_p0188a08║
J40nB481_p0188a09║
J40nB481_p0188a10║
J40nB481_p0188a11║
J40nB481_p0188a12║
J40nB481_p0188a13║
J40nB481_p0188a14║
J40nB481_p0188a15║
J40nB481_p0188a16║
J40nB481_p0188a17║
J40nB481_p0188a18║
J40nB481_p0188a19║
J40nB481_p0188a20║
J40nB481_p0188a21║
J40nB481_p0188a22║
J40nB481_p0188a23║
J40nB481_p0188a24║
J40nB481_p0188a25║
J40nB481_p0188a26║
J40nB481_p0188a27║
J40nB481_p0188a28║
J40nB481_p0188a29║
J40nB481_p0188a30║
J40nB481_p0188b01║古音王傳
J40nB481_p0188b02║吹萬野人著
J40nB481_p0188b03║秤叟居士評
J40nB481_p0188b04║庚極太子越城為寇
J40nB481_p0188b05║天地未判，日月未分，古音王國，太和元年，圓滿清虛
J40nB481_p0188b06║皇帝即位。是時，分天地，曜日月，變山川，化萬物，燮理
J40nB481_p0188b07║陰陽，制裁文武，四境昇平，八方朗靜。正是：乾遇巽時
J40nB481_p0188b08║觀月窟，地逢雷處見天根。忽宮內出現慈悲之法相、
J40nB481_p0188b09║宏彰招提之聖境，欲圖後嗣，以立人極，潛心默告虛
J40nB481_p0188b10║空，夜感神夢，產下二子，一名震皇、二名庚極，頒敕天
J40nB481_p0188b11║下，曉諭軍民。至太和十四年八月初三日，庚極太子
J40nB481_p0188b12║自將天祿閣藝志經籍，火燼無存，宮人車馬，棄之弗
J40nB481_p0188b13║用，獨引素練，即君，手執紫金花，身駕白虎，頭頂銀盔，
J40nB481_p0188b14║體掛銀鎧，倒拖銀鎗，徑越西城，投入我慢山，結廬為
J40nB481_p0188b15║寨，肇立大旗，上書「西山大白虎神王」七字，招兵養馬，
J40nB481_p0188b16║蓄積資糧，不知為何事件。偈曰：清淨本然物我無，覺
J40nB481_p0188b17║明為幻竟成竽。一聲鼓動生生竅，驀地山河萬象鋪。
J40nB481_p0188b18║震皇、庚極，俱有深意，震屬木，庚為金，情者，伐性之
J40nB481_p0188b19║斧也。何故？以八月初三逃金行秋令也。
J40nB481_p0188b20║五路魔黨投禮西山
J40nB481_p0188b21║卻說古音王國內有一佞臣，名曰含藏識，因帝見伊
J40nB481_p0188b22║素有謀主之心，每常責貶，以此懷隙，又見庚極太子
J40nB481_p0188b23║私奔郊外為寇，自思不若乘機出朝，訪一深識韜略、
J40nB481_p0188b24║遁術者為輔佐，再覓慣習六師、精專藝勇者為頭領，
J40nB481_p0188b25║多招兵卒，投助西山王，眾力齊功，則土地三分，侯王
J40nB481_p0188b26║必得矣。於是寅夜亦越西城，適一陣狂風，飛沙走石，
J40nB481_p0188b27║須臾間似有峨冠者立於前，謂曰：「吾乃知識神也，見
J40nB481_p0188b28║汝有此大用大志，特來授汝一書。此書惟五蘊山無
J40nB481_p0188b29║底洞六耳彌猴能曉，汝可急求，以成大事。」識聞此說，
J40nB481_p0188b30║不甚欣樂，遂直往投拜六耳彌猴。猴曰：「子是何鄉之
J40nB481_p0188c01║人？欲求何事？」識曰：「我乃古音王國內臣，今欲報怨，恨
J40nB481_p0188c02║無高明之主，幸神人授我幻書，特來哀求大師，同謀
J40nB481_p0188c03║永業。」猴聞此言，喟然歎曰：「予住此山，亦受帝王之害，
J40nB481_p0188c04║謂我博古通今，多知天文地理、悔吝憂虞，恐後有不
J40nB481_p0188c05║測，常將慧火掣燒我目，圖絕我而自安也。早欲叛之，
J40nB481_p0188c06║恨無其主。昨聞庚極太子已入我慢山，自稱王位，今
J40nB481_p0188c07║又得其賢侶，共招黨類，齊助西山王，以圖事業，豈不
J40nB481_p0188c08║美哉？」言罷，各駕孽龍一條，手執招軍旗一面，巡遊四
J40nB481_p0188c09║方。至東路，招四毒將軍：貪、瞋、癡、愛，各統雄兵四萬，為
J40nB481_p0188c10║左營；西路，招七惡魔王：喜、怒、哀、懼、好、惡、欲，各統雄兵
J40nB481_p0188c11║七萬，為右營；南路，招五毒將軍：色、受、想、行、識，各統雄
J40nB481_p0188c12║兵五萬，為前營；北路，招六寇幻師：眼、耳、鼻、舌、身、意，各
J40nB481_p0188c13║統雄兵六萬，為後營；中路，招二妒追魂將：斷、常二見，
J40nB481_p0188c14║各領雄兵二萬，為中營。三聲炮響，各掛頭盔衣甲、鎗
J40nB481_p0188c15║刀器械，分青、黃、赤、白、黑之高旌，列東、西、北、南、中之方
J40nB481_p0188c16║面，旗旛閃閃，金鼓喧喧，五路人馬齊奔西山。正是：一
J40nB481_p0188c17║念機心起，百萬障門開。卻說西山王一日宴坐寨中，
J40nB481_p0188c18║自歎曰：「人生在世，箇箇皆秉正氣而成，安得無懷德
J40nB481_p0188c19║保仁之念、存心養性之工？奈何煩惱不興、菩提未得？
J40nB481_p0188c20║若欲火裏栽蓮、真人出現，也須要顯無明、振覺想，於
J40nB481_p0188c21║人情內覓道情、酒色中訪彌勒，方為出世丈夫、超群
J40nB481_p0188c22║烈漢。今我父兄獨守枯寂，形同稿木，心若死灰，不認
J40nB481_p0188c23║我為真子，不遺授我天下，我故於此結寨安營、停兵
J40nB481_p0188c24║積草，他日鼠離碣石、足下生雲、浪鼓滄溟、翼摩穹昊，
J40nB481_p0188c25║那時心滿意足，然後入山了道，未為晚也。」正說間，忽
J40nB481_p0188c26║寨外炮響，魔兵齊至，眾聚寨前，大呼：「西山王萬歲，萬
J40nB481_p0188c27║歲！我等願為爪牙，共圖江山，伏望大王收納。」王即答
J40nB481_p0188c28║曰：「奇哉，奇哉！正是：煩惱遇妄想，魚水自相投。」遂將六
J40nB481_p0188c29║耳彌猴立為大軍師，號令眾將，斬殺自繇；含藏識立
J40nB481_p0188c30║為總督大元帥，掌握兵權，督理軍儲，五路總領人馬，
J40nB481_p0189a01║照舊安營，認方下寨，聽候午陽令出，發兵前進。偈曰：
J40nB481_p0189a02║一波纔動萬波隨，使惑如烽不自知。打開王宮空若
J40nB481_p0189a03║夢，他年枯朽慕當時。
J40nB481_p0189a04║六耳獼猴有微意，六根惟耳最甚，觀世音，上也；聲
J40nB481_p0189a05║聞、緣覺，次也，我夫子直至從心不踰、併耳順，不足
J40nB481_p0189a06║言矣，此謂如來。
J40nB481_p0189a07║圓滿皇帝差使探討
J40nB481_p0189a08║卻說圓滿皇帝夜夢四兆：一、太山欲崩；二、四海水泛；
J40nB481_p0189a09║三、臣民悲泣；四、內宮逃散。忽覺，通身汗流，急宣眾臣
J40nB481_p0189a10║并震皇太子，出殿問曰：「我此四兆，吉凶如何？」駕前般
J40nB481_p0189a11║若丞相執笏奏曰：「此乃國家遷變之相，陛下宜洗心
J40nB481_p0189a12║滌慮，以永天命。不然，則江山廢矣。」正商議間，忽有一
J40nB481_p0189a13║將飛馬徑奔殿前，俯伏大哭曰：「國家喪矣！」眾官扶起，
J40nB481_p0189a14║奏曰：「臣乃西關防禦將軍覺照。今有庚極太子，背父
J40nB481_p0189a15║私逃，勾引奸賊含藏識，訪求五蘊山無底洞六耳獼
J40nB481_p0189a16║猴，大積軍兵，於我慢山自稱王位，多方幻術，殺害生
J40nB481_p0189a17║靈。若不早滅，江山難保。」帝聞之，昏倒於地，須臾方甦，
J40nB481_p0189a18║急詢眾臣曰：「此事何如？有良策者，不妨早奏。」這正是：
J40nB481_p0189a19║只因一念妄覺照，自家人害自家人。時，般若丞相奏
J40nB481_p0189a20║曰：「陛下且自寬懷。臣聞古人云：『妄想原來本是真，除
J40nB481_p0189a21║時又起一重塵。言思動靜承誰力？仔細看來無別人。』
J40nB481_p0189a22║《傳》云：『知己知彼，百戰百勝；不知己不知彼，百戰百敗。』
J40nB481_p0189a23║庚極太子雖是自家之人，今已中群黨之毒，一時難
J40nB481_p0189a24║解。當時陛下既知庚極太子久有私逃毒害之意，必
J40nB481_p0189a25║須時時謹察、刻刻調停。若遇動時，以善止之。今已遠
J40nB481_p0189a26║矣，愈隔愈疏。分明是個中秋月，今日翻成兩半邊。陛
J40nB481_p0189a27║下既欲剪除，可差覺照將軍并善能分別對治官，粧
J40nB481_p0189a28║作軍人，潛入彼營，細探有何異術本事，以便征討。」二
J40nB481_p0189a29║人領命，前去打探。偈曰：佛性圓通物我如，渾身大地
J40nB481_p0189a30║一瓊琚。個中有念鴻門碎，縱覺那能復始初。
J40nB481_p0189b01║世間伶俐兒郎，都被朋黨引壞，一念稍動，則諸邪
J40nB481_p0189b02║易入矣。制外不如防內，讀之猛省。
J40nB481_p0189b03║探使回報各營奸細
J40nB481_p0189b04║卻說覺照將軍與善能分別對治官二人，齊出西城，
J40nB481_p0189b05║卸了冠裳械甲，粧作軍人，暗入西山寨內，從左營至
J40nB481_p0189b06║右營，復從前營至後營，又入中軍帳內，探其諸將謀
J40nB481_p0189b07║略巧術明白，轉回本國，詣太極殿前呈奏。是時，國內
J40nB481_p0189b08║眾臣、官僚士庶，齊集聽白，奏曰：「臣領聖旨，前去魔寇
J40nB481_p0189b09║寨前，探得庚極太子，乃北方水中之金氣，出現於世，
J40nB481_p0189b10║繼位西方，得白虎煞氣而威雄，變而為情，其體好動，
J40nB481_p0189b11║動時山崩地裂，魔寇齊出。此毒若無法度擒之，亦能
J40nB481_p0189b12║相織為輪迴六道之模，亦能染污其覺地三身之體，
J40nB481_p0189b13║翻頭作足，播智為識，為害不淺也。因此一人妄動，故
J40nB481_p0189b14║起多端黨惡。至於部下，左營四頭自：首者貪，其性好
J40nB481_p0189b15║欲，欲心一動，變而為水，以淹生靈；二者瞋，其性有火，
J40nB481_p0189b16║毒火一發，能熾萬物；三者癡，其性多藏黑氣，若黑氣
J40nB481_p0189b17║露時，令人昏迷；四者愛，其性藏絲，從口吐出，將人綁
J40nB481_p0189b18║縛死地。右營七頭目：首者喜，其性歡樂，若動時，令人
J40nB481_p0189b19║陷入泥犁坑；二者怒，其性毒，若發時，令人變為蛇；三
J40nB481_p0189b20║者哀，其性憂慼，一動時，令人魂魄自損；四者懼，其性
J40nB481_p0189b21║驚疑，忽發時，令人心驚膽顫；五者好，其性多愛樂，一
J40nB481_p0189b22║動時，令人化為禽獸；六者惡，其性嫉妒，暗舉時，令人
J40nB481_p0189b23║變為蟒；七者欲，其性貪淫，一動時，令人輪迴不止、六
J40nB481_p0189b24║道不停。前營五頭目：首者色，其性惑亂，若動時，令人
J40nB481_p0189b25║顛狂著染；二者受，其性喜繁華，若行時，令人陷於刀
J40nB481_p0189b26║山劍樹；三者想，其性奸猾，一舉時，令人碎心剖腹；四
J40nB481_p0189b27║者行，其性執固，若遇時，令人敗國亡家；五者識，其性
J40nB481_p0189b28║幽隱，若遇時，令人染物迷心。後營六頭目：首者眼，其
J40nB481_p0189b29║性多愛戀，若遇時，令人喪目失光、著境不回；二者耳，
J40nB481_p0189b30║其性貪聲，若遇時，令人隨身墮地；三者鼻，其性貪香，
J40nB481_p0189c01║若遇時，令人聞香飲毒；四者舌，其性貪味，若遇時，令
J40nB481_p0189c02║人得味成病；五者身，其性貪細滑，若遇時，令人入鐵
J40nB481_p0189c03║床銅柱；六者意，其性散亂，若觸時，令人入一十八重
J40nB481_p0189c04║生死網。中營二頭目：一者斷，其性剛烈，若遇時，令人
J40nB481_p0189c05║化為木石；二者常，其性不謹，若遇時，令人自纏其體。
J40nB481_p0189c06║都督大元帥含藏識，其性毒惡、多謀多慮、巧詐百般，
J40nB481_p0189c07║若遇時，令人或現禽形、或現獸形、或現鬼形、或現魔
J40nB481_p0189c08║體，更不能復見本來面目。六耳獼猴，其性上識天文、
J40nB481_p0189c09║下識地理、中識人倫正道，三教九流、百家子書，無一
J40nB481_p0189c10║不通、無一不曉，若遇時，令人肚腸寸斷、心肝粉碎、九
J40nB481_p0189c11║孔長流、分形滅相。」帝聞之，號聲大哭，眾臣亦皆齊泣
J40nB481_p0189c12║倒地，悲曰：「吾國有如此大毒，我君臣命垂旦夕，教朕
J40nB481_p0189c13║如何得以慰生？」時，般若丞相含泣奏曰：「陛下且自保
J40nB481_p0189c14║重，昔世尊曾道：『我在鑊湯爐炭裏成等正覺、刀山劍
J40nB481_p0189c15║樹上成等正覺。』何必深慮悲戚也？正是：煩惱暗宅中，
J40nB481_p0189c16║常須生慧日。伏望陛下敕出榜文一道，張掛皇門外，
J40nB481_p0189c17║招納賢士，以討黨逆，幸勿多憂。」帝然其奏，頒降榜文
J40nB481_p0189c18║一道，於門外，曉論：「如有達天地造物、陰陽化機、熟識
J40nB481_p0189c19║討賊之法者，許揭榜面奏，當拜為軍師。日後功完行
J40nB481_p0189c20║滿，願為門弟子，與師入山了道。」偈曰：「百年干戈焰氣
J40nB481_p0189c21║雄，何曾一箇外寰中？關頭出入皆由覺，潦倒於今又
J40nB481_p0189c22║說通。」
J40nB481_p0189c23║諸魔之害，和盤托出，婆舌婆心。明知山有虎，固作
J40nB481_p0189c24║採薪人，可歎可笑。
J40nB481_p0189c25║接命道人揭榜降魔
J40nB481_p0189c26║卻說北海玄武山接命道人，自幼離塵出家，入山年
J40nB481_p0189c27║久，得至人授，有接命之工，專以保精納氣為主，今已
J40nB481_p0189c28║功成。聞國內招賢納士，徑入城中，看畢榜文，揭下，被
J40nB481_p0189c29║皇門官報知，宣進殿前，大會群臣，詢審才能。禮畢，帝
J40nB481_p0189c30║問曰：「道人有何法術？」答曰：「臣遇至人授有紫金丹之
J40nB481_p0190a01║妙術，若得之，上可以登仙入聖，中可以扶朝保國，下
J40nB481_p0190a02║可以卻疾延年。今陛下外魔攻發，內戶不安，如人得
J40nB481_p0190a03║病，命垂呼吸，必須培接，然後再甦。今欲治之，先將本
J40nB481_p0190a04║國人馬將領挑選整肅，多捐錢糧，以安黎庶，使國富
J40nB481_p0190a05║豐盈，方纔拒敵，何慮妖寇不伏也？」帝聞此言，欣然准
J40nB481_p0190a06║奏，就封接命道人為上軍師，代天主事，即賜輪巾一
J40nB481_p0190a07║頂、斗極皂袍一件、七星劍一口、黑旗一面，統領內外
J40nB481_p0190a08║兵將，號令文武百官。道人領命，即調文武各官賢否
J40nB481_p0190a09║冊清查，有能者取用。查得赤兌關巨口將軍丹朱，與
J40nB481_p0190a10║肝腑甲乙寅卯神將，可於東路安營聽令；華池停赤
J40nB481_p0190a11║龍將軍正倫，與肺腑庚申辛酉神將，可於西路安營
J40nB481_p0190a12║聽令；銕門關諸牙將軍羅千，并部下三十六頭目，與
J40nB481_p0190a13║心腑丙丁巳午神將，可於南路安營聽令；咽喉關勒
J40nB481_p0190a14║命將軍虎賁，與腎腑壬癸亥子神將，可於北路安營
J40nB481_p0190a15║聽令；辰州都督侯丹元，與脾腑辰戌丑未神將，可於
J40nB481_p0190a16║中央安營提調。各寨將領軍兵，於子月進攻，以午月
J40nB481_p0190a17║退寨。這正是：假他做向屋，安我主人公。差人調集分
J40nB481_p0190a18║定，請旨發征。偈曰：赤肉團中無位真，由來四大屬逡
J40nB481_p0190a19║巡。黃冠未識圓通理，認著狂頭自取淪。
J40nB481_p0190a20║保精納氣，不外存想兩字。存想者，情根也，原非了
J40nB481_p0190a21║義，宜其必敗。
J40nB481_p0190a22║西山王大戰五路兵
J40nB481_p0190a23║卻說西山王差人哨探古音王國聘有軍師，提兵大
J40nB481_p0190a24║發，即時敕令大軍師六耳獼猴、大元帥含藏識，點就
J40nB481_p0190a25║五營兵馬，整肅前進。這正是：道高一尺，魔高一丈。卻
J40nB481_p0190a26║說接命道人請旨，命下，於子月朔日開刀辭朝，督領
J40nB481_p0190a27║大兵出西城，傳令各路依式而行。忽中營炮響，各路
J40nB481_p0190a28║人馬齊劄西山之下，不分晝夜，連攻數陣。只見東路
J40nB481_p0190a29║巨口將軍統眾前攻，正遇西山王左營頭目人馬，戰
J40nB481_p0190a30║不數合，被貪魔運水、瞋魔放火、癡魔執迷魂扇鼓風、
J40nB481_p0190b01║愛魔布五色絆索，將丹朱人馬混殺無蹤，大敗逃散；
J40nB481_p0190b02║西路赤龍將軍統眾前攻，正遇西山王右營頭目人
J40nB481_p0190b03║馬，戰不數合，被喜魔放犁泥、怒魔放毒、哀魔放攝魂
J40nB481_p0190b04║聲、懼魔放插心破膽箭、好魔放千層網、惡魔放五毒、
J40nB481_p0190b05║欲魔放輪迴車，將正倫人馬混殺無蹤，大敗逃散；南
J40nB481_p0190b06║路諸牙將軍統眾前攻，正遇西山王前營頭目人馬，
J40nB481_p0190b07║戰不數合，被色魔吐迷昏氣、受魔放刀山劍樹、想魔
J40nB481_p0190b08║放碎心剖腹刀、行魔設銕墻銕壁、識魔撓殺物旗，將
J40nB481_p0190b09║羅千人馬混殺無蹤，大敗逃散；北路勒命將軍統眾
J40nB481_p0190b10║前攻，正遇西山王後營頭目人馬，戰不數合，被眼魔
J40nB481_p0190b11║放飛沙污目、耳魔放怪聲大震、鼻魔放百香毒、舌魔
J40nB481_p0190b12║下五味蠱、身魔設銕床銅柱、意魔布一十八重生死
J40nB481_p0190b13║網，將虎賁人馬混殺無蹤，大敗逃散；中央都督侯統
J40nB481_p0190b14║眾前攻，正遇西山王中營頭目人馬，戰不數合，被斷
J40nB481_p0190b15║魔放木石、常魔放天羅地網，將丹元人馬混殺無蹤，
J40nB481_p0190b16║大敗逃散。忽聽西山頂一聲炮響，只見得含藏識放
J40nB481_p0190b17║氣一口，大火即作，將接命道人兩足化為灰塵；六耳
J40nB481_p0190b18║獼猴掬水一洒，將接命道人肚腸溶為濁水；西山王
J40nB481_p0190b19║吹風一口，將接命道人頭骨分化虛空。這正是：六欲
J40nB481_p0190b20║諸天具五衰，三禪尚自有風災。假饒脩到非非想，也
J40nB481_p0190b21║則不如歸去來。西山王大勝，回寨，陞賞三軍。古音王
J40nB481_p0190b22║國獨留數個殘兵，回朝報之聖上。帝聞之，仰天大哭：
J40nB481_p0190b23║「朕作何業，遭此大毒大害？」這正是：若有藥而行火候，
J40nB481_p0190b24║則金被火逼，飛騰至於離宮，化而為水，返以剋火，故
J40nB481_p0190b25║火無炎上之患。今日是無藥而強行火候，則虛陽上
J40nB481_p0190b26║攻，實以自焚其軀，返招禍矣。殿前般若丞相奏曰：「陛
J40nB481_p0190b27║下且自寬懷，任他眼前紛繞繞，自取清閑一念真，何
J40nB481_p0190b28║必憂慮？臣聞無為山靜玄洞有一空谷禪師，深知寂
J40nB481_p0190b29║靜安邦之理、正定滅魔之道，陛下可差覺照將軍領
J40nB481_p0190b30║詔宣來，共論軍旅，未為晚也。」皇帝詔曰：「朕有天下，不
J40nB481_p0190c01║幸連遭外魔侵害。今聞和尚道高德重、戒律精嚴，特
J40nB481_p0190c02║宣入朝，上安邦國，下安黎庶。」覺照將軍領詔，辭朝，徑
J40nB481_p0190c03║望南路前去。偈曰：有為不就又圖空，棄水還將入焰
J40nB481_p0190c04║中。月下霜華人未見，草頭甘露自蔥蔥。
J40nB481_p0190c05║守定將門，不教魔入，此接命第一法也。一味攻擊，
J40nB481_p0190c06║便有對敵，有對敵，便有勝負，道人自己討死。
J40nB481_p0190c07║空谷禪師計困西山
J40nB481_p0190c08║卻說覺照將軍領詔，前到無為山靜玄洞，參見空谷
J40nB481_p0190c09║禪師。接詔畢，敘論變亂之事，師即執降魔拂、遼天杖，
J40nB481_p0190c10║同覺照將軍下山，入朝見帝。帝問曰：「和尚不捨慈悲，
J40nB481_p0190c11║護國安民，其德不淺。」師答曰：「修行人，天子不得臣，諸
J40nB481_p0190c12║侯不得友。今見陛下意欲利己利人，貧僧只作一浪
J40nB481_p0190c13║子憐客、貪杯識醉已耳，詎敢當其慈悲耶？但今欲治
J40nB481_p0190c14║其國者，先齊其家，欲齊其家者，先修其身，欲修其身
J40nB481_p0190c15║者，先正其心，欲正其心者，先誠其意。若誠意則心正，
J40nB481_p0190c16║心正則身修，身修則家齊，家齊則國治，國治則天下
J40nB481_p0190c17║可平矣。只如今，就以身為國，以心為主，以精氣血為
J40nB481_p0190c18║民。凡欲得其身安心寧，必須端坐，收攝離境，不著一
J40nB481_p0190c19║物。倘有一念起時，務須除滅，形如稿木，心若死灰，行
J40nB481_p0190c20║住坐臥，語默皆然。久久純熟，體合虛空。如此，則內魔
J40nB481_p0190c21║不起，外儻不侵，坦然自在矣。今陛下失其謹察，則內
J40nB481_p0190c22║境已出，外境已入。若不早圖良策，是終亦必亡而已
J40nB481_p0190c23║矣。」帝准其言，即問曰：「為今之計何如？」師曰：「陛下可敕
J40nB481_p0190c24║詔通國州縣鎮宰，各領軍民人等，隨帶糧草，分作二
J40nB481_p0190c25║隊。請震皇太子親督一隊，劄西山之後。貧僧自領一
J40nB481_p0190c26║隊，劄西山之前。週圍高築垣墻，以木石塞閉谷口。上
J40nB481_p0190c27║布天羅，下埋地網，困守隄防，日久月深，魔寇無糧，自
J40nB481_p0190c28║餓死矣。倘伊欲破重圍，僧只以降魔拂、遼天杖向空
J40nB481_p0190c29║一擲，彼必不敢妄動。」帝准，即敕調通國人馬，齊至轅
J40nB481_p0190c30║門外，聽空谷禪師、震皇太子統率，聽令施行。時震皇
J40nB481_p0191a01║太子辭了父王，駕青牛車一輦，手執青蓮華，同空谷
J40nB481_p0191a02║禪師於寅月卯日出西城，至西山。人馬各分兩隊，前
J40nB481_p0191a03║後劄定困守。偈曰：莫執心空為及第，還期熱惱有真
J40nB481_p0191a04║如。松稍鶴立何曾異，懡㦬一場看跛驢。
J40nB481_p0191a05║虛無之家，鬼澗其室空寂，原無用處。守尸之鬼，早
J40nB481_p0191a06║被獼猴看破。
J40nB481_p0191a07║瞋愛二魔進計衝伐重圍
J40nB481_p0191a08║卻說西山王見空谷禪師與震皇太子領兵劄住前
J40nB481_p0191a09║後二路，週圍築壇困守，似難拒敵。正憂悶間，大軍師
J40nB481_p0191a10║六耳獼猴向前奏曰：「我王休慮，臣知空谷禪師乃枯
J40nB481_p0191a11║坐守屍之鬼，震皇太子乃書生之見，縱有強兵，亦莫
J40nB481_p0191a12║能勝。不如乘彼遠行累苦，五兵齊發，先擒禿僧，後捉
J40nB481_p0191a13║震皇，復滅古音王國，江山可得矣。」王聽其言，即令大
J40nB481_p0191a14║元帥含藏識催兵齊伐。時含藏識領命，即傳令四營
J40nB481_p0191a15║大兵死戰。西山王與大軍師六耳獼猴，各執紅旗於
J40nB481_p0191a16║中營，三聲炮響，四兵下山，直殺重圍。被空谷禪師將
J40nB481_p0191a17║降魔拂、遼天杖向空一擲，只見西山王五營兵馬俱
J40nB481_p0191a18║各心驚膽顫，頭目昏花，復入寨內，閉守不動。西山王
J40nB481_p0191a19║無計可施，晝夜不安。忽左營魔王瞋、愛二人向前奏
J40nB481_p0191a20║曰：「我王休慮，此等無作之徒，何足罣齒？只要我二人
J40nB481_p0191a21║各顯神通，一誘震皇太子，一誘空谷禪師。若他起瞋
J40nB481_p0191a22║起愛，我王直聽聲音為號，發兵四下相攻，一鼓可擒
J40nB481_p0191a23║矣。」王聞其言，即令二人前去施行，二人領命。愛魔變
J40nB481_p0191a24║作美女，是夜潛入震皇太子帳內。太子一見大驚：「這
J40nB481_p0191a25║妖人從何而來，擅入我帳？」女曰：「妾非妖人，乃本國良
J40nB481_p0191a26║民女。聞太子離宮日久，未免有楚襄之夢。妾固卑陋，
J40nB481_p0191a27║可供枕蓆之歡。」太子見其冶容，聽其媚語，遂動其心，
J40nB481_p0191a28║歌舞三更，愛心大作，其女故鬧戲論之聲，西山王聞
J40nB481_p0191a29║之，發兵殺入帳內，震皇太子部下兵將自相踐踏，死
J40nB481_p0191a30║者不計其數。只見美女於帳內化為魔形，活捉太子，
J40nB481_p0191b01║幸空中一神人垂手提出寨外得甦，餘兵大敗。瞋魔
J40nB481_p0191b02║化作一道人，亦混入空谷禪師帳內。師見問曰：「全真
J40nB481_p0191b03║在何山而來，如此暮夜？」道人答曰：「我見禪師是個大
J40nB481_p0191b04║修行人，如何又作軍師？此必道理未明，故如是也，特
J40nB481_p0191b05║意相勸。」師喝曰：「妖道！豈不聞忠君孝親乃人道之大
J40nB481_p0191b06║本？欲成出世之果，先盡在世之因，焉敢如此胡說？」道
J40nB481_p0191b07║人曰：「常聞修行人以慈悲為本，既言不是，又當再說，
J40nB481_p0191b08║何故擅喝其人？豈不知華嚴座主臨命終時，瞋怒一
J40nB481_p0191b09║聲，遂墮為蟒？」師聞此語，一時難忍，遂抽杖便打，被道
J40nB481_p0191b10║人大鬧喧天。西山王聞之，領兵殺來，含藏識以目一
J40nB481_p0191b11║鼓，大叫一聲：「變！變。」空谷禪師怒氣衝天，身騰虛空，化
J40nB481_p0191b12║為毒蟒，墜入荒山溝壑之內，殘兵大敗，垣墻盡崩。西
J40nB481_p0191b13║山王大勝歸山，封瞋、愛二魔為先鋒都元帥，大賞三
J40nB481_p0191b14║軍。這正是，莫執忘形與死心，此個難醫病最深。只須
J40nB481_p0191b15║探靜識淵源，始得見性合天真。可見空谷禪師真枯
J40nB481_p0191b16║坐灰心，盲修瞎鍊，以故大限來時，不得其主，忽然一
J40nB481_p0191b17║怒，墮為蟒矣。止存震皇太子領殘軍回朝，謁見父王。
J40nB481_p0191b18║帝聞之，倒絕於地，群臣扶起，須臾方甦。偈曰：無事休
J40nB481_p0191b19║將無事看，心沉猶自起波瀾。冰魚壓筍何曾死？依舊
J40nB481_p0191b20║回生鼻孔酸。
J40nB481_p0191b21║以色誘太子，以氣誘禪師，大奇！蓋人性最易牽染，
J40nB481_p0191b22║寂中火種最易鼓煽，俱被敵人窺透，可憐！可憐！
J40nB481_p0191b23║表奏靈山老母求計
J40nB481_p0191b24║卻說圓滿皇帝被群臣扶起，甦醒，方坐半餉，止息氣
J40nB481_p0191b25║定。殿前般若丞相出班奏曰：「一勝一敗，兵家之常。陛
J40nB481_p0191b26║下保德存仁、寬宏納眾，自然天祐，諒不至於敗國亡
J40nB481_p0191b27║身。臣知天竺國靈山大雷音寺摩尼閣無生老母，乃
J40nB481_p0191b28║三界四生之慈母，若眾生有難，齎表求救，概捨悲愍
J40nB481_p0191b29║之念而來解之。陛下可書一《心表》，差震皇太子與微
J40nB481_p0191b30║臣同到彼處哀告。若肯解危，亦大幸矣。」帝從其言，遂
J40nB481_p0191c01║入懸鑑閣，親書《心表》。其《表》曰：「大千世界古音王國圓
J40nB481_p0191c02║滿清虛皇帝皇長子震皇，統領合國文武官員等，誠
J40nB481_p0191c03║惶誠恐，稽首頓首，謹具表文，百拜上言：伏以牝德為
J40nB481_p0191c04║元，億類化生於腹裏，有情賴善，九品含包於域間，誠
J40nB481_p0191c05║世出世界之總持，實法非法本之三昧，六凡均潤，四
J40nB481_p0191c06║聖全滋，恭惟至真老母大人，真空秉彝，無極運變，其
J40nB481_p0191c07║收則攝眾甫以入吸，其舒則發庶物以出呼，不暫不
J40nB481_p0191c08║停而不遷，隨往隨來以隨順，匪離寂滅，屢關圓通。朕
J40nB481_p0191c09║自受命於茲，心神蠢朴，禪國之後，意地純堅。恍兮若
J40nB481_p0191c10║太虛之容，惚焉似幽玄之相。或時足翻頭覆，獨露於
J40nB481_p0191c11║杳冥之場，或時日翬月昏，卓爾乎消息之境。歡踰豈
J40nB481_p0191c12║已，宴樂何窮？只為末代之黎民，未識還家之要路，故
J40nB481_p0191c13║縱纖毫之樞捩，竟成百萬之障門。禍起毘播迦，灼光
J40nB481_p0191c14║轆轉，繼牽阿賴耶，發潤引流。再而瞋愛之魔軍，糾夥
J40nB481_p0191c15║斷常之妒寇，又以貪欲之妖孽，結侶見聞之幻師。朝
J40nB481_p0191c16║於中，暮於外，公明劫害；坐於後，行於前，暗昧銷磨。一
J40nB481_p0191c17║日十二時，時時搬運；五更三四點，點點週旋。方欲伏
J40nB481_p0191c18║智劍以剪除，返被號金虎而舒翼。邀求八覺之緣識，
J40nB481_p0191c19║朋黨六耳之獼猴，帶領魄靈，督率蘊結，以群畜為知
J40nB481_p0191c20║己之良友，視父兄作切齒之讎人，劄寨西山，大叛邦
J40nB481_p0191c21║閫。初戰損接命道者，喪於水火風之至災；次敵壞空
J40nB481_p0191c22║谷禪師，化為瞋怒恚之毒蟒。階次震動，肢節不安。伏
J40nB481_p0191c23║願聖母慈悲燭倒懸之慘、調御宏惻隱之恩，掃絕烽
J40nB481_p0191c24║煙，安慰蕃蕪。使朕復太和之雅氣，腑臟更胎；還性命
J40nB481_p0191c25║之機關，嬰兒復孕。靡作失步之餘子，竟成過位之善
J40nB481_p0191c26║財。下情曷勝，悚惕待命之至！」震皇太子與般若丞相
J40nB481_p0191c27║領《表》，同出城外，徑往靈山參見無生老母。母覽《表》畢，
J40nB481_p0191c28║歎曰：「無知底孩兒！豈不聞大道只在目前？所謂：『知者
J40nB481_p0191c29║見之謂之知，仁者見之謂之仁，百姓日用而不知。』汝
J40nB481_p0191c30║父不解以人治人，而反騎牛覓牛，所以執於有而困
J40nB481_p0192a01║於無，兩敗而兩不得力，是何道理？正是：打頭不遇明
J40nB481_p0192a02║師，到老翻成骨董。蓋情者，乃性之所發；意者，乃心之
J40nB481_p0192a03║所發。惟當誠意以正心，攝情以歸性，似有少分相應
J40nB481_p0192a04║也。然此中有無須知，空實須究。所以，凡夫著有，不見
J40nB481_p0192a05║有中之無；二乘著空，不見空中妙有。至虛而不知實
J40nB481_p0192a06║之即虛，虛未極也；至靜而不知動之即靜，靜未極也。
J40nB481_p0192a07║汝父只因未得其理，故爾有失其政。儒云：『朝聞道，夕
J40nB481_p0192a08║死可矣。』子今既來，不為遲也。」老母遂動一念，忽見大
J40nB481_p0192a09║慧明天常寂光國戒州禪那縣無何有鄉清虛境紫
J40nB481_p0192a10║玄洞無位真人，即於雲端中墜下，問母曰：「老母有何
J40nB481_p0192a11║見教？」母曰：「今古音王國圓滿皇帝被逆謀叛，地方不
J40nB481_p0192a12║寧，齎《表》請我救急，特令汝前去代替決魔。」真人答曰：
J40nB481_p0192a13║「母叫子行，不得不行。」遂辭母，與太子一陣清風，徑回
J40nB481_p0192a14║本國。其國晝夜光明，燦爛不息。帝見，心甚歡樂，速令
J40nB481_p0192a15║通國人民齋戒沐浴，焚香迎接，相會，定計擒魔。偈曰：
J40nB481_p0192a16║歷歷腔中一鑑懸，歸來問白是真詮。化機織就鴛鴦
J40nB481_p0192a17║枕，自在瑤池月下眠。
J40nB481_p0192a18║這回覷破娘來面，剎塵何處不如如。
J40nB481_p0192a19║無位真人定連環計
J40nB481_p0192a20║卻說無位真人一到國中，萬民安泰，十方肅靜，與帝
J40nB481_p0192a21║同於殿上，會積群臣官僚，聽講連環計：「夫連環者，其
J40nB481_p0192a22║則象天地造化之模、陰陽動靜之機，以太虛為應國
J40nB481_p0192a23║之圖書，以大極為傳國之符璽，上安三十六層天羅，
J40nB481_p0192a24║下布三十六層地網，中安一十二步空穴，以入連環。
J40nB481_p0192a25║令震皇太子駕青牛、執青蓮花，於內住定，左右開洗
J40nB481_p0192a26║心滌慮沐浴池，以戒、定、慧三人把三要路，檀波羅、尸
J40nB481_p0192a27║波羅、羼提波羅、毘尼耶波羅、禪那波羅、般若波羅六
J40nB481_p0192a28║個文相週圍防禦，大強精進勇猛將軍執丈六金鎗
J40nB481_p0192a29║於玄關中立定，四無量、四無畏、七菩提、八正道為內
J40nB481_p0192a30║應，十八不共法、三十七助道品、三千威儀、八百細行
J40nB481_p0192b01║為外合，三十二相、八十種好，各執曇華，縱橫圍繞，莊
J40nB481_p0192b02║嚴陣勢，將朝門緊閉，只等貧道自執招風扇、駕遼大
J40nB481_p0192b03║鶴，飛入渾化樓，先塞兌戶，次將垂簾洞二童子拔其
J40nB481_p0192b04║見精，仍赴天鼓洞，用石閉緊，向空中招開巽戶，清風
J40nB481_p0192b05║自發，眾魔一觸此風，盡化為灰塵，自然泯跡無存，惟
J40nB481_p0192b06║有道者徑落連環圈內，受其熬煉，何愁天下不平、國
J40nB481_p0192b07║心不安也？」帝聞之：「此計甚為希有。」群臣俱皆驚訝，先
J40nB481_p0192b08║禮真人謝恩，然後驅遣人馬。禮畢，發令將分定人馬
J40nB481_p0192b09║一時擺定，只候魔來投伏。偈曰：不離華座發清機，妙
J40nB481_p0192b10║用無方任顯微。法法都來非法法，寒光只在面門飛。
J40nB481_p0192b11║鐵鞋踏破無覓處，得來全不用工夫。妙絕！妙絕！
J40nB481_p0192b12║西山大王陷連環陣
J40nB481_p0192b13║卻說西山王差人探知圓滿皇帝得無位真人為大
J40nB481_p0192b14║將軍、布列上下八方之陣勢，晝夜不安，無計可施，自
J40nB481_p0192b15║歎曰：「英雄蓋世，無非大夢一場；富貴驚人，難免無常
J40nB481_p0192b16║二字。爭人爭我，到底成空；誇會誇能，畢竟非實。止想
J40nB481_p0192b17║遺臭萬年，誰知不保朝夕？況我僚屬皆係雜氣，如何
J40nB481_p0192b18║抵真人之正法？」正憂慮間，大軍師六耳獼猴奏曰：「我
J40nB481_p0192b19║王乃萬夫不當之勇，如何長他銳氣，滅己威風也？古
J40nB481_p0192b20║人有言曰：『莫執無事為無事，往往事從無事生。』彼只
J40nB481_p0192b21║以無位真人之幻境，以為安排無事。若我王哨領大
J40nB481_p0192b22║兵，五路殺進，令含藏識放起變身風，迷著真人，我王
J40nB481_p0192b23║直衝陣內，先滅圓滿、後殺震皇，然後整飭江山，此又
J40nB481_p0192b24║是無事之中返有事也。」王曰：「甚罕其謀！倘此計能破
J40nB481_p0192b25║彼陣，正是：不見一法存無見，大似浮雲遮日面；不知
J40nB481_p0192b26║一法守空知，還同太虛生閃電。軍師可傳令乘勢擊
J40nB481_p0192b27║攻一陣，看事何如。」六耳獼猴即傳令各營兵齊發，炮
J40nB481_p0192b28║響三聲，五路人馬殺入連環陣外，無門而入。舉頭纔
J40nB481_p0192b29║看，只見無位真人在渾化樓上乘鶴翱翔，坦坦無礙。
J40nB481_p0192b30║含藏識仰身一豎，變為三頭六臂，紅髮綠鬚，湧入虛
J40nB481_p0192c01║空，吐風一口，欲化無位真人，被真人將扇輕輕招動
J40nB481_p0192c02║一下，含藏識周身粉碎、微塵無影。六耳獼猴手執五
J40nB481_p0192c03║陰棒，直上空中，欲打真人，又被真人一扇，墜入千旬
J40nB481_p0192c04║海底，時間化為香水。五營頭目貪瞋癡愛等眾，一齊
J40nB481_p0192c05║努力，欲攻陣門，又被真人默然念句梵天心咒，忽觀
J40nB481_p0192c06║音菩薩騰空而來，手執楊枝，灌灑甘露，一切貪愛魔
J40nB481_p0192c07║軍，盡化為香風而散。西山王見眾兵將個個無存、魂
J40nB481_p0192c08║飛魄散，方欲逃奔，被真人一扇，從空中墜入連環圈
J40nB481_p0192c09║內，被勇猛將軍一鎗插定，少頃，慧光四遍，通體皆明，
J40nB481_p0192c10║霎時間，同震皇太子并青牛、青蓮華煉成一個小小
J40nB481_p0192c11║嬰兒。四下文武百官，被無位真人攝入空中無影，獨
J40nB481_p0192c12║留圓滿皇帝在殿前，惶惶無主。偈曰：當年分境各東
J40nB481_p0192c13║西，今日歸來是舊蹊。澄水不翻金碧浪，一輪孤朗海
J40nB481_p0192c14║中栖。
J40nB481_p0192c15║前以六耳獼猴始，此以觀世音終，大奇！惶惶無主，
J40nB481_p0192c16║此謂真主。
J40nB481_p0192c17║真人皇帝，同碎虛空
J40nB481_p0192c18║卻說圓滿皇帝見無位真人用此神通，心中半喜半
J40nB481_p0192c19║憂，行至連環圈側，叫聲：「太子。」無人答應，驚惶無路，昏
J40nB481_p0192c20║昏悶悶。這正是：先天氣，後天氣；得之者，常似醉。遂兩
J40nB481_p0192c21║手挽著真人：「朕原請你伏魔，未曾教你殺子。快說皇
J40nB481_p0192c22║長子今在何處？」真人曰：「陛下真無知之赤子也。汝子
J40nB481_p0192c23║尚存，不必思慮。」復拽帝至連環之傍，真人即將手撥
J40nB481_p0192c24║開二圈，於空穴中取出嬰兒，手抹其腹，止有微息在
J40nB481_p0192c25║臍上徹動。真人曰：「此即陛下之長子也。」帝接入懷，又
J40nB481_p0192c26║問曰：「我兒先已長成，今日如何復小？」真人曰：「陛下不
J40nB481_p0192c27║見張紫陽《悟真篇》云：『三五一都三個字，古今明者實
J40nB481_p0192c28║然稀。東三南二同成五，北一西方四共之。戊己還從
J40nB481_p0192c29║生數五，三家相見結嬰兒。嬰兒是一含真氣，十月胎
J40nB481_p0192c30║完入聖基。』此即是入聖基之象也。」帝得其旨，將嬰兒
J40nB481_p0193a01║緊固於胸中，行住坐臥，晝夜不離，國務不理，人情不
J40nB481_p0193a02║識，天理不曉，黜聰明，隳肢體，忘物我，泯凡聖。真人曰：
J40nB481_p0193a03║「陛下如何不理王事？」帝曰：「朕若理事，恐撒手擲下嬰
J40nB481_p0193a04║兒，又枉前工。但只以不理而理、無為而為也。」真人曰：
J40nB481_p0193a05║「陛下今日大智若愚、大巧若拙、大辯若訥，不如詣靈
J40nB481_p0193a06║山修行成佛也罷。」帝曰：「朕到這裏，上無諸佛可成，下
J40nB481_p0193a07║無眾生可度，佛之一字，永不喜聞，又有何道可修也？」
J40nB481_p0193a08║真人曰：「不然，同貧道往洞中居處亦好。」帝曰：「真人之
J40nB481_p0193a09║洞，有名有相、有國有鄉，我這裏無中為有、有中為無，
J40nB481_p0193a10║不有而有、不無而無，以一大千界為一芥子許、以一
J40nB481_p0193a11║芥子又為大千界，有時將丈六金身作一莖草用、有
J40nB481_p0193a12║時將一莖草作丈六金身用，建立在我、掃蕩亦在我，
J40nB481_p0193a13║何故與爾同行？」真人曰：「既不同往洞中，可出劫外優
J40nB481_p0193a14║遊何如？」帝曰：「若說劫外，即有劫內，我這裏本無內外、
J40nB481_p0193a15║本無生滅，不增不減，不有不空，兩足履不盡之清風、
J40nB481_p0193a16║一鼾了無窮之世界，要那優遊何幹？」真人曰：「望陛下
J40nB481_p0193a17║與貧道粉碎虛空，縱橫無礙何如？」帝曰：「奇哉！奇哉！」二
J40nB481_p0193a18║人遂舒起手，不用其拳，將虛空打為粉碎，莫知何所。
J40nB481_p0193a19║要知那畔還家路，急早還須這裏尋。（門人慧機曰：「離卻那畔，這裏又
J40nB481_p0193a20║作麼生？須別具眼始得。」）
J40nB481_p0193a21║偈曰：識破威音那畔時，白雲出沒本無思。慇懃為說
J40nB481_p0193a22║真空理，淺水蘆花有鷺鷥。
J40nB481_p0193a23║外黨攻鑠，皆繇家鬼作祟，所謂家道不和鄰里欺
J40nB481_p0193a24║也。迷則為讎為敵，悟則種種皆我外護，所以，夷狄
J40nB481_p0193a25║諸邊日寇中國，而不能不貼服於聖明之手。有天
J40nB481_p0193a26║下國家者，其知之；盡性致命者，其知之。
J40nB481_p0193a27║客有讀者頌云：「分明只在通身裏，捨命和他戰一
J40nB481_p0193a28║場。」余謂：「直待殺取，未免多弄手腳，不如煽息心頭
J40nB481_p0193a29║火，鎗刀器械一齊丟。」（又評）
J40nB481_p0193a30║古音王傳終