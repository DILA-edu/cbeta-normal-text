J40nB483_p0221a01║竺峰敏禪師語錄序
J40nB483_p0221a02║西蜀自大隋、南堂、昭覺、楚山之後，山川寥落，殆將百
J40nB483_p0221a03║年。俄有亞聖大人蔪然出於巴西汶水間，即吹萬師
J40nB483_p0221a04║翁。翁少遊村落，獲《大慧杲禪師錄》，讀之，嘆曰：「此苦海
J40nB483_p0221a05║之寶筏、照夜之明炬也。恨生非其時，與此老遊焉。」遂
J40nB483_p0221a06║造朝陽，謁聯池禪師，扣出世法。久之，循其源，池蓋杲
J40nB483_p0221a07║十三世之的孫，而銕牛遠之高弟也。因請益，不用音
J40nB483_p0221a08║聲語話，未契心要，菴於郡之佛子山，三周寒暑，再見
J40nB483_p0221a09║池于朝陽，拜而問曰：「畢竟如何現出？」池以手掩翁口，
J40nB483_p0221a10║豁然大悟，乃囑曰：「禪林下衰，宗教異矣。唯子可起臨
J40nB483_p0221a11║濟之仆，子其勉諸。」遂遍遊海內。當萬曆戊午間，翁乃
J40nB483_p0221a12║一杖南來，開法于衡之湖東。未幾退院，欲投老西山，
J40nB483_p0221a13║將為終焉之計。舟次浯江，會御史鍾衝田公，見而禮
J40nB483_p0221a14║之，退謂鄉先生曰：「吾閱人多矣，萬師真僧中龍也。」遂
J40nB483_p0221a15║勉留，建剎，于郡城之北開法焉，四方之學侶川輸雲
J40nB483_p0221a16║委，宗風由是而興。越二十年，翁化云，郡紳士以慶忠
J40nB483_p0221a17║師聚雲家嗣請繼住持。不踰年，應平都之請。又明年，
J40nB483_p0221a18║轉吟翁東明。所至法席更易，道大顯著，王臣貴人願
J40nB483_p0221a19║見而不獲者，方之聚雲猶盛焉。從其遊者，詵詵輩出，
J40nB483_p0221a20║棋布名山，雖古積翠雲菴，莫能過之。而其伯仲之秀
J40nB483_p0221a21║拔者，乃復有治平敏公禪師焉。師自驅烏時，與予同
J40nB483_p0221a22║學于慶忠之門，予以齒先、法先，師則以兄事予，故予
J40nB483_p0221a23║以弟親之。當夫齠齔之間，聆其言辭，便爾超卓，苟非
J40nB483_p0221a24║自性宗通、見道曉然，安能吞吐六合者哉？又十年，予
J40nB483_p0221a25║遊東吳，南窮會稽、浩然，休於別山之下，慶忘老人以
J40nB483_p0221a26║信衣耑東明、高峰二師授予，是年開法長龍。秋九月，
J40nB483_p0221a27║老人坐化，郡人士並耆碩之先輩者，以治平之席未
J40nB483_p0221a28║可空曠，輪師繼之。明春，衲子競傳新開法語來，詳味
J40nB483_p0221a29║其提唱宗脈，雷砰電射，投卷嘆曰：「吾弟妙年之作，置
J40nB483_p0221a30║之風穴、雪竇間，未知雌雄，矧而更十年？十年之外，又
J40nB483_p0221b01║未知何如。」有師如此，寧畏法道寂寥哉？嗚呼！聚雲起
J40nB483_p0221b02║佛日之道於凋零之秋，慶忠又大振於天下，諸先輩
J40nB483_p0221b03║播而光烈之，師能撫而守之，可謂集諸老之大成者，
J40nB483_p0221b04║安得不為法門之厚望哉？
J40nB483_p0221b05║時
J40nB483_p0221b06║康熙辛亥中秋之吉晴川愚兄至善撰
J40nB483_p0221b07║
J40nB483_p0221b08║
J40nB483_p0221b09║
J40nB483_p0221b10║
J40nB483_p0221b11║目錄
J40nB483_p0221b12║序
J40nB483_p0221b13║請啟
J40nB483_p0221b14║卷一
J40nB483_p0221b15║上堂
J40nB483_p0221b16║卷二
J40nB483_p0221b17║上堂小參示眾茶話
J40nB483_p0221b18║卷三
J40nB483_p0221b19║機緣佛事問荅法語
J40nB483_p0221b20║卷四
J40nB483_p0221b21║詩頌歌讚
J40nB483_p0221b22║卷五
J40nB483_p0221b23║書問聯芳雜述
J40nB483_p0221b24║卷六
J40nB483_p0221b25║住浙江嘉興府楞嚴禪寺語錄
J40nB483_p0221b26║
J40nB483_p0221b27║
J40nB483_p0221b28║
J40nB483_p0221b29║
J40nB483_p0221b30║
J40nB483_p0221c01║郡侯楊公請啟
J40nB483_p0221c02║伏以赤幟豎，臨江盛矣，曹源永潤；法席開，巴國儼然，
J40nB483_p0221c03║鷲嶺長存。振獅音已有年，六通圓徹；駕車牛于無盡，
J40nB483_p0221c04║四眾咸依。恭惟竺翁大和尚，不違本誓，應運閻浮，祖
J40nB483_p0221c05║印高提，大闡五宗之旨；慈心廣運，頻施六度之仁。誠
J40nB483_p0221c06║哉世出世間之能人，卓爾雙徑聚雲之克胄。（藩）等雖
J40nB483_p0221c07║刀宦海，恒為國命以奔勞，幸蒞雲根，且得民心而趨
J40nB483_p0221c08║善，金湯有自，莫透玄要之關，敬啟無緣，敢親棒喝之
J40nB483_p0221c09║益，率民渴仰，佇候雷音，臨啟曷勝懽忭之至。
J40nB483_p0221c10║　法弟楊國藩　汪允吉　賀　勳　黃　華
J40nB483_p0221c11║　　　程　鼎等頓首
J40nB483_p0221c12║副府劉公請啟
J40nB483_p0221c13║伏以白馬西來，已成文字之案；一葦東渡，遂開棒喝
J40nB483_p0221c14║之宗。悟徹飛鳶，提醒處扭轉鼻孔；妙演真諦，親切時
J40nB483_p0221c15║點動石頭。欲掃一切野狐，請推無上法寶。恭惟竺翁
J40nB483_p0221c16║大和尚，派演臨濟，光啟慶忠，締造經營，肯搆肯堂輝
J40nB483_p0221c17║鹿苑；語言法象，即心即佛勝柳溪。注法雨于不二門
J40nB483_p0221c18║中，覆慈雲于大千界內。飛錫二載，到處金鰲下釣絲；
J40nB483_p0221c19║柸渡一朝，依舊鴛鴦留繡帶。（彪）等敬諏如來成道之
J40nB483_p0221c20║日，奉為祗圓結制之期。雪意橫窗，嶺上梅花初漏白；
J40nB483_p0221c21║霜威動地，階前芻草尚留青。伏願慈航普渡，花雨高
J40nB483_p0221c22║飛，豎指天龍，說不盡一生受用，擎拳大藏，悉從此百
J40nB483_p0221c23║棒皈依，則覺海長通，合老少智愚，各證面目；優缽煥
J40nB483_p0221c24║彩，舉山川日月，咸昭盛化休光矣！（彪）等臨啟，曷勝依
J40nB483_p0221c25║皈。謹啟。
J40nB483_p0221c26║　法弟劉　彪　黃世捷　張正茂　向　斌
J40nB483_p0221c27║　　　陳奕世仝頓首
J40nB483_p0221c28║闔郡眾紳衿請啟
J40nB483_p0221c29║伏以燈派分來，久瞻翠屏山色；法幢擁處，豈同白社
J40nB483_p0221c30║風流？有著即非，無因不在。恭惟竺翁大和尚，大慧遠
J40nB483_p0222a01║孫，慶忠嫡子：闡宗旨于若存若亡，獨著苦心；開祖剎
J40nB483_p0222a02║于為創為守，洪堅願力。況茲臨江之地，夙荷指南；若
J40nB483_p0222a03║乃治平之區，實為祖院。孤塔高聳，語言文字，尚留鐵
J40nB483_p0222a04║道人清風；眾卉爭妍，詩酒豪家，尤頌白香山遺跡。重
J40nB483_p0222a05║榮衰柳，詎非人傑地靈；大振宗風，倍仰孫謀祖德。（𧳝）
J40nB483_p0222a06║等自慚鈍根，莫聆上乘。雲山舊雨，欲覓無從；木樨新
J40nB483_p0222a07║香，願聞誰指。用是，拂彼松陰，整此法席，黑地窺明月，
J40nB483_p0222a08║憑公指頭，青州大布衫，在誰身子？四眾望切，茫茫大
J40nB483_p0222a09║海，不知何處有慈航；三徑未荒，寂寂門庭，應于個中
J40nB483_p0222a10║宣祖意。雞犬迎故主，欲笑欲歌；草木沾新香，生榮生
J40nB483_p0222a11║豔。伏願香樹常森，金城永峙。浮杯以渡，不愁鬼哭山
J40nB483_p0222a12║空；方丈既歸，依然父堂子搆。認佛將心心即佛，隨緣
J40nB483_p0222a13║不變變隨緣，則山髻浮青，再現皈依之路；而村墟簇
J40nB483_p0222a14║繡，咸生歡喜之心矣。（𧳝）等臨啟翹企，不勝頂禮。
J40nB483_p0222a15║　法弟子黃　𧳝　黃　煒　周　鎬
J40nB483_p0222a16║同闔郡紳衿四眾等頓首拜
J40nB483_p0222a17║闔郡四眾等請啟
J40nB483_p0222a18║伏以派衍無疆，一滴曹源泓字水；薪傳不燼，千株大
J40nB483_p0222a19║樹廕屏山。法席新開于治平，道脈親承乎方丈，源流
J40nB483_p0222a20║有自，繼述無差。恭惟竺翁大和尚，岷峨鍾秀，灩澦發
J40nB483_p0222a21║祥，出本非常，馬簸箕今朝又見；生原不偶，勤巴子此
J40nB483_p0222a22║日再來。為臨濟嗣法之遠孫，乃慶忠入室之真子。髫
J40nB483_p0222a23║年祝髮，巾瓶提挈多時；記室操觚，墨硯研磨已久。如
J40nB483_p0222a24║瓶注水，承當處不論有言無言；似芥投針，應機時豈
J40nB483_p0222a25║云或出或入？允宜光前而裕後，所應紹祖以承宗；付
J40nB483_p0222a26║囑匪自而今，擔荷已曾在昔。值茲老人退席之後，正
J40nB483_p0222a27║乃大師主法之時。公道可憑，咸推尊而不二；主張有
J40nB483_p0222a28║定，實陰隙于無他。伏願猊座高登，獅音大吼，為玄為
J40nB483_p0222a29║要，一番戈甲，重新立主立賓，隨處設施稱異，永傳聚
J40nB483_p0222a30║雲之血脈，長光雙徑之門庭，法雨頻滋，宗風大展。（慶）
J40nB483_p0222b01║等無任踴躍，懽忭之至。
J40nB483_p0222b02║　法弟子羅燈慶　王燈用　郭燈道　彭燈澄
J40nB483_p0222b03║　　　　苟燈祥　何燈黎　吳燈皓　郭燈導
J40nB483_p0222b04║　　　　吳燈昆　張燈皎
J40nB483_p0222b05║　　衣末滿德　　淨祿　　慧堅　　慧深
J40nB483_p0222b06║　　　　慧能　　慧全仝頓首
J40nB483_p0222b07║闔郡紳衿士庶等請啟（代理方廣禪院）
J40nB483_p0222b08║伏以杯渡江上，曾開西國之宗；飛錫峰頭，尚啟東林
J40nB483_p0222b09║之寺。況此臨江之盛剎，舊衍法派于隆昌。一線孤懸，
J40nB483_p0222b10║直溯西來印證；群情共仰，莫不北面皈依。人與天通，
J40nB483_p0222b11║事從緣起。恭惟竺翁大和尚，道識九如，心通三昧。參
J40nB483_p0222b12║宗旨于臨濟，掩關即是深山；創祗園于柳溪，隨處皆
J40nB483_p0222b13║成淨土。緬茲東明古院，昔稱佛日紺宮。勝國綸音，特
J40nB483_p0222b14║敕招提之美；桑田滄海，久渺衣缽之傳。苟非法棟支
J40nB483_p0222b15║持，能保精藍再盛？羅鈺、允貞等，夙欽道力，敬迓雲軿；
J40nB483_p0222b16║念此剎乃雲根名勝之區，惟和尚有慈航普渡之願。
J40nB483_p0222b17║一肩兩荷，瓶缽到處是生涯；五覺三皈，棒喝聆時皆
J40nB483_p0222b18║龍象。伏願　猊旄夙駕，麈拂遙臨。鹿苑重新，亦是栴
J40nB483_p0222b19║檀繼跡；雞林再造，挹茲青翠浮光。從此霜月鐘聲，盡
J40nB483_p0222b20║人拈花之案；抑且樵歌牧唱，無非擊竹之機。四眾傾
J40nB483_p0222b21║心，千秋奇遇。臨啟無任稽首翹望之至。謹啟。
J40nB483_p0222b22║　法弟子羅　鈺　杜允貞　苟履端　劉大勳同
J40nB483_p0222b23║　闔郡紳衿四眾等仝頓首拜
J40nB483_p0222b24║
J40nB483_p0222b25║
J40nB483_p0222b26║
J40nB483_p0222b27║
J40nB483_p0222b28║
J40nB483_p0222b29║
J40nB483_p0222b30║
J40nB483_p0222c01║竺峰敏禪師語錄卷之一
J40nB483_p0222c02║嗣法門人性（鉅　湛）等編
J40nB483_p0222c03║住四川忠州敕建振宗禪寺
J40nB483_p0222c04║康熙戊申十月朔一日，本郡文武縉紳士庶、諸山耆
J40nB483_p0222c05║宿四眾等請師繼席。
J40nB483_p0222c06║上堂。拈疏云：「即此用，離此用，文彩全彰；離此用，即此
J40nB483_p0222c07║用，點畫不露。去此二途，合作麼生？」喝一喝。維那宣啟
J40nB483_p0222c08║畢，師陞座，拈香云：「此瓣香，鷲嶺密囑傳來，索訶親承
J40nB483_p0222c09║拈出，爇向爐中，敬祝
J40nB483_p0222c10║當今皇帝萬歲，闔國公卿、本郡文武、縉紳、士庶、檀越，伏
J40nB483_p0222c11║願元首明良，股肱昌茂，長為法海棟梁，永作擎天柱
J40nB483_p0222c12║礎。此瓣香，非三非一、即一即三，爇向爐中，奉為現前
J40nB483_p0222c13║諸位和尚、薙髮二位尊師、諸山耆宿、四眾等，用酬訓
J40nB483_p0222c14║導，并謝匡扶。此瓣香，石峰院裏植根、靈峰座下發藥，
J40nB483_p0222c15║而今焰露煙沖，爇向爐中，供養臨濟二十六世上鐵
J40nB483_p0222c16║下壁先師老和尚，用酬法乳之恩。」斂衣就座。維那白
J40nB483_p0222c17║椎云：「法筵龍象眾，當觀第一義。」師云：「若論第一義，未
J40nB483_p0222c18║舉足時早已踏碎了也，未開口前早已華擘了也，那
J40nB483_p0222c19║堪登曲彔木、露醜張乖？山僧自入者個社火場頭，惟
J40nB483_p0222c20║具一行鐵脊骨、一個不變心，至于禪道佛法，毫無些
J40nB483_p0222c21║子留滯胸中、填塞肚裏，今日被檀越四眾等無端舉
J40nB483_p0222c22║向人天眾前，睜眼看著、張耳聽著，畢竟道個甚麼，以
J40nB483_p0222c23║為承先啟後底一句？」良久云：「溪頭柳映千春茂，樹裏
J40nB483_p0222c24║花飄萬古香。」維那再白椎云：「諦觀法王法，法王法如
J40nB483_p0222c25║是。」師下座。
J40nB483_p0222c26║慶忠老人靈殖入塔，上堂。「一番景過一番新，梅綻香
J40nB483_p0222c27║舒巧樣呈，惟有者些渾四序，都盧無變亦無更。作麼
J40nB483_p0222c28║生是無變無更底道理？莫是寶塔重新、總持不動，喚
J40nB483_p0222c29║作無變無更得麼？錯。莫是舍利流輝、眼存青白，喚作
J40nB483_p0222c30║無變無更得麼？錯。莫是新長老搖唇鼓舌、重打葛藤，
J40nB483_p0223a01║四眾等法誼如故、道念恒存，喚作無變無更得麼？錯。
J40nB483_p0223a02║若會得者三錯，堪報老人莫報之恩，可了老人未了
J40nB483_p0223a03║之案；其或未然，再揚家醜一上。深願弘慈無縫鏬，乘
J40nB483_p0223a04║時撇下鐵榼𣜂，惹得兒孫復效顰，道四拿三成話杷。」
J40nB483_p0223a05║驀豎拳，云：「四四三三，七七八八。」
J40nB483_p0223a06║上堂。舉：「南泉和尚為馬大師設齋，問眾云：『且道大師
J40nB483_p0223a07║來麼？』有道：『待有伴即來。』有道：『合取缽盂。』有道：『真堂前
J40nB483_p0223a08║更下一分飯。』」師云：「今日承眾耆德亦為先老人週忌
J40nB483_p0223a09║設齋，治平者裏不必問去問來、添鹽搭醋，但只因齋
J40nB483_p0223a10║慶讚。」驀豎拄杖，云：「此是老人全提作用句。」橫按拄杖，
J40nB483_p0223a11║云：「此是老人隨機普應句。」靠拄杖，云：「此是老人罷釣
J40nB483_p0223a12║收綸句。此日一週已滿，且道斬新條令一句又作麼
J40nB483_p0223a13║生？」喝一喝，云：「雖然舊閣閑田地，一度贏來方始休。」復
J40nB483_p0223a14║卓拄杖一下。
J40nB483_p0223a15║說戒，上堂。拈香，云：「此是戒，處處圓成觀自在。」爇爐中，
J40nB483_p0223a16║云：「此是定，塵塵頓證毘盧印。」香煙四面拂，云：「此是慧，
J40nB483_p0223a17║一一從心皆三昧。三學圓恒沙，諸佛體同然。即今現
J40nB483_p0223a18║前四眾作麼分解？」撫案，云：「各人自掃門前雪，莫管他
J40nB483_p0223a19║家屋上霜。」
J40nB483_p0223a20║佛誕，上堂。問：「淨法界身，本無出沒；大悲應念，示現受
J40nB483_p0223a21║生。作麼生是應現受生一句？」師云：「昔日牽犁，今朝拽
J40nB483_p0223a22║鈀。」進云：「年年此日，歲歲今朝，歷歷舉揚，重重利益。即
J40nB483_p0223a23║今應機利物一句請和尚道。」師云：「且喜同參共贊揚。」
J40nB483_p0223a24║進云：「恁麼則人人共沾法利，個個悉睹慈光。」師云：「龍
J40nB483_p0223a25║得水時添意氣，虎逢山色長威獰。」乃云：「指天指地何
J40nB483_p0223a26║太忙，周行七步忒惆悵，只緣一點輕逗露，今古遺流
J40nB483_p0223a27║作話揚。須知話裏有玄機，燕語鶯聲喚不齊。喚不齊，
J40nB483_p0223a28║令轉移，順風吹，逆風吹，流水不腐樞不蠹，日輪香象
J40nB483_p0223a29║自依依。斯迺闔郡檀越乘茲聖誕慶賀昇平，啟請山
J40nB483_p0223a30║僧代為表揚，畢竟表揚一句作麼生道？」良久，云：「佛日
J40nB483_p0223b01║皇風欽永固，剎塵界海樂唐虞。」
J40nB483_p0223b02║佛成道日，師掩關，文武官紳請上堂。問：「動靜不關情，
J40nB483_p0223b03║此是道人真實句。如何是動靜不關情？」師以拄杖卓
J40nB483_p0223b04║一卓，進云：「如何是真實句？」師云：「渡江拾得幾文錢。」乃
J40nB483_p0223b05║云：「年來不欲施慧智，舌頭早已挂于壁，木石土塊發
J40nB483_p0223b06║神機，拖泥帶水閒遊戲。剛擬憩息暫停樞，又被詞林
J40nB483_p0223b07║相勉逼，轟動闔郡文武悉檀，一時霧涌雲興驟集。到
J40nB483_p0223b08║者裏，一點明星是瞞頇，萬道文光射紫極，啟我登此
J40nB483_p0223b09║曲彔床，開口令人成笑具。非醒醒，非寂寂，強中強，吉
J40nB483_p0223b10║中吉，僧金吒，波羅密。」良久，云：「揭諦，揭諦，孫賓暫且收
J40nB483_p0223b11║舖。」
J40nB483_p0223b12║上堂。「祖師心印，壯似鐵牛之機，去即印住，住即印破，
J40nB483_p0223b13║不去不住又作麼生？所以道：萬法本閒，惟人自鬧；鬧
J40nB483_p0223b14║者任鬧，我國晏然。山僧年來隱靜天台，只見天台風
J40nB483_p0223b15║景，牧唱樵歌，山鳴谷應，閒觀流水，靜聽松濤，于不睹
J40nB483_p0223b16║不聞邊少露風規。今日復歸治平，風景如舊，禪室依
J40nB483_p0223b17║然，四眾雲臻，人天交慶，復于無聲無臭裏略通消息。
J40nB483_p0223b18║恁麼告報，且道住城廓、居山林還有優劣也無？」良久，
J40nB483_p0223b19║云：「繡帶鴛鴦留得在，金針知落阿誰邊？」復舉：「東坡居
J40nB483_p0223b20║士參佛印禪師，印曰：『此間無學士坐處。』士曰：『暫借和
J40nB483_p0223b21║尚四大作禪床。』印曰：『老僧有一問，如荅得，即借坐；如
J40nB483_p0223b22║或不能，輸下玉帶。』士曰：『請問來。』印曰：『四大本空，五蘊
J40nB483_p0223b23║非有，向甚麼處坐？』士無對，遂留取玉帶，永鎮山門。」師
J40nB483_p0223b24║云：「蘇公可謂有心無膽，印老卻也特甚張乖。今日護
J40nB483_p0223b25║法諸紳士若向治平借坐，山僧即便兩手交付。因甚
J40nB483_p0223b26║恁般快可？為應蒼生霖雨望，人人奪得錦標還。」
J40nB483_p0223b27║上堂。僧問：「鐘未鳴，鼓未響，和尚向甚麼處去來？」師云：
J40nB483_p0223b28║「東家有，西家有。」進云：「如何是祖師西來的的大意？」師
J40nB483_p0223b29║隨聲便喝，云：「審。」問：「聲色全彰即不問，只今一句又作
J40nB483_p0223b30║麼生？」師云：「屏山煙淡淡，字水月涓涓。」進云：「眉毛挂劍
J40nB483_p0223c01║時如何？」師云：「默默閒閒語莫罄。」進云：「扭轉舌根時如
J40nB483_p0223c02║何？」師云：「磊磊落落畫難齊。」僧禮拜，乃云：「一番雨過一
J40nB483_p0223c03║番涼，一度逢齋一度飽，不向個裏嘴都盧，卻緣堂上
J40nB483_p0223c04║生青草。報君知，曉不曉？昔日龐公問馬大師：『不與萬
J40nB483_p0223c05║法為侶者是甚麼人？』大師云：『待汝一口吸盡西江水
J40nB483_p0223c06║即向汝道。』大眾！大師吸盡西江水，龐公深窮只到底，
J40nB483_p0223c07║爭似金剛妙應堅，明月清風安可比？安可比？」卓拄杖，
J40nB483_p0223c08║云：「薩多悉普吒，摩尼杜嚕哩。」
J40nB483_p0223c09║佛誕，鎮臺劉公裝彌陀聖像成，請上堂。拈拄杖，云：「只
J40nB483_p0223c10║者個，天得此以清，地得此以寧，王侯得此以貞，將相
J40nB483_p0223c11║得此以佐　聖明，衲僧得此，符到奉行。」卓一卓，云：「釋
J40nB483_p0223c12║迦老子來也，百萬億光明雲、百萬億音樂雲、百萬億
J40nB483_p0223c13║吉祥宮殿雲、百萬億繒綵幡蓋雲，所以道：昔曾處此
J40nB483_p0223c14║菩提座，是故此處最吉祥。」復作接引勢，云：「無量壽降
J40nB483_p0223c15║生也，將軍身、宰官身，隨心應現；現在世、未來世，在處
J40nB483_p0223c16║圓成。作麼生是圓成邊事？長至日，一線添；地雷復，柳
J40nB483_p0223c17║含煙。一氣無私含有象，嶺梅獨自占魁先。蘭芳桂馥
J40nB483_p0223c18║競時燦，松茂竹苞耐歲寒。三錫自爾邀天爵，五福榮
J40nB483_p0223c19║臻益壽延。恁麼告報，設有個旁不甘的出來道：『茲乃
J40nB483_p0223c20║鎮臺劉公表圓功德、慶祝佛誕，為甚麼露出如許葛
J40nB483_p0223c21║藤？』山僧但向道：『唯有衲僧渾四序，隨緣普化一聲雷。』」
J40nB483_p0223c22║喝一喝。
J40nB483_p0223c23║臘八，說戒，上堂，豎拂子，云：「只者些子萬應靈丹，阿誰
J40nB483_p0223c24║無分？總為不了目前，因之種類各別。故我大覺世尊
J40nB483_p0223c25║于雪山午夜嘆曰：『奇哉，奇哉！一切眾生具有如來智
J40nB483_p0223c26║慧德相，皆因妄想執著而不證得。』所以，法華會上獻
J40nB483_p0223c27║珠，記八歲龍女；涅槃會中擲刀，可千數屠兒。人人鼻
J40nB483_p0223c28║孔遼天，個個腳跟著地。」以拂子一拂，云：「村歌社舞隨
J40nB483_p0223c29║時樂，畦田水口自分明。」
J40nB483_p0223c30║郡侯劉公建蘭盆會，請上堂。豎拂子，云：「此是郡侯劉
J40nB483_p0224a01║公一片和濟弘仁。」拂一拂，云：「此是眾善信一段報本
J40nB483_p0224a02║懃懇。」放下拂子，云：「治平且自因齋慶讚，龍象騰騰，水
J40nB483_p0224a03║雲楚楚，一輪紅日正當午，滿盆和樂任飽餐，一派清
J40nB483_p0224a04║音信歡舞。五四三，三四五，返魂香，塗毒鼓。」喝一喝，云：
J40nB483_p0224a05║「甜瓜徹蒂甜，苦瓠連根苦。」
J40nB483_p0224a06║上堂。「九十春光剛已過，欣逢初夏日偏長，擬為得遂
J40nB483_p0224a07║翛然志，無端依舊為人忙。且道畢竟為著誰忙？」喝一
J40nB483_p0224a08║喝，云：「劍為不平離寶匣，藥因救病出金瓶。」
J40nB483_p0224a09║佛誕，上堂。「毘嵐園裏曾現瑞，今古流傳話不休，豈是
J40nB483_p0224a10║兒孫輕播弄，事到頭來不自由。」驀豎拂子，云：「只這些
J40nB483_p0224a11║子，目今一會，若男、若女，乃真、乃俗，各各圓成，各各具
J40nB483_p0224a12║足，那裏是具足處？」良久，云：「情因款洽情無限，話到投
J40nB483_p0224a13║機話轉長。」
J40nB483_p0224a14║義卿陳居士表圓功德，請上堂。問：「治平重建，法席初
J40nB483_p0224a15║開，且道即今有何言句為人？」師云：「堂前燈演月，嶺上
J40nB483_p0224a16║樹吟龍。」進云：「此是為人一句，且道最上宗乘事若何？」
J40nB483_p0224a17║師云：「的的問，的的荅，信口隨聲阿喇喇。」進云：「年年正
J40nB483_p0224a18║月半，家家燈燦爛，且道是神通妙用？是法爾如然？」師
J40nB483_p0224a19║云：「還見月輪麼？」進云：「昔日聚雲三關，今請和尚荅出。
J40nB483_p0224a20║如何是腳掌掉後句？」師云：「適出方丈，忘卻了也。」「如何
J40nB483_p0224a21║是鼻孔朝天句？」師云：「眉稜書七字。」「如何是腦後具眼
J40nB483_p0224a22║句？」師云：「足底涌紅輪。」進云：「三關已蒙師指示，義卿善
J40nB483_p0224a23║士若何酬？」師云：「指上南山秀，袖裏東海寬。」乃云：「第一
J40nB483_p0224a24║義，難窺覷，棒打石人頭，曝曝論實事。是何事聻？古德
J40nB483_p0224a25║云：『十五日已前，水漲船高，十五日已後，泥多佛大，正
J40nB483_p0224a26║當十五日，東海鯉魚打一棒，雨似盆傾，秪得三千大
J40nB483_p0224a27║千世界悉皆歡喜。』治平今則不然，十五日已前，火樹
J40nB483_p0224a28║高懸，午夜銀花，燦爛中天；十五日已後，露地泥牛徵
J40nB483_p0224a29║歌舞，空中石虎泛波濤；正當十五日，的的與歷歷，一
J40nB483_p0224a30║文大光錢買得個油餈，合眾飽齁齁，圓滿波羅密。且
J40nB483_p0224b01║道慶餘福遠一句又作麼生？」以拄杖畫○，云：「百萬億
J40nB483_p0224b02║座世界花，阿誰不在花光裏？」卓一卓。
J40nB483_p0224b03║佛誕，上堂。「昔日雲門意氣麤，欲將冷棒擊真如，誰知
J40nB483_p0224b04║話說難收拾，今古人傳不丈夫。個中更有具丈夫氣
J40nB483_p0224b05║概者麼？」良久，復舉：「慶忠老人云：『世尊初生，一手指天，
J40nB483_p0224b06║一手指地，張乖太甚；周行七步，目顧四方，著忙太甚；
J40nB483_p0224b07║雲門要一棒打殺，不平太甚；山僧舉向人天眾前，揚
J40nB483_p0224b08║惡太甚。』」師云：「者般說話，雖是就下平高，未免頂門著
J40nB483_p0224b09║刺。治平則不然，父為子隱，子為父隱，直在其中矣。且
J40nB483_p0224b10║道其中底又作麼生？」以拄杖畫○相，云：「稽首皈依淨
J40nB483_p0224b11║妙圓，千丈化身曾庇蔭。」
J40nB483_p0224b12║中元，上堂。問：「年年七月半，戶戶重打筭，夜來燒紙錢，
J40nB483_p0224b13║白晝獻齋饌。此是在家報本底道理，今日和尚分中
J40nB483_p0224b14║又當如何？」師云：「唯斯一滴水，四海潤群靈。」進云：「現前
J40nB483_p0224b15║文武四眾慶賀中元，各各三世宗親即今如何得超
J40nB483_p0224b16║度去？」師云：「香煙飛白鶴，燭影閃金龍。」進云：「此是利益
J40nB483_p0224b17║過去一句，現在一句又作麼生？」師便喝，進云：「即今有
J40nB483_p0224b18║個本無生死、亦無去來底人，座上還見麼？」師云：「既無
J40nB483_p0224b19║背面，豈用安排？」問：「心、佛、眾生，三無差別，無差別法作
J40nB483_p0224b20║麼舉揚？」師云：「祗園林下月橫秋。」進云：「我、人、壽者，四相
J40nB483_p0224b21║皆空，四空相中作麼提唱？」師云：「吒膩峰頭都哆唎。」進
J40nB483_p0224b22║云：「行、住、坐、臥，範聖圍賢，四威儀中作麼行履？」師云：「一
J40nB483_p0224b23║坐樓臺六處窗。」進云：「差別儀相蒙指策，幽顯齊資法
J40nB483_p0224b24║若何？」師云：「不因前舉似，後話也難圓。」進云：「即今盂蘭
J40nB483_p0224b25║會啟，郡主金湯、交互激揚一句作麼生道？」師云：「話頭
J40nB483_p0224b26║既舉，註腳分明。」進云：「恁麼則仁風善政垂千古，法雨
J40nB483_p0224b27║瓶傾灑萬民。」師云：「秋深眾寶登，慶餘千佛記。」乃云：「第
J40nB483_p0224b28║一義，沒遮攔，星在秤兮不在盤。提挈群靈唯赤手，點
J40nB483_p0224b29║惺枯骨有金丹。」以拄杖畫[○@人]相云：「此是覺法自性性
J40nB483_p0224b30║意生身。于斯薦得，匪特天地泰濟、水火澤孚，文經武
J40nB483_p0224c01║緯榮三錫，士民商賈慶九如。」復畫[○@、]相云：「此是三昧
J40nB483_p0224c02║樂正受意生身。于斯薦得，豈但冥陽普滋、真俗均注，
J40nB483_p0224c03║和羅香消渾饑寒，漏盡娑婆親故步。」復畫[十○]相云：「此
J40nB483_p0224c04║是種類遍現無行作意生身。于斯薦得，直下倒駕無
J40nB483_p0224c05║首龍，橫跨不咥虎，溪山不換傲王侯，雲月無拘迭賓
J40nB483_p0224c06║主。既爾恁麼，應時納祐一句又作麼生？」復畫○相云：
J40nB483_p0224c07║「金甌允覆晶燈徹，冰鏡騰輝玉露濃。」
J40nB483_p0224c08║佛誕，上堂。舉：「外道問世尊：『不問有言，不問無言。』世尊
J40nB483_p0224c09║良久，外道讚嘆云：『世尊大慈大悲，開我迷雲，令我得
J40nB483_p0224c10║入。』作禮而去。阿難白世尊云：『外道見何道理，便恁麼
J40nB483_p0224c11║去？』世尊曰：『如世良馬，見鞭影而行。』古德頌云：『機輪曾
J40nB483_p0224c12║未轉，轉必兩頭走；明鏡忽臨臺，當下分妍醜。妍醜分
J40nB483_p0224c13║兮迷雲開，慈門何處惹塵埃？因思良馬追鞭影，千里
J40nB483_p0224c14║神駒喚不回。』喚得回，本是無孔笛，何用楚歌吹？且道
J40nB483_p0224c15║是重宣佛德、慶祝聖誕耶？還是表達眾誠、協應時節
J40nB483_p0224c16║耶？」良久，云：「簷聲不斷前旬雨，電影常連後夜雷。」喝一
J40nB483_p0224c17║喝。
J40nB483_p0224c18║弇井眾善信建萬佛會，請上堂。問：「年逢正月半，燈光
J40nB483_p0224c19║處處燦。瑞氣繞瓊宮，白鹿啣泉獻。未審是萬佛俱臨？
J40nB483_p0224c20║是天官降誕？」師云：「鹿溪水映玉，鳳嶺石留雲。」進云：「人
J40nB483_p0224c21║天聚會，四眾雲臻，且道有何法要指示？」師云：「杖頭有
J40nB483_p0224c22║眼明如日。」進云：「有恒禪德誘眾檀建勝會，和尚如何
J40nB483_p0224c23║利益檀那？」師云：「水中鹽味別，色裏膠青瑩。」乃畫[○/(○*○)]相
J40nB483_p0224c24║云：「三陽泰，品物亨。柳條舒嫩色，梅萼吐青英。燈火時
J40nB483_p0224c25║方勝，芝蘭雅自馨。報恩恩普報，錫福福駢臻。千祥頻
J40nB483_p0224c26║至止，萬佛悉雲臨。惟有拄杖迥然別，出入收放任縱
J40nB483_p0224c27║橫。動應住，坐應行，一顆摩尼衣下親。在在常具足，法
J40nB483_p0224c28║法總圓成。」復舉：「文殊思業禪師少為屠宰，一日戮豬
J40nB483_p0224c29║次，洞徹心源，遂述偈曰：『昨日夜叉心，今朝菩薩面。菩
J40nB483_p0224c30║薩與夜叉，不隔一條線。』」師云：「只者不隔二字，從上聖
J40nB483_p0225a01║賢、千佛萬佛，由斯而轉大法輪，由斯而成等正覺。即
J40nB483_p0225a02║今一會，若文若武、乃真乃俗，莫不由斯從心自在。」畫
J40nB483_p0225a03║○相云：「一輪重應乾坤朗，大地山河總是春。」
J40nB483_p0225a04║佛誕，上堂。問：「昔日世尊初生時，道個『天上天下惟吾
J40nB483_p0225a05║獨尊』，那裏是他獨尊處？」師云：「明破即不堪。」進云：「既是
J40nB483_p0225a06║獨尊，因甚雲門要一棒打殺？」師云：「山僧拄杖子未曾
J40nB483_p0225a07║惡發。」問：「不問有言、不問無言，和尚作麼打當？」師云：「花
J40nB483_p0225a08║族族，錦族族。」進云：「佛未出世時，且道是那個降誕？」師
J40nB483_p0225a09║云：「南地田兮北地陸。」進云：「且喜當年此日，此日當年。」
J40nB483_p0225a10║師云：「者句道得恰。」乃云：「雲從龍，風從虎，聖人出而萬
J40nB483_p0225a11║物睹。睹個甚麼？睹雲興，睹鶴舞，睹滿座文質彬彬，睹
J40nB483_p0225a12║闔會象龍楚楚，睹山水之悠悠，睹星恒之𦙗𦙗，睹在
J40nB483_p0225a13║在慧炬長明，睹人人壽算莫數。逆數，順數，數到治平
J40nB483_p0225a14║院裏，主中自有賓，賓中自有主，賓主混融時，的的箭
J40nB483_p0225a15║後路。」復舉：「老宿拈拄杖示眾云：『古人到者裏，因甚不
J40nB483_p0225a16║肯住？』眾無語，自代云：『為他途路不得力。』復云：『畢竟如
J40nB483_p0225a17║何？』又自代云：『楖栗橫擔不顧人，直入千峰萬峰去。』」師
J40nB483_p0225a18║云：「者漢雖然就勢抽身，未免鋒鋩忒露。治平則不然。」
J40nB483_p0225a19║驀豎拄杖，云：「杖頭奉重已多年，撥著南邊動北邊，一
J40nB483_p0225a20║撲只教三跳網，大千沙界一毫端。」卓一卓，云：「關。」
J40nB483_p0225a21║中元，上堂。問：「越祖超宗即不問，如何是慶賀中元句？」
J40nB483_p0225a22║師云：「露滴芙蓉濕，風吹菡萏香。」「如何是眾姓報本追
J40nB483_p0225a23║宗句？」師云：「蓮開九品，光迓三菩。」進云：「眾生遇此日，眉
J40nB483_p0225a24║稜俱打失，世尊稱為歡喜。且道佛又是甚麼心行？」師
J40nB483_p0225a25║云：「還識佛面麼？」進云：「佛與眾生無二，因甚又有差別？」
J40nB483_p0225a26║師云：「且退，且聽。」乃云：「秋旭忒陽暉，群靈思溥澤，良哉
J40nB483_p0225a27║傅大士，在在尋彌勒。彌勒真彌勒，分身千百億，時時
J40nB483_p0225a28║度時人，時人不自識。那裏是分身濟度處？十纏融十
J40nB483_p0225a29║智，十使應十通，十輪廝養卒，十地客作工，無厭斯飽
J40nB483_p0225a30║滿，勝熱悉淘溶，滿目青黃憑薦取，一人行健萬事豐。
J40nB483_p0225b01║且道因齋慶讚又作麼生？」良久，云：「菩提果熟珠光燦，
J40nB483_p0225b02║泡影雲開覺樹新。」
J40nB483_p0225b03║師誕說戒兼李公子啟名，上堂。豎拄杖云：「山僧行年
J40nB483_p0225b04║五十七，龍虎水雲今會聚，拄杖非是我同年，拂子予
J40nB483_p0225b05║方長一歲，百千萬億數旋元，七八五十更增一，索我
J40nB483_p0225b06║毘尼福田開，從予宗譜壽祿裕，百寶摩尼一顆珠，非
J40nB483_p0225b07║俗非真非聖諦，赤手奪得錦標還，有意氣時添意氣。」
J40nB483_p0225b08║乃舉：「乾峰上堂云：『舉一不得舉二，放過一著，落在第
J40nB483_p0225b09║二。』雲門出眾云：『昨日有人從天台來，卻往徑山去。』峰
J40nB483_p0225b10║云：『典座明日不得普請。』看來二老，一個深設陷坑、一
J40nB483_p0225b11║個直透重圍，雖然不露鋒鋩，未免掠虛話墮。爭如治
J40nB483_p0225b12║平今日，百般俱舉，萬緣樂利，飽柴飽水，齋備茶備，啟
J40nB483_p0225b13║名底五福駢臻，求戒底三學圓具。既爾如斯，且道阿
J40nB483_p0225b14║膩吒天今日幾人作舞？電捲星馳休擬議，德山臨濟
J40nB483_p0225b15║喝如雷。咄！」
J40nB483_p0225b16║佛成道，映、悟二上座請上堂。問：「世界未成，佛未出世，
J40nB483_p0225b17║畢竟是誰成道？」師云：「庭前風拂拂，寺後竹參參。」進云：
J40nB483_p0225b18║「即今悟、映二師建設勝會，迎請陞座，還是因齋慶讚？
J40nB483_p0225b19║是普利群生？」師云：「日輪正卓午。」進云：「殿閣重修，功德
J40nB483_p0225b20║圓滿，人天聚會，凡聖同居。且道表圓一句又作麼生？」
J40nB483_p0225b21║師云：「雲淡月涓涓。」進云：「即今薦拔兩諦宗親，作麼生
J40nB483_p0225b22║得超度去？」師云：「蓮花深夜一枝開。」進云：「恁麼則四恩
J40nB483_p0225b23║已報，三有均資。承先啟後一句作麼生？」師云：「三三如
J40nB483_p0225b24║九。」進云：「存者均沾德澤，亡者獲以超昇。五家宗旨，乞
J40nB483_p0225b25║垂方便。」師云：「逐一問將來。」進云：「如何是雲門宗？」師云：
J40nB483_p0225b26║「辣。」「如何是法眼宗？」師云：「達。」「如何是溈仰宗。」師云：「匣。」「如
J40nB483_p0225b27║何是臨濟宗？」師云：「匝。」「如何是曹洞宗？」師云：「合。」「如何是
J40nB483_p0225b28║君？」師云：「端拱無為。」「如何是臣？」師云：「贊勷治化。」「如何是
J40nB483_p0225b29║臣向君？」師云：「丹心奉聖明。」「如何是君視臣？」師云：「金闕
J40nB483_p0225b30║顯諸倫。」「如何是君臣道合？」師云：「元首明良，股肱昌茂。」
J40nB483_p0225c01║乃云：「嘉平出隊陟山藍，霧釋雲開宇宙寬。聖瑞匪唯
J40nB483_p0225c02║敷萬億，應身奚啻顯三千？明星十類迥超卓，道悟九
J40nB483_p0225c03║幽徹本源。點綴華嚴淨土境，一圓一切普周圓。作麼
J40nB483_p0225c04║生說個周圓邊事？」乃舉：「香嚴閑再參溈山，山問：『聞汝
J40nB483_p0225c05║在百丈先師處問一荅十、問十荅百，此乃聰明識解，
J40nB483_p0225c06║父母未生前道將一句來。』嚴竟不能荅，將從前所習
J40nB483_p0225c07║遍覓無對，遂乞山說破，山曰：『我若說破，汝翌日罵我
J40nB483_p0225c08║去。』嚴乃曰：『畫餅不能充饑。』遂奮志住菴。一日，刈茅、拋
J40nB483_p0225c09║瓦、擊竹，忽然大悟，遙禮溈山曰：『和尚大慈，恩踰父母，
J40nB483_p0225c10║當時若說破，焉有今日？』遂述頌曰：『一擊忘所知，更不
J40nB483_p0225c11║假修持。動容揚古路，不墮悄然機。處處無蹤跡，聲色
J40nB483_p0225c12║外威儀。諸方達道者，咸言上上機。』溈舉似仰山，山曰：
J40nB483_p0225c13║『須待某勘過。』問嚴曰：『聞汝有省，試道看。』嚴又頌曰：『昔
J40nB483_p0225c14║年貧，未是貧，今朝貧，始是貧。昔日貧，有卓錐地，今朝
J40nB483_p0225c15║貧，錐也無。』仰曰：『如來禪許汝會，祖師禪未夢見在。』嚴
J40nB483_p0225c16║又頌曰：『我有一機，瞬目視伊。若人不會，別喚沙彌。』仰
J40nB483_p0225c17║曰：『且喜賢師弟會得祖師禪。』」師云：「者話雖是從上師
J40nB483_p0225c18║資敲激、手足唱酬，未免遭人檢點。爭如即今映、悟二
J40nB483_p0225c19║上座，一味本分清操，百般方便接待；有為弗棄，無為
J40nB483_p0225c20║不遺；生成恩、覆蔭恩，一誠表荅，歸于明月清風；如來
J40nB483_p0225c21║禪、祖師禪，信手拈來，指點蒼松翠竹。者段素履行藏，
J40nB483_p0225c22║且道與睹星悟道、擊竹明心還有優劣也無？」良久，云：
J40nB483_p0225c23║「定光金地遙招手，智者江陵暗點頭。」
J40nB483_p0225c24║黎貴之檀越就蕭公祠建預修道場，請上堂。「仲冬望
J40nB483_p0225c25║旦晨，應請白衣閣，談吐渾詞鋒，動止露頭角。借座蕭
J40nB483_p0225c26║公祠，廟容何卓約？諦思此公因，咸向惠施獲。正直復
J40nB483_p0225c27║公平，慈仁與利樂，襲爵封侯王，應身證妙覺。人向此
J40nB483_p0225c28║中修，各從個裏作，一生陪百生，一著高千著。那裏是
J40nB483_p0225c29║倍增高超處？古德云：『十五日已前水漲船高，十五日
J40nB483_p0225c30║已後泥多佛大，正當十五日，面前迥壁立，更擬問如
J40nB483_p0226a01║何，回頭日又出。』日出後又作麼生？一陽丁來復，梅開
J40nB483_p0226a02║雪嶺生香；七日見天心，谷暖桂蘭燦秀。到這裏，泥牛
J40nB483_p0226a03║含笑，石女謳歌，雖是恁麼人，始應恁麼候。候即不問，
J40nB483_p0226a04║誰是其人？蕭君侯既彰前輒，黎善士今步後程，雖然
J40nB483_p0226a05║聖凡杳隔，卻也借庇威靈。且神威作麼烜赫聻？」良久，
J40nB483_p0226a06║云：「寶幢飆颰光昭漢，韶鐸鏗鍧應紫宸。」
J40nB483_p0226a07║上堂。舉：「古德云：『二月陽春仲，山花任自開。丈中風掃
J40nB483_p0226a08║地，天上月臨臺。露柱黃昏笑，燈籠曉夜哀。若問他家
J40nB483_p0226a09║信，庚方向月歪。』」師云：「治平則不然，二月旬初朔，心花
J40nB483_p0226a10║叩我開。蘭芳香已播，桂秀喜新培。追先迎五福，裕後
J40nB483_p0226a11║植三台。若問他家姓，繁英郁郁來。恁麼告報，與古人
J40nB483_p0226a12║是同？是別？若謂同，一溪楊柳一溪風；若謂別，千江有
J40nB483_p0226a13║水千江月；也不別，也不同，泥鐘石磬齊敲拍，青牛白
J40nB483_p0226a14║馬會心宗。」復卓拄杖：「瓶瀉酬庭柏，雲興指澗松。」
J40nB483_p0226a15║說戒，上堂。「雪山六載蒲萄露，少室九年殼漏攢，付與
J40nB483_p0226a16║兒孫勤守護，一圓一切普週圓。攝善法戒，諸惡莫作；
J40nB483_p0226a17║攝律儀戒，眾善奉行；饒益有情戒，普度一切眾生。諸
J40nB483_p0226a18║惡莫作，由之瑟，奚為于丘之門；眾善奉行，升堂也，未
J40nB483_p0226a19║入于室也；普度一切眾生，謾說翻觔斗，徒勞撲鏡痕。
J40nB483_p0226a20║雖然暫借東皇令，喚轉春風暖上林，桃李芬芳爭艷
J40nB483_p0226a21║麗，象龍蹴踏長威獰。即今一會，優波離、肉身祖、高沙
J40nB483_p0226a22║彌，斑斑濟濟；佛陀耶、達磨耶、僧伽耶，楚楚彬彬。且道
J40nB483_p0226a23║斬新越例一句又作麼生？」良久，云：「條分縷析匪驚眾，
J40nB483_p0226a24║攫霧拏雲可萃倫。」
J40nB483_p0226a25║舉鑑堂上座秉拂，兼囑慶堂上座，上堂。「三十餘年泛
J40nB483_p0226a26║釣舟，金鱗透網逐時收。而今破浪吞鉤也，正令堂堂
J40nB483_p0226a27║露尾頭。尾即不問，如何是頭？鑑上座務須鉗錘毒辣，
J40nB483_p0226a28║慶上座必欲手眼全周。全周一曲分明在，四海煙波
J40nB483_p0226a29║任遨遊。」
J40nB483_p0226a30║白應聘居士裝地藏像成，請上堂。問：「今朝下元十五，
J40nB483_p0226b01║堂中集眾打鼓，迎請陞座說法，石人跳出作舞。因甚
J40nB483_p0226b02║石人作舞聻？」師云：「拄杖口似懸河，道個蘇嚕蘇嚕。」進
J40nB483_p0226b03║云：「即今應聘檀越崇建紺殿、裝塑金容，未審有何利
J40nB483_p0226b04║益？」師云：「拾金原是窖金人。」進云：「圓滿一句作麼生？」師
J40nB483_p0226b05║云：「如是作，如是受。」師乃豎拄杖，云：「只者個，量難窮。小
J40nB483_p0226b06║陽節屆，大德攸宗。三元朗朗，九五重重。匪特解厄慶
J40nB483_p0226b07║誕，實乃利濟功隆。坤道允宜厚載，𭷓惠自爾舍弘。唯
J40nB483_p0226b08║有衲僧意氣別，一條拄杖活如龍。隨操縱，任迎逢，凡
J40nB483_p0226b09║聖從教立下風。脫卻帽，卸卻籠，隨緣放曠任西東。不
J40nB483_p0226b10║立有，不立空，熨斗煎茶銚不同。」舉：「梁武帝問達磨初
J40nB483_p0226b11║祖曰：『朕紹位已來，書經造像、建寺度僧，不可勝紀。且
J40nB483_p0226b12║道有何功德？』祖曰：『實無功德。』帝曰：『以何無功德？』祖曰：
J40nB483_p0226b13║『此是人天小果，有漏之因，如影隨形，雖有非實。』帝曰：
J40nB483_p0226b14║『如何是真功德？』祖曰：『淨智妙圓，體自空寂。』」師云：「如是
J40nB483_p0226b15║功德，不以世求。檢點將來，武帝恰似鬥寶賽富，盡情
J40nB483_p0226b16║搬出家珍；初祖卻乃漆圓方竹杖，蒙卻紫茸氈，致令
J40nB483_p0226b17║佛心天子分疏不下。今日設有問：『應聘居士圓滿功
J40nB483_p0226b18║德，畢竟有何所示？』但向道：『如是作，如是受，如是莊嚴，
J40nB483_p0226b19║如是成就。協應人天，洪荒宇宙。笊篱有漏，木杓無漏。
J40nB483_p0226b20║如是如是，括囊無咎。』」以拄杖畫[○@│]相，云：「寶輪金錫互
J40nB483_p0226b21║旋元，山海綿綿恒庇佑。」
J40nB483_p0226b22║
J40nB483_p0226b23║
J40nB483_p0226b24║
J40nB483_p0226b25║　　　弟子性燦徒空（五　六）捐衣貲刊刻
J40nB483_p0226b26║　　　老和尚語錄第一卷。
J40nB483_p0226b27║
J40nB483_p0226b28║
J40nB483_p0226b29║
J40nB483_p0226b30║竺峰敏禪師語錄卷之一終