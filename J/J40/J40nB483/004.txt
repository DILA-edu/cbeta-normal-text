J40nB483_p0241c01║竺峰敏禪師語錄卷之四
J40nB483_p0241c02║嗣法門人性（鉅　湛）等編
J40nB483_p0241c03║詩偈
J40nB483_p0241c04║贈劉郡侯
J40nB483_p0241c05║福星臨照已餘年，允矣韓公扣大顛，詎謂衣留于法
J40nB483_p0241c06║社，還期火裏燦金蓮。
J40nB483_p0241c07║步劉郡侯韻
J40nB483_p0241c08║法幢維豎錦江頭，吸岳鯨流際此樓，一目河山頻指
J40nB483_p0241c09║顧，漁舟唱起宿沙鷗。
J40nB483_p0241c10║薰風拂拂滿江嵋，晏坐披襟勝下帷，徽忽炎塵須蕩
J40nB483_p0241c11║戩，勿留清思擾禪規。
J40nB483_p0241c12║贈別劉鎮臺
J40nB483_p0241c13║百戰曾經喜太平，錦還寧暇記功程，玉鞭金馬榮三
J40nB483_p0241c14║錫，明月清風富一生。
J40nB483_p0241c15║祝楊郡侯
J40nB483_p0241c16║公餘縱目望江山，萬象欣逢大有年，星燦長庚光普
J40nB483_p0241c17║燭，樵歌牧唱樂仁賢。
J40nB483_p0241c18║次朱檀越韻
J40nB483_p0241c19║乘時枉駕事紛紛，未暇與君話返魂，惠我名香應手
J40nB483_p0241c20║爇，芳馨遠播賽花村。
J40nB483_p0241c21║題走馬燈
J40nB483_p0241c22║忙忙奔走絕機思，無得無求孰可齊，奈有丹心常不
J40nB483_p0241c23║歇，周行任運到何時。
J40nB483_p0241c24║鼓燈
J40nB483_p0241c25║禾山三弄播諸方，敲拍而今迥異常，覿體高懸獅子
J40nB483_p0241c26║窟，眼聞耳見任承當。
J40nB483_p0241c27║橘燈
J40nB483_p0241c28║灼灼如金明不夜，隱顯無私豈自欺，不是一番經透
J40nB483_p0241c29║脫，暗中消息有誰知。
J40nB483_p0241c30║贈雲空禪宿
J40nB483_p0242a01║先世曾沾護念真，慚予何德荷慇懃，感今憶昔頻惆
J40nB483_p0242a02║悵，一握清風達素心。
J40nB483_p0242a03║贈劉鎮臺
J40nB483_p0242a04║山滿常看榮祿公，應知先代受華封，而今澤茂根株
J40nB483_p0242a05║永，名遂功成勢若龍。
J40nB483_p0242a06║祝黃守府
J40nB483_p0242a07║桂月秋高景色賒，鑑湖黔水瑞偏嘉，昌期五百乘雲
J40nB483_p0242a08║聚，杰士三千慶彩華。
J40nB483_p0242a09║壽汪護法
J40nB483_p0242a10║雲滋露浥豔陽天，握得靈符濟世丹，碩果三千欣永
J40nB483_p0242a11║歲，大椿八百慶長年。
J40nB483_p0242a12║祝武郡侯
J40nB483_p0242a13║翩翩鶴駕慶呈祥，瑞藹全川德宿昌，蟠果三千瑩劫
J40nB483_p0242a14║石，大椿八百蔭甘棠。
J40nB483_p0242a15║示樂菴居士
J40nB483_p0242a16║存誠履道合天機，應現弘模孰可齊，如來妙諦中孚
J40nB483_p0242a17║永，衍慶樂菴濟世奇。
J40nB483_p0242a18║示唯慶居士
J40nB483_p0242a19║處世常存濟世心，隨緣廣布福頻增，珪璋恒抱殊光
J40nB483_p0242a20║耀，為慶為祥日益新。
J40nB483_p0242a21║示覺菴上座
J40nB483_p0242a22║金鎞拭醫用無窮，應世因躋大覺功，返聞聞性聞熏
J40nB483_p0242a23║復，竿頭進步悟圓通。
J40nB483_p0242a24║示鑑空禪人
J40nB483_p0242a25║踰城意志已多年，一念因真果自圓，性璞直教輕剖
J40nB483_p0242a26║琢，鑑空朗徹映三千。
J40nB483_p0242a27║示張道人
J40nB483_p0242a28║啟我尸羅步善財，重重樓閣指彈開，福田廣布人天
J40nB483_p0242a29║喜，覺果圓成萬德輝。
J40nB483_p0242a30║次荅胡公韻
J40nB483_p0242b01║卓犖丰神迥脫塵，宦場瀟灑應真身，逃禪有興邀清
J40nB483_p0242b02║鑑，萬里緣牽適至人。
J40nB483_p0242b03║示允應禪人
J40nB483_p0242b04║昔日空生曾晏坐，諸天讚歎雨花滋，於今兆出桐山
J40nB483_p0242b05║上，允應曇華燦嫩枝。
J40nB483_p0242b06║募修曲水菴
J40nB483_p0242b07║有緣即住住隨緣，緣在山環水曲間，曲水插標何所
J40nB483_p0242b08║事，七文一笠莫輕瞞。
J40nB483_p0242b09║復學正陶公
J40nB483_p0242b10║古往今來著眼看，了知非佛亦非仙，冀餐真味原無
J40nB483_p0242b11║味，月在天邊雲在山。
J40nB483_p0242b12║示覺蔭居士
J40nB483_p0242b13║佛性堂堂越萃倫，翛然琙潤洵耆英，覺華蔭遠期齡
J40nB483_p0242b14║壯，無罄功勳允克成。
J40nB483_p0242b15║示慈蔭居士
J40nB483_p0242b16║覺照時時自性明，一朝穎悟悟無生，慈靈琈信迥通
J40nB483_p0242b17║徹，蔭覆群芳喜樂榮。
J40nB483_p0242b18║示賢蔭居士
J40nB483_p0242b19║聖賢經濟詎尋常，玉琇瑩滋永燦光，直入真如無限
J40nB483_p0242b20║量，慈膏蔭著錫天長。
J40nB483_p0242b21║示福蔭居士
J40nB483_p0242b22║百寶摩尼信手榷，福源慧海總超卓，躍然獲證蔭無
J40nB483_p0242b23║涯，高豎菩提堅且確。
J40nB483_p0242b24║示恒覺居士
J40nB483_p0242b25║法性須知物物全，拈來黃葉勝金錢，家珍寶惜恒昭
J40nB483_p0242b26║覺，頓令因圓果倍圓。
J40nB483_p0242b27║示曇蔭居士
J40nB483_p0242b28║兔角杖子龜毛拂，運用施為無不足，聖賢事業貴豐
J40nB483_p0242b29║亨，在在曇花蔭馥郁。
J40nB483_p0242b30║步慶忠老人山居五首
J40nB483_p0242c01║霧煙滿地似銀盤，極目遙看不見村，野徑曲岐藏宇
J40nB483_p0242c02║宙，荒畦連斷合乾坤。月明未許經常榻，日暖無妨過
J40nB483_p0242c03║別門，養就白牛全水草，入廛豈類出溟鯤。
J40nB483_p0242c04║採得黃蔬當野芹，頻炊猶勝合歡欣，掃塵豈為來霜
J40nB483_p0242c05║月？趺座唯期布法雲。不是閉門徒學解，恐經出戶惹
J40nB483_p0242c06║閒文，恩酬匪但還三𡎺，席捲胸開莫厭紛。
J40nB483_p0242c07║嚼碎虛空一物無，就中那更有精粗，雲移朗月磨新
J40nB483_p0242c08║鏡，雪占青山壓老喁。梅放花開香已播，鶴鳴子和詠
J40nB483_p0242c09║無孤，擬將個事頻拈出，只恐時人畫作圖。
J40nB483_p0242c10║重陽九九與冬連，補衲添衣樂自然，雪點紅爐焰說
J40nB483_p0242c11║法，瓶煎白滾水談禪。心猿𨁝跳龜毛縛，意馬馳奔兔
J40nB483_p0242c12║角拴，但把纖塵循念釋，免教聲色逐流傳。
J40nB483_p0242c13║高懸赤幟俟屠兒，怎奈紅塵路轉岐，絲釣徐舒探錦
J40nB483_p0242c14║鯉，繁柯脫落露霜梨。繩床鐵脊隳三體，跌膝金剛豎
J40nB483_p0242c15║兩眉，聖智大心雖志遠，等閒猶自隔籓籬。
J40nB483_p0242c16║次韻荅寶善居士
J40nB483_p0242c17║味道餐松豈復暈，還期疏淡映恒星，燒豬煮酒憑君
J40nB483_p0242c18║美，種蔬培瓜任我精。獨坐虛窗傷翠鳥，偕行嶺畔感
J40nB483_p0242c19║鸝鶯，堪嗟歲月增如許，肯飽甘肥醉萬春。
J40nB483_p0242c20║建新城有感
J40nB483_p0242c21║從來丕極泰旋生，歷歲烽煙似野塵，萬里江山含雜
J40nB483_p0242c22║燧，一天風月隱艱辛。微危再誦包桑易，得德還歌樂
J40nB483_p0242c23║土人，幾度頻觀松雪操，依稀節候顯忠臣。
J40nB483_p0242c24║中秋無月
J40nB483_p0242c25║金風颯颯漸連低，已是清光正滿時，斜翫碧空雲漫
J40nB483_p0242c26║砌，細看蟾色影微移。銀缸擬設光堪待，冰鑑雖懸朗
J40nB483_p0242c27║映遲，為愛良宵無遣適，因茲故憶庭芳詩。
J40nB483_p0242c28║喜晴
J40nB483_p0242c29║霧消雲散海山寬，策杖頻瞻興自歡，倦鳥翩翩鳴脫
J40nB483_p0242c30║褲，遊人冉冉笑彈冠。芒鞋緊捎隨登陟，楖栗橫擔任
J40nB483_p0243a01║往還，為惜世波常汩沒，曾將晴雨幾回看。
J40nB483_p0243a02║午日苦雨
J40nB483_p0243a03║頻滋霖雨弗時休，出入難教涉遠遊，簷滴潺潺畦鼓
J40nB483_p0243a04║亂，鳥音寂寂鶯梭收。陽光鑑翬浮雲護，蒲水柸傾野
J40nB483_p0243a05║濬流，好把陰霾一掃盡，翛然行樂絕追求。
J40nB483_p0243a06║除夕
J40nB483_p0243a07║追隨函丈入廛居，出沒蹉跎已夕除，節慶不同風月
J40nB483_p0243a08║子，升遷一任去來輿。烹泉共話年丁永，把賦頻敲歲
J40nB483_p0243a09║正餘，鐘罷更殘人影亂，參參雲水自成渠。
J40nB483_p0243a10║午夜即事
J40nB483_p0243a11║喜參爐韝鍛諸方，雁落魚沉列兩行，律數閒推將巽
J40nB483_p0243a12║短，輪光重照映庚長。滿聲不是龍舟鼓，異味無干虎
J40nB483_p0243a13║艾香，更羨林泉非市井，唯期點雪貴當陽。
J40nB483_p0243a14║元宵
J40nB483_p0243a15║日旋薄暮崦嵫斜，鑼鼓驚敲送晚霞，轉覺冰壺升島
J40nB483_p0243a16║嶼，忽看星斗煥龍蛇。光生火樹連宵晝，色借金鵝晃
J40nB483_p0243a17║露華，燈燦月明人不夜，謾將消息與吾家。
J40nB483_p0243a18║步胡部院被執二首
J40nB483_p0243a19║幻海勞勞轉覺深，何如破夢隱山林，搬柴運水元常
J40nB483_p0243a20║事，喫飯穿衣雜用心。語後投機爐點雪，言前薦得眼
J40nB483_p0243a21║飄金，世間若限英靈者，誰把浮華易翠岑。
J40nB483_p0243a22║無數情懷說向誰，唯存短句賦輕辭，須知驟雨無終
J40nB483_p0243a23║夕，怎奈浮生有了時。解帶留衣聞早矣，挂冠選佛覺
J40nB483_p0243a24║遲而，白雲幾度聚還散，一顆紅輪任所之。
J40nB483_p0243a25║寄同參
J40nB483_p0243a26║一自五雲握別時，群鴻南北影參差，忽聞花雨欣無
J40nB483_p0243a27║罄，弗共塤箎恨莫移。梅放已隨殘雪萃，松孤詎謂暖
J40nB483_p0243a28║春遲，重逢若折賓主句，還羨相將鼎鼐之。
J40nB483_p0243a29║步韻
J40nB483_p0243a30║霏霏細雨釋炎懸，霧集雲興若尚賢，暑熱弗知經幾
J40nB483_p0243b01║幾，溫寒何止較千千。統觀萬彙同蒼犬，始信流光若
J40nB483_p0243b02║逝川，漫把溪山頻嘯傲，年年雅自看周旋。
J40nB483_p0243b03║新秋有懷
J40nB483_p0243b04║秋晚陰凝計入山，山中成現許多般，枯枝旋拾炊蔬
J40nB483_p0243b05║飯，煨芋時熬當素食。夾岸蘆花風剡白，滿林楓葉露
J40nB483_p0243b06║凝丹，細將物理閒推測，個是心空奈歲寒。
J40nB483_p0243b07║閒來園畔檢文無，瞥見般般景物殊，馬齒侵蔬鋤鏟
J40nB483_p0243b08║漏，蔦蘿援樹斧斤蕪。古道迷原趨鳥道，性珠汩雜捨
J40nB483_p0243b09║魚珠，應憐場社競浮者，曾究先賢意也乎。
J40nB483_p0243b10║幾回林下憶吾曹，若個盟偕管鮑交，樹靜寒凝霜凜
J40nB483_p0243b11║冽，蘭凋臭隱菊芳嬌。群鴻展轉依沙岸，孤鶴翱翔舞
J40nB483_p0243b12║碧霄，珍重漁翁休撥棹，等閒驚起易新巢。
J40nB483_p0243b13║孰道吾儕肆志高，其如節候不相饒，折籬補壁工輪
J40nB483_p0243b14║技，覆雨番雲斗轉扚。石鼓輕敲期唱和，鳳凰鳴嘎待
J40nB483_p0243b15║摩霄，法門蟲豸誠如許，信是疇能奪錦標。
J40nB483_p0243b16║寓石鼓和馬文學韻二首
J40nB483_p0243b17║羊腸曲徑幾經穿，為羨幽蘭隱谷泉，秋氣恬然雲淡
J40nB483_p0243b18║淡，新晴皓杳月涓涓。禪心豈況沾泥絮，傑士寧同脫
J40nB483_p0243b19║殼蟬，好把緣思齊放下，何人老去再童年。
J40nB483_p0243b20║盤陀疊膝雅歡娛，那問軒居過也無？拭涕尚閒空懶
J40nB483_p0243b21║瓚，存情起見障文殊。循環日月為燈火，俛仰乾坤作
J40nB483_p0243b22║屋廬，撒手懸岩須薦取，非仙非釋亦非儒。
J40nB483_p0243b23║步涪陵陳先生韻（時天使惠藏佛如寸許）
J40nB483_p0243b24║微塵剎土皆是佛，展握何分掌與拳？機熟謾存常斷
J40nB483_p0243b25║見，相空寧滯有無邊？若以色見真非見，始信因圓果
J40nB483_p0243b26║自圓，於此別開青白眼，靈峰囑記渾周全。
J40nB483_p0243b27║四八端嚴非法身，為憐族姓應于人，傳來天使忻留
J40nB483_p0243b28║帶，轉示高明羨撥塵。有意桃源殊昔果，無心胥國洵
J40nB483_p0243b29║前因，從教妙相周沙界，爭似渠儂一念真。
J40nB483_p0243b30║贈余郡侯
J40nB483_p0243c01║福星光燦靄蒼窮，瑞氣騰騰映蜀東，遐邇民歌五褲
J40nB483_p0243c02║樂，高低麥秀兩岐穜。神清宇水瑩如玉，政肅岷山賦
J40nB483_p0243c03║厥躬，可是靈峰曾付囑，從教緇素沐仁風。
J40nB483_p0243c04║過白岩訪眾禪德
J40nB483_p0243c05║先哲曾經幾共遊，吾儕雅自荷綢繆，主賓意適牽詩
J40nB483_p0243c06║興，手足盟心振祖猷。殿閣巍巍金像古，園林鬱鬱素
J40nB483_p0243c07║光浮，感今憶昔儔堪述，允矣同撐藏海舟。
J40nB483_p0243c08║祝楊郡侯
J40nB483_p0243c09║重周花甲兆天間，紫極凝禧沛澤長，佛性依依滋翠
J40nB483_p0243c10║柳，民心樂樂蔭甘棠。三千蟠實馨香永，九轉靈丹應
J40nB483_p0243c11║濟昌，埜外何能興祝獻，持將山海伴壺觴。
J40nB483_p0243c12║和朱檀越韻二首
J40nB483_p0243c13║豎幟江頭展釣磯，時聞鵑語喚人歸，遙看隴樹春光
J40nB483_p0243c14║麗，俯閱園蔬翠帶肥。日午風和開竹逕，時清氣淑啟
J40nB483_p0243c15║柴扉，曾經破浪垂香餌，為羨金鰲掣電飛。
J40nB483_p0243c16║徜徉埜外洵優遊，踏遍鄉關杜遠丘，雨過曉山青欲
J40nB483_p0243c17║滴，煙凝晚岸淡如流。詞林楚楚忻翹首，頑石斑斑解
J40nB483_p0243c18║點頭，大道堂堂隨指顧，謾將中閫作郊郵。
J40nB483_p0243c19║步慶忠老人詠蓮六首
J40nB483_p0243c20║豎草拈花構沼臺，為因族姓結蓮胎，二三寧待文殊
J40nB483_p0243c21║指，六八親承法藏來。火宅馨香真可羨，汙泥馥郁潔
J40nB483_p0243c22║堪栽，為輪為座憑君薦，一念繩真即便開。
J40nB483_p0243c23║曾陪茂叔敞瞿塘，無限清蔭滿院涼，風鶴頻驚莖實
J40nB483_p0243c24║泯，史書唯載姓名長。雲根固植非情愛，浯水閒滋啟
J40nB483_p0243c25║異香，拔幟豎竿悲願切，眉端弗吝白毫光。
J40nB483_p0243c26║清池葉映鏡團雲，水面風停意更欣，露滴撲翻波底
J40nB483_p0243c27║月，魚遊壓落斗稍文。花開好把無生薦，浪破何由漏
J40nB483_p0243c28║習聞，冰湛淵沉逸興杳，滿塘菡萏自芳芬。
J40nB483_p0243c29║憑闌凝思白蓮香，出息還將入息長，顏色雪鮮難點
J40nB483_p0243c30║綴，藕絲空靜絕馳張。無塵茂叔比君子，有豔楊思況
J40nB483_p0244a01║六朗，兩諦共欣同別異，一輪獨自露清光。
J40nB483_p0244a02║炎天沒事漫周行，掩蓋重重疊護陰，風遞荷香根不
J40nB483_p0244a03║偶，日穿池影照無侵。覺初倩爾開清思，夢曉憑伊捧
J40nB483_p0244a04║智心，鏡破見空花爛熳，寧容識浪起幽深。
J40nB483_p0244a05║垂鉤尤憶火中蕖，牛糞常將熱土芝，悲願誓同不請
J40nB483_p0244a06║友，慈衷故示採蓮師。東林社結分階品，西蜀爐開有
J40nB483_p0244a07║便宜，若個攪翻無垢面，倒跨鐵馬杜閒詞。
J40nB483_p0244a08║初夏寓觀音菴苦雨感賦
J40nB483_p0244a09║登臨訪故慶檀波，梅雨流漣沒澗柯，一曝十寒生最
J40nB483_p0244a10║少，五更三點漏偏多。陽舒須倩拏雲手，霧釋維期鼓
J40nB483_p0244a11║棹歌，幾度憑欄觀瀑漲，緣追斯匿睹恒河。
J40nB483_p0244a12║和宣慰馬司君宜亭韻
J40nB483_p0244a13║河山帶礪樂亨嘉，遞代恩榮仰麗華，金谷觴添斑袖
J40nB483_p0244a14║舞，玉樓瑞藹彩雲遮。桂蘭棠棣聯芳盛，琴瑟塤箎唱
J40nB483_p0244a15║和賒，巧構營為深似海，欞開八面任天涯。
J40nB483_p0244a16║步學正盧公韻
J40nB483_p0244a17║公轡臨時喜暫攀，清風拂拂滿林間，芬芳桃李開窗
J40nB483_p0244a18║面，淡蕩溪光映斗山。揮麈談玄攄聖慮，論經化俗解
J40nB483_p0244a19║民頑，相將擬話無生句，山水悠悠景色斕。
J40nB483_p0244a20║重遊方廣有懷
J40nB483_p0244a21║巍峨祖脈倚天山，層疊峰巒涌鐵船，野逕曲岐迷古
J40nB483_p0244a22║道，荒煙幕覆隱宗傳。重輪佛日真身顯，再沐皇風覺
J40nB483_p0244a23║果圓，更冀寂光時照拂，心花開燦闡優曇。
J40nB483_p0244a24║秋日過觀音寺訪嵩璞耆德
J40nB483_p0244a25║新秋火鏡尚高懸，興適還期訪舊賢，妙湛身心三十
J40nB483_p0244a26║二，陀羅手臂萬百千。山橫玉案來東嶺，水遶吟龍出
J40nB483_p0244a27║右川，喜雨不須頻作賦，相將一笑卻歸旋。
J40nB483_p0244a28║辭院出關感賦三首
J40nB483_p0244a29║二十餘年住此中，棘林變作梵王宮，積銖累寸恢先
J40nB483_p0244a30║緒，茹蘗飲冰鑑古風。蝸角蠅頭匪事志，鳥居魚食信
J40nB483_p0244b01║參同，鴟鳶嚇鵷徒張喙，螢燄難將爇海空。
J40nB483_p0244b02║三載工夫未克周，池魚無妄起魔鉤，菩提種布終成
J40nB483_p0244b03║果，叉聚形開始就頭。天地蘧廬憑任運，山河關鍵洵
J40nB483_p0244b04║遨遊，可憐簷外飯生雀，朝暮無餐空鬧啾。
J40nB483_p0244b05║謾謂吾儕輕浪遊，滔滔虐焰苦搜求，缽囊檢點徒羞
J40nB483_p0244b06║澀，杖履追隨適去留。一片痴心唯自解，千斤重擔倩
J40nB483_p0244b07║誰酬？竿頭掉撥圖真化，不釣金鱗誓不休。
J40nB483_p0244b08║謝學正陶公元日惠念珠
J40nB483_p0244b09║晝夜輪來百八數，數完理極任周旋，性天月朗光明
J40nB483_p0244b10║潔，識海波恬珠媚鮮。韓子留衣輝法苑，蘇公解帶鎮
J40nB483_p0244b11║林泉，何如今日齊穿貫，一顆圓時萬顆圓。
J40nB483_p0244b12║臨江八景總題
J40nB483_p0244b13║鯨音大振覺群生，桂魄光浮夜氣清，頑石含瑛鑑照
J40nB483_p0244b14║朗，靈蟲貢寶物華明。暮煙宛轉山拖練，澗水委蛇地
J40nB483_p0244b15║涌瓊，卷幔天河頻倒瀉，陽回淑景萬方榮。
J40nB483_p0244b16║吊恒心禪德
J40nB483_p0244b17║守道精操數十秋，培元梓幹衍宗猷，滿期東建新蓮
J40nB483_p0244b18║社，詎意西歸預聖流。君願既周功早熟，予懷深慟愧
J40nB483_p0244b19║遲留，了知個裏無來去，恒燦心化五葉優。
J40nB483_p0244b20║瀘陵白塔
J40nB483_p0244b21║肩級玲瓏勢接天，登臨一望邈山川，遊人簇雜蟻旋
J40nB483_p0244b22║磨，奉像蕭疏石綻蓮。二水遶環雙應現，四方拱峙總
J40nB483_p0244b23║殊妍，到來未暇論賓主，共座分居各晏然。
J40nB483_p0244b24║詠梅兼柬圓森、去文二座
J40nB483_p0244b25║雙株頻綻逗先春，我過尋幽意可人，噴鼻直須經九
J40nB483_p0244b26║上，還拳尤喜越三登。冰肌傲雪偕微笑，玉骨凌霜凝
J40nB483_p0244b27║化神，眾美群芳欣賞鑑，成圓調鼎洵舒陳。
J40nB483_p0244b28║題燈
J40nB483_p0244b29║微塵普現一燈中，一燈悉具微塵義，試觀一一燈光
J40nB483_p0244b30║明，究竟咸借油薪力。我有靈明不借者，歷歷明明莫
J40nB483_p0244c01║可把，顛拈倒弄任施呈，豈是尋常之乎也？
J40nB483_p0244c02║贈別童兄和尚
J40nB483_p0244c03║遽奮搏風翼，摩天邈萬程，出北誠佳賞，圖南意更殷。
J40nB483_p0244c04║勁翮超群羽，挺特傑時倫，翛然難比況，卓約詎可評。
J40nB483_p0244c05║壯志寧如此，誰為競流行，杳渺天地間，一目盡煙塵。
J40nB483_p0244c06║湖海鉤竿別，乾坤局調新，高超千聖軌，獨步祖庭闉。
J40nB483_p0244c07║佇聞花雨靄，還期龍象騰，杖錫今飛也，塤箎異地鳴。
J40nB483_p0244c08║去去難為別，蓬帆憶遠雲，致懷聊以贈，願啟少林春。
J40nB483_p0244c09║贈別李鎮臺
J40nB483_p0244c10║憶昔武侯初，澤隆于蜀地，殷勤盡國忠，憂恤樂民義。
J40nB483_p0244c11║輔弼壯千夫，謀猷冠萬帥，移星換斗機，浴日補天智。
J40nB483_p0244c12║夷夏仰殊勳，叟童懷去思，博施念未灰，遺蔭情何寄。
J40nB483_p0244c13║再見韋皋仁，重逾淑度治，呼禽布勝因，感羽輝舍利。
J40nB483_p0244c14║爰古以驗今，疇能芳厥緒，弗憚運籌功，唯守安常志。
J40nB483_p0244c15║公賦三生約，我承兩諦備，緇侶慶檀波，黔黎樂廕庇。
J40nB483_p0244c16║德師自融融，福源亦易易，丁斯鼎革時，潛御韜藏轡。
J40nB483_p0244c17║大樹應方榮，細柳聿增翠，偉哉過量人，佛果永斯記。
J40nB483_p0244c18║祝宣慰馬司君
J40nB483_p0244c19║紫氣騰函關，庚星耀倚天，八紘雲冉冉，四面水漣漣。
J40nB483_p0244c20║桃熟降王母，榴開醉李仙，鹿車欣御伍，鶴駕喜盤旋。
J40nB483_p0244c21║文物多師古，詞鋒伴友賢，玉堂光不夜，金谷酒如泉。
J40nB483_p0244c22║鐵券分符永，銅章浥露淵，宜亭增晏樂，閬苑益真詮。
J40nB483_p0244c23║味道瑤池上，逃禪象帝先，法源二諦共，誼結三生緣。
J40nB483_p0244c24║趙老時攜晉，寶公歲滿延，依依何以頌，願濟海山綿。
J40nB483_p0244c25║新秋有懷
J40nB483_p0244c26║颯颯凄風至，蕭然景物殊，雲迷古道隱，雨滴徑庭蕪。
J40nB483_p0244c27║法係憑他濫，禪心雅自符，報予林下客，守志急其孤。
J40nB483_p0244c28║中秋無月有感
J40nB483_p0244c29║寒蛩經噪砌，隙晷影頻移，人謂秋中節，我傷法晚時。
J40nB483_p0244c30║桂輪懸帳幕，冰鑑覆簾帷，寧肖蟾宮步，連空一掃之。
J40nB483_p0245a01║步劉郡侯韻
J40nB483_p0245a02║兩諦何殊別，唯空與未空，慈雲周性海，惠澤溥仁風。
J40nB483_p0245a03║報國心丹赤，投機雪點紅，世間出世法，貞越詎能窮。
J40nB483_p0245a04║寓石鼓和馬文學韻
J40nB483_p0245a05║石鼓聲傳久，推敲意可人，爐山空秀麗，錦水益清新。
J40nB483_p0245a06║隱士昂藏志，衲僧散淡身，融通不二旨，相共話無生。
J40nB483_p0245a07║贈余三護法
J40nB483_p0245a08║錦水一澄清，唯君惠澤深，幹旋舒壯志，經濟冠元勳。
J40nB483_p0245a09║漁牧關城閱，琴堂座席焄，相期話不二，兩諦喜春昕。
J40nB483_p0245a10║贈吳郡侯
J40nB483_p0245a11║梅燦喜芳妍，馨香播九天，陽春洵有腳，愛旭映全川。
J40nB483_p0245a12║里巷歌聲遍，關城瑞氣延，林泉何以頌，可是應金仙。
J40nB483_p0245a13║祝嵩山居士
J40nB483_p0245a14║二載隱天臺，埜心雅快哉，採芝尋古道，煨芋待英才。
J40nB483_p0245a15║寶掌乘雲集，安期駕鶴來，南星庚耀朗，共赴海門開。
J40nB483_p0245a16║示聞一上座
J40nB483_p0245a17║祖庭拭望久，機叩應臨時，青眼恒瞻盻，赤肩每在期。
J40nB483_p0245a18║開胸隨縱奪，捲席任成禠，卓爾徹天躍，垂鉤四海涯。
J40nB483_p0245a19║示泰來上座
J40nB483_p0245a20║君為我而至，為君我特回，尋源探虎穴，達岸鼓雲雷。
J40nB483_p0245a21║頭角興競出，掌拳俱拓開，摶風宜奮翮，泰運自天來。
J40nB483_p0245a22║贈睿珍上座
J40nB483_p0245a23║擔荷經年久，參差謾躋攀，乾坤朗若鑑，今古鎮如山。
J40nB483_p0245a24║祖道勤珍惜，宗綱莫放閒，行行須穎脫，宜闡上頭關。
J40nB483_p0245a25║贈馬司君
J40nB483_p0245a26║應現主中主，天然尊貴殊，玉樓懸古鏡，金冊篆新符。
J40nB483_p0245a27║二諦懷無間，三生約有孚，靈明原卓犖，進步足良圖。
J40nB483_p0245a28║祝武郡侯
J40nB483_p0245a29║庚耀燦浯水，籌添澍島萊，仁人躋壽域，庶物樂春臺。
J40nB483_p0245a30║權應五驄瑞，維期萬戶才，林泉時祝頌，指日仰三台。
J40nB483_p0245b01║祝劉鎮臺
J40nB483_p0245b02║喜留籌添屋，欣聞里巷歌，天香雲結篆，桂子月繁科。
J40nB483_p0245b03║一路威聲遠，三秋露沛多，舞松連紫氣，惠澤孰能過。
J40nB483_p0245b04║祝黃守府
J40nB483_p0245b05║節度重臨蜀，涪陵紫氣陳，松屏增列翠，黔水益澄清。
J40nB483_p0245b06║上苑桂棠永，瑤池桃藕榮，萍心何以晉，山海慶同春。
J40nB483_p0245b07║壽汪三護法
J40nB483_p0245b08║九十春光遍，關城景物嘉，翠屏朝獻彩，紫極晚飛霞。
J40nB483_p0245b09║日啖冰桃藕，時餐玉李瓜，埜情何以贈，芹藻賽丹沙。
J40nB483_p0245b10║贈馬護法（代作）
J40nB483_p0245b11║靈峰親記莂，法社喜同源，支許耽巖谷，李楊振教門。
J40nB483_p0245b12║金章蔭祖德，鐵券鎮宗藩，兩諦欽擔荷，依依介一言。
J40nB483_p0245b13║贈俗兄
J40nB483_p0245b14║手足重逢日，依依儒釋親，兩間成皓首，一氣度玄津。
J40nB483_p0245b15║慧遠邀蓮社，淵明醉本真，就中稱快處，濟濟蔭瓊林。
J40nB483_p0245b16║贈俗姪
J40nB483_p0245b17║至親喜再遘，一日勝於年，逸翮知元壯，修鱗洵夙緣。
J40nB483_p0245b18║家傳維啟後，世業已光前，埜外儔堪贈，吾宗慶躍然。
J40nB483_p0245b19║贈學正鄒檀越
J40nB483_p0245b20║多年懷夙願，君為我成圓，藏海重輪永，壽山鞏固延。
J40nB483_p0245b21║千秋經史聚，億代桂蘭聯，更冀三台耀，常持佛日宣。
J40nB483_p0245b22║登重龍山（上有龍池水、來鶴亭）
J40nB483_p0245b23║覽勝重龍上，登臨眼界超，鶴來擬丁令，杯渡換王喬。
J40nB483_p0245b24║企足捫星斗，凝眸遠市朝，惟池高且潔，飲鑑滌煩囂。
J40nB483_p0245b25║再步重龍兼柬羅學正
J40nB483_p0245b26║重龍稱勝趣，泉壓眾山川，源自定中發，鶴從空裏旋。
J40nB483_p0245b27║憑欄低市井，倚樹挹雲仙，追昔古資治，幸今仰二天。
J40nB483_p0245b28║贈重龍住持
J40nB483_p0245b29║曩昔水觀出，而今山厭看，水山轉舊局，日月運新丸。
J40nB483_p0245b30║具是堅貞操，持斯方便竿，濯纓濯足者，慎毋自輕瞞。
J40nB483_p0245c01║即事偶占
J40nB483_p0245c02║踏遍雲山趣，大都洵夙緣，君來胡應現，我至即還編。
J40nB483_p0245c03║葦渡疑真教，桴浮匪浪傳，棲棲何所事，界海任翛然。
J40nB483_p0245c04║和學正熊公
J40nB483_p0245c05║憶昔賢芳躅，遐心憩輞川，優遊唯學道，笑傲喜逃禪。
J40nB483_p0245c06║反第還皈佛，投機法悟仙，相將語不二，謾自謂幽玄。
J40nB483_p0245c07║其二
J40nB483_p0245c08║諦觀諸萬象，山靜水忙忙，老樹枝蒼翠，新林葉淡黃。
J40nB483_p0245c09║松篩金粉膩，池茁白蓮香，若個能齊物，來同共飲光。
J40nB483_p0245c10║五言
J40nB483_p0245c11║重龍山晚眺
J40nB483_p0245c12║重龍晚眺望，夕照挂枝斜，坐樂觀魚藻，行吟聽井蛙。
J40nB483_p0245c13║其二
J40nB483_p0245c14║龍山高且潔，池水甘而勻，樹曲如虯伏，石橫似虎蹲。
J40nB483_p0245c15║臨江八景
J40nB483_p0245c16║翠屏春曉
J40nB483_p0245c17║翠出群峰外，倚天勢莫休，挺然擁岸立，淑氣滿林丘。
J40nB483_p0245c18║紫極晚煙
J40nB483_p0245c19║淡淡如鋪練，橫拖紫極前，詳觀其出處，遠罩夕陽邊。
J40nB483_p0245c20║治平晨鐘
J40nB483_p0245c21║鍧聲徹太虛，震起斗杓磯，驚醒群生夢，行行得自揮。
J40nB483_p0245c22║巴臺夜月
J40nB483_p0245c23║玉魄正懸空，漁人鼓浪中，棹穿一天碧，釣起滿江紅。
J40nB483_p0245c24║鳴玉浮沙
J40nB483_p0245c25║溪湧金沙聚，人遊玉帶圍，相逢不是路，來往步如飛。
J40nB483_p0245c26║西岩瀑布
J40nB483_p0245c27║誰將此素絨，閃爍挂懸空，織造多機巧，絲毫不費工。
J40nB483_p0245c28║石臺照鏡
J40nB483_p0245c29║頑石解含情，溶溶若鑑瑩，屋廬皆端映，竹樹弗倒生。
J40nB483_p0245c30║五龍托寶
J40nB483_p0246a01║江頭堆異磧，宛轉若虯龍，共捧團圞石，回環洵水衝。
J40nB483_p0246a02║平都山
J40nB483_p0246a03║仙去名猶在，山空水益清，我來纔展拜，佇聽鹿長鳴。
J40nB483_p0246a04║拈頌
J40nB483_p0246a05║聚雲師翁荅漢月禪師四問。
J40nB483_p0246a06║第一問：「正睡著時，與死了燒了，心之與性，牙齒打不
J40nB483_p0246a07║著，須向這裏希取大用。如何是此處大用？」
J40nB483_p0246a08║荅云：「南泉貓兒，趙州狗子。」
J40nB483_p0246a09║頌：「捏不成團撥不開，如如了了自徘徊，旋元根境
J40nB483_p0246a10║離回互，彌勒徒勞顧善財。」
J40nB483_p0246a11║第二問：「沿流不止，絕卻真照，照不到處，如何是吹毛
J40nB483_p0246a12║用了急須磨，且道磨個甚磨？」
J40nB483_p0246a13║荅云：「鐵稜角丁丁枴枴，水鳥針飆飆瀟瀟。」
J40nB483_p0246a14║頌：「線斷重聯鏡破圓，前三後四了無關，磨稜合縫
J40nB483_p0246a15║阿誰鑑？黑漆崑崙一串穿。」
J40nB483_p0246a16║第三問：「用處既已脫卻心性，且莫在離心性處躲根，
J40nB483_p0246a17║除此二邊，如何相見？」
J40nB483_p0246a18║荅云：「朝拂南浦雲，暮捲西山水。」
J40nB483_p0246a19║頌：「獨露全彰空劫前，霧銷雲淨月華鮮，漁翁棹破
J40nB483_p0246a20║三更夢，野鶴枝啼半夜天。」
J40nB483_p0246a21║第四問：「近世野狐都說心性禪，不知姓張姓李？請禪
J40nB483_p0246a22║師代荅一轉語，貴圖天下衲僧脫卻腥臭。」
J40nB483_p0246a23║荅云：「麻姑擲米去，丁令化鶴歸。」
J40nB483_p0246a24║頌：「百家姓趙從頭錯，彼錯此錯錯莫休，錯錯頓令
J40nB483_p0246a25║錯亦錯，一天霜月晒骷髏。」
J40nB483_p0246a26║舉聚雲師翁問漢月禪師四問。
J40nB483_p0246a27║第一作相問：「用水一碗，貯米七粒，架茅草十字在上，
J40nB483_p0246a28║請道是甚麼義？」
J40nB483_p0246a29║荅云：「撲翻明鏡換烏珠，粉碎虛空抽橫骨。」
J40nB483_p0246a30║頌：「一二三四五六七，七六五四三二一，顛拈倒弄
J40nB483_p0246b01║行摩訶，摩訶般若波羅蜜。」
J40nB483_p0246b02║第二問：「▆▆溈仰九十六種圓相收在六義，這個收
J40nB483_p0246b03║在那一義？」
J40nB483_p0246b04║荅云：「陳公睡重，脅老眠輕。」
J40nB483_p0246b05║頌：「一團和氣鼓春風，八萬四千數莫窮，只在尋常
J40nB483_p0246b06║方寸裏，熨斗煎茶銚不同。」
J40nB483_p0246b07║第三問：「古人道：『八角磨盤空裏走。』不知是空走磨？磨
J40nB483_p0246b08║走空？」
J40nB483_p0246b09║荅云：「跌宕二儀，摩娑六子。」
J40nB483_p0246b10║頌：「日月籠中鳥，乾坤馬上毛。放去也轟雷掣電，收
J40nB483_p0246b11║來兮靜浪潛濤。俯仰折旋無不是，何如畢吏飲酕
J40nB483_p0246b12║醄。」
J40nB483_p0246b13║第四問：「老鼠吞大象，蝦蟆口咬著。吞不入，拖不出。蒼
J40nB483_p0246b14║頭老兒跳一步，請下一轉語。」
J40nB483_p0246b15║荅云：「風吹石臼眼麻迷。」
J40nB483_p0246b16║頌：「六根互用碗脫臼，四大抽添眉結絛，寄語時人
J40nB483_p0246b17║休顧戀，一聲欸乃徹雲霄。」
J40nB483_p0246b18║舉：「聚雲師翁令僧問破山禪師：『智不到處，切忌道著，
J40nB483_p0246b19║道著即頭角生。』語未終，山便啐。僧云：『作麼生會？』山云：
J40nB483_p0246b20║『會個甚麼？』僧作禮，山與一踏。僧云：『還有麼？』山擬取棒，
J40nB483_p0246b21║僧便出。」師聞之，呵呵大笑。
J40nB483_p0246b22║拈云：「啐與踏，棒與摑，是耶？非耶？至今誠為不了之
J40nB483_p0246b23║案。何也？謾道笑裏無刀。」
J40nB483_p0246b24║頌：「卦爻未動早蒙屯，況復披雲更露文，爭似東風
J40nB483_p0246b25║一吹綻，千紅萬紫逐時昕。」
J40nB483_p0246b26║舉：「劉墨仙居士持聖恩錄與聚雲，坐間論及楊岐、九
J40nB483_p0246b27║峰之語，雲問曰：『正恁麼時，楊岐在前，九峰在前？』士良
J40nB483_p0246b28║久，遂問：『和尚作麼生？』雲便喝。士曰：『這一喝是前是後？』
J40nB483_p0246b29║雲翹一足，士便禮拜。」
J40nB483_p0246b30║拈云：「唱喁和于，乃後先之啟迪；喝中棒下，實賓主
J40nB483_p0246c01║之機鋒。個中還有不蹈此輒者麼？也是徐六擔板。」
J40nB483_p0246c02║頌：「問道何如見道真，敲枷打鎖貴無心，翹伸參禮
J40nB483_p0246c03║髑髏露，已覺回頭錯應人。」
J40nB483_p0246c04║舉：「聚雲聽晚課畢，問僧云：『僧是自己，又皈個甚麼？』僧
J40nB483_p0246c05║云：『和尚也須歸方丈。』雲曰：『用歸作麼？』僧趨前而立。雲
J40nB483_p0246c06║曰：『好個臨終西方境，分明在目前。』僧云：『用臨終作麼？』
J40nB483_p0246c07║雲曰：『我是死了不曾埋底。』僧云：『若活來，西方則無矣。』
J40nB483_p0246c08║雲曰：『如佛度一切。』」
J40nB483_p0246c09║拈云：「好個西方境，無端添了許多狼藉，且道如何
J40nB483_p0246c10║與伊？除卻數聲清磬是非外，一個閒人天地間。」
J40nB483_p0246c11║頌：「求人莫若求己，倚門傍戶暫止。家家路透長安，
J40nB483_p0246c12║未識長安程幾。程幾幾，方寸裏，一元燦燦，三輪濟
J40nB483_p0246c13║濟。」
J40nB483_p0246c14║舉：「聚雲問僧：『汝自金粟來，如何是金粟得力句？』僧云：
J40nB483_p0246c15║『白雲覆青山，青山不露頂。』雲曰：『此是意識家語。如何
J40nB483_p0246c16║是得力句？』僧云：『虛空粉碎，大地平沉。』雲曰：『此是義學
J40nB483_p0246c17║家語。如何是得力句？』僧云：『一拳打破時如何？』雲曰：『此
J40nB483_p0246c18║是衲僧家語。如何是得力句？』」
J40nB483_p0246c19║拈云：「路遙知馬力，日久見人心，雖然言端語的，未
J40nB483_p0246c20║免苦口叮嚀。要識叮嚀處麼？一番遇飯一番飽，一
J40nB483_p0246c21║度聞雷一度驚。」
J40nB483_p0246c22║頌：「肩擔日月步風雲，俯視乾坤灰線痕，線斷焰銷
J40nB483_p0246c23║絕朕跡，從教鵑鳥叫深林。」
J40nB483_p0246c24║舉：「聚雲閱五代史次，僧問云：『既是死了不曾埋底，又
J40nB483_p0246c25║如何荅得話？』雲曰：『唐以劉瓚為秦王傳。』」
J40nB483_p0246c26║拈云：「儂家不管興亡事，盡日和雲占洞庭。」
J40nB483_p0246c27║頌：「剔透肯綮不留筋，庖丁刃發若新硎，停刀四顧
J40nB483_p0246c28║儔能解，煙水茫茫泡影明。」
J40nB483_p0246c29║舉：「僧問聚雲：『世尊道：「天上天下，唯吾獨尊。」為甚麼雲
J40nB483_p0246c30║門要一棒打殺？』雲曰：『路見不平，傍人鏟削。』進云：『既打
J40nB483_p0247a01║殺，為何將與狗子喫？』雲曰：『一報還一報。』」
J40nB483_p0247a02║拈云：「從教冤債自分明，千古萬古阿喇喇。」
J40nB483_p0247a03║頌：「見得分明用得親，不平還有不平人，個中娛樂
J40nB483_p0247a04║無窮已，那肯輕將持贈君。」
J40nB483_p0247a05║舉：「僧問聚雲曹洞宗旨，雲曰：『汝曾問過人麼？』僧云：『曾
J40nB483_p0247a06║問瑞象來。』雲曰：『渠作麼生荅？』僧云：『他豎五指。』雲曰：『死
J40nB483_p0247a07║漢！還問甚麼人？』僧云：『問萬峰。』雲曰：『渠作麼荅？』僧云：『他
J40nB483_p0247a08║打五棒。』雲曰：『死漢！』僧便問：『如何是君向臣？』雲打僧一
J40nB483_p0247a09║扇。『如何是臣奉君？』雲將扇一旋。『如何是君？』雲豎起扇。
J40nB483_p0247a10║『如何是臣？』雲橫按扇。『如何是君臣道合？』雲擲下扇。僧
J40nB483_p0247a11║便禮拜。」
J40nB483_p0247a12║拈云：「東坡羹，看破天下禪和子；聚雲扇，驗盡世上
J40nB483_p0247a13║野狐禪。若遇醉臥雨中，並其一而亡之者來，又作
J40nB483_p0247a14║麼與伊打當？」
J40nB483_p0247a15║頌：「機不離位墮毒海，乘時打劫陷深坑，奉向共功
J40nB483_p0247a16║功弗共，日午三更調轉新。」
J40nB483_p0247a17║舉：「聚雲問書記云：『會寫不怕筆頭樁。』記云：『不打這鼓
J40nB483_p0247a18║笛。』雲打云：『不打這鼓笛。』記云：『無手人又作麼生？』雲打
J40nB483_p0247a19║云：『不打這鼓笛。』記云：『草裏漢。』雲復打云：『不打這鼓笛。』」
J40nB483_p0247a20║拈云：「皮也無，打甚麼鼓？鼓也無，打甚麼皮？雖未爛
J40nB483_p0247a21║額燋頭，難為毘鼓畢地。」
J40nB483_p0247a22║頌：「鞀鼓年年鬧不休，何人善解汨江愁，滿聲直透
J40nB483_p0247a23║雲霄也，免使華亭覆卻舟。」
J40nB483_p0247a24║舉：「聚雲問僧：『喚作竹篦則觸，不喚作竹篦則背。首山
J40nB483_p0247a25║念唱道：「大慧依樣畫葫蘆。」聚雲又作麼生？』僧云：『鐵稜
J40nB483_p0247a26║角笑殺水烏龜。』雲便打。」
J40nB483_p0247a27║拈云：「雖然不借陽和令，自在東風暖上林。」
J40nB483_p0247a28║頌：「顛拈倒弄慣施為，唱道依摸總屬痴，菱角烏龜
J40nB483_p0247a29║開夜晏，從教一擊亡所之。」
J40nB483_p0247a30║舉：「聚雲因僧多慕朝海，乃云：『海雖闊大，都是川水流
J40nB483_p0247b01║去底。』僧云：『未審川水在甚麼處流來？』雲喚侍者云：『盤
J40nB483_p0247b02║中菜著些醋好。』」
J40nB483_p0247b03║拈云：「海水雖川水匯源，卻也鹹淡各別，無端添醋，
J40nB483_p0247b04║其中可謂酸鹹得所。」
J40nB483_p0247b05║頌：「萬派朝宗入海源，酸鹹苦澀一般餐，舌頭好教
J40nB483_p0247b06║知溫暖，唼著些兒心膽寒。」
J40nB483_p0247b07║舉：「聚雲因侍者設桌太遠，雲自撤近前。者云：『君子離
J40nB483_p0247b08║臺三尺。』雲曰：『小人聻？』者云：『挨桌磕膝。』雲曰：『衲僧分上。』
J40nB483_p0247b09║者無語。」
J40nB483_p0247b10║拈云：「中庸之為德，全在體物而不可移。侍者幸自
J40nB483_p0247b11║不語，若語，未免反了中庸。」
J40nB483_p0247b12║頌：「踢倒飯床捲卻席，小人君子兩難立。面皮翻轉
J40nB483_p0247b13║衲僧機，無言有語只這是。是不是，王老莊中喫油
J40nB483_p0247b14║餈，土地至今猶害噎。」
J40nB483_p0247b15║舉聚雲示四字。
J40nB483_p0247b16║【圖】
J40nB483_p0247b17║拈云：「頭戴剛叉帽，身穿衲結衣。」
J40nB483_p0247b18║頌：「魚遊江水月當空，散步徜徉興趣濃，木馬泥牛
J40nB483_p0247b19║憑運轉，銀河斗柄直朝東。」
J40nB483_p0247b20║【圖】
J40nB483_p0247b21║拈云：「看他家事忙，且道承誰力？」
J40nB483_p0247b22║頌：「幾度憑欄數白雲，山頭石畔恰相應，腳跟弗動
J40nB483_p0247b23║閒觀聽，鳥語溪聲演梵音。」
J40nB483_p0247b24║【圖】
J40nB483_p0247b25║拈云：「舌端湧素馬，鼻息納金牛。」
J40nB483_p0247b26║頌：「煙嵐為蓋月為燈，鐵脊隳空萬境澄，耳裏厭聞
J40nB483_p0247b27║吳鼠鬧，眼中詎視黔驢鳴。」
J40nB483_p0247b28║【圖】
J40nB483_p0247b29║拈云：「翻身那管布單破，普天匝地一聲雷。」
J40nB483_p0247b30║頌：「地作枕兮天作衾，一齁鼾夢老乾坤，黃粱熟矣
J40nB483_p0247c01║華胥覺，喚醒從前錯悟人。」
J40nB483_p0247c02║舉：「聚雲師翁示眾云（沒量大人被語默裏轉）：『撥塵見佛（抖擻破▆瓦），
J40nB483_p0247c03║佛亦是塵（光耀恒沙數）。問了荅了（兒啼女哭），直下翻身（還須擊碎髑髏）。
J40nB483_p0247c04║請君再進一杯酒（爭似盧仝七碗茶），西出陽關無故人（腦後見腮，
J40nB483_p0247c05║莫與往來）。』」
J40nB483_p0247c06║拈云：「一等沒絃琴，三換無孔笛。」
J40nB483_p0247c07║頌：「淡淡煙籠樹影橫，松濤竹詠雜溪聲，誰知陌上
J40nB483_p0247c08║黃鸝囀，露出深閨幽隱情。」
J40nB483_p0247c09║華嚴三觀頌
J40nB483_p0247c10║色空無礙，雲飛天外，飆飆颻颻，霮霮䨴䨴。景靜物閒，
J40nB483_p0247c11║神融意醉，沒頭沒腦，大虛粉碎。
J40nB483_p0247c12║理事無礙，須彌投芥，不寬不窄，穩持穩載。無正無偏，
J40nB483_p0247c13║不觸不背，縱奪卷舒，我觀自在。
J40nB483_p0247c14║事事無礙，蛇蟲蜂蠆，活捉生擒，貴買賤賣。六道逍遙，
J40nB483_p0247c15║四生萃類，不乞一文，放下布袋。
J40nB483_p0247c16║十二時歌
J40nB483_p0247c17║雞鳴丑，驚起子胡那隻狗，聲吠啀喍醒齁鼾，角催嗚
J40nB483_p0247c18║咽寒星斗。慢思惟，慵動口，下榻更衣正抖擻。究竟堅
J40nB483_p0247c19║持獲法身，妙音清梵勤操守。
J40nB483_p0247c20║平旦寅，曙光灼破廣寒城，琉璃殿上逍遙過，碧玉階
J40nB483_p0247c21║前坦蕩行。不羨貴，不憂貧，乾坤讓我一閒身。耽名逐
J40nB483_p0247c22║利輕浮子，樂隱修真散淡僧。
J40nB483_p0247c23║日出卯，光輝萬象分妍好，無絃曲調協妙音，沒底籃
J40nB483_p0247c24║兒盛至寶。徇賢愚，隨拙巧，一齊附入靈雲老。桃萼芳
J40nB483_p0247c25║鮮醫眼沙，梅核渾淪塞口棗。
J40nB483_p0247c26║食時辰，收摺巾單入眾行，撞著飯頭橫鐵橛，返聞奯
J40nB483_p0247c27║老度金針。末後句，讓當仁，從教同吐不同吞。吸乾滄
J40nB483_p0247c28║海母勞舌，嚼碎虛空不動唇。
J40nB483_p0247c29║禺中巳，搬柴運水原常事，拾得一頭拋一頭，解空四
J40nB483_p0247c30║句非四句。莫踟躕，休擬議，折旋俛仰無不是。兩翼蜻
J40nB483_p0248a01║蜓俱摘卻，一枚鐵釘恰相似。
J40nB483_p0248a02║日南午，時御白牛親步伍，掩耳偷鈴樓子歌，奪精賣
J40nB483_p0248a03║肥盤山脯。唱者唱，舞者舞，脫落繁柯毋滯阻。得得撲
J40nB483_p0248a04║翻布袋錢，斑斑倒跨豐干虎。
J40nB483_p0248a05║日昳未，明白轉身親異類，縮尾伸頭假顛狂，張牙露
J40nB483_p0248a06║爪閒遊戲。脫功勳，卸尊貴，若不拿三便道四。雉雀沖
J40nB483_p0248a07║霄羊角摶，野狐陣鼓金毛隊。
J40nB483_p0248a08║晡時申，忙著蓑衣整釣綸，樵子負薪擔霧重，牧童橫
J40nB483_p0248a09║笛隔煙輕。小釋迦，老華亭，者回負命有金鱗。短舠巨
J40nB483_p0248a10║楫俱拋棄，餌月鉤雲一並吞。
J40nB483_p0248a11║日落酉，分咐泥豬並癩狗，朝去暮來勤把捉，出作入
J40nB483_p0248a12║息牢堅守。叩妙玄，問知有，管他陰六與陽九。擬于天
J40nB483_p0248a13║際覓南辰，已自袖中藏北斗。
J40nB483_p0248a14║黃昏戌，縷腰繩子常收束，夜明簾外快抽身，荊棘林
J40nB483_p0248a15║中謾住足。莫瞞頇，勤照燭，寧分稚壯與真俗。薪傳一
J40nB483_p0248a16║盞無盡燈，焰覆三尊常住佛。
J40nB483_p0248a17║人定亥，玉魄懸空銀色界，不須黑夜扮觀音，寧向太
J40nB483_p0248a18║陽粧自在。原本有，非借貸，何必囊藏與被蓋。蕉鹿既
J40nB483_p0248a19║空心性恬，華胥早覺夢魂快。
J40nB483_p0248a20║半夜子，於穆緝熙存敬止，泥牛啣月臥深潭，木馬嘶
J40nB483_p0248a21║風棲澗底。飲瓊漿，餐玉醴，個個無褌長者子。自覺覺
J40nB483_p0248a22║他三覺圓，後天天復先天啟。
J40nB483_p0248a23║讚
J40nB483_p0248a24║慶忠老人真
J40nB483_p0248a25║稽首禮師像，像兮不可擬。翹勤讚師真，真兮妙難比。
J40nB483_p0248a26║讚禮俱莫及，冤結何時已。劈筈奪窩，貫便神鋒。就機
J40nB483_p0248a27║打劫，徵入骨髓。惹得兒孫苦效顰，向道眉毛生板齒。
J40nB483_p0248a28║那裏是毛生處聻。裊裊香煙白鶴飛，轟轟雷電金光
J40nB483_p0248a29║紫。喝一喝。
J40nB483_p0248a30║慶忠老人半影
J40nB483_p0248b01║眉橫鼻直睛青，廣顙豐頤，月面捲軸，丈室相親，原來
J40nB483_p0248b02║只是者漢。唯其個裏丹衷，匪輕可以稱讚。繼起也，狐
J40nB483_p0248b03║涎勢若消霜；整頹兮，細軌洞然懸鑑。噫！贓私露，出沒
J40nB483_p0248b04║遮欄，一任大小半滿，在在處處，隨宜應現。
J40nB483_p0248b05║釋迦栴檀瑞像（有恒禪人請）
J40nB483_p0248b06║大哉能仁，示茲瑞像。不居王宮，豈住天上。剎塵遍滿，
J40nB483_p0248b07║匪虛匪誑。一瞻一禮莫輕瞞，是則有恒真供養。
J40nB483_p0248b08║送子觀音
J40nB483_p0248b09║童子在膝，紫竹參天。撫摩顧注，慈意宛然。婆心急切，
J40nB483_p0248b10║悲願恒圓。龍女近侍，善財遙瞻。意其有法說兮，休從
J40nB483_p0248b11║眼聽；意其無相睹兮，毋用耳觀。如此方得大自在，夫
J40nB483_p0248b12║是之謂有靈有感，有因有緣。
J40nB483_p0248b13║祖峰和尚
J40nB483_p0248b14║認真即假，以假為真，真假不立，讚頌何云？何所云，卻
J40nB483_p0248b15║有憑。憑君崛起祖室，憑君丕顯門庭，門庭祖室重恢
J40nB483_p0248b16║拓，從教依缽自繩繩。
J40nB483_p0248b17║徐見宇善士
J40nB483_p0248b18║耄耋介壽兮，瑞藹忠南。玉筍斑濟兮，永永厥傳。塗染
J40nB483_p0248b19║丹青兮，猊像生嚴。手執箑扇兮，舒卷優閒。蘭芳桂秀
J40nB483_p0248b20║兮，於斯見焉。讚諭莫可紀及兮，從教香煙綿邈，萬億
J40nB483_p0248b21║斯年。
J40nB483_p0248b22║徐孺人
J40nB483_p0248b23║手輪一百數循環，靡罄靡窮。坤德卓爾厚載，楂梨橘
J40nB483_p0248b24║抽崇隆。念念欣從樂土，心心注想金容。酌水獻花勤
J40nB483_p0248b25║頂禮，彌陀親記獲圓通。
J40nB483_p0248b26║松下達磨
J40nB483_p0248b27║昔將隻履西歸，今則雙屣仍見，蘆葦變作葫蘆，擔頭
J40nB483_p0248b28║少卻經卷。總是丹青妄塗摸，致令吾祖巧應現，輪珠
J40nB483_p0248b29║疊膝信安排，未識婆心那一片。是何婆心聻？咦！松陰
J40nB483_p0248b30║爭似嵩山堅？壁面何如親覿面？
J40nB483_p0248c01║觀音
J40nB483_p0248c02║童子渾濯，狻猊威獰。兩兩互相參禮，巍巍疊坐慈尊。
J40nB483_p0248c03║這慈尊，勿外尋。在邇而求諸遠，在己而求乎人。其人，
J40nB483_p0248c04║其人。水月珠珍原在海，鉼[金*弁]釵釧詎逃金。
J40nB483_p0248c05║面壁達磨（二）
J40nB483_p0248c06║三三挨過年頭，一一不知月尾。苦苦面壁何讎，默默
J40nB483_p0248c07║腰雪失理。大家徒費痴肝腸，他咱原是我的。你、你、你，
J40nB483_p0248c08║都盧是個真師真弟子。
J40nB483_p0248c09║脊骨剛似銕，心膽逕如風。九載熊山闃寂，一花少室
J40nB483_p0248c10║崇隆。盡屬懸疣負贅，徒自避影逃空。還知後面底人
J40nB483_p0248c11║麼？才也養其才，忠也養厥忠。
J40nB483_p0248c12║渡江達磨（二）
J40nB483_p0248c13║犯人苗稼摘蘆枝，撥浪穿沙涉水泥。不是無端輕賣
J40nB483_p0248c14║弄，總為痴心未化而。那裏是，未化處，忙攜隻履潛歸
J40nB483_p0248c15║去，又被宋雲識得伊。識得也，卻無詞，嘴烏面黑到斯
J40nB483_p0248c16║時。
J40nB483_p0248c17║對梁皇云不識，一葦航飄然去。雖是浪靜波恬，爭奈
J40nB483_p0248c18║悶來多睡。至今猶未醒醒，鼾聲遍震天地。且幸長年
J40nB483_p0248c19║懵懂，稍覺時，勢須還神光那一臂。
J40nB483_p0248c20║自讚
J40nB483_p0248c21║原名治平祖堂，敕建振宗禪寺。維其創造兼守，不惜
J40nB483_p0248c22║腦門著地。一味素分安貧，百般外緣不事。弗拈三要
J40nB483_p0248c23║三玄，務徵末後一句。非又不非，是卻不是。腳跟掉動
J40nB483_p0248c24║解談禪，鼻孔無聲演妙義。噫！（妙微上座請）
J40nB483_p0248c25║功無一點，事有千錯，株守振宗三十載餘，偶遊江浙
J40nB483_p0248c26║四八月個，無端描寫陋形，卻是照程列課。謂是竺峰
J40nB483_p0248c27║耶？可諾則諾；謂非竺峰耶？將錯就錯。錯不錯，高豎兩
J40nB483_p0248c28║道粗眉，一任諸人說長短，論醍醐、談毒藥。咦！（渾玉上座請）
J40nB483_p0248c29║本無位次，何用安排？不偏不倚，如去如來。強將圖形
J40nB483_p0248c30║畫影，洵是火裏蓮開，蓮開從教香九九，燈籠露柱舞
J40nB483_p0249a01║三臺。久踞振宗寺，遠往江浙回，回還迥無有何定？水
J40nB483_p0249a02║邊林下暢予懷。暢余懷，雅快哉！曇林瑞蔭香煙永，麈
J40nB483_p0249a03║尾飛揚慧炬輝。（曇蔭居士請）
J40nB483_p0249a04║見初禪人
J40nB483_p0249a05║手持一百八，循環合其數。見見之時念不妄，兀兀其
J40nB483_p0249a06║問醒初步。梓枝挺秀真俗芳，花蕊芬榮枝葉裕。云是
J40nB483_p0249a07║像兮矚之不見其光，言非像兮卻之端有本據。是何
J40nB483_p0249a08║據，六字耑持聖德昭。生生頂禮波羅蜜諦。
J40nB483_p0249a09║
J40nB483_p0249a10║
J40nB483_p0249a11║
J40nB483_p0249a12║　　　　嗣法門人性印徒海（覺　澄　清　明　台）孫寂（壽　長）
J40nB483_p0249a13║　　　　捐貲刊刻
J40nB483_p0249a14║　　　本師老和尚語錄第四卷。
J40nB483_p0249a15║
J40nB483_p0249a16║
J40nB483_p0249a17║
J40nB483_p0249a18║
J40nB483_p0249a19║
J40nB483_p0249a20║竺峰敏禪師語錄卷之四終