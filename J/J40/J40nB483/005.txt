J40nB483_p0249b01║竺峰敏禪師語錄卷之五
J40nB483_p0249b02║嗣法門人性（鉅　湛）等編
J40nB483_p0249b03║書問
J40nB483_p0249b04║復沈縣尹
J40nB483_p0249b05║掀翻界地若為酬？擢破虛空誰可補？直謂大居士所
J40nB483_p0249b06║閱者先老人錄耳，詎意（某）等俱被青睛賞鑑耶？譽（某）
J40nB483_p0249b07║乎？冤（某）甚矣！蒼天！蒼天！翰札諄諄，誠有未見老人之
J40nB483_p0249b08║嘆，然老人鼻孔既落居士手中，老人面目未嘗不在
J40nB483_p0249b09║居士眼裏，似亦可以無憾。舌頭在口，居士業已自信，
J40nB483_p0249b10║更復何說？遠承遣莫，兼荷誄辭，老人這段光明卻又
J40nB483_p0249b11║向居士筆尖頭流輝去矣。所請舍利如命數十顆，幸
J40nB483_p0249b12║珍重藏之，敬寄老人遺杖一莖、字帖一本，一任我大
J40nB483_p0249b13║居士焚之折之，惟不作吾宗話柄可耳。
J40nB483_p0249b14║候童真和尚
J40nB483_p0249b15║恭惟吾兄，道行海國，名振蜀川。棒喝齊施，滿地狐涎
J40nB483_p0249b16║消曝雪；宗教俱敞，遍空花雨藹晴煙。匪特布千古徽
J40nB483_p0249b17║猷，亦抑啟百代異業。敬之深矣，慶亦悠歟！（弟）迺樗散
J40nB483_p0249b18║劣質，忝同社火甄陶。赧承麗澤相滋，愧未青藍企及。
J40nB483_p0249b19║年來雁行折陣，徒切春樹暮雲。素鯉頻臨，一代時師
J40nB483_p0249b20║收眼角；佳編三復，萬里英豪納鑑中。更祈折攝等慈
J40nB483_p0249b21║文，頓使頑懦解便僻。躋攀莫定，把臂誓期。大家打鼓
J40nB483_p0249b22║弄琵琶，一眾登堂歡燕翼。俚辭裁復，郢筆當揮。
J40nB483_p0249b23║候嵩山馬司君
J40nB483_p0249b24║百辰拱聚，萬彙敷榮。榴開壯不老之丹，桃熟慶無疆
J40nB483_p0249b25║之福。正鶴筭與時偕臻，寶籙並日俱永矣。賀賀。曩接
J40nB483_p0249b26║翰教，足徵注念。總緣去不忍恝之心，不無一番濡滯，
J40nB483_p0249b27║是以未遑報命。夏初承貴治譚門眾檀信重為挽留，
J40nB483_p0249b28║故爾暫借一枝於新聖耳。緬想大檀越法誼攸關，同
J40nB483_p0249b29║風千里，自是不以遠近內外殊觀也。適茲嶽降，理合
J40nB483_p0249b30║登堂，快睹百壽圓開，欣聆千秋歲永。攜雲門，邀趙老，
J40nB483_p0249c01║庶宜亭真樂，別增野趣。其如拄杖子不力，徒增戀慕
J40nB483_p0249c02║已耳。聊申賀私，曷勝神往。
J40nB483_p0249c03║復杜瑞蘭居士
J40nB483_p0249c04║桃李培春樹，經書掩目扉，正居士樂自然，天地快清
J40nB483_p0249c05║淨之神魂。荷！荷！治平這舖功德，承諸檀極力劻勷，于
J40nB483_p0249c06║月八已將圓滿矣。唯恒嘗守護，道誼愈嘉，下手點眼
J40nB483_p0249c07║者能有幾哉？姑拈則古人公案以似。昔張拙秀才參
J40nB483_p0249c08║石霜和尚，霜問曰：「秀才何姓？」曰：「姓張名拙。」霜曰：「覓巧
J40nB483_p0249c09║了不可得，拙自何來？」才有省，即呈偈云云。居士但將
J40nB483_p0249c10║這公案朝參暮叩，念念予懷，則倉忙壯稚無二乃心，
J40nB483_p0249c11║巧拙賢愚唯一其志，如是匪特松蕙穿針，自應金針
J40nB483_p0249c12║刺腐耳，有何難易苦樂之足云乎？
J40nB483_p0249c13║復童和尚
J40nB483_p0249c14║濟北之道，慧祖重光。朝陽之傳，雲翁鼎振。微我先老
J40nB483_p0249c15║人，於干戈劫焰中，轉大法輪。儔能克昌厥後，丕顯宗
J40nB483_p0249c16║猷哉。吾兄年來，戮力法門，苦心苦志。綸竿指處，收盡
J40nB483_p0249c17║奇英，第未識負命金鱗有幾耶？今別和尚，又將派匯
J40nB483_p0249c18║南洋，益知我慧祖之道，源遠而流長也。（弟）幾欲順舟，
J40nB483_p0249c19║與兄共賞普陀勝蹟。無何，忠郡文武護法，再四挽留。
J40nB483_p0249c20║去不忍恝，住則神疲話聚，姑有待耳。吾兄倘懷故里
J40nB483_p0249c21║蓍簪，遠邇圖新大業。俾一燈聯燈，以至無盡燈，一傳
J40nB483_p0249c22║再傳，直欲千萬傳。在在甘露門開，頭頭剎竿幢建，正
J40nB483_p0249c23║符仙箕所謂逢虎大闡，風聲遍動明矣。關山修阻，惱
J40nB483_p0249c24║我遐思。寤寐時通，筆舌難罄。
J40nB483_p0249c25║又
J40nB483_p0249c26║蘭芳春谷，菊綻秋籬。彼物物也，而能順序與推，應時
J40nB483_p0249c27║不爽者如是。矧茲法運興隆，因緣輻輳，又豈偶然哉？
J40nB483_p0249c28║目今別公海上獨步，吾兄在處卓標，我老人與三和
J40nB483_p0249c29║尚，寂光中不言而慰，不介而符。易東道南之慶，匪筆
J40nB483_p0249c30║舌所能悉矣。唯（弟）株守治平，痴拙自甘。年來鑄造諸
J40nB483_p0250a01║功德，兼啟三載幽明，兩利勝會。雖則稱水和泥，似覺
J40nB483_p0250a02║勞勞靡息，欲罷不能。良由福慧二嚴，未獲精誠純萃，
J40nB483_p0250a03║故爾舉動維艱，親教愈遠。吾兄邇者作略新奇，道聲
J40nB483_p0250a04║藹著，自是人天愛戴，神鬼欽尊。則在在廣建赤幟，頭
J40nB483_p0250a05║頭奮發狻猊，四海英賢，疇不欣其徑山楨幹益榮，佛
J40nB483_p0250a06║日輪光普耀？致若妄庸魔吐，何煩芥帶齒頰哉？螢火
J40nB483_p0250a07║詎傷日月之明乎？地遠衷長，穎楮難悉。
J40nB483_p0250a08║復別菴和尚
J40nB483_p0250a09║聚雲先師翁曾於朝陽洞中識得徑山一口慧泉，在
J40nB483_p0250a10║在標名，時時顯字，是以涉海入吳，適閩過越，方向湖
J40nB483_p0250a11║東院裏輕輕逗露腥薌，諸方將來錦水江干、三目山
J40nB483_p0250a12║頂，激揚湧沸，霧驟雲興，一時麇至者夥矣。得我先老
J40nB483_p0250a13║人繼起，盡此一派曹源，直入干戈劫火中，振鬣無休，
J40nB483_p0250a14║霏灑靡罄。嗣後玉印江頭又得解擔於高峰和尚，復
J40nB483_p0250a15║攪長河收入一滴，持向檇李鴛湖一番洗雪，源源本
J40nB483_p0250a16║本，冤結無休。今和尚卓爾匯含南溟，奚啻摶風九萬、
J40nB483_p0250a17║激水三千？誠所謂斬新日月，特地乾坤。（某）雖放酣丘
J40nB483_p0250a18║壑，而志願足矣。但未識這點真源，從教永住白花，按
J40nB483_p0250a19║時潮候，更須杯渡，普濟群靈也耶？雲月雖通，關河未
J40nB483_p0250a20║免，少間屢承索我贓私。至若（某）之素志，實懶且拙，矧
J40nB483_p0250a21║年來株守治平，日與木石撕結，雖有數則唾餘，無乃
J40nB483_p0250a22║應時塞責，詎可遺臭諸方？頻煩注念，增愧愧耳。讀諸
J40nB483_p0250a23║佳編，著作清新，發藥超邁，暫爾
J40nB483_p0250a24║皇恩遠沛，天使雲臨，佇見紫衣光賁，佛日重輪矣。唯冀
J40nB483_p0250a25║深穩德性，大展金鎞，謾謂智老再世，即起從上而問，
J40nB483_p0250a26║亦莫是過者，筆莫悉衷，神與俱往。
J40nB483_p0250a27║又
J40nB483_p0250a28║王老師修行無力，卻被鬼神覷破，土地前更添一分，
J40nB483_p0250a29║治平拄杖今將𨁝跳，又為檀信東扯西拉，那一分畢
J40nB483_p0250a30║竟指向甚處安著好？細讀歷歷佳編，綽綽然確有回
J40nB483_p0250b01║天之勢，益思隱隱愚衷，急急焉恨無縮地之謀，恁麼
J40nB483_p0250b02║也不得，不恁麼也不得，恁麼不恁麼總不得，和尚其
J40nB483_p0250b03║何以寬慰我心耶？致若晤聚商酌之縷衷，愚若賢座
J40nB483_p0250b04║自為備述，茲不贅。
J40nB483_p0250b05║復體如和尚
J40nB483_p0250b06║白露凝寒梧葉墜，玉輪皎潔桂香飄，正和尚德化維
J40nB483_p0250b07║新，道行普應時也。羨羨！（弟）年來木石勞勞靡息，雖暫
J40nB483_p0250b08║渡江南，休靜三載，無何治平未得卸肩，客冬又被郡
J40nB483_p0250b09║人士再㘞挽歸，了此蟲豸。和尚聞之，惜乎慰耶！屢承
J40nB483_p0250b10║翰教盛貺，不為禮數優渥，兼之獎譽過情，頷愧良多。
J40nB483_p0250b11║近聞拄杖芒鞋有𨁝跳之意，特走奉迎，倘慨惠然，詎
J40nB483_p0250b12║獨手足得以聚談？益令兩諦渴塵一瀉，倏聞烽煙之
J40nB483_p0250b13║傳，而道人拄杖所指，自有龍天拱護。況治平、新聖相
J40nB483_p0250b14║望咫尺，南北叢席任意安居，幸勿遲疑，解我懸念。
J40nB483_p0250b15║復醒徹和尚
J40nB483_p0250b16║天地蘧蘆也，長揖者只經一宿；古今傳舍也，采真者
J40nB483_p0250b17║無容半偈。斯語匪獨為世諦而言，即林下人亦莫是
J40nB483_p0250b18║過者。自癸卯別後，再圖聚首，詎意甲寅變起倉卒，急
J40nB483_p0250b19║歸治平圓成祖塔。逮塔工稍就，而祖席缺如，復為匏
J40nB483_p0250b20║繫。雖年來滄桑幾度，日與木石撕結，勞勞未已，是以
J40nB483_p0250b21║手足各天，衡音杳若。甲子冬，暫渡江南，漸圖白下。無
J40nB483_p0250b22║何，忠、石兩地諸檀信再四挽留，只得勉焉，寓錫於新
J40nB483_p0250b23║聖院耳。適接手翰，依依宛如覿面，所云秋晚後進，目
J40nB483_p0250b24║擊心傷，在在同況。唯冀吾兄深穩德性，益增遐齡，與
J40nB483_p0250b25║趙老寶公把手共遊，則獅子菴中多獅子子，兩諦光
J40nB483_p0250b26║揚端有厚望在焉。
J40nB483_p0250b27║候嵩山馬司君
J40nB483_p0250b28║倏焉山林，忽爾城市，城市山林雖別，然而斗柄猶在
J40nB483_p0250b29║河漢間也。二載隱靜天臺，叨荷福庇，已將口掛壁上，
J40nB483_p0250b30║飽飫煙霞，心鬯神怡。詎意客冬又為忠郡官紳士庶
J40nB483_p0250c01║責以大義，勉歸治平，整理祖室。是以匆匆渡北，未及
J40nB483_p0250c02║音聞，遂結百廿期場，仗賴遠注周圓矣。法乳之恩，雖
J40nB483_p0250c03║獲少酬先老人之萬一；柴米鹽醬，未免挽撒如許大
J40nB483_p0250c04║護法。可是為（某）惜耶？喜耶？倘或二途不涉，試問南賓
J40nB483_p0250c05║主人還肯合本圖利也無？
J40nB483_p0250c06║候黃星馬檀越
J40nB483_p0250c07║鷲嶺花猶茂，嵩山髓不枯。益知南賓城中，金粟應身
J40nB483_p0250c08║有在也。荷！荷！（某）年餘隱靜天臺，每承遠注，閒來採茹
J40nB483_p0250c09║拾芝，大快雅志。客冬為忠郡諸檀奪我所好，復歸治
J40nB483_p0250c10║平，重理葛藤，建其百廿制期，已荷周圓。雖則少酬先
J40nB483_p0250c11║老人法乳之恩，然而創業維艱，守成亦不易易耳。我
J40nB483_p0250c12║公其何以為（某）善策耶？肅裁代面，不宣。
J40nB483_p0250c13║候石司馬新君
J40nB483_p0250c14║暌違台教，裘葛屢更。雖日與木石撕結，然孜孜拭目
J40nB483_p0250c15║覓種子，隱隱伊人意可懷。近者偶寓十方堂中，閱雲
J40nB483_p0250c16║兄和尚法錄，始知雲老漢一時謝擔，大居士兩諦親
J40nB483_p0250c17║承。眼目人天，詎同小小。聚雲一宗，燈燈續焰，端有厚
J40nB483_p0250c18║望在於南賓山斗矣。肅椷申候，以致永懷。
J40nB483_p0250c19║鏃可中馬檀越
J40nB483_p0250c20║昔龐老將家財悉沉滄海，闔宅熏修。今我公率身家
J40nB483_p0250c21║隱處市廛，幻視塵境。正淨名所謂不起滅定而現諸
J40nB483_p0250c22║威儀，不捨道法而現凡夫相。其性天之樂，聲臭之旨，
J40nB483_p0250c23║捨是又奚從而他適哉。今幸聚雲法脈，光著南海。我
J40nB483_p0250c24║公聆之，能不躍然耶。（某）擬送先老人舍利，於中建塔。
J40nB483_p0250c25║肯慨捐一分栴檀，遙申普陀代爇否？別和尚來書云，
J40nB483_p0250c26║有續燈正統之編。我公護法，入室有年。可中居士，寧
J40nB483_p0250c27║不與子韶無盡，並耀聯芳乎？筆舌聊通，企仰莫罄。
J40nB483_p0250c28║賀劉鎮臺壽
J40nB483_p0250c29║恭惟鎮臺大檀越台臺，五百名世，八千大椿。膺天寵
J40nB483_p0250c30║以永年，輝增南極；錄仙斑而益慶，澤沛東川。多祝媲
J40nB483_p0251a01║美于華封，譽望稱隆乎郡國。士民感仰，泉石歡騰。（某）
J40nB483_p0251a02║行愧前賢，功慚宿哲。霞可餐，水可啜，願學古人；誓未
J40nB483_p0251a03║果，關未周，有辜護法。頻蒙檀蔭，方圖瓊報之未能；喜
J40nB483_p0251a04║值鶴齡，適幸嵩呼之有自。三生石上，每懷夙遘良緣；
J40nB483_p0251a05║萬福堂中，弗獲躬趨令旦。敬具不腆之私，敢曰甘泉
J40nB483_p0251a06║菊水；伏乞如空之納，竊云棠詠松陰。德盛千秋，芳流
J40nB483_p0251a07║億祀。伏冀椒花日啖，石髓時滋。巨富龐公，寶船永濟
J40nB483_p0251a08║江海；須達長者，金磚常注祗園。五福駢臻，九如耀麗。
J40nB483_p0251a09║謹啟。
J40nB483_p0251a10║候嵩山馬司君
J40nB483_p0251a11║宜亭佳製，巧奪天工。騷客品題，光瑩斗極。雖未目睹
J40nB483_p0251a12║耳食之大暢埜懷，曏者我公屢索俚句，第年來木石
J40nB483_p0251a13║撕結，筆硯塵生，胸襟茅塞，是以遲遲未復，抱慊良多。
J40nB483_p0251a14║今渡江南來，急欲躬覽勝概。無何，關居數載，足步維
J40nB483_p0251a15║艱。故爾暫寓十方，俟春溫凍解，意轉棹別圖矣。則笑
J40nB483_p0251a16║亭借座之緣，姑有所待。至若治平祖堂、祖塔、寶聖兩
J40nB483_p0251a17║代錄板，統祈遠垂照拂，感佩匪獨（某）等也。先老人寂
J40nB483_p0251a18║光中，自是訂囑有在。
J40nB483_p0251a19║復千峰和尚
J40nB483_p0251a20║古人纔下禪床，已謂只得半藏；治平今日務須一一
J40nB483_p0251a21║翻閱，始獲正令全提。恁麼不恁麼，和尚堅密不動之
J40nB483_p0251a22║體，自是在在安恬、時時保惜，老婆禪脫空話，豈容張
J40nB483_p0251a23║喙於側耶？尤幸線脈悠長，勢藉重光祖室，其鼯鼠聲
J40nB483_p0251a24║潛蹤潛跡，寶公壽益著益增，俾三藏參禮於蘭院，戒
J40nB483_p0251a25║賢引讚乎竺天，兩諦攸賴，四眾欽崇，正有日也。萬望
J40nB483_p0251a26║強飯寬懷，龍天耑為擁肅，率茲暫復並謝。
J40nB483_p0251a27║復馬新君
J40nB483_p0251a28║倚天恒巍峙，萬壽永崢嶸。祖孫迢遞，瓜瓞聯芳，正我
J40nB483_p0251a29║檀越橋梓同躋壽域，共享昇平時也。適聞尊翁大人
J40nB483_p0251a30║倏爾仙遊，不勝悲感交集。悲則悲其尊大人回頭覺
J40nB483_p0251b01║早，撒手忒遲；感則感其我公春秋鼎盛，政事維新。至
J40nB483_p0251b02║若悲感不相關一句，卻也瞞我公些子不得。那裏是
J40nB483_p0251b03║瞞不得處聻？老安少懷崇矜式，富庶教養壯輿圖。肅
J40nB483_p0251b04║裁暫復，俟容耑芻。
J40nB483_p0251b05║又
J40nB483_p0251b06║曩接南賓方丈稿，益知親承付囑之有在也。第踞此
J40nB483_p0251b07║室者，未審借座燈王、取飯香積，令其三萬二千獅子
J40nB483_p0251b08║座寬容充足否？且道入室後還有事也無？倘能于斯
J40nB483_p0251b09║穎脫，則在在甘露門開，處處赤幟星布，正所謂一滴
J40nB483_p0251b10║獅乳迸撒七斛驢乳矣。靈山一會，儼然常住，我公付
J40nB483_p0251b11║囑，卓爾荷擔，彼嘖嘖榆枋者，何足與之較量哉？
J40nB483_p0251b12║復學正鄒檀越
J40nB483_p0251b13║一庭春色入文章，滿眼英才爭豔麗。檀越無窮雨花，
J40nB483_p0251b14║政爾與時臻新矣。羨羨。曩者兩候江頭，竟未躬親握
J40nB483_p0251b15║別，悵歉何似。嘉平得接華翰，始悉仙任早陞，門墻濟
J40nB483_p0251b16║濟。總之入此堪忍場頭，難免這番局套。雖則暫履元
J40nB483_p0251b17║階，佇見萃升指日。唯等以如幻一觀，在在皆為遊戲
J40nB483_p0251b18║三昧耳。夫如是，則雲路與林泉靡隔，宦遊共埜樂何
J40nB483_p0251b19║殊。統俟治平千日，鐘會圓時，少遂峨眉青城之念，又
J40nB483_p0251b20║得快賞逍遙勝境，促膝談心，話舊端有日也。肅裁暫
J40nB483_p0251b21║復，曷勝翹企。
J40nB483_p0251b22║復笑旨上座
J40nB483_p0251b23║丁卯，嘉平掌老人親持寶器，寄我治平社火爐中，幾
J40nB483_p0251b24║經鍛煉，詎知此物惡辣，無端煙焰迅發，故山埜示以
J40nB483_p0251b25║科發少年之語，信不虛也。遽爾圖南適北，光射東洋，
J40nB483_p0251b26║氣沖吳越，而且揭露我之贓私，遙函數至，乃知不負
J40nB483_p0251b27║之心昭廓也。尤冀上座珍惜此器，將來撲碎成團，潛
J40nB483_p0251b28║符密用，兼復恒親鎮海，令其白花穩過，素質無侵，俾
J40nB483_p0251b29║掌老人得所寄，而山埜滿所望，亦抑令鎮海分厥宗
J40nB483_p0251b30║緒耳。衍慶宗譜，光耀人天，端有厚望在焉。
J40nB483_p0251c01║復海若眾座
J40nB483_p0251c02║雖有智慧，不如乘勢；雖有鎡基，不如待時。此古人確
J40nB483_p0251c03║乎不可拔之定論。第像末之際，道假人弘，守經行權，
J40nB483_p0251c04║隨宜所適。眾座既念承接不易，報德實難。即此一念，
J40nB483_p0251c05║可以紹續宗傳，恢弘先緒，莫不由斯致也。山埜幾有
J40nB483_p0251c06║徑山禮塔，普陀覽勝之遊。且於眾座決志向上者，相
J40nB483_p0251c07║拉其往。其如檀信再四挽留，且將內外諸務安妥，大
J40nB483_p0251c08║覺更增起免。眾座各乘本願，毋忘先人遺囑，早歸祖
J40nB483_p0251c09║室，同入社火。重經鍛煉，三拳一掌，報德酬恩，始不辜
J40nB483_p0251c10║人負己，亦稍遂山野拭望眾座之素心也。雷此暫復，
J40nB483_p0251c11║不盡。
J40nB483_p0251c12║候武貞劉文學昆玉
J40nB483_p0251c13║梵鐸新成，知音喜遘，雖未獲親炙光儀，然已飽飫惠
J40nB483_p0251c14║愛，兼復信施。且賢昆玉芳名，載鑄鐘鼎，永為萬代之
J40nB483_p0251c15║傳，恒布三生之果。盈盈帶水，鼓棹匪遙，倘肯乘興遨
J40nB483_p0251c16║遊，則蓮社之約，又借沛露於黔水，滋培多矣。治平縱
J40nB483_p0251c17║無沽酒以待，卻存煨芋可將。春光明媚，景物輝煌，桃
J40nB483_p0251c18║柳芳榮於紫陌，桂蘭森茂於芸窗，斑斑玉筍，實堪娛
J40nB483_p0251c19║樂。尤冀溟摶躍海，逸翮靡天，留笏住檀林，慎勿謂苾
J40nB483_p0251c20║芻生妄想也。
J40nB483_p0251c21║寄況盈沖昆玉
J40nB483_p0251c22║人生如旅泊，住則隨緣，去則亡矣。彼所得能幾何？如
J40nB483_p0251c23║令師覺菴上座之住世出世也，其所得者多，而所益
J40nB483_p0251c24║不少。何也？上座生平以仁濟為心，其應上接下，咸皆
J40nB483_p0251c25║等之以慈，且好義勇為，樂善不倦。及乎一旦應夢而
J40nB483_p0251c26║興出塵之想，恩愛不能留、骨肉莫可阻，竟赴山埜座
J40nB483_p0251c27║下，毅然薙髮剃鬚，披緇茹蘗。數年來，孜孜矻矻，以圓
J40nB483_p0251c28║通是念，功行日新，持誦不掇。逮山野躬臨其境，深探
J40nB483_p0251c29║厥心，雖病勢垂危，而意志無二。雖未觀其脫去灑然，
J40nB483_p0251c30║其操心篤實處，自爾穩步蓮階，一超直入如來地，信
J40nB483_p0252a01║不誣矣。賢昆玉慎勿過慟，唯善繼、善述恒以佛事為
J40nB483_p0252a02║心，則盡孝報恩，統在是矣。握管心酸，筆舌難罄，賢昆
J40nB483_p0252a03║玉最之。
J40nB483_p0252a04║▆▆▆上座
J40nB483_p0252a05║乘勢待時，各適所宜。上座品識卓犖，精操於南浦已
J40nB483_p0252a06║有年矣；山埜採聽拭望，把釣於臨江詎無謂乎？但其
J40nB483_p0252a07║聚頭日淺，鉗錘靡致毒辣；觀時下手，機括謾露鋒鋩。
J40nB483_p0252a08║菊月廿間得接來翰，益覺拄杖子慢過上座良多。倘
J40nB483_p0252a09║或鼓棹再遊，切忌累及參蓮上座，亦勿謂山埜重重
J40nB483_p0252a10║錯愛好。今於十月中旬確有普陀之行，棹已買定，晤
J40nB483_p0252a11║睿上座可與共訂前約，溯舟順流，行止緩急唯眾上
J40nB483_p0252a12║座裁之。
J40nB483_p0252a13║候若石和尚
J40nB483_p0252a14║治平祖席，螳臂支撐，幾去復來，蟲豸未了。客冬闔郡
J40nB483_p0252a15║文武官宰、紳衿護法，共結百廿期制者，令其同門諸
J40nB483_p0252a16║耆德上座咸皆雲集，不特以表數年未舉之禪規，亦
J40nB483_p0252a17║令後生晚進知有先人面目也。詎意遠近相聞不一，
J40nB483_p0252a18║是以法筵中皓首龐眉弗獲齊聚耳。今於月八佛誕
J40nB483_p0252a19║圓滿，倘不辭跋涉，出江一晤，茲又社火爐頭一番鼓
J40nB483_p0252a20║動也。盛惠附廚，統謝並候。
J40nB483_p0252a21║復蓉城葉檀越
J40nB483_p0252a22║春光鬯茂，景物舒融，檀越壽祿與時序偕臻，持誦協
J40nB483_p0252a23║道，念益進矣。羨羨。但以江山迢遞，寤寐不無關懷，幸
J40nB483_p0252a24║爾雲月相通，遐邇未嘗少間。其所惠施，如數收明，已
J40nB483_p0252a25║供大悲像前，長年奉獻。緣以來人歸緩，因之修謝致
J40nB483_p0252a26║遲。緬想檀越無相心燈與金剛真體，時時燦爛、在在
J40nB483_p0252a27║光輝，匪特蓉城遠映浯江，展轉光遍天下，庶不負十
J40nB483_p0252a28║數年弘護之至意，亦抑得進彼此相遇一段奇緣。倘
J40nB483_p0252a29║能直下承當，極力頓斷，則慧燈悠永，心焰長瑩，治平
J40nB483_p0252a30║有厚望在焉。
J40nB483_p0252b01║復黃陳眾檀越
J40nB483_p0252b02║弘彰法化，一方之盛舉也；大闡宗乘，諸檀之盛心也。
J40nB483_p0252b03║具盛心而成盛舉，則遐邇學行有不聞風美成厥果
J40nB483_p0252b04║者哉？山埜滿擬一至，飽飫信施，其如拄杖子有普陀
J40nB483_p0252b05║之遊，確於十月廿間，棹已買定，是以弗克領悉盛筵。
J40nB483_p0252b06║至若本堂內外學行，亦以山埜束裝在即，統未能應
J40nB483_p0252b07║命。俟容挽棹歸來，重新社火，復增護助，正有日也。肅
J40nB483_p0252b08║茲率復，不戩。
J40nB483_p0252b09║復學正鄒檀越
J40nB483_p0252b10║莫輕視此身，三才在此六尺；莫輕視此身，千古在此
J40nB483_p0252b11║一夕。大丈夫之志，當自求入火不焦、入水不濡之道，
J40nB483_p0252b12║▆大安穩，方為勝義，而欲世界之不水不火不可望
J40nB483_p0252b13║矣。檀越倘于焦濡不涉間深契如幻，則一切愁魔怒
J40nB483_p0252b14║▆盡▆護法善神，一切憊魔困魔悉為富相長者。夫
J40nB483_p0252b15║▆▆匪特埜衲在在金湯永賴，四海處處甘露益沛
J40nB483_p0252b16║濟▆疆矣。述此而談，似覺迂古忒甚，然亦不誑不妄
J40nB483_p0252b17║▆也。言外百千三昧法，因風說與個中人。
J40nB483_p0252b18║又
J40nB483_p0252b19║▆▆境中，峰岑拱峙；陽安署裏，桃李芳妍。大都孰占
J40nB483_p0252b20║▆▆，信是東君掌握。荅幸我公梓枝挺萃，尺壁騰光
J40nB483_p0252b21║▆▆義教家傳，故衣缽不從外得也。▆億溟摶大展
J40nB483_p0252b22║▆▆高翔，佇見紫泥封報；鴈塔名題，即叢林草木更
J40nB483_p0252b23║▆▆▆俾亭有衣而室有帶，詎非彼此千載之奇遘
J40nB483_p0252b24║▆。準提聖像，如命附來。然大士之願，有求皆應，無感
J40nB483_p0252b25║▆通。我公信能誠篤，則響應必矣立驗。至若進步竿
J40nB483_p0252b26║頭，又當於持誦外覓大士之真體也。縷縷心悰，筆舌
J40nB483_p0252b27║難悉。
J40nB483_p0252b28║聯芳偈
J40nB483_p0252b29║囑鑑堂上座
J40nB483_p0252b30║功行隆時，▆爾龍天鑑格；主賓洽處，務須針芥符投。
J40nB483_p0252c01║致令法系悠長，益俾宗譜綿遠。鑑上座曩受具足於
J40nB483_p0252c02║先師座下，復經策進於天臺山中，濟眾無方，參陳有
J40nB483_p0252c03║據。值茲溯流循本盛舉，何妨稱水和泥？添嘉直指淵
J40nB483_p0252c04║源，全彰授受。聽吾偈：天臺三載意慇懃，接待唯斯一
J40nB483_p0252c05║念誠；砥柱中流捍水▆，屏垣法海湧金城。千江月朗
J40nB483_p0252c06║千江印，萬里雲開萬里明；直下鉤竿須驗取，為霖普
J40nB483_p0252c07║濟潤蒼生。
J40nB483_p0252c08║囑慶堂上座
J40nB483_p0252c09║川兄法系遙相委，衣缽真傳信屬吾，踏遍天涯徵四
J40nB483_p0252c10║足，香浮海國蔭雙株。機鋒妙密渾兼帶，節候巧彰應
J40nB483_p0252c11║合符，拄杖拂莖齊付與，羅龍御象衍宗圖。
J40nB483_p0252c12║代囑正幢禪座
J40nB483_p0252c13║十方三世已親承，法海幢幢正可人，深養翼鱗頭尾
J40nB483_p0252c14║具，慈膏布露洽群英。
J40nB483_p0252c15║囑覺堂上座
J40nB483_p0252c16║龍頭自古屬耆英，守道淳真徇化衡，末代規繩勤整
J40nB483_p0252c17║肅，先賢▆範快揮瑩。精藍鼎搆殊王舍，法苑枝分耀
J40nB483_p0252c18║覺城，祖佛家風憑展演，宏施棒喝震雷轟。
J40nB483_p0252c19║囑淨修大德
J40nB483_p0252c20║數代親依志願清，莊嚴萬德證無生，千斤重擔宜承
J40nB483_p0252c21║接，億世崇功允克成。鐵磨神機隨互換，末山妙用洵
J40nB483_p0252c22║舒陳，騎獅坐象頻昭著，衣缽薪傳信受行。
J40nB483_p0252c23║囑濟堂知藏
J40nB483_p0252c24║泗水曹溪共一源，超然起魯更齊賢，持竿持鐸開方
J40nB483_p0252c25║便，立主立賓應化權。入室務須勤細軌，酬恩謾用展
J40nB483_p0252c26║粗拳，堂堂普濟周沙界，佛祖心傳總荷肩。
J40nB483_p0252c27║代囑繼堂上座
J40nB483_p0252c28║慶忠法席中興地，繼起其中意可人，直教授受輝真
J40nB483_p0252c29║諦，頓令原源耀祖闉。隨機建設彰權實，就勢安身立
J40nB483_p0252c30║主賓，脅下還拳憑展拓，曇華開燦逐時新。
J40nB483_p0253a01║囑誨堂藏主
J40nB483_p0253a02║寶聖叢中育聖胎，養成頭角喜滋培，重圓藏海師資
J40nB483_p0253a03║慶，再展嘉猷祖禰恢。入室維持冰煉火，開筵慣用雪
J40nB483_p0253a04║烹煤，個中消息隨收放，灼灼優曇羨倍栽。
J40nB483_p0253a05║囑永堂書狀
J40nB483_p0253a06║雙株開綻已多年，在在逢渠洵有緣，魏水植根枝永
J40nB483_p0253a07║固，平山培果葉繁鮮。塤箎疊奏無生曲，手足偕彈沒
J40nB483_p0253a08║影絃，九上三登勤策礪，燈燈續焰演心傳。
J40nB483_p0253a09║囑徹堂上座
J40nB483_p0253a10║薙染曾將個事期，迥然闊徹悟無思，已經密記親承
J40nB483_p0253a11║矣，更憶弘揚代囑之。二諦相關關法印，三乘演應應
J40nB483_p0253a12║當機，拈花旨意微舒笑，燦爛人天振祖規。
J40nB483_p0253a13║囑碩堂上座
J40nB483_p0253a14║歷載殷殷雅誼孜，誠心濟眾實稱奇，杏林碩蔭祗林
J40nB483_p0253a15║茂，蟠果長榮覺果滋。世事揮榮崇法範，人情益裕衍
J40nB483_p0253a16║宗枝，三拳一掌憑施設，道脈親承正遍知。
J40nB483_p0253a17║囑月堂知藏
J40nB483_p0253a18║稟賦繩誠意志諄，三壇演習越當仁，棒頭早已舒青
J40nB483_p0253a19║眼，麈尾今應繫赤鱗。倒跨金猊輝北極，直撐鐵艇耀
J40nB483_p0253a20║東明，法門砥砫倚天峙，華果繁英萬彙勻。
J40nB483_p0253a21║
J40nB483_p0253a22║
J40nB483_p0253a23║
J40nB483_p0253a24║
J40nB483_p0253a25║
J40nB483_p0253a26║
J40nB483_p0253a27║
J40nB483_p0253a28║
J40nB483_p0253a29║
J40nB483_p0253a30║
J40nB483_p0253b01║雜述
J40nB483_p0253b02║募鑄四十八願洪鐘引
J40nB483_p0253b03║治平晨鐘，乃八景之標著；鎮居左臂，實萬姓之屏垣。
J40nB483_p0253b04║晝夜一百八聲，鍧聲振醒齁鼾夢；周圓四十八願，慈
J40nB483_p0253b05║願感招仁濟心。須知循去，即是環來；要識得收，仍歸
J40nB483_p0253b06║廣種。砥砫城郭，叮鼕鼓角協鏗鏘；補障黌宮，羅列樓
J40nB483_p0253b07║臺興壯麗。鴻銘永鑄，懿範恒新。
J40nB483_p0253b08║新鑄鐘磬銘
J40nB483_p0253b09║佛佛授受，祖祖聯芳。鉗錘扣擊，鐘磬鏗鏘。繄維治平，
J40nB483_p0253b10║卓豎法幢。陶凡鑄聖，拓梯設𦨞。砥砫水口，屏障黌宮。
J40nB483_p0253b11║緇素饒益，文武興崇。福山藹盛，慧海融通。大器聿圓，
J40nB483_p0253b12║洪範攸鐘。據座居此，嚴守意城。毋嗜蠅利，毋耽蝸名。
J40nB483_p0253b13║十戒毋違，五辛毋親。寶蓮可誡，僧護允箴。恢揚道脈，
J40nB483_p0253b14║肇啟法源。個個狻猊，片片栴檀。六度常勤，四誓益堅。
J40nB483_p0253b15║梵韻遍滿，妙應綿延。返聞聞性，自覺覺他。時新寶鐸，
J40nB483_p0253b16║日燦心花。運周劫石，量等恒沙。聲傳億祀，永振無涯。
J40nB483_p0253b17║募塑功德引
J40nB483_p0253b18║巨舫將成，必須珍藏滿載；大廈甫就，務期金碧莊嚴。
J40nB483_p0253b19║矧茲治平禪院，先康創修，本朝重建。通州關水口，闔
J40nB483_p0253b20║郡總福田。殿角容儀，雖可壯觀；贊佐神祗，尤屬缺典。
J40nB483_p0253b21║保境護國，風調雨順，▆仗四大天王；應供利生，虎伏
J40nB483_p0253b22║龍降，咸推十八尊者。馴獅駕象，四板首位，慈蔭昭彰；
J40nB483_p0253b23║濟世裕民，八部龍神，恩波浩蕩。昔曾同受靈山記，今
J40nB483_p0253b24║復偕撐般若舟。冀其一人而獨建一尊，或引眾手以
J40nB483_p0253b25║共襄眾像。現為叢林功德主，當證頭陀金色身。施受
J40nB483_p0253b26║無差，果因不昧。涓涓檀露頻滋潤，藹藹桂蘭永綻榮。
J40nB483_p0253b27║億代招提，萬年香火。
J40nB483_p0253b28║募重修普樂寺引
J40nB483_p0253b29║大廈將成，必鳩眾材而結搆；寶鼎欲舉，誓藉眾力以
J40nB483_p0253b30║維持。普樂叢林，創建多代，今也梁頹棟朽，勢覺難以
J40nB483_p0253c01║久支。住居禪人，重新有志，奈橐罄囊空，力不能逮，敬
J40nB483_p0253c02║持短疏，竭募洪仁。總之，為善務在普施，享福斯由樂
J40nB483_p0253c03║捨。七文一笠，瑤池魏闕匪輕酬；杓食杯漿，玉宇巍利
J40nB483_p0253c04║奚小慶？粟帛金錢隨喜布，棟梁椽柱任欽陳。一去即
J40nB483_p0253c05║是一來，幸毋煩苦生厭；有收還歸有種，疾須踴躍歡
J40nB483_p0253c06║抒。佛事八萬四千門，頭頭合轍；公案一千七百則，法
J40nB483_p0253c07║法圓成。有願斯從，無私不服，個個普臻功德主，人人
J40nB483_p0253c08║樂享太平春。紺殿維新，慈容允固。
J40nB483_p0253c09║募慶佛誕引
J40nB483_p0253c10║一年一度益油薪，感應道交難比況。瑪瑙階前紫氣
J40nB483_p0253c11║騰，琉璃殿上玉毫放。朝天慧炬照無私，徹夜晶燈輝
J40nB483_p0253c12║有象。施也一任樂隨緣，受兮詎謂為虛妄。良田福種
J40nB483_p0253c13║洵滋培，粟帛金貲厥肸蠁。合會勷成功德林，大家圓
J40nB483_p0253c14║滿光明藏。普勸人人著意看，者回始信沒遮障。從教
J40nB483_p0253c15║覿面露堂堂，慶祝綿綿山海量。
J40nB483_p0253c16║募疏
J40nB483_p0253c17║檀度恒開，唯羨家常添缽滿；惠施樂竭，務期囊底益
J40nB483_p0253c18║金貲。詩稱求福不回，易嘉作善餘慶。洵惟一源合轍，
J40nB483_p0253c19║九彰三教同途。不拘粟帛金錢，共襄棟梁椽柱。莊嚴
J40nB483_p0253c20║精舍，時時得見巨富龐公；結搆祗園，在在相逢給孤
J40nB483_p0253c21║長者。昔曾金磚迥布，今且紺殿聿新。無福不臻，有緣
J40nB483_p0253c22║斯度。
J40nB483_p0253c23║又
J40nB483_p0253c24║七文生象魏，一飯誕瑤池。因果元不昧，施受應無虛。
J40nB483_p0253c25║正好乘時布種，且共稱水和泥。泥多佛大香煙永，水
J40nB483_p0253c26║漲船高櫓棹齊。
J40nB483_p0253c27║募修萬聚山方廣禪院疏
J40nB483_p0253c28║萬聚巍峨，先賢曾荷皇恩錫；倚天崒嵂，後裔維祈佛
J40nB483_p0253c29║日瑩。昔也洪輝祖印鉗錘，茲則拭望人天眼目。詎知
J40nB483_p0253c30║獅乳任器，益徵鸞膠續絃。縑緣泣路悲絲之迷離，兼
J40nB483_p0254a01║值劫火烽煙之遷革。象龍落寞，棟宇圮頹。雖曰年來
J40nB483_p0254a02║微功漸培，其如今日大觀未備。故撐大廈，非一木而
J40nB483_p0254a03║為力；且舉巨鼎，籍眾手以劻扶。幸際德星照臨，巨富
J40nB483_p0254a04║龐公稱佛國；敢叩仁人溥濟，給孤長者應人間。布粟
J40nB483_p0254a05║金珠，多寡隨心播植；棟梁椽柱，長短任意施陳。七文
J40nB483_p0254a06║一笠無虛酬，瑤池魏闕；五莖半杓有實據，寶座琳宮。
J40nB483_p0254a07║庶方廣法席以再彰，三關歷歷喜崇建；俾檀度良田
J40nB483_p0254a08║而更拓，五福源源快落成。石橋溪水益清新，祗樹心
J40nB483_p0254a09║華增曜麗。遐邇胥慶，緇素騰歡。
J40nB483_p0254a10║募修白雲菴疏
J40nB483_p0254a11║一塢白雲，補衲遮頭用無盡；數椽草室，棲真容膝樂
J40nB483_p0254a12║有餘。胡為區區事豐屋，乃爾矻矻叩檀門？良由獨覺
J40nB483_p0254a13║匪遍行之儔，聿開普度；自了違薩埵之願，聊展化緣。
J40nB483_p0254a14║白雲菴者，在旦上人昔與親族創其始，含波禪座今
J40nB483_p0254a15║募檀信勷厥終，先後兩兩合尖落成，緇素各各同圓
J40nB483_p0254a16║甫就。無心出岫，清風明月喜相從；有意捐金，錫樹布
J40nB483_p0254a17║園隨播植。庶幾香火永盛，益令功德日新，慶衍三輪，
J40nB483_p0254a18║福臻二諦。
J40nB483_p0254a19║法派
J40nB483_p0254a20║慧幻應觀方，葦乘洵普航。西來明大意，東震建真幢。
J40nB483_p0254a21║道脈恒輝遠，宗源永紹芳。嚴華法界海，覺果鎮圓常。
J40nB483_p0254a22║
J40nB483_p0254a23║
J40nB483_p0254a24║
J40nB483_p0254a25║
J40nB483_p0254a26║　　　　　嗣法門人性應裔刊
J40nB483_p0254a27║
J40nB483_p0254a28║
J40nB483_p0254a29║
J40nB483_p0254a30║竺峰敏禪師語錄卷之五終