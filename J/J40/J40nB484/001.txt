J40nB484_p0273a01║野雲映禪師宗統頌
J40nB484_p0273a02║嗣法門人性璨　錄
J40nB484_p0273a03║南岳第一世
J40nB484_p0273a04║南岳懷讓禪師，金州杜氏子。年十五出家，謁嵩山安
J40nB484_p0273a05║公，指參六祖。祖問：「甚處來？」師云：「嵩山來。」祖云：「甚麼物
J40nB484_p0273a06║與麼來？」師無對。退參八載，復來荅云：「說似一物即不
J40nB484_p0273a07║中。」祖云：「還假修證也無？」師云：「修證即不無，染污即不
J40nB484_p0273a08║得。」祖云：「只此不染污，乃諸佛之所護念。汝既如是，吾
J40nB484_p0273a09║亦如是。」得法後，侍祖一十五載，復居南岳。
J40nB484_p0273a10║頌：「來自嵩山來，物原非他物。攪不渾兮涅不緇，規
J40nB484_p0273a11║弗圓兮矩弗曲。兀兀潛蹤旬五秋，勿勞瑣瑣重
J40nB484_p0273a12║訂囑。重訂囑，屈堪述。」
J40nB484_p0273a13║南岳第二世
J40nB484_p0273a14║江西馬祖道一禪師，漢州什邡人，姓馬氏。幼歲出家，
J40nB484_p0273a15║開元中習定衡岳，遇讓和尚問云：「大德坐禪圖甚麼？」
J40nB484_p0273a16║師云：「圖作佛。」讓將磚一片於彼菴前石上磨，師云：「磨
J40nB484_p0273a17║作甚麼？」讓云：「磨作鏡。」師云：「磨磚豈得成鏡耶？」讓云：「磨
J40nB484_p0273a18║磚既不成鏡，坐禪豈得成佛？」師問：「如何即是？」讓云：「如
J40nB484_p0273a19║牛駕車，車若不行，打車即是？打牛即是？」師無對。讓云：
J40nB484_p0273a20║「汝學坐禪？為學作佛？若學坐禪，禪非坐臥；若學坐佛，
J40nB484_p0273a21║佛非定相，于無住法不應取捨。汝學作佛，即是殺佛；
J40nB484_p0273a22║若執坐相，非達其理。」師聞開示，如飲醍醐，乃受心印。
J40nB484_p0273a23║開法南康龔公山，僧問：「和尚為甚麼說即心即佛？」師
J40nB484_p0273a24║云：「為止小兒啼。」僧云：「啼止時如何？」師云：「非心非佛。」僧
J40nB484_p0273a25║云：「除此二種人來時如何指示？」師云：「向伊道：『不是物。』」
J40nB484_p0273a26║其化盛行江西。
J40nB484_p0273a27║頌：「無端架起陶家輪，運轉機關詎暫停。不得破瓶
J40nB484_p0273a28║花八裂，推車觸壁難轉身。易轉身，非佛非物亦
J40nB484_p0273a29║非心。」
J40nB484_p0273a30║南岳第三世
J40nB484_p0273b01║洪州百丈懷海禪師，福州長樂人，王氏子。丱歲出家，
J40nB484_p0273b02║三學該煉，及參馬祖為侍者。偶侍祖行次，見野鴨飛
J40nB484_p0273b03║過，祖云：「是甚麼？」師云：「野鴨子。」祖云：「甚處去也？」師云：「飛
J40nB484_p0273b04║過去也。」祖扭師鼻，師負痛失聲，祖云：「又道飛過去也。」
J40nB484_p0273b05║師有省。一日，再參馬祖，祖震威一喝，師三日耳聾。後
J40nB484_p0273b06║黃蘗聞舉，不覺吐舌。
J40nB484_p0273b07║頌：「含靈蠢動俱生知，何事毛群逐隊馳。負痛失聲
J40nB484_p0273b08║飛不過，又被平空驚蟄雷。驚蟄雷，喪卻威。耳聾
J40nB484_p0273b09║舌捲，豆爆冷灰。」
J40nB484_p0273b10║南岳第四世
J40nB484_p0273b11║洪州黃蘗希運禪師，閩中人。幼歲出家，至京洛行乞，
J40nB484_p0273b12║吟添缽聲，一嫗出扉問曰：「太無厭生！」師云：「汝猶未施，
J40nB484_p0273b13║責我無厭，何耶？」嫗笑而掩扉，師異之。後往南昌見馬
J40nB484_p0273b14║祖，祖已示寂。時百丈為祖廬墓，師見丈，丈舉耳聾話，
J40nB484_p0273b15║師吐舌，丈云：「汝嗣馬祖去。」師云：「某來參馬祖，不料無
J40nB484_p0273b16║緣，因和尚斯舉，得見馬祖大機大用。若嗣馬祖，恐以
J40nB484_p0273b17║後喪我兒孫。」及開法，上堂，眾纔集，師召云：「大眾！」眾回
J40nB484_p0273b18║首，師云：「月似彎弓，少雨多風。」
J40nB484_p0273b19║頌：「乞食城中展缽盂，村姑笑我不因時。回首又遇
J40nB484_p0273b20║真經紀，罔覯知音苦自支。苦自支，妙難思。多風
J40nB484_p0273b21║少雨，月掛東籬。」
J40nB484_p0273b22║南岳第五世
J40nB484_p0273b23║鎮州臨濟義玄禪師，曹州南華人，姓刑氏。落髮進具，
J40nB484_p0273b24║志慕禪宗。初參黃檗，三度問佛法的的大意，三度被
J40nB484_p0273b25║打。及到大愚處悟徹，于大愚脅下築三拳，復轉黃檗，
J40nB484_p0273b26║打黃檗一掌。後臨滹沱河側建立黃檗宗旨，故號臨
J40nB484_p0273b27║濟宗。
J40nB484_p0273b28║頌：「粥去飯來沒下場，閒將小艇繫長楊。迅雷風勁
J40nB484_p0273b29║煙波涌，直撞橫衝任撕當。隨轉運，謾悽惶。不舒
J40nB484_p0273b30║破浪挐雲手，怎得滹沱五葉芳。」
J40nB484_p0273c01║南岳第六世
J40nB484_p0273c02║魏府興化存獎禪師，初在臨濟為侍者，因詢洛浦來
J40nB484_p0273c03║參機緣，兩遭濟打。及到三聖處為首座，聖問師，師便
J40nB484_p0273c04║喝，聖云：「須是你始得。」復到大覺處為院主，覺問師，師
J40nB484_p0273c05║便喝，覺便打，師又喝，覺又打。次日，覺又問師，師亦喝，
J40nB484_p0273c06║覺亦打，師再喝，覺再打，至脫下衲衣痛與一頓處，直
J40nB484_p0273c07║下薦得臨濟在黃檗喫棒底道理。迨後開堂，拈香云：
J40nB484_p0273c08║「者辨香本為三聖師兄，三聖于我太孤；本為大覺師
J40nB484_p0273c09║兄，大覺于我大賒，不如供養臨濟先師。」
J40nB484_p0273c10║頌：「職理多般命逾乖，機思竭露暴屍骸。枯枝爇盡
J40nB484_p0273c11║完無畫，賒儉徒令化作灰。休浪擬，莫胡猜，煙焰
J40nB484_p0273c12║至今尚活埋。」
J40nB484_p0273c13║南岳第七世
J40nB484_p0273c14║汝州南院慧顒禪師，得法于興化獎。開堂後，有僧來
J40nB484_p0273c15║參，云：「販也。」師引杖向前，僧無語，師便打數棒。
J40nB484_p0273c16║頌：「堅設重圍禁夜行，育龜跛鱉競頭走。中軍主將
J40nB484_p0273c17║令符分，拈得鼻孔失卻口。」
J40nB484_p0273c18║南岳第八世
J40nB484_p0273c19║汝州風穴延沼禪師，餘杭劉氏子。參南院，于棒下無
J40nB484_p0273c20║生忍話，大徹玄旨，開化風穴。僧問：「如何是佛？」師云：「杖
J40nB484_p0273c21║林山下竹筋鞭。」
J40nB484_p0273c22║頌：「萬籟因風齊鼓動，百昌化母足裁成。蟬音鳥語
J40nB484_p0273c23║皆堪樂，獨把此君引鳳鳴。」
J40nB484_p0273c24║南岳第九世
J40nB484_p0273c25║汝州首山省念禪師，菜州狄氏子。參風穴，得承子印。
J40nB484_p0273c26║一日，拈竹篦示眾云：「喚作竹篦則觸，不喚作竹篦則
J40nB484_p0273c27║背。不觸不背，汝諸人喚作甚麼？」
J40nB484_p0273c28║頌：「鳩性愛雨雀愛睛，鳩一聲來雀一聲。天公也自
J40nB484_p0273c29║無張主，落雨不成晴不成。」
J40nB484_p0273c30║南岳第十世
J40nB484_p0274a01║汾州太子院善昭禪師，大原俞氏子。幼有大志，一切
J40nB484_p0274a02║文字不由師訓，自然通曉。剃髮遊方，遍參諸宿七十
J40nB484_p0274a03║一人。最後見首山，問百丈捲席意旨，言下悟徹，拜而
J40nB484_p0274a04║起云：「萬古碧潭空界月，再三撈摝始應知。」
J40nB484_p0274a05║頌：「善財參遍五十三，眾藝曾經往復難，不向別峰
J40nB484_p0274a06║圈櫃破，幾將牛斗臥寒潭。」
J40nB484_p0274a07║南岳第十一世
J40nB484_p0274a08║潭州石霜楚圓慈明禪師，全州清湘李氏子。少為書
J40nB484_p0274a09║生，年念二得度。母賢，遣之遊方。聞汾陽道望，冒險往
J40nB484_p0274a10║來。依住二載，未許入室。一夕，訢曰：「自至法席，不蒙指
J40nB484_p0274a11║示。歲月飄忽，己事不明，失出家之利。」陽熟視罵詈，舉
J40nB484_p0274a12║杖逐之。師擬伸救，陽以手掩其口。師大悟，嘆曰：「始知
J40nB484_p0274a13║臨濟道出常情。」
J40nB484_p0274a14║頌：「萱慈割愛憶無憂，越嶺逾城覓就頭。幸遇柁師
J40nB484_p0274a15║操一曲，和煙和雨下滄洲。」
J40nB484_p0274a16║南岳第十二世
J40nB484_p0274a17║兗州楊岐方會禪師，宜春冷氏子。久依慈明，未有省
J40nB484_p0274a18║發。每咨請，明云：「庫司事繁，且去。」他日又問，明云：「監事
J40nB484_p0274a19║異時兒孫滿天下在，何用忙為？」明適出，師偵之小徑，
J40nB484_p0274a20║既見，搊住云：「老漢今日須與我說，不說打你去。」明云：
J40nB484_p0274a21║「監寺知是般事便休。」語未卒，師大悟，即拜于泥途，開
J40nB484_p0274a22║法楊岐。僧問：「少林面壁，意旨如何？」師云：「西天人不會
J40nB484_p0274a23║唐言。」
J40nB484_p0274a24║頌：「出納支收務實繁，寧分己事與他般。泥途撲破
J40nB484_p0274a25║茶鹽袋，梵語唐言一串穿。」
J40nB484_p0274a26║南岳第十三世
J40nB484_p0274a27║舒州白雲守端禪師，衡陽葛氏子。依茶陵郁披剃，往
J40nB484_p0274a28║參楊岐，岐問：「受業師為誰？」師云：「茶陵郁和尚。」岐云：「聞
J40nB484_p0274a29║伊過橋遭仆有偈，能記否？」師舉云：「我有明珠一顆，久
J40nB484_p0274a30║破塵勞關鎖。今朝塵淨光生，照破山河萬朵。」岐笑而
J40nB484_p0274b01║趨起，師愕然，通夕不寐。黎明𧫎訶之，岐云：「汝見昨日
J40nB484_p0274b02║打敺儺者麼？」師云：「見。」岐云：「汝一籌不及渠。」師愈駭然，
J40nB484_p0274b03║云：「何謂也？」岐云：「渠愛人笑，汝怕人笑。」師大悟。
J40nB484_p0274b04║頌：「佳人睡起懶梳頭，手握金釵半掩羞。倏爾破顏
J40nB484_p0274b05║輕一露，渾身挾背汗澆流。」
J40nB484_p0274b06║南岳第十四世
J40nB484_p0274b07║蘄州五祖法演禪師，綿州鄧氏子。年三十五，始逐髮
J40nB484_p0274b08║遍參明宿。因浮山指見白雲問南泉摩尼珠話，雲叱
J40nB484_p0274b09║之，師領悟，獻投機偈。後開堂，僧問：「如何是佛？」師云：「口
J40nB484_p0274b10║是禍門。」
J40nB484_p0274b11║頌：「三登九上瞖浮雲，一顆摩尼價逾增。撲碎滿盤
J40nB484_p0274b12║光燦爛，禍殃不入慎家門。」
J40nB484_p0274b13║南岳第十五世
J40nB484_p0274b14║成都昭覺克勤佛果禪師，彭州洛氏子。兒時日記千
J40nB484_p0274b15║言，見佛書如獲舊物。出家首謁玉泉皓，次依金鸞信、
J40nB484_p0274b16║大溈哲、黃龍心、東林度，僉指為法器，而晦堂稱他日
J40nB484_p0274b17║臨濟一派屬子矣。最後見五祖，盡其機用，祖皆不諾，
J40nB484_p0274b18║師忿然而去。到金山，染寒困極，試以平日見處無得
J40nB484_p0274b19║力者，乃轉依五祖，令入侍寮。問舉提邢小豔詩話，祖
J40nB484_p0274b20║云：「他秪認得聲。」師云：「他既認得聲，為甚麼卻不是？」祖
J40nB484_p0274b21║云：「如何是祖師西來意處？前柏樹子聻？」師忽有省。出
J40nB484_p0274b22║門見雞飛上欄杆，鼓翅而鳴，復自謂云：「此豈不是聲？」
J40nB484_p0274b23║遂袖香入室，通其所得。祖云：「佛祖大事，非小根劣器
J40nB484_p0274b24║所能造詣，吾助汝喜。」由此所至，推為上首。
J40nB484_p0274b25║頌：「幾度臨江上小船，柁工向我索文錢。一聲款乃
J40nB484_p0274b26║驚啼鳥，飛過千山與萬山。」
J40nB484_p0274b27║南岳第十六世
J40nB484_p0274b28║臨安徑山大慧宗杲普覺禪師，宣城奚氏子。年十六
J40nB484_p0274b29║出家，十七落髮，十九遊方。初參曹洞諸宿，繼謁湛堂，
J40nB484_p0274b30║後參圓悟。聞「薰風自南來，殿角生微涼」語省豁。悟每
J40nB484_p0274c01║舉有句無句話問之，師擬開口，悟便云：「不是。」一日，師
J40nB484_p0274c02║問悟云：「聞和尚曾問五祖師翁來，不知道個甚麼？」悟
J40nB484_p0274c03║笑而不荅。師云：「當時想是對眾問，今日說亦何妨？」悟
J40nB484_p0274c04║云：「我問有句無句，如藤倚樹，意旨如何？」祖云：「描也描
J40nB484_p0274c05║不成，畫也畫不就。」又問：「樹倒藤枯時如何？」祖云：「相隨
J40nB484_p0274c06║來也。」師當下釋然。悟云：「始知我不汝欺也。」遂著臨濟
J40nB484_p0274c07║正宗記付之。
J40nB484_p0274c08║頌：「東山水，西角風，旋空泛海護遊龍。霧驟雲興毒
J40nB484_p0274c09║遍野，藤枯樹倒焰飛空。描畫也笑倒摩哲，相隨
J40nB484_p0274c10║也顛殺智公。只今腥臭無窮已，說似一物即不
J40nB484_p0274c11║中。」
J40nB484_p0274c12║南岳第十七世
J40nB484_p0274c13║福州西禪鼎需懶菴禪師，郡之林氏子。幼舉進士，偶
J40nB484_p0274c14║看《遺教經》，嘆曰：「幾為儒冠所誤。」欲去出家，母以親迎
J40nB484_p0274c15║難之，師絕之以偈云：「夭桃紅杏，一時分付春風；翠竹
J40nB484_p0274c16║黃花，此去永為道伴。」竟依保壽禪師，遍參名宿。後依
J40nB484_p0274c17║大慧，慧問：「內不放出，外不放入，正恁麼時如何？」師擬
J40nB484_p0274c18║開口，慧拈竹篦連打三下，師于此大悟，厲聲云：「和尚
J40nB484_p0274c19║已多了也。」慧又打，師禮拜，慧印以偈。一日，上堂云：「懶
J40nB484_p0274c20║翁懶中懶，最懶懶說禪，亦不重自己，亦不重先賢。又
J40nB484_p0274c21║誰管你地？又誰管你天？物外翛然無個事，日上三竿
J40nB484_p0274c22║猶更眠。」
J40nB484_p0274c23║頌：「覷破浮生一塊棚，不出不入不當中。黃花有意
J40nB484_p0274c24║開真相，翠竹無心弄景風。」
J40nB484_p0274c25║南岳第十八世
J40nB484_p0274c26║福州鼓山本菴安永禪師，閩縣吳氏子。弱冠為僧，謁
J40nB484_p0274c27║懶菴于雲門，懶問：「不問有言，不問無言，世尊良久，不
J40nB484_p0274c28║得向世尊良久處會。」隨後便喝。師倏然契悟，作禮云：
J40nB484_p0274c29║「不因今日問，爭喪目前機？」懶許之。上堂，拈拄杖云：「臨
J40nB484_p0274c30║濟小廝兒未曾當頭道著，今日全身放憨，也要諸人
J40nB484_p0275a01║知有。」擲拄杖，下座。
J40nB484_p0275a02║頌：「彗孛飛流斗柄移，佇思空喪目前機。傾鍬倒岳
J40nB484_p0275a03║龍飛也，謾教徒勞發旱雷。」
J40nB484_p0275a04║南岳第十九世
J40nB484_p0275a05║杭州淨慈晦翁悟明禪師，上堂，舉：「夾山會下一僧到
J40nB484_p0275a06║高亭，纔禮拜，亭便打，僧云：『特來禮拜。』亭亦打，又拜，亭
J40nB484_p0275a07║又打，趁出。僧回，舉似夾山，山云：『會麼？』僧云：『不會。』山云：
J40nB484_p0275a08║『賴汝不會，汝若會，即夾山口啞去。』應菴拈云：『高亭一
J40nB484_p0275a09║期忍俊不禁，爭奈拄杖放行太速。這僧當時若是個
J40nB484_p0275a10║漢，莫道高亭、夾山，便是達磨大師出來也斬為三段。
J40nB484_p0275a11║何故？家肥生孝子，國伯有謀臣。』」師云：「高亭、夾山，門庭
J40nB484_p0275a12║施設各得其宜，但中間一人略較些子。應菴與麼道，
J40nB484_p0275a13║也是鞏縣茶瓶。」
J40nB484_p0275a14║頌：「套板時腔幾厭然，自拈笤帚掃烽煙。一聲鐵笛
J40nB484_p0275a15║秋堤起，萬里晴空鶚影橫。」
J40nB484_p0275a16║南岳第二十世
J40nB484_p0275a17║太原苦口良益禪師，參淨慈，慈問：「近離甚處？」師云：「瑞
J40nB484_p0275a18║光。」慈云：「正與麼時，光在何處？」師便喝，慈云：「且止，汝道
J40nB484_p0275a19║西湖水深多少？」師擬議，慈便打趁出。久之契悟，作偈
J40nB484_p0275a20║曰：「臨機一句，不露絲頭，吹毛纔展，大地全收。」慈云：「從
J40nB484_p0275a21║上心印，汝今得之，宜處深谷，俟時行化。」
J40nB484_p0275a22║頌：「人將語探，水將杖探。擬議思量，當胸一箭。謾用
J40nB484_p0275a23║鈍弩操弓，大施吹毛寶劍。變不變，幽谷芝蘭香
J40nB484_p0275a24║豔豔。」
J40nB484_p0275a25║南岳第二十一世
J40nB484_p0275a26║汾州筏渡普慈禪師，初參徑山端、高峰妙，各有契處。
J40nB484_p0275a27║後北還，過燕，遊五臺，禮文殊，感大士放光。居臺二年，
J40nB484_p0275a28║入太原，參益和尚。益云：「發足甚處？」師云：「五臺。」益云：「文
J40nB484_p0275a29║殊與汝說甚麼？」師云：「腳下草鞋唱成一百文。」益云：「腳
J40nB484_p0275a30║跟為甚麼不點地？」師云：「且喜老漢見得親切。」益云：「老
J40nB484_p0275b01║僧罪過。」師喝一喝而出。自此常造室中。久之，益囑云：
J40nB484_p0275b02║「汝緣當在本處，他後設大法藥，宜號筏渡。」師禮謝，歸
J40nB484_p0275b03║汾州。
J40nB484_p0275b04║頌：「清涼山裏一莖柴，不著麻衣著草鞋。直至而今
J40nB484_p0275b05║難脫下，本地風光雅快哉。」
J40nB484_p0275b06║南岳第二十二世
J40nB484_p0275b07║洛京相國一言道顯禪師，鴈門人。生而岐嶷，穎悟英
J40nB484_p0275b08║特。年十二，自願出家，父母難之，師云：「兒志決矣，未可
J40nB484_p0275b09║強留。」遂落髮于郡之西山，聽講《圓覺》，至知幻即離章，
J40nB484_p0275b10║頓然默契，恍若舊識。乃辭師遊汾州，謁筏渡，渡一見
J40nB484_p0275b11║器之，命入侍寮。一日，渡舉竹篦問云：「畢竟喚作甚麼？」
J40nB484_p0275b12║師方進語，渡驀頭便打，忽然大悟，禮拜云：「和尚且止，
J40nB484_p0275b13║古人道：『佛法無多子。』非虛語也。」渡云：「汝今方知吾意
J40nB484_p0275b14║耶？」師云：「和尚大恩，碎身難報。」渡囑云：「汝年且幼，時至
J40nB484_p0275b15║理彰。」師執勞座下一十七載。
J40nB484_p0275b16║頌：「一紀嘗存出世懷，幻生幻滅口慵開。香嚴瓦子
J40nB484_p0275b17║輕觸碎，拍掌呵呵笑一回。」
J40nB484_p0275b18║南岳第二十三世
J40nB484_p0275b19║西京小菴行密禪師，初以白衣禮相國顯和尚，凡見
J40nB484_p0275b20║便禮拜。顯一日謂云：「道人禮拜且止，佛法在甚處？」師
J40nB484_p0275b21║方舉首，忽聞板聲鳴，顯云：「只者是。」師從此有入，遂求
J40nB484_p0275b22║度。顯云：「汝誠精進，宜名行密。」力參三年，顯舉馬祖三
J40nB484_p0275b23║不是，語未絕，師云：「畢竟如何？」顯笑云：「已多了也。」師于
J40nB484_p0275b24║言下得大安樂。顯云：「佛法下衰，正宜潛隱，母拘城隍，
J40nB484_p0275b25║得安身處，最為佳耳。」
J40nB484_p0275b26║頌：「萬籟齊吹總不聞，蒼岩無耳卻知音。密移一步
J40nB484_p0275b27║龍飛也，笑殺區區行路人。」
J40nB484_p0275b28║南岳第二十四世
J40nB484_p0275b29║二仰圓欽禪師，禾之秀水人。遍參諸方，毫無所契。入
J40nB484_p0275b30║西京，謁小菴密于旅舍，密問：「浙中有個伶俐人，汝還
J40nB484_p0275c01║見麼？」師云：「圓欽鈍漢。」密云：「我要個鈍漢作監收，汝還
J40nB484_p0275c02║知麼？」師罔措。密云：「數千里來，可惜錯過。」師相依扣參。
J40nB484_p0275c03║一日，見鼠從架上過，撲翻油瓮，忽爾頓契，走見密云：
J40nB484_p0275c04║「某已捉得了也。」密搊住云：「道！道！」師云：「一粒鼠屎污卻
J40nB484_p0275c05║鍋羹。」密云：「瞎漢！參堂去。」
J40nB484_p0275c06║頌：「鼠糞逾于鼠藥毒，些兒咂著換皮骨。油瓮從教
J40nB484_p0275c07║自掀翻，免使監收空碌碌。」
J40nB484_p0275c08║南岳第二十五世
J40nB484_p0275c09║壽州無念智有禪師，蜀之漢州人，發足南方，遊四明，
J40nB484_p0275c10║登天目，後參二仰欽，欽云：「行腳甚處？」師云：「南方。」欽云：
J40nB484_p0275c11║「彼中佛法如何？」師云：「山川無異。」欽云：「我手何似佛手？」
J40nB484_p0275c12║師良久，欽云：「莫道無異好。」後看興化打維那機緣，始
J40nB484_p0275c13║浩然大悟，作偈云：「興化打維那，平地遭殃禍，作夜南
J40nB484_p0275c14║山雲，飛向北山朵。」欽見為之助，喜云：「不辜到此。」嘉靖
J40nB484_p0275c15║初，迤邐壽州十有二年。
J40nB484_p0275c16║頌：「山川在處原無異，驢腳卻遭佛手繫。不是飛雲
J40nB484_p0275c17║過北山，維那打得無休息。」
J40nB484_p0275c18║南岳第二十六世
J40nB484_p0275c19║荊山懷寶禪師，渚宮人。遊壽州，謁無念有，有云：「躐縣
J40nB484_p0275c20║遊州，畢竟為著何事？」師云：「生死大事，求師拔度。」有云：
J40nB484_p0275c21║「汝是荊州人麼？」師云：「是。」有云：「闍黎即今在甚麼處？」師
J40nB484_p0275c22║擬對，有云：「若便恁麼，猶較些子，佛法不是商量。參堂
J40nB484_p0275c23║去！」師潛心座下。一日，有喚云：「闍黎！」師應諾。有云：「在甚
J40nB484_p0275c24║麼處？」師于言下領旨，乃云：「和尚大慈，真人天師也。」有
J40nB484_p0275c25║滅後，師于嘉靖七年以法付鐵牛，隱終南山。
J40nB484_p0275c26║頌：「躐縣遊州原何事？為覓闍黎在甚處？一喚回頭
J40nB484_p0275c27║識也否？潛心領旨參堂去。」
J40nB484_p0275c28║南岳第二十七世
J40nB484_p0275c29║秦嶺鐵牛德遠禪師，得心印于荊山菴，居秦嶺，常披
J40nB484_p0275c30║一紅布衫。一日，頂笠揮鋤，地中月明，聯池過之，池見
J40nB484_p0276a01║云：「者漢好似一頭軍。」師云：「看箭。」池作躲勢，師近前攜
J40nB484_p0276a02║手至菴，留住三月，謂云：「我乃大慧之裔，在此待人數
J40nB484_p0276a03║十年矣，汝今既來，當為我求人光揚祖道。」付偈云：「就
J40nB484_p0276a04║身能打劫，劈筈善奪窩，三玄從此出，三要不為多。探
J40nB484_p0276a05║竿影草主賓分，獅子迷蹤奈我何？」
J40nB484_p0276a06║頌：「迷蹤獅子露形蹤，頂笠揮鋤孰共功？良因一箭
J40nB484_p0276a07║躲不著，血汙滄海恨無窮。」
J40nB484_p0276a08║南岳第二十八世
J40nB484_p0276a09║序州朝陽月明聯池禪師，本郡范司馬之後。幼居林
J40nB484_p0276a10║下，有僧過訪不遇，題聯于壁。師見厭世祝髮，杖笠南
J40nB484_p0276a11║遊，過洛伽，道逢一僧，偉儀殊相。師前行失腳，念佛一
J40nB484_p0276a12║聲，僧云：「此是敲門瓦子，何不拋卻？」師云：「拋卻後如何？」
J40nB484_p0276a13║僧云：「葉落歸根，來時無口。」師有省。後于秦嶺受印鐵
J40nB484_p0276a14║牛，返敘州，居朱提山朝陽洞。聚雲來參，師問云：「如何
J40nB484_p0276a15║是古佛心？」雲拱手云：「請和尚尊重。」師問：「不用音聲與
J40nB484_p0276a16║色身，將何喚作本來人？」雲默然，師休去。
J40nB484_p0276a17║頌：「念佛聲，敲門瓦，急拋卻，實瀟灑。瀟瀟灑灑隱朝
J40nB484_p0276a18║陽，心佛眾生一坑鮓。」
J40nB484_p0276a19║南岳第二十九世
J40nB484_p0276a20║忠州聚雲吹萬廣真禪師，敘州宜賓人，姓李氏，祖父
J40nB484_p0276a21║三世為婆羅門。師生日，有八僧臨舍，一僧記曰：「此子
J40nB484_p0276a22║乃八寶羅漢應真也。」母即厭腥食素，三年離乳。十五，
J40nB484_p0276a23║偶在窗下觀菊，語同學云：「此花今歲凋謝，明春復生。
J40nB484_p0276a24║人生一去不來，讀書寧免生死？」竟往登少峨，參浩翁。
J40nB484_p0276a25║久之返里，得大慧錄，朝暮體究。遇一僧見訪，問：「如何
J40nB484_p0276a26║是佛？」師擬對，僧云：「不是。」師復進語，僧云：「不是。」被此一
J40nB484_p0276a27║劄，塵念如灰。留午，值僧磨剃刀，師急問：「如何是佛？」僧
J40nB484_p0276a28║云：「我今日磨剃刀，不能為汝說，且待別時來。」師以白
J40nB484_p0276a29║衣參朝陽三載，于萬曆癸丑乃落髮受具。一日，陽謂
J40nB484_p0276a30║師云：「汝有一句未會在。」師問：「那一句？」陽云：「不用音聲
J40nB484_p0276b01║與色身。」默然良久：「與我現出真空來。」師拂袖便出，自
J40nB484_p0276b02║思：「此事不可草草，此中別有玄要。」辭往別山，苦參三
J40nB484_p0276b03║年，經行危坐，脅不至蓆。限滿，復見朝陽，問云：「畢竟如
J40nB484_p0276b04║何現出？」陽引師手掩其口，豁然大悟。囑後涉海入吳，
J40nB484_p0276b05║穿閩過粵，于瀟湘湖東開法解制，還蜀闡化。聚雲出
J40nB484_p0276b06║世三十年，五坐道場。語錄二十卷、廣錄五十卷。先是，
J40nB484_p0276b07║法孫水部熊月崖居士錄梓。崇禎己卯七月晦日，索
J40nB484_p0276b08║筆書偈云：「朝打三千，暮打八百，要見聚雲，眉毛出血。」
J40nB484_p0276b09║危坐至午，大喝兩聲而逝。闍維，煙至松羃，結為五彩，
J40nB484_p0276b10║荷香襲人，起骨得黃金鎖三莖，門齒化為紫色，五色
J40nB484_p0276b11║舍利三百餘顆。平都地藏院迎十二顆建塔，餘皆塔
J40nB484_p0276b12║于本寺三目山之陽。
J40nB484_p0276b13║頌：「三千八百數難窮，現出真空空亦空。在在毒流
J40nB484_p0276b14║處處顯，眉毛挂劍血長虹。」
J40nB484_p0276b15║南岳第三十世
J40nB484_p0276b16║忠州治平慶忠鐵壁慧機禪師，營山羅氏子，家世業
J40nB484_p0276b17║儒，滿門科第。師生而貌偉，器骨不凡。八歲，父見背，即
J40nB484_p0276b18║隨母持齋。稍長，厭俗。有元白道者，辟穀邑之太鵬山，
J40nB484_p0276b19║師往來叩問玄理，決志出家，兄母留之。于天啟壬戌
J40nB484_p0276b20║二月，潛遁大竹，築室掩關，每日食米二握，五味俱斷
J40nB484_p0276b21║者三年。室中屢矚異相，師懷疑出關，欲追元白，而終
J40nB484_p0276b22║南路阻，師乃薙髮。雲遊參見聚雲，雲問：「奚往？」師具實
J40nB484_p0276b23║以白。雲笑云：「子真昧于尋師者。」師依住滿夏。一日，雲
J40nB484_p0276b24║出方丈，師跪泣于前，求雲開示，雲笑而不荅。師謂：「遇
J40nB484_p0276b25║至人而無緣得授，不如捐軀赴水，以待來生。」有諭以
J40nB484_p0276b26║從講肆遊，師聽畢，復來相依。後雲入金陵，師隨之，聞
J40nB484_p0276b27║天童道望，欲暫辭而往。雲云：「去亦且從，但恐錯過老
J40nB484_p0276b28║僧宗旨。」師復侍雲。師歸蜀，雲命總院事。一朝念誦畢，
J40nB484_p0276b29║登塌一賜，渾身骨碎，大笑不止。拈偈呈雲，雲不之印。
J40nB484_p0276b30║又力究三年，忽爾大徹，入室密以告雲。雲云：「汝今日
J40nB484_p0276c01║纔會老僧意那？」師云：「和尚大慈，為人徹底。」雲我後，師
J40nB484_p0276c02║為廬墓，四眾堅請開法平都地藏院，十坐道場，語錄
J40nB484_p0276c03║二十卷。僧問：「如何是正法眼藏？」師云：「龜歌開夜市。」
J40nB484_p0276c04║頌：「尋師訪道涉山川，踢破指頭是幾年。夜市烏龜
J40nB484_p0276c05║輕賣弄，無端矢上又加尖。腥臭大，冤債寬。兒孫
J40nB484_p0276c06║滿地，倒弄顛拈。」
J40nB484_p0276c07║野雲映禪師塔銘
J40nB484_p0276c08║嘗謂：「鷲嶺拈花，法弘西土；少林面壁，道播神州。」臨濟、
J40nB484_p0276c09║德山，滅卻正法眼藏；曹溪、南嶽，衍繁嫡骨兒孫。然火
J40nB484_p0276c10║焚大地，誰能口吐蓮花？塵滿人寰，若個面成金色？宜
J40nB484_p0276c11║乎龍蛇難辨，因而魚珠混淆也。　野雲禪師以童子
J40nB484_p0276c12║不壞身，秉靈燭以照迷情，持慧劍以割愛慾，真僧中
J40nB484_p0276c13║之豪耶！（考其行狀）師諱燈映，字心月，野雲其別號也，為酆
J40nB484_p0276c14║陵冉氏子。父伯仲五人，皆富於財，而樂善好施。明崇
J40nB484_p0276c15║禎初，師之伯父開明捐數千金，建十方堂於平都山
J40nB484_p0276c16║之麓。是時　鐵老人方開法席，遂延之駐錫焉。師之
J40nB484_p0276c17║長兄佛喜禪師者，一見老人，遂爾皈依之。師年甫十
J40nB484_p0276c18║五，父兄皆以成名見期，方謀婚配。師潛遁悟喝寺，自
J40nB484_p0276c19║行薙髮，父兄莫能挽留。後值烽煙肆起，師之父遂拜
J40nB484_p0276c20║托老人，俾其手足相依，追隨參學。一日，老人閱錄次，
J40nB484_p0276c21║師云：「和尚也被他瞞。」老人云：「汝又作麼生？」師便喝。老
J40nB484_p0276c22║人云：「汝來這裏叫喚。」師云：「這裏不叫，向何處叫？」老人
J40nB484_p0276c23║云：「汝當時跳岩跳坎，只為父兄難汝出家，而今好云
J40nB484_p0276c24║尋個事幹，又有誰難汝？」師作禮，老人示偈云：「退後棲
J40nB484_p0276c25║身地步寬，慇勤好去到牛山，客來切忌無優待，翠竹
J40nB484_p0276c26║蒼松一任看。」住山數載，復侍老人，凡任重致遠，重趼
J40nB484_p0276c27║百舍，弗憚其勞。嗣後，老人付囑云：「棒喝施陳顯大機，
J40nB484_p0276c28║赤肩荷來無餘事。因緣節候有時彰，裕後光前輝祖
J40nB484_p0276c29║室。」乙巳冬，當事者請老人開建治平古剎，師乃領眾
J40nB484_p0276c30║先行，誅茅刈棘，老人次年方至，始豎經樓七楹，而老
J40nB484_p0277a01║人歸寂。師與眾師等經營祖席、塔院、堂宇、像設諸務，
J40nB484_p0277a02║落成幾三十餘年，勞勞木石，竭力勉撐。師生於明天
J40nB484_p0277a03║啟五年乙丑，至康熙三十六年丁丑菊月，偶示微恙，
J40nB484_p0277a04║望前二日，忽索水沐浴，眾以天寒固止。次日五鼓，囑
J40nB484_p0277a05║法屬畢，遂命侍僧書偈曰：「七十三年如露電，臨行一
J40nB484_p0277a06║句阿誰薦？泥牛含月吸秋波，木馬嘶風吞素練。」良久，
J40nB484_p0277a07║云：「鑑。」黎明，復問侍僧，荅曰：「辰時。」師云：「昨日索浴，今不
J40nB484_p0277a08║洗了。」遂著衣，端然坐脫。師生平剛毅果決，故爾去住
J40nB484_p0277a09║之際，灑然自得如此。乃為之銘曰：
J40nB484_p0277a10║望月於天，捉月於淵。看花於鏡，
J40nB484_p0277a11║折花於園。是同是別，可以語禪。
J40nB484_p0277a12║近則方寸，遠而靈山。青獅白象，
J40nB484_p0277a13║在指顧間。佛道之任，雲師是肩。
J40nB484_p0277a14║重重浩劫，履險而安。層層寶剎，
J40nB484_p0277a15║光輝雲天。功成行滿，七十三年。
J40nB484_p0277a16║唱還鄉曲，泥牛鼓絃。其證佛果。
J40nB484_p0277a17║銘卜萬千。
J40nB484_p0277a18║時
J40nB484_p0277a19║康熙三十六年，歲次丁丑，嘉平佛成道之吉，蒼溪
J40nB484_p0277a20║離堆居士忠州鐸陶淑李槃談撰。
J40nB484_p0277a21║野雲禪師行狀
J40nB484_p0277a22║丁丑九月，野雲和尚圓寂於治平禪院。閱月而（英）歸
J40nB484_p0277a23║自成都，訪　竺和尚於方丈，憑　雲師之靈而吊之。
J40nB484_p0277a24║竺公曰：「君自成童以來，與雲師交遊者，益三十年矣。
J40nB484_p0277a25║知師之詳者，無如君，曷狀其行？余將乞銘於士大夫，
J40nB484_p0277a26║以藏諸幽。」（英）辭以鄙陋不獲，因含淚而述其實焉。師
J40nB484_p0277a27║諱燈映，字心月，別號野雲。世為蜀之酆都人，姓冉氏。
J40nB484_p0277a28║父（某），兄弟五人，皆富於財，樂善好施。通邑之街衢橋
J40nB484_p0277a29║梁，皆其所修砌者。明崇禎間，　鐵老人始得法於忠
J40nB484_p0277a30║之聚雲寺。師之伯父字開明者，晤　鐵公於忠南，慨
J40nB484_p0277b01║然捐數千金，建十方堂於平都山之麓，延　鐵公主
J40nB484_p0277b02║方丈。是時四眾雲從，聲施洋溢。師之兄號佛喜者，先
J40nB484_p0277b03║祝髮皈依之。時師年十有五，因契慕焉。歸白其母，母
J40nB484_p0277b04║阻之。復往白其父，父曰：「爾年方少，吾所望於爾者遠
J40nB484_p0277b05║且大。圓頂被緇，豈能了吾家事耶？」力阻者再。師潛遁
J40nB484_p0277b06║悟喝寺，自行薙髮。父母兄弟，莫能挽留。後值甲申，兵
J40nB484_p0277b07║火肆起。師之父拜求　鐵公曰：「劫運方來，兒志已決。
J40nB484_p0277b08║曷令其手足相依，追隨參學可乎？」師隨　鐵公，凡石
J40nB484_p0277b09║柱之三教寺、青山頂諸剎，艱危饑饉，參學不怠。一日，
J40nB484_p0277b10║鐵公閱錄次，師云：「和尚也被他瞞。」　鐵公云：「汝又作
J40nB484_p0277b11║麼生？」師便喝。　鐵公云：「汝來這裏叫喚。」師云：「這裏不
J40nB484_p0277b12║叫，向何處叫？」　鐵公云：「汝當時跳巖跳坎，只為父母
J40nB484_p0277b13║難汝出家。而今好去尋個事幹，又有誰來難汝？」師作
J40nB484_p0277b14║禮。鐵公示偈云：「退後棲身地步寬，慇懃好去到牛山。
J40nB484_p0277b15║客來切忌無優待，翠竹蒼松一任看。」適兵烽稍熜，石
J40nB484_p0277b16║寶、塗井諸善士，請師住牛頭山。師率眾開耕，為延
J40nB484_p0277b17║　鐵公結制，分理執事，不憚勤勞。　鐵公附囑云：「棒喝
J40nB484_p0277b18║施陳顯大機，赤肩荷來無餘事。因緣節候有時彰，裕
J40nB484_p0277b19║後光前輝祖室。」乙巳冬，各當事請　鐵公開建治平
J40nB484_p0277b20║古剎。於時城郭荊榛，瓦礫頹基，人望之而生畏。師率
J40nB484_p0277b21║眾先行，誅茅刈棘，建茅屋數十間，迎　鐵公以居。迨
J40nB484_p0277b22║次年，始豎經樓七楹，而　鐵公已歸寂矣。師與　竺
J40nB484_p0277b23║和尚，拮据經營，不避甘苦。嗣是而大雄殿、天王殿、左
J40nB484_p0277b24║右禪寮，以及門樓、塔院、佛像諸務，垂三十餘年，始得
J40nB484_p0277b25║成就，為忠南第一大觀。蓋師之性勇而決，於物無所
J40nB484_p0277b26║容。然善氣迎人，能化強暴於俄頃。故其任事也，不後
J40nB484_p0277b27║先推諉。即如治平落成，　竺和尚主持於內，師經理
J40nB484_p0277b28║於外，三十餘年不避艱險，卒之金碧輝煌，堂宇幽邃。
J40nB484_p0277b29║非勇且決，其不致廢於一簣者，幾希矣。由甲寅以迄
J40nB484_p0277b30║辛酉，兵戈頻仍。師處寺中，恬淡如故，暴兵亦無所逞。
J40nB484_p0277c01║曾計戊午春（英）與諸同人應試入渝，與師同載。時渝
J40nB484_p0277c02║水府宮僧酗酒無賴，師主其家，僧即斷飲茹蔬。或叩
J40nB484_p0277c03║之，僧曰：「和尚在我家，何敢如舊時事？」茲非其善氣化
J40nB484_p0277c04║暴之明驗歟？所可惜者，鑑物太明，以故不能容物。牛
J40nB484_p0277c05║頭山之耕可開也，而法筵不自開；行徒可集也，而龍
J40nB484_p0277c06║象不可集。是以支那無可譔述，惟存宗統頌若干則，
J40nB484_p0277c07║集為一卷，大抵從木石課工之餘而得者。然其學其
J40nB484_p0277c08║識，已可想見一斑矣。總之，師產於豐厚之家，財物無
J40nB484_p0277c09║所吝，性甘淡泊，不以一毫自私，治平之成，成以此也。
J40nB484_p0277c10║師生於天啟五年乙丑，卒於康熙三十六年丁丑九
J40nB484_p0277c11║月，享年七十三歲，僧臘五十三。將卒之前二日，偶示
J40nB484_p0277c12║微恙，忽索水沐浴，眾以天寒止之。次日五鼓，囑法屬
J40nB484_p0277c13║畢，遂命侍書偈曰：「七十三年如露電，臨行一句阿誰
J40nB484_p0277c14║薦？泥牛含月吸秋波，木馬嘶風吞素練。」良久，云：「鑑。」黎
J40nB484_p0277c15║明，復問侍僧曰：「甚麼時候？」荅曰：「辰時。」師云：「昨日索浴，
J40nB484_p0277c16║今日不洗了。」遂著衣端坐而逝。蓋其勇決之性，至臨
J40nB484_p0277c17║終之時猶如此。余自童年來，忠謁　鐵公於茅菴內，
J40nB484_p0277c18║即師建之以迎　鐵公者。迨後交遊日久，故能悉師
J40nB484_p0277c19║之生平，然詞不雅馴，亦不能無掛漏處。茲因　竺公
J40nB484_p0277c20║之命，不敢以鄙陋辭，謹述其初終，如石大君子從而
J40nB484_p0277c21║原書闕。