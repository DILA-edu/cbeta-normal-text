J40nB485_p0283a01║普門顯禪師語錄卷下
J40nB485_p0283a02║書記性胤編
J40nB485_p0283a03║佛事
J40nB485_p0283a04║慶忠老人五九，四眾設供，請拈香。云：「纔見金烏駕鐵
J40nB485_p0283a05║船，撲落虛空顛倒走，山河大地作琴鳴，特為吾師應
J40nB485_p0283a06║五九。五九四十五，馬腹驢胎今亙古，這回掉臂去還
J40nB485_p0283a07║來，面目依然照下土。還見麼？依稀似是，彷彿不同，這
J40nB485_p0283a08║裡薦得，許見師翁；其或未然，瞎驢滅卻正法眼，滿地
J40nB485_p0283a09║兒郎唱祖風。既云滅卻，因甚又道唱祖風？」良久，云：「鴛
J40nB485_p0283a10║鴦繡出從君看，不把金針度與人。」
J40nB485_p0283a11║慶忠老人周年設供。「吾師六十年前提綱挈領，六十
J40nB485_p0283a12║年後慣妄脫空，向人天眾前賣悄贏乖，假示出生入
J40nB485_p0283a13║死榜樣，直是瞞某甲不得。不肖兒郎今日也只得屈
J40nB485_p0283a14║順人情，將計就計，燒一炷香，點幾盞茶，敘兩句寒溫，
J40nB485_p0283a15║略盡人子之念。諸昆仲還知麼？若向這裡知得，不謬
J40nB485_p0283a16║作他兒孫；其或未然，大家作禮。」
J40nB485_p0283a17║參府靖遠袁居士請為王母對靈。驀拈拄杖云：「見麼？
J40nB485_p0283a18║身從無相中受生，猶如幻出諸形相，幻人心識本來
J40nB485_p0283a19║無，幻出無根無實性。即如袁母太夫人從如幻受生
J40nB485_p0283a20║以來，營家治業，懿德受褒，柔順內貞，膺夫榮子，復承
J40nB485_p0283a21║圓通大士之願，持佛母準提之素，一夕知身是幻，內
J40nB485_p0283a22║寢告終，可謂得大自在、得大受用。雖然如是，猶屬泡
J40nB485_p0283a23║影漚花，未是太夫人本命元辰落處。且道落在甚麼
J40nB485_p0283a24║處？」復畫圓相云：「還見麼？蠟炬滿堂明似鏡，靈臺一點
J40nB485_p0283a25║照無偏。」
J40nB485_p0283a26║為用禪人舉火。「偃月爐，大火聚，禪人到此休迴避，鍛
J40nB485_p0283a27║盡無明，掃除根蒂，勝熱坑中，無向無背。」以火炬遶龕，
J40nB485_p0283a28║云：「還會麼？吞卻金圈栗棘蓬，出頭天外阿誰是？」
J40nB485_p0283a29║慶忠老人忌辰，拈香。云：「年年三百六十日，日日聚頭；
J40nB485_p0283a30║晝夜十二時辰，時時親執。甘則同甘，苦則同苦，說甚
J40nB485_p0283b01║寒暑迭遷，違時失候？柰有先德儀規，未免依期展布。
J40nB485_p0283b02║茲乃吾師忌辰，有恒禪人設齋供養，燈顯但將吾師
J40nB485_p0283b03║龜毛拂、兔角杖、咬不破的鐵饅首、無滋味的木楂羹
J40nB485_p0283b04║呈在吾師座前。諸昆仲！還知這等供養麼？若也知得，
J40nB485_p0283b05║是真報恩共；或未然，須依舊列。」
J40nB485_p0283b06║為冰玉沙彌舉火。「生也，玉潔冰清；滅也，泥團土塊。出
J40nB485_p0283b07║脫一步，別有生涯。」攛下火炬，云：「還見麼？赤光灼出金
J40nB485_p0283b08║獅子，巨燄堆中結聖胎。」
J40nB485_p0283b09║為鳴岐文學對靈。「戒慎恐懼，守約安貧，苦樂順逆，素
J40nB485_p0283b10║位而行，此是相公生平踐履。且道今日事作麼生？」彈
J40nB485_p0283b11║指云：「會麼？吾無隱乎爾。」
J40nB485_p0283b12║為近軒禪德舉火。「菊花黃，秋露碧，木落水寒，龜哥眼
J40nB485_p0283b13║赤。汝近軒，須委悉，功全行全，心直口直，念佛八十圖，
J40nB485_p0283b14║甲子六百一，于今捨妄歸真，卻也敏速端的。還知端
J40nB485_p0283b15║的事麼？」擲火把，云：「巨燄堆中飛鐵馬，琉璃地上產狻
J40nB485_p0283b16║猊。」
J40nB485_p0283b17║慶忠老人忌辰，有恒設供，請拈香。云：「年年有恒，歲歲
J40nB485_p0283b18║性一，有恒性一，非離非即，不獨忠孝兼全，更喜恒久
J40nB485_p0283b19║不易。如何是不易底一句？」以香插爐云：「祈師慈悲，伏
J40nB485_p0283b20║惟尚饗。」
J40nB485_p0283b21║為明初禪德起龕。喝一喝，云：「直截一句，迥絕言詮，向
J40nB485_p0283b22║上路頭，還須獨步。若欲歸根得址，也須親到一回；設
J40nB485_p0283b23║使顧後瞻前，終是半途作活。且到家一句如何指陳？」
J40nB485_p0283b24║以拄杖指龕，云：「楖栗橫擔休顧人，直入千峰萬峰去。」
J40nB485_p0283b25║舉火
J40nB485_p0283b26║執炬，云：「萬仞嵒巔撒手，栗棘蓬裡轉身，務須穩步，毋
J40nB485_p0283b27║得因循，火把在手，休要生嗔，與君燒卻臭皮袋，換取
J40nB485_p0283b28║金剛不壞身。」
J40nB485_p0283b29║入塔
J40nB485_p0283b30║指穴，云：「離中虛。」入靈骨，云：「坎中滿。透體玲瓏，如驢覷
J40nB485_p0283c01║井，女媧煉石補天，至今猶填不滿。毋住此中，勿離根
J40nB485_p0283c02║本。」復掩卻蓋，云：「休云密密不通風，須知別有好光景。
J40nB485_p0283c03║還識別的光景麼？」復畫圓相，云：「江頭雪積擁蘆花，山
J40nB485_p0283c04║寺臺高明月迥。」
J40nB485_p0283c05║讚偈
J40nB485_p0283c06║達磨真讚
J40nB485_p0283c07║彎彎一枝蘆，得得闡神妙，二龍機不契，九年恣朕兆。
J40nB485_p0283c08║呵呵！若無神光僧，懡㦬一場笑。
J40nB485_p0283c09║腳底水瀰漫，肩上披磨衲，賣卜赤縣神洲，面壁嵩山
J40nB485_p0283c10║九夏。哄得兒孫沒來由，處處相逢便打罵，唯有普門
J40nB485_p0283c11║解報恩，表畫題贈堂前挂。咦！好個短販經紀，只是無
J40nB485_p0283c12║人酬價。
J40nB485_p0283c13║觀音讚
J40nB485_p0283c14║謂是觀音，卻是普門。普門觀音，名非其名。度生無際
J40nB485_p0283c15║限，弘願孰比倫。試問題讚者，噫，看來非別人。
J40nB485_p0283c16║聚雲師翁真讚
J40nB485_p0283c17║滿面丰神，遼天拄杖，人天皈敬，佛祖不讓。胸藏萬卷
J40nB485_p0283c18║書，眼中空四相。定慧圓明，作則慈悲，真實是仗，人天
J40nB485_p0283c19║瞻禮，謂是誰吹？萬師翁，大和尚。
J40nB485_p0283c20║慶忠老人真讚
J40nB485_p0283c21║右手執拂，左手搭膝，有照有用，有權有實，含默不言，
J40nB485_p0283c22║為人克的。咦！穩坐影堂不記秋，續燄燈燈永不息。
J40nB485_p0283c23║題四景畫軸
J40nB485_p0283c24║馥馥芝蘭，杳杳煙樹。芍藥牡丹，誰與爭富。二雉忘機，
J40nB485_p0283c25║物我無懼。試問紙墨未行時，木樹草花在何處。
J40nB485_p0283c26║未讀花木紀，難將夏景題。但憑胸臆寫，杜撰不成辭。
J40nB485_p0283c27║錦雞雖美，無如白鷴素姿。唏噓！這軸長生畫，點綴不
J40nB485_p0283c28║萌枝。
J40nB485_p0283c29║菊兮芷兮，有山有鳥。錦繡清奇，濃淡恰好。胡公張設
J40nB485_p0283c30║畫堂前，只中觀兮不中討。
J40nB485_p0284a01║獨有孤根，首暢爭先。清姿淡泊，傑出于蘭。不同丹紫，
J40nB485_p0284a02║詎染臙脂。四禽二宿，一飛一潛。若取不凋恒不謝，須
J40nB485_p0284a03║從這裡看鮮妍。
J40nB485_p0284a04║巡照警語
J40nB485_p0284a05║板聲初，工夫問有無。急須撿點，免落迷途。珍重禪人
J40nB485_p0284a06║莫放逸，拾取衣中珠。
J40nB485_p0284a07║板聲隨，倚枕合雙眉。閒情放下，箇裡須知。珍重禪人
J40nB485_p0284a08║莫放逸，急早悟玄機。
J40nB485_p0284a09║板聲響，無夢亦無想。墮枕高峰，沉迷自引。珍重禪人
J40nB485_p0284a10║莫放逸，午夜明星朗。
J40nB485_p0284a11║板聲催，催爾何所為？燈沉香寂，月影斜低。珍重禪人
J40nB485_p0284a12║莫放逸，覺後始知歸。
J40nB485_p0284a13║五更終，板雜鐘聲重。敲翻漆桶，喚醒愚蒙。珍重禪人
J40nB485_p0284a14║莫放逸，及第悟心空。
J40nB485_p0284a15║示鎮九文學
J40nB485_p0284a16║昔別靈峰直至今，投機一語慶忠門，他年一貫通三
J40nB485_p0284a17║氏，名遂功成顯聚雲。
J40nB485_p0284a18║示舌端上座
J40nB485_p0284a19║五十三參功行滿，普賢大士來摩頂，珍重舌端多口
J40nB485_p0284a20║人，在在度生立根本。
J40nB485_p0284a21║示何居士再晤
J40nB485_p0284a22║一自江南晤別時，每驚風鶴不如初，幾回歷盡煙波
J40nB485_p0284a23║險，干木隨身隱蔽廬。偶過高梁訪名宿，撥草瞻風渡
J40nB485_p0284a24║橋木，時逢山上老頭陀，遙指前村是君處。相見相歡
J40nB485_p0284a25║意未休，知是三生何所由？一會靈山儼然在，報君不
J40nB485_p0284a26║必別參求。聲色之中有標格，淨名由茲頓超越，恒持
J40nB485_p0284a27║道法顯威儀，不二門開階侵▆。龐家父子有準憑，金
J40nB485_p0284a28║沉滄海永留名，機鋒迥絕傳今古，去住翛然誰與倫？
J40nB485_p0284a29║個中卻有好消息，忙裡閒裡須委悉，紅塵堆裡輥出
J40nB485_p0284a30║來，三三兩兩稱饒益。
J40nB485_p0284b01║示同參
J40nB485_p0284b02║方外多年語共遊，何如此日寡朋儔，蘭臭室中誰為
J40nB485_p0284b03║契，孔懷之誼當何求。憶昔人生空聚散，誠如旅邸虛
J40nB485_p0284b04║相念，曉來分析各東西，究竟覺時成夢幻。君入林泉
J40nB485_p0284b05║樂飲瓢，我隨函丈話腥臊，任重才疏唯勉強，幾美楊
J40nB485_p0284b06║岐德倍高。吾兄寧翅滄溟廣，詎滯蟭蟟一枝想，他年
J40nB485_p0284b07║逸翮起翱翔，大地山河平一掌。
J40nB485_p0284b08║示睿珍上座
J40nB485_p0284b09║古佛堂前顯大機，沉蹤隱跡至今時，雲箋一幅權書
J40nB485_p0284b10║示，他方此界恁施為。
J40nB485_p0284b11║示單傳書記
J40nB485_p0284b12║直指由來是幾年，權拈一語且留篇，他年底事知端
J40nB485_p0284b13║的，倒腹傾懷為子傳。
J40nB485_p0284b14║示中行名性心
J40nB485_p0284b15║既入如來地，驀直向中行，見性明心後，菩提果自成。
J40nB485_p0284b16║詠蓮
J40nB485_p0284b17║舊院新標築沼臺，無忘悲願結蓮胎，馨香本自淤泥
J40nB485_p0284b18║出，綽約還從淨地來。三笑虎溪方韻冷，幾開茅舍把
J40nB485_p0284b19║詩裁，徜徉不改觀河見，自有芙蕖日日開。
J40nB485_p0284b20║其二
J40nB485_p0284b21║絲藏藕竅葉團雲，顏色鮮妍夏日欣，梳蕊輕風開玉
J40nB485_p0284b22║片，翻波野影織迴文。薩埵悟矣爭先睹，醉客迷之自
J40nB485_p0284b23║不聞，澹泊清香滋味別，超然迥異出群芬。
J40nB485_p0284b24║其三
J40nB485_p0284b25║葉盛明珠蕊帶香，根深蒂固自來長，候遲漫把荷錢
J40nB485_p0284b26║出，熱至先將翠蓋張。隨處為人作益友，依時植種待
J40nB485_p0284b27║中王，心空節勁誰堪比，傑出波心映月光。
J40nB485_p0284b28║其四
J40nB485_p0284b29║緩步觀花出院行，團團荷葉漸成陰，不奇馥郁人多
J40nB485_p0284b30║植，為羨鮮妍蝶不侵。習習清風生玉朵，芄芄翠蓋靄
J40nB485_p0284c01║波心，幾回曾入淤泥裡，錯節盤根不厭深。
J40nB485_p0284c02║其五
J40nB485_p0284c03║靈根已種在池塘，四面培栽壯晚涼，菡萏新開僧俗
J40nB485_p0284c04║冗，祇園乍結水雲長。遠公社裡妍如玉，茂叔池中鮮
J40nB485_p0284c05║更香，不是彌陀曾有記，肯來濁水共和光。
J40nB485_p0284c06║辭老人復歸聚雲
J40nB485_p0284c07║破雨衝風一徑來，荒園松菊幾經開，唯聞野鳥啼庭
J40nB485_p0284c08║樹，不是天花墜雨臺。嫩草蔓延穿祖墓，疏椽影漏照
J40nB485_p0284c09║空垓，慈恩弗計巾瓶日，慚憩三冬滿願回。
J40nB485_p0284c10║拙菴居士見訪次韻奉酬
J40nB485_p0284c11║幽居泉石遠金壇，何事由來到美官，芋熟久思鄴相
J40nB485_p0284c12║轡，果馨重展睦州盆。脩篁斫徑邀鴻鵠，戛玉敲金引
J40nB485_p0284c13║鳳鸞，香社若能新此日，談心秋夜不教寒。
J40nB485_p0284c14║次寶善居士除夕
J40nB485_p0284c15║為懷摩詰喜廛居，雲水行蹤不定除，儘有殘羹充野
J40nB485_p0284c16║腹，且無深任荷肩輿。漏蓬疏壁隨風卷，妙旨箜篌送
J40nB485_p0284c17║歲餘，莫謂寒霜斯夜盡，迎新春雨水成渠。
J40nB485_p0284c18║中秋無月
J40nB485_p0284c19║節臨叢集水雲臻，燈燭連宵代月瑩，江漢盡遲漁者
J40nB485_p0284c20║釣，樓臺空負亮公吟。夜昏令彼秋砧隱，漏黑唯聞蟋
J40nB485_p0284c21║蟀鳴，薦得當年拂袖旨，超然物外有光明。
J40nB485_p0284c22║賀姪檢選
J40nB485_p0284c23║壁水橋門掩映長，延津已化破天荒，科傳直手文章
J40nB485_p0284c24║貴，榮入成均姓氏香。王樹光騰輝祖室，金莖秀拔啟
J40nB485_p0284c25║維桑，芳姿綽約寧馨遠，箕業于今賴爾揚。
J40nB485_p0284c26║郡侯杜公次韻
J40nB485_p0284c27║偉政忠南澤益深，琴堂瑞靄播清聲，辰移字水舒光
J40nB485_p0284c28║蔚，日射珠林映彩旌。經史名標綿世胃，山房菊綻待
J40nB485_p0284c29║淵明，閒中若肯臨車駕，揮麈談心把賦陳。
J40nB485_p0284c30║山居
J40nB485_p0285a01║年來無志破沙盆，縛屋蟠龍伴野村，幻住古今忘歲
J40nB485_p0285a02║月，一鼾天地老乾坤。庭前翠柏依雲水，檻外青松遶
J40nB485_p0285a03║寺門，興適煙波懷釣叟，幾人寧識隱溟鯤。
J40nB485_p0285a04║山居（五言律）
J40nB485_p0285a05║林泉何所事，趺坐結蘿衣，神寂心珠燦，雲收皓月輝。
J40nB485_p0285a06║飲茗懷古宿，修竹待賢棲，禽鳥呼終日，山花伴四時。
J40nB485_p0285a07║其二
J40nB485_p0285a08║徐步登峰頂，舒眸望遠山，淡雲飄野壑，曲水遶東川。
J40nB485_p0285a09║眼底乾坤小，胸中宇宙寬，無人偕我志，獨自聽潺湲。
J40nB485_p0285a10║其三
J40nB485_p0285a11║松竹恒增秀，茅齋映日新，推窗吟夜月，倚案聽春禽。
J40nB485_p0285a12║芋熟懷檀度，茶馨想故人，軒車遲不見，惆悵賦空亭。
J40nB485_p0285a13║次張相公韻
J40nB485_p0285a14║鎮日焚香煮茗，無人啟我壇經，宵中忽接眉宇，玉樹
J40nB485_p0285a15║月皎風清。
J40nB485_p0285a16║乙卯春，因郡侯劉公陞任夔州，歷感弘護，兼別
J40nB485_p0285a17║贈言，次韻酬答
J40nB485_p0285a18║九夏住治平，悉荷栽培力，谿柳倍甘棠，檀波重乳蜜。
J40nB485_p0285a19║有玉鎮金山，無文空丈室，握別感貽言，依依正有日。
J40nB485_p0285a20║遊白帝城口占
J40nB485_p0285a21║千丈牆圍布大羅，由來蝸角苦爭多，彎弓躍馬人何
J40nB485_p0285a22║在，唯有香山永不磨。
J40nB485_p0285a23║示了明吳居士，法名性己，號自在
J40nB485_p0285a24║了明自身已，入世元無礙，他年解脫來，與君說自在。
J40nB485_p0285a25║示了凡夏居士，法名性侶
J40nB485_p0285a26║了卻凡情入聖流，三賢十聖共君儔，塵情見網齊超
J40nB485_p0285a27║脫，百千三昧一時周。
J40nB485_p0285a28║示祇園游居士，法名性地
J40nB485_p0285a29║結就祇園地，優缽花自開，願心周佛數，覿體證如來。
J40nB485_p0285a30║示龍華譚居士，法名性一
J40nB485_p0285b01║直達菩提岸，一性便無差，浮幢時現瑞，三會證龍華。
J40nB485_p0285b02║示廿五游居士，法名空持
J40nB485_p0285b03║廿五方持素，于今是幾年，女嫁男婚後，領取未生前。
J40nB485_p0285b04║募衣偈
J40nB485_p0285b05║大庾嶺頭提不起，南泉喚作破袈裟。四七二三相授
J40nB485_p0285b06║受，黃梅室裡難迫湊。遺來盧行作爭端，衣缽由斯不
J40nB485_p0285b07║復傳。其如後代兒孫輩，呼朋引類逐群隊。明文教我
J40nB485_p0285b08║實斯先，三學儀規豈違背。啟我慈悲兩片皮，信手信
J40nB485_p0285b09║筆不成辭。持告十方諸檀信，失便宜是得便宜。咦，見
J40nB485_p0285b10║聞隨喜，悉發菩提。
J40nB485_p0285b11║書問
J40nB485_p0285b12║復太守劉公（附來書）
J40nB485_p0285b13║十戴檀波，一宗弘護，當此道法衰微之際，悉荷我公
J40nB485_p0285b14║大力鼎新。然治平禪林之有今日，得非香山公不忘
J40nB485_p0285b15║鳥窠記莂、柳谿遺規，安能有此？惟願我公于政事之
J40nB485_p0285b16║暇留心堅實，庶幾入世出世方得兩全。昔馮給事有
J40nB485_p0285b17║云：「公事之餘喜坐禪，未嘗將腋到床眠，雖然現出宰
J40nB485_p0285b18║官相，長老之名四海傳。」又清獻趙公云：「默坐公堂虛
J40nB485_p0285b19║隱几，心緣不動湛如水，一聲霹靂頂門開，喚起從前
J40nB485_p0285b20║自家底。」可見從上名公巨卿于公事之餘不忘本分
J40nB485_p0285b21║一著。公歷來著意治平、留心佛法，不啻蘇文忠之解
J40nB485_p0285b22║帶、韓子之留衣、王沂公之捨宅，施其財、捐其粟、塑其
J40nB485_p0285b23║金像、永其香燈，豈非白文公不忘其舊，復承悲願再
J40nB485_p0285b24║來耶？緇衣輩知恩有懷，啣環未遂，惟朝暮向黃面前
J40nB485_p0285b25║頌視，注候綸音晉爵、仙任榮升，尹喜堂前又得重瞻
J40nB485_p0285b26║紫氣。
J40nB485_p0285b27║昔老和尚以一見相投，遂闢荊棘，和尚復以半紙
J40nB485_p0285b28║應命，搆結梵林，此俗語所謂都是會中人也。數年
J40nB485_p0285b29║來雖未曾施捨資財，然一片護持之心，未嘗一刻
J40nB485_p0285b30║稍懈。正期共講禪機，徐探妙理，而滄桑變矣，而離
J40nB485_p0285c01║情生矣。以何因緣，墮此火宅？分手之前，屢承和尚
J40nB485_p0285c02║瞻瞻戀戀，方外之朋情，反深于世間之交道。某靜
J40nB485_p0285c03║坐舟中，回想景況，使人不能不一低徊、一歎息也。
J40nB485_p0285c04║夔門之苦，一時難述，惟願和尚踐石上之言，垂三
J40nB485_p0285c05║顧之雅，便航過我，那時方話終夕矣。
J40nB485_p0285c06║復城守李公（附來書）
J40nB485_p0285c07║季春廿二日，自尊衙作別。舟次五林，連日阻雨，廿八
J40nB485_p0285c08║日方抵夔門。寤寐神思，無刻不懷我公護持之德。然
J40nB485_p0285c09║則桃投有自，瓊謝未能，致令此心怏悒。本欲圖歸，因
J40nB485_p0285c10║夔門諸公挽留休夏，直得勉應其誠。俟秋水小落，買
J40nB485_p0285c11║棹方歸。五柳堂前，淵明、遠公又得重新一番話會。
J40nB485_p0285c12║初夏晤別，倏忽新秋，企慕之私，莫能自逭。且愧寒
J40nB485_p0285c13║官恒以俗務掣肘，弗獲少申供養，屢荷垂注殷殷，
J40nB485_p0285c14║愧感交集。今寶剎已得眾禪師協力肩任，諸務就
J40nB485_p0285c15║妥，佇望轉棹，俾髮弟再得時聆禪教為幸也。臨穎
J40nB485_p0285c16║佇切。
J40nB485_p0285c17║寄同鄉李公書
J40nB485_p0285c18║三十年破家散宅，浪蕩天涯，只做得個沒勾當人，欲
J40nB485_p0285c19║與家鄉父老阿翁作一出世了生脫死的榜樣，其柰
J40nB485_p0285c20║沒個知音，為之柰何？客歲溯舟上遊，適值我公他出，
J40nB485_p0285c21║凡所到處，滿目盡屬異鄉，四顧徬徨，一帶寒煙荒坰，
J40nB485_p0285c22║總屬眾生業感，居士以為何如？倘念疇昔知交，至情
J40nB485_p0285c23║骨肉，那玉治平一晤，不獨蓬薜生輝，便是再生良晤。
J40nB485_p0285c24║復楚省童真和尚書
J40nB485_p0285c25║八經寒暑，兩辱佳音。昨接雲章，三番又至。柰弟年來
J40nB485_p0285c26║癖懶成性，未及回音，幾拂來意。若非手足相關，不幾
J40nB485_p0285c27║以不情視之耶？殊不知正是我弟兄親切處。只這親
J40nB485_p0285c28║切處，國一馬師猶落下風，思備雪峰猶剩白紙。這裡
J40nB485_p0285c29║說甚福盈福虧，苦樂安養？四無量何據何憑？鈍阿羅
J40nB485_p0285c30║是真是假？遊戲神通非分外，美食不中飽人餐。既能
J40nB485_p0286a01║快活優游，誰是寂寥境界？湖北之山，兄無住足。花冠
J40nB485_p0286a02║萎墜，弟等何干？若云會聚之緣，不須彈指，蓋其中自
J40nB485_p0286a03║有不隔者在也。臨穎神馳，依依不盡。
J40nB485_p0286a04║復南濱三一和尚
J40nB485_p0286a05║雷驚出蟄，雨化從新，桃花浪暖時，南濱萬壽金毛哮
J40nB485_p0286a06║吼，須是恁麼人，始解恁麼事。賀賀！茲以薄務縈身，不
J40nB485_p0286a07║及握椎座右，共唱卷阿，實深抱歉。雖然，一昌眾甫，化
J40nB485_p0286a08║母機梭蚤已逗漏于山前嶺後，更看阿兄復從何處
J40nB485_p0286a09║啟口？
J40nB485_p0286a10║復靜默上座
J40nB485_p0286a11║來札殷勤，深感關切，正謂水乳蘭蒞，馨味自投，知我
J40nB485_p0286a12║者其誰歟？今不能無說，但當此時世，隱處為高，其奈
J40nB485_p0286a13║欲隱彌露？所以古人居山林、隱朝市，或出或處、或語
J40nB485_p0286a14║或默，總皆方便機權。若論箇裡關頭，最難透過。果爾
J40nB485_p0286a15║透得過，客歲玉乾處境不曾逢、今日夔門亦不曾別，
J40nB485_p0286a16║說甚舊歲新春、悲懽離合、鶴跡翩翻之語，個中消息
J40nB485_p0286a17║已露；獅音海底之言，無耳偏能得聞。猿腸寸斷我知
J40nB485_p0286a18║音，爐鞴欲開君自得，不須捨此覓彼，直須密在汝邊，
J40nB485_p0286a19║不妨反覆二三，莫作口頭讀過。
J40nB485_p0286a20║復睿珍單傳二座
J40nB485_p0286a21║年來虧二座導引，勷厥勝事，總欲智行兩全，方是聖
J40nB485_p0286a22║賢能事。唯願二座日新其學，以悟為期，行坐準于清
J40nB485_p0286a23║規，動止合乎先德，休矜己長，勿論彼短，自有出頭時
J40nB485_p0286a24║節。古德云：「不惜過秋霜，徒教滋味長，縱然生摘得，終
J40nB485_p0286a25║是不馨香。」唯二座勗之。
J40nB485_p0286a26║
J40nB485_p0286a27║
J40nB485_p0286a28║
J40nB485_p0286a29║
J40nB485_p0286a30║普門顯禪師語錄卷下終（附塔銘）
J40nB485_p0286b01║普門顯禪師塔銘
J40nB485_p0286b02║己酉經魁任忠州儒學學正几江袁州鐸熏沐譔
J40nB485_p0286b03║釋之不類于儒者，其立教宗旨，崇虛蹈實，迥然異也。
J40nB485_p0286b04║釋之有合于儒者，其往繼來開，薪傳燈續，無弗同也。
J40nB485_p0286b05║考釋之達磨初祖，以釋迦為百世不遷之宗；東土之
J40nB485_p0286b06║傳，則臨濟之派稱盛。其間別戶分門，禪代衣缽之詳，
J40nB485_p0286b07║釋氏子孫自能言之，非吾所得悉，即非吾所能贅也。
J40nB485_p0286b08║𭎸至忠南，獲睹吹萬大師及鐵壁和尚語錄，閎博奧
J40nB485_p0286b09║衍，機敏警拔，賞者久之，訝者久之。以為儒也，而居然
J40nB485_p0286b10║釋也；以為釋也，而又有非儒不能及者，未嘗不欲溯
J40nB485_p0286b11║其源流于從遊者。一時證道上人，不啻數十輩，而普
J40nB485_p0286b12║門顯師，其最著者。師俗姓夏氏，故涪陵右族，與津邑
J40nB485_p0286b13║之夏，一本而分支于涪。津、涪兩派，代各有顯者。乃今
J40nB485_p0286b14║普門師不以儒顯，而以釋顯，則自其命名之初，其意
J40nB485_p0286b15║固以遠矣。且其顯也，不惟自顯其大法，並吹萬、鐵壁
J40nB485_p0286b16║二大師未墜之統緒亦藉以顯。則是昔以儒顯者，但
J40nB485_p0286b17║焜燿于一時；今之以釋顯者，直昭垂乎奕祀。其顯之
J40nB485_p0286b18║久暫，殆未可同年語也。師諱燈顯，號普門，開堂者二：
J40nB485_p0286b19║一為涪之迴龍，一為忠之曇華。年五十示寂迴龍堂
J40nB485_p0286b20║中，蓋誠得首丘之仁者。今涪、忠兩地門人各崇塔以
J40nB485_p0286b21║藏不朽之骨，是又能以其師顯者，果不負師命名之
J40nB485_p0286b22║意已。顯師乎？顯師乎？樂有師之弟，而師之所師又不
J40nB485_p0286b23║均賴師以顯乎？惜辭世早，語錄秖一卷，貽似刻行，余
J40nB485_p0286b24║未獲見其人，亦尚未讀其語也。其慈仁戒行度越等
J40nB485_p0286b25║輩者，涪、忠從遊之士類能稱述之，余無容置喙也。聊
J40nB485_p0286b26║因其弟子之請，略誌其譜系始末云。銘曰：
J40nB485_p0286b27║不有以作之，孰從而成之？卓哉顯師，吾不得而見
J40nB485_p0286b28║之矣。卜之以其師，且卜之以其師之師。善乎仲尼
J40nB485_p0286b29║之論宓子賤也，曰：「魯無君子者，斯焉取斯？」雖然，不
J40nB485_p0286b30║有以述之，亦孰從而聞之？燈燈之相續者，匪伊二
J40nB485_p0286c01║三子，其何以使來許之昭茲？善乎子與之敘道統
J40nB485_p0286c02║也，曰：若禹、皋，若伊、萊，若望散，則見而知之；若湯，若
J40nB485_p0286c03║文王，若孔子，則聞而知之。後之作者，其亦將徵信
J40nB485_p0286c04║于斯。
J40nB485_p0286c05║
J40nB485_p0286c06║　　　　　胤　　　鈞　　　長
J40nB485_p0286c07║嗣法門人性　法孫空廣曾孫法　捐貲刊刻
J40nB485_p0286c08║　　　　　在　　　鏡　　　海