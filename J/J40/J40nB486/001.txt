J40nB486_p0287a01║鑑堂和尚語錄序
J40nB486_p0287a02║鑑上人者，童年祝髮，苦志宗傳。啟當業之鼓鐘，津梁
J40nB486_p0287a03║龍象；闡治平之棒喝，印證薪燈。滿布黃金，兩建祇園
J40nB486_p0287a04║之盛；群薦白足，還經耆臘之年。別所稱申流砥柱，末
J40nB486_p0287a05║代津梁者也。予曾入白社之交，夙聆青州之論，觸處
J40nB486_p0287a06║皆成妙諦，磕著便是針鋒。雖未盡識微機，抑亦略覲
J40nB486_p0287a07║大意。涅槃數載，法嗣多人，輯其語言文字，將欲壽諸
J40nB486_p0287a08║梨棗，紀夫功德，訓誨諄屬，弁以秕糠。此固浮屠報本
J40nB486_p0287a09║之心，實浹塵外契投之意。上堂法語，足徵當下鉗錘；
J40nB486_p0287a10║示眾小參，尤見性天訣竅。抹清風，披明月，詠歌無意
J40nB486_p0287a11║總文章；聚頑石，散天花，偈頌忘機皆縱奪。自慚門外
J40nB486_p0287a12║漢，難通五覺淵微；應有個中人，推作三乘法棟。
J40nB486_p0287a13║康熙戊子閏三月，屏山杜允貞子醇氏撰。
J40nB486_p0287a14║
J40nB486_p0287a15║
J40nB486_p0287a16║
J40nB486_p0287a17║
J40nB486_p0287a18║
J40nB486_p0287a19║
J40nB486_p0287a20║
J40nB486_p0287a21║鑑堂一禪師語錄目次
J40nB486_p0287a22║序
J40nB486_p0287a23║上堂
J40nB486_p0287a24║秉拂
J40nB486_p0287a25║示眾
J40nB486_p0287a26║小參
J40nB486_p0287a27║佛事
J40nB486_p0287a28║偈頌
J40nB486_p0287a29║
J40nB486_p0287a30║
J40nB486_p0287b01║鑑堂一禪師語錄
J40nB486_p0287b02║嗣法參學門人明（滿慧）等錄
J40nB486_p0287b03║住常樂禪寺
J40nB486_p0287b04║康熙三十五年佛誕，師受忠州合郡文武官宰、紳衿、
J40nB486_p0287b05║四眾等請開堂。拈啟云：「銀箋洛陽貴，管城翰墨香，維
J40nB486_p0287b06║那試宣出，無用再思量。」宣畢，喝一喝云：「寶座軒昂，威
J40nB486_p0287b07║風凜冽，踏過報化佛頭，一任諸人捫摸。」遂陞座。拈香
J40nB486_p0287b08║云：「此瓣香，枝培界海，葉蔭索訶，爇向爐中，奉祝
J40nB486_p0287b09║當今皇帝萬歲萬萬歲、皇后齊年、太子千秋，伏願萬方
J40nB486_p0287b10║樂利，人人快睹堯天；四海歡騰，箇箇欣瞻舜日。此瓣
J40nB486_p0287b11║香，肱股聯芳，鳳麟班濟，爇向爐中，敬為滿朝文武、合
J40nB486_p0287b12║國公卿、本郡宰官、紳衿檀越，伏願誠通帝座，光映祇
J40nB486_p0287b13║林，常為覺海金湯，永作擎天柱礎。此瓣香，播植威音
J40nB486_p0287b14║前，覆育空劫外，爇向爐中，供養傳
J40nB486_p0287b15║臨濟正宗第二十七代上竺下峰本師老和尚，用酬
J40nB486_p0287b16║法乳，更冀薪傳二桂，派衍五花。」斂衣就座。上首白椎
J40nB486_p0287b17║云：「法筵龍象眾，當觀第一義。」師豎拄杖云：「倩取柳溪
J40nB486_p0287b18║竹一莖，絲綸不挂釣金鱗，就中若有金牙客，劈筈奪
J40nB486_p0287b19║窩任縱擒。」問答畢，乃云：「光臨泉石意殷勤，點染溪山
J40nB486_p0287b20║色更新，一雨洒花瓊玉潤，九龍吐水紫金瀠。皇圖鞏
J40nB486_p0287b21║固，佛日長明，淨瓶灼發，寶鼎氤氳。嚙𡄦𭊘𡄦杜魯𡄦
J40nB486_p0287b22║這些且置，因齋慶讚又作麼生？」良久云：「山河社稷周
J40nB486_p0287b23║天永，蘭桂祇林遍地森。」再結椎，師下座。
J40nB486_p0287b24║檀信建會，請上堂。「嶺畔杜鵑啼，嵒前石虎嘶，暮雲飛
J40nB486_p0287b25║梵閣，宿鳥向林棲。泥牛啣月走，木馬步霞歸，毘盧光
J40nB486_p0287b26║現瑞，秘咒義難思。山僧今到來，逐段為設施。且道有
J40nB486_p0287b27║何設施？法法本來空，鳴鴉代曉鐘，梵音傳谷響，火燄
J40nB486_p0287b28║覓魚蹤。」卓拄杖，云：「這回不作槐安夢，北斗藏身萬彙
J40nB486_p0287b29║空。」
J40nB486_p0287b30║檀信追親，請上堂。「紅霞散彩日輪西，誰不還家覓宿
J40nB486_p0287c01║時？八面玲瓏華藏海，九重深密步雲梯。地搖六震乾
J40nB486_p0287c02║元淨，天雨四花坤厚持。無底籃中多寶聚，滿盆甘露
J40nB486_p0287c03║滑如飴。既爾恁麼，則一會若冤若親，箇箇悉皆超度
J40nB486_p0287c04║去也。」良久，喝一喝，云：「日臨滄海千般慶，月挂須彌萬
J40nB486_p0287c05║彙輝。」
J40nB486_p0287c06║創建優曇禪院，上堂。「卜得祇林建此基，梵宮湧出與
J40nB486_p0287c07║天齊，池成月現光飛燄，閣拱星攢影燦輝。拄杖口開
J40nB486_p0287c08║施法乳，芒鞋舌吐露玄機，這回撲碎莊周夢，穩棹銕
J40nB486_p0287c09║航任所之。」復以拄杖卓三卓，云：「千年常住常常住，億
J40nB486_p0287c10║代永傳永永傳。」
J40nB486_p0287c11║檀信薦亡，請上堂。「紫霧煙籠，直指西南；疏星淡月，影
J40nB486_p0287c12║映前川。高懸赤幟，冥陽生喜；展演金鎞，斗柄增寒。慣
J40nB486_p0287c13║拈無底缽，解弄沒絲絃。等閒大步長安道，任運優遊
J40nB486_p0287c14║越覺天。」喝一喝，云：「雷震群靈醒，雨潤百花鮮。」
J40nB486_p0287c15║上元振宗表圓鐘會，老人命秉拂。「這段因緣，將錯就
J40nB486_p0287c16║錯，偶接慈旨，直下擔荷。且擔荷一句又作麼生道？嫩
J40nB486_p0287c17║柳堤邊一線通，桑榆且喜向春溶，翠屏影映江環秀，
J40nB486_p0287c18║浯水鱗遊意樂從。擔不盡，荷難窮，聊將麈尾拂春風，
J40nB486_p0287c19║時節因緣隨分適，月影闌干應曉鐘。茲因堂頭老人
J40nB486_p0287c20║命為合郡文武官宰、紳衿、四眾等表揚勝會，慶賀帝
J40nB486_p0287c21║誕。諸仁者！還識這段因緣麼？」良久，云：「寒梅花放鳥聲
J40nB486_p0287c22║樂，曉夜鐘鳴客夢醒。」
J40nB486_p0287c23║示眾
J40nB486_p0287c24║示眾。「學在我後為弟，智從師生為子，故教有匠成之
J40nB486_p0287c25║德，學有資秉之能，所謂學問誠弟子之業，講解實師
J40nB486_p0287c26║長之任也。今則不然，下無一言以問辯，上卻百法而
J40nB486_p0287c27║提攜，尤自方圓不合、長短參差，吾因是扼腕深惜，蹙
J40nB486_p0287c28║額長噓。試問就中還有息得這口氣者麼？」乃顧視左
J40nB486_p0287c29║右云：「覺自覺他唯我覺，知音知後復誰知？」
J40nB486_p0287c30║示眾。「四十年前，寶光院中稟俱于師翁座下，深蒙稟
J40nB486_p0288a01║習，戒定圓明。四十年後，治平堂裡荷法于本師杖頭，
J40nB486_p0288a02║每受提持，鉗錘毒辣。即今前後不涉，定慧無拘，遇閒
J40nB486_p0288a03║時則迎賓送客，逢飢寒乃喫飯穿衣，管甚麼麻斤矢
J40nB486_p0288a04║橛，休牽惹趙犬楊驢，一味洒洒脫脫，萬般散散疏疏，
J40nB486_p0288a05║可恨兒郎沒見識，預先偷我兩聯詩。」
J40nB486_p0288a06║建華嚴會，示眾。舉：「古德云：『德雲常在妙高峰，行遶峰
J40nB486_p0288a07║頭不見蹤，七日既然尋不見，一朝何故卻相逢？六千
J40nB486_p0288a08║乞士十心滿，五百高人一信通，回首夕陽坡下望，白
J40nB486_p0288a09║雲青嶂萬千重。』試問諸仁者，這箇境界與華嚴性海
J40nB486_p0288a10║同乎？異耶？若謂同，龜哥眼裡鼓樵桐；若云別，蝸牛角
J40nB486_p0288a11║上眼冰雪。不同不別一句又作麼生？處處總成華藏
J40nB486_p0288a12║界，堂堂無處不毘盧。」
J40nB486_p0288a13║開山，示眾。「豎剎巍巍接太虛，天臺方廣視偏低，因緣
J40nB486_p0288a14║會遇人天慶，縱奪當場祖佛師。運用臨機埽蹤跡，尋
J40nB486_p0288a15║常揮麈絕狐疑，從今不搆時腔套，解下郎當無垢衣。」
J40nB486_p0288a16║喝一喝，云：「布髮揮金皆我助，當方土地是誰司？」
J40nB486_p0288a17║小參
J40nB486_p0288a18║瑞林檀越對靈小參。「花滿春山幽，梁燕語聲寂。露滴
J40nB486_p0288a19║偶驚顏，風拂予懷戚。數載弘護殷，別去復何急。山僧
J40nB486_p0288a20║今到來，試問這消息。且道那裡是真消息？」以手畫○
J40nB486_p0288a21║云：「藹藹瑞蘭恒暢茂，枝枝嫩桂滿庭芳。吾今直示真
J40nB486_p0288a22║歸路，彈指迥然超樂邦。」
J40nB486_p0288a23║對靈，小參。「一張故紙孰主張？四面江霞映綠窗，謬果
J40nB486_p0288a24║瞞因長劫苦，合塵背覺受悽惶。啾嗟野外空浩歎，臥
J40nB486_p0288a25║草霜間徒慘傷。」撫案一下，云：「咦！輕擊鉗錘休錯過，這
J40nB486_p0288a26║回端的睹慈光。」
J40nB486_p0288a27║佛事
J40nB486_p0288a28║野雲老和尚起龕。「這慈顏髮白鬚白，治平多年擎魔
J40nB486_p0288a29║捉賊，來時菊芳新，去日光皎潔。且道即今臨行一句
J40nB486_p0288a30║又作麼生？」以手畫○云：「拄杖流輝東閣頭，芒鞋踏遍
J40nB486_p0288b01║西江月。」
J40nB486_p0288b02║入塔
J40nB486_p0288b03║「松青竹翠，六出飄張。地脈靈通，山悠水長。龍窩獅窟，
J40nB486_p0288b04║麟舞鳳翔。至止于斯，左右吉祥。瑞雲覆護，紫霧流芳。」
J40nB486_p0288b05║乃舉瓶入塔，云：「宴坐後又作麼生？滿架星辰光太極，
J40nB486_p0288b06║兩輪日月映中央。」
J40nB486_p0288b07║應三九
J40nB486_p0288b08║「提攜數載，別廿七期。月圓月缺，且悲且離。嚴霜凜冽，
J40nB486_p0288b09║薤露沾衣。愧無陳獻，採藻採芝。聊供香容，若存若遺。
J40nB486_p0288b10║且道畢竟有何存遺？」爇香云：「常寂光中頻點首，獅兒
J40nB486_p0288b11║遍界等須彌。」
J40nB486_p0288b12║體如和尚入塔
J40nB486_p0288b13║「雲飛東嶺復還西，月挂松梢影落池。撫掌林間親色
J40nB486_p0288b14║笑，兔兒不在舊窩底。和尚既歸祖室圓寂，因甚道不
J40nB486_p0288b15║在舊窩？」乃捧瓶入塔云：「翠屏有意花開早，綠竹無心
J40nB486_p0288b16║應遠垂。」
J40nB486_p0288b17║勝泉禪人舉火
J40nB486_p0288b18║「恁麼來，恁麼去，一點靈光含真氣。去來莫作等閒看，
J40nB486_p0288b19║山僧示汝本公據。」以火炬畫○云：「烈燄層層入太清，
J40nB486_p0288b20║紅蓮灼灼無遮蔽。」
J40nB486_p0288b21║見初大德封龕
J40nB486_p0288b22║「昨日歌兮今日泣，悲歡離合總歸一，從教面目又新
J40nB486_p0288b23║新，暫下簾籠深護密。且道如何密護？」乃指龕云：「胸中
J40nB486_p0288b24║縱藏千丈冰，切莫逢人露一滴。」
J40nB486_p0288b25║起龕
J40nB486_p0288b26║「玉露垂珠映夕陽，梅花枝上吐清香，年寒歲暮客難
J40nB486_p0288b27║免，踏雪歸兮胡太忙？既然如是，大德即今行腳去。」乃
J40nB486_p0288b28║引龕云：「芒鞋踢碎山頭玉，拄杖挑開海底金。」
J40nB486_p0288b29║舉火
J40nB486_p0288b30║「縹緲煙雲繞翠屏，靈根好向紅爐生。這回鍛出金剛
J40nB486_p0288c01║眼，歸去來兮變假真。作麼得變真假去？」攛下火炬，云：
J40nB486_p0288c02║「笑指南來客，在在屬丙丁。」
J40nB486_p0288c03║收骨
J40nB486_p0288c04║「只這些子，含藏劫外，暫借暫停，無隔無礙，直至而今，
J40nB486_p0288c05║穩持穩載。作麼得以穩載去？」投骨入瓶，云：「時時靜聽
J40nB486_p0288c06║獅兒吼，在在安養從心快。」
J40nB486_p0288c07║安位
J40nB486_p0288c08║「有像原無像，真空未盡空，恬然趺膝坐，休于紙上逢。
J40nB486_p0288c09║畢竟又向甚麼處相逢聻？」插香，云：「爐煙馨馥馥，嫩桂
J40nB486_p0288c10║藹蓁蓁。」
J40nB486_p0288c11║入塔
J40nB486_p0288c12║「蘭箭香，梅萼白，協吉牛眠應地脈。左龍窩，右象穴，中
J40nB486_p0288c13║有一座更奇特。是何奇特？」乃捧瓶入云：「青山恒作伴，
J40nB486_p0288c14║明月永為燈。」
J40nB486_p0288c15║性心尼下火
J40nB486_p0288c16║「金風飄梧葉，玉露點蒼苔，本性原無住，幻化▆安排。
J40nB486_p0288c17║心大德還知麼？質賦坤形，體服緇衣，億千繫念，百八
J40nB486_p0288c18║輪持。即今四大非有，五蘊皆空，這些又向甚麼處安
J40nB486_p0288c19║著？」攛火炬，云：「蓮花國裡香浮水，凡聖爐中火煉金。」
J40nB486_p0288c20║真敬沙彌起龕
J40nB486_p0288c21║「住來三載，別去一朝，悲歡離合，無動無搖。敬沙彌還
J40nB486_p0288c22║識無動搖處麼？」乃以手引龕云：「行人別新道，歸燕理
J40nB486_p0288c23║舊巢。」
J40nB486_p0288c24║下火
J40nB486_p0288c25║「蘆花飛白，菊蕊舒金，侍我巾瓶，勞力勞心。即今恁麼
J40nB486_p0288c26║去，山僧又向何處呼喚汝？」攛火炬，云：「乘茲煙雲去，觀
J40nB486_p0288c27║世得無生。」
J40nB486_p0288c28║起骨
J40nB486_p0288c29║「三日前起居食宿，三日後鍛成金粟，仔細看來盡幻
J40nB486_p0288c30║身，惟有山青水長綠。敬沙彌，要會山青水綠麼？」以骨
J40nB486_p0289a01║投瓶，云：「一番掉換一番新，管得無拘何所束？」
J40nB486_p0289a02║入塔
J40nB486_p0289a03║「層巒疊峙兮山環，委蛇旋遶兮水曲，四大匪堅兮幻
J40nB486_p0289a04║化，無去無來兮露布。雖然如是，吾建此窣堵，惟恨汝
J40nB486_p0289a05║先予一籌，那裡是占先處？」喝一喝，云：「床窄宜先臥，粥
J40nB486_p0289a06║稀顧後稠。」
J40nB486_p0289a07║熊門韓太君對靈
J40nB486_p0289a08║「緣樹陰濃，紅蓮燦爛，東土結正果，西乾綻優曇，攸焉
J40nB486_p0289a09║玉山摧，且喜金甌湛木人傷悼，血淚揮石女垂悲。拈
J40nB486_p0289a10║香奠，拈香奠，勢至親，接引文殊攜彼岸。且道韓太君
J40nB486_p0289a11║素性溫良，善心忠正，欽崇四德，比孟母之再來；德備
J40nB486_p0289a12║十全，乘涅槃而歸去。太君既識歸去來，又向甚麼處
J40nB486_p0289a13║安身立命？」拈香，云：「輕駕銕船遊大海，誠為不怕浪頭
J40nB486_p0289a14║高。」
J40nB486_p0289a15║為省念尼起龕
J40nB486_p0289a16║「他方異地，異地他方，縱橫無礙，舉步覺場，腳跟著地，
J40nB486_p0289a17║月映中央。且道省念尼腳跟著地又作麼生？」以手打
J40nB486_p0289a18║圓，云：「來時徒看千江月，去後依舊一輪陞。」
J40nB486_p0289a19║舉火
J40nB486_p0289a20║「月白風輕，天清地寧，爐火熾盛，銕到成金。」把火炬，打
J40nB486_p0289a21║圓相，云：「一絲不挂三冬暖，兩火成炎六月寒。」
J40nB486_p0289a22║收靈骨
J40nB486_p0289a23║「疏雨潤芙蓉，西風搖翠柏。冷露滴金懷，蘆花沙岸白。
J40nB486_p0289a24║昨日主，今朝客，看來總是無心得。」執骨云：「玉柱擎拈
J40nB486_p0289a25║白石磷，一團和氣滿瓶生。」
J40nB486_p0289a26║入塔
J40nB486_p0289a27║「天方地圓，龍虎盤旋。左之鐘鼓，右之源泉。來脈響應，
J40nB486_p0289a28║紫霧垂簾。宴坐于斯，省念常參。」以拂子打圓相，云：「優
J40nB486_p0289a29║曇時時燦，芻草日日鮮。」
J40nB486_p0289a30║偈頌
J40nB486_p0289b01║行住坐臥
J40nB486_p0289b02║山中行，踏著嶺頭片石新，不用琢離成法器，空王殿
J40nB486_p0289b03║上獨稱尊。
J40nB486_p0289b04║山中住，黃葉飄飄滿庭戶，頑童拾得當金錢，賽過他
J40nB486_p0289b05║家敵國富。
J40nB486_p0289b06║山中坐，獼猴持果菴前過，擬將奪取讓小廝，三二卻
J40nB486_p0289b07║原是一箇。
J40nB486_p0289b08║山中臥，月影憑闌光正大，衲被蒙頭聽漏催，任他花
J40nB486_p0289b09║雨遍空播。
J40nB486_p0289b10║萬法歸一
J40nB486_p0289b11║象王動步絕狐跡，獅子迷蹤遠聖階，箇裡全拋金鎖
J40nB486_p0289b12║夢，眉毛挂劍笑盈腮。
J40nB486_p0289b13║一歸何處
J40nB486_p0289b14║滿空花雨點蒼苔，不用移來不用裁，到處逢人香引
J40nB486_p0289b15║袖，拋籃奪取隱天臺。
J40nB486_p0289b16║青州布衫
J40nB486_p0289b17║青青白白不相粘，不著蓑衣不覺寒，日用慣吞無底
J40nB486_p0289b18║缽，埽雲拂日大光天。
J40nB486_p0289b19║山居
J40nB486_p0289b20║雲晴古徑筍莖低，象舞龍盤蹤跡奇，木石點頭含祖
J40nB486_p0289b21║意，松杉拱手接賢知。霜凝雪凍晨鐘早，雨洒煙籠暮
J40nB486_p0289b22║鼓遲，中隱幽人疊膝坐，不言不語不添衣。
J40nB486_p0289b23║又
J40nB486_p0289b24║溪橫綠水湧銀沙，淡蕩清虛映月華，兩岸蘆花飛素
J40nB486_p0289b25║練，一天星斗煥金蛇。三賢有意開心蕊，十聖無情鼓
J40nB486_p0289b26║智槎，謾謂吾儕慵問道，相逢一盞趙州茶。
J40nB486_p0289b27║慶忠祖塔十首
J40nB486_p0289b28║卓豎凌霄勢接天，黃花翠竹自相聯，巍峨鞏固乾坤
J40nB486_p0289b29║老，一點靈光徹性淵。
J40nB486_p0289b30║覿面崔嵬湧翠微，玲瓏無縫有誰窺，屏山字水堪陳
J40nB486_p0289c01║供，紅日當陽萬象輝。
J40nB486_p0289c02║白石磷磷勢向東，煙霞示現紫金容，杖頭吐出無生
J40nB486_p0289c03║話，芻草聯芳映碧空。
J40nB486_p0289c04║從空湧出鎮娑婆，不染松煙不挂蘿，麟鳳來棲龍象
J40nB486_p0289c05║舞，蒼苔石壁洵謳歌。
J40nB486_p0289c06║性天獨露一峰閒，劫石團圓翠若蘭，五蘊內空含萬
J40nB486_p0289c07║象，光搖碧漢徹三天。
J40nB486_p0289c08║傑出靈苗豎未央，獅窩象窟示當陽，心空誓度娑婆
J40nB486_p0289c09║苦，淡月疏星意更長。
J40nB486_p0289c10║撥開雲霧見天梯，面向南山背觸西，不是冤家不聚
J40nB486_p0289c11║首，遍栽綠竹鳳來儀。
J40nB486_p0289c12║光浮紫氣散天花，窣堵流暉弄景霞，無底籃中多舍
J40nB486_p0289c13║利，白雲堆裡是誰家。
J40nB486_p0289c14║雨露滋培野鶴棲，頂天立地碧中虛，有人問道西來
J40nB486_p0289c15║意，水滿前江月滿溪。
J40nB486_p0289c16║層巒級級勢沖霄，露不濕兮風不搖，獅子聲驚裂獸
J40nB486_p0289c17║腦，象王踏處狐蹤消。
J40nB486_p0289c18║源流頌
J40nB486_p0289c19║第一世南嶽懷讓禪師
J40nB486_p0289c20║為法忘軀特地來，退參修證是誰裁？絕點離塵無一
J40nB486_p0289c21║物，剩得春風織錦回。
J40nB486_p0289c22║第二世馬祖道一禪師
J40nB486_p0289c23║鏡破痕消別有天，何勞磨拂惹塵煙，一朝心佛齊拋
J40nB486_p0289c24║卻，月在當空水在淵。
J40nB486_p0289c25║第三世百丈懷海禪師
J40nB486_p0289c26║江漢茫茫浪鼓天，鴨鳧展翅獲歸源，雲程遠大忘邊
J40nB486_p0289c27║表，吐舌耳聾屬浪傳。
J40nB486_p0289c28║第四世黃檗希運禪師
J40nB486_p0289c29║一缽千家度▆緣，詎知婆子快施錢？原來不惜家中
J40nB486_p0289c30║寶，少雨多風▆孔酸。
J40nB486_p0290a01║第五世臨濟義玄禪師
J40nB486_p0290a02║一度遭傷一快哉，腥風毒霧惱人懷，三拳一掌輕相
J40nB486_p0290a03║效，始悔從前錯弄乖。
J40nB486_p0290a04║第六世興化存獎禪師
J40nB486_p0290a05║一株大樹蔭三枝，在在花開絕向違，一喝如雷驚惺
J40nB486_p0290a06║後，贓私依舊落河西。
J40nB486_p0290a07║第七世南院慧顒禪師
J40nB486_p0290a08║慣戰將軍不著鎧，狼煙倏化祥雲靄，真龍應現孰當
J40nB486_p0290a09║頭，浪滾濤翻齊赴海。
J40nB486_p0290a10║第八世風穴延沼禪師
J40nB486_p0290a11║不計春秋忘歲月，杖林山下覓根源，等閒得遘傲霜
J40nB486_p0290a12║侶，月皎心空體自妍。
J40nB486_p0290a13║第九世首山省念禪師
J40nB486_p0290a14║一回舉處一回新，拈弄無關任縱橫，滿腹含冤難說
J40nB486_p0290a15║出，知恩卻是報恩人。
J40nB486_p0290a16║第十世太子院善昭禪師
J40nB486_p0290a17║放則舒兮捲則歸，一輪映現千江洄，從教撲碎菱花
J40nB486_p0290a18║面，大地山河盡發輝。
J40nB486_p0290a19║第十一世慈明楚圓禪師
J40nB486_p0290a20║當陽巨鑑甚光華，己事欲明筭海沙，掩口辭窮齒舌
J40nB486_p0290a21║冷，滿腔毒氣逗龍蛇。
J40nB486_p0290a22║第十二世楊岐方會禪師
J40nB486_p0290a23║幾番曲折實堪嗟，窄路相逢眼著沙，一擊卒然驚惺
J40nB486_p0290a24║也，風光無限屬誰家。
J40nB486_p0290a25║第十三世白雲守端禪師
J40nB486_p0290a26║明珠一顆用無端，幾度破兮幾度圓？輸彼一籌贏百
J40nB486_p0290a27║著，藏刀笑裡血痕鮮。
J40nB486_p0290a28║第十四世五祖法演禪師
J40nB486_p0290a29║不是佛兮不是心，木人騎馬過深村，禍門擊破乾坤
J40nB486_p0290a30║闊，大地山河總是春。
J40nB486_p0290b01║第十五世圓悟佛果禪師
J40nB486_p0290b02║衣裡潛珠不外尋，沒絃琴上合知音，自從得透聲響
J40nB486_p0290b03║也，笑殺靈山不動尊。
J40nB486_p0290b04║第十六世大慧宗杲禪師
J40nB486_p0290b05║涼生殿閣迓熏風，有句無言盡屬空，葉落枝枯渾不
J40nB486_p0290b06║著，象王動步絕狐蹤。
J40nB486_p0290b07║第十七世懶菴鼎需禪師
J40nB486_p0290b08║學佛挂冠禮別峰，優曇換卻杏花紅，一朝懶唱無生
J40nB486_p0290b09║調，笑月吟風日鎮空。
J40nB486_p0290b10║第十八世本菴安永禪師
J40nB486_p0290b11║有無言句動疑猜，檢點由來自弄乖，一喝倏然肝膽
J40nB486_p0290b12║碎，全身放下頂門開。
J40nB486_p0290b13║第十九世淨慈慧翁悟明禪師
J40nB486_p0290b14║驅雲逐電涉山川，猛虎當頭孰敢前？施設門庭推老
J40nB486_p0290b15║將，茶瓶接嘴話應圓。
J40nB486_p0290b16║第二十世苦口良益禪師
J40nB486_p0290b17║一波纔動萬波隨，瑞色常光在在輝，水滿西湖秋月
J40nB486_p0290b18║現，全提正令顯鋒威。
J40nB486_p0290b19║第二十一世，筏度普慈禪師
J40nB486_p0290b20║每向村郊訪故人，五臺山畔草青青，芒鞋唱價錢酬
J40nB486_p0290b21║足，話到投機語倍親。
J40nB486_p0290b22║第二十二世▆言道顯禪師
J40nB486_p0290b23║竹篦當頭解垢衣，就中只許故人知，從今撲碎天𩕳
J40nB486_p0290b24║蓋，報德酬恩不自欺。
J40nB486_p0290b25║第二十三世小菴行密禪師
J40nB486_p0290b26║無聖無靈禮拜誰，應聲覿面兩相灰，倏聞忽聽絕音
J40nB486_p0290b27║響，是是非非總一歸。
J40nB486_p0290b28║第二十四世二仰圓欽禪師
J40nB486_p0290b29║利鈍原同一舍居，監收嚴密庫中虛，忽觀鼠撲油瓶
J40nB486_p0290b30║破，慎莫逢人露一絲。
J40nB486_p0290c01║第二十五世無念智有禪師
J40nB486_p0290c02║翹日陽和到處春，四維上下絕疏親，一朝把手談心
J40nB486_p0290c03║訣，平地遺殃禍不勝。
J40nB486_p0290c04║第二十六世荊山懷寶禪師
J40nB486_p0290c05║月影雲飛映碧窗，腳跟踏遍故家鄉，自從合節投機
J40nB486_p0290c06║後，歸隱南山體用彰。
J40nB486_p0290c07║第二十七世銕牛德遠禪師
J40nB486_p0290c08║鋤草存苗意若何，幾番雨露秀增多，等閒卸卻英雄
J40nB486_p0290c09║奮，獅子蹤迷唱凱歌。
J40nB486_p0290c10║第二十八世朝陽月明聯池禪師
J40nB486_p0290c11║一輪明月在當天，失腳拋頭豈偶然，覷透歸根葉落
J40nB486_p0290c12║旨，耳聲眼色總無關。
J40nB486_p0290c13║第二十九世聚雲吹萬廣真禪師
J40nB486_p0290c14║沒絃琴上覓知音，一句分明句句真，滿袖香風齊現
J40nB486_p0290c15║出，高提祖印耀乾坤。
J40nB486_p0290c16║第三十世治平銕壁慧機禪師
J40nB486_p0290c17║幾經鍛煉意捐軀，骨碎渾身事事無，眼藏心宗隨賣
J40nB486_p0290c18║弄，夜市街頭無價珠。
J40nB486_p0290c19║第三十一世振宗竺峰幻敏禪師
J40nB486_p0290c20║閃電之機豈等閒，雙麟共駕無底船，珠光放出豈多
J40nB486_p0290c21║讓，銅銕收來不二看。火裡波瀾標月指，腳頭風快徹
J40nB486_p0290c22║雲天，乘流舞棹臨江渚，字水屏山永厥傳。
J40nB486_p0290c23║
J40nB486_p0290c24║　　　　　　　　　　　　秀
J40nB486_p0290c25║　　　　　　　　　　　　慶
J40nB486_p0290c26║　　　　　　　　訓　　　慧
J40nB486_p0290c27║　　　　　　　　福　　　相
J40nB486_p0290c28║　　　　　　　　滿　　　賢　　　琳
J40nB486_p0290c29║　　　捐貲門人明　徒孫真　玄孫如玉仝刊
J40nB486_p0290c30║　　　　　　　　覺　　　宣　　　明
J40nB486_p0290c31║　　　　　　　　微　　　祥
J40nB486_p0290c32║　　　　　　　　燦　　　明
J40nB486_p0290c33║　　　　　　　　　　　　性
J40nB486_p0290c34║　　　　　　　　　　　　乾
J40nB486_p0290c35║
J40nB486_p0290c36║鑑堂一禪師語錄終