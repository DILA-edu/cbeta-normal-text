J40nB487_p0296b01║翠崖必禪師語錄卷之二
J40nB487_p0296b02║侍者道通記錄
J40nB487_p0296b03║小參
J40nB487_p0296b04║除夕小參晷運不相饒歲序相催逼寒梅鬥雪開香
J40nB487_p0296b05║風初破玉王老夜燒錢杯盤多狼藉爆竹聲中一歲
J40nB487_p0296b06║除溪山處處開新綠煙霞夢入故園春高喚天涯未
J40nB487_p0296b07║歸客遂高聲召眾云大眾莫教空過好時光明朝又
J40nB487_p0296b08║是正月一。
J40nB487_p0296b09║小參古人道從門入者不是家珍但有一言半句須
J40nB487_p0296b10║自胸中流出自然蓋天蓋地山僧則不然到者裏直
J40nB487_p0296b11║須入門入得門了無上至寶百千妙義一任流出大
J40nB487_p0296b12║闡吾宗乃張口云諸人還見麼山僧舌尖上吐出血
J40nB487_p0296b13║滴滴喝一喝云休瞌睡好。
J40nB487_p0296b14║留同參寒谷上座小參纔過新年頭鶯啼拖弱柳風
J40nB487_p0296b15║林淑氣新風光仍似舊世情澹處道情濃鐵壁銀山
J40nB487_p0296b16║齊踢倒鼇山成道舊芳規白頭如新直到老窮玄既
J40nB487_p0296b17║透向上關何用他方更尋討夜來一陣風雨聲庭前
J40nB487_p0296b18║花落知多少大眾秪如投機一句又作麼生展演拈
J40nB487_p0296b19║拄杖云一條拄杖兩人扶只要話行窮浩渺卓拄杖
J40nB487_p0296b20║一下。
J40nB487_p0296b21║居士法滿年七十求剃度小參趙州八十猶行腳七
J40nB487_p0296b22║十披緇未是遲早晚修持無間斷歸家有路到蓮池
J40nB487_p0296b23║舉起數珠云還會麼士無語師云百八摩尼真妙執
J40nB487_p0296b24║不怕老從頭上來。
J40nB487_p0296b25║和碩親王對靈小參勤勞為國萬民歡海晏河清宇
J40nB487_p0296b26║宙寬千載江山宜永鎮如何擺手出長安恭惟
J40nB487_p0296b27║親王殿下玉葉長春匡佐
J40nB487_p0296b28║熙朝社稷赤心捧日把定　清室乾坤山河一統
J40nB487_p0296b29║天子萬年正堪共享昇平同垂化育豈意俄爾碧殿風
J40nB487_p0296b30║生玉階塵動正當今日轉功就位一句作麼生道昨
J40nB487_p0296c01║夜星河轉南斗無生國裏湧金蓮。
J40nB487_p0296c02║瑞金龍山生生禪院分座解七小參師云一二三四
J40nB487_p0296c03║五六七七六五四三二一從頭數目甚分明怎奈無
J40nB487_p0296c04║人領會得諸仁者莫放逸喝一喝云驀然打破上頭
J40nB487_p0296c05║關甕裏何曾走卻鱉。
J40nB487_p0296c06║機緣
J40nB487_p0296c07║到長壽謁石蓮和尚蓮問船來陸來即不問即今落
J40nB487_p0296c08║在甚麼處師云向腳下薦取蓮云除了腳下又作麼
J40nB487_p0296c09║生師云覿面更分明蓮云未見落處在師云話頭也
J40nB487_p0296c10║不識蓮云大師話頭在麼師云有水皆含月無山不
J40nB487_p0296c11║撈雲復問至廣幾次了師云未動腳跟早已到過蓮
J40nB487_p0296c12║云問正經話師云那一句不正經蓮云普陀和尚大
J40nB487_p0296c13║慧一枝是否師云是蓮云大師出其門下果與諸方
J40nB487_p0296c14║不同師云即今不著便。
J40nB487_p0296c15║到聖感謁霽崙和尚問聞兄曾進廣中是否師云是
J40nB487_p0296c16║霽云到曹溪麼師云到霽云見六祖麼師云何處不
J40nB487_p0296c17║見霽云未見六祖在師云和尚且喫茶霽云喫茶與
J40nB487_p0296c18║曹溪何干師云到口方知霽微笑師云卻遇著箇迦
J40nB487_p0296c19║葉。
J40nB487_p0296c20║居士參禮拜起問某誦金剛經五眼處不明請問和
J40nB487_p0296c21║尚如何是肉眼師云你看著我如何是慧眼師云我
J40nB487_p0296c22║看著你如何是天眼師打云照顧頂門如何是法眼
J40nB487_p0296c23║師卓拄杖一下如何是佛眼師云當面覷不見進云
J40nB487_p0296c24║不會師云通身是眼因甚麼不會士禮拜師打云一
J40nB487_p0296c25║棒一條痕進云和尚婆心太切師云知痛癢始得士
J40nB487_p0296c26║有省。
J40nB487_p0296c27║智祥禪人詣方丈云某甲看破了也師云看破箇甚
J40nB487_p0296c28║麼進云謾我一點不得師云速道速道進云踏著秤
J40nB487_p0296c29║鎚硬似鐵仙橋原是紗帽石師打云未許草草承當
J40nB487_p0296c30║祥禮拜云果然恩大難酬師乃以偈印之。
J40nB487_p0297a01║僧問如何是奪人不奪境師云滿園春色阿誰賞如
J40nB487_p0297a02║何是奪境不奪人師云偏你來時不遇春如何是人
J40nB487_p0297a03║境兩俱奪師云夜盡水寒漁罷釣如何是人境俱不
J40nB487_p0297a04║奪師云出門俱是看花郎。
J40nB487_p0297a05║僧問如何是第一句師云暮夜波斯偷過海如何是
J40nB487_p0297a06║第二句師云天明石女渡黃河如何是第三句師云
J40nB487_p0297a07║你是因語生解漢僧喝師打出。
J40nB487_p0297a08║居士問十智同真請師垂示師云逐一問來如何是
J40nB487_p0297a09║一同一質師云團圞秪一箇如何是二同大事師云
J40nB487_p0297a10║一箭定山河如何是三總同參師云燈籠和露柱如
J40nB487_p0297a11║何是四同真智師云參透目前機如何是五同遍普
J40nB487_p0297a12║師云杲日當空照如何是六同具足師云春來滿眼
J40nB487_p0297a13║新如何是七同得失師云枝頭花狼藉如何是八同
J40nB487_p0297a14║生殺師云寶劍露鋒鋩如何是九同音吼師云一聲
J40nB487_p0297a15║驚宇宙如何是十同得入師云吹入我門來進云是
J40nB487_p0297a16║何物兮同一質師云兩箇五百是一貫那箇與君同
J40nB487_p0297a17║大事師云巖前石虎孰能與我總同參師云胡張三
J40nB487_p0297a18║黑李四何人同此一真智師云認著依然還不是是
J40nB487_p0297a19║甚麼兮同遍普師云一月普現一切水阿那箇同具
J40nB487_p0297a20║足師云一切水月一月攝甚麼物兮同得失師云大
J40nB487_p0297a21║虫被虎咬作麼生同生殺師云如箇居士堪喫棒與
J40nB487_p0297a22║誰說法同音吼師云兩箇黃鸝鳴翠柳與甚麼人同
J40nB487_p0297a23║得入師云一行白鷺上青天士禮拜師云會麼士云
J40nB487_p0297a24║不會師云徒然說夢。
J40nB487_p0297a25║佛事
J40nB487_p0297a26║懸鐘板
J40nB487_p0297a27║叢林號令佛祖權衡高高懸向堂前擊著心空及第
J40nB487_p0297a28║指鐘板云見麼擊鐘板云聞麼雖然如是切忌觸著
J40nB487_p0297a29║磕著嶺擊鐘板一下。
J40nB487_p0297a30║徑山掃慧祖塔
J40nB487_p0297b01║拈香云遠孫海上來覿而無別說寶光塔點首全機
J40nB487_p0297b02║俱漏洩一派源流雙徑長大海潮聲吼不絕大展三
J40nB487_p0297b03║拜。
J40nB487_p0297b04║曹溪禮六祖真
J40nB487_p0297b05║拈香云亙古曹溪遍大千人間無水不歸源花開五
J40nB487_p0297b06║葉本同蒂月印千江影共圓西蜀派連雙徑脈高峰
J40nB487_p0297b07║枝發普陀巔祖師面目分明在殃及兒孫無了年便
J40nB487_p0297b08║禮拜。
J40nB487_p0297b09║為法華山德修禪師對靈
J40nB487_p0297b10║師卓拄杖云德修何以修須得大徹悟山僧到此間
J40nB487_p0297b11║指出菩提路且道菩提路在甚麼處良久云朵朵蓮
J40nB487_p0297b12║花開沼上紛紛梅雪落巖前復卓一卓。
J40nB487_p0297b13║傳黑子請為母韓孺人起棺
J40nB487_p0297b14║拈拄杖擊棺云生死關頭休錯踏長安大道甚分明
J40nB487_p0297b15║乃畫○相云若向者裏會得不妨撩起便行且道韓
J40nB487_p0297b16║老孺人轉身一句又作麼生喝一喝拽拄杖引出。
J40nB487_p0297b17║掩棺
J40nB487_p0297b18║七十五年無休歇生緣已了萬事畢即今四大已分
J40nB487_p0297b19║離淨裸裸地有何說無可說拋土云不妨土上再加
J40nB487_p0297b20║泥平地蓮花今湧出卓拄杖三下。
J40nB487_p0297b21║為陳氏孺人法名界明起棺
J40nB487_p0297b22║久居塵勞未離眾苦纔得回頭即歸淨土歸淨土日
J40nB487_p0297b23║卓午目前大道是西方九品蓮花為父母若還擬議
J40nB487_p0297b24║不能前腳下白雲千萬朵以拄杖擊棺引出。
J40nB487_p0297b25║為威翁帥公護法對靈
J40nB487_p0297b26║揮拂子云調羹補袞擎天手武緯文經社稷安擺手
J40nB487_p0297b27║便行歸去也山河大地雪漫漫恭惟威翁大護法朝
J40nB487_p0297b28║中梁棟佛國金湯正思熙朝永固孰期踢倒玉樓今
J40nB487_p0297b29║日山僧到此以何報薦喝一喝云當陽指出西方路
J40nB487_p0297b30║▆爐透起白蓮花。
J40nB487_p0297c01║為師氏太夫人對靈
J40nB487_p0297c02║靈山記莂
J40nB487_p0297c03║皇眷恩厚時節一至便乃撒手葉落歸根烏飛兔走
J40nB487_p0297c04║不戀長安藏身北斗莫是帥府太夫人底落處麼良
J40nB487_p0297c05║久云九盡遍看冰雪化春來樹樹盡開花。
J40nB487_p0297c06║為齊氏太夫人對靈
J40nB487_p0297c07║本無來燈籠𨁝跳上天台亦無去夜半鐵牛吞露柱
J40nB487_p0297c08║既無來去寧有死生既無死生即今齊太夫人畢竟
J40nB487_p0297c09║在何處安身立命喝一喝。
J40nB487_p0297c10║為葉氏孺人對靈
J40nB487_p0297c11║揮拂子云纔見春光今又過風來片片落花多滿園
J40nB487_p0297c12║春色皆狼藉可歎光陰有幾何雖然如是即今葉氏
J40nB487_p0297c13║孺人一口氣不來向什麼處去以拂子打○云會得
J40nB487_p0297c14║箇中真消息一輪明月落清波。
J40nB487_p0297c15║為祥翁厲護法對靈
J40nB487_p0297c16║春風蕩蕩春日遲遲山青水綠花落鳥啼悠然回首
J40nB487_p0297c17║識取歸期歸期已至且祥翁老護法臨行一句作麼
J40nB487_p0297c18║生道雖有雲山千萬里目前大道更分明卓拄杖一
J40nB487_p0297c19║下。
J40nB487_p0297c20║為尤太夫人對靈
J40nB487_p0297c21║居諸邁往速遷變八十年來如夢幻不戀長安歸故
J40nB487_p0297c22║鄉一心頓入空王殿以拂子打○相云尤太君若向
J40nB487_p0297c23║箇裏薦得生本無生滅亦無滅一念萬年諸緣頓息
J40nB487_p0297c24║山僧到此只得無法可說無可說有可說覿面分明
J40nB487_p0297c25║春風習習。
J40nB487_p0297c26║像讚
J40nB487_p0297c27║愍忠寺觀音像讚
J40nB487_p0297c28║朝到西天暮歸南海長安市上相逢處處得大自在
J40nB487_p0297c29║驢鳴犬吠現圓通一任燒香勤禮拜
J40nB487_p0297c30║鐵壁祖像讚
J40nB487_p0298a01║天生吾祖器骨不群十坐道場大振聚雲雙徑一枝
J40nB487_p0298a02║佛法從茲延蔓牽藤至今誰人不識大慧十五世孫
J40nB487_p0298a03║三山祖像讚
J40nB487_p0298a04║者老漢婆心切拈起拂子當面擲南方祖道賴重興
J40nB487_p0298a05║衲僧命根遭斷絕據曲彔於高峰頂上電閃雷轟流
J40nB487_p0298a06║滴水於南海波中東涌西沒咄殃及後代兒孫到處
J40nB487_p0298a07║呵佛罵祖搖唇鼓舌
J40nB487_p0298a08║盤山轉常老宿像讚
J40nB487_p0298a09║六十春秋一生誠實本地風光孤明歷歷盤山兀坐
J40nB487_p0298a10║兮非佛非心輪珠常轉兮即心即佛咄哉面目甚分
J40nB487_p0298a11║明拄杖頭邊應漏洩
J40nB487_p0298a12║鄂陽大師小像讚
J40nB487_p0298a13║非道非仙不僧不俗一緉芒鞋周遊列國有時在西
J40nB487_p0298a14║域于闐遊戲有時在天台華頂獨宿一任時人錯認
J40nB487_p0298a15║湘子真容喚他祖師面目咄
J40nB487_p0298a16║足雨和尚索題達磨小像讚
J40nB487_p0298a17║折蘆過江滿目慚惶見性成佛毒藥砒霜西天東土
J40nB487_p0298a18║無處收藏引得後代兒孫到處家醜外揚
J40nB487_p0298a19║題曇獻禪人小影
J40nB487_p0298a20║不解參禪偏能解脫愛住深山一心念佛持律甚精
J40nB487_p0298a21║嚴皎如霜與雪平生伎倆少人知一朵曇花先現出
J40nB487_p0298a22║自題小像（詳上座請）
J40nB487_p0298a23║優游石上兀坐松間手拈如意若風若顛佛法不會
J40nB487_p0298a24║祖道無傳一條拄杖遊遍大千面目分明交付汝任
J40nB487_p0298a25║把香薰鼻孔尖
J40nB487_p0298a26║頌古
J40nB487_p0298a27║世尊初生
J40nB487_p0298a28║氣宇如王輸一籌琵琶遮面半風流雲門總有知恩
J40nB487_p0298a29║處一句當陽未足酬
J40nB487_p0298a30║產難因緣
J40nB487_p0298b01║忽見枝頭黃鳥啼一聲高叫一聲低東君暗裏傳消
J40nB487_p0298b02║息一夜林間花放齊
J40nB487_p0298b03║女子出定
J40nB487_p0298b04║夜半金烏海底生飛鳧驚起弄黃昏西風昨夜園林
J40nB487_p0298b05║過吹落黃花滿地金
J40nB487_p0298b06║六祖風旛
J40nB487_p0298b07║當于起處究源根不是風旛不是心莫認老盧口頭
J40nB487_p0298b08║話黃鸝空叫百般音
J40nB487_p0298b09║佛性有無
J40nB487_p0298b10║狗子佛性無瞿曇老子嘴都盧狗子佛性有海底泥
J40nB487_p0298b11║牛啣月走佛性有無甚分明摸著鼻孔失卻口
J40nB487_p0298b12║大道透長安
J40nB487_p0298b13║終日騎牛更覓牛一番風雨一番愁分明腳下長安
J40nB487_p0298b14║道何必茫茫在外求
J40nB487_p0298b15║訪二菴主
J40nB487_p0298b16║南山花發北山紅黃鳥枝頭調不同只為東君心太
J40nB487_p0298b17║切花開花落在春風
J40nB487_p0298b18║溈山水牯牛
J40nB487_p0298b19║不是溈山不是牛腰纏騎鶴上揚州驢胎纔出馬腹
J40nB487_p0298b20║▆更向人前出一頭
J40nB487_p0298b21║婆子燒菴
J40nB487_p0298b22║正恁麼時難覆藏當陽露出好風光箇中不遇攀花
J40nB487_p0298b23║手空使落花流水香
J40nB487_p0298b24║南泉斬貓
J40nB487_p0298b25║寶劍光鋩出匣時趙州恁麼卻來遲南泉正令行將
J40nB487_p0298b26║去血濺梵天遍界知
J40nB487_p0298b27║南泉賣身
J40nB487_p0298b28║千方思賣向人前鬼面神頭真可憐且道何人肯酬
J40nB487_p0298b29║價看來不直半文錢
J40nB487_p0298b30║倩女離魂
J40nB487_p0298c01║懷抱琵琶往帝邦一回清夢轉家鄉惺來淚落三更
J40nB487_p0298c02║月依舊連身臥客房
J40nB487_p0298c03║乾矢橛
J40nB487_p0298c04║是佛何勞安矢橛分明註破向誰說白鷺飛來雪上
J40nB487_p0298c05║行梅花影落天邊月
J40nB487_p0298c06║洞山麻三觔
J40nB487_p0298c07║人來問佛麻三觔數目分明說與君點破當人端的
J40nB487_p0298c08║事也須識得定盤星
J40nB487_p0298c09║雪覆千山
J40nB487_p0298c10║一色平鋪世界新山河隨處露全身古今賢哲多如
J40nB487_p0298c11║評不識何人豁眼睛
J40nB487_p0298c12║香嚴擊竹
J40nB487_p0298c13║一聲霹靂頂門轟潭底驚翻起臥龍雲雨卻隨風勢
J40nB487_p0298c14║轉須彌𨁝跳九霄峰
J40nB487_p0298c15║靈雲見桃花
J40nB487_p0298c16║三春處處桃花放偏向靈雲眼裏栽盡在玄沙言裏
J40nB487_p0298c17║薦時流眼底著塵埃
J40nB487_p0298c18║新婦騎驢阿家牽
J40nB487_p0298c19║新婦騎驢阿家牽同行不必痛加鞭許多風月移情
J40nB487_p0298c20║趣總在佳人笑臉邊
J40nB487_p0298c21║無位真人
J40nB487_p0298c22║梨花蛺蝶鬧芳菲花雨巖前陣陣飛一夜東風俱漏
J40nB487_p0298c23║洩殘紅飄落釣魚磯
J40nB487_p0298c24║須彌山
J40nB487_p0298c25║劍刃上行冰上走拈來信手道由口金剛寶劍輕拋
J40nB487_p0298c26║卻八面清風過牛斗
J40nB487_p0298c27║洗缽盂話
J40nB487_p0298c28║巖前枯木遇春風苑內黃鶯怨落紅箇裏機關輕撥
J40nB487_p0298c29║轉禹門一跳便成龍
J40nB487_p0298c30║庭前柏樹子
J40nB487_p0299a01║黃鳥枝頭報好音庭前指示太分明攀枝摘葉人無
J40nB487_p0299a02║數幾箇能知當處尋
J40nB487_p0299a03║青州布衫重七觔
J40nB487_p0299a04║趙州做領青州衫蓋卻南山并北山識得其中較些
J40nB487_p0299a05║子翻身跳出鐵蛇關
J40nB487_p0299a06║一口吸盡西江水
J40nB487_p0299a07║龐公卻被馬師謾吸盡西江口不沾海底紅塵飛不
J40nB487_p0299a08║盡至今大雪滿長安
J40nB487_p0299a09║首山竹篦子
J40nB487_p0299a10║已離觸背太分明掘地討天腳下尋具眼衲僧能掃
J40nB487_p0299a11║卻一毫頭上定乾坤
J40nB487_p0299a12║仰山作女人拜
J40nB487_p0299a13║好箇佳人不識羞階前賣俏逞風流渾然不顧旁觀
J40nB487_p0299a14║誚笑臉微紅踢戲毬
J40nB487_p0299a15║世尊有六通
J40nB487_p0299a16║你來問我那一通大洋海裏火燒空忽然觸著些些
J40nB487_p0299a17║子失卻眉毛滿臉紅
J40nB487_p0299a18║白馬清淨法身
J40nB487_p0299a19║井底蝦蟆吞卻月豁開正眼明歷歷紅爐燄裏結成
J40nB487_p0299a20║冰萬里山河一片白
J40nB487_p0299a21║長慶坐破七箇蒲團
J40nB487_p0299a22║寒寒暑暑幾多秋受盡風霜未出頭若不捲簾見天
J40nB487_p0299a23║下蒲團坐破幾時休
J40nB487_p0299a24║爆竹（二首）
J40nB487_p0299a25║百匝千重心自空硝黃滿腹不通風火星觸著紛紛
J40nB487_p0299a26║碎雨打梨花遍地紅
J40nB487_p0299a27║截斷兩頭一線通心藏玅藥毒無窮當陽漏洩真消
J40nB487_p0299a28║息入耳應須三日聾
J40nB487_p0299a29║牧牛十二首
J40nB487_p0299a30║尋牛
J40nB487_p0299b01║四野雲迷曲徑封山遙水遠意何窮關河一片煙霞
J40nB487_p0299b02║裏鳥語溪聲過谷東
J40nB487_p0299b03║見跡
J40nB487_p0299b04║絕頂煙收雲漸開風吹陣陣帶香來青山露出真消
J40nB487_p0299b05║息狂走無煩滿面灰
J40nB487_p0299b06║見牛
J40nB487_p0299b07║白雲吹去露青天草有餘餐飲有泉毛色依稀頭角
J40nB487_p0299b08║在穿雲渡水樂長年
J40nB487_p0299b09║得牛
J40nB487_p0299b10║緊把麻繩驀鼻穿收來樹下自安然臨風嘯落峰頭
J40nB487_p0299b11║▆▆▆▆▆▆▆▆