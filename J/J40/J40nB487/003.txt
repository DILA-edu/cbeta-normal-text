J40nB487_p0299c01║翠崖必禪師語錄卷之三
J40nB487_p0299c02║侍者道通記錄
J40nB487_p0299c03║源流頌
J40nB487_p0299c04║南嶽第一世
J40nB487_p0299c05║南嶽懷讓禪師，金州杜氏子。年十五出家，謁嵩山安
J40nB487_p0299c06║公，指參六祖。祖問：「甚處來？」師云：「嵩山來。」祖云：「甚麼物
J40nB487_p0299c07║與麼來？」師無對。退參八載，復來答云：「說似一物即不
J40nB487_p0299c08║中。」祖云：「還假修證也無？」師云：「修證即不無，染污即不
J40nB487_p0299c09║得。」祖云：「只此不染污，乃諸佛之所護念。汝既如是，吾
J40nB487_p0299c10║亦如是。」得法後，侍祖一十五載，復居南嶽。
J40nB487_p0299c11║甚麼物兮與麼來？當下無言眼未開，退參八載明
J40nB487_p0299c12║端的，遍界空花眼裏栽。
J40nB487_p0299c13║南嶽第二世
J40nB487_p0299c14║江西馬祖道一禪師，漢州什邡人，姓馬氏。幼歲出家，
J40nB487_p0299c15║開元中習定衡嶽，遇讓和尚問云：「大德坐禪圖甚麼？」
J40nB487_p0299c16║師云：「圖作佛。」讓將磚一片于彼菴前石上磨，師云：「磨
J40nB487_p0299c17║作甚麼？」讓云：「磨作鏡。」師云：「磨磚豈得成鏡耶？」讓云：「磨
J40nB487_p0299c18║磚既不成鏡，坐禪豈得成佛？」師云：「如何即是？」讓云：「如
J40nB487_p0299c19║牛駕車，車若不行，打車即是？打牛即是？」師無對。讓云：
J40nB487_p0299c20║「汝學坐禪，為學作佛？若學坐禪，禪非坐臥；若學作佛，
J40nB487_p0299c21║佛非定相，於無住法不應取捨。汝學作佛，即是殺佛；
J40nB487_p0299c22║若執坐相，非達其理。」師聞開示，如飲醍醐，乃受心印。
J40nB487_p0299c23║開法南昌寶峰山，僧問：「和尚為甚麼說即心即佛？」師
J40nB487_p0299c24║云：「為止小兒啼。」僧云：「啼止時如何？」師云：「非心非佛。」僧
J40nB487_p0299c25║云：「除此二種人來，如何指示？」師云：「向伊道：『不是物。』」其
J40nB487_p0299c26║化盛行江西。
J40nB487_p0299c27║磨磚坐佛兩俱非，撥轉牛車露大機，悟徹心空真
J40nB487_p0299c28║印後，精金百煉愈光輝。
J40nB487_p0299c29║南嶽第三世
J40nB487_p0299c30║洪州百丈懷海禪師，福州長樂人，姓王氏。丱歲出家，
J40nB487_p0300a01║三學該練，及參馬祖為侍者。偶侍祖行次，見野鴨飛
J40nB487_p0300a02║過，祖云：「是甚麼？」師云：「野鴨子。」祖云：「甚處去也？」師云：「飛
J40nB487_p0300a03║過去也。」祖扭師鼻，師負痛失聲，祖云：「又道飛過去也」。
J40nB487_p0300a04║師有省。一日再參，祖震威一喝，師三日耳聾。後黃檗
J40nB487_p0300a05║聞舉，不覺吐舌。
J40nB487_p0300a06║群飛野鴨白雲邊，扭痛鼻頭甚可憐，一喝耳聾千
J40nB487_p0300a07║古意，雄峰從此浪彌天。
J40nB487_p0300a08║南嶽第四世
J40nB487_p0300a09║洪州黃檗希運禪師，閩中人。幼歲出家，至京洛行乞，
J40nB487_p0300a10║吟添缽聲，一嫗出扉問曰：「太無厭生！」師云：「汝猶未施，
J40nB487_p0300a11║責我無厭，何耶？」嫗笑而掩扉，師異之。後往南昌見馬
J40nB487_p0300a12║祖，祖已示寂。時百丈為祖廬墓，師見丈，丈舉耳聾話，
J40nB487_p0300a13║師吐舌，丈云：「汝嗣馬祖去。」師云：「某來參馬祖，不料無
J40nB487_p0300a14║緣，因和尚斯舉，得見馬祖大機大用。若嗣馬祖，恐以
J40nB487_p0300a15║後喪我兒孫。」及開法，上堂，眾纔入，師召云：「大眾！」眾回
J40nB487_p0300a16║首，師云：「月似彎弓，少雨多風。」
J40nB487_p0300a17║聞舉舌頭忙吐出，大張機用顯全才，月似彎弓論
J40nB487_p0300a18║風雨，棒頭有眼豁然開。
J40nB487_p0300a19║南嶽第五世
J40nB487_p0300a20║鎮州臨濟義玄禪師。曹州南華人，姓邢氏。落髮進具，
J40nB487_p0300a21║志慕禪宗。初參黃檗，三度問佛法的的大意，三度被
J40nB487_p0300a22║打。及到大愚處悟徹，于大愚脅下築三拳，復轉黃檗，
J40nB487_p0300a23║打黃檗一掌。後臨滹沱河側開堂，建立黃檗宗旨，號
J40nB487_p0300a24║臨濟宗。
J40nB487_p0300a25║三遭痛棒還拳處，長劍倚天會者稀，佛法無多親
J40nB487_p0300a26║口出，當陽一句露真機。
J40nB487_p0300a27║南嶽第六世
J40nB487_p0300a28║魏府興化存獎禪師，初在臨濟為侍者，因訊洛浦來
J40nB487_p0300a29║參機緣，兩遭濟打。及到三聖處為首座，聖問師，師便
J40nB487_p0300a30║喝，聖云：「須是你始得。」復到大覺處為院主，覺問師，師
J40nB487_p0300b01║便喝，覺便打，師又喝，覺又打。次日，覺又問師，師亦喝，
J40nB487_p0300b02║覺亦打，師再喝，覺再打，至脫下衲衣痛與一頓處，直
J40nB487_p0300b03║下薦得臨濟在黃檗喫棒底道理。迨後開堂，拈香云：
J40nB487_p0300b04║「者瓣香本為三聖師兄，三聖于我太孤；本為大覺師
J40nB487_p0300b05║兄，大覺于我太賒，不如供養臨濟先師。」
J40nB487_p0300b06║大作雷聲無點雨，棒頭撥轉目前機，其中薦得孤
J40nB487_p0300b07║賒處，臨濟先師供養伊。
J40nB487_p0300b08║南嶽第七世
J40nB487_p0300b09║汝州南院慧顒禪師，得法于興化獎。開堂後，有僧來
J40nB487_p0300b10║參，云：「敗也。」師引杖向其前，僧無語，師便打數棒。
J40nB487_p0300b11║殺活臨機用最親，禪床掀倒不知音，棒頭點出金
J40nB487_p0300b12║剛眼，啐啄同時有幾人？
J40nB487_p0300b13║南嶽第八世
J40nB487_p0300b14║汝州風穴延沼禪師，餘杭劉氏子。參南院，院問：「南方
J40nB487_p0300b15║一棒作麼商量？」師曰：「作奇特商量。」師卻問：「和尚此問
J40nB487_p0300b16║一棒作麼商量？」院拈拄杖曰：「棒下無生忍，臨機不見
J40nB487_p0300b17║師。」師于言下大徹玄旨，遂依止六年。
J40nB487_p0300b18║明明心印鐵牛機，棒下無生不見師，掣電轟雷能
J40nB487_p0300b19║殺活，豁然句裏悟玄微。
J40nB487_p0300b20║南嶽第九世
J40nB487_p0300b21║汝州首山省念禪師，萊州狄氏子。參風穴，穴上堂，舉
J40nB487_p0300b22║世尊以青蓮目顧視大眾，乃曰：「正當恁麼時，且道說
J40nB487_p0300b23║箇甚麼？若道不說而說，又是埋沒先聖。且道說箇甚
J40nB487_p0300b24║麼？」師乃拂袖下去。穴擲下拄杖，歸方丈。次日，師與真
J40nB487_p0300b25║園頭同上，問訊次，穴問真曰：「作麼生是世尊不說說？」
J40nB487_p0300b26║真曰：「鵓鳩樹頭鳴。」又問師曰：「汝作麼生？」師曰：「動容揚
J40nB487_p0300b27║古路，不墮悄然機。」穴謂真曰：「汝何不看念法華下語？」
J40nB487_p0300b28║世尊顧視青蓮目，直下承當更不疑，拂袖便行多
J40nB487_p0300b29║瀟灑，當陽不墮悄然機。
J40nB487_p0300b30║南嶽第十世
J40nB487_p0300c01║汾州太子院善昭禪師，太原俞氏子。幼有大智，一切
J40nB487_p0300c02║文字不由師訓，自然通曉。剃髮遊方，遍參尊宿七十
J40nB487_p0300c03║一人。最後見首山，問百丈捲席意旨，言下大悟，拜而
J40nB487_p0300c04║起云：「萬古碧潭空界月，再三撈摝始應知。」
J40nB487_p0300c05║參遍諸方猶不歇，霜眠露宿訪師來，應知皓月澄
J40nB487_p0300c06║潭現，放下身心曠劫灰。
J40nB487_p0300c07║南嶽第十一世
J40nB487_p0300c08║潭州石霜慈明楚圓禪師，全州清湘李氏子。少為書
J40nB487_p0300c09║生，年廿二得度。母賢，遣之遊方。聞汾陽道望，冒險往
J40nB487_p0300c10║來。依住二載，未許入室。一夕訴曰：「自至法席，不蒙指
J40nB487_p0300c11║示。歲月飄忽，己事不明，失出家之利。」陽熟視罵詈，舉
J40nB487_p0300c12║杖逐之。師擬伸救，陽以手掩其口。師大悟，歎曰：「始知
J40nB487_p0300c13║臨濟道出常情。」
J40nB487_p0300c14║披星戴月謁汾陽，開口無端罵一場，拄杖拈來開
J40nB487_p0300c15║正眼，始知濟道出情常。
J40nB487_p0300c16║南嶽第十二世
J40nB487_p0300c17║袁州楊岐方會禪師，宜春令氏子。久依慈明，未有省
J40nB487_p0300c18║發。每咨請，明云：「庫司事繁，且去。」他日又問，明云：「監寺
J40nB487_p0300c19║異時兒孫滿天下在，何用忙為？」明適出，師偵之小徑，
J40nB487_p0300c20║既見，搊住云：「老漢今日須與我說，不說打你去。」明云：
J40nB487_p0300c21║「監寺知是般事便休。」語未卒，師大悟，即拜于泥途，開
J40nB487_p0300c22║法楊岐。僧問：「少林面壁，意旨如何？」師云：「西天人不會
J40nB487_p0300c23║唐言。」
J40nB487_p0300c24║西天人不會唐言，箇事當場啟口難，堪憶少林常
J40nB487_p0300c25║面壁，覺來無地著羞漸。
J40nB487_p0300c26║南嶽第十三世
J40nB487_p0300c27║舒州白雲守端禪師，衡陽葛氏子。依茶陵郁披剃，往
J40nB487_p0300c28║參楊岐，岐問：「受業師為誰？」師云：「茶陵郁和尚。」岐云：「聞
J40nB487_p0300c29║伊過橋遭什有偈，能記否？」師舉云：「我有明珠一顆，久
J40nB487_p0300c30║被塵勞關鎖，今朝塵盡光生，照破山河萬朵。」岐笑而
J40nB487_p0301a01║趨起，師愕然，通夕不寐。黎明諮詢之，岐云：「汝見昨日
J40nB487_p0301a02║打敺儺者麼？」師云：「見。」岐云：「汝一籌不及渠。」師愈駭然，
J40nB487_p0301a03║云：「何謂也？」岐云：「渠愛人笑，汝怕人笑。」師大悟。
J40nB487_p0301a04║照乘明珠覿面呈，笑中有意愕然驚，忽從句裏翻
J40nB487_p0301a05║身去，衣裏寒光耀更真。
J40nB487_p0301a06║南嶽第十四世
J40nB487_p0301a07║蘄州五祖法演禪師，綿州鄧氏子。年三十五始祝髮，
J40nB487_p0301a08║遍參名宿，因浮山指見白雲，問南泉摩尼珠話，雲叱
J40nB487_p0301a09║之，師領悟，獻投機偈曰：「山前一片閒田地，叉手叮嚀
J40nB487_p0301a10║問祖翁；幾度賣來還自買，為憐松竹引清風。」雲特印
J40nB487_p0301a11║可。雲一日謂師曰：「有數禪客自廬山來，皆有悟入處，
J40nB487_p0301a12║教伊說亦說得，有來由舉因緣問伊亦明得，教伊下
J40nB487_p0301a13║語亦下得，秪是未在。」師于是大疑，私自計曰：「既悟了，
J40nB487_p0301a14║說亦說得，明亦明得，如何卻未在？」遂參究累日，忽然
J40nB487_p0301a15║省悟，從前寶惜一時放下，走見白雲，雲為手舞足蹈，
J40nB487_p0301a16║師亦笑而已。師後曰：「吾因茲出一身白汗，便明得下
J40nB487_p0301a17║載清風。」
J40nB487_p0301a18║人人有片閒田地，何必叮嚀問主翁，一笑通身流
J40nB487_p0301a19║白汗，忽然脫體露真風。
J40nB487_p0301a20║南嶽第十五世
J40nB487_p0301a21║成都昭覺克勤佛果禪師，彭州駱氏子。兒時日記千
J40nB487_p0301a22║言，見佛書如獲舊物。出家首謁玉泉皓，次依金鑾信、
J40nB487_p0301a23║大溈哲、黃龍心、東林度，僉指為法器，而晦堂稱他日
J40nB487_p0301a24║臨濟一派屬子矣。最後見五祖，盡其機用，祖皆不諾，
J40nB487_p0301a25║師忿然而去。到金山，染寒困極，試以平日見處無得
J40nB487_p0301a26║力者，乃轉依五祖，令入侍寮。聞舉提刑小艷詩話，祖
J40nB487_p0301a27║云：「他秪認得聲。」師云：「他既認得聲，為甚麼卻不是？」祖
J40nB487_p0301a28║云：「如何是祖師西來意？庭前柏樹子聻？」師忽有省。出
J40nB487_p0301a29║門見雞飛上闌干，鼓翅而鳴，復自謂云：「此豈不是聲？」
J40nB487_p0301a30║遂袖香入室，通其所得。祖云：「佛祖大事，非小根劣器
J40nB487_p0301b01║所能造詣，吾助汝喜。」由此所至，推為上首。
J40nB487_p0301b02║雞上欄杆鼓翅鳴，夢中驚覺五陵春，香風滿袖通
J40nB487_p0301b03║身快，秪要檀郎認得聲。
J40nB487_p0301b04║南嶽第十六世
J40nB487_p0301b05║臨安徑山大慧宗杲普覺禪師，宣城奚氏子。年十六
J40nB487_p0301b06║出家，十七落髮，十九遊方，謁湛堂。後參圜悟，聞薰風
J40nB487_p0301b07║自南來，殿角生微涼，語省豁。悟每舉有句無句話問
J40nB487_p0301b08║之，師擬開口，悟便云：「不是。」一日，師問悟云：「聞和尚曾
J40nB487_p0301b09║問五祖師翁來，不知道箇甚麼？」悟笑而不答。師云：「當
J40nB487_p0301b10║時想是對眾問，今日說亦何妨？」悟云：「我問：『有句無句，
J40nB487_p0301b11║如藤倚樹。』意旨如何？祖云：『描也描不成，畫也畫不就。』
J40nB487_p0301b12║又問：『樹倒藤枯時如何？』祖云：『相隨來也。』」師當下釋然。
J40nB487_p0301b13║悟云：「始知我不汝欺也。」遂著臨濟正宗記付之。
J40nB487_p0301b14║薰風南起閣生涼，諸佛明明不覆藏，萬朵白雲吹
J40nB487_p0301b15║散去，當陽一片露堂堂。
J40nB487_p0301b16║南嶽第十七世
J40nB487_p0301b17║福州西禪懶菴鼎需禪師，本郡林氏子。幼舉進士，偶
J40nB487_p0301b18║看《遺教經》，歎曰：「幾為儒冠所誤。」欲去家，母以親迎難
J40nB487_p0301b19║之，師絕之以偈云：「夭桃紅杏，一時分付春風；翠竹黃
J40nB487_p0301b20║花，此去永為道伴。」竟依保壽出家，遍參名宿。後依大
J40nB487_p0301b21║慧，慧問：「內不放出，外不放入，正恁麼時如何？」師擬開
J40nB487_p0301b22║口，慧拈竹篦連打三下，師于此大悟，厲聲云：「和尚已
J40nB487_p0301b23║多了也。」慧又打，師禮拜，慧印以偈。一日，上堂云：「懶翁
J40nB487_p0301b24║懶中懶，最懶懶說禪；亦不重自己，亦不重先賢。又誰
J40nB487_p0301b25║管你地？又誰管你天？物外翛然無箇事，日上三竿猶
J40nB487_p0301b26║更眠。」
J40nB487_p0301b27║拈來竹篦甚分明，棒下承當得本真，最懶說禪無
J40nB487_p0301b28║可說，三竿日上懶翻身。
J40nB487_p0301b29║南嶽第十八世
J40nB487_p0301b30║福州鼓山木菴安永禪師，閩縣吳氏子。弱冠為僧，謁
J40nB487_p0301c01║懶菴于雲門，懶問：「不問有言，不問無言，世尊良久，不
J40nB487_p0301c02║得向世尊良久處會。」隨後便喝。師倏然契悟，作禮云：
J40nB487_p0301c03║「不因今日問，爭喪目前機。」懶許之。上堂，拈拄杖云：「臨
J40nB487_p0301c04║濟小廝兒未曾當頭道著，今日全身放憨，也要諸人
J40nB487_p0301c05║知有。」擲拄杖，下座。
J40nB487_p0301c06║問得分明答豈差，一聲喝出絕週遮，目前驚散浮
J40nB487_p0301c07║雲盡，月印千江玉浪花。
J40nB487_p0301c08║南嶽第十九世
J40nB487_p0301c09║杭州淨慈晦翁悟明禪師，福州人。上堂，舉夾山會下
J40nB487_p0301c10║一僧到高亭，纔禮拜，亭便打，僧云：「特來禮拜。」亭亦打，
J40nB487_p0301c11║又拜，亭又打，趁出。僧回，舉似夾山，山云：「會麼？」僧云：「不
J40nB487_p0301c12║會。」山云：「賴汝不會，汝若會，即夾山口啞去。」應菴拈云：
J40nB487_p0301c13║「高亭一期忍俊不禁，爭奈拄杖放行太速。者僧當時
J40nB487_p0301c14║若是箇漢，莫道高亭、夾山，便是達磨大師出來也斬
J40nB487_p0301c15║為三段。何故？家肥生孝子，國伯有謀臣。」師云：「高亭、夾
J40nB487_p0301c16║山，門庭施設各得其宜，但中間一人較些子。應菴與
J40nB487_p0301c17║麼道，也是鞏縣茶瓶。」師纂修《聯燈會要》。
J40nB487_p0301c18║門庭施設法中王，正令全提孰敢當？識得中間較
J40nB487_p0301c19║些子，聯燈千古繼心光。
J40nB487_p0301c20║南嶽第二十世
J40nB487_p0301c21║太原苦口良益禪師，參淨慈，慈問：「近離甚處？」師云：「瑞
J40nB487_p0301c22║光。」慈云：「正與麼時，光在甚處？」師便喝，慈云：「且止，汝道
J40nB487_p0301c23║西湖水深多少？」師擬議，慈便打趁出。久之契悟，作偈
J40nB487_p0301c24║曰：「臨機一句，不露絲頭，吹毛纔展，大地全收。」師云：「從
J40nB487_p0301c25║上心印，汝今得之，宜處深谷，俟時行化。」
J40nB487_p0301c26║問到西湖水淺深，棒頭點出甚分明，臨機一句吹
J40nB487_p0301c27║毛劍，從上心珠印得真。
J40nB487_p0301c28║南嶽第二十一世
J40nB487_p0301c29║汾州筏渡普慈禪師，初參徑山端、高峰妙，各有契處。
J40nB487_p0301c30║後北還，過燕，遊五臺，禮文殊，感大士放光。居臺二年，
J40nB487_p0302a01║入太原，參益和尚。益云：「發足甚處？」師云：「五臺。」益云：「文
J40nB487_p0302a02║殊與汝說甚麼？」師云：「腳下草鞋唱成一百文。」益云：「腳
J40nB487_p0302a03║跟為甚麼不點地？」師云：「且喜老漢見得親切。」益云：「老
J40nB487_p0302a04║僧罪過。」師喝一喝而出。自此常造室中。久之，益囑云：
J40nB487_p0302a05║「汝緣當在本處，他後設大法藥，宜號筏渡。」師禮謝，歸
J40nB487_p0302a06║汾州。
J40nB487_p0302a07║徑山參過謁高峰，猶是文殊光影中，草鞋踏斷真
J40nB487_p0302a08║消息，一喝當陽播正宗。
J40nB487_p0302a09║南嶽二十二世
J40nB487_p0302a10║洛京相國一言道顯禪師，雁門人。生而岐嶷，穎悟英
J40nB487_p0302a11║特。年十二，自願出家，父母難之，師云：「兒志決矣，未可
J40nB487_p0302a12║強留。」遂落髮于郡之西山，聽講《圓覺》，至〈知幻即離章〉，
J40nB487_p0302a13║頓然默契，恍若舊識。乃辭師遊汾州，謁筏渡，渡一見
J40nB487_p0302a14║器之，命入侍寮。一日，渡舉竹篦問云：「畢竟喚作甚麼？」
J40nB487_p0302a15║師方進語，渡驀頭便打，忽然大悟，禮拜云：「和尚且止，
J40nB487_p0302a16║古人道：『佛法無多子。』非虛語也。」渡云：「汝今方知吾意
J40nB487_p0302a17║耶？」師云：「和尚大恩，碎身難報。」渡囑云：「汝年且幼，時至
J40nB487_p0302a18║理彰。」師執勞座下一十七載。
J40nB487_p0302a19║竹篦拈來活似龍，驀頭一棒悟心空，無多佛法明
J40nB487_p0302a20║今古，恩大難酬此日功。
J40nB487_p0302a21║南嶽第二十三世
J40nB487_p0302a22║西京小菴行密禪師，初以白衣禮相國顯和尚，凡見
J40nB487_p0302a23║便禮拜。顯一日謂云：「道人禮拜且止，佛法在甚處？」師
J40nB487_p0302a24║方舉首，忽聞板聲鳴，顯云：「只者是。」師從此有入，遂求
J40nB487_p0302a25║度。顯云：「汝誠精進，宜名行密。」力參三年，顯舉馬祖三
J40nB487_p0302a26║不是，語未絕，師云：「畢竟如何？」顯笑云：「已多了也。」師于
J40nB487_p0302a27║言下釋然大悟。顯云：「佛法下衰，正宜潛隱，毋拘城隍，
J40nB487_p0302a28║得安身處最為佳耳。」
J40nB487_p0302a29║一聲板響通消息，惹得三年滿腳泥，聞舉南泉三
J40nB487_p0302a30║不是，忽于句下悟全機。
J40nB487_p0302b01║南嶽第二十四世
J40nB487_p0302b02║二仰圓欽禪師，禾之秀水人。遍參諸方，毫無所契。入
J40nB487_p0302b03║西京，謁小菴密于旅舍，密問：「浙中有箇伶俐人，汝還
J40nB487_p0302b04║見麼？」師云：「圓欽鈍漢。」密云：「我要箇鈍漢作監收，汝還
J40nB487_p0302b05║知麼？」師罔措。密云：「數千里來，可惜錯過。」師相依扣參。
J40nB487_p0302b06║一日，見鼠從架上過，撲翻油甕，忽爾頓契，走見密云：
J40nB487_p0302b07║「某已捉得了也。」密搊住云：「道！道！」師云：「一粒鼠糞污卻
J40nB487_p0302b08║鍋羹。」密云：「瞎漢！參堂去。」
J40nB487_p0302b09║數千里來幾錯過，油甕翻時滋味長。鼠糞鍋羹污
J40nB487_p0302b10║卻了，和盤托出露當陽。
J40nB487_p0302b11║南嶽第二十五世
J40nB487_p0302b12║壽州無念智有禪師，蜀之漢州人。出峽遊四明登天
J40nB487_p0302b13║目，後參二仰欽，欽云：「行腳甚處？」師云：「南方。」欽云：「彼中
J40nB487_p0302b14║佛法如何？」師云：「山川無異。」欽云：「我手何似佛手？」師良
J40nB487_p0302b15║久，欽云：「莫道無異好。」後看興化打維那因緣，始浩然
J40nB487_p0302b16║大徹，作偈云：「興化打維那，平地遭殃禍，昨夜南山雲，
J40nB487_p0302b17║飛向北山過。」欽見為之助喜云：「不辜到此。」
J40nB487_p0302b18║遍歷南方涉四明，山川有異一般春，南山雲向北
J40nB487_p0302b19║山去，片片飛來露本真。
J40nB487_p0302b20║南嶽第二十六世
J40nB487_p0302b21║荊山懷寶禪師，渚宮人。遊壽州，謁無念有，有云：「獵縣
J40nB487_p0302b22║遊州，畢竟為著何事？」師云：「生死大事，求師拔度。」有云：
J40nB487_p0302b23║「汝是荊州人麼？」師云：「是。」有云：「闍黎即今在甚麼處？」師
J40nB487_p0302b24║擬對，有云：「若便恁麼，猶較些子，佛法不是商量。參堂
J40nB487_p0302b25║去！」師潛心座下。一日，有喚云：「闍黎！」師應諾。有云：「在甚
J40nB487_p0302b26║麼處？」師于言下領旨。後于嘉靖七年正法付鐵牛遠，
J40nB487_p0302b27║師隱終南山。
J40nB487_p0302b28║呼來喚去有何因，應答分明豈不親，荊山有寶從
J40nB487_p0302b29║今識，悟得真空一片心。
J40nB487_p0302b30║南嶽第二十七世
J40nB487_p0302c01║秦嶺鐵牛德遠禪師，得心印于荊山，菴居秦嶺，常披
J40nB487_p0302c02║一紅布褲。一日，頂笠揮鋤，地中月明，聯池過之，池見
J40nB487_p0302c03║云：「者漢好似一頭軍。」師云：「看箭。」池作躲箭勢，師近前
J40nB487_p0302c04║攜手至菴，留住三月，謂云：「我乃大慧之裔，在此待人
J40nB487_p0302c05║數十年矣，汝今既來，當為我求人光揚祖道。」付偈云：
J40nB487_p0302c06║「就身能打劫，劈筈善奪窩，三玄從此出，三要不為多。
J40nB487_p0302c07║探竿影草主賓分，獅子迷蹤奈我何？」
J40nB487_p0302c08║身披紅褲當僧衣，頂笠揮鋤掘地時，好似一軍須
J40nB487_p0302c09║看箭，光揚祖道露全機。
J40nB487_p0302c10║南嶽第二十八世
J40nB487_p0302c11║敘州朝陽月明聯池禪師，本郡范司馬之後。幼居窗
J40nB487_p0302c12║下，有僧過訪不遇，題聯于壁。師見厭世祝髮，杖笠南
J40nB487_p0302c13║遊，過洛伽，道逢一僧，偉儀殊相。師前行失腳，念佛一
J40nB487_p0302c14║聲，僧云：「此敲門瓦子，何不拋卻？」師云：「拋卻後如何？」僧
J40nB487_p0302c15║云：「葉落歸根，來時無口。」師有省。後于秦嶺受印鐵牛，
J40nB487_p0302c16║返敘州，居朱提山朝陽洞。聚雲來參，師問云：「如何是
J40nB487_p0302c17║古佛心？」雲拱手云：「請和尚尊重。」師問：「不用音聲與色
J40nB487_p0302c18║身，將何喚作本來人？」雲默然，師休去。
J40nB487_p0302c19║朝陽洞口月初明，指出當陽古佛心，拱手端然請
J40nB487_p0302c20║尊重，渾忘聲色貴知音。
J40nB487_p0302c21║南嶽第二十九世
J40nB487_p0302c22║忠州聚雲吹萬廣真禪師，敘州宜賓人，姓李氏。以白
J40nB487_p0302c23║衣參朝陽多載，乃落髮受具。一日，陽謂師云：「汝有一
J40nB487_p0302c24║句未會在。」師問：「那一句？」陽云：「不用音聲色身、默然良
J40nB487_p0302c25║久，與我現出真空來。」師拂袖便出，自思：「此事不可草
J40nB487_p0302c26║草，此中必有玄要。」辭往別山，苦參三年。復見朝陽，問
J40nB487_p0302c27║云：「畢竟如何現出？」陽引師手掩其口，豁然大悟。囑後，
J40nB487_p0302c28║師涉海入吳，穿閩過粵。萬曆戊午，于瀟湘湖東開法，
J40nB487_p0302c29║還蜀闡化。聚雲出世三十年，五坐道場。語錄二十卷、
J40nB487_p0302c30║廣錄五十卷行世。
J40nB487_p0303a01║退參三載聚雲開，喜得真空現出來，每向紅爐經
J40nB487_p0303a02║久煆，道行楚蜀顯英才。
J40nB487_p0303a03║南嶽第三十世
J40nB487_p0303a04║忠州治平慶忠鐵壁慧機禪師，營山羅氏子，家世業
J40nB487_p0303a05║儒。師生而貌偉，器骨不凡。八歲隨母持齋，稍長厭俗，
J40nB487_p0303a06║于天啟壬戌薙髮。後參聚雲，依住一夏，不蒙垂示。一
J40nB487_p0303a07║日，雲出方丈，師跪泣于前，求雲開示，雲笑而不答。師
J40nB487_p0303a08║謂：「遇至人而無緣得授，不如捐軀赴水，以待來生。」有
J40nB487_p0303a09║諭以從講肆遊，師聽畢，復來相依，雲命總院事。一朝
J40nB487_p0303a10║念誦畢，登榻一踢，渾身骨碎，大笑不止，拈偈呈雲，雲
J40nB487_p0303a11║不之印。又力究三年，忽爾大徹，入室密以啟雲，雲云：
J40nB487_p0303a12║「汝今纔會老僧意那？」師云：「和尚大慈，為人徹底。」雲滅
J40nB487_p0303a13║後，師為廬墓，四眾堅請開法平都地藏院，十坐道場，
J40nB487_p0303a14║語錄二十卷。僧問：「如何是正法眼藏？」師云：「烏龜開夜
J40nB487_p0303a15║市。」
J40nB487_p0303a16║渾身骨碎未相許，三載參明得寶珠，脫殼烏龜開
J40nB487_p0303a17║夜市，杜鵑啼血染珊瑚。
J40nB487_p0303a18║南嶽第三十一世
J40nB487_p0303a19║忠州高峰三山燈來禪師，墊江曾氏子，世業儒。師早
J40nB487_p0303a20║年入泮，性好佛書。一日，讀聚雲《古音王傳》，觸發夙慧。
J40nB487_p0303a21║年三十，從弔巖山、南浙二師祝髮，參鐵壁機和尚于
J40nB487_p0303a22║青山，領箇沒得話頭，終朝咀嚼，不發，泣語三巴掌師，
J40nB487_p0303a23║掌雖本色勉之，師愈迷悶。適聞笑亭維那讀嚴陽尊
J40nB487_p0303a24║者問趙州：「一物不將來時如何？」州云：「放下著。」師于言
J40nB487_p0303a25║下釋然，乃撫案大笑。亭曰：「見箇甚麼？」師與一掌，即趨
J40nB487_p0303a26║見機和尚。機曰：「作麼？作麼？」師連撫三掌。機曰：「落在甚
J40nB487_p0303a27║麼處？」師作舞而出，後隨機和尚、掌師山行，見浮雲東
J40nB487_p0303a28║西飛度，師問曰：「落在甚麼處？」機和尚向空中指云：「看
J40nB487_p0303a29║掌。」驀面便掌，由此腳跟點地，受機和尚囑。後開法崇
J40nB487_p0303a30║聖，凡六坐道場。康熙戊申歲，嘉禾縉紳請住郡之天
J40nB487_p0303b01║寧，闡揚道化，編梓三代語錄，入楞嚴大藏流通。
J40nB487_p0303b02║高峰絕頂全身露，但見雲飛西復東，驀而掌來如
J40nB487_p0303b03║霹靂，豁開正眼悟真空。
J40nB487_p0303b04║南嶽第三十二世
J40nB487_p0303b05║寧波普陀別菴性統禪師，高梁龍氏子。年十二，投高
J40nB487_p0303b06║峰三山老人薙染，二十二受具。嘗請益山參究下手
J40nB487_p0303b07║工夫，山曰：「只須向自家屋裏打點。」師遂將平日讀過
J40nB487_p0303b08║經史從頭細檢究，無一下手處，心甚奮急。一日，聞山
J40nB487_p0303b09║舉南泉瓶鵝公案有省，山謂曰：「汝只會得有，何曾會
J40nB487_p0303b10║得無？」遂示以狗子無佛性話。逾年，無所入，請益，曰：「秪
J40nB487_p0303b11║如會得者箇，如何便了得生死？」山曰：「既會得者箇，如
J40nB487_p0303b12║何不了生死？」心益迷悶。後因山舉百丈開義田因緣，
J40nB487_p0303b13║至展手處，大徹玄旨，山乃印可。山示滅，遂繼席高峰，
J40nB487_p0303b14║尋遷普陀。法化之盛，風動遐邇。正錄外，著有《續燈正
J40nB487_p0303b15║統》，盛行于世。
J40nB487_p0303b16║心珠早得在高峰，拽杖南來正脈通，坐斷洛伽消
J40nB487_p0303b17║萬派，從茲重整舊家風。