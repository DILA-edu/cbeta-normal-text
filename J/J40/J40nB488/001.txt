J40nB488_p0305a01║斗南暐禪師語錄序
J40nB488_p0305a02║【圖】
J40nB488_p0305a03║
J40nB488_p0305a04║
J40nB488_p0305a05║
J40nB488_p0305a06║
J40nB488_p0305a07║
J40nB488_p0305a08║
J40nB488_p0305a09║
J40nB488_p0305a10║
J40nB488_p0305a11║
J40nB488_p0305a12║
J40nB488_p0305a13║
J40nB488_p0305a14║
J40nB488_p0305a15║
J40nB488_p0305b01║【圖】
J40nB488_p0305b02║
J40nB488_p0305b03║
J40nB488_p0305b04║
J40nB488_p0305b05║
J40nB488_p0305b06║
J40nB488_p0305b07║
J40nB488_p0305b08║
J40nB488_p0305b09║
J40nB488_p0305b10║
J40nB488_p0305b11║
J40nB488_p0305b12║
J40nB488_p0305b13║
J40nB488_p0305b14║
J40nB488_p0305b15║
J40nB488_p0305c01║【圖】
J40nB488_p0305c02║
J40nB488_p0305c03║
J40nB488_p0305c04║
J40nB488_p0305c05║
J40nB488_p0305c06║
J40nB488_p0305c07║
J40nB488_p0305c08║
J40nB488_p0305c09║
J40nB488_p0305c10║
J40nB488_p0305c11║
J40nB488_p0305c12║
J40nB488_p0305c13║
J40nB488_p0305c14║
J40nB488_p0305c15║
J40nB488_p0306a01║斗南暐禪師語錄卷之上
J40nB488_p0306a02║侍者普潤記錄
J40nB488_p0306a03║住溫州接待禪寺
J40nB488_p0306a04║康熙三十五年丙子五月初五日，師受溫郡縉紳周
J40nB488_p0306a05║公長茂等公請入院。
J40nB488_p0306a06║山門。「解脫門開，周圍天壁。龍象交參，如何委悉？」卓
J40nB488_p0306a07║拄杖，云：「從斯入者，永無退失。」
J40nB488_p0306a08║彌勒。「天上無彌勒，地下無彌勒，驀然相撞著，元來
J40nB488_p0306a09║是者賊。」顧左右云：「賊！賊！心不負人，面無慚色。」
J40nB488_p0306a10║韋馱。「感應三洲，隨方顯跡。內外障消，全仗渠力。若
J40nB488_p0306a11║有非為，曲不藏直。」
J40nB488_p0306a12║佛殿。「洞山言端，雲門語的。今日新長老，當陽重舉
J40nB488_p0306a13║出。」展坐具，作禮三拜。
J40nB488_p0306a14║伽藍。「廣大道場，盡是木頭土塊。法門者般寥落，你
J40nB488_p0306a15║也不生慚愧。直須賓主同心，方顯靈山一會。」
J40nB488_p0306a16║祖師。「西天東土，一隊禿奴，神光性燥，達磨心粗。」插
J40nB488_p0306a17║香云：「以此驗今時，正宗赤手扶。」
J40nB488_p0306a18║據室。卓拄杖云：「據此室，行此令，橫按莫邪，高懸寶
J40nB488_p0306a19║鏡，佛祖魔軍，側耳諦聽。」復卓一卓云：「咄！」當日眾護法
J40nB488_p0306a20║請上堂。拈疏云：「識得一，萬事畢，一毫端上通消息，者
J40nB488_p0306a21║消息也要維那重宣出。」宣疏畢，指法座云：「寶華王座
J40nB488_p0306a22║作麼陞步？直下無私，向上一路。」拈香祝
J40nB488_p0306a23║聖畢，次拈香云：「此瓣香惠眾萌芽，嵩巖增長，不受護國
J40nB488_p0306a24║深培，卻承靈隱滋養，業風吹到普陀，頓教遍界芬芳。
J40nB488_p0306a25║今日信手拈來，爇向爐中，專伸供養現住普陀鎮海
J40nB488_p0306a26║堂上傳臨濟正宗第二十八世上別下庵統老和尚，
J40nB488_p0306a27║用酬法乳之恩。」斂衣就座。宗要和尚白槌云：「法筵龍
J40nB488_p0306a28║象眾，當觀第一義。」師云：「杲日當空，光明赫奕，朗耀祖
J40nB488_p0306a29║燈，宗風振起，花雨繽紛，普天匝地，隨處稱尊，有權有
J40nB488_p0306a30║實，主賓照用，殺活臨時。」豎拄杖云：「所以木上座有時
J40nB488_p0306b01║在孤峰頂上，合水和泥，不背一人；有時在鬧市街頭，
J40nB488_p0306b02║青眉白眼，不向一人。敲空作響，擊木無聲，全體作用，
J40nB488_p0306b03║點鐵成金，非涉神通玄妙，卻緣公案現成。惟願大家
J40nB488_p0306b04║出手，扶起破裂沙盆。」召眾云：「還有出手者麼？更聽一
J40nB488_p0306b05║頌：珠懸鎮海乾坤靜，斗拱星辰朗太虛，本地風光輝
J40nB488_p0306b06║宇宙，一輪紅日遶須彌。」結槌云：「諦觀法王法，法王法
J40nB488_p0306b07║如是。」師下座。
J40nB488_p0306b08║元旦，上堂。問：「昨日今朝即不問，新年一句請師宣。」師
J40nB488_p0306b09║云：「爆竹一聲催臘去，梅花幾點送春來。」進云：「不新不
J40nB488_p0306b10║舊一句又作麼生？」師云：「能為萬象主，不逐四時凋。」進
J40nB488_p0306b11║云：「新年舊歲蒙師指，如何是父母未生前本來面目？」
J40nB488_p0306b12║師云：「拈起驢頭尾上安。」進云：「恁麼則眉橫鼻直去也。」
J40nB488_p0306b13║師云：「切莫錯認。」問：「如何是第一義？」師云：「未禮拜前向
J40nB488_p0306b14║汝道了。」進云：「禮拜後如何？」師云：「有棒不打你。」僧禮拜，
J40nB488_p0306b15║乃揮拂子，云：「一念萬年，萬年一念，綿綿密密，打成一
J40nB488_p0306b16║片，憑他說前論後、換舊添新，戴新帽、著新衣，高拱手、
J40nB488_p0306b17║深作揖，拜張三、謝李四，列錦鋪花，擎拳舞掌，觀燈翫
J40nB488_p0306b18║月，色色隨緣。設若未能，切須看箇話頭，如銀山鐵壁，
J40nB488_p0306b19║左不得、右不得；如嚼鐵饅頭，吞不得、吐不得；如夜入
J40nB488_p0306b20║暗室，進不得、退不得。忽然時節到來，鴉鳴鵲噪，爆竹
J40nB488_p0306b21║一聲，自然推門落臼，如杲日麗天，無所不照，者纔是
J40nB488_p0306b22║真新年也，頭頭受用，物物現成。然雖如是，且道：新年
J40nB488_p0306b23║到來，舊歲從甚處去？」拈拄杖，過左手，云：「從者裏去。新
J40nB488_p0306b24║春從甚處來？」拈拄杖，過右手，云：「從者裏來。正恁麼時，
J40nB488_p0306b25║不來不去、不新不舊一句又作麼生？心包太虛，懷藏
J40nB488_p0306b26║日月。」
J40nB488_p0306b27║上堂。「寒梅帶雪池塘外，綠柳拖金曲水邊。簫管聲中
J40nB488_p0306b28║發妙旨，煙霞堆裏絕言詮。」卓拄杖，云：「露柱燈籠開口
J40nB488_p0306b29║笑，本無新舊落人間。」
J40nB488_p0306b30║法雨老和尚書到，上堂。舉書云：「只者箇千里傳來，蒙
J40nB488_p0306c01║師眷注，文不加點，肘後符露八字，打開無盡倉庫。接
J40nB488_p0306c02║待者裏，雖是藏無粒米雲廚，餐餐充足，龍蛇混雜，凡
J40nB488_p0306c03║聖同居，不能弘揚祖道，豈把法門塗污？遙念吾師深
J40nB488_p0306c04║恩，恒把衣珠衛護。正當恁麼時，日用無私一句又作
J40nB488_p0306c05║麼生？路遙知馬力，日久見人心。」
J40nB488_p0306c06║恒月、文光兩上座領眾信朝海歸，請上堂。問：「卓錫九
J40nB488_p0306c07║山閒覺路，法壇大啟梵王宮。有一箇全體作用、不涉
J40nB488_p0306c08║程途的，到來如何接待？」師卓拄杖，云：「白棒赤條條。」進
J40nB488_p0306c09║云：「臨濟三玄，更請曲垂方便。」師云：「聽爾葛藤。」進云：「如
J40nB488_p0306c10║何是第一玄？」師云：「呈橈薄海浪滔天。」「如何是第二玄？」
J40nB488_p0306c11║師云：「杖敲潭底月嬋娟。」「如何是第三玄？」師云：「離岸橫
J40nB488_p0306c12║撐無底船。」「如何是第一要？」師云：「梵音洞口羊腸道。」「如
J40nB488_p0306c13║何是第二要？」師云：「栴檀林裏金獅哮。」「如何是第三要？」
J40nB488_p0306c14║師云：「眼底聞聲向上竅。」進云：「玄要齊拈無箇事，九天
J40nB488_p0306c15║雲淨鶴飛高。」師云：「又恁麼去也。」乃揮拂子，云：「勝地名
J40nB488_p0306c16║山，一毫端出，萬派朝宗，鎮海獨步，梵音現相，磐陀趺
J40nB488_p0306c17║坐，佛國天然，栴檀馥郁，說法圓通，因緣會遇，四眾臨
J40nB488_p0306c18║筵，切忌錯過。」復拂一拂，云：「正當恁麼時，在家舍不離
J40nB488_p0306c19║途中。在途中不離家舍一句作麼生？千里特來呈舊
J40nB488_p0306c20║面，相逢相見笑呵呵。」擲拂子，下座。
J40nB488_p0306c21║退院，上堂。拈拄杖云：「昨日今朝事不同，江心船便好
J40nB488_p0306c22║開篷，一雙窮相持竿手，到處垂綸秪釣龍。」曳杖便行。
J40nB488_p0306c23║住無錫慈雲禪寺。
J40nB488_p0306c24║康熙三十九年庚辰七月十二日，師受邑侯李公護
J40nB488_p0306c25║法，闔邑縉紳黎媚鄒公、勗如楊公等公請，暨方丈老
J40nB488_p0306c26║人慈命入院。
J40nB488_p0306c27║三門。「要津把斷，栖泊無從，豁開戶牖，聊通一線。」卓
J40nB488_p0306c28║拄杖便入。
J40nB488_p0306c29║佛殿。「惟吾獨尊。往者不可諫；未說一字。來者猶可
J40nB488_p0306c30║追。幹蠱雲門較些子，人情分上且施為。」展具作禮。
J40nB488_p0307a01║伽藍。「沙盤成破，杓柄短長，叢林巨細，惟君承當。」插
J40nB488_p0307a02║香，云：「爇此一瓣無餘事，只圖重起熱心腸。」
J40nB488_p0307a03║祖師。「終朝都盧著嘴，成得甚麼邊事？從今放開兩
J40nB488_p0307a04║道眉，方始有些生氣。」
J40nB488_p0307a05║方丈。「拈一放一，拿三道三，此是本師老人打鳳羅
J40nB488_p0307a06║龍的所在。暐上座子承父業，且作麼生展演？」卓拄杖，
J40nB488_p0307a07║云：「男兒自有沖霄志，不向如來行處行。」是日，請上堂。
J40nB488_p0307a08║拈疏，云：「七縱八橫，明明歷歷，文彩齊張，開權顯實。若
J40nB488_p0307a09║還未辨端由，卻聽當陽表白。」指法座，云：「須彌山，獅子
J40nB488_p0307a10║座，欲登便登，要坐即坐，擬議思量，當面錯過。」顧視左
J40nB488_p0307a11║右，云：「如何是不錯過的？」喝一喝，遂陞。拈香祝
J40nB488_p0307a12║聖畢，次拈香，云：「此瓣香，芳蒂靈根，冰清玉潔，威音那畔
J40nB488_p0307a13║了無枝葉，法雨堂中常為此切。第二回拈出，爇向爐
J40nB488_p0307a14║中，專申供養前領高峰、現住普陀、永壽、聖因、徑山及
J40nB488_p0307a15║當山堂上六坐道場傳臨濟正宗第二十八世本師
J40nB488_p0307a16║上別下庵統老和尚，用酬法乳之恩。」斂衣就座。弘慧
J40nB488_p0307a17║大師白槌，云：「法筵龍象眾，當觀第一義。」師以拂子拂
J40nB488_p0307a18║一拂，云：「道本無言，因言顯道。眾中若有顯道者，不妨
J40nB488_p0307a19║出來相見。」本悟大師問：「蛟龍喜得風雲際，頃刻昇騰
J40nB488_p0307a20║上九霄。如何是昇騰一句？」師云：「麗珠光燦爛，蟾桂影
J40nB488_p0307a21║婆娑。」進云：「分身宇宙行慈化，垂手塵寰剔慧燈。此是
J40nB488_p0307a22║方丈老人尋常作略，今日新和尚分中如何施設？」師
J40nB488_p0307a23║云：「一株玉樹綻新花，滿眼看來無異色。」進云：
J40nB488_p0307a24║「聖天子頒臨宸翰，老和尚命授法幢，吾兄如何擔荷？」師
J40nB488_p0307a25║云：「願同化日光天下，力振宗風遍大千。」進云：「可謂掀
J40nB488_p0307a26║翻海嶽行新令，不須鼓動口唇皮。」師云：「借光始得。」乃
J40nB488_p0307a27║云：「行無慮，住無憂，東甌卓錫過明州。繽紛法雨吾師
J40nB488_p0307a28║化，　御賜慈雲逸興優。墻壁生光新意氣，輝煌殿閣
J40nB488_p0307a29║舊春秋。堯天舜日今猶昔，滿路歌謠樂未休。群生且
J40nB488_p0307a30║道承誰力？人我雙忘理事周。鯤鯨得水成龍去，萬類
J40nB488_p0307b01║沾恩得自由。」拈拄杖卓一卓，云：「雙徑高峰齊喝彩，不
J40nB488_p0307b02║風流處也風流。」再白槌，師下座。
J40nB488_p0307b03║開爐，西堂慧通大師領許氏夫人請上堂。問：「為國開
J40nB488_p0307b04║堂即不問，說戒安禪事若何？」師云：「錦上鋪花又一重。」
J40nB488_p0307b05║問：「山不在高，有仙則名；水不在深，有龍則靈。如何是
J40nB488_p0307b06║慈雲境？」師云：「萬歲臺前光燦爛。」進云：「如何是境中人？」
J40nB488_p0307b07║師云：「鬧市街頭高著眼。」進云：「人境已蒙師指示，向上
J40nB488_p0307b08║還有事也無？」師云：「向下會取。」乃卓拄杖，云：「鉗錘在握，
J40nB488_p0307b09║爐韝風高，頑銅鈍鐵，觸著鎔銷，三賢十聖，腦裂頭焦，
J40nB488_p0307b10║更加一頓，法器堅牢，躍冶莫邪，出匣吹毛，殺佛殺祖，
J40nB488_p0307b11║斬盡狐妖，縱橫自在，任運逍遙，要見便見，覿體相遭，
J40nB488_p0307b12║思量擬議，地遠天遙。」復卓一卓，云：「會麼？若還不會，更
J40nB488_p0307b13║為頌出：西堂為眾婆心切，許氏齋僧插髻高，親得一
J40nB488_p0307b14║回白汗出，黃金萬兩一時消。」
J40nB488_p0307b15║說戒，浙江撫軍張大護法請上堂。師以拂子打圓相，
J40nB488_p0307b16║云：「形同法同，天同地同，聖同凡同，僧同俗同，山河大
J40nB488_p0307b17║地一切皆同。大眾還信得及麼？若信不及，與你葛藤
J40nB488_p0307b18║一上，靈光獨耀，迥脫根塵，體露真常，心性無染。大地
J40nB488_p0307b19║眾生各有一段光明，輝天鑑地，耀古騰今，不變不遷，
J40nB488_p0307b20║無向無昔，修證不無，染污不得，雲收雨霽，杲日當空。
J40nB488_p0307b21║雖然，猶是體上相應，更須單刀直入，大用現前，胡來
J40nB488_p0307b22║胡現，漢來漢現。且道如何是即今的大用？蘇州有，常
J40nB488_p0307b23║州有，無錫城畔，惠澗東流，萬法為侶，吸盡西江，擎茶
J40nB488_p0307b24║洗缽，通身靈妙，觸目文殊三昧，滿耳圓通面門，慈雲
J40nB488_p0307b25║境界超群，優波離置在甚麼處？今日大檀設齋，少頃
J40nB488_p0307b26║持缽應供。」
J40nB488_p0307b27║說戒，琇如大師請上堂。問：「法雨宗風即不問，目前一
J40nB488_p0307b28║句是如何？」師云：「王令已行天下遍，將軍塞外絕煙塵。」
J40nB488_p0307b29║進云：「即今設供飯僧有何祥瑞？」師云：「財法二施。」問：「雪
J40nB488_p0307b30║覆千山即不問，五家宗旨請師宣。」師云：「五家無宗旨。」
J40nB488_p0307c01║僧擬問，師便打，僧喝，師連棒打退，乃云：「應供波離說
J40nB488_p0307c02║向伊，披衣展缽莫遲疑，若能覿體承當去，三世如來
J40nB488_p0307c03║把手攜。」復舉：「世尊一日敕阿難：『食時將至，汝當入城
J40nB488_p0307c04║持缽。』阿難應諾，世尊曰：『汝既持缽，須依過去七佛儀
J40nB488_p0307c05║式。』阿難便問：『如何是七佛儀式？』世尊召阿難，阿難應
J40nB488_p0307c06║諾，世尊曰：『持缽去。』」師云：「世尊持缽，慈雲展缽，且道是
J40nB488_p0307c07║同是別？今日琇大師設齋，大眾食時切忌向鼻孔裏
J40nB488_p0307c08║入。」卓拄杖，下座。
J40nB488_p0307c09║佛成道，洪滋大德請上堂。卓拄杖，云：「釋迦老子，苦行
J40nB488_p0307c10║生疲。睹星悟道，偷心未死。指東話西，不識羞恥。堪笑
J40nB488_p0307c11║雲門，痛處加錐。」復卓一卓。
J40nB488_p0307c12║上堂。豎拂子，云：「只者箇，三世諸佛說不著，歷代祖師
J40nB488_p0307c13║說不著，天下老和尚說不著。」拂一拂，云：「山僧即今說
J40nB488_p0307c14║著了也。眾中還有信得及者麼？」擊禪床，下座。
J40nB488_p0307c15║小參
J40nB488_p0307c16║小參。問：「向威音前道則觸，向威音後道則背，如何是
J40nB488_p0307c17║不觸不背的句？」師云：「覓火和煙得，擔泉帶月歸。」進云：
J40nB488_p0307c18║「眉毛分八字，鼻孔向下垂，如何是超格的句？」師云：「難
J40nB488_p0307c19║得到者地位。」進云：「一堂風冷淡，千古意分明。」師云：「且
J40nB488_p0307c20║喜領話。」問：「丹霞燒木佛，意旨如何？」師云：「親見丹霞始
J40nB488_p0307c21║得。」進云：「院主因甚眉鬚墮落？」師云：「多少人向者裏疑
J40nB488_p0307c22║著？」進云：「鴛鴦繡出從君看，不把金針度與人。」師云：「逢
J40nB488_p0307c23║人切莫錯舉。」進云：「文殊是七佛之師，因甚出女子定
J40nB488_p0307c24║不得？」師云：「相識滿天下，知心能幾人？」進云：「罔明是初
J40nB488_p0307c25║地菩薩，因甚出得女子定？」師云：「莫謗他好。」僧打○相，
J40nB488_p0307c26║云：「還出得者箇麼？」師云：「敗闕不少。」問：「如何是真實境？」
J40nB488_p0307c27║師云：「昨日雨，今日晴。」進云：「如何是虛妄境？」師云：「未開
J40nB488_p0307c28║口前早已錯。」進云：「其如寶珠池終日開口，紫霞峰未
J40nB488_p0307c29║守點頭。」師云：「明眼人難瞞。」乃云：「照用雙行，殺活並舉，
J40nB488_p0307c30║大開爐鞴，點鐵成金，饒他踢倒紫霞峰、吸乾寶珠池，
J40nB488_p0308a01║向紅爐裏著腳、烈燄中安身，到者裏只教上天無路、
J40nB488_p0308a02║入地無門，緩緩地將渠腦後一捏，然後東西自辨、南
J40nB488_p0308a03║北自分，便覺胸包天地、見出古今。者些且置，圓期一
J40nB488_p0308a04║句究作麼生？」喝一喝，云：「犀因翫月紋生角，象被雷驚
J40nB488_p0308a05║花入牙。」
J40nB488_p0308a06║小參。「殘冬方去，春色初來，法王號▆▆用安排，堪笑
J40nB488_p0308a07║東君多漏泄，雪凝東嶺露梅腮。」
J40nB488_p0308a08║解七，小參。豎竹篦，云：「金能剋木，木能生火，信手拈來，
J40nB488_p0308a09║烹佛烹祖，照用同時，不背不觸。」召眾，云：「背觸且置，七
J40nB488_p0308a10║期告圓一句又作麼生？」眾舉首，旋風打散。
J40nB488_p0308a11║元旦，小參。「年年正月初一，箇箇眉橫鼻直。」橫按拄杖，
J40nB488_p0308a12║云：「若向者裏見得，一一何勞拈出？」
J40nB488_p0308a13║除夕，小參。「臘月三十，年窮歲畢，野鬼閑神，自生荊棘，
J40nB488_p0308a14║十聖三賢，魂飛膽裂，彌勒釋迦，倚墻靠壁。」卓拄杖，云：
J40nB488_p0308a15║「只得木上座心不負人，面無慚色。且道分歲一句又
J40nB488_p0308a16║作麼生？」良久，云：「玉燭銀燈光燦爛，來朝齊賀太平年。」
J40nB488_p0308a17║上元，文光上座請為雪友禪宿對靈小參。「雪老闍黎
J40nB488_p0308a18║出處甚奇，西域靈山移來者裏，妙用無窮，不可思議，
J40nB488_p0308a19║忽爾知歸，方寸不離，特拈一偈，覿面提持。偈曰：昔年
J40nB488_p0308a20║苦行赤條條，獨立孤標萬象超，言下頓圓無漏智，輝
J40nB488_p0308a21║輝燈月甚逍遙。」
J40nB488_p0308a22║小參。「雲門餅，趙州茶，粗中有細。渴時飲，饑時餐，大用
J40nB488_p0308a23║現前。若涉擬議，麵裏有沙。」
J40nB488_p0308a24║秉拂
J40nB488_p0308a25║大士誕日，受囑秉拂。「莫謂龍天推出，漫言果熟香飄，
J40nB488_p0308a26║昔在萬八峰前獨薦，今向普陀崖畔承當，只因符到
J40nB488_p0308a27║奉行，故爾當機不避，啐啄同時，乾坤震應，正令全提
J40nB488_p0308a28║佛祖家風。今值大士聖誕，四眾雲臻，諸兄推舉暐上
J40nB488_p0308a29║座提唱向上宗乘，若論者一著子，豈可輕易？因堂頭
J40nB488_p0308a30║和尚嚴命，不敢辜負人天，眾前豈肯囊藏？正當恁麼
J40nB488_p0308b01║時，直得與諸兄露箇消息去也。」舉拂子，云：「諸佛諸祖
J40nB488_p0308b02║自此授受，從劫至劫無有得失，還見麼？」擊拂子，云：「大
J40nB488_p0308b03║庾嶺頭提不起，而今遍界不曾藏。」
J40nB488_p0308b04║機緣
J40nB488_p0308b05║師參靈隱，因僧問碩和尚：「十方同聚會，箇箇學無為，
J40nB488_p0308b06║如何是無為法？」靈便打。僧云：「既是無為法，因甚麼顯
J40nB488_p0308b07║大機大用？」靈云：「你道大機大用是有為法麼？」僧無語。
J40nB488_p0308b08║靈置一甕于方丈前，命眾各作拈頌，投入甕中，如有
J40nB488_p0308b09║出格見解者，即付缽袋。眾投畢，首座問靈云：「者一甕
J40nB488_p0308b10║未知有幾箇好的？」靈云：「半箇也無。」座云：「和尚看過了
J40nB488_p0308b11║麼？」靈云：「隔甕子看過了。」靈問師云：「你道隔甕子作麼
J40nB488_p0308b12║生看？」師打靈一掌云：「用甕子作麼？」靈呵呵笑云：「是汝
J40nB488_p0308b13║始得。」師拂袖便出。
J40nB488_p0308b14║師參護國夢和尚，呈頌次，夢云：「生從何來？」師云：「新生
J40nB488_p0308b15║月照天。」國云：「死從何去？」師云：「路在腳頭邊。」國云：「生來
J40nB488_p0308b16║死去，是同是別？」師云：「苦瓜連根苦，甜瓜徹蒂甜。」國打
J40nB488_p0308b17║云：「苦瓜連根苦，甜瓜徹蒂甜。」師云：「明眼宗師因甚隨
J40nB488_p0308b18║人起倒？」
J40nB488_p0308b19║師到雪竇，弘遠和尚問：「甚處來？」師云：「天台來。」竇云：「護
J40nB488_p0308b20║國國清安否？」師云：「太平萬年。」竇云：「石橋因甚麼作兩
J40nB488_p0308b21║橛？」師云：「和尚何得掩耳偷鈴？」竇云：「你還不知麼？」師云：
J40nB488_p0308b22║「豈敢妄通消息？」竇云：「如何是真消息？」師低頭喫茶。竇
J40nB488_p0308b23║云：「盞子撲落地，碟子成七片，又作麼生？」師云：「東西十
J40nB488_p0308b24║萬，南北八千。」
J40nB488_p0308b25║師在雪竇為茶頭，一日，雪竇上堂，師出問：「撥塵見佛
J40nB488_p0308b26║事如何？」竇云：「你是箇死貓兒。」師云：「獅子兒也不識。」竇
J40nB488_p0308b27║云：「試哮吼看。」師云：「只恐驚殺野狐狸。」竇拈棒，師便喝。
J40nB488_p0308b28║竇歸方丈，召師至，問云：「適來者一段公案，你還記得
J40nB488_p0308b29║麼？」師作聽勢，竇打一掌，云：「是賞你？是罰你？」師云：「老老
J40nB488_p0308b30║大大，伎倆如此。」竇云：「燒茶去。」師近前扭竇鬚，竇云：「你
J40nB488_p0308c01║又腳荒手亂作麼？」師云：「冷灶裏一把，熱灶裏一把。」竇
J40nB488_p0308c02║云：「東摸西摸，有甚了期？」師云：「鑊湯無冷處。」
J40nB488_p0308c03║師回惠眾剃度，法師問：「諸方為子說甚麼？」師云：「請法
J40nB488_p0308c04║師珍重口門。」法師云：「曾到溈山麼？」師云：「到。」法師云：「水
J40nB488_p0308c05║牯牛事作麼生？」師云：「和泥合水，拖犁拽杷。」法師云：「我
J40nB488_p0308c06║問子水牯牛，子便道拖犁拽杷；問汝如何是佛？作麼
J40nB488_p0308c07║生道？」師向露柱作女人拜云：「珍重！」法師罔措，師拍掌
J40nB488_p0308c08║而去。
J40nB488_p0308c09║師到澄心，洪明和尚豎竹篦問：「喚作竹篦則觸，不喚
J40nB488_p0308c10║作竹篦則背，畢竟喚作什麼？」師云：「顛倒不少。」洪便打，
J40nB488_p0308c11║師奪竹篦云：「速道！速道！」洪良久，師打地云：「放過則不
J40nB488_p0308c12║可。」
J40nB488_p0308c13║師參法雨老人，雨問云：「從甚處來？」師云：「金陵來。」雨云：
J40nB488_p0308c14║「曾到報恩麼？」師云：「曾到。」雨云：「報恩塔放光也未？」師云：
J40nB488_p0308c15║「換卻天下人眼睛。」雨豎拳云：「還換得者箇麼？」師云：「正
J40nB488_p0308c16║眼難瞞。」雨云：「如何是正眼？」師指旁僧云：「者瞎驢！」雨便
J40nB488_p0308c17║打，師便喝；雨又打，師禮拜。
J40nB488_p0308c18║師在法雨板首寮打七次，法雨老人遣侍者送竹篦
J40nB488_p0308c19║三塊，者云：「內有一塊是和尚的。」師問雨：「適纔侍司道：
J40nB488_p0308c20║『內有一塊是和尚的。』未審是那一塊？」雨云：「第四塊是。」
J40nB488_p0308c21║師豎竹篦，云：「者一塊聻？」雨云：「總任裏許。」師遂打，云：「恁
J40nB488_p0308c22║麼則借婆衫子拜婆年。」
J40nB488_p0308c23║師與天柱和尚同入堂，柱云：「好一堂師僧，沒箇大徹
J40nB488_p0308c24║大悟的。」師云：「瞎漢！那箇不是大徹大悟的？」柱云：「瞎漢！
J40nB488_p0308c25║那箇是大徹大悟的？」師召眾云：「者兩瞎還有親疏也
J40nB488_p0308c26║無？」眾無語，師代云：「一對跎子相逢著，世上于今沒直
J40nB488_p0308c27║人。」
J40nB488_p0308c28║法雨老人入堂，垂問：「無夢無想主人公在甚麼處？」眾
J40nB488_p0308c29║無對。師就地臥，作鼾聲。雨云：「好瞌睡！」師云：「者老漢話
J40nB488_p0308c30║頭也不識。」師問法雨：「如何是祖師西來意？」雨云：「一株
J40nB488_p0309a01║老梅樹，兩箇大丫叉。」師云：「只得其體，不得其用。」雨云：
J40nB488_p0309a02║「汝作麼生？」師舉足便行。雨云：「意旨如何？」師云：「多時不
J40nB488_p0309a03║洗，臭氣熏人。」
J40nB488_p0309a04║師問僧：「如何是本來面目？」僧云：「喫茶。」師云：「昨日道喫
J40nB488_p0309a05║茶，今日又道喫茶。」僧無對。師代云：「怎奈明日何？」
J40nB488_p0309a06║法雨問師：「山僧心痛，子還醫得麼？」師云：「和尚是無心
J40nB488_p0309a07║道人，從甚處痛來？」雨驟步歸方丈。師云：「者老漢被我
J40nB488_p0309a08║一問，直得口啞。」旁僧云：「莫謗和尚好。」師打僧一掌。僧
J40nB488_p0309a09║云：「為甚麼打某甲？」師云：「寄與堂頭和尚。」僧云：「何故？」師
J40nB488_p0309a10║云：「切忌裝模作樣。」
J40nB488_p0309a11║法雨從徑山歸，集眾出迎次，師問眾：「古德云：『有一人
J40nB488_p0309a12║在途中不離家舍，有一人在家舍不離途中。』因甚麼
J40nB488_p0309a13║又要鳴鐘擂鼓迎接和尚？」眾下語不契，師代云：「怎奈
J40nB488_p0309a14║老漢披毛戴角何？」
J40nB488_p0309a15║師問僧：「你在那一寮？」僧云：「藏樓上。」師云：「當何職事？」僧
J40nB488_p0309a16║云：「香燈。」師云：「香燈事作麼生？」僧云：「滿室香雲人定後，
J40nB488_p0309a17║半窗明月夜來遲。」師云：「本分事聻？」僧云：「鐘板分明。」師
J40nB488_p0309a18║便打。
J40nB488_p0309a19║師問沙彌：「甚處來？」彌云：「松雲庵來。」師云：「誰叫你來？」彌
J40nB488_p0309a20║云：「自己來。」師云：「誰是你自己？」彌云：「我聻？」師云：「我是阿
J40nB488_p0309a21║誰？」彌云：「法成。」師云：「未有名字以前喚作甚麼？」沙彌無
J40nB488_p0309a22║對，師喝出。
J40nB488_p0309a23║師遊山次，見巖上有慧濟禪院四字，問僧云：「慧濟在
J40nB488_p0309a24║甚麼處？」僧云：「前去半里。」師指巖云：「者裏是甚麼所在？」
J40nB488_p0309a25║僧無對。師云：「只因太近。」有童子云：「只因太遠。」師云：「過
J40nB488_p0309a26║在甚麼處？」童云：「路徑太多。」師云：「你的路頭在甚麼處？」
J40nB488_p0309a27║童以棍子畫地云：「在者裏。」師云：「從此入者不得忘卻。」
J40nB488_p0309a28║童云：「不忘卻。」師云：「秪恐不是玉，是玉也大奇。」
J40nB488_p0309a29║僧問：「獅子窟中無異獸，因甚麼野豬、兔、鹿成群？」師云：
J40nB488_p0309a30║「家無滯貨不富。」僧禮拜，師云：「會麼？」僧擬議，師托開云：
J40nB488_p0309b01║「野豬兒。」
J40nB488_p0309b02║師入堂，僧問：「無夢無想，主人公在什麼處？」師云：「甕裏
J40nB488_p0309b03║何曾走卻鱉？」僧云：「秪如夢想到又作麼生？」師云：「惺惺
J40nB488_p0309b04║著。」僧拂袖便行，師云：「你見箇甚麼道理？」僧便喝，師云：
J40nB488_p0309b05║「切忌妄承當。」
J40nB488_p0309b06║東甌蔣總戎問師云：「得業何處？」師云：「普陀。」蔣云：「普陀
J40nB488_p0309b07║是別庵和尚麼？」師云：「是。」蔣云：「甚處人？」師云：「西蜀。」蔣云：
J40nB488_p0309b08║「多少眾？」師云：「或千餘，或十百。」蔣云：「因甚如此？」師云：「法
J40nB488_p0309b09║無定相。」蔣云：「師是何處人？」師云：「台山。」蔣云：「數聞有金
J40nB488_p0309b10║身羅漢，因甚麼杳無消息？」師云：「護法何得貴耳賤目？」
J40nB488_p0309b11║蔣云：「某實不識。」師云：「果然。」
J40nB488_p0309b12║僧問：「和尚諭僧：『直夜行，不打燈者下簽。』忽遇箇雙目
J40nB488_p0309b13║不見的人作麼生？若不下簽，又違和尚令；若下簽，他
J40nB488_p0309b14║又是箇光明。畢竟如何即是？」師云：「一朝權在手，便把
J40nB488_p0309b15║令來行。」
J40nB488_p0309b16║僧問：「毛吞巨海，因甚麼大樹被水沖去？」師云：「若不賣
J40nB488_p0309b17║俏，怎得風流？」
J40nB488_p0309b18║僧問：「芥納須彌，因甚麼
J40nB488_p0309b19║皇上賜琉璃瓦數十萬，蓋菩薩頂不遍？」師云：「法門廣大。」
J40nB488_p0309b20║僧問：「法雨寺居大洋海中，為甚麼無水喫？」師云：「阿誰
J40nB488_p0309b21║欠少？」
J40nB488_p0309b22║僧問：「海上橫行底人，腳跟下因甚麼乾巴巴地？」師云：
J40nB488_p0309b23║「月穿潭底水無痕。」
J40nB488_p0309b24║僧問：「名山受天下人供養，閻羅老子索飯錢，或將金
J40nB488_p0309b25║銀錢寶、頭目髓腦等物與他，他一切不要，畢竟將甚
J40nB488_p0309b26║麼與他？」師云：「數本敲窗花有意，幾竿對客竹無心。」僧
J40nB488_p0309b27║擬議，師云：「切莫向鬼窟裏作活計。」
J40nB488_p0309b28║僧問：「馬見便嘶，驢見便撲，永壽橋上石獅子鎮日相
J40nB488_p0309b29║對，因甚麼不怒？」師云：「同道者方知。」
J40nB488_p0309b30║僧問：「如何是祖師西來意？」師云：「冬瓜藤上結葫蘆。」進
J40nB488_p0309c01║云：「葫蘆有多少子？」師豎拳云：「一箇。」進云：「恁麼正欠參
J40nB488_p0309c02║在。」師云：「還我話頭來。」僧罔措，師便打。
J40nB488_p0309c03║拈
J40nB488_p0309c04║大事未明，如喪考妣；大事已明，如喪考妣
J40nB488_p0309c05║「明與不明，普化搖鈴；哀與不哀，裂石迸灰。無有一人
J40nB488_p0309c06║著緊，好似擔雪填井。若道恁麼便是，總是依樣畫餅。
J40nB488_p0309c07║大眾！盡力道不出底句，還有人道得麼？試出道看。其
J40nB488_p0309c08║或未然，留與諸方檢點。」
J40nB488_p0309c09║青林挑柴
J40nB488_p0309c10║「若作出坡會，狼籍不少；若作道理會，弄巧成拙。當時
J40nB488_p0309c11║若遇暐上座，一到便罵：『者野狐精，以己方人。』待他纔
J40nB488_p0309c12║開口，一棒打殺。何故聻？車不橫推，理無曲斷。」
J40nB488_p0309c13║國師三喚侍者
J40nB488_p0309c14║「國師三喚，如蟲禦木；侍者三應，偶爾成文。秖如國師
J40nB488_p0309c15║道：『將謂吾孤負汝，誰知汝孤負吾。』意作麼生？鯨吞海
J40nB488_p0309c16║水盡，露出珊瑚枝。」
J40nB488_p0309c17║南泉住庵
J40nB488_p0309c18║「南泉雖是見機而作，未免隨人起倒。者僧雖善飽食
J40nB488_p0309c19║安眠，猶是夢裏做夢。」