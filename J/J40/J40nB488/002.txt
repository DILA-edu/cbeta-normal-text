J40nB488_p0310a01║斗南暐禪師語錄卷之中
J40nB488_p0310a02║侍者法權記錄
J40nB488_p0310a03║頌古
J40nB488_p0310a04║世尊初生。
J40nB488_p0310a05║無事出頭不識羞，周行七步逞風流，雲門一棒驚天
J40nB488_p0310a06║地，直至如今痛未休。
J40nB488_p0310a07║睹明星悟道。
J40nB488_p0310a08║天下獨尊話已行，言顛語倒可憐生，雪山重睹明星
J40nB488_p0310a09║後，失卻當年眼裡睛。
J40nB488_p0310a10║拈花。
J40nB488_p0310a11║逢場作戲有來因，做處分明見處親，迦葉欣然開正
J40nB488_p0310a12║眼，一番提起一番新。
J40nB488_p0310a13║殃崛救產。
J40nB488_p0310a14║殃崛救產快如風，報語傳言不廢功，謾說瞿曇行方
J40nB488_p0310a15║便，出窠玉兔本然空。
J40nB488_p0310a16║無夢無想，如何是大用現前？
J40nB488_p0310a17║夢想俱無體用全，團團明月水中天，鴛鴦獨立蘆花
J40nB488_p0310a18║岸，孤雁雙飛遶翠煙。
J40nB488_p0310a19║新婦騎驢阿家牽。
J40nB488_p0310a20║騎驢新婦阿家牽，行到山窮水盡邊，南北東西無去
J40nB488_p0310a21║處，等閒摸者竹筋鞭。
J40nB488_p0310a22║末後句。
J40nB488_p0310a23║湘之南，潭之北。波瀾聲浩浩，漁父休思索。溪西雞齊
J40nB488_p0310a24║啼，屋北鹿獨宿。
J40nB488_p0310a25║鹽官一日喚侍者：「將犀牛扇子來。」者云：「破也。」官
J40nB488_p0310a26║云：「扇子既破，還我犀牛兒來。」
J40nB488_p0310a27║扇子隨身不計年，問來酬去絕言詮，時人莫謂無蹤
J40nB488_p0310a28║跡，淺角新蹄現大千。
J40nB488_p0310a29║雲栖蓮池大師因王侍郎問：「夜來床頭老鼠唧
J40nB488_p0310a30║唧，說盡一部《華嚴經》。」蓮云：「貓兒突出時如何？」王
J40nB488_p0310b01║無語。蓮代云：「走卻法師，留下講案。」
J40nB488_p0310b02║鼷鼠三更轉法輪，烏圓𨁝跳遁深村，豁開露柱通身
J40nB488_p0310b03║眼，遍界難藏吼一聲。
J40nB488_p0310b04║師姑元是女人作。
J40nB488_p0310b05║師姑元是女人做，三世如來覷不破，夜夜朝朝抱佛
J40nB488_p0310b06║眠，風流卻向阿誰說。
J40nB488_p0310b07║婆子燒庵。
J40nB488_p0310b08║老婆一片熱心腸，放火燒庵別有長，枯木寒巖光燦
J40nB488_p0310b09║爛，者僧逐出姓名揚。
J40nB488_p0310b10║前有刀兵，後有猛虎；左有水，右有火。如何是出
J40nB488_p0310b11║身一路？
J40nB488_p0310b12║天堂驀直去，地獄要親臨，十方俱坐斷，不辨是非門。
J40nB488_p0310b13║趙州問僧：「曾到此間麼？」曰：「到。」州云：「喫茶去。」又問
J40nB488_p0310b14║一僧：「曾到此間麼？」云：「不曾到。」州云：「喫茶去。」院主
J40nB488_p0310b15║問曰：「為甚麼到也云喫茶，不曾到也云喫茶？」州
J40nB488_p0310b16║召院主，主應諾。州云：「喫茶去。」
J40nB488_p0310b17║本色宗師一味禪，不曾曾到盡悲憐，和盤托出無人
J40nB488_p0310b18║喫，狼籍馨香滿大千。
J40nB488_p0310b19║舉：「古德云：『昨夜好風。』僧云：『昨夜好風。』德云：『吹折
J40nB488_p0310b20║門前一株松。』僧云：『吹折門前一株松。』又見一僧
J40nB488_p0310b21║云：『昨夜好風。』僧云：『甚麼風？』德云：『吹折門前一株
J40nB488_p0310b22║松。』僧云：『甚麼松？』」
J40nB488_p0310b23║怒氣衝天動地雷，順風吹了逆風吹，團團荷葉憑空
J40nB488_p0310b24║舞，浴浪紅菱尖似錐。
J40nB488_p0310b25║五臺山秘魔巖和尚，常持一木杈，每見僧來禮
J40nB488_p0310b26║拜，即杈卻頸曰：「那箇魔魅教汝出家？那箇魔魅
J40nB488_p0310b27║教汝行腳？道得也杈下死，道不得也杈下死。速
J40nB488_p0310b28║道，速道！」學徒鮮有對者。一日，霍山通和尚訪師，
J40nB488_p0310b29║纔見不禮拜，便攛入懷裏。師拊通背三下，通起
J40nB488_p0310b30║拍手曰：「師兄三千里外賺我來。」便回。
J40nB488_p0310c01║五臺臺上老魔軍，終▆持杈問別人，魔子魔孫魔眷
J40nB488_p0310c02║屬，相逢相見芥投針。
J40nB488_p0310c03║大慈寰中禪師上堂云：「山僧不解答話，秪能識
J40nB488_p0310c04║病。」時有僧出，師便歸方丈。
J40nB488_p0310c05║毒藥醍醐作者知，銅頭鐵額不無疑，機先若具超方
J40nB488_p0310c06║眼，覿面親呈已是遲。
J40nB488_p0310c07║古人云：「萬法從心生，諸緣惟性曉。本無迷悟人，
J40nB488_p0310c08║只要今日了。」既無迷悟，了箇甚麼？
J40nB488_p0310c09║兔角杖挑潭底月，龜毛拂繫嶺頭風，一時拋向滄溟
J40nB488_p0310c10║外，撒手回途不見功。
J40nB488_p0310c11║趙州臥雪。
J40nB488_p0310c12║弄假成真博古今，何須陸地別昇沉？從來末後無言
J40nB488_p0310c13║說，一字搜空萬劫心。
J40nB488_p0310c14║百丈野狐。
J40nB488_p0310c15║前身後現幾人知，昧落淆訛已鈍機，墮脫從來無此
J40nB488_p0310c16║事，今朝更舉惹人疑。
J40nB488_p0310c17║大顛擯首座。
J40nB488_p0310c18║海乾龍現爪，時至湧金波，春王行正令，乾坤玉浪鋪。
J40nB488_p0310c19║又
J40nB488_p0310c20║扶他未出葛藤時，撥轉乾坤向上機，喜遇春風三月
J40nB488_p0310c21║裏，鷓鴣啼在百花枝。
J40nB488_p0310c22║百丈開田。
J40nB488_p0310c23║驚天動地除荊棘，擲地金聲又一堆，王令已行天下
J40nB488_p0310c24║遍，中原共亨太平時。
J40nB488_p0310c25║射虎。
J40nB488_p0310c26║將軍射石虎，弄巧傳今古。錯認定盤星，枉費千鈞弩。
J40nB488_p0310c27║頂門著一箭，何必多辛苦。
J40nB488_p0310c28║南泉斬貓。
J40nB488_p0310c29║信手拈來全殺活，當機無語命難饒，雖然不解翻騰
J40nB488_p0310c30║去，戴履回頭亦是高。
J40nB488_p0311a01║靈雲見桃花。
J40nB488_p0311a02║桃花灼灼報君知，縱使無疑早已遲，堪笑靈雲無意
J40nB488_p0311a03║志，等閒失卻眼中珠。
J40nB488_p0311a04║牛過窗櫺。
J40nB488_p0311a05║一踏黌門開，鐵牛過櫺來，頭頭無罣礙，拍拍舞三臺。
J40nB488_p0311a06║懸崖撒手。
J40nB488_p0311a07║懸崖撒手便承當，拄杖成龍豈覆藏？更有衝天千尺
J40nB488_p0311a08║浪，禹門風急甚猖狂。
J40nB488_p0311a09║百尺竿頭重進步。
J40nB488_p0311a10║百尺竿頭重進步，一條驀直長安路，到家不必詢途
J40nB488_p0311a11║程，喫飯穿衣仍舊故。
J40nB488_p0311a12║興化擯維那。
J40nB488_p0311a13║驅耕奪食有來由，佔斷雲山萬壑秋，鞭起鐵牛犁皓
J40nB488_p0311a14║月，箇中恩大實難酬。
J40nB488_p0311a15║百丈再參。
J40nB488_p0311a16║驀然一喝，天迸地裂，裝聾作啞，應時及節。
J40nB488_p0311a17║德山托缽。
J40nB488_p0311a18║明頭出兮暗頭回，惹得兒孫笑臉開。父子驀然齊看
J40nB488_p0311a19║破，燈籠露柱吼如雷。
J40nB488_p0311a20║龍潭吹燈。
J40nB488_p0311a21║紙燈滅處口難開，曠劫無明當下灰，明暗色空無隔
J40nB488_p0311a22║礙，一條白棒舞三臺。
J40nB488_p0311a23║黃龍三關。
J40nB488_p0311a24║我手何似佛手，不辨粗細好醜，隨緣接物利生，驚起
J40nB488_p0311a25║象龍哮吼。
J40nB488_p0311a26║我腳何似驢腳，不被毘尼纏縛，舉步踏殺眾生，瞎漢
J40nB488_p0311a27║不妨疑著。
J40nB488_p0311a28║人人有箇生緣，縱橫自在安然，日用光明歷歷，饑時
J40nB488_p0311a29║喫飯倦眠。
J40nB488_p0311a30║萬法歸一。
J40nB488_p0311b01║五百東來五百西，一枝高出眾枝低，自從猿鶴歸來
J40nB488_p0311b02║後，野鳥山雞不敢啼。
J40nB488_p0311b03║一歸何處？
J40nB488_p0311b04║萬法明明說向伊，霜風凜凜水生皮，團團紅日當空
J40nB488_p0311b05║照，隔岸漁翁坐釣磯。
J40nB488_p0311b06║雲林和尚小參，云：「一人辦道，忙殺伽藍。雲林八
J40nB488_p0311b07║百禪和因甚日日絕糧？還是伽藍不靈？還是人
J40nB488_p0311b08║不辦道？」
J40nB488_p0311b09║幾百禪和住此山，阿誰不透祖師關？莫道伽藍不靈
J40nB488_p0311b10║驗，日日絕糧頓頓餐。
J40nB488_p0311b11║又舉：「大事未明，如喪考妣。大事已明，如喪考妣，
J40nB488_p0311b12║因甚不見有一人哀戚者？」
J40nB488_p0311b13║昨夜三更月到窗，曉來雪上又加霜，明明一片清平
J40nB488_p0311b14║地，何事將軍急著慌。
J40nB488_p0311b15║又舉：「青林和尚凡僧參見，先擔柴三轉，方乃入
J40nB488_p0311b16║堂。還是教伊出坡？還是別有方便？」
J40nB488_p0311b17║不是擔柴不是禪，法王法令驗愚賢，人天榜樣明今
J40nB488_p0311b18║古，看破青林直甚錢。
J40nB488_p0311b19║大隨庵側有龜，僧問：「一切眾生皮裹骨，者箇眾
J40nB488_p0311b20║生骨裹皮。」師拈草鞋覆龜背上，僧無語。
J40nB488_p0311b21║骨生肉外外生皮，六合乾坤陸地移，一隻草鞋輕覆
J40nB488_p0311b22║卻，青天白日黑迷迷。
J40nB488_p0311b23║高峰垂問六則
J40nB488_p0311b24║大徹底人本脫生死，因甚命根不斷？
J40nB488_p0311b25║大徹不大徹，燄裏寒冰結。凍殺天下人，通身冷似鐵。
J40nB488_p0311b26║佛祖公案本是一箇道理，因甚明與不明？
J40nB488_p0311b27║明與不明，羅什吞針。誌公啖鴿，少遇知音。
J40nB488_p0311b28║大修行人當遵佛行，因甚不守毘尼？
J40nB488_p0311b29║佛行毘尼本自遵，現成草料滿乾坤，雲門胡餅如天
J40nB488_p0311b30║大，不搆師僧一口吞。
J40nB488_p0311c01║杲日當空，無所不照，因甚被片雲遮卻？
J40nB488_p0311c02║杲日當空無不照，白雲一片呈巧妙，乘風佈雨等尋
J40nB488_p0311c03║常，本體太清仍皎皎。
J40nB488_p0311c04║曹山三墮。
J40nB488_p0311c05║走遍天涯海角頭，背駝星月望江遊，歸來踏斷曹溪
J40nB488_p0311c06║路，超出人間第一流。
J40nB488_p0311c07║喫油餈。
J40nB488_p0311c08║喫些油餈飽，天明不覺曉，說向侍者知，庄主添煩惱。
J40nB488_p0311c09║臨濟三頓。
J40nB488_p0311c10║棒下叮嚀閃電機，梧桐風埽鳳離栖，大愚一拶翻身
J40nB488_p0311c11║轉，當下還拳捋虎鬚。
J40nB488_p0311c12║庭前柏樹子。
J40nB488_p0311c13║祖師柏子應時機，惹得兒孫說是非，脫殼靈龜不費
J40nB488_p0311c14║力，可憐鈍鳥逆風飛。
J40nB488_p0311c15║萬緣放下。
J40nB488_p0311c16║吹毛舉起命如絲，斬斷塵勞用幾時？大事未明須急
J40nB488_p0311c17║急，萬緣放下莫遲遲。
J40nB488_p0311c18║徹底掀翻是與非，三山四海總忘機，萬緣放下無尋
J40nB488_p0311c19║處，石女溪邊把手歸。
J40nB488_p0311c20║纔入靈山選佛場，萬緣放下即家鄉，默然忘卻來時
J40nB488_p0311c21║路，不是愁人也斷腸。
J40nB488_p0311c22║肇法師云：「天地與我同根，萬物與一體。」
J40nB488_p0311c23║虛虛實實任君猜，根葉何曾有一枚。意氣不從天外
J40nB488_p0311c24║得，金烏夜半照蒼苔。
J40nB488_p0311c25║《維摩經》三十二，菩薩各說不二法門，文殊云：「我
J40nB488_p0311c26║于一切法，無言無說，無示無識，離諸問答，是為
J40nB488_p0311c27║菩薩入不二法門。」殊又問維摩，摩默然。殊歎曰：
J40nB488_p0311c28║「乃至無有語言文字，是真入不二法門。」時與此
J40nB488_p0311c29║眾中五千菩薩，皆入不二法門，得無生忍。
J40nB488_p0311c30║法門無二何勞講，此處無金三十兩，不是維摩行正
J40nB488_p0312a01║令，瞎驢成隊觜瘋癢。
J40nB488_p0312a02║巖頭撐船。
J40nB488_p0312a03║江心獨立露堂堂，廣渡群迷上鐵航，舞掉呈橈稱好
J40nB488_p0312a04║手，老婆不是假顛狂。
J40nB488_p0312a05║曹山因僧問：「雪覆千山，為甚孤峰不白？」師曰：「須
J40nB488_p0312a06║知有異中異。」曰：「如何是異中異？」師曰：「不墮眾山
J40nB488_p0312a07║色。」
J40nB488_p0312a08║雪覆千山水滿溪，孤峰初夜月峨眉，清虛鳥道潛蹤
J40nB488_p0312a09║跡，那畔風光幾箇知。
J40nB488_p0312a10║栽松次，同參問：「大地無寸土，松向甚麼處栽？」答
J40nB488_p0312a11║云：「高著眼。」
J40nB488_p0312a12║磐陀石上栽松樹，不假陽春歲歲奇，大地原來無寸
J40nB488_p0312a13║土，即今何處著闍黎？
J40nB488_p0312a14║觀音菩薩將錢買胡餅，放下手卻是箇饅頭。
J40nB488_p0312a15║胡餅饅頭袖裏蒸，慣將黑豆換珠珍。相看會是瑤臺
J40nB488_p0312a16║夜，斜掩重門誰識真。
J40nB488_p0312a17║法眼益和尚因僧問：「聲色二字如何透得？」師召
J40nB488_p0312a18║大眾曰：「諸上座！且道者僧還透得也未？若會得，
J40nB488_p0312a19║者僧問處透聲色也不難。」
J40nB488_p0312a20║聲色殷勤問主人，南山驟雨北山雲，等閒識得東風
J40nB488_p0312a21║面，萬紫千紅總是春。
J40nB488_p0312a22║疏山匡仁禪師問大溈：「有句無句，如藤倚樹，樹
J40nB488_p0312a23║倒藤枯，句歸何處？」溈放下泥盤，呵呵大笑。師曰：
J40nB488_p0312a24║「某甲三千里來特為此事，何得相弄？」溈曰：「向後
J40nB488_p0312a25║獨眼龍為子點破。」後舉前話問明招，招曰：「卻使
J40nB488_p0312a26║溈山笑轉新。」師于言下大悟。
J40nB488_p0312a27║樹倒藤枯問若何，泥盤放下絕淆訛。獨龍點破其中
J40nB488_p0312a28║旨，始覺從前錯路多。
J40nB488_p0312a29║臨濟凡見僧入門便喝。
J40nB488_p0312a30║驟雨空中霹靂聲，亂雲堆裏木人驚，紅光閃爍隨收
J40nB488_p0312b01║去，電後風輕海嶽清。
J40nB488_p0312b02║百丈因僧問：「如何是奇特事？」丈云：「獨坐大雄峰。」
J40nB488_p0312b03║僧便禮拜，丈便打。
J40nB488_p0312b04║象王獨坐大雄峰，擬犯吹毛更不容，獅子窟中無異
J40nB488_p0312b05║獸，千妖百怪盡潛蹤。
J40nB488_p0312b06║臨濟上堂次，兩堂首座相見，同時下喝。僧問師：
J40nB488_p0312b07║「還有賓主也無？」師曰：「賓主歷然。」師召眾曰：「要會
J40nB488_p0312b08║臨濟賓主句，問取中二首座。」
J40nB488_p0312b09║兩箇泥牛氣不和，傾腸倒腹吼山坡，宗師愍物分緇
J40nB488_p0312b10║素，臨濟綱宗有幾多。
J40nB488_p0312b11║溈山示眾曰：「老僧百年後，向山下作一頭水牯
J40nB488_p0312b12║牛，左脅書五字曰：溈山僧某甲。此時喚作溈山
J40nB488_p0312b13║僧，又是水牯牛；喚作水牯牛，又是溈山僧。喚作
J40nB488_p0312b14║甚麼即得？」仰山出，禮拜而退。
J40nB488_p0312b15║堪笑溈山老牯牛，爭名奪利在閻浮，強中自有強中
J40nB488_p0312b16║手，一拜當陽萬事休。
J40nB488_p0312b17║五祖弘忍大師，前身在靳州西山栽松，遇四祖
J40nB488_p0312b18║告曰：「吾欲傳法與汝，汝已年邁，汝若再來，吾尚
J40nB488_p0312b19║遲汝。」師諾，遂往周氏家女托生。因拋濁港中，神
J40nB488_p0312b20║物護持，至七歲為童子。四祖一日往黃梅縣，逢
J40nB488_p0312b21║一小兒，骨相奇秀，乃問曰：「子何姓？」曰：「姓即奇，非
J40nB488_p0312b22║常姓。」祖曰：「是何姓？」曰：「是佛性。」祖曰：「汝無性耶？」曰：
J40nB488_p0312b23║「性空故。」祖默識其法器，即俾侍左右。後令出家，
J40nB488_p0312b24║付衣法，居黃梅東山。
J40nB488_p0312b25║鈍鳥移巢脫殼龜，閻浮賣弄幾多回。捨身受法傳心
J40nB488_p0312b26║印，莫是遭他授記來。
J40nB488_p0312b27║德山小參，示眾曰：「今夜不答話，問話者三十棒。」
J40nB488_p0312b28║時有僧出禮拜，師便打，曰：「某甲話也未問，和尚
J40nB488_p0312b29║因甚麼打某？」師曰：「汝是甚麼處人？」曰：「新羅人。」師
J40nB488_p0312b30║曰：「未跨船舷，好與三十棒。」
J40nB488_p0312c01║即言說兮離言說，祖印高懸揮巨闕，觸著輕輕裂腦
J40nB488_p0312c02║門，至今遍地流紅血。
J40nB488_p0312c03║德山凡見僧入門便棒。
J40nB488_p0312c04║入門便棒，煙塵埽蕩。日午三更，星稀月朗。
J40nB488_p0312c05║東寺問仰山：「甚處人？」山曰：「廣南人。」師曰：「我聞廣
J40nB488_p0312c06║南有鎮海明珠，是否？」曰：「是。」師曰：「此珠如何？」曰：「白
J40nB488_p0312c07║月即隱，黑月即現。」師曰：「將得來否？」曰：「將得來。」師
J40nB488_p0312c08║曰：「何不呈似老僧？」曰：「某甲昨到溈山，被索此珠，
J40nB488_p0312c09║直得無言可對，無理可伸。」師曰：「真獅子兒，善能
J40nB488_p0312c10║哮吼。」
J40nB488_p0312c11║明珠鎮海自承當，白月收藏黑月光，無言可對全體
J40nB488_p0312c12║露，獅兒哮吼不尋常。
J40nB488_p0312c13║僧問：「如何是曹源一滴？」
J40nB488_p0312c14║真源一滴本無多，狼籍溪聲挂薜蘿，識得千江非二
J40nB488_p0312c15║月，碧潭皎皎浸山河。
J40nB488_p0312c16║世尊因五通仙人問云：「佛有六通，我有五通，如
J40nB488_p0312c17║何是那一通？」世尊召仙人，仙人應諾。世尊白：「那
J40nB488_p0312c18║一通，你問我。」
J40nB488_p0312c19║問佛仙人那一通，倒插楊柳順插松，紅桃片片如紅
J40nB488_p0312c20║雨，狼籍馨香在夢中。
J40nB488_p0312c21║善財採藥。
J40nB488_p0312c22║野草閑花遍界青，當陽拈出法非輕，膏肓有病來醫
J40nB488_p0312c23║者，殺活臨時不順情。
J40nB488_p0312c24║僧問玄沙：「如何是清淨法身？」沙曰：「膿滴滴的。」
J40nB488_p0312c25║滴滴通身是爛膿，鹽瓶出水又生蟲。銅壺漏永何時
J40nB488_p0312c26║歇，清淨還歸大海中。
J40nB488_p0312c27║洞山麻三斤。
J40nB488_p0312c28║指麻隨問說三斤，分付行家直幾文，酬價不成無處
J40nB488_p0312c29║賣，爭長道短亂紛紛。
J40nB488_p0312c30║臨濟後居大名府興化寺東堂。咸通八年丁亥
J40nB488_p0313a01║四月十日，將示滅，說傳法偈曰：「沿流不止問如
J40nB488_p0313a02║何，真照無邊說似他。離相離名人不稟，吹毛用
J40nB488_p0313a03║了急須磨。」復謂眾曰：「吾滅後，不得滅卻吾正法
J40nB488_p0313a04║眼藏。」三聖出曰：「怎敢滅卻和尚正法眼藏？」師曰：
J40nB488_p0313a05║「已後有人問你，向他道甚麼？」聖便喝。師曰：「誰知
J40nB488_p0313a06║吾正法眼藏向者瞎驢邊滅卻？」
J40nB488_p0313a07║父子叮嚀歎別離，瞎驢滅卻絕狐疑，玄關倒鎖人難
J40nB488_p0313a08║見，九曲珠通暗裏移。
J40nB488_p0313a09║趙州勘二庵主。
J40nB488_p0313a10║動地驚天事稀奇，呼神喚鬼惹人悲，千邦萬國吾王
J40nB488_p0313a11║化，斬將封侯陷虎機。
J40nB488_p0313a12║青原因僧問：「如何是佛法大意？」原云：「廬陵米作
J40nB488_p0313a13║麼價？」
J40nB488_p0313a14║僧問青原原問僧，廬陵米價作麼生？太平天子寰中
J40nB488_p0313a15║敕，塞外將軍絕信音。
J40nB488_p0313a16║喚作竹篦子則觸，不喚作竹篦子則皆，畢竟喚
J40nB488_p0313a17║作甚麼？
J40nB488_p0313a18║觸則難容背則非，誰人道得兩無疑？知音不必頻頻
J40nB488_p0313a19║舉，八面風生大展眉。
J40nB488_p0313a20║六祖風旛。
J40nB488_p0313a21║風旛爭鬥奪輸贏，自有傍人抱不平，意氣不從心外
J40nB488_p0313a22║得，碧潭纔動水生紋。
J40nB488_p0313a23║臨濟訪平田，于路見一嫂使牛，師問嫂：「平田路
J40nB488_p0313a24║向什麼處去？」嫂將牛打云：「者畜生諸處走，到者
J40nB488_p0313a25║裏不知路。」師曰：「我問平田路向甚麼處去？」嫂云：
J40nB488_p0313a26║「者畜生養來五載尚使不得。」師云：「欲觀前人，先
J40nB488_p0313a27║觀所使，便有抽釘拔楔之意。」
J40nB488_p0313a28║鬱鬱青青問路頭，閑花野草惹人愁，麒麟喚作生無
J40nB488_p0313a29║底，轉語輕酬駕嬴牛。
J40nB488_p0313a30║趙州因僧問：「萬法歸一，一歸何處？」師曰：「老僧在
J40nB488_p0313b01║青州作得一領布衫，重七斤。」
J40nB488_p0313b02║衫子當陽示七斤，拈來萬法更鮮新，和泥合水無人
J40nB488_p0313b03║識，洗到驢年也不清。
J40nB488_p0313b04║趙州因僧問：「某甲乍入叢林，乞師指示。」師曰：「喫
J40nB488_p0313b05║粥了也未？」曰：「喫粥了也。」師曰：「洗缽盂去。」僧忽然
J40nB488_p0313b06║省悟。
J40nB488_p0313b07║志氣沖天乍入山，一言透過上頭關，缽盂蕩出虛空
J40nB488_p0313b08║界，本地風光自往還。
J40nB488_p0313b09║有雪竇化主省宗問興教坦：「諸佛未出世，人人
J40nB488_p0313b10║遼天，出世後為甚麼杳無消息？」教云：「雞足峰前
J40nB488_p0313b11║風悄然。」宗曰：「未在，更道。」教云：「大雪滿長安。」宗曰：
J40nB488_p0313b12║「誰人知此意？令吾憶南泉。」拂袖歸眾，更不禮拜。
J40nB488_p0313b13║教云：「新興教今日失利。」便歸方丈，令人請宗至
J40nB488_p0313b14║室，教云：「適來錯抵一轉語，人天眾前何不禮拜
J40nB488_p0313b15║蓋覆卻？」宗曰：「大丈夫膝下有黃金，怎肯禮拜無
J40nB488_p0313b16║眼長老？」教云：「我別有語在。」宗乃理前語，至未在
J40nB488_p0313b17║更道處，教曰：「我有三十棒寄打雪竇。」宗便禮拜。
J40nB488_p0313b18║兩刃交鋒斷不饒，鋒前電後逞英豪，三十烏藤相寄
J40nB488_p0313b19║處，殺人更有活人刀。
J40nB488_p0313b20║梁王問達磨：「如何是聖諦第一義？」
J40nB488_p0313b21║廓然無聖真消息，一句了然超百億。莫謂梁玉不丈
J40nB488_p0313b22║夫，釋迦彌勒難相識。
J40nB488_p0313b23║雲蓋僧化瓦。
J40nB488_p0313b24║瓦蓋雲遮不教多，霖霖法雨滿山河，重重殿閣金風
J40nB488_p0313b25║露，布地金磚選佛窠。
J40nB488_p0313b26║趙州看臺山婆子。
J40nB488_p0313b27║顯赫宗風老趙州，叢林萬古立宗猷，臺山覷破狼煙
J40nB488_p0313b28║息，何必兒孫動地愁。
J40nB488_p0313b29║舉圓照本禪師問義天僧曰：「《華嚴經》三身佛，報
J40nB488_p0313b30║身說耶？化身說耶？法身說耶？」義曰：「法身說。」師曰：
J40nB488_p0313c01║「遍周沙界，當時聽眾何如蹲立？」義茫然無對。
J40nB488_p0313c02║花果同時豈偶然，紅爐鞴裏結紅蓮，根源充滿乾坤
J40nB488_p0313c03║外，一句迥超萬象前。
J40nB488_p0313c04║溈山摘茶。
J40nB488_p0313c05║龍吟霧起別機親，虎嘯風生亙古今，玉轉珠回呈體
J40nB488_p0313c06║用，絲來線去暗抽身。
J40nB488_p0313c07║香巖上樹。
J40nB488_p0313c08║好把根源認得真，羚羊挂角已相親，虎頭樹下回言
J40nB488_p0313c09║問，只得欣欣笑一聲。
J40nB488_p0313c10║口咬枯枝不踏攀，如何透得祖師關？知音說與知音
J40nB488_p0313c11║聽，不是知音莫與談。
J40nB488_p0313c12║聲色外一句。
J40nB488_p0313c13║柳綠桃紅黃鳥啼，雲收雨霽照寰熙？當陽覿面都拈
J40nB488_p0313c14║了，孟八郎君知不知。
J40nB488_p0313c15║忠國師勘驗大耳三藏。
J40nB488_p0313c16║大耳通身本現前，國師平地起狼煙？南北東西盡敵
J40nB488_p0313c17║處，箇中誰識太平年。
J40nB488_p0313c18║雪峰因三聖問：「透網金鱗以何為食？」師曰：「待汝
J40nB488_p0313c19║出網來向汝道。」聖曰：「一千五百善知識，話頭也
J40nB488_p0313c20║不識。」師曰：「老僧住持事繁。」
J40nB488_p0313c21║白浪滔天艇自開，絲綸輕舉上鉤來，金鱗透網衝天
J40nB488_p0313c22║起，得意漁翁轉釣臺。
J40nB488_p0313c23║雪峰鼇山成道。
J40nB488_p0313c24║心頭未穩話頭親，舉似師兄當面嗔，兩次三番都鏟
J40nB488_p0313c25║卻，從今流出自家珍。
J40nB488_p0313c26║疏山壽塔。
J40nB488_p0313c27║使盡三文無價珍，一番拈出一番新，放光古佛重註
J40nB488_p0313c28║腳，墮落眉鬚絕點塵。
J40nB488_p0313c29║尋牛。
J40nB488_p0313c30║深山曠野用心多，鳥道行行事若何？緊俏草鞋勤進
J40nB488_p0314a01║步，抬眸又見白雲過。
J40nB488_p0314a02║見跡。
J40nB488_p0314a03║枯木巖前路百條，獨行無語意何超？倏爾長空雲散
J40nB488_p0314a04║盡，留得參天角影高。
J40nB488_p0314a05║見牛。
J40nB488_p0314a06║獨立巖前㘞一聲，萬機消盡不容情，崢嶸頭角分明
J40nB488_p0314a07║露，任是丹青畫不成。
J40nB488_p0314a08║得牛。
J40nB488_p0314a09║荒坵驀地忽相逢，信手牽來不放鬆，𨁝跳狂心還不
J40nB488_p0314a10║歇，一回入手且從容。
J40nB488_p0314a11║牧牛。
J40nB488_p0314a12║連朝隨看不相離，芳草巖中適性宜，滿目林泉憑受
J40nB488_p0314a13║用，饑餐渴飲復何疑。
J40nB488_p0314a14║騎牛。
J40nB488_p0314a15║溪邊石立覺堪騎，短笛頻吹綠草時，燕語聲從天外
J40nB488_p0314a16║落，直身高跨樂無私。
J40nB488_p0314a17║忘牛。
J40nB488_p0314a18║全體清閒不冗求，從今坐斷碧峰頭，青山綠水依然
J40nB488_p0314a19║在，寂寞無形不用收。
J40nB488_p0314a20║雙忘。
J40nB488_p0314a21║徹底掀翻是與非，三山四海共忘機，干戈不動常安
J40nB488_p0314a22║樂，謾說當年小室惟。
J40nB488_p0314a23║還源。
J40nB488_p0314a24║虎伏巖隈魚躍淵，寒梅帶雪弄輕煙，而今春色從天
J40nB488_p0314a25║降，堪笑當年孟浩然。
J40nB488_p0314a26║垂手。
J40nB488_p0314a27║總教田地不荒蕪，且將蜜棗換葫蘆。垂手應憐門外
J40nB488_p0314a28║漢，半鉤新月落江湖。
J40nB488_p0314a29║南陽忠國師因化緣將畢，乃辭唐代宗。帝曰：「師
J40nB488_p0314a30║滅度後，弟子將何所託？」師曰：「告檀越造取一所
J40nB488_p0314b01║無縫塔。」曰：「就師請取塔樣。」師良久曰：「會麼？」曰：「不
J40nB488_p0314b02║會。」師曰：「貧道去後，有侍者應真卻知此事。」師遷
J40nB488_p0314b03║化後，帝詔應真問：「此意如何？」真述偈：「湘之南，潭
J40nB488_p0314b04║之北，中有黃金充一國。無影樹下合同船，琉璃
J40nB488_p0314b05║殿上無知識。」
J40nB488_p0314b06║化緣既畢又貪嗔，欲化君王無價珍，塔樣撐天無縫
J40nB488_p0314b07║罅，總教立地作黃金。
J40nB488_p0314b08║
J40nB488_p0314b09║
J40nB488_p0314b10║斗南暐禪師語錄卷之中終