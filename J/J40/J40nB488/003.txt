J40nB488_p0314c01║斗南暐禪師語錄卷之下
J40nB488_p0314c02║侍者法權記錄
J40nB488_p0314c03║偈
J40nB488_p0314c04║眼耳鼻舌身意（六首）
J40nB488_p0314c05║晝夜交輝朗太虛，明如日月照無私，瞎驢滅卻年前
J40nB488_p0314c06║事，宇宙茫茫幾箇知。
J40nB488_p0314c07║四維上下悉皆聞，一擊忘知喪膽魂，霹靂聲中消息
J40nB488_p0314c08║盡，從斯塞斷是非門。
J40nB488_p0314c09║面門獨露一孤峰，玉洞無私兩道通，臭去香來瞞不
J40nB488_p0314c10║得，但將矢橛振宗風。
J40nB488_p0314c11║銅唇鐵舌解談空，遍覆三千不記功，七七九年無一
J40nB488_p0314c12║字，至今狼籍海龍宮。
J40nB488_p0314c13║煙霞洞裏陪雞犬，荊棘林中作主人，長臥白雲閒作
J40nB488_p0314c14║夢，驢胎馬腹億分身。
J40nB488_p0314c15║癩馬枯椿事莫期，瞻之前後播鎗旂，太平本是將軍
J40nB488_p0314c16║定，倒弄橫拈任意騎。
J40nB488_p0314c17║四威儀
J40nB488_p0314c18║山中行，花鳥無心自作吟，相識知音天下少，三生石
J40nB488_p0314c19║上舊時人。
J40nB488_p0314c20║山中住，挂角羚羊無影樹，白日木雞醒醒啼，金烏下
J40nB488_p0314c21║兔追風去。
J40nB488_p0314c22║山中坐，慈愍利名人兩箇，但把紅塵早脫身，莫嫌老
J40nB488_p0314c23║衲袈裟破。
J40nB488_p0314c24║山中臥，流水溪邊幾夢過，石洞草深常入定，翻身忘
J40nB488_p0314c25║卻來時路。
J40nB488_p0314c26║題石女夫人
J40nB488_p0314c27║此女從來不嫁君，如何喚作石夫人？梳粧月鏡星簾
J40nB488_p0314c28║下，赤體穿衣挂白雲。
J40nB488_p0314c29║題淡和尚
J40nB488_p0314c30║者箇和尚，千了百當。佛法世法，雙收雙放。筆走龍蛇，
J40nB488_p0315a01║真箇人天榜樣。
J40nB488_p0315a02║室中禮懺有感
J40nB488_p0315a03║謾說微塵劫數多，生前培植苦娑婆，要知末後真消
J40nB488_p0315a04║息，彼岸何曾隔海波。
J40nB488_p0315a05║採柏子
J40nB488_p0315a06║開花結子正初冬，採落銀花露雪容，粉骨碎身輸敵
J40nB488_p0315a07║手，從教光奪日頭紅。
J40nB488_p0315a08║老僧崖
J40nB488_p0315a09║圓顱方服僧儀全，何代遊來住此巔？一念不生渾是
J40nB488_p0315a10║定，逢人不解口談禪。
J40nB488_p0315a11║誦經
J40nB488_p0315a12║胸襟流出舌尖頭，得意忘言不外求，四十九年無一
J40nB488_p0315a13║字，瞿曇有口也難酬。
J40nB488_p0315a14║示僧
J40nB488_p0315a15║但遇明師是勝緣，何須特地遠追攀？但能直下翻身
J40nB488_p0315a16║去，煩惱菩提一体圓。
J40nB488_p0315a17║看花
J40nB488_p0315a18║一園紅白應時開，風拂清香撲鼻來，幾度倚欄頻翫
J40nB488_p0315a19║處，月明簾影共徘徊。
J40nB488_p0315a20║勸母念佛
J40nB488_p0315a21║子欲歸家有一言，菩提不退好心田，但能識破多生
J40nB488_p0315a22║夢，佛母從登上品蓮。
J40nB488_p0315a23║考工
J40nB488_p0315a24║一粒金丸永不離，今朝舉起更無疑，幾回爐內翻筋
J40nB488_p0315a25║斗，者箇何曾有是非。
J40nB488_p0315a26║示沙彌
J40nB488_p0315a27║沙彌來請法，與他一耳摑，若向掌上會，天長并地闊。
J40nB488_p0315a28║月下偶成
J40nB488_p0315a29║終日群居別有天，隨緣任運自安然，箇中消息誰能
J40nB488_p0315a30║識，明月當空不露言。
J40nB488_p0315b01║夜聞板聲
J40nB488_p0315b02║空谷傳聲響似雷，更深更下一楗椎，虛堂寂靜無人
J40nB488_p0315b03║到，獨許天心皓月來。
J40nB488_p0315b04║飛來峰
J40nB488_p0315b05║生成體段巧玲瓏，特地飛來顯妙容，頂上蓮花藏日
J40nB488_p0315b06║月，週圍千佛繞靈峰。
J40nB488_p0315b07║參雲林和尚
J40nB488_p0315b08║水漲船高風又來，揚帆架櫓出天台，梢公力勇船頭
J40nB488_p0315b09║硬，撞倒雲林老古錐。
J40nB488_p0315b10║步玉開師原韻
J40nB488_p0315b11║碧玉初開漫露蹤，粗雕細琢欲成功，本來妙體如明
J40nB488_p0315b12║得，規矩方圓任變通。
J40nB488_p0315b13║打碎鐘子
J40nB488_p0315b14║拶碎虛空㘞一聲，當陽拔出眼中釘，通身白汗青天
J40nB488_p0315b15║雨，杲日重消火裏冰。
J40nB488_p0315b16║示透宗還豫章
J40nB488_p0315b17║學道先須透此宗，叮嚀此去悟心空，忽然吸盡西江
J40nB488_p0315b18║水，長舌原來在口中。
J40nB488_p0315b19║除夕
J40nB488_p0315b20║東村王老夜燒錢，現出紅爐火裏蓮，歷劫坦然無變
J40nB488_p0315b21║色，大家齊唱太平年。
J40nB488_p0315b22║拄杖
J40nB488_p0315b23║秘密深藏萬八峰，龍天推出振宗風，拈來插向滄溟
J40nB488_p0315b24║外，掃盡妖狐信不通。
J40nB488_p0315b25║爆竹
J40nB488_p0315b26║親遭毒手幾多回，輕易人前口不開，時節到來全體
J40nB488_p0315b27║用，迸山倒嶽發寒灰。
J40nB488_p0315b28║贈聞旨道兄
J40nB488_p0315b29║洞徹無生倒命根，一聞千悟是奇入，從今更不疑他
J40nB488_p0315b30║物，滿腹絲綸別有文。
J40nB488_p0315c01║贈樹文道兄
J40nB488_p0315c02║鐘山分袂各東西，落葉殘紅恨別離，腸斷三更心粉
J40nB488_p0315c03║碎，不知何日又逢師。
J40nB488_p0315c04║樹文兄留別
J40nB488_p0315c05║錫共鐘山寺，相談百日期，與君分袂去，回首意難離。
J40nB488_p0315c06║茶鐘墮地不碎
J40nB488_p0315c07║擲地金聲喫一驚，一番提起一番新，當陽撲出無人
J40nB488_p0315c08║識，固有天然不壞身。
J40nB488_p0315c09║和樹文兄原韻
J40nB488_p0315c10║紫金城畔紫金峰，過出人間事不同，靈鷲儼然無二
J40nB488_p0315c11║處，今朝重振舊家風。
J40nB488_p0315c12║贈香谷師
J40nB488_p0315c13║佛法無多識者稀，奔南走北枉呈機，直饒熟讀三千
J40nB488_p0315c14║卷，蕩子歸家失路迷。
J40nB488_p0315c15║化木魚偈
J40nB488_p0315c16║金光爍爍口微開，觸著轟轟動地雷，一遇知音出隻
J40nB488_p0315c17║手，大家齊唱法王來。
J40nB488_p0315c18║贈微笑軒行實賢弟
J40nB488_p0315c19║微笑軒中一作家，金襴傳後隱光華，他時格外尋知
J40nB488_p0315c20║己，拈起靈山不老花。
J40nB488_p0315c21║贈妙有關主法師
J40nB488_p0315c22║向上圓關不外通，經行坐臥任從容，時將一滴曹溪
J40nB488_p0315c23║水，遍灑天台萬八峰。
J40nB488_p0315c24║化齋
J40nB488_p0315c25║初秋夏末到東甌，接待無糧不自由，雲水都來要飯
J40nB488_p0315c26║喫，我今權作老金牛。
J40nB488_p0315c27║別飛泉法師
J40nB488_p0315c28║作偈吟詩話舊交，奇言妙句意何超，揮毫寫出當年
J40nB488_p0315c29║事，竹榻篷窗共一宵。
J40nB488_p0315c30║其二
J40nB488_p0316a01║此際重逢話夙緣，溪邊分袂水涓涓，九秋暫別他山
J40nB488_p0316a02║去，萬里瞻風望月圓。
J40nB488_p0316a03║贈愚若兄掩關
J40nB488_p0316a04║大海潮聲日夜喧，阿兄求靜隱松源，寂然不動無邊
J40nB488_p0316a05║際，佛祖難窺第一關。
J40nB488_p0316a06║為新大德開淡齋
J40nB488_p0316a07║留情淡處律精嚴，清白甘泉湧舌尖，嚼碎莖虀明底
J40nB488_p0316a08║事，諸方五味不須參。
J40nB488_p0316a09║贈玉輪朱居士誦經
J40nB488_p0316a10║佛法無多說向君，持經展卷過平生，有時㘞地一聲
J40nB488_p0316a11║去，三世如來把手行。
J40nB488_p0316a12║贈朱居士遊山
J40nB488_p0316a13║太平何事賴人修，突兀名區任意遊，南北東西無阻
J40nB488_p0316a14║礙，迴途須用自甘休。
J40nB488_p0316a15║贈奉先顧居士
J40nB488_p0316a16║世事人情懶去親，閒房靜坐樂天真，四恩總報無多
J40nB488_p0316a17║子，宇宙茫茫見一人。
J40nB488_p0316a18║贈孟入陳居士參禪
J40nB488_p0316a19║道義相交不倦談，西來祖意好追參，要知向上超玄
J40nB488_p0316a20║路，剔起眉毛腦後看。
J40nB488_p0316a21║步注居士原韻
J40nB488_p0316a22║玉堂光燦透玄微，霹靂聲中不動衣，堪笑時人猶不
J40nB488_p0316a23║覺，誰知目下自生機。
J40nB488_p0316a24║示分唇海沙彌
J40nB488_p0316a25║彌勒口開有甚奇，不如者箇小沙彌，逢人懶說西來
J40nB488_p0316a26║意，笑破口門兩片皮。
J40nB488_p0316a27║搬磚偶成
J40nB488_p0316a28║拋磚引玉上虛堂，凜凜威風不可當，萬象森羅齊舉
J40nB488_p0316a29║手，一家有事百家忙。
J40nB488_p0316a30║水筧
J40nB488_p0316b01║萬法囊藏在腹中，吞而復吐養蛟龍，光吞日月乾坤
J40nB488_p0316b02║大，一派曹源正脈通。
J40nB488_p0316b03║遊虎丘口占
J40nB488_p0316b04║虎丘山上白雲家，客到濃煎穀雨茶，頑石心空能點
J40nB488_p0316b05║首，時人徒看眼前花。
J40nB488_p0316b06║燈下偶成
J40nB488_p0316b07║黃金出汁苦心知，費盡鉗錘照用時，古佛燃燈光世
J40nB488_p0316b08║界，至今者點不曾移。
J40nB488_p0316b09║石柱峰
J40nB488_p0316b10║拄地撐天玉柱峰，龍門倒插半空中，清溪落落衝潮
J40nB488_p0316b11║去，隔岸騷人信未通。
J40nB488_p0316b12║登月臺觀瀑
J40nB488_p0316b13║瀑布翻空何處來，驚天動地吼如雷，遠觀一片銀山
J40nB488_p0316b14║壁，近視珍珠灑月臺。
J40nB488_p0316b15║坐禪
J40nB488_p0316b16║磨襠擦褲幾多年，喪盡身心不會禪，再上蒲團閒作
J40nB488_p0316b17║夢，何須特地起狼煙。
J40nB488_p0316b18║舟中阻風，作以慰眾
J40nB488_p0316b19║扁舟蕩漾泊琳宮，暫爾蒼天鼓逆風，自是觀音舒法
J40nB488_p0316b20║力，管教巽女轉神通。一尋柔櫓浮滄海，三道輕帆挂
J40nB488_p0316b21║碧空，千步銀沙親玉趾，金仙洞裏見慈容。
J40nB488_p0316b22║贈道原法師
J40nB488_p0316b23║道在中原不變遷，包含萬象利人天，喜君廣有超方
J40nB488_p0316b24║作，妙喻微言滿大千。
J40nB488_p0316b25║搬瓦
J40nB488_p0316b26║握土成金上法堂，獅兒齊立幾何行？爭先頭角翻空
J40nB488_p0316b27║舞，古殿重增舊日光。
J40nB488_p0316b28║慕得然道兄善書畫偶成
J40nB488_p0316b29║作略君家得自然，筆尖纔動化三千，丹青點破澄潭
J40nB488_p0316b30║月，鐵硯磨開長夜天。
J40nB488_p0316c01║佛事
J40nB488_p0316c02║地藏開光
J40nB488_p0316c03║「九華峰頂現金身，何似莊嚴色相新？者裏一毫能著
J40nB488_p0316c04║眼，放光無處不稱尊。」
J40nB488_p0316c05║彌勒安位
J40nB488_p0316c06║「理法界，不動纖塵；事法界，縱橫自在；理事無礙，法界
J40nB488_p0316c07║重重。殿閣崢嶸，處處應身化現。布袋打開，珠回玉轉；
J40nB488_p0316c08║信手拈來，點鐵成金。三賢十聖，情與無情，從地湧出，
J40nB488_p0316c09║不令而行。」以拂子打○相，云：「過、現、未來，總不曾離卻
J40nB488_p0316c10║者裏，又不曾住卻者裏。大眾且道：畢竟在甚麼處？」擊
J40nB488_p0316c11║香几，云：「相逢拍掌呵呵笑，天上人間得自由。」
J40nB488_p0316c12║韋馱安位
J40nB488_p0316c13║喝一喝，云：「虛空震動，大地輝騰，法不孤起，令不虛行，
J40nB488_p0316c14║頂天立地，護國安民，威靈顯赫，古剎重興。正當恁麼
J40nB488_p0316c15║時一句作麼生？殿閣崢嶸新氣象，金湯衛護舊家風。」
J40nB488_p0316c16║募天王殿進關
J40nB488_p0316c17║「未遊華藏界，先入蝸牛角，佛眼覷不破，千聖難模索。
J40nB488_p0316c18║者箇大愚人，無參亦無學，忽起佛法見，將錯與就錯，
J40nB488_p0316c19║等箇人兒來，梵剎興工作。即今事若何？放下舊蒲團，
J40nB488_p0316c20║高挂缽囊著。」
J40nB488_p0316c21║挂梆板
J40nB488_p0316c22║師拈槌云：「鴻鳴輕擊，天呼地應。金牛喫飯來，趙州洗
J40nB488_p0316c23║缽去。施者受者，果因不昧。眾中若有彌勒肚皮、維摩
J40nB488_p0316c24║手段，可使斗金日費，饑餐飽睡。設若五觀未明，者裏
J40nB488_p0316c25║切須仔細。」擊梆板云：「咦！」
J40nB488_p0316c26║出關
J40nB488_p0316c27║「閉戶無求，活埋此處。眨眼三年，須臾便過。乞我一文，
J40nB488_p0316c28║功成德聚。施者受者，必獲如意。且道以何為驗？」驀指
J40nB488_p0316c29║櫃云：「此處無金三十兩。」
J40nB488_p0316c30║剃度師示寂拈香
J40nB488_p0317a01║「化身應世，唯我本師。方外域中，化導靡窮。某蒙剃度，
J40nB488_p0317a02║拔濟恩崇。思悟別傳，于焉西東。只期大樹，長作帡幪。
J40nB488_p0317a03║詎料涅槃，覿面難逢。雖無生滅，寧不愴傷。音容永隔，
J40nB488_p0317a04║舍利流光。山高水深，夕瞻朝望。謹具杯茗，匍匐登堂。
J40nB488_p0317a05║師其來格，鑒此瓣香。」
J40nB488_p0317a06║為母疾割股焚香
J40nB488_p0317a07║「肉隨刀轉，血瀉泉流，拆肉還母，恩大難酬。信手拈來，
J40nB488_p0317a08║旃檀一片，熱向爐中，諸佛證鑑。然雖如是，全身現出
J40nB488_p0317a09║尋常事，忉利天宮去復回。」
J40nB488_p0317a10║復然頂
J40nB488_p0317a11║「祈母患愈，燒身燒臂，直下忘軀，頂𩕳著地。」
J40nB488_p0317a12║為火頭僧舉火
J40nB488_p0317a13║「昔日燒火，今被火燒，烈燄光中，任運逍遙。且道功圓
J40nB488_p0317a14║行滿事作麼生？」高聲云：「放下著。」
J40nB488_p0317a15║入塔
J40nB488_p0317a16║「威音那畔，任意縱橫，大開門戶，全身直入。」下靈骨云：
J40nB488_p0317a17║「欲識安身立命處，會取當陽霹靂聲。」鳴指一下。
J40nB488_p0317a18║為松崖禪人舉火
J40nB488_p0317a19║「重陽九月裏，金風遍界吹。未曉登高去，天明拂袖歸。
J40nB488_p0317a20║泥牛吼水面，海底火星飛。無根松樹砍將來，置向紅
J40nB488_p0317a21║爐燒死灰。」
J40nB488_p0317a22║為無礙禪人舉火
J40nB488_p0317a23║「透過金剛圈，吞卻栗棘蓬。通身顯妙用，踏破太虛空。」
J40nB488_p0317a24║擲下火炬云：「日輪不覺沉西去，隨身干木徹天紅。」
J40nB488_p0317a25║為雪松沙彌入塔
J40nB488_p0317a26║「冬至月中，日風夜風。沙飛石走，吹倒雪松。且道葉落
J40nB488_p0317a27║歸根事作麼生？近水樓臺先得月，向陽花木早逢春。」
J40nB488_p0317a28║為園頭一念舉火
J40nB488_p0317a29║「昔年空手把鋤頭，今日步行騎水牛，撒手到家情念
J40nB488_p0317a30║盡，更無一物可存留。雖然如是，且道即今事作麼生？」
J40nB488_p0317b01║攛火炬，云：「識得衣中寶，翻身迸火星。」
J40nB488_p0317b02║為梵音洞佛子捨身舉火
J40nB488_p0317b03║「清淨法身求善因，圓滿報身招惡果，百億化身現虛
J40nB488_p0317b04║空，粉骨碎身超佛祖。」舉火炬，云：「還見觀音大士麼？劫
J40nB488_p0317b05║火洞然毫末盡，頂門突露一輪紅。」
J40nB488_p0317b06║為蓮彰禪師起龕
J40nB488_p0317b07║「鐵壁銀山萬丈深，上天無路地無門。從斯透過玄關
J40nB488_p0317b08║去，天空海闊任縱橫。」
J40nB488_p0317b09║舉火
J40nB488_p0317b10║「昨夜一陣毘嵐風，吹倒門前一株松，直至樹倒藤枯
J40nB488_p0317b11║後，更有蓮花火裏紅。」以火炬打○相，云：「還見麼？剔起
J40nB488_p0317b12║眉毛腦後看。」
J40nB488_p0317b13║入塔
J40nB488_p0317b14║舉靈骨云：「只者箇，不在內、不在外、不在中間，且道在
J40nB488_p0317b15║甚麼處？」良久，云：「直下分明說向伊，朔風凜凜雨聲微，
J40nB488_p0317b16║蓮洋浪湧金沙岸，斗轉星移月映溪。正當恁麼時，藏
J40nB488_p0317b17║蹤隱跡又作麼生？即今放下黃金骨，切莫分身兩處
J40nB488_p0317b18║看。」
J40nB488_p0317b19║為靈隱禪人起龕
J40nB488_p0317b20║「出入分明不爾欺，箇中何更有狐疑？但能覷見來時
J40nB488_p0317b21║路，踏過毘盧任所之。」
J40nB488_p0317b22║舉火
J40nB488_p0317b23║「閃爍靈光透上頭，即今毫髮不容留，眼睛突出虛空
J40nB488_p0317b24║笑，燄裏翻身輥火毬。」
J40nB488_p0317b25║入塔
J40nB488_p0317b26║鳴指一下，云：「空谷傳聲，乾坤震應，靈光隱隱，卻是如
J40nB488_p0317b27║來真性。即今粉骨碎身，且向甚處立命？者裏欲住便
J40nB488_p0317b28║住，當定即定，塞破牢關，聽吾號令。」復鳴一下。
J40nB488_p0317b29║為石元禪人起龕
J40nB488_p0317b30║「古人休去、歇去、冷啾啾去、一條白練去、古廟香爐去、
J40nB488_p0317c01║一念萬年去，者漢畢竟向甚麼處去？」顧視左右，云：「大
J40nB488_p0317c02║家送出去。」
J40nB488_p0317c03║舉火
J40nB488_p0317c04║「一向階前灑埽，獻花供水，忽爾露布踏翻，切忌見神
J40nB488_p0317c05║見鬼。」舉火炬，云：「烈燄光中，薦取本蹤。」
J40nB488_p0317c06║入塔
J40nB488_p0317c07║「風和日暖，桃紅李白。趁此水漲船高，休待潮落石出。
J40nB488_p0317c08║正恁麼時，樂業成家，承誰恩力？咄？船到橋門自然直。」
J40nB488_p0317c09║便下骨。
J40nB488_p0317c10║為雲水僧起龕
J40nB488_p0317c11║「遊遍天涯，孤峰獨宿，踏倒須彌山，忘卻來時路。」舉數
J40nB488_p0317c12║珠云：「若向者裏見得，無來無去，無迷無悟；其或未然，
J40nB488_p0317c13║雨後苔青，急須走過。」
J40nB488_p0317c14║舉火
J40nB488_p0317c15║舉火炬云：「咄咄！水朝東，星拱北，桃自紅，柳自綠，魚化
J40nB488_p0317c16║龍，筍成竹，泥牛撞入海，山前鹿獨宿，急薦主人翁，燒
J40nB488_p0317c17║卻娘生屋。」
J40nB488_p0317c18║為患毒僧入塔
J40nB488_p0317c19║「清淨本然，異類之質。臭氣衝天，爛膿滴滴。撞著無情
J40nB488_p0317c20║漢子，拋向紅爐蒸炙。鎔作一袋真金，果然好箇消息。
J40nB488_p0317c21║趁此戶牖大開，透過銅墻鐵壁。」
J40nB488_p0317c22║為雪如禪人入塔
J40nB488_p0317c23║「咄哉雪如！吾今問渠：本來何面目？將甚作真如？」舉骨
J40nB488_p0317c24║襯云：「言下知端的，放下便安居。」
J40nB488_p0317c25║為李氏道人舉火
J40nB488_p0317c26║「幻寄東甌，六十餘秋。離鄉別井，昨寓明州。大士親見，
J40nB488_p0317c27║到岸忘舟。」下火云：「者段光明無間斷，滿船空戴月明
J40nB488_p0317c28║歸。」
J40nB488_p0317c29║為性空上座入塔
J40nB488_p0317c30║「赤日當空照大千，性空空盡體超然，悠悠莫論途中
J40nB488_p0318a01║事，且入浮屠仔細看。」
J40nB488_p0318a02║為無礙禪人入塔
J40nB488_p0318a03║「咄！禪不須參，教不須看，百年三萬六千朝，返覆元來
J40nB488_p0318a04║是者漢。」舉靈骨云：「還會麼？擲地金聲，有眼者見。正恁
J40nB488_p0318a05║麼時，符到令行又作麼生？夾路桃花風雨後，馬蹄何
J40nB488_p0318a06║處避殘紅？」
J40nB488_p0318a07║為道林上座起龕
J40nB488_p0318a08║「者箇師僧常演妙音，撒手歸家撩起便行，向上一路
J40nB488_p0318a09║又作麼生？」喝一喝，云：「驀直去。」
J40nB488_p0318a10║為徹凡禪師起龕
J40nB488_p0318a11║「死中得活，活中死去。涅槃堂前，豈容久住？符到奉行，
J40nB488_p0318a12║路在甚處？」以手指云：「這裡去。」
J40nB488_p0318a13║為戒全禪師封龕
J40nB488_p0318a14║「門門非別門，戶戶還自戶。識得箇中人，大蟲原是虎。
J40nB488_p0318a15║不須露爪牙，虛空加封鎖。」
J40nB488_p0318a16║起龕
J40nB488_p0318a17║指龕，云：「從來寸步不曾離，此日當陽說向伊。昨夜禪
J40nB488_p0318a18║那無影樹，秋風颯颯落寒枝。時至歸根留不住，鐵牛
J40nB488_p0318a19║無腳逐雲飛。」擊龕，云：「起。」
J40nB488_p0318a20║舉火
J40nB488_p0318a21║「戒全全戒定綱宗，振起禪那正脈通，長嘯一聲消息
J40nB488_p0318a22║盡，得處何須更費工？昔年換箇破燈盞，擲下爐中徹
J40nB488_p0318a23║底紅，大地秋光都漏泄，落霞孤鶩聽西東。」遂下火。
J40nB488_p0318a24║為火頭道士起龕
J40nB488_p0318a25║「方外得得來，聚會學無為，纔到選佛場，瞥然即便歸。
J40nB488_p0318a26║心空何處去？及第更由誰？」喝一喝，云：「看腳下。」
J40nB488_p0318a27║舉火
J40nB488_p0318a28║「今朝六月七，道人著氣急。杲日正當空，大千紅燄逼。
J40nB488_p0318a29║流出汞中金，工夫多狼籍。阿呵呵，識不識，薰風自南
J40nB488_p0318a30║來，為汝通消息。」遂下火。
J40nB488_p0318b01║為秋月禪人起龕
J40nB488_p0318b02║「來時頭戴中秋月，慧鑑胸藏不夜天。海外欲行無異
J40nB488_p0318b03║路，最初一步更為先。」
J40nB488_p0318b04║舉火
J40nB488_p0318b05║「生在金陵，死在者裏。倒斷命根，無嗔無喜。迥脫根塵，
J40nB488_p0318b06║投大火聚。烈燄光中，切須薦取。」
J40nB488_p0318b07║
J40nB488_p0318b08║
J40nB488_p0318b09║
J40nB488_p0318b10║斗南暐禪師語錄卷之下終