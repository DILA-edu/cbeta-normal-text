J40nB490_p0455b01║粟如瀚禪師語錄卷之二
J40nB490_p0455b02║嗣法門人傳鵬編
J40nB490_p0455b03║住信州博山能仁寺上堂二
J40nB490_p0455b04║誕日上堂。「四十五年前，過去事已過去了；四十五年
J40nB490_p0455b05║後，未來事誠然未來；正當現在，變幻紛紜，刻刻不住。
J40nB490_p0455b06║何者即是？」拈起拄杖，云：「騰騰任運無今古，豈肯釘樁
J40nB490_p0455b07║去搖艣？有時虛堂兀坐，似愚若魯；有時赤手入廛，張
J40nB490_p0455b08║弓架弩。羚羊挂角絕形蹤，丹鳳翀霄因風舞，一卉開
J40nB490_p0455b09║時蜂競採，苗枯花謝誰依怙？」卓拄杖，云：「皓月當窗清
J40nB490_p0455b10║夢回，此道今人棄如土。」
J40nB490_p0455b11║因事上堂。「小兒曹，小兒曹，隨時異素操。恍若秋前樹，
J40nB490_p0455b12║葉落聲蕭颾。松間箕踞者，睹此亦疲勞。還有卓立不
J40nB490_p0455b13║群者麼？脫盡皮膚貞實在，白雲去後見山高。」
J40nB490_p0455b14║上堂。「博山有一訣，尋常未輕說。今日特拈出，諸人試
J40nB490_p0455b15║分別。」擊如意，云：「風不待月而涼，火不待日而熱。」
J40nB490_p0455b16║結制，上堂。「閉門瞌睡，接向上機；從苗辯地，為憐中下。
J40nB490_p0455b17║博山恁麼，接上機耶？憐中下耶？」驀擊如意，云：「秪此風
J40nB490_p0455b18║墮葉，喚作止啼錢。」
J40nB490_p0455b19║上堂。「海神喜欲移天柱，大地紛紛相耳語，碧眼胡僧
J40nB490_p0455b20║笑點伊，始知一向鑿空舉。我昔曾從此處來，張拳奮
J40nB490_p0455b21║臂亦同侶，妄情消，絕意緒，狂心頓歇肯自許？夜明簾
J40nB490_p0455b22║外聽朝君，古鏡臺前息煙炬，照用機輪事事忘，安容
J40nB490_p0455b23║更道振戈旅？雖然一向鑿空，胡僧伎倆可施，此念未
J40nB490_p0455b24║興，指點甚麼？咦！鼠糞休教投鼎釜。」（因耿藩請師易服從戎，故云。）
J40nB490_p0455b25║上堂。「尊貴重重古殿封，時聞閫外奏旋功。野僧未識
J40nB490_p0455b26║承誰力，睡覺窗前日已紅。今非昔，復匆匆。熨斗煎茶
J40nB490_p0455b27║銚不同，拈起簸箕別處春。相逢謾話朝堂事，更嫌身
J40nB490_p0455b28║在此山中。」
J40nB490_p0455b29║元旦，上堂。座元大師問：「不落窠臼即且置，斬新條令
J40nB490_p0455b30║意如何？」師云：「山河無阻礙，春光觸處周。」進云：「莫是皇
J40nB490_p0455c01║風一片，封疆不守麼？」師云：「依稀相似，彷彿不同。」進云
J40nB490_p0455c02║「端的一句又作麼生？」師云：「寒山與拾得，笑插嶺頭梅。」
J40nB490_p0455c03║進云：「與麼野老門前不話朝堂之事。」師云：「朝堂之事
J40nB490_p0455c04║不妨道看。」進云：「是漢是秦俱不識，五更但聽上方鐘。」
J40nB490_p0455c05║師云：「剎竿頭上風車子。」問：「第一義首座大師一椎打
J40nB490_p0455c06║就，即今拈香祝聖，請和尚道。」師云：「雨過溪光淡，雲開
J40nB490_p0455c07║嶽色新。」進云：「庭前瑞氣祥雲靄，屋後梅花鬥雪開。」師
J40nB490_p0455c08║云：「家鄉咫尺路非遙，貪尋風景隔雲霄。」乃云：「案山呈
J40nB490_p0455c09║舊面，幽鳥弄新聲，毛頭星不現，良人罷遠征。文殊、普
J40nB490_p0455c10║賢無端起佛見、法見，被山僧痛棒趁出。眾中還有不
J40nB490_p0455c11║甘者麼？」眾不出，師云：「鼓腹樂昇平。」
J40nB490_p0455c12║結制，上堂。「結繩政，簡且約，指天交質費穿鑿。言多去
J40nB490_p0455c13║道日轉遠，守默忘緣成造作。纔有絲頭便蓋覆，迥絕
J40nB490_p0455c14║無依始寬廓。既然，博山因甚循條攀例，添人粘縛？咄！
J40nB490_p0455c15║不得春風花不開，花開還藉風吹落。」
J40nB490_p0455c16║上堂。「蕨長千峰已豎拳，夷齊何事尚憂煎？春風穆穆
J40nB490_p0455c17║翻成妒，羞對商山話舊緣。如何是舊緣？說向人前黑
J40nB490_p0455c18║了天。」
J40nB490_p0455c19║上堂。「桃李鬥芳菲，嗟我憂盈抱。時運日推遷，少壯亦
J40nB490_p0455c20║已老。多為人事愁，誰覺身枯稿。嗟哉復嗟哉，堪悲不
J40nB490_p0455c21║堪道。諸昆仲！既堪悲，為什不堪道？不識大哥妻，原來
J40nB490_p0455c22║是嫂嫂。」
J40nB490_p0455c23║上堂。「成住壞空，不從他得。喜怒哀樂，復更由誰？對境
J40nB490_p0455c24║能忘取捨，何妨建立隨時。設或情存向背，全身沒陷
J40nB490_p0455c25║淤泥。超透一路，還識得麼？蝦蟆蚯蚓過東海，無毛鷂
J40nB490_p0455c26║子撲天飛。」
J40nB490_p0455c27║上堂。云：「荊棘叢中翻身，聲色頭邊坐臥，且道什麼人
J40nB490_p0455c28║境界？」座元大師出云：「良哉觀世音，全身入荒草。」師云：
J40nB490_p0455c29║「我行荒草裡，汝又入深村。」進云：「因誰致得？」師亦云：「因
J40nB490_p0455c30║誰致得？」進云：「佛祖位中留不住，行於異類且徘徊。」師
J40nB490_p0456a01║云：「浩浩紅塵裡，灼然見故人。」進云：「咦。」師亦咦。乃云：「天
J40nB490_p0456a02║上鳥，水中魚，緣境相忘，飲啄徐徐，橫衝直撞渾無礙，
J40nB490_p0456a03║飛騰游泳樂何如？」以拂子打○相，云：「還見麼？不撥自
J40nB490_p0456a04║轉盤走珠，無私獨運若蟾蜍。」
J40nB490_p0456a05║中秋，上堂。「秋露既白，秋葉抽黃，離群孤鴈，哀怨凄涼，
J40nB490_p0456a06║時節仍舊，人事非常。如何是仍常事？雲外天飛鏡，巖
J40nB490_p0456a07║前桂吐香。」
J40nB490_p0456a08║元旦，上堂。忽雷震，僧問：「時節若至，其理自彰；時節未
J40nB490_p0456a09║至，因甚雷動中天？」師云：「大用現前，不存軌則。」進云：「為
J40nB490_p0456a10║復是冬行春令？為復是玅用神通？」師云：「但看棚頭弄
J40nB490_p0456a11║傀儡，抽牽全是裡頭人。」進云：「萬邦歌有道，四海樂無
J40nB490_p0456a12║為。」師云：「如何是無為景象？」進云：「鼓腹不知堯舜力，村
J40nB490_p0456a13║歌社舞樂昇平。」師云：「好語忽將來。」問：「殷殷雷震雨汪
J40nB490_p0456a14║洋，箇中消息請師揚。」師云：「溪邊嫩竹迎風舞，嶺上老
J40nB490_p0456a15║梅鬥雨開。」進云：「且道是當風指竹，法爾如然？」師云：「相
J40nB490_p0456a16║見人人笑臉開。」進云：「翀霄定是鳳凰兒。」師云：「你試翀
J40nB490_p0456a17║霄看。」進云：「請師高著眼。」師云：「鈍鳥不離窠。」乃云：「天本
J40nB490_p0456a18║高，地本深，雷忽震，烈風行，雲作雨澍，萬類育成，祖意
J40nB490_p0456a19║西來，誰更外尋？既不外尋，何者即是？」卓拄杖，云：「一點
J40nB490_p0456a20║陽春塵剎遍，拈來大地盡黃金。」復卓一卓。
J40nB490_p0456a21║上堂。「定盤星，誰不睹？歷歷分明不覆藏，無端特地尋
J40nB490_p0456a22║泥土。鉤頭意，試吞吐，收綸擲釣事何常？清波不犯超
J40nB490_p0456a23║今古。還會麼？夜半正明，天曉不露。」
J40nB490_p0456a24║上堂。「眾鳥翱翔繞樹啼，憑欄望彼欲何棲？去年巢寄
J40nB490_p0456a25║南山下，今歲巢空北向迷。世外逍遙隨分好，青蘿爭
J40nB490_p0456a26║得與雲齊？」喝一喝，云：「路逢死蛇莫打殺，無底籃兒盛
J40nB490_p0456a27║將歸。」（民失居所，避亂無策，故云。）
J40nB490_p0456a28║心空選上座入塔，上堂。歇記室問：「聞道心空法亦空，
J40nB490_p0456a29║請師陞座復奚為？」師云：「玉露垂青草，金風動白蘋。」進
J40nB490_p0456a30║云：「恁麼則空禪人久旱逢甘雨，他鄉遇故知。」師云：「相
J40nB490_p0456b01║看滿船歌白雪，不知霜露入秋衣。」進云：「不因夜來鴈，
J40nB490_p0456b02║誰憐去路人？」師云：「白雪作麼生和？」進云：「請師聽。」師云：
J40nB490_p0456b03║「誰是節拍人？」進云：「某甲禮拜去也。」問：「既知心本是空，
J40nB490_p0456b04║未審來選甚麼？」師云：「誰識是當人？」進云：「二邊渾莫立，
J40nB490_p0456b05║中道不須安。」師云：「鯨吞海水盡，露出珊瑚枝。」進云：「家
J40nB490_p0456b06║家有路透長安。」師云：「路在甚處？」進云：「看腳下。」師云：「錯。」
J40nB490_p0456b07║乃云：「人人本有，醒醒靈靈；箇箇圓成，靈靈醒醒。不從
J40nB490_p0456b08║已叩，徒向外求。著妙著玄，大似望風捕影；覓生覓死，
J40nB490_p0456b09║何如掘地討天？撞入涅槃城，未許心空及第；弗住無
J40nB490_p0456b10║生國，須知孝滿曹山。子順母慈，雖稱奉重；珠藏玉韞，
J40nB490_p0456b11║貴在掀翻。是什麼人分上事？塵中有佛呼來選，身裏
J40nB490_p0456b12║無家向此宗。」喝一喝。
J40nB490_p0456b13║上堂。拈起拄杖云：「還見麼？認著依然還不是。」卓拄杖
J40nB490_p0456b14║云：「還聞麼？若將耳聽終難會。」橫按拄杖云：「是甚麼？混
J40nB490_p0456b15║則知處，類之不齊。」擲下拄杖云：「畢竟是箇什麼？海神
J40nB490_p0456b16║知貴不知價，留與人間光照夜。」
J40nB490_p0456b17║上堂。「博山機，亦何奇？昔時雷厲風行，壁立嶮巇；年來
J40nB490_p0456b18║平田淺草，與世推移。」驀豎拄杖，云：「謾道生來無定力，
J40nB490_p0456b19║逆風吹又順風吹。」
J40nB490_p0456b20║立義天西堂，上堂。「化外來賓，河清海晏，南窗坦腹，高
J40nB490_p0456b21║臥羲皇，盡知時清，物泰節候。忽若楊子江吞卻鄱陽
J40nB490_p0456b22║湖，報恩塔撞倒東西梁，是甚麼節候？」良久，云：「問取義
J40nB490_p0456b23║天西堂。」
J40nB490_p0456b24║元座元受請，引座上堂。歇記室問：「舉一不得舉二，放
J40nB490_p0456b25║過一著落在第二，意旨如何？」師云：「香柑林老已經霜，
J40nB490_p0456b26║拈出憑君仔細嘗。」進云：「南枝向暖北枝寒，莫是春風
J40nB490_p0456b27║有兩般？」師云：「如何是兩般底事？」進云：「近水樓臺先得
J40nB490_p0456b28║月，向陽花木易為春。」師云：「一氣不言含有象。」進云：「波
J40nB490_p0456b29║裡雖彰明月印，入山推出宿雲來。」師云：「賴汝竭力。」乃
J40nB490_p0456b30║云：「舊令雖是全彰，新條又將拈出。承虛接響，便來問
J40nB490_p0456c01║性問心；撥草瞻風，更從覓佛覓祖。獅子座上指北呼
J40nB490_p0456c02║南，象王室中揚眉瞬日。額間挂劍，機用顯殺活同時；
J40nB490_p0456c03║肘後懸符，文彩示縱橫自在。花開嶠翠即且止，敲唱
J40nB490_p0456c04║雙行意若何？」卓杖，云：「澗水源從洵水出，宿雲日照博
J40nB490_p0456c05║山青。」復舉：「三聖道：『我逢人即出，出即不為人。』興化道：
J40nB490_p0456c06║『我逢人即不出，出即便為人。』」師云：「二老生涯各立則
J40nB490_p0456c07║固善，若用出處為人，曲折不少。博山今日恁麼，是為
J40nB490_p0456c08║人耶？不為人耶？」喝一喝，云：「平生肝膽向人傾，相逢謾
J40nB490_p0456c09║道不相識。」
J40nB490_p0456c10║鼓山為霖老和尚命一脈老宿掃祖塔，請上堂。問：「鳳
J40nB490_p0456c11║嶺嵯峨即不問，屴崱峰高勢若何？」師云：「葉落風骨露。」
J40nB490_p0456c12║進云：「常因送客處，憶得別家時。」師云：「家中事作麼生？」
J40nB490_p0456c13║進云：「五九盡逢春。」師云：「錯。」問：「迷之與悟相去幾何？」師
J40nB490_p0456c14║云：「鼻頭在眼下。」進云：「迷悟堆裡橫身，得失叢中逞俊，
J40nB490_p0456c15║又作麼生？」師云：「榮辱偏隨騎馬人。」進云：「有意氣時添
J40nB490_p0456c16║意氣，不風流處也風流。」師云：「如何是你風流處？」進云：
J40nB490_p0456c17║「山尖月一彎，物外任安閒。」師云：「未是你安閒處。」僧一
J40nB490_p0456c18║喝，師云：「怎得安閒？」迺云：「久疑頓釋，洒落何如？遠客歸
J40nB490_p0456c19║家，慶快難比。脈禪德見師翁屴崱峰頭已露當家種
J40nB490_p0456c20║子，永季祖為法叔雷鳴石鼓藉其再世楊岐，既妙轉
J40nB490_p0456c21║功，回途策杖掃黃博嶺，請法山僧憶龍牙道：『一切名
J40nB490_p0456c22║山到因腳，辛苦年深與襪著，而今老大不能行，手裡
J40nB490_p0456c23║把箇破木杓。』白雲端云：『龍牙老人可謂熟處難忘。』」師
J40nB490_p0456c24║云：「龍牙長行思住，果然熟處難忘，豈免白雲揀點？脈
J40nB490_p0456c25║禪德長住思行，了忘擔荷，博山為彼依實供通。辛苦
J40nB490_p0456c26║年深著黑裘，幾翻欣厭幾翻休，而今脫體無拘束，一
J40nB490_p0456c27║切名山信步遊。遊則且從，秪恐為法叔未許久假。」
J40nB490_p0456c28║退院，上堂。義西堂問：「劫火洞然，大千俱壞，和尚得何
J40nB490_p0456c29║三昧，博山宛然如故？」師云：「要識真金火裏看，杖頭有
J40nB490_p0456c30║眼明如日。」進云：「從前汗馬無人識，今日方稱蓋代功。」
J40nB490_p0457a01║師云：「春燕雛成移舊壘，午雞啼罷啄陰階。」進云：「功成
J40nB490_p0457a02║不住雖堪羨，退己讓人益見奇。」師云：「屈原若不逢漁
J40nB490_p0457a03║父，千古誰人論獨醒？」進云：「南巒一陣薰風起，推出山
J40nB490_p0457a04║中久宿雪。」師云：「推出後如何？」進云：「大家扶起破砂盆。」
J40nB490_p0457a05║師云：「有是哉？」歇後堂問：「撒手端然坐，白雲深處閒，遷
J40nB490_p0457a06║有為人也無？」師云：「深林人不知，明月來相照。」進云：「鐵
J40nB490_p0457a07║牛不喫欄邊草，靈雀豈棲無影林？」師云：「夜半穿雲去，
J40nB490_p0457a08║天明戴帽歸。」進云：「若然，綠楊芳草岸，何處不稱尊？」師
J40nB490_p0457a09║云：「一任瞻仰。」問：「開基刱業前王事，端拱持盈後帝心，
J40nB490_p0457a10║如何是端拱持盈底事？」師云：「四海浪平龍睡穩。」進云：
J40nB490_p0457a11║「恁麼劍戟盡為農器用。」師云：「九天雲靜鶴飛高。」進云：
J40nB490_p0457a12║「大家齊聽太平音。」師云：「你試聽聽。」進云：「鶯棲燕市笙
J40nB490_p0457a13║歌鬧，月白風清四野歡。」師云：「聽得一半。」迺云：「鯨波靜，
J40nB490_p0457a14║狼煙息，高崗鳴鳳振雲翼，鴟鴞踞地仰天嗤，翱翔欲
J40nB490_p0457a15║展翅無力，不如歸者不如歸，自是不歸歸便得。還見
J40nB490_p0457a16║麼？春燕雛成移舊壘，午雞啼罷啄陰階。」
J40nB490_p0457a17║永豐邑侯、齊邑鎮陳，暨紳衿等為師造像落成，玄和
J40nB490_p0457a18║尚請上堂。「驀然突出峰頭，笑他乾坤倒走；激揚本地
J40nB490_p0457a19║風光，累我現前諸友。還見否？瞻之在前，忽然在後。」
J40nB490_p0457a20║住信州高泉語錄
J40nB490_p0457a21║師甲辰四月八日在宿雲，受信州上永紳衿及當山
J40nB490_p0457a22║勤舊請，住高泉寺，於廿一日入院。
J40nB490_p0457a23║上堂。僧問：「衝開碧落松千尺，截斷紅塵水一溪時如
J40nB490_p0457a24║何？」師云：「一九當面擲，大地著眼看。」進云：「石鼓纔聞天
J40nB490_p0457a25║地震，木馬嘶風出漢秦，又作麼生？」師云：「天左旋，地右
J40nB490_p0457a26║轉。」進云：「恁麼則高泉一滴真甘露，洒作山河大地春。」
J40nB490_p0457a27║師云：「引不著。」乃云：「慵說道，嬾談禪，按下雲頭住葛仙，
J40nB490_p0457a28║四眾無端頻逼促，又攜瓢笠到高泉。剎竿重豎，全賴
J40nB490_p0457a29║英賢，要紹壽昌祖風，直須努力耕田。耕田固是，還識
J40nB490_p0457a30║得扶犁者麼？」卓杖，云：「紫霞澗中飛片雪，龍資寺裏浪
J40nB490_p0457b01║滔天。」
J40nB490_p0457b02║端節，上堂。「玉几峰前，白字碑文獨露；龜泉井畔，青松
J40nB490_p0457b03║當道全彰。若向者裏領略，何妨鬥舟插蒲？如或未委，
J40nB490_p0457b04║三玄池映峰頭月，太極窩名四海傳。」
J40nB490_p0457b05║小參。「我知你知，你見我見，心佛眾生，何曾隔線？不惜
J40nB490_p0457b06║莖眉，重為方便。」擲拄杖，云：「海神不貴夜明珠，滿把撮
J40nB490_p0457b07║來擲人面。」
J40nB490_p0457b08║小參。「千倉盈，萬箱益，收藏宜及時，活計貴精術，叮嚀
J40nB490_p0457b09║學道流，個事須委悉，荏苒度朝昏，苦在三十日。個事
J40nB490_p0457b10║現成，委悉甚麼？雨打風吹草裡埋，問著依然云不識。」
J40nB490_p0457b11║小參。「一翻雨，一翻風，仲春猶寒，白雪彌空。詢老農，卜
J40nB490_p0457b12║歲豐，謂言九九將盡，犁鋤正好施功，天道一從人見，
J40nB490_p0457b13║西成勤墮不同。莫朦朧，打著南邊動北邊，東山燒火
J40nB490_p0457b14║西山紅。雖然，西成在勤墮，頓悟又如何？東卜與西卜，
J40nB490_p0457b15║迢迢隔萬峰。」
J40nB490_p0457b16║示眾。「叮嚀莫逐情牽，迷悟自分愚賢，惺惺主人牢記，
J40nB490_p0457b17║空花世事虛緣。如實證，如實傳，佛祖不值半文錢，秪
J40nB490_p0457b18║此莫是到家行履麼？咦！潑油救火殊堪笑，雪上加霜
J40nB490_p0457b19║更可憐。」
J40nB490_p0457b20║住信州瀛山語錄
J40nB490_p0457b21║師丁未正月二十一日，受玉山諸當道合邑鄉紳文
J40nB490_p0457b22║學檀護暨本山勤舊監院執事啟請主瀛山，至二月
J40nB490_p0457b23║十五入院，迨庚戌又二月一日始開堂。
J40nB490_p0457b24║受請。舉如意云：「如意有時壁立萬仞，有時平高就下，
J40nB490_p0457b25║有時八字打開，有時渾無縫罅，應機示現又作麼生？
J40nB490_p0457b26║看風用帆，傾湫倒瀉。」
J40nB490_p0457b27║三門。「遇緣即應，不憚羊腸，信步直入，何用商量？」
J40nB490_p0457b28║佛殿。「不是心，不是佛，不是物，是個甚麼？咄咄咄！」
J40nB490_p0457b29║韋馱。「任即赴，賴擁護。護甚麼？露。」
J40nB490_p0457b30║伽藍。「不以時艱，有辜面命。為翰為屏，乃恭乃敬。」
J40nB490_p0457c01║祖師。「一堂商量舊題目，癡人錯向東西卜。作麼生得
J40nB490_p0457c02║不錯去？六六依然三十六。」
J40nB490_p0457c03║雪和尚像前。「風來松說偈，人去雪猶關。雀角聲生處，
J40nB490_p0457c04║鶴驚知幾般。今朝得展座，相對笑開顏。」
J40nB490_p0457c05║據室。「錯然則吉，不可犯忤。拔楔抽釘，英靈失措。」喝云：
J40nB490_p0457c06║「拋出栗棘蓬，試看誰吞吐？」
J40nB490_p0457c07║指座。「露堂堂，絕覆藏。脫未委，雪加霜。」遂陞。
J40nB490_p0457c08║拈香祝
J40nB490_p0457c09║聖畢，次拈香云：「此一瓣香供養開山法伯雪關和尚。」復
J40nB490_p0457c10║拈香云：「此瓣香曾向博山拈出，今到歸雲室裏，何妨
J40nB490_p0457c11║錦上添花？供養傳洞上二十八世博瀛普寧堂上本
J40nB490_p0457c12║師澗和尚，用酬法乳。」斂衣就座。雲岫大師白槌畢，玄
J40nB490_p0457c13║大師問：「赴感隨機，無方不應，逆風把柁，意作麼生？」師
J40nB490_p0457c14║云：「雪後始知松柏操，事難方見丈夫心。」進云：「世尊不
J40nB490_p0457c15║起樹王而昇忉利，和尚未離博嶠早住瀛山，且道相
J40nB490_p0457c16║去多少？」師云：「夜半石人無影像，縱橫須辨往來源。」進
J40nB490_p0457c17║云：「恁麼則砂盆扶起，法鼓重鳴。」師云：「來朝更有新條
J40nB490_p0457c18║任，惱亂春風卒未休。」進云：「佇聽雷音。」師云：「請公尊重。」
J40nB490_p0457c19║問：「實篆煙騰籠嶽頂，禹門三汲浪滔天，個中消息即
J40nB490_p0457c20║不問，耀古騰今事若何？」師云：「金鎚影動，寶劍光寒。」進
J40nB490_p0457c21║云：「恁麼則寂寂無音去也。」師云：「碓嘴使開花。」進云：「泥
J40nB490_p0457c22║牛吼出扶桑國，木馬嘶歸浪苑洲。」師云：「念得好聽。」乃
J40nB490_p0457c23║云：「邑侯昔日請登臺，三載住持口嬾開，語默都盧存
J40nB490_p0457c24║此道，春蘭秋菊不須猜。大眾！如何是此道？莫是轉功
J40nB490_p0457c25║就位、轉位就功麼？莫是觀機利鈍、收放有時麼？莫是
J40nB490_p0457c26║普應多方、大功不守麼？莫是因該果海、果徹因源麼？
J40nB490_p0457c27║且喜總沒交涉。畢竟如何是此道？」驀揮拂子云：「當年
J40nB490_p0457c28║面上重安鼻，腦後今朝更畫眉，初學久參應辨別，當
J40nB490_p0457c29║機殺活謾稱奇。」雲大師結槌，師下座。
J40nB490_p0457c30║當晚，小參。「雪峰道：『望州亭與汝相見了也，烏石嶺與
J40nB490_p0458a01║汝相見了也，僧堂前與汝相見了也。』既一一相見，又
J40nB490_p0458a02║用說個甚麼？」復舉：「慈明示眾云：『一切聖賢皆以無為
J40nB490_p0458a03║法而有差別，前是案山，後是主山，喚甚麼作無為法？』
J40nB490_p0458a04║良久，云：『向下文長，付在來日。』山僧又且不然，一切聖
J40nB490_p0458a05║賢皆以差別法而證無為，上是天，下是地，又喚甚麼
J40nB490_p0458a06║作差別法？白日青天，切忌說夢。」
J40nB490_p0458a07║請雲大師主瀛山席，引座上堂。問：「錯節盤根嘗不避，
J40nB490_p0458a08║大功不宰事如何？」師云：「春燕雛成辭舊壘，九皋鳴後
J40nB490_p0458a09║過龍池。」進云：「雞足兄呼弟應，甲鰲弟應兄呼，未審還
J40nB490_p0458a10║有分別也無？」師云：「欄杆雖共倚，山色不同觀。」進云：「如
J40nB490_p0458a11║是則瀛博謙光，諸方迥異。」師云：「虛空掛彩，有眼皆見。」
J40nB490_p0458a12║進云：「陽春雪曲清音遠，二老亭前笑展眉。」師云：「鍾期
J40nB490_p0458a13║既遇，奏《流水》以何慚？」乃云：「鐘聲纔罷鼓聲催，收放臨
J40nB490_p0458a14║時亦壯哉，坐見白雲歸遠岫，不須造作與安排。大眾！
J40nB490_p0458a15║還知山僧做處麼？瀛山仔任三載週全，特請雲岫息
J40nB490_p0458a16║我勞肩，不獨推同門光前烈，抑亦定繼席起後賢，破
J40nB490_p0458a17║院聲光自茲遠播，陽春白雪廣為流傳。」喝云：「且道者
J40nB490_p0458a18║一喝是遠播？是流傳？少待新和尚為汝敷宣。」
J40nB490_p0458a19║元宵，小參。「眾生盲昧所親，秪調合覺背塵，誰知覺亦
J40nB490_p0458a20║非真？空勞役役心神，畢竟那箇是親？」以如意打○相，
J40nB490_p0458a21║云：「光輝萬古常如舊，不似人間一夜新。」
J40nB490_p0458a22║端午，小參。「山蒼蒼，水涓涓，遙憶懷沙人可憐，不鬥龍
J40nB490_p0458a23║舟情已慘，龍舟鬥處忠魂牽。舞棹者，復何然？藏身謾
J40nB490_p0458a24║道無蹤跡，夜叉曰把珊瑚鞭。沒蹤跡處莫藏身，蚯蚓
J40nB490_p0458a25║蝦蟆上梵天，正當此時，瀛山奚為？角黍菖蒲聊應節，
J40nB490_p0458a26║不將閒事挂心田。」
J40nB490_p0458a27║中秋，小參。「瀛山門下無法可說，每逢中秋團圞賞月，
J40nB490_p0458a28║驚看地轉天旋、雲蒸霧結，可憐挈挈波波、東倒西跌，
J40nB490_p0458a29║刀山劍樹皮穿骨裂，鑊湯爐炭灌銅飲鐵，此時得暫
J40nB490_p0458a30║回光，鼎沸場中頓歇。既無法說，道底甚麼？太虛空中
J40nB490_p0458b01║切忌釘橛。」
J40nB490_p0458b02║
J40nB490_p0458b03║
J40nB490_p0458b04║
J40nB490_p0458b05║
J40nB490_p0458b06║
J40nB490_p0458b07║
J40nB490_p0458b08║
J40nB490_p0458b09║
J40nB490_p0458b10║粟如瀚禪師語錄卷二終