J40nB490_p0458c01║粟如瀚禪師語錄卷之三
J40nB490_p0458c02║嗣法門人傳鵬編
J40nB490_p0458c03║再住信州博山能仁寺上堂三
J40nB490_p0458c04║師於康熙丙寅年十二月二十四日，剖監院暨兩序、
J40nB490_p0458c05║合山大眾，啟請再主祖席。
J40nB490_p0458c06║上堂。問：「昔年讓位推賢，今朝復主祖席時如何？」師云：
J40nB490_p0458c07║「青山不約常當戶，流水無心自入池。」進云：「復佈東君
J40nB490_p0458c08║令，花開上苑春。」師云：「試瞠眼看。」進云：「舊辭連韻唱，遠
J40nB490_p0458c09║▆送青來。」師云：「嗄。」迺鼓掌作雞鳴，云：「午雞啼罷啄陰
J40nB490_p0458c10║階，復唱千門曙色開，金果秪因猿摘去，玉花還待鳳
J40nB490_p0458c11║啣來。」擊如意，云：「不惜通身混泥水，坐看鐵鋸舞三台。」
J40nB490_p0458c12║上堂。問：「壽山疊翠群瞻仰，不落千支請舉看。」師云：「類
J40nB490_p0458c13║之不齊，混則知處。」進云：「綠竹不因風起舞，紅桃爭得
J40nB490_p0458c14║笑春風？」師云：「紅桃試呈看。」僧作呈勢，師云：「分明月在
J40nB490_p0458c15║梅梢上，尋到梅梢月已遲。」迺云：「若效杜口毘耶，有負
J40nB490_p0458c16║來意；或乃隨邪逐惡，未免眉毛打失。畢竟如何？」以拂
J40nB490_p0458c17║打○相，云：「虛空綵繪，壽山突出，背看分明，正觀難識。
J40nB490_p0458c18║明如滲兮暗如日，千眼大悲辨莫及。雖然，筆端未形，
J40nB490_p0458c19║壽山在甚麼處？」喝云：「傲古凌今無等匹。」
J40nB490_p0458c20║靈鷲義和尚請上堂。問：「一人有慶，海眾雲臻。如何是
J40nB490_p0458c21║一人之慶？」師云：「水上卓紅旗。」進云：「如何是海眾雲臻？」
J40nB490_p0458c22║師云：「瞻之仰之。」進云：「恁麼雷音吼出天花落，法雨傾
J40nB490_p0458c23║時大地春。」師云：「錯。」乃揮拂云：「至理無言，何用饒舌？三
J40nB490_p0458c24║拜歸位，親切親切。」喝一喝。
J40nB490_p0458c25║安兩序，上堂。云：「雲從龍，風從虎，博山拄杖誰與伍？等
J40nB490_p0458c26║閒卓出人前，也是泥上加土。」擲杖，下座。
J40nB490_p0458c27║元旦，上堂。師良久，噴嚏一聲，云：「識得麼？年是新年，日
J40nB490_p0458c28║是新日，騰騰任運，無固無必。」復噴嚏一聲，云：「大吉。」
J40nB490_p0458c29║上堂。「巍巍不動尊，足不離地走，覿面弗僊陀，面南看
J40nB490_p0458c30║北斗。識得麼？瞬目落二三，何用重開口？」問：「不動尊因
J40nB490_p0459a01║甚足離地走？」師云：「切忌形影覓。」僧擬議，師云：「迢迢與
J40nB490_p0459a02║我疏。」
J40nB490_p0459a03║上堂。云：「腳跟如釘，脊梁似鐵。正說邪說，胡說亂說。相
J40nB490_p0459a04║席打令，看孔著楔。脫或觸境生心，隨時起滅。」喝云：「道
J40nB490_p0459a05║火何曾燒著舌？」
J40nB490_p0459a06║重建澗老和尚塔院峻工，上堂。問：「太虛請問如何點
J40nB490_p0459a07║綴？」師云：「矢上加尖。」進云：「恁麼則一翻拈出一翻新。」師
J40nB490_p0459a08║云：「你試拈出看。」進云：「虛空掛彩，有眼皆見。」師云：「瞻仰
J40nB490_p0459a09║有分。」迺云：「椽折梁傾，觸目眉結，一旦重新，家風自別。
J40nB490_p0459a10║塔影光搖徹太虛，老僧試為重點綴。何點綴？開基籌
J40nB490_p0459a11║畫日經營，坐對奇峰今復別。」
J40nB490_p0459a12║上堂。問：「催耕日夜鳴，嬾人睡不醒。睡醒時如何？」師云：
J40nB490_p0459a13║「喫粥喫飯。」進云：「和尚如何行履？」師云：「喫飯喫粥。」進云：
J40nB490_p0459a14║「謝師指示。」師云：「杓卜聽虛聲。」迺云：「幻軀匪堅，長庚曉
J40nB490_p0459a15║月，夏長秋收，時時漏渫。目前岐路如矇昧，開眼未免
J40nB490_p0459a16║墮途轍。秪如無明實性即佛性，幻化空身即法身又
J40nB490_p0459a17║如何？雲霞萬里收，明月光皎潔。」
J40nB490_p0459a18║除夕，上堂。問：「一年將盡夜，萬里未歸人。」師云：「歸家時
J40nB490_p0459a19║如何？」進云：「不因嶺上梅花放，春色焉知萬戶同？如何
J40nB490_p0459a20║是同的事？」師云：「冷暖應自知。」迺云：「殘臘將盡，多見尖
J40nB490_p0459a21║儀，白髮頭陀，懽笑展眉。胸懷非別，人世忘思，千聖不
J40nB490_p0459a22║慕，己靈重誰？倦來即睡，任喚癡癡。」
J40nB490_p0459a23║元宵，上堂。問：「堂前燈且止，雲裏月何在？」師云：「剔起眉
J40nB490_p0459a24║毛向上看。」進云：「阿誰得見？」師云：「切忌天上覓。」僧擬議，
J40nB490_p0459a25║師打，云：「擬思隔萬山。」迺云：「堂前燈，雲裏月，個事明明
J40nB490_p0459a26║漏渫，更問如何，紅爐覓雪。」
J40nB490_p0459a27║上堂。問：「如何得隨緣任運去？」師云：「相逢且喫茶。」進云：
J40nB490_p0459a28║「莫便是安身立命處麼？」師云：「淨地卻迷人。」迺云：「著玄
J40nB490_p0459a29║妙，誠顛倒，菩提涅槃是什麼？真如佛性不堪道，一回
J40nB490_p0459a30║舉起一回新，幾度拈來幾度埽。畢竟如何？佛祖等視
J40nB490_p0459b01║若浮雲，任運隨緣非所好。」
J40nB490_p0459b02║上堂。問：「幻合幻離是個甚麼？」師云：「撲落非他物，縱橫
J40nB490_p0459b03║不是塵。」進云：「恁麼幾般雲色出峰頂，一樣泉聲落澗
J40nB490_p0459b04║中。」師云：「莫將支遁鶴，誤作右軍鵝。」迺云：「來何來？去何
J40nB490_p0459b05║去？昧卻主人公，遍地覓本據，忽聽子規啼，慚惶無避
J40nB490_p0459b06║處。是甚麼物？恁麼來兮恁麼去。」
J40nB490_p0459b07║上堂。問：「橫吞世界、倒跨須彌的人，未審還稱到家也
J40nB490_p0459b08║無？」師云：「有為終不貴。」迺云：「秀才忙忙赴考，衲僧時時
J40nB490_p0459b09║打掃，掃聖掃凡掃虛空，纔著些兒便顛倒，八角磨盤
J40nB490_p0459b10║空裏走，莫守寒巖異青草。」
J40nB490_p0459b11║上堂。「殷嗟麥秀，周悼黍離。興歌寫怨，凄以其悲。顧瞻
J40nB490_p0459b12║松柏，勁幹挺枝。新蒲細柳，顏色時移。警心觸目，耿耿
J40nB490_p0459b13║于茲。雨露之思，中懷悵而。雖然，視三界如夢幻，目興
J40nB490_p0459b14║廢若漚花的人，又且如何？咄！逆之則嗔，順之則喜。」
J40nB490_p0459b15║元宵，上堂。「燈是燈，月是月，三歲孩兒解甄別。燈非燈，
J40nB490_p0459b16║月非月，鐵額銅頭盡結舌。燈月交輝，如何說說？夜半
J40nB490_p0459b17║正明，天曉不露。」
J40nB490_p0459b18║上堂。「秪者是，錯認珍，思量分別，建立乖真，直饒點即
J40nB490_p0459b19║便到，不向外尋，也是杓卜聽虛聲，開眼著埃塵。雖然，
J40nB490_p0459b20║法隨法行，法幢隨處建立，未審建立何法？咦！倒腹傾
J40nB490_p0459b21║腸如未委，君向瀟湘我向秦。」
J40nB490_p0459b22║上堂。「屋後數株老梅，山前一派煙霞。家風清貧如洗，
J40nB490_p0459b23║囊無一物堪誇。更問西來祖意，不敢掜目生花。」
J40nB490_p0459b24║上堂。「說無著無，說有著有，競趨兩頭，茫然失守。有不
J40nB490_p0459b25║著有，無不著無，脫體無依光獨露，趙州東壁掛葫蘆。」
J40nB490_p0459b26║問：「水漲前溪，鳥啼林樹，春際物類如然，未審衲僧做
J40nB490_p0459b27║處如何？」師云：「趁起泥牛耕隴上，笑看兒童捉柳絮。」進
J40nB490_p0459b28║云：「只圖海嶽求知己，休論人世與浮沉。」師云：「謾借他
J40nB490_p0459b29║人力，叩己得安閒。」僧作禮，云：「誠哉師言！」師云：「逢人切
J40nB490_p0459b30║忌錯舉。」
J40nB490_p0459c01║上堂。舉：「僧問趙州：『如何是道？』州云：『牆外的。』」師云：「牆外
J40nB490_p0459c02║底不是道，動步即錯休外討。百城煙水日茫茫，看來
J40nB490_p0459c03║已是自顛倒。相逢誰非地行僊？何處不是蓬萊島？報
J40nB490_p0459c04║諸人，謾學杓卜聽虛聲，須信衣珠光皎皎。」
J40nB490_p0459c05║上堂。「初伏天，十分熱，夾背汗流，扇搖不歇，佛法也大
J40nB490_p0459c06║有，牙痛弗能說。」
J40nB490_p0459c07║上堂。問：「無為無事人，因什猶是金鎖難？」師云：「青天也
J40nB490_p0459c08║須喫棒。」進云：「坐著白雲時如何？」師云：「絕點純青階下
J40nB490_p0459c09║人，密移一步看飛龍。」迺云：「不信本來具足，常年東卜
J40nB490_p0459c10║西卜，秪圖入海算沙，未肯回光返矚。須知密在汝邊，
J40nB490_p0459c11║無勞遍叩名宿，山僧恁麼告報，也是瑕生白玉。」
J40nB490_p0459c12║上堂。問：「騎牛覓牛即不問，騎牛到家時如何？」師云：「長
J40nB490_p0459c13║伸兩腳眠。」進云：「出頭天外看，誰是者般人？」師云：「海底
J40nB490_p0459c14║紅輪秀，石上不栽花。」迺云：「祖席支撐四十年，搪風抵
J40nB490_p0459c15║雨老猶堅，而今擬就閒閒地，拓出圓明照大千。且道
J40nB490_p0459c16║圓明即今什麼處覓？即知君不可見，不離當處常寂
J40nB490_p0459c17║然。」
J40nB490_p0459c18║上堂。「今朝十月十五，處處撒沙撒土。耳聞喝以雷轟，
J40nB490_p0459c19║眼見張弓架弩。須知不盡如然，弗入他家隊五。飽餐
J40nB490_p0459c20║伸腳打眠，熟睡憨憨到午。有問向上宗乘，謾將鼠糞
J40nB490_p0459c21║投釜。」問：「自從少室分燈後，各展宗猷振祖風。當年饑
J40nB490_p0459c22║餐渴飲的人，祖風又作麼生振？」師云：「更嫌何處不風
J40nB490_p0459c23║流？」
J40nB490_p0459c24║上堂。「說真說妄，說妙說玄。鏡花水月，春雲曉煙。須彌
J40nB490_p0459c25║太虛，歷無變遷。但能無欲無依，迥超格量如然。咄！雖
J40nB490_p0459c26║然比擬恰好，也是矢上加尖。」
J40nB490_p0459c27║上堂。「布被冷，何時節？千山萬山落紅葉。佛祖於我如
J40nB490_p0459c28║浮雲，那記人間閒歲月？無端逼向法堂前，令人轉憶
J40nB490_p0459c29║維摩詰。不覺通身冷汗流，白醭口生無可說。」
J40nB490_p0459c30║粟如瀚禪師語錄卷三終