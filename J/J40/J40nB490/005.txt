J40nB490_p0462c01║粟如瀚禪師語錄卷之五
J40nB490_p0462c02║嗣法門人傳鵬編
J40nB490_p0462c03║住信州博山能仁寺示眾一
J40nB490_p0462c04║示眾。「農夫耘田作壩，衲子安居度夏，一一天真明妙，
J40nB490_p0462c05║咄哉知音者寡。且道誰是知音者？」卓拄杖，云：「露柱燈
J40nB490_p0462c06║籠，泥牛木馬。」
J40nB490_p0462c07║誦戒，示眾。「池中蓮，亦俊哉！生長污泥裏，潔白異眾材，
J40nB490_p0462c08║且不畏風雨，挺然出水來。我懷時有素，相見樂傾杯，
J40nB490_p0462c09║胡為人不如，展轉受塵埃？眾中還有潔白異卉不受
J40nB490_p0462c10║塵埃者麼？莫教佛殿脊，笑破一雙腮。」
J40nB490_p0462c11║示眾。「禾鐮纔放下，覓甚殘涕唾？不惜腳皮穿，甘心忍
J40nB490_p0462c12║饑餓。參遍百十城，日用還蹉過？不蹉過是甚麼？穿衣
J40nB490_p0462c13║喫飯，閒坐困臥。咄！」
J40nB490_p0462c14║示眾。「日漸短，夜漸長，千林落黃葉，巖桂獨飄香。不會
J40nB490_p0462c15║吾無隱，轉轉錯商量。大眾，作麼得不錯去？塵中雖有
J40nB490_p0462c16║隱身術，爭似全身入帝鄉？」擲下拄杖。
J40nB490_p0462c17║示眾。師拍案云：「二由一有，一亦莫守。春草芊芊，乾坤
J40nB490_p0462c18║倒走。順逆不拘，數目不落。又作麼生？猴愁摟搜頭，狗
J40nB490_p0462c19║走抖擻口。」
J40nB490_p0462c20║示眾。「懸肘後符，豎頂門眼。驅耕奪食，意句俱鏟。」卓杖，
J40nB490_p0462c21║云：「鏟！鏟！因時制宜，謾學擔板。」
J40nB490_p0462c22║示眾。「我今真實說，大眾應諦信。」良久，云：「數日口痛。」
J40nB490_p0462c23║二月十五，示眾。師云：「春日遲遲，鳥鳴嘻嘻，瞻彼返哺，
J40nB490_p0462c24║動我悲思。親葬咫尺，欲奠何羇？翹首東山，涕淚盈池。
J40nB490_p0462c25║食人食兮憂人憂，不遑移念於他之大眾。古人云：『父
J40nB490_p0462c26║母非我親，誰是最親者？』」喝云：「花開碧岫山粧面，月印
J40nB490_p0462c27║寒潭水畫眉。」
J40nB490_p0462c28║示眾。舉：「古云：『無病即是安，無愁即是樂。若起安樂心，
J40nB490_p0462c29║只恐愁病作。』」師云：「古人雖得安樂法門，究竟不知愁
J40nB490_p0462c30║病起處。博山敢問：病是誰病？愁是誰愁？安是誰安？樂
J40nB490_p0463a01║是誰樂？但能一念回光，即脫二乘羇縛。大眾！脫縛後
J40nB490_p0463a02║又作麼生？」良久，云：「切忌平居無病服藥。」
J40nB490_p0463a03║示眾。「驅耕夫之牛，奪饑人之食，此是博山尋常做▆，
J40nB490_p0463a04║臨機互換又作麼生？」喝云：「依稀似曲纔堪聽，又被風
J40nB490_p0463a05║吹別調中。」
J40nB490_p0463a06║因事示眾。「情念勝道念，臨終被業牽。道念勝情念，臨
J40nB490_p0463a07║終能轉業。作麼生得道勝情去？」卓杖，云：「水不待月而
J40nB490_p0463a08║涼，火不待日而熱。」
J40nB490_p0463a09║示眾。「今朝六月十五，暑日炎炎似火。熱則普天普地，
J40nB490_p0463a10║那容東避西躲？正恁麼時，病僧如何？鑊湯爐炭慣安
J40nB490_p0463a11║身，從來無可無不可。」
J40nB490_p0463a12║示眾。「參天謀，入地巧，明眼衲僧直笑倒。靈苗瑞草和
J40nB490_p0463a13║根枯，禾熟不臨田裏討。足蹈大方，身棲物表，煩惱海
J40nB490_p0463a14║中為雨露，取捨行藏得恰好。時難勢異，又且如何？鐵
J40nB490_p0463a15║牛不怕獅子吼，何妨萬物常圍遶？」
J40nB490_p0463a16║示眾。「行同行，住同住，行住不相離，花開無影樹。嗄！」
J40nB490_p0463a17║刻祖錄成，示眾。「祖翁田地及時耕，言說法身日已行，
J40nB490_p0463a18║打鼓當陽普請看，喜聞玉振興金聲。聾者如何？」卓杖，
J40nB490_p0463a19║云：「覿面擊開無盡藏，更嫌何處不分明？」
J40nB490_p0463a20║示眾。「四十纔過雪滿頭，自斟自酌自含羞，晨昏競業
J40nB490_p0463a21║成何事？究竟幾時得了休？休！休！接物利生沙壓油，不
J40nB490_p0463a22║風流處也風流。」
J40nB490_p0463a23║示眾。「罕見百年人，何勞千歲憂？縱然計較成，辛苦為
J40nB490_p0463a24║誰留？黃菊謾誇霜後色，白雲紅葉滿荒丘。」
J40nB490_p0463a25║示眾。「石壓筍斜出，源清流自長，涇渭混其瀾，由茲嘆
J40nB490_p0463a26║濫觴。不為物轉，道是阿誰？通玄峰頂石，幾度見滄桑？」
J40nB490_p0463a27║示眾。「冬寒夏熱，涼生暑滅，身世浮脆，妄情靡竭。咄！成
J40nB490_p0463a28║佛作祖，是真是妄？」
J40nB490_p0463a29║示眾。「箇事雖非急求，要且弗宜緩赴，長年糞裏藏身，
J40nB490_p0463a30║蹉過金烏玉兔。」卓拄杖，云：「觸目不會道，運足焉知路？」
J40nB490_p0463b01║示眾。師垂問：「自是不歸歸便得，五湖煙景有誰爭？因
J40nB490_p0463b02║甚家鄉咫尺，欲歸尤難？」座元大師云：「年來家蕩盡，免
J40nB490_p0463b03║作屋中愚。」一僧云：「動步即錯。」師代云：「險。」乃云：「菊殘黃
J40nB490_p0463b04║葉落，四望俱寥廓，咄咄老瞿曇，虛空徒描摸。何描摸？
J40nB490_p0463b05║正覺山頭一場迷，四十九年費穿鑿。博山恁麼告報，
J40nB490_p0463b06║任他諸方貶剝。」
J40nB490_p0463b07║示眾。「商勤求財，士勤求祿，農勤求穀，衲僧勤求箇甚
J40nB490_p0463b08║麼？切忌妄想。」
J40nB490_p0463b09║示眾。「有田不耘，有屋不住，渾身脫落，兢兢是懼。渾身
J40nB490_p0463b10║既脫落，更懼箇甚麼？背觸俱非，如大火聚。」
J40nB490_p0463b11║示眾。「古人云：『佛法大有，秪是牙痛。』博山今日即不然，
J40nB490_p0463b12║佛法全無，秪知舌痛。」
J40nB490_p0463b13║示眾。「苦樂逆順，逆順苦樂。適遘此時，操守自若。是非
J40nB490_p0463b14║失心，憑誰寄托？切忌道著。」
J40nB490_p0463b15║示眾。「懷人久未歸，一夕忽相晤，秉燭敘寒暄，曠情俱
J40nB490_p0463b16║剖露。惟有黃泉客，冥冥誠難步，去路日已遠，懊惱向
J40nB490_p0463b17║誰訴？悲喜不干，試道道看。狂風暴雨時，明月光如故。」
J40nB490_p0463b18║示眾。「垛招箭，急須薦，嘉州大像身陷泥犁，陝府鐵牛
J40nB490_p0463b19║曲曲旋轉。秋空黃葉日紛紛，宇宙寥寥何所見？」豎如
J40nB490_p0463b20║意，云：「鐵樹花開，冰河發燄。」
J40nB490_p0463b21║元夜示眾。「梧菴監院啟請開示，試問：兩序執事齊集
J40nB490_p0463b22║麼？」參頭云：「齊集。」「各寮雜職俱到麼？」參頭云：「俱到。」「一眾
J40nB490_p0463b23║度歲華，何敢更拋沙？既為風頭稍硬，維那當云：『謝茶。』」
J40nB490_p0463b24║示眾云。「箇裡亂蓬蓬，誰識主人公？叮嚀恐損德，咄咄
J40nB490_p0463b25║怪書空。墻壁瓦礫，放大光明，黃鍾大冶，土面塵蒙。喚
J40nB490_p0463b26║那箇是主人公？任從滄海變，終不與君通。」
J40nB490_p0463b27║示眾。師垂問：「大鵬展翅蓋十洲，籬邊之物空啾啾。且
J40nB490_p0463b28║道啾啾意在於何？」一僧云：「籬邊之物空啾啾。」一僧云：
J40nB490_p0463b29║「妄想。」一僧云：「特地一場愁。」乃喝一喝，云：「雷鳴大地，聾
J40nB490_p0463b30║者不聞；月照中天，盲人莫睹。莫睹則黑白何分？不聞
J40nB490_p0463c01║則重輕豈辨？所以出言吐氣，笑殺傍觀；摸壁扶籬，焉
J40nB490_p0463c02║知大道？遇斯痼疾，誰是醫王？」顧視左右，云：「那箇不是？」
J40nB490_p0463c03║再住博山能仁寺示眾二
J40nB490_p0463c04║元旦，示眾。「舊歲去，新歲來，山門依舊向南開。相呼相
J40nB490_p0463c05║賀成何事？惹得燈籠笑破腮。笑什麼？新年本是舊年
J40nB490_p0463c06║人，不煩造作與安排。」
J40nB490_p0463c07║示眾。「扇不輟，暑炎炎，超超物外，日見優煎。鑊湯爐炭
J40nB490_p0463c08║安身，是誰解使如然？咄！是誰解使如然？」
J40nB490_p0463c09║示眾。「側聽蜾蠃囑，頻呼類我形，一朝形相似，鼓翼去
J40nB490_p0463c10║不停。先覺警冥語，當時念醒醒，幻離與幻合，等視若
J40nB490_p0463c11║浮萍。醒醒的人，日用應緣何事？」良久，云：「晝見日兮夜
J40nB490_p0463c12║見星。」
J40nB490_p0463c13║示眾。「樹將稠而鳥集，池既成而月臨。塵中誠能作主，
J40nB490_p0463c14║化外自然來賓。心王纔逐物轉，閫內日見呻吟。且作
J40nB490_p0463c15║麼得不被物轉去？沒柄鋤頭振祖道，坐看枯木鬥芳
J40nB490_p0463c16║春。」
J40nB490_p0463c17║安卞玉監院，示眾。「玉在山而木常潤，珠在淵而崖不
J40nB490_p0463c18║枯。英俊叢林傑出，聲光盈益五湖。龍吟霧起，虎嘯風
J40nB490_p0463c19║生，是何氣象？咦！秪奉一人天地貴，從教百職自陳敷。」
J40nB490_p0463c20║示眾。「日夜追考，明眼笑倒，皮下有血，倒斷宜早。且▆
J40nB490_p0463c21║考又考個甚麼？識得飯是米做，也要打破你腦。」
J40nB490_p0463c22║示眾。「諸方時時說禪，博山日日司菜。更問祖意西來，
J40nB490_p0463c23║鋤頭斸破土塊。金剛與土地揩背，笑殺明州布袋。」
J40nB490_p0463c24║示眾。舉：「米胡令僧問仰山云：『今時人還假悟也無？』仰
J40nB490_p0463c25║云：『悟即不無，怎柰落在第二頭？』米深肯之。」師云：「米胡
J40nB490_p0463c26║探竿在手，驗盡聖凡優劣；仰山向上提持，佛祖齊立
J40nB490_p0463c27║下風。接拍酬唱，足堪膾炙人口；撿點將來，未免二俱
J40nB490_p0463c28║有失。何故？道泰不傳天子令，時清休唱太平歌。」
J40nB490_p0463c29║示眾。「絕百非，離四句，坐斷兩頭中不住。大悲手眼見
J40nB490_p0463c30║難尋，鶖子叉手覓本據。等閒覷破出現成，始悔從前
J40nB490_p0464a01║向外娶。還識現成者麼？流水無心自入池，白雲投戶
J40nB490_p0464a02║還飛去。」
J40nB490_p0464a03║示眾。「三登投子，水底覓魚蹤；九上洞山，空中尋鳥跡。
J40nB490_p0464a04║直饒玄沙知痛便歸去，爭如當時不出門？未審不出
J40nB490_p0464a05║門的人有甚長處？」拂拂，云：「饑餐渴飲無餘事，日上欄
J40nB490_p0464a06║杆方啟扉。」
J40nB490_p0464a07║示眾。「老凍儂，慣脫空，喚南作北，問甕答鐘。謾言顢頇
J40nB490_p0464a08║佛性，玉石朦朧。須知一片老婆心，東山燒火西山紅。」
J40nB490_p0464a09║示眾。「如是如是，龍眠死水；不是不是，覿面千里。堪笑
J40nB490_p0464a10║流支三藏，打落達磨板齒。何故？人人本自然，何必分
J40nB490_p0464a11║皮髓？」
J40nB490_p0464a12║摘桕，因事示眾。「憐爾愚，鼓脣皮，牧樵議國儲，恐非爾
J40nB490_p0464a13║所宜。立功與立嫡，權衡有司持，譬若收烏桕，摘子先
J40nB490_p0464a14║尋枝。指揮由發縱，成功藉眾為，千搥復百拶，大地發
J40nB490_p0464a15║光輝。愚惷兒，謾癡癡，往來生死道，積骨如須彌，不肯
J40nB490_p0464a16║暫回省，安有出頭期？秪如死生不二、物我一如，又作
J40nB490_p0464a17║麼生權衡？咦！任大也須從地起，縱高爭得與天齊？」
J40nB490_p0464a18║示眾。「坡務將畢，力宜參禪，虛空扭合，密密綿綿。洗面
J40nB490_p0464a19║一朝摸著鼻，始知掘地去尋天。」
J40nB490_p0464a20║示眾。「畏寒時欲夏，苦熱復思冬。妄想能消滅，安身處
J40nB490_p0464a21║處同。雲棲師翁揭示人情絲毫無差，若論本分提持，
J40nB490_p0464a22║未免打作兩橛。畏寒欲夏、苦熱思冬的是個甚麼？妄
J40nB490_p0464a23║想倏生、能消妄想又是個什麼？貼肉汗衫能脫卻，何
J40nB490_p0464a24║妨寒熱逞風流？」
J40nB490_p0464a25║示眾。「黃金之黃，白玉之白，識取慧光，超方越格。雖然
J40nB490_p0464a26║黃白未彰，是個甚麼？莫向曾參問曾晢，從來孝子諱
J40nB490_p0464a27║爺名。」
J40nB490_p0464a28║示眾。「秪者物，也大奇，軟似金剛硬似泥。同門出入不
J40nB490_p0464a29║相識，動轉施為復何知？知混則知處類弗齊。」
J40nB490_p0464a30║起七，示眾。「安禪刻日取證，不許絲毫走作。直得晝三
J40nB490_p0464b01║夜三，昏沉妄想脫落。驀然㘞地一聲，始知從前大錯。
J40nB490_p0464b02║錯！更嫌何處不風流？特地無繩而自縛。」
J40nB490_p0464b03║送剖座元省親，示眾。「煙水百城去日長，腳跟線斷憶
J40nB490_p0464b04║生娘。此行歸省無他囑，策杖應須達本鄉。編蒲志慕
J40nB490_p0464b05║陳尊宿，向裏推爺繼石霜。金鎖玄關留不住，迥超向
J40nB490_p0464b06║背好商量。咦！月船不犯東西岸，始信篙人用意良。」
J40nB490_p0464b07║中秋，示眾。「月月，處處光輝明皎潔，更深謾教黑雲生，
J40nB490_p0464b08║萬象森羅煙霞結。煙霞結時，月在甚麼處？」良久，云：「聻。」
J40nB490_p0464b09║安兩序，示眾。「量才補職，憑誰之力？驀地相逢，應須辦
J40nB490_p0464b10║的。咄！識不識，超超物外自悠然，指揮猶勝金輪敕。」
J40nB490_p0464b11║示眾。「冬已暮，日遲遲，老猿枝上啼。祖翁舊田地，畢竟
J40nB490_p0464b12║付與誰？咦！抵雨搪風者，諸方試品題。」
J40nB490_p0464b13║首座寮秉拂
J40nB490_p0464b14║除夕，秉拂。問：「多子塔前分座後，博山今日更希奇。希
J40nB490_p0464b15║奇一句作麼生道？」師云：「燈花預報明朝喜，爆竹先傳
J40nB490_p0464b16║來歲新。」進云：「豐儉隨家即不問，烹牛度歲意如何？」師
J40nB490_p0464b17║云：「你還知滋味麼？」進云：「茶逢故舊頻添盞，琴遇知音
J40nB490_p0464b18║調轉清。」師云：「獅子窟中，果無異獸。」問：「世尊陞座默然，
J40nB490_p0464b19║師今陞座更說甚麼？」師云：「側耳，側耳。」進云：「如何是最
J40nB490_p0464b20║初句？」師云：「燈光晃耀。」進云：「如何是為人句？」師便喝。進
J40nB490_p0464b21║云：「末後一句更請垂慈。」師云：「看腳下。」進云：「謝師指示。」
J40nB490_p0464b22║師便打，乃云：「師命頻頻下薜蘿，不容靜處薩婆訶，相
J40nB490_p0464b23║逢狹路難迴避，逼向人前唱哩囉。若論個事，不涉言
J40nB490_p0464b24║詮，安容造作？直饒釋迦掩室摩竭、淨名杜口毘耶，正
J40nB490_p0464b25║眼觀來翻成多事，更乃說心說性，豈不辜負己靈？既
J40nB490_p0464b26║然如是，更說個甚麼？茲蒙和尚慈命，只得借常住茶
J40nB490_p0464b27║果打個口鼓，小盡二十九，乾坤顛倒走；大盡三十日，
J40nB490_p0464b28║烏龜鑽破壁。若委悉，高掛缽囊，參學事畢；不委悉，觸
J40nB490_p0464b29║塗成滯，展轉荊棘。眾中還有委悉者麼？爆竹聲中一
J40nB490_p0464b30║歲除，明朝又是正月一。」
J40nB490_p0464c01║元旦，秉拂。「形跡未露，獵犬難尋；頭角既彰，不可放過。
J40nB490_p0464c02║還有不放過者麼？」問：「趙州茶、雲門餅即不問，如何是
J40nB490_p0464c03║正中偏？」師云：「千年古井發祥煙。」「如何是偏中正？」師云：
J40nB490_p0464c04║「白髮老僧常入定。」「如何是正中來？」師云：「脫殼烏龜上
J40nB490_p0464c05║天台。」「如何是兼中至？」師云：「兩刃交鋒休擬議。」「如何是
J40nB490_p0464c06║兼中到？」師云：「半夜青衫不用皂。」進云：「秪如燈籠露柱
J40nB490_p0464c07║對談何事？」師云：「燈籠露柱分明說，何必叨叨再舉揚？」
J40nB490_p0464c08║乃云：「四海狼煙息，老將真自在，左轉并右旋，縱橫總
J40nB490_p0464c09║無礙，歸馬華山陽，嬾更著衣鎧。」擊拂子，云：「年來瑞氣
J40nB490_p0464c10║遍乾坤，四時八節不相悖。」
J40nB490_p0464c11║秉拂。「月照千峰白，燈燃萬戶明。分明祗者是，擬議涉
J40nB490_p0464c12║途程。還有不涉途程者麼？」問：「如何是從上來事？」師云：
J40nB490_p0464c13║「燈月交輝處，憑君仔細看。」進云：「不入驚人浪，難逢稱
J40nB490_p0464c14║意魚。」師云：「莫是稱意魚麼？」進云：「析旃檀片片皆香，截
J40nB490_p0464c15║瓊枝寸寸是玉。」師云：「爆竹喧天地，聾人爭得聞？」乃云：
J40nB490_p0464c16║「香燈廣羅列，茶果亦周備，今歲新年頭，事事實堪記。
J40nB490_p0464c17║龍池逞神通，鳳嶺演大義，引得楊岐驢，三腳忙忙地，
J40nB490_p0464c18║走到畫堂前，開口無顧忌。且道：喚什麼作大義？」以如
J40nB490_p0464c19║意打○相，云：「若向者裡薦得，此夜紅塵堆裏社舞村
J40nB490_p0464c20║歌、林下水邊逢場作戲，一一示本來面目、頭頭彰根
J40nB490_p0464c21║本妙智；脫或未然，相逢不飲空歸去，洞口桃花也笑
J40nB490_p0464c22║人。」
J40nB490_p0464c23║入室機緣
J40nB490_p0464c24║師問僧：「不識主人公，到處隨客走。識得後如何？」僧云：
J40nB490_p0464c25║「穿衣喫飯。」師云：「你是識得底人？未識底人？」僧云：「某甲
J40nB490_p0464c26║不敢向和尚眼裡撒砂。」師云：「柰者粒何？」僧禮拜，師棒
J40nB490_p0464c27║出。次一僧云：「閒持經卷倚松立，笑問客從何處來？」師
J40nB490_p0464c28║云：「我即不然。」僧云：「和尚作麼生？」師云：「到處隨客走。」
J40nB490_p0464c29║問僧：「種樹不培根，枝枯葉先落。學道不務本者如何？」
J40nB490_p0464c30║僧云：「堪為後學典型，留待別時供養。」師云：「因甚更待
J40nB490_p0465a01║別時？」僧云：「爭柰誦戒何？」師打云：「是務本？是供養？」僧云：
J40nB490_p0465a02║「早知和尚心行。」師云：「當識痛棒。」
J40nB490_p0465a03║問僧：「今生過去種，未來今日修。作麼生修？」僧云：「擬心
J40nB490_p0465a04║即錯。」師云：「恁麼則絕修去也？」僧云：「染污即不得。」師云：
J40nB490_p0465a05║「修證即不無聻？」僧擬議，師便棒。次一僧云：「日食三餐，
J40nB490_p0465a06║夜眠一宿。」師打云：「嬾漢！」僧無語。師云：「去。」次一僧云：「和
J40nB490_p0465a07║尚不得教壞人家男女。」師云：「你為甚教壞人家男女？」
J40nB490_p0465a08║僧云：「因和尚致得。」師云：「不得推惡離己。」
J40nB490_p0465a09║問僧：「數日拖蔗煎糖，己躬下事，如何體當？」僧云：「拖蔗
J40nB490_p0465a10║煎糖。」師云：「承誰恩力？」僧云：「某甲是洞下兒孫。」師云：「莫
J40nB490_p0465a11║是大唐天子及冥王麼？」僧云：「寧可截舌，不犯國諱。」師
J40nB490_p0465a12║云：「塵中雖有隱身術，爭似全身入帝鄉？」僧打傍僧一
J40nB490_p0465a13║坐具，云：「因誰致得？」師云：「誰因致得？」
J40nB490_p0465a14║問僧：「難！難！難！是遣情，難情畢竟作麼生遣？」僧云：「識得
J40nB490_p0465a15║不為冤。」師云：「未識時如何？」僧云：「急須揮劍。」師云：「上座！
J40nB490_p0465a16║犬似識者。」僧掩耳出。師云：「未動腳跟，早喫三十拄杖。」
J40nB490_p0465a17║問僧：「念地獄苦，發菩提心，菩提心作麼生發？」僧云：「念
J40nB490_p0465a18║地獄苦。」師云：「視地獄如四禪天樂底人，你還念他否？」
J40nB490_p0465a19║僧云：「喫茶去。」師云：「寒山逢拾得，拍手笑呵呵。」僧云：「嗄！」
J40nB490_p0465a20║師云：「咦！」侍者云：「白璧本無瑕，雕文恐喪德。」師云：「白璧
J40nB490_p0465a21║呈看。」者和南。師云：「瑕生也。」
J40nB490_p0465a22║問僧：「縱遇鋒刀常坦坦，假饒毒藥也閒閒。以何操履
J40nB490_p0465a23║得到此地？」僧云：「胡來胡現，漢來漢現。」師云：「胡漢不來，
J40nB490_p0465a24║現箇甚麼？」僧云：「家無白澤之圖，也無如是妖怪。」師云：
J40nB490_p0465a25║「因何致得？」僧云：「是非不到釣魚處，榮辱偏隨騎馬人。」
J40nB490_p0465a26║師云：「灼然。」
J40nB490_p0465a27║問僧：「世尊三七思惟，究竟是何心行？」僧云：「憐兒不覺
J40nB490_p0465a28║醜。」師云：「覺得山僧醜麼？」僧云：「為眾竭力，禍出私門。」師
J40nB490_p0465a29║云：「相識滿天下，同心能幾人？」僧作吐勢。師云：「城門失
J40nB490_p0465a30║火，殃及池魚。」
J40nB490_p0465b01║問僧：「實心能不改，方見松柏操。喚甚麼作實心？」僧云：
J40nB490_p0465b02║「春至百花開，秋來黃葉落。」師云：「因甚被時候轉卻？」僧
J40nB490_p0465b03║云：「坐卻白雲宗不妙。」師打云：「杖頭有眼明如日。」僧擬
J40nB490_p0465b04║進語，師云：「轉卻了也。」
J40nB490_p0465b05║問僧：「你還識羞麼？」僧云：「滿面塵埃。」師云：「昨夜底？今早
J40nB490_p0465b06║底？」僧一喝，師云：「歇馳行路，你因甚喫驚？」僧轉身一匝，
J40nB490_p0465b07║師云：「是甚麼人境界？」僧云：「是甚麼人境界？」師云：「莫是
J40nB490_p0465b08║傳麟境界？」僧復喝，師云：「除卻喝，親切道看。」僧云：「知音
J40nB490_p0465b09║不在頻頻舉。」師云：「達者須知暗裡驚。」僧云：「驚個甚麼？」
J40nB490_p0465b10║師云：「禮拜著。」
J40nB490_p0465b11║問僧：「事出主意，協和眾心，作麼生見得眾心協和處？」
J40nB490_p0465b12║僧云：「天上有星皆拱北。」師云：「世間何事聻？」僧云：「一夜
J40nB490_p0465b13║落花雨，滿城流水香。」師打云：「應喫者一棒。」
J40nB490_p0465b14║剖座元一日秉佛後，入室問訊，師曰：「秉佛事作麼生？」
J40nB490_p0465b15║師云：「靈機默運乾坤轉，寶鏡高懸星斗寒。」師云：「那邊
J40nB490_p0465b16║事聻？」元曰：「月堂照處朝君父，直扣堯階不借功。」師曰：
J40nB490_p0465b17║「未在，更道。」元扯侍僧云：「你為甚不抵對和上？」者擬議，
J40nB490_p0465b18║元打侍一掌，云：「這一掌合是堂頭老漢喫。」師云：「不柰
J40nB490_p0465b19║船何，打破斛斗。」元復掌侍云：「切忌多嘴。」便出。
J40nB490_p0465b20║粟如瀚禪師語錄卷五終