J40nB491_p0475a01║天寧法舟濟禪師剩語
J40nB491_p0475a02║參學比丘如淵大芹編次
J40nB491_p0475a03║提唱
J40nB491_p0475a04║師自金陵回，止天寧首座寮，時方丈久虛，眾請開法，
J40nB491_p0475a05║因就僧堂中設座，指座云：「曲彔木床，寶華王座，是恁
J40nB491_p0475a06║麼人，須恁麼坐」。喝一喝，陞座。拈香祝　聖罷，次拈香
J40nB491_p0475a07║云：「此一瓣香，八面玲瓏，全無縫罅，受雨露不越今時，
J40nB491_p0475a08║歷風霜偏從劫外，秪因貴重值娑婆，佛祖不曾輕著
J40nB491_p0475a09║價。且道不作賤、不作貴一句作麼生發賣？」拈起香云：
J40nB491_p0475a10║「供養前住香嚴臨濟二十五代吉菴和尚，貴圖恩怨
J40nB491_p0475a11║分明，不願續他宗派。」就坐，乃云：「世尊為開示一切眾
J40nB491_p0475a12║生本來佛性故，出現于世，三百餘會，隨諸眾生根器
J40nB491_p0475a13║所宜，漸說、頓說、密說、顯說、直說、喻說，包羅該括，無法
J40nB491_p0475a14║不備。若論本來佛性，掉棒打月畢竟不曾著到，譬如
J40nB491_p0475a15║箇傳神相似，雖傳得面目態度儼然如生，而動作謦
J40nB491_p0475a16║咳實不能也。末後在靈山會上拈起一枝花的的相
J40nB491_p0475a17║為，當時百萬人天一齊罔措，唯迦葉尊者霍然領悟，
J40nB491_p0475a18║破顏微笑，不措一辭。世尊深慶本懷，乃言：『吾以清淨
J40nB491_p0475a19║法眼、涅槃妙心、實相無相微妙正法將付於汝，汝當
J40nB491_p0475a20║護持，無令斷絕。』自後祖祖相傳、師師相授，西天四七、
J40nB491_p0475a21║東土二三，以至五宗鼎沸、列剎悠分，自古迄今，凡據
J40nB491_p0475a22║師位荷擔佛法之士，無有不是將這本來佛性離名
J40nB491_p0475a23║離相、絕思絕議，直截指示，令人悟入者也。是法平等，
J40nB491_p0475a24║無有高下。當知本來佛性，愚人與哲人平等，惡人與
J40nB491_p0475a25║善人平等，乞丐人與巨富人平等，廝養人與尊貴人
J40nB491_p0475a26║平等，博地凡夫乃至蠢動含靈，直下與三世諸佛、歷
J40nB491_p0475a27║代祖師無不平等。但為無明妄想，種種顛倒，積劫以
J40nB491_p0475a28║來，深埋厚障，致有六道升沈，千差萬別。然而本來佛
J40nB491_p0475a29║性，未嘗不在各各當人應緣遇物處堂堂出現也。昔
J40nB491_p0475a30║南天竺國異見王，嘗與波羅提尊者論佛性義，乃問：
J40nB491_p0475b01║『佛性作用幾處出現？』波羅提尊者對曰：『若出現時，當
J40nB491_p0475b02║有其八：在胎為身，處世名人，在眼曰見，在耳曰聞，在
J40nB491_p0475b03║鼻辨香，在口談論，在手執捉，在足運奔。遍現俱該沙
J40nB491_p0475b04║界，收攝在一微塵。識者知是佛性，不識喚作精魂。』王
J40nB491_p0475b05║聞說已，心即開悟。且道作麼生是異見王悟處？」舉拄
J40nB491_p0475b06║杖召大眾云：「見麼？」又卓拄杖云：「聞麼？若向這裏會得，
J40nB491_p0475b07║大眾迷的便是異見王悟的，異見王悟的便是大眾
J40nB491_p0475b08║迷的。突出無孔鐵鎚，打破上牢漆桶，更有甚事？若道
J40nB491_p0475b09║佛性在眼處、耳處，山僧運拄杖處正是業識茫茫，喚
J40nB491_p0475b10║奴作郎；若道佛性不在眼處、耳處，山僧運拄杖處亦
J40nB491_p0475b11║是業識茫茫，喚奴作郎。且道佛性畢竟在甚麼處？咄！
J40nB491_p0475b12║待三門外土山倒卓時，卻向汝等說破。」
J40nB491_p0475b13║歲朝，示眾。「茲辰日新、月新、歲新，山河大地、樓臺林苑
J40nB491_p0475b14║氣象皆新，以至東街西市，笙歌隱隱、鑼鼓喧喧，車馬
J40nB491_p0475b15║交馳、衣冠雜遝，雖遊童戲豎、長衫大袖莫不皆新，只
J40nB491_p0475b16║有衲僧家各各腳跟下本命元辰狼藉在無明妄想
J40nB491_p0475b17║之中、塵封坌裹，雖則多方求覓、勤苦施功，秪增其垢，
J40nB491_p0475b18║不能直下振動發揚、斬新呈露，盡是沉埋佛種、孤負
J40nB491_p0475b19║己靈。惜哉！有志丈夫便從今日抖擻藏識中宿熏舊
J40nB491_p0475b20║染諸惡習氣、眼見耳聞諸陳腐語，總作一束送放他
J40nB491_p0475b21║方世界，猛將所參公案斬新提起，別作一種新年活
J40nB491_p0475b22║計，不問一日、二日，一月、二月，一季、二季，乃至窮年，秪
J40nB491_p0475b23║要這一句無義味話不生滲漏，綿綿而參、密密而究，
J40nB491_p0475b24║究得到這一念子斬新裂破時，缽盂𨁝跳、杖子騰驤，
J40nB491_p0475b25║南斗七、北斗六，天旋地轉，徹底一番新去，豈不快哉？
J40nB491_p0475b26║雖然如是，且衲僧門下非新非舊這一著兒作麼生
J40nB491_p0475b27║道？」喝一喝，下座。
J40nB491_p0475b28║佛涅槃日，示眾。「世尊於雙林樹下示現涅槃，天上人
J40nB491_p0475b29║間、龍宮海藏，均分舍利起塔供養。且道是涅槃耶？是
J40nB491_p0475b30║不涅槃耶？若道是涅槃，教中道：『常在靈鷲山及餘▆
J40nB491_p0475c01║諸住處。』『我時語眾生：常在此不滅。』卻作如何理論？若
J40nB491_p0475c02║道是不涅槃，即今在甚麼處？」拈拄杖云：「世尊在拄杖
J40nB491_p0475c03║頭上放大光明、現大神通了也。若有人出來道：『和尚！
J40nB491_p0475c04║這箇是拄杖，世尊在甚麼處？』劈面便打，也怪老僧不
J40nB491_p0475c05║得。」
J40nB491_p0475c06║清明，示眾。「鷰語鶯啼，桃紅柳綠，風日晴和，春光滿目，
J40nB491_p0475c07║一般富貴江山，卻有兩般境界。山僧雖則不管閒非，
J40nB491_p0475c08║也與諸人說個間架：有的笙歌鼎沸，羅綺駢闐，人醉
J40nB491_p0475c09║處玉樓窈窕，馬嘶邊翠艸生煙；有的向楸梧塚畔、松
J40nB491_p0475c10║柏塋前，呼孃叫子，擗地號天，縱哽咽煩冤莫訴，任揮
J40nB491_p0475c11║淚悲苦難宣。這兩般人，樂者樂徹心源，苦者苦入骨
J40nB491_p0475c12║髓。山僧這裏看來，卻好個如幻法門、一相三昧。且如
J40nB491_p0475c13║何是一相三昧？」卓拄杖，云：「愁人莫向愁人說，說與愁
J40nB491_p0475c14║人愁殺人。」
J40nB491_p0475c15║四月八日，示眾。「遵布衲在藥山會中浴佛次，藥山問：
J40nB491_p0475c16║『浴甚麼佛？』衲云：『浴這個佛。』山云：『只浴得這個，且浴不
J40nB491_p0475c17║得那個。』衲云：『把將那個來。』山便歸方丈。兩個老漢境
J40nB491_p0475c18║風浩浩，這個、那個分別不少。山僧即不然，待他道：『把
J40nB491_p0475c19║將那個來。』便與驀頭一杓，管教他布衲渾身是水，永
J40nB491_p0475c20║劫不乾。且置是事，只如教中道：『如來法身淨若虛空。』
J40nB491_p0475c21║汝等諸人一杓、兩杓擬向甚麼處下手？若有下手處，
J40nB491_p0475c22║不妨舉起杓頭；若是不堪下手，莫道一杓、兩杓，一滴
J40nB491_p0475c23║也無著處。」舉杓，云：「且道這一杓向甚麼處下手？」便灌
J40nB491_p0475c24║佛云：「智水湛然滿，浴此無垢人。」
J40nB491_p0475c25║結制，示眾。「諸方叢林，三月安居，萬緣澄寂，把定重關，
J40nB491_p0475c26║銀山鐵壁，無一法從內出，無一法從外入，逼虛空直
J40nB491_p0475c27║使銷亡，捻秤鎚定教流汁。山僧這裏功用雖同，門風
J40nB491_p0475c28║卻別，且道有甚麼別？」拈拄杖，曰：「朝返三秦，暮遊百粵，
J40nB491_p0475c29║要行便行，要歇便歇，一切處無結可解，一切處無解
J40nB491_p0475c30║可結，把住也滿地冰霜，放行也一天風月。且道諸方
J40nB491_p0476a01║是？這裏是？諸方與這裏事則不同，要且法無二致。雖
J40nB491_p0476a02║然如是，若要踏著本地風光，須是將諸方與這裏的
J40nB491_p0476a03║一齊拈卻，別作箇坐斷十方的活計使得。」喝一喝，下
J40nB491_p0476a04║座。
J40nB491_p0476a05║精嚴寺佛開光，示眾。「南寺佛點眼，北寺佛放光，若作
J40nB491_p0476a06║奇特商量，大似白日著鬼。咄！且置是事，只如教中道：
J40nB491_p0476a07║『佛真法身，猶若虛空，應物現形，如水中月。』又云：『佛身
J40nB491_p0476a08║充滿於法界。』且道這光明向甚麼處點即是？」以拄杖
J40nB491_p0476a09║作點勢，云：「今佛放光明，助發實相義。」
J40nB491_p0476a10║小參。「昨日有人從五臺來報道：『五百毒龍被蟭螟蟲
J40nB491_p0476a11║一口吞卻。直得文殊大士措身無地，虛空王旁觀不
J40nB491_p0476a12║忿，震威一喝，大地山河一時倒走。』山僧聞了，無言可
J40nB491_p0476a13║辯、無理可陳，直是分疏不下。今日眾中還有定乾坤
J40nB491_p0476a14║的手段也無？若有，出來相見。」良久，擊拂子，云：「君子一
J40nB491_p0476a15║言，快馬一鞭。」
J40nB491_p0476a16║解制，示眾。「三月同遵聖制來，燈籠露柱漫相猜，今朝
J40nB491_p0476a17║剔起眉毛看，贏得虛空笑滿腮。諸上座！九十日內以
J40nB491_p0476a18║大圓覺而為伽藍，身心安居平等性智，不必更論。只
J40nB491_p0476a19║如堂中憍陳如尊者終日口忉忉地說甚麼法？」舉拂
J40nB491_p0476a20║子，云：「莫是說這個麼？諸上座！既與尊者同堂共夏，應
J40nB491_p0476a21║是同聞共見，何不出來與山僧說看？若道舌頭不動，
J40nB491_p0476a22║說個甚麼？山僧今日忍俊不禁，索性與諸上座說破。」
J40nB491_p0476a23║以拂子打一圓相，云：「廚庫走入僧堂中，山門吞卻佛
J40nB491_p0476a24║殿脊。」
J40nB491_p0476a25║晚參，示眾。「精嚴寺裏撞鐘，府譙樓上擂鼓，同時顯大
J40nB491_p0476a26║神通，穿透千門萬戶。大眾聞麼？若道不聞，爭奈鐘鼓
J40nB491_p0476a27║分明，人人有耳？若道聞，將甚麼聞？即今鼓絕鐘消，聞
J40nB491_p0476a28║的事作麼生？速道，速道。」卓拄杖，云：「黃金自有黃金價，
J40nB491_p0476a29║終不和沙賣與人。」
J40nB491_p0476a30║秋雨，示眾。「秋風淅淅秋雲作，秋雨綿綿連夜落，朝來
J40nB491_p0476b01║急雨忽傾盆，驚起臺前睡石人。石人喃喃說夢事，側
J40nB491_p0476b02║耳聽來無一字。秪為阿師性急，一棒當頭打出，忍痛
J40nB491_p0476b03║走入虛空，拍手連聲叫屈。大眾！還有為石人雪怨者
J40nB491_p0476b04║否？且作麼生是雪怨的事？」擲拄杖，云：「明日天晴，從頭
J40nB491_p0476b05║說過。」
J40nB491_p0476b06║
J40nB491_p0476b07║
J40nB491_p0476b08║
J40nB491_p0476b09║
J40nB491_p0476b10║
J40nB491_p0476b11║
J40nB491_p0476b12║
J40nB491_p0476b13║
J40nB491_p0476b14║
J40nB491_p0476b15║
J40nB491_p0476b16║
J40nB491_p0476b17║
J40nB491_p0476b18║
J40nB491_p0476b19║
J40nB491_p0476b20║
J40nB491_p0476b21║酬問
J40nB491_p0476b22║李大參鹿泉，問：「日常如何用功？」師曰：「飢時索飯，冷便
J40nB491_p0476b23║添衣。」泉曰：「此外別何所作？」師曰：「兔角杖挑潭底月，龜
J40nB491_p0476b24║毛繩縛樹頭風。」泉曰：「除卻語言文字，別道一句。」師以
J40nB491_p0476b25║扇敲爐云：「這破香爐隨老僧多年在。」泉休去。次日復
J40nB491_p0476b26║至，曰：「今日我在兜率宮來。」師曰：「兜率且置，今日彌勒
J40nB491_p0476b27║說甚麼法？」泉托起茶甌曰：「只是這個。」師亦休去。
J40nB491_p0476b28║諸苧村問：「如何得明心見性？」師拈起拂子曰：「這個是
J40nB491_p0476b29║甚麼？」村罔措，卻問師：「何年得此道？」師曰：「莫謗山僧好。」
J40nB491_p0476b30║又問：「畢竟還得否？」師曰：「不得，不得。」
J40nB491_p0476c01║因群鴉鳴，有士問曰：「那一聲好，那一聲不好？」師曰：「我
J40nB491_p0476c02║這裏摠是觀音入理之門。」
J40nB491_p0476c03║問：「萬物各具一太極，若見物時，太極在物處？在見處？」
J40nB491_p0476c04║師曰：「太極且置，你將甚麼見物？」士擬議，師曰：「若然，森
J40nB491_p0476c05║羅萬象，殺好疑在。」
J40nB491_p0476c06║楊祕圖問：「老師連日在此作甚麼？」師曰：「一物也無，當
J40nB491_p0476c07║何所作？」圖曰：「若然，即閒坐也。」師搖手曰：「不恁麼，不恁
J40nB491_p0476c08║麼。」圖曰：「如何是恁麼邊事？」師下禪床立，圖乃笑。
J40nB491_p0476c09║問曰：「道果有耶？果無耶？」師曰：「說有說無，二俱成謗。」曰：
J40nB491_p0476c10║「何以思則得之，不思則不得也？」師曰：「得個甚麼？」
J40nB491_p0476c11║問：「如何是道？」師曰：「滿口道不出。」又理前問，師曰：「一番
J40nB491_p0476c12║提起一番新。」
J40nB491_p0476c13║郡主平川郭公指壁間佛問曰：「此佛何不放光？」師曰：
J40nB491_p0476c14║「光遍十方，未曾間斷。」公曰：「我何以不見？」師曰：「又放光
J40nB491_p0476c15║也。」
J40nB491_p0476c16║因鳥過，有士問：「見的是甚麼？」師曰：「鳥。」士曰：「老師著物
J40nB491_p0476c17║也。」師拈起拄杖，曰：「這箇聻？」士罔措。師曰：「卻是汝著物。」
J40nB491_p0476c18║因掃地次，有士問曰：「下學何以上達？」師豎起笤帚，曰：
J40nB491_p0476c19║「見麼？」士曰：「見。」師曰：「下學而上達。」
J40nB491_p0476c20║問曰：「宗乘中只貴見道，見道後有何利益？」師曰：「若不
J40nB491_p0476c21║見道，千差萬別。」曰：「作麼生見？」師曰：「道若有見，萬別千
J40nB491_p0476c22║差。」
J40nB491_p0476c23║有士奕棋，問曰：「如何下手方得棋妙？」師曰：「汝向黑白
J40nB491_p0476c24║未分時下一著看。」士作下子勢，師曰：「妙手！妙手！」
J40nB491_p0476c25║師與王龍溪講次，溪曰：「老師閉口。」師曰：「閉口且從，且
J40nB491_p0476c26║道鼻孔撩天作麼生閉？」溪曰：「多口阿師。」
J40nB491_p0476c27║問：「顏子何以聞一知十？」師曰：「十是滿數。顏子天資明
J40nB491_p0476c28║粹，一處觸發，無處不通。譬如龍沾滴水，便乃沛然洪
J40nB491_p0476c29║澍。」
J40nB491_p0476c30║問：「人心何以悅義理？」師曰：「義理元是此心流出，如母
J40nB491_p0477a01║見子自然愛。」
J40nB491_p0477a02║周大尹桃村問曰：「近日看書，胸中覺有一物，莫成礙
J40nB491_p0477a03║否？」師曰：「無礙。水中月影，當體是水；心中覺相，當體是
J40nB491_p0477a04║心。公但於覺處深加體會，自然觸處虛通，感而順應。」
J40nB491_p0477a05║王一山問：「一菴先生討真心之訓，須如何討？」師曰：「須
J40nB491_p0477a06║向討處明心，不可向心上加討。心只有迷悟，元無得
J40nB491_p0477a07║失，討而有得，亦非真也。」又論陽明知行合一之訓，師
J40nB491_p0477a08║曰：「知不差即是行，行不昧即是知。只是一事，說個合
J40nB491_p0477a09║己，似費手腳了，況他說乎？」
J40nB491_p0477a10║陸五臺問：「畫前元有易否？」師曰：「若無，庖犧氏將甚麼
J40nB491_p0477a11║畫？」臺曰：「畫後如何？」師曰：「元無一畫。」臺曰：「現有六十四
J40nB491_p0477a12║卦，何得言無？」師曰：「莫著文字。」臺曰：「請師離文字發一
J40nB491_p0477a13║爻看。」師召臺，臺應諾。師曰：「這一爻從何處起？」
J40nB491_p0477a14║問：「聖人既生知，何故亦有所不知？」師曰：「聖人氣宇清
J40nB491_p0477a15║虛，現行不能籠罩，是以應用泠泠，七通八達，若生而
J40nB491_p0477a16║知也。」乃擊杖曰：「獨有這一著，不可以智知，不可以識
J40nB491_p0477a17║識耳。」又曰：「不知而知，是諸聖不思議境界。若也議而
J40nB491_p0477a18║後知，思而後覺，即外道矣。」
J40nB491_p0477a19║問：「至人無夢，何也？」師曰：「常人於現前虛幻分別境界，
J40nB491_p0477a20║不知全體是夢，認為實有，而以昏寐中想心繫念、神
J40nB491_p0477a21║識紛飛境界為實夢，所謂寤寐俱夢，夢中復作夢也。
J40nB491_p0477a22║至人於自心境界如實而知，故於現前虛幻境界，妙
J40nB491_p0477a23║用泠泠，通徹無礙，而睡夢中亦自明明而知，歷歷而
J40nB491_p0477a24║覺，所謂寤寐一如者也。故至人無夢之說，非是有無
J40nB491_p0477a25║之無，乃是無夢無非夢。夢與非夢，一而已矣。」又問：「夢
J40nB491_p0477a26║裏須臾，何以涉歷萬里？」師彈指曰：「千里萬里，總在這
J40nB491_p0477a27║裏。」
J40nB491_p0477a28║陶鴈湖問：「聖人有妄念否？」師曰：「無。」湖曰：「既無，何用兢
J40nB491_p0477a29║兢業業？」師曰：「兢兢業業，故無妄也。」
J40nB491_p0477a30║有官人問：「為政如何得無倦？」師曰：「榮辱得喪，毀譽是
J40nB491_p0477b01║非，一切不管。但虛其心，行其所無事，便無倦矣。」
J40nB491_p0477b02║問：「終日喫飯，何故不曾咬著一粒米？」師曰：「喫飯的人，
J40nB491_p0477b03║汝還曾見否？」
J40nB491_p0477b04║福州太守豹谷陳公問：「靜中有動，動中有靜，得見性
J40nB491_p0477b05║否？」師曰：「動中有靜，靜中有動，如何得見性？」谷又問，師
J40nB491_p0477b06║曰：「非動非靜處看。」谷行，師門送，谷曰：「莫外走。」師曰：「這
J40nB491_p0477b07║裏有甚內外？」谷見修船者，問曰：「既是法舟，何用修補？」
J40nB491_p0477b08║師曰：「那一隻不漏？」谷以手敲別船，師曰：「漏也，漏也。」
J40nB491_p0477b09║問：「二乘涅槃何以為不了義？」師曰：「為伊有涅槃相，一
J40nB491_p0477b10║向住著，是以不了。如來涅槃不出不沒，應用縱橫而
J40nB491_p0477b11║無所住。」
J40nB491_p0477b12║二守師泉劉公至，拈拄杖問曰：「這箇是誰的？」師曰：「是
J40nB491_p0477b13║貧道的。」泉曰：「既是師的，因甚在我手中？」師曰：「將拄杖
J40nB491_p0477b14║來，即向公說。」泉度拄杖，師接杖云：「公的在甚麼處？」泉
J40nB491_p0477b15║以手整冠，師曰：「別道！別道！」泉笑而起。少頃，泉指几上
J40nB491_p0477b16║草，問傍僧碧潭曰：「這草名甚麼？」潭曰：「吉祥。」泉曰：「還有
J40nB491_p0477b17║吉祥者否？」潭以足按地曰：「此處最吉祥也。」泉曰：「師子
J40nB491_p0477b18║窟中果無異獸。」
J40nB491_p0477b19║居士指達磨像問曰：「達磨面壁，意旨如何？」師曰：「何不
J40nB491_p0477b20║問取達磨？」士曰：「達磨何在？」師轉身面壁。士曰：「何不答
J40nB491_p0477b21║話？」師曰：「劍已去矣。」
J40nB491_p0477b22║問：「何名如來？」師曰：「無所從來，亦無所去，故名如來。」曰：
J40nB491_p0477b23║「爭奈理會不來？」師曰：「理會不來，亦無所去。」
J40nB491_p0477b24║問：「如何得不被酒困？」師曰：「知被困者，元不曾困。」曰：「只
J40nB491_p0477b25║如范文正公酒後愈加嚴謹，如何？」師曰：「亦被酒困。」
J40nB491_p0477b26║施靜齋問：「一切法從這裏流出，是否？」師喝曰：「一切法
J40nB491_p0477b27║且置，如何是這裏？」齋以扇擊椅，師曰：「居士曾到這裏
J40nB491_p0477b28║麼？」齋拂袖便出（即無趁禪師是也）。
J40nB491_p0477b29║湖州別駕熊南沙問：「設有人將劍來取師頭，師還躲
J40nB491_p0477b30║避否？」師曰：「若有不眨眼底將軍，便有不怕死底和尚。」
J40nB491_p0477c01║沙作揮劍勢，師放身便倒。沙曰：「好個阿師，死在劍下。」
J40nB491_p0477c02║師起來呵呵大笑曰：「作麼？作麼？」
J40nB491_p0477c03║居士問：「四方上下有窮盡否？」師曰：「公試返觀，自己心
J40nB491_p0477c04║量有窮盡否？」士良久曰：「實無窮盡。」師曰：「世界亦然。」又
J40nB491_p0477c05║問：「地獄是實有否？」師曰：「凡作了惡，歷歷自知，雖經久
J40nB491_p0477c06║遠，憶持不忘，便是業鏡自心。明知是惡，不能自釋，便
J40nB491_p0477c07║是閻羅法王。心地不空，地獄實有。心若空了，地獄隨
J40nB491_p0477c08║空。」
J40nB491_p0477c09║嚴少渠問：「諸法從不思議流出，不思議從甚麼處流
J40nB491_p0477c10║出？」師曰：「措大家。」問：「恁麼事作麼又問？」師曰：「不辭答汝，
J40nB491_p0477c11║恐涉言詮。」
J40nB491_p0477c12║問：「此心何以能辨是非？」師曰：「心無取捨，能辨是非。如
J40nB491_p0477c13║鏡無塵，能彰白黑。」
J40nB491_p0477c14║海道劉公舉茶甌問曰：「此是甚麼茶？」師曰：「謾公不得。」
J40nB491_p0477c15║劉再徵之，師喚侍者接茶甌去。
J40nB491_p0477c16║唐司冠一菴問：「如何是本覺？」師曰：「昨離甚處？」菴曰：「湖
J40nB491_p0477c17║州。」茶至，師拱手，菴便接。師曰：「恁麼分明，猶更問在。」菴
J40nB491_p0477c18║點首。
J40nB491_p0477c19║張樵溪曰：「設遇驚恐之事，心還動否？」師曰：「動。」溪曰：「何
J40nB491_p0477c20║以驗修行之力？」師曰：「若不動，便入枯禪。唯其觸著便
J40nB491_p0477c21║知，撥著便動，而禍福利害，漠然如浮雲之過太虛，便
J40nB491_p0477c22║是修行之力。」
J40nB491_p0477c23║問：「無眼耳鼻舌身意，意旨如何？」師曰：「父母未生前，道
J40nB491_p0477c24║得一句即答。」
J40nB491_p0477c25║僧問：「如何是佛？」師曰：「三十二相，八十種好。」僧曰：「此是
J40nB491_p0477c26║報化佛，如何是法身佛？」師曰：「莫著相。」又問：「如何是法？」
J40nB491_p0477c27║師曰：「玉軸琅函非是法，闍黎問處太分明。」曰：「不會。」師
J40nB491_p0477c28║召闍黎，僧應諾。師曰：「又道不會。」又問：「如何是僧？」師曰：
J40nB491_p0477c29║「衲衣擁雪千山外，錫杖拖雲四海中。」曰：「還有向上事
J40nB491_p0477c30║否？」師曰：「向下也無，說甚向上？」又問：「如何是道？」師曰：「天
J40nB491_p0478a01║下衲僧行不到。」曰：「還有到者麼？」師曰：「錯。」曰：「乞垂方便。」
J40nB491_p0478a02║師便打。又問：「如何是和尚家風？」師曰：「竿木隨身，逢場
J40nB491_p0478a03║作戲。」曰：「請師拈出。」師便喝。又問：「如何是本分事？」師展
J40nB491_p0478a04║兩手，良久曰：「會麼？」曰：「不會。」師曰：「爭解恁麼道？」又問：「如
J40nB491_p0478a05║何是祖師西來意？」師曰：「近前來，向汝道。」僧近前，師曰：
J40nB491_p0478a06║「添香著。」僧添香了，又問，師喝曰：「這漆桶！」又問：「達磨未
J40nB491_p0478a07║來時如何？」師曰：「古鏡分明含萬象。」曰：「來後如何？」師曰：
J40nB491_p0478a08║「萬象分明古鏡中。」曰：「用來作麼？」師曰：「祖師若不來，埋
J40nB491_p0478a09║沒古鏡。」又問：「四大離散時如何？」師豎起拳曰：「這箇不
J40nB491_p0478a10║屬四大。」又問：「佛佛授手，祖祖相傳，不審傳箇甚麼？」師
J40nB491_p0478a11║曰：「蘇盧蘇盧，悉利悉利。」
J40nB491_p0478a12║沙彌問：「如何是不立文字的佛法？」師召沙彌，彌應諾。
J40nB491_p0478a13║師曰：「涉甚麼文字？」彌曰：「不會。」師曰：「賴汝不會，汝若有
J40nB491_p0478a14║個會處，文字紛紛。」
J40nB491_p0478a15║溪上坐次，僧問：「如何是隨波逐浪句？」師曰：「兩岸春風
J40nB491_p0478a16║香不斷，一溪流水落花新。」僧曰：「爭奈學人不會。」師曰：
J40nB491_p0478a17║「蜻蜓飛尚緩，蛺蝶舞偏忙。」僧曰：「和尚將境示人。」師震
J40nB491_p0478a18║威一喝，僧禮拜。師曰：「未在，更道。」僧無語。師曰：「啼得血
J40nB491_p0478a19║流無用處，不如緘口過殘春。」
J40nB491_p0478a20║
J40nB491_p0478a21║
J40nB491_p0478a22║
J40nB491_p0478a23║
J40nB491_p0478a24║
J40nB491_p0478a25║
J40nB491_p0478a26║
J40nB491_p0478a27║
J40nB491_p0478a28║
J40nB491_p0478a29║
J40nB491_p0478a30║
J40nB491_p0478b01║普說
J40nB491_p0478b02║「大凡參學之士，盡謂無常迅速，生死事大，不憚勤勞，
J40nB491_p0478b03║參尋知識，決擇正因，圖脫生死，往往多被逆順境緣
J40nB491_p0478b04║因循流轉，不知不覺過了二三十年，業識茫茫，無本
J40nB491_p0478b05║可據，一旦火風分散，宛轉漂零，依前混在生死海中，
J40nB491_p0478b06║頭出頭沒，人天鬼畜都無自由，卻與不曾參學之人
J40nB491_p0478b07║等無有異。其故何也？病在最初為生死之心不真不
J40nB491_p0478b08║切，而所遇師德不青不黃，不問學者如何若何，汎將
J40nB491_p0478b09║平生在冊子上記持的相似言語向伊胡說一上。學
J40nB491_p0478b10║者既無切心，復不具眼，以心意識一時領會，便道佛
J40nB491_p0478b11║法不過如此，不復知有本分鉗鎚，縱使遇之，他亦不
J40nB491_p0478b12║識，一向在意根下思量卜度，扶籬摸壁，禾莠不分，金
J40nB491_p0478b13║鋀莫辨。有認昭昭靈靈六塵緣影以為本命元辰，呈
J40nB491_p0478b14║拳豎指，揚眉瞬目，不自知其非者；有認黑山下、鬼窟
J40nB491_p0478b15║裏閉眉合眼，冥冥蒙蒙，以為靜勝三昧而耽味者；有
J40nB491_p0478b16║馳騁文字，漁獵見聞，將他先聖糟粕之餘咀來嚼去，
J40nB491_p0478b17║意識依通，不更求妙悟者；有的見祖師門牆高峻，不
J40nB491_p0478b18║能鑽仰，以自見處引他世典理性諸文，漫證宗乘，非
J40nB491_p0478b19║思議法，外以重附儒紳，內以輕印徒屬，使人天諸乘
J40nB491_p0478b20║皆無定趣，而祖道西來番為孟浪，縱有悔悟之時，業
J40nB491_p0478b21║已不能改者；有的認無明現量為即心自性，有的認
J40nB491_p0478b22║放曠不拘為隨緣無礙，以至破律儀、毀禁戒、無忌憚
J40nB491_p0478b23║者；又有多少焦芽敗種，被邪師外道毒氣所傷，不堪
J40nB491_p0478b24║救者。嗚呼！佛法到此，豈不深可悲痛也哉！山僧今日
J40nB491_p0478b25║事不獲已，引古人見道因緣，與大眾證據去也。昔道
J40nB491_p0478b26║明禪師趁及六祖將奪衣缽，因提掇不動，乃曰：『我為
J40nB491_p0478b27║法來，非為衣也，唯冀開示。』祖曰：『汝但斂念，善惡都莫
J40nB491_p0478b28║思量，自然得入清淨心體。』明稟語，祖曰：『不思善，不思
J40nB491_p0478b29║惡，正恁麼時，阿那個是明上座本來面目？』明當下大
J40nB491_p0478b30║悟，遍身流汗，泣禮數拜，曰：『如人飲水，冷煖自知。』百丈
J40nB491_p0478c01║大師侍馬祖，行次，見一群野鴨飛過，祖曰：『是甚麼？』丈
J40nB491_p0478c02║曰：『野鴨子。』祖曰：『甚麼處去也？』丈曰：『飛過去也。』祖遂把
J40nB491_p0478c03║丈鼻搊，負痛失聲，祖曰：『又道飛過去也。』丈於言下大
J40nB491_p0478c04║悟。大珠禪師參馬祖，祖問：『來此擬須何事？』珠曰：『來求
J40nB491_p0478c05║佛法。』祖曰：『自家寶藏不顧，拋家散走作麼？』珠曰：『阿那
J40nB491_p0478c06║個是慧海寶藏？』祖曰：『即今問我者是汝寶藏，一切具
J40nB491_p0478c07║足，更無少欠，使用自在，何假外求？』珠於言下頓悟，自
J40nB491_p0478c08║心不由知覺。水潦和尚參馬祖，問：『如何是西來的的
J40nB491_p0478c09║意？』祖曰：『禮拜著。』水潦纔禮拜，被祖當胸踏倒，遂大悟，
J40nB491_p0478c10║起來拍手呵呵大笑，曰：『也大奇！也大奇！百千三昧、無
J40nB491_p0478c11║量妙義，秪向一毫頭上識得根源去也。』敢問大眾：如
J40nB491_p0478c12║何是四位尊宿悟處？眉橫鼻直，人人是同，不可謂古
J40nB491_p0478c13║人別有奇特事也。」卓拄杖，云：「拄杖子忍俊不禁，為大
J40nB491_p0478c14║眾說破了也。且道拄杖子說個甚麼？咄！若於山僧喝
J40nB491_p0478c15║下見得，便見四尊宿悟處，便踏著本地風光，不被一
J40nB491_p0478c16║切賢聖熱瞞，便不墮如上種種惡知見窠臼中；如其
J40nB491_p0478c17║未委，須是參取個方便法門始得。千七百則葛藤，俱
J40nB491_p0478c18║是古人入道方便之門。近來真師隱遁，宗社寂寥，唯
J40nB491_p0478c19║是念佛一門直截簡易，諸方衲子參禪念佛者蓋十
J40nB491_p0478c20║人而九矣。教中道：『人身難得，中國難生，佛法難遇。』現
J40nB491_p0478c21║前緇白大眾以丈夫身生太平世，仗佛餘光熏聞大
J40nB491_p0478c22║法，非可容易。人生百歲，七十者稀，中間修短不齊，報
J40nB491_p0478c23║緣多故，一息不返，便是來生。無常卒然難可預定，今
J40nB491_p0478c24║以非容易之身處難預定之日，豈不深可憂懼而猛
J40nB491_p0478c25║省乎哉？諸仁者！正好趁四大強健、眾苦未到之時，直
J40nB491_p0478c26║將一句阿彌陀佛把做一件天大的大事頓在面前：
J40nB491_p0478c27║南無阿彌陀佛。隨又追云：念佛的是誰？如是逼拶之
J40nB491_p0478c28║時，念念不間斷，念念無異緣，一切苦樂逆順境界、千
J40nB491_p0478c29║態萬狀現在前時，此念佛心無少轉動，無少退屈，如
J40nB491_p0478c30║握一柄金剛王寶劍相似，諸貪嗔癡、妄想顛倒、虛偽
J40nB491_p0479a01║習氣盤據六根門首，內牽外應，為賊媒者，不問過去、
J40nB491_p0479a02║現在、未來，一齊斬斷，單單只是個念佛之心，如大風
J40nB491_p0479a03║輪，如大火聚，一切物存著不得，一切物向傍不得，山
J40nB491_p0479a04║河大地都盧是阿彌陀清淨法身，明暗色空徹底是
J40nB491_p0479a05║念佛人普光明藏。如是念時，孜孜尒，兀兀尒，念來念
J40nB491_p0479a06║去，日久月深，驀忽間懸崖失腳，和個念的啐地斷去，
J40nB491_p0479a07║便見淨穢兩邦無異無別，高低九品無欠無餘，十萬
J40nB491_p0479a08║億土不隔毫端，諸上善人常相圍繞，金地寶池遍在
J40nB491_p0479a09║微塵剎土，風林水鳥深譚不二圓音，阿彌陀佛從來
J40nB491_p0479a10║奉覲。達磨祖師一場㦬懡。到這裏，佛祖尚且不可奈
J40nB491_p0479a11║何，何處更有生死可得？生死不可得，則涅槃不可得；
J40nB491_p0479a12║生死、涅槃不可得，則眾生不可得、諸佛不可得，淨土、
J40nB491_p0479a13║穢土亦不可得。沒量大人不妨於不可得處熾然往
J40nB491_p0479a14║生，成就佛道，他方此界廣度含生。雖然如是，須知向
J40nB491_p0479a15║上更有三世諸佛盡力道不得的句在。且道作麼生
J40nB491_p0479a16║是三世諸佛盡力道不得的句？」擲拄杖云：「諦聽！諦聽！」
J40nB491_p0479a17║
J40nB491_p0479a18║
J40nB491_p0479a19║
J40nB491_p0479a20║
J40nB491_p0479a21║頌古
J40nB491_p0479a22║世尊初生，一手指天，一手指地，周行七步，目顧四
J40nB491_p0479a23║方云：「天上天下，唯吾獨尊。」頌曰：
J40nB491_p0479a24║日生月落古乾坤，錦繡常明劫外春，分手一時輕攪
J40nB491_p0479a25║動，二千年後尚煙塵。
J40nB491_p0479a26║世尊陞座，文殊白椎云：「諦觀法王法，法王法如是。」
J40nB491_p0479a27║世尊便下座。頌曰：
J40nB491_p0479a28║寶王陞處真風露，百萬人天方快睹，可憐表裏舊山
J40nB491_p0479a29║河，都向文殊椎下破。
J40nB491_p0479a30║世尊因外道問云：「不問有言，不問無言。」世尊據坐，
J40nB491_p0479b01║外道讚曰：「世尊大慈，開我迷雲，令我得入。」作禮而
J40nB491_p0479b02║去。後阿難問佛：「外道有何所證，而言得入？」世尊曰：
J40nB491_p0479b03║「如世良馬，見鞭影而行。」頌曰：
J40nB491_p0479b04║外道雙埋陷虎機，恰逢師子振全威，干戈不動山河
J40nB491_p0479b05║定，無限盲人穩步歸。
J40nB491_p0479b06║梁武帝問初祖曰：「如何是聖諦第一義？」祖曰：「廓然
J40nB491_p0479b07║無聖。」帝曰：「對朕者誰？」祖曰：「不識。」帝不領悟。頌曰：
J40nB491_p0479b08║廓然無聖絕機輪，打破重關百萬門，雨過落花紅滿
J40nB491_p0479b09║地，行人猶自不知春。
J40nB491_p0479b10║三聖問雪峰云：「透網金鱗以何為食？」峰云：「待汝出
J40nB491_p0479b11║網來向汝道。」聖云：「千五百人善知識，話頭也不識。」
J40nB491_p0479b12║峰云：「老僧住持事繁。」頌曰：
J40nB491_p0479b13║透網金鱗已俊哉，漁人猶自下鉤來，金鱗插羽驚雷
J40nB491_p0479b14║外，鼓掉翻從別浦回。
J40nB491_p0479b15║子湖云：「子湖有一狗子，上取人頭，中取人心，下取
J40nB491_p0479b16║人腳，擬議即喪身失命。」頌曰：
J40nB491_p0479b17║子湖堂前一狗子，渾身劍戟為牙齒。多少銅頭鐵額
J40nB491_p0479b18║人，來到子湖門下死。笑倒東村王大哥，伎倆全無不
J40nB491_p0479b19║奈何。
J40nB491_p0479b20║興化因後唐莊宗幸河北，詔化問曰：「朕取中原，獲
J40nB491_p0479b21║得一寶，未曾有人酬價。」師曰：「請陛下寶看。」帝以兩
J40nB491_p0479b22║手舒襆頭腳，師曰：「君王之寶，誰敢酬價？」頌曰：
J40nB491_p0479b23║中原至寶果然收，一段清光映襆頭，不是親遭興化
J40nB491_p0479b24║老，至今高價有誰酬。
J40nB491_p0479b25║趙州因僧問：「狗子還有佛性也無？」州云：「無。」僧曰：「上
J40nB491_p0479b26║至諸佛，下至螻蟻，皆有佛性，狗子因甚麼卻無？」州
J40nB491_p0479b27║云：「為伊有業識在。」又僧問：「狗子還有佛性也無？」州
J40nB491_p0479b28║云：「有。」僧曰：「既有，為甚麼入這皮袋裏來？」州云：「知而
J40nB491_p0479b29║故犯。」頌曰：
J40nB491_p0479b30║趙州狗子無，東壁挂葫蘆；趙州狗子有，面南看北斗。
J40nB491_p0479c01║未能一鏃破雙關，多少痴人隨語走。
J40nB491_p0479c02║南陽忠國師一日喚侍者，者應諾。如是三喚，者三
J40nB491_p0479c03║諾。國師曰：「將謂吾孤負汝，卻是汝孤負吾。」頌曰：
J40nB491_p0479c04║國師三喚響如雷，侍者連聲亦俊哉。卻憐杜宇空啼
J40nB491_p0479c05║血，一片春光喚不回。
J40nB491_p0479c06║馬祖不安。院主問：「和尚近日尊候如何？」祖曰：「日面
J40nB491_p0479c07║佛，月面佛。」頌曰：
J40nB491_p0479c08║日面月面，飛星掣電。前溪一陣回風，流出桃花萬片。
J40nB491_p0479c09║監院卻負馬祖，馬祖不負監院。
J40nB491_p0479c10║德山擔《金剛疏鈔》出蜀，至澧陽，路逢一婆子賣餅，
J40nB491_p0479c11║山息肩買餅。點心婆指擔問云：「何物？」山云：「《金剛疏
J40nB491_p0479c12║鈔》。」婆云：「吾聞經中道：過去心不可得，現在心不可
J40nB491_p0479c13║得，未來心不可得。未審上座點那箇心？」山無語，遂
J40nB491_p0479c14║指往龍潭，問曰：「久嚮龍潭，及乎到來，潭又不見，龍
J40nB491_p0479c15║又不現。」潭引身曰：「子親到龍潭。」頌曰：
J40nB491_p0479c16║德山老漢，獨行無伴。婆子一拶，通身流汗。當時點處
J40nB491_p0479c17║即翻身，何須更到龍潭畔。
J40nB491_p0479c18║百丈每上堂，有一老人隨眾聽法，眾退，老人不退。
J40nB491_p0479c19║丈問：「汝何人也？」曰：「吾非人，過去迦葉佛時曾住此
J40nB491_p0479c20║山，因學人問：『大修行人還落因果也無？』某甲對云：
J40nB491_p0479c21║『不落因果。』遂五百生墮野狐身。今請代一轉語，貴
J40nB491_p0479c22║脫野狐身。」丈云：「汝但問。」老人問：「大修行人還落因
J40nB491_p0479c23║果也無？」丈云：「不昧因果。」老人於言下大悟，作禮曰：
J40nB491_p0479c24║「某已脫野狐身。」頌曰：
J40nB491_p0479c25║不落不昧，莫生忌諱。師子咬人，韓盧逐塊。夜半蒼龍
J40nB491_p0479c26║吸海乾，天吳海若俱逃避。野狐身，野狐身，從來墮脫
J40nB491_p0479c27║皆三昧。
J40nB491_p0479c28║南泉因兩堂爭貓兒，泉提起貓曰：「道得即救取貓
J40nB491_p0479c29║兒，道不得即斬卻也。」眾無對，泉便斬之。趙州自外
J40nB491_p0479c30║歸，泉舉前話，州乃脫草履安頭上而出，泉曰：「汝適
J40nB491_p0480a01║來若在，卻救得貓兒也。」頌曰：
J40nB491_p0480a02║提起霜刀正令行，兩堂有眼只如盲。趙州特地呈高
J40nB491_p0480a03║手，爭奈來提陣後兵。
J40nB491_p0480a04║百丈再參馬祖，祖於禪床角取拂子示之，丈曰：「只
J40nB491_p0480a05║遮箇？更別有？」祖乃放舊處，曰：「你已後將甚麼為人？」
J40nB491_p0480a06║丈卻取拂子示之，祖曰：「只這箇？更別有？」丈以拂子
J40nB491_p0480a07║挂舊處，祖振威一喝。丈後謂眾曰：「佛法不是小事，
J40nB491_p0480a08║老僧昔日被馬大師一喝，直得三日耳聾。」黃蘗聞
J40nB491_p0480a09║舉，不覺吐舌。頌曰：
J40nB491_p0480a10║江西一喝定綱宗，三日非唯百丈聾，直得鐵圍山倒
J40nB491_p0480a11║走，至今消息不教通。
J40nB491_p0480a12║洞山冬夜果子次，問泰首座曰：「有一物，上拄天，下
J40nB491_p0480a13║拄地，黑似漆，常在動用中，動用中收不得。且道過
J40nB491_p0480a14║在什麼處？」座曰：「過在動用中。」山云：「侍者掇退果卓。」
J40nB491_p0480a15║頌曰：
J40nB491_p0480a16║拄天拄地黑如漆，動用之中收不得。首座當時失卻
J40nB491_p0480a17║眸，堂堂大路生荊棘。
J40nB491_p0480a18║洞山示眾云：「夏末秋初，兄弟或東去西去，直須向
J40nB491_p0480a19║萬里無寸草處去始得。」又云：「萬里無寸草處且作
J40nB491_p0480a20║麼生去？」後有僧舉似石霜，霜云：「出門便是草。」僧回
J40nB491_p0480a21║舉似山，山云：「大唐國裏能有幾人？」頌曰：
J40nB491_p0480a22║出門道路正迢迢，踏著山蹊禍便招，若是腳跟親點
J40nB491_p0480a23║地，從教萬里盡蓬蒿。
J40nB491_p0480a24║牛頭栖石室，有百鳥銜花之異。四祖付法後，百鳥
J40nB491_p0480a25║不復銜花。頌曰：
J40nB491_p0480a26║昔年家富盡來親，今日無親秪為貧。自是主人行處
J40nB491_p0480a27║別，非關百鳥不知春。
J40nB491_p0480a28║逼得優曇劫外開，宗師密語似驚雷。菴前風月依然
J40nB491_p0480a29║在，百鳥銜花不更來。
J40nB491_p0480a30║湧泉欣因唐武宗廢教，在院看牛，疆、德二禪客於
J40nB491_p0480b01║路次見泉騎牛不識，乃云：「蹄角甚分明，爭奈騎者
J40nB491_p0480b02║不識。」泉驟牛而去。二禪客憩樹下煎茶，泉回下牛，
J40nB491_p0480b03║乃問二禪客：「近離甚處？」云：「那邊。」泉曰：「那邊事作麼
J40nB491_p0480b04║生？」禪客提起茶甌。泉曰：「此猶是這邊事，那邊事作
J40nB491_p0480b05║麼生？」二人無對。泉曰：「莫道騎者不識好。」頌曰：
J40nB491_p0480b06║漫道騎牛不識牛，茶甌能放不能收。雖然蹄角分明
J40nB491_p0480b07║在，野草青青滿地愁。
J40nB491_p0480b08║疏山聞大溈安和尚示眾云：「有句無句，如藤倚樹。」
J40nB491_p0480b09║特入嶺到彼，值溈泥壁，便問：「承聞和尚有言：『有句
J40nB491_p0480b10║無句，如藤倚樹。』是否？」曰：「是。」曰：「忽然樹倒藤枯，句歸
J40nB491_p0480b11║何處？」溈放下泥盤，呵呵大笑，歸方丈，曰：「某甲三千
J40nB491_p0480b12║里賣卻布單，特為此事而來，何得相弄？」溈喚侍者：
J40nB491_p0480b13║「取二百錢與這上座去。」遂囑曰：「向後有獨眼龍為
J40nB491_p0480b14║子點破在。」後聞婺州明招謙和尚出世（謙眇一目），徑往
J40nB491_p0480b15║禮拜，招問：「甚處來？」曰：「閩中來。」曰：「曾到大溈否？」曰：「到。」
J40nB491_p0480b16║曰：「大溈有何言句？」遂舉前話，招曰：「溈山可謂頭正
J40nB491_p0480b17║尾正，秪是不遇知音。」師亦不省，復問：「樹倒藤枯，句
J40nB491_p0480b18║歸何處？」招曰：「卻使溈山笑轉新。」師於言下大悟，乃
J40nB491_p0480b19║曰：「溈山原來笑裏有刀。」遙禮悔過。頌曰：
J40nB491_p0480b20║大笑呵呵放下盤，家珍盡底付君看，卻憐未具仙陀
J40nB491_p0480b21║眼，猶更栖栖說布單。
J40nB491_p0480b22║笑裏吹毛快露鋒，遭逢還似不遭逢。黃金爪下翻身
J40nB491_p0480b23║轉，賴遇明招獨眼龍。
J40nB491_p0480b24║藥山采薪歸，僧指腰下刀曰：「鳴剝剝的是箇甚麼？」
J40nB491_p0480b25║山拔刀作斫勢，僧忽悟。頌曰：
J40nB491_p0480b26║鳴剝剝兮都漏泄，霜刀元是并州鐵。斫著堂前露柱
J40nB491_p0480b27║腰，石人頂上流鮮血。
J40nB491_p0480b28║六祖風幡因緣。頌曰：
J40nB491_p0480b29║不是幡兮不是風，扶桑夜半日輪紅。都緣輕把家私
J40nB491_p0480b30║廢，落賺兒孫箇箇窮。
J40nB491_p0480c01║
J40nB491_p0480c02║
J40nB491_p0480c03║
J40nB491_p0480c04║
J40nB491_p0480c05║
J40nB491_p0480c06║
J40nB491_p0480c07║
J40nB491_p0480c08║
J40nB491_p0480c09║
J40nB491_p0480c10║
J40nB491_p0480c11║讚頌
J40nB491_p0480c12║釋迦讚
J40nB491_p0480c13║四十九年，三百餘會。口海滔天，雷音震地。直至于今
J40nB491_p0480c14║猶鼎沸，剛道不曾談一字。贏得兒孫滿大唐，脫空箇
J40nB491_p0480c15║箇無巴鼻。
J40nB491_p0480c16║文殊讚
J40nB491_p0480c17║電眸炯炯，雲鬢垂垂。賺善財飽經煙水，瞞文僖特舉
J40nB491_p0480c18║玻璃。是文殊，非文殊，金毛師子奮全威。稽首如空，七
J40nB491_p0480c19║佛之師。
J40nB491_p0480c20║普賢讚
J40nB491_p0480c21║大行願王，全無神變，念念攀緣，新新不倦。普眼在紅
J40nB491_p0480c22║蓮座畔，怪底難逢；善財行毛孔剎中，驢年可遍。君不
J40nB491_p0480c23║見，象王迴處好風光，物物齊彰菩薩面。
J40nB491_p0480c24║觀音讚
J40nB491_p0480c25║金剛三昧，普門圓通，極三際小彈指頃，括沙界一微
J40nB491_p0480c26║塵中，熱惱邊灑天甘露，冤苦處吹吉祥風，是謂以大
J40nB491_p0480c27║悲幢無礙解脫，現一切眾生喜見慈容，為舟為楫，於
J40nB491_p0480c28║生死瀑流之中而響應無窮者也。
J40nB491_p0480c29║達磨讚
J40nB491_p0480c30║六宗電掃渾遊戲，東來要展撩天鼻，秪圖平地活埋
J40nB491_p0481a01║人，不知觸忤梁皇諱。從此摧弓棄箭，慚惶滿面，賴遇
J40nB491_p0481a02║神光，雪中覷見。白日青天拖閃電，安心一句雖方便。
J40nB491_p0481a03║惹動干戈連赤縣，千載餘風猶未殄。
J40nB491_p0481a04║諸經頌
J40nB491_p0481a05║華嚴經頌（因桐岡禪人禮經請）
J40nB491_p0481a06║毘盧遮那佛華藏，十處十會一際法。一會含攝一切
J40nB491_p0481a07║會，一切法入一法中。不起于座遍十方，十方塵剎同
J40nB491_p0481a08║時遍。一一塵中諸佛剎，清淨眾會莊嚴海。譬如因陀
J40nB491_p0481a09║羅網珠，重重無盡互含入。過去無始劫波前，至盡未
J40nB491_p0481a10║來劫後際。相續無間熾然說，文字句義悉平等。如是
J40nB491_p0481a11║廣大法界經，具足在一微塵內。如一塵內法界經，一
J40nB491_p0481a12║切塵內經悉然。是為佛華毗盧藏，一切眾生咸具有。
J40nB491_p0481a13║妄想顛倒所覆纏，全身在中自不覺。汝今景彼功德
J40nB491_p0481a14║山，生死洄流屹然住。此法界海修多羅，過去多生已
J40nB491_p0481a15║熏習。今於如來法末世，建立無畏法寶幢。頂及兩肘
J40nB491_p0481a16║兩膝輪，現前禮拜毗盧藏。當其任運禮拜時，諸根諸
J40nB491_p0481a17║塵遍法界。根等周遍法界時，此毗盧藏隨周遍。一身
J40nB491_p0481a18║遍禮一切經，一切身禮經無盡。出過諸天供養雲，咸
J40nB491_p0481a19║從汝身五輪湧。十住十行十回向，十度十地及等覺，
J40nB491_p0481a20║遍法界海普賢門，一禮拜中盡融攝。何況日月歲數
J40nB491_p0481a21║中，念念敬禮曾無間。念念開顯毗盧門，悲智行網恒
J40nB491_p0481a22║無盡。海印三昧汝當入，游泳無邊妙香水。妙香水海
J40nB491_p0481a23║叵思議，我說其義如蚊飲。
J40nB491_p0481a24║讀般若經妙相品
J40nB491_p0481a25║妙相是相，僧繇莫狀。妙相非相，森羅萬像。佛祖從來
J40nB491_p0481a26║無伎倆，八字眉毛橫眼上。
J40nB491_p0481a27║讀寶積經
J40nB491_p0481a28║眾生在煩惱，諸佛證法寶。彼此不差殊，悟迷分醜好。
J40nB491_p0481a29║清風匝地來，白日明杲杲。於此若生疑，東村問王老。
J40nB491_p0481a30║一字奇特經
J40nB491_p0481b01║一字何曾有，今披一字經。柳中鸚鵡語，雪裏鷺鷥行。
J40nB491_p0481b02║諸法本無經
J40nB491_p0481b03║諸法本無，此經元有。不落言思，作師子吼。今朝拈起
J40nB491_p0481b04║貝多看，頗覺如來面皮厚。
J40nB491_p0481b05║閱大藏經完滿
J40nB491_p0481b06║龍藏五千篇，佛法全無有。秪這爛葛藤，多少人遭手？
J40nB491_p0481b07║六六三十六，七七四十九。總為手中筌，鯉魚當面走。
J40nB491_p0481b08║雜頌
J40nB491_p0481b09║華藏世界圖
J40nB491_p0481b10║百千香水海，萬億蓮華藏。一一相攝入，如光如影像。
J40nB491_p0481b11║二十重剎塵，於何有邊量？重重盡在一塵中，廣大細
J40nB491_p0481b12║微同一相。
J40nB491_p0481b13║太極圖
J40nB491_p0481b14║量含太虛，理圓性覺。彌滿混融，寂寥昭廓。多少名人，
J40nB491_p0481b15║錯下註腳。
J40nB491_p0481b16║堅密軒
J40nB491_p0481b17║堅密軒中事，佛祖說不出。非堅非不堅，非密非不密。
J40nB491_p0481b18║見者眼拍盲，入者身命失。借問是何宗，九九八十一。
J40nB491_p0481b19║恕堂忠禪師像
J40nB491_p0481b20║欠應世緣，有超方略，氣貌安閒，風情洒落。曾參朴實
J40nB491_p0481b21║頭禪，慣用龜毛兔角，莫輕這箇阿師，鼻孔無人摸索。
J40nB491_p0481b22║梅谷墨禪師乞語
J40nB491_p0481b23║形山有一寶，尋常多不識。梅花谷裏人，一笑知端的。
J40nB491_p0481b24║能呈鎮海珠，解獻荊王璧。拈卻凡聖心，掃空真妄跡。
J40nB491_p0481b25║大地無一塵，大海無一滴。今我說伽陀，龜毛添數尺。
J40nB491_p0481b26║
J40nB491_p0481b27║
J40nB491_p0481b28║
J40nB491_p0481b29║
J40nB491_p0481b30║
J40nB491_p0481c01║偈
J40nB491_p0481c02║有嘲予好談，以偈自解。
J40nB491_p0481c03║終日喃喃無可說，萬像森羅同曲折。朝來石女唱伽
J40nB491_p0481c04║陀，惱得虛空面門裂。全提句子更淆訛，早是山僧懶
J40nB491_p0481c05║饒舌。
J40nB491_p0481c06║贈王左江居士
J40nB491_p0481c07║默默無言意若何，不知何處自盤窩。若將無事為無
J40nB491_p0481c08║事，無事還如有事多。
J40nB491_p0481c09║答西丘笑菴竺源諸子問
J40nB491_p0481c10║道本無為豈屬修，有修頭上更添頭。虛空若使還加
J40nB491_p0481c11║柄，野草閒花正好愁。
J40nB491_p0481c12║將謂衣中有寶珠，衣穿方信寶珠無。前年尚有無珠
J40nB491_p0481c13║說，今日無珠說也無。
J40nB491_p0481c14║內不尋思外不求，大千沙界一毫收。塵塵剎剎蓮華
J40nB491_p0481c15║藏，認著依然是外頭。
J40nB491_p0481c16║人人心上古彌陀，末法人中不信多。念念他方求佛
J40nB491_p0481c17║去，不知念念是彌陀。
J40nB491_p0481c18║閒居四首和墨林
J40nB491_p0481c19║活計只隨緣，山邊與水邊。問余何所作，叉手向君前。
J40nB491_p0481c20║小小一菴居，心寬自有餘。夜來江月照，內外摠空虛。
J40nB491_p0481c21║細草堪敷座，垂蘿便作門。雖無車馬客，長對聖賢文。
J40nB491_p0481c22║頭白骨稜嶒，重嵒曳杖登。有人山下望，應道石梁僧。
J40nB491_p0481c23║潔山一宿辭去
J40nB491_p0481c24║永嘉一宿覺，潔山一宿禪。聖凡無異法，今古亦同然。
J40nB491_p0481c25║水月明虛相，風林領妙詮。莫言傳有法，無法是真傳。
J40nB491_p0481c26║示雪洲坐禪
J40nB491_p0481c27║坐禪秪為明心性，不明心性坐何禪？坐若便為禪道
J40nB491_p0481c28║了，石頭成佛已多年。
J40nB491_p0481c29║工夫不間四威儀，聽板聞鐘好下疑。打破未生時面
J40nB491_p0481c30║目，卻來爐畔受鉗鎚。
J40nB491_p0482a01║節堂辭去
J40nB491_p0482a02║子今辭去勿塗糊，佛法從來徹底無。但得無無無亦
J40nB491_p0482a03║掃，閒忙逆順摠工夫。
J40nB491_p0482a04║示冬谿牧牛
J40nB491_p0482a05║諸緣放下一心休，好看溈山水牯牛，倘有犯人苗稼
J40nB491_p0482a06║處，只須輕把索頭收。
J40nB491_p0482a07║收來放去著心情，生處調馴熟處生。鼻孔驀然和索
J40nB491_p0482a08║斷，平田淺草任縱橫。
J40nB491_p0482a09║橫拈寶劍凜生秋，說甚溈山牧甚牛？疆宇肅清歸去
J40nB491_p0482a10║也，將軍端不為封侯。
J40nB491_p0482a11║山居
J40nB491_p0482a12║青山層疊水潺湲，小搆茅菴學住山，火種刀耕能稍
J40nB491_p0482a13║給，不須持缽到人間。
J40nB491_p0482a14║白雲非是有心期，冉冉相隨過小溪，歸到菴中雲亦
J40nB491_p0482a15║到，數聲啼鳥夕陽低。
J40nB491_p0482a16║山迥林深月到遲，雲嵒磬響定回時，一篇佛法無人
J40nB491_p0482a17║薦，剛被松間子鶴窺。
J40nB491_p0482a18║蘿薜成門掣不開，深林曲徑少人來。晚來風起雲飛
J40nB491_p0482a19║動，無數松花點翠苔。
J40nB491_p0482a20║竹鑪火熾茶初熟，衲子敲門飯正香，自喜同聲無異
J40nB491_p0482a21║響，不將佛法更商量。
J40nB491_p0482a22║茶罷相將一杖藜，偶逢樵客立移時。憑君莫向人間
J40nB491_p0482a23║說，此處多應世未知。
J40nB491_p0482a24║示宜興證無為
J40nB491_p0482a25║汝來求我法，我法但隨緣。坐臥經行處，無非祖佛禪。
J40nB491_p0482a26║非空非是有，非正亦非偏。的的真頭面，泠泠日用邊。
J40nB491_p0482a27║示學者誦金剛經
J40nB491_p0482a28║金剛般若波羅蜜，都從性海中流出。若將文字認為
J40nB491_p0482a29║經，恰似盲人看白日。
J40nB491_p0482a30║和雲東詠雨
J40nB491_p0482b01║雨聲歷歷敲窗急，好片虛空不沾濕。音聲自性不思
J40nB491_p0482b02║議，剛把虛空盡收拾。
J40nB491_p0482b03║雨聲歷歷敲窗急，舜若多神耳通濕。從教日炙與風
J40nB491_p0482b04║吹，有甚工夫去收拾。
J40nB491_p0482b05║陶侍御見湖論知字
J40nB491_p0482b06║知知知是妄，妄在豈真知？知到無知後，心花吐萼時。
J40nB491_p0482b07║弔谷泉禪師
J40nB491_p0482b08║分手忽多時，淪亡更可悲。行孤緇素仰，詩好縉紳推
J40nB491_p0482b09║陽羨龕何在，龍淵塚漫遺。秪應名不死，長作後人師。
J40nB491_p0482b10║聞董蘿石訃
J40nB491_p0482b11║數年不見寄詩篇，此夕聞君了世緣。想得去來心已
J40nB491_p0482b12║斷，藤蘿依舊石門前。
J40nB491_p0482b13║示璇月溪
J40nB491_p0482b14║自性天真佛，還從自性求。諸根施妙用，要自一機抽。
J40nB491_p0482b15║有法非為法，無修乃是修。始終無退轉，定入聖賢流。
J40nB491_p0482b16║焚香
J40nB491_p0482b17║數日無人過，焚香獨自居。敝裘遮幻妄，粗飯補飢虛。
J40nB491_p0482b18║北里笙竿動，南鄰鼓樂餘。若論真受用，應是不如予。
J40nB491_p0482b19║樂閒誦心經有省
J40nB491_p0482b20║之子工夫密用中，等閒不露一針鋒。今朝笑裏通消
J40nB491_p0482b21║息，熨斗煎茶銚不同。
J40nB491_p0482b22║過古溪禪師塔院
J40nB491_p0482b23║道人遷化後，花落寺門閒。人見聽經鹿，如今在別山。
J40nB491_p0482b24║贈靜愛山
J40nB491_p0482b25║愛山愛水未須誇，寂靜心中吐妙花。一炷定香飄几
J40nB491_p0482b26║案，數聲清磬發煙霞。
J40nB491_p0482b27║睡覺
J40nB491_p0482b28║月轉星移睡正濃，誰家痴犬吠茅叢？分明只是西風
J40nB491_p0482b29║響，將謂人來在此中。
J40nB491_p0482b30║示老者
J40nB491_p0482c01║身體龍鍾雪滿頭，資生世念不能休。如何四大將離
J40nB491_p0482c02║散，前路漫漫卻未憂。
J40nB491_p0482c03║示少年
J40nB491_p0482c04║學道還須年少身，每因年少誤青春。若言年少堪憑
J40nB491_p0482c05║仗，荒塚應無年少人。
J40nB491_p0482c06║示滄萬川
J40nB491_p0482c07║萬派都從一派流，萬川還到海中收。看得真源無滴
J40nB491_p0482c08║水，青天湛湛月輪秋。
J40nB491_p0482c09║語溪後學比丘明聞攷訂
J40nB491_p0482c10║天寧法舟濟禪師剩語（終）
J40nB491_p0482c11║
J40nB491_p0482c12║
J40nB491_p0482c13║
J40nB491_p0482c14║
J40nB491_p0482c15║
J40nB491_p0482c16║
J40nB491_p0482c17║
J40nB491_p0482c18║
J40nB491_p0482c19║
J40nB491_p0482c20║
J40nB491_p0482c21║
J40nB491_p0482c22║
J40nB491_p0482c23║
J40nB491_p0482c24║
J40nB491_p0482c25║
J40nB491_p0482c26║
J40nB491_p0482c27║
J40nB491_p0482c28║
J40nB491_p0482c29║
J40nB491_p0482c30║
J40nB491_p0483a01║法舟濟和尚行狀
J40nB491_p0483a02║師諱道濟，字法舟，生思賢里張氏。少爽拔，未嘗入鄉
J40nB491_p0483a03║校，而義辯宿成，為里中所異。年十八，忽猛省，白父母
J40nB491_p0483a04║求出俗，勿許，遂日夜坐，不事生產。又三年，潛入天寧
J40nB491_p0483a05║寺為行者。時默堂宣禪師受寶月和尚法印，歸自繁
J40nB491_p0483a06║昌，法筵龍象，蹌蹌濟濟，師服勤之餘，多所諮訪。久之，
J40nB491_p0483a07║詣東禪依昂公薙染。昂法叔吉菴祚禪師者，默堂子
J40nB491_p0483a08║也，知見精確，而道行清苦，師折節事之。古德入道因
J40nB491_p0483a09║緣，朝夕參叩，以為不至古人休歇田地不止。偶行廊
J40nB491_p0483a10║廡間，聞佛殿磬響，豁然契悟。尋趨方丈，菴望見，笑曰：
J40nB491_p0483a11║「子著賊也。」師曰：「賊已收下。」曰：「贓在甚處？」師振坐具，曰：
J40nB491_p0483a12║「狼藉，狼藉。」曰：「這掠虛漢，狼藉個甚麼？」師喝一喝，便歸
J40nB491_p0483a13║眾。菴喜，印可之。繼謁古印、雲峰諸師，日益深奧。至長
J40nB491_p0483a14║安覺王寺，受請為第一座，室中秉拂橫機無所讓，武
J40nB491_p0483a15║林諸名山宿學宗老氣為之索，師年方二十八也。由
J40nB491_p0483a16║武林還桂錫龍淵景德寺，寺當杭、蘇要衝，於是議募
J40nB491_p0483a17║米飯，十方衲子言出響從，檀施傾委。師應機演化，雷
J40nB491_p0483a18║動電激，章縫緇素諸乞言者憧憧然，川陸並湊，殆無
J40nB491_p0483a19║虛日。閱三年，徙鹽官俱胝故院，尋徙武康雙髻禪菴。
J40nB491_p0483a20║嘉靖初，中貴人張永請出世金陵安隱，僧問：「如何是
J40nB491_p0483a21║安隱境？」師曰：「三山半落青天外，二水中分白鷺洲。」又
J40nB491_p0483a22║問：「如何是安隱家風？」師曰：「石虎山前鬥，泥牛水底眠。」
J40nB491_p0483a23║僧曰：「不會。」師曰：「用會作麼？」上堂，舉拂子召大眾云：「見
J40nB491_p0483a24║麼？」又擊拂子云：「聞麼？既是舉起便見，擊著便聞，妙真
J40nB491_p0483a25║如藏，非思非議，應用泠泠。奇哉！奇哉！汝諸人自不丈
J40nB491_p0483a26║夫，顧乃傍人門戶，求知求見，韜晦家珍，甘為寒乞，將
J40nB491_p0483a27║謂諸聖別有奇特事也。廣額屠兒颺下屠刀，便云：『我
J40nB491_p0483a28║是千佛一數。』豈有曲折作知見耶？丈夫子何不恁麼
J40nB491_p0483a29║便擔荷去？」其指法徑要，大都類此。由金陵抵陽羨，堵
J40nB491_p0483a30║司城，館諸園，參承之士麇從景附，戶外之屨恒滿。由
J40nB491_p0483b01║陽羨還檇李，雲寄天寧暨靈光諸剎，所至倡率同志
J40nB491_p0483b02║為圓覺期，諸有緣者觀感興起，而鑪錘之間築著鼻
J40nB491_p0483b03║孔者，時有之矣。繼又買舟南湖，信風而舵，不決攸往，
J40nB491_p0483b04║舟之所向，歡聲載途，舟之所背，罔不自失。舟三年棄
J40nB491_p0483b05║去，入湖之弁山居之，復自弁山歸天寧禪堂，遂終老
J40nB491_p0483b06║焉。師為人氣韻疏逸，而禮度閒雅，律身之謹，造次瑣
J40nB491_p0483b07║屑，動循規檢，祈寒盛暑，操執無少替。蔬果錢帛之入，
J40nB491_p0483b08║必以均同居，同居之人春風披拂，不自知其意之消
J40nB491_p0483b09║也。性恬靜，未嘗誤干謁，隨緣遷轉，前後二十餘所，解
J40nB491_p0483b10║包之後，不更出門戶。處大眾，析大疑無礙之辭，波騰
J40nB491_p0483b11║雲涌，夜以繼日，曾不少惓，而燕閑之日，泊然危坐，若
J40nB491_p0483b12║不解語者，此其大凡也。師持祕章，旦晚嚴甚。先是，俱
J40nB491_p0483b13║胝院廢，有井故甘美，又利浴繭，偶孕婦就洗，致震雷
J40nB491_p0483b14║墜石以覆，且百年矣。師至，嘅曰：「院破可完，井石不可
J40nB491_p0483b15║起，非食所也。」以咒禱之，試一撼，石走以側，再撼之，不
J40nB491_p0483b16║復走，因得半井。至于今，里人誇之。其居雙髻，以堂濱
J40nB491_p0483b17║池也，每晨夜誦，有蛙跳池上，及窗而息，若注聽者。經
J40nB491_p0483b18║止，咯咯跳入水，如是者逾月。居天寧堅密軒，時有梵
J40nB491_p0483b19║僧來，師假榻相與禪寂。夜二鼓，見三神人，峨冠緋衣，
J40nB491_p0483b20║雍雍而入。師怪問之，皆曰：「吾伽藍神也，以二師入深
J40nB491_p0483b21║禪定，故來謁耳。」已遂不見。其之弁山，弁山泉故竭，將
J40nB491_p0483b22║他徙，旦視之，泉滿矣。感通類又若此。倭之變，所居堂
J40nB491_p0483b23║客兵喧溷，堂左有隙地，諸士友為搆別室以棲之。自
J40nB491_p0483b24║是任真而放，雅同流俗，嬉笑怒罵，縱橫自調，而人不
J40nB491_p0483b25║能測矣。庚申之秋，寢疾且革，或勸起坐，或請說偈，師
J40nB491_p0483b26║曰：「此皆文飾，非無事也。」以手搖曳而逝，年七十有四。
J40nB491_p0483b27║坐五十二夏。溯寶月至于臨濟，師為二十六世，緇白
J40nB491_p0483b28║受教蓋千餘人，入室弟子如淵、大芹輩，僅數十人耳。
J40nB491_p0483b29║茶毗後，塔其骨于別室中南嚮。別室今廣為禪悅堂，
J40nB491_p0483b30║而塔如故。所說法語偈頌等若干言，門人正雨輩今
J40nB491_p0483c01║亦鋟梓。於乎！師言與行事，蓋無忝於禪宗。昔之能振
J40nB491_p0483c02║禪宗者，言有述，行有銘，率假重於當代聞人，故能施
J40nB491_p0483c03║於後世。今吳聞人甲天下，而門下未有能致片言之
J40nB491_p0483c04║榮，以謨不朽，則門下之罪也。或曰：「璨大師終身不言
J40nB491_p0483c05║姓氏，而其光逾熾，何哉？」由是言之，則吾儕謨報先師
J40nB491_p0483c06║以垂不朽者，蓋有在矣！蓋有在矣！
J40nB491_p0483c07║嘉靖四十二年秋朔門人方澤和南謹狀
J40nB491_p0483c08║
J40nB491_p0483c09║
J40nB491_p0483c10║
J40nB491_p0483c11║
J40nB491_p0483c12║
J40nB491_p0483c13║（直隸蘇州府吳縣　佛弟子朱袞，奉為
J40nB491_p0483c14║先考衍禧參軍　先妣徐氏孺人，捐貲敬刻
J40nB491_p0483c15║法舟和尚語錄一卷。
J40nB491_p0483c16║釀雲丘淨孝助板，長洲金日升書，金陵蔣成榮刻。
J40nB491_p0483c17║天啟乙丑僧自恣日，　姑蘇兜率園　識。）
J40nB491_p0483c18║
J40nB491_p0483c19║
J40nB491_p0483c20║
J40nB491_p0483c21║
J40nB491_p0483c22║
J40nB491_p0483c23║
J40nB491_p0483c24║
J40nB491_p0483c25║
J40nB491_p0483c26║
J40nB491_p0483c27║
J40nB491_p0483c28║
J40nB491_p0483c29║
J40nB491_p0483c30║
J40nB491_p0484a01║宗門一著子，惟貴眼正。殺活之機，
J40nB491_p0484a02║如舟放狂浪中，縱橫自在；又如獅
J40nB491_p0484a03║子王食獸，了無剩肉。若也悟處
J40nB491_p0484a04║不真、入處不正，未免傷風犯手，得
J40nB491_p0484a05║不畏乎？法舟和尚向磬聲邊摸得
J40nB491_p0484a06║些子，如龍得水，便興波作浪，活卓無
J40nB491_p0484a07║依，應機撇脫，猶春風之在花柳，
J40nB491_p0484a08║轉見新鮮。彼時雙髻峰安頓何
J40nB491_p0484a09║國土中？不識曾見此老一面否？
J40nB491_p0484a10║徑山千指菴圓信跋