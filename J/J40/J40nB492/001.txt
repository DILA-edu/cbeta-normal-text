J40nB492_p0485a01║刊萬峰和尚語錄舊序
J40nB492_p0485a02║萬峰和尚。蚤歲於虎跑室中得其肉。壯歲於伏龍室
J40nB492_p0485a03║中得其髓。自是通身慶快。徹骨清涼。無一絲毫為障
J40nB492_p0485a04║為礙。爾後張鋪席於蔚嶠。開飯店於嵩山。不假文字。
J40nB492_p0485a05║不資語嘿。單單以一色本分草料接人。而四方來者
J40nB492_p0485a06║如歸。不舍晝夜。室中得指明心者莫知其數。嗣法立
J40nB492_p0485a07║宗者列布山川。化緣既終。其徒齡山壽上人。捧此帙
J40nB492_p0485a08║過苕溪之上。見示於稿室稿室即合爪加額焚香。三
J40nB492_p0485a09║復既而掩卷而謂齡山曰老師已和盤托出。盡在此
J40nB492_p0485a10║書矣正是活人之丹殺人之藥故其胸中流出。一一
J40nB492_p0485a11║高玅。使天目正宗。伏龍的派。二十年後話當大行。或
J40nB492_p0485a12║問余何以知之。曰我知言。洪武癸亥秋季月吉日前
J40nB492_p0485a13║淨慈稿室翁弘智題
J40nB492_p0485a14║語是謗。嘿是誑。語嘿向上有事在。今觀萬峰蔚禪師
J40nB492_p0485a15║舉古驗今語錄。所謂言言見諦。句句朝宗。一一皆是
J40nB492_p0485a16║胸襟流出。浚天目正派之深。得伏龍心髓之奧。如金
J40nB492_p0485a17║翅擘海直取龍吞。燃龍猛膏變連山石。斯之謂歟。然
J40nB492_p0485a18║語嘿向上事。非頂𩕳具眼者莫能辯之。其嗣法弟子
J40nB492_p0485a19║茲欲刊行於世。遠來請題於上。余見其誠。故書之。
J40nB492_p0485a20║阿育王山弘辯崇裕時年八十
J40nB492_p0485a21║從上宗師應機接物。直是斬釘截銕。初不以言句示
J40nB492_p0485a22║人。至如雲門大師說法。如雲如雨。猶不許記錄其語。
J40nB492_p0485a23║懼屬流布也。今萬峰蔚公禪師出天目之門。入伏龍
J40nB492_p0485a24║之室。一出世住山。即菴居中吳垂三十年。履真踐實。
J40nB492_p0485a25║吳人多服其化。而登其門者可謂駢肩縈跡但隨機
J40nB492_p0485a26║開導。未嘗以言句形於紙筆。其徒華首座私錄其語。
J40nB492_p0485a27║間以示予。請識其後。予聞此老末後一段光明尤為
J40nB492_p0485a28║卓異。宜乎吳人家繪其像而敬事之。所錄之語特其
J40nB492_p0485a29║土苴緒餘耳。雖然道本無言。因言顯道。讀是錄者。忽
J40nB492_p0485a30║然築著磕著。洞見此老心肝五臟。未必無其人也。故
J40nB492_p0485b01║為書之。
J40nB492_p0485b02║洪武癸亥春前住天界全室叟宗泐書
J40nB492_p0485b03║
J40nB492_p0485b04║姑蘇信士萬應鵬捐資重刻
J40nB492_p0485b05║萬峰禪師語錄一冊計字一萬七千六百板
J40nB492_p0485b06║刻增書三項共銀六兩二錢所冀見聞披讀
J40nB492_p0485b07║咸悟祖心獲福無窮傳燈不盡
J40nB492_p0485b08║
J40nB492_p0485b09║
J40nB492_p0485b10║板藏鄧蔚萬峰禪院流通
J40nB492_p0485b11║
J40nB492_p0485b12║
J40nB492_p0485b13║
J40nB492_p0485b14║
J40nB492_p0485b15║
J40nB492_p0485b16║
J40nB492_p0485b17║
J40nB492_p0485b18║
J40nB492_p0485b19║
J40nB492_p0485b20║
J40nB492_p0485b21║
J40nB492_p0485b22║
J40nB492_p0485b23║
J40nB492_p0485b24║
J40nB492_p0485b25║
J40nB492_p0485b26║
J40nB492_p0485b27║
J40nB492_p0485b28║
J40nB492_p0485b29║
J40nB492_p0485b30║
J40nB492_p0485c01║萬峰和尚語錄
J40nB492_p0485c02║參學比丘　　　　　普壽　　　集
J40nB492_p0485c03║萬峰十一世嗣法嫡孫法藏　較重梓
J40nB492_p0485c04║住蘭溪州嵩山開堂上堂拈香祝聖云。此香爇向爐
J40nB492_p0485c05║中。端為祝延　今上聖壽。恭願三千大千世界盡屬
J40nB492_p0485c06║華封。百億萬億須彌咸歸正化。次拈香云。奉為伏龍
J40nB492_p0485c07║山聖壽禪寺佛慧圓鑒千巖和尚用酬法乳之恩。
J40nB492_p0485c08║就座千聖難明不了因。代代相傳古到今。今日嵩山
J40nB492_p0485c09║重舉似。鐵樹花開別是春。向無影樹下打眠宏開飯
J40nB492_p0485c10║店。於虛空背上經行大闡宗乘。塵塵剎剎全彰。物物
J40nB492_p0485c11║頭頭合轍。擊碎魔王窠臼。斷送衲子命根。不作奇特
J40nB492_p0485c12║商量。不作玄妙解會。直得淨名杜口共贊昇平。巖頭
J40nB492_p0485c13║密啟咸宣至化。正恁麼時。開堂祝聖報恩句子作麼
J40nB492_p0485c14║生道。良久云。一片定光暉宇宙。直教萬國奉君恩。
J40nB492_p0485c15║上堂舒兩手云。大開方便門。便從這裏入。復握雙拳
J40nB492_p0485c16║云。閉卻牢關說家裏話。且道不開不閉一句又作麼
J40nB492_p0485c17║生道。良久斂僧伽黎下座。
J40nB492_p0485c18║施主請說大法。陞座良久云。三世諸佛如是說。歷代
J40nB492_p0485c19║祖師如是說。天下老和尚如是說。嵩山道者亦如是
J40nB492_p0485c20║說。若有不如是說者。與他三十棒。若有如是說者亦
J40nB492_p0485c21║與他三十棒。何故。卓拄杖一下云。嵩山門下令不虛
J40nB492_p0485c22║行。下座上堂現成公案不肯承當。卻向嵩山追求何
J40nB492_p0485c23║物。若言求佛。汝即是佛。若言求道。道無可道。若言求
J40nB492_p0485c24║法。法本無法。切莫妄想。時有僧問。佛法即不問。如何
J40nB492_p0485c25║是嵩山境。師云。四面好山擎日月。一湖秋水浸青天。
J40nB492_p0485c26║問。如何是境中人。師云。三仙描不就。終不與君傳。問
J40nB492_p0485c27║如何是目前事。師云眉毛眼上橫。問莫不是他安身
J40nB492_p0485c28║處麼。師云錯認定盤星。進云。爭奈觀山觀水何。師云。
J40nB492_p0485c29║觀外如幻。觀內亦然。去此二途。汝作麼生觀。僧無對
J40nB492_p0485c30║師乃云。只如老子道內觀其心。心無其心。外觀其形。
J40nB492_p0486a01║形無其形。遠觀其物。物無其物。三者既悟。唯見於空。
J40nB492_p0486a02║亦是吾宗金鎖玄關之難。何況觀山觀水觀佛觀法。
J40nB492_p0486a03║所以道不是目前法。亦非目前事。且道是個甚麼。喝
J40nB492_p0486a04║一喝。卓拄杖下座。
J40nB492_p0486a05║示眾。舉古德云。溪聲便是廣長舌山色無非淨法身。
J40nB492_p0486a06║堪笑古人猶在聲色裏作活計。要見清淨法身太遠
J40nB492_p0486a07║在。既不在聲色裏。畢竟在甚麼處會麼。良久云。須知
J40nB492_p0486a08║更在青山外。
J40nB492_p0486a09║設齋示眾。舉古德云。不見三頭六臂。卻能拈匙放箸。
J40nB492_p0486a10║也大奇也大奇。拈拄杖指左邊一指云。這裏是山。那
J40nB492_p0486a11║裏是水。又指右邊一指云。遮裏是水。那裏是山舉拄
J40nB492_p0486a12║杖云。這箇是拄杖子。主在甚麼處。向這裏一一見得
J40nB492_p0486a13║明白。許你有口堪喫飯。然雖恁麼。亦未見他三頭六
J40nB492_p0486a14║臂在。且道那裏見得。拈拄杖一齊打散。
J40nB492_p0486a15║正月初一示眾云。月頭是初一。光明漸漸出。月尾是
J40nB492_p0486a16║三十。光明何處覓。假饒老釋迦。也道拈不出。拈得出。
J40nB492_p0486a17║萬事畢。大眾若有人道得。出來道看。如無。嵩山與你
J40nB492_p0486a18║諸人露箇消息。舒兩手云。我見燈明佛。本光瑞如此。
J40nB492_p0486a19║下座。
J40nB492_p0486a20║一日有二僧來參。師問云。那裏來。僧云。隴西來。師云。
J40nB492_p0486a21║我聞隴西有鸚鵡是否。進云是。師云。還會吟詩作賦
J40nB492_p0486a22║麼。進云會。師云。吟甚麼詩。試道看。僧無對。師打一棒
J40nB492_p0486a23║云妄語漢。汝不從隴西來。師云。第二員道看。僧作舞
J40nB492_p0486a24║勢。師云。是即是。爭奈上大人丘乙己。
J40nB492_p0486a25║示眾（以拂子打圓相）云。天地未分。日月未明這一著子。觀時
J40nB492_p0486a26║無物。聽時無聲。無色無聲。如天常清。如空常明。聖凡
J40nB492_p0486a27║俱泯。生滅全沉。動靜不生。非假非真。了無邊表。亦無
J40nB492_p0486a28║昇沉。空空寂寂。絕見絕聞。你還識麼。若向這裏得箇
J40nB492_p0486a29║消息。便可與三世諸佛同一眼見。同一耳聞。歷代祖
J40nB492_p0486a30║師一口所宣。一音演暢。放光動地。亙古亙今。開迷情
J40nB492_p0486b01║之眼目。洗執垢之塵心。轉萬物為自己。轉自己為萬
J40nB492_p0486b02║物。融通法界。變化山川。說凡說聖。說有說空。說權說
J40nB492_p0486b03║實。俱無障礙。亦不滯於空寂。亦不沉於有無。亦不墮
J40nB492_p0486b04║於凡聖。亦不落於生死。放行把住。機輪互換。出沒捲
J40nB492_p0486b05║舒。縱橫妙用。法法全彰。建立也在我。掃蕩也在我。我
J40nB492_p0486b06║為法王。於法自在。若也悟處不真。見處不實。執凡執
J40nB492_p0486b07║聖。說是說非。沉空守寂。盡是生死垢心。輪迴根本。如
J40nB492_p0486b08║今多見叢林中有一等兄弟家終日說禪。自不識禪。
J40nB492_p0486b09║終日說法。自不識法。終日說般若。自不識般若。諸仁
J40nB492_p0486b10║者。還要識般若麼。莫是德山棒臨濟喝麼。莫是香嚴
J40nB492_p0486b11║上樹雪峰輥毬麼。莫是雲門胡餅趙州吃茶麼。所以
J40nB492_p0486b12║道。是法非思量分別之所能解。大丈夫漢。不可匆匆
J40nB492_p0486b13║草草。迷頭認影。埋沒自己靈光。辜負先聖垂慈之妙。
J40nB492_p0486b14║佛祖無傳而傳之法。無得而得之心。此心此法頭頭
J40nB492_p0486b15║合轍。處處逢源。何以。將心捉心。以佛覓佛。若能如是。
J40nB492_p0486b16║轉無交涉。如今要得徹去。嵩山與汝露箇消息。（豎拂子云）
J40nB492_p0486b17║是佛是法是心是道。是照是用是主是賓。（作圓相云）非佛
J40nB492_p0486b18║非法非心非道。非照非用非主非賓。馬大師云。即心
J40nB492_p0486b19║即佛。不是心不是佛不是物。正為此也。向這裏見得
J40nB492_p0486b20║明白。方是吾家種草。臨濟兒孫。只如法眼和尚問修
J40nB492_p0486b21║山主。毫釐有差天地懸隔。師兄作麼生會。修云。毫釐
J40nB492_p0486b22║有差天地懸隔。法眼云。恁麼會又爭得。修云。某甲只
J40nB492_p0486b23║與麼。和尚又作麼生。法眼云。毫釐有差天地懸隔。修
J40nB492_p0486b24║於此有省。保寧勇禪師頌云。石城親切問同參。不語
J40nB492_p0486b25║東西便指南。明暗兩條來往路。依稀屈曲在煙嵐。二
J40nB492_p0486b26║大老。一人面南看北斗。一人步行騎水牛。嵩山即不
J40nB492_p0486b27║然（以拂子打圓相）云。寥寥自在本無說。寂寂空空豈礙留。蕩
J40nB492_p0486b28║蕩悠悠無可立。心心不易絕玄鉤。
J40nB492_p0486b29║因僧論禪教。示眾云。如來妙道難解難知。靈山會上
J40nB492_p0486b30║五千退席。大覺世尊愍物垂慈。開演三車誘引諸子。
J40nB492_p0486c01║出離火宅。然後但以大乘而為度脫。若總不說。不為
J40nB492_p0486c02║眾生普施妙道。若別有說。反令眾生隨於諸有。經云。
J40nB492_p0486c03║一切諸世尊。皆說一乘道。我有方便力。開示三乘法。
J40nB492_p0486c04║世尊如是剖露。太煞老婆心切。後學初機不知聖意。
J40nB492_p0486c05║往往沉於語言之下。不能體會玄微。徒觀標月之指。
J40nB492_p0486c06║不睹當天之月。遂以語言文字為礙。醍醐上味翻成
J40nB492_p0486c07║毒藥。豈不聞世尊云。為了此事更無餘事。為你學人
J40nB492_p0486c08║不明自己是佛。向外馳求。先聖以慈愍故。遞相出興。
J40nB492_p0486c09║遞相傳授。開方便門。示真實相。或威或慈。或擒或縱。
J40nB492_p0486c10║或隱或顯。或棒或喝。頭頭顯露。處處全彰。即要當人
J40nB492_p0486c11║直下領會玄旨。不得已而為之。卻將蜜棗子換汝苦
J40nB492_p0486c12║葫蘆。水潦和尚見馬大師欲伸問間。被馬祖一腳踏
J40nB492_p0486c13║翻。起來呵呵大笑百千法門。無量妙義。即向一毫頭
J40nB492_p0486c14║上識得根源。了了分明。若也住心觀靜。舉心外照。攝
J40nB492_p0486c15║心內澄。凝心入道。總是無風匝匝之波。我此一門只
J40nB492_p0486c16║貴利根上智領之於二言之下。若也世智辯聰。縱然
J40nB492_p0486c17║通得一大藏教。乃至九經十七史。諸子百家。只嬴得
J40nB492_p0486c18║口頭滑。於本分事遠之遠矣。士大夫有留心意於此
J40nB492_p0486c19║者多謂佛道懸曠。久受勤苦。乃可得成。又謂千生學
J40nB492_p0486c20║威儀。萬劫學細行。如何博地凡夫便得入手。此皆自
J40nB492_p0486c21║推一座須彌山一障障了。豈不見黃山谷道人問道
J40nB492_p0486c22║晦堂。因論吾無隱乎爾。山谷於是瞥地。張無垢居士
J40nB492_p0486c23║初見靈隱明。善權清。久之不契。及登妙喜之門。因論
J40nB492_p0486c24║但知格物。不知物格。頓悟厥旨。世出世間得人憎無
J40nB492_p0486c25║出遮些子。如水行地中。無往而非水。若謂水專在是
J40nB492_p0486c26║此澄清大海。惟認一浮漚目為全潮。若果得此事入
J40nB492_p0486c27║手。只消一滴便可興波作浪。全卷全舒。全起全滅。盡
J40nB492_p0486c28║浮幢王剎海皆具吾一滴中矣。倘或不然。只守澄澄
J40nB492_p0486c29║湛湛。未免死水裏淹殺。大丈夫漢。向威音王以前空
J40nB492_p0486c30║劫那畔擔負得行。何處有許多周由者也。豈不見臨
J40nB492_p0487a01║濟在黃檗會下問祖師西來的的大意。三度問話。三
J40nB492_p0487a02║遭痛棒。不領玄旨。後至大愚和尚處。被他一拶。豁然
J40nB492_p0487a03║大悟。便道黃檗元來佛法也無多子。大愚云。你適問
J40nB492_p0487a04║有過無過。便道黃檗佛法無多子。畢竟有多少。速道
J40nB492_p0487a05║濟於大愚脅下𡎺三拳。到這裏一點子也謾他不得。
J40nB492_p0487a06║自後開堂演法。顯大機。發大用。開鑿人天眼目。發揚
J40nB492_p0487a07║佛祖宗猷。機鋒如石火電光相似。實難近傍。凡見學
J40nB492_p0487a08║人入門便喝。示眾云。有時一喝是金剛王寶劍。有時
J40nB492_p0487a09║一喝是踞地獅子。有時一喝是探竿影草。有時一喝
J40nB492_p0487a10║不作一喝用。敢問諸人道阿那一喝是金剛王寶劍。
J40nB492_p0487a11║阿那一喝是踞地獅子。阿那一喝是探竿影草。阿那
J40nB492_p0487a12║一喝不作一喝用。向這裏緇素得出。許爾具一隻眼。
J40nB492_p0487a13║看破臨濟祖師。會麼會麼。喝一喝云。是金剛王寶劍。
J40nB492_p0487a14║是踞地獅子。是探竿影草。是一喝不作一喝用。又喝
J40nB492_p0487a15║一喝云。是照是用。是照用同時。是照用不同時。又喝
J40nB492_p0487a16║一喝云。是賓是主。是賓主同時。是賓主不同時。遮裏
J40nB492_p0487a17║會得。亦未全提。如臨濟會下兩堂首座齊下一喝。且
J40nB492_p0487a18║道那喝是主。那喝是賓。遮裏見得徹去。便見臨濟老
J40nB492_p0487a19║人立地處。便見汾陽白雲慈明楊岐祖師立地處。便
J40nB492_p0487a20║見自己立地處。便見大地眾生立地處。懷藏智鑑。鑑
J40nB492_p0487a21║在機先。顯發大用。用超格外。以至東家杓柄長。西家
J40nB492_p0487a22║杓柄短。無不知之。如今叢林參學高士。至死不明此
J40nB492_p0487a23║事。病在何為。堪嗟學人不了。妄自執法為病。以病攻
J40nB492_p0487a24║病。致使佛性愈求愈遠。轉急轉遲。伶俐漢回光返照。
J40nB492_p0487a25║直下知非。藥病兩忘。眼睛突出。爍破山河大地。耀開
J40nB492_p0487a26║百億須彌。全卷全舒。全殺全活。捉敗德山門戶。看破
J40nB492_p0487a27║臨濟家風。是則是。要見德山即易。要見嵩山即難。何
J40nB492_p0487a28║故。須知死句中有活句。活句中有死句。死句中有死
J40nB492_p0487a29║句。活句中有活句。（驀拈拄杖舉示大眾云）會麼。善財到此無行
J40nB492_p0487a30║路。有在渠儂彈指間。
J40nB492_p0487b01║示眾。從上佛祖剖露單傳。開權顯實。說玄說妙。契理
J40nB492_p0487b02║契機。只要學人識取自心。累他先聖曲垂方便。誘進
J40nB492_p0487b03║斯門。所以道。摩尼珠。人不識。如來藏裏親收得。六般
J40nB492_p0487b04║神用空不空。一顆圓光色非色。此珠人人具足。箇箇
J40nB492_p0487b05║圓成。非特如來藏中。三世諸佛歷代祖師。何嘗少欠。
J40nB492_p0487b06║若佛若祖。是聖是凡。莫不皆有此珠。汝等諸人六根
J40nB492_p0487b07║門頭放光動地。因甚不見。即為情生智隔。想念體殊。
J40nB492_p0487b08║無端雜毒種在八識田中。醍醐上味翻成惡水。埋沒
J40nB492_p0487b09║自己靈光。決定無由得見。若是決烈丈夫。直下一刀
J40nB492_p0487b10║兩段。不被邪師惑亂。不受塵緣繫縛。具大眼目。具大
J40nB492_p0487b11║手段。直入斯門。得獲大寶。豈不見大梅常禪師參馬
J40nB492_p0487b12║祖問云。如何是佛。祖云。即心是佛。便向大梅一住二
J40nB492_p0487b13║十年。馬祖令僧去探其是否。僧到便問云。和尚見馬
J40nB492_p0487b14║大師得何道理便住此山。常曰。向我道即心即佛。我
J40nB492_p0487b15║便向這裏住。僧云。馬祖佛法近日又別。常曰。作麼生
J40nB492_p0487b16║別。僧云。又道非心非佛。常曰。這老漢惑亂天下人。未
J40nB492_p0487b17║有了日在。任他非心非佛。我但即心即佛。看他一得
J40nB492_p0487b18║永得。了無退失。遮箇便是參禪問道底英靈衲子。一
J40nB492_p0487b19║見便了。更不狐疑。如百丈問長慶云。如何是佛。慶云。
J40nB492_p0487b20║騎牛覓牛。僧問西明和尚云。如何是佛。尚云。即汝便
J40nB492_p0487b21║是便是自家珍寶。更莫他求。如斯會得。看破馬大師
J40nB492_p0487b22║心肝五臟。苟或不然。更聽一偈。一對眉毛眼上橫。莫
J40nB492_p0487b23║問渠儂短與長。八字打開全剖露。分明遍界雨花香。
J40nB492_p0487b24║示眾。禪無可參。道無可證。無證無參。是為禪定。定無
J40nB492_p0487b25║所定。所定非定。欲得真定。但莫諍兢。諍兢既忘不存
J40nB492_p0487b26║心境。道本無修。從茲而證。如斯證者。方知無三界可
J40nB492_p0487b27║出。無涅槃可證。無禪定可修。無輪迴可脫。無染無淨。
J40nB492_p0487b28║不生不滅。古云。不斷煩惱而證菩提。煩惱即是菩提。
J40nB492_p0487b29║菩提即是煩惱。離菩提即無煩惱。離煩惱即無菩提。
J40nB492_p0487b30║菩提煩惱出乎心。更無別法。明只明自本心。見即見
J40nB492_p0487c01║自本性。見又離見。離見之見即見本心。本心非心。非
J40nB492_p0487c02║心之心。即見真心。此名為正悟。此名為精進。亦名為
J40nB492_p0487c03║解脫。亦名般若真如佛性。大覺金仙總是假名。如是
J40nB492_p0487c04║悟者。方知佛與眾生性原平等。無二無別。只因迷妄
J40nB492_p0487c05║不能修禪定智慧。淪墜生死苦海。無有出期。大覺世
J40nB492_p0487c06║尊方便誘進眾生。假說六度萬行。布施持戒忍辱精
J40nB492_p0487c07║進禪定智慧。若無禪定智慧布施持戒者何也。即貪
J40nB492_p0487c08║嗔癡煩惱賊劫奪功德法財。若無貪嗔癡更無言說
J40nB492_p0487c09║五千餘卷。如葉止啼相似。達磨大師自西天十萬八
J40nB492_p0487c10║千里道途來至此土。教外別傳不立文字。直指人心。
J40nB492_p0487c11║見性成佛。自後神光立雪斷臂。覓法安心。從此問荅
J40nB492_p0487c12║為禪。頓契明心為道。嵩山到這裏恁麼也三十棒。不
J40nB492_p0487c13║恁麼也三十棒。恁麼不恁麼亦與他三十棒。（卓拄杖一下云）
J40nB492_p0487c14║夜來風捲殘雲去。一輪明月照天心。
J40nB492_p0487c15║示眾。大凡參禪做工夫者。不得安然靜坐。忘形死心。
J40nB492_p0487c16║澄空守寂。昏沉散亂。須是抖擻精神。猛著精彩。急下
J40nB492_p0487c17║手腳。剔起眉毛。咬定牙關。提起話頭。立地要知分曉。
J40nB492_p0487c18║不得今日也恁麼。明日也恁麼。便就萬法歸一。一歸
J40nB492_p0487c19║何處上大起疑情。疑箇一歸何處。即將此一則公案。
J40nB492_p0487c20║盡平生氣力提在手中。如一柄銕掃帚相似。佛來也
J40nB492_p0487c21║掃。魔來也掃。邪來也掃。正來也掃。是也掃非也掃。有
J40nB492_p0487c22║也掃無也掃。掃來掃去。掃到無下手處。無著力處。正
J40nB492_p0487c23║好著力。無掃蕩處正好掃蕩。忽然掃破虛空。突出一
J40nB492_p0487c24║箇苕帚柄來。㘞元來卻在這裏。在這裏。依前即是箇
J40nB492_p0487c25║張上座。一翻翻轉山河大地。明暗色空。盡是自家珍
J40nB492_p0487c26║寶。草木砂礫盡是自己法身。到這裏說甚麼一歸何
J40nB492_p0487c27║處。只這一柄銕掃帚亦乃和身放下。坐斷常寂光。超
J40nB492_p0487c28║出無生界。喚作無為無事人也。若是打不徹透不過。
J40nB492_p0487c29║切莫匆匆草草。道我會禪會道。不用參疑。我問你臘
J40nB492_p0487c30║月三十日到來。從前會得底道禪用得著麼。所以參
J40nB492_p0488a01║須實參。悟須實悟。不可弄虛頭。認光影。不求正悟。須
J40nB492_p0488a02║向遮裏將本參公案三百六十骨節。八萬四千毫竅
J40nB492_p0488a03║併作一箇疑團。頓在眉毛眼睫上。看定。通身是箇萬
J40nB492_p0488a04║法歸一。一歸何處。行也如是參。坐也如是參。靜也如
J40nB492_p0488a05║是參。動也如是參。參來參去。通身是箇話頭。物我俱
J40nB492_p0488a06║忘。心識路絕。澄澄湛湛。寂靜無為。驀然疑團子爆地
J40nB492_p0488a07║一聲。直得須彌粉碎。大地平沉。迸出一輪杲日照耀
J40nB492_p0488a08║山川。遮藏不得。那時卻來嵩山門下喫痛棒。
J40nB492_p0488a09║中夏示眾云。達磨的的西來直指人心見性成佛。且
J40nB492_p0488a10║道性作麼生。一喝。於此直下死團百雜碎。便見青青
J40nB492_p0488a11║翠竹顯真如。柳綠花紅明皎潔。風生虎嘯石龍吟。燕
J40nB492_p0488a12║語鶯啼為汝決。衲僧家。活潑潑。滿懷撒出夜明珠。獻
J40nB492_p0488a13║寶波斯難辨別。放倒和衣打覺眠。一任天崩與地裂。
J40nB492_p0488a14║其或未然。參。
J40nB492_p0488a15║解制上堂云。一葉落。天下秋。一塵起。大地收。解開布
J40nB492_p0488a16║袋口。衲僧得自由。腳頭腳底風雲起。撒土揚沙輥入
J40nB492_p0488a17║流。逼塞虛空無影像。啼鶯元在柳梢頭。畢竟作麼生
J40nB492_p0488a18║取用。喝。
J40nB492_p0488a19║本淨居士入山求語示眾
J40nB492_p0488a20║達磨至金陵惟傳一心之法。面對梁王廓然無聖。只
J40nB492_p0488a21║此一句。已為諸人說破。聖量凡情悉皆掃蕩。自後德
J40nB492_p0488a22║山舉棒。又是節上生枝。臨濟下喝亦乃無風起浪。禾
J40nB492_p0488a23║山打鼓。石鞏張弓。卓烏藤。拈麈尾。總不出維摩一默。
J40nB492_p0488a24║巖頭密啟。何況嵩山。寫長篇。書短偈。喚作開示初機。
J40nB492_p0488a25║明今檢古。正是勝量未忘。餘心不息。違背少林直旨。
J40nB492_p0488a26║迦葉別傅。淨居士如令要得徹去。但即放教胸次中
J40nB492_p0488a27║空勞勞地。虛豁豁地。一絲不掛。一念不生。恰如皎月
J40nB492_p0488a28║含空照而常寂。寂而常照。自然為道相應。某自從至
J40nB492_p0488a29║正十五年禁筆不書頂相。不寫法語。單單一味杜田。
J40nB492_p0488a30║將古人一則無滋味話八字打開。兩手分付。方來學
J40nB492_p0488b01║者不肯直下承當。卻在那邊咬嚼。這邊穿鑿。返被這
J40nB492_p0488b02║些子銀墻鐵壁礙在面前銷鎔不得。若是了事丈夫。
J40nB492_p0488b03║英靈傑士。於未舉以前一拳打透。一腳踢翻。誰敢向
J40nB492_p0488b04║你諸人潔淨地上撒土拋沙。居士特特入山禮拜設
J40nB492_p0488b05║齋求語。以為入道津梁。爭是我宗無語句無一法為
J40nB492_p0488b06║人。居士既信得及。便就父母未生已前看道那箇是
J40nB492_p0488b07║我本來面目。二六時中。折旋俯仰。靜鬧閑忙。心心無
J40nB492_p0488b08║間。念念相續。即恁麼參去。即恁麼疑去。忽然泥團子
J40nB492_p0488b09║爆地一聲。撞破面前銀山鐵壁。踏著本地風光。土塊
J40nB492_p0488b10║泥團。呵呵大笑。方知此事不在語言文字上。勉之勉
J40nB492_p0488b11║之。
J40nB492_p0488b12║又云
J40nB492_p0488b13║四十餘年除糞來。清清淨淨絕纖埃。如如寂寂那伽
J40nB492_p0488b14║定。肚裏無痾口懶開。
J40nB492_p0488b15║
J40nB492_p0488b16║
J40nB492_p0488b17║
J40nB492_p0488b18║
J40nB492_p0488b19║
J40nB492_p0488b20║
J40nB492_p0488b21║頌古
J40nB492_p0488b22║門人　普華　普慈　集
J40nB492_p0488b23║世尊昔在靈山會上拈花示眾。眾皆默然。唯迦葉破
J40nB492_p0488b24║顏微笑。世尊乃云。吾有正法眼藏。涅槃妙心。付與摩
J40nB492_p0488b25║訶迦葉。師拈云。世尊也是無風起浪捏目生花。迦
J40nB492_p0488b26║葉亦乃承虛接響無事生非。正法眼藏。涅槃妙心。
J40nB492_p0488b27║阿誰欠少。且作麼生分付。既以迦葉破顏微笑。直
J40nB492_p0488b28║下承當。此一枝花付與迦葉了也。只今花在世尊
J40nB492_p0488b29║手裏。迦葉手裏。試道看。
J40nB492_p0488b30║瞬目揚眉只此枝。栽培深處幾人知。傍觀若不揚
J40nB492_p0488c01║家醜。無限香風付阿誰。
J40nB492_p0488c02║世尊陞座。文殊白槌云。諦觀法王法。法王法如是。世
J40nB492_p0488c03║尊下座。師拈云。世尊也是起模畫樣。文殊亦乃見
J40nB492_p0488c04║境生情。出來道箇諦觀法王法。法王法如是。且道
J40nB492_p0488c05║此語落在文殊處。落在世尊處。
J40nB492_p0488c06║輕煙薄霧實難描。更有何人手段高。驚起暮天沙
J40nB492_p0488c07║上鴈。雙雙飛去入雲霄。
J40nB492_p0488c08║阿難問迦葉云。世尊臨滅度時。傳金襴之外別傳何
J40nB492_p0488c09║物。迦葉喚阿難。阿難應諾。葉云。倒卻門前剎竿著。
J40nB492_p0488c10║師拈云。迦葉喚阿難。暗號私通。倒卻門前剎竿。依
J40nB492_p0488c11║前不會。若問嵩山。世尊傳金襴外別傳何物。只對
J40nB492_p0488c12║他道。低聲低聲。且道古人是同是別。
J40nB492_p0488c13║金襴傳外復何傳。弟應兄呼強指南。倒卻剎竿緣
J40nB492_p0488c14║底事。免教南北兢頭參。
J40nB492_p0488c15║達磨西來。初見梁武帝。帝問云。如何是聖諦第一義。
J40nB492_p0488c16║磨云。廓然無聖。帝曰。對朕者誰。磨云。不識。帝不契。磨
J40nB492_p0488c17║遂折蘆渡江。至魏。帝後舉問志公。公曰。陛下識此人
J40nB492_p0488c18║否。帝曰。不識。公曰。此是觀音大士傳佛心印至此。帝
J40nB492_p0488c19║遣使詔之。公曰。莫說陛下詔。闔國人去他亦不回。
J40nB492_p0488c20║師拈云。達磨大師當時何得道廓然無聖。卻被梁
J40nB492_p0488c21║武帝進後語。若問嵩山如何是第一義。吾即叉手
J40nB492_p0488c22║默然。直教梁王進後語不得。且道畢竟如何是第
J40nB492_p0488c23║一義。
J40nB492_p0488c24║廓然無法面梁王。無地容身暗渡江。直入少林巖
J40nB492_p0488c25║下坐。無端又賺老神光。
J40nB492_p0488c26║二祖可大師初至少林參達磨。立雪斷臂。悲淚求法。
J40nB492_p0488c27║磨知是法器。乃曰。諸佛最初求道。為法忘形。汝今斷
J40nB492_p0488c28║臂。求亦可在。可曰。諸佛法印。可得聞乎。磨云。諸佛法
J40nB492_p0488c29║印。不從人得。可曰。我心未寧。乞師安心。磨曰。將心來。
J40nB492_p0488c30║與汝安。可曰。覓心了不可得。磨曰。與汝安心竟。可即
J40nB492_p0489a01║於此悟入。師拈云。九年面壁。暗地藏刀。立雪齊腰。
J40nB492_p0489a02║泥中有刺。神光踏發毒箭。射中泥牛。卻道覓心了
J40nB492_p0489a03║不可得。和贓捉敗。磨云。吾與汝安心竟。血濺梵天。
J40nB492_p0489a04║且道覓心了不可得。如何話會。
J40nB492_p0489a05║神光立雪夜深寒。達磨天明轉面看。斷臂安心流
J40nB492_p0489a06║血髓。至今塗汙未曾乾。
J40nB492_p0489a07║達磨大師將返西天。謂門人曰。時將至矣。合各言所
J40nB492_p0489a08║得。時門人道副對曰。如我所見。不即文字。不離文字
J40nB492_p0489a09║而為道用。師曰。汝得吾皮。尼總持曰。我今所解如慶
J40nB492_p0489a10║喜見阿閦佛國。一見更不再見。師曰。汝得吾肉。道育
J40nB492_p0489a11║曰。四大本空。五陰非有。而我見處無一法可得。師曰。
J40nB492_p0489a12║汝得吾骨。最後慧可禮拜合掌依位而立。師曰。汝得
J40nB492_p0489a13║吾髓。師拈云。至道無難。惟嫌揀擇。達磨大師分皮
J40nB492_p0489a14║分髓分別不少。且道有法付神光。無法付神光。若
J40nB492_p0489a15║道無。少林因甚麼付囑。若道有。且道付箇甚麼。
J40nB492_p0489a16║勘破少林端的意。了無一法付神光。近前合掌施
J40nB492_p0489a17║三拜。好肉無端剜作瘡。
J40nB492_p0489a18║文殊一日令善財採藥去。善財普觀大地無不是藥。
J40nB492_p0489a19║卻來報云。無不是藥。殊云。是藥者採將來。善財拈一
J40nB492_p0489a20║枝草度與文殊。殊提起示大眾云。此藥草能殺人亦
J40nB492_p0489a21║能活人。師拈云。善財拈起藥草。家醜無端露盡。文
J40nB492_p0489a22║殊舉示諸方。文殊漏逗不少。嵩山不令而行。且道
J40nB492_p0489a23║有何玄玅。千年松下茯苓得者自然不少。
J40nB492_p0489a24║大地普觀都是藥。枝枝靈草總醫方。拈起口宣言
J40nB492_p0489a25║殺活。直至如今藥道行。
J40nB492_p0489a26║五祖演禪師示眾云。釋迦彌勒猶是他奴。且道他是
J40nB492_p0489a27║阿誰。師拈云。你還識他麼。不離這箇即這箇。我是
J40nB492_p0489a28║阿誰誰是我。不審不審。蹉過蹉過。
J40nB492_p0489a29║三箇奴郎總一家。幾多卜度路頭差。虛空撲落呵
J40nB492_p0489a30║呵笑。識得他兮莫問他。
J40nB492_p0489b01║唐憲宗迎佛舍利現五色光。百僚皆賀。惟韓愈端立。
J40nB492_p0489b02║帝問曰。百僚皆賀。卿為甚不賀。愈曰。臣曾看佛書來。
J40nB492_p0489b03║佛光非青黃赤白等光。此是龍神荷助之光。帝曰。如
J40nB492_p0489b04║何是佛光。愈無對。古宿代云。陛下問處便是。師拈
J40nB492_p0489b05║云。帝迎佛舍利。現五色光。眉毛罅裏耀古騰今。愈
J40nB492_p0489b06║曰。佛光非青黃赤白黑。見即成邪。可惜韓愈末後
J40nB492_p0489b07║無對。若問嵩山佛光作麼。吾即噓兩噓。
J40nB492_p0489b08║帝王法王。口放常光。一統乾坤。此土西方。
J40nB492_p0489b09║宣州安國挺禪師。因僧問五祖云。真性緣起。其義云
J40nB492_p0489b10║何。祖默然。時師侍次。乃謂大德正興一念問時是真
J40nB492_p0489b11║性緣起。其僧於言下大悟。師拈云。這僧只知開口
J40nB492_p0489b12║問人。不知真性緣起。累他挺禪師道。大德正興一
J40nB492_p0489b13║念問時是真性中緣起。其僧打失鼻孔。雖然得箇
J40nB492_p0489b14║悟處。畢竟費力不少。且道未問已前緣在何處。
J40nB492_p0489b15║寥寥孤月掛寒空。大地山河寂照中。開口便能成
J40nB492_p0489b16║話墮。緣風吹入九霄宮。
J40nB492_p0489b17║僧問雲門云。如何是佛。門云。乾屎橛。師拈云。雲門
J40nB492_p0489b18║大師不妨奇特。看他突然一句子。疑殺天下衲僧。
J40nB492_p0489b19║若道不疑乾屎橛。汝作麼生會。
J40nB492_p0489b20║雲門公案親提起。便使通身冷汗流。香臭不知何
J40nB492_p0489b21║處去。虛空落地笑無休。
J40nB492_p0489b22║趙州到一菴主處問。有麼有麼。主豎起拳頭。州云。水
J40nB492_p0489b23║淺不是泊船處便行。又到一菴主處問。有麼有麼。主
J40nB492_p0489b24║亦豎起拳頭。州云。能縱能奪。能殺能活。便禮拜。師
J40nB492_p0489b25║拈云。趙州劈開古鏡。兩處分明。學人不識好惡。特
J40nB492_p0489b26║地驚疑。汝還知趙州兩次入門便問有麼有麼。被
J40nB492_p0489b27║這菴主豎箇拳頭。州便禮拜。豈不是趙州失卻一
J40nB492_p0489b28║隻眼。然雖如是。因甚肯一不肯一。
J40nB492_p0489b29║趙州當路掘深坑。卻要行人自酌量。透得重關無
J40nB492_p0489b30║別路。頭頭物物總家鄉。
J40nB492_p0489c01║洞山到雲門。門問曰。那裏來。山云。查渡。門曰。今夏在
J40nB492_p0489c02║甚麼處。山曰。湖南報慈。門曰。幾時離彼。山云。八月十
J40nB492_p0489c03║五日。門云。放汝三頓棒。山明日卻上方丈。山云。昨日
J40nB492_p0489c04║蒙和尚放某甲三頓棒。某不知過在甚麼處。門曰。飯
J40nB492_p0489c05║袋子。江西湖南便恁麼去。山於言下大悟。師拈云。
J40nB492_p0489c06║雲門把住放行。洞山不知失禮。來朝案款重供。當
J40nB492_p0489c07║下一槌擊碎。雖然得箇悟處。未免落在雲門坑裏。
J40nB492_p0489c08║當時震聲便喝。不致來朝結罪。
J40nB492_p0489c09║雲門太殺老婆心。放過烏藤未是征。明日再來重
J40nB492_p0489c10║案過。果然頭角出群英。
J40nB492_p0489c11║南泉因兩堂首座爭箇貓兒。泉乃提起貓云。道得即
J40nB492_p0489c12║救取貓兒。道不得即斬卻。眾皆無對。泉遂斬之。至晚
J40nB492_p0489c13║趙州外歸。舉似趙州。州脫草鞋頂在頭上而出。泉云。
J40nB492_p0489c14║子若在。救得貓兒。師拈云。兩堂首座無定亂之機。
J40nB492_p0489c15║南泉乃有安邦之手。看他正令纔行。誰敢當場開
J40nB492_p0489c16║口。趙州救得貓兒。來遲未為好手。嵩山拂袖便行。
J40nB492_p0489c17║且道救也不救。
J40nB492_p0489c18║白刃全提覿面揮。縱橫殺活逞玄機。命根落在渠
J40nB492_p0489c19║儂手。救得來遲總是非。
J40nB492_p0489c20║首山和尚拈竹篦示眾云。汝等諸人若喚作竹篦則
J40nB492_p0489c21║觸。不喚作竹篦則背。且道喚作什麼。師拈云。首山
J40nB492_p0489c22║和尚。兩頭截斷。中道不安。爭奈傍觀。自有出身之
J40nB492_p0489c23║路。且道那裏是他出身之路。就手奪來劈面便打。
J40nB492_p0489c24║且道喚作什麼。道道。
J40nB492_p0489c25║拈來劈面便相呈。獻寶還他龍子孫。捧出摩尼光
J40nB492_p0489c26║閃爍。人間天上最為尊。
J40nB492_p0489c27║郢州芭蕉清禪師示眾云。你有拄杖子。我與你拄杖
J40nB492_p0489c28║子。你無拄杖子。我奪卻你拄杖子。師拈云。芭蕉雖
J40nB492_p0489c29║曰能縱能奪能殺能活。要且不識拄杖子。若是這
J40nB492_p0489c30║條拄杖子。阿誰欠少。渡水登山挑包過澗。倒用橫
J40nB492_p0490a01║拈隨身受用。且道即今拄杖子在什麼處。以手畫
J40nB492_p0490a02║一畫云。扶過斷橋水。伴歸明月村。
J40nB492_p0490a03║與奪縱橫顯此機。拈來渾不涉思惟。揭開佛祖無
J40nB492_p0490a04║私眼。突出寒光滿太虛。
J40nB492_p0490a05║溈山在百丈會充典座。百丈將選大溈主人。乃請首
J40nB492_p0490a06║座對眾下語。出格者可之。丈拈淨瓶置地上。問云。不
J40nB492_p0490a07║得喚作淨瓶。汝喚作什麼。座云。不可喚作木突也。丈
J40nB492_p0490a08║卻問山。山趯倒淨瓶而去。丈笑云。第一座輸卻山子
J40nB492_p0490a09║了也。丈遂命山住溈山。師拈云。百丈滿地刀鎗。溈
J40nB492_p0490a10║山通身是劍。一踢大地俱傾。直得雲開霧捲。海嶽
J40nB492_p0490a11║山川倒逆流。輥出摩尼光閃電。嵩山即作眼中花。
J40nB492_p0490a12║是非休向瓶邊辯。疾步歸來作者知。不將家醜傍
J40nB492_p0490a13║人見。
J40nB492_p0490a14║乾坤一踢不留蹤。大智堂前暗號通。頭角崢嶸藏
J40nB492_p0490a15║不得。英靈千古顯宗風。
J40nB492_p0490a16║子胡示眾云。子胡有狗一隻。上取人頭。中取人腰。下
J40nB492_p0490a17║取人腳。往來者各自防避。照管喪身失命。人至喝云。
J40nB492_p0490a18║看狗。師拈云。入門一喝。頭正尾正。擬議思量。喪卻
J40nB492_p0490a19║性命。且作麼生入得他家門戶。喝一喝。阿耶阿耶。
J40nB492_p0490a20║一喝門前三轉身。儂家犬子沒疏親。朝昏倚臥門
J40nB492_p0490a21║限下。踏著迴頭咬殺人。
J40nB492_p0490a22║瑞巖彥和尚每日自喚主人翁。復自應諾。乃云。惺惺
J40nB492_p0490a23║著諾。他時後日莫受人謾諾諾。師拈云。瑞巖翁自
J40nB492_p0490a24║起自倒。主人翁阿誰不識。何須抱贓檢賊。聲裏尋
J40nB492_p0490a25║聲。如未喚之時。主在什麼處。
J40nB492_p0490a26║惺惺喚省更惺惺。苦苦拘龍入鐵瓶。觸著自聲聲
J40nB492_p0490a27║裏諾。乾坤翻轉作滄溟。
J40nB492_p0490a28║僧問趙州。黑荳未生芽時如何。州云。好合醬。
J40nB492_p0490a29║趙州活計得能忙。黑荳渾淪入醬缸。今日有來篩
J40nB492_p0490a30║磨過。破砂盆裏響璫璫。
J40nB492_p0490b01║龍潭吹燈。
J40nB492_p0490b02║輕輕點出這些兒。耀古騰今爍太虛。兩眼明明無
J40nB492_p0490b03║別物。方知宮殿有龍居。
J40nB492_p0490b04║百丈野狐。
J40nB492_p0490b05║落昧都盧在半途。一掌分明脫野狐。夢眼豁開無
J40nB492_p0490b06║一物。不將罪福問孫吳。
J40nB492_p0490b07║僧問雲門如何是教外別傳一句。門云。對眾將來。僧
J40nB492_p0490b08║云。直得恁麼時如何。門云。照從何立。師拈云。雲門
J40nB492_p0490b09║大師。一放一收。累及學人疏分不下。若問嵩山。如
J40nB492_p0490b10║何是教外別傳一句。當時振聲一喝。直教學人言
J40nB492_p0490b11║下悟去。
J40nB492_p0490b12║教外無言號別傳。別傳心印訥無言。馬師一喝輕
J40nB492_p0490b13║拈出。不屬瞿曇話正偏。
J40nB492_p0490b14║黃龍三關。
J40nB492_p0490b15║我手何似佛手。無端播揚家醜。乾坤都在掌中。寒
J40nB492_p0490b16║光射翻牛斗。
J40nB492_p0490b17║我腳何似驢腳。伸縮無非踏著。掀翻於菟草窠。臭
J40nB492_p0490b18║皮襪子脫卻。
J40nB492_p0490b19║人人有箇生緣。大道不涉言詮。開口便欺佛祖。抹
J40nB492_p0490b20║過東土西天。
J40nB492_p0490b21║生緣斷處無驢腳。驢腳纔行佛手伸。要識三關端
J40nB492_p0490b22║的意。鷓鴣啼處百花新。
J40nB492_p0490b23║行住坐臥。
J40nB492_p0490b24║步步春風起碧天。腳跟不動到平田。自從踏著遮
J40nB492_p0490b25║些子。那管人間歲月遷。
J40nB492_p0490b26║滿目青山看不休。白雲流水自悠悠。苑菴占斷蒼
J40nB492_p0490b27║崖底。一片丹青畫未周。
J40nB492_p0490b28║幽然兀兀若痴呆。禪道經書口嬾開。有客過門休
J40nB492_p0490b29║問話。葫蘆無地與君栽。
J40nB492_p0490b30║老朽終朝臥石床。了無閑夢到諸方。轉身不覺天
J40nB492_p0490c01║邊日又向紗窗透入房。
J40nB492_p0490c02║靈光。
J40nB492_p0490c03║一點靈光漚內空。風吹漚動走西東。漚生漚滅原
J40nB492_p0490c04║無動。漚破還當覺性同。
J40nB492_p0490c05║昔有三玄頌其語。絕非老人面目且與濟宗不
J40nB492_p0490c06║侔聞。為後人攙改茲姑去之以附卷尾。
J40nB492_p0490c07║
J40nB492_p0490c08║
J40nB492_p0490c09║
J40nB492_p0490c10║
J40nB492_p0490c11║法語
J40nB492_p0490c12║寄雪山熙長老
J40nB492_p0490c13║我正閒時汝未閒話頭今已落人間高提鈯斧萬鈞
J40nB492_p0490c14║重付與新羅熙雪山
J40nB492_p0490c15║寄仰山無念學首座
J40nB492_p0490c16║五派傳來臨濟宗入門一喝露機鋒老婆心切能容
J40nB492_p0490c17║易試看疑蛇變化龍
J40nB492_p0490c18║又
J40nB492_p0490c19║竹篦倒握辯龍蛇佛祖場中有作家兩手展開親付
J40nB492_p0490c20║囑佳聲贏得震中華
J40nB492_p0490c21║寄日照慧首座
J40nB492_p0490c22║金雞啼省覺心王杲杲圓明耀十方昇騰不息緣何
J40nB492_p0490c23║事要與眾生作眼光
J40nB492_p0490c24║寄寶峰真首座
J40nB492_p0490c25║呂仙飛劍斬黃龍一喝當前入地中長老收看無用
J40nB492_p0490c26║處拈來分付與禪翁
J40nB492_p0490c27║示虎丘圓首座
J40nB492_p0490c28║等閑坐斷死生關寂寂如如得自閒三十年來圓道
J40nB492_p0490c29║者清名從此落人間
J40nB492_p0490c30║示應侍者
J40nB492_p0491a01║如如寂寂絕思惟無古無今越太虛會得箇中端的
J40nB492_p0491a02║意夕陽元不落山西
J40nB492_p0491a03║送如大海
J40nB492_p0491a04║洪波浩浩廣無邊潮去潮來納百川昨夜冷光浮海
J40nB492_p0491a05║底澄澄湛湛水連天
J40nB492_p0491a06║示上人
J40nB492_p0491a07║金鞭在手莫遲疑進步逢人即便揮冷地一鞭知落
J40nB492_p0491a08║處山河大地發光輝
J40nB492_p0491a09║示淨慈性海真藏主
J40nB492_p0491a10║慧日峰前轉法輪永明宗旨又重新試看百千香水
J40nB492_p0491a11║海只消輕放一毫吞
J40nB492_p0491a12║示虎丘現藏主
J40nB492_p0491a13║海湧峰頭笑轉身五千餘卷若為論遶床三匝敷揚
J40nB492_p0491a14║處堪作龍峰派下孫
J40nB492_p0491a15║示徑山照藏主
J40nB492_p0491a16║靈光洞徹剎塵周世界河沙海一漚萬象森羅藏裏
J40nB492_p0491a17║許明明晃耀碧天秋
J40nB492_p0491a18║示因禪人
J40nB492_p0491a19║竹篦觸背妙難藏分付渠儂孰可當信隱居山恁麼
J40nB492_p0491a20║去自然道價遍諸方
J40nB492_p0491a21║示悟首座
J40nB492_p0491a22║徹悟心源達本源學無前後悟為先室中黑漆竹篦
J40nB492_p0491a23║子續焰聯芳千古傳
J40nB492_p0491a24║示靈隱妙藏主
J40nB492_p0491a25║六十烏藤顯大機三玄三要絕思惟大愚脅下施三
J40nB492_p0491a26║𡎺萬像森羅展笑眉
J40nB492_p0491a27║寄海舟慈首座
J40nB492_p0491a28║龜毛付囑與兒孫掛角拈來問要津一喝耳聾三日
J40nB492_p0491a29║去箇中消息許誰親
J40nB492_p0491a30║寄天界華首座
J40nB492_p0491b01║寶劍全提劈面揮祖師心印鐵牛機嵩山今日重拈
J40nB492_p0491b02║出分付渠儂繼祖衣
J40nB492_p0491b03║贈陸鑽龜
J40nB492_p0491b04║汝鑽龜卜我鑽心鑽透靈源直萬金爆地一聲爻象
J40nB492_p0491b05║露六爻平靜絕追尋
J40nB492_p0491b06║示正菴主
J40nB492_p0491b07║正信參禪且學呆通身疑起震如雷情忘意寂高提
J40nB492_p0491b08║話鐵作心肝頓豁開
J40nB492_p0491b09║示普祥居士開肆
J40nB492_p0491b10║家珍剖出與君看萬戶千門寶一般賣與買人誰估
J40nB492_p0491b11║價須知覿面不相謾
J40nB492_p0491b12║示就上人
J40nB492_p0491b13║涅槃心藏有何傳七百千師總被穿五葉花敷春爛
J40nB492_p0491b14║熳汝今休問棒頭禪
J40nB492_p0491b15║示普明尼
J40nB492_p0491b16║百草明明佛祖機黃花翠竹展忻眉便從箇裏承當
J40nB492_p0491b17║去超越當年尼總持
J40nB492_p0491b18║示本果尼
J40nB492_p0491b19║一花開發眾花鮮花謝菩提果自圓肯向給孤林下
J40nB492_p0491b20║坐清香拂拂滿祗田
J40nB492_p0491b21║贈瑛首座
J40nB492_p0491b22║妙明真性本天然箇事何曾有靜喧問著西來端的
J40nB492_p0491b23║意烏藤六十顯三玄
J40nB492_p0491b24║贈清首座
J40nB492_p0491b25║傳衣表法獄囚枷無底籃乘死活蛇撞著知音開痛
J40nB492_p0491b26║口同生同死會龍華
J40nB492_p0491b27║寄源首座
J40nB492_p0491b28║鐵蛇昔日透龍門吐霧興雲日月昏掣電光中轟霹
J40nB492_p0491b29║靂騰身普雨潤乾坤
J40nB492_p0491b30║寄寶藏首座
J40nB492_p0491c01║大愚脅下痛還拳三要三玄絕正偏臨濟窟中獅子
J40nB492_p0491c02║子燈燈續焰古今傳
J40nB492_p0491c03║寄果林首座
J40nB492_p0491c04║傳衣表法為人師不是閒人說是非實地參來心自
J40nB492_p0491c05║悟何妨語默涉離微
J40nB492_p0491c06║寄懶牛菴主
J40nB492_p0491c07║得來與我結生冤老牯當年懶向前大地靈苗耕種
J40nB492_p0491c08║熟呵呵活弄手中鞭
J40nB492_p0491c09║寄光寂照
J40nB492_p0491c10║覺性無生五蘊空真如頓息幻包容無同無異如如
J40nB492_p0491c11║體照用俱忘法法通
J40nB492_p0491c12║示本澄尼
J40nB492_p0491c13║澄源湛寂絕痕瑕妙在其中會也麼若向那邊明辯
J40nB492_p0491c14║得不萌枝上散金光
J40nB492_p0491c15║示信上人
J40nB492_p0491c16║三遭發問顯三玄六十烏藤話未圓卻被大愚親說
J40nB492_p0491c17║破至今不用棒頭禪
J40nB492_p0491c18║示徒十首（內第二首即示正菴主見前不錄）
J40nB492_p0491c19║參禪猶似下弓窩莫放他行蹉路過寂靜徑來還是
J40nB492_p0491c20║發忽然驚覺笑呵呵
J40nB492_p0491c21║安然坐定困茫茫滯寂沉空正念忘未待放參閒雜
J40nB492_p0491c22║話可憐空過好時光
J40nB492_p0491c23║一箇話頭參到底不須更做別生涯若能念念心無
J40nB492_p0491c24║退智慧花敷不二家
J40nB492_p0491c25║𢫫轉面皮爺不識情忘意寂好參疑平湖湛水波中
J40nB492_p0491c26║月萬里寒光擁翠微
J40nB492_p0491c27║道人誓不趁人情截斷恩緣與愛憎大戒不違心寂
J40nB492_p0491c28║寂真名三界福田僧
J40nB492_p0491c29║不用相拘自坐禪如初月出漸團圓經行坐臥心無
J40nB492_p0491c30║間定證如來大涅槃
J40nB492_p0492a01║聞板方思去坐禪若能成佛待驢年死生大事何曾
J40nB492_p0492a02║舉此等愚人莫與言
J40nB492_p0492a03║打板拘他不坐禪不憂大事縱心猿披毛戴角都拼
J40nB492_p0492a04║了警策徒勞結死冤
J40nB492_p0492a05║安然體健好參玄大道何拘身少年看他七歲黃梅
J40nB492_p0492a06║老歸來松柏已天然
J40nB492_p0492a07║示出家十首
J40nB492_p0492a08║出家堅戒精專禮佛燒香習坐禪佛祖也知無妄語
J40nB492_p0492a09║依行父母盡生天
J40nB492_p0492a10║出家人發真心一寸光陰一寸金莫把世間閒骨董
J40nB492_p0492a11║等閑埋沒少林心
J40nB492_p0492a12║出家戒諸病瘥貪嗔頓息超三界堅持戒律等金剛
J40nB492_p0492a13║邪魔外道不能壞
J40nB492_p0492a14║出家客達宗風古今佛法沒西東一句了然超百億
J40nB492_p0492a15║萬象森羅轉笑容
J40nB492_p0492a16║出家主無散聚色身外相分男女赤白青黃體上衣
J40nB492_p0492a17║靈通佛性皆相似
J40nB492_p0492a18║出家難沖玄關難中有易易中難兀兀頓忘塵世念
J40nB492_p0492a19║呵呵一笑悉超凡
J40nB492_p0492a20║出家人莫因循物物頭頭合本真運水搬柴親薦得
J40nB492_p0492a21║鐵樹花開別是春
J40nB492_p0492a22║出家守莫游走既是參禪施毒手鐵壁銀山盡打穿
J40nB492_p0492a23║草木叢林獅子吼
J40nB492_p0492a24║出家僧任騰騰大道玄玄息智能了了明明無可立
J40nB492_p0492a25║心心無法續傳燈
J40nB492_p0492a26║出家仙達無傳西來祖意宜何宣棒喝交馳談般若
J40nB492_p0492a27║永祝皇圖萬萬年
J40nB492_p0492a28║佛祖讚
J40nB492_p0492a29║釋迦佛
J40nB492_p0492a30║如來誓願化三塗錯降王宮出路無不得淨居天子
J40nB492_p0492b01║力至今同我是凡夫
J40nB492_p0492b02║釋迦半身
J40nB492_p0492b03║依舊無端下雪山將何憑據示人間全身不立乾坤
J40nB492_p0492b04║別破盡有情生死關
J40nB492_p0492b05║出山相
J40nB492_p0492b06║雪嶺堆堆坐六年無風起浪出人前未拈花已先微
J40nB492_p0492b07║笑教外何曾有別傳（松澗求）
J40nB492_p0492b08║又
J40nB492_p0492b09║眾生未度出雲霞一見明星眼裏砂大地雪山春色
J40nB492_p0492b10║轉人間何必更拈花（明禪人求）
J40nB492_p0492b11║魚籃觀音
J40nB492_p0492b12║西來祖意覓無縱盡在盈盈信手中拶破魚籃真好
J40nB492_p0492b13║笑白鶯飛過海門東
J40nB492_p0492b14║童真觀音（頂上梅月）
J40nB492_p0492b15║善財敬禮觀音相碧玉巖磐事大差要見童真端的
J40nB492_p0492b16║處廣寒宮裏笑梅花（裴惟德求）
J40nB492_p0492b17║又
J40nB492_p0492b18║三十二應神頭鬼面喚作觀音童真示現善財龍女
J40nB492_p0492b19║喪家風碧玉巖前通一線（南大師師求）
J40nB492_p0492b20║涌壁觀音
J40nB492_p0492b21║碧玉嵒前寒波浪起鳥啼花笑風生竹尾圓通極處
J40nB492_p0492b22║了無聞龍女善財齊側耳（晦巖求）
J40nB492_p0492b23║梵相觀音
J40nB492_p0492b24║改頭換面三十二應喚作梵相虛空安柄要見大悲
J40nB492_p0492b25║觀世音全身坐斷大圓鏡（新禪人求）
J40nB492_p0492b26║觀音
J40nB492_p0492b27║白浪生神足衣珠汎海風普陀山頂月無處不圓通
J40nB492_p0492b28║（欽侍者求）
J40nB492_p0492b29║玅音觀自在海月印無心龍珠光奪夜善財仔細尋
J40nB492_p0492b30║盡大地人無覓處浪花堆裏聽潮音（裴惟賢求）
J40nB492_p0492c01║碧玉巖前玅觀自在大圓鏡裏了無罣礙鶯啼柳眼
J40nB492_p0492c02║舞春風兒童更在乾坤外（如禪人求）
J40nB492_p0492c03║人人有箇觀音相童子何勞向外看當處必然開活
J40nB492_p0492c04║眼梅花影裏逼人寒（裴學正求）
J40nB492_p0492c05║海底泥牛翻白浪善財龍女禮慈容若將此是觀音
J40nB492_p0492c06║相頂上圓光又一重（玉澗求）
J40nB492_p0492c07║玉石未分明皎皎妙觀自在體如如巖前已有花含
J40nB492_p0492c08║笑翠竹搖風拂太虛（相禪人求）
J40nB492_p0492c09║源上人讚
J40nB492_p0492c10║東州敗闕過西州兀坐柴床得自由想汝別無奇特
J40nB492_p0492c11║處一生偏愛杜田頭
J40nB492_p0492c12║壽上人讚
J40nB492_p0492c13║也不讚也不罵有耳如聾有口如啞萬古一青松蓋
J40nB492_p0492c14║覆四天下
J40nB492_p0492c15║昱上人請讚
J40nB492_p0492c16║遮頭陀有甚德不是寒山亦非拾得手握竹篦口生
J40nB492_p0492c17║荊棘胡揮亂打佛也不識咄面目分明是什麼物
J40nB492_p0492c18║維摩
J40nB492_p0492c19║不二門誰能道老維摩入荒草頓嘿然未為妙把住
J40nB492_p0492c20║云道道道
J40nB492_p0492c21║達磨
J40nB492_p0492c22║西來特地見梁皇不了依前暗渡江面壁九年無活
J40nB492_p0492c23║計豁然雙眼逼神光（慧禪人求）
J40nB492_p0492c24║童真五祖
J40nB492_p0492c25║面如滿月困似泥團童真非五祖法界一齊觀泥牛
J40nB492_p0492c26║無覓處爐香貝葉逼人寒（空禪人求）
J40nB492_p0492c27║五祖
J40nB492_p0492c28║有孃生無爺姓一點心明似鏡濁港灘頭記宿歸青
J40nB492_p0492c29║松以滿東山嶺
J40nB492_p0492c30║六祖
J40nB492_p0493a01║擔橫肩入市廛舂米白鏡非妍三更得後成何事嶺
J40nB492_p0493a02║上風光不亂傳
J40nB492_p0493a03║布袋
J40nB492_p0493a04║憨布袋覓人錢祖師意亂相傳將蓆鋪開市廛怜俐
J40nB492_p0493a05║漢見不見
J40nB492_p0493a06║又
J40nB492_p0493a07║彌勒笑嘻嘻問渠知不知全身倚布袋兩眼挂須彌
J40nB492_p0493a08║（咄）率陀宮裏到人稀隨處花開香滿衣（傑禪人求）
J40nB492_p0493a09║朝陽
J40nB492_p0493a10║破衲襖沒兩般穿得透補得完抖擻看骨毛寒
J40nB492_p0493a11║對月
J40nB492_p0493a12║心戀倦意幪幪本無字讀不通回首看日東紅
J40nB492_p0493a13║蜆子和尚
J40nB492_p0493a14║笊籬日向江邊摝不得蝦兒未肯休人問西來祖師
J40nB492_p0493a15║意酒臺推出冷相酬
J40nB492_p0493a16║船子和尚
J40nB492_p0493a17║一橈打落洪波裏即要男兒自點頭掩耳得來獨歸
J40nB492_p0493a18║去踏翻船子一齊收
J40nB492_p0493a19║趙州
J40nB492_p0493a20║趙州直截開口見舌擬議得來虛空迸裂（安禪人求）
J40nB492_p0493a21║警策
J40nB492_p0493a22║大凡參學做工夫者。先將平日所知所見。人我利名。
J40nB492_p0493a23║盡情掃卻。然後將本參話頭頓在目前。行住坐臥時
J40nB492_p0493a24║也參。著衣喫飯時也參。屙屎送尿時也參。靜鬧閒忙
J40nB492_p0493a25║時也參。喜怒哀樂時也參。但於十二時中心心無間
J40nB492_p0493a26║念念相續。不忘這箇話頭。須是大起疑情。大疑即大
J40nB492_p0493a27║悟。不疑即不悟。悟即悟自本心。明即明自本性。古人
J40nB492_p0493a28║云。佛見法見是二種鐵圍山。若有所見。盡成其障。所
J40nB492_p0493a29║以證道歌云。心是根。法是塵。兩種猶如鏡上痕。痕垢
J40nB492_p0493a30║盡除光始現。心法雙忘性即真。此事不論根性利鈍
J40nB492_p0493b01║只要信得及行得切。時節到來。忽然觸著磕著。洞明
J40nB492_p0493b02║大事。祖師云。我本求心不求佛。法界元來無一物。佛
J40nB492_p0493b03║者覺也。如何是覺。㘞呵呵。方知此語實無妄也。且道
J40nB492_p0493b04║笑箇什麼。經云。心生大歡喜。自知當作佛。然雖如是。
J40nB492_p0493b05║須經大善知識爐煹煆煉。將來方可續佛慧命（謹參謹參）。
J40nB492_p0493b06║西來直指正單傳。自念參疑意廓然。今古上乘無別
J40nB492_p0493b07║法。盡皆心悟未生前。
J40nB492_p0493b08║破衣歌
J40nB492_p0493b09║野禪和超因果。把茅蓋頭癡呆坐。肌寒體露不知羞。
J40nB492_p0493b10║八面狂風峭直過。赤洒洒。淨裸裸。孃衫著久風吹破。
J40nB492_p0493b11║真如面目本天然笑道修行求佛做。有因果。無因果。
J40nB492_p0493b12║疑是疑非招殃禍。著衫脫褲露真常。靈通實性難包
J40nB492_p0493b13║褁。孤峰頂。隱泉坡。無常老病誰能躲。或寒或熱任交
J40nB492_p0493b14║煎。且自長伸兩腳臥。披白雲風吹裸。寒灰撥散無星
J40nB492_p0493b15║火。人間多少好柦那。仰面看渠誰識我。比榮華。少什
J40nB492_p0493b16║麼。寸絲寸線頻難捨。不用千羅萬兩綿。青州布衫只
J40nB492_p0493b17║一箇。忽有緣。撞著嗄。眼光迸出天來大。手中執顆爍
J40nB492_p0493b18║光珠。大地山河皆照破。東峰行。西峰坐。諦觀日月穿
J40nB492_p0493b19║梭過。未曾折亂三斤麻。著破孃衫知幾箇。南州生。北
J40nB492_p0493b20║州大。父母未生誰是我。恩愛頓忘真出家。忍衣法空
J40nB492_p0493b21║如來座。建法幢。立香火。堪笑堪悲老達磨。九年面壁
J40nB492_p0493b22║向西歸。不得神光至今坐。拋隻履。露齒牙。身衣襤縷
J40nB492_p0493b23║往回家。香至國王多富貴。且歸宮裏受榮華。通智勝。
J40nB492_p0493b24║坐道場。梵眾衣裓奉殿香。體煖安和心意樂。千生萬
J40nB492_p0493b25║劫不思鄉。曠大劫未為長。繫珠何离七斤裳。傳布種
J40nB492_p0493b26║麻栽石上。毳衣從棄火中央。經行坐。絕思量。隱山誰
J40nB492_p0493b27║笑破衣裳。熱即捲簾寒放下。西天此土統家鄉。
J40nB492_p0493b28║師平常三等接人。凡人來便云在那裏來。或云吃飯
J40nB492_p0493b29║也未。或云幾時到此。道道道。此語三十年未曾有人
J40nB492_p0493b30║道得。若於此語一一道得明白。許你親見萬峰和尚。
J40nB492_p0493c01║慈光寂照圓明利濟萬峰大禪師塔銘
J40nB492_p0493c02║苕溪花城隱士海安同知沈貫撰
J40nB492_p0493c03║一真法界。萬象無跡。妙有不有。真空不空。寂而常知。
J40nB492_p0493c04║無機不備。洞照十方。含包天地。故名大覺。吾佛證斯。
J40nB492_p0493c05║開方便門。示真實相。迦葉得斯。破顏微笑。越正法眼。
J40nB492_p0493c06║少林得此。面壁九年。與可安心。以三即一。以一即三。
J40nB492_p0493c07║四七二三。皆證此也。佛佛相印。祖祖相傳。衣缽可藏
J40nB492_p0493c08║而法不容泯。曹溪付與南嶽。嶽授與馬祖。祖得百丈
J40nB492_p0493c09║海。海得黃檗運。運得臨濟玄。一花五葉從此而分。臨
J40nB492_p0493c10║濟溈仰雲門曹洞法眼。濟得黃檗親傳。古云。臨濟正
J40nB492_p0493c11║宗。一十八世至高峰妙公。公得雪巖欽公心印。居天
J40nB492_p0493c12║目山獅子巖三十年不出死關。四方從者雷動海湧。
J40nB492_p0493c13║鮮有昇其門者。唯中峰本公深造閫奧。以得其訣。通
J40nB492_p0493c14║博無礙。以大辯才。息三教之有。破六宗之執。王臣慕
J40nB492_p0493c15║仰。帝道施恩。入室弟子以數十計。惟千巖長公得其
J40nB492_p0493c16║法。爾巖得其傳。居義烏伏龍山。建大伽藍。學徒恒數
J40nB492_p0493c17║百人。攪動江山。名傾宇宙。齊魯燕趙秦隴閩蜀。外而
J40nB492_p0493c18║日本三韓八番。羅甸交趾琉球莫不奔走膜拜咨決。
J40nB492_p0493c19║惟萬峰禪師一人最為上首。師諱時蔚號萬峰。溫州
J40nB492_p0493c20║樂清縣金氏子。母鄭氏。夜夢白氣亙天。因時懷妊。癸
J40nB492_p0493c21║卯八月二十九日午時生。母晚年生師雙子。師得第
J40nB492_p0493c22║二。母欲棄之。有姊金氏鞠以為子。年始七歲父母俱
J40nB492_p0493c23║喪。忽一夜自睹白光滿室。賢愚莫能知之。十三歲依
J40nB492_p0493c24║本縣演慶寺昇講主出家。十六歲為僧。因看法華經
J40nB492_p0493c25║安樂行品云。在於閑處修攝其心。師有省問講主。此
J40nB492_p0493c26║語如何解說。講曰。世尊教你向山間林下結庵辦道。
J40nB492_p0493c27║師聞其語不勝欣喜。長時打坐兀兀如癡。講曰。汝非
J40nB492_p0493c28║吾宗人也。令師遊方問道。年十九歲更衣學禪。受具
J40nB492_p0493c29║足戒。遊於兩浙。至杭州聞。虎跑止巖和尚道譽。遂往
J40nB492_p0493c30║禮拜請益。巖曰。因甚參禪人不悟真性。逐日區區打
J40nB492_p0494a01║鬨過了也。或三五成群。說長老如何。或三五成群說
J40nB492_p0494a02║叢林好惡。一向不在己躬下做工夫。若要了悟上乘。
J40nB492_p0494a03║切要真參實學。從頭開發一遍就付三不是公案。巖
J40nB492_p0494a04║云。便從這裏晝三夜三。心心無間。念念相續參去。師
J40nB492_p0494a05║得開示。夜不寢席。日不涉緣。以經數月。未得其決。復
J40nB492_p0494a06║回明州達蓬佛跡山卓居辦道。正在疑網中。忽聞寺
J40nB492_p0494a07║中宗律師舉百丈問溈山云。不可喚作淨瓶喚作甚
J40nB492_p0494a08║麼。山踢倒便行。觸發疑情。不覺㘞地一聲。打破疑團。
J40nB492_p0494a09║直得虛空粉碎。大地平沉。非一切世間境界可比。不
J40nB492_p0494a10║是心不是佛不是物。咄。這鈍漢正好為渠三十棒。本
J40nB492_p0494a11║來見成何有許多周折。頌曰。如來臘八睹明星。也是
J40nB492_p0494a12║將蝦作眼睛。為有遠孫明悟處。日輪當午豁然明。自
J40nB492_p0494a13║厥之後徑往華頂峰無見和尚處求其決擇。見問萬
J40nB492_p0494a14║法歸一一歸何所。師上前問訊叉手而立。又問如何
J40nB492_p0494a15║是道。師云道無可道。見云。不道又不道箇甚麼。師云。
J40nB492_p0494a16║正要和尚疑著。見云。疑著即錯。師云。不疑亦錯。見便
J40nB492_p0494a17║喝。師亦喝。見又喝。師亦喝。拂袖而行。見云。侍者侍者。
J40nB492_p0494a18║你雖悟得箇真性。年紀小在。未可印證你來。汝且居
J40nB492_p0494a19║山十年二十年。我自令人來取你也。其年二十六歲。
J40nB492_p0494a20║復回達蓬數載。自後竟無消息。師忽聞虎跑止巖和
J40nB492_p0494a21║尚圓寂久時。師遂往掃塔。偶宿靈隱旦過。忽聞方殿
J40nB492_p0494a22║主舉千巖和尚一頌云。斷崖和尚春圓寂。無見知翁
J40nB492_p0494a23║夏亦亡。畢竟有生還有死。千巖不久也無常。兩輪日
J40nB492_p0494a24║月如梭過。一合乾坤是磨忙。寄語諸方參學者。莫教
J40nB492_p0494a25║蹉過好時光。一聞便知來意。一同本僧直造伏龍相
J40nB492_p0494a26║見和尚。纔入門便問。不是心不是佛不是物是箇甚
J40nB492_p0494a27║麼。師將坐具打一圓相。叉手而立問荅不錄。偈呈。南
J40nB492_p0494a28║泉不是惱人心。有要將心去捉心。不是我心不是佛。
J40nB492_p0494a29║性空寬廓有何尋。師允諾就命堂中第一座。辭不獲
J40nB492_p0494a30║已。黽勉秪領忽。一日和尚陞堂。舉無風荷葉動。必定
J40nB492_p0494b01║有魚行。師出眾震聲一喝。拂袖而行。和尚示偈云。鬱
J40nB492_p0494b02║鬱黃花滿目秋。白雲端坐碧峰頭。無賓主句輕拈出。
J40nB492_p0494b03║一喝千江水逆流。師見偈從此退職。遂往蘭溪州嵩
J40nB492_p0494b04║山結菴辦道。奈何十方雲水交參。四海高賢咨決千
J40nB492_p0494b05║巖令人持書相招。前日堂中大眾問老僧首座如何
J40nB492_p0494b06║不來走遭以見眾人之心歡喜。老僧門下得人。你如
J40nB492_p0494b07║何執坐於此。以知斯意。師念愚魯。於宗無補。不敢妄
J40nB492_p0494b08║為擔荷大法。後於壬辰三月二十四日。和尚令源藏
J40nB492_p0494b09║主送法衣頂相來。巖云。老僧袈裟一頂送與嵩山蔚
J40nB492_p0494b10║長老。略表叢林之道念。非諸方兜法子者也。呵呵。師
J40nB492_p0494b11║得法之後因浙東田少山多。不堪著眾。又遭三年亢
J40nB492_p0494b12║旱。繇是行錫蘇州。遊翫水山。乃見光福鄧蔚山山水
J40nB492_p0494b13║相拱。龍虎盤旋。朱雀導而玄武從。陰陽合而子午正。
J40nB492_p0494b14║刱建道場。鋪舒厥志。三十餘年。道風遍布。如谷應聲。
J40nB492_p0494b15║往來雲水靡間賢愚。駢集座下。致無虛日。於洪武辛
J40nB492_p0494b16║酉正月十五日告眾曰。吾今時節至矣。大眾切莫遠
J40nB492_p0494b17║去。門人駭然不散。後於當月付囑衣法與眾弟子。門
J40nB492_p0494b18║人行宗問曰。和尚會中幾人得法弟子。師示偈曰。慈
J40nB492_p0494b19║悲無念。華開果熟。因地分明。慧寶致囑。清徹源源一
J40nB492_p0494b20║派流。千古萬古來相續。付法已訖。此日京都西天師
J40nB492_p0494b21║父令慶侍者來報師。欲以奏聞請師相見。一一應荅
J40nB492_p0494b22║酬謝以畢。明日二十九日乙卯午時。付囑門人曰。如
J40nB492_p0494b23║今已得。須向山間林下钁頭邊接引一箇半箇。闡揚
J40nB492_p0494b24║吾道。報佛恩德。不可攀高接貴。輕慢下流。逐利追名。
J40nB492_p0494b25║迷真惑道。如今末法將沉。汝等切須仔細。道了結跏
J40nB492_p0494b26║趺坐。說偈曰。七十九年。一味杜田。懸崖撒手。杲日當
J40nB492_p0494b27║天。語畢而逝。春秋七十九。僧臘六十。夏停龕十三日。
J40nB492_p0494b28║肢體溫如形容儼若。門人普鑑等取二月十三日巳
J40nB492_p0494b29║時。門人普鑑等奉全身瘞於院西涅槃山之永光塔。
J40nB492_p0494b30║四眾弟子哀聲動搖山水。師一生清苦莫能言之。衲
J40nB492_p0494c01║衣蒲履錙銖不蓄。數處開山略無顧盻。學徒皆稱菩
J40nB492_p0494c02║薩。不呼名諱。受化僧俗莫知其數。室中舉古驗今。直
J40nB492_p0494c03║截根源。並無剩語。所有示眾語錄。送行法語。不肯留
J40nB492_p0494c04║傳。但曰從上佛祖種種言說。句句朝宗。言言見諦。後
J40nB492_p0494c05║學初機。略不聽從。況吾區區杜田話柄乎。悉付火燼。
J40nB492_p0494c06║門人記錄略成文卷。仍行於世。門人普壽敬持行實。
J40nB492_p0494c07║勉余請銘。余才輕德薄。不敢汙禪師之德。自念為師
J40nB492_p0494c08║嗣法弟子。海舟和尚座下參學久矣。況吾祖父亦授
J40nB492_p0494c09║天目中峰和尚戒諭往來不徹。余一日請問海舟曰。
J40nB492_p0494c10║圓覺經云。修多羅教如標月指。若復見月了知所標
J40nB492_p0494c11║畢竟非月。此理如何。舟舉手云。經也月也指也。余懵
J40nB492_p0494c12║然。舟拍案一下云。月落寒潭。因而有省。乃知月指不
J40nB492_p0494c13║別。為經從此知師之道非凡情之所測也。了知一月
J40nB492_p0494c14║當天。本無標指。無指恐觀者不睹真月。直指之言。智
J40nB492_p0494c15║者觀之有進。故述其銘。銘曰。
J40nB492_p0494c16║天目穹隆大道盤宗至高至妙本乎其中
J40nB492_p0494c17║千巖一隕卓然萬峰夢感母妊瑞應童蒙
J40nB492_p0494c18║爰自落髮性智圓融一聞妙義聲入心通
J40nB492_p0494c19║虎跑回首歸隱達蓬機觸百丈頓悟真空
J40nB492_p0494c20║靈隱逢方道契伏龍遍歷殊勝罔克愜衷
J40nB492_p0494c21║相彼平江山水之邦蔚山秀拔群峰頡頏
J40nB492_p0494c22║登臨一覽終焉允藏坎離中正龍虎超驤
J40nB492_p0494c23║大展厥志洪肇道場天人擁護聖凡讚揚
J40nB492_p0494c24║徒眾雲集躋躋蹌蹌援溺扶蹶道念遑遑
J40nB492_p0494c25║寒之裘裳飢之膏粱汲引將來山海梯航
J40nB492_p0494c26║維踵接跡靡閒遐方世有餘春其道大昌
J40nB492_p0494c27║為人天師宜壽無量八旬相將偈說無常
J40nB492_p0494c28║瘞院西傍涅槃之陽位正玄堂甃塔全藏
J40nB492_p0494c29║維石昂昂松柏蒼蒼石爛松枯斯塔永光
J40nB492_p0494c30║（弟子普壽普福普堅普隱西序　普持普華普榮普慈等立石）。
J40nB492_p0495a01║聖恩禪菴開山祖師萬峰蔚公傳
J40nB492_p0495a02║承德郎刑部主事永嘉陳亢宗述并書篆
J40nB492_p0495a03║師諱時蔚。字萬峰。出溫州樂清金氏。母鄭。夢儒釋二
J40nB492_p0495a04║人入其寢。覺而生二子。師居末。適有光燭室。鄭懼欲
J40nB492_p0495a05║弗舉。其姑保而育之。襁抱中見僧輒微笑。作合掌態。
J40nB492_p0495a06║父母度不可留。使禮越之永慶寺昇講主為師。時年
J40nB492_p0495a07║十一。嘗誦法華經。至諸法從本來。常自寂滅相。忽有
J40nB492_p0495a08║省。遂入杭受具。參止巖禪師於虎跑。示以南泉三不
J40nB492_p0495a09║是語。別入達蓬山卓菴佛跡寺古址。晝夜究竟巖語。
J40nB492_p0495a10║至忘寢食。一日寺主宗律師舉似溈山淨瓶公案。觸
J40nB492_p0495a11║所參。即說偈云。顛顛倒倒老南泉。累我工夫卻半年。
J40nB492_p0495a12║當下若能親薦得。如何不進劈胸拳。遂往見巖。詰前
J40nB492_p0495a13║語。獻偈云。南泉正是惱人心。更要將心去覓心。不是
J40nB492_p0495a14║心兮不是物。性天寬廓有何尋。復之華頂訪無見。睹
J40nB492_p0495a15║公。見問從何處來。師云。從杭州來。曾見何人。師云。止
J40nB492_p0495a16║巖和尚。有何指示。師云。南泉三不是。見云。我這裏南
J40nB492_p0495a17║泉三不是即不問。如何萬法歸一。師云。從生至死皆
J40nB492_p0495a18║無一。又問。如何是一歸何處。師近前叉手云。不審。見
J40nB492_p0495a19║云。且居山保守。還返達蓬。獨處者十稔已而往伏龍
J40nB492_p0495a20║山中謁千巖禪師。初入室。問將甚麼與老僧相見。師
J40nB492_p0495a21║豎拳頭云。這裏與和尚相見。巖問。死了燒了向何處
J40nB492_p0495a22║安身立命。師云。漚生漚滅水還在。風息波平月映潭。
J40nB492_p0495a23║巖復云。莫要請益受戒麼。師即掩耳而去。明日巖請
J40nB492_p0495a24║眾斫松。師拈圓石作獻珠狀。云請和尚酬價。巖云。不
J40nB492_p0495a25║直半分錢。師云。瞎。巖云。我也瞎。你也瞎。師云。瞎瞎。即
J40nB492_p0495a26║說偈云。龍宮女子將珠獻。價直三千與大千。卻被傍
J40nB492_p0495a27║觀人決破。誰知不值半分錢。巖顧昭首座曰。蔚山主
J40nB492_p0495a28║頗有衲僧氣味。煩請歸堂。比佛誕日巖上堂云。今日
J40nB492_p0495a29║有三種好事。一者世尊降誕。二者天道晴明。三者有
J40nB492_p0495a30║大施主設齋。若向此三種好事上識得。老僧舌頭落
J40nB492_p0495b01║處。日消萬兩黃金。師從西過東。一手指天。一手指地。
J40nB492_p0495b02║云。天中天。天中天。釋迦彌勒誰後先。巖云。大師子吼
J40nB492_p0495b03║過了也。還有小師子麼。未幾復還佛跡巖。遺以衣拂
J40nB492_p0495b04║各一。并偈一首。見千巖語錄中。既而移居嵩山。閱九
J40nB492_p0495b05║載。巖三為手書招之。所以愛重期待者甚厚。比至請
J40nB492_p0495b06║與分座。尋返嵩山。巖囑云。汝緣在浙西。可往化導。大
J40nB492_p0495b07║振吾宗。遂以元末己丑年入吳。凡三築精藍。卒之袁
J40nB492_p0495b08║墓鄧蔚山中卓錫半山。斬蒙羃結菴居之。久之四眾
J40nB492_p0495b09║歸嚮。乃搆為大伽藍。號曰聖恩。自是緇素奔輳。遠邇
J40nB492_p0495b10║雲集。師隨機開導俾滿意欲。初不為雕琢語。故人益
J40nB492_p0495b11║慕而信之。一日忽沐浴更衣。召眾訣別。書偈曰。七十
J40nB492_p0495b12║九年。一味杜田。懸崖撒手。杲日當天。遂趺坐而逝。時
J40nB492_p0495b13║洪武十四年正月二十九日也。龕留十有三日。顏色
J40nB492_p0495b14║如生。傾城聚觀膜拜瞻嘆。其徒普壽等奉全身合二
J40nB492_p0495b15║缶。瘞菴之西崗。遵治命也。師貌古而清髭鬢疏秀。寡
J40nB492_p0495b16║緣飾。千巖稱其純粹質樸。有古人氣象。深得之矣。師
J40nB492_p0495b17║歿垂四十年。吳人無少長咸知。遵慕其行。嘉湖諸郡
J40nB492_p0495b18║至有繪像而事之者。其生卒之辰遠邇畢集如其生
J40nB492_p0495b19║時。而傑閣重樓逾增舊觀。焚修之徒。數常滿百。歸然
J40nB492_p0495b20║為一大叢林。雖宿號名山盛剎。或未之能先焉。巖所
J40nB492_p0495b21║囑者。益又驗矣。師平生未常讀書。惟以深悟自得。其
J40nB492_p0495b22║形諸語默者俱能刊落浮華而一踐乎實。其徒普壽
J40nB492_p0495b23║等輯為萬峰語錄一帙。鋟梓流行。然非師志也。其所
J40nB492_p0495b24║度弟子若干人得法弟子若干人。而勝學無念者獨
J40nB492_p0495b25║號能紹其傳云。贊曰。昔中峰普應國師以臨濟正宗。
J40nB492_p0495b26║振耀天目得其心印者弟子千巖也。千巖再傳而師
J40nB492_p0495b27║實承之。厥後無念學公復親受師衣法之付。受知
J40nB492_p0495b28║太祖高皇帝。龍章寵錫。雲漢昭回。天目淵源。遂為有
J40nB492_p0495b29║托。師所付得人矣。嗚呼盛哉。
J40nB492_p0495b30║永樂十七年八月二十九日徒弟比丘智璿立石。
J40nB492_p0495c01║萬峰語錄後跋
J40nB492_p0495c02║嗚呼三百年來天下老和尚之真精神不得見其大
J40nB492_p0495c03║全也審矣。何則。自元迄今。義學橫出。遮障宗風。每議
J40nB492_p0495c04║語錄不應出自身前。故多後人竊錄。漫附己意。稍于
J40nB492_p0495c05║一字一語差池則毫釐千里。於文或妙。於宗則失。故
J40nB492_p0495c06║國朝語錄宗旨不備。多致湮沒。間有好事者。翻刻舊
J40nB492_p0495c07║錄又以改削宗旨為自任。妄意增損。無從訂正。則傳
J40nB492_p0495c08║燈一脈漸為微弱。良可慨也。茲萬峰禪師語錄。二百
J40nB492_p0495c09║年餘幾經重鋟矣。觀其三玄頌。不以臨濟之三玄而
J40nB492_p0495c10║蹈玄沙三玄之名則誤矣。至若第三玄則曰。本來無
J40nB492_p0495c11║一物。萬象盡蠲蠲。若此。正六祖未徹悟時語。通身座
J40nB492_p0495c12║主見解也。豈臨濟第三玄之旨哉。予詢其來。則草本
J40nB492_p0495c13║傳自他家種草。不得不辯。特因姑蘇脫塵萬居士施
J40nB492_p0495c14║貲重付諸梓。而出其疑案於卷尾。為後之明眼者證。
J40nB492_p0495c15║所異宗旨載明。玄風永扇。為祖燈之光燦不替云。時
J40nB492_p0495c16║崇禎三年庚午元旦。鄧蔚天壽
J40nB492_p0495c17║聖恩禪寺住山比丘法藏志。
J40nB492_p0495c18║
J40nB492_p0495c19║
J40nB492_p0495c20║
J40nB492_p0495c21║
J40nB492_p0495c22║
J40nB492_p0495c23║附出三玄原頌
J40nB492_p0495c24║句中玄。孤雁唳長天。瀉出無生曲。隨方解逐圓。
J40nB492_p0495c25║體中玄。無正亦無偏。容光吞萬象。獨露水中天。
J40nB492_p0495c26║玄中玄。維摩頓默然。本來無一昒。萬象盡蠲蠲。
J40nB492_p0495c27║翰林院侍讀學士王公達善復銘師塔尋出補刻
J40nB492_p0495c28║
J40nB492_p0495c29║
J40nB492_p0495c30║
J40nB492_p0496a01║
J40nB492_p0496a02║
J40nB492_p0496a03║
J40nB492_p0496a04║
J40nB492_p0496a05║
J40nB492_p0496a06║
J40nB492_p0496a07║
J40nB492_p0496a08║
J40nB492_p0496a09║
J40nB492_p0496a10║
J40nB492_p0496a11║附刻東明寺虛白慧旵禪師塔銘
J40nB492_p0496a12║資德大夫正治上卿禮部前太子賓客兼國子祭酒
J40nB492_p0496a13║毘陵胡濙譔
J40nB492_p0496a14║中順大夫京府丞前翰林編修東吳朱孔陽書
J40nB492_p0496a15║中憲大夫太常少卿經筵侍書廣平程南雲篆額
J40nB492_p0496a16║師諱慧旵。字東明。號虛白。姓王氏。其先湖廣人也。
J40nB492_p0496a17║父為丹陽稅課司副使。遂家焉。母黃氏。方娠。一夕
J40nB492_p0496a18║夢僧頂包入門。及產師。有異質。警悟不凡。經書過
J40nB492_p0496a19║目即能成誦。甫七歲。嘗夢坐稠人中揮麈談論。醒
J40nB492_p0496a20║以告母。母曰。此僧家說法象也。他日令汝出家。年
J40nB492_p0496a21║十四。即禮邑之妙覺寺僧性某湛然為師。湛然問
J40nB492_p0496a22║曰。汝為何事。答曰。作佛。然大奇之。既為落髮受戒。
J40nB492_p0496a23║晨夕精進。服勤三載。值湛然轉江西疏山住持。時
J40nB492_p0496a24║聞松隱唱導雲間。即往咨叩其心印。至一小庵自
J40nB492_p0496a25║誓曰。我今若不徹證。決不復回。遂禪定至六日方
J40nB492_p0496a26║出定。舉首睹松。豁然有省。自此晝夜無睡。坐如鐵
J40nB492_p0496a27║幢。故諸方號之為旵鐵脊。尋又至蘇之玄墓山。見
J40nB492_p0496a28║果林和尚。針芥相投。然後指示見寶藏持禪師。師
J40nB492_p0496a29║具陳悟因。藏斥之曰。佛法如大海。轉入轉深。那裏
J40nB492_p0496a30║泊在此處。師遂親炙於座下。藏一日問曰。心不是
J40nB492_p0496b01║佛。智不是道。汝云何會。師向前問訊叉手而立。藏
J40nB492_p0496b02║呵之曰。汝在此許多時。還作遮個見解。師乃發憤
J40nB492_p0496b03║忘寢食。至第二夜。驀然徹法源底。遂呈偈曰。一拳
J40nB492_p0496b04║打破太虛空。百億須彌不露蹤。借問個中誰是主。
J40nB492_p0496b05║扶桑湧出一輪紅。藏笑曰。雖然如是。也須善自護
J40nB492_p0496b06║持。時節既至。其理自彰。師受囑別去。至永樂甲申
J40nB492_p0496b07║歲登天目結千日期期滿。至昭慶受具。戊子訪安
J40nB492_p0496b08║溪古道場道通禪師遺蹤。師見其峰巒秀拔。遂有
J40nB492_p0496b09║終焉之意。山之先住靜人恐其侵據。鬱悒不樂。夜
J40nB492_p0496b10║夢神人告曰。汝不可輕慢此僧。後當大建道場。弘
J40nB492_p0496b11║法度人。師於山中入關。一住三十餘年。影不出山。
J40nB492_p0496b12║道風揚播。緇素信向。四方請益者接踵。雖耆年宿
J40nB492_p0496b13║衲亦爭趨座下。蓋其誨迪獎勵。未嘗少倦。有疑而
J40nB492_p0496b14║決者析以片言。莫不冷然省解。是致檀施填委。學
J40nB492_p0496b15║徒雲集。恒至數百。因居所狹隘。不能容眾。宣德丁
J40nB492_p0496b16║未遂拓基營繕。不二年間。殿堂門廡禪室方丈鐘
J40nB492_p0496b17║樓庫宇僧寮庖湢。凡所宜有者。靡不畢備。遂成一
J40nB492_p0496b18║大叢林。宣德乙卯欽蒙
J40nB492_p0496b19║賜額為東明禪寺。復為度僧。俾奉香火。至于己未。罄
J40nB492_p0496b20║以檀那獻施。羨餘財帛重建淨慈佛殿。辛酉六月
J40nB492_p0496b21║廿有七日。命齋僧眾。眾知師意不久住世。請師留
J40nB492_p0496b22║偈。師曰。一大藏教。無人看著。爭用得遮幾句閑言
J40nB492_p0496b23║語。至二十九日辰時間。辭眾跏趺而逝。停龕七日。
J40nB492_p0496b24║顏貌如生。官貴僧俗。扶送者數千人。依法茶毘獲
J40nB492_p0496b25║設利無數。明瑩如珠。眾函遺骨并設利。葬於山之
J40nB492_p0496b26║東塢而塔焉。師世壽七十。僧臘五十有五。弟子僅
J40nB492_p0496b27║百人。受戒者。請誨益者數萬人。蓋師平昔訓誨學
J40nB492_p0496b28║徒無分高下。隨機設變。各以其病藥之。若遇初機
J40nB492_p0496b29║則和顏悅色。軟語恬言。使人醉心快意。如坐春風
J40nB492_p0496b30║中。及其較勘宿學。務必辯其淺深。究其源委。毫髮
J40nB492_p0496c01║不容虛偽。苟有果能進道者。解衣推食而勉之。至
J40nB492_p0496c02║于屠臘之輩。遇師訓誨。無不改惡遷善。唯其道力
J40nB492_p0496c03║強固。解行兼全。以身任道。務在闡揚宗旨。志在利
J40nB492_p0496c04║他。有扣即應。故能致人信向皈依如是之多。今其
J40nB492_p0496c05║上首本寺住持覺明。令僧智宗智鑑齎天竺靈山
J40nB492_p0496c06║住持臨川妙偘狀師行業。徵余為銘。余於宗門未
J40nB492_p0496c07║嘗究竟。罔措頌美之辭。特摘狀所實為銘。庶幾不
J40nB492_p0496c08║失其實。俾末學得以瞻承遺範云爾。銘曰。
J40nB492_p0496c09║大雄宗教昉於四域流入中華
J40nB492_p0496c10║四海洋溢初祖達磨單傳直指
J40nB492_p0496c11║返照迴光佛即在是惟師克紹
J40nB492_p0496c12║挺然負荷豎立法幢作大依怙
J40nB492_p0496c13║四眾學徒川奔雲集化如時雨
J40nB492_p0496c14║罔不霑及賴慈方便人咸信向
J40nB492_p0496c15║各領奧要得意忘象卓哉東明
J40nB492_p0496c16║大元厥宗世緣既盡委順而終
J40nB492_p0496c17║山之東塢崇崇窣堵勒辭𤦹玟
J40nB492_p0496c18║垂休萬古
J40nB492_p0496c19║己巳秋七月望日本寺徒弟比丘　覺澄　覺明
J40nB492_p0496c20║　　覺泉　覺淨　覺曇　覺圓　覺海　覺真
J40nB492_p0496c21║　　智林　智誠　智滿　智宗　智庚　智鑑
J40nB492_p0496c22║　　智茂同立石