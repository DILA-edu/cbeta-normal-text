J40nB493_p0497a01║冊上小影
J40nB493_p0497a02║樸夫拙自泐
J40nB493_p0497a03║瞎漢少賣弄看
J40nB493_p0497a04║你瞎賣弄一生
J40nB493_p0497a05║賣弄得去麼雖
J40nB493_p0497a06║然瞎從光過去
J40nB493_p0497a07║光未瞎過來不
J40nB493_p0497a08║信試光弄看。
J40nB493_p0497a09║石壇
J40nB493_p0497a10║我莊
J40nB493_p0497a11║石床三子
J40nB493_p0497a12║請
J40nB493_p0497a13║【圖】
J40nB493_p0497a14║
J40nB493_p0497a15║
J40nB493_p0497a16║
J40nB493_p0497a17║
J40nB493_p0497a18║
J40nB493_p0497a19║
J40nB493_p0497a20║
J40nB493_p0497a21║語錄序
J40nB493_p0497a22║禪學尚矣而最上一乘永超三界唱提手眼點勘人
J40nB493_p0497a23║天時節因緣較然不爽牧亭大師開堂慶雲參徒甚
J40nB493_p0497a24║盛嗣以結集語錄相示披讀之餘慨然永嘆蓋以佛
J40nB493_p0497a25║法之日壞也人心不古而善緣益輕譬之今人心樂
J40nB493_p0497a26║長安而迷不識路則其至也必無日矣抑問塗必於
J40nB493_p0497a27║已經而遇彼導師寔未親到則其至也益無日矣然
J40nB493_p0497a28║則佛法之壞學人之過而亦不盡學人之過也大師
J40nB493_p0497a29║砥柱頹波仔肩此道扣洪鐘於龍象哀鳴之日振迦
J40nB493_p0497a30║音於魚龍混處之時極力為人老婆心切要知此事
J40nB493_p0497b01║本自圓成非從人得生死不相干之地鬼神覷不破
J40nB493_p0497b02║之機鑿開鴻濛打破漆桶三五周天斗杓司令先天
J40nB493_p0497b03║一著一箭驚人九重鐵鼓自然冰渙當陽獨露耀古
J40nB493_p0497b04║騰今粉碎虛空全身獨現矣予本鈍根兼攖塵網但
J40nB493_p0497b05║幼慕宗乘夙遇奇緣猶憶歲在辛巳忽於海福禪寺
J40nB493_p0497b06║重遇廬夢老人茶廣商量頗蒙印可繼承過訪師亦
J40nB493_p0497b07║與焉指示精通直截了當廬夢老人者黃梅正派即
J40nB493_p0497b08║師得法本師也老人圓寂廿載於茲幸又得師開示
J40nB493_p0497b09║非少譬之飲水冷暖在心灌頂醍醐寧忘所自但痛
J40nB493_p0497b10║眾生罔明大事循環業根紏纏因緣難以圓滿三身
J40nB493_p0497b11║安望種成四智豈知珠本在衣燈即是火茲讀語錄
J40nB493_p0497b12║渺然長懷竊謂裨益參徒所益猶少而居今之日其
J40nB493_p0497b13║有功於此道良多也用贅簡端如臨法會佞佛之謂
J40nB493_p0497b14║所不敢辭亦望諸山全提共唱師其將謂彼自無瘡
J40nB493_p0497b15║而慎勿傷之也哉。
J40nB493_p0497b16║雍正十一年歲在癸丑陽月李焞敬題
J40nB493_p0497b17║
J40nB493_p0497b18║
J40nB493_p0497b19║
J40nB493_p0497b20║
J40nB493_p0497b21║
J40nB493_p0497b22║
J40nB493_p0497b23║
J40nB493_p0497b24║
J40nB493_p0497b25║
J40nB493_p0497b26║
J40nB493_p0497b27║
J40nB493_p0497b28║
J40nB493_p0497b29║
J40nB493_p0497b30║
J40nB493_p0497c01║磬山牧亭樸夫拙禪師語錄目次
J40nB493_p0497c02║序一
J40nB493_p0497c03║目錄
J40nB493_p0497c04║卷第一
J40nB493_p0497c05║住鄱陽劍溪永鎮禪寺語錄
J40nB493_p0497c06║卷第二
J40nB493_p0497c07║住霸陵白鷺渡西汀寺語錄
J40nB493_p0497c08║卷第三
J40nB493_p0497c09║豐城慶雲寺說戒語錄
J40nB493_p0497c10║浮梁圓通菴說戒語錄
J40nB493_p0497c11║崇仁天竺寺說戒語錄
J40nB493_p0497c12║卷第四
J40nB493_p0497c13║住臨川青雲艸菴語錄
J40nB493_p0497c14║卷第五
J40nB493_p0497c15║勘辨機緣代古
J40nB493_p0497c16║拈古頌古
J40nB493_p0497c17║卷第六
J40nB493_p0497c18║偈贊傳佛事
J40nB493_p0497c19║洞虛禪師塔銘
J40nB493_p0497c20║磬山牧亭樸夫拙禪師語錄目次
J40nB493_p0497c21║
J40nB493_p0497c22║
J40nB493_p0497c23║
J40nB493_p0497c24║
J40nB493_p0497c25║
J40nB493_p0497c26║
J40nB493_p0497c27║
J40nB493_p0497c28║
J40nB493_p0497c29║
J40nB493_p0497c30║
J40nB493_p0498a01║磬山牧亭樸夫拙禪師語錄卷之一
J40nB493_p0498a02║住鄱陽劍溪永鎮禪寺語錄
J40nB493_p0498a03║比邱（石壇光模石丈嶽麓）等編
J40nB493_p0498a04║師於雍正四年冬在樂平鳳凰山受請至臘月初三
J40nB493_p0498a05║日入院。
J40nB493_p0498a06║山門以字不成八字不是出出入入千千萬萬若有
J40nB493_p0498a07║一箇識得許他與我同門復云且緩且緩拽杖便入。
J40nB493_p0498a08║韋馱季法危如累卵還記靈山親囑付麼復云險。
J40nB493_p0498a09║伽藍是你是我舉院靈聰一家擔荷寧可殺人不貶
J40nB493_p0498a10║眼不可見人面似火（金面關聖）。
J40nB493_p0498a11║祖師祖祖祖太莽鹵禪禪禪幾何般道道道直下掃
J40nB493_p0498a12║快與我颺向鄱陽湖裏餧魚且道過在甚麼處遂以
J40nB493_p0498a13║手捏鼻云臭。
J40nB493_p0498a14║佛殿者個沒底廁坑子謾道釋迦老子跳不出直饒
J40nB493_p0498a15║三世諸佛歷代祖師以至天下諸大善知識盡在裏
J40nB493_p0498a16║許頭出頭沒拙上座到來畢竟如何遂大展云掩。
J40nB493_p0498a17║據室任是透金剛圈吞栗棘蓬漢來到者裏汗臭氣
J40nB493_p0498a18║未嗅你在若要拙上座手中棒喫三更鼓戴网巾且
J40nB493_p0498a19║去買了草鞋著。
J40nB493_p0498a20║拈眾檀護疏褌無襠褲無口頭上青塵三五斗個是
J40nB493_p0498a21║拙上座三十年水邊林下一個安樂法門底緣業風
J40nB493_p0498a22║吹來厥土萬般存此道一味信前緣。
J40nB493_p0498a23║法座未離兜率已降皇宮未出母胎度人已畢既度
J40nB493_p0498a24║人畢拙上座據此曲盝又度個甚麼驗在目前遂陞
J40nB493_p0498a25║拈香云此一瓣香皇圖齊北極聖壽等南山端為祝
J40nB493_p0498a26║延今
J40nB493_p0498a27║上
J40nB493_p0498a28║皇帝聖躬萬歲萬歲萬萬歲。
J40nB493_p0498a29║陛下伏願風不鳴條雨不破塊民不失所路不拾遺
J40nB493_p0498a30║君臣道合主賓肅雍老安幼懷財豐物阜永樂無為
J40nB493_p0498b01║之化。
J40nB493_p0498b02║此一瓣香肩荷乾坤手擎日月奉為闔朝文武寀寮
J40nB493_p0498b03║屬現前護法功德林墻塹宗風金湯法社不忘當年
J40nB493_p0498b04║付囑共增此日祿康。
J40nB493_p0498b05║此一瓣香頭頭上明物物上了奉為諸山老宿為日
J40nB493_p0498b06║月之眼目作乾坤之鬚眉補處名藍化緣寰宇。
J40nB493_p0498b07║此一瓣香慈如冬日和若春風靈同夏雲鑑并秋月
J40nB493_p0498b08║光天灼地去也。
J40nB493_p0498b09║此一瓣香不假天降亦非地生若鐵蒺藜出紅爐星
J40nB493_p0498b10║光爆燦孰敢正眼覷著今當人天眾前盡情揭露了
J40nB493_p0498b11║也供養慶雲堂上古雲沛老和尚以酬法乳之恩斂
J40nB493_p0498b12║衣就座昆池大師白椎云法筵龍象眾當觀第一義
J40nB493_p0498b13║師云迨舉磬椎已落第二義了也畢竟如何是第一
J40nB493_p0498b14║義廬嶽峰鼻孔撩天鄱陽湖舌頭拖地眾中如有摸
J40nB493_p0498b15║得到者請出相見僧問天開地闢海晏河清人人盡
J40nB493_p0498b16║樂堯天個個咸沾舜日臨濟賓主洞山君臣俱不問
J40nB493_p0498b17║師登寶座端為祝延師云一個蒼生是一年進云果
J40nB493_p0498b18║然句蓋乾坤功弘宇宙師云莫塗烏我好進云塗烏
J40nB493_p0498b19║一上師打云且道是賞你是罰你進云拋磚得玉吐
J40nB493_p0498b20║氣揚眉師以手撥開眉毛云貓進云法王座上無偏
J40nB493_p0498b21║黨拾得寒山笑不休師云笑箇甚麼僧亦撥開眉毛
J40nB493_p0498b22║云貓師云可憐獵犬無靈性秪向枯樁舊處尋問金
J40nB493_p0498b23║爐香裊寶座花敷凡聖交參人天瞻仰且道有何祥
J40nB493_p0498b24║瑞師云碓觜開花進云如何是未出方丈底佛法師
J40nB493_p0498b25║云焦磚打著連底凍進云如何是已出方丈底佛法
J40nB493_p0498b26║師云急水灘頭蹴繡毬進云永鎮家風又若何師打
J40nB493_p0498b27║云今日拄杖開張發市進云不受一番寒徹骨怎得
J40nB493_p0498b28║梅花撲鼻香師云不信道問向上宗乘即不問進門
J40nB493_p0498b29║一句事若何師云千二百五十人俱粥足飯足牛進
J40nB493_p0498b30║千頭馬進百匹水足草足事事如意免得諸人叫屈
J40nB493_p0498c01║進云秪如三聖道逢人即出出即不為人是如何鹵
J40nB493_p0498c02║莽如僧進云興化道逢人即不出出即便為人又作
J40nB493_p0498c03║麼生依稀似佛進云謝師指示師云此去城中僅十
J40nB493_p0498c04║里僧禮拜師云莫道無事好僧出師以杖約住云入
J40nB493_p0498c05║院事繁向晚再問諸人秪知問佛問法得知佛法來
J40nB493_p0498c06║處佛身充滿於法界塞破虛空普現一切群生前蠅
J40nB493_p0498c07║子撒卵隨緣赴感靡不周草鞋踏斷四條觔如恒處
J40nB493_p0498c08║此菩提座也是三家村裏土地相似山僧既據此座
J40nB493_p0498c09║祖令當行驀喝一喝云大眾獅子吼野干鳴顧左右
J40nB493_p0498c10║云野干鳴即獅子吼獅子吼即野干鳴不見道天地
J40nB493_p0498c11║與我同根萬物與我一體春生秋殺陰閉陽開魚躍
J40nB493_p0498c12║鳶飛水動山靜月明鐘沉五夜梅開雪霽九重到斯
J40nB493_p0498c13║時正好伸腳打眠悠悠度歲無端被汝諸人推向十
J40nB493_p0498c14║字街頭打開布袋秪得將者些葛藤盡情抖擻出來
J40nB493_p0498c15║撒向諸人面前耳裏眼裏無不釋迦老子還見麼若
J40nB493_p0498c16║未見山僧重為喚出遂以手撥開眉毛云貓復喝一
J40nB493_p0498c17║喝云若不喝退險些撞著南泉復舉簡堂禪師云圓
J40nB493_p0498c18║通不開生藥舖單單只賣死貓頭不知那個無思算
J40nB493_p0498c19║喫著通身冷汗流簡老纔展舖席便要懸羊賣狗難
J40nB493_p0498c20║免諸方撿責山僧則不然永鎮既開生藥舖何須要
J40nB493_p0498c21║賣死貓頭四方主顧來尋我痛處一針白汗流還契
J40nB493_p0498c22║諸人也無良久云鴛鴦繡出從君看不把金針暗度
J40nB493_p0498c23║人結椎下座。
J40nB493_p0498c24║當晚小參舉僧問乾峰云十方薄伽梵一路涅槃門
J40nB493_p0498c25║未審路頭在甚麼處乾以拄杖子劃一劃云在者裏
J40nB493_p0498c26║師云錯僧以前話復問雲門門曰扇子𨁝跳上三十
J40nB493_p0498c27║三天築著帝釋鼻孔東海鯉魚打一棒雨似盆傾錯
J40nB493_p0498c28║設有個漢出來道拙上座與麼批判還契二大老也
J40nB493_p0498c29║無向他道錯何故更有一錯未敢向汝諸人道破且
J40nB493_p0498c30║道是那一錯拙上座未出海福門是錯致令數年已
J40nB493_p0499a01║來東衝西撞皮穿骨露立無卓錐之地錯及乎今日
J40nB493_p0499a02║到了永鎮見此籬穿壁倒有鹽無醋不惟廚空庫空
J40nB493_p0499a03║倉空箱空罈空甕空缾空罐空盆空甑空連錐也無
J40nB493_p0499a04║錯未晚忽見諸人各各默然或坐或立將觜盧都挂
J40nB493_p0499a05║得提壺山僧不覺通身汗流秪得背手仰空向外打
J40nB493_p0499a06║箇低都唱曲鷓鴣一場糢糊糢糊不糢糊總是低打
J40nB493_p0499a07║都打低都唱鷓鴣挂提壺嘴嚧都呼嚧乎嚧摩囉呼
J40nB493_p0499a08║嚧娑婆訶。
J40nB493_p0499a09║師在鳳凰山受請小參髼頭垢面許多年鼻涕吊來
J40nB493_p0499a10║到觜邊一自眾中呈醜拙從茲不值半文錢因此遁
J40nB493_p0499a11║跡三江海福一任春來鳥語秋去花殘草也未敢動
J40nB493_p0499a12║著一莖幾回引頸一尺連忙縮頭十寸雖是蚖蛇戀
J40nB493_p0499a13║窟幸無玷辱先師誰知業報到來無端打個噴嚏觸
J40nB493_p0499a14║犯羅計孛星上孛下東孛西孛來孛去孛至鳳凰山
J40nB493_p0499a15║蓋緣修行無力又被伽藍覷破遂令鄱陽永鎮眾檀
J40nB493_p0499a16║護并合山老宿向枯木糝花所以道欲識佛性義當
J40nB493_p0499a17║觀時節因緣時節若至其理自彰眾中莫有端的此
J40nB493_p0499a18║理者麼良久云不因柳毅傳書信何緣得到洞庭湖
J40nB493_p0499a19║請兩序上堂天高群象正落霞孤鶩齊飛海闊百川
J40nB493_p0499a20║潮秋水長天一色所以道同明相照同類相求雲從
J40nB493_p0499a21║龍風從虎聖人作而萬物睹畢竟睹箇甚麼驀喝一
J40nB493_p0499a22║喝云兵隨印轉將逐符行。
J40nB493_p0499a23║開鐘板頻呼小玉元無事秪要檀郎認得聲遂擊一
J40nB493_p0499a24║聲云大眾還認得者一聲麼側耳作聽勢云象龍蹴
J40nB493_p0499a25║踏難分處一片皇風四海聞。
J40nB493_p0499a26║開雲板師問典座在麼曰在者是佛祖慧命大眾性
J40nB493_p0499a27║命在爾一人手裏爾若二時粥飯稍不精潔我就兜
J40nB493_p0499a28║腦一椎遂擊一下以椎擲地云侍者與彼拾起鍋鏟
J40nB493_p0499a29║柄復云好個銅頭鐵額漢。
J40nB493_p0499a30║佛成道小參參頭石橋問未離兜率已降皇宮未出
J40nB493_p0499b01║母胎度人已畢此理如何師云莫妄想進云既度人
J40nB493_p0499b02║畢因甚睹明星始大悟師云更莫妄想進云未審悟
J40nB493_p0499b03║個甚麼師云鼻孔沒半邊進云將謂別有師云不快
J40nB493_p0499b04║漆桶進云恁麼為人去也師噓一聲云只道你是個
J40nB493_p0499b05║禪客進云過去諸佛亦如是現在諸佛亦如是未來
J40nB493_p0499b06║諸佛亦如是師云速禮三拜進云莫是和尚親切處
J40nB493_p0499b07║麼師云一掌一握血一棒一條痕進云何須重下註
J40nB493_p0499b08║腳師云聾進云是現大人相那師拈杖云者尿床鬼
J40nB493_p0499b09║子那裏學得許多虛頭頭禮拜師云了乃云阿呵呵
J40nB493_p0499b10║笑甚麼我笑釋迦老子於正覺山前寢繩床食麻麥
J40nB493_p0499b11║餓得骨瘦巖巉眼花燎亂說甚麼睹明星大悟豈不
J40nB493_p0499b12║是夜半見鬼猶道奇哉怪哉一切眾生具有如來智
J40nB493_p0499b13║慧德相但以妄想執著不能證得又是口裏狐涎腳
J40nB493_p0499b14║跟下好與二十拄杖怪道雲門大師要一棒打殺狗
J40nB493_p0499b15║子喫貴圖天下太平腳跟下亦該二十免得後代兒
J40nB493_p0499b16║孫一人傳十十人傳百百人傳虛教壞人家男女永
J40nB493_p0499b17║鎮與麼批判亦該親領二十何故見怪不怪其怪自
J40nB493_p0499b18║壞雖然我更要問你釋迦老子是甚麼復云貓兒狗
J40nB493_p0499b19║子也不識。
J40nB493_p0499b20║立祖牌設供你者一隊牙如劍樹口似血盆底野狐
J40nB493_p0499b21║種族到一處聚首蟬聯嘴嘴噥噥商量個甚麼莫是
J40nB493_p0499b22║東家杓柄長短西家鍋子大小麼實拙不肖忝為野
J40nB493_p0499b23║狐苗裔然卻黨理不黨親折箸攪黃河做就一盆木
J40nB493_p0499b24║札太羹用玄沙片紙一一將唇吻封你一箇密不通
J40nB493_p0499b25║風何也啼得血流無用處不如緘口過殘年。
J40nB493_p0499b26║設本山前代耆舊供飲泉水貴地脈牌上無名過一
J40nB493_p0499b27║邊遂拈香云點。
J40nB493_p0499b28║除夕晚參醉漢正酣度歲杯窮神打疊送窮才謾言
J40nB493_p0499b29║永鎮年無米牛糞火兒沒得煨十八高賢散打坐咬
J40nB493_p0499b30║牙怒目口慵開勸諸人休戚哀東村王老燒錢紙野
J40nB493_p0499c01║鬼閒神都請來。
J40nB493_p0499c02║元旦上堂堯風蕩蕩舜日雍雍鳳曆頒宸九重閶闔
J40nB493_p0499c03║開黃道龍文絢斗萬國衣冠拜冕旒黎元樂無虞河
J40nB493_p0499c04║清海晏岳牧宣有道鼓腹謳歌家家燈燭煇煌處處
J40nB493_p0499c05║笙歌嘹喨陽春賡白雪彩鳳舞丹霄辛盤椒酒賀新
J40nB493_p0499c06║年蘭英桂種淑氣惠風迎化日雲霽雪消墻角幾點
J40nB493_p0499c07║梅花漏洩天機之數空中一聲爆竹喚醒雷霆之威
J40nB493_p0499c08║驀喝一喝云而今四海賓貢何用砲火喧天。
J40nB493_p0499c09║元宵小參僧問春燈莫厭月糢糊春月應憐燈影孤
J40nB493_p0499c10║風雨若教今夜占燭龍治水失明珠請師示珠師打
J40nB493_p0499c11║云撥著動著放光動地進云龍得水時添意氣師云
J40nB493_p0499c12║試飛騰看僧提起坐具疾行師云白雲萬里問此夜
J40nB493_p0499c13║金吾不禁是處火樹銀花未審永鎮有何施設師以
J40nB493_p0499c14║拄杖作天矯盤龍勢云大眾看看進云者老漢伎倆
J40nB493_p0499c15║已盡師云知恩者少僧拂袖歸位師云負義者多乃
J40nB493_p0499c16║云過年不覺月過半堪嘆光陰忙似鑽永鎮初住米
J40nB493_p0499c17║柴無又值當家沒打算直欲祖師將身賣（風俗家戶僧送祖師
J40nB493_p0499c18║圖乞米永鎮隨例）連朝逼得無處竄雨雪紛紛泥滑滑擬作
J40nB493_p0499c19║填溝塞壑漢今朝又是上元宵火樹銀花沒得看驀
J40nB493_p0499c20║卓拄杖云長老長老你且莫隻我有個區處奉慰權
J40nB493_p0499c21║且應個時節拄杖子你有甚麼區處當速領教復卓
J40nB493_p0499c22║一卓云我記昔年隨侍郢南定省路經鄂渚黃鶴樓
J40nB493_p0499c23║訪呂祖承彼教一道鐵笛名曰鬧元宵今夜何不大
J40nB493_p0499c24║演一道一以恭迎春王（是日立春）一以大眾普樂良久云
J40nB493_p0499c25║冤家冤家年來少溫忘卻了也拄杖子你若紀得煩
J40nB493_p0499c26║吹一道代壯體臉又卓一卓云諦聽遂橫拄杖作吹
J40nB493_p0499c27║笛勢乃高聲歌曰五六五尺仕仁五六工六五五五
J40nB493_p0499c28║復云秖合吹到者裏拄杖子今者上元佳節柴無米
J40nB493_p0499c29║無舉院眼怒鼓得與麼快活正謂黃蘗樹下彈琴苦
J40nB493_p0499c30║中作樂驀拈拄杖連卓云有意氣時添意氣得風流
J40nB493_p0500a01║處且風流撫掌呵呵大笑下座。
J40nB493_p0500a02║晚參舉慶雲先老和尚示眾云草色青青柳色黃桃
J40nB493_p0500a03║花歷亂李花香東風不會吹愁去春日偏能惹恨長
J40nB493_p0500a04║者些說話正法眼藏涅槃妙心臨濟料揀雲門三句
J40nB493_p0500a05║曹洞五位溈仰義海法眼心識盡情揭露了也秪是
J40nB493_p0500a06║賈至居士不知落處千生萬劫承當個詩翁眾中還
J40nB493_p0500a07║有知得落處者麼若有不妨將山僧拽下禪床爛捶
J40nB493_p0500a08║一頓自然明窗下安排脫或未然與你指箇直截根
J40nB493_p0500a09║源春雨如膏春雲似鶴春鳥關關春泉濯濯師云老
J40nB493_p0500a10║人只知開口笑不覺舌頭長殊不知齒不關風開口
J40nB493_p0500a11║便落一東二冬此處無銀二兩俗人沽酒三筒豈不
J40nB493_p0500a12║又添一翁拙上座則不然草色青青柳色黃桃花歷
J40nB493_p0500a13║亂李花香東風不會吹愁去春日偏能惹恨長與麼
J40nB493_p0500a14║舉略較些子諸仁者還委悉麼試敲推看其或未然
J40nB493_p0500a15║再與你註個唐詩直解春雨如膏春雲似鶴春鳥關
J40nB493_p0500a16║關春泉濯濯且道是祖師心印是仲尼鼻孔眾無語
J40nB493_p0500a17║遂撫案云黃金難鑄鍾子期。
J40nB493_p0500a18║陞座見桃花無疑自瞞不少擊竹不墮悄然癡狂外
J40nB493_p0500a19║走出門築破腳指鈍置煞人平地上吃交笑殺旁觀
J40nB493_p0500a20║隔江招手橫趨而去也是憑空著魅者一隊漢大似
J40nB493_p0500a21║抱薪救火喫鹽止渴豈啻夢中說夢實情好與二十
J40nB493_p0500a22║拄杖猛虎不食伏肉胡蜂豈戀舊窠所以道世尊三
J40nB493_p0500a23║昧迦葉不知迦葉三昧阿難不知阿難三昧和修不
J40nB493_p0500a24║知和修三昧優波鞠多不知優波鞠多三昧祖祖不
J40nB493_p0500a25║知既是祖祖不知因甚臨濟大師又道誰知吾正法
J40nB493_p0500a26║眼藏向者瞎驢邊滅卻致令後代兒孫個個醉飲鴆
J40nB493_p0500a27║毒氣鼓叢林拙上座不敏二十年前無端被個沒意
J40nB493_p0500a28║志的老漢亦飲一劑脹得目空宇宙氣塞乾坤行住
J40nB493_p0500a29║坐臥動轉施為不得自由如參竹篦公案觸不得背
J40nB493_p0500a30║不得左不得右不得幸遇朗山人天眼目善識人家
J40nB493_p0500b01║痛癢信手一爬恰恰爬著山僧不上不下的去處正
J40nB493_p0500b02║所謂逢著家裏人當說家裏話且道家裏話作麼生
J40nB493_p0500b03║說遂以拄杖作釣勢云秋潭徹底鯨深浸百尺絲綸
J40nB493_p0500b04║釣得歸無底籃兒暫盛著養成頭角縱橫飛收杖下
J40nB493_p0500b05║座。
J40nB493_p0500b06║佛涅槃上堂師振威一喝云一聲砲響死傷積野眾
J40nB493_p0500b07║中還有不顧危亡奔流度刃者麼一僧出便喝師喚
J40nB493_p0500b08║值歲云曳出者死屍去進云哀哉哀哉師云棺材裏
J40nB493_p0500b09║瞠眼睛進云伏惟尚饗師以拂子作振鈴勢云吽吽
J40nB493_p0500b10║問芳草碧嘶韓幹馬綠楊影繫戴嵩牛如何是境中
J40nB493_p0500b11║人師云我行芳草裏汝又入深村進云如何是奪人
J40nB493_p0500b12║不奪境惟見碧流水曾無黃石公如何是奪境不奪
J40nB493_p0500b13║人子房未虎嘯破產不成家如何是人境俱奪嘆息
J40nB493_p0500b14║斯人去蕭條徐泗空如何是人境俱不奪我來圯橋
J40nB493_p0500b15║上懷古欽英風進云人境已蒙師指示瞿曇此日何
J40nB493_p0500b16║處行師云山家養狗忽生子長大柴門吠落花（時寺產狗
J40nB493_p0500b17║子）進云因甚到恁麼地師云卻被闍黎帶累進云是
J40nB493_p0500b18║某甲罪過師云險問世尊因七賢女游尸陀林一女
J40nB493_p0500b19║指屍云尸在者裡人向甚處去請師指示師云仰蜂
J40nB493_p0500b20║粘落絮行蟻上枯梨一女云作麼作麼諸姊諦觀各
J40nB493_p0500b21║各契悟感帝釋散花云惟願聖姊有何所須當終身
J40nB493_p0500b22║供給女云我家四事七珍悉皆具足惟要三般物一
J40nB493_p0500b23║要無根樹子一株如何是無根樹子師云葉覆大千
J40nB493_p0500b24║沙界身廓充塞十虛進云二要無陰陽地一片如何
J40nB493_p0500b25║是無陰陽地師云看腳下復云滑進云三要叫不響
J40nB493_p0500b26║山谷一所如何是叫不響山谷師云啞卻你口塞卻
J40nB493_p0500b27║你耳進云一切所須我悉有之此三般物我實無有
J40nB493_p0500b28║女云汝若無此爭解濟人帝釋罔措又作麼生師喚
J40nB493_p0500b29║首座云你看者僧驅我入地獄僧抖袖歸位云恁麼
J40nB493_p0500b30║則散花去也師云又是一杓惡水驀頭澆乃云正覺
J40nB493_p0500c01║山前鬼見身金棺復把雙趺申禍根誰識從茲起冤
J40nB493_p0500c02║氣髑髏遍界新於戲相逢不飲空歸去洞口桃花也
J40nB493_p0500c03║笑人復舉東山蕉祖陞座云若謂釋迦老子決定入
J40nB493_p0500c04║滅急請諸人捶殺自己若謂釋迦老子決定不滅急
J40nB493_p0500c05║請諸人捶殺山僧若謂滅而不滅不滅而滅山僧與
J40nB493_p0500c06║諸人一齊人涅槃堂有分然則畢竟如何即得便下
J40nB493_p0500c07║座師云堪笑蕉祖者些說話太似三家村裏罵雞婆
J40nB493_p0500c08║秪要口裏說得出不顧渾身當落何趣幾乎帶累大
J40nB493_p0500c09║眾一齊入拔舌地獄豈啻三尺童子捉矇然釋迦老
J40nB493_p0500c10║子去處猶未夢見在敢問諸人釋迦老子今日畢竟
J40nB493_p0500c11║歸何處去遂靠拄杖下座。
J40nB493_p0500c12║久雨示眾萬法是心光諸緣惟性曉本無迷悟人秪
J40nB493_p0500c13║要今日了擊拂子云大眾還了也未復揮一下云若
J40nB493_p0500c14║道了因甚古人又道簷聲不斷前旬雨電影還連後
J40nB493_p0500c15║夜雷驀喝一喝乃高聲喚侍者云快持瓦缽床頭支
J40nB493_p0500c16║漏雷風電雨又來了拈起拄杖連喝遂旋風打散行
J40nB493_p0500c17║者出師以杖指勢云尿床鬼子者裏猶是一點長漏
J40nB493_p0500c18║早參春眠不覺曉處處聞啼鳥夜來風雨聲花落知
J40nB493_p0500c19║多少遂以手捏鼻孔作鳩啼勢云鵓鳩呱呱鵓鳩呱
J40nB493_p0500c20║呱復三喚侍者不應乃連掌之云者尿床鬼子天明
J40nB493_p0500c21║多時猶在者裏瞌睡便下座。
J40nB493_p0500c22║出隊歸晚參千人排門不如一人拔關若一人拔關
J40nB493_p0500c23║千人萬人得到無為安樂之地諸仁者永鎮雖然清
J40nB493_p0500c24║苦且喜人人腳跟踏在無為安樂地上堪笑山僧一
J40nB493_p0500c25║月以來總在外邊之繞如珠走盤周旋無停敢問諸
J40nB493_p0500c26║人向甚處著眼所以道有一人常在途中不離家舍
J40nB493_p0500c27║有一人常在家舍不離途中向者裏辨得那一人常
J40nB493_p0500c28║在家舍不離途中那一人常在途中不離家舍絕無
J40nB493_p0500c29║絲毫擬議許他腳跟果踏無為安樂之地其或未然
J40nB493_p0500c30║只恐諸人在家忙不徹山僧處處常安樂。
J40nB493_p0501a01║清明日小參野花紅湖水綠柳鶯啼花風郁羹正香
J40nB493_p0501a02║飯又熟行人平地躂一交荒原何處號天哭咄新塚
J40nB493_p0501a03║壘壘近屋邊家家祭掃各紛然獨憐戍婦江邊苦遙
J40nB493_p0501a04║望沙場烈紙錢遂以拂子作振鈴勢云吽吽。
J40nB493_p0501a05║浴佛上堂師拈拄杖云一舉四十九大家出隻手扶
J40nB493_p0501a06║起破沙盆灌浴成垢咎撞著跛雲門活活打殺無處
J40nB493_p0501a07║走復卓一卓云瞿曇休走我與你卜一兆看一二三
J40nB493_p0501a08║四五金木水火土前朱雀後玄武左青龍右白虎元
J40nB493_p0501a09║來木星觸犯當年太歲遣修羅鬧入紫微宮驀喝一
J40nB493_p0501a10║喝云好好紫微照破湯之盤銘曰苟日新日日新又
J40nB493_p0501a11║日新否極泰來康誥曰作新民而且鹿苑迪吉詩曰
J40nB493_p0501a12║周雖舊邦其命維新元亨利貞大眾是大神咒是大
J40nB493_p0501a13║明咒是無上咒是無等等咒復喝一喝。
J40nB493_p0501a14║結夏小參阿呵呵笑甚麼八十翁翁入場屋真誠不
J40nB493_p0501a15║是小兒戲鵠頭白烏頭黑也是推車就了壁然則國
J40nB493_p0501a16║清才子貴家富小兒嬌道得也叉下死道不得也叉
J40nB493_p0501a17║下死螭吻咬殺屋梁脊燈籠倩露柱解交磨盤不甘
J40nB493_p0501a18║唆起山門倒騎佛殿入廁房裏晝夜遶百千匝風吹
J40nB493_p0501a19║石曰竊見捏鼻一笑苕帚責打籌予三十流水下灘
J40nB493_p0501a20║非有意白雲出岫本無心江西馬𥳽箕三十年不少
J40nB493_p0501a21║鹽醬還是對眾語是落草談張公喫酒李公醉西街
J40nB493_p0501a22║廖鬍子東倒西歪東村王大姐口裏酒氣逼人所以
J40nB493_p0501a23║釋迦老子道若有一人發真歸源十方虛空悉皆消
J40nB493_p0501a24║殞鄧師翁道若有一人發真歸源十方虛空築著磕
J40nB493_p0501a25║著圓悟和尚道若有一人發真歸源十方虛空錦上
J40nB493_p0501a26║鋪花楚石禪師道若有一人發真歸源十方虛空針
J40nB493_p0501a27║劄不入永鎮道若有一人發真歸源十方虛空普入
J40nB493_p0501a28║地獄諸仁者前是鑊湯爐炭後是碓搗磨磨左是鐵
J40nB493_p0501a29║床沸屎右是拔舌犁耕試問作麼生得出良久云小
J40nB493_p0501a30║心挨過七月半放你出來打亂竄。
J40nB493_p0501b01║端午小參日到中天諸魅群邪遠殄人臨五日赤口
J40nB493_p0501b02║白舌消除蚰蜒蚊蚋潛蹤蜈蚣虺蛇遁跡五色綵絲
J40nB493_p0501b03║續長命胡用藥采天台萬人藂裏奪孤標自是湖歸
J40nB493_p0501b04║范蠡處處龍舟競渡鼉鼓逢逢家家角黍招魂艾旗
J40nB493_p0501b05║閃閃不須懷沙作賦且就滄浪濯纓然雖如是曲奏
J40nB493_p0501b06║天中則且置萬人藂裏奪孤標一句作麼生道振威
J40nB493_p0501b07║喝一喝下座。
J40nB493_p0501b08║解夏示眾秋風涼秋夜長羈旅客思故鄉敢問大眾
J40nB493_p0501b09║到家裏人必藉阿誰之力喚侍者曰掇退香案待我
J40nB493_p0501b10║好申腳動手遂申起手云我手何似佛手復垂下腳
J40nB493_p0501b11║云我腳何似驢腳會得此腳牛腳馬腳有腳無腳無
J40nB493_p0501b12║不是者一腳會得此手大悲千手百手無不是者一
J40nB493_p0501b13║手東街胡張三醉得東倒西歪黑李四白扇過頭亦
J40nB493_p0501b14║無不是者一手者一腳以至十二時中穿衣喫飯屙
J40nB493_p0501b15║屎放尿燒香掃地合掌搖頭迎賓送客無不是者一
J40nB493_p0501b16║手者一腳超佛越祖屠牛宰羊無不是者一手者一
J40nB493_p0501b17║腳雲門大師道扇子𨁝跳上三十三天觸著帝釋鼻
J40nB493_p0501b18║孔東海鯉魚打一棒雨似盆傾又不是者一手者一
J40nB493_p0501b19║腳趙州道我在青州作領布衫重七斤又不是者一
J40nB493_p0501b20║手者一腳麻三斤乾矢橛鋸𨮂秤錘板齒生毛狗子
J40nB493_p0501b21║無佛性懷州牛喫禾益州馬腹脹天下覓醫人灸豬
J40nB493_p0501b22║左膊上又不是者一手者一腳所以道無手人行拳
J40nB493_p0501b23║無舌人解語無手人打無舌人無舌人連忙道箇不
J40nB493_p0501b24║必如何是不必底事諸仁者整日嘴嘴噥噥只解口
J40nB493_p0501b25║說直要手腳能說方是真說莫秪在長連床上不是
J40nB493_p0501b26║腳痛便是腿痠或是一個筋斗打至三十三天或是
J40nB493_p0501b27║一個大鼾撼動一十八重地獄帶累山僧波波吒吒
J40nB493_p0501b28║羅羅結帝生陷無間今晚勸諸人且漫去思想收拾
J40nB493_p0501b29║行李緊捎草鞋明日絆那個作伴好遊山玩水那個
J40nB493_p0501b30║藂林明窗淨几好過冬試將主人公三字權帖鼻尖
J40nB493_p0501c01║頭上看看看得好自此一二三三而再看來看去終
J40nB493_p0501c02║久有日看至前如銀山萬仞後如鐵壁千疊要進進
J40nB493_p0501c03║不得要退退不得到者裡然後向萬仞頭挨得一線
J40nB493_p0501c04║入千疊中拶得一縫開如此白汗出得幾身再將主
J40nB493_p0501c05║人公與釋迦（老子）鼻孔比一比那個長那個短可是一
J40nB493_p0501c06║洞通風不復又申出手腳看看我手可似佛手我腳
J40nB493_p0501c07║可似驢腳那時那裏痛喚釋迦老子與我揩一揩那
J40nB493_p0501c08║裏痠喚釋迦老子與我搥一搥那裏癢喚釋迦老子
J40nB493_p0501c09║與我爬一爬動轉施為任你自己不然徒在東箇藂
J40nB493_p0501c10║林攪到西箇叢林西個叢林攪到東個叢林聽得行
J40nB493_p0501c11║者鼓嚮三通長老上坐諸人旁立眼盵瞪地看著上
J40nB493_p0501c12║頭兩片皮動或將古人公案囫圇念上一個或將陳
J40nB493_p0501c13║爛葛藤東扯西拽扒上一頓或拈拄杖卓一卓喝一
J40nB493_p0501c14║喝或揚一眉瞬一目豎一拳動一指便道長老為我
J40nB493_p0501c15║說秪問你東村王大姐滿面水粉一觜胭脂終日深
J40nB493_p0501c16║藏閨閣見人低頭縮頸是為你說不為你說不見古
J40nB493_p0501c17║人道牛動尾巴便將作等閒殊不知簷聲不斷前旬
J40nB493_p0501c18║雨電影還連後夜雷又道你是那裏人曰新羅人曰
J40nB493_p0501c19║未跨船舷早已三十棒能向未跨船舷早已三十棒
J40nB493_p0501c20║處爬得些子痛癢方才許你展開驢腳申出佛手好
J40nB493_p0501c21║喫山僧手中痛棒其或未然漫道我瞞你你更瞞我
J40nB493_p0501c22║太殺也若到諸方分明舉似。
J40nB493_p0501c23║中秋上堂僧問天上月正圓人間月方半既是天上
J40nB493_p0501c24║月正圓因甚人間月方半師遂展兩手云此夜甚分
J40nB493_p0501c25║明便下座。
J40nB493_p0501c26║九日小參獨在異鄉為異客每逢佳節倍思親遙知
J40nB493_p0501c27║兄弟登高處遍插茱萸少一人大眾且道者一人是
J40nB493_p0501c28║阿誰羞將短髮還吹帽笑倩旁人為整冠。
J40nB493_p0501c29║大悲誕日師過回龍菴丹崖方水玉淵半偈祝髮請
J40nB493_p0501c30║陞座丹霞燒木佛冷灰豆爆撥取一堆灰舌頭拖地
J40nB493_p0502a01║院主鬚眉墮落築著磕著山僧適過回龍喜值大悲
J40nB493_p0502a02║降誕翠竹黃花各呈欣容不須木佛燒火亦不見有
J40nB493_p0502a03║一人鬚眉墮落秪見伊一隊初地菩薩苦被鬚髮纏
J40nB493_p0502a04║繞請法去縛吾今不教伊成佛作祖去亦不教伊向
J40nB493_p0502a05║驢胎馬腹去亦不教伊情識漏盡苦樂雙忘去亦不
J40nB493_p0502a06║教伊智過鶖子察盡秋毫去但各將一把斷命刀子
J40nB493_p0502a07║教伊向無始劫前把命根一刀兩斷更向波波吒吒
J40nB493_p0502a08║羅羅城中重重打過然後見佛殺佛見祖殺祖見魔
J40nB493_p0502a09║殺魔殺盡始安居若有纖毫便是翳生所以道你若
J40nB493_p0502a10║無心我便休畢竟以何為驗觀世音菩薩將錢買胡
J40nB493_p0502a11║餅放下手卻是饅頭擊拂子下座。
J40nB493_p0502a12║示眾數月以來雪峰道的未及與諸人說佛法今晚
J40nB493_p0502a13║稍暇試問我提爾挈我遍爾接我坐爾歇阿家嘗醋
J40nB493_p0502a14║三尺喙新婦洗面摸著鼻因甚山是山水是水僧是
J40nB493_p0502a15║僧俗是俗咄三尺浪高魚化龍癡人猶戽夜塘水。
J40nB493_p0502a16║開爐年年十月十五諸方結制開爐永鎮不入保社
J40nB493_p0502a17║依舊東壁胡蘆整日東撈西摝廚庫升斗未儲八字
J40nB493_p0502a18║尚無一人人人徒手憤呼此事不是兒戲軍行一馬
J40nB493_p0502a19║一夫如同背水縮軍臨陣上天無途雖然殊不知盡
J40nB493_p0502a20║大▆是個大冶紅爐只要諸人自己刻刻照顧眉毛
J40nB493_p0502a21║不消山僧那遂咳嗽一聲云謾謂釋迦老子三世諸
J40nB493_p0502a22║佛歷代祖師天下諸大善知識天地日月星辰山河
J40nB493_p0502a23║大地草木藂林森羅萬象情與無情將根斷貫索子
J40nB493_p0502a24║縛作一束拋向大洋海裏頓時火發燒至三十三天
J40nB493_p0502a25║化作一堆灰試問諸人喚什麼作自己喚什麼作釋
J40nB493_p0502a26║迦老子喚什麼作三世諸佛歷代祖師天下諸大善
J40nB493_p0502a27║知識喚什麼作天地名象說什麼西天四七唐土二
J40nB493_p0502a28║三到者裏直饒諸方分得門辨得戶無論甘與不甘
J40nB493_p0502a29║悉要喫山僧手中痛棒何故劍為不平離寶匣藥因
J40nB493_p0502a30║救病出金瓶復舉法昌以一力撾鼓陞座曰法昌今
J40nB493_p0502b01║日開爐行腳僧無一個惟有十八高人緘口圍爐打
J40nB493_p0502b02║坐不是規矩嚴難免見諸人話墮直饒口似秤錘未
J40nB493_p0502b03║免燈籠勘破不知道絕功勳安用修因證果喝一喝
J40nB493_p0502b04║云但能一念回心即脫二乘羈鎖師云大小法昌通
J40nB493_p0502b05║身泥水要脫二乘羈鎖自己作賊禁人犯夜永鎮者
J40nB493_p0502b06║裏惜無者輩古錐有則無論凡聖推向大冶紅爐鍛
J40nB493_p0502b07║鍊一過何故要識真金火裏看遂連聲擊竹篦云鄱
J40nB493_p0502b08║陽湖裏火發各人照顧眉毛。
J40nB493_p0502b09║此峰和尚至小參師喚監寺云向辱此峰和尚見過
J40nB493_p0502b10║永鎮他出失待今者畢竟如何家貧難辦素食事忙
J40nB493_p0502b11║不及草書向下文長付在來日。
J40nB493_p0502b12║請此峰首座小參天得一以清劈開華嶽連天碧地
J40nB493_p0502b13║得一以寧放出黃河徹底清聖人得一以治天下也
J40nB493_p0502b14║是君子務本所以西伯而興渭水蜀帝以起南陽永
J40nB493_p0502b15║鎮得一則且置扶起剎竿一句作麼生道良久云大
J40nB493_p0502b16║家歸堂問取東單第一座。
J40nB493_p0502b17║起七小參罵人莫點心打人莫打臉要做過量人事
J40nB493_p0502b18║事要打點成佛作祖要打點參禪學道要打點燒香
J40nB493_p0502b19║掃地要打點合掌搖頭要打點沽鹽買醋要打點運
J40nB493_p0502b20║水搬柴要打點穿衣喫飯要打點屙屎放尿要打點
J40nB493_p0502b21║迎賓送客要打點人前召沸要打點莫待三十夜到
J40nB493_p0502b22║來見著黑面閻老子只恐諸人打點不徹有召難沸
J40nB493_p0502b23║拙上座有生以來時時事事無不打點即論日前起
J40nB493_p0502b24║期告香之夜被爾諸人自朝直忙到晚秪一刻不曾
J40nB493_p0502b25║打點三陣擊子迎至堂中信口胡說亂道自家不知
J40nB493_p0502b26║道在那裏去了末後舉個法昌開爐的公案舉至但
J40nB493_p0502b27║能一念回心即脫二乘羈鎖截然忘卻了也由是默
J40nB493_p0502b28║坐良久待得心回箭去久已只得召起大眾曰鄱陽
J40nB493_p0502b29║湖裏火發各人照顧眉毛大家懡㦬一場今夜起七
J40nB493_p0502b30║無端說到者裏又是漏逗不打點試問諸人那底是
J40nB493_p0502c01║脫得羈鎖處遂高聲云大眾你看永鎮眉毛還在麼。
J40nB493_p0502c02║解七小參大眾閉門家坐禍從天來昨夜山僧夢見
J40nB493_p0502c03║伽藍告報鄱陽僅三百年來不聞甚麼佛亦不知甚
J40nB493_p0502c04║麼法汝乃何方知識帶此一班婆羅門來我永鎮終
J40nB493_p0502c05║日說黃道黑晝夜遶百千匝踏翻鄱湖振得地搖陸
J40nB493_p0502c06║動須彌倒卓撼落帝釋花冠帝釋罔措乃遣燒香童
J40nB493_p0502c07║子具將上事命下鐵圍閻老子聞得誠惶誠恐稽首
J40nB493_p0502c08║頓首手圭膝步仰對天庭曰請息天怒此事不難臣
J40nB493_p0502c09║等立差五方惡卒往永鎮伽藍追索上齎昨夜永鎮
J40nB493_p0502c10║伽藍追得無處迴避只得告稟山僧山僧再三勸勉
J40nB493_p0502c11║不得伽藍即刻領五方惡卒來與諸人索取花冠眾
J40nB493_p0502c12║中何人拾得預與山僧通個消息不然待彼到來吾
J40nB493_p0502c13║亦無奈各人自掃門前雪不管他人瓦上霜。
J40nB493_p0502c14║沙彌戒本空大德請上堂僧問擬申一問師還答否
J40nB493_p0502c15║師云用得龍王幾點風進云佛祖玄機即不問浮山
J40nB493_p0502c16║九帶事如何師云記得話頭麼如何是佛法眼藏帶
J40nB493_p0502c17║竹頭木楔佛法藏帶殘羹餿飯理貫帶循途守轍事
J40nB493_p0502c18║貫帶撒土揚沙理事縱橫帶魔宮虎穴屈曲垂帶披
J40nB493_p0502c19║毛戴角玅協兼帶金聲玉振金針[靄-曷+隻]鎖帶寒山拾得
J40nB493_p0502c20║平懷常實帶穿衣喫飯進云九帶已蒙師指示三玄
J40nB493_p0502c21║三要再披宣師云又是一題頭第一玄天第二玄地
J40nB493_p0502c22║第三玄人第一要生事之以禮第二要死葬之以禮
J40nB493_p0502c23║第三要時祭之以禮進云萬古碧潭空界月再三撈
J40nB493_p0502c24║摝始應知師云赤土塗牛奶問涅槃心易曉差別智
J40nB493_p0502c25║難明如何是差別智師云杖失雙瞳瞽進云那伽常
J40nB493_p0502c26║在定無有不定時秪如女子在定文殊出他作麼師
J40nB493_p0502c27║云死水不藏龍進云文殊既為七佛之師因甚出女
J40nB493_p0502c28║子定不得師云滿罐不動進云罔明下方菩薩因甚
J40nB493_p0502c29║卻又出得師云半罐丁東進云恁麼則一聲石磬喚
J40nB493_p0502c30║聾天下人耳朵去在師云多年曆日問因戒生定因
J40nB493_p0503a01║定發慧請問還有不從戒而得定慧者麼師豎拂子
J40nB493_p0503a02║云會麼進云某甲不會和尚道師云你擬追上我壁
J40nB493_p0503a03║進云是何心行師云山僧罪過進云謝師指示師云
J40nB493_p0503a04║少選隨例餐䭔子也得三文買草鞋問舟航鄱水新
J40nB493_p0503a05║無蹟霹靂豐城舊有聲維摩丈室容三萬二千獅子
J40nB493_p0503a06║座因甚永鎮戒壇僅容十數輩師云寸長尺短進云
J40nB493_p0503a07║如何是沙彌戒殺如何是比邱戒盜如何是菩薩戒
J40nB493_p0503a08║淫進云三戒蒙師指宗乘事若何師云我更問你如
J40nB493_p0503a09║何是妄進云恩大難酬師云就來妄乃云今朝臘月
J40nB493_p0503a10║一殺盜淫妄畢山僧無法說般若波羅蜜遂顧左右
J40nB493_p0503a11║云者裏浮山九帶得麼臨濟三玄要得麼諸子戒定
J40nB493_p0503a12║慧得麼所以世尊道止止不須說我法玅難思諸憎
J40nB493_p0503a13║上慢者聞必不敬信是說未說摩尼珠人不識如來
J40nB493_p0503a14║藏裏親收得不問你罔明出得女子定文殊出不得
J40nB493_p0503a15║即今珠在甚處良久云萬古碧潭空界月再三撈摝
J40nB493_p0503a16║始應知復舉清淨行者不上天堂師云和身屎裏滾
J40nB493_p0503a17║破戒比邱不入地獄和身屎裏滾龍池珍祖云清淨
J40nB493_p0503a18║行者卻入地獄和身屎裏滾破戒比邱卻上天堂和
J40nB493_p0503a19║身屎裏滾大小珍祖好人不肯做直要屎裏臥帶累
J40nB493_p0503a20║永鎮今日亦在廁坑裏頭出頭沒乃召本空大德云
J40nB493_p0503a21║聞得些子臭氣麼復云穿過你髑髏。
J40nB493_p0503a22║因雪早參呀大眾普天匝地昨夜被雪山白牛一口
J40nB493_p0503a23║吞盡了也敢問汝等即今向什麼處安身立命眾無
J40nB493_p0503a24║語乃以竹篦作李三娘涓水勢且歌且嘆曰天既要
J40nB493_p0503a25║發風就不要下雪既要下雪就不要發風有朝太陽
J40nB493_p0503a26║一出雪雪那時你在那裏復召大眾云你看狂風飄
J40nB493_p0503a27║雪又來了遂旋風打散。
J40nB493_p0503a28║因伐樹晚參古云有句無句如藤倚樹樹倒藤枯句
J40nB493_p0503a29║歸何所汝等向者裏如何下一語愜得老僧意眾下
J40nB493_p0503a30║語皆不契師云自道去也永鎮伐木鋸舞三台觸犯
J40nB493_p0503b01║月光童子遂舒十指云掩卻太陽向大洋海裏攃一
J40nB493_p0503b02║把塳塵黑風從中猛起鄱湖白浪滔天拍倒芝城薦
J40nB493_p0503b03║福寺張睢陽見陶侃母古塚偃臥不安風雨山拈起
J40nB493_p0503b04║磨刀石向楊子江裏一擲折斷五老峰鐵梁脊頃刻
J40nB493_p0503b05║廬山三百六十菴主悉來與諸人從事試問諸人向
J40nB493_p0503b06║甚處回避得過。
J40nB493_p0503b07║托缽歸粥後示眾諸兄弟昨日托缽心苦永鎮無甚
J40nB493_p0503b08║犒勞現前公案舉似僧問趙州學人乍入藂林乞師
J40nB493_p0503b09║指示州云喫粥了也未僧云喫粥了也州云洗缽盂
J40nB493_p0503b10║去其僧大悟師云此話如金矢法悟者如金不悟如
J40nB493_p0503b11║矢所以徑山云如今諸方有種瞎漢往往向洗缽盂
J40nB493_p0503b12║去會了敢問大眾不向洗缽盂會向甚處會乃喚監
J40nB493_p0503b13║寺云昨日托缽歸得米多少寺云二石八斗師叱云
J40nB493_p0503b14║永鎮好監寺數也不會算八斗二石也不識且聽一
J40nB493_p0503b15║頌喫粥了也洗缽盂此僧粗糙失威儀叮嚀諸人牢
J40nB493_p0503b16║拈柄打破明朝將甚持復云咦更參三十年。
J40nB493_p0503b17║臘八日早參剎塵心念可數知大海中水可飲盡虛
J40nB493_p0503b18║空可量風可繫無能盡說佛功德乃顧左右云還委
J40nB493_p0503b19║悉麼復云雍正五年歲在丁未十二月佛成道日是
J40nB493_p0503b20║冬雪少風景晴暢恭惟諸人戒期起居多福珍重。
J40nB493_p0503b21║菩薩戒清泰大德請上堂師拈拄杖云山僧今日佛
J40nB493_p0503b22║來也打魔來也打神來也打鬼來也打來也打不來
J40nB493_p0503b23║也打參頭纔出師收杖云可惜打你不著頭便喝師
J40nB493_p0503b24║云臨濟四喝是那一喝頭又喝師亦喝進云如何是
J40nB493_p0503b25║金剛王寶劍屍橫萬里如何是踞地獅子狐兔潛蹤
J40nB493_p0503b26║如何是探竿影草識得你如何是一喝不作一喝用
J40nB493_p0503b27║師連聲喝退進云者老漢生怕爛卻師云養子不及
J40nB493_p0503b28║父家門一世衰燒香問古人道一不殺生因甚南泉
J40nB493_p0503b29║斬貓師云莫驚恐二不偷盜因甚臨濟白拈先師曾
J40nB493_p0503b30║踏腳跟去三不婬慾因甚阿難入摩登女室好個入
J40nB493_p0503c01║路四不妄語因甚世尊虛設化城不得你成佛香便
J40nB493_p0503c02║喝師云幾乎打破我香爐問世尊道未出母胎度人
J40nB493_p0503c03║已畢因甚世尊復睹明星始悟師云待打破髑髏再
J40nB493_p0503c04║向你道進云畢竟悟個甚麼師云髑髏水出進云者
J40nB493_p0503c05║是舊句如何是新句師云今日冷似昨日進云如何
J40nB493_p0503c06║是奪人不奪境雪奪境不奪人寒人境俱奪臥人境
J40nB493_p0503c07║俱不奪賞進云好個作家宗師師云有甚共話處問
J40nB493_p0503c08║清泰大德請法舍那如來放光還是兩彩一賽還是
J40nB493_p0503c09║別有淆訛師云天左轉地右旋進云因甚永鎮門外
J40nB493_p0503c10║水自古向西流師云不妨奇特進云莫是和尚家風
J40nB493_p0503c11║麼師云莫謗他好進云看者阿師納敗師自掌嘴乃
J40nB493_p0503c12║云清泰大德請法舍那如來放光還是兩彩一賽還
J40nB493_p0503c13║是別有淆訛天左轉地右旋所以世尊未離兜率已
J40nB493_p0503c14║降皇宮未出母胎度人已畢因甚臨濟又道有時奪
J40nB493_p0503c15║人不奪境有時奪境不奪人有時人境俱奪有時人
J40nB493_p0503c16║境俱不奪臨濟大師五戒也不持何得逢人便喝千
J40nB493_p0503c17║喝萬喝也是胡喝亂喝永鎮門下一喝用不著佛來
J40nB493_p0503c18║也打魔來也打神來也打鬼來也打來也打不來也
J40nB493_p0503c19║打打打直要打破你底髑髏髑髏水出不向你道何
J40nB493_p0503c20║故永鎮門前水自古向西流饒你有白拈斬貓設化
J40nB493_p0503c21║城入得摩登伽女室一齊按下雲頭有個漢出來道
J40nB493_p0503c22║看者老漢生怕爛卻養子不及父家門一世衰又來
J40nB493_p0503c23║納敗師自掌觜復喝一喝云幾乎打破我香爐。
J40nB493_p0503c24║上堂師舉保寧禪師上堂云山僧今日入拔舌地獄
J40nB493_p0503c25║去也遂以手拽舌云阿㖿阿㖿師云大小保寧慣用
J40nB493_p0503c26║鬼家活計以當平生極則若山僧當日在旁只輕輕
J40nB493_p0503c27║向彼耳朵云和尚今日方纔識得我黑面老子那直
J40nB493_p0503c28║饒保寧通身是口無處比數無令今日個個杜蠻禪。
J40nB493_p0503c29║上堂舉德山小參云山僧今日不答話問話者三十
J40nB493_p0503c30║棒一僧纔出山便打僧云某甲話也未問因甚便打
J40nB493_p0504a01║山云你是那裏人僧云新羅人山云未跨船舷早已
J40nB493_p0504a02║三十棒師云德山本欲覓箇咬人獅子無奈者僧是
J40nB493_p0504a03║個逐塊底韓盧當時若是山僧待他道問話者三十
J40nB493_p0504a04║棒秪消道個謝師答話竟直要德山口似懸河到者
J40nB493_p0504a05║裏也要舌結自合倒戈卸甲去也何故人平不語水
J40nB493_p0504a06║平不流何須彼云未跨船舷早已三十棒帶累德山
J40nB493_p0504a07║絆入葛藤窩裏至今無出頭分在。
J40nB493_p0504a08║電機大師至上堂舉五祖綠雨和尚住廬山九奇峰
J40nB493_p0504a09║大乾和尚入山相訪纔坐次乾問云居此深山窮谷
J40nB493_p0504a10║有何意思綠云若無意思爭引得人到者裏乾云這
J40nB493_p0504a11║裏將謂老兄忘卻綠云若不忘卻到不得者裏乾云
J40nB493_p0504a12║領教綠云又是從頭起師云二老若無後語險些被
J40nB493_p0504a13║這裏活埋至今無有轉身處何也既是家裏人安得
J40nB493_p0504a14║灶前坑之深東廁▆之高在這裏也不識一個東邊
J40nB493_p0504a15║瞎衝一個西邊瞎撞幾乎將露柱鼻孔撞去半邊山
J40nB493_p0504a16║僧昨承大師遠過正所謂一回相見一回老能得幾
J40nB493_p0504a17║時為弟兄自是炊無米飯點沒油羹問以詩答以禮
J40nB493_p0504a18║何必驢唇馬觜至論者也之乎山僧只合一笑且道
J40nB493_p0504a19║笑個甚麼與人恭而有禮復云又是習氣不除。
J40nB493_p0504a20║元旦上堂元正啟祚萬物咸新一句作麼生道復云
J40nB493_p0504a21║顛倒顛新婦騎驢阿家牽借婆衫子拜婆年遂對露
J40nB493_p0504a22║柱作女人三拜復舉香嚴云去年貧未是貧今年貧
J40nB493_p0504a23║始是貧去年貧猶有卓錐之地今年貧錐也無真淨
J40nB493_p0504a24║云去年富未是富今年富始是富去年富唯有一領
J40nB493_p0504a25║黑驂布衫今年添得一條百衲袈娑歲朝抖擻呈禪
J40nB493_p0504a26║眾實謂風流出當家香嚴貧則貧矣只是不合家醜
J40nB493_p0504a27║外傳逢人嘆氣真淨富則富矣又不合賣弄家私逢
J40nB493_p0504a28║人誇豪若論貧貧不過永鎮富富不過永鎮富不過
J40nB493_p0504a29║永鎮滿堂阿師那個衣裏無珠奈彼不能舍用貧不
J40nB493_p0504a30║過永鎮滿堂無位真人那個身挂寸絲奈彼無繩自
J40nB493_p0504b01║縛雖然但貧不嘆貧富不誇富仲尼曰素富貴行乎
J40nB493_p0504b02║富貴素貧賤行乎貧賤即如今日山僧同大眾處此
J40nB493_p0504b03║堯風舜日天下晏然正謂一人有福兆民賴之當唱
J40nB493_p0504b04║萬年歡豈非素快活行乎快活眾中還有知得山僧
J40nB493_p0504b05║快活處麼撫掌大笑下座。
J40nB493_p0504b06║解制上堂舉有佛處不得住無佛處急走過師云白
J40nB493_p0504b07║雲萬里三千里外逢人不得錯舉白雲萬里恁麼則
J40nB493_p0504b08║不去也白雲萬里摘楊花摘楊花白雲萬里永鎮明
J40nB493_p0504b09║日設有人來告假各與草鞋一緉白雲萬里何故不
J40nB493_p0504b10║見達觀穎禪師云諸方鉤又曲餌又香奔走猶如蜂
J40nB493_p0504b11║抱王因聖者裏鉤又直餌又無猶如水底捺葫蘆永
J40nB493_p0504b12║鎮尤不然鉤又禿餌又窮猶如落葉舞狂風復云白
J40nB493_p0504b13║雲萬里。
J40nB493_p0504b14║退院上堂世事悠悠不如山邱作麼生是山邱底事
J40nB493_p0504b15║漁翁傍晚曲嵒宿曉汲青湘然楚竹煙消日出不見
J40nB493_p0504b16║人款乃一聲山水綠遂與大眾拱別作搖艣勢云款
J40nB493_p0504b17║乃款乃款乃下座。