J40nB493_p0507b01║雍正辛亥年豐城慶雲寺弘戒語錄卷之三
J40nB493_p0507b02║「戊午今年五十四，十年前眼睛生刺，皓皓鬚鬢白似
J40nB493_p0507b03║銀，行行腰膝痠于醋。無端白日被鬼迷，一病通身爛
J40nB493_p0507b04║似泥，天網恢恢針不漏，井中做事有人知。使我棲廟
J40nB493_p0507b05║蜆子般，睢陽神前酒臺盤，鄱陽九汎惟天塹，破浪乘
J40nB493_p0507b06║風滾雪團。告諸人，骨毛寒，口似血盆訢得乾。詎意慶
J40nB493_p0507b07║雲李山主同法雲監寺，忽向枯木糝花，寒崖發焰，請
J40nB493_p0507b08║拙代佛毘尼，激揚佛法。拙自受請以來，回首鄱陽故
J40nB493_p0507b09║事，肚角內不啻癇了一箇無名腫毒，懷在衣裏，行住
J40nB493_p0507b10║坐臥，痛腫不樂。想此慶雲昔蒙彼師孔嶼和上召賃
J40nB493_p0507b11║先師，今又蒙彼召賃拙上座，扶起剎竿，高挂招牌，舊
J40nB493_p0507b12║舖新開，主顧齊來，不惟貨物不備，要且慮米慮柴。慮
J40nB493_p0507b13║至今日，展了舖面，聊陞此座。復見新戒到來，眾師安
J40nB493_p0507b14║單，將人事一齊畢了，不覺衣內無名毒上自穿一竅，
J40nB493_p0507b15║頃刻流落多少膿血，以上毒氣漸漸消除，其奈患處
J40nB493_p0507b16║難於收工。又慮三十日結壇，并比邱壇裏見說：『道高
J40nB493_p0507b17║一尺，魔高一丈。』況拙薄德尟修，素所不能拒口，內中
J40nB493_p0507b18║設有一個氣粗行者，觸怒大力魔王，挑唆禪和子毛
J40nB493_p0507b19║病，再加喫些發物，攻發拙上座無名舊毒，者包膿血
J40nB493_p0507b20║沒處可消。然則畢竟如何？」良久，云：「有了，有了。不免喚
J40nB493_p0507b21║湯藥向東灣余家中三官贖他一張膏藥，將此爛處
J40nB493_p0507b22║緊緊貼著，省得流膿流血，以後爛越不說。何故？曾經
J40nB493_p0507b23║霜雪苦，楊花落也驚。」舉：「芥菴禪師閱老和上語錄，問
J40nB493_p0507b24║火頭：『火作麼生燒？』頭無語，老和上代云：『冷灶著一把，
J40nB493_p0507b25║熱灶著一把。』侍者在傍問和上：『火作麼生燒？』芥就地
J40nB493_p0507b26║拈起一莖草作吹勢，者云：『莫弄虛。』芥云：『著也，著也。』者
J40nB493_p0507b27║擬議，芥云：『燎卻面門。』」師云：「漫謂燎卻者僧面門，不知
J40nB493_p0507b28║芥菴老官眉毛還在麼？今日設問拙上座：『火作麼生
J40nB493_p0507b29║燒？』亦就地拈起一莖草作吹勢，待他云：『莫弄虛。』攔腮
J40nB493_p0507b30║便掌，云：『瞎漢！我弄虛，你今日爭得慶雲寺裏齋喫？』他
J40nB493_p0507c01║若擬開口，連掌問云：『還委悉麼？』隨托開，云：『手執夜明
J40nB493_p0507c02║符，幾個知天曉？』」擊拂子，下座。
J40nB493_p0507c03║開鐘板。驀喝一喝，召大眾云：「什麼聲？」復云：「獅子哮吼
J40nB493_p0507c04║聲、象王蹴踏聲、鐘鈴鑼鼓聲、琴瑟箜篌聲，不是牛聲、
J40nB493_p0507c05║馬聲、豬聲、狗聲、雞聲、貓兒聲，不是風聲、水聲、火聲、天
J40nB493_p0507c06║籟聲、地籟聲、熱碗鳴聲，亦不是什麼聲？且聽。」遂擊三
J40nB493_p0507c07║板一鐘，云：「堂中三板止靜，爾等不得高聲。」
J40nB493_p0507c08║開雲板。顧左右云：「諸仁者，參禪如甑蒸飯，一氣便要
J40nB493_p0507c09║蒸熟。豈不見一聲雲板堂中響，清淨法身輥將來？驗
J40nB493_p0507c10║在目前。」遂擊雲板，指眾云：「那千二百五十人俱皆是
J40nB493_p0507c11║大阿漢。」
J40nB493_p0507c12║謝衿紳黃次山男秀初入山供米，上堂。「投佛毘尼學
J40nB493_p0507c13║四禪，法輪未轉食輪先，饒伊粟粒須彌重，硬著肩頭
J40nB493_p0507c14║一擔肩。要是恁麼人，方行恁麼事，所以演祖道：『人之
J40nB493_p0507c15║性命事，第一須是○，欲得成此○，先須妨於○。』若是
J40nB493_p0507c16║真○人○○，演祖雖是一個救世良醫，究竟說真方、
J40nB493_p0507c17║賣假藥，也是瘡疣瘢上著艾灸。若是人之性命事，漫
J40nB493_p0507c18║謂六個○，即就千個○、萬個○，出不得我黃護法喬
J40nB493_p0507c19║梓者一個○。何故？他只知行好事，不必問前程，誰管
J40nB493_p0507c20║你慶雲寺裏細切冬瓜、爛煮蘿蔔，橫咬豎嚼，飽睡鼾
J40nB493_p0507c21║鼾？雖然如是，但古云：『入道不通理，復身還信施，長者
J40nB493_p0507c22║八十二，其樹不生耳。』沙門佛子口喫施主飯、身穿施
J40nB493_p0507c23║主衣，將什麼報答施主？」良久，云：「佛祖位中留不住，錦
J40nB493_p0507c24║衣藂裏任逍遙。」
J40nB493_p0507c25║衿紳蔡渭賓、漢奇質先露賡書存宣侯九瞻天緯贊
J40nB493_p0507c26║堯遜修友蘭，上堂。「古德云：『二十年前著意猜，幾回曾
J40nB493_p0507c27║把此心灰。而今潦倒成知己，李白原來是秀才。』大眾！
J40nB493_p0507c28║你道太白先生當日作秀才時所恃何長？恃在一管
J40nB493_p0507c29║花筆，三升酕醄，臨池雨洒，青鸞白鳳，左右翩翻，三墳
J40nB493_p0507c30║五典，九邱八索，六韜三略，諸子百家，傍門小教，倚馬
J40nB493_p0508a01║而待。偶呈知章，即解金貂換酒飲之。然者些伎倆猶
J40nB493_p0508a02║是日用邊事，賢在殿上使力士脫靴，蓋謂氣吞宇宙，
J40nB493_p0508a03║明並日月。是氣也，至大至剛，塞乎天地之間，直透堯、
J40nB493_p0508a04║舜、禹、湯、文、武、周公、孔子一線耳。後人因此一線仰高
J40nB493_p0508a05║鑽堅，仰線將太白以上那些絡索一貫貫卻，挂向翰
J40nB493_p0508a06║苑東壁上，文不加點，惟在羹墻樹赤幟者。魯班雖巧，
J40nB493_p0508a07║傍線而行，雖不中不遠矣。其餘仁者見之謂之仁，智
J40nB493_p0508a08║者見之謂之智，百姓日用而不知，故君子之道鮮矣。
J40nB493_p0508a09║何也？豈不見東壁圖書府，西園翰墨林，誦詩聞國政，
J40nB493_p0508a10║講易見天心。位竊和羹重，恩叨醉酒深，再歌春興曲，
J40nB493_p0508a11║情竭為知音。仲尼曰：『吾禱久矣。』」舉：「雲巖示眾云：『有個
J40nB493_p0508a12║人家，兒子問著，無有答不得者。』洞山問云：『他家屋裏
J40nB493_p0508a13║有多少典籍？』曰：『一字也無。』山云：『爭得恁麼多知？』曰：『日
J40nB493_p0508a14║夜不曾睡。』山云：『問一段事得麼？』曰：『道得即不道。』後楚
J40nB493_p0508a15║石禪師云：『道得即不道。作麼生會？長恨春歸無覓處，
J40nB493_p0508a16║誰知轉入此中來？』拙上座別行一路去也。應知村店
J40nB493_p0508a17║酒，難醉玉樓人。」
J40nB493_p0508a18║舒中會護法過訪，上堂。舉：「昔有秀才問長沙：『某甲曾
J40nB493_p0508a19║看《千佛經》，百千諸佛但見其名，未審居何國土？』長沙
J40nB493_p0508a20║召秀才，才應諾。沙云：『黃鶴樓崔顥題後，居士還曾題
J40nB493_p0508a21║否？』才曰：『不曾。』沙云：『得閒題取一篇好。』」師云：「長沙本擬
J40nB493_p0508a22║道個崔顥題黃鶴，具有多少奇特？殊不知秀才仰他
J40nB493_p0508a23║來意，作個順水著篙，輕輕答個不曾。設沙無後語，洎
J40nB493_p0508a24║乎打破蔡州，帶累天下衲僧千古被個不曾活活埋
J40nB493_p0508a25║卻。山僧今日黨理不黨親，且聽：不曾唐言非梵語，天
J40nB493_p0508a26║下衲僧提不起，累得石人口啞開，不銷知人一掉嘴。
J40nB493_p0508a27║爭似我舒護法冒雪見訪，促膝談心，細切清風，薄▆
J40nB493_p0508a28║明月，也不題詩，也不答對。何故？伯牙與子期，不是閒
J40nB493_p0508a29║相識。」
J40nB493_p0508a30║羅象坤鄉賓請陞座。「天地以氣為主，氣候一齊，運化
J40nB493_p0508b01║合節，四時行焉，百物生焉。人身以心為主，心王一正，
J40nB493_p0508b02║形神晏然，塵氛不擾，動止安庠。萬邦以天子為主，天
J40nB493_p0508b03║子一御，風調雨順，國泰民安。一方以父老為主，父老
J40nB493_p0508b04║一端，風俗敦厚，鄉鄰和睦。所以我鍾陵羅長者為人
J40nB493_p0508b05║方正，處世和平，可以躡屩朝天子，杖藜謁相公，孰不
J40nB493_p0508b06║瞻之仰之？今日特特入山飯僧，更請山僧陞座說法，
J40nB493_p0508b07║且道說何法要？以上所供，皆是詣實。」復舉：「陸亙大夫
J40nB493_p0508b08║問南泉云：『弟子家中有一片石，有時坐，有時臥，擬鐫
J40nB493_p0508b09║作佛，得麼？』泉云：『得。』亙云：『莫不得麼？』泉云：『不得。』南泉矮
J40nB493_p0508b10║子觀場，隨人起倒；陸亙貓兒捕鼠，鼠逃蹤忘。一個半
J40nB493_p0508b11║斤，一個八兩，今日到來，一齊按下雲頭。何也？慶雲門
J40nB493_p0508b12║下我羅公，家中也有一片石，坐就坐，臥就臥，也不屑
J40nB493_p0508b13║問山僧鐫作佛，得麼？山僧固不肯驢唇馬嘴，無事到
J40nB493_p0508b14║來閒說話，一杯茶後一杯茶，相逢自有知音知，何必
J40nB493_p0508b15║清風動天地？」
J40nB493_p0508b16║新戒石壇朗文上堂。僧問：「清淨行者不上天堂，是如
J40nB493_p0508b17║何？」師云：「妙在不上天堂。」進云：「破戒比邱不入地獄，又
J40nB493_p0508b18║作麼生？」師云：「妙在不入地獄。」進云：「未在，更道。」師云：「何
J40nB493_p0508b19║不更問？清淨行者不上天堂，劈開華嶽連天碧。又云
J40nB493_p0508b20║漆桶放光。破戒比邱不入地獄，放出黃河徹底清。又
J40nB493_p0508b21║云放光漆桶。」僧擬議，師云：「何不更問？」僧無語，師云：「帶
J40nB493_p0508b22║累山僧口啞。」乃云：「粗言及細語，皆歸第一義。山僧有
J40nB493_p0508b23║語一則：非黃、非黑，非紅、非白，非遠、非近，非粗、非細，非
J40nB493_p0508b24║上、非下，非在中間。是那一則語？試道看。」遂問：「二引請
J40nB493_p0508b25║在眾麼？」云：「在。」「適纔羯磨詣白方丈，昨夜諸沙彌未曾
J40nB493_p0508b26║盡情發露，今當人天眾前，必須決擇分明，煩召眾上。」
J40nB493_p0508b27║眾立定，引請曰：「胡跪合掌。」師云：「沙彌等清淨默然故，
J40nB493_p0508b28║是事如是，持能持否？」答曰：「能持。」師云：「恐後無憑，立此
J40nB493_p0508b29║存照。」驀喝一喝，下座。
J40nB493_p0508b30║外翰李雙峰掌亭文諭，遣使入山飯僧，陞座。僧問：「昨
J40nB493_p0508c01║日師舉曰：『粗言入細語，皆歸第一義。』如何是第一義？」
J40nB493_p0508c02║師向使者曰：「諸位老爺在家安否？」曰：「安。」師云：「吾常於
J40nB493_p0508c03║此切。」眾不散。復舉：「龐公問馬祖云：『不與萬法為侶者
J40nB493_p0508c04║是誰？』祖云：『待你一口吸盡西江，再向爾道。』」師云：「馬祖
J40nB493_p0508c05║道雖太煞道，也只道得一半。那一半？秪為分明極，翻
J40nB493_p0508c06║因失照遲。今日設問山僧：『不以萬法為侶者是誰？』向
J40nB493_p0508c07║道：『饒伊筆參造化，鐸振三千，不向伊道。』何故？彼自無
J40nB493_p0508c08║瘡，慎勿傷之。」復召專使云：「歸對諸位老爺分明舉似。」
J40nB493_p0508c09║名上國學祈嗣，上堂。僧云：「慶雲靉靆即不問，露柱懷
J40nB493_p0508c10║胎事若何？」師云：「鐵鳳產金雞。」進云：「恁麼三玄齊合掌，五
J40nB493_p0508c11║位盡歡呼。」師云：「諸方聞得眼睛出火，喉嚨生煙。」進云：
J40nB493_p0508c12║「五位則且置，如何是第一玄？」「跛鱉抓漁船。」「第二玄？」「瞎
J40nB493_p0508c13║驢鐵索拴。」「第三玄？」「猴子學跳圈。」「第一要？」「碑壓贔屭笑。」
J40nB493_p0508c14║「第二要？」「螳螂擒蟬叫。」「第三要？」「蠟蚤褲襠跳。」進云：「大似
J40nB493_p0508c15║西來意。」師云：「雞啣燈盞走，鱉咬釣魚竿。」僧禮拜，師云：
J40nB493_p0508c16║「慣釣鯨魚沉巨浸，卻嗟蛙步展泥沙。」復二僧並出，師
J40nB493_p0508c17║云：「一點水墨，兩處成龍。」一僧歸位，一僧復擬問，師云：
J40nB493_p0508c18║「只恐不是玉，是玉也大奇。」乃云：「昨夜燈花結蕊，今朝
J40nB493_p0508c19║喜鵲噪簷，看是阿誰來到？誰知應我鄒君入山祈禱
J40nB493_p0508c20║請法飯僧。佛云：『止止不須說，我法玅難思，諸憎上慢
J40nB493_p0508c21║者，聞必不敬信。』如有信得及者，諦聽諦聽。上大人，邱
J40nB493_p0508c22║乙己，化三千，七十士，爾小生，八九子，佳作仁，可知禮
J40nB493_p0508c23║也。」驀拈拄杖云：「說猶未了。拄杖子在旁涌身高七多
J40nB493_p0508c24║羅樹，佯狂叫云：『好笑好笑，牧亭長老，嘗見你氣吞宇
J40nB493_p0508c25║宙、眼蓋乾坤，今乃何得將三尺童子順朱底上大人
J40nB493_p0508c26║來人天眾前當法說？不惟妄談佛法，東溪令貴遊活
J40nB493_p0508c27║活被你羞殺，我見諸方孰不攢花簇錦四六章句？噫！
J40nB493_p0508c28║頻素伎倆今在何處？』山僧被他一拶，直得無言可對、
J40nB493_p0508c29║無理可申，退身三步，只得扯個淡云：『拄杖子！你一生
J40nB493_p0508c30║秪解助強凌弱、胡溷打人，究竟佛法何曾夢著？此語
J40nB493_p0509a01║如金矢法，信者如金、不信如矢。不見道：「應以佛身得
J40nB493_p0509a02║度者，即現佛身而為說法；應以宰官身得度者，即現
J40nB493_p0509a03║宰官身而為說法；應以童男童女身得度者，即現童
J40nB493_p0509a04║男女身而為說法。」佛身宰官則且置，童男女身法作
J40nB493_p0509a05║麼生說？』金雞抱子離霄漢，玉兔懷胎入紫微，以何為
J40nB493_p0509a06║驗？」遂以手作鬥勢云：「鬥蟲蟲，蟲蟲飛，鬥蟲蟲，蟲蟲飛。」
J40nB493_p0509a07║更聽一偈：「昨夜東風發得惡，五更掣斷麒麟索，六丁
J40nB493_p0509a08║六甲拏不住，走向君家露頭角。」擊拂子下座。
J40nB493_p0509a09║檀樾舒位中君木義、行平宇公望，上堂。「攪長河為酥
J40nB493_p0509a10║酪，變大地作黃金，且道供養什麼人？十方薄伽梵，一
J40nB493_p0509a11║路涅槃門，更要問你路頭在甚麼處？求長壽得長壽，
J40nB493_p0509a12║求富饒得富饒，求官位得官位，求男女得男女，或有
J40nB493_p0509a13║水火盜賊侵擾，併獅子、虎狼、熊羆、惡蝎、蜈蚣、蚰蜒、蚊
J40nB493_p0509a14║蚋等怖，惡夢、惡相、諸不吉祥皆悉隱沒，不能為患。更
J40nB493_p0509a15║有一事不曾道著，且道是何事？」良久，云：「忘卻了也。」遂
J40nB493_p0509a16║合掌向空問訊，云：「南無佛，南無法，南無僧，你又作麼
J40nB493_p0509a17║生？」便下座。
J40nB493_p0509a18║上堂。維那白椎云：「法筵龍象眾，當觀第一義。」師云：「第
J40nB493_p0509a19║一義，鴻濛未判，兩儀未分，混沌一毬，你肚裏有我，我
J40nB493_p0509a20║肚裏有你，大家一團和氣，剛被維那一椎百雜碎了
J40nB493_p0509a21║也。如今天是天、地是地，日月星辰、山河大地、草木藂
J40nB493_p0509a22║林，森羅萬象，情與無情煥然等現，君君臣臣、父父子
J40nB493_p0509a23║子、昆弟夫婦，有賓有主、有人有我，門戶競開，各自分
J40nB493_p0509a24║疆列界，中間無端突出一個嬴秦氏，蠶食天下、併吞
J40nB493_p0509a25║六國，子房先生旁觀不分，一擊博沙嬴秦，水中打失
J40nB493_p0509a26║無位真人鼻孔沒半邊，無位真人寬洪大量，依舊無
J40nB493_p0509a27║我相、無人相、無眾生相、無壽者相，乃至無無明亦無
J40nB493_p0509a28║無明盡，所以無手人行拳、無舌人解語，忽無手人打
J40nB493_p0509a29║無舌人，無舌人連忙道個不必。不必裏事作麼生？黃
J40nB493_p0509a30║顛仙入山飯僧，請法懺罪。」驀喝一喝云：「顛仙懺罪畢。」
J40nB493_p0509b01║原書闕。
J40nB493_p0509b02║
J40nB493_p0509b03║
J40nB493_p0509b04║
J40nB493_p0509b05║
J40nB493_p0509b06║
J40nB493_p0509b07║
J40nB493_p0509b08║
J40nB493_p0509b09║
J40nB493_p0509b10║
J40nB493_p0509b11║
J40nB493_p0509b12║
J40nB493_p0509b13║
J40nB493_p0509b14║
J40nB493_p0509b15║
J40nB493_p0509b16║
J40nB493_p0509b17║
J40nB493_p0509b18║
J40nB493_p0509b19║
J40nB493_p0509b20║
J40nB493_p0509b21║「阿誰會著？倩他教你著去。」乃云：「露胸跣足，匙挑不上，
J40nB493_p0509b22║爛東瓜、干屎橛，總是慶雲寺裏廁坑糞渣滓。觀諸人
J40nB493_p0509b23║雖與山僧相處未久，卻被臭氣熏拶不已，分付直歲
J40nB493_p0509b24║打三陣普梆，勞我新戒諸位大德普請出坡，一一揚
J40nB493_p0509b25║向七星墩之下、坡之上，來年春至，禾秀麥實，使我監
J40nB493_p0509b26║寺也博一笑。」曰：「去臘戒期別無所餘，只落得一二百
J40nB493_p0509b27║擔惡濁，今者贏來一番好收成。眾請歸堂，想亦無分。」
J40nB493_p0509b28║眾禮拜，內有叩頭作聲者，師云：「是誰撲碎常住臭糞
J40nB493_p0509b29║桶？賠須賣身。」
J40nB493_p0509b30║乾隆丙辰元年冬月浮梁圓通菴弘戒法語
J40nB493_p0509c01║指法座，云：「高懸古鏡，列萬象於臺前；橫按莫邪，截群
J40nB493_p0509c02║機於句下。且道阿誰境界？」拽杖便陞。
J40nB493_p0509c03║祝
J40nB493_p0509c04║聖畢，五龍法翼大師白椎云：「法筵龍象眾，當觀第一義。」
J40nB493_p0509c05║師云：「言下未申霹靂舌，鋒前已泄法王機。西河獅子
J40nB493_p0509c06║把斷要津，客作僧作麼生得過？」
J40nB493_p0509c07║大師問：「獅幢邂逅降昌江，振起圓通大道場，草木昆
J40nB493_p0509c08║蟲咸被化，燈籠絕倒放慈光。昔日漁父誤入桃源，啟
J40nB493_p0509c09║問和尚，未審得甚麼邊事？」師云：「石筍抽條。」進云：「後來
J40nB493_p0509c10║張騫汎槎，誤入斗牛宮中，又得甚麼邊事？」師云：「鼻頭
J40nB493_p0509c11║依舊向下垂。」進云：「今日和尚誤入圓通，開爐設戒，又
J40nB493_p0509c12║得甚麼邊事？」師云：「你看山僧眉毛還在麼？」進云：「且道
J40nB493_p0509c13║與二老是同是別？」師以手招云：「歸去來，歸去來。」進云：
J40nB493_p0509c14║「火燒松樹烏龍現，雪覆巉巖白虎蹲。」師云：「絕好一聯。」
J40nB493_p0509c15║進云：「蒙師慈答，伏惟珍重。」師云：「毋煩久立。」問：「向上宗
J40nB493_p0509c16║乘即不問，如何是圓通境？」師云：「鵓鳩林吞紫雲嵒。」進
J40nB493_p0509c17║云：「如何是圓通事？」師云：「莫犯波夷提。」進云：
J40nB493_p0509c18║「聖主命天下衲僧精進毘尼，以何報答？」師云：「鐵樹開花
J40nB493_p0509c19║是一年。」進云：「謝師證盟。」師云：
J40nB493_p0509c20║「聖德自主張。」乃云：「諸佛未出世，祖師不西來，佛法遍天
J40nB493_p0509c21║下，談玄口不開。天左轉，地右旋，日日日東昇，月月月
J40nB493_p0509c22║西墜，潮落無邊滄海，雲橫不斷青山，空谷傳聲，虛堂
J40nB493_p0509c23║習聽，墻壁瓦礫，大地山河，草木昆蟲，剎說塵說，熾然
J40nB493_p0509c24║說，無間歇，何須更待雲門關捩子、法眼惟心識、曹洞
J40nB493_p0509c25║五位、臨濟三玄、溈仰父子嬉戲？不見道：『無邊剎境，自
J40nB493_p0509c26║他不隔於毫頭；十世古今，始終不離於當念。』處處無
J40nB493_p0509c27║非佛事，頭頭悉是道場，酒肆淫房毫無罣礙，魔宮虎
J40nB493_p0509c28║穴任便逍遙。到個裏不妨隨處作主，遇緣即宗，法隨
J40nB493_p0509c29║法行，法幢隨處建立，于一毫端現寶王剎，坐微塵裏
J40nB493_p0509c30║轉大法輪，理無礙、事無礙，心亦如、境亦如，有時拈一
J40nB493_p0510a01║莖草作丈六金身、有時拈丈六金身作一莖草，釋迦
J40nB493_p0510a02║不先、迦葉不後，文殊、普賢、觀音、彌勒聻？喚來與老僧
J40nB493_p0510a03║洗腳了。腳跟下各領二十拄杖，一齊趁入水牯牛隊
J40nB493_p0510a04║裏去也。何故？我不曾向紫羅帳裏攃珍珠與汝諸人
J40nB493_p0510a05║在。今者圓通監寺嵩胤請拙毘尼飯僧陞座。適纔者
J40nB493_p0510a06║些說話，不是索鹽奉馬，還是指煤為墨，敢勸諸人記
J40nB493_p0510a07║得六祖在法性寺見二僧議論風旛話，一云風動，一
J40nB493_p0510a08║云旛動。祖云：『非風旛動，仁者心動。』」適師打一噴嚏，乃
J40nB493_p0510a09║問眾云：「還見祖師麼？聽記一頌：尋春並轡出東郊，帶
J40nB493_p0510a10║得詩來馬上敲，著意尋春春不見，東風吹上海棠梢。」
J40nB493_p0510a11║揮拂子，下座。
J40nB493_p0510a12║據室。師指云：「者是什麼所在？」隨躂一交，云：「將頭不猛，
J40nB493_p0510a13║帶累三軍。參！扶我起來。」乃顧左右，云：「無人知此意，令
J40nB493_p0510a14║我憶南泉。即今南泉聻？」遂據座，以杖作把梢勢，云：「行
J40nB493_p0510a15║船須是把梢人。」
J40nB493_p0510a16║上堂。「第一句下薦得，佛祖乞命；第二句下薦得，天魔
J40nB493_p0510a17║膽落；第三句下薦得，猛虎當路坐。三句外更有一句，
J40nB493_p0510a18║諸人若還薦得，能殺、能活，能縱、能奪，有照、有用，有權、
J40nB493_p0510a19║有實，有賓、有主。且道是那一句？山僧五處住山未曾
J40nB493_p0510a20║舉著，三藏十二部一切修多羅未曾道著，今日布施
J40nB493_p0510a21║諸人去也，試道看。浮梁圓通寺說戒，劍江本嶽、芝城
J40nB493_p0510a22║普聖二乃求戒領袖，設齋一筵供眾。顧左邊云：『少選，
J40nB493_p0510a23║你也有分。』顧右邊云：『你也有分。燈籠有分、露柱有分、
J40nB493_p0510a24║磨盤有分、碓臼有分、十字街頭破草鞋有分、泰山廟
J40nB493_p0510a25║裏石敢當有分，以至帡幪之下、八表之外、六合之內，
J40nB493_p0510a26║情與無情悉皆有分，秪是無位真人無分。何故？奈他
J40nB493_p0510a27║無舌頭。』我更要問你，將甚麼說法？」復云：「急著眼聽。」便
J40nB493_p0510a28║下座。
J40nB493_p0510a29║上堂。問：「三腳驢子弄蹄則且置，八角磨盤空裏走，此
J40nB493_p0510a30║理如何？」師云：「河清海晏。」進云：「南泉斬貓，因甚不守殺
J40nB493_p0510b01║戒？」師云：「大用現前。」「婆子偷趙州筍，因甚不守盜戒？」「忍
J40nB493_p0510b02║俊不禁。」「阿難入摩登伽女室，因甚不守淫戒？」「以己妨
J40nB493_p0510b03║人。」「世尊設化城，因甚不守妄戒？」「被你帶累。」進云：「毘盧
J40nB493_p0510b04║心印，謝師指示。」師云：「杓卜聽虛聲。」問：「圓通戒壇，佛聲
J40nB493_p0510b05║號號，如何是佛？」師云：「金剛腳下泥鬼子。」進云：「如何法？」
J40nB493_p0510b06║師云：「王道士手中令牌。」進云：「如何是僧？」師云：「吹月引
J40nB493_p0510b07║鸞鳴。」進云：「佛法僧已蒙師示，三玄三要再披宣。」師云：
J40nB493_p0510b08║「又是從頭起，第一玄是你家大父、第二玄是你家令
J40nB493_p0510b09║君子、第三玄是你足下。第一要請進，第二要告茶，第
J40nB493_p0510b10║三要多慢。」進云：「果是作家宗師。」師云：「蒼天，蒼天。」乃云：
J40nB493_p0510b11║「大通智勝佛，十劫坐道場，佛法不現前，不得成佛道。
J40nB493_p0510b12║諸仁者！即如圓通戒壇，夜夜佛聲號號，知得個佛是
J40nB493_p0510b13║什麼？佛者，覺也；覺者，悟也。悟又悟個什麼？一日十二
J40nB493_p0510b14║時中語默笑傲，知得是個什麼？冷地回頭，皆藉佛力，
J40nB493_p0510b15║直如冤仇平等，方纔許你名為出家衲僧。不見道：夜
J40nB493_p0510b16║夜抱佛眠，朝朝還共起，起坐鎮相隨，語默同居止，纖
J40nB493_p0510b17║毫不差移，如形影相似。欲識佛去處，只者語聲是。」驀
J40nB493_p0510b18║喝一喝，云：「庫司在眾麼？」曰：「在。」「昨夜伽藍告報山僧：『米
J40nB493_p0510b19║裏有虫，麥裏有麵，廚庫僧堂，三門佛殿，盞子撲落地，
J40nB493_p0510b20║碟子成七片。』你作庫司，因甚不去照管？少選廣盛真
J40nB493_p0510b21║愿新戒設齋，將甚家伙使用？謾道景德鎮磁器賤煞
J40nB493_p0510b22║在。一日即燒九千九百九十九個，若無那一個，汝等
J40nB493_p0510b23║諸人將甚麼喫飯？你若道得那一個則已，道不得，罰
J40nB493_p0510b24║齋一堂供。」眾司擬議，師云：「念汝戒期勤勞，代為說破。」
J40nB493_p0510b25║復云：「父母所生口，終不與汝說。」
J40nB493_p0510b26║摘鐘板。「急水灘頭蹴繡毬，靜不如動；焦磚打著連底
J40nB493_p0510b27║凍，動不如靜。到個裏，孟八郎漢也用不著，徐六擔板
J40nB493_p0510b28║也用不著。令自山僧。」復云：「封。」
J40nB493_p0510b29║比冬十二月崇仁天竺寺說戒法語
J40nB493_p0510b30║指法座云：「為法來也，為座來也。駕頭已入[尒/口]元殿，猶
J40nB493_p0510c01║向空街擊淨鞭。」便陞。
J40nB493_p0510c02║白椎竟，師云：「水向石邊流出冷，風從花裏過來香，百
J40nB493_p0510c03║花藂裏過，還有不沾身者麼？」問：「鄱湖風送來天竺，天
J40nB493_p0510c04║竺勝境即不問，祖師如何不會禪？」師云：「誰教他鼻孔
J40nB493_p0510c05║沒半邊？」進云：「夫子如何不識字？」師云：「美食不充飽人
J40nB493_p0510c06║餐。」僧禮謝，師云：「劄。」問：「世尊拈花，意旨如何？」師云：「點起
J40nB493_p0510c07║滿堂紅。」進云：「迦葉微笑又作麼生？」師云：「吹滅暗中行。」
J40nB493_p0510c08║進云：「百萬人天，且道悟有幾人？」師云：「尖斗量不盡。」進
J40nB493_p0510c09║云：「謝師指示。」師云：「兩個是一雙。」進云：「勘破了也。」師擲
J40nB493_p0510c10║杖示之。一僧出，以坐具打圓相，云：「是甚麼？」師云：「杜撰
J40nB493_p0510c11║禪和，如麻似粟。」僧拂袖歸位，云：「無人知此意，令我憶
J40nB493_p0510c12║南泉。」師云：「家富小兒嬌。」問：「壇中說戒即不問，且道向
J40nB493_p0510c13║上事如何？」師云：「扇子𨁝跳上三十三天，築著帝釋鼻
J40nB493_p0510c14║孔，東海鯉魚打一棒，雨似盆傾。」進云：「某甲即不然。」師
J40nB493_p0510c15║云：「你又作麼生？」進云：「扇子𨁝跳上三十三天，築著帝
J40nB493_p0510c16║釋鼻孔，東海鯉魚打一棒，雨似盆傾。」師云：「獅兒端的
J40nB493_p0510c17║掀獅案，鳳子果能宿鳳巢。」僧指師云：「者老漢納敗。」師
J40nB493_p0510c18║召後堂，云：「養子莫惜飯米多。」問：「剎竿頭上深深禮拜，
J40nB493_p0510c19║如何接待？」師卓杖，云：「拄杖透過三十三天。」進云：「二十
J40nB493_p0510c20║四諸天，文的文、武的武，向那裏安身立命？」師云：「急須
J40nB493_p0510c21║禮拜。」進云：「教曰是法平等，因甚又有僧相不一？」師云：
J40nB493_p0510c22║「那裏是不一處？」僧擬議，師云：「作家，作家。」乃云：「八角磨
J40nB493_p0510c23║盤空裏走，黃河一度清。金毛獅子化作狗，笑殺旁觀。
J40nB493_p0510c24║擬欲將身北斗藏，死水不潛龍。背手合掌南宸後，憐
J40nB493_p0510c25║兒不覺醜。拙上座連月以來，自覺慚皇，不啻一個失
J40nB493_p0510c26║婚女子，終朝與人做媒，自家頭白。所以道：『只知事逐
J40nB493_p0510c27║眼前過，不覺老從頭上來。』昨在蠙川拖泥帶水，今來
J40nB493_p0510c28║昭武帶水拖泥。知者道是牽犁拽耙，不知者道是利
J40nB493_p0510c29║鎖名韁。仔細低回，自家好笑。且道笑個甚麼？笑那十
J40nB493_p0510c30║字街頭打關王卦的劉鐵嘴，手裏捏了兩片筶子，終
J40nB493_p0511a01║日砐磕敲，午炊未舉早餐消。行遍長街并短巷，沒個
J40nB493_p0511a02║秕錢插在腰。泰山廟裏石當敢，聞得從空躍出，激切
J40nB493_p0511a03║指責而呵曰：『樸夫長老！盡謂你是一個明眼宗師，誰
J40nB493_p0511a04║知你是一個流俗阿師。我天竺寺從彌勒下生，今日
J40nB493_p0511a05║請戒，始作稀有廣大佛事。請你華王座上打卦，把將
J40nB493_p0511a06║一把火，照看臉皮厚多少。』山僧被他一拶，通身汗流，
J40nB493_p0511a07║誠惶誠恐，如面至尊曰：『酒逢知己飲，詩向會人吟。相
J40nB493_p0511a08║識滿天下，知心能幾人。』他說事則事，只是未在。隨向
J40nB493_p0511a09║井裏把一把塳塵一攃，紫氣騰空，騎起山上鯉魚而
J40nB493_p0511a10║高歌曰：『黯淡灘，黯淡灘，十隻船兒九隻翻。惟有三山
J40nB493_p0511a11║陳上舍，肩把傘兒岸上行。奈我何，莫把是非來辯我，
J40nB493_p0511a12║浮生穿鑿不相關。』」復云：「實拙才疏德寡，一向仰臥雲
J40nB493_p0511a13║霄，無愿入廛垂手。今者何幸，
J40nB493_p0511a14║寵遇恩光，更喜大城菴求戒。融星請拙陞座，不免河
J40nB493_p0511a15║邊賣水、米店誇糠，豈能盡善？」舉：「宋太宗皇帝幸相國
J40nB493_p0511a16║寺，問看經僧：『是什麼經？』對曰：『人皇經。』曰：『既是寡人經，
J40nB493_p0511a17║卻在卿手裏。』僧無對。」師云：「太宗雖是日月無私，奈明
J40nB493_p0511a18║珠投暗，爭似我
J40nB493_p0511a19║皇
J40nB493_p0511a20║聖德浩蕩，　詔以毘尼示天下衲僧，芟榛淨穢，緇素分
J40nB493_p0511a21║明，使巖穴之士枯木回春、寒崖發焰，孰不
J40nB493_p0511a22║嵩祝萬萬年？臣即駑駘，難逃
J40nB493_p0511a23║至化，且遇現前諸位縉紳先生，共將補袞調羹手，撥轉
J40nB493_p0511a24║如來正法輪。」
J40nB493_p0511a25║據室。「者裏雖是與汝諸人解粘去縛底處所，然座上
J40nB493_p0511a26║無老僧，目前無闍黎，石火電光，擬議之間，喪身失命。
J40nB493_p0511a27║何故？看腳下。」復云：「滑。」
J40nB493_p0511a28║開鐘板。「盡謂頂門眼正、肘後符靈，馬大師傳八十四
J40nB493_p0511a29║員善知識，箇箇屙漉漉地，惟有歸宗略較些子。今日
J40nB493_p0511a30║到來，一齊按下雲頭，逐一勘過了，打到個裏，無論他
J40nB493_p0511b01║甘與不甘，山僧秪要令行。」遂擊一聲。
J40nB493_p0511b02║開雲板。「古人云：『變熟成生則易，變生成熟則難。』難易
J40nB493_p0511b03║則且置，不立生熟一句作麼生道？冷灶著一把。」遂擊
J40nB493_p0511b04║一聲云：「此乃金石之言。」
J40nB493_p0511b05║上堂。白椎竟，師云：「山僧未出天竺方丈，早是第一義
J40nB493_p0511b06║了也。待諸人三陣擊子迎至大乘堂上，豈止落二落
J40nB493_p0511b07║三，直得七花八裂去也。不見道：『有念盡為煩惱鎖，無
J40nB493_p0511b08║心端坐水晶宮。』雖然，直饒截斷古今葛藤、掀翻是非
J40nB493_p0511b09║窩臼，猶是泥裏洗土。我更要問你諸人：撫州東文昌
J40nB493_p0511b10║橋與西文昌橋終日鬥額則且置，千金坡水滸寺前
J40nB493_p0511b11║獨角鐵牛時時刻刻在汝諸人鼻孔出入是第幾機？
J40nB493_p0511b12║道得者，先師缽囊子對眾兩手分付，試出眾道看。」眾
J40nB493_p0511b13║無語。「如無，山僧自道去也。大乘寺傳旺設齋供眾，少
J40nB493_p0511b14║選隨例餐鎚子，也得三文買草鞋。」
J40nB493_p0511b15║上堂。問：「山河
J40nB493_p0511b16║天子壽，日月
J40nB493_p0511b17║聖人心，　詔天下衲僧悉以三壇具滿，以何報謝
J40nB493_p0511b18║聖恩？」師云：
J40nB493_p0511b19║「陛下萬歲，萬歲，萬萬歲。」進云：「設高沙彌到來又作麼生？」
J40nB493_p0511b20║「正好與他然香九炷。」進云：「恁麼則難逃　至化。」師云：
J40nB493_p0511b21║「幾乎撞破露柱鼻孔。」問：「萬法歸一，一歸何處？」師以杖
J40nB493_p0511b22║約住，云：「諦聽，一歸何處？宿日殘年，茅堂何其月冷？今
J40nB493_p0511b23║冬臘月，竹戶不甚風凄。冰枯雪稿之時，正覺珠溫玉
J40nB493_p0511b24║暖；鼓寂鐘沉之候，翻成蜀錦吳綾。到個裏，正是補處
J40nB493_p0511b25║彌勒，卍字當胸，又有何戒可受？何道可悟？何佛可成？
J40nB493_p0511b26║祖師鼻孔撩不著，仲尼舌頭說不申。然雖如是，畢藉
J40nB493_p0511b27║阿誰之力，藂林寺揭王字升濟菴得飽參，薦福梵剎
J40nB493_p0511b28║一棒擢瞎，以何為驗？」擲下拄杖，云：「是甚麼？是一枚鐵
J40nB493_p0511b29║釘。有個漢出來道：『不是，不是，是個蜻蜓。許你不枉見
J40nB493_p0511b30║牧亭。』」
J40nB493_p0511c01║上堂。一僧出，師云：「作家相見則且置，赤眼撞著火柴
J40nB493_p0511c02║頭是如何？」僧便喝，師云：「好箇護身符子。」僧復問：「鬧哄
J40nB493_p0511c03║哄，天崩地裂；靜悄悄，鬼家活計。正恁麼時，如何施設？」
J40nB493_p0511c04║師振威一喝。進云：「世尊睹星悟道，未審睹何星而悟？」
J40nB493_p0511c05║師云：「切忌錯認定盤星。」進云：「天竺今日三壇完備，眾
J40nB493_p0511c06║中果有幾人具慶？」師云：「無星盤子打不下。」進云：「末二
J40nB493_p0511c07║位請法飯僧，領何福慧？」師云：「燈籠跳上梵闕。」問：「拄杖
J40nB493_p0511c08║在曲盝床上，佯狂大叫作什麼？」師云：「打破髑髏。」「草鞋
J40nB493_p0511c09║在十字街頭，亂打𨁝跳作什麼？」師云：「四條筋未斷。」進
J40nB493_p0511c10║云：「磨盤放戒，燈籠發心，東西南北，向何處皈依？」師云：
J40nB493_p0511c11║「虛空釘橛樁。」僧禮謝，師云：「切莫詐明頭。」師以拄杖東
J40nB493_p0511c12║邊卓一卓，云：「明星現耶？」復向西邊卓一卓，示：「世尊悟
J40nB493_p0511c13║耶？」放下拄杖，云：「總是瞎貓撞著死老鼠，推車就壁，如
J40nB493_p0511c14║靈龜負圖，自取喪身之兆。不見道：『夜半風霜壞肚皮，
J40nB493_p0511c15║青白地上屎離離，渠儂不自知慚愧，猶向空街訴潔
J40nB493_p0511c16║詞。』所以家無白𤢟之圖，必無如是妖怪。就中有個漢
J40nB493_p0511c17║出來道：『長老坐不知立，飽不知饑，秪會坐家說太平
J40nB493_p0511c18║話。』向道：『蒼天！蒼天！我固不敢輕於汝等，汝等皆當作
J40nB493_p0511c19║佛。』」乃高聲喚云：「義竭慧鶴，空將未歸意，說與欲行人。」
J40nB493_p0511c20║
J40nB493_p0511c21║
J40nB493_p0511c22║
J40nB493_p0511c23║
J40nB493_p0511c24║
J40nB493_p0511c25║
J40nB493_p0511c26║
J40nB493_p0511c27║
J40nB493_p0511c28║
J40nB493_p0511c29║
J40nB493_p0511c30║磬山牧亭樸夫拙禪師語錄卷之三終