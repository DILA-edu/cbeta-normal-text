J40nB493_p0512a01║磬山牧亭樸夫拙禪師語錄卷之四
J40nB493_p0512a02║住臨川青雲艸菴語錄
J40nB493_p0512a03║比邱（鹿柴、本嶽、石床、融星）等編
J40nB493_p0512a04║
J40nB493_p0512a05║師於乾隆丁巳年二月在淵默艸堂受請，至四月初
J40nB493_p0512a06║八日入菴。
J40nB493_p0512a07║山門。「盡大地是個華藏世界海，立一門字便是之遶，
J40nB493_p0512a08║拙上座卻要錦上鋪花。」彈指一聲，云：「重重樓閣門開。」
J40nB493_p0512a09║復云：「步。」
J40nB493_p0512a10║韋馱。「昔日靈山付囑，共著一條破褌，還是你行我行。
J40nB493_p0512a11║泥多佛大，水長船高。」
J40nB493_p0512a12║佛殿。「老胡到一處便痾，遠孫把一幅抹巾隨後拂亦
J40nB493_p0512a13║不徹。」遂以臥具作拂勢，云：「又加一層搕𢶍。」
J40nB493_p0512a14║伽藍。「清淨伽藍，孰敢攃沙？無柴無米，問你當家。」
J40nB493_p0512a15║祖堂。「適見者一堂老古錐，好不慚惶。居下者越鼻瞎
J40nB493_p0512a16║眼，返憎長上斷臂缺齒，致令門風斷絕，香火寥落。擬
J40nB493_p0512a17║將藞苴大家捏起，又恐傍妒喫醋。道我下房新婦入
J40nB493_p0512a18║門，便來邀媚阿翁。爭似門前瑞草，好事不無。」連作女
J40nB493_p0512a19║人拜云：「少敬，少敬。」
J40nB493_p0512a20║入室。「百尺竿頭一布巾，分明寫出酒家春。相逢不飲
J40nB493_p0512a21║空歸去，洞口桃花也笑人。」以杖挂幅巾，高聲喚曰：「賣
J40nB493_p0512a22║酒，賣酒。」眾無語，遂放下。眾禮拜，師云：「甕也未臭，你者
J40nB493_p0512a23║一隊漢在。」
J40nB493_p0512a24║拈本山耆舊書。「田地千年八百主，郎當屋舍沒人修，
J40nB493_p0512a25║家聲慚愧楊岐後，雪老冰枯又出頭。者是從上諸祖
J40nB493_p0512a26║賣身底契券子，因甚得來王老師手裏？一字入公門，
J40nB493_p0512a27║九牛拔不出。以上所供並是詣實。」復云：「也須維那宣
J40nB493_p0512a28║過。」
J40nB493_p0512a29║指法座，云：「泥牛吼處天關轉，木馬嘶時地軸搖，要提
J40nB493_p0512a30║無為毗盧印，須向千峰頂上行。且道如何進步？」便陞。
J40nB493_p0512b01║拈香，云：「日月光天德，山河壯帝居，太平無以報，願上
J40nB493_p0512b02║萬年書。開書劈頭第一句作麼生道？今
J40nB493_p0512b03║上
J40nB493_p0512b04║皇帝聖躬萬歲萬萬歲，滿朝文武、合國公卿并現前垂
J40nB493_p0512b05║護諸位衿紳先生一爐炳卻，伏願天長地久。」
J40nB493_p0512b06║「此一瓣香，喫果問種，飲水思源，供養開山歷代老古
J40nB493_p0512b07║錐。」
J40nB493_p0512b08║懷中出香，云：「者從無始劫來，搕下一星火種，今當人
J40nB493_p0512b09║天眾前撥開，燒盡山河大地去也，供養靈虛堂上古
J40nB493_p0512b10║雲沛老禪師，以酬法乳之恩。」
J40nB493_p0512b11║維那白椎竟，師云：「第一義，大道無向背，至理絕言詮。
J40nB493_p0512b12║盡華藏世界海，窮虛空邊際，都盧是個金剛眼。且作
J40nB493_p0512b13║麼生觀？若爾觀者，名為正觀；不爾觀者，名為邪觀。設
J40nB493_p0512b14║有邪正不分者，出眾請益。」問答不錄。師召侍者云：「今
J40nB493_p0512b15║日初幾？」者云：「初八。」師云：「阿呵呵！堪笑釋迦老子在摩
J40nB493_p0512b16║耶夫人腹中病入膏肓，非世所醫，及生下時，正覺起
J40nB493_p0512b17║處不得。遂以一手指天，一手指地，週行七步，目顧四
J40nB493_p0512b18║方道：『天上天下，惟吾獨尊。』如虎戴角，如龜負圖，橫身
J40nB493_p0512b19║宇宙，絕地遮攔。所以雲門道：『當時我若在傍，一棒打
J40nB493_p0512b20║死與狗子喫，貴圖天下太平。』到箇底，盡謂定光招手，
J40nB493_p0512b21║識者點頭，離相離名，絕塵絕跡。殊不知金烏東逐，玉
J40nB493_p0512b22║兔西征，恰似赤眼撞著火柴頭。何故？老胡好肉剜瘡，
J40nB493_p0512b23║雲門抱薪救火，一向大洋海底走馬，一向須彌山頂
J40nB493_p0512b24║行船，總是節外生枝，無風起浪。若據山僧見處，各與
J40nB493_p0512b25║二十拄杖，貶入無生國裏，庶幾達磨一宗不至掃地。
J40nB493_p0512b26║其或未然，直得寸絲不挂，猶有赤骨律在；萬里無片
J40nB493_p0512b27║雲處，猶有青天在。不見道：『無邊剎境，自他不隔於毫
J40nB493_p0512b28║端；十世古今，始終不離於當念。』明明歷歷，物物頭頭，
J40nB493_p0512b29║放大寶光，開正法眼，運般若力，復太古風。大眾！時平
J40nB493_p0512b30║道泰，天清地寧，一人高拱無為，萬物各得其所。即今
J40nB493_p0512c01║現前維摩居士、諸山老宿命拙陞座，舉揚個事，林下
J40nB493_p0512c02║衲僧如何圖報？共持清淨無為化，仰祝吾
J40nB493_p0512c03║皇億萬春。」復舉：「三聖道：『我逢人即出，出即不為人。』」師云：
J40nB493_p0512c04║「具虎頭。興化道：『我逢人即不出，出即便為人。』」師云：「收
J40nB493_p0512c05║虎尾。堪笑二大老共行山路，各看風煙。山僧今日拼
J40nB493_p0512c06║將通身泥水，且道出即是？不出即是？」便下座。
J40nB493_p0512c07║當晚，舉：「臨濟示眾云：『赤肉團上有一無位真人，嘗在
J40nB493_p0512c08║汝等諸人面門出入，未證據者看看。』一僧出問：『如何
J40nB493_p0512c09║是無位真人？』濟下繩床搊住云：『道！道！』僧擬議，濟托開
J40nB493_p0512c10║云：『無位真人是什麼乾屎橛？』」師云：「大小臨濟幸遇者
J40nB493_p0512c11║僧是個逐塊底韓盧，及弄至前不得，連忙拋個屎橛，
J40nB493_p0512c12║至今不得開交。設使今日得個咬人底獅子，弄至山
J40nB493_p0512c13║僧前如何合散？向道：『三十年作儈子手，要箇肥漢剮
J40nB493_p0512c14║不可得。』」
J40nB493_p0512c15║示眾。「靈光未兆，萬彙含太虛；一氣既彰，華開世界起。
J40nB493_p0512c16║是以八字打開，抖擻葛藤，心不是佛，智不是道，開口
J40nB493_p0512c17║即錯，動念即乖。不是心，不是佛，不是物，是個什麼？祖
J40nB493_p0512c18║師心印，狀似鐵牛之機，去即印住，住即印破。」振威一
J40nB493_p0512c19║喝，云：「者是靈山單傳正音，少室密付的旨。牛頭沒，馬
J40nB493_p0512c20║頭回，千聖不知；前三三，後三三，河沙莫筭。將東弗于
J40nB493_p0512c21║逮掇過西瞿邪尼，南贍部洲拍板北鬱單越起舞，觸
J40nB493_p0512c22║著扇子𨁝跳上天，東海鯉魚發怒，雨似盆傾。所以道：
J40nB493_p0512c23║『有一物，上拄天，下拄地，明如日，黑似漆，長在動用中，
J40nB493_p0512c24║動用中收不得。』且道：過在甚麼處？」曰：「過在動用中。洞
J40nB493_p0512c25║山掇退果榼，用盡平生，爭似貓兒上露柱？金刀剪不
J40nB493_p0512c26║破，彩筆畫難成，火不能燒，水不能溺，騎聲蓋色，玉轉
J40nB493_p0512c27║珠迴，直得如天普蓋、如地普擎、如日普照、如風普涼，
J40nB493_p0512c28║乃至山川社稷，河洛星辰，人物魚鳥，草木昆蟲，亭臺
J40nB493_p0512c29║沼沚，市廛車馬，墻壁瓦礫，竹頭木屑，龜毛兔角，魑魅
J40nB493_p0512c30║魍魎，森羅萬象，情與無情，莫不輝騰今古，迥絕見聞。
J40nB493_p0513a01║所以一家有事百家忙，如我按指，海印發光。不見道：
J40nB493_p0513a02║『有物先天地，無形本寂寥。能為萬象主，不逐四時凋。』
J40nB493_p0513a03║既不逐四時凋，因甚教中又道：『譬諸卉木藂林，皆一
J40nB493_p0513a04║雲所覆，一雨所潤，然有大根大莖，大枝大葉，中根中
J40nB493_p0513a05║莖，中枝中葉，小根小莖，小枝小葉，紅底自紅，綠底自
J40nB493_p0513a06║綠，薰者自薰，蕕者自蕕，甜者自甜，苦者自苦，春生秋
J40nB493_p0513a07║殺，夏榮冬枯，荊直棘曲，鵠白鳥玄，鶴脛自長，鳧脛自
J40nB493_p0513a08║短，車不橫推，理無曲斷。』即如現前大眾，出一藂林，入
J40nB493_p0513a09║一保社，成佛作祖，披毛戴角，菩提涅槃，靈苗智種，是
J40nB493_p0513a10║龍上天，是蛇竄草，將為隨一切性，一任憤憤悱悱，卻
J40nB493_p0513a11║成煩惱不煩惱聻？摩尼珠人不識，如來藏裏親收。
J40nB493_p0513a12║即今珠在甚麼處那？」良久，云：「海神知貴不知價，留與
J40nB493_p0513a13║人間光照夜。」
J40nB493_p0513a14║示眾。舉：「釋迦老子靈山會上說大般若，舍利弗於佛
J40nB493_p0513a15║前問須菩提：『夢中說六波羅蜜與覺時是同？是別？』須
J40nB493_p0513a16║菩提云：『此義幽深，吾不能說。會中有彌勒大士次補
J40nB493_p0513a17║佛處，可往問之。』彌勒云：『誰為彌勒？誰是彌勒者？』」師云：
J40nB493_p0513a18║「堪笑者隊囈語漢，誡人起早，自己犯夜，只管夢中說
J40nB493_p0513a19║夢，殊不知開口咬舌。此地無銀二兩，俗人沽酒三升。
J40nB493_p0513a20║然則是你者隊漢，佛法不得到今日；不是你者隊漢，
J40nB493_p0513a21║佛法不得到今日。鴛鴦枕上兩行淚，半是思君半恨
J40nB493_p0513a22║君。」
J40nB493_p0513a23║示眾。「高超十地，不歷僧伽，物我一如，身心平等，披毛
J40nB493_p0513a24║戴角異中行，只恐回來自不識。」遂作牛叫三聲，云：「咦！
J40nB493_p0513a25║南無佛，南無法，南無僧，南無麻三斤，南無干矢橛，南
J40nB493_p0513a26║無庭前柏樹子，南無青州做領布衫重七斤。」復云：「願
J40nB493_p0513a27║以此功德，普及於一切，我等與眾生，皆共成佛道。」
J40nB493_p0513a28║示眾。「兔角不用無，牛角不用有，兩兩不成雙，三三亦
J40nB493_p0513a29║非九，夜來空手把鋤頭，天曉面南朝北斗。」驀喝一喝，
J40nB493_p0513a30║云：「九九八十一，皆歸有道君。」
J40nB493_p0513b01║示眾。「一元和，二佛馱，三達磨，是什麼碗脫丘？到個裏，
J40nB493_p0513b02║喚作函蓋乾坤句，得麼？喚作隨波逐浪句，得麼？喚作
J40nB493_p0513b03║截斷眾流句，得麼？三句則且置，如何是碗脫丘？急急
J40nB493_p0513b04║如律令。」
J40nB493_p0513b05║示眾。「驢事未了，馬事又催，風吹石臼遍界走，燈籠沿
J40nB493_p0513b06║壁上天台，直得歇去，一聲木魚單前響，曷囉咀那滾
J40nB493_p0513b07║將來。」擲下拄杖，云：「今古長如白練飛，一條界破青山
J40nB493_p0513b08║色。」
J40nB493_p0513b09║
J40nB493_p0513b10║
J40nB493_p0513b11║
J40nB493_p0513b12║
J40nB493_p0513b13║
J40nB493_p0513b14║
J40nB493_p0513b15║
J40nB493_p0513b16║
J40nB493_p0513b17║
J40nB493_p0513b18║
J40nB493_p0513b19║
J40nB493_p0513b20║磬山牧亭樸夫拙禪師語錄卷之四終