J40nB493_p0513c01║磬山牧亭樸夫拙禪師語錄卷之五
J40nB493_p0513c02║勘辨
J40nB493_p0513c03║僧參，師遂展兩手，僧便去。師云：「且緩去，我有事與你
J40nB493_p0513c04║商量。」僧回首，師起身便去。
J40nB493_p0513c05║僧參，師驀拈拄杖橫案上，僧云：「與麼不著便。掉身便
J40nB493_p0513c06║出。」師云：「緩去，商量得一事麼？」僧回首，師便打。
J40nB493_p0513c07║復一僧參，師亦拈拄杖橫案上，僧亦出，師云：「緩去，有
J40nB493_p0513c08║事商量。」僧徑去，師隨後作聽勢。僧回首，師亦打。
J40nB493_p0513c09║僧參，師喚侍者遞棒來，僧隨困倒。侍者高聲云：「諸方
J40nB493_p0513c10║火葬，我這底活埋。」師打云：「不快漆桶。」
J40nB493_p0513c11║僧參，師喚侍者遞棒來，者遂遞棒與師接，纔接，者便
J40nB493_p0513c12║縮卻，師連掌云：「不快漆桶。」
J40nB493_p0513c13║僧參，師云：「作麼？」僧云：「特來禮拜和尚。」師云：「鬼打十七。」
J40nB493_p0513c14║僧便喝，師云：「掙麼漆桶？」僧禮拜，師云：「了。」
J40nB493_p0513c15║一僧參，入門便喝。師云：「𡰪沸。」僧以手捏鼻作噁勢，師
J40nB493_p0513c16║遂鳴指二下。
J40nB493_p0513c17║適傍一舌。士云：「請師喝我一聲看。」師便喝。士云：「𡰪沸。」
J40nB493_p0513c18║師連唾作聲。士云：「請侍者。」師：「快將杖來趕狗。」師連棒
J40nB493_p0513c19║趁出。復召云：「居士何在？」士應諾。師云：「再啖嚃看。」
J40nB493_p0513c20║僧參，半展坐具，云：「展即是？不展即是？」師喚侍者，云：「你
J40nB493_p0513c21║看這僧，一隻腳在門裏，一隻腳在門外。」者云：「作麼？」師
J40nB493_p0513c22║打，云：「打你腳跟不穩。」僧罔措，者云：「你還喫得棒也未？」
J40nB493_p0513c23║師擲棒不顧。
J40nB493_p0513c24║僧禮罷，師云：「喫茶去。」僧云：「口不乾。」逕去，師云：「擔板漢。」
J40nB493_p0513c25║一僧方丈門過，師招手云：「喫茶去。」僧云：「喫了茶。」師云：
J40nB493_p0513c26║「何妨再喫杯？」僧作噁勢，師云：「你昨夜睡寒了。」僧仰空
J40nB493_p0513c27║一唾，師喚行者：「將苕帚、糞箕來。」僧罔措，師云：「拽出病
J40nB493_p0513c28║僧去。」
J40nB493_p0513c29║僧參，師云：「你是那裏人？」僧云：「臨川。」師云：「原來是我同
J40nB493_p0513c30║鄉，侍者點茶來。」僧云：「美食不充飽人餐。」師下座，搊住
J40nB493_p0514a01║云：「你因甚早朝喫粥晚叫饑？」僧無語，遂打出。
J40nB493_p0514a02║僧拜起，師驀喝一喝，僧亦喝，師云：「我喝你也喝，何得
J40nB493_p0514a03║與麼無去就？」僧云：「棒下無生忍，臨機不見師。」師遂遞
J40nB493_p0514a04║棒與僧云：「請！請！」僧擬議，連棒趁出。
J40nB493_p0514a05║僧纔進門，師便招手，僧拂袖便出，師云：「作家，作家。」僧
J40nB493_p0514a06║轉身向露柱作女拜，師連打三棒，云：「且道是賞你？是
J40nB493_p0514a07║罰你？」僧擬議，師云：「作家，作家。」
J40nB493_p0514a08║僧參，師掉面向壁不顧，僧云：「可煞不撞彩。」師云：「如今
J40nB493_p0514a09║靈山是阿誰主教？」僧云：「豈不是老胡？」師云：「又道不撞
J40nB493_p0514a10║彩。」僧便喝，師云：「撞彩。」
J40nB493_p0514a11║僧入門，師便喝，僧隨掩耳，師云：「不快漆桶。」僧云：「謝師
J40nB493_p0514a12║指示。」師云：「庭前綠樹囀黃鸝。」僧作重聽勢，師云：「不快
J40nB493_p0514a13║漆桶。」
J40nB493_p0514a14║機緣
J40nB493_p0514a15║此峰首座大師至，師云：「今日什麼風？」座云：「東風西風，
J40nB493_p0514a16║南風北風。」師喚侍者：「快點茶來，與我大師濕口。」座云：
J40nB493_p0514a17║「啼得血流無用處。」師云：「請坐，莫使性。」座推倒桌子云：
J40nB493_p0514a18║「今日不是和尚窮到底。」師吐舌。
J40nB493_p0514a19║一日，又與首座同過鄱湖，座詰云：「師於此間度人，今
J40nB493_p0514a20║日因甚又假他人舟楫過湖？」師云：「家無小廝，不成君
J40nB493_p0514a21║子。」座便喝，師云：「喝什麼？」座又喝，師云：「只見波濤湧，不
J40nB493_p0514a22║見龍王宮。」座撫膝云：「在這裏。」師云：「釘樁搖櫓，膠柱調
J40nB493_p0514a23║絃。」座云：「劍去久已，何勞刻舟？」師云：「作家，作家。」座云：「賊，
J40nB493_p0514a24║賊。」師揮一拳云：「賊在這裏，贓在甚麼處？」座推倒師，師
J40nB493_p0514a25║喚三老云：「相救，相救。」三老推開座云：「你做甚麼？」座云：
J40nB493_p0514a26║「今日不是三老相救，又要窮到底。」師乃吐舌良久。
J40nB493_p0514a27║師一日獨處屏處，一僧寂然經後過，師云：「是人？是鬼？」
J40nB493_p0514a28║僧鳴指一下，云：「苦瓜連根苦。」師便休去。僧尋舉似首
J40nB493_p0514a29║座，座云：「汝被和尚掘坑深埋了也。」聞至師，師使侍者
J40nB493_p0514a30║喚座至，問：「果是否？」座云：「是。」少選，師挈杖扯座同至廁
J40nB493_p0514b01║窖前，遞杖與座，云：「將我打殺，推此中則已；否則，將你
J40nB493_p0514b02║打殺，即推此中。打麼？打麼？」座云：「甜瓜徹蒂甜。」師復休
J40nB493_p0514b03║去。少選，座以抹巾搭右肩，背手向師問訊，師云：「山僧
J40nB493_p0514b04║那裏落節，你更這裏拔本。」痛棒趁出。
J40nB493_p0514b05║一日，師枕肱隱几上，昆池元座近前作聽勢，師舉首
J40nB493_p0514b06║云：「座喫就喫，啗啄甚麼？」適侍者階下掃地，座至階向
J40nB493_p0514b07║者云：「和尚那裏勞你這裏逸？」師云：「白雲萬里。」座便喝，
J40nB493_p0514b08║師云：「白雲萬里。」座連喝兩喝，師云：「白雲萬里。」曰：「白雲
J40nB493_p0514b09║萬里。」
J40nB493_p0514b10║一僧同師行經狹路，值人牽老牛相撞，僧撫牛背云：
J40nB493_p0514b11║「這畜生誰教得？」師於地上拈一莖草啣口中，僧乃頓
J40nB493_p0514b12║足作悲聲云：「和尚因甚到與麼地？」師云：「我不如此，爭
J40nB493_p0514b13║麼得你為人？」
J40nB493_p0514b14║侍者侍師于花下徙倚，見貓兒捉蝴蝶戲，者以扇撲
J40nB493_p0514b15║蝶飛去，貓遂叫連聲。師向者云：「漫謂眾生苦，更有苦
J40nB493_p0514b16║眾生。」者云：「誰教他憐春色？」師云：「可是熟處難忘麼？」者
J40nB493_p0514b17║噓一噓，師云：「撞了你那裏？」者擬議，師引手與心頭摩
J40nB493_p0514b18║一摩。
J40nB493_p0514b19║郢川侍者因事遠出，依路雪裏輥，至家值師飯粢，師
J40nB493_p0514b20║問：「盡大地被雪山白牛吞卻了也，你從那裏得來？」者
J40nB493_p0514b21║高聲號云：「冷！冷！」師云：「鑊湯無冷處。」者云：「教我從那裏
J40nB493_p0514b22║吐氣？」師與粢一盤，云：「我更要矢上加尖。」者云：「不受一
J40nB493_p0514b23║番寒徹骨，爭得梅花撲鼻香？」
J40nB493_p0514b24║師患河魚疾，夾月不愈，渡參頭侍藥，師語云：「連月申
J40nB493_p0514b25║冤叫苦，一十八重地獄重重打過，今困沸屎，如何得
J40nB493_p0514b26║過？帶累子于波波吒吒中度時。」頭云：「某甲願替和尚。」
J40nB493_p0514b27║師云：「待你打破糞桶著。」頭云：「奈和尚不痾硬底。」師云：
J40nB493_p0514b28║「你更驅我入無間，還道替我？」頭云：「也是和尚熟處難
J40nB493_p0514b29║忘。」師云：「你近前來，我說示你。」頭來前，師遂扭鼻，痛令
J40nB493_p0514b30║失聲，云：「相隨來也。」
J40nB493_p0514c01║問：「念佛是誰？」師云：「火裏跳出鐵烏龜。」僧云：「某甲只管
J40nB493_p0514c02║看。」師云：「惟恐不是玉，是玉也大奇。」
J40nB493_p0514c03║問：「不思善，不思惡，正恁麼時如何？」師云：「冰枯雪稿銀
J40nB493_p0514c04║世界。」僧云：「和尚在裏安身立命那？」師云：「雪上又加霜。」
J40nB493_p0514c05║問：「趙州道：『我在青州做領布衫，重七斤。』意旨如何？」師
J40nB493_p0514c06║將僧一腳踏倒，云：「趙州道：『我在青州做領布衫，重七
J40nB493_p0514c07║斤。』速道！速道！」僧擬議，師復扶起，云：「我不相救，洎被七
J40nB493_p0514c08║斤布衫蒙殺。」
J40nB493_p0514c09║問：「無夢、無想、無見、無聞，主人公落在什麼處？」師云：「我
J40nB493_p0514c10║更要問你：萬里不挂片雲，青天也須喫棒。喫得棒也
J40nB493_p0514c11║未？」僧云：「喫得又如何？」師云：「待你無夢、無想、無見、無聞，
J40nB493_p0514c12║再向你道。」
J40nB493_p0514c13║問：「大通至勝佛，十劫坐道場，佛法不現前，不得成佛
J40nB493_p0514c14║道。」曰：「洎合停囚長智。」
J40nB493_p0514c15║問：「文殊出不得女子定。」曰：「夾岸桃花風雨後，馬蹄何
J40nB493_p0514c16║處避殘紅。」又曰：「項上著枷，腰上著械。」「罔明卻又出得？」
J40nB493_p0514c17║曰：「相逢盡道休官好，林下何曾見一人。」又曰：「腰上著
J40nB493_p0514c18║械，項上著枷。」「出與不出是如何？」曰：「逼塞殺人。」又曰：「劄。」
J40nB493_p0514c19║問：「牛頭未見四祖，百鳥啣花獻供。」曰：「一家有事百家
J40nB493_p0514c20║忙。」又曰：「閒見後因甚杳無消息？」曰：「掩息如灰功幹畢。」
J40nB493_p0514c21║又曰：「了。」
J40nB493_p0514c22║問：「正法眼藏帶。」曰：「無孔鐵錘。」「佛法藏帶。」曰：「揩𡰪故紙。」
J40nB493_p0514c23║「理貫帶。」曰：「秀才說書。」「事貫帶。」曰：「蟻子食鐵。」「理事縱橫
J40nB493_p0514c24║帶。」曰：「褲襠蠟蚤。」「屈曲垂帶。」曰：「拖泥帶水。」「玅協兼帶。」曰：
J40nB493_p0514c25║「公不離婆。」「金針雙鎖帶。」曰：「船不離柁。」「平懷常實帶。」曰：
J40nB493_p0514c26║「破絮換薑。」
J40nB493_p0514c27║問：「如何是五家宗旨？」曰：「我只知一家。」曰：「和尚莫擔板。」
J40nB493_p0514c28║曰：「你穿鐵草鞋。」曰：「臨濟宗。」曰：「晴空轟霹靂。」「雲門宗。」曰：
J40nB493_p0514c29║「滂沱倒翻盆。」「曹洞宗。」曰：「落花繡水面。」「溈仰宗。」曰：「骨肉
J40nB493_p0514c30║遇長亭。」「法眼宗。」曰：「鄉談帶鳥音。」僧擬議，曰：「何不更問
J40nB493_p0515a01║永鎮宗？」曰：「留與和尚自家道。」曰：「只謂吾辜負汝，誰知
J40nB493_p0515a02║汝卻辜負吾。」
J40nB493_p0515a03║問：「德山托缽，意旨如何？」曰：「商鞅立法。雪峰作飯，頭適
J40nB493_p0515a04║晒巾次，見山托缽至堂，曰：『者老漢！鐘未鳴，鼓未響，托
J40nB493_p0515a05║缽向甚處去？』山乃低頭歸方丈。」曰：「自斃。是以雪峰舉
J40nB493_p0515a06║似崖頭。頭曰：『老漢未會末後句在。』」曰：「安贓坑陷。遂聞
J40nB493_p0515a07║於方丈。山命侍者喚頭至，曰：『你不肯老僧那？』頭密啟
J40nB493_p0515a08║其意。」曰：「官法如爐。明日，德山陞座，果與尋常不同。」曰：
J40nB493_p0515a09║「所供詣實。頭云：『且喜老漢會末後句。然雖如是，秪得
J40nB493_p0515a10║三年活。』」曰：「劃地為牢。德山三年果化去。」曰：「據款結案。」
J40nB493_p0515a11║代古
J40nB493_p0515a12║五臺山秘魔巖和尚常持一木叉，每見僧來禮拜，即
J40nB493_p0515a13║叉頸曰：「那個魔魅教汝出家？那個魔魅教汝行腳？道
J40nB493_p0515a14║得也叉下死，道不得也叉下死。速道！速道！」僧無對。師
J40nB493_p0515a15║代云：「這老漢何得見人攃屎攃尿？」
J40nB493_p0515a16║臨濟大師因入軍營赴齋，門首見員僚，師指露柱問：
J40nB493_p0515a17║「是凡是聖？」僚無語。師代云：「恭候大師久矣。」
J40nB493_p0515a18║南泉上堂云：「王老師賣身去也，還有人買麼？」一僧出
J40nB493_p0515a19║云：「某甲買。」師云：「不作貴，不作賤，汝作麼生買？」僧無語。
J40nB493_p0515a20║師代云：「東風暗點頭。」
J40nB493_p0515a21║宋太宗因僧朝，問：「甚處來？」僧云：「廬山臥雲菴。」宗云：「朕
J40nB493_p0515a22║聞臥雲深處不朝天，因甚到此？」僧無對。師代云：「日月
J40nB493_p0515a23║無私照。」
J40nB493_p0515a24║昔有官人入鎮州天王院，睹神像，問院主云：「此是甚
J40nB493_p0515a25║麼功德？」主云：「護國天王。」官云：「秪護此國，遍護餘國麼？」
J40nB493_p0515a26║主云：「在秦為秦，在楚為楚。」官云：「臘月三十日打破蔡
J40nB493_p0515a27║州城，天王向甚麼處去？」主無對。師代云：「到底老成。」
J40nB493_p0515a28║裴相國啟建法會，問僧：「看甚麼經？」僧云：「《無言童子經》。」
J40nB493_p0515a29║裴云：「有幾卷？」僧云：「兩卷。」裴云：「既是無言，因甚卻有兩
J40nB493_p0515a30║卷？」僧無對。師代云：「三段不同，收歸上科。」
J40nB493_p0515b01║昔道士在佛殿前背佛坐，僧云：「道流！莫背佛。」士云：「貴
J40nB493_p0515b02║教中道：『佛身充滿於法界。』向甚麼處坐？」僧無語。師代
J40nB493_p0515b03║云：「無你安身立命處。」
J40nB493_p0515b04║玄沙在雲峰時，有光侍者問沙云：「師兄參得禪，某甲
J40nB493_p0515b05║打鐵船下海去。」沙住後問光云：「打得鐵船也未？」光無
J40nB493_p0515b06║對。師代云：「若要了，大納小。」
J40nB493_p0515b07║仰山一日指雪獅子問眾云：「有過得此色者麼？」眾無
J40nB493_p0515b08║對。師代云：「將謂將謂，原來原來。」
J40nB493_p0515b09║溈山令侍者喚第一座，座便至，溈云：「我喚第一座，汝
J40nB493_p0515b10║來作麼？」座無對。師代云：「老漢忘卻了也。」
J40nB493_p0515b11║疏山因僧問：「如何是諸佛師？」山云：「何不問疏山？」僧無
J40nB493_p0515b12║對。師代云：「貓。」
J40nB493_p0515b13║欽山與巖頭、雪峰坐次，洞山行茶來，欽乃開眼，洞云：
J40nB493_p0515b14║「甚麼處去來？」欽云：「入定來。」洞云：「定本無門，從何而入？」
J40nB493_p0515b15║欽無語。師代云：「遣去又呼來。」
J40nB493_p0515b16║僧問趙州：「毘目仙人執善財手見微塵佛時如何？」州
J40nB493_p0515b17║乃執僧手云：「你即今見個甚麼？」僧無語。師代云：「深領
J40nB493_p0515b18║者一語。」
J40nB493_p0515b19║佛眼問僧云：「上座未來此間時無一人，上座既來此
J40nB493_p0515b20║間後有一人。上座秪是一人，為甚麼成有成無？」僧無
J40nB493_p0515b21║對。師代云：「用盡自己心，笑破他人口。」
J40nB493_p0515b22║雲蓋山僧乞瓦造殿，有官人問：「既是雲蓋，何用乞瓦？」
J40nB493_p0515b23║僧無對。師代云：「莫作野狐見解。」
J40nB493_p0515b24║投子示眾云：「汝等諸人盡道我實頭，若出門三步，有
J40nB493_p0515b25║人問你：『作麼生是投子實頭處？』作麼生道？」眾無語。師
J40nB493_p0515b26║代云：「依教奉行。」
J40nB493_p0515b27║昔有僧到曹溪，因守衣缽僧提起衣云：「此是大庾嶺
J40nB493_p0515b28║頭提不起底。」溪云：「為甚卻在上座手裏？」僧無對。師代
J40nB493_p0515b29║云：「東家死人，西家舉哀。」
J40nB493_p0515b30║昔有僧持缽至長者家，偶為犬傷，長者因問：「龍披一
J40nB493_p0515c01║縷，金翅不吞，大師全披法服，因甚卻被狗咬？」僧無對，
J40nB493_p0515c02║師代云：「因被法服。」
J40nB493_p0515c03║宋太宗幸開寶塔，問僧：「卿是甚人？」僧云：「塔主。」帝云：「寡
J40nB493_p0515c04║人塔為甚麼卿作主？」師代云：「幸陛下親諡。」
J40nB493_p0515c05║高麗國來錢塘造觀音聖像，及舁上船，竟不能動，因
J40nB493_p0515c06║請入明州開元寺供養。後有設問：「無剎不現身，為甚
J40nB493_p0515c07║麼聖像不去？」高麗國無對者。師代云：「急水灘頭下釣
J40nB493_p0515c08║絲。」
J40nB493_p0515c09║昔有古德垂語云：「我三十年前曾斷一人命根，而今
J40nB493_p0515c10║日夜憂愁，如何免得？」眾無對。師代云：「驢年著。」
J40nB493_p0515c11║昔有僧化金鍍佛，有官人問云：「本望佛度弟子，因甚
J40nB493_p0515c12║要弟子度佛？」僧無對。師代云：「可作佛弟子。」
J40nB493_p0515c13║寂大師進三界圖，帝云：「朕居何界？」寂無對。師代云：「天
J40nB493_p0515c14║子萬年。」
J40nB493_p0515c15║洞山行腳次，見一官人云：「弟子要註三祖《信心銘》，得
J40nB493_p0515c16║麼？」山云：「纔有是非，紛然失心，作麼生註？」官無對。師代
J40nB493_p0515c17║云：「一狀領過。」
J40nB493_p0515c18║雪峰問僧：「甚處來？」僧云：「覆船。」峰云：「生死海未渡，因甚
J40nB493_p0515c19║覆卻船？」僧無對。師代云：「他家曾踏上頭關。」
J40nB493_p0515c20║僧問龍牙：「如何是祖師西來意？」牙云：「待石烏龜解語，
J40nB493_p0515c21║即向汝道。」僧云：「石烏龜解語也。」牙云：「向汝道甚麼？」僧
J40nB493_p0515c22║無語。師代云：「問和尚尊位若何？」
J40nB493_p0515c23║陳操尚書齋僧次，乃自行食。僧方展手，操卻縮手，僧
J40nB493_p0515c24║無語。師代云：「明公哭邪？」
J40nB493_p0515c25║昔廣南有僧住菴，偶大王出獵，吏人報云：「菴主！大王
J40nB493_p0515c26║來，請起。」主云：「非但大王，佛來亦不起。」王聞，乃問：「佛豈
J40nB493_p0515c27║不是卿師？」主云：「是。」王云：「見師為甚麼不起？」主無語。師
J40nB493_p0515c28║代云：「未是報恩處。」
J40nB493_p0515c29║宋太宗幸相國寺，問看經僧曰：「是甚麼經？」曰：「《人王經》。」
J40nB493_p0515c30║曰：「既是寡人經，因甚卻在卿手裏？」無對。師代云：「皇恩
J40nB493_p0516a01║是普。」
J40nB493_p0516a02║僧入對次，奏曰：「陛下還記得麼？」曰：「甚處相見來？」曰：「靈
J40nB493_p0516a03║山一別，直至如今。」曰：「以何為驗？」無對。師代云：「野老含
J40nB493_p0516a04║哺鼓腹，牧童擊壤謳歌。」
J40nB493_p0516a05║京寺回祿藏經燬，僧乞宣賜，召問：「昔日摩騰不燒，如
J40nB493_p0516a06║今為甚卻燒？」無對。師代云：「符到奉行。」
J40nB493_p0516a07║神人報曰：「請陛下發菩提心。」因早朝，宣問左右街：「菩
J40nB493_p0516a08║提心作麼生發？」無對。師代云：「人王說法竟」。
J40nB493_p0516a09║或問僧：「承聞大德講得《肇論》，是否？」曰：「不敢。」曰：「《肇論》有
J40nB493_p0516a10║物不遷義，是否？」曰：「是。」或人遂以茶盞就地撲破，曰：「這
J40nB493_p0516a11║個是遷不遷？」無對。師代云：「好個血性漢子！」
J40nB493_p0516a12║有一行者隨法師入佛殿，行者向佛而唾，法師曰：「行
J40nB493_p0516a13║者少去就，何以唾佛？」行者曰：「將無佛處來與某甲唾。」
J40nB493_p0516a14║法師無對。師代云：「劈面便唾。」
J40nB493_p0516a15║台州六通院僧欲渡船，有人問：「既是六通，為甚麼假
J40nB493_p0516a16║船？」無對。師代云：「不得放過。」
J40nB493_p0516a17║死魚浮於水上。有人問僧：「魚豈不是以水為命？」曰：「是。」
J40nB493_p0516a18║曰：「為甚卻向水中死？」無對。師代云：「葉落歸根。」
J40nB493_p0516a19║聖僧像被屋漏滴，有人問：「既是聖僧，因甚麼有漏？」無
J40nB493_p0516a20║對。師代云：「不得眾生成佛。」
J40nB493_p0516a21║偃臺感山主到圓通院相看，第一座問云：「圓通無路，
J40nB493_p0516a22║山主爭得到來？」無對。師代云：「左右不曾離。」
J40nB493_p0516a23║有僧入冥，見地藏菩薩。地藏問：「是你平生修何行業？」
J40nB493_p0516a24║僧曰：「念《法華經》。」曰：「『止止不須說，我法妙難思。』為是說？
J40nB493_p0516a25║是不說？」無對。師代云：「親得能仁證盟。」
J40nB493_p0516a26║鷂子趁鴿子飛向佛殿欄杆顫，有人問僧：「一切眾生
J40nB493_p0516a27║在佛影中常安常樂，鴿子見佛為甚麼卻顫？」無對。師
J40nB493_p0516a28║代云：「可憐愍生。」
J40nB493_p0516a29║一僧與童子上經了，令持經著函內，童子曰：「某甲念
J40nB493_p0516a30║底著向那裏？」無對。師代云：「明日上經又請來。」
J40nB493_p0516b01║先淨照禪師問楞嚴大師：「經中道：『若能轉物，即同如
J40nB493_p0516b02║來；若被物轉，即名凡夫。』秪如昇元閣作麼生轉？」嚴無
J40nB493_p0516b03║對。師代云：「被汝一拶，直得上壁。」
J40nB493_p0516b04║有人問僧：「點甚麼燈？」僧曰：「長明燈。」曰：「甚麼時點？」曰：「去
J40nB493_p0516b05║年點。」曰：「長明何在？」無對。師代云：「爭怪老僧？」
J40nB493_p0516b06║附高峰大師六問著語
J40nB493_p0516b07║「大徹底人本脫生死，因甚命根不斷？」師云：「矢上加尖。」
J40nB493_p0516b08║又「不須重下註腳。」
J40nB493_p0516b09║「大修行人當遵佛行，因甚不守毘尼？」師云：「因大修行
J40nB493_p0516b10║故。」
J40nB493_p0516b11║又「好喫山僧手中痛棒。」
J40nB493_p0516b12║「杲日當空，無所不照，因甚被片雲遮卻？」師云：「大用現
J40nB493_p0516b13║前。」
J40nB493_p0516b14║又「和尚又打成兩橛。」
J40nB493_p0516b15║「盡大地是個火坑，得何三昧不被燒卻？」師云：「正是安
J40nB493_p0516b16║身立命處。」
J40nB493_p0516b17║又「何處不稱尊？」
J40nB493_p0516b18║「佛祖公案是一個道理，因甚有明有不明？」師云：「不許
J40nB493_p0516b19║夜行，投明須至。」
J40nB493_p0516b20║又「墮坑落塹。」
J40nB493_p0516b21║「人人有個影子，寸步不離，因甚踏不著？」師云：「驢年。」
J40nB493_p0516b22║又「待汝腳跟紅線斷，再向道。」
J40nB493_p0516b23║拈古
J40nB493_p0516b24║舉：「世尊在靈山會上拈花示眾，是時眾皆默然，唯迦
J40nB493_p0516b25║葉尊者破顏微笑。世尊曰：『吾有正法眼藏，涅槃妙心，
J40nB493_p0516b26║實相無相，微玅法門，不立文字，教外別傳，付囑摩訶
J40nB493_p0516b27║大迦葉。』」
J40nB493_p0516b28║拈云：「大小世尊，好似越人于長安市上搓泥丸、捏
J40nB493_p0516b29║粉孩，只博市兒一哂。金色頭陀，佛口蛇心，隨邪逐
J40nB493_p0516b30║惡，帶累後代兒孫，一盲引眾盲，相牽入火坑，至今
J40nB493_p0516c01║分為五家，各自門風高峻，稱楊稱鄭。當時見他拈
J40nB493_p0516c02║花，即向前去：『咄！這野狐精少賣弄。』要他自縮頭去，
J40nB493_p0516c03║倒退三千，貴圖天下太平。你道正法眼藏、涅槃妙
J40nB493_p0516c04║心是甚麼？大黃、巴豆、砒霜、鴆屎也不識。」
J40nB493_p0516c05║舉：「世尊一日陞座默然而坐，阿難白椎云：『請世尊說
J40nB493_p0516c06║法。』世尊云：『會中有二比邱犯律行，故我不說法。』阿難
J40nB493_p0516c07║以他心通觀是比邱是，遂乃遣出。世尊還復默然。阿
J40nB493_p0516c08║難又問：『適來二比邱犯律，是二比邱已遣出，世尊何
J40nB493_p0516c09║不說法？』世尊云：『吾誓不為二乘聲聞人說法。』便下座。」
J40nB493_p0516c10║拈云：「重疊關山路。」
J40nB493_p0516c11║舉：「世尊在忉俐天為母說法，優填王思佛，命匠雕旃
J40nB493_p0516c12║檀像。及至世尊下來，像亦出迎，三喚三應，乃云：『無為
J40nB493_p0516c13║真佛，實在我身。』」
J40nB493_p0516c14║拈云：「依稀似曲，又被風吹。」
J40nB493_p0516c15║舉：「經首題八字。昔有僧問地藏琛和尚：『以字不成，八
J40nB493_p0516c16║字不是，未審是甚麼字？』藏曰：『看取下註腳。』」
J40nB493_p0516c17║拈云：「地藏道雖恁麼道，仍未發明大藏意旨。永鎮
J40nB493_p0516c18║與汝詮破：不二門無向，何用破吞頭？」
J40nB493_p0516c19║舉：「《般若心經》是大神咒，是大明咒，是無上咒，是無等
J40nB493_p0516c20║等咒，能除一切苦，真實不虛。」
J40nB493_p0516c21║拈云：「山鬼伎倆有盡，老僧不見不聞無窮。」
J40nB493_p0516c22║舉：「《圓覺經》：『居一切時，不起妄念。於諸妄心，亦不息滅。
J40nB493_p0516c23║住妄想境，不加了知。於無了知，不辨真實。』」
J40nB493_p0516c24║拈云：「夜夢不祥，書壁大吉。」
J40nB493_p0516c25║舉：「大通智勝佛，十劫坐道場，佛法不現前，不能成佛
J40nB493_p0516c26║道。」
J40nB493_p0516c27║拈云：「早朝喫白粥，晚間又叫饑。」
J40nB493_p0516c28║舉：「常啼菩薩賣心肝學般若。既賣卻心肝，將甚麼學
J40nB493_p0516c29║般若？」
J40nB493_p0516c30║拈云：「泥裏洗土。」
J40nB493_p0517a01║舉：「豐干禪師欲遊五臺山，向寒山拾得云：『你共我去
J40nB493_p0517a02║遊，便是我同流；若不去，不是我同流。』山云：『你去遊作
J40nB493_p0517a03║甚麼？』干云：『禮文殊。』山云：『你不是我同流。』」
J40nB493_p0517a04║拈云：「五更侵早起，更有夜行人。」
J40nB493_p0517a05║舉：「昔婆子供養一菴主，經二十年，常令一二八女子
J40nB493_p0517a06║送飯給侍。一日，令女子抱定，曰：『正恁麼時如何？』主曰：
J40nB493_p0517a07║『枯木倚寒崖，三冬無暖氣。』女子舉似婆，婆曰：『我二十
J40nB493_p0517a08║年秪供養得個俗漢。』遂遣出，燒卻菴。」
J40nB493_p0517a09║拈云：「婆子即有憐璧之心，此僧決無割城之意，一
J40nB493_p0517a10║向輞川雪圖露出破蕉，一從瑤臺月下襲出天香，
J40nB493_p0517a11║饒是好手相呈，活了的死不得，死了的活不得，難
J40nB493_p0517a12║免紅爐點雪，又怪得婆子放出撒尿的手腳，遣出
J40nB493_p0517a13║燒菴，以為千古佳話。若向女子抱定時，輕輕道個
J40nB493_p0517a14║『你若無心我便休』，不惟婆子一番疑了一番疑，要
J40nB493_p0517a15║令天下人疑到大盡三十，小盡二十九。」
J40nB493_p0517a16║舉：「雲門文偃禪師因僧問：『如何是諸佛出身處？』師云：
J40nB493_p0517a17║『東山水上行。』」
J40nB493_p0517a18║拈云：「鯨吞海水盡，露出珊瑚枝。」
J40nB493_p0517a19║舉：「雲門因僧問：『如何是超佛越祖之談？』門云：『餬餅。』」
J40nB493_p0517a20║拈云：「虛空背上穵窟竉。」
J40nB493_p0517a21║舉：「南泉住菴時，有一僧到，師向道：『我上山作務，待齋
J40nB493_p0517a22║時作飯自喫了，送一分上來。』少時，其僧作飯自喫了，
J40nB493_p0517a23║卻一時打破家伙，就床臥。師待不見來，遂歸。見僧臥，
J40nB493_p0517a24║師亦去一邊臥，僧便起去。師住後曰：『我往前住菴時，
J40nB493_p0517a25║有個伶俐道者，直至如今不見。』」
J40nB493_p0517a26║拈云：「赤眼撞著火柴頭。」
J40nB493_p0517a27║舉：「趙州因僧問：『學人乍入藂林，乞師指示。』師云：『喫粥
J40nB493_p0517a28║了也未？』曰：『了也。』師云：『洗缽盂去。』其僧大悟。」
J40nB493_p0517a29║拈云：「大小趙州把佛法禪道即當，小兒舐涕總是
J40nB493_p0517a30║不奈便何。這僧從缽盂柄上沾得些子涕餘以當
J40nB493_p0517b01║平生，與麼批判，設有不甘底，別甑炊香飯。」
J40nB493_p0517b02║舉：「文遠侍者禮佛次，趙州見之便打。者云：『禮佛也是
J40nB493_p0517b03║好事。』州云：『好事不如無。』」
J40nB493_p0517b04║拈云：「侍者妄空啟告，趙老矢上加尖，一對無孔鐵
J40nB493_p0517b05║錘，難免旁觀者哂。」
J40nB493_p0517b06║舉：「南嶽讓禪師遣僧驗馬祖，祖曰：『自從胡亂後，三十
J40nB493_p0517b07║不少鹽醬。』」
J40nB493_p0517b08║拈云：「祖父從來不出門，還家依舊兒孫事。」
J40nB493_p0517b09║舉：「馬祖一日陞堂，百丈卷卻席，祖便下座。」
J40nB493_p0517b10║拈云：「父要剔起滿堂紅，子要吹滅暗中行，殊不知
J40nB493_p0517b11║燈臺日日擎燈盞，水架朝朝架水盆，還委悉麼？」便
J40nB493_p0517b12║下座。
J40nB493_p0517b13║舉：「祖因僧問：『離四句，絕百非，請師直指西來意。』祖曰：
J40nB493_p0517b14║『我今日勞倦，不能為汝說，問取智藏去。』僧問西堂，西
J40nB493_p0517b15║堂曰：『何不問和尚？』曰：『和尚教我來問。』西堂曰：『我今日
J40nB493_p0517b16║頭痛，不能為汝說，問取海兄去。』僧問百丈，百丈曰：『我
J40nB493_p0517b17║到這裏卻不會。』僧回舉似祖，祖曰：『藏頭白，海頭黑。』」
J40nB493_p0517b18║拈云：「犀因玩月紋生角，象被雷驚花入牙。」
J40nB493_p0517b19║舉：「臨濟義玄禪師出世後，唯以棒喝示徒，凡見僧入
J40nB493_p0517b20║門便喝。」
J40nB493_p0517b21║拈云：「驢鳴犬吠作麼？」
J40nB493_p0517b22║舉：「德山宣鑒禪師，凡見入門便棒。」
J40nB493_p0517b23║拈云：「待他棒時，不消輕輕道箇：『我見鍊師紅爐頭
J40nB493_p0517b24║箇箇會禪聻？』要他自去，倒干卸甲不徹。」
J40nB493_p0517b25║舉：「臨濟會下兩堂▆座齊下喝，僧問：『還有賓主也無？』
J40nB493_p0517b26║濟云：『賓主歷然。』」
J40nB493_p0517b27║拈云：「口是禍門。」
J40nB493_p0517b28║舉：「清涼法眼禪師舉柏樹子話問覺鐵觜：『承聞趙州
J40nB493_p0517b29║有此話，是否？』覺云：『先師無此語，莫謗先師好。』師云：『真
J40nB493_p0517b30║獅子兒。』」
J40nB493_p0517c01║拈云：「法眼認奴作郎，鐵觜證龜成鱉，撿點將來，二
J40nB493_p0517c02║俱不無滲漏，各罰搬柴三轉。」
J40nB493_p0517c03║舉：「溈山僧又是水牯牛，喚作水牯牛又是溈山僧，喚
J40nB493_p0517c04║甚麼即得？」
J40nB493_p0517c05║拈云：「好箇匏瓜印子，試問阿誰打得？」
J40nB493_p0517c06║舉：「楊岐方會禪師問僧：『栗棘蓬你作麼生吞？金剛圈
J40nB493_p0517c07║你作麼生跳？』」
J40nB493_p0517c08║拈云：「千人排門，不如一人拔關，千人萬人得到無
J40nB493_p0517c09║為安樂之地。雖然……」顧左右云：「諸兄弟！還知險麼？狡
J40nB493_p0517c10║兔營三窟，假雞唱四更。」
J40nB493_p0517c11║舉：「圓悟佛果禪師舉：『僧問雲門：「如何是諸佛出身處？」
J40nB493_p0517c12║門云：「東山水上行。」若是天寧則不然。忽有人問：「如何
J40nB493_p0517c13║是諸佛出身處？」只向他道：「薰風自南來，殿閣生微涼。」』」
J40nB493_p0517c14║拈云：「百花毬子上，何用繡紅旗？永鎮則不然，如何
J40nB493_p0517c15║是諸佛出身處？南昌故郡，洪都新府。」
J40nB493_p0517c16║舉：「雪嵒祖欽禪師問高峰：『萬法歸一，一歸何處？』峰云：
J40nB493_p0517c17║『狗舐熱油鐺。』欽云：『那裏學得這虛頭來？』峰云：『和尚疑
J40nB493_p0517c18║則別參。』」
J40nB493_p0517c19║拈云：「欽祖從半空拋個塹子，高峰望空一口咬著，
J40nB493_p0517c20║緊緊不放不得，連慌向老鼠尾巴打一秤錘，至今
J40nB493_p0517c21║兩人無有出身之路。」
J40nB493_p0517c22║舉：「藥山久不陞座，院主曰：『大眾久思和尚示誨。』師云：
J40nB493_p0517c23║『打鐘著。』眾纔集，師便下座，歸方丈。主隨後問曰：『和尚
J40nB493_p0517c24║既許為大眾說法，為甚一言不措？』師曰：『經有經師，論
J40nB493_p0517c25║有論師，爭怪得老僧？』」
J40nB493_p0517c26║拈云：「此則公案，諸方盡謂院主未具眼在，殊不知
J40nB493_p0517c27║院主把住定星盤子，要大眾與藥山立定行市。然
J40nB493_p0517c28║藥山本是個知行識市底人，秤頭半斤、秤尾八兩，
J40nB493_p0517c29║準準斤十六。眾中還知得藥山公道處麼？若使毫
J40nB493_p0517c30║釐有差，山僧敲個牙齒湊你諸人。」以拄杖劃一劃，
J40nB493_p0518a01║復謦欬一聲，下座。
J40nB493_p0518a02║舉：「南陽慧忠國師因代宗命試驗西天大耳三藏，師
J40nB493_p0518a03║問曰：『汝得他心通邪？』曰：『不敢。』師云：『汝道老僧即今在
J40nB493_p0518a04║甚麼處？』藏曰：『和尚是一國之師，何得卻去西川看競
J40nB493_p0518a05║渡？』良久，再問曰：『汝道老僧即今在甚麼處？』藏曰：『和尚
J40nB493_p0518a06║是一國之師，何得卻在天津橋上看弄猢猻？』師良久，
J40nB493_p0518a07║復問曰：『汝道老僧即今在甚麼處？』藏罔測，師叱曰：『這
J40nB493_p0518a08║野狐精！他心通在甚麼處？』藏無對。」
J40nB493_p0518a09║拈云：「風恬浪靜，驂飛塵起，花開蝴蝶飛，樹倒猢猻
J40nB493_p0518a10║散。」驀撫膝云：「這冤家還會這走馬燈麼？如不會，試
J40nB493_p0518a11║吹滅燈看。」
J40nB493_p0518a12║舉：「汾陽昭禪師示眾云：『識得拄杖子，行腳事畢。』曉菴
J40nB493_p0518a13║和尚：『識得拄杖，正好行腳。』綠雨叔翁云：『二大老總被
J40nB493_p0518a14║拄杖折倒。』」
J40nB493_p0518a15║拈云：「永鎮則不然，識得拄杖子，挈或有分，喫則未
J40nB493_p0518a16║然。此理如何？龍門不宿死屍，得被拄杖折倒。」
J40nB493_p0518a17║舉：「高峰原玅禪師謁雪嵒欽，入門，欽便問：『誰與你拖
J40nB493_p0518a18║這死屍來？』聲未絕，便打出。」
J40nB493_p0518a19║拈云：「黃鶴樓中吹玉笛，江城五月落梅花。後因睹
J40nB493_p0518a20║五祖演真贊云：『百年三萬六千朝，返覆原來是這
J40nB493_p0518a21║漢。』驀然打破死屍之疑。」師云：「黃鶴樓中吹玉笛，江
J40nB493_p0518a22║城五月落梅花。一日，欽問：『日間皓皓，作得主麼？』曰：
J40nB493_p0518a23║『作得主。』」師云：「黃鶴樓中吹玉笛，江城五月落梅花。
J40nB493_p0518a24║欽云：『睡夢中作得主麼？』曰：『作得主。』」師云：「黃鶴樓中
J40nB493_p0518a25║吹玉笛，江城五月落梅花。欽云：『正睡著，無夢無想，
J40nB493_p0518a26║無見無聞，主在甚麼處？』峰無對。」師云：「黃鶴樓中吹
J40nB493_p0518a27║玉笛，江城五月落梅花。」一時不覺手之舞之，足之
J40nB493_p0518a28║蹈之，高聲而言曰：「落梅花！落梅花！待汝正睡著，無
J40nB493_p0518a29║夢無想，無見無聞，主在甚麼處？再向你道。直得六
J40nB493_p0518a30║▆▆同宿道友推落枕子，墮地作聲，廓然打徹。」師
J40nB493_p0518b01║云：「也是赤土塗牛奶。」
J40nB493_p0518b02║舉：「大慧宗杲禪師舉竹篦問僧曰：『喚作竹篦則觸，不
J40nB493_p0518b03║喚作竹篦則背。速道！速道！』僧曰：『和尚放下竹篦即道。』
J40nB493_p0518b04║師放下，僧拂袖便出。師曰：『侍者認取這僧。』又舉問僧，
J40nB493_p0518b05║僧曰：『甕裏何曾走卻鱉？』師下禪床擒住，曰：『此是誰語？』
J40nB493_p0518b06║僧曰：『實不敢瞞，此是竹菴教某。』師連打數下，曰：『分明
J40nB493_p0518b07║舉似諸方。』」
J40nB493_p0518b08║拈云：「杲禪師畫地為牢，竹菴安贓坑陷，各與前三
J40nB493_p0518b09║三；二僧一得一失，各與後三三。設有個漢出來道：
J40nB493_p0518b10║『和尚聻？』向道：『不少。何故？鑊湯無冷處。』」遂連卓拄杖
J40nB493_p0518b11║三下，云：「永鎮門下恰似個打油翁，張打油，李打油，
J40nB493_p0518b12║不打渾身只打頭。」復卓拄杖三下。
J40nB493_p0518b13║舉：「韓大伯：『一兔橫身當古路，蒼鷹纔見便生擒，後來
J40nB493_p0518b14║獵犬無靈性，空向枯樁舊處尋。』箬菴問祖云：『衲僧須
J40nB493_p0518b15║恁麼始得。』天笠珍和尚云：『恁麼衲僧正好喫棒。』」
J40nB493_p0518b16║拈云：「二大老意在重賞必有勇夫。殊不知一言既
J40nB493_p0518b17║出，駟馬難追。若在永鎮門下，攜瓶挈溺未得在。」
J40nB493_p0518b18║舉：「東山岡祖陞座，顧左右云：『山僧一向語人，以目不
J40nB493_p0518b19║以口。』便下座。蕉叔翁云：『大小先師打作兩橛。』」
J40nB493_p0518b20║拈云：「堪笑岡、蕉二大老處番揖讓之境，聞著彈冠
J40nB493_p0518b21║便欲洗耳。假使如仲尼，動則伐檀削蹟，舉皆耳食，
J40nB493_p0518b22║饒你語人以目不以口，抑亦視為魔魅，何暇叔翁
J40nB493_p0518b23║小為兩橛？得似永鎮一向慣以頂門語人，倩孰聽
J40nB493_p0518b24║之？所以道：『啼得血流無用處。』」
J40nB493_p0518b25║舉：「乾峰云：『舉一不得舉二，放過一著落在第二。』雲門
J40nB493_p0518b26║出眾云：『昨日有人從天台來，卻往徑山去。』峰云：『分付
J40nB493_p0518b27║典座來日不得普請。』天笠和尚云：『一人向狐峰頂上
J40nB493_p0518b28║撈蝦，一人在大洋海底搏兔，直饒好手相呈，也是泥
J40nB493_p0518b29║裏洗土。理安今日總不放過，普請搬柴三轉。且道與
J40nB493_p0518b30║古人相去多少？』揮拂子云：『鐵輪天子寰中敕，帝釋宮
J40nB493_p0518c01║中放赦書。』綠雨和尚云：『乾峰、雲門不得放過，理安和
J40nB493_p0518c02║尚放過不得，東山今日一齊放過去也。』擲拄杖云：『三
J40nB493_p0518c03║十年後。』」
J40nB493_p0518c04║拈云：「四大老無論放過不放過，拄杖惡有分在？苕
J40nB493_p0518c05║帚柄人各難免三十。何故？據款結案。」
J40nB493_p0518c06║舉：「國師三喚侍者，侍者三應，師曰：『將謂吾辜負汝，誰
J40nB493_p0518c07║知汝辜負吾？』玅喜云：『國師還見侍者麼？侍者還見國
J40nB493_p0518c08║師麼？』南澗問祖云：『大小玅喜前不遘村，後不迭店，要
J40nB493_p0518c09║見國師、侍者，三生六十劫。』綠雨和尚云：『玅喜不見國
J40nB493_p0518c10║師、侍者則且置，試問諸人：還見南澗師翁麼？三生六
J40nB493_p0518c11║十劫。』」
J40nB493_p0518c12║拈云：「諸人要見南澗師翁，拼將三生六十劫，或有
J40nB493_p0518c13║扶籬摸壁，依稀彷彿。若是綠雨瞎驢要見諸人，須
J40nB493_p0518c14║是驢年始得。諸師聞，恐叫屈，向道：『同坑無異土。』」
J40nB493_p0518c15║舉：「南澗箬菴通問禪師因僧問：『大悲千手眼，阿那個
J40nB493_p0518c16║是正眼？』問云：『急水灘頭下釣絲。』」
J40nB493_p0518c17║拈云：「問祖極力道，只得半傾。若要螺紋十足，還欠
J40nB493_p0518c18║小孫一火。試道看。曰：『急水灘頭下釣絲。』大眾以為
J40nB493_p0518c19║如何？」復云：「共行山路，各看風煙。」
J40nB493_p0518c20║舉：「冬日慈明挂榜僧堂前，作此字【圖】，
J40nB493_p0518c21║其下註曰：『若人會得，不離四威儀中。』首座見曰：『和尚
J40nB493_p0518c22║今日放參。』慶雲先師曰：『慈明向虛空裏畫成五百尊
J40nB493_p0518c23║羅漢，個個神通自在。首座不知好惡，喚作酆都城裏
J40nB493_p0518c24║鬼子母，貶向二鐵圍山。山僧忍俊不禁，放出與諸人
J40nB493_p0518c25║相見。』擲下拂子云：『急著精彩。』」
J40nB493_p0518c26║拈云：「鼓弄毒氣藂林，無論河北江西，大若到了冬
J40nB493_p0518c27║日，儘有幾個姑娘禪和，須將牛欄、馬櫪、破稿薦、爛
J40nB493_p0518c28║籬笆、瓜棚、豆架都要打掃一番，此是慈明本意。首
J40nB493_p0518c29║座不諳時務，且去禪堂悉啟明窗亮几，鋪張蒲團
J40nB493_p0518c30║席子，大衒體臉。驀拶遭著先師窮神那吒與婆竭
J40nB493_p0519a01║鬥寶，其奈窮氣未降，擺出許多泥罐、瓦灶、竹頭、木
J40nB493_p0519a02║屑、塹子、碌磚，正所謂糞掃堆頭，重添搕𢶍。永鎮恰
J40nB493_p0519a03║值時荒歲歉，睹此傷心，要與慈明雪屈。聊將一把
J40nB493_p0519a04║火向馬櫪、牛欄、左右、前後、蚊虫、蠟蚤、蒼蠅、貓貍盡
J40nB493_p0519a05║情驅除了也，更于禪堂垂簾捲席，釘他一道桃符，
J40nB493_p0519a06║曰：『覺天敕旨寶篆秘蜜金章，唵伽囉帝邪莎阿，急
J40nB493_p0519a07║急如律令。』若到諸方，分明舉似。」
J40nB493_p0519a08║頌古
J40nB493_p0519a09║世尊初生，雲門要一棒打殺。
J40nB493_p0519a10║野地荒田人懶耕，一犁耕動競相爭。斜陽畫破青山
J40nB493_p0519a11║色，楚尾吳頭界現成。
J40nB493_p0519a12║世尊睹明星。
J40nB493_p0519a13║恭賀雪山老不才，無端見鬼說奇哉。眼睛留不一雙
J40nB493_p0519a14║住，幾點明星煥失迴。
J40nB493_p0519a15║世尊陞座，文殊結椎。
J40nB493_p0519a16║爺做賊，子出首，告到官，官不究。
J40nB493_p0519a17║世尊因五通仙人問：「如何那一通？」
J40nB493_p0519a18║那一通，汝問我。仙花敢礙動，礙動即成禍。
J40nB493_p0519a19║世尊因外道問：「不問有言，不問無言。」
J40nB493_p0519a20║川流晝夜不差池，冷暖年來只自知。片片落花隨流
J40nB493_p0519a21║水，悠悠流水照花枝。
J40nB493_p0519a22║文殊三處結夏。
J40nB493_p0519a23║塵塵剎剎盡圓融，萬別千差一貫通，拈起珊瑚枝上
J40nB493_p0519a24║月，光明炯炯照無窮。
J40nB493_p0519a25║維摩示疾，佛使文殊問疾。
J40nB493_p0519a26║纏枝牡，牡纏枝。縱使洛陽誇國色，也須綠葉相扶持。
J40nB493_p0519a27║善財初詣娑羅林中參文殊。
J40nB493_p0519a28║善財參遍處，黑豆未生芽。再去禮文殊，散宅又破家。
J40nB493_p0519a29║清淨行者不上天堂，破戒比邱不入地獄。
J40nB493_p0519a30║君住湘江頭，妾住湘江尾。相思不相見，共飲湘江水。
J40nB493_p0519b01║殃崛產難。
J40nB493_p0519b02║鬆髻斜簪茉莉花，琉璃井裏釣蝦蟆。咬臍生下何知
J40nB493_p0519b03║母，寄與劉郎不在家。
J40nB493_p0519b04║即心即佛，非心非佛不是心。
J40nB493_p0519b05║樹頭樹尾覓殘紅，一片西飛一片東。自是桃花貪結
J40nB493_p0519b06║子，卻教人恨五更風。
J40nB493_p0519b07║麻三斤。
J40nB493_p0519b08║一句家常語，佛親道不到。三藏十二部，未必盡其奧。
J40nB493_p0519b09║乾矢橛。
J40nB493_p0519b10║你道不是貨，我道不是貨。驀拶相逢，劈面便唾。你也
J40nB493_p0519b11║沒量罪過，我也沒量罪過。
J40nB493_p0519b12║匙挑不上。
J40nB493_p0519b13║聞汝行藏，是何模樣？一堆爛泥，匙挑不上。
J40nB493_p0519b14║臭糞桶。
J40nB493_p0519b15║這個臭糞桶，誰人打得破？直下便承當，猶憐是滯貨。
J40nB493_p0519b16║南泉斬貓。
J40nB493_p0519b17║口似秤錘問著啞，貓頭爪切血交洒。趙州戴履早歸
J40nB493_p0519b18║來，免得兩堂狼藉下。
J40nB493_p0519b19║文殊普賢，昨夜相打。
J40nB493_p0519b20║淨裸裸，赤灑灑，人到不識羞，寸絲都不挂。
J40nB493_p0519b21║喫茶去。
J40nB493_p0519b22║蘇張無謀，只憑舌頭。喫了茶去，塞卻咽喉。
J40nB493_p0519b23║狗子無佛性。
J40nB493_p0519b24║楔不楔，甕裏何曾走卻鱉。金剛腦後一秤錘，拶出泥
J40nB493_p0519b25║牛遍體血。
J40nB493_p0519b26║東山水上行。
J40nB493_p0519b27║世有冒名人，妄號佛出身。跣膊吊考打，一領鐵頭巾。
J40nB493_p0519b28║鎮州出大蘿蔔頭。
J40nB493_p0519b29║御溝拾紅葉，陽關贈弱鞭。楊州瓊花觀，栽頭見毒消。
J40nB493_p0519b30║不與萬法為侶者甚麼人。
J40nB493_p0519c01║一口吸盡西江水，吐卻舌尖縮卻頭。只謂臨崖看滸
J40nB493_p0519c02║眼，誰知特地一場愁。
J40nB493_p0519c03║一喝耳聾三日。
J40nB493_p0519c04║偶被耶𢞞，步步相隨。屋倒崖崩，魂喪膽飛。
J40nB493_p0519c05║明頭來，明頭打。
J40nB493_p0519c06║黯淡灘，黯淡灘，十隻船兒九隻翻。唯有三山陳上舍，
J40nB493_p0519c07║肩把傘兒岸上行。奈我何！
J40nB493_p0519c08║代宗命忠國師驗西天大耳三藏。
J40nB493_p0519c09║魚行水濁，鳥飛毛落。一入西山，杳無消息。
J40nB493_p0519c10║保壽開堂，三聖推出一僧，便打。
J40nB493_p0519c11║逢人且說三分話，未可全拋一片心。不見相知臨白
J40nB493_p0519c12║首，幾番按劍意沉吟。
J40nB493_p0519c13║大顛擯首座。
J40nB493_p0519c14║枇杷不是這琵琶，只為當年識字差。若使琵琶能結
J40nB493_p0519c15║果，滿城簫管盡開花。
J40nB493_p0519c16║興化擯維那。
J40nB493_p0519c17║翻穿沒底靴，倒著破蓑衣。窮到無窮處，虛空剝了皮。
J40nB493_p0519c18║德山托缽。
J40nB493_p0519c19║德山真好笑，父子同賣俏。及俏賣不去，性命都不要。
J40nB493_p0519c20║二婆豎拳，有麼？有麼？
J40nB493_p0519c21║眾鳥高飛盡，孤雲獨去閒。相看兩不厭，只有敬亭山。
J40nB493_p0519c22║靈雲見桃花，敢保老兄未徹。
J40nB493_p0519c23║年來劍客趁啼鶯，爛熳桃花灼眼睛。向道莫行三峽
J40nB493_p0519c24║路，果聞猿叫斷腸聲。
J40nB493_p0519c25║三頓痛棒。
J40nB493_p0519c26║瞠開阿傍眼，吐出老婆心。毒氣無消處，風雷勢欲沉。
J40nB493_p0519c27║常啼菩薩賣心肝學般若。
J40nB493_p0519c28║罪從心起將心懺，心若忘時罪亦忘。心忘罪滅兩俱
J40nB493_p0519c29║空，是則名為真懺悔。
J40nB493_p0519c30║
J40nB493_p0520a01║
J40nB493_p0520a02║
J40nB493_p0520a03║
J40nB493_p0520a04║
J40nB493_p0520a05║
J40nB493_p0520a06║
J40nB493_p0520a07║
J40nB493_p0520a08║
J40nB493_p0520a09║
J40nB493_p0520a10║磬山牧亭樸夫拙禪師語錄卷之五終