J40nB493_p0520b01║磬山牧亭樸夫拙禪師語錄卷之六
J40nB493_p0520b02║偈、贊、傳
J40nB493_p0520b03║示石幢航後堂。「沒底海航好渡波，法門八萬四千多。
J40nB493_p0520b04║含靈蠢動皆身肉，拍手大家唱凱歌。」（一字渡波）
J40nB493_p0520b05║示非子蕃書藏。「非子非子是阿誰，依舊鼻孔向下垂。
J40nB493_p0520b06║慣在虎頭截兔角，欣從鐵鳳產金雞。」
J40nB493_p0520b07║示律菴和都監。「前三三與後三三，牽牛老翁是同參。
J40nB493_p0520b08║翻得孃生面皮轉，文喜斷不住律菴。」
J40nB493_p0520b09║示石壇模書記。「折鼎克模樸且頑，苔痕蠹蝕自斑斑。
J40nB493_p0520b10║家聲慚愧韶陽後，個個跛行成肚蠻。」（一字鼎銘）
J40nB493_p0520b11║示石丈崑燒香。「源頭本自發崑麓，不悉川流遶嶽香。
J40nB493_p0520b12║且待禹門三級浪，為雲為雨任風狂。」
J40nB493_p0520b13║示石床星侍者。「天佈景星夕影斜，求珠輾轉向泥沙。
J40nB493_p0520b14║虎頭戴角出荒艸，咬殺南山鱉鼻蛇。」
J40nB493_p0520b15║示石陵▆真子。「白拈父子揚家醜，無有舌頭無有口。
J40nB493_p0520b16║天下由茲起禍胎，家門滅卻瞎驢手。」
J40nB493_p0520b17║示我莊白真子。「橫挑楖栗兩肩痠，擬擲漁翁作釣竿。
J40nB493_p0520b18║交摺人天明白了，從今齒不向人寒。」
J40nB493_p0520b19║陲亭茶緣起。「綠楊樹裏蟬聲亂，紫陌塵中日影斜。謾
J40nB493_p0520b20║道白雲無個事，逢人便與一甌茶。」
J40nB493_p0520b21║募經偈。「▆▆▆▆不相宜，了義義何得了時。四旬才
J40nB493_p0520b22║離非百絕，渾身▆已墮泥犁。」
J40nB493_p0520b23║募橋引。「銀漢仙槎通弱水，青雲坦道透長安。參天喬
J40nB493_p0520b24║木寸苗養，貫日白虹萬里看。達人自審。」
J40nB493_p0520b25║達磨像贊西天無站話分，流落東土賣樣。鬍臊眉麤
J40nB493_p0520b26║目突，面黑齒版氣行。胸無一點墨水，做的瞎眼和尚。
J40nB493_p0520b27║問著口似秤錘，對聖不自揣量。及乎渡葦少室，裝聾
J40nB493_p0520b28║打騃停當。玷辱兒孫飲氣，個個懸吊壁上。咦！看你如
J40nB493_p0520b29║何下來，遍地羊頭價長。
J40nB493_p0520b30║題岳武穆墨莊神跡
J40nB493_p0520c01║憶辛巳如武林，禮將軍墓，吟詩一絕，追維英風，悵望
J40nB493_p0520c02║不已。今明經萬緯持神跡屬題，展對之下，如面鐵甲。
J40nB493_p0520c03║將軍征西時，鬚眉欲動，英風逼人，側視良久，難著一
J40nB493_p0520c04║辭，書舊句為贊以還之。辭曰：聞著金牌草木泣，靖忠
J40nB493_p0520c05║化作靈芝汁。風波亭上等尋常，萬古上風輸檜立。
J40nB493_p0520c06║題鍾馗
J40nB493_p0520c07║先生文出武歸，筆投秦氏𨍏轢。咄嗟！斯文掃地，仗劍
J40nB493_p0520c08║星斗芒落。龍蛇所恃文章，妖孽全憑韜略。氣虹怒髮
J40nB493_p0520c09║沖冠，鬚眉劍戟倒卓。日月乾坤磨肩，山河社稷楔腳。
J40nB493_p0520c10║真真口吐白鳳，莫莫蝙蝠飛卻。天上功名靡求，人間
J40nB493_p0520c11║活鬼難捉。君不見？一股虫尸忙萬蟻，味如嚼蠟蠟偏
J40nB493_p0520c12║嚼，日出湖山咨息爝。
J40nB493_p0520c13║本師廬夢沛老人頂像贊釋迦彌勒將活剮，文殊普
J40nB493_p0520c14║賢叱行者。終不於此取泥洹，一心願去作馬牛。咦！你
J40nB493_p0520c15║也只到得者裏。
J40nB493_p0520c16║又。佛祖冤家，枷鎖項下。活剝泥牛，鑽龜打瓦。半邊鼻
J40nB493_p0520c17║孔，落在誰者？作驢作馬，可知禮也。
J40nB493_p0520c18║業師洞虛光老人頂像贊梁園蛙吠月，塞曲雪征鴻。
J40nB493_p0520c19║孤艇繫煙柳，黃鸝囀雨松。除此一人，任大清國裏遍
J40nB493_p0520c20║尋一轉，若有一箇與此老共鼻孔出氣者，王老師燒
J40nB493_p0520c21║牛糞香，點狗尿茶，大展九拜。乃高聲三唱曰：「你是我
J40nB493_p0520c22║底的的薙染也，你是我底的的薙染也，你是我底的
J40nB493_p0520c23║的薙染也。薙染者誰？麻姑老人洞虛也。𠻜此老不解
J40nB493_p0520c24║與俗人拭涕。」時雍正己酉春王廿有二目心喪徒實
J40nB493_p0520c25║拙氏識於鄱湖雪舫。
J40nB493_p0520c26║再題。鼻孔打失，何處著筆？桃兮不夭，柳兮不條；蘭又
J40nB493_p0520c27║靡香，梅又靡椿。日高花影兮斯重，風動松濤兮斯濃。
J40nB493_p0520c28║噫！水中鹽味，色裏膠青；彌高彌堅，無聲無臭。屬誰手
J40nB493_p0520c29║玅？拙自不肖。（相頗不像）
J40nB493_p0520c30║藏祖頂像贊湖山蕉倚夕陽煙，草閣鶯花人醉眠。杜
J40nB493_p0521a01║宇啼殘楊柳月，雲霞片片擁漁船。
J40nB493_p0521a02║會師太贊這瞎驢是何年瞎？衝上雲居，撞著異木老
J40nB493_p0521a03║瞎賊，瞎棒瞎打打折伊。打折伊，回來三腳弄跛蹄（師參
J40nB493_p0521a04║話頭）。產子不專鳴與飛，然則角者、鬣者、爪者、牙者，骨高
J40nB493_p0521a05║毛長，特來齊一二，屎尿遍離離（謂楚琦、樵水兩知識）。不惟毒氣
J40nB493_p0521a06║鼓藂林，黧奴白牯實相知。嗚乎！這瞎驢蹄跛沒了期，
J40nB493_p0521a07║若非茂也（謂嵩安茂）孟八郎，驀地張弩架箭孰敢為（弩箭，山名，
J40nB493_p0521a08║嵩安奉師休老是山，故云）？
J40nB493_p0521a09║五龍和上傳贊
J40nB493_p0521a10║王維嘗以敗蕉繪雪圖，世皆以為異絕。余曰：「否。」何者？
J40nB493_p0521a11║不見坡公云：「木有臞，石有暈，犀有通，以取妍於人，皆
J40nB493_p0521a12║物之病也。若輞川，豈非其病乎？」昌江五龍菴禪師曰：
J40nB493_p0521a13║「月菴者，諱朗，歙縣程氏子，奕葉居宦。」師年十八，輒嗟
J40nB493_p0521a14║曰：「一榮一枯，一寒一暑，循環理也，晴晦不爽耳。」卒外
J40nB493_p0521a15║形骸，遂投紫雲和上薙染焉。是以百城煙水，直踏草
J40nB493_p0521a16║鞋筋斷，頗飽藂林。其後嗣法，仍復歸於五龍、紫雲之
J40nB493_p0521a17║門。下逮據室，猶以實際理地，不受一塵；佛事門中，不
J40nB493_p0521a18║舍一法。住五十餘年，師固無所要於世，然僧俗不異
J40nB493_p0521a19║師，而師亦不立異於僧俗也。但知穿衣喫飯，屙屎放
J40nB493_p0521a20║尿，而鼻孔與仲尼、瞿曇一洞通風而已矣。所以七尺
J40nB493_p0521a21║烏藤，未肯輕易打人。何故？曰：「好事不須頻話會，留將
J40nB493_p0521a22║和氣暖丹田。」即或間有墨人韻士，例以一江楓瘦吟
J40nB493_p0521a23║無跡，孤館燈寒夢有聲，乃來問於師。師又安惜綠楊
J40nB493_p0521a24║芳樽，高樓遠笛，并與煙蓑雪舫之興也歟？至若平居，
J40nB493_p0521a25║皆與常人等，所謂即此用，離此用是也。繇此思之，蓋
J40nB493_p0521a26║輞川雪圖跡爾，故有坡公之說焉。若夫師之念水族，
J40nB493_p0521a27║憐枯骨，長於景薄西山，惟以蓮邦指家者，其皆赤子
J40nB493_p0521a28║之本性，匪妍病也，夫何異之有？待乾隆二年十一月
J40nB493_p0521a29║十二日，豫知時至，剃浴更衣，坐匡床，說偈謝眾曰：「七
J40nB493_p0521a30║十九年，洒洒落落，無禪可參，無道可學。絕聖離凡，任
J40nB493_p0521b01║緣而泊，左之右之，光明極樂。」眾尋請命後事，曰：「事事
J40nB493_p0521b02║例我以生，惟語錄行當鄭重。」語畢，乃吉祥睡。復曰：「請
J40nB493_p0521b03║大眾為我念佛。」眾纔舉佛號，遂脫化。因贈以偈曰：「素
J40nB493_p0521b04║琴本無絃，藕船作導師，黃金終古貴，難鑄鍾子期。」所
J40nB493_p0521b05║以師之後裔濟人多用藕花船云。其贊曰：「老古錐，無
J40nB493_p0521b06║縫罅，鐵圍是道場，烊銅為般若。眉栽眼下，癡聾聵啞，
J40nB493_p0521b07║拈椎豎拂，敲磚打瓦。狼藉堆頭糞疊山，錦羅帳裏珠
J40nB493_p0521b08║交灑。無上正覺，臭魚敗鮓，昌江鼓筏，五龍拽耙。黧奴
J40nB493_p0521b09║白牯參同契，文殊普賢侍衛者。佛來呵，魔來打，簉破
J40nB493_p0521b10║虛空鐵面門，飛紅彈子出爐冶。猛虎鈴頻繫，逆鱗珠
J40nB493_p0521b11║慣下，愛摘蓮花供彌陀，百八珠迥絕晝夜。撥動髑髏
J40nB493_p0521b12║根塵，喚醒鱗甲變化。關西子，沒頭腦，認奴作郎，指鹿
J40nB493_p0521b13║為馬。戴角虎，鱉鼻蛇，紫胡狗，水牯牛，與楊岐驢到箇
J40nB493_p0521b14║底，遠避三舍。誘兒投櫃學做賊，兒能脫櫃粧鼠詐。瞎
J40nB493_p0521b15║驢逐隊，黑地唱喏，鐵圍天子笑呵呵，拼將永劫作驢
J40nB493_p0521b16║罷。」
J40nB493_p0521b17║白雲鐵觜像贊嗟乎！人只在白雲三門外望見竹苞
J40nB493_p0521b18║松茂，未曾窺見室家之好，盡謂曰：「白雲深處老僧窩，
J40nB493_p0521b19║一犬吠虛、千猱啀實。」誰知你背地裏鎮日拈一把苕
J40nB493_p0521b20║帚，東邊一揮、西邊一拂，是箇以字不成、八字沒一[必-心]，
J40nB493_p0521b21║爭奈者漢平生毫髮難瞞拙上座，不但尋常見你拖
J40nB493_p0521b22║一條黑黲布衫有前沒後，猶見你甑箄頂上鼠穿一
J40nB493_p0521b23║竅，到今日定星盤上著一無孔鐵錘，豈非懸羊賣狗
J40nB493_p0521b24║肉高抬時價？正眼看來，只含捏鼻一笑。何故？人平不
J40nB493_p0521b25║語、水平不流，莫怪臊鬍當門齒缺，從來不肯驢唇馬
J40nB493_p0521b26║觜。半斤償你八兩，還有信得及者麼？諦聽，諦聽。鳥啼
J40nB493_p0521b27║春盡蝶西東，二十四番花信風，秪見主人常醉客，不
J40nB493_p0521b28║聞客醉主人翁。
J40nB493_p0521b29║火柴頭贊髼頭赤腳垢衣裳，諸行苦空號覺皇。折腳
J40nB493_p0521b30║鐺虛封上首，尖頭屋小眇諸方。松風萬本吟丘壑，竹
J40nB493_p0521c01║月高枝奏鳳凰。三個柴頭架火裏，天然文字已全彰。
J40nB493_p0521c02║題若海廣闍黎像廣也廣也老凍膿，八十年來興頗
J40nB493_p0521c03║濃。緉鞋獰似虎，烏藤活於龍。放下普化木鐸，挂起投
J40nB493_p0521c04║子油筒。床腳下種菜，鐘樓上念贊。碓觜頭栽松，霜鬢
J40nB493_p0521c05║不裹頭，項與楊岐同。拈卻口，塞卻鼻，屏卻咽喉不通
J40nB493_p0521c06║風。臉上刮得霜花落，氣飲蝦蟆吞大蟲。晝夜摩挲一
J40nB493_p0521c07║百八，偏袒危坐於其中。有人問我西來意，半天吊下
J40nB493_p0521c08║黑雷公。黑雷公，砌下霜柑一顆紅。
J40nB493_p0521c09║傳
J40nB493_p0521c10║余家甲寅兵燹之餘，繼丙寅先母終堂。先子視此，絕
J40nB493_p0521c11║無子女態，意志豪放，飄然攜琴書如子由，周覽四海
J40nB493_p0521c12║名山大川，過秦、漢之故都，求燕、趙之豪俊，恣觀終南、
J40nB493_p0521c13║嵩、華之高聳，顧滹沱、黃河之奔流，而後知天地之廣
J40nB493_p0521c14║大。曰：「天下奇聞壯觀，盡出於山奔海立，沙起雷行，雨
J40nB493_p0521c15║鳴樹偃，幽谷大都，人物魚鳥，其無一而不從意志豪
J40nB493_p0521c16║放中而得之矣。」何其獨不見一人乎哉？迨辛巳復歸
J40nB493_p0521c17║梓里，作八截句留別師弟故舊，猶記第二章云：「不揣
J40nB493_p0521c18║敝貂問計非，夢魂盡是白鷗飛。扁舟四海為家舍，滿
J40nB493_p0521c19║載月明何處歸？」由是解纜，破彭蠡煙，洞庭弄月。又欲
J40nB493_p0521c20║上峨眉玩雪，不果。至巫峽，聽猿夜啼，悵然返棹。轉荊
J40nB493_p0521c21║南，夜登王粲樓，斗酒自勞，解襟對明月而詰曰：「天地
J40nB493_p0521c22║無人耶？」天下豪俊匪無也，誠難合者也。自此遊興稍
J40nB493_p0521c23║倦，然意志愈加豪放，凡所得錢，飲之餘，悉與之貧人。
J40nB493_p0521c24║適孟、仲二兄子英、子輝亦從客歸，聞此，由家趨荊南，
J40nB493_p0521c25║知父意志，並受室於沙市，養父老焉。遂各有子女二
J40nB493_p0521c26║人。辛卯秋，不肖片瓢定省，竊喜健飯，起居皆便利，堅
J40nB493_p0521c27║於迎歸，恨貧不能攜家返故里，且老年眷孫，蓋終無
J40nB493_p0521c28║歸志。年八十四歲，己酉二月十一日，無病而終。痛二
J40nB493_p0521c29║兄皆先世賴孫力，葬於王粲樓之西二里許。嗚乎！余
J40nB493_p0521c30║既削而髡矣，僧俗殊途，又迎歸不果願，每一念及，但
J40nB493_p0522a01║紀古人云：「粉骨碎身未足酬，一句了然超百意。」且道
J40nB493_p0522a02║是那一句？唯合什向空而號曰：「先子玉生李公，諱善，
J40nB493_p0522a03║別字荊山；先母曾氏，字西田。二位肉身菩薩，同入大
J40nB493_p0522a04║光明藏云耳。」
J40nB493_p0522a05║佛事
J40nB493_p0522a06║設幻祖供。舉：「祖一日因事著褊衫，舉椅子作女人拜
J40nB493_p0522a07║云：『汝上座，我拜你為師。』時修祖失笑，呈偈云：『木人提
J40nB493_p0522a08║唱笑呵呵，更著衣衫誰識他？昨日覸來是男子，今日
J40nB493_p0522a09║還作老婆婆。』祖云：『此偈甚愜老僧意。』」師云：「者是二大
J40nB493_p0522a10║老平日咬豬狗底手腳，今日被遠孫一齊捉敗，有班
J40nB493_p0522a11║杜蠻禪和背地裏捏鼻一笑。何故？江南人唱鷓鴣詞，
J40nB493_p0522a12║認作胡笳十八拍。還聞麼？若不聞，側起牛耳。」
J40nB493_p0522a13║供修祖真。驀召大眾，云：「要識瞌睡虎，面目現在。（以下皆祖
J40nB493_p0522a14║語）『披衣得大床大座，儘堪舞袖迴旋；著錦看某水某
J40nB493_p0522a15║山，不負敝貂馳走。風轉滯帆得勢，丹成拔屋皆仙。花
J40nB493_p0522a16║木瓜長孫生子，有王、謝一種風流；白芙蕖集鷺藏鷗，
J40nB493_p0522a17║用晉、宋諸賢故事。毛錐子敵連城玉價，非兔園冊裏
J40nB493_p0522a18║學成；皮栲栳作擲地金聲，是黃鶴樓前悟得。唱樓煩
J40nB493_p0522a19║三百首，別傳草木被文章；繡虎起西江十八灘，怒漲
J40nB493_p0522a20║風雲隨棒喝。崩崖蟄戶有雷霆，看清涼亦避；三舍洞
J40nB493_p0522a21║門無鎖鑰，笑雄峰自隔重關。』（祖語止）雖然，一字入公門，
J40nB493_p0522a22║九牛拔不出；拔得出，也是虛空背上穵窟。」遂拈香炷
J40nB493_p0522a23║爐，云：「莫道腳下兒孫無長處好。」
J40nB493_p0522a24║設問祖供。「鰲頭納敗興偏濃，自臭不覺；稱性專能打
J40nB493_p0522a25║脫空夙習難忘；臉上刮得霜花落，懸羊賣狗；令行吳
J40nB493_p0522a26║越氣吐虹，做盡伎倆。遠孫今日因爇一爐香，要與吾
J40nB493_p0522a27║祖棒下血淋淋，冤魂髑髏通一線氣，恨祖自無鼻孔。」
J40nB493_p0522a28║掃崗祖塔。「行岡千仞，望之畏然，故云：『高山仰止，景行
J40nB493_p0522a29║行止。雖不能至，然心鄉往之。』復讀祖語錄，至參無字
J40nB493_p0522a30║話，忽有省，說偈云：『狗子無佛性，莫道說得好；閨女學
J40nB493_p0522b01║做媒，自身也難保。』又讀夾山參枕子落地機緣，頌曰：
J40nB493_p0522b02║『久憶并州是故鄉，而今身已到咸陽。若教忘卻來時
J40nB493_p0522b03║路，不是愁人也斷腸。』」師云：「惟記來時路，自身故難保。
J40nB493_p0522b04║不見蕉叔祖拈香云：『千仞巖高疲殺人，冤魂遍界髑
J40nB493_p0522b05║髏新；比時因得未超薦，白日至今鬼見身。』如何是鬼？」
J40nB493_p0522b06║復云：「聻！念道真言次第陳。」
J40nB493_p0522b07║棲雲師翁忘供真。「腦後見腮，莫與往來。小孫雖未見
J40nB493_p0522b08║師翁，腮寬腮狹，面短面長，只聞昔住東山，常在東廁
J40nB493_p0522b09║後細洗㾾瘡爛腳，天下衲僧未有一箇不被臭氣熏
J40nB493_p0522b10║拶逼來。小孫未入社保，聞得也須作惡，今日要與諸
J40nB493_p0522b11║人雪屈去也，仰師翁者盆惡水澆潑一上。」遂插香過，
J40nB493_p0522b12║捏鼻云：「臭。」
J40nB493_p0522b13║靈虛本師老和尚訃音至，上供。「我生不願見伊，直逃
J40nB493_p0522b14║入羅剎鬼國，當時性命在伊手裏，一任敲骨取髓，生
J40nB493_p0522b15║也由伊，死也由伊，我向何處雪屈？」乃拈香，云：「好向者
J40nB493_p0522b16║裏雪屈麼？伊死不願見我，即躲入驢胎馬腹，今日鼻
J40nB493_p0522b17║孔在我手裏，一任橫拖倒拽，生也由我，死也由我，伊
J40nB493_p0522b18║又向甚處叫冤？」復以香炷爐，云：「莫向者裏叫冤麼？」良
J40nB493_p0522b19║久，云：「牛糞燒香狗尿茶，忤逆生死是冤家，黧奴白牯
J40nB493_p0522b20║來薦饗，脹殺蚯蚓與蝦蟆。」遂搥胸三下。
J40nB493_p0522b21║設此峰首座大師供。「生時行汝不贏，今日汝來行；生
J40nB493_p0522b22║時說汝不贏，今日汝來說；生時喫汝不贏，今日汝來
J40nB493_p0522b23║喫。請！請！」復云：「不喫了。」遂搥胸大號曰：「是我命也夫！是
J40nB493_p0522b24║汝命也夫！嗚呼哀哉！嗚呼痛哉！尚饗。」
J40nB493_p0522b25║設昆池元座供。舉：「僧問趙州：『真如凡聖皆是夢言，如
J40nB493_p0522b26║何是真言？』州云：『唵部林㗶。』」師云：「恁麼，恁麼，鐵輪天子
J40nB493_p0522b27║寰中敕，帝釋天宮放赦書。不恁麼，不恁麼，富嫌千口
J40nB493_p0522b28║少，貧恨一身多。何故？不見道：『去年貧，未是貧；今年貧，
J40nB493_p0522b29║始是貧。去年貧，猶有卓錐之地；今年貧，錐也無。』雖然，
J40nB493_p0522b30║去年正當恁麼時，多前年三件事；今年正當恁麼時，
J40nB493_p0522c01║多去年七件事，者十件事數不過者甚多。瑛大師若
J40nB493_p0522c02║不同床睡，焉知被底穿？拙上座雖是一箇不識羞的
J40nB493_p0522c03║男子，也要緇素分明，去卻七三存一，無觜猢猻吹觱
J40nB493_p0522c04║栗。」遂側耳作聽勢，云：「依稀似曲，又被風吹。」
J40nB493_p0522c05║火小園春侍者。「十八上破家，十八上作活，未是好手。
J40nB493_p0522c06║爭似我春侍者，十八上圓具，戒月孤高，十年內孰不
J40nB493_p0522c07║瞻之仰之？迨廿七上，不惟破家散宅，恰值三十夜，只
J40nB493_p0522c08║道貧無立錐之地，他竟錐也無。恨山僧命薄，太息早
J40nB493_p0522c09║折。」遂搥胸二下。「然雖如是，攃手時猶示眾曰：『小園小
J40nB493_p0522c10║瞎禿，換手摸多年，摸到三十夜，火中生白蓮。』大眾！可
J40nB493_p0522c11║是山僧謬語麼？」以炬打圓相擲下，云：「藉你證盟。」
J40nB493_p0522c12║封龕。「法王法力超群生，嘗以法財施一切，久積淨業
J40nB493_p0522c13║稱無量，導眾以寂故稽首。恭惟雪峰堂上月菴大和
J40nB493_p0522c14║上，大圓鏡智，同古同今，流注真常，契物契我，體竭形
J40nB493_p0522c15║消而不滅，金流朴散以長存。本如來無所住心，蓋念
J40nB493_p0522c16║風火地水；由眾生有以合感，惟憐濕化卵胎。是以住
J40nB493_p0522c17║世七十九年，不舍法界；闡化沒休歇處，遍入塵勞。高
J40nB493_p0522c18║名千古重如山，泥就泥、水就水，行普賢之願海；棄國
J40nB493_p0522c19║一身輕似葉，去就去、來就來，等觀音之慈心。脫殼烏
J40nB493_p0522c20║龜飛上天，金毛獅子（化作）狗，泥犁苦趣，逐類隨形，餓鬼
J40nB493_p0522c21║道中，他方此界。藏身處，沒蹤蹟；沒蹤蹟，莫藏身。到個
J40nB493_p0522c22║底，果熟豈自昌江？花開何由歙縣？雖然，直得紅霞穿
J40nB493_p0522c23║碧海、白日遶須彌，須知更有不動尊。如何是不動尊？
J40nB493_p0522c24║今古長如白練飛，一條界破青山色。夫如是，則生未
J40nB493_p0522c25║嘗生、滅未嘗滅、去未嘗去、來未嘗來，都盧是個如來
J40nB493_p0522c26║藏體、真如正性。敢問我：月和上即今在什麼處？現前
J40nB493_p0522c27║諸位桂子蘭孫并諸山老宿還委悉麼？白玉毫歸安
J40nB493_p0522c28║養國，黃金骨鎖蓮花臺。」遂遞封皮，云：「封。」
J40nB493_p0522c29║供月菴和上飯。「說奢說孤特郎當，情義爭似道義長？
J40nB493_p0522c30║太息相逢一宿晚，令人飲恨到泉鄉。小弟今日炊鐵
J40nB493_p0523a01║釘飯和木札羹，聊表殷勤，未審伊人還來鑒格也無？」
J40nB493_p0523a02║遂插香，云：「過。」
J40nB493_p0523a03║火靈智大師。「個老兒，真卓犖，孤松挺秀三千綽，打雨
J40nB493_p0523a04║敲風長鱗角。百尺懸崖上，根露詎可托？樵牧苦折攀，
J40nB493_p0523a05║野火燎天灼。靈大師！誰家灶裏火無煙？」以炬打圓相，
J40nB493_p0523a06║擲下云：「者個本無著。」
J40nB493_p0523a07║無著大師起龕。「隻履西歸，未免觸途狂見；九年面壁，
J40nB493_p0523a08║猶為滯殼迷封。未有久動而不靜，未有久靜而不動。
J40nB493_p0523a09║所以道：『若能轉物，即同如來。』且道物作麼生轉？金毛
J40nB493_p0523a10║獅子喋屎狗，雪白象王推磨驢。」
J40nB493_p0523a11║行腳僧起龕。「桃灼灼，柳依依，浪遊子，不肯歸。」驀喝一
J40nB493_p0523a12║喝，云：「汝今還向何處去？」復以杖擊龕，云：「相隨來也。」
J40nB493_p0523a13║起龕。「來來來，燈籠沿壁上天台；去去去，生鐵秤錘被
J40nB493_p0523a14║蟲蛀。也不來，也不去，饑來喫飯困時睡。阿呵呵！笑甚
J40nB493_p0523a15║麼？八十翁翁入場屋，真誠不是小兒戲。孰又得似我
J40nB493_p0523a16║聖登阿闍黎？罏韝慵開，自是呵佛罵祖；鉗鎚惜運，豈
J40nB493_p0523a17║止打雨敲風？一物不將來，那肯囫圇吞卻？三番復趁
J40nB493_p0523a18║出，真正無主孤魂，雖未九叩洞山，亦乃三登投子。及
J40nB493_p0523a19║乎歸來，頭著枷、腰著械，拼將拖泥帶水；醫死馬、弄死
J40nB493_p0523a20║蛇，幾乎犯手傷鋒。彩鳳舞丹霄，陽春賡白雪。到個裏，
J40nB493_p0523a21║白日作竊底站過一邊，清風下載底徒勞競出，說甚
J40nB493_p0523a22║滴水不沾、寸絲不挂？直饒休去、歇去、冷愀愀地去、寒
J40nB493_p0523a23║灰枯木去、古廟香爐去、一念萬年去、一條白練去，猶
J40nB493_p0523a24║是生死岸頭事，須知更有向上事在。畢竟如何是向
J40nB493_p0523a25║上事？」驀撫龕，云：「鷂子過新羅。」
J40nB493_p0523a26║入塔。「狐峰嶺上一輪秋，影倒東灣截眾流，七十九年
J40nB493_p0523a27║收不得，化條白練濟南州。」顧左右云：「眾中還見吾師
J40nB493_p0523a28║大人相麼？」禮拜起云：「塔藏動也。」遂下龕。
J40nB493_p0523a29║瑩觀引請師封龕。「諸行無常，是生滅法，生滅滅已，寂
J40nB493_p0523a30║滅為樂。世尊只解淨地打繡毬，何能荊棘翻筋斗？若
J40nB493_p0523b01║是我西來引請師，逍遙死生，優游人世，十字路頭縛
J40nB493_p0523b02║草菴，逢人便與一甌茶，夕陽景裏架長虹，一任渡人
J40nB493_p0523b03║渡馬，雖未開田說大義，亦乃驅水牯種田博飯，穵得
J40nB493_p0523b04║一塊畬，秧得一籮芋，何適而不樂？所以事師以孝為
J40nB493_p0523b05║樂，課徒以慈為樂，撫弟以義為樂，接友以信為樂。有
J40nB493_p0523b06║時艸帽麻衣，青鞋白襪，背手流觀，鳶飛魚躍，揚眉瞬
J40nB493_p0523b07║目，語默笑傲，穿衣喫飯，屙屎放尿，沽鹽買醋，運水搬
J40nB493_p0523b08║柴，燒香掃地，合掌搖頭，頭頭有出身之樂，何暇與俗
J40nB493_p0523b09║人拭涕？雖然，秪見葫蘆棚上挂東瓜，麥浪堆裏釣得
J40nB493_p0523b10║蝦，誰在畫樓沽酒店，相邀來喫趙州茶。實拙，不是情
J40nB493_p0523b11║識未乾，分上有所難逃，六十二年之卓卓，應酬阿師
J40nB493_p0523b12║自己一盞。」遂遞杯，云：「還受用麼？」復云：「掩息如灰功幹
J40nB493_p0523b13║畢，大悲千眼莫能窺。」云：「封。」
J40nB493_p0523b14║封龕。「一念普觀無量劫，無去無來亦無住，如是了知
J40nB493_p0523b15║三世事，超諸方便成十力。到個底，恰值冬至前後際
J40nB493_p0523b16║斷，添也添一絲毫不得、減亦減一絲毫不得，若要添
J40nB493_p0523b17║減自由、縱橫無礙，須是我會師太今日涅槃堂上、生
J40nB493_p0523b18║死途中，螺紋結角、千層合尖，去來也由伊、逍遙也由
J40nB493_p0523b19║伊、悲愍也由伊、華嚴海會也由伊、玅法蓮花也由伊、
J40nB493_p0523b20║玅湛總持也由伊、喝囉怚那也由伊、般若波羅
J40nB493_p0523b21║伊、超佛越祖也由伊、泥豬疥狗也由伊、極樂國土也
J40nB493_p0523b22║由伊，直至滴水不沾、寸絲不挂，明如杲日、寬若太虛，
J40nB493_p0523b23║千聖不攜、萬機寢削，一念萬年、萬年一念總由伊。何
J40nB493_p0523b24║以？不見《華嚴》偈云：『若人欲了知，三世一切佛，應觀法
J40nB493_p0523b25║界性，一切惟心造。』更有一事未曾造著，實拙即墮拔
J40nB493_p0523b26║舌也須道破：風吹石臼遍哮吼，泥捏金剛水裏走，拋
J40nB493_p0523b27║卻楊岐三腳驢，翻身跨上子胡狗。會師太遶膝兒孫
J40nB493_p0523b28║悉在祖餞，但西出陽關無故人。牢記一偈：『趙氏連城
J40nB493_p0523b29║璧，由來天下傳，送君還舊府，明月滿前川。』」遂遶龕一
J40nB493_p0523b30║匝，云：「封。」
J40nB493_p0523c01║象舉師封龕。「和尚子，莫妄想，起心動念是妄想、澄心
J40nB493_p0523c02║息念是妄想、成佛作祖是妄想，往往將妄想滅妄想，
J40nB493_p0523c03║無有了期，直饒掀翻海嶽、踢倒須彌，攪長河為酥酪、
J40nB493_p0523c04║變大地為黃金，在天普蓋、在地普擎，於日燭晝、於月
J40nB493_p0523c05║照夜，有時劫火變遷不存毫髮、有時於一毫端現出
J40nB493_p0523c06║娑婆，彈一指便開毘盧樓閣、拈莖草即為丈六金身，
J40nB493_p0523c07║植旃檀林於八識田中、種鐵蒺藜於無明山上，有如
J40nB493_p0523c08║此神通、如此玅用，如龍得水、如虎靠山，玉轉珠迴，誰
J40nB493_p0523c09║能得彀？所以道：『有一物，上拄天、下拄地，明如日、黑似
J40nB493_p0523c10║漆，常在動用中，動用中收不得。』且道：過在甚麼處？過
J40nB493_p0523c11║在動用中。」遂謦欬一聲，復喚云：「理謙客來了，快擎茶
J40nB493_p0523c12║來，豈不是生死岸頭、業識邊事？若果是出家血性漢
J40nB493_p0523c13║子，自是迅雷不及掩耳。」驀喝一喝，以拄杖卓一卓，云：
J40nB493_p0523c14║「塗毒鼓撾無手人，龍門那許死屍宿？」
J40nB493_p0523c15║起龕。「文殊出不得女子定，死了活不得；罔明出得女
J40nB493_p0523c16║子定，活了死不得。畢竟如何？我有明珠在我者裏，撥
J40nB493_p0523c17║著動著，放光動地。」遂振龕，云：「無毛鷂子拍天飛，鑽破
J40nB493_p0523c18║虛空腦後皮。」復云：「起。」
J40nB493_p0523c19║師徒同入塔。顧左右云：「盡大地是一隻沙彌眼睛，試
J40nB493_p0523c20║問諸人：向甚處與象公寶塔合尖？若有道得者，對眾
J40nB493_p0523c21║商量；如無，山僧卻要錦上鋪花。」遂下。師復云：「更有瑪
J40nB493_p0523c22║瑙階前布赤紗者麼？」又下。徒云：「龍生金鳳子，沖破碧
J40nB493_p0523c23║琉璃。」
J40nB493_p0523c24║塵空維那封龕。「如來涅槃心，祖師正法眼，衲僧奇特
J40nB493_p0523c25║事，知識解脫門，總是十字街頭破草鞋，無端被汝拋
J40nB493_p0523c26║在門角落裏，多年狼籍不堪，今日呈似本山檀樾、諸
J40nB493_p0523c27║山老凍膿，孰敢正眼覷著？眾中還有不甘者麼？若有，
J40nB493_p0523c28║不妨起死回生；如無，填溝塞壑。試聽一頌：懶攜瓢笠
J40nB493_p0523c29║餐風露，一病通身爛似泥，千手大悲扶不起，假饒靈
J40nB493_p0523c30║藥也難醫。咦！且待漆桶放光著。」
J40nB493_p0524a01║起龕。「十方薄伽梵，一路涅槃門，未審路頭在什麼處
J40nB493_p0524a02║送？」以拄杖劃一劃，云：「鐵蛇橫古路。」復喝一喝，云：「蝦蟆
J40nB493_p0524a03║𨁝跳上天，蚯蚓驀過東海。」
J40nB493_p0524a04║火。「塵空塵空，南北西東，信腳踏翻，遍界火紅。」以炬打
J40nB493_p0524a05║圓相，云：「艸木昆蟲，八面玲瓏。」
J40nB493_p0524a06║移靈骨就塔。顧左右云：「諸仁者！還識者顆蜣螂丸子
J40nB493_p0524a07║麼？是我空維那昔從糞掃堆頭失卻，今從糞掃堆頭
J40nB493_p0524a08║拾得。拙上座忍俊不禁，要與百雜碎了也，使他無復
J40nB493_p0524a09║得失。」遂以杖擊之，云：「還受用麼？」復卓一下，云：「用之則
J40nB493_p0524a10║行。」
J40nB493_p0524a11║火耕雪畝。「不思善，不思惡，到個底，無棲泊。透出紅罏
J40nB493_p0524a12║金彈子，簉破虛空腦後㲉。」
J40nB493_p0524a13║奠典輿籍姪。「憶汝八齡來海福，夜坐團圞，輒戲先師
J40nB493_p0524a14║膝前，默默如愚。師摩頂與棗栗啖，曰：『吾老矣，恐不能
J40nB493_p0524a15║望此子成立，汝當成禠。』拙乃良久勉旃，此一空望也。
J40nB493_p0524a16║九齡、十齡送塾師，訓詁明句讀，齒清章熟，能辨字訛，
J40nB493_p0524a17║此二空望也。十一齡時，石橋輔樵水主雲興寺，三十
J40nB493_p0524a18║初度，廬夢老人往賀，老人偶問石橋：『念佛是誰？』汝傍
J40nB493_p0524a19║答曰：『破狗缽。』老人深項之，曰：『然。』此三空望也。時人間
J40nB493_p0524a20║屬予草書，命汝立旁，或牽紙，或研墨，飛舞間，苟有力
J40nB493_p0524a21║不到者，其必曰：『敗矣！』吾不能辯。至十四、十五，汝自能
J40nB493_p0524a22║書已後，每一出，必駭能書長者，此四空望也。因小智
J40nB493_p0524a23║慧，不免性剛，岸幘幼，慣不可易，及至終身受病之原，
J40nB493_p0524a24║豈非在斯乎？嗚呼！今年八月十六日，年方二十，所恨
J40nB493_p0524a25║父母兄弟業債難還為悵，及至終身速汝命，亦非在
J40nB493_p0524a26║斯乎？直自去冬受具歸，秉智慧刀，執堅固箭，示病週
J40nB493_p0524a27║期，霜面皚皚，冤親杜絕，菩薩曾親接引，鬼神無處摸
J40nB493_p0524a28║索，只留一語，臨終曰：『汝我茶毘場上再請相見。』此非
J40nB493_p0524a29║謬言，事事是吾二十年中同師血心撫汝空望成立，
J40nB493_p0524a30║今日參來，成個果熟風殘公案。然吾向汝從不肯搬
J40nB493_p0524b01║果子話，亦非家富兒嬌，正所謂：『信道莫行三峽路，果
J40nB493_p0524b02║聞猿叫斷腸聲。』汝還聞麼？其或未然，驗在目前。」遂頓
J40nB493_p0524b03║足以袖拭涕，隨展兩手，曰：「那。」復喝一喝，鳴指二下，云：
J40nB493_p0524b04║「吽！吽！」
J40nB493_p0524b05║受業師洞虛老人封龕。高聲重號。師曰：「出世難，未是
J40nB493_p0524b06║難；入世難，始是難。何緣舐犢來塵寰？五十九年靡頃
J40nB493_p0524b07║閒，今日勞薪底所間？且搥胸，淚漫潸，杜鵑啼血染山
J40nB493_p0524b08║斑。實拙不孝，罪豈容誅？聊具無縫一所，說甚一念萬
J40nB493_p0524b09║年？任教安眠打鼾。」復云：「關。」
J40nB493_p0524b10║設供。「花街柳市一慵僧，狼籍鼻擁絕愛憎，識得麻姑
J40nB493_p0524b11║端的處（老人家居麻姑，一號麻姑一小峰），三江六月踏層冰。」遂咳嗽
J40nB493_p0524b12║一聲，喚廣籍云：「師翁！和尚歸也，快展匙缽。」
J40nB493_p0524b13║起龕。驀召大眾云：「拙上座昨夜適夢老人絮絮叨叨，
J40nB493_p0524b14║授命平生顛末并身後數椿極緊要事，今當人天眾
J40nB493_p0524b15║前盡情揭露當陽。」曰：「老人姓詹氏，家居麻姑山麓，乳
J40nB493_p0524b16║飲益藩裔苗。年十一，塵氛旰水，流亡豐城，哭蒼冥兄
J40nB493_p0524b17║弟生離、爺娘骨暴，胸中松竹雲幙、眼裏茅土血腥，勞
J40nB493_p0524b18║生三江白業。海福嘆師早世，奮志自立，承先藏祖臨
J40nB493_p0524b19║年卸眾授家委業，嗣後一味謹慎忍辱，十方檀那不
J40nB493_p0524b20║棄癡愚，至三月十八日亥時打破鎮州，始得螺紋結
J40nB493_p0524b21║角，拈卻炙脂帽子、卸卻鶻臭布衫，展開驢腳、申出佛
J40nB493_p0524b22║手，明日即向無影樹下為萬靈▆▆長夜燈衝遍五
J40nB493_p0524b23║無間獄去也，遺有平生顛末并身▆▆▆極緊要事
J40nB493_p0524b24║未曾向汝道破。後繼海福總務者▆▆▆▆一要僧
J40nB493_p0524b25║行見人有禮、二要晨夕鐘鼓分明、▆▆▆時粥飯精
J40nB493_p0524b26║潔、四要勤編松竹園籬、未晚巡照門戶、▆▆▆▆▆
J40nB493_p0524b27║燭，更有不可說不可說阿僧祗劫已前▆▆▆▆▆
J40nB493_p0524b28║案，尤當▆▆▆▆▆。」
J40nB493_p0524b29║
J40nB493_p0524b30║
J40nB493_p0524c01║▆▆▆▆▆▆▆▆▆▆▆▆▆▆▆山鬼伎倆，終
J40nB493_p0524c02║▆▆▆▆▆▆▆無垠。汝當珍重。拙忽夢驚汗背，銘
J40nB493_p0524c03║於心曰：「詩有之：『高山仰止，景行行止。雖不能至，然心
J40nB493_p0524c04║鄉往之。』又曰：『雲從龍，風從虎，聖▆▆▆萬物睹。』」乃顧
J40nB493_p0524c05║左右云：「眾中還睹麼？」良久云：「若▆▆▆▆▆。」高聲云：
J40nB493_p0524c06║「起。」
J40nB493_p0524c07║入塔。「平生與世不相宜，影水寒梅▆▆枝，不是東風
J40nB493_p0524c08║窮徹骨，虛空捉得倒翻皮。所以道：▆▆▆，未是貧；今
J40nB493_p0524c09║年貧，始是貧。去年貧，猶有卓錐之▆▆▆貧，錐也無。」
J40nB493_p0524c10║召大眾，云：「既是錐也無，因甚無影塔幢尾插天？」良久，
J40nB493_p0524c11║云：「豈是西天無位次？要留東土作規模。」
J40nB493_p0524c12║附洞虛禪師塔銘
J40nB493_p0524c13║師諱心光，字靈鑒，號洞虛，旴江詹氏子。其大父為益
J40nB493_p0524c14║府儀賓，國初挈家避亂吾鄉，死喪殆盡，遂剃染於海
J40nB493_p0524c15║福菴。師既戚於天潢，風度閒雅，而天性樸真，僧腦益
J40nB493_p0524c16║高，戒行清苦，隨順世緣，絕無罣礙。海福菴當▆▆▆
J40nB493_p0524c17║隘，但儈雜作，紛拏叫囂，而菴復貧，分衛周旋，師▆▆
J40nB493_p0524c18║恬如也。數十年僧俗不異師，而師亦不立異於僧俗
J40nB493_p0524c19║也。辛丑年三月十八日，預言時至，趺坐示寂。壬寅年
J40nB493_p0524c20║正月廿五日，塔於慶雲菴之西偏。燉故與師往來，而
J40nB493_p0524c21║牧亭大師者，於師為剃度師，今浮屠合尖，皆其力也。
J40nB493_p0524c22║并令予銘之。銘曰：「莫提起，徒亂人。重拈出，禮白雲。」
J40nB493_p0524c23║時
J40nB493_p0524c24║皇清康熙六十一年，歲次壬寅，春王正月壬午，
J40nB493_p0524c25║士擇選文林郎劍邑法弟李燉拜撰。
J40nB493_p0524c26║
J40nB493_p0524c27║
J40nB493_p0524c28║
J40nB493_p0524c29║
J40nB493_p0524c30║磬山牧亭樸夫禪師語錄卷之六終