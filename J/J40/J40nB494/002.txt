J40nB494_p0530a01║雨山和尚語錄卷第二
J40nB494_p0530a02║嗣法門人　　記
J40nB494_p0530a03║住延令慶雲禪寺語
J40nB494_p0530a04║進寺日，巨源朱護法率諸子姪請陞座。指薪大師白
J40nB494_p0530a05║椎云：「法筵龍象眾，當觀第一義。」師遂喝云：「潔淨地上
J40nB494_p0530a06║無端潑者一杓作麼？有不受塗污底，出眾相見。」（問荅
J40nB494_p0530a07║不錄）乃拈拄杖卓一下云：「者箇廣大覺場，始從威音
J40nB494_p0530a08║開闢已來，雖則權分諸道，要且尊顯一人，舉步也千
J40nB494_p0530a09║華歷落，端坐也寶設輝煌，門風廓徹，威德森嚴，不用
J40nB494_p0530a10║奪鼓攙旗，方外乾坤獨闢，那待環戈擁甲，域中日月
J40nB494_p0530a11║斬新，直得景星慶雲若帝網交光，玉蕊瓊葩似金繩
J40nB494_p0530a12║炫彩。到這裏說箇華藏莊嚴，剎那頓證毘盧境界，彈
J40nB494_p0530a13║指圓成，猶是曲徇時機、各隨根器，而況鷺池鷲嶺展
J40nB494_p0530a14║演詞鋒，海甸菴園葛藤露布，欲冀家聲烜赫、盛業徽
J40nB494_p0530a15║猷，何殊雕砂當玉、刻糞為香？不見道：『窮諸玄辯，若一
J40nB494_p0530a16║毫置于太虛；竭世樞機，似一滴投于巨壑。』果是箇經
J40nB494_p0530a17║天緯地底手腳，何難施移山塞海底機關？直下不展
J40nB494_p0530a18║功勳，便登寶所，豈不光前裕後、耀古騰今？即今時，至
J40nB494_p0530a19║理彰，且的的相承一句又作麼生道？」復卓拄杖，云：「鶴
J40nB494_p0530a20║有九皋難翥翼，馬無千里謾追風。」復舉：「前寶壽囑三
J40nB494_p0530a21║聖請第二世寶壽開堂，壽纔陞座，三聖便推出一僧，
J40nB494_p0530a22║壽便打，聖云：『恁麼為人，不但瞎卻者僧眼，瞎卻鎮州
J40nB494_p0530a23║一城人眼去在。』壽便擲下拄杖，歸方丈。」師云：「三聖運
J40nB494_p0530a24║寰中密令，寶壽縱閫外威權，驀地相逢，一叉一劄，直
J40nB494_p0530a25║得天迴地轉、斗變星移，雖然縱奪可觀，未免語驚時
J40nB494_p0530a26║聽，爭似徑山門下禮出尋常？我上方師叔既不推僧，
J40nB494_p0530a27║慶雲小姪亦不行棒，遂使現前一眾各各增十倍威
J40nB494_p0530a28║光。恁麼為人，且道是上古風規？今時樞要？」良久，云：「垂
J40nB494_p0530a29║衣而天下治者，堯也。」結椎，云：「諦觀法王法，法王法如
J40nB494_p0530a30║是。」便下座。
J40nB494_p0530b01║諸山耆宿請陞座。問：「少室真機，昔日風行草偃；靈山
J40nB494_p0530b02║的旨，今朝水到渠成。未審和尚如何舉唱？」師云：「好音
J40nB494_p0530b03║在耳人皆聳。」進云：「若然，則慶雲作略，迥異諸方。」師云：
J40nB494_p0530b04║「出我口，入你耳。」進云：「知音不必頻頻舉，達者方知暗
J40nB494_p0530b05║裏驚。」師云：「達底事作麼生？」進云：「石火迸青天。」師云：「依
J40nB494_p0530b06║稀似佛鹵莽稱。」僧問：「五蘊山頭一段空，同門出入不
J40nB494_p0530b07║相逢。既同出入，因什不相逢？」師云：「念你知客事繁。」進
J40nB494_p0530b08║云：「忽然相逢時如何？」師打，云：「喫棒有分。」進云：「老老大
J40nB494_p0530b09║大，休要造次。」師云：「山僧罪過。」僧擬議，師便打，乃云：「祖
J40nB494_p0530b10║師心印，不假雕篆，豈藉名模？森羅萬象，一法所印；山
J40nB494_p0530b11║河大地，一句全該。全該處，不露絲毫；一印時，渾無滲
J40nB494_p0530b12║漏。如是，則盡乾坤是箇真實人體，遍剎海是箇真實
J40nB494_p0530b13║人用，根根塵塵各不相到，頭頭法法各不相知。不相
J40nB494_p0530b14║知也，親切無餘；不相到也，綿密無際。若也于此明得，
J40nB494_p0530b15║便可會眾德為一德、合眾心為一心，以此光揚佛日、
J40nB494_p0530b16║以此丕贊宗乘，何事不成？何功不就？不見臨濟謂普
J40nB494_p0530b17║化、克符二上座云：『我欲于此建立黃檗宗旨，汝可成
J40nB494_p0530b18║褫我。』二人珍重下去。三日後，普化上來問云：『和尚三
J40nB494_p0530b19║日前說甚麼？』濟便打。三日後，克符上來問云：『和尚三
J40nB494_p0530b20║日前因甚打普化？』濟亦打。」乃云：「萬仞巖頭釣出獰龍
J40nB494_p0530b21║底，風濤甚險；太虛空裏圖成威鳳底，文彩全真。苟非
J40nB494_p0530b22║心心相知、眼眼相照，那能建立黃檗宗旨于一四天
J40nB494_p0530b23║下？慶雲今日承諸山耆宿光臨，更不如何若何，但只
J40nB494_p0530b24║舉唱上祖門風、激揚上祖令德，人若相委，天寧宗旨
J40nB494_p0530b25║亦于此建立。且道其中還有成褫分也無？」揮拂子，云：
J40nB494_p0530b26║「妙舞不應誇遍拍，三臺須是大家催。」
J40nB494_p0530b27║起七，小參。「汝諸人盡是希圖聖果底漢子，還知真如
J40nB494_p0530b28║解脫、菩提涅槃是最難治底貼體瘡疣麼？若是箇不
J40nB494_p0530b29║依他作解底……」豎拂子，云：「的的向這裏發真歸源去，則
J40nB494_p0530b30║盡十方世界若聖、若凡、若草、若木，無不四大性自復，
J40nB494_p0530c01║如子得其母，那更隨時運轉、逐境昇沉，把祖翁田地
J40nB494_p0530c02║瓦裂瓜分？」驀指面，云：「這雙烏律律底眼睛，山僧既具、
J40nB494_p0530c03║諸人亦具，試看古今天地、古今日月、古今山河、古今
J40nB494_p0530c04║人倫有絲毫變異處麼？既無變異，則黃面老子鼻孔
J40nB494_p0530c05║是諸人鼻孔、碧眼胡兒眼睛是諸人眼睛，甚麼處虧
J40nB494_p0530c06║欠汝？甚麼處削弱汝？必待長期短限、剋苦揩磨，然後
J40nB494_p0530c07║到無為安樂之鄉。慶雲今日因行掉臂，盡行拋向諸
J40nB494_p0530c08║人面前了也，更或遲疑，卻怪山僧不得。」
J40nB494_p0530c09║晚參。「一葉落，天下秋；一塵起，大地收。撮四大部洲來
J40nB494_p0530c10║針眼裏則且置，汝諸人從朝至暮穿僧堂、入佛殿，還
J40nB494_p0530c11║曾觸著黃面老子鼻孔麼？」良久，卓拄杖，云：「不審，不審。」
J40nB494_p0530c12║晚參。「豬肉案頭，塊塊是精；喪車幔裏，聲聲是妙。好大
J40nB494_p0530c13║眾！靈山授記無過此也。你若求佛，被佛縛；你若求法，
J40nB494_p0530c14║被法縛；你若求僧，被僧縛；你若不求，被不求縛。作麼
J40nB494_p0530c15║生免得此過？」遂以兩手作鵓鳩，叫云：「谷谷呱。」
J40nB494_p0530c16║晚參。「有情之本，依智海以為源；含識之流，總法身而
J40nB494_p0530c17║為體。要識此體麼？嘉州牛喫禾，益州馬腹脹。要識此
J40nB494_p0530c18║源麼？天下覓醫人，灸豬左膊上。雖然，此猶是理上平
J40nB494_p0530c19║展，若到事上，據令你現前者一隊漆桶並須喫棒始
J40nB494_p0530c20║得。」
J40nB494_p0530c21║中秋，晚參。「去年此時節，飽看匡廬月；今年此時節，飽
J40nB494_p0530c22║看延令月。延令人是匡廬人，匡廬月是延令月，于彼
J40nB494_p0530c23║于此無間然，無間然處何圓缺？何圓缺處見根源，眼
J40nB494_p0530c24║中早是重著楔。」
J40nB494_p0530c25║晚參。舉：「慧超問法眼：『如何是佛？』眼云：『汝是慧超。』超于
J40nB494_p0530c26║言下大悟。白雲端和尚頌云：『三箇大光錢，買得箇油
J40nB494_p0530c27║餈，喫在肚裏了，當下不聞饑。』」師云：「白雲好箇油餈，怎
J40nB494_p0530c28║奈傷鹽傷醬？而今有夥貪他滋味底，雖則一時得飽，
J40nB494_p0530c29║究竟不免傷神。若要安樂過時，須是吐卻始得。」
J40nB494_p0530c30║徑山老和尚忌日，上堂。問：「百骸俱潰散，一物鎮長靈，
J40nB494_p0531a01║正當恁麼時，如何是應供一句？」師云：「伏惟尚饗。」進云：
J40nB494_p0531a02║「恁麼則相隨來也。」師云：「來的事作麼生？」僧遂拜，云：「臨
J40nB494_p0531a03║崖看滸眼，特地一場愁。」師云：「自知較一半。」問：「和尚今
J40nB494_p0531a04║日一場特地，還見徑山老人面目麼？」師云：「不可道我
J40nB494_p0531a05║做他兒孫不得。」乃云：「赤縣神洲，紫雲成蓋，有大法王
J40nB494_p0531a06║出世於浙西路古杭州府，于一毫端現寶王剎，坐微
J40nB494_p0531a07║塵裏轉大法輪，普令山河大地、草芥人畜、纖洪遠近
J40nB494_p0531a08║昧略飛搖，各各共證如虛空際平等三昧。如是法王
J40nB494_p0531a09║能事已畢，遂隱身不現，亦復入寂滅定無聲三昧，此
J40nB494_p0531a10║其時也。慶雲忝居腳下，特地考鐘伐鼓，發明斯二種
J40nB494_p0531a11║三昧皆在一剎那中圓成實際，人若相委，靈山一會
J40nB494_p0531a12║儼然未散，其或更問：『此位法王姓字何等？』」驀喝一喝，
J40nB494_p0531a13║云：「莫對曾參問曾晢，從來孝子諱爺名。」
J40nB494_p0531a14║普請，小參。「迅捷一路，直饒向普梆未擊已前撩起便
J40nB494_p0531a15║行，猶落第二和，那更廉廉纖纖，分途中遠近、較擔頭
J40nB494_p0531a16║重輕，尚得謂之俊快禪流？慶雲明白說：向你平田草
J40nB494_p0531a17║乾乾爆爆，平地路直直條條。若是箇肩能荷負、足善
J40nB494_p0531a18║運奔底，則咫尺家山不消一躂便到。雖然，忽有箇孟
J40nB494_p0531a19║八郎攔路腰截，要問：『畢竟是人搬柴、柴搬人？』又作麼
J40nB494_p0531a20║生秪對？」良久，云：「今日公務事繁，待普請後緩緩地與
J40nB494_p0531a21║汝商量。」
J40nB494_p0531a22║開爐日，知浴寶蓮、見虛二上座領眾信請陞座。問：「世
J40nB494_p0531a23║尊為一大事因緣出現于世，如何是一大事因緣？」師
J40nB494_p0531a24║云：「杖頭挑日月。」進云：「和尚高陞法座為箇甚麼？」師云：
J40nB494_p0531a25║「同古同今。」進云：「秪如德山入門便棒，臨濟入門便喝，
J40nB494_p0531a26║又作麼生？」師云：「君子可入。」進云：「勘破了也。」師云：「許上
J40nB494_p0531a27║座具一隻眼。」僧禮拜，師云：「切須仔細。」問：「爐韝初開，鉗
J40nB494_p0531a28║鎚乍展，目前一眾如何相為？」師云：「全身入火聚。」進云：
J40nB494_p0531a29║「水向石邊流出冷，風從花裏過來香。」師云：「卻不相當。」
J40nB494_p0531a30║進云：「萬般草木根苗秀，纔得春風便放花。」師云：「未有
J40nB494_p0531b01║喫棒分在。」問：「如何是截鐵之言？」師云：「無你開口處。」進
J40nB494_p0531b02║云：「何必如是？」師云：「還我話頭來。」僧一喝，師便打，乃云：
J40nB494_p0531b03║「慶雲今日開爐，目前色色全無，橐籥既未成辦，鉗鎚
J40nB494_p0531b04║況復生疏？所喜現前龍象，英聲騰踏寰區，天然不假
J40nB494_p0531b05║雕琢，何藉佛祖規模？展臂則天迴地轉，咳唾則鬼哭
J40nB494_p0531b06║神呼，謂是神通妙用，那當通方至論？謂是法爾如然，
J40nB494_p0531b07║難為作者良圖。若是箇英靈漢子、雄猛丈夫，決不求
J40nB494_p0531b08║羊依路、待兔守株，直下扯開毒辣腳手，說甚大唐天
J40nB494_p0531b09║子嫌麤？一踢踢翻滄海，一拳拳倒彌盧，撒手歸家穩
J40nB494_p0531b10║坐，怎肯落在半途？」驀顧左右，云：「好禪德！會也無？須知
J40nB494_p0531b11║形影外，肝膽向君輸。」
J40nB494_p0531b12║晚參。「父母未生前，油煎石磉；父母已生後，雪蘸秤鎚。
J40nB494_p0531b13║直饒寶壽於街坊悟得，猶落今時；盤山向肉案承當，
J40nB494_p0531b14║罔循古轍。何況諸人從印板上打來、模子裏脫出底，
J40nB494_p0531b15║能不玷污他從上門風？山僧今日不惜腳手，與汝拈
J40nB494_p0531b16║卻炙脂帽子、卸卻鶻臭布衫，令教一箇箇灑灑落落
J40nB494_p0531b17║去。」遂拈拄杖卓一下，云：「一九二九，相逢不出手。慶雲
J40nB494_p0531b18║拄杖凍得性發，𨁝跳入空王殿裏，撞倒無位真人，磕
J40nB494_p0531b19║破本來面目，直得十字街頭石敢當通身慶快，得大
J40nB494_p0531b20║安樂法門，乃說偈曰：『晝吉祥，夜吉祥，晝夜六時恒吉
J40nB494_p0531b21║祥。』你現前一眾瞌睡醒也未？」眾無對，以拄杖旋風打
J40nB494_p0531b22║散。
J40nB494_p0531b23║出隊，示眾。「街頭市尾，朱紫喧闐，的的諸佛心髓；酒肆
J40nB494_p0531b24║茶坊，笙歌雜遝，明明祖師妙門。一舉便知底，承當于
J40nB494_p0531b25║文彩未生前；三搭不回底，仍落在是非情塵裏。」驀拈
J40nB494_p0531b26║拄杖畫一下，云：「慶雲為汝劃斷今時去也。還有機先
J40nB494_p0531b27║領旨、獨脫無依底漢子麼？若有，我要問你：降龍缽、解
J40nB494_p0531b28║虎錫，作麼生奉持？」眾無語，乃復卓一下，云：「七佛儀式
J40nB494_p0531b29║猶在。」
J40nB494_p0531b30║造子朱護法請陞座。問：「昔日世尊佛法付囑國王大
J40nB494_p0531c01║臣，未審和尚今日佛法付囑何人？」師云：「驗在目前。」進
J40nB494_p0531c02║云：「與麼則千古同風，一音演唱。」師云：「何慮知之者少？」
J40nB494_p0531c03║問：「重整綱維，龍象瞻仰，和尚垂何旨要？」師云：「來風深
J40nB494_p0531c04║辨。」進云：「丹心獨占秋風古，卻自霜林奪錦歸。」師云：「君
J40nB494_p0531c05║子可入。」進云：「學人自有攀雲手，何藉師言始便休？」師
J40nB494_p0531c06║云：「大好一員禪客。」進云：「且喜和尚具眼。」師云：「得箇驢
J40nB494_p0531c07║兒便歡喜。」問：「祖師西來即不問，善財南詢事如何？」師
J40nB494_p0531c08║云：「一重煙水一重山。」進云：「參見五十三知識，且道得
J40nB494_p0531c09║誰力？」師云：「黑荳未生芽。」進云：「恁麼則鐵甕城頭曾印
J40nB494_p0531c10║證，碧浮崖畔祖燈輝。」師云：「子不妨會得好。」乃云：「本是
J40nB494_p0531c11║青山市裏人，偶來城郭寄閑身，隨緣不用分優劣，大
J40nB494_p0531c12║抵無過一任真。所以，慶雲一踏此土，便獲四種殊勝：
J40nB494_p0531c13║一者，不勞斤斧而宮殿隨身；二者，未動雲鋤而瘦田
J40nB494_p0531c14║遍野；三者，飯炊玉粒而美過金牛；四者，茗煮金芽而
J40nB494_p0531c15║香逾趙老。你現前一隊禪和，各各肩摩踵接，只顧飽
J40nB494_p0531c16║充枵腹、甘潤枯喉，還知帡幪法社與奠安禪鼎畢竟
J40nB494_p0531c17║是甚麼人麼？」驀揮拂子，顧大眾，云：「相逢自有知音知，
J40nB494_p0531c18║贏得清風動天地。」
J40nB494_p0531c19║因事，晚參。拈拄杖，云：「諸佛妙旨，列祖徽猷，只在這裏。
J40nB494_p0531c20║論其枝派則千差，鞫其根源則一致。若向朕兆未形
J40nB494_p0531c21║已前搆去，便可騎蓋聲色，籠罩古今，不為難事。諸人
J40nB494_p0531c22║要識是非。」擲下拄杖，云：「面目現在。」
J40nB494_p0531c23║佛成道日，都司張一枝護法請陞座。問：「王宮降誕即
J40nB494_p0531c24║不問，雪山成道事如何？」師云：「夜半正明，天曉不露。」進
J40nB494_p0531c25║云：「秪如今日法令當行如何舉唱？」師打，云：「我若不打
J40nB494_p0531c26║你，諸方笑我在。」進云：「與麼則一句當陽開祖胄，三玄
J40nB494_p0531c27║戈甲鎮叢林。」師云：「有甚交涉？」問：「指天指地即不問，周
J40nB494_p0531c28║行七步事如何？」師云：「今古榜樣。」進云：「既然如此，因甚
J40nB494_p0531c29║又睹明星悟道？」師云：「恩大難酬。」進云：「男兒自有沖霄
J40nB494_p0531c30║志，不向他人行處行。」師云：「倔強衲僧。」乃云：「衲僧門下
J40nB494_p0532a01║不慣安排，機貴天真，用惟成現。信腳踏去，頭頭解脫
J40nB494_p0532a02║門開；信手揮來，處處真實相顯。說甚夜睹明星方稱
J40nB494_p0532a03║悟旨？朝聞鼓角始曰明心？所以天然上士豈受提撕？
J40nB494_p0532a04║中下之流鉤頭取則。若擺脫得佛祖繩縛、掀翻得凡
J40nB494_p0532a05║聖窠巢，直下展出自己神通、運出自家妙用，以此立
J40nB494_p0532a06║德，何德不圓？以此建功，何功不就？且獨脫無私一句
J40nB494_p0532a07║作麼生道？」揮拂子，云：「丈夫自有沖霄志，不向如來行
J40nB494_p0532a08║處行。」
J40nB494_p0532a09║晚參。問：「咨和尚，玄沙三種病人未審作麼生接？」師云：
J40nB494_p0532a10║「放待冷來看。」進云：「且道與香嚴上樹是同是別？」師云：
J40nB494_p0532a11║「臨崖看滸眼。」進云：「若不上來伸此問，焉能得達慶雲
J40nB494_p0532a12║機？」師云：「如何是慶雲機？」進云：「請師荅話。」師打，云：「錯過
J40nB494_p0532a13║也不知。」進云：「等閒垂一釣，容易上鉤來。」師云：「三十年
J40nB494_p0532a14║弄馬騎，今日卻被驢子撲。」乃云：「玄沙老人雖則費盡
J40nB494_p0532a15║周遮，未免直路成迂。慶雲則不然，諸方老宿盡皆接
J40nB494_p0532a16║物利生，汝諸人不是盲聾瘖啞，拈椎豎拂分明是見，
J40nB494_p0532a17║言語音聲分明是聞，轉語機鋒分明是說。」驀卓拄杖
J40nB494_p0532a18║一下，云：「但不得動著者裏。何故聻？不許夜行剛把火，
J40nB494_p0532a19║直須當道與人看。」
J40nB494_p0532a20║除夕，晚參。「昔日北禪分歲，特烹露地白牛，者老漢管
J40nB494_p0532a21║顧大眾，雖則曲盡心動，其奈藞䕢太甚，致令官府勾
J40nB494_p0532a22║追成底模樣。慶雲今夜亦有條露地白牛，更不游刃
J40nB494_p0532a23║磐礡、節節支解，囫囫圇圇拋向諸人面前，所以頭亦
J40nB494_p0532a24║不欠、尾亦不剩，可中有箇氣吞全牛底。慶雲一期分
J40nB494_p0532a25║歲自不虛設。是你諸人不嫌簡褻麼？」良久，云：「人情若
J40nB494_p0532a26║好，喫水也甜。」
J40nB494_p0532a27║元旦日，兩序請陞座。「威音未兆已前，鼻孔原無變異；
J40nB494_p0532a28║樓至既生已後，眉毛豈有遷移？古今天地依舊高厚，
J40nB494_p0532a29║古今日月依舊輝煌，直得釋迦、彌勒忘功罷戰，文殊、
J40nB494_p0532a30║普賢坐樂昇平，便恁麼去，盈盈和氣逼塞虛空，匝匝
J40nB494_p0532b01║韶華瀰漫宇宙，更說年之新舊、法之有無，何異虛空
J40nB494_p0532b02║裏穵窟竉、缽盂上添柄杷也哉？雖然，即今春回大地，
J40nB494_p0532b03║枯木生花，承恩力一句又作麼生道？」揮拂子，云：「一氣
J40nB494_p0532b04║不言含有象，萬靈何處謝無私？」
J40nB494_p0532b05║禮千佛、大悲兩懺，晚參。「三千諸佛國土，不在黃鶴樓
J40nB494_p0532b06║頭；大悲菩薩家鄉，豈居普陀巖下？一稱、一禮、一如來，
J40nB494_p0532b07║一花、一香、一法界，當處圓成得去，十世古今始終不
J40nB494_p0532b08║離於當念；隨時超證得來，無邊剎海自他不隔於毫
J40nB494_p0532b09║端。如是，則墻壁瓦礫為諸佛身相，驢鳴犬吠乃菩薩
J40nB494_p0532b10║心光，何必南尋三竺、北禮五臺？」遂震喝一喝，云：「笑他
J40nB494_p0532b11║無限癡男子，開眼明明被熱瞞。」
J40nB494_p0532b12║解制，陞座。「乾坤函蓋不露絲毫，三世諸佛向甚處出
J40nB494_p0532b13║頭？截斷眾流不遺涓滴，一大藏教向何方施設？既施
J40nB494_p0532b14║設不得，則凡名聖號盡是虛聲；既出頭不得，則劣相
J40nB494_p0532b15║殊形皆為幻色。便恁麼去，威音那畔老僧得地，今世
J40nB494_p0532b16║門頭闍黎無功，更有隨波逐浪一句，不妨與諸人作
J40nB494_p0532b17║箇話會。」遂拈拂子，云：「看，看！釋迦老子來也，在慶雲拂
J40nB494_p0532b18║子頭上揚聲大叫道：『十方無壁落，四面亦無門，淨裸
J40nB494_p0532b19║裸、赤灑灑，沒可把。』如是，則九十日已前要結、結不得，
J40nB494_p0532b20║九十日已後要解、解不得，既解不得、又結不得，則盡
J40nB494_p0532b21║十方界是箇大解脫場，一任諸人朝遊檀特、暮宿羅
J40nB494_p0532b22║浮，不妨做箇灑脫衲僧；其或未然……」驀揮拂子，顧大眾，
J40nB494_p0532b23║云：「只知事逐眼前過，不覺老從頭上來。」
J40nB494_p0532b24║祈晴，小參。「久雨不晴，直得曹溪路上水漉漉地，汝諸
J40nB494_p0532b25║人橫肩楖栗、緊著草鞋，到處行腳，還免得袈裟角濕
J40nB494_p0532b26║也無？而今延令管內，幸是禪河浪靜、定水波澄，直饒
J40nB494_p0532b27║東海龍王有翻江攪海之手腳、傾湫倒嶽底機關，不
J40nB494_p0532b28║消慶雲輕輕一劄，便見雲斂長空、日輝大地。諸禪衲
J40nB494_p0532b29║且道：畢竟功歸何所？」揮拂子，云：「但願今年蠶麥熟，羅
J40nB494_p0532b30║睺羅兒與一文。」
J40nB494_p0532c01║泰州淨業菴師太命諸大弟子請陞座。問：「眉間掛劍，
J40nB494_p0532c02║劈開三要印；肘後懸符，掀倒一字關。秪如不展鋒鋩，
J40nB494_p0532c03║如何得勝？」師云：「今日山僧打退鼓。」進云：「這老漢且莫
J40nB494_p0532c04║詐敗。」師云：「伶俐衲僧難瞞。」進云：「大眾一時驗取。」師云：
J40nB494_p0532c05║「只有先鋒，且無殿後。」問：「一言道合，是處皆真；一句無
J40nB494_p0532c06║私，全彰寶印。學人上來，乞師一言。」師云：「山僧無剩語。」
J40nB494_p0532c07║僧作聽勢，師云：「驢鳴馬叫啟圓通。」進云：「一句當軒無
J40nB494_p0532c08║隱諱，十方龍象盡沾恩。」師云：「少有領話底。」乃云：「無上
J40nB494_p0532c09║法王有大陀羅尼門，名曰圓覺，流出一切清淨真如、
J40nB494_p0532c10║菩提涅槃，普令南閻浮提多百佛、多千佛共入此箇
J40nB494_p0532c11║門中，獲一分薰陶則有一分利益、受一分磨煉則有
J40nB494_p0532c12║一分光彩，然後分身無量、應化無量，到處為勝、為最
J40nB494_p0532c13║勝，為妙、為微妙，為上、為無上，為師、為大師。所以，有佛
J40nB494_p0532c14║世界，以音聲為佛事；有佛世界，以香飯為佛事；有佛
J40nB494_p0532c15║世界，以出入息內承事河沙諸佛而為佛事；有佛世
J40nB494_p0532c16║界，以深慈厚德贊助無數知識轉大法輪而為佛事。
J40nB494_p0532c17║如是多百佛、多千佛，雖則現身不同、國土不同、手眼
J40nB494_p0532c18║不同、佛事不同，要且皆以圓覺陀羅尼而為根本。爾
J40nB494_p0532c19║現前一眾，各各眼之所見、耳之所聞，有一發真歸源，
J40nB494_p0532c20║則如上數佛皆為證據。且道以何為驗？」遂揮拂子，云：
J40nB494_p0532c21║「今日堂中特謝供養。」
J40nB494_p0532c22║師誕日，見忍、鑑虛二師統諸山耆宿請陞座。問：「諸佛
J40nB494_p0532c23║出世為一大事因緣，今日和尚出世有何祥瑞？」師云：
J40nB494_p0532c24║「眼看時雨霽，共見好風光。」進云：「學人今日小出大遇
J40nB494_p0532c25║去也。」師云：「遇底事作麼生？」進云：「出群須是英靈漢，敵
J40nB494_p0532c26║勝還他獅子兒。」師云：「謾誇好手。」問：「青桐翠竹寒來秀，
J40nB494_p0532c27║古柏蒼松老更奇，請問和尚高臘多少？」師云：「適來猶
J40nB494_p0532c28║記得。」進云：「學人即不然。」師云：「你試道看。」進云：「乾坤同
J40nB494_p0532c29║不朽，日月共長明。」師云：「莫鈍置慶雲老好。」乃豎拂子，
J40nB494_p0532c30║云：「要識者漢本有神通麼？始從母腹下生，便解作獅
J40nB494_p0533a01║子吼，直得一世界內所有情、無情等聞之悉增勇健。
J40nB494_p0533a02║你現前一眾盡是久經行陣、慣戰作家，試出搭對與
J40nB494_p0533a03║伊相撲看。須知當人從本已來，三百六十骨節節節
J40nB494_p0533a04║現無邊妙身，八萬四千毛孔一一具無量妙力，那待
J40nB494_p0533a05║披三玄戈甲、展五位旌旗，然後謂之顯大機、發大用？
J40nB494_p0533a06║慶雲今日承諸山耆宿光降，故不惜醜拙，盡底掀翻，
J40nB494_p0533a07║果能向未舉已前逴得便行。」驀擲拂子，云：「許你與這
J40nB494_p0533a08║箇阿師齊眉共躅。」
J40nB494_p0533a09║陞座。「一向與麼去，古殿生苔；一向與麼來，寒灰發焰。
J40nB494_p0533a10║雖則那邊不居空界、這邊不落今時，要得大用電掣
J40nB494_p0533a11║雷奔、大機龍驤虎驟，苟非拄杖頭邊玄微及盡、草鞋
J40nB494_p0533a12║腳底兼帶摧殘，那能入荒田不揀、永絕顢頇，信手拈
J40nB494_p0533a13║來草與八大龍王鬥富？而今暴發小家，一味寶祕臨
J40nB494_p0533a14║濟三玄、珍惜洞山五位以當平生，據正眼觀來，何殊
J40nB494_p0533a15║認魚目當明珠、寶燕石為美玉？爾現前禪衲果爾無
J40nB494_p0533a16║欲無依，句句自胸襟流出。」驀豎拂子，云：「慶雲拂子端
J40nB494_p0533a17║的為汝助喜。」
J40nB494_p0533a18║因事示眾。問：「古德云：『若論此事，眨上眉毛早已錯過。』
J40nB494_p0533a19║作麼生是此事？」師云：「巢知風，穴知雨。」進云：「與麼則光
J40nB494_p0533a20║天化日，得路便行去也。」師云：「且道那裏是你住處？」進
J40nB494_p0533a21║云：「陣雲橫海上，拔劍攪龍門。」師云：「大眾看取這一員
J40nB494_p0533a22║戰將。」乃云：「南閻浮提有三件不易事：一者天高無極，
J40nB494_p0533a23║手足攀他不及；二者地厚無極，指爪穿他不透；三者
J40nB494_p0533a24║人心深極，機智測他不著。正舉話間，不意十字街頭
J40nB494_p0533a25║石敢當靜裏聞得，向前曰：『弗也，大士莫作是說。豈不
J40nB494_p0533a26║見心逐物為邪，物從心為正？但消去如許情見分別，
J40nB494_p0533a27║則窮天地、亙古今，一切事件皆在一剎那中頓見。』慶
J40nB494_p0533a28║雲喜其言之當理，特特舉似諸人：要見剎那中見底
J40nB494_p0533a29║事麼？」喝一喝。
J40nB494_p0533a30║陞座。「摩尼珠，人不識，如來藏裏親收得。」驀喝一喝，云：
J40nB494_p0533b01║「大小永嘉老親從曹溪來，猶作這般去就，豈不見金
J40nB494_p0533b02║屑眼中翳，衣珠法上塵，己靈猶不重，佛祖是何人？他
J40nB494_p0533b03║真箇不識，不惟西天老胡有望，亦且東土衲僧無忝，
J40nB494_p0533b04║必欲強其向如來藏裏東摸西撈，實為沉屈。」驀顧左
J40nB494_p0533b05║右，云：「慶雲今日為汝困徹也，若相委悉，禍不入慎家
J40nB494_p0533b06║之門。」
J40nB494_p0533b07║佛誕日，都司張護法請陞座。問：「俱胝因緣即不問，迦
J40nB494_p0533b08║毘降誕事如何？」師云：「恰直今朝四月八。」進云：「一片赤
J40nB494_p0533b09║心今已露，箇中能有幾人知？」師云：「你知底試通箇消
J40nB494_p0533b10║息來。」進云：「承師一擊知歸後，直至如今笑未休。」師云：
J40nB494_p0533b11║「莫鈍置釋迦老子。」乃舉：「世尊初生，便一手指天、一手
J40nB494_p0533b12║指地，周行七步，目顧四方曰：『天上天下，惟吾獨尊。』後
J40nB494_p0533b13║來雲門大師云：『我當時若見，一棒打殺與狗子喫，貴
J40nB494_p0533b14║圖天下太平。』」師云：「這老子纔方下生，即便稱王稱霸，
J40nB494_p0533b15║苟非具弄大旗鼓手段，那能不拜立下風？雲門大師
J40nB494_p0533b16║雖則棒頭眼正、肘後符靈，定亂之謀則不無，其奈待
J40nB494_p0533b17║以干戈，詎足以言經常之略？慶雲今日更不動一鎗
J40nB494_p0533b18║一旗，只恁麼因齋慶讚，不惟現前家歌樂業、戶慶安
J40nB494_p0533b19║居，亦且令西天九十六種高枕無憂、八萬四千舉盃
J40nB494_p0533b20║相慶。且道：畢竟具何三昧乃得臻此？」良久，云：「黃河三
J40nB494_p0533b21║千年一度清。」
J40nB494_p0533b22║陞座。問：「截斷葛藤，請師速道。」師云：「慶雲有口，只堪掛
J40nB494_p0533b23║壁。」進云：「大眾！看這老漢掩耳偷鈴。」師便打，乃云：「咄哉
J40nB494_p0533b24║老臊胡，無端納敗缺，冷壁坐九年，一味沒言說，賺他
J40nB494_p0533b25║獃神光，特地求祕訣。雖然得心安，臂膊去一橛，累及
J40nB494_p0533b26║兒孫殃更深，試看而今作麼雪？」驀喝一喝，云：「拔出虛
J40nB494_p0533b27║空腦後楔。」
J40nB494_p0533b28║陞座。問：「承教有言：『唯此一事實，餘二即非真。』如何是
J40nB494_p0533b29║此一事？」師云：「總鎮府裏放衙早。」進云：「雖然荅得深深
J40nB494_p0533b30║意，怎奈投機句未親？」師云：「罕遇知音。」進云：「大小慶雲
J40nB494_p0533c01║莫換學人舌頭好。」師便打，乃云：「日來暑氣炎蒸，人人
J40nB494_p0533c02║脊背上汗流似雨。明得上載底，慶雲烹釅茶供養你；
J40nB494_p0533c03║明得下載底，慶雲炊香飯供養你。雖然，供養則不無，
J40nB494_p0533c04║畢竟上載與下載如何區別？諸人要識上載麼？赤肉
J40nB494_p0533c05║團上淨裸裸、赤灑灑、清寥寥、白的的。」驀拈拄杖卓一
J40nB494_p0533c06║下，云：「普請向這裏入。要識下載麼？聞聲悟道、見色明
J40nB494_p0533c07║心，觀世音菩薩將錢買餬餅，放下手來卻是饅頭。」拈
J40nB494_p0533c08║拄杖卓一下，云：「普請向這裏出。」復拈拄杖顧左右，云：
J40nB494_p0533c09║「向這裏入底，平地上死人無數；向這裏出底，過得荊
J40nB494_p0533c10║棘林是好手。是則是，忽有箇漢出來道：『者裏是甚麼
J40nB494_p0533c11║所在？說上、說下，說出、說入。』慶雲被他一拶，直得眼是
J40nB494_p0533c12║銅鈴、口似匾擔。現前諸人還有相救者麼？」眾無對。良
J40nB494_p0533c13║久，云：「見義不為，是無勇也。」遂拽拄杖，下座。
J40nB494_p0533c14║結制日，知浴領蔣敬華居士請陞座。均慈座元白椎
J40nB494_p0533c15║云：「法筵龍象眾，當觀第一義。」祖維那出問云：「法筵龍
J40nB494_p0533c16║象眾，當觀第一義，請問如何是第一義？」師云：「但見好
J40nB494_p0533c17║風來席上。」進云：「學人專為流通去也。」師云：「更無閒語
J40nB494_p0533c18║落人間。」進云：「若然，則一堂風冷淡，千古意分明。」師云：
J40nB494_p0533c19║「且喜闍黎領話。」問：「釋迦未出世，祖師不西來，將甚麼
J40nB494_p0533c20║喚作正法眼？」師云：「你是華山新戒僧。」進云：「西來大意
J40nB494_p0533c21║又且若何？」師云：「黑漆缽盂好生奉持。」乃拈拄杖卓一
J40nB494_p0533c22║下，云：「木上座今日把定乾坤去也，任你是三首六臂
J40nB494_p0533c23║的，敢來這裏衝關奪角，逞些子神通麼？可笑黃檗老
J40nB494_p0533c24║漢把蒿枝拂了臨濟三頓，致使乘虛接響之流一味
J40nB494_p0533c25║毒棒熱喝攪亂神洲，苟非嚴其關防、肅其號令，則棘
J40nB494_p0533c26║門壩上有如兒戲，何以廓清祖域、奠安禪鼎哉？近日
J40nB494_p0533c27║江南新長老出世，只愛逞詞鋒、矜雄辯以當為人，那
J40nB494_p0533c28║知說妙談玄毒如鳩鳥，拈椎豎拂險過鐵圍？雖然，若
J40nB494_p0533c29║是箇解轉他三世老胡向自己背後立底，直下如登
J40nB494_p0533c30║壇宿將，一指顧間便威加萬里，豈不顯大丈夫兒手
J40nB494_p0534a01║段超群？設或機思遲迴，且聽撕結眉毛，待九十日內
J40nB494_p0534a02║臨時豹變。」結椎，下座。
J40nB494_p0534a03║說沙彌戒，日月輪上座請陞座。問：「當陽顯示，秪貴知
J40nB494_p0534a04║音；箇裏投機，難瞞作者。如何是作者相逢的事？」師云：
J40nB494_p0534a05║「陣雲橫海上，拔劍攪龍門。」進云：「忽有箇橫拋栗棘、豎
J40nB494_p0534a06║撒金圈的到來，又作麼生？」師云：「看你做出。」僧云：「看箭。」
J40nB494_p0534a07║師便打，僧作禮，云：「不入驚人浪，難尋稱意魚。」師云：「陣
J40nB494_p0534a08║後興兵。」問：「萬人叢裏高標，搆得搆不得且置一邊，秪
J40nB494_p0534a09║如戒光即今是何色相？」師云：「杲日麗中天。」進云：「龍蛇
J40nB494_p0534a10║易辨，衲子難瞞。」師云：「且瞞上座一箇。」僧一喝，師便打，
J40nB494_p0534a11║乃云：「金剛戒體，匪繇持犯，豈屬開遮？說箇淨裸裸絕
J40nB494_p0534a12║承當、赤灑灑無回互，早是觸他名字、犯他忌諱了也。
J40nB494_p0534a13║若更形文彩、加指注，寧非染污而何？然則便與麼去，
J40nB494_p0534a14║猶是把纜放船、抱橋柱洗澡底本事，那知通人分上
J40nB494_p0534a15║紅塵鬧市亦是安禪、酒肆茶房無非坐臘？豈是伊清
J40nB494_p0534a16║濁可羨、凡聖能詮？雖然，忽遇其中人來，畢竟如何通
J40nB494_p0534a17║信？」遂以拂子召眾，云：「我有一機，瞬目視伊；若還不會，
J40nB494_p0534a18║別喚沙彌。」
J40nB494_p0534a19║臘八日，圓菩薩戒，都司張護法請陞座。問：「古德云：『窮
J40nB494_p0534a20║諸玄辯，若一毫置于太虛；竭世樞機，似一滴投于巨
J40nB494_p0534a21║壑。』秪如的的相傳一句如何通信？」師云：「以是名字，汝
J40nB494_p0534a22║當奉持。」進云：「大眾分明記取。」師云：「且道記取箇甚麼？」
J40nB494_p0534a23║進云：「利劍拂開天地靜，霜刀纔動斗牛寒。」師云：「大眾
J40nB494_p0534a24║記取者僧名字。」乃云：「正覺山前迦文悟旨，眼中添了
J40nB494_p0534a25║一重花；寶花座上舍那譚經，腦後著了三斤鐵。若是
J40nB494_p0534a26║大丈夫漢，自然手段出情，爭肯遭人塗污？直下打開
J40nB494_p0534a27║自己寶藏，運出自己家珍，用之則與八大龍王鬥富，
J40nB494_p0534a28║不用都盧不值半文錢，更說甚麼諸佛本源，千華炫
J40nB494_p0534a29║彩，行菩薩道之根本，萬德圓成？不見道：生在帝王家，
J40nB494_p0534a30║那復有尊貴？自應著珍御，顧見何驚異？便與麼去，龍
J40nB494_p0534b01║盂展處，眼目人天；虎錫標時，號令佛祖。且道畢竟是
J40nB494_p0534b02║禪？是戒？」驀喝一喝，云：「一箭雙鵰隨手落，謾言李廣不
J40nB494_p0534b03║封侯。」
J40nB494_p0534b04║示眾。「乾坤之內，宇宙之間，中有一寶，祕在形山。三世
J40nB494_p0534b05║諸佛不敢把眼覷著，歷代祖師不敢把手動著。慶雲
J40nB494_p0534b06║今日要犯忌發祕，特地舉似諸人。」驀豎竹篦云：「看看。
J40nB494_p0534b07║若向這裏見得，直下勦絕根塵，自然不落意地。一切
J40nB494_p0534b08║處臨機便轉，觸事便用，活卓卓地，轉轆轆地，如明珠
J40nB494_p0534b09║在盤，不撥自轉。若起心動念，即為陰魔所攝，喪汝家
J40nB494_p0534b10║寶了也。不見溈山云：『寂子速道，莫入陰界。』又不見巖
J40nB494_p0534b11║頭云：『卻物為上，逐物為下。瞥起微情，早落地上。』諸人
J40nB494_p0534b12║要知卻物為用的著子麼？直須如獅子兒牙[髟/吒]髿地
J40nB494_p0534b13║咬人，火急始得。正恁麼時，甚麼物近傍得伊？而今兄
J40nB494_p0534b14║弟們不解卻、不解咬，動輒被他閑機境轉換，自家神
J40nB494_p0534b15║通光明不得現前。你道喚甚麼作閑機境？禪道佛法
J40nB494_p0534b16║是，心性玄妙是。若體得佛向上事，如許多藥忌不待
J40nB494_p0534b17║遣而自盡。且道如何是佛向上事？不見洞山荅僧云：
J40nB494_p0534b18║『非佛。』韶陽老子又添箇註腳云：『名不得，狀不得，所以
J40nB494_p0534b19║言非。』秪如天地未生，未有生佛名字已前一著子，還
J40nB494_p0534b20║名邈得麼？還相狀得麼？既名邈相狀不得，正南泉所
J40nB494_p0534b21║云：『喚作如如，早時變了也。今時人須向異類中行始
J40nB494_p0534b22║得。』看他古人如此告報，真所謂棒打石人頭，嚗嚗論
J40nB494_p0534b23║實事。兄弟時中保養果得，如三家村裏水牯牛相似，
J40nB494_p0534b24║不待著意修為，自然一切處得大安樂。其或不爾，眼
J40nB494_p0534b25║中猶有屑在，直須出卻始得。」
J40nB494_p0534b26║晚參。問：「觸不得，背不得，畢竟喚作箇甚麼？」師云：「昨夜
J40nB494_p0534b27║南山虎咬大蟲。」進云：「和尚也須照顧。」師打，云：「者畜生
J40nB494_p0534b28║得與麼惡賴。」僧無語，師打，云：「好箇斑斑，牙爪未備。」問：
J40nB494_p0534b29║「黃檗棒頭落在甚麼處？」師云：「倚天長劍逼人寒。」進云：
J40nB494_p0534b30║「者是古人的。」師云：「你道落在甚麼處？」僧云：「落在臨濟
J40nB494_p0534c01║處。」師劈背打，云：「因甚麼忘失自己？」問：「冬至一陽生，因
J40nB494_p0534c02║甚麼天氣愈寒？」師云：「得恁麼不識時節？」乃云：「禪家流
J40nB494_p0534c03║出場決策，猶如猛將交鋒，任他電光影裏解宣符的，
J40nB494_p0534c04║一點不來，猶未出陰界在。不見道：冬至一陽生，君子
J40nB494_p0534c05║道長，小人道消，雲門扇子𨁝跳上三十三天，穿卻帝
J40nB494_p0534c06║釋鼻孔，卻來慶雲寺裏納款。你諸人還為他證據也
J40nB494_p0534c07║無？」眾罔措，師云：「見之不取，思之千里。」遂旋風打散。
J40nB494_p0534c08║
J40nB494_p0534c09║
J40nB494_p0534c10║雨山和尚語錄卷第二（終）