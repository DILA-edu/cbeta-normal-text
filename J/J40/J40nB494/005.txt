J40nB494_p0541c01║雨山和尚語錄卷第五
J40nB494_p0541c02║嗣法門人　　記
J40nB494_p0541c03║住維揚天寧禪寺語
J40nB494_p0541c04║康熙十九年臘月初五日，師在龍舒白雲院，受揚州
J40nB494_p0541c05║李都諫喬梓暨闔郡縉紳、文學居士、眾房耆舊及闔
J40nB494_p0541c06║院大眾請，住天寧禪寺，於次年二月十八日進寺。是
J40nB494_p0541c07║日，拈花庵天鏡、靈璽兩和尚同李府眾護法請上堂。
J40nB494_p0541c08║拈香云：「此一瓣香，同日月之高明，並乾坤之博厚，爇
J40nB494_p0541c09║向爐中，端為祝延
J40nB494_p0541c10║今上皇帝萬歲萬萬歲，伏願銷鋒鑄钁，折箭為薪，四
J40nB494_p0541c11║海晏清，萬民樂業。」次拈香云：「此一瓣香，出則為瑞為
J40nB494_p0541c12║祥，處則為珍為玉，奉為本府當道尊官、鄉紳孝廉、文
J40nB494_p0541c13║學居士，伏願身膺五福，位崇三台，扶社稷依闕里之
J40nB494_p0541c14║言，護佛法遵靈山之囑。」復拈香云：「此一瓣香，有根有
J40nB494_p0541c15║本，無枝無葉，今朝特地宣明，一任人嫌饒舌，專為供
J40nB494_p0541c16║養即此堂上先師上巨下渤老和尚，用酬法乳。」斂衣
J40nB494_p0541c17║就座。上首白椎云：「法筵龍象眾，當觀第一義。」師云：「浪
J40nB494_p0541c18║跡江湖二十春，歸來不覺鬢毛新，殷勤說與諸仁者，
J40nB494_p0541c19║我是昔人非昔人。還有共相證明者麼？請出眾相見。」
J40nB494_p0541c20║興教和尚出問：「據燈王座，祖令孫行；坐寶華床，父作
J40nB494_p0541c21║子述。如是之義久已親聞，向上一機如何指示？」師云：
J40nB494_p0541c22║「瞞興教不得。」進云：「和尚不得退己讓人。」師云：「也須大
J40nB494_p0541c23║家出隻手。」進云：「與麼則扶起先師正法輪也。」師云：「何
J40nB494_p0541c24║幸如之。」進云：「秪如臨濟昔日以兩問兩打建立黃檗
J40nB494_p0541c25║宗旨，且道棒頭消息如何商量？」師打云：「驗在目前。」進
J40nB494_p0541c26║云：「即今和尚開堂，以何法要建立先師宗旨？」師云：「得
J40nB494_p0541c27║恁麼不領話。」進云：「可謂日月出矣，爝火息矣。」師云：「大
J40nB494_p0541c28║眾記取此一轉。」問：「滹沱一派直到邗江，請問和尚：如
J40nB494_p0541c29║何是相續底句？」師云：「淵源有據。」進云：「若不上來，焉知
J40nB494_p0541c30║端的？」師云：「端的底事作麼生？」進云：「今日可謂一彩兩
J40nB494_p0542a01║賽。」師云：「非上座不委。」進云：「靈山授記不過如此。」師云：
J40nB494_p0542a02║「謔我。」問：「格外提持則不問，當陽直指事如何？」師云：「你
J40nB494_p0542a03║是武昌城裡僧。」進云：「與麼則木人起舞，石女謳歌。」師
J40nB494_p0542a04║云：「且道是何曲調？」僧便喝，師便打，乃云：「天寧古剎，淮
J40nB494_p0542a05║楚名藍，乃人天普會之場，亦龍象蹴踏之所。過去諸
J40nB494_p0542a06║佛已滅，未來諸佛未生，正當佛法委在今日。且今日
J40nB494_p0542a07║事作麼生？若向這裡道得一句，便見譯經臺畔風月
J40nB494_p0542a08║常新，大樹堂前樓閣仍舊。昔本不變，今亦何遷？依然
J40nB494_p0542a09║廣大門庭、真實寶所。如道不得，看新天寧畫蛇添足
J40nB494_p0542a10║去也。」驀拈拄杖卓一下，云：「看，看！即此便是菩提場、是
J40nB494_p0542a11║普光明殿、是大安隱幢、是最吉祥地。故從上諸聖吹
J40nB494_p0542a12║大法螺、擊大法鼓、轉大法輪、演大法要，無一塵不普
J40nB494_p0542a13║現色身、無一剎不成等正覺。究極而論，名雖有種種，
J40nB494_p0542a14║而實無種種；相雖有種種，而性無種種。諸仁達得無
J40nB494_p0542a15║種種性底落處，則入剎那際平等三昧，始知釋迦老
J40nB494_p0542a16║子未離兜率已降王宮、未出母胎度人已畢，十世古
J40nB494_p0542a17║今始終不離於當念，無邊剎海自他不隔於毫端，然
J40nB494_p0542a18║後於毫端頃不妨廣作佛事，演出無量無邊不可思
J40nB494_p0542a19║議解脫海、演出無量無邊不可思議神通海、演出無
J40nB494_p0542a20║量無邊不可思議智慧海、演出無量無邊不可思議
J40nB494_p0542a21║福德海，乃至若慈悲、若喜捨，皆悉無量無邊不可思
J40nB494_p0542a22║議，於一毫頭上悉皆具足。如昔華嚴會上具足優婆
J40nB494_p0542a23║夷得無盡藏福德門時，於一小器中充足無量美味
J40nB494_p0542a24║飲食；又如明智居士得隨意出生福德藏門時，仰視
J40nB494_p0542a25║空中悉雨無量珍寶，隨眾生心悉令滿足，有如是殊
J40nB494_p0542a26║勝、有如是饒益、有如是靈妙、有如是德用。是故，昔跋
J40nB494_p0542a27║陀尊者於晉太元間居此譯《華嚴經》，感青龍使者護
J40nB494_p0542a28║法，昔年聖跡猶存；及唐而孚上座亦於此講《涅槃經》，
J40nB494_p0542a29║被禪者激發悟道，今日芳名不墜。諸仁者！華嚴以法
J40nB494_p0542a30║界為宗，涅槃以佛性為宗。」復卓拄杖一下，云：「須知法
J40nB494_p0542b01║界、佛性總不離這裡，若向這裡承當得去，於唱教門
J40nB494_p0542b02║中足可觀光；若據衲僧正眼觀來，猶是倚草附木漢。
J40nB494_p0542b03║不見近代靈隱禮和尚住此山時，一日示眾云：『山僧
J40nB494_p0542b04║自幼蓄得一箇焦尾大蟲，以肉為命，因甚不食自己？』
J40nB494_p0542b05║良久，云：『雲門解忌口。』靈隱師翁具大慈悲，故能於平
J40nB494_p0542b06║地上樹起屍之德、荊棘裏施歃血之功，美則美矣，其
J40nB494_p0542b07║奈只有本色鉗鎚，未具出群作略。天寧小孫則不然，
J40nB494_p0542b08║山僧自幼蓄得一箇焦尾大蟲，牙吒髿底當路踞坐，
J40nB494_p0542b09║等閒咆哮一聲，不惟風生大壑，亦且威振長林。若有
J40nB494_p0542b10║向這裡拶得一路出與伊相見，山僧一期出世事畢。
J40nB494_p0542b11║且啟後承先、同心同德一句又作麼生道？」良久，云：「全
J40nB494_p0542b12║憑眾手移山力，扶起淮南舊剎竿。」結椎，云：「諦觀法王
J40nB494_p0542b13║法，法王法如是。」下座。
J40nB494_p0542b14║二月十九日，泰州恒明上座領山主劉忠赤居士請
J40nB494_p0542b15║上堂。問：「貧婆一飯感三天，居士設齋供眾獲何利益？」
J40nB494_p0542b16║師云：「人人飽足觀光。」進云：「觀音菩薩買餬餅，放下卻
J40nB494_p0542b17║是饅首。」師云：「一人傳虛，萬人傳實。」進云：「打麵還他州
J40nB494_p0542b18║土麥，唱歌須是帝鄉人。」師云：「上座還解唱也無？」進云：
J40nB494_p0542b19║「寒山逢拾得，撫掌笑呵呵。」師云：「大好一場曲調。」問：「昨
J40nB494_p0542b20║日上堂已成露布，今朝又復陞座，畢竟闡何法要？」師
J40nB494_p0542b21║云：「驢鳴犬吠啟圓通。」進云：「和尚分上又作麼生？」師云：
J40nB494_p0542b22║「大慈悲菩薩。」進云：「新天寧果異諸方？」師云：「向甚處見
J40nB494_p0542b23║得？」進云：「不因今日節，餘日定難逢。」師云：「逢人但恁麼
J40nB494_p0542b24║舉。」乃云：「春日晴，黃鸝鳴，明明宣妙義，何不著耳聽？聽
J40nB494_p0542b25║得著，真箇好，良哉觀世音，全身出荒草。荒草既出，且
J40nB494_p0542b26║道觀音菩薩即今在甚麼處？」乃震威喝一喝，云：「的的
J40nB494_p0542b27║圓通門大啟，誰能直踏古皇道？」
J40nB494_p0542b28║善智、弘機二上座領張竹明居士請上堂。問：「虛空有
J40nB494_p0542b29║體須親證，定慧無門莫妄修。如何是虛空體？」師便喝，
J40nB494_p0542b30║進云：「恁麼則人人頂𩕳具眼，箇箇腳下無私去也。」師
J40nB494_p0542c01║云：「且道那裏是你住處？」進云：「萬佛樓前展大悲。」師云：
J40nB494_p0542c02║「亂統禪和，如麻似粟。」進云：「和尚也不得壓良為賤。」師
J40nB494_p0542c03║打，云：「教休不肯休，直待雨淋頭。」乃云：「天晴日頭出，雨
J40nB494_p0542c04║落地下濕，稱提從上來事已是十分條直，更說甚祖
J40nB494_p0542c05║意明明百草頭，森羅萬象齊烜赫？向道：不是心，不是
J40nB494_p0542c06║佛，直下摟碎精靈窟。你輩禪和家慣說真如、般若、菩
J40nB494_p0542c07║提、涅槃，聞恁般道而不知非，大似皮下無血，爭如天
J40nB494_p0542c08║寧寺裡知事普請行者人力？若非搬磚，便是拽石。你
J40nB494_p0542c09║若作玄會、妙會，豈不孤負今朝設齋檀越？」
J40nB494_p0542c10║晚參。「春風如刀，春雨如膏，無陰陽地上一花開五葉
J40nB494_p0542c11║則不問，汝且道結果自然成一句作麼生道？」眾答不
J40nB494_p0542c12║契，師代乃叉手進前云：「也不較多。」
J40nB494_p0542c13║晚參。「從上來事，秪貴一切無求。你若求佛，佛是西天
J40nB494_p0542c14║老比丘；你若求法，法是多年破故紙。大解脫人，無依
J40nB494_p0542c15║無欲；真達道者，何黨何偏？拽取蜀崗嶺與梅花嶺鬥
J40nB494_p0542c16║額，一下下著實，直得太山墩𨁝跳上三十三天，揚聲
J40nB494_p0542c17║高叫道：『大人具大見、大智得大用。』禪和家望你匹上
J40nB494_p0542c18║自然不足，但知得飯是米做，也不枉來天寧禪床上
J40nB494_p0542c19║打幾箇瞌睡。」驀拈竹篦畫一下，云：「而今佛也、法也與
J40nB494_p0542c20║汝一時打併卻，山門前、佛殿後一任東行西行，豈不
J40nB494_p0542c21║慶快平生？」
J40nB494_p0542c22║語松、素一二大師同春明葉居士請上堂。問：「薰風自
J40nB494_p0542c23║南來，殿閣生微涼，如何是透法身句？」師云：「雲門道底。」
J40nB494_p0542c24║進云：「漠漠水田飛白鷺，陰陰夏木囀黃鸝。」師云：「待你
J40nB494_p0542c25║透得時向你道。」進云：「秪如藏身處沒蹤跡，沒蹤跡處
J40nB494_p0542c26║莫藏身，又作麼生？」師云：「須彌安鼻孔。」進云：「與麼說話
J40nB494_p0542c27║還當得也無？」師云：「當得當不得，與上座沒交涉。」進云：
J40nB494_p0542c28║「千山勢到嶽邊止，萬派聲歸海上消。」師云：「且放過汝
J40nB494_p0542c29║一頓。」問：「向上宗乘即不問，因齋慶讚事如何？」師云：「少
J40nB494_p0542c30║間食堂裡驗取。」進云：「恁麼則大悲院裡福田廣種去
J40nB494_p0543a01║也。」師云：「俗氣也不除。」問：「萬里不掛片雲，青天也須喫
J40nB494_p0543a02║棒，且道是甚麼人境界？」師便棒。進語稍遲，師云：「牙根
J40nB494_p0543a03║猶帶生澀在。」乃云：「甚麼物恁麼來？認著依然還不是，
J40nB494_p0543a04║不認著則如日吐春山、如月涵秋水，一一文彩天然、
J40nB494_p0543a05║處處變化靈妙，直饒臨濟喝似雷奔，減他威光不得；
J40nB494_p0543a06║德山棒如雨點，增他聲價不來。果是作家相見，只貴
J40nB494_p0543a07║一切臨時，自然如針芥相投、似水乳相合。若也以語
J40nB494_p0543a08║言搆、以寂默通，則屬造作安排，於吾祖道何曾夢見？
J40nB494_p0543a09║不見雪竇和尚云：『路逢達道人，不將語默對，手把白
J40nB494_p0543a10║玉鞭，驪珠盡擊碎。』看他先德與麼提唱，直下如靈鋒
J40nB494_p0543a11║出匣，凜凜神威，誰敢正眼覷著？而今兄弟們都是認
J40nB494_p0543a12║一機一境以為了當，不去威音那畔認淨裸裸、赤灑
J40nB494_p0543a13║灑底為主人公，便向今世門頭目活卓卓、轉轆轆為
J40nB494_p0543a14║祖師意，炙脂帽、鶻臭衫，三搖兩擺脫不下，欲冀宗風
J40nB494_p0543a15║不墜、正眼流通，又烏可得哉？茲者承語松、素一兩大
J40nB494_p0543a16║師同春明葉居士飯僧兼請說法，故不覺叨怛如此。
J40nB494_p0543a17║即今莫有超然獨脫底上士麼？若有，少間食堂裡也
J40nB494_p0543a18║少你這一頓不得。」
J40nB494_p0543a19║晚參。「禪不必參，道何須悟？悟道參禪，徒成露布。不露
J40nB494_p0543a20║布，家家門首長安路。且道作麼生直達含元殿？」良久，
J40nB494_p0543a21║擊竹篦一下，云：「回而更相涉，不爾依位住。」
J40nB494_p0543a22║結夏日，行白上座請上堂。「二千餘年前，佛制有云：『以
J40nB494_p0543a23║大圓覺為我伽藍，身心安居，平等性智。』」師乃呵呵大
J40nB494_p0543a24║笑，云：「釋迦老子是甚麼語話？不見東山演祖云：『說心
J40nB494_p0543a25║說性，盡是惡口。何況劈頭便道箇踞菩薩乘、修寂滅
J40nB494_p0543a26║行？如此提唱實情，好與三十拄杖。』須知這裏則不然，
J40nB494_p0543a27║以盡十方界為我伽藍，無論眾生、諸佛、菩薩、聲聞，各
J40nB494_p0543a28║各令他踞凡夫乘、修世諦行。如是，則紅塵鬧市是大
J40nB494_p0543a29║覺場、酒肆茶坊乃真解脫地，何必九旬禁足、三月安
J40nB494_p0543a30║居，向七間堂裏如無繩自縛？」驀揮拂子，云：「手執夜明
J40nB494_p0543b01║符，幾箇知天曉？」
J40nB494_p0543b02║端午，師誕日，智如副寺請上堂。師乃云：「月屆蕤賓，節
J40nB494_p0543b03║臨端午，是處人家懸艾虎，汨羅江上競渡喧，風俗傳
J40nB494_p0543b04║來自往古。鬥龍舟，撾鼉鼓，五色絲兮繫角黍，堪悲楚
J40nB494_p0543b05║大夫，忠義填肺腑，無端被人讒，一憤投江渚，世人相
J40nB494_p0543b06║襲弔孤忠，茫茫道路稱冤苦。休叫苦，且聽天寧箇分
J40nB494_p0543b07║付。」驀拈拄杖卓一下，云：「拄杖今朝忽降生，驀劄相逢
J40nB494_p0543b08║不回互，揮來蒲劍，放出榴火，直下斬斷情根，燒殘識
J40nB494_p0543b09║府，更說甚忠孝賢良、奸邪愚魯？但我之皮既不存，彼
J40nB494_p0543b10║之毛將安附？阿呵呵！是非從此付潺湲，大喜風以時、
J40nB494_p0543b11║雨以時，逍遙樂太平佳象，大丈夫兒又何止先天為
J40nB494_p0543b12║心祖？」便下座。
J40nB494_p0543b13║鎮江府圌山慧明大德為薦令師恒定上座請上堂。
J40nB494_p0543b14║問：「山川嶽瀆共轉根本法輪，鱗甲羽毛普現色身三
J40nB494_p0543b15║昧，是否？」師云：「是真語，是如語。」進云：「今日和尚登曲彔
J40nB494_p0543b16║床，又舉揚何事？」師云：「不異語。」進云：「不須重說偈言。」便
J40nB494_p0543b17║禮拜歸眾，師云：「孟八郎漢卻恁麼去也。」問：「一句了然
J40nB494_p0543b18║超百億，如何今日又重宣？」師云：「為著阿誰？」進云：「恁麼
J40nB494_p0543b19║則杖頭有眼分明在也。」師云：「做出便見。」問：「金牛飯、趙
J40nB494_p0543b20║州茶，只為饑渴者，秪如不饑不渴底人來作麼生接
J40nB494_p0543b21║待？」師打云：「也少你這一頓不得。」進云：「恁麼則一眾飽
J40nB494_p0543b22║餐去也。」師云：「且道是何滋味？」僧便喝，師又打。問：「釋迦、
J40nB494_p0543b23║彌勒猶是他奴，畢竟他是阿誰？」師云：「不識。」進云：「若然，
J40nB494_p0543b24║則大千沙界任縱橫也。」師云：「且道他是阿誰？」僧喝，師
J40nB494_p0543b25║打云：「鄭州出曹門。」問：「目前無法，意在目前。如何是目
J40nB494_p0543b26║前法？」師打，云：「棒頭有眼。」進云：「因甚隱隱猶懷舊日嫌？」
J40nB494_p0543b27║師云：「蒼天，蒼天。」進云：「莫把是非來入耳，從前知己反
J40nB494_p0543b28║為讎。」師云：「自知較一半。」師乃云：「若論本分提綱，盡十
J40nB494_p0543b29║方界無有針鋒許不是當人真實之體，有甚根塵器
J40nB494_p0543b30║界、罪行福行而不一切智智清淨？古人道箇『眾罪如
J40nB494_p0543c01║霜露，慧日能消除。』已屬剩語，此外更有所說，何異捏
J40nB494_p0543c02║目生花？事不獲已，與汝箇真實指注。」驀豎拂子，云：「看，
J40nB494_p0543c03║看！只這箇，名不得、狀不得、聖凡他不得、是非他不得，
J40nB494_p0543c04║除是絕羅籠、出窠臼底衲僧向威音那畔一逴逴得，
J40nB494_p0543c05║便轉向今世門頭大行闊步，便恁麼去，魔宮佛國任
J40nB494_p0543c06║性逍遙，地獄天堂隨緣放曠，自然綽綽然有餘裕。且
J40nB494_p0543c07║道今日當薦亡靈，還得斷生死流、踞涅槃岸也無？」良
J40nB494_p0543c08║久，云：「你鈍置我猶可，我鈍置你太煞。」
J40nB494_p0543c09║因事，示眾。「衲僧家一切時中貴乎得大通變，機若不
J40nB494_p0543c10║變，則語默失靈；用若不變，則棒喝皆滯。祖師禪、諸佛
J40nB494_p0543c11║意皆成印板上物，如何稱得箇得法自在底人？而今
J40nB494_p0543c12║兄弟們慣刺頭向文字中求，設若求得，盡屬所依。不
J40nB494_p0543c13║見道：『無依無欲，便是能仁。』天寧今日為汝一切掃卻，
J40nB494_p0543c14║要伊一箇箇向壁立萬仞處豁開正眼。然正眼既開，
J40nB494_p0543c15║且道：釋迦老子鼻孔長多少？」驀擲下拄杖，云：「有眼者
J40nB494_p0543c16║一時驗取。」
J40nB494_p0543c17║丁天一同弟晉紀為令先嚴常山老居士三七請對
J40nB494_p0543c18║靈小參。「身、口、意清淨，是名佛出世；身、口、意不清淨，是
J40nB494_p0543c19║名佛滅度。諸仁者！出世、滅度則且置，且道此佛畢竟
J40nB494_p0543c20║是何名姓？作何相貌？住何國土？說何法要？若向這裡
J40nB494_p0543c21║明辨得，列聖叢中許汝智慧第一；如其不然，天寧不
J40nB494_p0543c22║妨以異方便開發伊威光去也。」乃豎拂子，云：「看！看！天
J40nB494_p0543c23║人群生類盡向拂子頭上降生也、住世也、轉大法輪
J40nB494_p0543c24║也、入般涅槃也，雖年代長遠、世界闊狹，總不離一剎
J40nB494_p0543c25║那際三昧。而今兄弟們不諳此旨，便云：『此佛非釋迦、
J40nB494_p0543c26║非彌勒、非藥師、非彌陀，乃是當人本源自性之天真
J40nB494_p0543c27║佛也。』癡人！你纔說箇本源、說箇自性，早不天真，如何
J40nB494_p0543c28║合他古轍去？又有者道：『此佛為毘盧師、為法身主，要
J40nB494_p0543c29║且名不得、狀不得。』癡人！你纔說箇名不得、狀不得，早
J40nB494_p0543c30║是模擬他、表顯他，欲窺他本來面目，猶隔羅縠在。不
J40nB494_p0544a01║見玄沙云：『直饒如秋潭月影、靜夜鐘聲，隨扣擊以無
J40nB494_p0544a02║虧、觸波瀾而不散，猶是生死岸頭事。』你看今日當薦
J40nB494_p0544a03║常山居士，其生也如寄，則視富貴如浮雲；其死也如
J40nB494_p0544a04║歸，則等身命如幻泡。苟非承此佛恩力，何能於生死
J40nB494_p0544a05║關頭如賈胡傳吏，去則去、留則留，無絲毫驚異、無絲
J40nB494_p0544a06║毫罣礙？今朝是伊三七之辰，令嗣伯仲特請山僧舉
J40nB494_p0544a07║揚，以證居士腳跟下與釋迦老子不別底一段大事
J40nB494_p0544a08║因緣。如是，則無憂樹下不為生、熙連河側不為死。既
J40nB494_p0544a09║無生又無死，則盡十方界是箇平等大解脫場。且道
J40nB494_p0544a10║當薦常山居士一靈真性畢竟何依？」良久，云：「將覲千
J40nB494_p0544a11║華臺上佛，戒光隨處自嚴身。」
J40nB494_p0544a12║解夏日，兩序執事請上堂。問：古人道：「有一人常在途
J40nB494_p0544a13║中，不離家舍；有一人常在家舍，不離途中。途中、家舍
J40nB494_p0544a14║則且止，解夏一句作麼生？」師云：「切忌亂走。」進云：「恁麼
J40nB494_p0544a15║則楖栗橫肩穿市過，芒鞋足底任縱橫。」師云：「因甚不
J40nB494_p0544a16║領話？」進云：「秪如今日常住設齋，兩序啟請，畢竟功歸
J40nB494_p0544a17║阿誰？」師云：「不堪側耳。」乃云：「今朝七月十五日，天寧解
J40nB494_p0544a18║夏底時節，衲僧隊隊競頭奔，竹杖芒鞋誇猛烈，這山
J40nB494_p0544a19║望著那山高，只為狂心曾未歇。忽然歇，家家門鎖蟾
J40nB494_p0544a20║蜍月。雖然，忽有箇逐塊禪和出來問：『月聻？』只向他道：
J40nB494_p0544a21║『你且放下腰包，過了七月、八月、九月、十月，我緩緩底
J40nB494_p0544a22║為你說。』或者道：『長老因甚放這長馬線？』不見古人云：
J40nB494_p0544a23║『佛法無多子，久長難得人。』」
J40nB494_p0544a24║上堂。舉：「古昔阿難問迦葉尊者云：『師兄！世尊付金襴
J40nB494_p0544a25║袈裟外，別傳箇甚麼？』者喚阿難，難應諾，者云：『倒卻門
J40nB494_p0544a26║前剎竿著。』」乃云：「阿難有法身可獲，尚落途中；迦葉有
J40nB494_p0544a27║剎竿可倒，未到家裡。天寧不相他含五說六？待阿難
J40nB494_p0544a28║問：『世尊付金襴袈裟外，別傳箇甚麼？』便痛棒趁出。何
J40nB494_p0544a29║故？免得倚他門戶傍他墻，剛被世人喚作郎。」
J40nB494_p0544a30║早參。「夜來雨淋淋，滴碎劫前心，無限癡禪客，特地苦
J40nB494_p0544b01║相尋。休更尋。」驀攛竹篦，云：「處處彌陀佛，家家觀世音。」
J40nB494_p0544b02║晚參。「禪禪禪，道道道，愚禪和，甚好笑。不解返照自迴
J40nB494_p0544b03║光，終日忙忙向外討。休更討。」驀豎竹篦，云：「薦取西方
J40nB494_p0544b04║日出卯。」僧問：「日即不問，如何是卯？」師云：「點即不到。」僧
J40nB494_p0544b05║擬議，師便打。
J40nB494_p0544b06║中秋，示眾。「月宮天子今夜為諸人說法了也，若向這
J40nB494_p0544b07║裏見得，則全體清淨、全體光明、全體淨光無礙。以這
J40nB494_p0544b08║淨光無礙底含養萬物、亭毒四生，乃至若草木、若禽
J40nB494_p0544b09║魚，無不藉其成立。肯效他馬家父子單單為著箇自
J40nB494_p0544b10║己說供養、說修行，縱饒南泉拂袖便行，腳跟終未點
J40nB494_p0544b11║地在。那堪憐兒不覺醜底道箇『經入藏、禪歸海，惟有
J40nB494_p0544b12║普願獨超物外。』阿剌剌！恁麼說話，明眼人前當不得
J40nB494_p0544b13║一唾。今夜實情說向你，一痕未吐，千聖罔測其由；三
J40nB494_p0544b14║五正圓，萬象莫逃其質。此猶是明昧兩岐，要知獨脫
J40nB494_p0544b15║無依。普請大眾，不如一齊歸去好。」
J40nB494_p0544b16║晚參。「一念不生，非普賢安身處；諸塵競起，乃文殊大
J40nB494_p0544b17║神通。無位真人來也，道一切聲是佛聲、一切色是佛
J40nB494_p0544b18║色，無端拈起鞏縣茶瓶，卻是饒州磁碗，十字街頭李
J40nB494_p0544b19║阿大慣打過人頭底脫空。你禪和子尋常說的禪道
J40nB494_p0544b20║佛法向他分上一點用不著，且作麼生使箇伎倆令
J40nB494_p0544b21║他納款歸降去？若也使得，東海鯉魚是無邊身菩薩；
J40nB494_p0544b22║其或未然，且待帝釋宮中放赦書時款款底與你商
J40nB494_p0544b23║量。」
J40nB494_p0544b24║晚參。「不是心、不是佛、不是物，便恁麼去綿密處直是
J40nB494_p0544b25║綿密，直饒古人道箇乾屎橛、麻三斤，已是曲為指注，
J40nB494_p0544b26║那堪靈山特地拈花、趙州平空指柏，節目上何止更
J40nB494_p0544b27║生節目？所以道：語中無語，是名活句；語中有語，名為
J40nB494_p0544b28║死句。涉言路是死句，存道理是死句，以至機留玄解、
J40nB494_p0544b29║見滯幽微，皆死句也。且作麼生是活句聻？」良久，擲竹
J40nB494_p0544b30║篦，云：「擲地作金聲，但不得顧著。」
J40nB494_p0544c01║結制日，舉師望大師充西堂，高郵眾信請上堂。白椎
J40nB494_p0544c02║竟，問：「法幢高樹，大振宗風，四眾臨筵，請垂方便。」師云：
J40nB494_p0544c03║「誰家無白月清風？」進云：「莫不是格外提持句麼？」師云：
J40nB494_p0544c04║「待上座踏著本有田地即向你道。」進云：「和尚只知其
J40nB494_p0544c05║一，不知其二。」師云：「別有長處，不妨拈出。」進云：「道泰不
J40nB494_p0544c06║傳天子令，時清休唱太平歌。」師云：「將謂是衲僧。」問：「千
J40nB494_p0544c07║里趨風，請師一接。」師拈起拄杖，云：「向這裏定當。」進云：
J40nB494_p0544c08║「恁麼則三尺龍泉光照膽，萬人叢裏奪高標。」師云：「好
J40nB494_p0544c09║箇俊快衲僧。」進云：「學人隨處得風流去也。」師云：「後五
J40nB494_p0544c10║日看。」僧便喝，師便打。問：「如何是奪人不奪境？」師云：「草
J40nB494_p0544c11║沒雙足。」「如何是奪境不奪人？」師云：「眼蓋乾坤。」「如何是
J40nB494_p0544c12║人境兩俱奪？」師云：「坐斷十方。」「如何是人境俱不奪？」師
J40nB494_p0544c13║云：「有眼者見。」問：「牛過窗櫺，頭角四蹄俱過，因甚尾巴
J40nB494_p0544c14║過不得？」師云：「自作自受。」僧無語，師打，云：「果然過不得。」
J40nB494_p0544c15║乃云：「人是叢林解脫人，地是叢林解脫地，以解脫地
J40nB494_p0544c16║住解脫人，行也坐也無拘繫。問你即今攢簇上來，且
J40nB494_p0544c17║道為箇甚的？若曰求佛求法，是大愚癡。更云問道問
J40nB494_p0544c18║禪，好沒志氣。豈不聞諸佛機、祖師意，明眼衲僧無所
J40nB494_p0544c19║希冀，但只放出自家本有神通，堪與諸方比對，一彈
J40nB494_p0544c20║指則日月週天，一呵氣則風雲匝地，不是臨濟三玄，
J40nB494_p0544c21║亦非洞上五位。不信，但問堂中第一座，此是吾家前
J40nB494_p0544c22║佛後佛之所親授記。」維那結椎，下座。
J40nB494_p0544c23║晚參。「父母未生前一句，鼻孔占卻三畝地，堪嗟無限
J40nB494_p0544c24║杜禪流，終日茫茫無本據。有本據，須薦取。」驀豎竹篦，
J40nB494_p0544c25║云：「今朝特地為君舉。」
J40nB494_p0544c26║晚參。「狗子無佛性，因邪卻打正，衲僧如相委，絕勝摩
J40nB494_p0544c27║竭令。」
J40nB494_p0544c28║泰興如生上座同諸山請上堂。問：「四眾雲臨，乞垂法
J40nB494_p0544c29║要。」師便打，進云：「廬山瀑布高千丈，楊子江流湧萬尋。」
J40nB494_p0544c30║師云：「也須親到一回始得。」僧便喝，師云：「喝後如何？」僧
J40nB494_p0545a01║擬議，師云：「伎倆如此。」問：「我宗無語句，實無一法與人。
J40nB494_p0545a02║秪如千里賣布單而來，圖箇甚麼？」師云：「覓甚麼碗？」進
J40nB494_p0545a03║云：「和尚可謂善赴來機。」師云：「靈利衲僧。」進云：「下載清
J40nB494_p0545a04║風，幾箇知有？」師云：「卻多者一句。」問：「鐘鳴鼓響，無非觀
J40nB494_p0545a05║音入理之門。且道：與和尚家風是同？是別？」師云：「上座
J40nB494_p0545a06║試定當看。」進云：「如何是賓中主？」師云：「入得門來未相
J40nB494_p0545a07║許。」「如何是主中賓？」師云：「寰中意氣新。」「如何是賓中賓？」
J40nB494_p0545a08║師云：「闍黎分上。」「如何是主中主？」師打，云：「看取令行。」進
J40nB494_p0545a09║云：「賓主蒙師指，因齋慶讚事如何？」師云：「與上座沒交
J40nB494_p0545a10║涉。」乃舉：「昔日長慶稜和尚示眾云：『撞著道伴交肩過，
J40nB494_p0545a11║一生參學事畢。』」師云：「長慶老人如此提唱，可謂曲盡
J40nB494_p0545a12║心機智巧。雖然，要且只明得當時事。爭如我延令諸
J40nB494_p0545a13║道契遠從寶剎，顧我荒山，設供捐資兼請法要。蒙茲
J40nB494_p0545a14║法愛，不惟交肩，直是把臂。到這裏說箇如膠漆相投，
J40nB494_p0545a15║形蹤未泯；似水乳相合，濁智橫流。須知今日主賓相
J40nB494_p0545a16║會更不如何若何，只汲蜀嶺泉、煮霍山茗，細話疇昔。
J40nB494_p0545a17║諸兄弟！且道：恁麼相見是人情耶？佛法耶？」良久，揮拂
J40nB494_p0545a18║子，云：「相逢自有知音知，贏得清風動天地。」
J40nB494_p0545a19║晚參。「祖師意，諸佛機，不在東兮不在西。若要曉然明
J40nB494_p0545a20║的旨，嫂嫂原是大哥妻。」
J40nB494_p0545a21║靈隱淵老和尚訃至，上堂。「昔契經有云：『淨法界身，本
J40nB494_p0545a22║無出沒；大悲願力，示有去來。』諸兄弟！先佛與麼告報、
J40nB494_p0545a23║後佛如此提持，可謂今古同時、後▆合轍。諸人要識
J40nB494_p0545a24║先佛麼？」驀拈拂子卓向左邊，云：「威音不敢爭先。要識
J40nB494_p0545a25║後佛麼？」以拂子卓向右邊，云：「樓至未許落後。」復以拂
J40nB494_p0545a26║子卓向中，云：「正當中間一句，卻被靈隱老漢坐斷淆
J40nB494_p0545a27║訛。諸人向這裡搆得，一任說淨法界身本無出沒也
J40nB494_p0545a28║得、說大悲願力示有去來亦得，其或未委，不妨分明
J40nB494_p0545a29║說破。不見昨日有人從古杭來，接得靈山信，報道：我
J40nB494_p0545a30║法叔三目老人於月初坐化了也。天寧今日擬道箇
J40nB494_p0545b01║泰山俄崩、梁木遽折，猶落世諦；更道箇列祖燈殘、群
J40nB494_p0545b02║生眼瞎，又屬法情。且作麼生道得箇恰好句，以慰江
J40nB494_p0545b03║南北一眾哀思？」乃大喝，云：「靈山一會，儼然未散。云哲
J40nB494_p0545b04║人亡，是大癡漢。」
J40nB494_p0545b05║繆家橋南溟、梵裔、世休三上座領眾檀越請上堂。問：
J40nB494_p0545b06║「世尊三昧，迦葉不知；迦葉三昧，阿難不知。如何是玉
J40nB494_p0545b07║寧三昧？」師云：「上座豈知？」進云：「切莫埋沒學人。」師云：「知
J40nB494_p0545b08║底事試道看。」僧展兩手，師打，云：「十萬八千未是遠。」問：
J40nB494_p0545b09║「天寒人寒，點水滴凍。且道無位真人如何行履？」師云：
J40nB494_p0545b10║「毛骨凜凜。」進云：「可謂不隨陰陽消長也。」師云：「氣宇昂
J40nB494_p0545b11║昂。」僧呈坐具，云：「秪見驪珠歸掌握，誰知滄海幾回乾？」
J40nB494_p0545b12║師云：「語不離窠臼，焉能出蓋纏？」進云：「怎奈雲靜家家
J40nB494_p0545b13║月？」師云：「只今月在甚麼處？」進云：「清平世界莫顢頇。」師
J40nB494_p0545b14║便打，乃云：「宗通說通，未當祖師家風；塵說剎說，豈是
J40nB494_p0545b15║如來妙訣？從上來事，恁麼、不恁麼總不得，直下坐斷
J40nB494_p0545b16║報化佛頭。天寧今日不避截舌之斧，與汝箇方便。」驀
J40nB494_p0545b17║豎拂子，云：「祖師家風、如來妙訣盡在這裡。人若相委，
J40nB494_p0545b18║十字街頭石幢子價增十倍，三家村裏水牯牛光益
J40nB494_p0545b19║三分。便與麼去，須彌南畔把手同行是真道契；其或
J40nB494_p0545b20║未委，飯是米煮、鐘是鐵鑄一句，莫道不疑好。」便下座。
J40nB494_p0545b21║說沙彌戒，上堂。問：「還丹一粒，點鐵成金；至理一言，轉
J40nB494_p0545b22║凡成聖。如何是至理一言？」師云：「刀斧劈不開。」進云：「莫
J40nB494_p0545b23║是和尚為人處麼？」師云：「一任鑽龜打瓦。」進云：「恁麼則
J40nB494_p0545b24║坐斷淆訛去也。」師云：「坐斷淆訛底事作麼生？」進云：「萬
J40nB494_p0545b25║古碧潭空界月。」師云：「何不引盡後語？」進云：「再三撈摝
J40nB494_p0545b26║始應知。」師打云：「一釣便上。」問：「旗鎗交展，戰鼓齊鳴，單
J40nB494_p0545b27║刀直入，請師回互。」師云：「天寧今日打退鼓。」僧擬議，師
J40nB494_p0545b28║打云：「草賊大敗。」又僧出，師云：「又是一箇。」僧便喝，師便
J40nB494_p0545b29║打，僧云：「不得壓良為賤。」師直打趁出，乃舉：「臨濟上堂
J40nB494_p0545b30║云：『赤肉團上有一無位真人，常從汝等面門出入，未
J40nB494_p0545c01║證據者看看。』」師乃呵呵大笑云：「親見黃檗來的猶作
J40nB494_p0545c02║這箇語話，直饒你證據到十成無漏，於天寧門下猶
J40nB494_p0545c03║是箇脫白沙彌。若要得座披衣自解作活，須是將這
J40nB494_p0545c04║面門出入底掃其蹤、削其跡，庶幾家國安寧。遂有僧
J40nB494_p0545c05║問：『如何是無位真人？』大師下座搊住云：『道！道！』僧擬議，
J40nB494_p0545c06║大師便托開云：『無位真人是甚麼乾矢橛？』你看這老
J40nB494_p0545c07║漢雖有剪除狂寇、掃蕩欃槍底手段，其如諺語有云：
J40nB494_p0545c08║刀瘡藥雖靈，不割為妙麼？須知這裏則不然，赤肉團
J40nB494_p0545c09║上日照天臨。山僧自出世以來，齒頰間從不曾沾著
J40nB494_p0545c10║他諸方寶惜半字，你諸人又向甚麼處見天寧？」隨擲
J40nB494_p0545c11║拂子云：「無位真人甚處去也？」眾無對，師便下座。
J40nB494_p0545c12║因雪示眾。舉：「昔日龐居士到藥山，山命十禪客相送
J40nB494_p0545c13║至門首，值大雪，士指雪問眾禪客云：『好雪點點，不落
J40nB494_p0545c14║別處。』有全禪客云：『且道落在甚麼處？』士便掌，全云：『居
J40nB494_p0545c15║士也不得草草。』士云：『恁麼稱禪客，閻羅老子未放你
J40nB494_p0545c16║在。』全云：『居士作麼生？』士又掌云：『眼見如盲，口說若啞。』」
J40nB494_p0545c17║師云：「好雪點點，不落別處，龐居士鉤頭有餌；且道落
J40nB494_p0545c18║在甚麼處？全禪客秤尾無星。一等是行腳高士，容易
J40nB494_p0545c19║被人機境轉換，一掌不了，又喫一掌，何可哉？今日大
J40nB494_p0545c20║雪落矣，忽有人問：『好雪點點，不落別處。』你諸人又作
J40nB494_p0545c21║箇甚麼伎倆，免得喫棒？」眾無對，乃拈竹篦旋風打散，
J40nB494_p0545c22║云：「總是一隊喫棒漢。」
J40nB494_p0545c23║龍舒法雲眉和尚率諸弟子請上堂。問：「龍象齊來時
J40nB494_p0545c24║如何？」師云：「大家蹴踏有分。」進云：「人天眼目須是和尚。」
J40nB494_p0545c25║師云：「也不消得。」進云：「幸遇法雲和尚證明。」師云：「證明
J40nB494_p0545c26║箇甚麼？」進云：「千里得來呈舊面。」師云：「且道在天寧分
J40nB494_p0545c27║上又作麼生？」進云：「團圞一室話無私。」師云：「也少上座
J40nB494_p0545c28║不得。」又僧出，師以拄杖截住，云：「這裏非逞詞鋒、競智
J40nB494_p0545c29║辯之所，的的是我家裏人，方堪與說家裏話。即今家
J40nB494_p0545c30║裏人已在目前，且作麼生說些家裏話聻？」驀拈拄杖
J40nB494_p0546a01║卓一下，云：「秪這箇同一佛口生、同一法化生，自從雞
J40nB494_p0546a02║足分燈、少林傳芳以來，眉公法弟一肩擔荷，去龍舒
J40nB494_p0546a03║千峰盤繞之間一住十五年，大得古人居山風味。今
J40nB494_p0546a04║者念祖塔荒寒，不吝跋涉重到家山，於天寧分上可
J40nB494_p0546a05║謂空谷之足音、晦暝之日月也。記得昔日僧問趙州：
J40nB494_p0546a06║『道人相見時如何？』州云：『呈漆器。』這向北老出語一味
J40nB494_p0546a07║樸實頭，天寧今日擬向枯木上糝些子花，不圖光揚
J40nB494_p0546a08║宗眼，要顯法社。有人或有人問：『道人相見時如何？』只
J40nB494_p0546a09║向他道：『莫打淨毬。』云：『不打淨毬時如何？』」師復卓拄杖，
J40nB494_p0546a10║云：「珍重大家齊出手，破沙盆子要相扶。久立眾慈，伏
J40nB494_p0546a11║惟珍重。」便下座。
J40nB494_p0546a12║恒修上座薦先慈，請上堂。問：「臨濟入門便喝、德山入
J40nB494_p0546a13║門便棒，已屬陳爛葛藤，請師別展家風。」師云：「好風來
J40nB494_p0546a14║有信。」進云：「莫便是天寧家風麼？」師云：「寒雨下無私。」進
J40nB494_p0546a15║云：「出格宗師，宛爾不同。」師云：「卻多這一句。」進云：「切莫
J40nB494_p0546a16║孤負學人。」師便打。問：「一人發真歸源，十方世界悉皆
J40nB494_p0546a17║消隕，且道現前一眾在甚處安身立命？」師云：「瞞上座
J40nB494_p0546a18║眼不得。」僧便喝，師云：「好喝。」更喝一喝，進云：「天上有星
J40nB494_p0546a19║皆拱北，人間無水不朝東。」師打，云：「念言語漢。」乃云：「堪
J40nB494_p0546a20║笑當年老釋迦，無端特地愛拈花，令他無限顛狂者，
J40nB494_p0546a21║接響乘虛亂似麻。要知高而無上、大而無涯。」驀豎拂
J40nB494_p0546a22║子，云：「秪這箇為諸佛之母、為列祖之爺，何必倚他門
J40nB494_p0546a23║戶靠他壁？須信風流出當家，等閒吐一句則百味具
J40nB494_p0546a24║足，更說甚奢而不儉、儉而不奢？便恁麼去，生也不道、
J40nB494_p0546a25║死也不道；若與麼來，禪也堪誇、戒也堪誇，長安風月
J40nB494_p0546a26║家家遍，慚愧他曇摩又自渡流沙。嗄！嗄！嗄！玉本無瑕
J40nB494_p0546a27║卻有瑕。」下座。（是日啟請說比丘戒。）
J40nB494_p0546a28║臘八日說菩薩戒，邵伯鍾山謝護法薦親，請上堂。問：
J40nB494_p0546a29║「朔風凜凜，寒雨凄凄，應時及節，請師一句。」師云：「夜半
J40nB494_p0546a30║正明，天曉不露。」進云：「大地眾生同開正眼。」師云：「如何
J40nB494_p0546b01║是上座底正眼？」進云：「一枝梅破臘，萬象盡回春。」師云：
J40nB494_p0546b02║「有甚麼交涉？」進云：「也須和尚著眼。」師便打，乃舉：「昔日
J40nB494_p0546b03║世尊坐雪山，明星出時，廓然大悟，嘆曰：『奇哉！一切眾
J40nB494_p0546b04║生具有如來智慧德相，但以妄想執著，不能證得。』」乃
J40nB494_p0546b05║云：「釋迦老子夙昔誓願為一大事因緣出現於世，所
J40nB494_p0546b06║以開場便將森羅萬象、草芥人畜一印印定，無絲毫
J40nB494_p0546b07║逗漏。如此為人，是則固是，但不合和麩糶麵，致令趨
J40nB494_p0546b08║智慧德相者如渴思甘露，避妄想執著者似飽厭藜
J40nB494_p0546b09║羹，一真界內無端列出多岐，那知真如凡聖盡是夢
J40nB494_p0546b10║言，佛及眾生並為增語？記得盤山和尚說得好：『可中
J40nB494_p0546b11║學道，似地擎山，不知山之孤峻；如石含玉，那識玉之
J40nB494_p0546b12║無瑕？』能如是解，則根塵破矣；能如是行，則大用興矣。
J40nB494_p0546b13║以此利物，無物不利；以此報親，無親不報。更有甚恩
J40nB494_p0546b14║深巨海、義極高天，而不一句了然超百億？從此進比
J40nB494_p0546b15║丘入菩薩位、進菩薩入諸佛位，雖則進進不已，究竟
J40nB494_p0546b16║終不出最初一印。然印則固是矣，且道誰是利物者？
J40nB494_p0546b17║誰是受利者？誰是報恩者？誰是受報者？便恁麼去，此
J40nB494_p0546b18║既不立，彼復何依？生死本空，涅槃非有，盡十方界是
J40nB494_p0546b19║箇大解脫場。今日鍾山謝太翁欲報罔極之懷，豈不
J40nB494_p0546b20║一大暢然？雖然，且道所薦二尊人畢竟現居何處？」揮
J40nB494_p0546b21║拂子，云：「莫對曾參問曾皙，從來孝子諱爺名。」
J40nB494_p0546b22║除夜，晚參。「殘年未去，新歲將來，爆竹耳邊震，梅花眼
J40nB494_p0546b23║底開。耳邊震底，普門出首；眼底開底，曼殊當災。狹路
J40nB494_p0546b24║相逢沒回互，還源得旨甚奇哉。更須知，見中離見刺，
J40nB494_p0546b25║聞裏絕聞埃。便恁麼，莫疑猜，踢倒須彌徑歸去，笑看
J40nB494_p0546b26║鐵鋸舞三台。」
J40nB494_p0546b27║
J40nB494_p0546b28║
J40nB494_p0546b29║
J40nB494_p0546b30║雨山和尚語錄卷第五（終）