J40nB494_p0592c01║雨山和尚語錄卷第十六
J40nB494_p0592c02║嗣法門人　　編
J40nB494_p0592c03║頌古
J40nB494_p0592c04║世尊拈花
J40nB494_p0592c05║拈花謾道傳心法。誰信分明是禍胎。胡種不教除滅
J40nB494_p0592c06║盡。太平風月幾時來。
J40nB494_p0592c07║文殊仗劍
J40nB494_p0592c08║怪底文殊達眾情。莫邪持逼甚分明。縱然蕩得煙塵
J40nB494_p0592c09║盡。又有痴頑戀太平。
J40nB494_p0592c10║六祖風幡
J40nB494_p0592c11║不是風幡復是誰。老盧特煞露全機。直饒透過威音
J40nB494_p0592c12║去。那免通身帶水泥。
J40nB494_p0592c13║不二法門
J40nB494_p0592c14║不二門中。語說默說。文殊維摩。各得一橛。
J40nB494_p0592c15║馬師鹽醬
J40nB494_p0592c16║馬祖當年用意賒。傷鹽傷醬稱當家。兒孫引得猶多
J40nB494_p0592c17║事。到處逢人只撒沙。
J40nB494_p0592c18║歸宗一味
J40nB494_p0592c19║踏翻大海未為險。踢倒須彌始是奇。直透長安無別
J40nB494_p0592c20║道。行人不用泣多岐。
J40nB494_p0592c21║婆子燒庵
J40nB494_p0592c22║道得分明事轉非。老婆不重嫁時衣。投機若也知親
J40nB494_p0592c23║切。須是人間大闡提。
J40nB494_p0592c24║趙州勘婆
J40nB494_p0592c25║紅爐焰裏橫身易。荊棘叢中出手難。冷眼看來成笑
J40nB494_p0592c26║具。幾人不被道途瞞。
J40nB494_p0592c27║長沙玩月
J40nB494_p0592c28║言中有響全機出。直下乘風用不虧。縱使大千俱踏
J40nB494_p0592c29║倒。大虫猶自落便宜。
J40nB494_p0592c30║九峰首座
J40nB494_p0593a01║雪覆蘆花古岸邊。客鄉何苦尚留連。要知咫尺家山
J40nB494_p0593a02║路。踏破珊瑚海底天。
J40nB494_p0593a03║南泉活計
J40nB494_p0593a04║南泉活計。兒孫得玅。不許夜行。投明須到。
J40nB494_p0593a05║曹山驢井
J40nB494_p0593a06║海月騰輝。珊瑚聳秀。覿露新條。天高地厚。婆娑影轉
J40nB494_p0593a07║不停機。黃頭碧眼應難搆。
J40nB494_p0593a08║雪峰鱉鼻
J40nB494_p0593a09║旌旗纔動五雲開。鬼面神頭轉出來。把盞靈前三鬯
J40nB494_p0593a10║酒。大家拍手舞高臺。
J40nB494_p0593a11║烏臼二僧
J40nB494_p0593a12║掌握洪機。文經武緯。把定乾坤。英雄喪氣。烏臼老。真
J40nB494_p0593a13║可畏。只有受璧之心。全無割城之意。
J40nB494_p0593a14║孚上座悟道
J40nB494_p0593a15║遶徑尋花逐日來。桃源洞口應時開。循環看遍春歸
J40nB494_p0593a16║去。始識靈苗不受栽。
J40nB494_p0593a17║黃檗酒糟
J40nB494_p0593a18║昨夜滿山風雨打。草庵卸卻琉璃瓦。大唐國內手親
J40nB494_p0593a19║垂。直下送君歸去也。
J40nB494_p0593a20║長沙崔顥
J40nB494_p0593a21║百千諸佛問何之。落處分明一首詩。長憶杜陵曾有
J40nB494_p0593a22║語。風流儒雅亦吾師。
J40nB494_p0593a23║心不是佛
J40nB494_p0593a24║古殿分明長綠苔。那來位次得安排。紛紛門外閒遊
J40nB494_p0593a25║者。徒羨當時作賦才。
J40nB494_p0593a26║三頓痛棒
J40nB494_p0593a27║細姑曉起覓紅籹。欲展奩籠恐事長。直把金針相度
J40nB494_p0593a28║與。從教出手繡鴛鴦。
J40nB494_p0593a29║巖頭一橈
J40nB494_p0593a30║抱得阿嬌覿面呈。鄂陽渡子一橈行。自從喪卻渾家
J40nB494_p0593b01║後。門外春來草漫生。
J40nB494_p0593b02║南泉如如
J40nB494_p0593b03║掣開金鎖。闖入異類。但念水草。餘無所會。
J40nB494_p0593b04║趙州菴主
J40nB494_p0593b05║白雲深處不藏身。轉過鄰西再問人。報道昨宵蘆管
J40nB494_p0593b06║動。暗中贏得武林春。
J40nB494_p0593b07║臨濟栽松
J40nB494_p0593b08║蒿枝拂後更無私。鳥道行來敵霸師。抹過雲橫三座
J40nB494_p0593b09║棧。望風只見豎降旗。
J40nB494_p0593b10║狗無佛性
J40nB494_p0593b11║起屍虎非德。歃血貓未功。爭似渠一齒。下下不曾空。
J40nB494_p0593b12║龐公指雪
J40nB494_p0593b13║六花指問全禪客。嶮崖之機直下闢。自非解衝逆浪
J40nB494_p0593b14║波。那免龍門遭點額。襄陽翁。襄陽翁。電光影裏捕飛
J40nB494_p0593b15║龍。
J40nB494_p0593b16║南陽無情
J40nB494_p0593b17║垂老猶然不歇心。慣針枯木作龍吟。分明妙唱無私
J40nB494_p0593b18║曲。幾箇能聆格外音。
J40nB494_p0593b19║睦州轉藏
J40nB494_p0593b20║纍纍龍文盈海藏。睦州轉得何通暢。勸君不用苦鑽
J40nB494_p0593b21║研。本事伽陀空色相。
J40nB494_p0593b22║百丈再參
J40nB494_p0593b23║豎拂掛拂。野狐戀窟。即此離此。鉤頭有餌。忽然迸出
J40nB494_p0593b24║迅雷聲。須彌岌峇海波騰。丈老耳聾重落草。回頭失
J40nB494_p0593b25║卻來時道。
J40nB494_p0593b26║非心非佛
J40nB494_p0593b27║蘆花拂拂晚風輕。罷釣歸來月正明。不脫煙蓑橫石
J40nB494_p0593b28║枕。子陵從此謝閒名。
J40nB494_p0593b29║六祖不會
J40nB494_p0593b30║行者分明不識丁。獦獠何得繼傳燈。只憑者句無私
J40nB494_p0593c01║語。壓倒黃梅七百僧。
J40nB494_p0593c02║雪峰烏石
J40nB494_p0593c03║軍旅相逢要合符。攔胸把住不虛圖。老觀展出威音
J40nB494_p0593c04║券。笑倒庵前箇野狐。
J40nB494_p0593c05║嚴陽一物
J40nB494_p0593c06║鸞鏡初開照影偏。憐君多在未生前。白雲乍可來青
J40nB494_p0593c07║嶂。明月難教下碧天。
J40nB494_p0593c08║佛鑒悟由
J40nB494_p0593c09║昨夜羅睺星入宮。官差民擾不從容。還家幸遇君平
J40nB494_p0593c10║卜。一爆龜紋兆吉凶。
J40nB494_p0593c11║南泉斬貓
J40nB494_p0593c12║國有憲章人自律。家無白澤鬼成精。南泉握起青鋒
J40nB494_p0593c13║劍。報盡人間兩不平。
J40nB494_p0593c14║章敬草鞋
J40nB494_p0593c15║草鞋拂卻利如兵。撲落金塵秪一聲。花雨不來巖自
J40nB494_p0593c16║寂。水雲何處覓空生。
J40nB494_p0593c17║靈雲桃花
J40nB494_p0593c18║桃花歲歲滿山蹊。怪煞靈雲不當意。昨日偶然一舉
J40nB494_p0593c19║頭。曼殊肝腦皆塗地。
J40nB494_p0593c20║玄沙未徹
J40nB494_p0593c21║妙峰孤頂獨尊渠。神臂弓開力有餘。一鏃遼天飛過
J40nB494_p0593c22║後。那知不在草庵居。
J40nB494_p0593c23║俱胝一指
J40nB494_p0593c24║孟嘗席上列千奇。咽得全牛便不饑。堪笑幾多珠履
J40nB494_p0593c25║客。酩然錯認口頭肥。
J40nB494_p0593c26║德山挾複
J40nB494_p0593c27║三戌漁陽再渡遼。騂弓在臂劍橫腰。蠻王自有過人
J40nB494_p0593c28║策。莫傍陰山來射鵰。
J40nB494_p0593c29║密師白兔
J40nB494_p0593c30║龍樓幔合全休致。體臥清風豈有私。頭上寶花如不
J40nB494_p0594a01║卸。還應拱立下丹墀。
J40nB494_p0594a02║夾山境話
J40nB494_p0594a03║古路層層苔蘚封。松杉日老鶴巢空。翻身木馬衝雲
J40nB494_p0594a04║去。夜半嘶開嶺上風。
J40nB494_p0594a05║投子大死
J40nB494_p0594a06║朽榦多年化作龍。爪牙雖備用無功。睡中觸發冰河
J40nB494_p0594a07║燄。燒得新羅滿國紅。
J40nB494_p0594a08║龍牙羅睺
J40nB494_p0594a09║流水高山志不衰。一聲長響出奇材。當時不遇中郎
J40nB494_p0594a10║鑑。絕代絲桐幾作灰。
J40nB494_p0594a11║迦葉剎竿
J40nB494_p0594a12║分明一帶官唐路。慶喜行來特地難。不是剎竿門外
J40nB494_p0594a13║倒。何時夢得到長安。
J40nB494_p0594a14║文殊白椎
J40nB494_p0594a15║谷口雲收化日低。春光喜見十分肥。東風何事不相
J40nB494_p0594a16║惜。吹落殘紅遍馬啼。
J40nB494_p0594a17║馬師玩月
J40nB494_p0594a18║寶月凝虛。光生銀海。作者競酬。圓轉無礙。經入藏兮
J40nB494_p0594a19║箭直鋒。禪歸海兮函得蓋。王老師。獨超邁。笑倒明州
J40nB494_p0594a20║憨布袋。
J40nB494_p0594a21║馬祖不安
J40nB494_p0594a22║日面佛。月面佛。馬師特煞露風骨。爭如埋向暗窗前。
J40nB494_p0594a23║免得人爭第二月。
J40nB494_p0594a24║女子出定
J40nB494_p0594a25║三箇孩兒合箇娘。一棚傀儡弄當場。牽來拽去資人
J40nB494_p0594a26║笑。贏得風流滿大唐。
J40nB494_p0594a27║賓主歷然
J40nB494_p0594a28║五月天申好令辰。一雙艾虎踞當門。更加兩道陰符
J40nB494_p0594a29║敕。百怪千妖盡喪魂。
J40nB494_p0594a30║臨濟破夏
J40nB494_p0594b01║尋常海上跨神鰲。平地如何轉喫交。縱使趁回開血
J40nB494_p0594b02║掌。鞋跟已是落蓬蒿。
J40nB494_p0594b03║馬師四句
J40nB494_p0594b04║馬師父子家聲重。心手都盧無別共。不影金鎚暗裏
J40nB494_p0594b05║拋。者僧那覺頂門痛。
J40nB494_p0594b06║三喚侍者
J40nB494_p0594b07║國師三喚莫相猜。樓閣分明八字開。長恨春歸無覓
J40nB494_p0594b08║處。不知轉入此中來。
J40nB494_p0594b09║高峰真贊
J40nB494_p0594b10║十載勞勞苦問津。浣花溪上始逢人。相將惟戀風光
J40nB494_p0594b11║好。那識桃源別有春。
J40nB494_p0594b12║高峰枕子
J40nB494_p0594b13║十丈珊瑚一擊開。到頭不羨季倫財。怎如直入蓬蒿
J40nB494_p0594b14║去。百二山河眼底灰。
J40nB494_p0594b15║子湖狗子
J40nB494_p0594b16║驀地逢人便展威。爪牙真箇利如錐。任他攫霧拏雲
J40nB494_p0594b17║者。到此應教點額回。
J40nB494_p0594b18║龍潭紙燈
J40nB494_p0594b19║卸卻紅籹洗盡香。冰心一片付仙郎。鶯聲喚醒生前
J40nB494_p0594b20║夢。花落幽巖月上窗。
J40nB494_p0594b21║殃崛產難
J40nB494_p0594b22║瞿曇掣轉靈符。殃崛踏翻毒箭。驀地激電光飛。鬼面
J40nB494_p0594b23║神頭俱現。
J40nB494_p0594b24║柏樹子話
J40nB494_p0594b25║銀漢風高著眼難。月華影射暮江寒。堪嗟多少浪遊
J40nB494_p0594b26║者。錯把山河當玉看。
J40nB494_p0594b27║又
J40nB494_p0594b28║少室神機。宣符奪命。匝地鋒馳。急如律令。煙塵鼓蕩
J40nB494_p0594b29║兮草木成兵。象龍蹴踏兮森羅遭印。五眼難窺。二聞
J40nB494_p0594b30║絕聽。咄。昨夜銀河垂斗柄。
J40nB494_p0594c01║最初父母
J40nB494_p0594c02║九烏盡。乾坤黑。莓苔結滿空王宅。五子奉重且無門。
J40nB494_p0594c03║帝釋雨花成狼籍。君不見。曇摩昔日至梁邦。對聖分
J40nB494_p0594c04║明云不識。
J40nB494_p0594c05║虎在深山
J40nB494_p0594c06║紅日逗。珠林秀。鸞鶴機停成過咎。怎如奮翮直沖霄。
J40nB494_p0594c07║縈身金網應時透。歸去來。明月瘦。故山風景還依舊。
J40nB494_p0594c08║虛空背面
J40nB494_p0594c09║洪荒闢。天機洩。冰花簇簇紅爐結。璇璣不動運無私。
J40nB494_p0594c10║鳥道揮來千仞鐵。神鋒別河山。盡染屠空血。
J40nB494_p0594c11║楚王城畔
J40nB494_p0594c12║席卷長河一滴投。當家須信出風流。楚王城畔朝宗
J40nB494_p0594c13║客。錯過蟾蜍月上秋。
J40nB494_p0594c14║牛過窗櫺
J40nB494_p0594c15║異草靈苗曾不顧。還家豈踏今時路。尾巴尖上老婆
J40nB494_p0594c16║禪。徒把虛空重指注。
J40nB494_p0594c17║雲門聞聲
J40nB494_p0594c18║入得觀音妙理門。看來猶自墮深坑。怎如透出韶陽
J40nB494_p0594c19║普。踢倒須彌撒手行。
J40nB494_p0594c20║寶壽開堂
J40nB494_p0594c21║勢若崩雷迸得來。定乾坤眼棒頭開。鎮州人且由他
J40nB494_p0594c22║瞎。自有佳聲遍九垓。
J40nB494_p0594c23║臨濟真人
J40nB494_p0594c24║白拈手段最稱奇。把得明珠暗裏施。擬欲窺光雲萬
J40nB494_p0594c25║里。卷舒曾不落今時。
J40nB494_p0594c26║清淨本然
J40nB494_p0594c27║野老門前化日幽。垂衣致治有嘉猷。封疆秪欲分夷
J40nB494_p0594c28║夏。頓起干戈百草頭。
J40nB494_p0594c29║有句無句
J40nB494_p0594c30║解轉機輪要絕功。乘言早見嶽摩空。最憐兩處同風
J40nB494_p0595a01║事。雖發千鈞不露銘。
J40nB494_p0595a02║麻谷觀音
J40nB494_p0595a03║觀音面面隨機現。互換臨時展大悲。兩箇白拈伎倆
J40nB494_p0595a04║絕。到頭誰是落便宜。
J40nB494_p0595a05║世尊初生
J40nB494_p0595a06║割據既然非善策。征誅亦不是良圖。要為祖域開新
J40nB494_p0595a07║運。垂拱還他大丈夫。
J40nB494_p0595a08║未離兜率
J40nB494_p0595a09║未離兜率。已降王宮。剎那見得。猶未通宗。瞿曇老。重
J40nB494_p0595a10║入草。十年歸不得。忘卻來時道。
J40nB494_p0595a11║世尊明星
J40nB494_p0595a12║玉殿瓊樓不肯居。卻來雪嶺甘受餓。縱饒說得悟明
J40nB494_p0595a13║星。難免兒孫平地坐。
J40nB494_p0595a14║武帝達磨
J40nB494_p0595a15║一敲敲出鳳凰髓。一擊擊碎明月珠。老胡伎倆無多
J40nB494_p0595a16║子。天上人間識也無。
J40nB494_p0595a17║龐公指雪
J40nB494_p0595a18║的的分明是六花。要將落處驗龍蛇。全公只解隨人
J40nB494_p0595a19║轉。縱有神通未足誇。
J40nB494_p0595a20║臨別輕輕露一籌。直中誰信曲如鉤。當時若縱機先
J40nB494_p0595a21║術。管保龐公血掌收。
J40nB494_p0595a22║妙展機鋒是老龐。只憑豪氣壓諸方。馬▆腳下多神
J40nB494_p0595a23║駿。蹴踏居然小八荒。
J40nB494_p0595a24║
J40nB494_p0595a25║
J40nB494_p0595a26║
J40nB494_p0595a27║
J40nB494_p0595a28║
J40nB494_p0595a29║
J40nB494_p0595a30║雨山和尚語錄卷第十六（終）