J40nB494_p0595b01║雨山和尚語錄卷第十七
J40nB494_p0595b02║嗣法門人　　編
J40nB494_p0595b03║詩偈
J40nB494_p0595b04║夏日寓大樹堂即事
J40nB494_p0595b05║暫得依棲大樹幽。濃陰重蓋小樓頭。江城雨過疑無
J40nB494_p0595b06║夏。殿閣風來直似秋。明月隋堤孤鶴唳。夕陽蕭寺暮
J40nB494_p0595b07║鴉投。攤書聊復支長晝。觸目何堪問舊遊。
J40nB494_p0595b08║懷匡廬
J40nB494_p0595b09║投荒兩月為誰忙。寥落匡廬舊草堂。雙眼欲窺雲九
J40nB494_p0595b10║疊。一身已遠石三梁。松筠入夢家山好。風雨驚魂客
J40nB494_p0595b11║路長。況是東林諸友在。何堪蹤跡滯維揚。
J40nB494_p0595b12║送誠禪人還匡山
J40nB494_p0595b13║探罷薰風殿閣禪。乘時仍自返匡巔。還家好把瓣蓮
J40nB494_p0595b14║掃。待我秋歸坐月圓。
J40nB494_p0595b15║送拙菴禪師之灨州
J40nB494_p0595b16║驪唱驚秋日。難迴去袂輕。不堪廬嶽客。翻作灨江行。
J40nB494_p0595b17║遠岸雲初斂。高灘水正平。扁舟明早發。何以慰同盟。
J40nB494_p0595b18║過硃砂菴贈佛峰法師
J40nB494_p0595b19║支公真好靜。結屋最高山。泉落不聞響。雲歸那辨顏。
J40nB494_p0595b20║著書陶至性。種菊課餘閒。我實懷風久。攜笻一扣關。
J40nB494_p0595b21║又
J40nB494_p0595b22║到門胡所見。清況逼人多。竹色開山徑。梅香出薜蘿。
J40nB494_p0595b23║夕霞明草戶。寒翠落巖坡。風物誠堪羨。何妨幾度過。
J40nB494_p0595b24║又
J40nB494_p0595b25║聞住西林日。登壇海眾圍。塵流千壑響。花雨一庭肥。
J40nB494_p0595b26║指物全真諦。談經入至微。愛閒雖勇退。巖穴有餘輝。
J40nB494_p0595b27║過九奇峰贈鵬庵靜主
J40nB494_p0595b28║道人無別慕。習靜在深巖。怪石雲常護。奇花鳥未啣。
J40nB494_p0595b29║缽炊新蕨粉。榻擁舊荷衫。蛇虎來菴畔。聞經亦不凡。
J40nB494_p0595b30║除夕
J40nB494_p0595c01║寒色滿林際。空堂早閉門。雪冰凝草榻。松火靜山村。
J40nB494_p0595c02║鐺響餘巖瀑。鐘鳴徹曉昏。地爐煨芋子。想見古人尊。
J40nB494_p0595c03║歲暮喜竺兄至
J40nB494_p0595c04║風勁偃巖樹。感君來敝廬。懷傾千日積。詩湧半筐餘。
J40nB494_p0595c05║剪柏支寒夜。裁雲覆古書。漫烹雲霧茗。相與話年除。
J40nB494_p0595c06║送盂侍者丐南昌
J40nB494_p0595c07║為眾三年不憚勞。廬陵米價愈增高。紛紛輕薄何堪
J40nB494_p0595c08║論。丕振佳聲是汝曹。
J40nB494_p0595c09║又
J40nB494_p0595c10║垂陰大樹有來由。行業純時動睦州。堪笑禪流誇大
J40nB494_p0595c11║口。幾曾續得此嘉猷。
J40nB494_p0595c12║又
J40nB494_p0595c13║冰心鐵骨楊岐老。監院叢林三十秋。謾謂石霜輕記
J40nB494_p0595c14║莂。兒孫今日遍神州。
J40nB494_p0595c15║又
J40nB494_p0595c16║大愚昔日接雲峰。三度差排正眼通。不是桶箍親爆
J40nB494_p0595c17║散。幾乎蹉過好機鋒。
J40nB494_p0595c18║又
J40nB494_p0595c19║吾子而今入祖門。先宗標格儼然存。果能一一躬行
J40nB494_p0595c20║去。何慮他年道不尊。
J40nB494_p0595c21║留別五老峰
J40nB494_p0595c22║吾庵與爾緊相排。一日盤桓定幾回。此別須知不爽
J40nB494_p0595c23║約。心喪了畢即歸來。
J40nB494_p0595c24║洞上耑玉禪師住清涼臺次韻懷之
J40nB494_p0595c25║清涼自古得名尊。寶鏡重開闢大昏。路仄不容天子
J40nB494_p0595c26║駕。山迴偏拱道人門。蒲輪月映禪心靜。松火香銷磨
J40nB494_p0595c27║衲溫。早晚與君同晏坐。巖前笑指雨花翻。
J40nB494_p0595c28║過清涼臺訪耑公次竺兄韻
J40nB494_p0595c29║躡磴攀蘿入曉蒼。危梁崛起識清涼。鳥依巖樹窺僧
J40nB494_p0595c30║定。雲掩柴門護佛光。僊梵一聲流遠壑。奇書千帙擁
J40nB494_p0596a01║方床。新豐古調今猶在。何必追風到郢陽。
J40nB494_p0596a02║除夕守先老人塔
J40nB494_p0596a03║空堂兀坐思無涯。俄聽荒城起暮笳。手爇瓣香慚報
J40nB494_p0596a04║德。身依孤塔浪為家。煙雲有意常垂蓋。燈燭無心自
J40nB494_p0596a05║結花。共見宗風行宇內。此時誰為法門嗟。
J40nB494_p0596a06║題雲居石船
J40nB494_p0596a07║遊遍江湖暫入山。波濤忘嶮路忘艱。何如再趁風帆
J40nB494_p0596a08║便。直上天河任往還。
J40nB494_p0596a09║晏然菴六景贈日燄大師
J40nB494_p0596a10║𠁼龍泉
J40nB494_p0596a11║巖腹淵然久祕真。肯將一潔了前因。等閒充發為霖
J40nB494_p0596a12║去。三點圓融萬象春。
J40nB494_p0596a13║虎眼泉
J40nB494_p0596a14║耽耽虎視得閒名。活眼疏開曉漲平。幽壑忽聞聲不
J40nB494_p0596a15║了。洗清劫濁在茲行。
J40nB494_p0596a16║補衲石
J40nB494_p0596a17║林底知他幾劫橫。時來補綴快生平。衲衣鬥得天然
J40nB494_p0596a18║巧。脫盡炎涼世上情。
J40nB494_p0596a19║茗香堤
J40nB494_p0596a20║一叢寒翠傍堤鮮。時有幽香到鼻邊。帶露烹來芬齒
J40nB494_p0596a21║頰。興餘散步竟忘眠。
J40nB494_p0596a22║嘯月臺
J40nB494_p0596a23║松堂月皎好登臺。長嘯聲聞下嶺隈。我本無心驚世
J40nB494_p0596a24║聽。不須尋響破幽來。
J40nB494_p0596a25║勒馬案
J40nB494_p0596a26║黔嶺委蛇作案平。勢如勒馬倚高層。野人遙識山靈
J40nB494_p0596a27║意。密護庵中晏坐僧。
J40nB494_p0596a28║鏡湖庵八景
J40nB494_p0596a29║面壁軒
J40nB494_p0596a30║松竹交垂面壁陰。高僧住得愜幽心。階前片地無人
J40nB494_p0596b01║到。只許頭陀立雪深。
J40nB494_p0596b02║讀經臺
J40nB494_p0596b03║玉立崢崢若有靈。天工闢出與翻經。梵音響徹空山
J40nB494_p0596b04║裏。頑石多能著耳聽。
J40nB494_p0596b05║缽匙石
J40nB494_p0596b06║波離遺囑不離身。今日緣何委路塵。莫是鰲山成道
J40nB494_p0596b07║後。目前真箇沒饑人。
J40nB494_p0596b08║步月坪
J40nB494_p0596b09║咫尺菴前洞壑平。孤蟾照我獨經行。翻思七八年來
J40nB494_p0596b10║事。消受山中多少清。
J40nB494_p0596b11║觀音巖
J40nB494_p0596b12║普陀原未異匡岑。敷座諸天有盛心。就裏不須尋面
J40nB494_p0596b13║目。松風澗響好知音。
J40nB494_p0596b14║九疊雲
J40nB494_p0596b15║芙蓉九疊埒蓬壺。添箇茆庵儼畫圖。向晚白雲還有
J40nB494_p0596b16║意。時來結蓋伴跏趺。
J40nB494_p0596b17║法乳泉
J40nB494_p0596b18║巖根躍出舊稱奇。一滴能消飲者迷。孰謂流分枝派
J40nB494_p0596b19║別。淵源端的出曹溪。
J40nB494_p0596b20║幽棲室
J40nB494_p0596b21║幽棲真箇好幽棲。禪不參兮佛不提。日上三竿猶打
J40nB494_p0596b22║睡。身心誰道懶如泥。
J40nB494_p0596b23║秋夜懷文澗弟
J40nB494_p0596b24║憶別紛紛梅雨多。送君不忍唱驪歌。看看又是新秋
J40nB494_p0596b25║至。孤月光寒照薜蘿。
J40nB494_p0596b26║鏡湖留別
J40nB494_p0596b27║無論前身與後身。兩番來住有深因。而今又別出山
J40nB494_p0596b28║去。慚愧峰頭舊隱淪。
J40nB494_p0596b29║示倚賢童子
J40nB494_p0596b30║妙齡立志出塵几。一遇文殊得指南。華雨庵中明祕
J40nB494_p0596c01║旨。善財端的許同參。
J40nB494_p0596c02║諸子修路喜示以偈
J40nB494_p0596c03║持地當年候佛來。聞言當下得心開。階前喜見平如
J40nB494_p0596c04║掌。一日行他一百回。
J40nB494_p0596c05║留別棲賢石鑑和尚
J40nB494_p0596c06║滹沱洞上兩源流。盡屬曹溪一派收。飲水分河嗟末
J40nB494_p0596c07║代。不堪祖苑又垂秋。
J40nB494_p0596c08║又
J40nB494_p0596c09║匡廬把臂十餘春。針芥相投得幾人。每過玉淵相對
J40nB494_p0596c10║坐。歲寒秪有澹交真。
J40nB494_p0596c11║又
J40nB494_p0596c12║橫拽孤笻下碧岑。山房兩宿快談心。臨岐珍重無他
J40nB494_p0596c13║語。好把殘燈剔少林。
J40nB494_p0596c14║又
J40nB494_p0596c15║龍舒此去路非遙。無柰諸賢折簡招。孰謂同風千里
J40nB494_p0596c16║隔。論心握手訂寒宵。
J40nB494_p0596c17║龍舒即事示憨石禪人
J40nB494_p0596c18║平生最愛是山林。廬嶽高深愜素心。寒涕垂膺煨芋
J40nB494_p0596c19║火。人間無路得相尋。
J40nB494_p0596c20║又
J40nB494_p0596c21║欃槍已過幸無災。何事相牽出嶽來。一箇渾身無著
J40nB494_p0596c22║處。虧人逐日走風埃。
J40nB494_p0596c23║又
J40nB494_p0596c24║淺淺山林曲曲沙。清幽無過是君家。老懷樂得偷閒
J40nB494_p0596c25║日。一榻相依度歲華。
J40nB494_p0596c26║悼見虛闍黎
J40nB494_p0596c27║模範叢林見熱腸。戒珠端的豁秋霜。人天正欲親華
J40nB494_p0596c28║表。餘照何堪又掩光。
J40nB494_p0596c29║壽祥甫居士
J40nB494_p0596c30║履跡曾聞遍四方。誰云訪道只襄陽。安心不入貫華
J40nB494_p0597a01║室。問法頻登選佛場。傾盡家私身似寄。踢翻溺器氣
J40nB494_p0597a02║如狂。老來事業堪千古。祖苑而今有耿光。
J40nB494_p0597a03║示宗髻禪師
J40nB494_p0597a04║老來脫白事非常。莫把身心逐世忙。但得念頭無變
J40nB494_p0597a05║異。眉間端放白毫光。
J40nB494_p0597a06║送恒慧專使歸吳陵
J40nB494_p0597a07║千里持書遠入山。道途曾不畏間關。頭陀無物堪相
J40nB494_p0597a08║贈。落得清風兩袖還。
J40nB494_p0597a09║祝汪公調居士
J40nB494_p0597a10║十笏門開傍石泉。松筠密植自悠然。座延白足因尊
J40nB494_p0597a11║佛。身謝紅塵豈讓仙。梵貝閒翻當午課。芸窗靜闢避
J40nB494_p0597a12║人諠。年來證得清修理。堪忍渾成極樂天。
J40nB494_p0597a13║送慧密侍者歸全椒
J40nB494_p0597a14║咫尺全椒送爾回。歸途正值老梅開。分明覿露真三
J40nB494_p0597a15║昧。笑煞南詢小善財。
J40nB494_p0597a16║又
J40nB494_p0597a17║相隨結夏又經冬。喝下常嫌耳不聾。大樹堂開還有
J40nB494_p0597a18║待。歸來好整舊家風。
J40nB494_p0597a19║送月嶠侍者遊匡廬二首
J40nB494_p0597a20║匡廬法窟古叢林。君去遊時當訪尋。五老峰頭逢五
J40nB494_p0597a21║老。相將好論劫前心。
J40nB494_p0597a22║秋風纔拂夏初闌。翹首江干望爾還。珍重臨岐須記
J40nB494_p0597a23║取。莫教歲月等虛閒。
J40nB494_p0597a24║送遠閒典客丐京師
J40nB494_p0597a25║針芥相投一句親。慶雲已得十分真。而今特向皇都
J40nB494_p0597a26║去。單學長汀等箇人。
J40nB494_p0597a27║示道鄰行者
J40nB494_p0597a28║年來執役甚殷勤。此去須同有道鄰。努力空門修白
J40nB494_p0597a29║業。莫教孤負好青春。
J40nB494_p0597a30║題林徹禪人小像
J40nB494_p0597b01║一松一石最清真。中有高禪遠世塵。瀹茗蒔花消歲
J40nB494_p0597b02║月。問君何事不南詢。
J40nB494_p0597b03║示大拙禪人充典記
J40nB494_p0597b04║當年掌記羨南公。玉矩金規法苑中。彼既丈夫誰不
J40nB494_p0597b05║爾。囑君努力繼高風。
J40nB494_p0597b06║壽朱巨源居士
J40nB494_p0597b07║滿庭競看綵衣斑。長者風流未可攀。事業半生推闕
J40nB494_p0597b08║里。機緣三世見靈山。圖書昔振詞壇遠。藜杖新分竹
J40nB494_p0597b09║院閒。選罷儒官還選佛。攢眉肯復去松關。
J40nB494_p0597b10║送憨維那住山
J40nB494_p0597b11║履跡須教遠市廛。住山人只貴精嚴。乘時治片燒畬
J40nB494_p0597b12║熟。絕勝諸方五味禪。
J40nB494_p0597b13║冬日次荅張尹生居士
J40nB494_p0597b14║寒雲片片鎖遙天。枯坐閒房思悄然。白社有蓮期爾
J40nB494_p0597b15║結。香山無榻待人懸。陸離翰墨難偕俗。瀟灑襟懷易
J40nB494_p0597b16║學禪。卻問巾車何日至。篝燈願了此時緣。
J40nB494_p0597b17║輓善行上座
J40nB494_p0597b18║古道叢林日見非。老成何事又真歸。西風一夜悲思
J40nB494_p0597b19║遠。雙淚難禁對雪幃。
J40nB494_p0597b20║什文上座五秩偈以祝之
J40nB494_p0597b21║道人胸次冷如冰。不學諸方打葛藤。大隱廛中三十
J40nB494_p0597b22║載。杖頭別紹一枝燈。
J40nB494_p0597b23║又
J40nB494_p0597b24║高閑天獨與君賒。近市雖諠戶不譁。晏坐胡床何所
J40nB494_p0597b25║事。定回聊自演三車。
J40nB494_p0597b26║又
J40nB494_p0597b27║熒熒燈火一窗新。愛爾幽居好結鄰。三徑奇花容過
J40nB494_p0597b28║訪。與君共賞劫前春。
J40nB494_p0597b29║又
J40nB494_p0597b30║仲尼當日少深思。天命何須著箇知。爭似臘高山嶽
J40nB494_p0597c01║者。笑他壽量落今時。
J40nB494_p0597c02║送西域僧遊天台
J40nB494_p0597c03║廬嶽雲泉游歷遍。橫肩楖栗又天台。石梁橋畔逢知
J40nB494_p0597c04║己。好把囊中貝葉開。
J40nB494_p0597c05║旭大師造文殊像到山喜而有贈
J40nB494_p0597c06║不須特地覓清涼。只此金蘭是覺場。平地擁來真大
J40nB494_p0597c07║士。好峰托出活獅王。法輪轉處天花滿。妙智宣時海
J40nB494_p0597c08║印光。寄語群生。高著眼。莫教咫尺背慈航。
J40nB494_p0597c09║留別聖基大師
J40nB494_p0597c10║驪歌初唱楚江濱。此日為懷未易論。十載法門親手
J40nB494_p0597c11║足。一朝岐路各風塵。岸花不上離人眼。江柳空牽故
J40nB494_p0597c12║國春。歸到五峰還佇望。魚書不惜寄來頻。
J40nB494_p0597c13║送梵敏侍者回受業
J40nB494_p0597c14║江南纔過熟梅天。此去長途日正炎。歸到家山須速
J40nB494_p0597c15║返。丈夫行處莫廉纖。
J40nB494_p0597c16║贈海山和尚紹席萬杉
J40nB494_p0597c17║匡廬法社久煙霾。天假真人應運開。好手不辭豎赤
J40nB494_p0597c18║幟。峻機何止續黃梅。松杉萬本標名剎。花雨千尋擁
J40nB494_p0597c19║法臺。為報西江雲水客。馬駒蹴踏又重來。
J40nB494_p0597c20║贈壁觀闍黎受衣
J40nB494_p0597c21║同條屈指已多遷。獨喜靈光尚儼然。本色惟傳心地
J40nB494_p0597c22║戒。任真不打葛藤禪。衣珠潔比清宵月。杖錫高標古
J40nB494_p0597c23║佛天。孰謂相承猶有在。心燈早續劫初前。
J40nB494_p0597c24║祝朱翔子居士
J40nB494_p0597c25║延令朱子舊稱賢。蒞政鹽山有許年。清白嘉聲由己
J40nB494_p0597c26║造。孝廉公節自家傳。瑚天液露千秋秀。寶掌明珠萬
J40nB494_p0597c27║祀圓。百粵蒼生方屬望。角巾未許賦歸田。
J40nB494_p0597c28║祝龍華鑒旨老宿
J40nB494_p0597c29║四瑞堂中早罷參。手攜杖錫返舒南。心安不繫蓮華
J40nB494_p0597c30║土。臘長惟耽薜荔龕。得趣青山常入座。忘機野鳥自
J40nB494_p0598a01║馴菴。悠然宛似龍華境。壽量難將劫墨談。
J40nB494_p0598a02║輓慧徹靜主
J40nB494_p0598a03║憶昨來山院。同人坐落暉。方當舒老興。詎意便真歸。
J40nB494_p0598a04║繞砌花空艷。投林鳥失依。倚門吾一曲。不勝嘆知稀。
J40nB494_p0598a05║贈恒明師弟
J40nB494_p0598a06║鏟草堂前記念人。惟吾與爾最相親。慶雲隨罷歸匡
J40nB494_p0598a07║阜。幹辦叢林事事真。
J40nB494_p0598a08║又
J40nB494_p0598a09║栲栲嘗思打撫州。珠璣滿載到峰頭。爐邊正好圓賓
J40nB494_p0598a10║主。別調風吹豈勝愁。
J40nB494_p0598a11║又
J40nB494_p0598a12║白雲門戶偶然開。羨爾殷勤兩度來。土木生涯煩整
J40nB494_p0598a13║頓。叢林自古藉多才。
J40nB494_p0598a14║又
J40nB494_p0598a15║纔方聚首又言歸。十犢難教挽去衣。專望祖庭公案
J40nB494_p0598a16║了。重來領取箭鋒機。
J40nB494_p0598a17║即事感賦送蘊空禪人回揚
J40nB494_p0598a18║同條凋落柰如何。孤影臨風懶放歌。寄語雲山林怨
J40nB494_p0598a19║恨。故園兄弟已無多。
J40nB494_p0598a20║豫章道中
J40nB494_p0598a21║翛然一衲走西江。踏碎匡廬萬點蒼。三十六峰留不
J40nB494_p0598a22║住。又攜笠子勘諸方。
J40nB494_p0598a23║又
J40nB494_p0598a24║古寺長荒不剪茅。而今老大被人嘲。回看兩隻芒鞋
J40nB494_p0598a25║破。那更天台渡石橋。
J40nB494_p0598a26║五老師子
J40nB494_p0598a27║牙爪猙獰氣勢雄。長年獨踞白雲中。等閑不欲輕哮
J40nB494_p0598a28║吼。猶恐聲光下五峰。
J40nB494_p0598a29║送盂禪專使維揚
J40nB494_p0598a30║匡山奇秀擅天下。翠黛蒼煙渾欲瀉。我來結屋山之
J40nB494_p0598b01║巔。同居都是真道者。更有盂禪迥出群。襟懷寥廓如
J40nB494_p0598b02║崩雲。三冬機思雷迅發。落落聲光四海聞。尤喜居山
J40nB494_p0598b03║同我志。骨力堅剛並山峙。閒拈拙斧作生涯。雙履不
J40nB494_p0598b04║踏人間世。而今奉使去邗關。大似仲安到蔣山。祖翁
J40nB494_p0598b05║堂上善專對。傍觀無有不開顏。瓊花探罷秋風起。好
J40nB494_p0598b06║攜杖笠歸山裏。莫使峰頭懶殘翁。等閑盻斷滄江水。
J40nB494_p0598b07║尋梅
J40nB494_p0598b08║年來逸興較前賒。策蹇尋芳到月斜。萬卉此時都寂
J40nB494_p0598b09║寞。傲寒獨喜是梅花。
J40nB494_p0598b10║苦雨
J40nB494_p0598b11║瀟瀟疏雨灑寒林。澗壑雲埋夕氣陰。閉戶不知天地
J40nB494_p0598b12║晚。毳衾高擁十年心。
J40nB494_p0598b13║佛手巖
J40nB494_p0598b14║何年離竺國。降跡九奇巔。展出紫磨手。撐開碧漢天。
J40nB494_p0598b15║乾坤掌上立。日月指頭懸。生物咸依賴。神功未可宣。
J40nB494_p0598b16║大林寶樹
J40nB494_p0598b17║野寺孤山頂。鍾靈產異苗。根株盤劫石。枝葉布雲霄。
J40nB494_p0598b18║雨暗神龍護。天清埜鶴朝。高標渾莫測。獨許遠塵囂。
J40nB494_p0598b19║示瑞松沙彌
J40nB494_p0598b20║秀出叢林是瑞松。高標端不受秦封。只宜長蓄深崖
J40nB494_p0598b21║裏。他日龍鱗壯五峰。
J40nB494_p0598b22║石門
J40nB494_p0598b23║逕轉危巒上。嶙峋石結門。依巖群樹合。遶屋雜泉奔。
J40nB494_p0598b24║竹隱野僧舍。雲荒高士村。風規尚夙昔。想像坐朝昏。
J40nB494_p0598b25║清涼臺
J40nB494_p0598b26║極目蒼山迥。憑虛杖策來。危梁從地起。峭壁自天開。
J40nB494_p0598b27║趺坐雲為幔。翻經石作臺。悠然存太古。欲去幾徘徊。
J40nB494_p0598b28║東林有感
J40nB494_p0598b29║遠公棲錫處。遺事不堪聞。蓮漏埋荒草。經臺委斷雲。
J40nB494_p0598b30║堂留三笑跡。碑沒六朝文。野客閑相過。狂歌對夕曛。
J40nB494_p0598c01║半山亭雨望
J40nB494_p0598c02║躡磴憑高。碧秋江入杳。冥雨飛千渚。白雲掩萬山。青
J40nB494_p0598c03║宿鳥迷煙樹。歸僧倚石屏。臨風一回首。落葉亂空亭。
J40nB494_p0598c04║金蘭日公贈菊漫賦四絕
J40nB494_p0598c05║山舍驚逢重九日。那堪秋色坐中無。多情惟是金蘭
J40nB494_p0598c06║友。贈我紅黃菊數株。
J40nB494_p0598c07║帶露移來植草堂。西風幾度遞奇香。石床茗罷閑相
J40nB494_p0598c08║對。光景依稀似上皇。
J40nB494_p0598c09║悠然羨爾隱東籬。任是霜威不敢欺。分付山童須謹
J40nB494_p0598c10║護。莫教俗眼等閒窺。
J40nB494_p0598c11║漫言曾謝陽和力。此日尤高晚節風。別有真機天地
J40nB494_p0598c12║外。上林榮落不相同。
J40nB494_p0598c13║送大車禪士返維揚
J40nB494_p0598c14║繁華自古說揚州。道者胡為跨鶴遊。若謂祖翁田地
J40nB494_p0598c15║在知君世念未全休
J40nB494_p0598c16║送堅大師回杭州
J40nB494_p0598c17║閑名不耐世人聞五載高眠廬嶽雲為感師恩暫歸
J40nB494_p0598c18║去。山靈且莫勒移文。
J40nB494_p0598c19║即事寄大覺文和尚
J40nB494_p0598c20║魔強法弱正茲時。兄弟關心淚欲垂。既倒狂瀾吾莫
J40nB494_p0598c21║挽。將傾大廈汝能支。鴈行獨羨春秋富。馬齒空慚歲
J40nB494_p0598c22║月馳。吐盡血心猶不倦。年來自笑為人痴。
J40nB494_p0598c23║喜碩和尚重興上方古剎
J40nB494_p0598c24║龍脈山泉兩結靈。誰云法社不傳燈。食堂每藉諸天
J40nB494_p0598c25║護。寶座還留大士登。丹雘乍開凌白日。禪荒初闢賴
J40nB494_p0598c26║烏藤。應知悲願乘來遠。眼底宗風見一興。
J40nB494_p0598c27║寄懷雨華和尚
J40nB494_p0598c28║雨華夢去路難通。恰喜庵門近別峰。大有人天圍寶
J40nB494_p0598c29║座。可無雲水逗機鋒。入廛不廢三根用。據室還提一
J40nB494_p0598c30║味宗。吳越令行知己遍。棒頭點著幾真龍。
J40nB494_p0599a01║懷東皋一樹和尚
J40nB494_p0599a02║老成凋落似晨星。此日誰當繼典型。架屋羨君容廣
J40nB494_p0599a03║眾。居山愧我只單丁。斷碑有字猶堪讀。枯木無龍不
J40nB494_p0599a04║可銘。卻望東皋春色好。一枝高聳出青冥。
J40nB494_p0599a05║寄淵石上座
J40nB494_p0599a06║漫言消息阻巖阿。心眼相通秪剎那。看去塵沙劫不
J40nB494_p0599a07║遠。別來煙水路何多。忘機便是現成佛。著意寧非差
J40nB494_p0599a08║異魔。十載與君稱莫逆。還鄉一曲請同歌。
J40nB494_p0599a09║秋日寄別廣陵諸友
J40nB494_p0599a10║江閣愁看江草枯。片帆縹緲赴鄱湖。一千里外心懸
J40nB494_p0599a11║楚。三五年中夢到吳。問渡已知鄉語異。驚棲誰慰旅
J40nB494_p0599a12║魂孤。西山茅屋相延久。歸去乘時種野蔬。
J40nB494_p0599a13║輓陳卜翁
J40nB494_p0599a14║吳陵款敘得相親。別後常懷道誼真。正仰靈光尊魯
J40nB494_p0599a15║國。何期寶劍失延津。藕花淨侶添高士。洛社耆英少
J40nB494_p0599a16║哲人。莫謂故園風月冷。森森玉樹喜長春。
J40nB494_p0599a17║除夕書懷
J40nB494_p0599a18║數載區區興未刪。聊將蹤跡寄邗關。杖頭尚有煙霞
J40nB494_p0599a19║色。衣上渾無泥水斑。處世緣慳由計拙。供僧糧少為
J40nB494_p0599a20║時艱。地爐坐待宵寒盡。明日春風好聽還。
J40nB494_p0599a21║雨華朗巳和尚五秩
J40nB494_p0599a22║剎竿誰謂近城邊。戶絕煩囂別是天。石閣坐來風葉
J40nB494_p0599a23║滿。法壇望去雨花連。兩時清供惟隨眾。一味高閒不
J40nB494_p0599a24║入廛。顧我疏慵無可似。聊將短句祝長年。
J40nB494_p0599a25║次荅王歙州兄弟
J40nB494_p0599a26║纔過昭陽意便降。人文始信是名邦。麟超眾角原無
J40nB494_p0599a27║二。璧換連城況有雙。東壁輸君稱學府。西關老我豎
J40nB494_p0599a28║雲幢。同堂已獲三生契。招手誰云尚隔江。
J40nB494_p0599a29║輓張普照居士
J40nB494_p0599a30║最憐今夜月。普照在空陔。正羨碧天好。陡然成夜臺。
J40nB494_p0599b01║忘機天獨惜。有德世同哀。顧我空門士。惟澆茗一杯。
J40nB494_p0599b02║次荅張孺子居士
J40nB494_p0599b03║帝釋何勞花雨庵。瑤篇真足勝優曇。蒲團已得頭陀
J40nB494_p0599b04║坐。竹榻還期學士參。元亮風流曾入社。遠公老懶愛
J40nB494_p0599b05║居龕。況君高尚今無比。金錫遙招煙水南。
J40nB494_p0599b06║又
J40nB494_p0599b07║嶺南從不重袈裟。盧老身居處士家。顧我山中餘淨
J40nB494_p0599b08║土。笑他海外覓楞伽。剎那薦得機方正。擬議尋思路
J40nB494_p0599b09║即差。少室宗風靈鷲旨。都來消受一杯茶。
J40nB494_p0599b10║次宜巖禪人詠三峰丈室前雙桂韻
J40nB494_p0599b11║二株承祖讖。挺出傍吾尊。餘翠盈諸壑。清陰聚一園。
J40nB494_p0599b12║久昌因結子。新茂得培根。法苑蕭條日。何緣共曉昏。
J40nB494_p0599b13║示大覺專使渭天禪人
J40nB494_p0599b14║天寧門戶潑天開。半載勞君兩度來。任事不辭途路
J40nB494_p0599b15║苦。懸知他日定成材。
J40nB494_p0599b16║又
J40nB494_p0599b17║入門已羨足威儀。專對頭頭不辱師。以古論今無幾
J40nB494_p0599b18║幾。仲安之後有廝兒。
J40nB494_p0599b19║又
J40nB494_p0599b20║拜別維揚去雉城。一帆風正助君行。還家好記吾言
J40nB494_p0599b21║語。大覺門庭要力撐。
J40nB494_p0599b22║又
J40nB494_p0599b23║傳聞結制在今冬。蹴踏堂中看象龍。但得規模存古
J40nB494_p0599b24║意。何愁法苑不迴風。
J40nB494_p0599b25║次韻送慎修禪人回靈隱
J40nB494_p0599b26║山行不掛杖頭錢。半撥閒雲半撥煙。十載浪為淮海
J40nB494_p0599b27║客。何時踏上祖翁田。
J40nB494_p0599b28║贈馬郡丞魯士
J40nB494_p0599b29║憶昔江州白司馬。愛閒結屋爐峰下。放歌日夕恣臥
J40nB494_p0599b30║遊。七賢五老相共也。既而量移古杭州。太守風流聞
J40nB494_p0599c01║朝野。冷泉西湖枕席間。繼其高躅誰能者。豫章大士
J40nB494_p0599c02║乃其人。清明在躬氣如神。一自熊車下茲土。山河草
J40nB494_p0599c03║木皆長春。公餘猶復喜禪坐。清獻諸公不是過。筆頭
J40nB494_p0599c04║點出金剛眼。時與諸方相唱和。為政六載心閒閒。德
J40nB494_p0599c05║音著得滿邗關。路不拾遺人自肅。黎庶仰之如泰山。
J40nB494_p0599c06║天寧寺古路尤滑。石頭不避公常踏。盧老從傍高喝
J40nB494_p0599c07║采。宰官身現是菩薩。即此猶為公緒餘。政聲有日動
J40nB494_p0599c08║宸居。香山功業書竹帛。何難並駕與爭驅。
J40nB494_p0599c09║輓李孚翁
J40nB494_p0599c10║身世如雲歎莫禁。道人何事亦哀吟。選官易了生前
J40nB494_p0599c11║願。護法難忘沒後心。香國有靈何日到。玉樓無伴幾
J40nB494_p0599c12║時臨。不須更著招魂賦。旅櫬而今返故林。
J40nB494_p0599c13║酬冒青若居士仍步孺子原韻
J40nB494_p0599c14║雉城風雨冷茅庵。誰過荒齋訪瑞曇。雲板乍敲高士
J40nB494_p0599c15║至。風簾纔卷野僧參。心真不礙居塵土。道在何須戀
J40nB494_p0599c16║石龕。坐久渾忘歸路晚。夕陽草色暗城南。
J40nB494_p0599c17║又
J40nB494_p0599c18║青氈原不異袈裟。儒釋分明共一家。苦海人非無孽
J40nB494_p0599c19║種。慧苗君自有靈芽。莊生一指由機感。演若雙頭為
J40nB494_p0599c20║見差。踏得故園田地穩。何妨來飲趙州茶。
J40nB494_p0599c21║酬丹霞澹歸和尚兼次來韻
J40nB494_p0599c22║名山難得是芳鄰。歲暮何緣共一親。論道惟公偏識
J40nB494_p0599c23║晚。談心以我獨知新。山中白社推遺老。雲外丹霞讖
J40nB494_p0599c24║後身。此際謾言交臂失。東南半壁望伊人。
J40nB494_p0599c25║贈王草堂居士
J40nB494_p0599c26║王子真才雋。風流絕比倫。偶乘京口棹。來踏廣陵春。
J40nB494_p0599c27║天地空雙眼。江湖老一身。蕭齋時晤對。風月更怡人。
J40nB494_p0599c28║次荅李湯孫居士同諸公過訪
J40nB494_p0599c29║翩翩王謝讓雄才。相率來探白社開。草閣留君聊宴
J40nB494_p0599c30║坐。山鐘催我又登臺。松交期向歲寒見。梅信早從春
J40nB494_p0600a01║暖來。不用掌擎香積至。大千都是淨名財。
J40nB494_p0600a02║鶴山朱居士以詩見訪次韻酬之
J40nB494_p0600a03║鶴山居士善通方。論得心經旨最長。世外何人稱巨
J40nB494_p0600a04║子。塵中有客事空王。疏慵久厭懸河舌。辛苦仍操渡
J40nB494_p0600a05║海航。自愧虛名無所似。徒煩長者贈瑤章。
J40nB494_p0600a06║又
J40nB494_p0600a07║鄉園以齒獨公尊。來訪曇摩腳下孫。龍樹傳經非有
J40nB494_p0600a08║相。鹿門學道貴忘言。庭前翠柏承真讖。波面紅蓮得
J40nB494_p0600a09║至源。自昔廛居稱大隱。敢勞遙羨坐雲根。
J40nB494_p0600a10║松山和尚相訪旋以詩贈次韻酬之
J40nB494_p0600a11║漫笑芒鞋別故山。雖居廛市意猶閒。羨君不憚路千
J40nB494_p0600a12║里。分我竹西雲半間。淮海十年嗟獨掌。松堂一旦喜
J40nB494_p0600a13║開顏。珠璣何待傾囊出。全豹而今見一斑。
J40nB494_p0600a14║登圌山絕頂
J40nB494_p0600a15║極目微茫接遠天。山光水色兩相連。風塵不到煙蘿
J40nB494_p0600a16║裏。雲月時來梵座前。僧老橫眠幽砌石。鐘高直渡夕
J40nB494_p0600a17║陽船。相看舉世同蕉鹿。三嘆孤峰仰昔賢。
J40nB494_p0600a18║
J40nB494_p0600a19║
J40nB494_p0600a20║雨山和尚語錄卷第十七（終）