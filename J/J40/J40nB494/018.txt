J40nB494_p0600b01║雨山和尚語錄卷第十八
J40nB494_p0600b02║嗣法門人　　記
J40nB494_p0600b03║書問
J40nB494_p0600b04║示弘曉禪人
J40nB494_p0600b05║道無二致，唯在當人一念純真，原始要終不變異耳。
J40nB494_p0600b06║南泉和尚云：「喚作如如，早是變了也。」不動之謂如，但
J40nB494_p0600b07║不可安著名字。試看父母未生已前，一段綿密不露
J40nB494_p0600b08║絲毫底光景，豈是伊相狀名邈所能彷彿？從上祖佛
J40nB494_p0600b09║到這裏，有口只堪掛壁。事不獲已，向壁立無縫罅處
J40nB494_p0600b10║略露一線，不過控當人箇入路而已。既得箇入路，又
J40nB494_p0600b11║須求箇出路。所謂入路出路者，秪據學人見地了與
J40nB494_p0600b12║不了而論。若果是箇過量漢子，向他未屙已前一逴
J40nB494_p0600b13║逴得，轉向今世門頭大行闊步，自不落他名相窠臼。
J40nB494_p0600b14║等閒拈一機、示一境，直得森羅萬象徹底孤危，大地
J40nB494_p0600b15║山河通上險絕，到這裏說箇一念純真尚屬分外，寧
J40nB494_p0600b16║有出入名相令人落岐路耶？不見曹山和尚辭洞山，
J40nB494_p0600b17║山曰：「甚麼處去？」曹云：「不變異處去。」洞云：「不變異處豈
J40nB494_p0600b18║有去耶？」曹云：「去亦不變異。」吾宗門下曹山可謂妙得
J40nB494_p0600b19║其家風者。何則？蓋吾人一往，心路多、習氣盛，於他古
J40nB494_p0600b20║人心性玄妙機境上搭著便上，大似蒼蠅為唾沫所
J40nB494_p0600b21║粘，無自由分。據實而論，皆變異也。聖見且爾，況凡情
J40nB494_p0600b22║乎？所以古宿云：「凡情聖見是金鎖玄路，直須回互。」又
J40nB494_p0600b23║云：「一念凡聖情見未忘，便打入驢胎馬腹。」英靈衲子
J40nB494_p0600b24║果要合他先聖古轍，不須別作伎倆，但只要將心識
J40nB494_p0600b25║上所蘊底雜骨董盡情傾卻，時中保養似狸奴白牯，
J40nB494_p0600b26║百不知、百不會，騰騰任運、任運騰騰，任是諸天雨花
J40nB494_p0600b27║無路，外道潛覷不見有蹤，到此方稱本色衲子也。
J40nB494_p0600b28║示楚璞侍者
J40nB494_p0600b29║參學高士入此箇門中，若踏得諸佛正脈著，始不被
J40nB494_p0600b30║他閑機境所惑亂。看他靈山頭陀一花，從無名無相
J40nB494_p0600c01║中拈出，雖智如鶖子、辯似滿慈，尚不能測量，何況聾
J40nB494_p0600c02║俗人天而不罔？然古德云：「不是心，不是佛，不是物。」直
J40nB494_p0600c03║下綿綿，不露絲毫，可謂理契寰中矣。後來饒舌底，無
J40nB494_p0600c04║端添箇是甚麼之語？雖則慈悲之故，卻令他捕影覷
J40nB494_p0600c05║光之輩向平地上著倒，大似靈龜負圖，自取喪身失
J40nB494_p0600c06║命之兆。要知本色宗師，為人自別。不見白雲端祖云：
J40nB494_p0600c07║「鼓聲未擊之先、山僧未登座之際，好箇古佛樣子。若
J40nB494_p0600c08║人薦得，可謂古釋迦不前、今彌勒不後，更聽三寸舌
J40nB494_p0600c09║頭上帶出來底，早已參差。須知有辨參差眼，方救得
J40nB494_p0600c10║完全。」此翁尋常立處孤危、用處嶮絕，而今雖則放開
J40nB494_p0600c11║一線，要且不失其宗，只貴上根利智之士向他言外
J40nB494_p0600c12║承當、不去意中領略，何慮一切時不超諸限量、一切
J40nB494_p0600c13║處不迥絕羅籠？昔人有云：「善學柳下惠，終不師其跡。」
J40nB494_p0600c14║此言雖近，可以喻遠。
J40nB494_p0600c15║示妙光侍者
J40nB494_p0600c16║西天諸祖說法雖尚理致，然類皆聖師應運垂手之
J40nB494_p0600c17║際，他於果上承當，不向因中領略，是以不落今時。傳
J40nB494_p0600c18║到震旦，有等乘言滯句之流執為窠臼，若非馬師應
J40nB494_p0600c19║讖而出，移其途、革其轍，首以一喝聾大雄之耳變為
J40nB494_p0600c20║機鋒，少室真宗流通豈到今日？昔人喻為迅雷破山、
J40nB494_p0600c21║烈風振海，無堅不破、無跡不絕，信然。厥後承其派者，
J40nB494_p0600c22║若南泉、歸宗、黃檗、臨濟輩，各各用本分手腳格外提
J40nB494_p0600c23║持，一如神龍入海，變化莫測。蓋他尋常用得家活大、
J40nB494_p0600c24║步驟闊，非的的沒量大人莫能克紹。大覺、興化又臨
J40nB494_p0600c25║濟入室之子，一味奮通天作略、用蓋世機關，拳倒須
J40nB494_p0600c26║彌、踢翻滄海，尚未彷彿其標致，況㽄嗄之器，得一知
J40nB494_p0600c27║半解便謂登堂入奧，何異將甌持水擬比大洋？瑯琊
J40nB494_p0600c28║和尚云：「剪除狂寇、掃蕩欃槍，猶是功勳邊事；君臣道
J40nB494_p0600c29║合，海晏河清，猶是法身邊事。」若局一機一境，或執箇
J40nB494_p0600c30║前後際斷底清淨境界以為了當，正克符所謂太平
J40nB494_p0601a01║寰宇底癡頑是也。苟非莫邪橫按，正令當行，策其前
J40nB494_p0601a02║進，終身墮在無尾巴猢猻隊中，為害豈鮮鮮哉？所以
J40nB494_p0601a03║雲門和尚云：「直得盡大地無纖毫過患，猶是轉句；不
J40nB494_p0601a04║見一色，始是半提。須知更有全提向上在。」看他雲門、
J40nB494_p0601a05║臨濟用處，覿體通同，但學者無定古今眼目，故不能
J40nB494_p0601a06║區別。而今要與他從上諸老把手共行，無論全提半
J40nB494_p0601a07║提、向下向上，一總颺在搕𢶍堆頭，只放出自家活卓
J40nB494_p0601a08║卓底本有神通，如擊石火、似爆龜紋，神化無方，捷迅
J40nB494_p0601a09║罔測，其迴天轉地、越格超宗之功，又豈在諸大老以
J40nB494_p0601a10║下哉？不是強為，大丈夫兒合自由爾。
J40nB494_p0601a11║示彥明侍者
J40nB494_p0601a12║還鄉盡是兒孫事，祖父從來不出門。誠哉！有妙旨矣。
J40nB494_p0601a13║試嘗論之：從上得悟諸老，如高峰睹真贊以及墮枕
J40nB494_p0601a14║之類，所謂還鄉盡是兒孫邊事是也。若不出門底祖
J40nB494_p0601a15║父，當人切不得向佛祖言下覓；若向佛祖言下覓，則
J40nB494_p0601a16║賺汝平生了也。何故？不見佛眼和尚云：「以迷心故，山
J40nB494_p0601a17║林中來見善知識，將謂別有一道可令人安樂，不知
J40nB494_p0601a18║反究向來迷處功夫最第一。」於此明得，管保室內閒
J40nB494_p0601a19║閒也。
J40nB494_p0601a20║示祖裔維那
J40nB494_p0601a21║道人住山，無別營為，隨分拈柄，尺八五分钁頭，不假
J40nB494_p0601a22║功勳，翻轉空劫已前一片田地，久久純熟，不惟穢草
J40nB494_p0601a23║不生，而靈苗且蕃茂也。近時有般冒名之輩，身雖住
J40nB494_p0601a24║山，仍復經營世諦，以致歲月荒唐，心地茅塞，亦復不
J40nB494_p0601a25║省，此皆流俗阿師所趨向，正古人所謂有為功德被
J40nB494_p0601a26║塵瞞，無限田地不曾掃者是也。吾子素甘枯淡，且又
J40nB494_p0601a27║勤力，誠不負住山名實，但時中履踐，要須刻苦精專，
J40nB494_p0601a28║以變化氣質為本分修行。蓋無量劫來為患，最是我
J40nB494_p0601a29║慢二字，若不回互，一味徑情，直遂于己于人，恐妨道
J40nB494_p0601a30║義。《法華》云：「柔和善順，心不卒暴。」《涅槃》以慈善根力為
J40nB494_p0601b01║成佛之基，吾佛且然，況博地凡夫夙習濃厚，與生俱
J40nB494_p0601b02║生者耶？今既照破，而不奮金剛劍直與斬斷，更隨其
J40nB494_p0601b03║牽纏流浪乎？大抵衲僧有攻苦食淡之操持，不可無
J40nB494_p0601b04║登高行遠之志氣。試看古人住山，有百鳥啣花者，有
J40nB494_p0601b05║諸天送供者，及至遇人之後，頓使啣花無路，送供無
J40nB494_p0601b06║門，其故何歟？這箇所在，若一毫頭善惡情見未忘，不
J40nB494_p0601b07║免隨他意識流走。意識既流走，焉得不被神鬼覷破？
J40nB494_p0601b08║除是情不附物底真道流，一切時中只守閑閑底，任
J40nB494_p0601b09║是褌無襠、褲無口，頭上青灰三五斗，且不礙本色家
J40nB494_p0601b10║風。當與麼時，且道鬼神還覷得他破也無？這裏著得
J40nB494_p0601b11║隻眼，尺八五分钁頭方許他把，不然，見山忘道之流
J40nB494_p0601b12║不堪與共語也。勉之！勉之！
J40nB494_p0601b13║示荊玉禪人
J40nB494_p0601b14║年少參方須立志，晨昏切莫恣兒戲，用心細究古人
J40nB494_p0601b15║言，謾把光陰等虛棄。君不見？臨濟當年是後生，三年
J40nB494_p0601b16║行業稱純一，堂中首座人天眼，嘵嘵對檗云奇特。又
J40nB494_p0601b17║不見？佛日本空小阿師，十三行腳有機思，宿學見之
J40nB494_p0601b18║皆讋應，千古宗綱力荷持。二老都是人類出，只比時
J40nB494_p0601b19║流多道骨，佳言善行載竹帛，珍重效之不可忽。爾字
J40nB494_p0601b20║竊比荊山玉，顧名思義須善蓄，假使什襲不加工，小
J40nB494_p0601b21║有破壞寶不足。修身慎行恐辱先，聖哲良言好不讀，
J40nB494_p0601b22║讀之熟矣在躬行，如不躬行徒得名。子今求示示以
J40nB494_p0601b23║此，時中業業須競競。
J40nB494_p0601b24║示汪廣涵居士
J40nB494_p0601b25║從上來事只貴直行直用，牙齒間不許沾著箇心性
J40nB494_p0601b26║玄妙字眼。何則？蓋許多名目乃先聖之機權，本分事
J40nB494_p0601b27║上無如是事，古人不獲已為作方便，故云：「不是心、不
J40nB494_p0601b28║是佛、不是物。」直饒向這裏一腳到底，已是周遮，況見
J40nB494_p0601b29║未真者去門頭戶口捕影覷光，以為自家本有之物，
J40nB494_p0601b30║奚止笑破衲僧鼻孔？是故從上先聖立如許綱宗之
J40nB494_p0601c01║意無他，不過解此見道未真者之惑而已。故臨濟因
J40nB494_p0601c02║破夏公案後建立七事，洞山以過水睹影而悟建立
J40nB494_p0601c03║五位，古人豈欺我哉？居士天性近道，但不曾經本色
J40nB494_p0601c04║鉗鎚鍛煉，卻向淺處擉破，一切時中或向經論中、或
J40nB494_p0601c05║語錄中，卻被古人老婆舌頭賺卻也。不見山谷沒量
J40nB494_p0601c06║漢，初于晦堂吾無隱乎爾處窺得一斑，死心知其所
J40nB494_p0601c07║見未諦，故有死心死、學士死，燒作兩堆灰，向甚麼處
J40nB494_p0601c08║相見之問。後來向黔南道中悟得，乃寓書死心曰：「庭
J40nB494_p0601c09║堅生平被天下長老瞞過多少，惟有死心道人不肯，
J40nB494_p0601c10║是真實相為。」山谷此書可以為居士作左券也。山谷
J40nB494_p0601c11║于兩堆灰處大徹，居士請向日落後如何相見處下
J40nB494_p0601c12║得一語，始不負別峰斫額望也。
J40nB494_p0601c13║與老寺和尚
J40nB494_p0601c14║匡廬距黃梅只一衣帶水，竟不能折葦東來，一探老
J40nB494_p0601c15║祖罏鞴，可勝怏怏。然間於往來雲水邊，詢知吾弟荷
J40nB494_p0601c16║道精勤，不隨時風所尚，私心健羨，以為真吾家白眉
J40nB494_p0601c17║也。但晚節末路，古人所慎，吾弟能以此自勉，不惟先
J40nB494_p0601c18║靈巖老子藉以吐氣，凡在宗黨亦借餘絢矣。匡廬風
J40nB494_p0601c19║氣大變，在昔藉缽耕者莫不抱在陳之憂，即思亦以
J40nB494_p0601c20║此而赴龍舒之招，較吾弟孤峰頂上水足草足，何啻
J40nB494_p0601c21║天壤？茲啟者，棲賢和尚乃法門難得人，目下有黃梅
J40nB494_p0601c22║之遊，必過老寺，冀吾弟以禮接之、以誠待之，孰謂宏
J40nB494_p0601c23║智、妙喜之風不復見于今日哉？相見難期，惟為法為
J40nB494_p0601c24║人勉旃是囑耳。
J40nB494_p0601c25║與萬杉湖海二西堂
J40nB494_p0601c26║法運固秋矣，苟有其人，雖乾坤剝落，何難使覺樹敷
J40nB494_p0601c27║榮。思以駑鈍，常恨力不逮志，自甘伏櫪度時。端望有
J40nB494_p0601c28║力大人，光闡宗猷，不啻身有之也。春初到山，得瞻兩
J40nB494_p0601c29║兄毫相，即知靈鷲枝條，秀發萬杉深處矣。一往健羨
J40nB494_p0601c30║之私，實匪管舌可喻。昨者風聞好音，知威音那畔紹
J40nB494_p0602a01║繼心燈，今時門頭開發妙蘊，不惟祖庭生色，而弟輩
J40nB494_p0602a02║亦借光多也。欣甚欣甚。滿擬躬賀，以山頭積雪未消，
J40nB494_p0602a03║特遣侍者代候。餘俟春風解凍，即圖晤也。時寒，萬萬
J40nB494_p0602a04║以道自愛。
J40nB494_p0602a05║與天寧兩序
J40nB494_p0602a06║弟罷駑，瞠乎兄等後塵，蓋有年矣。雖嘗以訐舉忤眾，
J40nB494_p0602a07║然一點愛敬之誠，未嘗斯須去念，此亦諸兄之所熟
J40nB494_p0602a08║諳者。往歲笠掛邗江，鄙懷初無他願，只欲覓一行單，
J40nB494_p0602a09║終身以卑自牧，庶得近光左右，而永共嚶鳴之好。不
J40nB494_p0602a10║意和尚謬舉非材，正如客作傭人一旦授以寶華王
J40nB494_p0602a11║位，其欲不驚號躄地而悶絕者，庸可得乎？執別以來，
J40nB494_p0602a12║日益恐懼，唯是匿影深巖，刀耕火種，不將隻履踏他
J40nB494_p0602a13║今時岐路，於師門或可無丘山之損矣。居閒每念時
J40nB494_p0602a14║當多事之秋，而天寧一席，居南北孔道，固和尚主法
J40nB494_p0602a15║者之難，亦兄等贊勷者之所不易也。唯思所以難，必
J40nB494_p0602a16║當居敬行誠，勉以致力，則雲龍風虎，不難再見於今
J40nB494_p0602a17║日。在弟譾劣無似，何當進斯過位之言？以法中骨肉，
J40nB494_p0602a18║亦不肯自甘菲薄，視同秦越人之肥瘠也。初弟入山，
J40nB494_p0602a19║原擬訪亮公遺跡，道過匡阜，愛其佳麗，因而頓轡。但
J40nB494_p0602a20║山頂高寒，六月非綿不煖，是亦業在其中，毋煩諸兄
J40nB494_p0602a21║致慮。且古人不以形疏致外，江山雖遠，道契則鄰，此
J40nB494_p0602a22║窮巖中之所以不索寞也。肅此布候，唯諸兄為法為
J40nB494_p0602a23║人，勉旃自愛。
J40nB494_p0602a24║與大安和尚
J40nB494_p0602a25║一葦東渡，不獲祖帳河橋，我心惄然。歸邗時，知放舟
J40nB494_p0602a26║已至長干，且審不忍小忿，與波旬爭一旦之雄，連城
J40nB494_p0602a27║瓦礫，或幾乎其俱碎。公素負經濟，何臨事昏聵若此？
J40nB494_p0602a28║昔趙括讀父書而亦善談兵法，其臨陣無有不敗，公
J40nB494_p0602a29║其是哉！法駕計已還山，時中望收視反聽，以祕重大
J40nB494_p0602a30║法為事。我輩廁身此箇門中，別無所圖，但只吐得幾
J40nB494_p0602b01║則有巴鼻語，收得幾箇有骨力漢，則責任盡矣。公豈
J40nB494_p0602b02║無意乎？其無意乎？
J40nB494_p0602b03║與友人
J40nB494_p0602b04║溽暑甚矣，有竹干雲不足以剪畏日。壁間懸活水圖，
J40nB494_p0602b05║對之毛骨震掉，一似登金焦而觀駭浪也。不敢獨享，
J40nB494_p0602b06║邀足下來共樂之。
J40nB494_p0602b07║與語溪大師
J40nB494_p0602b08║岑寂峰頭，與世曠絕。承老弟不憚高遠，枉駕過存，為
J40nB494_p0602b09║緣雖促，固已如逃空谷者，聞足音跫然而喜也。匡廬
J40nB494_p0602b10║風味，迥別蘇揚，未審初入山人能甘之否也？先此問
J40nB494_p0602b11║聲，專俟春風解凍，邀吾弟來評論鄱水黔雲。
J40nB494_p0602b12║復泰興眾護法請住慶雲
J40nB494_p0602b13║我師翁之道法被遍淮南，諦思發軔初地，實自慶雲
J40nB494_p0602b14║始也。雖陵谷代遷，而剎竿巋然如故，非藉擎山持杵
J40nB494_p0602b15║如諸大護法者為之呵護，焉得聲光赫奕與廣陵諸
J40nB494_p0602b16║大剎爭雄峙哉？凡屬派下兒孫，不待金地之招，自應
J40nB494_p0602b17║趨灑掃之役。曩者得我仁、碩兩法叔先後接踵，復昌
J40nB494_p0602b18║大先人之業，是由地藉人興而人因地顯矣！思譾劣
J40nB494_p0602b19║無似，奚敢仰希高步？乃辱虞旌遠及，儼然忘其固陋，
J40nB494_p0602b20║重之以典席之命，雖捐糜以趨效焉，猶未能酬知遇
J40nB494_p0602b21║也，敢復因循怠忽而膜外置此席哉？唯是隈巖歲久，
J40nB494_p0602b22║而山麋之習幾與性成，恐不堪膺禮法之索，未免以
J40nB494_p0602b23║此為憂。惟眾護法為吾門世護，冀推屋烏之愛以及
J40nB494_p0602b24║區區，必覆護之始終而安全之，則山野食德寧有艾
J40nB494_p0602b25║哉？不莊啟者，期達實情也。草復不恭，統惟垂炤弗宣。
J40nB494_p0602b26║復祖脈禪師
J40nB494_p0602b27║自從吾兄飄然遠引，凡在同門，莫不惘然如失。後詢
J40nB494_p0602b28║南來雲水，竟不知神蹤落處。及弟辭維揚，曾與諸兄
J40nB494_p0602b29║言別。然數年已來，終以不得一的耗為懸懸也。客歲
J40nB494_p0602b30║維揚人回，承以書貺見寄，捧接如睹真月，如獲髻寶。
J40nB494_p0602c01║迨驟讀一過，則知吾兄一段事師之誠，交友之誼，久
J40nB494_p0602c02║而彌篤。甚矣！仁人之用心，超出尋常萬萬也。至諭時
J40nB494_p0602c03║流泛泛應事者，鄙懷幾與吾兄共之。弟嘗細詳此輩
J40nB494_p0602c04║用心，自入吾門，原無甚大志，不過為衣食而已。在彼
J40nB494_p0602c05║又何足怪？所可怪者，是當今知識不分皂白，公然以
J40nB494_p0602c06║真子待之；彼又不知分量，亦公然以真子任之。嗟乎！
J40nB494_p0602c07║傷風敗教，莫大於此。然我輩不幸而際此時會，出處
J40nB494_p0602c08║亦各有道，詎可因彼而事抑損？子輿氏有云：「待文王
J40nB494_p0602c09║而後興者，凡民也。」若夫豪傑之士，雖無文王猶興。第
J40nB494_p0602c10║我輩所言興者，不在天子奉迎、諸侯推轂，又不在門
J40nB494_p0602c11║庭廣大、徒眾蕃殷。果是鼻孔端正，操行無虧，然後或
J40nB494_p0602c12║晦跡山林，或垂手廛市，但杖頭腳底，不使落於今時，
J40nB494_p0602c13║是為得矣。由是而言，即我輩中亦罕見其有全人也。
J40nB494_p0602c14║何則？苟有其志者，而行不逮；苟有其行者，求其飲水
J40nB494_p0602c15║茹荼，歲寒不變之堅剛骨操，又無與焉。是以不逮古
J40nB494_p0602c16║人遠矣。若吾兄者，尚何言哉！以慷慨拔俗之標，兼瀟
J40nB494_p0602c17║灑出塵之志，加以入道穩實、操履清真，斯弟數年前
J40nB494_p0602c18║一見而心服者。但此番瓶缽既返天寧，願言按下雲
J40nB494_p0602c19║頭，以剛健應事。況南吳北楚，參扣有年，世態人情，不
J40nB494_p0602c20║可謂兄不知之深者。兄但細忖，今日之叢林，果昔日
J40nB494_p0602c21║之叢林；今日之人境，果昔日之人境乎？惟應行我所
J40nB494_p0602c22║應為，不應求全責備於他人也。弟雖駑鈍無似，然三
J40nB494_p0602c23║折肱而成醫，且每荷道愛，諄諄以至言規弟，弟寧自
J40nB494_p0602c24║甘菲薄，而不還以規兄。我兩人者，應各棄其所長，而
J40nB494_p0602c25║取其所短也。
J40nB494_p0602c26║復棲賢和尚
J40nB494_p0602c27║石橋揖別，不忍回首，恐金井玉淵，增我嗚咽愁嘆聲
J40nB494_p0602c28║耳。弟一路追憶教言，殊深銘佩。因思我輩生平以山
J40nB494_p0602c29║水友朋為性命，今無故以饑驅出山，山水友朋二俱
J40nB494_p0602c30║失卻。每一念及，不覺痛悔之驚心，而感憤之沁骨也。
J40nB494_p0603a01║適接手諭，知吾兄亦增離索。然所恃萬杉密邇棲賢，
J40nB494_p0603a02║海兄在，爾猶我兄，或不致太寂寞耳。獨是弟賦性孤
J40nB494_p0603a03║陋，今又入孤陋之鄉，何以過日？雖古語有云：「剎海匪
J40nB494_p0603a04║遙，本之無間；江山雖遠，理契則鄰。」然終不若一室團
J40nB494_p0603a05║圞之為快也。屢承厚遺，汗顏以領。弟行期只會倫公
J40nB494_p0603a06║一面，即便登程。天氣尚炎，且吾兄素不任勞，幸珍重
J40nB494_p0603a07║自愛，萬毋以弟為念。餘懷縷縷，筆不能悉。想千里同
J40nB494_p0603a08║風，彼此領言外意耳。藉手草復，并謝種種。不一一。
J40nB494_p0603a09║復雷峰天然和尚
J40nB494_p0603a10║警錫出山，失于贐送，然不謂遽有此行也。及接手諭，
J40nB494_p0603a11║知蓮車已去天畔，悵然久之。乃憶壬子來山，獲瞻毫
J40nB494_p0603a12║相，且喜歸宗祖席得人。嗚呼！今幾何日耳，而變更若
J40nB494_p0603a13║此，豈叢林興替亦隨時數耶？承諭有重來之意，此老
J40nB494_p0603a14║人之志而吾輩之願也。但戎馬在郊，我觀四方正在
J40nB494_p0603a15║蹙蹙靡騁之際，願且順時頤養，俟皇路清夷，然後行
J40nB494_p0603a16║己之志，孰謂趙州、安國不復見于今日乎？草復不恭，
J40nB494_p0603a17║統希慈亮。
J40nB494_p0603a18║與棲賢和尚
J40nB494_p0603a19║霪雨經旬，山中樹杪，豈止百重泉而已。弟山房晝掩，
J40nB494_p0603a20║終日如炭庫裏坐，時中非藉佛祖鼻孔相與揩磨，這
J40nB494_p0603a21║場困悶不易處也。昨敝門人來自龍舒，相率彼中檀
J40nB494_p0603a22║護，以一山院相請，審其土俗人情，似亦純朴，且饒米
J40nB494_p0603a23║鹽，足可為住山養道之地。第一邑之地，有數十禪師
J40nB494_p0603a24║圍繞，因思古人誡子書曰：「汎追逐則勞汝形神，慎交
J40nB494_p0603a25║遊則鼓人唇舌。」況拙直愚戇如弟，而能儼臨稠人中，
J40nB494_p0603a26║高下處置得宜否？以故尚緩其行，專俟秋風稍涼，拽
J40nB494_p0603a27║杖過棲賢，想吾兄定有以見教也。
J40nB494_p0603a28║又
J40nB494_p0603a29║讀種瓜、牧牛諸作，破除世諦，直顯家風，真不負鐵額
J40nB494_p0603a30║銅頭讖矣。第以事牽，不能賡和，惟有高歌健羨而已。
J40nB494_p0603b01║時節擾擾，高岸深谷亦未得寧居，可勝浩嘆。昨熊燕
J40nB494_p0603b02║老遣令郎來投一扎，欲弟于五老峰頭代為覓居。弟
J40nB494_p0603b03║感燕老為人，即以空香菴許之。荅書後，遣人去汛掃。
J40nB494_p0603b04║鄰菴諸僧知之，乃有繁言，謂熊公有關係人，五峰如
J40nB494_p0603b05║何容得？弟聞之大笑，故特啟吾兄。若山下時事稍寧，
J40nB494_p0603b06║乞方便，燕老可暫止之，所謂一動不如一靜也。如其
J40nB494_p0603b07║不妥，自不必說。豈有吾輩稱佛子而不拯人于患難
J40nB494_p0603b08║中乎？弟素畏炎熱，行期卜在秋初，恐懸念，故並及之。
J40nB494_p0603b09║復棲賢和尚
J40nB494_p0603b10║山房晏坐，領所惠選香，時一把爇，覺故人之意殷殷
J40nB494_p0603b11║厚矣。因念匡廬好友，如我棲賢石老，實指不多屈。方
J40nB494_p0603b12║將藉此以暢山懷，乃復以分衛出山，東鼓山頭孤陋
J40nB494_p0603b13║人，何堪當此岑寂哉？然思發菩薩心者，自有菩薩擁
J40nB494_p0603b14║護，想歸期匪遙，茲所謂暫時分手莫躊踟，弟又重以
J40nB494_p0603b15║自慰也。歸宗老人昨過山頭，極喜東鼓形勢尊高，贈
J40nB494_p0603b16║言有「一峰獨當瀾濫穩」之句。因思此老人深慈厚德，
J40nB494_p0603b17║足以挽迴末運，倘天假以趙州、安國之年，我輩可恃
J40nB494_p0603b18║以高枕而臥矣。滿擬躬送湖頭，恐反多兄一事，特命
J40nB494_p0603b19║侍者以代。春氣尚寒，萬萬以道自愛。
J40nB494_p0603b20║復趙國子居士
J40nB494_p0603b21║昨尊使至，適與陳懋老敘談，因而共展閱佳什玅墨，
J40nB494_p0603b22║我二人殊讚嘆不已也。第不審居士何修得此靈腕
J40nB494_p0603b23║哉？陳懋老系出吉水，蓋居士鄉里也。因細玩之久，不
J40nB494_p0603b24║謂尊使遽歸，殊失裁荅，想高明者定亦原諒之也。靈
J40nB494_p0603b25║隱我祖山，十餘年失掃灑，偶因華扎論及，令我一度
J40nB494_p0603b26║慚惶、一度思讀樓觀滄海日之句，恍夫登韜光遠眺
J40nB494_p0603b27║時。況匡阜我故山，又一旦拋卻刺頭，于維揚鬧浩浩
J40nB494_p0603b28║處作居停主人，鎮日酬應不暇，對居士韻人怎得不
J40nB494_p0603b29║恨殺哉？然或天假我以年，不即填溝壑，將來天台南
J40nB494_p0603b30║岳覓三間茅屋以終殘喘，峰頭逐雲、竹裏踏雪，恐不
J40nB494_p0603c01║肯多讓于居士，與異目老二荒寺經營土木日無寧
J40nB494_p0603c02║晷，一切匾額碑記心有餘而一時籌畫不及，稍遲或
J40nB494_p0603c03║借重居士如椽，又豈止李北海、顏平原而已哉？別後
J40nB494_p0603c04║不審居士客況何似？唐人云：「不嫌野外無供給，乘興
J40nB494_p0603c05║還來看藥欄。」山埜借此為居士道，有暇望即一命杖
J40nB494_p0603c06║也。
J40nB494_p0603c07║復微老和尚
J40nB494_p0603c08║與和尚別久矣，憶二十年前同入靈山之室，比時見
J40nB494_p0603c09║叢林之整齊、規矩之嚴肅，任他千二百眾，然皆堂堂
J40nB494_p0603c10║龍象。今幾何時而法運凋零若是？他不具論，即靈隱
J40nB494_p0603c11║祖山亦荒寒之極，和尚平生肝腸火熱，聞之亦嘗動
J40nB494_p0603c12║心否耶？至若天寧一往，顛沛甚有過于祖山者，凡在
J40nB494_p0603c13║宗黨有心扶豎宗祖道法者，睹此蕭條之狀，不知痛
J40nB494_p0603c14║哭流涕當何如也？前春以維揚檀護遴選住持，而及
J40nB494_p0603c15║不肖以時量事實，進退維谷，繼而念先師靈塔孤冷，
J40nB494_p0603c16║遂黽勉而來。舟過白門，滿擬一禮雙足，以舟子忙迫，
J40nB494_p0603c17║竟不及晉謁，致使咫尺慈顏又成蹉過，可勝嘆哉！昨
J40nB494_p0603c18║諸兄來揚，接手翰，知俯應準提之請，俾孤陋之姪思
J40nB494_p0603c19║藉此得一親塵教，兼罄二十餘年之積悃，謂非天假
J40nB494_p0603c20║之緣則不可也。況有孫孝翁之人望為之推轂，可謂
J40nB494_p0603c21║賢主佳賓一時際會。前慨當今法道之衰，今睹和尚
J40nB494_p0603c22║此舉，思輩可以額手稱慶矣。但準提雖曰更新，實多
J40nB494_p0603c23║欠缺，惟望鼓老當益壯之興，造彼後進，福此方來，則
J40nB494_p0603c24║區區之所至願也。兩公復命，先布積懷，餘惟翹首江
J40nB494_p0603c25║干，耑望來旌而已。春氣尚寒，伏乞保護四大，以為法
J40nB494_p0603c26║為人是禱。
J40nB494_p0603c27║復許青嶼護法
J40nB494_p0603c28║前者便過毘耶，承老維摩款以香齋，登舟時覺齒頰
J40nB494_p0603c29║間津津然猶有餘馥，信乎其自香積擎來耶。居閒念
J40nB494_p0603c30║太翁功成名遂，且有兩令郎出仕，其得俸足以供太
J40nB494_p0604a01║翁甘旨。當此時也，不可不謂之大福德人，較之身嬰
J40nB494_p0604a02║塵網者，奚啻天壤懸殊哉。願此後光陰，冀留神祖道，
J40nB494_p0604a03║庶不負南嶽老人親授杖也。至若思者，居山不甘岑
J40nB494_p0604a04║寂，處世又厭塵囂，椰子一軀究竟無安著處。今春偶
J40nB494_p0604a05║承祖山之召，方思藉此投閒作養病計，那知久廢之
J40nB494_p0604a06║剎事更滋多，因念積勞之軀何能堪此。昨接手教，具
J40nB494_p0604a07║審道履如常，且得過和上晨夕接談，縱霪雨困人，藉
J40nB494_p0604a08║此可作消遣法也。承注念，藉手肅復，把晤之緣想在
J40nB494_p0604a09║秋風戒寒時耳。臨楮翹企不盡主臣。
J40nB494_p0604a10║復香水和尚
J40nB494_p0604a11║霪雨淋漓，乃勞兩專使跋涉如許程途，已屬過分，矧
J40nB494_p0604a12║又重以厚貺，雖手足之誼出乎至誠，然彼此窮院子，
J40nB494_p0604a13║我心極不安也。至承過分獎借，似涉客氣，恐非兄弟
J40nB494_p0604a14║間相與所以切磋琢磨之意。大抵人情喜譽而嗔毀，
J40nB494_p0604a15║當順境來前，苟智鑑不明，僥倖之念由之而生，為害
J40nB494_p0604a16║詎不甚大？古人云：「行百里者半九十。」斯皆歎晚節末
J40nB494_p0604a17║路之難。今而後吾與老弟交勉之，庶履此世此時之
J40nB494_p0604a18║要著，不審弟謂然否？天寧祖院四載而內外一新，實
J40nB494_p0604a19║藉佛力冥庇，況去冬得　聖駕親臨，不可不謂之一
J40nB494_p0604a20║大奇遇。記得十八年冬寓舒山荒院，聞天寧有意請
J40nB494_p0604a21║我，私念任大責重，非綿力所能支持。是夜夢先老人
J40nB494_p0604a22║慰我曰：「果能此道也。」遂覺，不勝感泣，心知此語乃中
J40nB494_p0604a23║庸上者，但前後句義生疏，不復記得。侵晨即過大義
J40nB494_p0604a24║書記寮索觀，方知下二句為「雖愚必明，雖柔必強」也。
J40nB494_p0604a25║今天寧一旦改觀，豈非先老人之靈也耶？吾弟有可
J40nB494_p0604a26║造之資，兼有可為之品，但器量不大，識見不高，只此
J40nB494_p0604a27║兩端，未免貽我憂也。七月望後，有維揚之行，不特專
J40nB494_p0604a28║為龍華之舉，記得今春力辭天寧，諸護法曰：「天寧我
J40nB494_p0604a29║等不敢屈留，但敕建之疏、蕭閒之扁，是和尚分上事，
J40nB494_p0604a30║尚未完成，這關係我輩不敢當，要和尚自處。」以此一
J40nB494_p0604b01║節，遂鈍置至今，然遲不過明春了此案也。六月下梢，
J40nB494_p0604b02║準定接弟來三峰，有要緊話與弟商酌，然非筆舌可
J40nB494_p0604b03║能盡者。痛念法道凌夷，師門寥落，我輩受佛祖師友
J40nB494_p0604b04║蔭庇，乃有今日，若一味坐享安樂，置道法于不問，此
J40nB494_p0604b05║韓昌黎所謂食其祿而怠其事，必有天殃。我輩聞此，
J40nB494_p0604b06║寧不惕然生警乎？佳什法語，俱讀過一遍，遲遲寄來，
J40nB494_p0604b07║餘望磨勵道骨，鼓勇前來，以副我望是禱。
J40nB494_p0604b08║與華山僧老和尚
J40nB494_p0604b09║年餘不奉塵誨，仰慕之懷有如山積，妄意舟過吳門，
J40nB494_p0604b10║庶得一覲毫相。又念華座逼近祖山，盡力道不得箇
J40nB494_p0604b11║入門句子，由此一端，並和尚處亦缺接足修敬之禮
J40nB494_p0604b12║也。非恃平日知愛，敢露此窮乞相哉？三峰之行，出於
J40nB494_p0604b13║意想所不到。春初接虞山書，見其誠懇篤摯，遂勉赴
J40nB494_p0604b14║金地之招，然實不知有仁和尚事也。比時若知之，必
J40nB494_p0604b15║決意前來，以妨賢路，在世俗君子尚不忍為，況吾輩
J40nB494_p0604b16║同源共本者乎？且仁和尚與思昔曾同入先靈隱之
J40nB494_p0604b17║室，素稱相好，今以一院之故，便紊尊卑之分，真非人
J40nB494_p0604b18║也。入院後，始聞舊住僧一言之，猶未獲其詳，及西堂
J40nB494_p0604b19║法兄招赴瞿府齋，始悉其巔末，遂不覺仰天歎而俯
J40nB494_p0604b20║地慚也。乃以三峰之故，帶累和尚受如許波吒，人非
J40nB494_p0604b21║木石，情何以堪？前讀手訓，曾未一言及，足見和尚天
J40nB494_p0604b22║高地厚之量，俾思心形俱服，舉世踞曲彔者能體此
J40nB494_p0604b23║心，何患乎親親之道不復見於今日？前承慈愛，非筆
J40nB494_p0604b24║舌所能鳴謝，以托缽城中，遲于遣候，日下方始還山，
J40nB494_p0604b25║薄具香資，侑以麤物八種，敬專兩禪代伸九叩。目前
J40nB494_p0604b26║以天寧破絮，力辭不脫，不無反顧憂，俟秋後去維揚
J40nB494_p0604b27║了此公案，定當躬叩方丈，以圖懺罪也。山中蒙慈庇，
J40nB494_p0604b28║人事麤畢，人情麤安，但不肖思以積勞之軀，日來善
J40nB494_p0604b29║病，總之薄福德人遭際如是如是，無足為和尚道者，
J40nB494_p0604b30║惟願和尚順時頤養，以為宗屬主盟，是所切禱，餘不
J40nB494_p0604c01║贅。
J40nB494_p0604c02║與香水和尚
J40nB494_p0604c03║法華會上佛囑累諸大菩薩忍苦弘經，其言深而其
J40nB494_p0604c04║慮切，今人只作尋常文字念過，此法道之所以凌夷
J40nB494_p0604c05║也。歎我輩不獲生佛法全盛時，與乘願諸老共相砥
J40nB494_p0604c06║勵，亦一大不幸，苟非骨性堅剛、志力廣大，欲冀不隨
J40nB494_p0604c07║世波靡，庸可得乎？是故嘗對室中諸子曰：「我輩如逆
J40nB494_p0604c08║浪撐舟，稍涉遲疑即下流矣。」所以自慶雲風波摧拉
J40nB494_p0604c09║而後，曾無一念退墮，併無一毫怨尤，刻刻以佛祖老
J40nB494_p0604c10║和尚天大法門叢林為念。今叢林雖成，而法門尚未
J40nB494_p0604c11║遂志，總之以得人為難耳。日望同門中有擎頭帶角
J40nB494_p0604c12║之士挺出，茲時說三峰負累可以弛擔，猶是私意。老
J40nB494_p0604c13║法弟試看當今碁布名山、稱知識者，誠實有幾足當
J40nB494_p0604c14║吾輩一豎點首哉？所以古人願得有手眼宗師三百
J40nB494_p0604c15║六十員布滿天下，始稱快意，使其睹目今法席荒寒
J40nB494_p0604c16║之狀，又不知發何等慨嘆也。前承專使惠顧，復言中
J40nB494_p0604c17║已披肝瀝膽於專使前矣。所以者何？深念老弟有出
J40nB494_p0604c18║世之具，數年來皆不得其地，今區區一香水，烏足以
J40nB494_p0604c19║展其驥足？古人云：「與其老死於丘壑，不若領眾行道
J40nB494_p0604c20║于叢林。」況年齒正富，正老法弟有為之日，特專知客
J40nB494_p0604c21║挐舟奉接，千祈將香水庶務委之執事，來三峰作十
J40nB494_p0604c22║日快談，一傾積愫。中元後即有揚州之行，想同條共
J40nB494_p0604c23║本者自能念我艱辛，不待再四叮嚀，便拽杖橫趨耳。
J40nB494_p0604c24║近聞維揚境內又遭水患，且四方多事之秋，龍華會
J40nB494_p0604c25║我立意不行，只去憑檀護把天寧有箇下落，我則放
J40nB494_p0604c26║心住三峰也。然猶有許多心腹不可以形之紙筆，非
J40nB494_p0604c27║面傾不可，惟弟諒我苦心，相見匪遙，茲不多贅。
J40nB494_p0604c28║與馬魯士郡丞
J40nB494_p0604c29║護法佛法中人，當王事靡盬之際，猶諄諄以箇事是，
J40nB494_p0604c30║究非靈根宿植，曷克臻此？舟中承諭：此事見得分明，
J40nB494_p0605a01║只臨機吐不出。此無他，見所礙耳。不見《圓覺經》云：「理
J40nB494_p0605a02║礙正知見。」所謂正知見者，即吾人知冷知熱，毫不作
J40nB494_p0605a03║意者是。古德向那邊透過，卻來這邊行履，見山是山、
J40nB494_p0605a04║見水是水，狹路相逢，設有人問著，只拈出箇日用平
J40nB494_p0605a05║常底與之酬唱，正南泉所云平常心是道者是也。趙
J40nB494_p0605a06║州了此一生平應機，不是鎮州蘿蔔，便是青州布衫，
J40nB494_p0605a07║或教喫茶去、或命洗缽盂，綽綽然有餘裕，豈離日用
J40nB494_p0605a08║應酬外別有所謂道耶？今之禪者見不及此，往往離
J40nB494_p0605a09║波覓水，異見橫生，是以觸途成滯也。護法性與道合，
J40nB494_p0605a10║不愁將來不透頂透底，與昔楊、李諸公並駕爭驅于
J40nB494_p0605a11║千古上下，但請目下將平日見得底、會得底一齊放
J40nB494_p0605a12║下，只於方冊中去不得處盡力參去，久久或摸著古
J40nB494_p0605a13║人鼻孔，這遭任是臨濟、德山到來，亦轉他向背後立，
J40nB494_p0605a14║更慮甚臨機道不出耶？向以宰官目護法，相會時每
J40nB494_p0605a15║每放過，自京口晤對，見途中猶不離看祖錄，且與盧
J40nB494_p0605a16║公互相扣擊，不覺恍然自失。使非受記靈山，何能篤
J40nB494_p0605a17║信吾道若此？敬為前佛後佛稱慶而已。天寧山門承
J40nB494_p0605a18║台護，乃俾匿跡深山之病比丘無反顧憂，此種大德
J40nB494_p0605a19║不當以筆舌鳴謝，惟有心感而已。便中草率，不覺葛
J40nB494_p0605a20║藤，娓娓餘懷，統候面傾，臨書瞻切。
J40nB494_p0605a21║賀上方碩老和尚
J40nB494_p0605a22║靈山言別，雲月各天，雖不獲時挹清光，而高風道範
J40nB494_p0605a23║實在心眼中矣。客秋得信，知和尚卓錫上方，不惟草
J40nB494_p0605a24║木生輝，亦且人天增慶。不肖遠寄荒域，為之躍然。思
J40nB494_p0605a25║向閱廣陵舊誌，深羨上方一剎卓絕前古，加以蜀崗
J40nB494_p0605a26║盤秀、珠泉結靈，信非尋常天壤之所作合。雖晚近凌
J40nB494_p0605a27║夷堂舍鞠為茂草，而勝蹟奇觀儼然猶昔，今得和尚
J40nB494_p0605a28║主之，實地靈有待而興也。思切睹祖風寥落，是處叢
J40nB494_p0605a29║席荒寒，獨靈山剎竿號為極盛。昨拜讀老人全錄，嘆
J40nB494_p0605a30║其法性寬洪，被機廣大，其卷其舒有如雲龍入海，變
J40nB494_p0605b01║化莫測。大哉！真末世光明幢也。但普說中有舉鞠多
J40nB494_p0605b02║公案勵新戒者，何故卻引香嚴為證？思反覆推詳，不
J40nB494_p0605b03║知所以。若以鞠多為未得道者，而商那失擇法之明；
J40nB494_p0605b04║若以香嚴為已得道者，則溈山無知人之鑑。何則？彼
J40nB494_p0605b05║鞠多者，未付法已機用超群，既付法則花曼三尸之
J40nB494_p0605b06║神通妙絕，其不識香乳空注者，豈真然耶？至於香嚴
J40nB494_p0605b07║之問一答十者，不過聰敏記持，而溈山古佛已先為
J40nB494_p0605b08║結案矣。及乎家私籍沒，要他通個祖翁契券，卻又為
J40nB494_p0605b09║地所礙，其搜尋秪對者，豈真不然耶？借使鞠多之證
J40nB494_p0605b10║道不圓，還如香嚴之見道不穩，是豈無說乎？擬思酬
J40nB494_p0605b11║對，早落識情，纔入三昧，即屬變異。一個為所知障，一
J40nB494_p0605b12║個為障所知，兩處較勘，誠有天壤之隔，似不合同例
J40nB494_p0605b13║而語。然蒙者亦固知老人有當斷不斷、不招其亂底
J40nB494_p0605b14║劍在，始末推求，但不知劍鋒所在。和尚法眼洞徹淵
J40nB494_p0605b15║源，特持上告，萬望不吝垂慈，委曲提示，則三千里外
J40nB494_p0605b16║蒙優渥矣。未緣頂禮，殊切翹勤，拙偈山誌，聊當瓣香
J40nB494_p0605b17║之敬，惟為法為人以時珍重不備。
J40nB494_p0605b18║復棲賢石鑑和尚
J40nB494_p0605b19║專使來山，愧無茶點，聊備蒿湯之儀，座下不以褻慢
J40nB494_p0605b20║為愆耶？別來已再月，契闊滋甚，遐想三峽淙淙，與法
J40nB494_p0605b21║音並吼，不禁神開駿躍，第無因飛渡雲峰，一領搖松
J40nB494_p0605b22║握塵之談耳。思樗散無似，客冬於火爐頭吐得不稽
J40nB494_p0605b23║之語數十篇，侍者拾而成帙，實下里巴歌也，奚足以
J40nB494_p0605b24║唐突大方？但辱在法愛，故不避醜拙，敬塵清覽，幸座
J40nB494_p0605b25║下一加意品題，是峻阪鹽車之下而受，非嘗知遇矣。
J40nB494_p0605b26║仲春寒暄不常，惟珍攝不既。
J40nB494_p0605b27║復金蘭日燄大師
J40nB494_p0605b28║思海甸鄙人，十餘載碌碌禪波，而泛識者固多，其知
J40nB494_p0605b29║交極少，蓋以秉性疏慵，不近人情故也。然間遇一二
J40nB494_p0605b30║聲氣相合者，誓當以謙以讓以誠敬事之，而況古貌
J40nB494_p0605c01║古心有若大師者，又肯以世情常套往返屈杖履耶？
J40nB494_p0605c02║唯是薄祐菲躬，濫膺祖胄，雖朝乾夕惕，勉繼先規，而
J40nB494_p0605c03║究竟無補萬一者，多分以障緣重深，獅虫作祟，捫心
J40nB494_p0605c04║清夜，情何以堪？雖曰魔種孽族，在聖世亦有所不免，
J40nB494_p0605c05║第末流無識，專以成敗毀譽比量吾人，此昔人所以
J40nB494_p0605c06║稱天下得一人知己不恨也。頃接來教，感愧殊深，何
J40nB494_p0605c07║至人之舉止珍重也如此？何謙光遇物也又如此？藉
J40nB494_p0605c08║手奉復，遲當踵金蘭而聆教也。
J40nB494_p0605c09║
J40nB494_p0605c10║雨山和尚語錄卷第十八（終）