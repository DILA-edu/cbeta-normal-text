K35n1259_p0833c01║御製秘藏詮卷第三　　　　　　　車
K35n1259_p0833c02║論教還歸一（瑜伽論云究暢真宗曰論五乘三藏謂教會權入實名還
K35n1259_p0833c03║歸一法華經云十方佛土中唯有一乘法）。如來法自通（仰惟物物無礙
K35n1259_p0833c04║法法皆通自捨如來孰能洞曉法華經云唯佛究盡諸法實相）。真心無出沒
K35n1259_p0833c05║（光玄集云用而常寂假曰真心寂而常用強名出沒二相雙泯方契如如）。丈六儼
K35n1259_p0833c06║金容（唯識論云化身有三丈六金容即其一也儼花座而不動應沙界以無遺華嚴
K35n1259_p0833c07║經云隨緣赴感靡不周）。
K35n1259_p0833c08║去者依諸法（楞嚴經云捨生趣生名為去者五蘊成身言依諸法唯識
K35n1259_p0833c09║論云前異熟既盡復生餘異熟）。來時應亦同（了悟菩提非來去相時莭
K35n1259_p0833c10║不異應用皆同楞嚴經云從無始來循諸色聲逐諸生滅由是生生雜染流轉）。未將
K35n1259_p0833c11║虛種𪫬（人天種𪫬因果虛踈誠勿將心戀之適意法華經云三界無安猶如火宅）。
K35n1259_p0833c12║妄想在其中（五蘊妄想其𪫬本空證空即實實在安中般若經云五蘊
K35n1259_p0833c13║即空空即五蘊）。
K35n1259_p0833c14║住為如來意（慈恩䟽云智證安處目之為住慈心念物名如來意涅槃
K35n1259_p0833c15║經云如來欲令一切眾生與我皆同安住秘密藏中）。無機不可宗（是知心𢍆
K35n1259_p0833c16║真源情忘機巧宗風不立言象無依法華經云諸法寂滅相不可以言宣）。涅槃本
K35n1259_p0833c17║寂靜（玄贊䟽云障盡智圓證窮法界謂之涅槃唯識論云有餘無餘自𪫬無住通真
K35n1259_p0833c18║離垢名本寂靜）。少剩更何容（楞嚴䟽云寂照無涯虛含罔極在因不滅
K35n1259_p0833c19║至果無增既亡少剩之蹤何有洪纖之納）。
K35n1259_p0833c20║捨業離諸緣（捨三界業離諸苦緣依妙行門趣安樂果法華經云我令
K35n1259_p0833c21║脫苦縛建得涅槃者）。無眀如指掌（染法之本無明為先作用資多猶如
K35n1259_p0834a01║指掌唯識論云無明力增通相應不共為諸惑所依）。寂然聖道通（杲日
K35n1259_p0834a02║初昇重昏自謝聖道纔起真見斯通慈恩䟽云心澄妙理故曰寂然）。運化谷
K35n1259_p0834a03║聲響（神化運生感應如響故慈恩䟽云亦猶聲傳萬谷月應千池等也）。
K35n1259_p0834a04║慈心初竪拂（慈心接物託事標真警駭群情假之竪拂欲明心境俱真同歸
K35n1259_p0834a05║實際楞嚴經云比見及緣元是菩提妙淨明體）。賢者可明宗（眾善飾身
K35n1259_p0834a06║謂之賢者內心照解自可明宗阿難偈云銷我億劫顛倒想不歷僧祇獲法身）。非法
K35n1259_p0834a07║與禪定（至理論云迷之則事事乖真俱成非法悟之則物物妙用悉是禪那）。不
K35n1259_p0834a08║解莫通風（理本顯然解非𢍆道𪫬廓徹實事無不通法華經云通達無量義）。
K35n1259_p0834a09║悲觀塵沙種（慜物情厚名悲俯視勞生曰觀𪫬識清淨法演恒沙
K35n1259_p0834a10║法華經云種類若干名色各異）。誰眀果有功（慈恩䟽云至極之果妙德
K35n1259_p0834a11║無邊苟非調御垂功眾生誰能明見）。不湏心隔障（一念妄心昬迷法界
K35n1259_p0834a12║剎那真境隨處無為楞嚴經云若悟菩提則妙圓明本無所礙）。十地盡因
K35n1259_p0834a13║通（唯識論云一懽喜地二離垢地乃至十法雲地等皆對望極果通彰因号）。
K35n1259_p0834a14║譬喻法皆真（法華經說七種譬喻為治七類眾生煩惱之病隨應得益
K35n1259_p0834a15║法喻皆真）。群生出愛津（群生之類沉溺愛河知法真源離諸欲染法華
K35n1259_p0834a16║經云若滅貪欲無所依上）。威儀呈八萬（從因至果積德無邊雖舉八萬
K35n1259_p0834a17║威儀曷若四事供養法華經云如是等施求無上道）。境物不因循（法華會說
K35n1259_p0834a18║權實真宗對三根心名為境物尒時悟者記當成佛故知不是因循之事）。
K35n1259_p0834a19║𪫬善通三界（唯識論云一自𪫬善二相應善三等起善四勝義善隨應
K35n1259_p0834a20║貫通欲等三界）。分眀戒定旨（遺教經云依因此戒故得生諸禪定及滅
K35n1259_p0834a21║苦智慧成定之旨教證分眀）。要知法智身（意顯清淨真如名法㝡勝
K35n1259_p0834a22║妙慧為智無漏五蘊曰身既善了知要在修證）。真𪫬本如是（湛湛
K35n1259_p0834b01║真𪫬本無生滅能施妙用於法何窮法華經云如是大果報種種𪫬相義）。
K35n1259_p0834b02║喻法龍華日（龍華勝會說法度人理如一雨能滋𪫬喻三草蒙潤法華
K35n1259_p0834b03║會說一雨普潤三草別故）。從茲妙道臻（妙理昭昭真源湛湛利資萬法
K35n1259_p0834b04║德被群生法華經云從是已後諸聲聞眾無量無邊）。如來雖不說（般若
K35n1259_p0834b05║經云如來無所說維摩經云夫說法者無說無示其聽法者無得無聞）。迦葉悟
K35n1259_p0834b06║空真（迦葉波則大富長者之子捨大財位𪫬好出家悟一切法皆悉空寂）。
K35n1259_p0834b07║圓淨如眀月（萬德咸備眾垢都寂如月朗照不非淨穢法華經云眾星之中
K35n1259_p0834b08║月為第一）。心傳五印文（如來大悲慜物之心調伏眾生現身說法文傳五印
K35n1259_p0834b09║理徧十方法華經云我等於如來滅後無非往返十方世界能令眾生書寫此經）。殊
K35n1259_p0834b10║途雖渺邈（楞伽經說五乘之人性法非異修發殊途唯佛所知餘不自測）。
K35n1259_p0834b11║一理妙中分（法華經云於一乘道分別說三名妙中分我此九部法入大乘
K35n1259_p0834b12║為本即同歸一理也）。
K35n1259_p0834b13║滿願生兜率（法華經云即往往率天上弥勒菩薩所有三十二相大菩
K35n1259_p0834b14║薩眾而於中生即滿願也）。區分秘藏文（安布靈文區分真趣甚深旨奧
K35n1259_p0834b15║秘藏為名法華經云一切諸佛秘藏之法）。大悲慈忍力（俯觀垂救故曰大悲
K35n1259_p0834b16║仁惠寬恕名為慈忍法華經無大慈悲為室柔和忍辱衣）。萬劫接迷群
K35n1259_p0834b17║（如世尊言我於塵點劫前久已成佛自從是來徧十方界誘接群迷）。
K35n1259_p0834b18║相好是端嚴（法華經云金色三十二八十種妙好玄贊䟽云形骸相好
K35n1259_p0834b19║端嚴其身等也）。觀音行妙旨（慈恩䟽云略言觀音正云觀自在諸三業歸依
K35n1259_p0834b20║必六通垂化攝利難思行妙旨也）。優曇浩徧知（梵語優曇華言瑞應
K35n1259_p0834b21║深遠難涯浩渺之事唯佛徧知矣法華經云譬如優曇花一切皆愛樂天人所希有時時
K35n1259_p0834b22║乃一出）。生滅依真理（遷流造作名為生滅凝流不變即是真理真理為依
K35n1259_p0834c01║起生滅也）。
K35n1259_p0834c02║功滿聞知識（如來功行徧滿大千不知能知不識能識般若論云般若無知
K35n1259_p0834c03║無所不知）。身貧道不貧（心明妙法於道不貧如來法身報化無礙證道
K35n1259_p0834c04║謌云貧則身常披縷褐道則心藏無價珍）。豈將容易得（佛言我於無量
K35n1259_p0834c05║阿僧祇劫修習是難得阿耨多羅三藐三菩提法豈容易得）。邪法妄名
K35n1259_p0834c06║親（九十五種異見之徒教立邪宗心行理外如來導利方便妄親）。
K35n1259_p0834c07║德道成朝夕（唯識論云謂斷德智德恩德道因也由萬行因成三德果）。
K35n1259_p0834c08║昬迷為假因（無明昬暗迷失正因不了真諦謂假為實法華經云非我
K35n1259_p0834c09║僧力得物之處不如往至貧里等也）。靈源如不動（百川歸海萬法會宗
K35n1259_p0834c10║獨耀靈源廓然不動楞嚴經云妙湛緫持不動尊也）。方悟本來真（悟則
K35n1259_p0834c11║通真迷則虛妄本來如是不假尋求法華經云安住實智中）。
K35n1259_p0834c12║利𪫬本眀了（妙用靈眀能通權實𪫬有利鈍法無去來真境現前故悉明了
K35n1259_p0834c13║法華經云若有利根智慧明了等也）。是非多不勻（不了明暗誰達是非明暗
K35n1259_p0834c14║自殊是非各異即顯剋己利他譽增稱是唯識論云徇自名利不耐他榮曰非）。未
K35n1259_p0834c15║能窮二法（一心常寂二法本空日用全真豈能窮計法華經云我無貪著亦無
K35n1259_p0834c16║限礙恒為一切平等說法）。終䧟向沉淪（慈恩䟽云是非風起業道隨生既而
K35n1259_p0834c17║久處沉淪向去終祈解脫）。
K35n1259_p0834c18║心達自區分（能了萬法歸趣一源達雖在心心能妙用上中下法皆悉區分
K35n1259_p0834c19║佛言自𪫬清淨心亦名無師智）。真修無彼此（法華經云汝等所行是菩
K35n1259_p0834c20║薩道漸漸修學悉當成佛故無彼此）。始終了信心（仁王經說信為善心之始
K35n1259_p0834c21║終成妙覺唯識論云此即無漏界不思議善常）。應審信心是（應當審諦
K35n1259_p0834c22║觀察信心是眾德之本故慈恩䟽云信能何至德之嘉依等）。
K35n1259_p0835a01║益認阿含果（聊舉阿含以明四諦將此法用利益眾生法華經云謂是
K35n1259_p0835a02║苦是苦集是苦滅是苦滅道）。休論舊與新（是執皆除無疑不遣二心
K35n1259_p0835a03║俱泯一法自圓法華經云佛於大眾中說我當作佛疑悔悉已除）。見時如妄
K35n1259_p0835a04║眼（徧計妄情封著我法猶如病眼自見空花掌珍論云無為無有實不起似空花）。此
K35n1259_p0835a05║事不為真（法華經說羊鹿非真化城不實故言此事不為真也）。
K35n1259_p0835a06║故知心與𪫬（洞明幽旨心與𪫬通心性還源了無所得賢護經云諸法不真
K35n1259_p0835a07║思想緣起所思既滅能想亦空）。二法不能真（維摩詰云假智言說名為二法
K35n1259_p0835a08║法性真如名曰不二言智俱遣方能𢍆真頌云人空法亦空）。一證金剛體
K35n1259_p0835a09║（金剛堅固不生不滅一悟永悟無復流轉始得成金終不作鑛經云如鑄金像不動不搖）。
K35n1259_p0835a10║終無染垢塵（大般若經云如來化身塵垢水等皆所不染法華經云微
K35n1259_p0835a11║妙淨法身具相三十二等也）。
K35n1259_p0835a12║顯法云何是（華嚴經等為第三時顯了說有有依他圓成亦顯了說有有依他圓成亦顯了說空
K35n1259_p0835a13║空所執𪫬）。徒經秋與春（人迷至理徒歷嵗華動合真宗流傳妙道法華
K35n1259_p0835a14║經云一月四月乃至一嵗諸所說法皆與實相不相違者）。山川雖變異
K35n1259_p0835a15║（劫空刧壞真法顯然菩提妙明無有變異法華經云眾生見刧盡大火所燒時我此土安
K35n1259_p0835a16║隱天人常充滿）。至理盡還淳（淳源一味真䡄還同理盡玄猷人歸至道
K35n1259_p0835a17║法華經云自證無上道大乘平等法）。
K35n1259_p0835a18║識上達空玄（無漏識智上達真空玄妙之原莫過此理法華經云深達
K35n1259_p0835a19║實相即其意也）。無心真妙旨（無為真心運用恒寂智證𡨋合妙絕思議法華
K35n1259_p0835a20║經云觀一切法空無所有性等）。其如有暗明（聖鑒俯觀迷悟不等盈虧
K35n1259_p0835a21║中昃真際咸同佛言一切法亦如也眾聖賢亦如也至於弥勒亦如也）。悟即聞
K35n1259_p0835a22║斯理（依教解理智證法身二悟昭然堪聞斯理法華經云若有聞法者無一不成佛）。
K35n1259_p0835b01║攝𪫬亦成難（緣生幻法本體皆真智鑒虛眀成難攝𪫬楞嚴經云當處
K35n1259_p0835b02║出生隨處而滅）。菩提道自安（菩提淨智內覺自安遊履怡神故云道矣
K35n1259_p0835b03║唯識論云安樂解脫身）。真源雖可寂（真源湛寂智證恒如量廓太虛
K35n1259_p0835b04║體含真際維摩經云法常寂然故）。世法自凋殘（世法謂世間有為萬
K35n1259_p0835b05║法自淍殘者暫時滋茂終見衰朽法華經云世皆不牢固如水沫泡𦦨）。
K35n1259_p0835b06║受想沉幽谷（受想五蘊中二蘊受想以領納想像為義未登正覺沉於
K35n1259_p0835b07║無眀迷暗𪫬中如沉幽谷般若經云無色無受想）。春秋任往還（春者
K35n1259_p0835b08║生秋者謝未成佛前輪流三界任往還也證真理後無來去相維摩經云法無去來常不
K35n1259_p0835b09║住故）。細推非五眼（細推謂子細推度唯佛世尊方具五眼能知一切生善趣
K35n1259_p0835b10║𢙣趣金剛經頌云佛眼如千日照耀體還同）。惆悵自多端（惆悵者嗟
K35n1259_p0835b11║慜義慜諸有情沉淪二十五有之中自多端也瑜伽論云四域四𢙣趣等）。
K35n1259_p0835b12║化喻豈盤桓（本無今有名化喻者譬喻也豈盤桓者不著空教不著有
K35n1259_p0835b13║教不住中道金剛經頌云中流仍被溺誰論在二邊）。還憑智者觀（還憑
K35n1259_p0835b14║者仗託之意智者觀即佛世尊具一切智觀其根𪫬而度脫之或為說法或現神通也）。
K35n1259_p0835b15║一心非妄說（不住前境名為一心非妄說者謂佛世尊於無量劫未曾妄語
K35n1259_p0835b16║金剛經云如來是真語者）。覺海浪澷澷（覺海者菩提智海也而能
K35n1259_p0835b17║出生諸佛無漏善法浪澷澷者本𪫬空寂金光明經云智慧大海瀰滿三界）。
K35n1259_p0835b18║情樂欲於心（情者六情樂謂喜樂欲以希望為義謂諸有情無始已來
K35n1259_p0835b19║縱放六情心多緣慮維摩經云心垢故眾生垢）。他緣生表裏（對自名他
K35n1259_p0835b20║緣者攀緣外則五塵境界為表內則眼等五根為裏若能了悟色聲等五塵不生悟真空
K35n1259_p0835b21║也）。寒暄與盛衰（謂諸眾生於此幻身常被生住異滅四相所遷如寒
K35n1259_p0835b22║暄盛衰維摩經云此可患猒當樂佛身）。苦海無窮水（苦謂三苦八苦
K35n1259_p0835c01║如海無窮漂沒也仁王經云長別三界苦輪海）。
K35n1259_p0835c02║俗士求諸法（法本寂然非求取捨𪫬元不異豈揀緇俗金剛經云法尚應捨
K35n1259_p0835c03║何況非法）。迷情去不還（妄心求法迷背圓常何殊渴鹿奔陽虛受疲困
K35n1259_p0835c04║楞嚴經云念念生滅遺失真𪫬即去不還也）。惡風吹妄筏（一念妄興
K35n1259_p0835c05║如風鼓擊不能曉悟當體寂然萬行經云一念違如覺勞相現）。失却鷲峯
K35n1259_p0835c06║山（法華經云常在靈鷲山及餘諸住處悟即心心是佛迷時物物皆差不唯棄失鷲峯
K35n1259_p0835c07║抑乃違背𪫬海）。
K35n1259_p0835c08║報果善心攀（報有惣報別報果者因中以勝善心修有相因感有相果
K35n1259_p0835c09║修無相因招無相果法華經云善惡業緣受報好醜）。森羅萬象間
K35n1259_p0835c10║（天象地形皆属世間虛幻之相然知懸遠難礙行因定感於果楞嚴經云萬物象前剖出
K35n1259_p0835c11║精見）。不勞心與智（豈假心所測度何煩智解尋求法華經云是法非思
K35n1259_p0835c12║量分別之所能解）。道法亦如閑（道謂佛及菩薩所行之境法即教理
K35n1259_p0835c13║行果八地已去無功用位直趣菩提亦如閑也維摩經云寂寞無言無說）。
K35n1259_p0835c14║應現非今日（應機現身也應現多種且約丈六化身為二乘凡夫說法非今
K35n1259_p0835c15║日者世尊於三無數刧修六度萬行）。精窮六識閑（精窮者證悟也至佛
K35n1259_p0835c16║果位轉前五識為成所作智轉第六識為妙觀察智斷惑證智如閑也維摩經云法過眼
K35n1259_p0835c17║耳等）。種麻不生麦（此明因果不相違或種善因即招善果種麻不生麦
K35n1259_p0835c18║之諭也瑜伽論云因果相當名之為處）。善願離人間（佛於因中發四誓願
K35n1259_p0835c19║乃至無上菩提誓願成已證菩提離人間也法華經云如來已離三界）。
K35n1259_p0835c20║欲達本宗枝（欲達者將究也本宗枝者即真如至理萬法皆依真如建
K35n1259_p0835c21║立法華經云純有貞實）。深心不暫止（深心者澄神也不暫止者證理之常
K35n1259_p0835c22║用法華經云施功不已）。無情法甚眀（無情者即清淨真如若真如有
K35n1259_p0836a01║情屬三界拘繫法甚明者即自身中真𪫬朗然晃耀楞嚴經云本覺妙眀）。顛倒何
K35n1259_p0836a02║為是（顛倒者業惑縈纏煩惱所覆何為是者一切有情莫能覺悟楞嚴經云遺失真
K35n1259_p0836a03║𪫬顛倒行來）。
K35n1259_p0836a04║成就皆通識（成就者謂世俗諦中所有生成萬法也皆通識者惣屬第
K35n1259_p0836a05║八識所變唯識論云彼依識所變此能變唯三）。迷途離苦艱（迷途者違
K35n1259_p0836a06║八正道離苦艱者順三惡道不修勝善求離苦果實艱辛也法華經云勤力求索甚大艱
K35n1259_p0836a07║難）。論情多障礙（論情者思忖之義多障礙者住諸境界名障迷彼法
K35n1259_p0836a08║塵名礙楞嚴經云覺身為礙銷礙入空）。𪫬相不妨難（𪫬者真如妙𪫬
K35n1259_p0836a09║相乃妄幻緣生迷之動念艱難悟即息心寂靜維摩經云一切眾生即菩提相）。
K35n1259_p0836a10║就利因眀果（利有二種自利二乘利他菩薩因眀果者自利因感聲聞
K35n1259_p0836a11║果利他因感佛果金剛經頌云因深果亦深）。相隨自往還（相隨者因
K35n1259_p0836a12║即種子在第八識含藏如影隨形自往還者三界轉轉因緣和合生起現行楞嚴經云因
K35n1259_p0836a13║緣相續無有休息）。沉吟無問處（沉吟者靜思此種子眠伏藏識絕有
K35n1259_p0836a14║體相實無問處也法華經云今當問誰）。宴坐有無間（宴坐即收心𣫍
K35n1259_p0836a15║念若住不空即有住空属無不拘有無中間維摩經云如是坐者佛所印可）。
K35n1259_p0836a16║觀處心無著（觀處者謂五蘊十二處心無著者無妄想也楞嚴經云一
K35n1259_p0836a17║切無著名之為心）。緣情不可攀（緣情者凝慮也不可攀者察所觀境
K35n1259_p0836a18║杳無自𪫬維摩經云若無所得則無攀緣）。眀文聖中境（明文者世尊所
K35n1259_p0836a19║說修多羅藏等聖中境者廣說諸佛無漏妙境華嚴經云入不思議解脫境界）。清淨
K35n1259_p0836a20║不相關（清淨者無染污也不相關者於三界中了無拘繫楞嚴經云如耳與眀了
K35n1259_p0836a21║不相觸）。
K35n1259_p0836a22║求法有無形（求法者求出世妙法有無形者世尊初說有教次說空教
K35n1259_p0836b01║俱𢍆根理了無形相金剛經頌云勿著有無聲）。貪嗔五惡起（貪嗔者根
K35n1259_p0836b02║本煩惱二法也五惡起者貪嗔纔起便招五趣苦果法華經云五眾之生滅）。玄微
K35n1259_p0836b03║本妙因（玄微者謂佛所說無漏勝法本妙因者遠登佛果近感人天可愛異熟法
K35n1259_p0836b04║華經云甚深微妙法）。妄相宗何旨（妄即虛妄相者幻相宗何旨者徧計
K35n1259_p0836b05║𪫬上假有施設無實旨趣圓覺經云除彼我人一切諸相）。
K35n1259_p0836b06║悟法同心合（悟則證理法自同途妙道湛然心符冥𢍆楞嚴經云由心滅故
K35n1259_p0836b07║種種法滅由心生故種種法生）。俱通𪫬海間（菩提真𪫬喻海無邊法心
K35n1259_p0836b08║合同混然一味華嚴經云能入如是智慧大海）。眾生如不妄（眾緣和合
K35n1259_p0836b09║難契玄機去妄明真自通了義維摩經云一切眾生皆如也眾聖賢亦如也至於弥勒亦
K35n1259_p0836b10║如也）。疑網脫幽關（既除分別永息妄源證本圓成頓超聖果寶積經云若有
K35n1259_p0836b11║乘此乘彼皆當出離）。
K35n1259_p0836b12║有妙清諸界（有妙者眾生本有圓成妙用也清諸界者悟真理後能清
K35n1259_p0836b13║十八界或三界煩惱楞嚴經云十方國土皎然清淨）。無緣顛倒疑（無緣
K35n1259_p0836b14║者因中未種善根也顛倒疑者向有教著空於空教執有妄生分別瑜伽論云於諸諦理
K35n1259_p0836b15║猶豫為𪫬）。一真如法雨（真如無相似法雨徧滿四維佛種萌芽頓漸一真顯
K35n1259_p0836b16║現法華經云以一味雨潤於人華）。普潤更無私（普潤者盡虛空界更無私
K35n1259_p0836b17║者都不分別九有四生並令悟解法華經云乾地普洽藥木並茂）。
K35n1259_p0836b18║情爽非聦利（情既無著頓悟真乘非聦利達證非是非覺知法華經云
K35n1259_p0836b19║聦慧明達善知嶮道通塞之相故離聡利真情自爽）。色空更問誰（自𪫬
K35n1259_p0836b20║本空誰人共覺心心眀了法法皆真法華經云當以問誰誰能荅者）。若窮深
K35n1259_p0836b21║妙理（唯佛真性善誘眾生悟其幽深微妙玄理攝大乘論云㝡勝甚深廣大難可證
K35n1259_p0836b22║得）。方信世傳衣（傳衣付法聖諦流行鷄足山中迦葉親授洎震旦國達磨
K35n1259_p0836c01║西來方信大乘宗旨矣法華經云著如來衣）。
K35n1259_p0836c02║願滿亦非常（願滿者佛因中發四誓願今已滿證得法身凝然常寂非
K35n1259_p0836c03║常之理也報身相續化身不斷常法華經云諸願已具足）。經文隨妙旨
K35n1259_p0836c04║（經文者謂世尊所說十二分教隨妙旨者或權或實等教皆是佛密意妙旨法華經云隨
K35n1259_p0836c05║順眾生說）。唯聞不動尊（唯聞者二慧中一法不動尊者謂自身中妙覺
K35n1259_p0836c06║真𪫬本無變異維摩經云法常住不動）。湛淨達真理（湛淨者澄湛清
K35n1259_p0836c07║淨達真理者都無見聞覺知方達如如真理華嚴經云自在通達一切法輪）。
K35n1259_p0836c08║喜聞開正法（喜聞者忻然聽受也開正法者悟中道妙理有入聖超凡
K35n1259_p0836c09║之用維摩經云執持正法）。對境慧光施（對境者初證真理之時無有少
K35n1259_p0836c10║法慧光施者起無分別智照彼前境一無所有金剛經頌云良為慧光舒）。信受如
K35n1259_p0836c11║常法（信受者志意領納也如常法者謂行住坐臥常能利益一切有情法華經云信
K35n1259_p0836c12║解如來誠諦之語）。當逢一聖知（當逢者自悟也一聖知者一𠛴那無漏智
K35n1259_p0836c13║若起能滅無邊煩惱法華經云唯我一人能為救護）。
K35n1259_p0836c14║有𪫬韜三昧（有𪫬者於真理中若覺真𪫬有所得時遮藏勝定令不顯
K35n1259_p0836c15║現諸法無行經云三昧不現前）。終成覺道遟（若不識知一真圓滿縱汝
K35n1259_p0836c16║歷生盡其眀辯終不能得無上菩提法華經云去佛道甚遠）。迷人不自信
K35n1259_p0836c17║（迷人者背正見路入邪惡途不自信知圓明法性法華經云迷惑不信受）。業種䧟
K35n1259_p0836c18║阿鼻（業種者十不善業謂身三口四意三也種子生起現行此廕纔滅便䧟阿鼻法
K35n1259_p0836c19║華經云入阿鼻獄）。
K35n1259_p0836c20║取捨情何極（取即忘生趣向捨即斷絕尋求真理本自凝然情念一何
K35n1259_p0836c21║極至淨名經云法無取捨離覺觀故）。不曾拘是非（不曾者本來圓靜絕
K35n1259_p0836c22║有瑕玼豈立是非寧拘取捨楞嚴經云以是俱非世出世故）。人心多不定
K35n1259_p0837a01║（人心者惣標凡位不定者未證聖流逐觀情生隨緣念變即不定也維摩經云幻無定相）。
K35n1259_p0837a02║正法勿相疑（正法直指一性無二無差圓滿湛然勿勞疑念法華經云勿於
K35n1259_p0837a03║此生疑）。
K35n1259_p0837a04║安樂靜皆空（唯佛位中得名安樂靜皆空者至金剛無間解脫道中了
K35n1259_p0837a05║無邊法寂無所有般若經云勝義有為空）。斯言深妙理（斯言者指前安
K35n1259_p0837a06║樂之理理體幽深絕異色塵故彰微妙法華經云言此經深妙千萬劫難遇）。諸非
K35n1259_p0837a07║是惡緣（諸非者一切不善惡緣者煩惱迷情潛伏藏識之中沒溺三塗之內
K35n1259_p0837a08║法華經云惡業因緣故）。去住無涯矣（去者滅也住者生也若不捨惡
K35n1259_p0837a09║緣不修善品往還無有涯際唯識論云此異熟既盡復坐餘異熟）。
K35n1259_p0837a10║捨離袪煩惱（維摩經云煩惱是道塲知如實故煩惱擾亂覆真淨心觀
K35n1259_p0837a11║彼𪫬空如實平等種現俱亡名捨離也）。迷情自不知（真智不現迷惑
K35n1259_p0837a12║相仍達妄朋真自然玄𢍆楞嚴經云皆由不了常住真心）。梵經西域旨
K35n1259_p0837a13║（傳貝多文届震旦國達無漏智了大空心非東非西法原密會楞嚴經云空𪫬圓滿寧有
K35n1259_p0837a14║方所）。真悟破邪疑（不思議經云心𪫬自常淨彼中無垢結既真悟達不
K35n1259_p0837a15║正猶豫一切障染更何所有）。
K35n1259_p0837a16║修進成何法（獲證法界真如實理具行六度成就圓滿大品經云為得
K35n1259_p0837a17║諸法實相修行六度）。開張百萬機（本智證眀隨緣任運靈機萬用舒卷
K35n1259_p0837a18║皆真維摩經云無畏力菩薩一時能盡現）。不能心縱逸（於法無情誰能徧計
K35n1259_p0837a19║心無所住縱逸何居維摩經云而化眾生觀於寂滅）。真偽妙相依（二智
K35n1259_p0837a20║俱起觀空著有達真偽𪫬空有何依華嚴經法界觀云理事無礙法界）。
K35n1259_p0837a21║道隱人天上（道晦人天真風不𥪰悟有頓漸始證無為維摩經云天人得道
K35n1259_p0837a22║此為證）。逢緣經是師（大乘經義於法何詮悟理忘言自眀師範涅槃
K35n1259_p0837b01║經云諸佛所師所謂法也）。五陰空寂靜（五陰本空自無質礙無眀覆蔽
K35n1259_p0837b02║不顯法身真理現前永得清淨維摩經云𪫬即是空）。觀聖復何疑（五眼
K35n1259_p0837b03║所觀非無妙慧證大圓智更著何疑維摩經云眾聖賢亦如也）。
K35n1259_p0837b04║樂哉諸聖賢（樂道恬然諸聖不別殊途共轍本無生滅唯識論云初獲
K35n1259_p0837b05║聖𪫬具證二空能益自他生大懽喜）。人世多憂喜（凡情計執諸緣交㕘
K35n1259_p0837b06║憂喜都捐是非何礙圓覺經云我身本不有憎愛何由生）。能解作無心
K35n1259_p0837b07║（體解真空心行處滅非動非靜情與無情自𢍆玄機誰能運用起信論云若離於念是名
K35n1259_p0837b08║得入）。欻然千萬里（倐忽之間已涉真道十方世界玄悟亦然楞嚴經云
K35n1259_p0837b09║清淨本然周徧法界）。
K35n1259_p0837b10║福徧薩訶世（於薩訶世植無礙福達理殊勝周徧此界法華經云如虛
K35n1259_p0837b11║空無邊其福亦如是）。非心妄豈知（情計妄心轉生分別豈可能知無相
K35n1259_p0837b12║真理維摩經云法不可見聞覺知）。不迷真與相（真空妙有本自如然
K35n1259_p0837b13║不著有空是為解了唯識論云不妄不愚一切境相於真不愚於俗不迷）。賢聖
K35n1259_p0837b14║盡如斯（聖人達理遠離執迷上士亡情與物無𥪰行願經云文殊師利勇猛智普
K35n1259_p0837b15║賢慧行亦復然）。
K35n1259_p0837b16║業境是兼非（妄心俱起境象摐然於法無心山河自泯維摩經云善𢙣
K35n1259_p0837b17║之業亦不亡）。真常世所為（真界寂寂非世所為玄境𡨋𡨋非心所逐
K35n1259_p0837b18║楞嚴經云見緣元是妙淨明體）。福因知厚薄（如來不以福因而成正覺
K35n1259_p0837b19║不以修證而達妙眀荷護佛法亦非深厚十輪經云珍寶施佛僧彼所獲福聚不如護佛
K35n1259_p0837b20║法）。善惡不相離（善惡同源起念息念不起不息諸聖本然維摩經云
K35n1259_p0837b21║若達罪𪫬則與福無異）。
K35n1259_p0837b22║違行失真機（行解相違頓失本智不起妄念自𢍆玄機圓覺經云一切
K35n1259_p0837c01║眾生於無生中妄見生滅）。何人悟達之（迷真逐妄自處輪廻著相追求何能
K35n1259_p0837c02║達悟維摩經云若隨相識是則求相）。發心多願足（若欲證悟不假希求
K35n1259_p0837c03║願亦非心自能圓滿維摩經云大願成就）。終會法王師（行願相符方圓
K35n1259_p0837c04║正覺於心自在玄契法王法華經云我為法王故現世間）。
K35n1259_p0837c05║戒法諭諸因（如來垂戒普利大千一法融通諸因泯寂非因緣故而能
K35n1259_p0837c06║善諭眾生法句經云戒𪫬如虛空可謂真持戒）。緣從何舉止（緣隨心故
K35n1259_p0837c07║不著於心不起妄情非緣所住中觀論云因緣所生法我說即為空）。色空了
K35n1259_p0837c08║妄心（非色非空非空非色有空起妄有色迷真真妄不興空色寂滅大品經云色即
K35n1259_p0837c09║是空空即是色）。攸久還如是（往來馳逐無有了期不起妄情法本如是
K35n1259_p0837c10║維摩經云心常安住無礙解脫）。
K35n1259_p0837c11║順志常平坦（法無高下真實不虛所行順理無諸諂偽法華經云坦然
K35n1259_p0837c12║快樂無復憂慮）。違相自嶮巇（無心即道非相本真若起妄情如遊邪徑
K35n1259_p0837c13║法華經云入生死嶮道相續苦不斷）。良緣相接引（諸佛以一妙音頓開
K35n1259_p0837c14║方便非因緣故皆達無生法華經云善知識者是大因緣）。無上道心知（無上
K35n1259_p0837c15║菩提非能趣向大圓智鑑無所不知維摩經云菩提心是道塲無錯謬故）。
K35n1259_p0837c16║起信多般願（唯有正信無心思念能成佛道不起異見行願經云若欲
K35n1259_p0837c17║成就此功德門應修十種大願如經具列）。經文好仗依（大乘至教是甚
K35n1259_p0837c18║深義若能體解直悟真空維摩經云若有手得是經典者便為已得法寶之藏）。法輪
K35n1259_p0837c19║常自轉（真空湛寂妙理圓滿諸佛出世法輪常轉行願經云恒轉理趣妙法
K35n1259_p0837c20║輪）。真聖是玄機（深達實相幽鑒萬物玄機寂然戲論永絕唯識論云
K35n1259_p0837c21║唯真聖者自內所證）。
K35n1259_p0838a01║御製秘藏詮卷第三
K35n1259_p0838a02║丙午歲高麗國大藏都監奉
K35n1259_p0838a03║𠡠彫造