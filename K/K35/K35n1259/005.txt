K35n1259_p0843a01║御製秘藏詮卷第五　　　　　　　車
K35n1259_p0843a02║違道如山積（違者背義道者聖道謂染習煩惱相因生起諸業煩惱積
K35n1259_p0843a03║集如山故云如山積也）。迷情去復來（諸有情類躭迷五欲愛取潤緣
K35n1259_p0843a04║生死往來巡環不絕法華經云相續苦不断）。貪財無布施（貪吝財寶不起
K35n1259_p0843a05║施心既闕行檀永墮貧苦法華經云見六道眾生貧窮無福慧）。罪即犯靈
K35n1259_p0843a06║臺（靈臺者心識之異名犯者違犯之義為諸眾生無始已來起惑造罪損壞淨心
K35n1259_p0843a07║故犯靈臺花嚴經云清淨無垢智無壞）。
K35n1259_p0843a08║順則菩提行（隨順眾生是菩提行不居淨土處此穢方隨逐凢夫恩深
K35n1259_p0843a09║難報本行經云自兜率天來降閻浮）。慈悲道眼開（常開道眼指喻群生
K35n1259_p0843a10║興慈運悲三界𢪺苦寶篋經云如來雖離三界救於三界）。眾生業力重
K35n1259_p0843a11║（如來大悲不捨有情罪業障閇自不見佛淨名經云眾生罪故不見如來）。損益
K35n1259_p0843a12║自心裁（眾生造業受諸苦惱則為損也依佛言教起行修因當證樂果則為
K35n1259_p0843a13║益也華嚴經云應觀法界性一切唯心造）。
K35n1259_p0843a14║知真不起妄（既生真智不起妄心如日出時昬蒙自遣淨名經云日光
K35n1259_p0843a15║出時不与𡨋合）。魔眾可哀哉（梵音魔羅此云殺者能断惠命不達一真
K35n1259_p0843a16║並為魔眾汩沒苦海甚可哀哉淨名經云一切天魔外道皆吾弟子）。世界光
K35n1259_p0843a17║明裏（如來放光照東方万八千世界俱在光明之內法華經云佛放眉間光現
K35n1259_p0843a18║諸希有事）。天花七寶臺（世尊說法天雨四花散於寶座法華經云天雨
K35n1259_p0843a19║𭦟陁華）。
K35n1259_p0843a20║情悟脫迷津（有情悟解乃出迷津永離漂沉證於常樂唯識論云
K35n1259_p0843a21║常自受用廣大法樂）。祖宗何伴侶（達祖宗體煩惱不拘理本出纏何分
K35n1259_p0843b01║伴侶大莊嚴經云離諸攀緣無所行處）。真心妄不同（真智朗然妄心迷昧
K35n1259_p0843b02║明暗自別真妄不同金剛頌云有心俱是妄無相乃為真）。求百還千與
K35n1259_p0843b03║（初求小果入於化城但證生空真理㱕一一則一切何止大千證道謌云一法徧含一切
K35n1259_p0843b04║法也）。
K35n1259_p0843b05║疑惑失真趣（不断盖纏失於真趣疑惑未遣理事難明楞嚴經云而不
K35n1259_p0843b06║自覺枉入諸趣）。分明聖慧開（煩惱若盡理體分明聖惠開時昬迷䪺遣
K35n1259_p0843b07║金剛頌云慧燈如朗日）。一音從法界（法音一震沙界普聞機性雖殊
K35n1259_p0843b08║深淺獲益既蒙大利永出迷津依法奉行必登彼岸法華經云隨上中下各有所受）。龍
K35n1259_p0843b09║象影中來（放光召眾來佛影中學法求真如大龍象楞嚴經云在佛影中
K35n1259_p0843b10║應令暫顯又云學佛法者如大龍象）。
K35n1259_p0843b11║興心詮像教（欲修萬行先要興心詮顯一乘湏依像教法華經云我以
K35n1259_p0843b12║種種方便廣演言教）。佛理卒難裁（佛根本智自內所證真如理體離相
K35n1259_p0843b13║湛然聖智群情經劫難測伽耶山頂經云不可憶念離攀緣故）。萬卷真如
K35n1259_p0843b14║旨（萬卷經文為真如奧旨一乘秘典乃凢聖同㱕法華經云若不信此法無有是處）。
K35n1259_p0843b15║冥然性相開（理體𡨋然了達在於真智分明性相開顯藉於教文法華
K35n1259_p0843b16║經云種種性相義開闡一乘法）。
K35n1259_p0843b17║念徹無窮義（無窮義海難究其源一念了空俱無實體精舍經云義者
K35n1259_p0843b18║無體也）。玄関秘不開（玄関幽遠秘密不開心莫能緣智不可側法華
K35n1259_p0843b19║經云深固幽遠無人能到）。一真非鏁鑰（常樂一門非関鏁鑰真空本性
K35n1259_p0843b20║豈染塵勞光明藏經云於真俗門洞達無礙故）。萬法眼前來（朗日當空
K35n1259_p0843b21║冥暗自謝眼前觀境色相分明如起本智四事俱捨二空齊證萬德河沙諸功德法悉圓
K35n1259_p0843b22║證故唯識論云如大圓照現眾色像）。
K35n1259_p0843c01║欲性本來差（眾生情欲本自不同因果差殊名異生性法華經云若生
K35n1259_p0843c02║天上及在人間）。冬寒如夏暑（日月運行陰陽所變妄境則暑寒逈異達
K35n1259_p0843c03║真則俱是一如六英經云譬如雲風雷電和會作雨離緣無體故）。迷途不
K35n1259_p0843c04║是緣（若言冬夏無體四時不實聖智可以了知迷情不能緣慮法華經云疑惑
K35n1259_p0843c05║不能了）。報應非言語（天地功深育群生而絕望真如湛寂含万法以
K35n1259_p0843c06║無言文殊問菩提心經云無覺無知亦無所得故）。
K35n1259_p0843c07║恒式持金偈（三慧熏修以聞為首恒持金偈聖種轉增金剛頌云熏成
K35n1259_p0843c08║無漏種方号不思議）。真風入座來（奉持真教眾聖加威必感花雨晴空
K35n1259_p0843c09║香風入座法華經云香風吹萎花更雨新好者）。玄機娛自解（玄微機要
K35n1259_p0843c10║契合一乘悟解法門自心娛樂法華經云心懷大歡喜）。理性洞然開
K35n1259_p0843c11║（依教開悟洞達真空万法一如湛然清淨法華經云開佛知見使得清淨故）。
K35n1259_p0843c12║習善保康哉（修習善道種植良因遠離百殃必保康奉法華經云現世
K35n1259_p0843c13║安隱後生善處）。迷徒甚可哀（迷徒不悟妄執六塵火灾煎煩甚可哀慜
K35n1259_p0843c14║法華經云我為眾生之父應拔其苦難）。慈光燭法界（如來妙定慈光
K35n1259_p0843c15║不絕照燭身土恒徧法界無量壽經云放無量光照十方國）。七寶湧樓
K35n1259_p0843c16║臺（報佛國中不見穢境七寶樓臺㽵嚴間餝法華經云七寶臺觀充滿其中）。
K35n1259_p0843c17║除濁歸清世（欲歸清世濁染湏除離眾冤煩永居淨域法華經云我淨
K35n1259_p0843c18║土不毀天人常充滿）。業隨䧟刼摧（造業有情自生摧壞隨䧟三刼難免
K35n1259_p0843c19║焚漂法華經云眾生見刼盡大火所燒時）。琉璃光瑩淨（報土之中琉璃
K35n1259_p0843c20║為地光明瑩淨佛常住世法華經云如淨琉璃中內現真金像）。勿染六塵
K35n1259_p0843c21║埃（六塵者謂色聲香味觸法六境能坌污眾生身中功德名為六塵起智断除即不染
K35n1259_p0843c22║塵埃法華經云汝等勿貪麤弊色聲香味觸法）。
K35n1259_p0844a01║求慧入幽微（先求智慧諦察善因趣入幽微當祈解脫菩提心經云求
K35n1259_p0844a02║方便慧為本）。疑緣多執處（疑若未除諸惑不息妄情多執三界為緣
K35n1259_p0844a03║法華經云眾生處處着引之令得出）。慈悲四眾間（常於四眾諸有情類
K35n1259_p0844a04║起慈悲心饒益救拔淨名經云饒益眾生是菩薩行）。何用經營取（但行
K35n1259_p0844a05║利樂普濟群生何用經營別生求趣淨名經云菩提者不可以身得不可以心得）。
K35n1259_p0844a06║想絕是非跡（窮情極思想絕是非断煩惱之稠林去我人之蹤跡法華經云
K35n1259_p0844a07║不說他人好𢙣長短）。輪迴妙相開（自然輪廻永息妙相開通一真之理
K35n1259_p0844a08║體分明六趣之業緣䪺謝文殊問經云開於正路離諸𢙣業）。眾生迷不
K35n1259_p0844a09║見（眾生迷執妄失宗源悞入邪山不求出離法華經云深著虛妄法堅受不可捨）。終
K35n1259_p0844a10║日路獃獃（獃獃者癡愚不明之狀謂諸眾生無量刼來終日晝夜於三界路上
K35n1259_p0844a11║愚癡蔽心不明本性楞嚴經云雖終日行而不自覺）。
K35n1259_p0844a12║俗態多昬翳（世俗情態多是昬蒙染翳淨心不能明顯法華經云以貪
K35n1259_p0844a13║愛自蔽育𡨋無所見）。亦能障法身（煩惱障礙妙用難分不唯癡暗自迷
K35n1259_p0844a14║亦覆法身真性華嚴經云離顛倒見知如實理）。光明照八極（神光洞照黑暗
K35n1259_p0844a15║皆除八極俱明群生獲益淨名經云或有光明而為佛事）。物象盡成真
K35n1259_p0844a16║（湛然本性悟時而物象皆真惑遣理彰了達而色空無異華嚴經云知一切法皆無分別）。
K35n1259_p0844a17║諦信成三寶（如來成道佛寶也初度陳如僧寶轉正法輪是法寶志意
K35n1259_p0844a18║信受定出迷津淨名經云三寶於是現世間）。冝依作道隣（諦信三寶
K35n1259_p0844a19║冝作道隣捨妄趣真俱登彼岸華嚴經云具足功德成佛道）。梵天興教
K35n1259_p0844a20║日（佛具六德稱梵謂自在熾盛端嚴名稱吉祥尊貴普覆一切名天興教破暗如日法
K35n1259_p0844a21║華經云慧日大聖尊久乃說是法）。覺樹鎮長春（覺樹道成如春煦育
K35n1259_p0844a22║長刼化利覆廕群生華嚴經云或於樹王下自然成正覺）。
K35n1259_p0844b01║願為十方說（佛有大願為度眾生化利十方廣宣正法法華經云無數
K35n1259_p0844b02║方便力演說諸法相）。論千及萬與（聖居無垢明門高啟於一千滌眾塵
K35n1259_p0844b03║機教海湏揚於八萬法華經云以萬億方便隨冝而說法）。日烏將月兔
K35n1259_p0844b04║（日烏晝照明徧四洲月兔夜輝光生八趣法華經云普明照世間）。照破無
K35n1259_p0844b05║眀處（兩曜騰輝破世間之黑闇慧燈明朗照煩惱之昬衢法華經云大光普照
K35n1259_p0844b06║徧滿十方）。
K35n1259_p0844b07║語默皆為道（九有言說皆𢍆真空泯相離言俱為妙道仁王經云通達
K35n1259_p0844b08║此無二真入第一義）。忘機絕妄塵（心機不起便絕妄塵去執除疑自獲
K35n1259_p0844b09║安樂解深密經云但自淨心妄塵不起）。有無依妙理（我心執有迷情著空
K35n1259_p0844b10║有空不拘方依妙理唯識論云若離有空妙符中道）。誰作解空人（空有
K35n1259_p0844b11║雙遣二障皆除更無緣慮之心方作解空之士仁王經云一切清淨悉皆是空）。
K35n1259_p0844b12║言妄迷情障（迷情內起外發妄言雖則心法無形但以語言表示攝論
K35n1259_p0844b13║云外發身語業表內心所思）。非空不是真（唯空是真為萬法之所依
K35n1259_p0844b14║妄想皆虛乃徧計之所執文殊問經云無語言道是法皆空）。色心成相法
K35n1259_p0844b15║（色心緣生則有為事相攝相歸性乃俱是圓成楞嚴經云色心諸緣及心所使皆是妙明
K35n1259_p0844b16║真心所現）。根種離埃塵（楞嚴經云一根既復源六根皆解脫本智從種
K35n1259_p0844b17║既生煩惱塵埃遠離）。
K35n1259_p0844b18║純熟如來智（精修萬行純熟眾生如來妙智自然圓滿菩提心經云緣
K35n1259_p0844b19║於眾生真智為本）。多聞似不聞（悟解必假於多聞證理全無於視聽
K35n1259_p0844b20║楞嚴經云無聲号無聞非實聞無性）。無心即是道（解脫之處無相無心
K35n1259_p0844b21║智與理𡨋即為真道楞嚴經云空所空滅無心之道）。象教紀經文（佛垂
K35n1259_p0844b22║象教綱紀經文為塵刼之良䂓作三祇之刊定法華經云如三世諸佛說法之儀式我亦
K35n1259_p0844c01║復如是說無分別法）。
K35n1259_p0844c02║安置断非心（理本無言方便安立設三乘之權教断虛妄之非心攝論
K35n1259_p0844c03║云轉四諦法輪断三界虛妄）。垢塵流土宇（惑業如土則能招因行五
K35n1259_p0844c04║蘊如宇則所感果體為五蘊身中煩惱塵垢流轉不絕瑜伽論云五蘊區宇惑業潤生）。
K35n1259_p0844c05║但能日用真（但能了達真性日用淨心當得無漏智生永断纏綿惑種
K35n1259_p0844c06║攝論云真無漏道能断隨眠也）。不必更疑慮（依教起行断障除染必證
K35n1259_p0844c07║真常更何疑慮法華經云我聞是法音疑悔悉已除）。
K35n1259_p0844c08║和合歸真理（心能融境即和合相事与神𢍆妙理歸真密嚴經云若了
K35n1259_p0844c09║所知無能知即非有）。緣流性自純（真通自性但任緣流心既歸真不為
K35n1259_p0844c10║妄惑楞嚴經云歸源性無二）。菩提清淨境（清淨覺智照物無方諸佛
K35n1259_p0844c11║眾生非一非異淨名經云一切眾生即菩提相）。經劫不生塵（悟真之功
K35n1259_p0844c12║既顯出塵之量永存虛妄不生自𢍆斯旨祖師云本來無一物何處有塵埃）。
K35n1259_p0844c13║迷背人難解（性有迷背理本圓通我執堅牢故名難解圓覺經云使諸
K35n1259_p0844c14║眾生迷悶不入）。愛河彼岸津（了煩惱即菩提悟無明即法性愛河自竭
K35n1259_p0844c15║彼岸通津涅槃經云若離於愛何憂何怖）。未嘗興一念（於曠大劫值遇如來
K35n1259_p0844c16║真念纔興妄念永息大智度論云諸法入佛心中唯一寂靜三昧）。色相擬
K35n1259_p0844c17║為隣（悟即色是空非滅色見空故任為隣般若經云色無邊故般若無邊）。
K35n1259_p0844c18║彼岸梁為搆（能達彼岸已搆津梁復念眾生沒溺苦海起大悲心設種
K35n1259_p0844c19║種法未渡与沒應用分明華嚴經云廣度一切猶如槗梁）。清波濁水津
K35n1259_p0844c20║（清波喻法性濁水喻煩惱愚者見二智者唯一華嚴義海云清水濁水波濕無殊）。非
K35n1259_p0844c21║心為筏喻（如來淨智名為非心能度眾生強名筏喻金剛經云如筏喻者
K35n1259_p0844c22║法尚應捨何况非法）。宿世有良因（正信難立正法難聞得非久殖善根
K35n1259_p0845a01║獲勝妙利般若經云宿種善根惣持不忘）。
K35n1259_p0845a02║樂道信非常（樂道者謂心遊大道理𢍆非常體用昭彰非言象之所及
K35n1259_p0845a03║華嚴經云信是道元功德母故曰非常）。善心無猛虎（達色見心何𢙣
K35n1259_p0845a04║不善強暴之緣頓息怖畏之境即忘金剛三昧經云善不善法從心化生）。受持不
K35n1259_p0845a05║可思（信解受持於法不昧妄緣俱捨心觀豁明若不然者於教何益華嚴經云如貧
K35n1259_p0845a06║子[婁*殳]他寶自無半錢分）。枉用虛勞苦（不興正見妄起邪心去道愈遙
K35n1259_p0845a07║徒言勞苦圓覺經云即知此生性自勞慮）。
K35n1259_p0845a08║曩刧何迷障（悲歎曩劫受報輪迴諸惑覆心不能了悟為迷所障何猶
K35n1259_p0845a09║覺知楞嚴經云迷晦無明也）。多成不解人（於法迷惑不能解空眾生
K35n1259_p0845a10║妄業所纏世尊乃興悲歎楞嚴經云我信是人終不能解）。宗乘能了達
K35n1259_p0845a11║（佛之宗乘開發迷者一悟永悟了達上乘涅槃經云了了見佛性猶如文殊等）。三界
K35n1259_p0845a12║好相親（華嚴經云三界所有法唯是一心作既了一心之旨寧偱三界之輪
K35n1259_p0845a13║法華經云不如三界見於三界）。
K35n1259_p0845a14║垢膩昬諸意（不能離垢趣真為染無明妄意不悟本性向外馳求大乘
K35n1259_p0845a15║攝論云通達唯是意）。如何見法身（如來法身隨機應現不能了悟全昧
K35n1259_p0845a16║真常華嚴經云譬如暗中寶非燈不能照佛法無人說雖慧不能了）。為開方
K35n1259_p0845a17║便故（開張大道直露玄機示方便門咸令悟解圓覺經云開發未悟）。此理
K35n1259_p0845a18║卒難陳（至理甚深法身玄邈非事非理於法難伸法華經云是法不可示
K35n1259_p0845a19║辤相寂滅）。
K35n1259_p0845a20║抂用成顛倒（依不了義生妄想心智用狂迷識量顛倒用名質礙不了
K35n1259_p0845a21║成疑莊嚴經云觀察不順理皆成愚顛倒）。將心更問天（楞伽經云自覺
K35n1259_p0845a22║聖智令覺自心如何行人背真依妄傷彼非理故曰問天）。如來雖付囑
K35n1259_p0845b01║（如來法印印印相傳法不𢍆心心不𢍆法唯佛真法付囑當仁三昧經云我心如佛心佛
K35n1259_p0845b02║心如我心）。妙覺為誰傳（以無上心合㝡勝諦誰能傳受妙覺流光肈論
K35n1259_p0845b03║云迷之則歷劫浪修悟之則當體凝寂）。
K35n1259_p0845b04║戒說是經文（警諸未信示在誠言楞嚴經云戒律但束身非身無所束
K35n1259_p0845b05║元非遍一切云何獲圓通般若經云不執淨戒）。十方逢信住（戒體何窮
K35n1259_p0845b06║周徧凢聖無瑕光潔幽暗悉彰心地戒云戒如明日月）。誦持有善緣
K35n1259_p0845b07║（開遮在我禁制非他有大善緣稱理持誦心地戒云不誦戒者非佛種子）。人好相
K35n1259_p0845b08║依附（悟戒既非持犯達理本自圓通利物利生無規無矩梵網經云微塵菩薩眾由
K35n1259_p0845b09║是成正覺）。
K35n1259_p0845b10║來去何時了（三界迴環四生出歿汲井之輪曷喻擊石之火猶停華嚴
K35n1259_p0845b11║經云於三界內莫能自出）。菩提本不還（菩提之性悟本還源一去
K35n1259_p0845b12║不還達真如理中論云菩提不來亦不去）。寧虧慈忍力（諸聖顯教行大
K35n1259_p0845b13║慈忍途中受用於理寧違莊嚴經云無有微恨心加慈報於汝）。妙相得方
K35n1259_p0845b14║閑（妙相者非著相也本圓滿故於法自閑謂有心而入無心向有相而證無相涅槃經
K35n1259_p0845b15║云離一切相不可願求）。
K35n1259_p0845b16║人本有根性（一切眾生具佛真性含識智寂根性清虛起信論云無始
K35n1259_p0845b17║已來本性具足）。真心即是緣（以真心為能緣以實相為所緣能所和合
K35n1259_p0845b18║即見本有根性瑜伽論云心緣真如境聖道方能轉依故）。若明空實理
K35n1259_p0845b19║（非但見空兼見不空不空不可得何况見於空中論云不見見無見是實見涅槃也）。達
K35n1259_p0845b20║悟不遷延（迷之則毫𨤲千里悟之則動靜一源肇論云聖遠乎㦲體之則
K35n1259_p0845b21║神矣）。
K35n1259_p0845b22║種種関經教（一切萬法有為無為世出世間不離真際故曰種種関經
K35n1259_p0845c01║教法華經云皆順正法）。真機四不遷（動靜交微孰變真機不為物遷
K35n1259_p0845c02║湛然常寂放光般若經云法無去來無動轉）。開通無阻滯（眾生見物
K35n1259_p0845c03║流動聖人悟物不遷不遷之旨必藉開通大惣持經云以無着心為人演說）。方見
K35n1259_p0845c04║法王㩲（真機䪺顯物象非遷不有法王何由契悟般若經云一人出世多人
K35n1259_p0845c05║聚慶）。
K35n1259_p0845c06║定極無邊方（大定攝心十方咸默自他不隔彼此同歸華嚴經云定心
K35n1259_p0845c07║安隱住普運諸含識）。威光根信所（端居大定寂照現前體用真玄昬暗
K35n1259_p0845c08║皆泯華嚴經云不動本處照十方佛日光明亦如是）。歸依大眾心（自心
K35n1259_p0845c09║自佛他佛皆如歸依眾心凢聖一揆華嚴經云凢夫賢聖人平等無高下）。功德
K35n1259_p0845c10║恒沙土（悟本源性佛見自己光明功德通徧十方利益普周四眾華嚴經云
K35n1259_p0845c11║功德等無邊）。
K35n1259_p0845c12║東土方興教（言東土者以西天望此土也方興教法煥耀祇園奉貝多
K35n1259_p0845c13║文譯歸秘藏肈論云揚淳風以東扇）。如來一法傳（過去七佛為世宗師以一
K35n1259_p0845c14║法而演化十方以一真而周布沙界大智度論云般若唯一法）。投林棲木
K35n1259_p0845c15║鶴（舉目全真觸途無妄即心即色一法圓融古聖云塵塵盡是本來人）。悟達理
K35n1259_p0845c16║無偏（情生智隔想變體殊迷悟混融邪正交雜顯一眾悟於理何偏圓覺經云
K35n1259_p0845c17║眾生國土同一法性）。
K35n1259_p0845c18║西方極樂界（極樂世界非止西方佛接迷情不論南北唯真實際法界
K35n1259_p0845c19║普周大乘攝論云清淨佛土一向安樂）。我佛智重宣（如來聖智月印
K35n1259_p0845c20║青天萬水澄波無真不現如佛妙法一一親宣情与非情咸悉悟解法華經云除佛方便
K35n1259_p0845c21║說）。祖印相提挈（祖祖相傳心心相𢍆當機諦當不落二邊華嚴經云
K35n1259_p0845c22║一念現故如印䪺成）。無心即受傳（有情非實無心即真以心印心玄默
K35n1259_p0846a01║傳受楞伽經云佛語心為宗無門為法門）。
K35n1259_p0846a02║賢聖本無障（唯佛与佛非聖非賢本自無心如何有障障不能障心亦
K35n1259_p0846a03║無心言語道断心行處滅圓覺經云不即不離無縛無脫）。真純達智
K35n1259_p0846a04║詮（一源澄湛萬累俱融達智志筌純一無雜智度論云恬憺得一心觀知諸法實也）。
K35n1259_p0846a05║求之則不現（無心求心真心自現無情向道道本如然楞嚴經云悟一
K35n1259_p0846a06║神珠非從外求）。虛己却安禪（內照無他見精明性動亦非動絕泯異端
K35n1259_p0846a07║虛己亡情如禪定相大智度論云動止心常一）。
K35n1259_p0846a08║釋法法皆真（非情玄解事理皆通有意求真於法障礙二夜經云所說
K35n1259_p0846a09║經教一切皆真）。恒沙非可[婁*殳]（如來說法非法明心道合真空不可執計
K35n1259_p0846a10║塵塵絕影理事融通三昧經云猶如恒沙無能計𧨏者）。功成果自圓
K35n1259_p0846a11║（能依妙解功德周圓不礙果因於法平等華嚴經云所有慧身不由他悟）。梵說
K35n1259_p0846a12║鳴金鼓（示真實相開無礙門發金皷音演微妙法金光明經云是金皷中所
K35n1259_p0846a13║出妙音）。
K35n1259_p0846a14║愚騃眾生相（不了五陰即自性空謂為實有著種種相如幻三昧經云
K35n1259_p0846a15║諸愚騃子修眾𢙣行）。無能至道緣（迷非遠近悟有後先心不忘緣自生
K35n1259_p0846a16║影像道符玄𢍆不混清真華嚴經云不知諸佛法）。如來本是實（佛之
K35n1259_p0846a17║恩慧日用不知性之聡明澄之必悟深明本末豈問是非密嚴經云如來清淨藏世間阿
K35n1259_p0846a18║頼耶如金与指環展轉無差別）。却被妄情牽（真體不動真性不搖
K35n1259_p0846a19║強役妄情牽舉心識華嚴經云疑惑邪見）。
K35n1259_p0846a20║舒展威儀德（四攝被物萬有來股神通聖相動必合常上德不德四德
K35n1259_p0846a21║昭然華嚴經云如來有大威儀德）。天龍八部前（我佛出世八部居先
K35n1259_p0846a22║環輔至尊翊衛極聖共利物也華嚴經云譬如明日月非為一人二人出）。慈光
K35n1259_p0846b01║廻一照（光明多種色相隨機用慈為心光體無二聖善天子經云光明色勝妙三
K35n1259_p0846b02║界㝡苐一）。苦趣息煩冤（苦趣則三塗無間業道纏綿種種冤魔眾惱畢
K35n1259_p0846b03║集唯佛与懺無作無為華嚴經云照地獄趣滅眾生苦也）。
K35n1259_p0846b04║卷則不盈手（心含法界自在卷舒體徧虛空何由障礙聲色俱泯根塵
K35n1259_p0846b05║自捐華嚴別義云收之則毫末不存）。行之極大千（從一毫端剖出大千
K35n1259_p0846b06║境界於微塵裏演成無盡法門起信論云無所不徧心真實故）。塵勞當自
K35n1259_p0846b07║泯（舉體全真即塵勞而為妙用一心無妄依事理而盡合玄機楞嚴經云慧光圓通便
K35n1259_p0846b08║出塵界）。聖法本如然（不勞神慮任運自真即於凢心顯為聖法自然
K35n1259_p0846b09║清淨更無所為智度論云非佛天人阿修羅之所能作也）。
K35n1259_p0846b10║意解得無心（不著萬有是得無心入大寂場遊毗盧境摩竭經云不行
K35n1259_p0846b11║見法寶雲經云心為上首）。玄中不可[婁*殳]（理玄絕思心玄絕想思想既無
K35n1259_p0846b12║何[婁*殳]可[婁*殳]華嚴經云所思不可思是名為難思）。八萬四千門（心為眾字
K35n1259_p0846b13║之王理為萬法之本統禦何極收攝無餘華嚴經云一句能訓誨八萬四千之國）。誰
K35n1259_p0846b14║證斆䂓矩（誰證者無能證也理本無蹤心仍泯跡何方圓䂓矩之所斆㦲
K35n1259_p0846b15║弥勒成道偈云今日證菩提豁然無所有）。
K35n1259_p0846b16║疑了還無事（瑜伽論云猶豫揀擇說為疑故自別有體是分別惑疑有
K35n1259_p0846b17║理事今約事陳亦影理也已了諸境疑即還無法華經云断諸疑悔身意泰然）。執之
K35n1259_p0846b18║情妄交（起執之情即是其妄見依相發相仗見生楞嚴經云空見不分見相
K35n1259_p0846b19║交織名曰妄交）。為緣成染污（心本清淨妙性圓明強覺為緣遂成染污
K35n1259_p0846b20║楞嚴經云因諸愛染發起妄情）。迷夢不相拋（三界夢幻迷理為因迷自
K35n1259_p0846b21║身者由執夢故迷夢俱妄名不相拋唯識論云未得真覺恒處夢中）。
K35n1259_p0846b22║悟達曾無法（真性本如悟達曾無於所得𭁷心𢍆證離相不可以事求
K35n1259_p0846c01║似盖与函如𥂁投水般若經云以無所得故）。慈悲智轉高（妙智圓舒
K35n1259_p0846c02║轉法輪於沙界慈悲高運濟含識於塵方金光明經云應物現形如水中月）。等
K35n1259_p0846c03║閑空度日（日月自流性無遷易明暗空塞不礙真常境不乱心等閑度日法華
K35n1259_p0846c04║經云一心除乱攝念山林億千萬歲）。勿染妄心勞（靈源洞皎勿染妄心
K35n1259_p0846c05║真性內凝塵勞永寂楞嚴經云則知汝心本妙明淨）。
K35n1259_p0846c06║知足心常足（了知自心體周法界本來具足凢聖同如惑翳既除雲開
K35n1259_p0846c07║月朗楞嚴經云了然自知獲本妙心常住不滅）。無情逐境勞（但自無心
K35n1259_p0846c08║逐境何勞沉溺根塵息慮情忘當處顯靜顯宗論云達境唯心已分別即不生）。雖
K35n1259_p0846c09║居五濁內（若無濁𢙣何顯真如始信菩提出於煩惱五濁者謂刼濁見濁煩惱
K35n1259_p0846c10║濁眾生濁命濁楞嚴經云汝濁五重亦復如是）。色相意空高（色相空高
K35n1259_p0846c11║妄情分別真源洞鑒妙性恒如圓覺經云雲駛月運舟移岸行）。
K35n1259_p0846c12║經佛是因緣（雜心論解經具五義謂湧泉貫花顯示繩墨結鬘等義智
K35n1259_p0846c13║者依教而為因緣起行造修證趣佛果法華經云以是因緣我故語汝無智人中莫說此
K35n1259_p0846c14║經）。真純人到處（諸修行人趣真純理究竟到處湏辯觀門楞嚴經云處尚
K35n1259_p0846c15║不知等）。若知大聖因（布施發慧修進假因若知本因當來成佛楞嚴
K35n1259_p0846c16║經云依不生滅而為其因必獲如來七常住果）。寂滅眾生苦（知入聖之
K35n1259_p0846c17║因頓寂滅諸苦眾生覺了作用隨緣圓覺經云以寂滅力而起作用）。
K35n1259_p0846c18║非為情牽迫（達境唯心幻相非為牽迫了法恒寂妄情由是不生顯宗
K35n1259_p0846c19║論云知諸法唯心便捨外塵相）。要知一字褒（一悟全真誰強褒貶妄情
K35n1259_p0846c20║自溺寧顯是非以一字明俾眾生遣妄楞嚴經云若離前塵有分別性即真如心）。不
K35n1259_p0846c21║能深論理（至理絕言智者不能深論諸法實性名句莫之能量仁王經云
K35n1259_p0846c22║若著名相分別諸法即是不見諸法實性）。拂子用龜毛（妄執情迷諭於
K35n1259_p0847a01║龜毛可拂真心顯悟頓明石火流光瑜伽論說名畢竟無喻遍計執情）。
K35n1259_p0847a02║取意非求願（但取自意率尓造修非菩提可求非大願所發不𢍆中道
K35n1259_p0847a03║終背圓通楞嚴經云如蒸砂石欲成其飯終不能得）。能行性自高（能行
K35n1259_p0847a04║之行所趣之境不依佛語謂性自高楞嚴經云此輩說為可怜慜者）。用心無等
K35n1259_p0847a05║級（一向用心不分邪正教無等級妄外乱修外道異宗多有此類瑜伽論說九十五徒
K35n1259_p0847a06║各起異執等）。剗地妄煎熬（既失正見剗地妄生煩惱煎熬遂成顛墜
K35n1259_p0847a07║法華經云諸𢙣䖝輩藏竄孔穴等此並喻邪妄所起惑染也）。
K35n1259_p0847a08║海聚百川水（百川異流朝宗于海萬像雖眾同一真源性相可量法喻
K35n1259_p0847a09║齊等法華經云諸水之中海為苐一）。奔騰勢自勞（渤澥因風奔騰勢起
K35n1259_p0847a10║究其所至波相自勞類彼有情識浪如是楞嚴經云如海遇風緣是種種波浪）。因知
K35n1259_p0847a11║平等法（楞嚴經云寶覺真心各各圓滿因悟實性知諸法源本來平等）。圓
K35n1259_p0847a12║滿智身高（圓滿者表身智周遍也如大圓智高鑒十世普照四生唯識論
K35n1259_p0847a13║云能現能生身土智影無間無断窮未來際如大圓照）。
K35n1259_p0847a14║論譯法王言（法中得自在名曰法王所出言音無漏經教依經造論菩
K35n1259_p0847a15║薩作為譯者翻彼梵語就此華言順穩流通為利益故）。慈悲心救苦
K35n1259_p0847a16║（楞嚴經云上合諸佛同一慈力下合眾生同一悲仰用無作心與樂拔苦救諸含識菩薩
K35n1259_p0847a17║行也）。文依理義玄（玄者深妙義理也依能詮文解所詮義傳燈継踵導
K35n1259_p0847a18║彼未來寶積經云施一文字以能班宣無限義理）。清淨善分付（清淨
K35n1259_p0847a19║之法遇善根緣可以分明傳通付授楞嚴經云將此法門傳示未世諸修行者）。
K35n1259_p0847a20║降盡諸魔相（瑜伽論云薄伽梵者坦然安坐妙菩提座任運降伏
K35n1259_p0847a21║一切魔軍魔有四種謂煩惱魔天魔蘊魔盡魔以彼行相不一故曰諸魔）。方知大
K35n1259_p0847a22║智高（能断塵沙煩惱方知佛智難思高彼二乘得名為大智度論云是人大智
K35n1259_p0847b01║慧世界中無惱）。性心無問處（真心妙性離相絕名不墮處時莫能啟問
K35n1259_p0847b02║佛以純悲而自宣說法華經云無問而自說）。自在不虛勞（既證圓通
K35n1259_p0847b03║顯真自在遠諸虛妄離彼塵勞楞嚴經云彼塵勞內汝妙覺中）。
K35n1259_p0847b04║伏妄虛空性（妄性不實有類頑空謂分別因緣資成有漏唯真空性摧
K35n1259_p0847b05║伏妄魔非學法污而能清淨唯識論云妄所執我决定非有）。隨形影不
K35n1259_p0847b06║逃（如人造善不善等業於一切處不相捨離如影隨形莫可逃避楞嚴經云如於日中
K35n1259_p0847b07║不能藏影）。因言無限意（因言妄習種類資熏意匪能量故無窮盡解深
K35n1259_p0847b08║密經云一切種子如暴流）。百里望纖毫（有情心行微細千差凢識麤浮
K35n1259_p0847b09║莫之能覩猶諭千里而辯秋毫楞嚴經云眾生洞視不過分付）。
K35n1259_p0847b10║御製秘藏詮卷第五
K35n1259_p0847b11║丁未歲高麗國大藏都監奉
K35n1259_p0847b12║𠡠雕造