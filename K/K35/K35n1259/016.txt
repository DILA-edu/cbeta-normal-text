K35n1259_p0894a01║御製秘藏詮卷第十六　　　　　　駕
K35n1259_p0894a02║幽冥如是說（幽冥即三𢙣道之名法華經云作如是說幽𡨋之處日月
K35n1259_p0894a03║威光所不能照）。善道信心同（人天二趣名善道以人信十善因定歸善
K35n1259_p0894a04║趣故修習三業而行善行唯識頌云善謂信慙愧無貪等三根）。地獄非遙
K35n1259_p0894a05║遠（地下有獄名曰地獄瑜伽論云此洲下過三萬二千由旬有等活地獄下過四千由
K35n1259_p0894a06║旬有諸地獄聖教指陳目前可驗名非遙遠）。凡愚智不通（三世因果
K35n1259_p0894a07║善惡分眀上士猛浪而知凡愚疑惑不達法華經云肓𡨋無所見不求大勢佛）。
K35n1259_p0894a08║伏忍嗔心住（論云断物命根故名曰嗔忍受眾苦制伏三毒攝心一境
K35n1259_p0894a09║住無為本仁王經云初伏忍位起習種性）。受持語自默（領受真心持之
K35n1259_p0894a10║不散萬緣俱默一法頓清道絕語言妄依何起大般若經云若取文字相即非實相）。能
K35n1259_p0894a11║思一念時（一念者時之極少能思者運智之端運智一念便悟無生法華
K35n1259_p0894a12║經云於剎𨚗頃發菩提心便成正覺）。眼覩天花出（一法通真色心俱幻
K35n1259_p0894a13║悟妙理凝然不變達妄法眼見空花護國經云無量色心皆如幻故）。
K35n1259_p0894a14║不同彼有慾（愛慾覆心昬乱重濁法性澄潔不同慾染圓覺經云煩惱
K35n1259_p0894a15║斷盡便證實相）。聽受廣無窮（聽受者領納義智納真如廣無涯畔則安
K35n1259_p0894a16║樂解脫永處無生華嚴經云一切法門無盡海一言演說盡無餘）。種福非
K35n1259_p0894a17║緣捨（捨施之福但屬色相終有邊際𡨋心內達道契無生而無有竭能断經云
K35n1259_p0894a18║而此福德勝前福德）。心魔淨界中（若著塵境乃是心魔觀空趣真方為
K35n1259_p0894a19║究極誠謂淨界華嚴經云彼有顛倒惠增長一切𢙣）。
K35n1259_p0894a20║信緣心不逆（信符大道一志眀真心遇妄緣豈能違信華嚴經云心不
K35n1259_p0894a21║違思思心不違境自然入覺海）。安樂自然通（情除妄幻離縛逍遙危怖
K35n1259_p0894b01║不拘自然安樂法華經云菩薩善修如是安樂心）。善法眾生得（真常
K35n1259_p0894b02║之理名為善法性順益故眾生曉解同入法源華嚴經云令一切眾生證一切功德智普
K35n1259_p0894b03║皆清淨）。如歸指掌中（浩渺真如徧周沙界悟之如觀掌內迷之曠劫
K35n1259_p0894b04║難尋法華經云如來眀見無有錯𮘸）。
K35n1259_p0894b05║智了何分別（無相妙智中外皆空纖塵不立觀門寂滅都無分別大般
K35n1259_p0894b06║若經云內空外空故）。周知幻化中（包括曰周通真曰知聖人以無知之
K35n1259_p0894b07║智達一切法皆如幻華嚴經云如響亦如夢如幻如變化）。若能觀自在
K35n1259_p0894b08║（有無二相都不縛情居塵離塵觀心自在華嚴經云無有造作及作者觀心於此得自在
K35n1259_p0894b09║者矣）。如法滿虗空（如謂真如有生解義名法此理廣博巨周沙界控馭
K35n1259_p0894b10║真空十方皆遍華嚴經云諸法寂滅非寂滅遠離此二無分別）。
K35n1259_p0894b11║蓬若夾蘭生（蓬喻庸鄙蘭喻聖人庸人近聖必滅塵勞蓬夾蘭生漸資
K35n1259_p0894b12║香味涅槃經云猶如伊蘭花出於栴檀香）。薰蕕悟染俗（薰蕕令生覺悟
K35n1259_p0894b13║知染俗因捨染歸淨同會本源弥陁經䟽云慕善芳蘭襲慶朋惡鮑肆薰風）。非同
K35n1259_p0894b14║一氣類（賢愚類別稟氣非同根行雖殊法性無二華嚴經云但隨眾生根噐
K35n1259_p0894b15║所冝略說如來少分境界）。寒暑相催促（陰極曰寒陽熾曰暑三界催煎
K35n1259_p0894b16║未逃遷變豈若無為妙理永寂囂塵對法論云夜半日沒中日出四洲等）。
K35n1259_p0894b17║我信眾生苦（我者勝大之義信謂忍可之辤眾生苦即三界無樂故法
K35n1259_p0894b18║華經云貧窮困苦愛別離苦）。來時去日同（往來人間去生天上徒經
K35n1259_p0894b19║刧數不悟正因心心不達處處皆同華嚴經云是故諸凡夫輪廻生死獄）。善根
K35n1259_p0894b20║無惡趣（地獄餓鬼畜生号之𢙣趣觀空智起名曰善根念念無生有何惡趣
K35n1259_p0894b21║金剛經云以於百千萬億佛所而種善根）。降伏妄心通（身行調而利濟
K35n1259_p0894b22║心語順而道圓妄識斯除心通奧旨華嚴經云知妄本自真見佛則清淨）。
K35n1259_p0894c01║真諦更無說（佛說一代時教二諦攝盡惟真諦一名獨稱法性名言路
K35n1259_p0894c02║絕體徧用寬華嚴經云法性寂滅離言說）。迷情事更重（速情不了強立
K35n1259_p0894c03║名句依言計著妄幻遂生塵事加增不能曉達華嚴經云譬如目有翳不見淨妙色）。能
K35n1259_p0894c04║求知識見（鑑達是非名曰知識揀擇善惡稱之曰見今倣習彼名之能求
K35n1259_p0894c05║華嚴經云親近善知識愛樂白淨業）。境外自相逢（不著六塵制心一定
K35n1259_p0894c06║運智於妄境之外相逢於真如之海華嚴經云無取亦無見性空即是佛）。
K35n1259_p0894c07║慧意重宣說（憫群生未悟遂起化身應彼大根重宣要旨故名慧意重
K35n1259_p0894c08║宣說華嚴經云法慧先已說如來真實性）。如來大信通（大信者佛性也
K35n1259_p0894c09║通者傳易義演易如來妙理普使聞知賢愚共有令修果證華嚴經云於如來所起淨信
K35n1259_p0894c10║以信得成不動智）。平心三界內（一道觀真更無虗假雖居三界之內
K35n1259_p0894c11║而性逝塵勞之表華嚴經云三界一切空是則諸佛見）。法體自優容
K35n1259_p0894c12║（空法之體本自優容聖性了然逍遙廓寂華嚴經云其來無所從去亦無所至）。
K35n1259_p0894c13║蒿萊同賤質（蒿負陰陽之氣豈識榮枯人依真如之理不知求悟同彼
K35n1259_p0894c14║蒿萊法華經云父知其子志意下劣）。通理喻盈縮（空性普遍淨猶虗空
K35n1259_p0894c15║盖緣機器不同遂致盈縮有異盈縮凡聖兩別華嚴經云諸佛於一微塵中而常轉大法
K35n1259_p0894c16║輪）。若變世間心（緣事之心顛倒分別名世間心革除妄想攝念無動
K35n1259_p0894c17║陶鍊聖智世心自變楞嚴經云若能轉物即同如來）。願求真眼目（真即
K35n1259_p0894c18║法身理眼即報身智願求真智證於妙理法華經云願得如世尊慧眼苐一淨）。
K35n1259_p0894c19║說經眀聽受（世尊說經空生聽受佛非所說迦葉親聞真理凝然離言
K35n1259_p0894c20║離意金剛經云無法可說是名說法）。妄相盡為空（妄相不實審達皆空
K35n1259_p0894c21║真界洞然都無所得唯識論云若時於所緣智都無所得）。障礙無形影
K35n1259_p0894c22║（障礙不了妄生立相如形似影欝起交蘆淨照虗明量無等比法華論云無障無礙故無
K35n1259_p0895a01║形影）。詮源在處通（詮釋法源顯現真相體用俱徧於法皆空金剛經云
K35n1259_p0895a02║若此經典所在之處即為有佛）。
K35n1259_p0895a03║理勝皆無相（理者真理也勝謂超過一切有為法故名無相法華經云
K35n1259_p0895a04║諸法寂滅相）。除疑任所從（除疑者唯識論云疑唯分別入見即除悟
K35n1259_p0895a05║理證真廓然自在名任所從）。經文論慧福（一切經文多眀福慧福趣
K35n1259_p0895a06║無生之法慧修無漏之因福慧二嚴法性微妙法華經云說佛智慧故諸佛出於世）。惡
K35n1259_p0895a07║草善因風（真妄交叅善惡相濟不息二見迷起根塵若了一真善芽增長
K35n1259_p0895a08║法華經云譬如大風吹小樹技以是方便令法久住）。
K35n1259_p0895a09║詮意心中妙（詮量聖意莫若了義經文微妙法源俱現一心之內故法
K35n1259_p0895a10║華經云甚深微妙法我今已具得）。五真六化眀（五真者唯識論云四
K35n1259_p0895a11║智心品及清淨法界六化者即六通化現一一無邊明示眾生起智断惑悟證真理）。金
K35n1259_p0895a12║剛堅固力（金剛者喻智也智力堅強能摧煩惱故法華經云智慧力堅固）。
K35n1259_p0895a13║世法自蹤撗（世法者即世俗法也證真達俗障礙俱遣任自蹤撗法華
K35n1259_p0895a14║經云通達無礙）。
K35n1259_p0895a15║昏法難眀照（無眀煩惱覆蔽真心惑障所昏智難眀照瑜伽論云真義
K35n1259_p0895a16║心當生常能為障礙）。𡨋心達妙覺（𡨋𢍆本心通達實性微妙真覺一念
K35n1259_p0895a17║相應法華經云通達大智到於彼岸）。何曾有二三（一乘理體本自凝然
K35n1259_p0895a18║性絕自他何有名數法華經云無二亦無三除佛方便說）。理性盡通學
K35n1259_p0895a19║（理即對事彰名性乃就相立号聖賢俱證故盡通學金剛經云一切賢聖皆以無為法而
K35n1259_p0895a20║有差別）。
K35n1259_p0895a21║求梵藂林譯（慈力能仁演金文於西土悲心大士求梵偈以東來譯士
K35n1259_p0895a22║如林共翻大義西域傳云群賢共譯）。高僧論亦通（高僧者即今古之德
K35n1259_p0895b01║人也造論製䟽悟性眀心具述果因通論慧福法華經云定慧力㽵嚴）。凡情
K35n1259_p0895b02║知正覺（凡情仗其言教了義皆通自知本心有菩提性故言知正覺法華經
K35n1259_p0895b03║云自知當作佛）。心印了然空（心心相印祖祖相傳諸去本空了然洞達
K35n1259_p0895b04║華嚴經云海印發揮現無前後故）。
K35n1259_p0895b05║解譯中天語（印土中天真梵之語群賢解譯華夏流通如梵語素怛囕
K35n1259_p0895b06║譯就華言名之為經）。因緣法相中（理事俱彰故名法相因緣道理具在
K35n1259_p0895b07║其中法華經云如是因如是緣如是相）。弥勒菩薩頌（四十九頌弥勒
K35n1259_p0895b08║親談讚彼經文流行不墜金剛經頌云佛教如是著萬代古今傳）。如來一信
K35n1259_p0895b09║同（諸佛設教一味皆同證人無為湏憑實信法華經云如來說法一相一味）。
K35n1259_p0895b10║證果西方土（權身起化證果西方淨穢何殊生滅不異生滅不起淨穢
K35n1259_p0895b11║阿居方了真心寂然無證淨名經云心淨即佛土淨）。分眀善事同（分眀
K35n1259_p0895b12║者曉了之義善事同者即此方他界理體無別也金剛經頌云無別有圓成）。一真
K35n1259_p0895b13║無委曲（一真本體性離百非心境都無何有委曲法華經云正直捨方便）。
K35n1259_p0895b14║高士解心通（解心既起迷執俱除故云高士智性真常通含萬像法華
K35n1259_p0895b15║經云隨義解佛語）。
K35n1259_p0895b16║善譯經文聖（經文了義善譯玄音惑障遣除悟聖言理金剛經云一切
K35n1259_p0895b17║諸佛皆從此經出）。法門喻的礭（化門應現指喻無窮法體絕言了然
K35n1259_p0895b18║的礭法華經云諸法實相義已為汝等說）。若言諸世情（唯求世法未測
K35n1259_p0895b19║真機性相交叅迷情妄執法華經云一切眾生類無能知佛者）。男子女人
K35n1259_p0895b20║惡（劣心未遣善𢙣立名執自執他情計斯起唯識論云善不善俱非）。
K35n1259_p0895b21║志願慈悲力（四大誓願稱性無邊慈悲力增暜及法界一切群品盡獲
K35n1259_p0895b22║善利法華經云以大慈悲力度苦惱眾生）。光含諒彼同（光含萬像共轍
K35n1259_p0895c01║味▆途法界凝然體無變異信知本性一切皆同法華經云我智力如是慧光照無量）。無
K35n1259_p0895c02║因無著相（若見諸相計執紛紜情想不生復何所著淨名經云不著相求）。
K35n1259_p0895c03║消息自然通（既除執性息慮澄神消遣迷心自然通達金剛經頌云息
K35n1259_p0895c04║慮滅迷情）。
K35n1259_p0895c05║果差難證覺（一乘果體無差五性隨心有異執著小果不求大乘攝論
K35n1259_p0895c06║云二乘作意障障大菩提故）。大戒一微中（大戒體空本無持犯外同
K35n1259_p0895c07║真際內處一微非表所明離諸塵累華嚴經云在於一塵中一切塵亦然）。寂淨
K35n1259_p0895c08║起諸界（體淨真常凝然湛寂愍諸情界起應權身法華經云十方諸國土無
K35n1259_p0895c09║剎不現身）。因緣唯識通（因緣之理唯識所宗識性若通諸緣自寂華嚴
K35n1259_p0895c10║經云諸法所生唯心所現）。
K35n1259_p0895c11║因依無上果（因中求果六度為依萬行妙因克成果證法華經云今得
K35n1259_p0895c12║無漏無上大果）。聖道雪山峯（法性真身本無方所化體示現雪嶺修心
K35n1259_p0895c13║苦行六年已圓聖道法華經云而起大悲心我始坐道塲）。真實慈悲力
K35n1259_p0895c14║（真如實智廣運慈悲法雨一霑三草皆潤金剛頌云菩薩懷深智何曾不帶悲）。如來
K35n1259_p0895c15║一境空（如來體性用徧河沙一境了然空無所有法華經云如虗空無所有性）。
K35n1259_p0895c16║香水灑壇塲（嚴潔壇塲起內心淨慧灑持香水表五分齊臻法華經云
K35n1259_p0895c17║以香水灑地）。心通諸事實（悟彼妄緣心通妙道弃其虗假理事皆實
K35n1259_p0895c18║性本無差真空義顯法華經云引導諸眾生通達無量義）。欲知無上道
K35n1259_p0895c19║（天親論云菩提涅槃二轉依果智無等故無過上故名無上道法華經云持此一心福願
K35n1259_p0895c20║求無上道）。妄想忙終日（妄想既生心忙終日若達無上諸緣不生法華
K35n1259_p0895c21║經云我等終日盡夜每自剋責）。
K35n1259_p0895c22║義從心識變（如來義海平等無差從彼識心生解有異法華經云上中
K35n1259_p0896a01║下性各有差別）。决利愛河中（法雨既施群情獲利决定免愛河之苦當
K35n1259_p0896a02║來證常樂之門法華經云利益一切而生三界）。始未知無益（無始已來
K35n1259_p0896a03║未聞真教知身無益徒伇輪廻法華經云不覺不知不求出離）。清凉世界
K35n1259_p0896a04║空（一念了空便入清凉之境真心若起方知世界之虗法華經云如清凉也能滿一切
K35n1259_p0896a05║諸渴乏者）。
K35n1259_p0896a06║法智修行妙（精進修真去疑断惑以絕學智妙證菩提法華經云盡行
K35n1259_p0896a07║諸佛無量道法）。慈音徧九霄（慈音一震普利十方妙達離微極無邊際
K35n1259_p0896a08║法華經云佛聲深遠甚微妙）。唯心即是佛（心者緣慮義百法論云一
K35n1259_p0896a09║切㝡勝故造善造惡五趣輪廻乃至成佛皆由心作）。禪定善根超（禪定
K35n1259_p0896a10║者四禪八定三眀六通諸功德法離根塵也法華經云禪定解脫等不可思議法）。
K35n1259_p0896a11║旨演真宗要（如來秘旨演暢真宗善開方便之門能證無為之性法華
K35n1259_p0896a12║經云此經是諸佛秘要之藏）。心逢意馬調（正真之要必能觀察不起
K35n1259_p0896a13║妄念唯寂本源意馬如閑咸歸聖道大般若經云如調慧馬）。攀緣情猛
K35n1259_p0896a14║利（攀緣諸境惑障拘牽猛利真心能出緣慮法華經云深着於五欲癡愛故生惱）。忍
K35n1259_p0896a15║辱自逍遙（忍辱自在無所冤親道本逍遙自然清淨法華經云柔和忍辱
K35n1259_p0896a16║衣諸法空為座）。
K35n1259_p0896a17║風惡吹舡舫（惡業風生吹飄苦海眾生性量日用不知法華經云假使
K35n1259_p0896a18║黑風吹其舡舫）。縱撗不可測（五趣縱撗往來不定如於大海不測波濤
K35n1259_p0896a19║法華經云一切眾生類無能測量者）。迷心閑日月（迷情不悟黑闇蔽心
K35n1259_p0896a20║雖然佛日長眀業力自生障礙淨名經云是盲者過非日月咎）。秘教本來
K35n1259_p0896a21║密（秘密言教唯佛能知理趣幽深凡聖不測法華經云諸佛坐道塲所得秘要法）。
K35n1259_p0896a22║玄網起大要（玄綱妙慧廣垂大法眾生聞教證悟玄理法華經云諸佛
K35n1259_p0896b01║之秘要）。般若用周旋（般若即智佛智方便妙用難思化利眾生周旋
K35n1259_p0896b02║應用法華經云教諸千億眾令住大乘法）。法施皆精進（財施法施無畏
K35n1259_p0896b03║三施之內法施㝡勝化彼眾生皆行精進法華經云汝等勤精進當共至寶所）。名揚
K35n1259_p0896b04║一義詮（名言揚教義貫一乘詮顯真如盡令曉悟法華經云以一妙音演暢
K35n1259_p0896b05║斯義）。
K35n1259_p0896b06║幽僻含玄釋（幽微寂靜性相含容玄奧真源心通解識法華經云是法
K35n1259_p0896b07║甚深奧少有能信者）。隨情一切緣（隨情有異俱包一性之宗逐物應心
K35n1259_p0896b08║盡𢍆苦空之理法華經云如是種種因緣隨冝而說法）。湛然心不動
K35n1259_p0896b09║（澄湛凝然心通方了如如不動寂用現前法華經云八十億萬刧安住心不動）。體性
K35n1259_p0896b10║量無邊（真如體性無其限量何有邊涯本智證時障盡理顯唯識論云若不
K35n1259_p0896b11║證真如無能了諸行）。
K35n1259_p0896b12║大信非常浬（真如至理非信不階不信一切即非常信法華經云當生
K35n1259_p0896b13║大信力）。超几入聖緣（悟必超凡當湏入聖即彼大信出世良緣法華
K35n1259_p0896b14║經云世尊令我等出於三界得涅槃證）。根塵生怖畏（根緣塵境染污
K35n1259_p0896b15║淨心失壞勝因深生怖畏法華經云眾苦充滿甚可怖畏）。正法故親宣
K35n1259_p0896b16║（如來正法唯自親宣教利群機令生信樂法華經云今正是其時决定說大乘）。
K35n1259_p0896b17║悟空入自解（能悟空宗深窮妙解不拘色相善證涅槃法華經云我等
K35n1259_p0896b18║長夜修習空法得脫三界）。号曰維摩詰（無垢稱大士久成正覺示化娑
K35n1259_p0896b19║婆深達有病之源妙徹無生之理寶思維經云過去久遠成佛名金粟如來今助佛化緣）。
K35n1259_p0896b20║方丈一張床（方丈者表二空真理借床為喻應用多方一室之中萬法
K35n1259_p0896b21║周備淨名經云畢盡空為舍四禪為床座）。相知來問疾（悲生現疾慈利
K35n1259_p0896b22║群佛菩薩聲聞影響發問淨名經云機告湏菩提汝行詣維摩詰問疾）。
K35n1259_p0896c01║信悟傳衣鉢（信初發心也悟後克果也法華經云若人信歸佛如來不
K35n1259_p0896c02║欺誑傳衣鉢者寶琳傳云西天東震古聖傳衣迦業為初至于達磨來入梁代傳可可傳
K35n1259_p0896c03║璨璨傳信信傳忍忍傳能凡二十八祖）。通流法相詮（攝論云從清淨
K35n1259_p0896c04║法界流出十二分教真俗義理名之法相徧滿十方名通流也）。因心持戒
K35n1259_p0896c05║故（淨名經云以淨戒攝毀禁戒有三種一攝律儀二攝善法三饒益有情此三是萬善
K35n1259_p0896c06║本故）。妙理得如然（妙理則真如也證會之時寂然解脫般若經云如如
K35n1259_p0896c07║不動）。
K35n1259_p0896c08║智攝眾生苦（苦有三種一苦苦二壞苦三行苦智有兩般一凡智二聖
K35n1259_p0896c09║智今論聖智能攝眾生苦淨名經云以智慧攝愚癡）。悟依般若傳（般若
K35n1259_p0896c10║梵音華言淨慧㽵嚴論云以能證擇諸法故傳悟自他靡不通曉）。佛言施
K35n1259_p0896c11║法信（心淨名信通真之本也實際稱法大乘之源故佛言施設誠諦不虗法華
K35n1259_p0896c12║經云佛所出言未曾虗妄）。利樂且隨緣（從真起化欲開利樂之門現相
K35n1259_p0896c13║修行固作隨緣之肈示報化體隨大小機華嚴經云為利樂放他示現種種事）。
K35n1259_p0896c14║我問如來說（菩薩利他固申唘請佛應上根為說大法能断經云如來
K35n1259_p0896c15║為發大乘者說）。海中智寶詮（華嚴經云佛法性海以智寶詮量智名寶
K35n1259_p0896c16║者能通妙理出生死故）。隨冝持淨戒（戒善息緣唯克人天之果觀無
K35n1259_p0896c17║住本能為入聖之基大品經云尸羅但生善趣般若能出世間）。周智法相
K35n1259_p0896c18║宣（鍊智通真廓然解了周徧塵別一味澄寂古佛既如今佛亦尓法華經云如三世諸
K35n1259_p0896c19║佛說法之儀式我今亦如是說無分別法）。
K35n1259_p0896c20║天降魔徒眾（魔障礙義障礙善事故華嚴經云欲界第六他化自在天
K35n1259_p0896c21║主名曰魔王凡領軍徒八萬餘垓）。神通不可匹（維摩經云現作魔王
K35n1259_p0896c22║者皆是住不可思議解脫菩薩所以神通不可匹類）。世尊一見時（本行
K35n1259_p0897a01║經云釋迦始登正覺山坐金剛座初與魔王捔力故）。懺悔無蹤跡（本行
K35n1259_p0897a02║經云菩薩入雷吼三昧大地為之震動眾魔歸心發露懺悔群邪蹤跡自茲永弥華嚴經
K35n1259_p0897a03║云以五濁惡世樂相征伐菩薩示現降魔）。
K35n1259_p0897a04║真見何為是（真見勝智已度生滅然比妙理未得寂靜瑜伽論云以彼
K35n1259_p0897a05║見非真情拘生滅故）。聖法極無邊（唯識論云具無邊際真常功德居十
K35n1259_p0897a06║地而猶迷寔二乘之叵測量極䂓矩之外妙出思議之表此大法身名為聖法）。經通
K35n1259_p0897a07║無上義（經能通義義可眀真滅迷妄心達無上理法華經云自證無上道大
K35n1259_p0897a08║眾平等法）。色相澷虗傳（根塵質礙皆為不實色空泯滅方可傳真法界
K35n1259_p0897a09║茫茫誰人傳示能断經云凡所有相皆是虗妄）。
K35n1259_p0897a10║慧眼觀無極（十住断結經云如來眼通過無量無邊無𰚆世界名慧眼
K35n1259_p0897a11║觀無極矚物周徧）。眾生供養緣（瑜伽論云行供養時以無分別住無
K35n1259_p0897a12║相心眾生以有相無相為緣後感世出世間果各有異）。聲香味觸法
K35n1259_p0897a13║（此名五塵耳知聲鼻嗅香舌了味身覺觸意緣法般若經云不應住聲香味觸法布施）。
K35n1259_p0897a14║布施廣周旋（菩提心經布施有五益一人親近二人樂見三人宗信四
K35n1259_p0897a15║好名聞五作後世因近感人天遠招佛果）。
K35n1259_p0897a16║說經十二部（瑜伽論云一契經二伽陁三本事四本生五未曾有六因
K35n1259_p0897a17║緣七譬喻八秖夜九論議十自說十一方廣十二授記名十二部）。一法智
K35n1259_p0897a18║周圓（真理圓證不假筌罤因言了意得意王言華嚴經云智身所通達離彼文
K35n1259_p0897a19║字相）。功行三千界（法華經云我觀三千大千世界乃至無有芥子許非
K35n1259_p0897a20║是菩薩捨身命處重法輕命苦己利他矣）。無心是福田（觀三輪體空修
K35n1259_p0897a21║財法二施般若經無相福如十方虗空不可思量能招佛果是真福田捨著相故）。
K35n1259_p0897a22║精靈及四眾（靈性寬愽徧及四眾般若經云精純淨妙徧一切法）。妄
K35n1259_p0897b01║悟疑真實（理本無生湛然凝寂要以神會非以事求分別浪生執情雲起
K35n1259_p0897b02║乖背真本枉致功勞般若經云譬如虗空花愚人取為實）。意馬善調伏
K35n1259_p0897b03║（覿體全真不施意馬非能調伏自致混融維摩經云常省己過不譏他犯）。經言
K35n1259_p0897b04║不可述（華嚴經言佛身不思議法界悉充滿此但智證理事𡨋合言詮不迨故）。
K35n1259_p0897b05║理證因多劫（涅槃經云四依菩薩供養二十六恒河沙佛始解全涅槃
K35n1259_p0897b06║十六分義經三大刧方證理故）。貪生斷福緣（般若論云果報斯不著防
K35n1259_p0897b07║求於異事果報不著是佛果因求於異事是生死業貪此主死断菩提福）。障同
K35n1259_p0897b08║魔境界（華嚴經云一煩惱魔二蘊魔三死魔四天魔此等能為障礙故）。言
K35n1259_p0897b09║義不知詮（不達義意非言所詮般若無知玄機幽默大品經云諸法依義
K35n1259_p0897b10║不依語）。
K35n1259_p0897b11║大義無通變（一真法界清淨純一無有改變妙義混然維摩經云法無
K35n1259_p0897b12║好醜法無增减）。文乖自倒顛（真常無說有說乖真既順俗言不符妙有
K35n1259_p0897b13║大智度論云無常見有常是名為顛倒）。非心求出離（求離眾苦要在
K35n1259_p0897b14║無心心起妄緣却增生滅維摩經云菩提不可以心得以無心而得）。法渡愛
K35n1259_p0897b15║河舡（瑜伽論云貪愛如河沒溺有情故以妙智如舡運載自他渡貪愛河至佛
K35n1259_p0897b16║果岸）。
K35n1259_p0897b17║求救眾生苦（大士興心務救他苦華嚴經云安慰眾生入佛法海）。無
K35n1259_p0897b18║心即是緣（離執着心名曰無心盡依此門而致解脫大品經云菩薩以無
K35n1259_p0897b19║緣慈說於妙法不見我說不見彼聽觀自同他濟他如己）。但隨福與業
K35n1259_p0897b20║（蓄積善根名福崇修因行名業但能廻向真如隨此定當成佛華嚴經云譬如大力王率
K35n1259_p0897b21║土咸戴仰福業亦如是菩薩所依頼）。還離向人天（還歸法性離生滅心
K35n1259_p0897b22║處輪廻煩惱不霑向人天善施利樂華嚴經云如是離染著身世皆清淨）。
K35n1259_p0897c01║嚴潔非常淨（顯真如界妙湛清淨煩惱不染皎潔非常涅槃經云譬如
K35n1259_p0897c02║塵霧不能染空）。精修皆自得（法華經云我常勤精進是故我已得成阿
K35n1259_p0897c03║耨多羅三藐三菩提自修因而克果故）。目前施有益（滅心境相觀內
K35n1259_p0897c04║外空一言無滯萬累何依大品經云凡夫聞佛法證現前勝益）。證道暗中
K35n1259_p0897c05║出（迷悟相叅煩惱纏覆無相智起明暗交遊勝鬘經云出纏大法身癡暗皆永滅）。
K35n1259_p0897c06║解與行相違（解即真性如如不動行則智心從因緣有性相兩別喧寂
K35n1259_p0897c07║二殊佛地論云真俗兩智行相㸦違）。難眀是與非（真理無是名言断故
K35n1259_p0897c08║俗智無非順大道故因聖難明獨佛能了法華經云唯有如來如實見之明了無礙）。莫
K35n1259_p0897c09║矜誇巧拙（真智寂靜妙理凝然體離言說好醜都亡大品經云一切智地
K35n1259_p0897c10║非有非無湛然清淨而亡好醜）。聖法許相依（真俗二諦法尓相依仁王
K35n1259_p0897c11║經云二諦恒不即解心見無二求二不可得）。
K35n1259_p0897c12║證取波羅蜜（梵語波羅蜜宋云到彼岸瑜伽論云即以生死為此岸法
K35n1259_p0897c13║身為彼岸煩惱為中流妙智為舡筏而能渡之名為證取）。言名号羼
K35n1259_p0897c14║提（梵語羼提宋言忍辱法華經云忍辱心决定端正有威德由斯忍辱而得出世）。還
K35n1259_p0897c15║同甘露味（法華經云為大眾說甘露淨法佛說解脫真同甘露能消熱惱
K35n1259_p0897c16║故）。法要自東西（萬行圓時一真澄寂法無南北人有東西一切體空
K35n1259_p0897c17║離名離相華嚴經云不著報不著身觀法性如虛空東西無礙）。
K35n1259_p0897c18║志遂千生劫（意合大乘動經千劫法華經云百千萬億世世已曾從佛
K35n1259_p0897c19║受化如此人等必能恭信）。人天不阻違（法性平等稟識皆同妙智證時
K35n1259_p0897c20║决無違阻智度論云識如人天由善業所招）。存求無異見（㽞心趣聖
K35n1259_p0897c21║要辯正邪異見若生永迷真際華嚴經云菩薩修行離諸異見滅二相心）。報應
K35n1259_p0897c22║夢如歸（世間報應蹔有還無生滅昇沉寔如夢幻若能悟彼觸目歸真大品
K35n1259_p0898a01║經云菩薩聞受當果而猶夢等）。
K35n1259_p0898a02║教本如來說（瑜伽論云佛從成道終至涅槃說法時會三百五十度法
K35n1259_p0898a03║華經云如三世諸佛說法之儀式我今亦如是）。祛疑彼是實（祛者除也
K35n1259_p0898a04║疑謂猶豫法華經云菩薩聞是法疑網皆已除迷情若遣實理自眀矣）。執迷
K35n1259_p0898a05║皆妄想（執乃封著迷謂心感佛談秘藏徧計元空群生無智妄執有實般若
K35n1259_p0898a06║經云執有諸相是為妄相）。煩惱悟心佛（漂溺有情名為煩惱悟此空性
K35n1259_p0898a07║同曉無涯護國經云眾生未成佛菩提為煩惱眾生成佛時煩惱為菩提）。
K35n1259_p0898a08║果若隨心起（華嚴經云菩提果以心為本心若清淨則能圓滿）。真
K35n1259_p0898a09║修五欲非（色聲香味觸於此五欲不能徧知華嚴經云觀察諸法自性無
K35n1259_p0898a10║有如其生滅但是假名真妄相較五欲誠非）。斷疑三障外（佛地論云
K35n1259_p0898a11║一煩惱二所發業三所招果名曰三障淨慧生時直入一真之理毗盧果滿永超三障之
K35n1259_p0898a12║外）。調伏法相依（制禦妄情能入真諦智能滅相相寂智亡般若經云
K35n1259_p0898a13║决擇調伏法依彼真空生）。
K35n1259_p0898a14║有亦隨緣果（有我所執轉增顛倒無我寂念疑惑不生般若經云布施
K35n1259_p0898a15║得富貴持戒得生天報自執因名隨緣果）。無緣覺不知（理寂思慮真覺
K35n1259_p0898a16║湛然智起妄沉妙緣非著華嚴經云有見即為垢遠離於諸覺如是乃見佛）。真
K35n1259_p0898a17║源若不動（解空之心成佛本故巍巍不勤湛湛真源華嚴經云內心寂靜
K35n1259_p0898a18║外心不動故）。取捨更何疑（泯著相心𢍆清淨理不取不捨事又何疑
K35n1259_p0898a19║華嚴經云法性本空寂無捨亦無取性空即是佛於此勿生疑）。
K35n1259_p0898a20║義能依戒律（戒有二種一性二遮依執相義唯感人天即色觀空方到
K35n1259_p0898a21║佛果涅槃經云持戒無量為初學故）。法上理無私（依真理故此理平等
K35n1259_p0898a22║離自他相盡法無私華嚴經云知法界無依無住平等無二極於一切）。真諦
K35n1259_p0898b01║門中事（真諦即勝義諦清淨法身在其中攝仁王經云法性本無性勝義諦
K35n1259_p0898b02║空如）。除貪妄想離（唯識論云於有有具染著名貪是諸惑本貪若除𣧠
K35n1259_p0898b03║妄想自離法華經云若滅貪欲無所依止）。
K35n1259_p0898b04║至德爍閻浮（起世經說湏弥山下有金晈𡙸餘輝名閻浮提金洲從彼
K35n1259_p0898b05║一贍部四邊都七千由旬至人聖德照灼徧故）。四天轉佛日（四天准對
K35n1259_p0898b06║法論一贍部州二勝身州三拘盧州四牛貨
K35n1259_p0898b07║州居湏弥山四面佛法化利如日照臨華嚴
K35n1259_p0898b08║經云慧光恒普照世暗悉除滅）。解空六趣停（仁王經云世諦幻法無名
K35n1259_p0898b09║無義亦無體相若善曉悟六趣永息生死不染）。法相真皆實（法相幽玄
K35n1259_p0898b10║極無邊際妙智清淨證悟實理般若經云觀法性空為真實處）。
K35n1259_p0898b11║御製秘藏詮卷第十六
K35n1259_p0898b12║丙午歲高麗國大藏都監奉
K35n1259_p0898b13║𠡠雕造