K35n1259_p0903b01║御製秘藏詮卷第十八　　　　　　駕
K35n1259_p0903b02║智仗法為喻（智𪫬難名眾生罕悟仗其法喻然可了知華嚴經云智身
K35n1259_p0903b03║無相猶如虛空）。法行智作師（無漏之智與法為師𢍆真實源出世間道
K35n1259_p0903b04║法華經云求一切智自然智無師智）。無師無本法（無師則不能自悟䡄
K35n1259_p0903b05║範有虧無法則全失依憑真常寧顯華嚴經云汝等勿復棄捨於此法門）。法智何
K35n1259_p0903b06║人施（法智名号對未悟以㩲施曉達真空彼此相而何有護法論云誰為誰說何法
K35n1259_p0903b07║何求）。
K35n1259_p0903b08║我相俱如是（我相立境悟達本空五蘊清淨都無所有圓覺經云無彼我人
K35n1259_p0903b09║相常依止智慧）。情通萬劫時（情通實際萬劫剎那智了唯心猶如寶月
K35n1259_p0903b10║智度論云處夢謂多年覺乃湏㬰湏雖經無量刧攝在一𠛴那）。本來無一
K35n1259_p0903b11║物（本來覺𪫬無礙難思量等虛空體無一物華嚴經云普賢之身如虛空界）。煩惱
K35n1259_p0903b12║妄心為（不有煩惱即無眾生不有妄緣即無三界佛頂經云汝蹔舉心塵勞先起）。
K35n1259_p0903b13║真是法中主（唯佛與佛逍遙法中賔主都捐通達自在法華經云聖主
K35n1259_p0903b14║法之王安慰無量眾）。慈悲忍辱師（慈悲利物拔苦與樂仁王經云三賢
K35n1259_p0903b15║十聖及諸如來皆修五忍法門以忍辱為師也）。三天留不住（華嚴經云有妙
K35n1259_p0903b16║淨土寶花王座真成正覺純淨無漏出過三界）。芥子納湏弥（湏弥無相
K35n1259_p0903b17║芥子本空大智了知方能廣納淨名經云以湏弥之高廣內芥子中是如來不思議力）。
K35n1259_p0903b18║筏喻分眀說（六度如筏到彼岸而方捨分明說喻得旨趣而忘言金剛
K35n1259_p0903b19║經云法尚應捨何況非法）。疑緣法海水（法門寬廓似海弥深益潤眾生
K35n1259_p0903b20║與水無二悟者歸趣迷則生疑華嚴經云佛智法海難測量眾生疑惑不可入）。若行
K35n1259_p0903b21║平等心（平等心生見怨親而不異若行此道與諸佛之不殊㝡勝王經云於彼怨
K35n1259_p0903c01║親具平等慈）。寂滅貪嗔起（寂滅無為貪嗔煩惱未泯執見染惑心起
K35n1259_p0903c02║都捐真妄入不二門金剛經頌云境無心亦滅無復起貪嗔）。
K35n1259_p0903c03║慧大量深淺（大乘妙慧證有淺深隨利鈍之根機設頓漸之教旨法華
K35n1259_p0903c04║經云為聲聞說四諦緣覺說十二緣生菩薩說六波羅蜜）。修行十二時（十二
K35n1259_p0903c05║時中進修妙行三祇劫內誓趣菩提忘寐忘彼思求思證法華經云又見佛子未嘗睡眠
K35n1259_p0903c06║勤求佛道）。由來精進業（精進長時由來勝業▆懷勇𨦣願至佛乘法華
K35n1259_p0903c07║經云佛告大眾我常精進是故已得無上佛道）。佛與道心知（堅修眾行
K35n1259_p0903c08║佛與了知勤苦無勞道心通鑒法華經云我知諸眾生行道不行道）。
K35n1259_p0903c09║說智通三識（智度論云說智及智處俱名為般若此之智處通彼三根
K35n1259_p0903c10║本智俱時第六第七第八三種識故）。初從盡有為（有為者有漏色心也
K35n1259_p0903c11║真智初起盡彼有漏有為談所廢詮皆捨是心是色金剛經頌云色心齊一棄所以證菩
K35n1259_p0903c12║提）。貪癡無布施（唯識論云貪者於有資具染著為性癡者於諸理事
K35n1259_p0903c13║迷暗為性由此煩惱所有財法俱不能惠施向彼勝道亦不起進修）。終日業
K35n1259_p0903c14║相隨（日用不知觸途成滯隨流愛種失大施門寶積經云業惑資生相續不斷）。
K35n1259_p0903c15║理合同途事（三乘道理合一同途事既無差昭然不異法華經云尚無二乘
K35n1259_p0903c16║何況有三）。人心等不齊（迷悟有殊蓋人心之不等法源泯妄逐情相而
K35n1259_p0903c17║多端法華經云若干諸欲性）。一真無二見（一體真如都無二見湛然凝潔
K35n1259_p0903c18║了本自空瑜伽論云謂此真如離能所取二見）。摸象自心迷（涅槃經云
K35n1259_p0903c19║凡夫觀真理如盲人摸象二乘觀真理如嬰兒觀月菩薩觀真理如隔羅穀理元無二見
K35n1259_p0903c20║有差殊）。
K35n1259_p0903c21║詮之不滿願（真法離言尚非思議既出文詮之表逈超名相之端方便不開
K35n1259_p0903c22║豈滿本願淨名經云觀諸法虛妄本願未滿）。用意自多疑（起心用意
K35n1259_p0904a01║疑慮自多真法本靜不假推度法華經云不求而自得）。欲礙因緣境（空有
K35n1259_p0904a02║之法仗因託緣樂欲隱心障礙前境心無體寂妙理顯然淨名經云法不属因不在緣故）。
K35n1259_p0904a03║凡容豈便知（迷雲所障真智不現大士心空方能證悟法華經云凡夫淺識
K35n1259_p0904a04║聞不能受）。
K35n1259_p0904a05║求善心先益（一真心境萬法惣源五濁幽沉十善顯煥攝大乘論云發
K35n1259_p0904a06║心畢極二不別）。菩提論此時（乘時利見證大菩提度一切生說無量法
K35n1259_p0904a07║法華經云如優曇鉢華時一現耳）。云何是等故（願既無盡心亦無等
K35n1259_p0904a08║量廓太虛行同法界華嚴經云虛空界盡我願乃盡眾生界盡我願行乃終滿）。廻向
K35n1259_p0904a09║法王師（廻於福智向彼菩提了達真空於法自在既得菩提号無上導師法華經
K35n1259_p0904a10║云我所有福業盡迴向佛道）。
K35n1259_p0904a11║解理通深義（悟解真理義通甚深益自濟他成無上覺淨名經云深達
K35n1259_p0904a12║實相又瑜伽論云以彼天人解甚深義）。因根澹薄時（善因廣種長智
K35n1259_p0904a13║慧深根塵慮皆空悟真心澹薄法華經云其心常憺怕未曾有散亂）。有眀又
K35n1259_p0904a14║即暗（全祛障染真理有明未潔塵蒙圓成即暗密嚴經云譬如晴空月體淨本無異
K35n1259_p0904a15║隨印淨濁池明暗故有別）。煥爀即生疑（真心煥爀晃晃色塵眾生迷倒
K35n1259_p0904a16║不悟即自生疑法華經云無智疑惑即為永失）。
K35n1259_p0904a17║證道非求是（法華經云自證無上道大乘平等法證悟也煩惱蓋覆猶
K35n1259_p0904a18║如睡眠聖慧一超朗然覺悟乘機誕跡隨類化身體道𭁷心非求是理）。神樞
K35n1259_p0904a19║豈可窺（法華經云其智慧門難解難入神機妙用應化無窮非一切智人則
K35n1259_p0904a20║不能窺測）。觀身自不見（智度論云菩薩觀內身於身不生覺觀無自他
K35n1259_p0904a21║相不見五蘊十八界）。真𪫬略相知（捨妄歸真圓融𪫬相為忻始覺各說
K35n1259_p0904a22║相知楞嚴經云如來藏中𪫬覺真空𪫬空真覺）。
K35n1259_p0904b01║志大心無慮（意願深廣為志菩提涅槃稱大法華經云通達大智到於彼岸
K35n1259_p0904b02║二障永離二果現前心同大虛量周法界不動等覺建立諸法思慮不生𦊱㝵非有）。猶
K35n1259_p0904b03║如涉海涯（圓覺經云譬如大海不讓小流海以深大為體涯有含攝之功此喻
K35n1259_p0904b04║菩薩顯大志而攝小乘百川會流無不含納）。無窮深妙理（中論云不有不
K35n1259_p0904b05║無者第一真諦也此深妙理演出無窮）。淺解不能知（法華經云隨冝
K35n1259_p0904b06║說法意趣難解唯佛能知故名為深二乘不達乃曰淺解）。
K35n1259_p0904b07║經業魔心伏（經者如來法藏也有持誦力用證得淨心魔境伏制淨名經云
K35n1259_p0904b08║降伏魔怨制諸外道）。降歸一切理（降謂攝持歸者宗義一切即一事以理融
K35n1259_p0904b09║一即一切理隨事顯淨名經云是名入一切諸佛法門）。勿生顛倒心（勿者
K35n1259_p0904b10║無也菩薩則無眾生即有顛倒矣謂於無計有妄生執著我人眾生壽者圓覺經云認四
K35n1259_p0904b11║顛倒為實我體）。黑闇昬塵起（識性不明是為黑闇狐疑少信多起妄塵淨名
K35n1259_p0904b12║經云眾生煩惱闇耳）。
K35n1259_p0904b13║因果前生業（因謂因緣果謂果報有善𢙣二業循環三世舉前足以明後流
K35n1259_p0904b14║形異類綿歷無時淨名經云因緣果報無違無諍）。灰心入定時（形以智勞
K35n1259_p0904b15║心以形倦菩薩運化疲極猒境入微微心時熏成彼種至滅盡定法華經云又見諸菩薩
K35n1259_p0904b16║深入諸禪定）。較量不可盡（華嚴經云一塵入正受塵三昧起如是之境非
K35n1259_p0904b17║漏識比量之能及）。達士不懷疑（悟達上士盡妄窮源事無不涉理無不備
K35n1259_p0904b18║定慧雙明不生疑慮圓覺經云一念疑悔即不成就也）。
K35n1259_p0904b19║因機能譬諭（因初機器也舉譬諭以契根機明真性而接疑滯圓覺經云如
K35n1259_p0904b20║器中鐄聲出於外煩惱涅槃不相留㝵）。指示得玄機（心外無法見法是心
K35n1259_p0904b21║譬諭已聞指示而得法華經云說諸盡苦道示之以涅槃）。悟即明如日
K35n1259_p0904b22║（日行天道照物無虧諭不生不滅也智悟人心理應如是諭理雙顯一證圓明金剛
K35n1259_p0904c01║經頌云佛眼如千日照異體還同）。無輕水月非（見與見緣二俱無體
K35n1259_p0904c02║清淨覺性本絕是非妙色真空光影分照淨名經云如夢如熖如水中月）。
K35n1259_p0904c03║義不言虛妄（虛妄相想本自攀緣內外融通始明真義心開意解無妄
K35n1259_p0904c04║可言法華經云諸佛如來言無虛妄）。真心免是非（是非一體能辯正邪
K35n1259_p0904c05║真心無得何累彼我淨名經云菩薩如是生不淨佛土不與愚闇而共合）。恒河沙
K35n1259_p0904c06║譬諭（怛河西域無熱惱池出四大河此即一也金剛經云七寶持用布施滿恒河沙
K35n1259_p0904c07║數比量功德不如讀誦一句一偈有漏福不及無為法）。無慮復何思
K35n1259_p0904c08║（楞嚴經云達境唯心已分別止不生既知萬法唯心便捨外塵相）。
K35n1259_p0904c09║法是如來法（如來所說甚深妙法不說常說法非所說人猶法顯法藉
K35n1259_p0904c10║人傳金剛經云一切法皆是佛法）。迷途四眾聞（未究法語可曰迷途四眾
K35n1259_p0904c11║親聞作如是解智度論云三世諸佛法皆有四部來）。凡人皆信奉（普會人天
K35n1259_p0904c12║信奉玄要流通是法便悟深心法華經云於佛所說法當生大信力也）。平地是
K35n1259_p0904c13║慈雲（煩惱蓋覆善種未萌悲智將圓慈雲普潤法華經云靉靆垂布如可承攬）。
K35n1259_p0904c14║旨達悲意（無上妙旨非色非心超事理門出言語道悟而淵默顯了真乘
K35n1259_p0904c15║淨名經云心淨已度諸定禪）。昏衢轉法輪（昏衢者諭無眀也三界茫
K35n1259_p0904c16║茫無非苦海四生擾擾莫若昬衢淨名經云三轉法輪於大千）。迷情皆自
K35n1259_p0904c17║矒（妄情流轉迷背覺心夢境昬沉不聞正法淨名經云是身如夢為妄所見）。豈可
K35n1259_p0904c18║更鋪陳（根塵迷執識浪漂流增上𢢔人閒法不信敷揚妙道豈可失時法華經云
K35n1259_p0904c19║止止不湏說我法妙難思也）。
K35n1259_p0904c20║玄要少人解（玄謂真理要謂實智窮源盡妄小智難知法華經云甚深微妙
K35n1259_p0904c21║法難見難可了）。幽深隱聖文（聖義幽深含容法藏欲人開悟流布真詮
K35n1259_p0904c22║法華經云種種言辭而為眾生演說諸法）。業因生智寶（業性浮沉斷續
K35n1259_p0905a01║差別轉識成智無漏現行淨名經云不入煩惱大海則不得一切智寶）。餘外自
K35n1259_p0905a02║區分（心心冥𢍆智果圓通妙體常明外無餘事法華經云佛當為除斷令盡無有餘）。
K35n1259_p0905a03║幽濁渾如水（有情煩惱障礙淨心迷悶所為如攪濁水唯識論云不信如泥
K35n1259_p0905a04║鰍能濁清水故）。渺瀰何以分（障染纏綿流浪深廣諸業熾盛善惡何分淨名
K35n1259_p0905a05║經云是身如空聚陰界諸入所共合成）。五情離障礙（眼耳鼻舌身謂
K35n1259_p0905a06║五情也內外妄塵執為見觸一心眀了萬法無依淨名經云遠塵離垢）。紅日麗
K35n1259_p0905a07║西曛（性本靈眀眀然超悟如雲開障紅日發輝淨名經云日光出時則無眾𭁷）。
K35n1259_p0905a08║大約依玄說（大約者揔相而言所有言音理體玄妙方便演說皆依佛智法
K35n1259_p0905a09║華經云於一佛乘分別說三）。迷途習更熏（迷途未悟性習難無染淨
K35n1259_p0905a10║生時起善思惟熏修正慧圓覺經云末世眾生依於未覺幻力修習）。能眀疑
K35n1259_p0905a11║網故（迷心失道如墮網羅智照無疑便能出離法華經云菩薩聞是法疑網皆已除）。
K35n1259_p0905a12║妄想自然分（妄想不實如陽熖空等塵勞暫息真性了然分也楞嚴經
K35n1259_p0905a13║云生滅二塵畢究無體）。
K35n1259_p0905a14║正法無邪見（三乘法名為正法正見起已邪見不生瑜伽論云遠離於諸見
K35n1259_p0905a15║正見得涅槃）。黃金為地大（菩薩起悲願力以無漏慧變地為金令諸
K35n1259_p0905a16║有情而得受用佛地論云為化大地為七寶等）。攪河酥與酪（十地上聖
K35n1259_p0905a17║於飢饉世為眾生故起廣大心以定通力變酥酪以濟群生十地論云十地法以佛神力
K35n1259_p0905a18║故）。一物人難會（無分別智內𭁷真境證無能所而無一物唯自證知餘人
K35n1259_p0905a19║難解六祖云本來無一物何處有塵埃）。
K35n1259_p0905a20║信使勞還往（信使緣起流轉斷常隨順六塵還往三界妄入勤苦不能
K35n1259_p0905a21║自知楞嚴經云汝當先覺不入輪廻）。無情息妄雲（有緣是假無情即真
K35n1259_p0905a22║妄想浮雲不能障蔽楞嚴經云如來宣流大慈開我迷雲）。能知生滅趣
K35n1259_p0905b01║（佛為能知徧知一切𠛴那生滅亦可照明五趣非實悉見虛幻法華經云今世後世如實
K35n1259_p0905b02║知之我是一切知者）。了解悟經文（了別義理悟解經文依聖法之聞思
K35n1259_p0905b03║修菩提之行業法華經云有智若聞則能信解）。
K35n1259_p0905b04║智伇浮生事（智能斷惑留惑潤生濟拔為緣謂辦事故浮塵溺浪生住
K35n1259_p0905b05║勞煩如人生涯未免苦樂法華經云佛說智慧故諸佛出於世）。徒言強見
K35n1259_p0905b06║聞（淨名經云法離見聞覺知見聞者謂色聲也若將色聲求菩提無有是處）。無人
K35n1259_p0905b07║為決擇（有情顛倒為執所迷不問眀師猶難決擇法華經云不從佛聞法常行不
K35n1259_p0905b08║善事）。特地意氛氳（外緣諸境忘失本心意猒勞勤紛紜自悔法華經云
K35n1259_p0905b09║但自思惟心懷悔恨）。
K35n1259_p0905b10║我論湏弥海（我者親義親從佛聞必無他論大智度論云湏弥高八萬
K35n1259_p0905b11║四千由旬海即無量義諭法高而莫測大亦難量）。無心即是聞（心所
K35n1259_p0905b12║知覺心也智證真理心所俱停離四句絕百非泯三際歸一體空𪫬凝淨寂聽無言是聞
K35n1259_p0905b13║正法道行經云心亦不有亦不無）。不隨他種𪫬（一切種𪫬妄現差殊
K35n1259_p0905b14║真相圓明不隨流轉法華經云種種𪫬相義）。眀暗自然分（妄心不起
K35n1259_p0905b15║本𪫬湛然如海無波澄鑒萬象淨名經云眀無眀為二無眀實性即是眀）。
K35n1259_p0905b16║真𪫬與虛妄（離虛妄而名真在輪廻而稱𪫬窮其妄本即是真源顯揚
K35n1259_p0905b17║聖教論云真如作意謂已見諦）。祖師一諭言（祖者先也佛即師也一諭言者
K35n1259_p0905b18║簡無二語一印傳授更非別法金剛經云如來是不異語者）。法緣俱是
K35n1259_p0905b19║實（法謂正法緣謂緣起較量勝劣乃有淺深應用權真無非實相圓覺經云方便開示
K35n1259_p0905b20║令悟實相）。佛說向祇園（佛說般若向此園中乃祇陁施樹給孤捨園從
K35n1259_p0905b21║樹得名故号祇園金剛經云佛在祇樹給孤獨園）。
K35n1259_p0905b22║慧入無為𪫬（根隨煩惱緣相分之麤塵慧解任持入清淨之法𪫬華嚴經云
K35n1259_p0905c01║永滅眾生癡暗心大慧入此深安住）。寂空閙不喧（洞達空理不礙有邊
K35n1259_p0905c02║了色香味觸之因知音聲語言之相定功資助慧力精眀淨名經云以空聚想入於聚落）。
K35n1259_p0905c03║妄心求不見（真心無體妄念難求離見取之差殊則如理之周徧楞嚴經云
K35n1259_p0905c04║猶非真非真云何見所見）。悟了即無言（言詮非旨為入聖之法門悟即
K35n1259_p0905c05║無心遊解脫之正道淨名經云解脫者無所言說）。
K35n1259_p0905c06║說法非常解（一音演說萬法該通𪫬海圓澄非常見解淨名經云夫說
K35n1259_p0905c07║法者當如法說）。如何妙得門（妙悟之說唯聖乃知頓入玄門神通罕測
K35n1259_p0905c08║法華經云開方便門示真實相）。塵襟多進退（道果未熟妄念不停若了
K35n1259_p0905c09║玄機猶豫自息證道謌云但自懷中解垢衣誰能外相誇精進）。風動落花
K35n1259_p0905c10║翻（二果證智依覺樹以成熟萬行寄花動真風而消散智度論云覺觀風散心禪定能
K35n1259_p0905c11║除之）。
K35n1259_p0905c12║理事云何故（理者𪫬也事謂一切法也事因理顯妙在一真不著有空亦非
K35n1259_p0905c13║中道法華經云唯此一事實餘二即非真）。𭁷心淨想存（緣慮含攝觀智
K35n1259_p0905c14║都亡𭁷默真心了無所得淨名經云一心禪寂攝諸亂意）。能觀身自在
K35n1259_p0905c15║（四大空相五蘊妄塵法𪫬本空故名自在花嚴經云若得十地十自在修行諸度勝解脫）。
K35n1259_p0905c16║真實入玄門（真即萬法之依處實謂一理如如𪫬相𭁷合渾成無際入諸佛
K35n1259_p0905c17║玄寂門矣法華經云欲令眾生入佛知見道故）。
K35n1259_p0905c18║詮經求大意（詮評大旨唯是佛心達諸法因緣證常樂果報法華經云
K35n1259_p0905c19║唯以一大事因緣故出現於世）。無障作為難（圓覺經云諸障若消滅佛
K35n1259_p0905c20║境便現前一切眾生結使纏縛不作佛見功德是即為難）。唯佛與佛𪫬
K35n1259_p0905c21║（佛覺義性法也佛法二理号別體同諸佛自性唯佛共知楞嚴經云發性覺真空空性圓
K35n1259_p0905c22║明得也）。非緣不可干（真如妙道體離言詮接物利生權乘方便楞嚴
K35n1259_p0906a01║經云本非因緣非自然性）。
K35n1259_p0906a02║一發身心住（身者五蘊和合義心者緣慮義能發信心上求佛果一證不疑
K35n1259_p0906a03║住於實際金剛經云應如是住降伏其心）。善根猶似水（善根清淨無染
K35n1259_p0906a04║汙相如水潤下似法無窮智度論云如大清涼池無量眾生飲）。門庭堪可
K35n1259_p0906a05║用（修行門閇根性通利道芽增長於法善用法華經云以佛教門出三界苦）。上妙
K35n1259_p0906a06║無差理（佛佛因地皆此發心歷刧修行後證道果妙同此用於理無差仁王經云
K35n1259_p0906a07║一切法皆如也諸佛法僧亦如也）。
K35n1259_p0906a08║求人心有妄（心外求法即成虛妄了心即佛何假外求華嚴經云夫求法者
K35n1259_p0906a09║不著佛求）。安樂盡袪煩（妄情既遣心則輕安與樂受俱煩惱袪矣唯識
K35n1259_p0906a10║論云由世道伏故煩惱不起）。外論隨緣法（外論者後得智說法也緣
K35n1259_p0906a11║謂機緣其智隨順五𪫬緣機而說法要智度論云隨順因緣一切善法）。根深大
K35n1259_p0906a12║道言（根者根本深即甚深一切諸法皆指實相唯道秘密非根本故法華經云演說
K35n1259_p0906a13║諸法是法皆為一佛乘故）。
K35n1259_p0906a14║解說無為教（敷揚善巧解說無為教謂能詮教也有為無為一百法中
K35n1259_p0906a15║名相雖分有無不別大品經云不可離有為而說無為）。心同隙影奔
K35n1259_p0906a16║（心狂馳逐妄指色塵隙影如流不自知覺如來接引令出迷津金剛經云現在心不可得）。
K35n1259_p0906a17║真常留不住（真常不住法𪫬無邊實相湛然妙理常寂華嚴經云無去
K35n1259_p0906a18║無來亦無住）。三界大師尊（三界者菩提證道之方滌虛妄念超色界
K35n1259_p0906a19║塵我佛當機開大知見父母恩重經云三界大師四生慈父）。
K35n1259_p0906a20║證二終歸一（證謂證入二即二乘非二非三終成一義法華經云唯此一事
K35n1259_p0906a21║實餘二則非真）。詮源說萬端（詮者詮顯源乃法源從彼一真之源演出
K35n1259_p0906a22║無窮之義楞嚴經云一為無量）。能明清淨事（能即能解明謂顯明清淨
K35n1259_p0906b01║即指法身自𪫬能顯真理般若經云自性清淨故）。圓月眾情觀（法身
K35n1259_p0906b02║清淨皓月當空真𪫬虛無廓然朗照金光明經云應物現形如水中月）。
K35n1259_p0906b03║志妄如冤債（心生志妄迷類宿冤迷妄都捐一真顯機楞嚴經云眀妄
K35n1259_p0906b04║非他覺眀為咎）。春花冬自寒（此緣生法不離真源春諭法宗開坼花木
K35n1259_p0906b05║冬諭𪫬識含蓄寒相華嚴經云一切法不生一切法不滅若能如是解諸佛當現前）。攀
K35n1259_p0906b06║緣人障礙（妄生攀緣俱成障礙執著塵境蒙蔽真宗維摩經云無取是菩提離
K35n1259_p0906b07║攀緣故）。平地起波瀾（平地喻心波瀾比妄萬法本來一如俗諦外無
K35n1259_p0906b08║真諦強起千差分別宛同平地波瀾深密經云如海遇風緣起種種波浪）。
K35n1259_p0906b09║果熟因緣易（善惡之業造作為心先假因緣以為引領後於果報成熟
K35n1259_p0906b10║易焉百喻經云假使經百刧所作業不忘因緣會遇時果報還自受）。湏憑智
K35n1259_p0906b11║者觀（緣生之法微細難知無漏智人方能觀察金光眀經云觀法𪫬空是無上智）。
K35n1259_p0906b12║十方賢聖理（地前菩薩曰賢十地等妙菩薩及佛果曰聖理即所證真理此
K35n1259_p0906b13║之賢聖徧滿十方華嚴經云十方賢聖盡徧虛空）。妄想不相干（凡夫
K35n1259_p0906b14║妄想見解回邪於彼聖賢理無干涉楞嚴經云諸妄銷亡不真何待）。
K35n1259_p0906b15║因證生前果（三乘聖人證果雖別皆於有餘依身證無餘依涅槃金剛
K35n1259_p0906b16║論云現在果者得一切信及現法涅槃）。真誠不妄觀（真誠者審實也
K35n1259_p0906b17║既證聖果具無漏智凡所觀察皆不虛妄無量壽經云作是觀者名為正觀）。要知
K35n1259_p0906b18║功德力（積功累德有大勢力一切外道不能屈伏塵沙萬德不可思議寶積經云
K35n1259_p0906b19║如來功德佛自知唯有世尊能開示）。懽喜遂心安（既而天魔異執悉皆
K35n1259_p0906b20║降伏心遂安然懽喜快樂法華經云心生大懽喜自知當作佛）。
K35n1259_p0906b21║義了心疑惑（於第一義心了悟時疑網已除煩惑俱遣楞嚴經云周徧
K35n1259_p0906b22║了知得無疑惑）。湏弥萬仞寒（名實妙高何止萬仞喻法之㝡為眾山王
K35n1259_p0906c01║學道之人不知疲倦湏弥納芥子間者皆然芥子納湏弥信不能及法華經云湏弥山為
K35n1259_p0906c02║第一）。真緣俗諦事（真即真諦緣者因義俗因真諦得名真因俗諦而顯
K35n1259_p0906c03║真俗雙泯理事自融護國經云通達此一二真入第一義）。妙覺大知寬
K35n1259_p0906c04║（妙明真覺𪫬本圓通迷則𢩁然悟知寬廣圓覺經云覺𪫬徧滿清淨不動）。
K35n1259_p0906c05║法起他方界（法者法塵起謂生起意識所緣俱名為法如心緣慮他方境界
K35n1259_p0906c06║是為獨影不假五根大智度論云隨心所念悉皆得見）。非論愚與賢
K35n1259_p0906c07║（識心徧計不𢩁賢愚達此妄情自𢍆真理圓覺經云智慧愚癡俱為般若）。解知人
K35n1259_p0906c08║我𪫬（分別若息人我自空如是解知了無所得楞嚴經云微細推求本無我心及我
K35n1259_p0906c09║心所）。何慮俗情牽（內空五蘊外達五塵世俗時情不能牽繫法華經云
K35n1259_p0906c10║如是之人不復貪著世樂）。
K35n1259_p0906c11║品物咸知𪫬（品謂品類物者物情凡曰有情咸具靈知之𪫬淨名經云一切
K35n1259_p0906c12║法皆如也眾聖賢亦如也至於弥勒亦如也）。榮𮕱為表裏（草木
K35n1259_p0906c13║叢林森羅萬象榮華為表衰落為裏緣生真性本無有異般若經云色無邊故般若無邊）。
K35n1259_p0906c14║妄塵障碧空（澄碧晝空倐然塵翳亦如佛𪫬煩惱覆藏楞嚴經云亦如
K35n1259_p0906c15║瞖人見空中花）。迷悟無情水（就迷妄塵生悟解慧如其水性雖無情而
K35n1259_p0906c16║本自湛然佛頂經云地水火風本性圓融周徧法界湛然常住）。
K35n1259_p0906c17║旨幽隨教法（旨即佛旨幽隱冲邃不可智知隨大小根說頓漸教法華
K35n1259_p0906c18║經云隨冝說法意趣難解）。三寶有因緣（登金剛座成佛因緣也先談四
K35n1259_p0906c19║諦說法因緣也度五俱輪僧寶因緣也法華經云便有涅槃音法僧差別名）。若到
K35n1259_p0906c20║無窮處（實際無窮唯佛能到若人解了法身現前法華經云此法華經藏幽固深
K35n1259_p0906c21║遠無人能到）。心王識自圓（八識心王因中名也果中則轉第八識為大圓
K35n1259_p0906c22║照智等楞嚴經云寶覺真心各各圓滿）。
K35n1259_p0907a01║玄空深妙運（玄空者一真法界也冲深絕妙運用周旋上則佛佛皆如
K35n1259_p0907a02║下則塵塵同體大寶積經云功用任運常流轉布徧滿十方）。不動性無
K35n1259_p0907a03║邊（法𪫬圓通本無動靜既絕三際乃口無邊楞嚴經云𪫬圓周徧本不動搖）。智見
K35n1259_p0907a04║閑心淨（差別之智不生不正之見閑默自然心淨徹妙圓眀大佛頂經云妙圓真
K35n1259_p0907a05║淨眀心具足）。神通廣大千（心既精純理自融會起神通於正定能遊
K35n1259_p0907a06║戲於大千楞嚴經云得大神通遊十方界）。
K35n1259_p0907a07║幽默含通識（空源幽默通括萬靈凡有議情盡茲流出圓覺經云安於
K35n1259_p0907a08║靜慮而起變化）。高眀日月圓（日月圓眀本無偏照至理周濟適足比方
K35n1259_p0907a09║法華經云如日月光眀能除諸幽𡨋）。如來資妙用（十号之尊圓證之後
K35n1259_p0907a10║起化身於三種運受用於二般資益群生妙無以喻華嚴經云以一如來一眾會徧一切
K35n1259_p0907a11║佛𠛴示現眾生無礙用）。聖境好攀緣（一切境中寔為聖境凡夫習學
K35n1259_p0907a12║足好攀緣練行修心靡不造斯境矣楞嚴經云疇昔攀緣入佛知見）。
K35n1259_p0907a13║大欲乾坤內（佛意難思徧一切處欲度群品悉證真源唯識論云樂觀一切
K35n1259_p0907a14║欲無減故）。幽深一切緣（運用此心緣慮法界密懷引導莫測幽深大智度論
K35n1259_p0907a15║云欲以智慧因緣引導眾生故）。觀之又不見（本超言象故絕形儀從任諦觀
K35n1259_p0907a16║終不可見華嚴經云亦無有方處求之不可見）。去住復綿綿（去無所去
K35n1259_p0907a17║住無所住湛然綿密不可窮源華嚴經云充滿十方無來去故）。
K35n1259_p0907a18║信勿中心昧（淨信如眀珠昧心同濁水諦信若起其心自清如彼眀珠能清
K35n1259_p0907a19║濁水但發誠信必悟真源楞嚴經云真信明了一切圓通）。山河有變遷
K35n1259_p0907a20║（山河大地草木叢林既是緣生還隨遷謝大佛頂經云山河大地諸有為相次第遷流）。
K35n1259_p0907a21║無情歸正法（墻壁瓦礫雖是無情悉蘊真如圓明法𪫬涅槃經云無情
K35n1259_p0907a22║之物故眀佛𪫬）。愛樂欲魔牽（於彼色聲而起愛欲即是魔境湏堅本心
K35n1259_p0907b01║楞嚴經云堅凝正心魔不得便）。
K35n1259_p0907b02║智眾平諸善（三根本智起則證真八後得智生能說法二利善𪫬悉皆
K35n1259_p0907b03║平等華嚴經云㝡勝智如是能起一切智）。迷時隔大千（悟則𠛴那迷乃
K35n1259_p0907b04║塵劫大千為隔其迷寔深楞嚴經云迷時即無眀發眀便解脫）。惡風聲不
K35n1259_p0907b05║定（圓覺經云動轉歸風䟽云迷𪫬起心心運風力轉餘三大而有動作所謂迷𪫬本是
K35n1259_p0907b06║無眀無眀譬如惡風故能鼓動真海聲生鼓動乃不定於輪廻矣）。昧識被
K35n1259_p0907b07║拘牽（真𪫬既迷心識皆昧諸塵境界拘牽可量楞伽經云識為境界縛）。
K35n1259_p0907b08║我問眾生𪫬（一切眾生皆有佛𪫬久迷真理隨趣受生既不自知遂乃
K35n1259_p0907b09║發問圓覺經云云何眾生五種種𪫬）。文殊及普賢（文殊表智證境皆真
K35n1259_p0907b10║普賢表行體同佛德行願經云文殊師利勇猛智普賢慧行亦復然）。慈悲常
K35n1259_p0907b11║惠世（既能攝物拔苦是故常惠世間大智度論云出世間惠為大）。利樂
K35n1259_p0907b12║萬般緣（佛無緣慈種種利樂欲有情類咸出苦源華嚴經云不求自利樂但
K35n1259_p0907b13║願益眾生）。
K35n1259_p0907b14║真道常人見（真實聖道雖本無名由假言詮常得聞見法華經云倍復
K35n1259_p0907b15║加精進以求無上道）。修心是福緣（修心練行雖曰有為福德因緣更無
K35n1259_p0907b16║過者金剛論云唯獨諸佛法福成第一體）。不趍名與利（於彼名利不競
K35n1259_p0907b17║趍馳自然身心常得法樂大智度論云是人說法不為名聲勢力）。𪫬相自
K35n1259_p0907b18║周圓（澄神斂念閑默諦觀入無相宗遊實𪫬海無眾法無一法可得何𪫬相之有名
K35n1259_p0907b19║乎圓覺妙眀其在茲矣圓覺經云於諸性相無離覺𪫬）。
K35n1259_p0907b20║昏濁非安樂（昏濁喻煩惱也煎迫身心覆藏佛𪫬無由安樂蓋未發眀
K35n1259_p0907b21║瑜伽論云斷除昬沉煩惱）。誰能辯綱紀（法持戒律道稟紀綱未悟之人
K35n1259_p0907b22║翻成自縛達法之心於此無情楞嚴經云我是如來眾中綱紀）。無眀在目
K35n1259_p0907c01║前（凡目所見青黃赤白慧眼觀察色空眀暗五色轉成質礙妙眀不障菩提圓覺經云
K35n1259_p0907c02║無眀真如無異境界）。本性真如是（法法皆如塵塵不別了心即佛見境
K35n1259_p0907c03║明心心境不生本𪫬清淨華嚴經云見一切眾生本𪫬清淨）。
K35n1259_p0907c04║慧解非真相（以其乾慧解悟教乘取捨有空區分𪫬相無相三昧真未
K35n1259_p0907c05║得之涅槃經云有心分別一切皆邪）。誠純妄不牽（正見誠實內心純和
K35n1259_p0907c06║緣慮既而不生妄想何由牽引楞嚴經云識迷無因妄無所依）。菩提心是
K35n1259_p0907c07║佛（一念覺眀見𪫬成佛雖則不妨修證此心何異法王淨名經云菩提心者即是佛心）。
K35n1259_p0907c08║本𪫬自天然（法佛本𪫬稟自天然一切有情悉皆具足在緾為如來藏
K35n1259_p0907c09║出纏号大法身楞嚴經云一切根塵陰處界等皆如來藏清淨本然）。
K35n1259_p0907c10║御製秘藏詮卷第十八
K35n1259_p0907c11║丁未歲高麗國大藏都監奉
K35n1259_p0907c12║𠡠雕造