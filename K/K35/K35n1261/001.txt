K35n1261_p0998a01║K. no. 1261
K35n1261_p0998a02║御製緣識并序　　　　輕
K35n1261_p0998a03║朕聞法門不二。非賢聖無以皆通。
K35n1261_p0998a04║清淨自然。非智慧無以長久。經文
K35n1261_p0998a05║妙覺。識種緣深。誦華嚴而性海分
K35n1261_p0998a06║明。演菩提而真修實行。慈悲喜捨。
K35n1261_p0998a07║法相周圓。窮究化元。絕其虛妄。坦
K35n1261_p0998a08║塗平而無滯礙。去人我而順陰陽。
K35n1261_p0998a09║夫佛理者。思極無涯。遠譯東流之
K35n1261_p0998a10║教。志行方便調御。西域之民莫不
K35n1261_p0998a11║澄寂㳙深。利益真際。恒沙喻於千
K35n1261_p0998a12║界。彼岸混於一法。廣愽談幽。善能
K35n1261_p0998a13║破於昬衢。靈光照耀。豈較量乎深
K35n1261_p0998a14║淺。化導應機。善𢙣隨緣。予將興无
K35n1261_p0998a15║為之大教。力救蒼生之福業。以日
K35n1261_p0998a16║継時。因果必從。常以百姓心而為
K35n1261_p0998a17║念。恢張一切。而行利益。聖人之教
K35n1261_p0998a18║未得美矣。天子之風未得周矣。自
K35n1261_p0998a19║千古以降。迄于今來。寰宇廓清。士
K35n1261_p0998a20║民舒泰。豈敢因循。上天垂莫大之
K35n1261_p0998a21║恩履地。有詠謌之樂恬澹。以虛無
K35n1261_p0998a22║而惟在念。禮讓以明。祀其可交修
K35n1261_p0998b01║洎乎。由衷示信。迺心真而亘南方。
K35n1261_p0998b02║發願興懷。慶雲高而連北斗。隨意
K35n1261_p0998b03║迴向。盡為法界之人。覩境逍遙。變
K35n1261_p0998b04║成華𦙃之國。三輪淨而離塵垢。永
K35n1261_p0998b05║契神清。十善暢而達無生。慈為忍
K35n1261_p0998b06║辱。成功無間。光炟赫於無邊。𨒛遠
K35n1261_p0998b07║益明。觀群生於掌內。燃慧燈於無
K35n1261_p0998b08║極之際。香散雲騰。持寶剎於煩惱
K35n1261_p0998b09║之中。詮深妙用方。知定力真如。猛
K35n1261_p0998b10║利以從心。去住自由。妄想求虛而
K35n1261_p0998b11║逐影。謾作迷情之津要。湛然色相
K35n1261_p0998b12║以安閑。類聚煙蘿。㽵嚴灌頂。歸依
K35n1261_p0998b13║諦信。紀作序云。
K35n1261_p0998b14║御製緣識卷第一
K35n1261_p0998b15║虛無知大道極意思悠然摩日
K35n1261_p0998b16║雲中[序-予+(鴈-厂)]瀟湘水似天孤峯高遠
K35n1261_p0998b17║近寶月瑩團圓信解明開悟青
K35n1261_p0998b18║霄在目前
K35n1261_p0998b19║往事興人感俳佪思寂寥湛然
K35n1261_p0998b20║窮古道群品似相邀春臺松栢
K35n1261_p0998b21║靜秋風海岳搖時遷何倏忽落
K35n1261_p0998b22║葉自零飄
K35n1261_p0998c01║誰測玄機聖天功地久長群生
K35n1261_p0998c02║皆是性道德有圓方妍醜隨情
K35n1261_p0998c03║意於戲細酌量達人知澹薄默
K35n1261_p0998c04║默見非常
K35n1261_p0998c05║汝看浮生業朝歡暮亦悲笑迎
K35n1261_p0998c06║先瞑目𢙣至聚愁眉正直迴斜
K35n1261_p0998c07║曲冤逢不用推小人心似獸君
K35n1261_p0998c08║子定無欺
K35n1261_p0998c09║恍惚人難曉天仙語默玄修心
K35n1261_p0998c10║無道理終日自忙然我命真中
K35n1261_p0998c11║趣長生認宿緣機權饒使用聖
K35n1261_p0998c12║事不虛傳
K35n1261_p0998c13║大道常恭謹明靈不降威少言
K35n1261_p0998c14║知有信多事自招非年壽看松
K35n1261_p0998c15║栢𭁺簪短布衣我心忙也樂清
K35n1261_p0998c16║淨得同歸
K35n1261_p0998c17║清靜真空理不無解者難縱撗
K35n1261_p0998c18║依見性廓落智中觀坦蕩歸仁
K35n1261_p0998c19║德辛勤久遠看勿教為逆順平
K35n1261_p0998c20║地入雲端
K35n1261_p0998c21║寂靜人謌詠愚情豈易知但求
K35n1261_p0998c22║心目樂不怕面相欺枉直回邪
K35n1261_p0999a01║滅顛狂道德持高眀常鑒照方
K35n1261_p0999a02║寸欲何之
K35n1261_p0999a03║天界殊勝理凡愚不易知曩因
K35n1261_p0999a04║誰可究淺近故懷疑的實歸真
K35n1261_p0999a05║性區邪入正持樂耶親大道報
K35n1261_p0999a06║應自然之
K35n1261_p0999a07║浮生人怕死螻蟻命何輕福業
K35n1261_p0999a08║隨緣寂慈悲響善名在家行孝
K35n1261_p0999a09║愛食祿盡忠貞天道不移改佛
K35n1261_p0999a10║心化有情
K35n1261_p0999a11║逍遙賢聖樂我悶俗情愚鄙俚
K35n1261_p0999a12║何堪數斟量解卷舒𢙣緣湏盡
K35n1261_p0999a13║去善事好相於忙急真如夢乹
K35n1261_p0999a14║坤造化殊
K35n1261_p0999a15║謙遜眀然得滋章道理踈榮枯
K35n1261_p0999a16║皆定分巧拙亦何如撫俗從仁
K35n1261_p0999a17║感臨民用教敷高明歸輔德建
K35n1261_p0999a18║立紀功書
K35n1261_p0999a19║形影隨人得精修道不迷研窮
K35n1261_p0999a20║深理路造化隱端倪雲引龍吟
K35n1261_p0999a21║穴風生虎嘯溪少知愚豈解南
K35n1261_p0999a22║北與東西
K35n1261_p0999b01║無窮思廣大幽隱便知深智達
K35n1261_p0999b02║千經論方開一寸心聦明懷往
K35n1261_p0999b03║古曩刧順從今此理人湏信周
K35n1261_p0999b04║旋子細尋
K35n1261_p0999b05║伏藏終不見巧拙是兼非至道
K35n1261_p0999b06║光懷古周通隱聖機清天何物
K35n1261_p0999b07║性濁地故相依修鍊真堪惜踈
K35n1261_p0999b08║慵有順違
K35n1261_p0999b09║為人能省己就靜亦皆忙春去
K35n1261_p0999b10║秋來定年諸日遠長英姿終有
K35n1261_p0999b11║異賤品足顛狂蠢動含靈性善
K35n1261_p0999b12║生𢙣自亡
K35n1261_p0999b13║知之修鍊法便是聖中人有象
K35n1261_p0999b14║虛無境邪緣不見真恒持功行
K35n1261_p0999b15║益響應甚平均渾然天地理大
K35n1261_p0999b16║道遍乹坤
K35n1261_p0999b17║庶事情多感光陰自古長貪癡
K35n1261_p0999b18║何意遣愚軰為誰忙紅葉隨時
K35n1261_p0999b19║變白頭㝡易傷世途能及物善
K35n1261_p0999b20║德遠馨香
K35n1261_p0999b21║清虛閑靜得奉道見真歸契合
K35n1261_p0999b22║皆堪用因緣事好依精誠求諦
K35n1261_p0999c01║信湏有是兼非豁達幽深遠奧
K35n1261_p0999c02║妙入玄機
K35n1261_p0999c03║終日窮經史思惟事轉深公忠
K35n1261_p0999c04║懷士意是理好相尋聦慧玄高
K35n1261_p0999c05║鑒因邪抂用心從容閑嵗月學
K35n1261_p0999c06║古便知今
K35n1261_p0999c07║真境堪依仗周遷四敘移人忙
K35n1261_p0999c08║閑聖跡心遠罷狐疑俊造皆流
K35n1261_p0999c09║品逢能即是師二從寒暑變龍
K35n1261_p0999c10║浴鳳皇池
K35n1261_p0999c11║一逢又一別來往幾時休處世
K35n1261_p0999c12║皆名利貪生去不留善緣看似
K35n1261_p0999c13║夢𢙣事勿臨頭如病心常怕生
K35n1261_p0999c14║前樂自由
K35n1261_p0999c15║頂戴尊天地聦明識見高無為
K35n1261_p0999c16║通理性猛利豈虛勞出沒終難
K35n1261_p0999c17║認因緣不可逃中原多聖境四
K35n1261_p0999c18║海湧滔滔
K35n1261_p0999c19║避罪勝修福其為理一般資財
K35n1261_p0999c20║豐利益公道不欺瞞濁世貪榮
K35n1261_p0999c21║祿明時善政官遏強能撫弱容
K35n1261_p0999c22║上勢情觀
K35n1261_p1000a01║如水澹交踈尋思道更殊乖張
K35n1261_p1000a02║顛覆易知已便相於路坦如平
K35n1261_p1000a03║掌風傳語不書煙霄明月靜負
K35n1261_p1000a04║志話清虛
K35n1261_p1000a05║天上與人間賢愚不蹔閑精修
K35n1261_p1000a06║歸至理道大隱玄関聖境皆奇
K35n1261_p1000a07║絕凡情豈易攀群仙寬坦蕩却
K35n1261_p1000a08║老盡童顏
K35n1261_p1000a09║世途含萬象稽古便知今大樹
K35n1261_p1000a10║垂清影如花耀碧岑虛勞空自
K35n1261_p1000a11║白德行勝黃金有過而能改無
K35n1261_p1000a12║為積善深
K35n1261_p1000a13║法演雙林下凡情世眼觀澹煙
K35n1261_p1000a14║光雨際孤月淨雲端意思皆時
K35n1261_p1000a15║暫縱撗大教寬含情能息慮物
K35n1261_p1000a16║外不相干
K35n1261_p1000a17║表裏分明說深窮妙更玄愚迷
K35n1261_p1000a18║行不到聖事法中傳欲界情無
K35n1261_p1000a19║定真空本自然今生隨曩刧清
K35n1261_p1000a20║淨照三天
K35n1261_p1000a21║愛老及憐貧逢迎善者親道高
K35n1261_p1000a22║明似日世有幾般人盛暑觀蚊
K35n1261_p1000b01║蚋窊魚探海津閑忙皆自得冬
K35n1261_p1000b02║去後知春
K35n1261_p1000b03║多言心不善出口莫能追如夢
K35n1261_p1000b04║歡娛樂歸家說盛衰擬將何所
K35n1261_p1000b05║用理乱別公私方寸巧施設小
K35n1261_p1000b06║人亦可悲
K35n1261_p1000b07║雅澹玄中得常人故不知幽深
K35n1261_p1000b08║無遠近道外細推之碧落神仙
K35n1261_p1000b09║境煙霞日月隨㕘詳寰宇內邪
K35n1261_p1000b10║正豈相離
K35n1261_p1000b11║世間何所益樂善有馨香貴賤
K35n1261_p1000b12║雖差等非違定不祥春臺冝勝
K35n1261_p1000b13║地花木敗嚴霜求取立身行恒
K35n1261_p1000b14║持但久長
K35n1261_p1000b15║逍遙能自在大道亦何殊澹薄
K35n1261_p1000b16║隨情遣優遊靜𢙣除春生凡作
K35n1261_p1000b17║則秋謝徧悲踈利益玄穹鑒公
K35n1261_p1000b18║平信史書
K35n1261_p1000b19║紫陌紅塵裏貪名利好爭世情
K35n1261_p1000b20║皆擾攘大道甚縱撗絃直終無
K35n1261_p1000b21║曲心邪自不平若能如遂意後
K35n1261_p1000b22║學法先生
K35n1261_p1000c01║民間天上事通理一言之仙積
K35n1261_p1000c02║千年壽人終百嵗期禮容分次
K35n1261_p1000c03║第汎愛別尊卑福業有輕重那
K35n1261_p1000c04║堪乱作為
K35n1261_p1000c05║世上多虛飾方知一切心不群
K35n1261_p1000c06║終是異僻學古同今逸士寬懷
K35n1261_p1000c07║耀為官理道深移時非獨見令
K35n1261_p1000c08║我思沉吟
K35n1261_p1000c09║真一生天地因依認宿緣智高
K35n1261_p1000c10║通理性凡下少周旋語默何奇
K35n1261_p1000c11║絕幽深隱聖賢誰人解我意大
K35n1261_p1000c12║道寸心玄
K35n1261_p1000c13║石室巢新鷰人心在眼前飛雲
K35n1261_p1000c14║高去影敗葉擁流泉取捨憑誰
K35n1261_p1000c15║定升沉勿自專守貧知大道盛
K35n1261_p1000c16║事好攀緣
K35n1261_p1000c17║豁意何清淨愚人不信迷石巖
K35n1261_p1000c18║孤野鶴仙路躡雲梯棟木生深
K35n1261_p1000c19║谷寒鴉入夜啼怡顏能待客沽
K35n1261_p1000c20║酒旋烹鷄
K35n1261_p1000c21║利鈍猶根性無緣枉用心邪求
K35n1261_p1000c22║皆是相正定理玄深巧拙高含
K35n1261_p1001a01║識輕浮力不任大乘通語默稽
K35n1261_p1001a02║古便知今
K35n1261_p1001a03║智使千般用思量也大愚黃昬
K35n1261_p1001a04║直至曉皎日瑩康衢瑞典通三
K35n1261_p1001a05║界華胥樂四隅諭開方便治平
K35n1261_p1001a06║坦絕崎嶇
K35n1261_p1001a07║皆救眼前急錐刀蘊利名愚心
K35n1261_p1001a08║違善道慧眼自分明大海波浪
K35n1261_p1001a09║沒深山棟木成旁求存古意後
K35n1261_p1001a10║學法先生
K35n1261_p1001a11║得道超凡聖逍遙本是緣群迷
K35n1261_p1001a12║難解會我且不𠁅傳但信恒無
K35n1261_p1001a13║断精窮用意專審𦗟明譬喻勿
K35n1261_p1001a14║被俗情牽
K35n1261_p1001a15║古來高逸士[婁*殳]目幾多人積德
K35n1261_p1001a16║千花秀溫良七寶珎緣因終可
K35n1261_p1001a17║作好事福齊臻宇內光陰速仙
K35n1261_p1001a18║天夜月春
K35n1261_p1001a19║君子懷幽趣謙恭禮樂才經心
K35n1261_p1001a20║皆識見書史盡通該有德馨還
K35n1261_p1001a21║遠清虛道亦開先生冝法則宿
K35n1261_p1001a22║習自將來
K35n1261_p1001b01║遁跡深巖谷身閑未是閑迹窮
K35n1261_p1001b02║堪語默寂靜杳真間秘密逢邪
K35n1261_p1001b03║見難開大道関金丹無効用弗
K35n1261_p1001b04║可返童顏
K35n1261_p1001b05║人本心田靜機関買是非聦明
K35n1261_p1001b06║存莭操曲直自相依思寂知玄
K35n1261_p1001b07║奧區分有順違精通含識性理
K35n1261_p1001b08║義愷然希
K35n1261_p1001b09║行止由修鍊輝光朗自然深山
K35n1261_p1001b10║藏虎豹大海隱龍泉鶴唳冲霄
K35n1261_p1001b11║漢龜生得壽年怡情含道識浩
K35n1261_p1001b12║渺九重天
K35n1261_p1001b13║誰人信我說我說亦非常苦行
K35n1261_p1001b14║分明樂緣深解即忙乖持如似
K35n1261_p1001b15║夢慕道得清涼影響隨聲應玄
K35n1261_p1001b16║門可度量
K35n1261_p1001b17║御製緣識卷第一
K35n1261_p1001b18║甲辰歲高麗國分司大藏都監奉
K35n1261_p1001b19║𠡠彫造