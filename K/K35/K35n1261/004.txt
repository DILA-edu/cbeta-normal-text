K35n1261_p1012a01║
K35n1261_p1012a02║御製緣識并序　　　　輕　　孝兼
K35n1261_p1012a03║朕聞法門不二。非賢聖無以皆通。
K35n1261_p1012a04║清淨自然。非智慧無以長久。經文
K35n1261_p1012a05║妙覺。識種緣深。誦華嚴而性海分
K35n1261_p1012a06║明。演菩提而真修實行。慈悲喜捨。
K35n1261_p1012a07║法相周圓。窮究化元。絕其虛妄。坦
K35n1261_p1012a08║塗平而無滯礙。去人我而順陰陽。
K35n1261_p1012a09║夫佛理者。思極無涯。遠譯東流之
K35n1261_p1012a10║教。志行方便調御。西域之民莫不
K35n1261_p1012a11║澄寂㳙深。利益真際。恒沙喻於千
K35n1261_p1012a12║界。彼岸混於一法。廣愽談幽。善能
K35n1261_p1012a13║破於昬衢。靈光照耀。豈較量乎深
K35n1261_p1012a14║淺。化導應機。善𢙣隨緣。予將興無
K35n1261_p1012a15║為之大教。力救蒼生之福業。以日
K35n1261_p1012a16║継時。因果必從。常以百姓心而為
K35n1261_p1012a17║念。恢張一切。而行利益。聖人之教
K35n1261_p1012a18║未得美矣。天子之風未得周矣。自
K35n1261_p1012a19║千古以降。迄於今來。寰宇廓清。士
K35n1261_p1012a20║民舒泰。豈敢因循。上天垂莫大之
K35n1261_p1012a21║恩履地。有詠謌之樂恬淡。以虛無
K35n1261_p1012a22║而惟在念。禮讓以明。祀其可交修
K35n1261_p1012b01║洎乎。由衷示信。廼心真而亘南方。
K35n1261_p1012b02║發願興懷。慶雲高而連北斗。隨意
K35n1261_p1012b03║迴向。盡為法界之人。覩境逍遙。變
K35n1261_p1012b04║成華𦙃之國。三輪淨而離塵垢。永
K35n1261_p1012b05║契神清。十善暢而達無生。慈為忍
K35n1261_p1012b06║辱。成功無間。光炟赫於無邊。邇遠
K35n1261_p1012b07║益明。觀群生於掌內。燃慧燈於無
K35n1261_p1012b08║極之際。香散雲騰。持寶剎於煩𢙉
K35n1261_p1012b09║之中。詮深妙用方。知定力真如。猛
K35n1261_p1012b10║利以從心。去住自由。妄想求虛而
K35n1261_p1012b11║逐影。謾作迷情之津要。湛然色相
K35n1261_p1012b12║以安閑。類聚煙蘿。㽵嚴灌頂。歸依
K35n1261_p1012b13║諦信。紀作序云。
K35n1261_p1012b14║御製緣識卷第四
K35n1261_p1012b15║慈悲与喜捨歷刼自然深法要
K35n1261_p1012b16║無拘束緣歸一寸心
K35n1261_p1012b17║性相華嚴海愛河渡要津法門
K35n1261_p1012b18║千萬偈奧妙演無倫
K35n1261_p1012b19║玄微通造化得一不言三利益
K35n1261_p1012b20║眾生願情迷謾口談
K35n1261_p1012b21║靜非山裏住閙即擬何之緣識
K35n1261_p1012b22║歸空寂生前舊亦知
K35n1261_p1012c01║時流求法界問取本真詮了悟
K35n1261_p1012c02║空皆寂心明海月圓
K35n1261_p1012c03║如夢復性坐尋思境外忙因緣
K35n1261_p1012c04║開利鈍語默自清凉
K35n1261_p1012c05║邪見終成僻真如是久長閑心
K35n1261_p1012c06║通物外日月四時忙
K35n1261_p1012c07║出利祛煩惱紅塵拂道衣悟來
K35n1261_p1012c08║持一念尊大默玄機
K35n1261_p1012c09║識重隨緣喜精心住處安慈心
K35n1261_p1012c10║常淡薄人我定心難
K35n1261_p1012c11║南北及東西千山與萬溪路歧
K35n1261_p1012c12║長不断曲直幾人迷
K35n1261_p1012c13║眼識諸緣相行持妙法存明開
K35n1261_p1012c14║邪見性不見有無根
K35n1261_p1012c15║谷響耳中音根虛不易尋諠譁
K35n1261_p1012c16║祛得盡識契本緣心
K35n1261_p1012c17║鼻聞心所著香臰不同根窮究
K35n1261_p1012c18║緣中識非干妄想門
K35n1261_p1012c19║口爽於滋味深思命本根心邪
K35n1261_p1012c20║迷妄相聖法教中言
K35n1261_p1012c21║身惟知冷暖假合是緣根了達
K35n1261_p1012c22║真空相金剛不二門
K35n1261_p1013a01║意生於物外心依染病根正持
K35n1261_p1013a02║閑語默清淨法中存
K35n1261_p1013a03║皮毛非實相四大擬奚為悟即
K35n1261_p1013a04║真空法愚迷自不知
K35n1261_p1013a05║津液如泉湧虛無本不同源深
K35n1261_p1013a06║知冷暖根盡一時空
K35n1261_p1013a07║心猨知意馬方便自湏調勿自
K35n1261_p1013a08║生煩惱菩提道不遙
K35n1261_p1013a09║群生宗法界秘密十方尊大教
K35n1261_p1013a10║緣心識周通一念存
K35n1261_p1013a11║大道傳來意緣窮識外因善言
K35n1261_p1013a12║論浩刼天是法王身
K35n1261_p1013a13║法要唯心法浮生苦海中經傳
K35n1261_p1013a14║歸實相水印月皆空
K35n1261_p1013a15║心緣身外境法相本常存若求
K35n1261_p1013a16║無生理先明取善根
K35n1261_p1013a17║煩𢙉浮生業愚迷智自通根塵
K35n1261_p1013a18║如不染識照曩緣空
K35n1261_p1013a19║大覺如來指心王作智都剎塵
K35n1261_p1013a20║千萬億定相不差殊
K35n1261_p1013a21║五花牋紙好下筆欲書之其意
K35n1261_p1013a22║何深遠沉吟復再思
K35n1261_p1013b01║仰望秋天色月華露濕衣傳更
K35n1261_p1013b02║方興罷螢遶御階飛
K35n1261_p1013b03║人競愛於花花應亦愛人從頭
K35n1261_p1013b04║堪好笑老盡少年春
K35n1261_p1013b05║夜靜風還靜凝情一弄琴看書
K35n1261_p1013b06║閑罷筆自在信緣心
K35n1261_p1013b07║知靜求難靜忙心不可閑艶陽
K35n1261_p1013b08║天地熱思暮日銜山
K35n1261_p1013b09║黃昬初入夜漏促九天春各自
K35n1261_p1013b10║隨緣意悲懽舊亦新
K35n1261_p1013b11║早起階前雪縈藂𡑅竹欹行人
K35n1261_p1013b12║迷失路粉壁晃書愇
K35n1261_p1013b13║高下不相及非今自古來十洲
K35n1261_p1013b14║花滿樹豈用俗情咍
K35n1261_p1013b15║老少競浮沉湏知嵗月深開花
K35n1261_p1013b16║如似夢世有幾般心
K35n1261_p1013b17║清高冝養性善事好相兼菓蓏
K35n1261_p1013b18║招賢客心閑道味添
K35n1261_p1013b19║促軫調絃急碎聲用意彈指頭
K35n1261_p1013b20║輕妙處鸎舌五音端
K35n1261_p1013b21║天地自相懸何名大道堅聦明
K35n1261_p1013b22║無滯礙愚昧莫知前
K35n1261_p1013c01║深秋雲物冷經雨斗添寒盡日
K35n1261_p1013c02║緣情坐霜葉易燋乾
K35n1261_p1013c03║欲息何情思良猶本不真群心
K35n1261_p1013c04║皆有異老盡少年人
K35n1261_p1013c05║無事勝多事非緣不是緣深窮
K35n1261_p1013c06║淺近意尋徃便知前
K35n1261_p1013c07║行幸一何得民安君子樂求官
K35n1261_p1013c08║利益人勸善懲諸𢙣
K35n1261_p1013c09║炎天収已去涼氣觸幽襟稽古
K35n1261_p1013c10║看書罷時𦗟一弄琴
K35n1261_p1013c11║常負嵗寒色貞姿不動搖任從
K35n1261_p1013c12║霜雪裏凡木易乾燋
K35n1261_p1013c13║常讀古人書隨冝道更殊閑忙
K35n1261_p1013c14║心各異恬淡入清虛
K35n1261_p1013c15║麗句𡨋搜得灰心大道尊從人
K35n1261_p1013c16║言澹薄古僻是玄門
K35n1261_p1013c17║少年雖共語不解老人心莫作
K35n1261_p1013c18║為閑事高山似海深
K35n1261_p1013c19║少年多語笑終日遂心娛不會
K35n1261_p1013c20║凡情識如癡我亦愚
K35n1261_p1013c21║假合於形影如同夢裏身若言
K35n1261_p1013c22║事級類誰是較量人
K35n1261_p1014a01║晴霽夜清秋星繁月似鈎樂耶
K35n1261_p1014a02║興我意絕唱入𭁷搜
K35n1261_p1014a03║雨多七八月遍地生秋草寂靜
K35n1261_p1014a04║半斜関看書心更好
K35n1261_p1014a05║妙道藏真世莫臧勿言聖事似
K35n1261_p1014a06║尋常眼前不見非常境別有三
K35n1261_p1014a07║天照十方
K35n1261_p1014a08║般若湏將法相宗四生九類化
K35n1261_p1014a09║歸空雖然應物隨緣境自是凡
K35n1261_p1014a10║夫道不通
K35n1261_p1014a11║賢愚善𢙣未嘗𠇲是箇眾生信
K35n1261_p1014a12║佛求真實持經堪鄭重非心不
K35n1261_p1014a13║定謾勞修
K35n1261_p1014a14║修行緣識近宗師妄想真空各
K35n1261_p1014a15║自持慕道終來歸正法無窮方
K35n1261_p1014a16║寸莫教癡
K35n1261_p1014a17║真修學道有科儀裏外緣中境
K35n1261_p1014a18║不移莫放身閑堪諦信乖違背
K35n1261_p1014a19║道欲何之
K35n1261_p1014a20║眼前清靜莫相違方便門中好
K35n1261_p1014a21║仗依名利勿貪常澹薄真來悟
K35n1261_p1014a22║即一時歸
K35n1261_p1014b01║忘中十種善為緣達得真宗有
K35n1261_p1014b02║後前利口饒教清似水爭如無
K35n1261_p1014b03║事慮心田
K35n1261_p1014b04║圓結都來曜日光玄珠應感必
K35n1261_p1014b05║為祥若悟一真能自守始知大
K35n1261_p1014b06║道隱非常
K35n1261_p1014b07║至道非凡要審知當仁不必用
K35n1261_p1014b08║遲疑修行忽若無虛應還信神
K35n1261_p1014b09║仙白晝飛
K35n1261_p1014b10║白雲風散聚天香霞彩高明道
K35n1261_p1014b11║味長銀漢影沈星乍沒又看紅
K35n1261_p1014b12║日起扶乘
K35n1261_p1014b13║異草靈芝發瑞光不澆滋潤自
K35n1261_p1014b14║然芳何勞更問延齡藥必可同
K35n1261_p1014b15║天地久長
K35n1261_p1014b16║塵中𠕀測上玄機日月忙忙速
K35n1261_p1014b17║似飛閑境不能精妙道疑情謾
K35n1261_p1014b18║說六銖衣
K35n1261_p1014b19║絜志清齋仰昊穹九天雲雨正
K35n1261_p1014b20║濛濛都緣學道心無定豈是靈
K35n1261_p1014b21║仙秘尓功
K35n1261_p1014b22║懸鑒高明鬼亦愁方知妍醜更
K35n1261_p1014c01║玄幽恒持大道真空理清靜煙
K35n1261_p1014c02║波可自由
K35n1261_p1014c03║遙觀極目望雲頭碧海波澄瑞
K35n1261_p1014c04║日浮霞彩連天長不断湏憑仙
K35n1261_p1014c05║子敘蹤由
K35n1261_p1014c06║大眾仙壇幾萬秋碧雲拖翠照
K35n1261_p1014c07║崑丘抱書童子無言話笑阻迷
K35n1261_p1014c08║情不解愁
K35n1261_p1014c09║緊峻焚修彼自知天嗔不語乱
K35n1261_p1014c10║施為真心實行終歸德善事緣
K35n1261_p1014c11║多𢙣可悲
K35n1261_p1014c12║照燭靈源理甚長直湏清淨有
K35n1261_p1014c13║馨香俱含萬像人難見欝欝黃
K35n1261_p1014c14║花翠竹光
K35n1261_p1014c15║功成一旦等閑休豈信昇沉滿
K35n1261_p1014c16║眼愁莫道盈虛干甚事天仙寂
K35n1261_p1014c17║靜鎮常幽
K35n1261_p1014c18║玉殿金扉百道光廻旋隱密對
K35n1261_p1014c19║朝陽世人不悟幽深理却說浮
K35n1261_p1014c20║生事久長
K35n1261_p1014c21║堅心不退道皆同元始天尊大
K35n1261_p1014c22║教通多是世人迷自惑豈能容
K35n1261_p1015a01║易見仙蹤
K35n1261_p1015a02║乹剛展轉運陰陽一味清虛道
K35n1261_p1015a03║不忙玄妙永通天地久未言大
K35n1261_p1015a04║海變田桒
K35n1261_p1015a05║一年去住幾周遊日月高懸萬
K35n1261_p1015a06║億秋但好心求方外境勿教妄
K35n1261_p1015a07║想沒剛柔
K35n1261_p1015a08║道在希夷不易尋忘言息慮便
K35n1261_p1015a09║知深黃金白玉將何用爭比靈
K35n1261_p1015a10║原一寸心
K35n1261_p1015a11║蠻夷未必盡無知上聖功成亦
K35n1261_p1015a12║化之大道湏歸真見性灰心逢
K35n1261_p1015a13║善即為師
K35n1261_p1015a14║照耀乹坤大道光神仙隱見不
K35n1261_p1015a15║相妨非凡非聖能迴向始信三
K35n1261_p1015a16║天日月長
K35n1261_p1015a17║天門地戶秘機深誰測玄微妙
K35n1261_p1015a18║理心唯有丹田身外境清[雨/(並-(前-刖))]恬
K35n1261_p1015a19║澹影森森
K35n1261_p1015a20║慕道虔心仰翠微玄関寂寂少
K35n1261_p1015a21║人知不求世寶兼名利始悟無
K35n1261_p1015a22║心合道時
K35n1261_p1015b01║故無形像顯教尋隱秘蹤由自
K35n1261_p1015b02║古今妙法不傳經上字玄門消
K35n1261_p1015b03║息𠕀知深
K35n1261_p1015b04║浮生好道勿虛忙鍊藥修行事
K35n1261_p1015b05║久長輕舉不由他假借一登清
K35n1261_p1015b06║境入仙鄉
K35n1261_p1015b07║能知養性道中求湏要虔祈事
K35n1261_p1015b08║轉幽通達遠開明了悟一真守
K35n1261_p1015b09║靜萬緣休
K35n1261_p1015b10║誰是知非便肯𠇲空言大道眼
K35n1261_p1015b11║前頭惟思利己浮名重豈信功
K35n1261_p1015b12║高入品流
K35n1261_p1015b13║心專慕道真空法恬澹清虛好
K35n1261_p1015b14║到頭如此修行皆盡達十洲仙
K35n1261_p1015b15║侶道相求
K35n1261_p1015b16║初分上下順陰陽草木浮生地
K35n1261_p1015b17║久長日月星辰隨大道天心便
K35n1261_p1015b18║是法中王
K35n1261_p1015b19║治世求歸濟物功希夷入我道
K35n1261_p1015b20║情中從頭日日被煩𢙉煩𢙉思
K35n1261_p1015b21║量捴是空
K35n1261_p1015b22║五色雲煙聚十洲蓬萊海浪𡑅
K35n1261_p1015c01║鼇頭化成宮闕遙瞻禮大眾神
K35n1261_p1015c02║仙玉洞遊
K35n1261_p1015c03║人愚學道謗神仙豈達虛無物
K35n1261_p1015c04║外緣多是六情貪愛障更兼朝
K35n1261_p1015c05║暮不心堅
K35n1261_p1015c06║冲和道德勿相違聖事超凡好
K35n1261_p1015c07║仗依但有陰功存世界何疑白
K35n1261_p1015c08║日化身飛
K35n1261_p1015c09║寒銷暄盛同天色花柳逢春誰
K35n1261_p1015c10║不惜幾許人心達久長光陰知
K35n1261_p1015c11║道留難得
K35n1261_p1015c12║經到玄科大法中先持道德濟
K35n1261_p1015c13║陰功三清有路人難到但守虛
K35n1261_p1015c14║無一逕同
K35n1261_p1015c15║細月銜山似玉鈎先陳蹤跡問
K35n1261_p1015c16║瀛洲從來萬刼垂名在王母行
K35n1261_p1015c17║天得自由
K35n1261_p1015c18║逢春便見野花新往覆閑忙舊
K35n1261_p1015c19║路塵輪走蹄輕多少意世途常
K35n1261_p1015c20║似夢中人
K35n1261_p1015c21║慕道焚修萬法通一心清淡奉
K35n1261_p1015c22║真宗方知異境人難見見即虛
K35n1261_p1016a01║無事不空
K35n1261_p1016a02║世俗忙忙似海深愚迷豈解聖
K35n1261_p1016a03║人心分明教法生虛妄慵鍊歸
K35n1261_p1016a04║真不易金
K35n1261_p1016a05║莫問仙家不死鄉泥丸秘密隱
K35n1261_p1016a06║身光華池積潤無拘束勤習通
K35n1261_p1016a07║流看上方
K35n1261_p1016a08║聖人棄智妄中尋質實光明朴
K35n1261_p1016a09║在心坦蕩玄門常不達那非那
K35n1261_p1016a10║是秘源深
K35n1261_p1016a11║修持湏是要精專常恐他人業
K35n1261_p1016a12║類牽莫把我言為戲弄輪廻断
K35n1261_p1016a13║定不遷延
K35n1261_p1016a14║救物功深好自持知之修鍊善
K35n1261_p1016a15║心為神仙豈謂人間惜自是迷
K35n1261_p1016a16║流識見卑
K35n1261_p1016a17║語言端謹易求尋己是他非禍
K35n1261_p1016a18║返侵忠信先修銷大偽何曾鄙
K35n1261_p1016a19║隔聖緣心
K35n1261_p1016a20║報應從教見祖宗先持清靜後
K35n1261_p1016a21║論功紅蓮花出青泥裏方信仙
K35n1261_p1016a22║凡道本同
K35n1261_p1016b01║任從寒暑鎮常侵一氣韜藏萬
K35n1261_p1016b02║種心堪笑愚癡澆蕩甚却非淳
K35n1261_p1016b03║朴不幽深
K35n1261_p1016b04║御製緣識卷第四
K35n1261_p1016b05║甲辰歲高麗國分司大藏都監奉
K35n1261_p1016b06║𠡠彫造