K38n1402_p0609b01║高麗國新雕大藏挍正別錄卷第十四　乂
K38n1402_p0609b02║沙門　守其等奉　勑挍勘
K38n1402_p0609b03║竭凾　寶性論第二卷
K38n1402_p0609b04║第十三幅初二行聲聞僧寶（之下）宋本
K38n1402_p0609b05║脫此有何義偈言境界諸功德（乃至）偈
K38n1402_p0609b06║言果勝最無上（等）凡二十四行㹅三
K38n1402_p0609b07║百三十八字今依他本足之又為看
K38n1402_p0609b08║舊宋藏論者具錄其文于左。
K38n1402_p0609b09║此有何義偈言。
K38n1402_p0609b10║境界諸功德證智及涅盤諸地淨無垢
K38n1402_p0609b11║滿足大慈悲生於如來家具足自在通
K38n1402_p0609b12║果勝最無上是勝歸依義
K38n1402_p0609b13║此偈明何義略說菩薩十種勝義過
K38n1402_p0609b14║諸聲聞辟支佛故何等為十一者觀
K38n1402_p0609b15║勝二者功德勝三者證智勝四者涅
K38n1402_p0609b16║盤勝五者地勝六者清淨勝七者平
K38n1402_p0609b17║等心勝八者生勝九者神力勝十者
K38n1402_p0609b18║果勝觀勝者謂觀真如境界是名觀
K38n1402_p0609b19║勝偈言境界故功德勝者菩薩修行
K38n1402_p0609b20║無厭足不同二乘少欲等是名功德
K38n1402_p0609b21║勝偈言功德故證智勝者證二種無
K38n1402_p0609b22║我是名證智勝偈言證智故涅盤勝
K38n1402_p0609b23║者教化眾生故是名涅盤勝偈言涅
K38n1402_p0609c01║盤故地勝者所謂十地等是名地勝
K38n1402_p0609c02║偈言諸地故清淨勝者菩薩遠離智
K38n1402_p0609c03║障是名清淨勝偈言淨無垢故平等
K38n1402_p0609c04║心勝者菩薩大悲遍覆是名平等心
K38n1402_p0609c05║勝偈言滿足大慈悲故生勝者諸菩
K38n1402_p0609c06║薩生無生故是名生勝偈言生於如
K38n1402_p0609c07║來家故神力勝者謂三昧自在神通
K38n1402_p0609c08║等力勝是名神力勝偈言具足三昧
K38n1402_p0609c09║自在通故果勝者究竟無上菩提故
K38n1402_p0609c10║是名果勝偈言果勝最無上故。
K38n1402_p0609c11║力凾　轉識論
K38n1402_p0609c12║第四幅十五行但遣前境未無識故
K38n1402_p0609c13║（之下）釋曰謂是一切種子識者（等）凡五
K38n1402_p0609c14║幅十三行文此宋本中本闕今依他
K38n1402_p0609c15║本足之又為看舊宋藏論者具錄其
K38n1402_p0609c16║文于左。
K38n1402_p0609c17║釋曰謂是一切種子識者是阿梨耶
K38n1402_p0609c18║識為諸法種子及所餘七識種子並
K38n1402_p0609c19║能生自類無量諸法故通名一切法
K38n1402_p0609c20║種子識也如此如此者由此等識能
K38n1402_p0609c21║迴轉造作無量識法或轉作根或轉
K38n1402_p0609c22║作塵或轉作我或轉作識如此種種
K38n1402_p0609c23║不同唯識所作云如此造作迴轉也
K38n1402_p0610a01║或於自於他㸦相隨逐者於自則轉
K38n1402_p0610a02║為五陰或為色陰乃至識陰於他則
K38n1402_p0610a03║轉為怨親中人種種不同望自五陰
K38n1402_p0610a04║故稱為他如是自他㸦相轉作前後
K38n1402_p0610a05║不同故云㸦相隨逐也種種所作並
K38n1402_p0610a06║皆是識無別境界起種種分別等者
K38n1402_p0610a07║一一識中皆具能所能分別即是識
K38n1402_p0610a08║所分別即是境能即依他性所即分
K38n1402_p0610a09║別性故云起種種分別及所分別也
K38n1402_p0610a10║由如此義離識之外無別境但唯有
K38n1402_p0610a11║識義成既未明遣識惑亂未除故名
K38n1402_p0610a12║不淨品也問遣境在識乃可稱唯識
K38n1402_p0610a13║義既境識俱遣何識可成荅立唯識
K38n1402_p0610a14║乃一往遣境留心卒終為論遣境為
K38n1402_p0610a15║欲空心是其正意是故境識俱泯是
K38n1402_p0610a16║其義成此境識俱泯即是實性實性
K38n1402_p0610a17║即是阿摩羅識亦可卒終為論是摩
K38n1402_p0610a18║羅識也記曰由二種宿業熏習及二
K38n1402_p0610a19║種習氣能為集諦成立生死二種宿
K38n1402_p0610a20║業熏習者即是諸業種子一宿業熏
K38n1402_p0610a21║習二宿業熏習執宿業熏習即是所
K38n1402_p0610a22║分別為分別性宿業熏習執即是能
K38n1402_p0610a23║分別為依他性所即為境能即為識
K38n1402_p0610b01║此二種業名相似集諦能得五陰生
K38n1402_p0610b02║二種習氣者即諸煩惱一相習氣二
K38n1402_p0610b03║麤重習氣相即煩惱體是依他性能
K38n1402_p0610b04║攝前相貌麤重即煩惱境是分別性
K38n1402_p0610b05║境界麤顯故也此二煩惱名真諦能
K38n1402_p0610b06║集令未來五陰由此似真兩種集諦
K38n1402_p0610b07║若宿業已盡更受別報能安立生死
K38n1402_p0610b08║釋曰二種宿業熏習者一一種子備
K38n1402_p0610b09║有兩義所分別即是宿業熏習能分
K38n1402_p0610b10║別即是宿業熏習執所即分別性能
K38n1402_p0610b11║作生起種子法門故說此法門名為
K38n1402_p0610b12║宿業熏習有名而無體也能即依他
K38n1402_p0610b13║性正是起業種子名宿業熏習執有
K38n1402_p0610b14║體而不真實也二種習氣亦尒一一
K38n1402_p0610b15║煩惱皆有兩義所分別即麤重習氣
K38n1402_p0610b16║作起煩惱法門有名而無體能分別
K38n1402_p0610b17║正是煩惱體亦有而不真實是依他
K38n1402_p0610b18║性然此中所明分別依他與三無性
K38n1402_p0610b19║中名字不同三無性中說分別名相
K38n1402_p0610b20║類依他性名麤重以分別性當體有
K38n1402_p0610b21║其相類能作煩惱法門說名煩惱也
K38n1402_p0610b22║依他性正是煩惱體能得生死報故
K38n1402_p0610b23║名麤重今此中為明分別性相類麁
K38n1402_p0610c01║顯故名麁重依他性能執前相類故
K38n1402_p0610c02║名為相各自有意若欲轉此中自三
K38n1402_p0610c03║無性中名亦好也記曰如是如是分
K38n1402_p0610c04║別若分別如是如是類此類類名分
K38n1402_p0610c05║別性此但唯有名名所顯體實無此
K38n1402_p0610c06║所顯體實無此分別者因他故起立
K38n1402_p0610c07║名依他性此前後兩性未曾相離即
K38n1402_p0610c08║是實實性若相離者唯識義不成有
K38n1402_p0610c09║境識異故由不相離故唯識無境界
K38n1402_p0610c10║無境界故識亦成無由境無識無故
K38n1402_p0610c11║立唯識義是乃成立是故前性於後
K38n1402_p0610c12║性不一不異若定一異則有過失何
K38n1402_p0610c13║耶分別與依他定一者分別性决定
K38n1402_p0610c14║永無不為五法藏所攝依他性亦應
K38n1402_p0610c15║永無若尒便無生死解脫善𢙣律戒
K38n1402_p0610c16║法此為不可既不如此故分別性與
K38n1402_p0610c17║依他性不得定一若定異者則分別
K38n1402_p0610c18║性便不能遣依他性既由觀分別性
K38n1402_p0610c19║是無所有方見依他性亦無所有故
K38n1402_p0610c20║不得定異又若分別性定異依他性
K38n1402_p0610c21║者分別性體應定是有非謂永無有
K38n1402_p0610c22║可異無何所論異是故但說不一不
K38n1402_p0610c23║異不可定說一異也如無常與有為
K38n1402_p0611a01║法亦不得定說一異前無後無是無
K38n1402_p0611a02║常義五陰是有為法若無常與有為
K38n1402_p0611a03║法定一者無常是無一切諸法並皆
K38n1402_p0611a04║是無既不並無故不得定一若定異
K38n1402_p0611a05║者觀無常時不應通有為法以其通
K38n1402_p0611a06║故不得定異此亦是不一不異也如
K38n1402_p0611a07║是一切諸法皆尒如色等與瓶亦不
K38n1402_p0611a08║一不異若色與瓶定一香等不成瓶
K38n1402_p0611a09║瓶則真實若色定異瓶見色不應通
K38n1402_p0611a10║瓶是故不定一異也兩說亦尒若不
K38n1402_p0611a11║見分別性則不見依他性是故不一
K38n1402_p0611a12║不異然一切諸法但有三性攝法皆
K38n1402_p0611a13║盡如來為眾生說諸法無性亦有三
K38n1402_p0611a14║種三性如前說前二是俗諦後一是
K38n1402_p0611a15║真諦真俗二諦攝一切法皆盡三無
K38n1402_p0611a16║性者即不離前三性分別性名無相
K38n1402_p0611a17║性無體相故依他性名無生性體及
K38n1402_p0611a18║因果無所有體似塵相塵即分別性
K38n1402_p0611a19║分別既無體亦是無也因亦無者本
K38n1402_p0611a20║由分別性為境能發生識果境界既
K38n1402_p0611a21║無云何生果如種子能生芽種子既
K38n1402_p0611a22║無芽從何出是故無生也真實性名
K38n1402_p0611a23║無性性無有性無無性約人法故無
K38n1402_p0611b01║有性約二空故無無性即是非有性
K38n1402_p0611b02║非無性故重稱無性性也此三無性
K38n1402_p0611b03║是一切法真實以其離有故名常欲
K38n1402_p0611b04║顯此三無性故明唯識義也若人修
K38n1402_p0611b05║道智慧未住此唯識義者二執隨眠
K38n1402_p0611b06║所生眾惑不得滅離根本不滅故由
K38n1402_p0611b07║此義故立一乘皆令學菩薩道若謂
K38n1402_p0611b08║但唯有識現前起此執者若未離此
K38n1402_p0611b09║執不得入唯識中若智者不更緣此
K38n1402_p0611b10║境二不顯現是時行者名入唯識何
K38n1402_p0611b11║以故由修觀熟亂執盡是名無所得
K38n1402_p0611b12║非心非境是智名出世無分別智即
K38n1402_p0611b13║是境智無差別名如如智亦名轉依
K38n1402_p0611b14║捨生死依但依如理故麤重及執二
K38n1402_p0611b15║俱盡故麁重即分別性執即依他性
K38n1402_p0611b16║二種俱盡也是名無流界是名不可
K38n1402_p0611b17║思惟是名真實善是名常住果是名
K38n1402_p0611b18║出世樂是名解脫身於三身中即法
K38n1402_p0611b19║身。
K38n1402_p0611b20║釋曰二執隨眠所生果或不得滅離
K38n1402_p0611b21║者即是見思二執隨眠煩惱能作種
K38n1402_p0611b22║子生無量上心或皆以本識為其根
K38n1402_p0611b23║本根本未滅支未盡如勝鬘經說無
K38n1402_p0611c01║明住地不断不究竟無邊四住地不
K38n1402_p0611c02║断不究竟也若智者不更緣此境二
K38n1402_p0611c03║不顯現故者此境即此唯識境唯識
K38n1402_p0611c04║散亂無由境故識無此識既無能緣
K38n1402_p0611c05║唯識之心亦無故云二不顯現此二
K38n1402_p0611c06║但談二識所現前境前境先已無故
K38n1402_p0611c07║是名轉識品究竟也。
K38n1402_p0611c08║命凾　法界無差別論一卷（提雲般若譯）
K38n1402_p0611c09║此論丹藏與國宋二藏不同此則丹
K38n1402_p0611c10║本有五字四句二十四頌閒挾七言
K38n1402_p0611c11║一偈離為十二叚叚叚各釋吾祖賢
K38n1402_p0611c12║首䟽所釋者此本也按彼國宋兩本
K38n1402_p0611c13║有七言四句二十偈一舉並出後方
K38n1402_p0611c14║次第釋之其初偈曰法界不生亦不
K38n1402_p0611c15║滅無老病死無蘊過由彼發勝菩提
K38n1402_p0611c16║心是故我今稽首禮者是也今按開
K38n1402_p0611c17║元錄及賢首䟽並以此論為單譯而
K38n1402_p0611c18║國宋兩本與此丹本文雖有異義則
K38n1402_p0611c19║無殊必是開元之後後代重譯也但
K38n1402_p0611c20║未詳何代何人之譯此須待勘二藏
K38n1402_p0611c21║直以彼為提雲般若譯者錯耳今為
K38n1402_p0611c22║看舊國宋藏者具錄丹本文于左。
K38n1402_p0611c23║大乘法界無差別論
K38n1402_p0612a01║堅慧菩薩造大唐于闐三藏提雲般若等　譯
K38n1402_p0612a02║稽首菩提心能為勝方便得離生老死
K38n1402_p0612a03║病苦依過失
K38n1402_p0612a04║菩提心略說有十二種義是此論體
K38n1402_p0612a05║諸聡慧者應如次知所謂果故因故
K38n1402_p0612a06║自性故異名故無差別故分位故無
K38n1402_p0612a07║染故常恒故相應故不作義利故作
K38n1402_p0612a08║義利故一性故此中最初顯示菩提
K38n1402_p0612a09║心果令見勝利次即說彼所起之因
K38n1402_p0612a10║然後安立此出生相及顯異名而無
K38n1402_p0612a11║差別於一切位無有染著常與淨法
K38n1402_p0612a12║而共相應不淨位中無諸功用於清
K38n1402_p0612a13║淨位能作利益一性涅盤應知如是
K38n1402_p0612a14║十二種義今此論中次第開闡何者
K38n1402_p0612a15║名為菩提心果謂最寂靜涅盤界此
K38n1402_p0612a16║唯諸佛所證非餘能得所以者何唯
K38n1402_p0612a17║佛如來能永滅盡一切微細煩惱熱
K38n1402_p0612a18║故於中無生永不復生意生諸薀故
K38n1402_p0612a19║無老此功德增上殊勝圓滿究竟無
K38n1402_p0612a20║衰變故無死永捨離不思議變易死
K38n1402_p0612a21║故無病一切煩惱所知障病及與習
K38n1402_p0612a22║氣皆永斷故無苦依無始時來無明
K38n1402_p0612a23║住地所有習氣皆永除故無過失一
K38n1402_p0612b01║切身語意誤犯不行故此則由菩提
K38n1402_p0612b02║心為最上方便不退失因一切功德
K38n1402_p0612b03║至於究竟而得彼果彼果者即涅盤
K38n1402_p0612b04║界何者為涅盤界謂諸佛所有轉依
K38n1402_p0612b05║相不思議法身以菩提心是不思議
K38n1402_p0612b06║果因如白月初分故今頂禮復次頌
K38n1402_p0612b07║曰。
K38n1402_p0612b08║能益世善法聖法及諸佛所依寶處如
K38n1402_p0612b09║如地海種子
K38n1402_p0612b10║復次菩提心如地一切世閒善苗生
K38n1402_p0612b11║長所依故如海一切聖法珎寶積聚
K38n1402_p0612b12║處所故如種子一切佛樹出生相續
K38n1402_p0612b13║之因故如是已說菩提心果云何此
K38n1402_p0612b14║因頌曰。
K38n1402_p0612b15║信為其種子般若為其母三昧為胎藏
K38n1402_p0612b16║大悲乳養人
K38n1402_p0612b17║復次云何此因積集應知如轉輪王
K38n1402_p0612b18║子其中於法深信為菩提心種子智
K38n1402_p0612b19║慧通達為母三昧為胎藏由定樂住
K38n1402_p0612b20║一切善法得安立故大悲為乳母以
K38n1402_p0612b21║哀愍眾生於生死中無有猒倦一切
K38n1402_p0612b22║種智得圓滿故云何自性頌曰。
K38n1402_p0612b23║自性無染著如火寶空水白法所成就
K38n1402_p0612c01║猶如大山王
K38n1402_p0612c02║復次應知此菩提心因積集已有二
K38n1402_p0612c03║種相謂離染清淨相白法所成相離
K38n1402_p0612c04║染清淨相者謂即此心自性不染又
K38n1402_p0612c05║出客塵煩惱障得清淨譬如火摩尼
K38n1402_p0612c06║寶虛空水等為灰垢雲土所覆翳時
K38n1402_p0612c07║雖其自性無所染著然由遠離灰等
K38n1402_p0612c08║故令火等得清淨如是一切眾生自
K38n1402_p0612c09║性無差別心雖貪等煩惱所不能染
K38n1402_p0612c10║然由遠離貪等故其心得清淨白法
K38n1402_p0612c11║所成相者謂如是自性清淨心為一
K38n1402_p0612c12║切白法所依即以一切白淨法而成
K38n1402_p0612c13║其性如說須弥山眾寶所依即以眾
K38n1402_p0612c14║寶而合成故云何異名頌曰。
K38n1402_p0612c15║至於成佛位不名菩提心名為阿羅訶
K38n1402_p0612c16║淨我樂常度此心性明潔與法界同體
K38n1402_p0612c17║如來依此心說不思議法
K38n1402_p0612c18║復次此菩提心永離一切客塵過𢙣
K38n1402_p0612c19║不離一切功德成就得四種最上波
K38n1402_p0612c20║羅蜜名如來法身如說世尊如來法
K38n1402_p0612c21║身即是常波羅蜜樂波羅蜜我波羅
K38n1402_p0612c22║蜜淨波羅蜜如來法身即是客塵煩
K38n1402_p0612c23║惱所染自性清淨心差別名字又如
K38n1402_p0613a01║說舍利弗此清淨法性即是法界我
K38n1402_p0613a02║依此自性清淨心說不思議法云何
K38n1402_p0613a03║無差別頌曰。
K38n1402_p0613a04║法身眾生中本無差別相無作無初盡
K38n1402_p0613a05║亦無有染濁法空智所知無相聖所行
K38n1402_p0613a06║一切法依止断常皆悉離
K38n1402_p0613a07║復次此菩提心在於一切眾生身中
K38n1402_p0613a08║有十種無差別相所謂無作以無為
K38n1402_p0613a09║故無初以無起故無盡以無滅故無
K38n1402_p0613a10║染濁以自性清淨故性空智所知以
K38n1402_p0613a11║一切法無我一味相故無形相以無
K38n1402_p0613a12║諸根故聖所行以是佛大聖境界故
K38n1402_p0613a13║一切法所依以染淨諸法所依止故
K38n1402_p0613a14║非常以是雜染非常法性故非断以
K38n1402_p0613a15║是清淨非断法性故云何分位頌曰。
K38n1402_p0613a16║不淨眾生界染中淨菩薩最極清淨者
K38n1402_p0613a17║是說為如來
K38n1402_p0613a18║復次此菩提心無差別相故不淨位
K38n1402_p0613a19║中名眾生界於染淨位名為菩薩最
K38n1402_p0613a20║清淨位說名如來如說舍利弗即此
K38n1402_p0613a21║法身為本際無邊煩惱藏所纏從無
K38n1402_p0613a22║始來生死趣中生滅流轉說名眾生
K38n1402_p0613a23║界復次舍利弗即此法身猒離生死
K38n1402_p0613b01║漂流之苦捨於一切諸欲境界於十
K38n1402_p0613b02║波羅蜜及八万四千法門中為求菩
K38n1402_p0613b03║提而修諸行說名菩薩復次舍利弗
K38n1402_p0613b04║即此法身解脫一切煩惱藏遠離一
K38n1402_p0613b05║切苦永除一切煩惱隨煩惱垢清淨
K38n1402_p0613b06║極清淨最極清淨住於法性至一切
K38n1402_p0613b07║眾生所觀察地盡一切所知之地昇
K38n1402_p0613b08║無二丈夫處得無障礙無所著一切
K38n1402_p0613b09║法自在力說名如來應正等覺是故
K38n1402_p0613b10║舍利弗眾生界不異法身法身不異
K38n1402_p0613b11║眾生界眾生界即是法身法身即是
K38n1402_p0613b12║眾生界此但名異非義有別云何無
K38n1402_p0613b13║染頌曰。
K38n1402_p0613b14║譬如明淨日為雲之所翳煩惱雲若除
K38n1402_p0613b15║法身日明顯
K38n1402_p0613b16║此復云何於不淨位中現有無量諸
K38n1402_p0613b17║煩惱而不為染譬如日輪為雲所覆
K38n1402_p0613b18║而性常清淨此心亦尒彼雜煩惱但
K38n1402_p0613b19║為客故云何常恒頌曰。
K38n1402_p0613b20║譬如刼盡火不能燒虛空如是老病死
K38n1402_p0613b21║不能燒法界如一切世閒依虛空起盡
K38n1402_p0613b22║諸根亦如是依無為生滅
K38n1402_p0613b23║復次云何於此現有生老死而言是
K38n1402_p0613c01║常譬如虛空雖刼災火起不能為害
K38n1402_p0613c02║法界亦尒是故經言世尊生死者但
K38n1402_p0613c03║隨俗說有世尊死者諸根隱沒生者
K38n1402_p0613c04║諸根新起非如來藏有生老死若沒
K38n1402_p0613c05║若起世尊如來藏過有為相寂靜常
K38n1402_p0613c06║住不變不断故云何相應頌曰。
K38n1402_p0613c07║如光明熱色與燈無異相如是諸佛法
K38n1402_p0613c08║於法性亦然煩惱性相離空彼客煩惱
K38n1402_p0613c09║淨法常相應不空無垢法
K38n1402_p0613c10║復次云何未成正覺而言於此佛法
K38n1402_p0613c11║相應譬如光明熱色等與燈無有異
K38n1402_p0613c12║相諸佛法於法身亦如是如說舍利
K38n1402_p0613c13║弗諸佛法身有功德法譬如燈有光
K38n1402_p0613c14║明熱色不離不脫摩尼寶珠光色形
K38n1402_p0613c15║狀亦復如是舍利弗如來所說諸佛
K38n1402_p0613c16║法身智功德法不離不脫者所謂過
K38n1402_p0613c17║恒河沙如來法也復次如說有二種
K38n1402_p0613c18║如來藏空智何等為二所謂空如來
K38n1402_p0613c19║藏一切煩惱若離若脫智不空如來
K38n1402_p0613c20║藏過恒河沙不思議諸佛法不離不
K38n1402_p0613c21║脫智云何不作義利頌曰。
K38n1402_p0613c22║煩惱藏纏覆不能益眾生如蓮花未開
K38n1402_p0613c23║如金在糞中亦如月盛滿阿修羅所蝕
K38n1402_p0614a01║復次眾生法身即與如是功德相應
K38n1402_p0614a02║何故無有如來德用應知此如蓮未
K38n1402_p0614a03║開諸𢙣見葉共包裹故如金墮廁在
K38n1402_p0614a04║於覺觀糞穢中故如滿月被蝕我慢
K38n1402_p0614a05║羅睺所執取故如池水被濁貪欲塵
K38n1402_p0614a06║土所混雜故如金山被翳瞋恚泥垢
K38n1402_p0614a07║所封著故如虛空被覆愚癡重雲之
K38n1402_p0614a08║所蔽故如日未出在無明習氣地中
K38n1402_p0614a09║故如世界未成在六處水大藏中故
K38n1402_p0614a10║如雲無雨相違緣現前故㹅為頌曰。
K38n1402_p0614a11║如蓮金等未開顯佛體客塵翳亦然
K38n1402_p0614a12║是時功德不自益反此則能為大利
K38n1402_p0614a13║云何作義利頌曰。
K38n1402_p0614a14║如池無垢濁如蓮大開敷亦如上真金
K38n1402_p0614a15║洗除眾糞穢如虛空清淨朗月星圍繞
K38n1402_p0614a16║離欲解脫時功德亦如是譬如日明現
K38n1402_p0614a17║威光遍世閒如地生眾穀如海出眾寶
K38n1402_p0614a18║如是益眾生令從諸有脫了知諸有性
K38n1402_p0614a19║而起於大悲若盡若不盡斯皆無所著
K38n1402_p0614a20║佛心如大雲住於實際空三昧㹅持法
K38n1402_p0614a21║甘雨隨時降一切諸善苗因此而生長
K38n1402_p0614a22║此偈中義與前相反應知則是清淨
K38n1402_p0614a23║法身遠離客塵眾患故成就自性功
K38n1402_p0614b01║德故證斯法者則名如來應正等覺
K38n1402_p0614b02║於常住寂靜清凉不思議涅盤界恒
K38n1402_p0614b03║受安樂為一切眾生之所歸仰云何
K38n1402_p0614b04║一性頌曰。
K38n1402_p0614b05║此即是法身亦即是如來如是亦即是
K38n1402_p0614b06║聖諦第一義涅盤不異佛猶如冷即水
K38n1402_p0614b07║功德不相離故無異涅盤
K38n1402_p0614b08║若如來法身異涅盤者經中不應作
K38n1402_p0614b09║如是說如彼頌曰。
K38n1402_p0614b10║眾生界清淨應知即法身法身即涅盤
K38n1402_p0614b11║涅盤即如來
K38n1402_p0614b12║復次如有經言世尊即此阿耨多羅
K38n1402_p0614b13║三藐三菩提名涅盤界即此涅盤界
K38n1402_p0614b14║名如來法身世尊無異如來無異法
K38n1402_p0614b15║身言如來者即法身也。
K38n1402_p0614b16║復次應知此亦不異苦滅諦是故經
K38n1402_p0614b17║言非以苦壞名苦滅諦言苦滅者以
K38n1402_p0614b18║從本以來無作無起無生無滅無盡
K38n1402_p0614b19║離盡常恒不變無有断絕自性清淨
K38n1402_p0614b20║遠離一切煩惱藏具足過恒河沙不
K38n1402_p0614b21║離不脫智不思議諸佛法是故說名
K38n1402_p0614b22║如來法身世尊即此如來法身未離
K38n1402_p0614b23║煩惱藏說名如來藏世尊如來藏智
K38n1402_p0614c01║是如來空智世尊如來藏者一切聲
K38n1402_p0614c02║聞獨覺本所不見本所不證唯佛世
K38n1402_p0614c03║尊永壞一切煩惱藏具修一切苦滅
K38n1402_p0614c04║道之所證得是故當知佛與涅盤無
K38n1402_p0614c05║有差別譬如冷觸不異於水復次應
K38n1402_p0614c06║知唯有一乘道若不尒者異此應有
K38n1402_p0614c07║餘涅盤故同一法界豈有下劣涅盤
K38n1402_p0614c08║勝妙涅盤耶亦不可言由下中上勝
K38n1402_p0614c09║劣諸因而得一果以現見因差別果
K38n1402_p0614c10║亦差別故是故經言世尊實無勝劣
K38n1402_p0614c11║差別法證得涅盤世尊平等諸法證
K38n1402_p0614c12║於涅盤世尊平等智平等解脫平等
K38n1402_p0614c13║解脫見證得涅盤是故世尊涅盤界
K38n1402_p0614c14║者名為一味所謂平等味解脫味也。
K38n1402_p0614c15║大乘法界無差別論
K38n1402_p0614c16║命凾　國本宋本法界無差別論
K38n1402_p0614c17║此是二藏所謂法界無差別論提雲
K38n1402_p0614c18║般若譯者今按開元錄及賢首䟽則
K38n1402_p0614c19║彼丹本五言二十四頌者真是提雲
K38n1402_p0614c20║般若所譯而賢首䟽所釋者又此論
K38n1402_p0614c21║錄及䟽中並為單譯而國宋兩本與
K38n1402_p0614c22║彼丹本文雖有異義則無殊必是開
K38n1402_p0614c23║元之後後代重譯也但未知何代何
K38n1402_p0615a01║人之譯此須待勘而二藏直以此為
K38n1402_p0615a02║提雲般若之譯者錯也。
K38n1402_p0615a03║
K38n1402_p0615a04║高麗國新雕大藏挍正別錄卷第十四　（十八張）