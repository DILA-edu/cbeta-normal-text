K38n1402_p0615b01║高麗國新雕大藏挍正別錄卷第十五　乂
K38n1402_p0615b02║沙門　守其等奉　勑校勘
K38n1402_p0615b03║薄凾　中阿含經卷第十一
K38n1402_p0615b04║此經此卷國宋二本皆直以三十二
K38n1402_p0615b05║相經第二為卷初首遂令第二之言
K38n1402_p0615b06║無所對第一又於三十二相經中直
K38n1402_p0615b07║以得如來無所著等正覺之言為經
K38n1402_p0615b08║初首而闕其我聞如是已下證信發
K38n1402_p0615b09║起二序之文遂令一經正宗起無由
K38n1402_p0615b10║序今於丹藏經中得七寶經第一㹅
K38n1402_p0615b11║一百九十字為卷初首又於三十二
K38n1402_p0615b12║相經初得我聞如是（乃至）無家學道者
K38n1402_p0615b13║必（等）凡一百八十二字為經初首補
K38n1402_p0615b14║其闕焉其所補者具列于後。
K38n1402_p0615b15║中阿含經王相應品第六（有七經王相應品本
K38n1402_p0615b16║有十四經分後七經屬第二誦）初一日誦
K38n1402_p0615b17║七寶相四洲牛糞摩竭王鞞婆麗陵耆
K38n1402_p0615b18║天使最在後
K38n1402_p0615b19║中阿含經王相應品七寶經第一
K38n1402_p0615b20║我聞如是一時佛遊舍衛國在勝林
K38n1402_p0615b21║給孤獨園尒時世尊告諸比丘若轉
K38n1402_p0615b22║輪王出於世時當知便有七寶出世
K38n1402_p0615c01║云何為七輪寶象寶馬寶珠寶女寶
K38n1402_p0615c02║居士寶主兵臣寶是謂為七若轉輪
K38n1402_p0615c03║王出於世時當知有此七寶出世如
K38n1402_p0615c04║是如來無所著等正覺出於世時當
K38n1402_p0615c05║知亦有七覺支寶出於世閒云何為
K38n1402_p0615c06║七念覺支寶擇法覺支精進覺支喜
K38n1402_p0615c07║覺支息覺支定覺支捨覺支寶是謂
K38n1402_p0615c08║為七如來無所著等正覺出於世時
K38n1402_p0615c09║當知有此七覺支寶出於世閒佛說
K38n1402_p0615c10║如是彼諸比丘聞佛所說歡喜奉行。
K38n1402_p0615c11║七寶經第一竟
K38n1402_p0615c12║中阿含經王相應品三十二相經第
K38n1402_p0615c13║二　初一日誦
K38n1402_p0615c14║我聞如是一時佛遊舍衛國在勝林
K38n1402_p0615c15║給孤獨園尒時諸比丘於中食後集
K38n1402_p0615c16║坐講堂共論此事諸賢甚奇甚特大
K38n1402_p0615c17║人成就三十二相必有二處真諦不
K38n1402_p0615c18║虛若在家者必為轉輪王聦明智慧
K38n1402_p0615c19║有四種軍整御天下由已自在如法
K38n1402_p0615c20║法王成就七寶彼七寶者輪寶象寶
K38n1402_p0615c21║馬寶珠寶女寶居士寶主兵臣寶是
K38n1402_p0615c22║為七千子具足顏㒵端正勇猛無畏
K38n1402_p0615c23║能伏他眾彼必統領此一切地乃至
K38n1402_p0616a01║大海不以刀仗以法教令令得安樂
K38n1402_p0616a02║若剃除鬚髮著袈裟衣至信捨家無
K38n1402_p0616a03║家學道者必（已上）。
K38n1402_p0616a04║薄凾　中阿含經卷第十五
K38n1402_p0616a05║此卷初三十喻經丹藏作世喻經者
K38n1402_p0616a06║但卅字之訛變也三十為正國宋經
K38n1402_p0616a07║初直以比丘比丘尼以護六根為守
K38n1402_p0616a08║閣人為經初首而闕我聞如是等證
K38n1402_p0616a09║信發起二序之文今於丹藏經中得
K38n1402_p0616a10║我聞如是（已下乃至）猶如王及大臣有守
K38n1402_p0616a11║閣人舍利子如是（等）凡三十五行揔
K38n1402_p0616a12║四百九十字補其闕焉其所補文今
K38n1402_p0616a13║錄于左。
K38n1402_p0616a14║我聞如是一時佛遊王舍城在竹林
K38n1402_p0616a15║加蘭哆園與大比丘眾俱共受夏坐
K38n1402_p0616a16║尒時世尊於十五日說從解脫時在
K38n1402_p0616a17║比丘眾前敷座而坐世尊坐已便入
K38n1402_p0616a18║定意觀諸比丘心於是世尊見比丘眾
K38n1402_p0616a19║靜坐默然極默然無有睡眠除陰盖故
K38n1402_p0616a20║比丘眾坐甚深極甚深息極息妙極妙
K38n1402_p0616a21║是時尊者舍梨子亦在眾中於是世
K38n1402_p0616a22║尊告曰舍梨子比丘眾靜坐默然極
K38n1402_p0616a23║默然無有睡眠除陰蓋故比丘眾坐
K38n1402_p0616b01║甚深極甚深息極息妙極妙舍梨子
K38n1402_p0616b02║誰能敬重奉事比丘眾者於是尊者
K38n1402_p0616b03║舍梨子即從坐起偏袒著衣叉手向
K38n1402_p0616b04║佛白曰世尊如是比丘眾靜坐默然
K38n1402_p0616b05║極默然無有睡眠除陰蓋故比丘眾
K38n1402_p0616b06║坐甚深極甚深息極息妙極妙世尊
K38n1402_p0616b07║無能敬重奉事比丘眾者唯有世尊
K38n1402_p0616b08║能敬重奉事法及比丘眾戒不放逸
K38n1402_p0616b09║布施及定唯有世尊能敬重奉事世
K38n1402_p0616b10║尊告曰舍梨子如是如是無能敬重
K38n1402_p0616b11║奉事比丘眾者唯有世尊能敬重奉
K38n1402_p0616b12║事法及比丘眾戒不放逸布施及定
K38n1402_p0616b13║唯有世尊能敬重奉事舍梨子猶如王
K38n1402_p0616b14║及大臣有種種嚴飾具繒綵錦𦋺指
K38n1402_p0616b15║環臂釧肘瓔咽鉗生色珠鬘舍梨子
K38n1402_p0616b16║如是比丘比丘尼以戒德為嚴飾具
K38n1402_p0616b17║舍梨子若比丘比丘尼成就戒德為
K38n1402_p0616b18║嚴飾具者便能捨惡修習於善舍梨
K38n1402_p0616b19║子猶如王及大臣有五儀式劒蓋天
K38n1402_p0616b20║冠珠柄之拂及嚴飾屣守衛其身令
K38n1402_p0616b21║得安隱舍梨子如是比丘比丘尼以
K38n1402_p0616b22║持禁戒為衛梵行舍梨子若比丘比
K38n1402_p0616b23║丘尼成就禁戒為衛梵行者便能捨
K38n1402_p0616c01║惡修習於善舍梨子猶如王及大臣
K38n1402_p0616c02║有守閣人舍梨子如是。
K38n1402_p0616c03║松凾　雜阿含經第四卷
K38n1402_p0616c04║此經此卷國宋二本文義全同皆有
K38n1402_p0616c05║十九經㹅二十五紙丹本有十五經
K38n1402_p0616c06║若依宋藏式寫之可成二十七紙又
K38n1402_p0616c07║其文義與國宋二本全別未知去取
K38n1402_p0616c08║今撿國宋本經則下流凾中此經第
K38n1402_p0616c09║四十二卷耳宋藏錯將彼卷重刊于
K38n1402_p0616c10║此為初四卷國亦仍之者錯也故今
K38n1402_p0616c11║去彼取此丹本經焉又為看舊國宋
K38n1402_p0616c12║藏者具錄正經于左。
K38n1402_p0616c13║雜阿含經卷第四
K38n1402_p0616c14║宋天笁三藏求那跋陁羅譯
K38n1402_p0616c15║如是我聞一時佛住舍衛國祇樹給
K38n1402_p0616c16║孤獨園時有年少婆羅門名欝多羅
K38n1402_p0616c17║來詣佛所與世尊面相問訊慰勞已
K38n1402_p0616c18║退坐一靣白佛言世尊我常如法行
K38n1402_p0616c19║乞持用供養父母令得樂離苦世尊
K38n1402_p0616c20║我作如是為多福不佛告欝多羅實
K38n1402_p0616c21║有多福所以者何若有如法乞求供
K38n1402_p0616c22║養父母令其安樂除苦惱者實有大
K38n1402_p0616c23║福尒時世尊即說偈言。
K38n1402_p0617a01║如汝於父母恭敬修供養現世名稱流
K38n1402_p0617a02║命終生天上
K38n1402_p0617a03║佛說此經已年少欝多羅歡喜隨喜
K38n1402_p0617a04║作禮而去。
K38n1402_p0617a05║如是我聞一時佛住舍衛國祇樹給
K38n1402_p0617a06║孤獨園時有年少婆羅門名優波迦
K38n1402_p0617a07║來詣佛所與世尊面相問訊慰勞已
K38n1402_p0617a08║退坐一面白佛言瞿曇諸婆羅門常
K38n1402_p0617a09║稱歎邪盛大會沙門瞿曇亦復稱歎
K38n1402_p0617a10║邪盛大會不佛告優波迦我不一向
K38n1402_p0617a11║稱歎或有邪盛大會可稱歎或有邪
K38n1402_p0617a12║盛大會不可稱歎優波迦白佛何等
K38n1402_p0617a13║邪盛大會可稱歎何等邪盛大會不
K38n1402_p0617a14║可稱歎佛告優波迦若邪盛大會繫
K38n1402_p0617a15║羣少特牛水特水牸及諸羊犢小小
K38n1402_p0617a16║眾生悉皆傷殺逼迫苦切僕使作人
K38n1402_p0617a17║鞭笞恐怛悲泣號呼不喜不樂眾苦
K38n1402_p0617a18║作伇如是等邪盛大會我不稱歎以
K38n1402_p0617a19║造大難故若復大會不繫縛羣牛乃
K38n1402_p0617a20║至不令眾生辛苦作伇者如是邪盛
K38n1402_p0617a21║大會我所稱歎以不造大難故尒時
K38n1402_p0617a22║世尊即說偈言。
K38n1402_p0617a23║馬祀等大會造諸大難事如是等邪盛
K38n1402_p0617b01║大仙不稱歎繫縛諸眾生殺害微細䖝
K38n1402_p0617b02║是非為正會大仙不隨順若不害眾生
K38n1402_p0617b03║造作眾難者是等名正會大仙隨稱歎
K38n1402_p0617b04║惠施修供養為應法邪盛施者清淨心
K38n1402_p0617b05║梵行良福田如是大會者是則羅漢會
K38n1402_p0617b06║是會得大果諸天皆歡喜自行恭敬請
K38n1402_p0617b07║自手而施與彼我悉清淨是施得大果
K38n1402_p0617b08║慧者如是施信心應解脫無罪樂世閒
K38n1402_p0617b09║智者徃生彼
K38n1402_p0617b10║佛說此經已優波迦婆羅門聞佛所
K38n1402_p0617b11║說歡喜隨喜作禮而去。
K38n1402_p0617b12║如是我聞一時佛住舍衛國祇樹給
K38n1402_p0617b13║孤獨園廣說如上差別者謂隨說異
K38n1402_p0617b14║偈言。
K38n1402_p0617b15║無為無諸難邪盛時清淨如法隨順行
K38n1402_p0617b16║攝護諸梵行馨香歸世界超過諸凡鄙
K38n1402_p0617b17║佛於邪盛善稱歎此邪盛惠施修供養
K38n1402_p0617b18║邪盛隨所應淨信平等施梵行良福田
K38n1402_p0617b19║彼作如是施是施羅漢田如是廣大施
K38n1402_p0617b20║諸天所稱歎自行恭敬請自手而供養
K38n1402_p0617b21║等攝自他故邪盛得大果慧者如是施
K38n1402_p0617b22║淨信心解脫於無罪世界智者往生彼
K38n1402_p0617b23║佛說此經已優波迦婆羅門聞佛（所說）
K38n1402_p0617c01║歡喜作禮而去。
K38n1402_p0617c02║如是我聞一時佛住舍衛國祇樹給
K38n1402_p0617c03║孤獨園時有年少婆羅門名欝闍迦
K38n1402_p0617c04║來詣佛所稽首佛足退坐一面白佛
K38n1402_p0617c05║言世尊俗人在家當行幾法得現法
K38n1402_p0617c06║安及現法樂佛告婆羅門有四法俗
K38n1402_p0617c07║人在家得現法安現法樂何等為四
K38n1402_p0617c08║謂方便具足守護具足善知識具足
K38n1402_p0617c09║正命具足何等為方便具足謂善男
K38n1402_p0617c10║子種種工巧業處以自營生謂種田
K38n1402_p0617c11║商賈或以王事或以書䟽筭畫於彼
K38n1402_p0617c12║彼工巧業處精勤修行是名方便具
K38n1402_p0617c13║足何等為守護具足謂善男子所有
K38n1402_p0617c14║錢穀方便所得自手執作如法而得
K38n1402_p0617c15║能極守護不令王賊水火劫奪漂沒
K38n1402_p0617c16║令失不善守護者亡失不愛念者輙
K38n1402_p0617c17║取及諸災患所壞是名善男子善守
K38n1402_p0617c18║護何等為善知識具足若有善男子
K38n1402_p0617c19║不落度不放逸不虛妄不凶險如是
K38n1402_p0617c20║知識能善安慰未生憂苦能令不生
K38n1402_p0617c21║已生憂苦能令開覺未生喜樂能令
K38n1402_p0617c22║速生已生喜樂護令不失是名善男
K38n1402_p0617c23║子善知識具足云何為正命具足謂
K38n1402_p0618a01║善男子所有錢財出內稱量周圓掌
K38n1402_p0618a02║護不令多入少出也多出少入也如
K38n1402_p0618a03║執秤者少則增之多則減之知平而
K38n1402_p0618a04║捨如是善男子稱量財物等入等出
K38n1402_p0618a05║莫令入多出少出多入少若善男子
K38n1402_p0618a06║無有錢財而廣散用以此生活人皆
K38n1402_p0618a07║名為優曇鉢果無有種子愚癡貪欲
K38n1402_p0618a08║不顧其後或有善男子財物豐多不
K38n1402_p0618a09║能食用傍人皆言是愚癡人如餓死
K38n1402_p0618a10║狗是故善男子所有錢財能自稱量
K38n1402_p0618a11║等入等出是名正命具足如是婆羅
K38n1402_p0618a12║門四法成就現法安現法樂婆羅門
K38n1402_p0618a13║白佛言世尊在家之人有幾法能令
K38n1402_p0618a14║後世安後世樂佛告婆羅門在家之
K38n1402_p0618a15║人有四法能令後世安後世樂何等
K38n1402_p0618a16║為四謂信具足戒具足施具足慧具
K38n1402_p0618a17║定何等為信具足謂善男子於如來
K38n1402_p0618a18║所得信敬心建立信本非諸天魔梵
K38n1402_p0618a19║反餘世人同法所壞是名善男子信
K38n1402_p0618a20║具足何等戒具足謂善男子不殺生
K38n1402_p0618a21║不偷盜不邪婬不妄語不飲酒是名
K38n1402_p0618a22║戒具足云何施具足謂善男子離慳
K38n1402_p0618a23║垢心在於居家行解脫施常自手與
K38n1402_p0618b01║樂修行捨等心行施是名善男子施
K38n1402_p0618b02║具足云何為慧具足謂善男子苦聖
K38n1402_p0618b03║諦如實知習滅道聖諦如實知是名
K38n1402_p0618b04║善男子慧具足若善男子在家行此
K38n1402_p0618b05║四法者能得後世安後世樂尒時世
K38n1402_p0618b06║尊復說偈言。
K38n1402_p0618b07║方便建諸業積集能守護知識善男子
K38n1402_p0618b08║正命以自活淨信戒具足惠施離慳垢
K38n1402_p0618b09║淨除於速道得後世安樂若處於居家
K38n1402_p0618b10║成就於八法審諦尊所說等正覺所知
K38n1402_p0618b11║現法得安隱現法喜樂住後世喜樂住
K38n1402_p0618b12║佛說此經已欝闍迦聞佛所說歡喜
K38n1402_p0618b13║隨喜作禮而去。
K38n1402_p0618b14║如是我聞一時佛在拘薩羅人閒遊
K38n1402_p0618b15║行至舍衛國祇樹給孤獨園尒時舍
K38n1402_p0618b16║衛國有憍慢婆羅門止住父母種姓
K38n1402_p0618b17║俱淨無瑕點能說者七世相承悉皆
K38n1402_p0618b18║清淨為婆羅門師言論通達諸論記
K38n1402_p0618b19║典悉了萬名解法優劣分明諸句句
K38n1402_p0618b20║記說容貌端正或生志高族姓志高
K38n1402_p0618b21║容色志高𦖟明志高財富志高不敬
K38n1402_p0618b22║父母諸尊師長聞沙門瞿曇在拘薩
K38n1402_p0618b23║羅國人閒遊行至舍衛國祇樹給孤
K38n1402_p0618c01║獨園聞已作是念我當往彼沙門瞿
K38n1402_p0618c02║曇所若有所說我當共論無所說者
K38n1402_p0618c03║默然而還時憍慢婆羅門乘白馬車
K38n1402_p0618c04║諸年少婆羅門前後導從持金柄傘
K38n1402_p0618c05║蓋手執金瓶往見世尊至於園門下
K38n1402_p0618c06║車步進尒時世尊與諸大眾圍繞說
K38n1402_p0618c07║法不時顧念憍慢婆羅門時憍慢婆
K38n1402_p0618c08║羅門作是念沙門瞿曇不顧念我且
K38n1402_p0618c09║當還去尒時世尊知憍慢婆羅門心
K38n1402_p0618c10║念而說偈言。
K38n1402_p0618c11║憍慢既來此不善更增慢向以義故來
K38n1402_p0618c12║應轉增其義
K38n1402_p0618c13║時憍慢婆羅門作是念沙門瞿曇已
K38n1402_p0618c14║知我心欲修敬禮尒時世尊告憍慢
K38n1402_p0618c15║婆羅門止止不須作禮心淨已足時
K38n1402_p0618c16║諸大眾咸各高聲唱言奇哉世尊大
K38n1402_p0618c17║德大力今此憍慢婆羅門恃生憍慢
K38n1402_p0618c18║族姓憍慢容色憍慢聦明憍慢財富
K38n1402_p0618c19║憍慢不敬父母諸尊師長今於沙門
K38n1402_p0618c20║瞿曇所謙卑下下欲接足禮時憍慢
K38n1402_p0618c21║婆羅門於大眾前唱令靜默而說偈
K38n1402_p0618c22║言。
K38n1402_p0618c23║云何不起慢云何起恭敬云何善慰諭
K38n1402_p0619a01║云何善供養
K38n1402_p0619a02║尒時世尊說偈荅言。
K38n1402_p0619a03║父母及長兄和尚諸師長及諸尊重者
K38n1402_p0619a04║所不應生慢應當善恭敬謙下而問訊
K38n1402_p0619a05║盡心而奉事兼設諸供養離貪恚癡心
K38n1402_p0619a06║漏盡阿羅漢正智善解脫伏諸憍慢心
K38n1402_p0619a07║於此賢聖等合掌稽首禮
K38n1402_p0619a08║尒時世尊為憍慢婆羅門種種說法
K38n1402_p0619a09║示教照喜如佛世尊次第說法說布
K38n1402_p0619a10║施持戒生天功德愛欲味患煩惱清
K38n1402_p0619a11║淨出要遠離諸清淨分如是廣說如
K38n1402_p0619a12║白淨衣無諸黑𢙣速受染色憍慢婆
K38n1402_p0619a13║羅門即於座上解四聖諦苦習滅道
K38n1402_p0619a14║得無閒等時憍慢婆羅門見法得法
K38n1402_p0619a15║知法入法度諸疑惑不由他度於正
K38n1402_p0619a16║法中得無所畏即從座起整衣服為
K38n1402_p0619a17║佛作禮合掌白佛我今可得於正法
K38n1402_p0619a18║中出家受具足不佛告憍慢婆羅門
K38n1402_p0619a19║汝今可得於正法中出家受具足彼
K38n1402_p0619a20║即出家獨正思惟所以善男子剃除
K38n1402_p0619a21║鬚髮著袈裟衣正信非家出家學道
K38n1402_p0619a22║得阿羅漢心善解脫。
K38n1402_p0619a23║如是我聞一時佛在拘薩羅人閒遊
K38n1402_p0619b01║行至舍衛國祇樹給孤獨園時有長
K38n1402_p0619b02║身婆羅門作如是邪盛大會以七百
K38n1402_p0619b03║特牛行列繫柱特牸水牛及諸羊犢
K38n1402_p0619b04║種種小䖝悉皆繫縛辦諸飲食廣行
K38n1402_p0619b05║布施種種外道從諸國國皆悉來集
K38n1402_p0619b06║邪盛會所時長身婆羅門聞沙門瞿
K38n1402_p0619b07║曇從拘薩羅人閒遊行至舍衛國祇
K38n1402_p0619b08║樹給孤獨園作是念我今辦邪盛大
K38n1402_p0619b09║會所以七百特牛行列繫柱乃至小
K38n1402_p0619b10║小諸䖝皆悉繫縛為邪盛大會故種
K38n1402_p0619b11║種異道從諸國國來至會所我今當
K38n1402_p0619b12║往沙門瞿曇所問邪盛法莫令我作
K38n1402_p0619b13║邪盛大會分數中有所短少作是念
K38n1402_p0619b14║已乘白馬車諸年少婆羅門前後導
K38n1402_p0619b15║從持金柄傘蓋執金澡瓶出舍衛城
K38n1402_p0619b16║詣世尊所恭敬承事至精舍門下車
K38n1402_p0619b17║步進至於佛前面相問訊慰勞已退
K38n1402_p0619b18║坐一面白佛言瞿曇我今欲作邪盛
K38n1402_p0619b19║大會以七百特牛行列繫柱乃至小
K38n1402_p0619b20║小諸䖝皆悉繫縛為邪盛大會故種
K38n1402_p0619b21║種異道從諸國國皆悉來至邪盛會
K38n1402_p0619b22║所又聞瞿曇從拘薩羅人閒遊行至
K38n1402_p0619b23║舍衛國祇樹給孤獨園我今故來請
K38n1402_p0619c01║問瞿曇邪盛大會法諸物分數莫令
K38n1402_p0619c02║我所作邪盛大會諸分數之中有所
K38n1402_p0619c03║短少佛告婆羅門或有一邪盛大會
K38n1402_p0619c04║主行施作福而生於罪為三刀劒之
K38n1402_p0619c05║所刻削得不善果報何等三謂身刀
K38n1402_p0619c06║劒口刀劒意刀劒何等為意刀劒生
K38n1402_p0619c07║諸苦報如一會主造作大會作是思
K38n1402_p0619c08║惟我作邪盛大會當殺尒所少壯特
K38n1402_p0619c09║牛尒所水特水牸尒所羊犢及種種
K38n1402_p0619c10║諸䖝是名意刀劒生諸苦報如是施
K38n1402_p0619c11║主雖念作種種布施種種供養實生
K38n1402_p0619c12║於罪云何為口刀劒生諸苦報有一
K38n1402_p0619c13║會主造作大會作如是教我今作邪
K38n1402_p0619c14║盛大會汝等當殺尒所少壯特牛乃
K38n1402_p0619c15║至殺害尒所微細䖝是名口刀劒生
K38n1402_p0619c16║諸苦報大會主雖作是布施供養實
K38n1402_p0619c17║生於罪云何為身刀劒生諸苦報謂
K38n1402_p0619c18║有一大會主造作大會自手傷殺尒
K38n1402_p0619c19║所特牛乃至殺害種種細䖝是名身
K38n1402_p0619c20║刀劒生諸苦報彼大會主雖作是念
K38n1402_p0619c21║種種布施種種供養實生於罪然婆
K38n1402_p0619c22║羅門當勤供養三火隨時恭敬禮拜
K38n1402_p0619c23║奉事施其安樂何等為三一者根本
K38n1402_p0620a01║二者居家三者福田何者為根本火
K38n1402_p0620a02║隨時恭敬奉事供養施其安樂謂善
K38n1402_p0620a03║男子方便得財手足勤苦如法所得
K38n1402_p0620a04║供養父母令得安樂是名根本火何
K38n1402_p0620a05║故名為根本若善男子從彼而生所
K38n1402_p0620a06║謂父母故名根本善男子以崇本故
K38n1402_p0620a07║隨時恭敬奉事供養施以安樂何等
K38n1402_p0620a08║為居家火善男子隨時育養施以安
K38n1402_p0620a09║樂謂善男子方便得財手足勤苦如
K38n1402_p0620a10║法所得供給妻子宗親眷屬僕使傭
K38n1402_p0620a11║客隨時給與恭敬施安是名家火何
K38n1402_p0620a12║故名家其善男子處於居家樂則同
K38n1402_p0620a13║樂苦則同苦在所為作皆相順從故
K38n1402_p0620a14║名為家是故善男子隨時供給施與
K38n1402_p0620a15║安樂何等名田火善男子隨時恭敬
K38n1402_p0620a16║尊重供養施其安樂謂善男子方便
K38n1402_p0620a17║得財手足勤勞如法所得奉事供養
K38n1402_p0620a18║諸沙門婆羅門善能調伏貪恚癡者
K38n1402_p0620a19║如是等沙門婆羅門建立福田崇向
K38n1402_p0620a20║增進樂分樂報未來生天是名田火
K38n1402_p0620a21║何故名田為世福田謂為應供是故
K38n1402_p0620a22║名田是善男子隨時恭敬奉事供養
K38n1402_p0620a23║施其安樂尒時世尊復說偈言。
K38n1402_p0620b01║根本及居家應供福田火是火增供養
K38n1402_p0620b02║充足安隱樂無罪樂世閒慧者往生彼
K38n1402_p0620b03║如法財復會供養所應養供養應養故
K38n1402_p0620b04║生天得名稱
K38n1402_p0620b05║然婆羅門今善男子先所供養三火
K38n1402_p0620b06║應断令滅何等為三謂貪欲火瞋恚
K38n1402_p0620b07║火愚癡火所以者何若貪火不断不
K38n1402_p0620b08║滅者自害害他自他俱害現法得罪
K38n1402_p0620b09║後世得罪現法後世得罪緣彼而生
K38n1402_p0620b10║心法憂苦恚火癡火亦復如是婆羅
K38n1402_p0620b11║門若善男子事積薪火隨時辛苦隨
K38n1402_p0620b12║時然隨時滅火因緣受苦尒時長身
K38n1402_p0620b13║婆羅門默然而住時有婆羅門子名
K38n1402_p0620b14║欝多羅於會中坐長身婆羅門須㬰
K38n1402_p0620b15║默然思惟已告欝多羅汝能往至邪
K38n1402_p0620b16║盛會所放彼繫柱特牛及諸眾生受
K38n1402_p0620b17║繫縛者悉皆放不而告之言長身婆
K38n1402_p0620b18║羅門語汝隨意自在山澤曠野食不
K38n1402_p0620b19║断草飲淨流水四方風中受諸快樂
K38n1402_p0620b20║欝多羅白言隨大師教即往彼邪盛
K38n1402_p0620b21║會所放諸眾生而告之言長身婆羅
K38n1402_p0620b22║門語汝隨其所樂山澤曠野飲水食
K38n1402_p0620b23║草四風自適尒時世尊知欝多羅知
K38n1402_p0620c01║已為長身婆羅門種種說法示教照
K38n1402_p0620c02║喜如律世尊說法先後說戒說施及
K38n1402_p0620c03║生天功德愛欲味患出要清淨煩惱
K38n1402_p0620c04║清淨開示現顯譬如鮮淨白㲲易受
K38n1402_p0620c05║染色長身婆羅門亦復如是即於座
K38n1402_p0620c06║上見四真諦得無閒等時長身婆羅
K38n1402_p0620c07║門見法得法知法入法度諸疑惑不
K38n1402_p0620c08║由他度於正法中得無所畏即從座
K38n1402_p0620c09║起整衣服偏袒右肩合掌白佛已度
K38n1402_p0620c10║世尊我從今日盡其壽命歸佛歸法
K38n1402_p0620c11║歸比丘僧為優婆塞證知我惟願世
K38n1402_p0620c12║尊與諸大眾受我飯食尒時世尊默
K38n1402_p0620c13║然而許時長身婆羅門知佛受請已
K38n1402_p0620c14║為佛作禮右繞三帀而去長身婆羅
K38n1402_p0620c15║門還邪盛處所諸供辦淨羙好者布
K38n1402_p0620c16║置牀座遣使請佛白言時到惟聖知
K38n1402_p0620c17║時尒時世尊著衣持鉢大眾圍繞往
K38n1402_p0620c18║到長身婆羅門會所大眾前坐時長
K38n1402_p0620c19║身婆羅門知世尊坐定已手自供養
K38n1402_p0620c20║種種飲食食已澡漱洗鉢畢別敷卑
K38n1402_p0620c21║牀於大眾前端坐聽法尒時世尊為
K38n1402_p0620c22║長身婆羅門說種種法示教照喜已
K38n1402_p0620c23║從座起而去。
K38n1402_p0620c24║
K38n1402_p0620c25║高麗國新雕大藏挍正別錄卷第十五　（十七張　乂）