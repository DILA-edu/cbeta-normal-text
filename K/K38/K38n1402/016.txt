K38n1402_p0621a01║高麗國新雕大藏挍正別錄卷第十六　乂
K38n1402_p0621a02║沙門　守其等奉　勑挍勘
K38n1402_p0621a03║雜阿含經卷第四之餘
K38n1402_p0621a04║如是我聞一時佛住舍衛國祇樹給
K38n1402_p0621a05║孤獨園時有年少婆羅門名僧迦羅
K38n1402_p0621a06║來詣佛所與世尊面相問訊慰勞已
K38n1402_p0621a07║退坐一面白佛言瞿曇不善男子云
K38n1402_p0621a08║何可知佛告婆羅門譬猶如月婆羅
K38n1402_p0621a09║門復問善男子云何可知佛告婆羅
K38n1402_p0621a10║門譬猶如月婆羅門白佛云何不善
K38n1402_p0621a11║男子如月佛告婆羅門如月黑分光
K38n1402_p0621a12║明亦失色亦失所係亦失日夜消滅
K38n1402_p0621a13║乃至不現如是有人於如來所得信
K38n1402_p0621a14║家心受持淨戒善學多聞損己布施
K38n1402_p0621a15║正見真實於如來所淨信持戒惠施
K38n1402_p0621a16║多聞正見真直已然後退失於戒聞
K38n1402_p0621a17║施正見悉皆忘失日夜消滅乃至湏
K38n1402_p0621a18║臾一切忘失復次婆羅門若善男子
K38n1402_p0621a19║不習近善知識不數聞法不正思惟
K38n1402_p0621a20║身行𢙣行口行𢙣行意行𢙣行行𢙣
K38n1402_p0621a21║因緣故身壞命終墮𢙣趣泥梨中如
K38n1402_p0621a22║是婆羅門不善男子其譬如月婆羅
K38n1402_p0621b01║門白佛云何善男子其譬如月佛告
K38n1402_p0621b02║婆羅門譬如明月淨分光明色澤日
K38n1402_p0621b03║夜增明乃至月滿一切圓淨如是善
K38n1402_p0621b04║男子於如來法律得淨信心乃至正
K38n1402_p0621b05║見真淨增明戒增施增聞增慧增日
K38n1402_p0621b06║夜增長復於餘時親近善知識聞說
K38n1402_p0621b07║正法內正思惟行身善行行口善行
K38n1402_p0621b08║行意善行故以是因緣身壞命終化
K38n1402_p0621b09║生天上婆羅門是故善男子譬如月
K38n1402_p0621b10║尒時世尊而說偈言。
K38n1402_p0621b11║譬如月無垢周行於虛空一切小星中
K38n1402_p0621b12║其光最盛明淨信亦如是戒閒離慳施
K38n1402_p0621b13║於諸慳世閒其施特明顯
K38n1402_p0621b14║佛說此經已僧迦羅婆羅門聞佛所
K38n1402_p0621b15║說歡喜隨喜從座起而去。
K38n1402_p0621b16║如是我聞一時佛住舍衛國祇樹給
K38n1402_p0621b17║孤獨園時有生聞婆羅門來詣佛所
K38n1402_p0621b18║與世尊靣相問訊慰勞已退坐一靣
K38n1402_p0621b19║白佛言瞿曇我聞瞿曇說言唯應施
K38n1402_p0621b20║我不應施餘人施我得大果非施餘
K38n1402_p0621b21║人而得大果應施我弟子不應施餘
K38n1402_p0621b22║弟子施我弟子得大果報非施餘弟
K38n1402_p0621b23║子得大果報云何瞿曇作是語者為
K38n1402_p0621c01║實說耶非為謗毀瞿曇乎為如說說
K38n1402_p0621c02║如法說耶法次法說不為餘人以同
K38n1402_p0621c03║法來訶責耶佛告婆羅門彼如是說
K38n1402_p0621c04║者謗毀我耳非如說說如法說法次
K38n1402_p0621c05║法說不致他人來以同法呵責所以
K38n1402_p0621c06║者何我不如是說應施於我不應施
K38n1402_p0621c07║餘施我得大果報非施餘人得大果
K38n1402_p0621c08║報應施我弟子施我弟子得大果報
K38n1402_p0621c09║非施餘弟子得大果報然婆羅門我
K38n1402_p0621c10║作如是說者作二種障障施者施障
K38n1402_p0621c11║受者利婆羅門乃至士夫以洗器餘
K38n1402_p0621c12║食著於淨地令彼處眾生即得利樂
K38n1402_p0621c13║我說斯等亦入福門況復施人婆羅
K38n1402_p0621c14║門然我復說施持戒者得果報不同
K38n1402_p0621c15║犯戒生聞婆羅門白佛言如是瞿曇
K38n1402_p0621c16║我亦如是說施持戒者得大果報非
K38n1402_p0621c17║施犯戒尒時世尊復說偈言。
K38n1402_p0621c18║若黑若有白若赤若有色犂雜及金色
K38n1402_p0621c19║純黃及鴿色如是等牸牛生犢姝好者
K38n1402_p0621c20║丁壯力具足調善行捷疾但使堪運重
K38n1402_p0621c21║不問本生色人亦復如是各隨彼彼生
K38n1402_p0621c22║剎利婆羅門毗舍首陁羅旃陁羅下賤
K38n1402_p0621c23║所生悉不同但使持淨戒離重擔煩惱
K38n1402_p0622a01║純一修梵行漏盡阿羅漢於世閒善逝
K38n1402_p0622a02║施彼得大果愚者無智慧未嘗聞正法
K38n1402_p0622a03║施彼無大果不近善友故若習善知識
K38n1402_p0622a04║如來及聲聞清淨信善逝根生堅固力
K38n1402_p0622a05║所住之善趣及生大姓家究竟般涅盤
K38n1402_p0622a06║大仙如是說
K38n1402_p0622a07║佛說此經已生聞婆羅門聞佛所說
K38n1402_p0622a08║歡喜隨喜作禮而去。
K38n1402_p0622a09║如是我聞一時佛住舍衛國祇樹給
K38n1402_p0622a10║孤獨園尒時世尊晨朝著衣持鉢入
K38n1402_p0622a11║舍衛城𠧒食時有異婆羅門年耆根
K38n1402_p0622a12║熟執杖持鉢家家𠧒食尒時世尊告
K38n1402_p0622a13║婆羅門汝今云何年耆根熟柱杖持
K38n1402_p0622a14║鉢家家𠧒食婆羅門白佛瞿曇我家
K38n1402_p0622a15║中所有財物悉付其子為子娶妻然
K38n1402_p0622a16║後捨家是故柱杖持鉢家家𠧒食佛
K38n1402_p0622a17║告婆羅門汝能於我所受誦一偈還
K38n1402_p0622a18║歸於眾中為兒說耶婆羅門白佛能
K38n1402_p0622a19║受瞿曇尒時世尊即說偈言。
K38n1402_p0622a20║生子心歡喜為子聚財物亦為娉其妻
K38n1402_p0622a21║而自捨出家邊鄙田舍兒違負於其父
K38n1402_p0622a22║人形羅剎心弃捨於尊老老馬無復用
K38n1402_p0622a23║則奪其䵃麥兒少而父老家家行𠧒食
K38n1402_p0622b01║曲杖為最勝非子為恩愛為我防𢙣牛
K38n1402_p0622b02║免險地得安能却龱暴狗扶我闇處行
K38n1402_p0622b03║避深坑空井草木𣗥刺林憑杖威力故
K38n1402_p0622b04║峙立不墮落
K38n1402_p0622b05║時婆羅門從世尊受斯偈已還歸婆
K38n1402_p0622b06║羅門大眾中為子而說先白大眾聽
K38n1402_p0622b07║我所說然後誦偈如上廣說其子愧
K38n1402_p0622b08║怖即抱其父還將入家摩身洗浴覆
K38n1402_p0622b09║以青衣被立為家主時婆羅門作是
K38n1402_p0622b10║念我今得勝族姓是沙門瞿曇恩我
K38n1402_p0622b11║經所說為師者如師供養為和尚者
K38n1402_p0622b12║如和尚供養我今所得皆沙門瞿曇
K38n1402_p0622b13║力即是我師我今當以上妙好衣以
K38n1402_p0622b14║奉瞿曇時婆羅門持上妙衣至世尊
K38n1402_p0622b15║所面前問訊慰勞已退坐一面白佛
K38n1402_p0622b16║言瞿曇我今居家成就是瞿曇力我
K38n1402_p0622b17║經記說為師者以師供養為和尚者
K38n1402_p0622b18║以和尚供養今日瞿曇即為我師願
K38n1402_p0622b19║受此衣哀愍故世尊即受為哀愍故
K38n1402_p0622b20║尒時世尊為婆羅門說種種法示教
K38n1402_p0622b21║照喜時婆羅門聞佛所說歡喜隨喜
K38n1402_p0622b22║作禮而去。
K38n1402_p0622b23║如是我聞一時佛住舍衛國祇樹給
K38n1402_p0622c01║孤獨園尒時世尊晨朝著衣持鉢入
K38n1402_p0622c02║舍衛城𠧒食時有異婆羅門年耆根
K38n1402_p0622c03║熟攝杖持鉢家家𠧒食彼婆羅門遙
K38n1402_p0622c04║見世尊而作是念沙門瞿曇攝杖持
K38n1402_p0622c05║鉢家家𠧒食我亦攝杖持鉢家家𠧒
K38n1402_p0622c06║食我與瞿曇俱是比丘尒時世尊說
K38n1402_p0622c07║偈荅曰。
K38n1402_p0622c08║所謂比丘者非但以𠧒食受持在家法
K38n1402_p0622c09║是何名比丘於功德過𢙣俱離修正行
K38n1402_p0622c10║其心無所畏是則名比丘
K38n1402_p0622c11║佛說是經已彼婆羅門聞佛所說歡
K38n1402_p0622c12║喜隨喜作禮而去。
K38n1402_p0622c13║如是我聞一時佛在拘薩羅人閒遊
K38n1402_p0622c14║行至一那羅聚落住一那羅林中尒
K38n1402_p0622c15║時世尊著衣持鉢入一陁羅聚落𠧒
K38n1402_p0622c16║食而作是念今日大早今且可過耕
K38n1402_p0622c17║田婆羅豆婆遮婆羅門作飲食處尒
K38n1402_p0622c18║時耕田婆羅豆婆遮婆羅門五百具
K38n1402_p0622c19║犁耕田為作飲食時耕田婆羅豆婆
K38n1402_p0622c20║遮婆羅門遙見世尊白言瞿曇我今
K38n1402_p0622c21║耕田下種以供飲食沙門瞿曇亦應
K38n1402_p0622c22║耕田下種以供飲食佛告婆羅門我
K38n1402_p0622c23║亦耕田下種以供飲食婆羅門白佛
K38n1402_p0623a01║我都不見沙門瞿曇若犁若軛若鞅
K38n1402_p0623a02║若縻若鑱若鞭而今瞿曇說言我亦
K38n1402_p0623a03║耕田下種以供飲食尒時耕田婆羅
K38n1402_p0623a04║豆婆遮婆羅門即說偈言。
K38n1402_p0623a05║自說耕田者而不見其耕為我說耕田
K38n1402_p0623a06║令我知耕法
K38n1402_p0623a07║尒時世尊說偈荅言。
K38n1402_p0623a08║信心為種子苦行為時雨智慧為時軛
K38n1402_p0623a09║慚愧心為轅正念自守護是則善御者
K38n1402_p0623a10║包藏身口業知食處內藏真實為真乘
K38n1402_p0623a11║樂住為懈息精進為廢荒安隱而速進
K38n1402_p0623a12║直往不轉還得到無憂處如是耕田者
K38n1402_p0623a13║逮得甘露果如是耕田者不還受諸有
K38n1402_p0623a14║時耕田婆羅豆婆遮婆羅門白佛言
K38n1402_p0623a15║善耕田瞿曇極善耕田瞿曇於是耕
K38n1402_p0623a16║田婆羅豆婆遮婆羅門聞世尊說偈
K38n1402_p0623a17║心轉增信以滿鉢香羙飲食以奉世
K38n1402_p0623a18║尊世尊不受以因說偈得故即說偈
K38n1402_p0623a19║言。
K38n1402_p0623a20║不因說法故受彼食而食
K38n1402_p0623a21║如是廣說如前為火與婆羅門廣說
K38n1402_p0623a22║時耕田婆羅豆婆遮婆羅門白佛言
K38n1402_p0623a23║瞿曇今以此食安著何處佛告婆羅
K38n1402_p0623b01║門我不見諸天魔梵沙門婆羅門天
K38n1402_p0623b02║神世人堪食此食而得安身婆羅門
K38n1402_p0623b03║汝持此食著無䖝水中及少生草地
K38n1402_p0623b04║時婆羅門即持此食著無䖝水中水
K38n1402_p0623b05║即煙起涌沸啾啾作聲如熱丸投於
K38n1402_p0623b06║冷水啾啾作聲如是彼食投著無䖝
K38n1402_p0623b07║水中煙起涌沸啾啾作聲時婆羅門
K38n1402_p0623b08║作是念沙門瞿曇實為奇特大德大
K38n1402_p0623b09║力乃令飲食神變如是時彼婆羅門
K38n1402_p0623b10║見食瑞應信心轉增白佛言瞿曇我
K38n1402_p0623b11║今可得於正法中出家受具足不佛
K38n1402_p0623b12║告婆羅門汝今可得於正法中出家
K38n1402_p0623b13║受具足得比丘分彼即出家已獨靜
K38n1402_p0623b14║思惟所以族姓子剃除鬚髮著袈裟
K38n1402_p0623b15║衣正信非家出家學道乃至得阿羅
K38n1402_p0623b16║漢心善解脫。
K38n1402_p0623b17║如是我聞一時佛住王舍城時有尊
K38n1402_p0623b18║者名曰淨天在鞞提訶國人閒遊行
K38n1402_p0623b19║至弥絺羅城菴羅園中時尊者淨天
K38n1402_p0623b20║晨朝著衣持鉢入弥絺羅城𠧒食次
K38n1402_p0623b21║第𠧒食到自本家時淨天母年老在
K38n1402_p0623b22║中堂持食祀火求生梵天不覺尊者
K38n1402_p0623b23║淨天在門外立時毗沙門天王於尊
K38n1402_p0623c01║者淨天所極生敬信時毗沙門天王
K38n1402_p0623c02║諸夜叉導從乘虛而行見尊者淨天
K38n1402_p0623c03║在門外立又見其母手擎飲食在中
K38n1402_p0623c04║堂上供養祀火不見其子在外門立
K38n1402_p0623c05║見已從空中下至淨天母前而說偈
K38n1402_p0623c06║言。
K38n1402_p0623c07║此婆羅門尼梵天極遼遠為求彼生故
K38n1402_p0623c08║於此祠祀火此非梵天道何為徒祀此
K38n1402_p0623c09║汝婆羅門尼淨天住門外垢穢永無餘
K38n1402_p0623c10║是則天中天蕭然無所有獨一不兼資
K38n1402_p0623c11║為𠧒食入舍所應供養者淨天善修身
K38n1402_p0623c12║人天良福田遠離一切𢙣不為染所染
K38n1402_p0623c13║德同於梵天形在人閒住不著一切法
K38n1402_p0623c14║如彼淳熟龍比丘正念住其心善解脫
K38n1402_p0623c15║應奉以初佛是則上福田應以正信心
K38n1402_p0623c16║及時速施與當𥎀建立洲令未來安樂
K38n1402_p0623c17║汝觀此牟尼已渡苦海流是故當信心
K38n1402_p0623c18║及時速施與當𥎀建立洲令未來安樂
K38n1402_p0623c19║毗沙門天王開發彼令捨
K38n1402_p0623c20║時尊者淨天即為其母種種說法示
K38n1402_p0623c21║教照喜已復道而去。
K38n1402_p0623c22║如是我聞一時佛住舍衛國祇樹給
K38n1402_p0623c23║孤獨園時有異婆羅門來詣佛所面
K38n1402_p0624a01║前問訊相慰勞已退坐一面白佛言
K38n1402_p0624a02║瞿曇所謂佛者云何為佛為是父母
K38n1402_p0624a03║制名為是婆羅門制名時婆羅門即
K38n1402_p0624a04║說偈言。
K38n1402_p0624a05║佛者是世閒超渡之勝名為是父母制
K38n1402_p0624a06║名之為佛耶
K38n1402_p0624a07║尒時世尊說偈荅言。
K38n1402_p0624a08║佛見過去世如是見未來亦見現在世
K38n1402_p0624a09║一切行起滅明智所了知所應修已修
K38n1402_p0624a10║應断悉已断是故名為佛歷劫求選擇
K38n1402_p0624a11║純苦無暫樂生者悉磨滅遠離息塵垢
K38n1402_p0624a12║拔諸使刺本等覺故名佛
K38n1402_p0624a13║佛說偈已彼婆羅門聞佛所說歡喜
K38n1402_p0624a14║隨喜從座起去。
K38n1402_p0624a15║如是我聞一時佛在拘薩羅人閒遊
K38n1402_p0624a16║行有從迦帝聚落墮鳩羅聚落二村
K38n1402_p0624a17║中閒一樹下坐入盡正受時有豆磨
K38n1402_p0624a18║種姓婆羅門隨彼道行尋佛後來見
K38n1402_p0624a19║佛脚跡千輻輪相印文顯現齊輻圓
K38n1402_p0624a20║輞眾好滿足見已作是念我未曾見
K38n1402_p0624a21║人閒有如是足跡今當隨跡以求其
K38n1402_p0624a22║人即尋脚跡至於佛所來見世尊坐
K38n1402_p0624a23║一樹下入盡正受嚴容絕世諸根澄
K38n1402_p0624b01║靜其心寂定第一調伏正觀成就光
K38n1402_p0624b02║相巍巍猶若金山見已白言為是天
K38n1402_p0624b03║耶佛告婆羅門我非天也為龍夜叉
K38n1402_p0624b04║乹闥婆阿修羅迦樓羅緊那羅摩睺
K38n1402_p0624b05║羅伽人非人等佛告婆羅門我非龍
K38n1402_p0624b06║乃至人非人也婆羅門白佛若言非
K38n1402_p0624b07║天非龍乃至非人非非人為是何等
K38n1402_p0624b08║尒時世尊說偈荅言。
K38n1402_p0624b09║天龍乹闥婆緊那羅夜叉無善阿修羅
K38n1402_p0624b10║諸摩睺羅伽人與非人等悉由煩惱生
K38n1402_p0624b11║如是煩惱漏一切我已捨已破已磨滅
K38n1402_p0624b12║如芬陁利生雖生於水中而未曾著水
K38n1402_p0624b13║我雖生世閒不為世閒著歷劫常選擇
K38n1402_p0624b14║純苦無暫樂一切有為行悉皆生滅故
K38n1402_p0624b15║離垢不傾動已拔諸劒刺究竟生死除
K38n1402_p0624b16║故名為佛陁
K38n1402_p0624b17║佛說此經已豆摩種婆羅門聞佛所
K38n1402_p0624b18║說歡喜隨喜從路而去。
K38n1402_p0624b19║如是我聞一時佛住王舍城迦蘭陁
K38n1402_p0624b20║竹園尒時世尊晨朝著衣持鉢入王
K38n1402_p0624b21║舍城𠧒食次第𠧒食至婆羅豆婆遮
K38n1402_p0624b22║婆羅門舍時婆羅門手執木杓盛諸
K38n1402_p0624b23║飲食供養火具住於門邊遙見佛來
K38n1402_p0624c01║見已白佛作是言住住領羣特慎勿
K38n1402_p0624c02║近我門佛告婆羅門汝知領羣特領
K38n1402_p0624c03║羣特法耶婆羅門言我不知領羣特
K38n1402_p0624c04║亦不知領羣特法沙門瞿曇知領羣
K38n1402_p0624c05║特及領羣特法不佛言我善知是領
K38n1402_p0624c06║羣特及領羣特法是時婆羅門即放
K38n1402_p0624c07║事火具疾敷牀座請佛令坐白言瞿
K38n1402_p0624c08║曇為我說領羣特及領羣特法佛即
K38n1402_p0624c09║就座為說偈言。
K38n1402_p0624c10║瞋恚心懷恨隱覆諸過𢙣犯戒起𢙣見
K38n1402_p0624c11║虛偽不真實如是等士夫當知領羣特
K38n1402_p0624c12║憋暴貪吝惜𢙣欲慳諂偽無慚無愧心
K38n1402_p0624c13║當知領羣特一生二生者一切皆殺害
K38n1402_p0624c14║無有慈愍心是為領羣特若殺縛椎打
K38n1402_p0624c15║聚落及城邑無道以切責當知領羣特
K38n1402_p0624c16║住止及行路為眾之導首苦切諸羣下
K38n1402_p0624c17║恐怛相迫愶取利以供己當知領羣特
K38n1402_p0624c18║聚落及空地有主無主物掠護為己有
K38n1402_p0624c19║當知領羣特自棄薄其妻又不入婬舍
K38n1402_p0624c20║侵陵他所愛當知領羣特內外諸親属
K38n1402_p0624c21║同心善知識侵掠彼所受當知領羣特
K38n1402_p0624c22║妄語欺誑人詐取無證財他索而不還
K38n1402_p0624c23║當知領羣特為己亦為他舉責及財與
K38n1402_p0625a01║或復順他語妄語為他證如是妄語者
K38n1402_p0625a02║當知領羣特作𢙣不善業無有人知者
K38n1402_p0625a03║隱諱覆藏𢙣當知領羣特若人問其義
K38n1402_p0625a04║而荅以非義顛倒欺誑人當知領羣特
K38n1402_p0625a05║實空無所有而輕毀智者愚癡為利故
K38n1402_p0625a06║當知領羣特高慢自稱舉毀壞於他人
K38n1402_p0625a07║是極卑鄙慢當知領羣特自造諸過𢙣
K38n1402_p0625a08║移過誣他人妄語謗清白當知領羣特
K38n1402_p0625a09║前受他利養他人來詣己無有敬報心
K38n1402_p0625a10║當知領羣特沙門婆羅門如法來𠧒求
K38n1402_p0625a11║呵責而不與當知領羣特若父母年老
K38n1402_p0625a12║少壯氣已謝不勤加奉養當知領羣特
K38n1402_p0625a13║父母諸尊長兄弟親眷屬實非阿羅漢
K38n1402_p0625a14║自顯羅漢德世閒之大賊當知領羣特
K38n1402_p0625a15║▆上種姓生習婆羅門典而於其中閒
K38n1402_p0625a16║習行諸𢙣業不以勝生故障呵責𢙣道
K38n1402_p0625a17║現法受呵責後世墮𢙣道生旃陁羅家
K38n1402_p0625a18║世稱須陁夷名聞徧天下旃陁羅所無
K38n1402_p0625a19║婆羅門剎利大姓所供養乘於淨天道
K38n1402_p0625a20║平等正直住不以生處障令不生梵天
K38n1402_p0625a21║現法善名譽後世生善趣二生汝當知
K38n1402_p0625a22║如我所顯示不以所生故名為領羣特
K38n1402_p0625a23║不以所生故名為婆羅門業為領羣特
K38n1402_p0625b01║業為婆羅門
K38n1402_p0625b02║婆羅門白佛言。
K38n1402_p0625b03║如是大精進如是大牟尼不以所生故
K38n1402_p0625b04║名為領羣特不以所生故名為婆羅門
K38n1402_p0625b05║業故領羣特業故婆羅門
K38n1402_p0625b06║時事火婆羅豆婆遮婆羅門轉得信
K38n1402_p0625b07║心以滿鉢好食奉上世尊世尊不受
K38n1402_p0625b08║以說偈得故偈如上說時事火婆羅
K38n1402_p0625b09║豆婆遮婆羅門見食瑞應已增其信
K38n1402_p0625b10║心白佛言世尊我今可得為正法律
K38n1402_p0625b11║出家受具足不佛告婆羅門汝今可
K38n1402_p0625b12║得於正法律出家受具足戒即得出
K38n1402_p0625b13║家獨靜思惟如前說乃至得阿羅漢
K38n1402_p0625b14║心善解脫時婆羅豆婆遮婆羅門得
K38n1402_p0625b15║阿羅漢心善解脫自覺喜樂即說偈
K38n1402_p0625b16║言。
K38n1402_p0625b17║非道求清淨供養祠祀火不識清淨道
K38n1402_p0625b18║猶如生盲者今已得安樂出家受具足
K38n1402_p0625b19║逮得於三明佛所教已作先婆羅門難
K38n1402_p0625b20║今為婆羅門沐浴離塵垢度諸天彼岸
K38n1402_p0625b21║川凾　雜阿含經第三十四卷
K38n1402_p0625b22║此經此卷第二十七幅第二行令我
K38n1402_p0625b23║三（之下）宋經脫結盡得須陀洹（乃至）記說
K38n1402_p0625c01║道令正（等）凡五百一十六字遂令婆
K38n1402_p0625c02║蹉經尾落三百四十七字欝低迦經
K38n1402_p0625c03║首無一百六十九字今依二本補之
K38n1402_p0625c04║二經方成矣今為看舊宋藏經者具
K38n1402_p0625c05║錄其文于左。
K38n1402_p0625c06║結盡得須陀洹三結盡貪恚癡薄得
K38n1402_p0625c07║斯陀含五下分結盡得阿那含種種
K38n1402_p0625c08║神通境界天眼天耳他心智宿命智
K38n1402_p0625c09║生死智漏盡智皆悉得是故比丘當
K38n1402_p0625c10║修二法修習多修習修二法故知種
K38n1402_p0625c11║種界乃至漏盡尒時尊者婆蹉聞佛
K38n1402_p0625c12║所說歡喜作禮而去尒時婆蹉獨一
K38n1402_p0625c13║靜處專精思惟不放逸住乃至自知
K38n1402_p0625c14║不受後有時有眾多比丘莊嚴方便
K38n1402_p0625c15║欲詣世尊恭敬供養尒時婆蹉問眾
K38n1402_p0625c16║多比丘汝等莊嚴方便欲詣世尊恭
K38n1402_p0625c17║敬供養耶諸比丘荅言尒尒時婆蹉
K38n1402_p0625c18║語諸比丘尊者持我語敬禮世尊問
K38n1402_p0625c19║訊起居輕利少病少惱安樂住不言
K38n1402_p0625c20║婆蹉比丘白世尊言我已供養世尊
K38n1402_p0625c21║具足奉事令歡恱非不歡恱大師弟
K38n1402_p0625c22║子所作皆悉已作供養大師令歡恱
K38n1402_p0625c23║非不歡恱時眾多比丘往詣佛所稽
K38n1402_p0626a01║首佛足退坐一面白佛言世尊尊者
K38n1402_p0626a02║婆蹉稽首敬禮世尊足乃至歡恱非
K38n1402_p0626a03║不歡恱佛告諸比丘諸天先已語我
K38n1402_p0626a04║汝今復說如來成就第一知見亦知
K38n1402_p0626a05║婆蹉比丘有如是德力尒時世尊為
K38n1402_p0626a06║彼婆蹉比丘說第一記佛說此經已
K38n1402_p0626a07║諸比丘聞佛所說歡喜奉行。
K38n1402_p0626a08║如是我聞一時佛住王舍城迦蘭陀
K38n1402_p0626a09║竹園時有外道出家名曰欝𠇓迦來
K38n1402_p0626a10║詣佛所與世尊面相問訊慰勞已退
K38n1402_p0626a11║坐一面白佛言瞿曇云何瞿曇世有
K38n1402_p0626a12║邊耶佛告欝低迦此是無記欝低迦
K38n1402_p0626a13║白佛云何瞿曇世無邊耶有邊無邊
K38n1402_p0626a14║耶非有邊非無邊耶佛告欝低迦此
K38n1402_p0626a15║是無記欝低迦白佛云何瞿曇世有
K38n1402_p0626a16║邊耶荅言無記世無邊耶世有邊無
K38n1402_p0626a17║邊耶非有邊非無邊耶荅言無記瞿
K38n1402_p0626a18║曇於何等法而可記說佛告欝低迦
K38n1402_p0626a19║知者智者我為諸弟子而記說道令
K38n1402_p0626a20║正。
K38n1402_p0626a21║不凾　別譯雜阿含經
K38n1402_p0626a22║第五卷末五經及第六卷初五經皆
K38n1402_p0626a23║國宋本所無而丹本獨有者前九是
K38n1402_p0626b01║梵問經第十是度須跋經今檢梵問
K38n1402_p0626b02║經者與彼大本雜阿含經第四十四
K38n1402_p0626b03║卷之初同本異譯度須跋經與大本
K38n1402_p0626b04║第三十五卷十六卜已下同本異譯
K38n1402_p0626b05║則國宋二本無此經者脫之耳今依
K38n1402_p0626b06║丹藏加之分入二卷焉。
K38n1402_p0626b07║如是我聞一時佛在優樓頻螺聚落
K38n1402_p0626b08║泥連河岸菩提樹下成佛未久尒時
K38n1402_p0626b09║世尊獨坐思惟而作是念夫人無敬
K38n1402_p0626b10║心不能恭順於其尊長不受教誨無
K38n1402_p0626b11║所畏憚縱情自逸永失義利若如是
K38n1402_p0626b12║者眾苦緾集若人孝事尊長敬養畏
K38n1402_p0626b13║慎隨順不逆所願滿足得大義利若
K38n1402_p0626b14║如是者觸事安樂復作是念一切世
K38n1402_p0626b15║閒若天若人若天世界若人世界若
K38n1402_p0626b16║魔世界若梵世界沙門婆羅門一切
K38n1402_p0626b17║世閒有生類中若有戒定慧解脫解
K38n1402_p0626b18║脫知見勝於我者我當親近依止於
K38n1402_p0626b19║彼供養恭敬遍觀察已都不見於世
K38n1402_p0626b20║閒人天魔梵沙門婆羅門一切世閒
K38n1402_p0626b21║有勝於我戒定慧解脫解脫知見為
K38n1402_p0626b22║我依止復作是念我所覺法我今應
K38n1402_p0626b23║當親近供養恭敬誠心尊重何以故
K38n1402_p0626c01║過去諸佛一切皆悉親近依止供養
K38n1402_p0626c02║恭敬尊重斯法未來現在諸佛亦復
K38n1402_p0626c03║親近依止斯法供養恭敬生尊重心
K38n1402_p0626c04║我今亦當如過去未來現在諸佛親
K38n1402_p0626c05║近依止供養恭敬尊重於法尒時梵
K38n1402_p0626c06║主天王遙知世尊在優樓頻螺聚落
K38n1402_p0626c07║泥連河岸菩提樹下而作是念觀察
K38n1402_p0626c08║世閒若天若人若魔若梵沙門婆羅
K38n1402_p0626c09║門一切生類若有勝我戒定慧解脫
K38n1402_p0626c10║解脫知見者我當依止然都不見有
K38n1402_p0626c11║能勝我者又復觀察過去未來現在
K38n1402_p0626c12║諸佛悉皆親近依止於法供養恭敬
K38n1402_p0626c13║生尊重心我今亦當隨三世佛之所
K38n1402_p0626c14║應作親近依止供養恭敬尊重於法
K38n1402_p0626c15║時梵主天復作是念我當從此處沒
K38n1402_p0626c16║往到佛所時梵主天譬如壯士屈申
K38n1402_p0626c17║臂頃來至佛所白佛言世尊實如所
K38n1402_p0626c18║念誠如所念即說偈言。
K38n1402_p0626c19║過去現在諸如來未來世中一切佛
K38n1402_p0626c20║是諸正覺能除惱一切皆依法為師
K38n1402_p0626c21║親近於法依止住斯是三世諸佛法
K38n1402_p0626c22║是故欲尊於己者應先尊重敬彼法
K38n1402_p0626c23║冝當憶念佛所教尊重供養無上法
K38n1402_p0627a01║尒時梵王讚歎世尊深生隨喜作禮
K38n1402_p0627a02║而去。
K38n1402_p0627a03║如是我聞一時佛在優樓頻螺聚落
K38n1402_p0627a04║泥連河側菩提樹下成佛未久佛於
K38n1402_p0627a05║樹下獨坐思惟而作是念唯有一道
K38n1402_p0627a06║能淨眾生使離苦惱亦能除滅不善
K38n1402_p0627a07║𢙣業獲正法利所言法者即四念處
K38n1402_p0627a08║云何名為四念處耶觀身念處觀受
K38n1402_p0627a09║念處觀心念處觀法念處若人不修
K38n1402_p0627a10║四念處者為遠離賢聖之法遠離聖
K38n1402_p0627a11║道若離聖道即遠離甘露若遠離甘
K38n1402_p0627a12║露則不免生老病死憂悲苦惱如是
K38n1402_p0627a13║等人我說終不能得離於一切諸苦
K38n1402_p0627a14║若修四念處即親近賢聖法者若親
K38n1402_p0627a15║近賢聖法即親近賢聖道若親近賢
K38n1402_p0627a16║聖道即親近甘露法若親近甘露法
K38n1402_p0627a17║即能得免生老病死憂悲苦惱若免
K38n1402_p0627a18║生老病死憂悲苦惱如是等人即說
K38n1402_p0627a19║離苦時梵主天遙知如來心之所念
K38n1402_p0627a20║作是念言我於今者當至佛所隨喜
K38n1402_p0627a21║勸善思惟是已譬如壯士屈申譬頃
K38n1402_p0627a22║來至佛所頂禮佛足在一面立白佛
K38n1402_p0627a23║言誠如世尊心之所念唯有一道能
K38n1402_p0627b01║淨眾生乃至得免憂悲苦惱時梵主
K38n1402_p0627b02║天即說偈言。
K38n1402_p0627b03║唯此道出要斯處可精勤欲求遠離苦
K38n1402_p0627b04║唯有此一道若涉斯道者如鸖飛空逝
K38n1402_p0627b05║釋迦牟尼尊逮得於佛道一切正道師
K38n1402_p0627b06║當以此覺道顯示於眾生常應數數說
K38n1402_p0627b07║咸令一切知生有之邊際唯願說一道
K38n1402_p0627b08║愍濟諸眾生過去一切佛從斯道得度
K38n1402_p0627b09║未來及今佛亦從此道度云何名為度
K38n1402_p0627b10║能度瀑駛流究竟於無邊調伏得極淨
K38n1402_p0627b11║世閒悉生死解知一切界為於具眼者
K38n1402_p0627b12║宣明如此道譬如彼恒河流赴於大海
K38n1402_p0627b13║聖道亦如是佛為開顯現斯道如彼河
K38n1402_p0627b14║趣於甘露海昔來未曾聞轉妙法輪音
K38n1402_p0627b15║唯願天人尊度老病死者一切所歸命
K38n1402_p0627b16║為轉妙法輪
K38n1402_p0627b17║時梵主天頂禮佛足即沒而去。
K38n1402_p0627b18║
K38n1402_p0627b19║高麗國新雕大藏挍正別錄卷第十六　（二十張　乂）