K38n1402_p0699c01║高麗國新雕大藏挍正別錄卷第二十七　密
K38n1402_p0699c02║沙門　守其等奉　勑挍勘
K38n1402_p0699c03║弗凾　大毗婆沙論卷第六十五
K38n1402_p0699c04║此卷十九幅第六行此四果位對治
K38n1402_p0699c05║（之下）三結餘位不尒（乃至九行）及欲漏（四十字）
K38n1402_p0699c06║國宋二本並錯重寫丹本中作四法
K38n1402_p0699c07║餘位不尒謂預流果對治見瀑流軛
K38n1402_p0699c08║見取戒禁取及後二身繫一來果對
K38n1402_p0699c09║治欲瀑流軛取及初二身繫一分不
K38n1402_p0699c10║還果對治欲瀑流軛取及前二身繫
K38n1402_p0699c11║（五十八字）乃正文也。
K38n1402_p0699c12║廉凾　大毗婆沙論卷第一百九
K38n1402_p0699c13║此卷十九幅第二十行他心智不相
K38n1402_p0699c14║應（之下）苦（字之上）國本丹本皆有道無願
K38n1402_p0699c15║相應法（乃至）及空不相應（等）凡七十二
K38n1402_p0699c16║行文此宋本中無者脫之耳今依二
K38n1402_p0699c17║本加之又為看舊宋藏論者具錄其
K38n1402_p0699c18║文于左。
K38n1402_p0699c19║他心智不相應道無願相應法此無
K38n1402_p0699c20║願相應非他心智是他聚故有法他
K38n1402_p0699c21║心智相應亦無願謂二相應法即無
K38n1402_p0699c22║漏他心智俱生聚中除他心智及無
K38n1402_p0699c23║願三摩地諸餘心心所法此法是何
K38n1402_p0700a01║謂八大地法十大善地法尋伺及心
K38n1402_p0700a02║有法非他心智相應亦非無願謂他
K38n1402_p0700a03║心智不相應無願無願不相應他心
K38n1402_p0700a04║智及諸餘心心所法色無為心不相
K38n1402_p0700a05║應行此中他心智不相應無願者謂
K38n1402_p0700a06║苦集無願及他心智不相應道無願
K38n1402_p0700a07║此非他心智相應是他聚故亦非無
K38n1402_p0700a08║願相應自性與自性不相應故無願
K38n1402_p0700a09║不相應他心智者謂有漏他心智此
K38n1402_p0700a10║非無願相應是他聚故亦非他心智
K38n1402_p0700a11║相應自性與自性不相應故及諸餘
K38n1402_p0700a12║心心所法者謂空無相俱生聚中心
K38n1402_p0700a13║心所法及他心智不攝不相應有漏
K38n1402_p0700a14║心心所法此俱不相應是也聚故色
K38n1402_p0700a15║無為心不相應行者謂一切色無為
K38n1402_p0700a16║心不相應行此俱不相應無所緣故
K38n1402_p0700a17║對念精進喜輕安定捨覺支正思惟
K38n1402_p0700a18║正精進正念正定亦尒者如他心智
K38n1402_p0700a19║對無願有四句此對六覺支四道支
K38n1402_p0700a20║亦尒。
K38n1402_p0700a21║諸法他心智相應彼法已知根相應
K38n1402_p0700a22║耶荅應作四句義不定故有法他心
K38n1402_p0700a23║智相應非已知根謂已知根所不攝
K38n1402_p0700b01║他心智相應法此法是何謂具知根
K38n1402_p0700b02║所攝他心智相應及有漏他心智相
K38n1402_p0700b03║應心心所法此法他心智相應非已
K38n1402_p0700b04║知根是他聚故有法已知根相應非
K38n1402_p0700b05║他心智謂已知根所攝他心智及他
K38n1402_p0700b06║心智不攝不相應已知根相應法此
K38n1402_p0700b07║中已知根所攝他心智者謂修道中
K38n1402_p0700b08║無漏他心智此與已知根相應非他
K38n1402_p0700b09║心智自性與自性不相應故及他心
K38n1402_p0700b10║智不攝不相應已知根相應法者謂
K38n1402_p0700b11║修道中苦集滅智俱生聚及他心智
K38n1402_p0700b12║所不攝道智俱生聚中心心所法此
K38n1402_p0700b13║與已知根相應非他心智是他聚故
K38n1402_p0700b14║有法他心智相應亦已知根謂已知
K38n1402_p0700b15║根所攝他心智相應法此法是何謂
K38n1402_p0700b16║修道中無漏他心智相應法即此相
K38n1402_p0700b17║應八無漏根及彼相應餘非根心所
K38n1402_p0700b18║法有法非他心智相應亦非已知根
K38n1402_p0700b19║謂已知根所不攝他心智及他心智
K38n1402_p0700b20║已知根不攝不相應諸餘心心所法
K38n1402_p0700b21║色無為心不相應行此中已知根所
K38n1402_p0700b22║不攝他心智者謂具知根所攝他心
K38n1402_p0700b23║智及有漏他心智此非他心智相應
K38n1402_p0700c01║自性與自性不相應故亦非已知根
K38n1402_p0700c02║相應是他聚故及他心智已知根不
K38n1402_p0700c03║攝不相應諸餘心心所法者謂未知
K38n1402_p0700c04║當知根俱生聚心心所法他心智不
K38n1402_p0700c05║攝不相應具知根俱生聚心心所法
K38n1402_p0700c06║他心智不攝不相應有漏心心所法
K38n1402_p0700c07║此俱不相應是他聚故色無為心不
K38n1402_p0700c08║相應行者謂一切色無為心不相應
K38n1402_p0700c09║行俱不相應無所緣故對具知根亦
K38n1402_p0700c10║尒者如他心智對已知根有四句此
K38n1402_p0700c11║對具知根亦尒。
K38n1402_p0700c12║諸法世俗智相應彼法苦智乃至正
K38n1402_p0700c13║定相應耶荅不尒設法苦智乃至正
K38n1402_p0700c14║定相應彼法世俗智相應耶荅不尒
K38n1402_p0700c15║所以者何非一心故苦智乃至正定
K38n1402_p0700c16║皆無漏故。
K38n1402_p0700c17║諸法苦智相應彼法集智相應耶荅
K38n1402_p0700c18║不尒設法集智相應彼法苦智相應
K38n1402_p0700c19║耶荅不尒對滅道智無相三摩地亦
K38n1402_p0700c20║尒所以者何非一心故行相異故或
K38n1402_p0700c21║所緣異故。
K38n1402_p0700c22║諸法苦智相應彼法空三摩地相應
K38n1402_p0700c23║耶荅應作四句義不定故有法苦智
K38n1402_p0701a01║相應非空謂苦智相應空及空不相
K38n1402_p0701a02║應苦。
K38n1402_p0701a03║逸凾　大毗婆沙論卷第一百九十
K38n1402_p0701a04║九
K38n1402_p0701a05║此卷第二十三幅第十六行戒禁取
K38n1402_p0701a06║問（之下）善及染汙（乃至）故說命根緣緣識
K38n1402_p0701a07║三界四部隨眠隨增（等）一百四十六
K38n1402_p0701a08║字者即是此論第八十七卷卷末文
K38n1402_p0701a09║耳宋本錯寫焉此中二本即云此四
K38n1402_p0701a10║寧是前際分別荅此四皆於現在事
K38n1402_p0701a11║轉待未來故立前際名或有說者此
K38n1402_p0701a12║四皆緣先所聞教謂彼外道先聞自
K38n1402_p0701a13║師所說至教要由如是荅他所問生
K38n1402_p0701a14║不死天彼不死天要由如是荅問故
K38n1402_p0701a15║得故此四種皆是前際分別見攝如
K38n1402_p0701a16║是四種前際分別不死矯乱依怖妄
K38n1402_p0701a17║語邪見無知愚鈍事起此一百九字
K38n1402_p0701a18║乃正文也。
K38n1402_p0701a19║逸凾　大毗婆沙論卷第二百
K38n1402_p0701a20║初三幅第七行有過失（之下）二本無故
K38n1402_p0701a21║作是念此亦有色亦無色我死後有
K38n1402_p0701a22║想（乃至）俱有過失（等）凡八十五字宋本
K38n1402_p0701a23║錯重寫耳今依二本刪之。
K38n1402_p0701b01║十七幅第六行此二俱（之下）謗因等（之上）
K38n1402_p0701b02║二本有入断見品以執無故有說入
K38n1402_p0701b03║二品由執我常（等）十七字宋本無者
K38n1402_p0701b04║脫耳今依二本補之。
K38n1402_p0701b05║十八幅第二十一行皆常見攝（之下）五
K38n1402_p0701b06║現法涅槃（之上）二本有故即常見品七
K38n1402_p0701b07║断滅論断見攝故即断見品十七字
K38n1402_p0701b08║宋本無者脫耳今依二本足之。
K38n1402_p0701b09║十九幅初二行云一者有見（之下）一切
K38n1402_p0701b10║見（之上）二本有二者無見如次攝入常
K38n1402_p0701b11║断見品師子吼經說十七字宋本無
K38n1402_p0701b12║者脫耳今依二本補之。
K38n1402_p0701b13║二十二幅十二三行定有前心為因
K38n1402_p0701b14║（之下）引後（之上）二本有引起將命終位無
K38n1402_p0701b15║極緣緣正死時心定能（等）十六字宋
K38n1402_p0701b16║本無者脫耳今依二本補之。
K38n1402_p0701b17║渭凾　分別功德論第五卷
K38n1402_p0701b18║按此論丹藏為四卷開元錄云四卷
K38n1402_p0701b19║而注云或三卷或五卷者但分卷有
K38n1402_p0701b20║異耳文無增減焉錄有注敘云右此
K38n1402_p0701b21║一論釋增一阿含經義從初序品至
K38n1402_p0701b22║弟子品過半釋王比丘即止法上錄
K38n1402_p0701b23║云竺法護譯者不然此中牒經解釋
K38n1402_p0701c01║文句並同本經似與增一阿含同一
K38n1402_p0701c02║人譯而餘錄並云失譯且依此定僧
K38n1402_p0701c03║祐錄云迦葉阿難撰者此亦不然如
K38n1402_p0701c04║論第一卷中引外國師及薩婆多說
K38n1402_p0701c05║故知非是二尊所撰。
K38n1402_p0701c06║渭凾　十八部論（開元錄云新為失譯附秦錄）
K38n1402_p0701c07║按此論者宋藏中錯重寫彼部異執
K38n1402_p0701c08║論名為十八部論故今取此國本為
K38n1402_p0701c09║正開元錄云右十八部論群錄並云
K38n1402_p0701c10║梁代三藏真諦所譯今詳真諦三藏
K38n1402_p0701c11║已譯十八部論不合更譯部異執論
K38n1402_p0701c12║其十八部論初首引文殊問經分別
K38n1402_p0701c13║部品後次云羅什法師集後方是論
K38n1402_p0701c14║若是羅什所翻秦時未有文殊問經
K38n1402_p0701c15║不合引之置於初也或可準別錄中
K38n1402_p0701c16║文殊問經編為失譯秦時引證此亦
K38n1402_p0701c17║無疑若是真諦再譯論中子注不合
K38n1402_p0701c18║有秦言之字詳其文理多是秦時羅
K38n1402_p0701c19║什譯出諸錄脫編致有疑焉其真諦
K38n1402_p0701c20║十八部䟽即部異執䟽是雖有斯理
K38n1402_p0701c21║未敢指南後諸博聞請求實錄。
K38n1402_p0701c22║觀凾　菩薩本緣經卷上
K38n1402_p0701c23║右經第三幅十四行鹿群威猛（之下）丹
K38n1402_p0702a01║本有如我曾聞菩薩往昔以恚因緣
K38n1402_p0702a02║墮於龍中（乃至）五穀臨熟遇天惡雹（等）
K38n1402_p0702a03║凡二十六行四百四十二字國本宋
K38n1402_p0702a04║本所無者今撿彼文則是此經下卷
K38n1402_p0702a05║龍品第八之文丹藏錯亂妄置于茲
K38n1402_p0702a06║耳故今不取。
K38n1402_p0702a07║驚凾　雜寶藏經卷第五
K38n1402_p0702a08║右經此卷第二幅賈客造舍供養佛
K38n1402_p0702a09║生天緣（之下）丹本有貧人以麨團施見
K38n1402_p0702a10║獲報緣（乃至）乾陀衛國王治故塔寺得
K38n1402_p0702a11║延命緣等六緣國本宋本並無者今
K38n1402_p0702a12║撿此六緣則前第四卷初已有之丹
K38n1402_p0702a13║本錯亂重寫于茲耳故今不取。
K38n1402_p0702a14║畫凾　金七十論三卷
K38n1402_p0702a15║按開元錄亦名僧伽論或為二卷云
K38n1402_p0702a16║右一論外道迦毗羅仙人造明二十
K38n1402_p0702a17║五諦所謂數論經中云迦毗羅論是
K38n1402_p0702a18║也又長房內典二錄真諦譯中有金
K38n1402_p0702a19║七十論二卷復有僧伽論三卷二目
K38n1402_p0702a20║俱存者誤也此論及勝宗十句義論
K38n1402_p0702a21║者非是佛法而諸外道宗以此數勝
K38n1402_p0702a22║二論為上欲令博學而破邪現正之
K38n1402_p0702a23║者先須委悉異道之宗故譯出之恐
K38n1402_p0702b01║其失而不傳故編入藏中耳。
K38n1402_p0702b02║右凾　神州三寶感通錄三卷
K38n1402_p0702b03║此錄上卷宋本與二本大異撿之宋
K38n1402_p0702b04║本錯將宣律師感通錄一卷為此上
K38n1402_p0702b05║卷耳今依二本正之又為看舊宋藏
K38n1402_p0702b06║者具錄正文于左。
K38n1402_p0702b07║集神州三寶感通錄卷上　　　右
K38n1402_p0702b08║唐麟德元年終南山釋道宣　撰
K38n1402_p0702b09║夫三寶利見其來久矣但以信毀相
K38n1402_p0702b10║𥪰故有感應之緣自漢洎唐年餘六
K38n1402_p0702b11║百靈相盻嚮群錄可尋而神化無方
K38n1402_p0702b12║待機而扣光瑞出沒開信於一時景
K38n1402_p0702b13║像垂容陳迹於萬代或見於既往或
K38n1402_p0702b14║顯於將來昭彰於道俗生信於迷悟
K38n1402_p0702b15║故撮舉其要三卷成部云。
K38n1402_p0702b16║初明舍利表塔次列靈像垂降後引聖寺瑞經
K38n1402_p0702b17║神僧。
K38n1402_p0702b18║初明舍利表塔昔如來行乞有童
K38n1402_p0702b19║子戲於路側以沙土為米麵逆請
K38n1402_p0702b20║以土麵奉佛因為受之命侍者以為
K38n1402_p0702b21║土漿塗佛住房足遍南靣記曰此童
K38n1402_p0702b22║子者吾滅度後一百年王閻浮提空
K38n1402_p0702b23║中地下四十里內所有鬼神並皆臣屬
K38n1402_p0702c01║開前八塔所獲舍利於一日夜伇諸
K38n1402_p0702c02║鬼神造八萬四千塔廣如眾經故不
K38n1402_p0702c03║偹載（此土即洲之東境故塔現不足以疑）舍利西梵天言此
K38n1402_p0702c04║云骨身也（恐濫凡夫之骨故依本名而別之）。
K38n1402_p0702c05║西𣈆會稽鄮塔緣一東𣈆金陵長干塔緣二
K38n1402_p0702c06║石趙青州東城塔緣三姚秦河東蒲坂塔緣四
K38n1402_p0702c07║周岐州岐山南塔緣五周瓜州城東古塔緣六
K38n1402_p0702c08║周沙州城內大乘寺塔緣七周洛州故都西塔緣八
K38n1402_p0702c09║周涼州姑臧縣塔緣九周甘州刪丹縣塔緣十
K38n1402_p0702c10║周𣈆州霍山南塔緣十一齊代州城東古塔緣十二
K38n1402_p0702c11║隋益州福感寺塔緣十三
K38n1402_p0702c12║隋益州𣈆源縣塔緣十四雒縣塔附
K38n1402_p0702c13║隋鄭州起化寺塔緣十五隋懷州妙樂寺塔緣十六
K38n1402_p0702c14║隋并州淨明寺塔緣十七隋并州榆社縣塔緣十八
K38n1402_p0702c15║隋魏州臨菑縣塔緣十九雜明神州山川藏寶等緣二十
K38n1402_p0702c16║初西𣈆會稽鄮塔者今在越州東三
K38n1402_p0702c17║百七十里鄮縣界東去海四十里在縣
K38n1402_p0702c18║東南七十里南去吳村二十五里案前
K38n1402_p0702c19║傳云𣈆大康二年有并州離石人劉薩
K38n1402_p0702c20║何者生在畋家弋獵為業得病死[禾*(衡-行)]
K38n1402_p0702c21║見一梵僧語何曰汝罪重應入地獄
K38n1402_p0702c22║吾憫汝無識且放今洛下齊城丹陽
K38n1402_p0702c23║會稽並有古塔及浮江石像悉阿育
K38n1402_p0703a01║王所造可勤求禮懺得免此苦既醒
K38n1402_p0703a02║之後改革前習出家學道更名慧達
K38n1402_p0703a03║如言南行至會稽海畔山澤處處求
K38n1402_p0703a04║覓莫識基緒達悲塞煩冤投告无地
K38n1402_p0703a05║忽於中夜聞土下鍾聲即迂記其處剡
K38n1402_p0703a06║木為𠛴三日間忽有寶塔及舍利從地
K38n1402_p0703a07║踊出靈塔相狀青色似石而非石高
K38n1402_p0703a08║一尺四寸方七寸五層露盤似西域
K38n1402_p0703a09║于闐所造面開窓子四周天鈴中懸
K38n1402_p0703a10║銅磬每有鍾聲疑此磬也遶塔身
K38n1402_p0703a11║上並是諸佛菩薩金剛聖僧雜類等
K38n1402_p0703a12║像狀極微細瞬目注睛乃有百千像
K38n1402_p0703a13║現面目手足咸具備焉斯可謂神功
K38n1402_p0703a14║聖迹非人智所及也今在大木塔內
K38n1402_p0703a15║於八王日舁巡邑里見者莫不下拜
K38n1402_p0703a16║念佛其舍利者在木塔底其塔左側
K38n1402_p0703a17║多有古迹塔側諸暨縣越舊都之地
K38n1402_p0703a18║以句章對鄮剡等四縣為之諸暨東北
K38n1402_p0703a19║一百七里大部鄉有古越城周迴三里
K38n1402_p0703a20║地記云越之中葉在此為都離宮別舘
K38n1402_p0703a21║遺基尚在悉生豫章多在門階之側
K38n1402_p0703a22║行伍相當森竦可愛風雨晦朔猶
K38n1402_p0703a23║聞鍾磬之聲百姓至今多懷肅敬
K38n1402_p0703b01║其迹繁矣諸暨西北百里新義鄉有
K38n1402_p0703b02║許公巖地志云𣈆時高陽許詢字玄
K38n1402_p0703b03║度與沙門支道林為友每相從歷覽
K38n1402_p0703b04║山水至此乃栖焉𣈆辟度為司徒椽徵
K38n1402_p0703b05║不就後詣建鄴見者傾都劉恢為丹
K38n1402_p0703b06║陽尹有名當世日數造之歎曰今見
K38n1402_p0703b07║許公使我遂為輕薄京尹於郡立齋
K38n1402_p0703b08║以處之至于梁代此屋猶在許椽既
K38n1402_p0703b09║反劉尹嘗至其齋曰清風朗月何嘗
K38n1402_p0703b10║不恒思玄度矣句章縣西南一百三十
K38n1402_p0703b11║里明鄉有四明天台赤城瀑布等山
K38n1402_p0703b12║天下稱最東北百四十里有沙塘道
K38n1402_p0703b13║廣數丈入海百餘里地記云是秦皇
K38n1402_p0703b14║追安期先生於蓬萊至深而息故此
K38n1402_p0703b15║塘道至今宛然鄮縣古城在句章東
K38n1402_p0703b16║三百餘里昔閩越所都其靈塔即縣
K38n1402_p0703b17║界孝義鄉也地志云阿育王造八万
K38n1402_p0703b18║四千塔此其一也宋會稽內史孟顗修
K38n1402_p0703b19║理之山有石坎方可三尺水味清淳
K38n1402_p0703b20║冬溫夏冷輿地志云阿育王釋迦弟
K38n1402_p0703b21║子能伇鬼神一日夜於天下造佛骨
K38n1402_p0703b22║寶塔八万四千皆從地出案𣈆沙門
K38n1402_p0703b23║笁慧遠云東方兩塔一在於此一在
K38n1402_p0703c01║彭城今秣陵長干又是其一則有三
K38n1402_p0703c02║矣今以經驗億家一塔計此東夏理
K38n1402_p0703c03║多不疑且見楊越即有二塔廣袤九
K38n1402_p0703c04║域故有之焉會稽記云東𣈆丞相
K38n1402_p0703c05║王導云初過江時有道人神彩不凡
K38n1402_p0703c06║言從海來相造昔與育王共遊鄮縣
K38n1402_p0703c07║下真舍利起塔鎮之育王與諸真人
K38n1402_p0703c08║捧塔飛行虛空入海諸弟子攀引一
K38n1402_p0703c09║時俱墮化為烏石石猶人形其塔在䥫
K38n1402_p0703c10║圍山也大守褚府君云海行者述島
K38n1402_p0703c11║上有聚烏石作道人形頗有衣服褚
K38n1402_p0703c12║令𮢶取將視之石文悉如袈裟之狀
K38n1402_p0703c13║東海不遠島上是徐偃王避地之處
K38n1402_p0703c14║宮郭古基宛然昔周穆西巡登崑
K38n1402_p0703c15║崙山偃王乃有統焉穆王聞之馳還
K38n1402_p0703c16║日行万里偃王避之於此𣈆孫恩作
K38n1402_p0703c17║逆寄仙𪥲以惑眾築城自衛其處猶
K38n1402_p0703c18║存梁祖普通三年重其古迹建木浮圖
K38n1402_p0703c19║堂殿房廊周環備滿号阿育王寺四
K38n1402_p0703c20║面山遶林竹䓗翆花卉閒發飛走相娛
K38n1402_p0703c21║實閑放者之佳地也有碑頌之著作郎
K38n1402_p0703c22║[(厂@((既-旡)-日+口))*頁]胤祖文寺東南三十五里山上有佛
K38n1402_p0703c23║右足跡寺東北二里山頭有佛左足跡
K38n1402_p0704a01║二所現于石上莫測其先寺北二里有
K38n1402_p0704a02║聖井其實深池鰻魚俗号為魚菩薩也
K38n1402_p0704a03║人至井所禮拜魚隨聲出來賊過偽禮
K38n1402_p0704a04║魚出賊便以刀斫之因断魚尾自尒潛
K38n1402_p0704a05║隱魚不時出有至心邀請禮拜者但
K38n1402_p0704a06║濆水而已初有一僧聞塔來禮處所
K38n1402_p0704a07║荒凉持食為難有一老姥患脚來
K38n1402_p0704a08║為造食便去如是𪫦之去後私尋乃
K38n1402_p0704a09║入池內據量即魚所化也其塔靈
K38n1402_p0704a10║異往往不一大略為瑞多現聖僧遶塔
K38n1402_p0704a11║行道每夕然燈於光影中現形在壁
K38n1402_p0704a12║旋轉而行且列數條多則詞費。
K38n1402_p0704a13║貞觀十九年敏法師者禹宂道勝歷
K38n1402_p0704a14║覽聖迹依然動神領徒數百來寺
K38n1402_p0704a15║一月敷講經論士俗咸會夜中有人
K38n1402_p0704a16║見梵僧百餘遶塔行道以事告眾
K38n1402_p0704a17║寺僧曰此事常有不足可恠自古至
K38n1402_p0704a18║今四大良日遠近來寺建齋樹福然
K38n1402_p0704a19║於夜中每見梵僧行道誦經讚
K38n1402_p0704a20║頌等相。
K38n1402_p0704a21║永徽元年會稽處士張太玄於寺禮
K38n1402_p0704a22║誦沙門智恱獨與太玄連牀而寢半
K38n1402_p0704a23║夜聞誦金剛般若了了分明二人靜
K38n1402_p0704b01║聽形心欣泰乃至誦訖然契其相者
K38n1402_p0704b02║真尋視無形明知神授矣。
K38n1402_p0704b03║二東𣈆金陵長千塔者今在潤州江
K38n1402_p0704b04║寧縣故楊都朱雀門東南古越城東廢
K38n1402_p0704b05║長干寺內昔西𣈆未統江南是稱吳
K38n1402_p0704b06║國於長千舊里有古塔地即育王所
K38n1402_p0704b07║搆也依於邑里既崩子亮立孫琳執
K38n1402_p0704b08║政五鳳中毀除佛寺此塔同湮而舍
K38n1402_p0704b09║利潛地吳平之後諸僧頗依故處而
K38n1402_p0704b10║居起塔三層既不得舊塔之基事迹
K38n1402_p0704b11║蕪沒莫之或識至。
K38n1402_p0704b12║東𣈆咸安二年簡文立塔三層孝武
K38n1402_p0704b13║上金相輪露盤冥祥記云簡文有意
K38n1402_p0704b14║興搆未遂而崩即三層之塔疑是先立
K38n1402_p0704b15║至孝武太元末有并州西河沙門劉
K38n1402_p0704b16║慧達本名屑荷見於僧傳來尋古塔
K38n1402_p0704b17║莫知其地乃登越城四望獨見長干
K38n1402_p0704b18║有異氣便往禮拜而居焉時於昏夕
K38n1402_p0704b19║每有光明迂記其處掘之入地丈許得
K38n1402_p0704b20║三石碑長六尺中央一碑𮢶開方孔
K38n1402_p0704b21║內有䥫銀金三函相重於金函內有
K38n1402_p0704b22║三舍利光明映徹及爪甲一枚又有
K38n1402_p0704b23║一髮申可數尺旋則成螺光彩照曜
K38n1402_p0704c01║咸以為育王之所藏也即從就塔北
K38n1402_p0704c02║更築一塔孝武加為三層故寺有
K38n1402_p0704c03║兩塔西邊是育王古塔也丹陽尹王
K38n1402_p0704c04║雅奉五斗米道常謂冝黜佛法除毀
K38n1402_p0704c05║塔寺其日下詔令會稽王道子將雅
K38n1402_p0704c06║觀焉時沙門正行舍利至雅撥翻其
K38n1402_p0704c07║鉢而舍利附于器內終不墜落王更
K38n1402_p0704c08║貯清水燔香咒曰王丹陽酷不信法
K38n1402_p0704c09║世尊威靈願有以津示應聲光明煥然
K38n1402_p0704c10║騰發雅自此後雖未能精至終身不
K38n1402_p0704c11║復誣訾佛法梁大同中月犯五車老
K38n1402_p0704c12║人星見改造長干寺阿育王塔出舍
K38n1402_p0704c13║利髮爪天子幸寺設大無礙法會下
K38n1402_p0704c14║詔曰天地盈虛與時消息万物不得
K38n1402_p0704c15║齊其蠢生二儀不得恒其覆載故勞
K38n1402_p0704c16║逸異年懽𢡖殊日去歲失稔斗粟貴
K38n1402_p0704c17║騰民在困窮運臻斯濫原情察理或
K38n1402_p0704c18║有可矜下車問罪聞諸往誥責歸元
K38n1402_p0704c19║首寔在朕躬若皆以法繩則自新無
K38n1402_p0704c20║路書不云乎與其殺不𦍬寧失不經易
K38n1402_p0704c21║曰隨時之義大矣哉今真形舍利復
K38n1402_p0704c22║見於世逢希有之事起難遭之想今
K38n1402_p0704c23║出阿育王寺設無㝵會耆年童齒
K38n1402_p0705a01║莫不欣恱如積飢得食如久別見親
K38n1402_p0705a02║幽顯㱕心遠近顒仰士女霞布冠盖雲
K38n1402_p0705a03║集同時布德𠃔叶人靈凡天下罪無
K38n1402_p0705a04║輕重皆赦除之今潤州江寧故地但有
K38n1402_p0705a05║甎基三層并剎佛殿餘則榛木荒藂
K38n1402_p0705a06║非人所涉示是古基而已頻有大蟲
K38n1402_p0705a07║發塔基者多自死而草深人希惟有
K38n1402_p0705a08║𢙣獸於中產育或銜鹿而𮕜汙塔者
K38n1402_p0705a09║尋被打撲號叫驚人今去永安坊
K38n1402_p0705a10║張侯橋七八里余本住京師曲池日嚴
K38n1402_p0705a11║寺寺即隋煬所造昔在𣈆蕃作鎮
K38n1402_p0705a12║淮海京寺有塔未安舍利乃發長于寺
K38n1402_p0705a13║塔下取之入京埋於日嚴塔下施銘於
K38n1402_p0705a14║上于時江南大德五十餘人咸言京師
K38n1402_p0705a15║塔下舍利非育王者育王者乃長
K38n1402_p0705a16║干本寺而不測其是非也至武德七
K38n1402_p0705a17║年日嚴寺廢僧徒散配房宇官収
K38n1402_p0705a18║唯舍利塔無人守護寺墌屬官事須移
K38n1402_p0705a19║徙余師徒十人配住崇義乃發掘塔
K38n1402_p0705a20║下得舍利三枚白色光明大如黍米
K38n1402_p0705a21║并爪一枚少有黃色并白髮數十餘
K38n1402_p0705a22║有雜寶瑠璃古器等捴以大銅函盛
K38n1402_p0705a23║之撿無螺髮又疑爪黃而小如人者尋
K38n1402_p0705b01║佛倍人爪赤銅色今則不尒乃將至
K38n1402_p0705b02║崇義寺佛堂西南塔下依舊以大
K38n1402_p0705b03║石函盛之本銘覆上埋于地府余問隋
K38n1402_p0705b04║初南僧咸曰爪髮梁武帝者
K38n1402_p0705b05║舍利則有疑焉埋之本銘置于其上據
K38n1402_p0705b06║事以量則長干佛骨頗移於帝里然
K38n1402_p0705b07║江南古塔猶有神異崇義所流盖蔑
K38n1402_p0705b08║如也故兩述之矣但年歲綿遠後人
K38n1402_p0705b09║莫測略編斯紀以顯厥緣云。
K38n1402_p0705b10║三青州古城寺塔者代歷周秦莫知
K38n1402_p0705b11║其地石趙時佛圖澄者在鄴勒虎
K38n1402_p0705b12║敬重廣置寺塔而少露盤方欲作之
K38n1402_p0705b13║澄曰臨菑城中有阿余王寺猶有佛
K38n1402_p0705b14║像露盤在深林巨樹下上有伏石可
K38n1402_p0705b15║尋而取也虎使求之依言指授入地
K38n1402_p0705b16║二十丈獲之至鄴阿余阿育聲之轉耳
K38n1402_p0705b17║須訪故地處所故慧達在冥中告云雒
K38n1402_p0705b18║陽臨菑建鄴鄮縣成都此五處並育王
K38n1402_p0705b19║塔禮者不入地獄故知此塔不虛名也
K38n1402_p0705b20║四河東蒲坂古塔者後秦姚略叔父
K38n1402_p0705b21║為晉王鎮於河東古老傳云蒲坂古
K38n1402_p0705b22║塔即阿育王所立也疑之屢有光現
K38n1402_p0705b23║依掘得佛骨於石函銀匣中照耀殊
K38n1402_p0705c01║常送以上略略乃親迎覩於㶚上今蒲
K38n1402_p0705c02║州東坂有救苦寺僧住立大像極宏
K38n1402_p0705c03║冠南古塔不樹云。
K38n1402_p0705c04║五扶風岐山南古塔者在平原上南下
K38n1402_p0705c05║北高東去武亭州十里西去歧山縣二
K38n1402_p0705c06║十里南去渭水三十里北去岐山二十
K38n1402_p0705c07║里一名馬額山同岥山斯並在大山
K38n1402_p0705c08║之北南有小山東西而列中閒大谷南
K38n1402_p0705c09║與北別故号岐山岐即分也西北二十
K38n1402_p0705c10║餘里有鳳泉泉在岐山之陽極高顯
K38n1402_p0705c11║即周文時鸑鷟鳴於岐山斯地是也
K38n1402_p0705c12║飲此泉水故号鳳泉又南飛至終南
K38n1402_p0705c13║之陰故渭南山下亦有鳳泉又西南
K38n1402_p0705c14║飛越山至于河池今所謂鳳州古
K38n1402_p0705c15║河池郡是也不可窮鳳之始末且論
K38n1402_p0705c16║置塔之根原故隋高美其地泉仍就
K38n1402_p0705c17║置塔俯臨目極誠為虛逈寺名久廢
K38n1402_p0705c18║僧徒化往人物全稀塔將頺壞余往
K38n1402_p0705c19║觀焉榛藂弥滿雖无黍離之實深
K38n1402_p0705c20║切黍離之悲今平原上塔俗諺為阿
K38n1402_p0705c21║育王寺鄉曰柳泉取其北山之舊号
K38n1402_p0705c22║耳周魏以前寺名育王僧徒五百及
K38n1402_p0705c23║周滅法廂宇外級唯有兩堂獨存隋
K38n1402_p0706a01║朝置之名成實寺大業五年僧不滿
K38n1402_p0706a02║五十人者廢之此寺從廢入京師寶昌
K38n1402_p0706a03║寺其塔故地仍為寺莊唐運伊始義
K38n1402_p0706a04║寧二年寶昌寺僧普賢慨寺被廢沒
K38n1402_p0706a05║諸草莽具狀上請于時特蒙大丞相
K38n1402_p0706a06║見識昔曾經往覽表攸然仍述本
K38n1402_p0706a07║由可名法門寺自尒至今武德二年薛
K38n1402_p0706a08║舉稱兵將事南及大宗率師薄伐初
K38n1402_p0706a09║度八十僧未有住寺寶昌寺僧惠素掃
K38n1402_p0706a10║洒鳳泉以僧未配遂奏請住法門蒙
K38n1402_p0706a11║勑依奏便捴住焉年歲既久殂落略
K38n1402_p0706a12║盡寺在孤城之中問其本起乃云大
K38n1402_p0706a13║業末年四方賊起諸鄉在平原之上
K38n1402_p0706a14║無以自安乃共築此城以防外𭁿唐
K38n1402_p0706a15║初雜住未得出居延火焚之一切都
K38n1402_p0706a16║盡二堂餘燼燋黑尚存貞觀五年岐
K38n1402_p0706a17║州㓨史張亮素有信向來寺禮拜但
K38n1402_p0706a18║見古基曾無上覆奏
K38n1402_p0706a19║勑望雲宮殿以盖塔基下
K38n1402_p0706a20║詔許之因搆塔上尊嚴相顯古老傳云
K38n1402_p0706a21║此塔一閉經三十年一示人令生善亮
K38n1402_p0706a22║聞之以貞觀年中請開剖出舍利以示
K38n1402_p0706a23║人恐因聚眾不敢開塔有勑並許遂
K38n1402_p0706b01║依開發深一丈餘獲二古碑並周魏之
K38n1402_p0706b02║所樹也文不足觀故不載錄光相照燭
K38n1402_p0706b03║同諸舍利既出舍利通現道俗無數
K38n1402_p0706b04║千人一時同觀有一盲人積年目冥急
K38n1402_p0706b05║努眼直視忽然明淨京邑內外崩騰
K38n1402_p0706b06║同赴屯聚塔所日有數千舍利高出眾
K38n1402_p0706b07║人同見於方骨上見者不同或見如玉
K38n1402_p0706b08║白光暎徹或見綠色或不見者問眾
K38n1402_p0706b09║人曰舍利何在時有一人以不見故
K38n1402_p0706b10║感激懊𢙉搥胸而哭眾人愍之吊問
K38n1402_p0706b11║曰汝是宿作努力懺悔何用搥胸此
K38n1402_p0706b12║人見他燒指行供養者即以麻緾母
K38n1402_p0706b13║指燒之遶塔而走火盛心急來舍利
K38n1402_p0706b14║所欻然得見歡喜踊躍跳躑不覺指
K38n1402_p0706b15║痛火滅心歇還復不見顯慶四年九月
K38n1402_p0706b16║內山僧智琮弘靜見追入內語及育王
K38n1402_p0706b17║塔事年歲久遠須假𪪺護上曰豈
K38n1402_p0706b18║非童子施土之育王耶若近有之則
K38n1402_p0706b19║八万四千之一塔矣琮曰未詳虛實
K38n1402_p0706b20║古老傳云名育王寺言不應虛又傳
K38n1402_p0706b21║云三十年一度出前貞觀初已曾出
K38n1402_p0706b22║現大有感應今期已滿請更出之上
K38n1402_p0706b23║曰能得舍利深是善因可前至塔所
K38n1402_p0706c01║七日行道祈請有瑞乃可開發即給
K38n1402_p0706c02║錢五千絹五十疋以充供養琮與給
K38n1402_p0706c03║使王長信等十月五日從京旦發六日
K38n1402_p0706c04║逼夜方到琮即入塔內專精苦到行
K38n1402_p0706c05║道久之未有光現至十日三更乃臂
K38n1402_p0706c06║上安炭就而燒香懍厲專注曾无異
K38n1402_p0706c07║想忽聞塔內像下振裂之聲尋聲往觀
K38n1402_p0706c08║乃見瑞光流溢霏霏上涌塔內三像
K38n1402_p0706c09║足各放光赤白綠色緾繞而上至於
K38n1402_p0706c10║衡桷合成帳盖琮大喜踴將欲召僧
K38n1402_p0706c11║乃覩塔內畟塞僧徒合掌而立謂是
K38n1402_p0706c12║同寺須㬰既久光盖漸歇冉冉而下
K38n1402_p0706c13║去地三尺不見群僧方知聖隱即召
K38n1402_p0706c14║來使同覩瑞相既至塔所餘光薄地
K38n1402_p0706c15║流輝布滿赫弈潤滂百千種光若有
K38n1402_p0706c16║旋轉久方沒盡及旦看之獲舍利一
K38n1402_p0706c17║枚殊大於粒光明鮮潔更細尋視
K38n1402_p0706c18║又獲七枚捴置盤水一枚獨轉遶餘舍
K38n1402_p0706c19║利各放光明炫燿人目琮等以所感瑞
K38n1402_p0706c20║具狀上聞勑使常侍王君德等送
K38n1402_p0706c21║絹三千疋令造朕等身阿育王像餘
K38n1402_p0706c22║者修補故塔仍以像在塔可即開發
K38n1402_p0706c23║出佛舍利以開福慧僧以舊材多雜
K38n1402_p0707a01║朽故遂捴換以栢編石為基㽵嚴輪
K38n1402_p0707a02║奐製置殊麗又下勑僧智琮𪪺靜鴻
K38n1402_p0707a03║臚給名住會昌寺初開塔日二十餘人
K38n1402_p0707a04║同共下鑿及獲舍利諸人並見唯一不
K38n1402_p0707a05║見其人懊𢙉自拔頭髮苦心邀請哀
K38n1402_p0707a06║哭號叫聲駭人畜徒自𠧨責終不可
K38n1402_p0707a07║見乃置舍利於掌雖覺其重不見
K38n1402_p0707a08║如初由是諸來謁者恐不見骨不敢
K38n1402_p0707a09║見其光瑞寺東云龍坊人勑使未至
K38n1402_p0707a10║前數日望寺塔上有赤色光周照遠
K38n1402_p0707a11║近或見如虹直上至天或見光照寺
K38n1402_p0707a12║城丹赤如畫且具以聞寺僧歎訝曰
K38n1402_p0707a13║舍利不久應開此瑞如貞觀不異其
K38n1402_p0707a14║舍利形狀如小指初骨長寸二分內孔
K38n1402_p0707a15║正方外楞亦尒下平上漸內外光淨餘
K38n1402_p0707a16║內小指於孔中恰受便得勝戴以示
K38n1402_p0707a17║大眾至於光相變現不可常准于時
K38n1402_p0707a18║京邑內外道俗連接二百里閒往來
K38n1402_p0707a19║相慶皆稱佛德一代光華京師大慈
K38n1402_p0707a20║恩寺僧惠滿在塔行道忽見綺井
K38n1402_p0707a21║覆海下一雙眼精光明殊大通召道
K38n1402_p0707a22║俗同視亦然皆懾然喪膽更不敢重
K38n1402_p0707a23║視顯慶五年春三月下
K38n1402_p0707b01║勑取舍利往東都入內供養時周人
K38n1402_p0707b02║獻佛頂骨至京師人或見者高五寸
K38n1402_p0707b03║闊四寸許黃紫色將往東都駕所
K38n1402_p0707b04║時又追京師僧七人往東都入內行道
K38n1402_p0707b05║勑以舍利及頂骨出示行道僧曰此
K38n1402_p0707b06║佛真身僧等可頂戴供養經一宿
K38n1402_p0707b07║還收入內皇后捨所寢衣帳直絹一千
K38n1402_p0707b08║疋為舍利造金棺銀槨數有九重雕
K38n1402_p0707b09║鏤窮奇以龍朔二年送還本塔至二
K38n1402_p0707b10║月十五日奉
K38n1402_p0707b11║勑令僧智琮𪪺靜京師諸僧與塔寺
K38n1402_p0707b12║僧及官人等無數千人共藏舍利于
K38n1402_p0707b13║石室掩之三十年後非余所知後有開
K38n1402_p0707b14║瑞可續而廣也。
K38n1402_p0707b15║
K38n1402_p0707b16║高麗國新雕大藏挍正別錄卷第二十七　（二十四張）