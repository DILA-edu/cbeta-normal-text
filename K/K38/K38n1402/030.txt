K38n1402_p0721a01║高麗國新雕大藏挍正別錄卷第三十　密
K38n1402_p0721a02║沙門　守其等奉　勑挍勘
K38n1402_p0721a03║孰凾　佛說木槵經　不空譯
K38n1402_p0721a04║此凾國宋本中有佛說木槵經不空
K38n1402_p0721a05║譯者今撿與前竟凾木槵子經失譯
K38n1402_p0721a06║人名今附東晉錄者始終無異詳其
K38n1402_p0721a07║文體即是漢晉之譯其在竟凾者然
K38n1402_p0721a08║矣按續開元釋教錄有佛說木槵經
K38n1402_p0721a09║不空譯者則今此孰凾理必有之此
K38n1402_p0721a10║應宋藏失真不空譯本而得竟凾中
K38n1402_p0721a11║經無譯人号者錯認為此不空之譯
K38n1402_p0721a12║耳故今除却此凾中者後賢若見佛
K38n1402_p0721a13║說木槵經與彼竟凾之經異者請須
K38n1402_p0721a14║編此孰凾中焉。
K38n1402_p0721a15║傾凾　根本說一切有部毗奈
K38n1402_p0721a16║耶破僧事卷第十三
K38n1402_p0721a17║此卷撿國前本及宋本中於第十四
K38n1402_p0721a18║幅二十行尒時大子復白王言（已下文脫）
K38n1402_p0721a19║今准國後本及丹本則有聽我出家
K38n1402_p0721a20║（乃至）往四天王所或往等（凢）八十八行
K38n1402_p0721a21║文今依二本足之。
K38n1402_p0721a22║又於十七幅第九行得神通已作如
K38n1402_p0721a23║是（已下文脫）今准國後本及丹本則有念
K38n1402_p0721b01║我得神通（乃至）同詣佛所（等）凡八十六
K38n1402_p0721b02║行文今依二本足之又為看舊前本
K38n1402_p0721b03║及宋本者具錄其文于左。
K38n1402_p0721b04║尒時大子復白王言聽我出家王知
K38n1402_p0721b05║其意不求世樂遂許出家時彼大子
K38n1402_p0721b06║得王放已即入山中仙人住處出家
K38n1402_p0721b07║修道父王即冊其弟日智紹大子位
K38n1402_p0721b08║時日曜大子既至山中繫念思惟證
K38n1402_p0721b09║獨覺果於後時中身染疾患周旋消
K38n1402_p0721b10║散還至婆羅痆斯城諸人見已而白
K38n1402_p0721b11║王言日曜大子入山修道證獨覺果
K38n1402_p0721b12║今來城內王既聞已即迎日曜禮其
K38n1402_p0721b13║足已白言大仙汝須衣食我求福德
K38n1402_p0721b14║今請大仙住我園林隨時安置所須
K38n1402_p0721b15║之物我當供給時彼獨覺默然受請
K38n1402_p0721b16║王見受請即勑日智大子侍養獨覺
K38n1402_p0721b17║供給所須時獨覺仙即於定中觀見
K38n1402_p0721b18║日智大子却後七日當捨其命告大
K38n1402_p0721b19║子曰弟今何故不求出家弟言我願
K38n1402_p0721b20║出家獨覺告曰白父王知日智大子
K38n1402_p0721b21║往父王所白言我願出家願王聽許
K38n1402_p0721b22║王聞此言遂生忿怒告太子曰汝兄
K38n1402_p0721b23║日曜今已出家我終歿後須有継嗣
K38n1402_p0721c01║今不放汝時彼獨覺聞王不放其弟
K38n1402_p0721c02║即詣王所說伽他曰。
K38n1402_p0721c03║日曜放日智令隨我出家出家最勝事
K38n1402_p0721c04║諸佛所讚歎
K38n1402_p0721c05║父王白言大仙當知汝已出家我之
K38n1402_p0721c06║國法湏有紹継唯有日智令知國位
K38n1402_p0721c07║在家修福其事足得何用出家時彼
K38n1402_p0721c08║獨覺復說伽他曰。
K38n1402_p0721c09║王先別思此事復別却後七日
K38n1402_p0721c10║日智命終
K38n1402_p0721c11║王問獨覺日智大子却後七日必不
K38n1402_p0721c12║活耶荅言如是王言若如是者放令
K38n1402_p0721c13║出家大子出家已發善心供養獨覺
K38n1402_p0721c14║彼獨覺患風手執飯鉢掉動不安其
K38n1402_p0721c15║大子見遂將金釧以承其鉢鉢遂不
K38n1402_p0721c16║動大子觀已歡喜發如是願我今聽
K38n1402_p0721c17║法亦復如是法入我心更不傾動往
K38n1402_p0721c18║時獨覺未得果證為弟日智常說圓
K38n1402_p0721c19║滿微妙勝法今得證果更不說法日
K38n1402_p0721c20║智見已白獨覺言汝未出家恒常說
K38n1402_p0721c21║法何因獲果遂即默然獨覺報言我
K38n1402_p0721c22║實不說法日智問曰誰合說法獨覺
K38n1402_p0721c23║報云汝知應正等覺出世之時當說
K38n1402_p0722a01║種種圓滿妙法太子聞此發如是願
K38n1402_p0722a02║願以此善根未來之世與佛作弟又
K38n1402_p0722a03║得出家親承供養聞法領記獲大㹅
K38n1402_p0722a04║持尒時辟支迦謂其弟曰却後七日
K38n1402_p0722a05║汝當報終常守此心莫令忘失七日
K38n1402_p0722a06║既滿未得果證垂將告謝重發誓言
K38n1402_p0722a07║如前所願尒時佛告諸苾蒭曰時辟
K38n1402_p0722a08║支弟今阿難陀是緣過去世供養辟
K38n1402_p0722a09║支迦當發願言未來世中與佛作弟
K38n1402_p0722a10║親承供養多聞㹅持所以今時為我
K38n1402_p0722a11║昆季聦明第一若水注缾時諸苾蒭
K38n1402_p0722a12║咸皆有疑即白佛言其阿難陀過去
K38n1402_p0722a13║行何善業今蒙世尊於大眾中歎羙
K38n1402_p0722a14║稱揚聦明莫比㹅持強記領受無遺
K38n1402_p0722a15║佛告諸苾蒭阿難陀往昔自修善業
K38n1402_p0722a16║廣說如前。
K38n1402_p0722a17║佛告諸苾蒭往昔之時於賢劫中於
K38n1402_p0722a18║時有情壽二萬歲有佛世尊号迦攝
K38n1402_p0722a19║波出現於世在婆羅痆斯城仙人墮
K38n1402_p0722a20║處施鹿林中佛有一弟子多聞不忘
K38n1402_p0722a21║聦明第一彼有弟子從出家來常修
K38n1402_p0722a22║梵行乃至命終不獲聖果臨終之時
K38n1402_p0722a23║一心發願所作善根願當來之世與
K38n1402_p0722b01║釋迦如來為親侍弟子如今無異於
K38n1402_p0722b02║弟子之中聦明第一願釋迦如來與
K38n1402_p0722b03║我授記如彼無異汝諸苾蒭彼弟子
K38n1402_p0722b04║者今阿難陀是以先世善心發願力
K38n1402_p0722b05║故今於我弟子中聦明第一諸苾蒭
K38n1402_p0722b06║若作黑白雜染業者各獲其報汝等
K38n1402_p0722b07║應捨雜染黑業常修白業。
K38n1402_p0722b08║佛在王舍城竹林迦蘭鐸迦園中有
K38n1402_p0722b09║五百苾蒭圍繞世尊皆是阿羅漢唯
K38n1402_p0722b10║提婆達多未得聖果尒時國土飢荒
K38n1402_p0722b11║人民無食乞求難得眾中有神通苾
K38n1402_p0722b12║蒭即騰虛空或下贍部林中取香羙
K38n1402_p0722b13║贍部之果滿鉢充足還至本處供養
K38n1402_p0722b14║四眾自亦飽足或往蜜羅林下迦比
K38n1402_p0722b15║陀林或下甘露園或下阿犁勒林取
K38n1402_p0722b16║香羙之果滿鉢充足還至本處供養
K38n1402_p0722b17║四眾自亦充足或有苾蒭神通自在
K38n1402_p0722b18║即騰虛空往北俱盧洲取自然粳米
K38n1402_p0722b19║香羙之者滿鉢充足還至本處供養
K38n1402_p0722b20║四眾自亦飽足或有苾蒭神通自在
K38n1402_p0722b21║虛空遊行往至餘國乞種種美妙飲
K38n1402_p0722b22║食乃至滿鉢廣說如前或有苾蒭以
K38n1402_p0722b23║神通力往四天王所或往。
K38n1402_p0722c01║得神通已作如是念我得如是神通
K38n1402_p0722c02║作諸變相神通亦得詣贍部林中取
K38n1402_p0722c03║香羙果滿鉢充足供養四眾自亦飽
K38n1402_p0722c04║足廣說如前乃至三十三天取天厨
K38n1402_p0722c05║食亦供養四眾自亦充足復更思念
K38n1402_p0722c06║此摩揭陀國中誰人最勝我當歸伏
K38n1402_p0722c07║因彼人故令一切人皆恭敬我復更
K38n1402_p0722c08║思念此國大子阿闍世父王亡後太
K38n1402_p0722c09║子為王我應降伏我若降得阿闍世
K38n1402_p0722c10║太子令一切人皆恭敬我作此念已
K38n1402_p0722c11║往詣阿闍世所即現神相化為白象
K38n1402_p0722c12║即入大門從小門出或入小門從大
K38n1402_p0722c13║門出已自現其身更入大門變為駿
K38n1402_p0722c14║馬從小門出已自現其身欲入小門
K38n1402_p0722c15║即為牛王從大門出已即真身現如
K38n1402_p0722c16║法持鉢詣阿闍世所即變其身猶如
K38n1402_p0722c17║小兒身衣金瓔坐太子膝上乍起乍
K38n1402_p0722c18║坐流轉徘徊太子知是提婆達多神
K38n1402_p0722c19║通之相或弄或抱或拍或嗚便唾口
K38n1402_p0722c20║中提婆達多以供養利益貪心故即
K38n1402_p0722c21║咽其唾時阿闍世起顛倒心作如是
K38n1402_p0722c22║念此提婆達多勝佛神通時提婆達
K38n1402_p0722c23║多自現真身是時大子心生恭敬便
K38n1402_p0723a01║即頂禮及諸供養將五百寶車送提
K38n1402_p0723a02║婆達多出時阿闍世還至本處每日
K38n1402_p0723a03║兩迴㕘提婆達多及承事供養時太
K38n1402_p0723a04║子遣立五百大鐺作諸飲食送至提
K38n1402_p0723a05║婆達多以為供養時提婆達多收取
K38n1402_p0723a06║自食及五百苾蒭圍繞共食時苾蒭
K38n1402_p0723a07║於王舍城晨朝乞食聞如是語此提
K38n1402_p0723a08║婆達多得太子種種利供養日日二
K38n1402_p0723a09║時恒日不絕及五百車輅寶車承事
K38n1402_p0723a10║供養及五百鐺作諸飲食而為供養
K38n1402_p0723a11║及將自食五百苾蒭圍繞而食諸苾
K38n1402_p0723a12║蒭聞此事已次第乞食還至本處依
K38n1402_p0723a13║法食訖收衣鉢洗足已往佛所頂禮
K38n1402_p0723a14║佛足次第而坐而白佛言大德我等
K38n1402_p0723a15║晨朝入王舍城乞食聞提婆達多從
K38n1402_p0723a16║阿闍世太子所多得利養廣說如上
K38n1402_p0723a17║乃至五百苾蒭圍繞坐共食佛告諸
K38n1402_p0723a18║苾蒭時提婆達多受此利益供養猶
K38n1402_p0723a19║此自害及以兼害何以故諸苾蒭譬
K38n1402_p0723a20║如芭蕉出果便即枯死猶此自害提
K38n1402_p0723a21║婆達多受此利養亦復如是譬如竹
K38n1402_p0723a22║葦若出花果便即枯死如騾懷妊有
K38n1402_p0723a23║子便死諸苾蒭提婆達多受此利益
K38n1402_p0723b01║亦復如是諸苾蒭提婆達多若受利
K38n1402_p0723b02║養得彼無智提婆達多日夜長受惡
K38n1402_p0723b03║名苦惱無利得如是報汝等苾蒭應
K38n1402_p0723b04║如是知尒時提婆達多廣得利養遂
K38n1402_p0723b05║起貪心更不希求起顛倒心別生憶
K38n1402_p0723b06║念世尊今既年老力弱今為四眾說
K38n1402_p0723b07║法勞苦世尊不如與我四眾我自教
K38n1402_p0723b08║示而為說法世尊當可宴寂而坐修
K38n1402_p0723b09║習善法常住安樂是時提婆達多起
K38n1402_p0723b10║此念已即失神通自不覺知我失神
K38n1402_p0723b11║通尒時迦俱羅苾蒭習四無畏除貪
K38n1402_p0723b12║念心死生梵天即見提婆達多遂失
K38n1402_p0723b13║神通是提婆達多亦不自知尒時大
K38n1402_p0723b14║目揵連在揭伽國膠魚山恐怖鹿林
K38n1402_p0723b15║中彼迦俱羅梵天子從彼天沒如屈
K38n1402_p0723b16║申臂頃往目連處頂禮雙足却住一
K38n1402_p0723b17║靣作如是語大德目連今可知提婆
K38n1402_p0723b18║達多為利養故遂起貪心更復希求
K38n1402_p0723b19║起顛倒心別生憶念世尊今既年老
K38n1402_p0723b20║力弱今為四眾說法疲倦勞苦世尊
K38n1402_p0723b21║不如與我四眾我自教示亦為說法
K38n1402_p0723b22║世尊當可宴寂而坐證習善法常住
K38n1402_p0723b23║安樂是時提婆達多起此念心即失
K38n1402_p0723c01║神通自不覺知我失神通大德大目
K38n1402_p0723c02║揵連起慈悲心往詣佛所說提婆達
K38n1402_p0723c03║多如上緣起乃至失其神通自不覺
K38n1402_p0723c04║知尒時大目揵連從梵天子默然受
K38n1402_p0723c05║語尒時迦俱羅天子知目連受已心
K38n1402_p0723c06║生歡喜頂禮目連雙足怱然不現尒
K38n1402_p0723c07║時大目揵連見梵天去便即入如是
K38n1402_p0723c08║定從膠魚山沒即於王舍城迦蘭鐸
K38n1402_p0723c09║迦竹林園中踊現詣世尊所頂禮雙
K38n1402_p0723c10║足却住一靣尒時大目揵連所受迦
K38n1402_p0723c11║俱羅天子言語皆悉諮白是時世尊
K38n1402_p0723c12║告目連曰汝先知提婆達多如上事
K38n1402_p0723c13║耶為復報汝始知時目揵連白言世
K38n1402_p0723c14║尊我先舊知尒時世尊共目揵連說
K38n1402_p0723c15║是語時提婆達多共四苾蒭一名迦
K38n1402_p0723c16║利迦二名褰荼達驃三名羯吒謨洛
K38n1402_p0723c17║迦底沙四名三沒羅達多共此四人
K38n1402_p0723c18║同詣佛所。
K38n1402_p0723c19║迴漢凾
K38n1402_p0723c20║右二凾中國本有佛名經十八卷者
K38n1402_p0723c21║今檢與下寧晉楚凾中三十卷本同
K38n1402_p0723c22║是一經後人見其卷數有異認為異
K38n1402_p0723c23║經故重編入今以三十卷世所盛行
K38n1402_p0724a01║故除此中十八卷者乃以摩訶衍論
K38n1402_p0724a02║十卷為迴凾玄文論二十卷為漢凾
K38n1402_p0724a03║云。
K38n1402_p0724a04║俊乂密凾
K38n1402_p0724a05║右三凾中國本有一切經源品次錄
K38n1402_p0724a06║三十卷沙門從梵撰者今檢但是標
K38n1402_p0724a07║舉諸經卷中首尾之言於看覽藏經
K38n1402_p0724a08║者所益無幾今且除之以新選挍正
K38n1402_p0724a09║別錄三十卷編其函焉。
K38n1402_p0724a10║寧晉楚凾　佛名經三十卷（宋藏丹藏並無
K38n1402_p0724a11║此經開元錄云十六卷或三十一卷貞元錄云或三十二卷或
K38n1402_p0724a12║十四卷國本迴漢函中亦有此經為十八卷挍曰既雜人偽多
K38n1402_p0724a13║少任情）
K38n1402_p0724a14║按開元錄偽妄亂真中云右一經時
K38n1402_p0724a15║俗号為馬頭羅剎佛名經似是近代
K38n1402_p0724a16║所集乃取流支所譯十二卷者錯綜
K38n1402_p0724a17║而成於中取諸經名目後取辟支佛
K38n1402_p0724a18║及菩薩阿羅漢名以為三寶次第㹅
K38n1402_p0724a19║有三十二件禮三寶後皆有懺悔懺
K38n1402_p0724a20║悔之下仍引馬頭羅剎偽經置之於
K38n1402_p0724a21║後乃以凡俗鄙語雜於聖言尋其所
K38n1402_p0724a22║集之者全是庸愚只如第四卷云南
K38n1402_p0724a23║無法顯傳經在法寶中列此傳乃是
K38n1402_p0724b01║東晉沙門法顯往遊天笁自記行跡
K38n1402_p0724b02║元非是經置法寶中誤謬之甚又如
K38n1402_p0724b03║第九卷云南無富樓那南無彌陀羅
K38n1402_p0724b04║尼子此是一人之名分為二唱次云
K38n1402_p0724b05║南無阿難羅睺羅此乃二人之名合
K38n1402_p0724b06║之為一如斯謬妄其𩔗寔繁群愚倣
K38n1402_p0724b07║習邪儻共傳若不指明恐穢真教故
K38n1402_p0724b08║此述之貞元錄云此經乃以凡俗鄙
K38n1402_p0724b09║語雜於聖言本經雖真以有偽雜作
K38n1402_p0724b10║此挍量編於偽妄亂真錄中不得入
K38n1402_p0724b11║藏由斯可否已數百年貞元十五年
K38n1402_p0724b12║十月二十三日乃頒製曰大佛名經
K38n1402_p0724b13║左右監門衛將軍知內侍省事馬承
K38n1402_p0724b14║債奏前件經未入藏目錄勑旨冝令
K38n1402_p0724b15║所司附入目錄今於謬妄之處分者
K38n1402_p0724b16║請合合者請分諸如此類伏請改正
K38n1402_p0724b17║下順人望上副天心編入貞元新定
K38n1402_p0724b18║釋教目錄傳出梁朝附於梁代。
K38n1402_p0724b19║挍曰今撿國本大藏彼迴漢函中亦
K38n1402_p0724b20║有此經十八卷者以此三十卷本對
K38n1402_p0724b21║彼挍之卷數雖異文義全同但一樣
K38n1402_p0724b22║懺文此經再疊彼乃三疊又寶達偽
K38n1402_p0724b23║經此有彼無為少異耳此一偽經古
K38n1402_p0724c01║有二名一名大乘蓮華馬頭羅剎經
K38n1402_p0724c02║古十六卷本用此名合之一名寶達
K38n1402_p0724c03║菩薩問報應沙門經而無荅字今此
K38n1402_p0724c04║三十卷本用此名合之而妄加荅字
K38n1402_p0724c05║隋開皇十四年勑沙門法經等所撰
K38n1402_p0724c06║眾經目錄暨皇唐諸家目錄並以此
K38n1402_p0724c07║寶達經列為偽妄今佛名經前諸錄
K38n1402_p0724c08║家真偽不錄開元錄中收為偽妄而
K38n1402_p0724c09║合此寶達偽經則妄中加妄也開元
K38n1402_p0724c10║錄云經至晉土其年未遠而憙事者
K38n1402_p0724c11║以沙揉金而無括正何以別真偽乎
K38n1402_p0724c12║農者禾草俱存后稷為之歎息金匱
K38n1402_p0724c13║玉石同緘卞和為之懷耻涇渭淆雜
K38n1402_p0724c14║龍虵並進豈不耻之今列意謂非佛
K38n1402_p0724c15║經者以示將來學士共知鄙倍焉遂
K38n1402_p0724c16║摽此經而為其首錄家懇囑如是國
K38n1402_p0724c17║本如何二重重載彼十八卷經乃似
K38n1402_p0724c18║是貞元錄中奉　制所收入者其分
K38n1402_p0724c19║卷小異耳後人見此三十卷本認為
K38n1402_p0724c20║異經故加入耳今欲刪正則彼十八
K38n1402_p0724c21║卷者乃無寶達偽經稍正可存然此
K38n1402_p0724c22║三十卷經本朝盛行行來日久國俗
K38n1402_p0724c23║多有倚此而作福者今忽刪之彼必
K38n1402_p0724c24║眾怒若俱存之理亦未可且順人情
K38n1402_p0725a01║存此而刪彼因書古人之意以告雅
K38n1402_p0725a02║正君子但其誤分錯合之處今隨改
K38n1402_p0725a03║之如第十二卷云南無抅絺羅難陀
K38n1402_p0725a04║此是二聖之名經錯合之今分為二
K38n1402_p0725a05║第十三卷云南無賓頭盧南無頗羅
K38n1402_p0725a06║墮此是一聖之名經誤分之今合為
K38n1402_p0725a07║一此𩔗不少不能具敘嗚呼阿難大
K38n1402_p0725a08║聖也距佛不遠也經藏所集也而欲
K38n1402_p0725a09║正一僧水鶴之偈僧竟不從况我凡
K38n1402_p0725a10║夫乎佛世已遠乎經法遙傳乎而於
K38n1402_p0725a11║舉國盛行久遠之典忽獨起以刪之
K38n1402_p0725a12║而欲眾情之不怒己如螗螂之怒其
K38n1402_p0725a13║臂以當車欲其不輾己也猶不足以
K38n1402_p0725a14║譬其非分也心知偽妄力不能正末
K38n1402_p0725a15║法之弊一至於此傷哉但有一理既
K38n1402_p0725a16║所患在於偽妄乱真若於諸經之名
K38n1402_p0725a17║諸羅漢号懺悔文等分明知是人所
K38n1402_p0725a18║撰集有所錯處各依聖教本文而正
K38n1402_p0725a19║之刪去寶達偽經而名之曰夾懺佛
K38n1402_p0725a20║名經使人看其名分其主客如諸家
K38n1402_p0725a21║夾注解經則其行於世亦庶幾乎可
K38n1402_p0725a22║矣。
K38n1402_p0725a23║
K38n1402_p0725a24║高麗國新雕大藏挍正別錄卷第三十　（十三張　密）