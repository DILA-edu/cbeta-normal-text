K41n1482_p0140b01║大乘中觀釋論卷第十一
K41n1482_p0140b02║安慧菩薩造　　　百
K41n1482_p0140b03║（西天譯經三藏朝散大夫試鴻臚卿傳梵大師賜紫沙門臣　法護　奉　詔譯）
K41n1482_p0140b04║觀縛解品第十六之餘
K41n1482_p0140b05║又復有問若諸行滅及眾生滅應無
K41n1482_p0140b06║分別邪。
K41n1482_p0140b07║故頌荅言。
K41n1482_p0140b08║彼諸行無滅此云何可有
K41n1482_p0140b09║眾生亦無滅復云何可有
K41n1482_p0140b10║釋曰若法是常即無所作是故無有
K41n1482_p0140b11║少法可滅何以故以法常故若是無
K41n1482_p0140b12║常一向滅法此即不有復云何滅若
K41n1482_p0140b13║常無常俱不可說即無過失此應思
K41n1482_p0140b14║擇或有說者自體還成異義可觀若
K41n1482_p0140b15║有法可滅何不有常若或言無即壞
K41n1482_p0140b16║法性此乃成斷是故若有若無不可
K41n1482_p0140b17║說滅。
K41n1482_p0140b18║或有人言所言不可說者即是如來
K41n1482_p0140b19║息滅言詮是中為復有所取邪無所
K41n1482_p0140b20║取邪若有所取云何不常若無所取
K41n1482_p0140b21║此即成斷若復決定不可說者即諸
K41n1482_p0140b22║佛一切智有所得法此中相違不能
K41n1482_p0140b23║遮遣。
K41n1482_p0140c01║論者言滅即解脫解脫者若有我若
K41n1482_p0140c02║無我有即是常若定無說又非智者
K41n1482_p0140c03║所了知故。
K41n1482_p0140c04║復有人言諸縛解者謂因果有體相
K41n1482_p0140c05║續轉時非無諸行以貪等生起因法
K41n1482_p0140c06║隨有此即名縛縛生死中諸徃來者
K41n1482_p0140c07║又或貪等名縛出世閒智若生起時
K41n1482_p0140c08║貪等息滅此即名解是故不復諸趣
K41n1482_p0140c09║受生。
K41n1482_p0140c10║論者頌言。
K41n1482_p0140c11║諸行生滅法無縛亦無解
K41n1482_p0140c12║縛解若有作即縛解不生
K41n1482_p0140c13║釋曰諸行自體相續壞滅住時無體
K41n1482_p0140c14║無縛可有如外地等自體畢竟相違
K41n1482_p0140c15║此即無解又或斷法無體故若斷時
K41n1482_p0140c16║有得即縛解相二無分位是故無縛
K41n1482_p0140c17║亦復無解。
K41n1482_p0140c18║或有人言諸行生時說有縛解。
K41n1482_p0140c19║論者言此亦不然若已生法有縛解
K41n1482_p0140c20║者如是縛解二不和合若言生時又
K41n1482_p0140c21║復無性如前所說眾生亦然無縛無
K41n1482_p0140c22║解常即無作如虛空故若有所作即
K41n1482_p0140c23║非是常亦非無常現前壞滅。
K41n1482_p0141a01║或有人言諸取名縛畢竟離取故名
K41n1482_p0141a02║為解。
K41n1482_p0141a03║論者頌言。
K41n1482_p0141a04║若因取名縛有取即不縛
K41n1482_p0141a05║無取亦不縛何分位可縛
K41n1482_p0141a06║釋曰無染汙取此無有縛彼無染汙
K41n1482_p0141a07║亦即不有此復云何而此無取亦復
K41n1482_p0141a08║無體今所觀察亦無分位此中意者
K41n1482_p0141a09║無所縛故如下頌言。
K41n1482_p0141a10║有眾生可縛彼縛即有體
K41n1482_p0141a11║縛法彼若無如調達所縛
K41n1482_p0141a12║復次頌言。
K41n1482_p0141a13║若先有其縛彼縛能縛身
K41n1482_p0141a14║今既無所縛如去來品說
K41n1482_p0141a15║釋曰此中不有能受取者以不有故
K41n1482_p0141a16║即應無有縛法可得。
K41n1482_p0141a17║復次頌言。
K41n1482_p0141a18║已縛即不縛未縛亦不縛
K41n1482_p0141a19║離已縛未縛縛時亦不縛
K41n1482_p0141a20║釋曰由如是故無已縛無未縛亦無
K41n1482_p0141a21║縛時縛法初起是故頌言。
K41n1482_p0141a22║已縛即不解未縛亦不解
K41n1482_p0141a23║若縛中有解縛解即同時
K41n1482_p0141b01║釋曰此不可說縛中有解若縛法無
K41n1482_p0141b02║體云何有解若有縛可說即說有解
K41n1482_p0141b03║今縛解俱無二相違故。
K41n1482_p0141b04║或有人言由有我故不得解脫若諸
K41n1482_p0141b05║取法畢竟息滅此即解脫若如汝言
K41n1482_p0141b06║我法不有云何乃有求解脫者彼解
K41n1482_p0141b07║脫義當云何說。
K41n1482_p0141b08║論者頌言。
K41n1482_p0141b09║若我滅無取我得涅槃者
K41n1482_p0141b10║此或有彼執還成執於取
K41n1482_p0141b11║復有人言諸取根本因我我所是故
K41n1482_p0141b12║我今息滅諸取如薪盡火滅有言我
K41n1482_p0141b13║滅諸取當得涅槃者其義亦然彼等
K41n1482_p0141b14║意者因我我所故執諸取由彼因故
K41n1482_p0141b15║餘取即生是故彼取不得解脫。
K41n1482_p0141b16║論者頌言。
K41n1482_p0141b17║不應捨生死不應立涅槃
K41n1482_p0141b18║有無皆成謗此說非道理
K41n1482_p0141b19║釋曰若或諸行有生死可捨有涅槃
K41n1482_p0141b20║可立此即都無所作可得云何乃有
K41n1482_p0141b21║生死涅槃二種分別。
K41n1482_p0141b22║觀業品第十七
K41n1482_p0141b23║阿毗曇人言若勝義諦一切皆空諸
K41n1482_p0141c01║法無體者如是亦應業果俱無何故
K41n1482_p0141c02║佛說有其業果如經頌言。
K41n1482_p0141c03║自能降伏心復能攝受佗
K41n1482_p0141c04║即有慈愛心此說降伏體
K41n1482_p0141c05║釋曰自降伏者即身語意業止諸惡
K41n1482_p0141c06║作乃能攝佗攝受佗者謂行布施利
K41n1482_p0141c07║行愛語救怖畏等如是所作此中愛
K41n1482_p0141c08║法所成名之為慈慈即是愛慈者柔
K41n1482_p0141c09║輭為體此柔輭義即是慈之近相一
K41n1482_p0141c10║切皆於等引心攝此有三種即一切
K41n1482_p0141c11║法自佗種子及所生果心法所攝最
K41n1482_p0141c12║勝所持然後成果此復能攝彼一切
K41n1482_p0141c13║法如有頌言。
K41n1482_p0141c14║思及思所生大仙所說業
K41n1482_p0141c15║彼業有多種次第而分別
K41n1482_p0141c16║釋曰此分別者謂身語意有三種業。
K41n1482_p0141c17║復次頌言。
K41n1482_p0141c18║彼所說思者此即是意業
K41n1482_p0141c19║從思所生者所謂身語業
K41n1482_p0141c20║釋曰語謂語有所表又復別有身語
K41n1482_p0141c21║二業謂遠離不遠離不遠離者即無
K41n1482_p0141c22║表想此無表者餘處有說名不遠離
K41n1482_p0141c23║此謂起思善業我作或我不作普施
K41n1482_p0142a01║心等此名遠離或不遠離如是所起
K41n1482_p0142a02║此即說為無表之業。
K41n1482_p0142a03║或有人言有表者謂相續業無表者
K41n1482_p0142a04║非唯心所得乃至無佗所表如有頌言。
K41n1482_p0142a05║受用故生福施受用福生
K41n1482_p0142a06║非福亦復然此名受用義
K41n1482_p0142a07║并思為七種了知諸業法
K41n1482_p0142a08║身語表無表遠離不遠離
K41n1482_p0142a09║釋曰受用從生福及非福并思成七
K41n1482_p0142a10║法是為諸業相是故決定諸法自相
K41n1482_p0142a11║當有所得業果和合而有生死。
K41n1482_p0142a12║論者言亦非不壞業生果體成辦此
K41n1482_p0142a13║或住邪或即滅邪此復云何故論頌言。
K41n1482_p0142a14║業住至果熟彼業即是常
K41n1482_p0142a15║若滅即成無云何有果生
K41n1482_p0142a16║釋曰若言自體相續不壞後有壞者
K41n1482_p0142a17║此無因性以有壞故亦無所作果生
K41n1482_p0142a18║道理滅即無體故。
K41n1482_p0142a19║又阿毗曇人言有相續故有果生起。
K41n1482_p0142a20║如我宗頌言。
K41n1482_p0142a21║若芽等相續芽等復生餘
K41n1482_p0142a22║種先而果後不斷亦不常
K41n1482_p0142a23║若不先植種果生即不能
K41n1482_p0142b01║因隨果法中從芽等相續
K41n1482_p0142b02║釋曰果生無異因隨果中是故種子
K41n1482_p0142b03║而亦不斷若果生時種子自相無別
K41n1482_p0142b04║分位此即不常此喻可成所喻法者。
K41n1482_p0142b05║故下頌言。
K41n1482_p0142b06║若心有相續心法即現轉
K41n1482_p0142b07║果若離於心無相續可轉
K41n1482_p0142b08║從心有相續從相續有果
K41n1482_p0142b09║業先而果後不斷亦不常
K41n1482_p0142b10║釋曰所說喻者次第應知此復云何。
K41n1482_p0142b11║故下頌言。
K41n1482_p0142b12║求法方便者是十白業道
K41n1482_p0142b13║此世及佗世得五欲勝果
K41n1482_p0142b14║釋曰法依於心種子差別從修持因
K41n1482_p0142b15║為法方便得十善道果法成辦由此
K41n1482_p0142b16║當知若業果等不有合者是中亦無
K41n1482_p0142b17║求法方便何故世尊說有果法。
K41n1482_p0142b18║論者頌言。
K41n1482_p0142b19║若如汝所說次第而分別
K41n1482_p0142b20║彼有過失生其過多復大
K41n1482_p0142b21║釋曰此中分別非有所成乃生過失
K41n1482_p0142b22║我今略為顯示方量且如有人種地
K41n1482_p0142b23║獄因以心相續故若能於彼善趣受
K41n1482_p0142c01║生無此道理種善趣因惡趣受生亦
K41n1482_p0142c02║非道理譬如世閒植𩕳摩種芽等相
K41n1482_p0142c03║續即不能生菴沒羅果或植菴沒羅
K41n1482_p0142c04║種亦不能生𩕳摩之果諸異法體各
K41n1482_p0142c05║各心相一切趣類自體有因善不善
K41n1482_p0142c06║業和合所立分別力能表了有性此
K41n1482_p0142c07║所表了因果不生如欲界繫心能起
K41n1482_p0142c08║色無色界及無漏界心乃至無漏界
K41n1482_p0142c09║心能起欲色無色界心此皆不有彼
K41n1482_p0142c10║善等諸法所說亦然故有多種及大
K41n1482_p0142c11║過失是中無此分別道理。
K41n1482_p0142c12║復次阿毗曇人又引頌言。
K41n1482_p0142c13║今我復說此順正理分別
K41n1482_p0142c14║諸佛及緣覺聲聞等讚說
K41n1482_p0142c15║不失如契書業如所負財
K41n1482_p0142c16║界分別有四皆自性無記
K41n1482_p0142c17║釋曰譬如有人從人舉債先得契書
K41n1482_p0142c18║隨諸方處債無散失其後子本悉復
K41n1482_p0142c19║還歸何以故以有契書故作用果成
K41n1482_p0142c20║無復有壞業亦如是諸相似業所謂
K41n1482_p0142c21║欲界即欲界繫乃至無漏界即無漏
K41n1482_p0142c22║界有作善者具五種業復次彼不失
K41n1482_p0142c23║法於何位斷邪故下頌言。
K41n1482_p0143a01║見道所不斷至修道乃斷
K41n1482_p0143a02║是故不失法能持於業果
K41n1482_p0143a03║釋曰若無漏業無漏位斷若作善者
K41n1482_p0143a04║或斷不善業故無相似之業由是即
K41n1482_p0143a05║無業果隨生方便因性故下頌言。
K41n1482_p0143a06║若見苦時斷彼即有過失
K41n1482_p0143a07║有相似業故斷即壞於業
K41n1482_p0143a08║釋曰若見苦時斷如是餘處次第叢
K41n1482_p0143a09║雜而復善為不善不善為善此如是
K41n1482_p0143a10║等即有過失若彼不善諸業法等彼
K41n1482_p0143a11║位止時彼不失法即成相違是故阿
K41n1482_p0143a12║羅漢於見道斷湏陀洹人度果已斷
K41n1482_p0143a13║彼無常業設有所壞常法所起如契
K41n1482_p0143a14║書在彼作用業有體不失植種有果
K41n1482_p0143a15║現滅現成有業道故彼即不滅其不
K41n1482_p0143a16║善業法阿羅漢於見道斷湏陀洹人
K41n1482_p0143a17║果成已斷。
K41n1482_p0143a18║復次頌言。
K41n1482_p0143a19║一切相似法諸業有繫屬
K41n1482_p0143a20║諸界一法生一業一法起
K41n1482_p0143a21║釋曰彼所繫屬諸善等業而非對治
K41n1482_p0143a22║諸果報等欲界者欲界繫色無色界
K41n1482_p0143a23║及無漏界而彼對治所修諸戒由斷
K41n1482_p0143b01║彼業有漏業起非不繫屬如思俱時
K41n1482_p0143b02║所起諸想為根本法彼不壞業如分
K41n1482_p0143b03║量得今略聊簡諸愚異生於三界中
K41n1482_p0143b04║一切繫屬佛諸聲聞欲界繫屬於四
K41n1482_p0143b05║界中若色有繫屬謂除欲界若無色
K41n1482_p0143b06║有繫屬唯無色界如是欲色二界繫
K41n1482_p0143b07║屬不續無漏界以二界業盡故對治
K41n1482_p0143b08║戒無體非無色有戒體所起業用可
K41n1482_p0143b09║得不見有業實所生故謂見三法從
K41n1482_p0143b10║初起業至彼不失此業俱起皆具二
K41n1482_p0143b11║種謂漏無漏而彼一向皆有業果。
K41n1482_p0143b12║復次頌言。
K41n1482_p0143b13║所有二種業現非無常性
K41n1482_p0143b14║住至度果已如是還復生
K41n1482_p0143b15║或至命終滅或至度果滅
K41n1482_p0143b16║此無漏分別彼相亦無漏
K41n1482_p0143b17║釋曰度果者謂至作證時斷何故作
K41n1482_p0143b18║證時斷謂所繫屬滅有漏成熟滅此
K41n1482_p0143b19║等分別皆是近相由是故有彼不失
K41n1482_p0143b20║法能令眾生受彼種種界趣方處分
K41n1482_p0143b21║量形色苦樂等法差別分別有業果
K41n1482_p0143b22║報此不相違如有頌言。
K41n1482_p0143b23║雖空亦不斷生死亦不常
K41n1482_p0143c01║業果報不失此法佛所說
K41n1482_p0143c02║釋曰此中應知若業與果合界趣等
K41n1482_p0143c03║分別無分位者即波一性異性皆不
K41n1482_p0143c04║可說所言空者即是分別我空以補
K41n1482_p0143c05║特伽羅無有分位此不可說故名為
K41n1482_p0143c06║空有亦不常又壞故名空空亦不斷
K41n1482_p0143c07║又生死所起諸趣相續種植先業三
K41n1482_p0143c08║有隨生此亦不常煩惱業盡不有名
K41n1482_p0143c09║空空亦不斷亦非先世不起業因是
K41n1482_p0143c10║業不壞有業有報方便因性有如是
K41n1482_p0143c11║法是故世尊以無礙智方便宣說彼
K41n1482_p0143c12║一切法。
K41n1482_p0143c13║論者言如汝分別所說不善以不可
K41n1482_p0143c14║分別相續業生故。
K41n1482_p0143c15║論者頌言。
K41n1482_p0143c16║諸業本不生非伺察可得
K41n1482_p0143c17║業力心相續業果二俱壞
K41n1482_p0143c18║釋曰此云何知業有壞邪以無自性
K41n1482_p0143c19║故若彼諸法無有自性即彼自性如
K41n1482_p0143c20║兔角等亦如業等是故應知無業可
K41n1482_p0143c21║有若實有業生可說不壞如佛所言
K41n1482_p0143c22║無業可壞。
K41n1482_p0143c23║復次頌言。
K41n1482_p0144a01║若業本不生業云何有壞
K41n1482_p0144a02║若其有所生彼云何不壞
K41n1482_p0144a03║釋曰是故佛說無所生故無業可壞
K41n1482_p0144a04║當知有生壞即隨有若其無生即無
K41n1482_p0144a05║有壞何以故無常性故亦無業生分
K41n1482_p0144a06║位可說若畢竟滅此中云何有業可
K41n1482_p0144a07║壞亦復云何有果生起如汝先說有
K41n1482_p0144a08║業不壞此中亦無業與果合如是決
K41n1482_p0144a09║定有所合者然以無生亦無所壞如
K41n1482_p0144a10║上所說諸法次第悉無所壞已生諸
K41n1482_p0144a11║法種種分位以無壞故若業若果二
K41n1482_p0144a12║俱不生。
K41n1482_p0144a13║或有人言若法不生者彼過去未來
K41n1482_p0144a14║諸有物體亦應不生不生諸業無自
K41n1482_p0144a15║性故如論者先說業無自性無生法
K41n1482_p0144a16║可立者諸修涅槃道者名住梵行離
K41n1482_p0144a17║涅槃道有所修者名住非梵行若非
K41n1482_p0144a18║梵行者或得涅槃修梵行者應墮地
K41n1482_p0144a19║獄此即壞世閒法所作相違若業是
K41n1482_p0144a20║無作即耕植等世閒法壞如是亦應
K41n1482_p0144a21║所作罪福相對不有世閒何言此作
K41n1482_p0144a22║福者此造罪者。
K41n1482_p0144a23║論者頌言。
K41n1482_p0144b01║若法有自體有業而可住
K41n1482_p0144b02║二世受報已彼業還復在
K41n1482_p0144b03║釋曰業若有體彼受報已而還復在
K41n1482_p0144b04║若無自體差別可有如汝先說差別
K41n1482_p0144b05║所得即成過失。
K41n1482_p0144b06║阿毗曇人言勝義諦中定有諸業有
K41n1482_p0144b07║煩惱體為彼因故若有其因業非不有。
K41n1482_p0144b08║論者頌言。
K41n1482_p0144b09║此諸業煩惱業因煩惱成
K41n1482_p0144b10║彼煩惱無實業云何有實
K41n1482_p0144b11║釋曰勝義諦中若有煩惱自性即彼
K41n1482_p0144b12║自性著於常法以無所生前已遮遣
K41n1482_p0144b13║如是此中因義不成遮遣相似性故。
K41n1482_p0144b14║或有人言勝義諦中有業煩惱而為
K41n1482_p0144b15║身因身果有故。
K41n1482_p0144b16║論者頌言。
K41n1482_p0144b17║若說業煩惱以為身因者
K41n1482_p0144b18║業煩惱自空身因復何有
K41n1482_p0144b19║釋曰說身因者是世俗諦非勝義諦
K41n1482_p0144b20║勝義諦中業煩惱空此中所說因義
K41n1482_p0144b21║不成。
K41n1482_p0144b22║大乘中觀釋論卷第十一
K41n1482_p0144b23║甲辰歲高麗國大藏都監奉
K41n1482_p0144b24║𠡠彫造