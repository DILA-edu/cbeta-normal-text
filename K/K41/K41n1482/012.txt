K41n1482_p0144c01║大乘中觀釋論卷第十二　　　　▆
K41n1482_p0144c02║安慧菩薩造　　　百
K41n1482_p0144c03║（西天譯經三藏朝散大夫試鴻臚卿傳梵大師賜紫沙門臣　法護　奉　詔譯）
K41n1482_p0144c04║觀業品第十七之餘
K41n1482_p0144c05║或有人言勝義諦中業果受者此皆
K41n1482_p0144c06║有體如佛所言世間眾生無明所覆
K41n1482_p0144c07║愛結所纏長遠世中與生死合不知
K41n1482_p0144c08║先際又復說言眾生自作一切罪業。
K41n1482_p0144c09║如是還復自受果報如有頌言。
K41n1482_p0144c10║眾生無明覆愛結所縈纏
K41n1482_p0144c11║作作者受者不一亦不異
K41n1482_p0144c12║釋曰自所作業自受果報此說畢竟
K41n1482_p0144c13║此中無異相續所取果及受者皆有
K41n1482_p0144c14║其體是故勝義諦中實有業果何名
K41n1482_p0144c15║為業謂作者果一切有作眾生當受。
K41n1482_p0144c16║論者言汝所說業為從緣所作或非
K41n1482_p0144c17║緣所作此復云何二俱不然次下頌言。
K41n1482_p0144c18║業不從緣生不從非緣生
K41n1482_p0144c19║見有業相違是故無作者
K41n1482_p0144c20║釋曰若有諸業從緣生者即實不實
K41n1482_p0144c21║果乃有所起故於勝義諦中若有所
K41n1482_p0144c22║見即成相違既無有業何有作者。
K41n1482_p0144c23║復次頌言。
K41n1482_p0145a01║無作者作業何有業生果
K41n1482_p0145a02║既無實有業受者當何有
K41n1482_p0145a03║釋曰若受者有體此因義不成。
K41n1482_p0145a04║阿毗曇人言若如汝言無業無果此
K41n1482_p0145a05║乃謗無業果即成邪見。
K41n1482_p0145a06║論者言若業若果或有或無此不可
K41n1482_p0145a07║說著斷常故此復云何故下頌言。
K41n1482_p0145a08║如佛神力化化成具足相
K41n1482_p0145a09║是化復起化初化名化者
K41n1482_p0145a10║諸法如化相作作者無作
K41n1482_p0145a11║說作者等體皆云何可有
K41n1482_p0145a12║釋曰所起化時此中云何可說作者
K41n1482_p0145a13║及彼作業有實體性今所顯示其復
K41n1482_p0145a14║云何皆如化相而無有異復次頌言。
K41n1482_p0145a15║諸法無有體如乾闥婆城
K41n1482_p0145a16║煩惱業及身作者果亦然
K41n1482_p0145a17║釋曰當知諸法如乾闥婆城及如陽
K41n1482_p0145a18║燄夢等諸相變化亦然如陽燄等因
K41n1482_p0145a19║緣和合所生諸法皆是世俗有所成
K41n1482_p0145a20║立善趣惡趣眾生輪迴於世諦中悉
K41n1482_p0145a21║有所得如我前說亦不謗無作者作
K41n1482_p0145a22║業及業果報是故所說亦無過失。
K41n1482_p0145a23║觀法品第十八
K41n1482_p0145b01║復次僧佉人言若如所說業及煩惱
K41n1482_p0145b02║作者受者皆如乾闥婆城等無有實
K41n1482_p0145b03║者此非道理然我我所而亦有體諸
K41n1482_p0145b04║外道計有我身相由身所攝諸大種
K41n1482_p0145b05║與大種合諸根與諸根合或心心所
K41n1482_p0145b06║分別亦然又或計我從思所成餘心
K41n1482_p0145b07║所法隨應所計有我我所。
K41n1482_p0145b08║論者言此說即是於諸蘊中計執有
K41n1482_p0145b09║我論者頌言。
K41n1482_p0145b10║蘊中若有我有即生滅分
K41n1482_p0145b11║釋曰如前所說以諸大種及彼諸根
K41n1482_p0145b12║分別有身此不可得隨有諸蘊生滅
K41n1482_p0145b13║法成此無常義是中遮遣亦復止其
K41n1482_p0145b14║法差別故又復若言從思生我即離
K41n1482_p0145b15║苦樂等諸思法中無別有我次第起
K41n1482_p0145b16║滅云何可見無常性故遮遣常性若
K41n1482_p0145b17║於生滅分中有所成者即無常性如
K41n1482_p0145b18║是決定止法自相是故非大種與大
K41n1482_p0145b19║種合非諸根與諸根合非識住識中
K41n1482_p0145b20║根身有我以生法故如外大種若顯
K41n1482_p0145b21║明所說此有過失若不明說遮遣法
K41n1482_p0145b22║故譬如瓶等無我可得又若不顯明
K41n1482_p0145b23║者即自比量相違。
K41n1482_p0145c01║復次毗婆沙人言此無過失如是異
K41n1482_p0145c02║蘊別有我體。
K41n1482_p0145c03║論者頌言。
K41n1482_p0145c04║若異蘊有我有即非蘊相
K41n1482_p0145c05║釋曰自相不成故何以故聚色成蘊
K41n1482_p0145c06║此若有異即應是常常即無作無作
K41n1482_p0145c07║即無苦樂等法此與不異相違以無
K41n1482_p0145c08║苦樂等違順法生何以故無受者故
K41n1482_p0145c09║無思無覺無念無見乃至無知等是
K41n1482_p0145c10║中亦無諸法差別若受等有異即受
K41n1482_p0145c11║者等此中不成此乃遮遣無彼受者
K41n1482_p0145c12║毗婆沙人又言思等因思應有所得
K41n1482_p0145c13║此無過失。
K41n1482_p0145c14║論者言不應因思而言有思此說唯
K41n1482_p0145c15║有緣故若有體思此何無過若思與
K41n1482_p0145c16║思合有所成者彼思等我是無常性
K41n1482_p0145c17║我若是常此即止遣法自相故若其
K41n1482_p0145c18║思等決定是常我應非思若思是常
K41n1482_p0145c19║即徧一切若或決定有所成義彼勝
K41n1482_p0145c20║論師計思為我應有自性云何此中
K41n1482_p0145c21║非道理邪以異自性中有所說故若
K41n1482_p0145c22║尓即中論所言於一切法悉不應說。
K41n1482_p0145c23║又僧佉人言有彼覺體成一思相我
K41n1482_p0146a01║及覺體次第不壞思亦非無。
K41n1482_p0146a02║論者言若如此說當有過失且覺與
K41n1482_p0146a03║思聲二無異性或覺體合行有我體
K41n1482_p0146a04║者若無覺體合行或但有思又彼思
K41n1482_p0146a05║法無其自性是中止遣諸法自體或
K41n1482_p0146a06║法差別此即異思有思如是決定思
K41n1482_p0146a07║無別體即無所依及所緣相差別分
K41n1482_p0146a08║別若或別異有我即成多種罪咎又
K41n1482_p0146a09║成止遣法差別過。
K41n1482_p0146a10║或有人言有其現思覺影像生及彼
K41n1482_p0146a11║覺體影像所生其二種思此說為思
K41n1482_p0146a12║以有如是異境界相覺法境界影像
K41n1482_p0146a13║境界此等境界若無所了彼即無思
K41n1482_p0146a14║丈夫身相從影像生所說亦然隨諸
K41n1482_p0146a15║方分皆有其思所依影像如鏡照面
K41n1482_p0146a16║形相亦然有其影像有所持性故有
K41n1482_p0146a17║我體如是即有我及我所。
K41n1482_p0146a18║論者言如彼所說此說皆無我此證
K41n1482_p0146a19║成故下頌言。
K41n1482_p0146a20║若或無有我我所當何有
K41n1482_p0146a21║無我無我所我我所即滅
K41n1482_p0146a22║釋曰如彼所說因義不成以無因故
K41n1482_p0146a23║果即不有此如是等如前所說如實
K41n1482_p0146b01║伺察是中云何和合所成若離我我
K41n1482_p0146b02║所即如所生得我我所一切平等是
K41n1482_p0146b03║人即能見真實理於無我中習熟所
K41n1482_p0146b04║得如實義者而彼我所此不可說何
K41n1482_p0146b05║以故若無有我何有我所若法決定
K41n1482_p0146b06║滅者諸行起時相續果利畢竟無我
K41n1482_p0146b07║亦無我所若佗計執彼無所有諸法
K41n1482_p0146b08║生因因體無故果即不有。
K41n1482_p0146b09║復次頌言。
K41n1482_p0146b10║諸業煩惱盡即名為解脫
K41n1482_p0146b11║而彼業煩惱從分別中生
K41n1482_p0146b12║一法如是故餘法亦復然
K41n1482_p0146b13║無定意分別無定故差別
K41n1482_p0146b14║釋曰諸煩惱生有種種類如是皆從
K41n1482_p0146b15║分別所生而彼煩惱染汙心者即身
K41n1482_p0146b16║語意諸所作業如佛所言業在無明
K41n1482_p0146b17║中故補特伽羅造非福行若復於彼
K41n1482_p0146b18║分別不成是即戲論於世俗諦無實
K41n1482_p0146b19║取著何以故戲論空故法無我相是
K41n1482_p0146b20║中亦滅現證之法此說畢竟若染汙
K41n1482_p0146b21║不染汙閒雜所斷即見人無我唯佛
K41n1482_p0146b22║世尊見法無我彼得一切無差別故
K41n1482_p0146b23║是故若斷差別法者隨所斷道差別
K41n1482_p0146c01║所得故佛世尊亦說有我若或別異
K41n1482_p0146c02║有所得者此不和合即成相違如是
K41n1482_p0146c03║亦非謗無因果斷心心所相續所成
K41n1482_p0146c04║今此相續亦無有斷是故如來施設
K41n1482_p0146c05║有我若諸眾生起身見者執有身見
K41n1482_p0146c06║於一切法斷其根本故佛為彼說無
K41n1482_p0146c07║我法令觀無我不應離此五蘊別取
K41n1482_p0146c08║五蘊若能成熟善根趣證一切智智
K41n1482_p0146c09║彼增上力佛亦為彼顯示於我譬如
K41n1482_p0146c10║幻化帝網若情非情分別建立彼即
K41n1482_p0146c11║世俗所行乃為眾生說有所得此無
K41n1482_p0146c12║相違今此所說戲論空故住寂滅性
K41n1482_p0146c13║為彼開示故下頌言。
K41n1482_p0146c14║此所說想法想即心境界
K41n1482_p0146c15║無生亦無滅如涅槃法性
K41n1482_p0146c16║釋曰此所說想謂心境界有體無體
K41n1482_p0146c17║若性無性皆悉遮遣住於空性由如
K41n1482_p0146c18║是故不應現前所作應現前所作若
K41n1482_p0146c19║事若理能取所取執著戲論一切皆
K41n1482_p0146c20║息能知所知離諸所說此復云何非
K41n1482_p0146c21║有性非無性此說皆空無生無滅法
K41n1482_p0146c22║者非有性非無性一切皆如涅槃法
K41n1482_p0146c23║性若或如是所顯示法即無所有若
K41n1482_p0147a01║於所知或有所說此中應當離諸所
K41n1482_p0147a02║作何以故無生無滅如涅槃法性諸
K41n1482_p0147a03║法自性寂滅如涅槃法性又諸法自
K41n1482_p0147a04║性不生不滅體本寂然亦如涅槃法性。
K41n1482_p0147a05║或有人言若一切法如涅槃者何故
K41n1482_p0147a06║諸佛虛妄宣說斷諸煩惱依勝義諦
K41n1482_p0147a07║有世俗諦若如此者即謗無因果斷
K41n1482_p0147a08║諸善根是中若言一切皆無彼世俗
K41n1482_p0147a09║諦依何而說然彼諸業果報實有現
K41n1482_p0147a10║著生死起生死想而復何能猒離諸行。
K41n1482_p0147a11║論者言老死等法此非不實若不現
K41n1482_p0147a12║著生死即不應說諸法無我為令彼
K41n1482_p0147a13║等斷煩惱障是故頌言。
K41n1482_p0147a14║一切實不實
K41n1482_p0147a15║釋曰色等五蘊自體無實而我我所
K41n1482_p0147a16║亦復無實故應為說諸法無我空性
K41n1482_p0147a17║所行又諸菩薩為斷所知障故次下
K41n1482_p0147a18║頌言。
K41n1482_p0147a19║非實非不實
K41n1482_p0147a20║釋曰此中意者勝義諦中彼一切法
K41n1482_p0147a21║如幻如燄如影像等次下頌言。
K41n1482_p0147a22║亦實亦不實此即諸佛教
K41n1482_p0147a23║釋曰此或所說如其道理今此意者
K41n1482_p0147b01║但為利益眾生隨樂分別亦不虛妄
K41n1482_p0147b02║或有問言若或遮遣佗所分別諸有
K41n1482_p0147b03║句義但行真實法者然諸所說皆有
K41n1482_p0147b04║彼相此名若唯遮遣句義即有彼此
K41n1482_p0147b05║相違此若棄捨即無所取此又何名
K41n1482_p0147b06║開顯真實互相違故。
K41n1482_p0147b07║論者荅言然為息除怖名句者故作
K41n1482_p0147b08║是說若起正智如實伺察即於諸法
K41n1482_p0147b09║決定除疑故論頌言。
K41n1482_p0147b10║若佗信寂靜無戲論所戲
K41n1482_p0147b11║無異無分別此即真實相
K41n1482_p0147b12║釋曰阿那含人不隨佗信不隨佗信
K41n1482_p0147b13║者謂離有性無性故得寂靜於理事
K41n1482_p0147b14║中無能取所取離諸執著復名近寂
K41n1482_p0147b15║不為戲論之所戲論亦無對礙此復
K41n1482_p0147b16║無尋實無分別無差別義無種種性
K41n1482_p0147b17║若無分別即無戲論之所戲論乃名
K41n1482_p0147b18║寂靜若彼寂靜即入無分別正智境
K41n1482_p0147b19║界若入無分別正智境界即不隨佗
K41n1482_p0147b20║信若彼如是即能得見真實之相由
K41n1482_p0147b21║如是故越語言道若或著佗分別句
K41n1482_p0147b22║義是故遮遣現前所成彼即無住是
K41n1482_p0147b23║故前說即無相違又復顯示實相故
K41n1482_p0147c01║論頌言。
K41n1482_p0147c02║若法從緣有而不即是因
K41n1482_p0147c03║亦不異於因故非常非斷
K41n1482_p0147c04║釋曰若因若果此中遮遣因果性故
K41n1482_p0147c05║譬如世閒非即種有芽非離種有芽
K41n1482_p0147c06║此有不常若種子壞滅有芽生起又
K41n1482_p0147c07║於相續中因法不住若果生起亦無
K41n1482_p0147c08║異法可生是故不斷。
K41n1482_p0147c09║復次頌言。
K41n1482_p0147c10║無一義多義不斷亦不常
K41n1482_p0147c11║此諸佛世尊正法甘露句
K41n1482_p0147c12║釋曰若於諸佛正教法中獲得最上
K41n1482_p0147c13║甘露法味此修行者於現生中而獲
K41n1482_p0147c14║勝果若或諸行未圓於如是法未成
K41n1482_p0147c15║辦者於後生中決定當得若或於佛
K41n1482_p0147c16║教中所作習熟設值佛不出世或聲
K41n1482_p0147c17║聞滅盡而彼勝緣亦復不空隨諸生
K41n1482_p0147c18║中正智常轉。
K41n1482_p0147c19║復次頌言。
K41n1482_p0147c20║正覺不出世聲聞復滅盡
K41n1482_p0147c21║彼緣覺正智從於猒離生
K41n1482_p0147c22║釋曰由其宿昔習熟為因緣覺乃起
K41n1482_p0147c23║猒離之智此即是為不隨佗信由如
K41n1482_p0148a01║是故於此如來正教法中獲真寂靜
K41n1482_p0148a02║如理修行所得不虛。
K41n1482_p0148a03║
K41n1482_p0148a04║大乘中觀釋論卷第十二
K41n1482_p0148a05║
K41n1482_p0148a06║甲辰歲高麗國大藏都監奉
K41n1482_p0148a07║𠡠彫造