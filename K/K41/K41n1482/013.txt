K41n1482_p0148b01║大乘中觀釋論卷第十三
K41n1482_p0148b02║安慧菩薩造　　　百
K41n1482_p0148b03║（譯經三藏朝散大夫試鴻臚卿光梵大師賜紫沙門臣　惟淨等　奉　詔譯）
K41n1482_p0148b04║觀時品第十九
K41n1482_p0148b05║復次勝論師言若因若果一性異性
K41n1482_p0148b06║悉斷滅者此非道理應知諸法說有
K41n1482_p0148b07║三時若彼三時無生起者即彼諸法
K41n1482_p0148b08║生滅分位而悉不住是故無斷。
K41n1482_p0148b09║論者言所言勝義諦中有三時者為
K41n1482_p0148b10║一性邪為異性邪若一性者即此過
K41n1482_p0148b11║去未來見在所起無別以彼三時同
K41n1482_p0148b12║一體故若過去未來見在諸法離體
K41n1482_p0148b13║可取者是即過去未來現在諸法不
K41n1482_p0148b14║得成就豈無過邪以彼過去未來見
K41n1482_p0148b15║在諸法互相離所作故若言異性者
K41n1482_p0148b16║即一性中無三時可有或無差別者
K41n1482_p0148b17║又過去未來見在諸法不有此亦有
K41n1482_p0148b18║過若離未來法體及離見在法體過
K41n1482_p0148b19║去法體有所成者即無生滅法故如
K41n1482_p0148b20║是決定若有三時可得此中亦無思
K41n1482_p0148b21║惟分位謂未來等法無異性故此無
K41n1482_p0148b22║過失以無別異過去未來見在三時
K41n1482_p0148b23║法體和合云何見在因過去有是故
K41n1482_p0148c01║此中無有一時亦無異時亦無有法
K41n1482_p0148c02║是常住故是故過去未來見在法體
K41n1482_p0148c03║不有以差別無體異性不生故若復
K41n1482_p0148c04║如是次第觀時決定三時悉無所得
K41n1482_p0148c05║以無分位故。
K41n1482_p0148c06║此中有問若見在未來與過去時互
K41n1482_p0148c07║相因待應有體邪或無因待此復云何。
K41n1482_p0148c08║故頌荅言。
K41n1482_p0148c09║若見在未來因過去時者
K41n1482_p0148c10║彼見在未來過去時已有
K41n1482_p0148c11║釋曰若見在未來因過去有者是即
K41n1482_p0148c12║三時同一體有故非道理謂以前前
K41n1482_p0148c13║法壞滅已後後法體若不相違即過
K41n1482_p0148c14║去時中三時同體以差別同體故若
K41n1482_p0148c15║過去時有彼二時此即一切皆有三
K41n1482_p0148c16║時亦應見在一一時相過去時有是
K41n1482_p0148c17║故三時悉無因待道理可得。
K41n1482_p0148c18║復有人言若見在未來不與過去同
K41n1482_p0148c19║時有者次第而轉應無過失邪。
K41n1482_p0148c20║故頌遣言。
K41n1482_p0148c21║若見在未來過去時中無
K41n1482_p0148c22║彼見在未來因何而可有
K41n1482_p0148c23║釋曰過去諸法破壞即滅亦無有體
K41n1482_p0149a01║云何與彼見在未來而為因待見無
K41n1482_p0149a02║所成故。
K41n1482_p0149a03║復有人言若見在未來不因過去可
K41n1482_p0149a04║有成邪。
K41n1482_p0149a05║故頌遣言。
K41n1482_p0149a06║見在及未來若不因過去
K41n1482_p0149a07║即無彼二時不因過去故
K41n1482_p0149a08║釋曰以見在未來自體亦無因待可
K41n1482_p0149a09║成此即止遣見在未來體不有故是
K41n1482_p0149a10║故三時皆無所有。
K41n1482_p0149a11║復次頌言。
K41n1482_p0149a12║若因過去時或不因過去
K41n1482_p0149a13║如是餘二時。
K41n1482_p0149a14║釋曰應知此說若見在未來因過去
K41n1482_p0149a15║有者即過去未來亦因見在而有餘
K41n1482_p0149a16║二遮遣次第應知是故三時皆非可
K41n1482_p0149a17║見分量而有若非見是法已所有上
K41n1482_p0149a18║中下等諸法悉無互相因待可成由
K41n1482_p0149a19║此過去未來見在三時無得如是所
K41n1482_p0149a20║見皆世俗諦勝義諦中云何有體。
K41n1482_p0149a21║復次頌言。
K41n1482_p0149a22║此如前所說上中下等法
K41n1482_p0149a23║應知無一異亦無次第轉
K41n1482_p0149b01║釋曰對待中故即有上下若彼中法
K41n1482_p0149b02║先離自體後復還於自體中生此即
K41n1482_p0149b03║相違以自體藂雜故若說別有中法
K41n1482_p0149b04║因待又復無彼自體可有若中自體
K41n1482_p0149b05║既無因待上下二法即無有體若或
K41n1482_p0149b06║中無因待上下二法有所成者彼二
K41n1482_p0149b07║亦無因待是二若有所取非此所見
K41n1482_p0149b08║如是因果決定遮遣。
K41n1482_p0149b09║復次數論師言勝義諦中如應知
K41n1482_p0149b10║有因有果亦有三時其義顯明若不
K41n1482_p0149b11║尒者即諸法無成亦無能成所成道理。
K41n1482_p0149b12║論者言若境界事即彼因法或說能
K41n1482_p0149b13║成所成果體於義利中有所發起若
K41n1482_p0149b14║有異見說如杖合此非所說。
K41n1482_p0149b15║復次數論師言若因若果及彼三時
K41n1482_p0149b16║應悉有生謂以身語有所作故。
K41n1482_p0149b17║論者言若彼能作及彼所作如是一
K41n1482_p0149b18║切皆無異性汝於是中云何分別謂
K41n1482_p0149b19║以決定無異性故譬如十指舒即成
K41n1482_p0149b20║長屈即為短亦非離諸指外別有長
K41n1482_p0149b21║短二性分別三時亦然無別分位分
K41n1482_p0149b22║別可得此世俗中無一性異性道理
K41n1482_p0149b23║可取如是長短二法亦無一性分別
K41n1482_p0149c01║勝義諦中決定應知無此道理且如
K41n1482_p0149c02║長之自體復對待長此中亦無長性
K41n1482_p0149c03║可成譬如自佗而彼長性亦不與短
K41n1482_p0149c04║及二俱性有所相違何以故俱有過
K41n1482_p0149c05║失故所有短性亦如是說。
K41n1482_p0149c06║復次勝論師言亦無長短二性互相
K41n1482_p0149c07║因待以多因故以大因故時分差別
K41n1482_p0149c08║故謂以長性異於短性彼諸指等一
K41n1482_p0149c09║切物體長長增減諸體雖假互相因
K41n1482_p0149c10║待然於自類法中亦無長性因待長
K41n1482_p0149c11║性於中而復短性可有如彼白色因
K41n1482_p0149c12║待白色於中復有青邪可有非多因
K41n1482_p0149c13║中而有差別此復云何若有功用因
K41n1482_p0149c14║差別可生此即不說為長如佗性故
K41n1482_p0149c15║若以同異相因待者而彼長性亦不
K41n1482_p0149c16║可說同異因待若言因待者有其同
K41n1482_p0149c17║異即有所待由如是故無長性可有
K41n1482_p0149c18║且止是說如是大小上下先後等法
K41n1482_p0149c19║亦然應知諸一性等中若有一性即
K41n1482_p0149c20║無二無多性如中等所說此中一切
K41n1482_p0149c21║而悉遮遣應如是見此復云何若言
K41n1482_p0149c22║一性即是一性等體然或作業功用
K41n1482_p0149c23║同異和合而一性等法還有所起或
K41n1482_p0150a01║於無因待法中若有二體一性亦然
K41n1482_p0150a02║即二性等所得藂雜譬如有牛所糞
K41n1482_p0150a03║成團是牛與團為一為異若離牛體
K41n1482_p0150a04║亦即無別相因待法亦無牛體可有
K41n1482_p0150a05║所出異處故若或後時有其異體此
K41n1482_p0150a06║即別異而有所得所出外體故或言
K41n1482_p0150a07║無者又非一體而有所斷此說即見
K41n1482_p0150a08║牛體居多乃有過失何以故此無多
K41n1482_p0150a09║體故若於此中如是解了即知勝義
K41n1482_p0150a10║諦中有彼三時謂以時分積集有體
K41n1482_p0150a11║故若無積集所成法者何故時增說
K41n1482_p0150a12║有剎那由彼剎那有積集故乃有臘
K41n1482_p0150a13║縛牟呼栗多夜摩等時差別所成。
K41n1482_p0150a14║故頌遣言。
K41n1482_p0150a15║時不住無取時住亦無有
K41n1482_p0150a16║離時何有體異體亦無時
K41n1482_p0150a17║釋曰此畢竟說皆悉同上所言剎那
K41n1482_p0150a18║者彼無分位亦無後法和合可有積
K41n1482_p0150a19║集無體故所言臘縛者此中亦復何
K41n1482_p0150a20║有所取所言牟呼栗多等者若有此
K41n1482_p0150a21║法與先後剎那而和合者上頌遣言
K41n1482_p0150a22║時住亦無有是故若有所取即無諸
K41n1482_p0150a23║行自體可得若離相續壞性無別剎
K41n1482_p0150b01║那可取諸有時相亦無時體剎那轉
K41n1482_p0150b02║易若先後同體及初分後分諸時有
K41n1482_p0150b03║分別者此理不見若言有者彼何所
K41n1482_p0150b04║取若時無取又云何有剎那臘縛牟
K41n1482_p0150b05║呼栗多等時分施設若尒云何有彼
K41n1482_p0150b06║時分緣法施設此說畢竟何以故未
K41n1482_p0150b07║來未生而彼諸行無分位故見在分
K41n1482_p0150b08║位隨轉不住過去分位已滅無體是
K41n1482_p0150b09║故應知彼一切法亦如所說諸所施
K41n1482_p0150b10║設悉無別異。
K41n1482_p0150b11║復次勝論師言如是應知有為法外
K41n1482_p0150b12║別有時相以有體故譬如蟻聚成於
K41n1482_p0150b13║行列蟻相有體此義可明如彼蟻聚
K41n1482_p0150b14║多體所作同時所作故。
K41n1482_p0150b15║論者言此非同時謂以遲速前後異
K41n1482_p0150b16║故今不可見若如是者即離能作所
K41n1482_p0150b17║作作用墮過失故此中如是若有時
K41n1482_p0150b18║者即果差別乃有多種時體若無果
K41n1482_p0150b19║法差別此應見因是即一體若同時
K41n1482_p0150b20║因性如是有成又墮一向之過故知
K41n1482_p0150b21║彼一切處所向一切皆是緣生法義
K41n1482_p0150b22║譬如畫工見諸畫色從畫色生諸體
K41n1482_p0150b23║形狀此即顯見事相差別時法亦然
K41n1482_p0150c01║此中若無差別即無所得謂以欲勤
K41n1482_p0150c02║功用先以二手作諸差別所成畫相
K41n1482_p0150c03║為從畫工作用差別而有成邪為眾
K41n1482_p0150c04║色成邪為和合成邪彼等云何見是
K41n1482_p0150c05║一性無差別法此或有別異邪若別
K41n1482_p0150c06║異者是果即有自分和合彼意若以
K41n1482_p0150c07║自體和合差別有生是即緣無差別
K41n1482_p0150c08║所見畫工先當舉手而起所作差別
K41n1482_p0150c09║因中有所對待即采畫作用力能有
K41n1482_p0150c10║成若無別異即無差別對待火與色
K41n1482_p0150c11║合種種所成如其色法積極微等差
K41n1482_p0150c12║別對待亦無別異如先所說彼等如
K41n1482_p0150c13║是諸所發起悉無所得。
K41n1482_p0150c14║復次數論師言無如是時而彼時緣
K41n1482_p0150c15║亦無因中對待有性亦無佗等諸緣
K41n1482_p0150c16║可說發起時相諸有疑惑顛倒計有
K41n1482_p0150c17║時者今悉遮遣此中意者若物體有
K41n1482_p0150c18║性即有時相非無果利。
K41n1482_p0150c19║論者言此中亦無少法可有勝義諦
K41n1482_p0150c20║中如理所說是故云何有時可得彼
K41n1482_p0150c21║無異故。
K41n1482_p0150c22║觀因果品第二十之一
K41n1482_p0150c23║復次毗婆沙師言勝義諦中如是有
K41n1482_p0151a01║時以種子等共所作故非不有時若
K41n1482_p0151a02║應時者即種子等及水土諸緣和合
K41n1482_p0151a03║力用能生牙等此所說時即是一時
K41n1482_p0151a04║和合有體。
K41n1482_p0151a05║論者言云何有彼諸種子等應時和
K41n1482_p0151a06║合能生牙等何以故若諸牙等先有
K41n1482_p0151a07║所起即彼諸緣不復有生云何諸果
K41n1482_p0151a08║由彼因緣和合有生或不有者此復
K41n1482_p0151a09║云何故下頌言。
K41n1482_p0151a10║若謂眾因緣和合生果者
K41n1482_p0151a11║和合中有果何湏和合生
K41n1482_p0151a12║釋曰此無有生若法已有即不復生
K41n1482_p0151a13║此即止遣法自相故。
K41n1482_p0151a14║復有人言若尒即無因緣和合可有。
K41n1482_p0151a15║故頌荅言。
K41n1482_p0151a16║若謂眾因緣和合生果者
K41n1482_p0151a17║和合中無果云何和合生
K41n1482_p0151a18║釋曰此即比量無體果法不生今此
K41n1482_p0151a19║遮遣有生故無所生若言因緣和合
K41n1482_p0151a20║果法有體者皆是增上所作。
K41n1482_p0151a21║復次頌言。
K41n1482_p0151a22║若謂眾因緣和合有果者
K41n1482_p0151a23║和合中無取何有果可取
K41n1482_p0151b01║釋曰於和合中無有性故如未生物
K41n1482_p0151b02║體和合法中既無所取智者於中不
K41n1482_p0151b03║起作意此中亦然若因緣和合諸牙
K41n1482_p0151b04║等果無所取者即無體可成若有性
K41n1482_p0151b05║遮遣此還有過。
K41n1482_p0151b06║又數論師言諸作力用有其能所皆
K41n1482_p0151b07║無異性若自體力用能有其果即因
K41n1482_p0151b08║中微細力能非果體有若異於果亦
K41n1482_p0151b09║無所得如是決定如先所說若果法
K41n1482_p0151b10║麤體而不有者彼即無因是即果法
K41n1482_p0151b11║麤體而無力能於諸作用能所法中
K41n1482_p0151b12║且無異因亦無異果於出世法中亦
K41n1482_p0151b13║無少法繫属所起如我宗後頌言。
K41n1482_p0151b14║若謂眾因緣和合無果者
K41n1482_p0151b15║是即彼因緣與非因緣同
K41n1482_p0151b16║釋曰此頌意者以果空故若果體空
K41n1482_p0151b17║即止諸因緣何以故謂因生果因體
K41n1482_p0151b18║力能相用壞已自果即滅若或不滅
K41n1482_p0151b19║此復云何。
K41n1482_p0151b20║故頌遣言。
K41n1482_p0151b21║因若未與果是因先滅者
K41n1482_p0151b22║因滅而果生果起即無因
K41n1482_p0151b23║釋曰不欲有其無因之果墮多過
K41n1482_p0151c01║失故。
K41n1482_p0151c02║復次頌言。
K41n1482_p0151c03║若因緣和合如是果同生
K41n1482_p0151c04║能生及所生亦如燈與光
K41n1482_p0151c05║釋曰如影如牙是義應知。
K41n1482_p0151c06║復次頌言。
K41n1482_p0151c07║亦非先有果然後方和合
K41n1482_p0151c08║生已還復生即墮一時過
K41n1482_p0151c09║此中有問若能生所生同在一時此
K41n1482_p0151c10║有何過荅已生未生若因若果能生
K41n1482_p0151c11║所生二法不和合謂以因果性壞互
K41n1482_p0151c12║相有其能生所生此墮過失。
K41n1482_p0151c13║復有人言先有果生然後因緣和合
K41n1482_p0151c14║顯明邪。
K41n1482_p0151c15║故頌遣言。
K41n1482_p0151c16║若先無和合而有果生者
K41n1482_p0151c17║是即離因緣乃成無因果
K41n1482_p0151c18║釋曰此中亦無無因之果道理可得。
K41n1482_p0151c19║又數論師言若因法向果即無無因
K41n1482_p0151c20║之果謂因法雖壞後有果起。
K41n1482_p0151c21║論者言此中亦無因法先滅後有果
K41n1482_p0151c22║成若因滅有果者彼因生成次第即
K41n1482_p0151c23║無所依此言先法者即是因法因法
K41n1482_p0152a01║若滅因即無體。
K41n1482_p0152a02║復次頌言。
K41n1482_p0152a03║法滅即是無壞法無別體
K41n1482_p0152a04║是即前生因而墮重生過
K41n1482_p0152a05║釋曰此中云何若無先法而有後法
K41n1482_p0152a06║次第和合彼不可見云何前生因法
K41n1482_p0152a07║體相而能重生此有過失果成因滅
K41n1482_p0152a08║有別異故。
K41n1482_p0152a09║復有人言若法先滅不離因法自體
K41n1482_p0152a10║後有法成如是有因和合可生邪。
K41n1482_p0152a11║論者言若因果二法前後建立有體
K41n1482_p0152a12║生成即有果利若因生果已因住果
K41n1482_p0152a13║中即彼果法別異有生。
K41n1482_p0152a14║大乘中觀釋論卷第十三
K41n1482_p0152a15║甲辰歲高麗國大藏都監奉
K41n1482_p0152a16║𠡠彫造