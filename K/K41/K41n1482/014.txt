K41n1482_p0152b01║大乘中觀釋論卷第十四
K41n1482_p0152b02║安慧菩薩造
K41n1482_p0152b03║（譯經三藏朝散大夫試鴻臚卿光梵大師賜紫沙門臣　惟淨等　奉　詔譯）
K41n1482_p0152b04║觀因果品第二十之餘
K41n1482_p0152b05║復次頌言。
K41n1482_p0152b06║因生果已滅而復何有滅
K41n1482_p0152b07║又若因住果離果何有住
K41n1482_p0152b08║釋曰此義云何若果滅已不與因合
K41n1482_p0152b09║若法生已而不重生如是果法若已
K41n1482_p0152b10║生者不與因合未生亦不合亦無生
K41n1482_p0152b11║已重生道理而此果體無所依故何
K41n1482_p0152b12║能生果若法未生即因果二體俱無
K41n1482_p0152b13║相續若同時因果此已遮遣何能生
K41n1482_p0152b14║果又未生之法此即是無今此所說
K41n1482_p0152b15║亦復遮遣眼識等緣此中亦無已見
K41n1482_p0152b16║之法因能生果且如眼根與眼識為
K41n1482_p0152b17║因若見色已即眼識不生謂已見色
K41n1482_p0152b18║故眼識若生相違無用若未見色眼
K41n1482_p0152b19║識不生即墮過失耳等諸識亦復如
K41n1482_p0152b20║是如應所說作是觀察前所說果此
K41n1482_p0152b21║止餘義。
K41n1482_p0152b22║後復遮遣故下頌言。
K41n1482_p0152b23║無彼過去因與過去果合
K41n1482_p0152c01║亦無未生果與已生因合
K41n1482_p0152c02║釋曰所言合者此說有生謂以過去
K41n1482_p0152c03║因果二法俱無體故無未生因與過
K41n1482_p0152c04║去果和合有生因果二法性差別故
K41n1482_p0152c05║若過去若未生二俱無體時分差別
K41n1482_p0152c06║無有和合。
K41n1482_p0152c07║復次頌言。
K41n1482_p0152c08║亦無未生因與已生果合
K41n1482_p0152c09║已生即不見有和合可得
K41n1482_p0152c10║釋曰此亦遮遣因果二法同時而有
K41n1482_p0152c11║時分差別故若有體無體此中如是
K41n1482_p0152c12║審伺察時因果二法而悉無有和合
K41n1482_p0152c13║可得。
K41n1482_p0152c14║復次頌言。
K41n1482_p0152c15║若法無和合因何能生果
K41n1482_p0152c16║若法有和合因何能生果
K41n1482_p0152c17║釋曰此無有生亦無和合能生法徧
K41n1482_p0152c18║若不生時如是和合皆為徧計若以
K41n1482_p0152c19║二法和合同生此即相違。
K41n1482_p0152c20║復次頌言。
K41n1482_p0152c21║因果若是空云何能生果
K41n1482_p0152c22║因果若不空云何能生果
K41n1482_p0152c23║釋曰體性空故如餘物體又復因離
K41n1482_p0153a01║果故。
K41n1482_p0153a02║復次頌言。
K41n1482_p0153a03║不空即不生不空即不滅
K41n1482_p0153a04║以得不空故不生亦不滅
K41n1482_p0153a05║釋曰若自體空自果亦然若謂自體
K41n1482_p0153a06║有所生者或無自性又復云何果法
K41n1482_p0153a07║不生若果有自體因亦不生若法自
K41n1482_p0153a08║體定有性者是即不從因緣所生若
K41n1482_p0153a09║法不生即云何滅謂以自性離所作
K41n1482_p0153a10║故非此所說欲令因果有生有滅前
K41n1482_p0153a11║說亦然生法自體若有所得此即不
K41n1482_p0153a12║生增上所作。
K41n1482_p0153a13║如後頌言。
K41n1482_p0153a14║空即云何生空亦云何滅
K41n1482_p0153a15║以空故不生以空故不滅
K41n1482_p0153a16║釋曰若先自體所得皆空體即不有
K41n1482_p0153a17║如石女之子無所生故若無自體法
K41n1482_p0153a18║即不生法既不生云何有滅。
K41n1482_p0153a19║此中有問如先所說因果二法為一
K41n1482_p0153a20║性邪為異性邪或共有邪。
K41n1482_p0153a21║故頌荅言。
K41n1482_p0153a22║因果若一性即無法可生
K41n1482_p0153a23║因果若異性亦無法可生
K41n1482_p0153b01║釋曰何所以邪若因果二法一處有
K41n1482_p0153b02║者即能生所生同見生滅如父子有
K41n1482_p0153b03║異非一體可見是故遮遣一性異性
K41n1482_p0153b04║若因若果能生所生等此中如是如
K41n1482_p0153b05║有因言因果若異性因即同非因若
K41n1482_p0153b06║果異體即比量無因此即止其非因
K41n1482_p0153b07║因有異故果亦遮遣。
K41n1482_p0153b08║復次頌言。
K41n1482_p0153b09║果自體若有因即何能生
K41n1482_p0153b10║果自體若無因亦何能生
K41n1482_p0153b11║釋曰若有若無非果體可有若無所
K41n1482_p0153b12║有亦非有因能生於果此即亦無見
K41n1482_p0153b13║因可有又若因為能生者即因自體
K41n1482_p0153b14║亦復不能生於果法此即因無和合
K41n1482_p0153b15║因若不能生云何當得果若彼如是
K41n1482_p0153b16║因不能生此中果法亦無所得以果
K41n1482_p0153b17║無體故。
K41n1482_p0153b18║復有人言亦非因果一向有成但以因
K41n1482_p0153b19║緣和合所成。
K41n1482_p0153b20║故頌遣言。
K41n1482_p0153b21║亦非因緣成亦非自體有
K41n1482_p0153b22║又非和合生此何能生果
K41n1482_p0153b23║釋曰若此因果和合假立法體如是
K41n1482_p0153c01║決定亦無力用能生此說云何自體
K41n1482_p0153c02║生果是中亦非和合所作故無和合
K41n1482_p0153c03║所成有果是故都無果生道理應知
K41n1482_p0153c04║諸法不從因緣和合生果此亦不離
K41n1482_p0153c05║因緣所成。
K41n1482_p0153c06║復次數論師言當知諸法若有物體
K41n1482_p0153c07║即有和合謂以自類無別異故譬如
K41n1482_p0153c08║自體。
K41n1482_p0153c09║故頌遣言。
K41n1482_p0153c10║若因緣和合所作得成者
K41n1482_p0153c11║果若無集因即因緣不合
K41n1482_p0153c12║釋曰果體不有即無所生是故應知
K41n1482_p0153c13║諸法不有云何是中有所成邪。
K41n1482_p0153c14║觀成壞品第二十一
K41n1482_p0153c15║復次數論師言勝義諦中應知有時
K41n1482_p0153c16║為成壞因此非不有如兔角等若有
K41n1482_p0153c17║成壞證成我義。
K41n1482_p0153c18║論者言汝說不成法中亦無成壞可
K41n1482_p0153c19║得所言成壞二法者為互相有體共
K41n1482_p0153c20║成壞邪為各離邪若離若共俱無成
K41n1482_p0153c21║壞若離若共無成壞者非汝語中而
K41n1482_p0153c22║可信解此如前說。
K41n1482_p0153c23║故頌遣言。
K41n1482_p0154a01║離成無有壞離壞亦無成
K41n1482_p0154a02║共成無有壞共壞亦無成
K41n1482_p0154a03║釋曰亦無有成此說畢竟如離於生
K41n1482_p0154a04║亦無死法因有生故而即有死成壞
K41n1482_p0154a05║亦然若不因壞而即無成若不因成
K41n1482_p0154a06║亦即無壞此中如是汝言成壞皆是
K41n1482_p0154a07║虛說成壞二法互相違故亦非一處
K41n1482_p0154a08║藂雜有生若法未生而有死者此墮
K41n1482_p0154a09║過失。
K41n1482_p0154a10║復次頌言。
K41n1482_p0154a11║壞法亦如成無共離道理
K41n1482_p0154a12║成法亦如壞無共離道理
K41n1482_p0154a13║釋曰今此所說是義應知。
K41n1482_p0154a14║復次頌言。
K41n1482_p0154a15║離壞若有成云何當可得
K41n1482_p0154a16║法體無常徧無處而不有
K41n1482_p0154a17║釋曰此說義者無所有故何所以邪
K41n1482_p0154a18║謂自體無常故譬如無常自體。
K41n1482_p0154a19║復次頌言。
K41n1482_p0154a20║若離成有壞云何當可得
K41n1482_p0154a21║亦如生與死非同時而有
K41n1482_p0154a22║釋曰若法未生即無壞體可得和
K41n1482_p0154a23║合以生死等互相違故是故應知
K41n1482_p0154b01║審觀察時如下頌言。
K41n1482_p0154b02║若二互共成彼二互無有
K41n1482_p0154b03║成壞二無故云何有成就
K41n1482_p0154b04║釋曰彼無所有二種別異無所成故
K41n1482_p0154b05║即汝此中因義不成謂以諸法自性
K41n1482_p0154b06║壞故亦無成壞二法同生以其壞法
K41n1482_p0154b07║自所得因先無有體為所依故成法
K41n1482_p0154b08║無體其義亦然。
K41n1482_p0154b09║復有人言若如此說無成法者豈非
K41n1482_p0154b10║自體無間相續有所得邪。
K41n1482_p0154b11║論者言此何說邪若彼壞法決定破
K41n1482_p0154b12║散先無自體即無相續成即不有故
K41n1482_p0154b13║知不盡亦無有壞盡與不盡亦復無
K41n1482_p0154b14║壞此義如是應知諸法無成亦然盡
K41n1482_p0154b15║無壞故先無體成法即不有亦非先
K41n1482_p0154b16║無法體後有成壞謂此二法俱無物
K41n1482_p0154b17║體是故無盡亦無有壞無法成壞故
K41n1482_p0154b18║無有一體互相違故如別義者。
K41n1482_p0154b19║復次頌言。
K41n1482_p0154b20║盡即無有成不盡亦無成
K41n1482_p0154b21║盡即無有壞不盡亦無壞
K41n1482_p0154b22║釋曰非語表中能成是義謂二法中
K41n1482_p0154b23║若無有成成即無體是故壞法亦無
K41n1482_p0154c01║所有。
K41n1482_p0154c02║復次數論師言若法先無其體或破
K41n1482_p0154c03║散無體者然諸物相因有體故因若
K41n1482_p0154c04║有體果即亦有若先無體及破散無
K41n1482_p0154c05║體者是即都無此中如是極難成立
K41n1482_p0154c06║云何可說能法所法若因若果而有
K41n1482_p0154c07║所得豈無過邪。
K41n1482_p0154c08║論者言如是應知一切法中先無有
K41n1482_p0154c09║成因即無體亦無有果若破散無體
K41n1482_p0154c10║或於果時有因性者先亦無體故諸
K41n1482_p0154c11║法同時破散無體又或果體若未成
K41n1482_p0154c12║熟或因無先體又復諸法分位壞時
K41n1482_p0154c13║此即皆是破散無體設使同時又先
K41n1482_p0154c14║分位已離後分位不成如是應知因
K41n1482_p0154c15║離自體畢竟無成無別分位故如分
K41n1482_p0154c16║位自體此中因壞此即不有若先法
K41n1482_p0154c17║破散無體或復離已有其物體如是
K41n1482_p0154c18║分位而可合者此所不見非道理故。
K41n1482_p0154c19║復有人言如是諸法皆有成壞有法
K41n1482_p0154c20║體故此若無者即彼諸法應悉無體
K41n1482_p0154c21║如兔角鉤。
K41n1482_p0154c22║論者言成壞法中離成無壞離壞
K41n1482_p0154c23║無成。
K41n1482_p0155a01║今此應問所言成壞者為體空故有
K41n1482_p0155a02║為體不空故有或共有邪。
K41n1482_p0155a03║故頌荅言。
K41n1482_p0155a04║彼成壞二法非空故可有
K41n1482_p0155a05║又成壞二法非不空可有
K41n1482_p0155a06║釋曰此即不有自性空故如空花等
K41n1482_p0155a07║若不見成成即無體云何有壞無自
K41n1482_p0155a08║體時成即不生是故亦無壞法可有
K41n1482_p0155a09║自性本無別異法體。
K41n1482_p0155a10║此中復問成壞二法為一性有為異
K41n1482_p0155a11║性有或共有邪。
K41n1482_p0155a12║故頌荅言。
K41n1482_p0155a13║此成壞二法非一性可有
K41n1482_p0155a14║此成壞二法亦非異性有
K41n1482_p0155a15║釋曰譬如貪與離貪成壞亦然二
K41n1482_p0155a16║非和合若一物體同所依止即無別
K41n1482_p0155a17║異若或自體有決定性即一切法乃
K41n1482_p0155a18║說為常諸法亦非自體有法與異法
K41n1482_p0155a19║合若成壞二法或有所見彼非可見
K41n1482_p0155a20║分量而有云何此中有可見道理若
K41n1482_p0155a21║見諸法有成壞者當知皆是愚癡所
K41n1482_p0155a22║見若於勝義諦中見成壞者決定非
K41n1482_p0155a23║彼勝義諦有以彼勝義諦中無所有
K41n1482_p0155b01║故有見皆是愚者妄見如是所說此
K41n1482_p0155b02║云何知謂有體無體非和合故此若
K41n1482_p0155b03║有彼體無體者即彼體及無體二皆
K41n1482_p0155b04║有性。
K41n1482_p0155b05║故頌遣言。
K41n1482_p0155b06║有體不生體無體不生體
K41n1482_p0155b07║體不生無體有無體不生
K41n1482_p0155b08║釋曰因果二法不同生故若同生者
K41n1482_p0155b09║即能生所生彼不成故又法無分位
K41n1482_p0155b10║故即無有體可說生滅以無物故體
K41n1482_p0155b11║無體二有與不有此復云何若法有
K41n1482_p0155b12║生者為自體生邪為佗體生邪或共
K41n1482_p0155b13║生邪。
K41n1482_p0155b14║故頌遣言。
K41n1482_p0155b15║法不從自生云何從佗生
K41n1482_p0155b16║自佗既不生如所生亦然
K41n1482_p0155b17║釋曰如前廣說此義應知今此觀
K41n1482_p0155b18║察云何有生亦無所生此說畢竟
K41n1482_p0155b19║次復云何若法有生墮斷常見此
K41n1482_p0155b20║中云何諸法自體若常無常有即
K41n1482_p0155b21║是常非壞滅性此著常見無即無常
K41n1482_p0155b22║是壞滅性此著斷見。
K41n1482_p0155b23║復有人言我說諸法悉有所得然亦
K41n1482_p0155c01║不著彼斷常見此說究竟云何我此
K41n1482_p0155c02║所說究竟云何不著斷常二見如有
K41n1482_p0155c03║頌言。
K41n1482_p0155c04║滅已不復生因即墮於斷
K41n1482_p0155c05║若生滅相續故因果有體
K41n1482_p0155c06║釋曰如汝所說中有分位還成斷過
K41n1482_p0155c07║次復云何。
K41n1482_p0155c08║故下頌言。
K41n1482_p0155c09║若法住自體無法有分位
K41n1482_p0155c10║至涅盤時斷即諸法斷滅
K41n1482_p0155c11║釋曰謂法自性離所作故亦無因果
K41n1482_p0155c12║生滅可有不墮於常此復云何如阿
K41n1482_p0155c13║羅漢入涅槃時化火焚身汝謂燒已
K41n1482_p0155c14║相續斷滅此即不遮若謂無體無斷
K41n1482_p0155c15║常見比亦不然。
K41n1482_p0155c16║復次頌言。
K41n1482_p0155c17║死有若已滅取初有不然
K41n1482_p0155c18║死有若未滅取初有不然
K41n1482_p0155c19║釋曰言死有者謂生有謝滅故名生
K41n1482_p0155c20║死此中亦無死有滅已初有即如何
K41n1482_p0155c21║以故墮無因故或言有者此非道理
K41n1482_p0155c22║是中云何滅時能有。
K41n1482_p0155c23║復次頌言。
K41n1482_p0156a01║若初有滅時而死有生者
K41n1482_p0156a02║滅時是一有生時是異有
K41n1482_p0156a03║釋曰此即滅時少分已滅少分未滅
K41n1482_p0156a04║生時亦然少分已生少分未生若滅
K41n1482_p0156a05║法如是即生法亦然由如是故乃墮
K41n1482_p0156a06║二有。
K41n1482_p0156a07║復次頌言。
K41n1482_p0156a08║亦無法滅時與生時和合
K41n1482_p0156a09║是即同所依此滅彼蘊生
K41n1482_p0156a10║釋曰若死有滅時不與生有和合所
K41n1482_p0156a11║言滅者無故名滅謂死有初有二不
K41n1482_p0156a12║和合故若此有者如是即應蘊有所
K41n1482_p0156a13║依由如是故此即有生若或別異生
K41n1482_p0156a14║時中無有生是故當知此中悉無二
K41n1482_p0156a15║有可得。
K41n1482_p0156a16║復次頌言。
K41n1482_p0156a17║如是此三時有相續不然
K41n1482_p0156a18║若無彼三時云何有相續
K41n1482_p0156a19║有相續若無云何有成壞
K41n1482_p0156a20║若無彼成壞法云何可成
K41n1482_p0156a21║大乘中觀釋論卷第十四
K41n1482_p0156a22║甲辰歲高麗國大藏都監奉
K41n1482_p0156a23║𠡠彫造