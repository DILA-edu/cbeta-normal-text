K41n1482_p0156b01║大乘中觀釋論卷第十五　　　百
K41n1482_p0156b02║安慧菩薩造
K41n1482_p0156b03║（譯經三藏朝散大夫試鴻臚卿光梵大師賜紫沙門臣　惟淨等　奉　詔譯）
K41n1482_p0156b04║觀如來品第二十二
K41n1482_p0156b05║復有人言勝義諦中諸有相續如來
K41n1482_p0156b06║方便取於涅盤有施設因故此若無
K41n1482_p0156b07║者彼不如是譬如兔角。
K41n1482_p0156b08║論者言若勝義諦中如來有者彼即
K41n1482_p0156b09║無生云何無生。
K41n1482_p0156b10║故下頌言。
K41n1482_p0156b11║即蘊無如來
K41n1482_p0156b12║釋曰此說即是墮無常故又能取所
K41n1482_p0156b13║取同一體故。
K41n1482_p0156b14║如次頌言。
K41n1482_p0156b15║異蘊無如來
K41n1482_p0156b16║釋曰此墮常性今此證成比量無體
K41n1482_p0156b17║無異蘊故譬如山有草木離蘊如來
K41n1482_p0156b18║無體亦然既不離故亦不即蘊如衣
K41n1482_p0156b19║盛水同體即有多種過失。
K41n1482_p0156b20║如次頌言。
K41n1482_p0156b21║如來無諸蘊
K41n1482_p0156b22║釋曰如有財者應名有財此中遮遣
K41n1482_p0156b23║能取所取無異性故如是五種審思
K41n1482_p0156b24║察時皆無所有。
K41n1482_p0156c01║如次頌言。
K41n1482_p0156c02║何處有如來
K41n1482_p0156c03║釋曰此畢竟說者勝義諦中悉無所
K41n1482_p0156c04║有若如來自體有其所取即一性異
K41n1482_p0156c05║性無異知覺此有過失然彼自體所
K41n1482_p0156c06║取一性異性悉不可說即無過失若
K41n1482_p0156c07║言如來於諸蘊中有其能取所取施
K41n1482_p0156c08║設此中應知皆無自體譬如瓶等此
K41n1482_p0156c09║說即是能成所成無譬喻故是中遮
K41n1482_p0156c10║遣一性異性非同時有。
K41n1482_p0156c11║復有人言勝義諦中亦有如來有人
K41n1482_p0156c12║等相故。
K41n1482_p0156c13║論者言此中不見有人等相。
K41n1482_p0156c14║故頌遣言。
K41n1482_p0156c15║若無有自體云何有佗體
K41n1482_p0156c16║彼佗體既無何有人等相
K41n1482_p0156c17║釋曰若人等相因所取有然此亦無彼
K41n1482_p0156c18║人等相自體可有。
K41n1482_p0156c19║復次頌言。
K41n1482_p0156c20║若法因佗有彼無體可生
K41n1482_p0156c21║無體故無性云何有如來
K41n1482_p0156c22║釋曰若法因佗可施設者此亦遮遣
K41n1482_p0156c23║彼無體故若自無體即無有性云何
K41n1482_p0156c24║如來而可得邪次復云何。
K41n1482_p0157a01║故下頌言。
K41n1482_p0157a02║若無有自體云何有佗體
K41n1482_p0157a03║離自體佗體何處有如來
K41n1482_p0157a04║釋曰亦無自性異佗性故此復云何有
K41n1482_p0157a05║所施設。
K41n1482_p0157a06║復有人言應知如來有其能取以蘊
K41n1482_p0157a07║施設故若離於蘊別無一性異性可
K41n1482_p0157a08║說非即蘊自體非離蘊自體亦非無
K41n1482_p0157a09║自體此義如是。
K41n1482_p0157a10║論者言此說云何勝義諦中何義可
K41n1482_p0157a11║得成立取蘊。
K41n1482_p0157a12║故頌遣言。
K41n1482_p0157a13║何名未取蘊自體無別體
K41n1482_p0157a14║異蘊亦無取何得有如來
K41n1482_p0157a15║釋曰無自體故云何當有自體可得
K41n1482_p0157a16║今此如是若或著於能取所取如是
K41n1482_p0157a17║即應有其能取以有取故即非如來
K41n1482_p0157a18║謂以如來所取無體若或先有如來
K41n1482_p0157a19║可取又即如來無異自體如是決定
K41n1482_p0157a20║若如來自體若如來所取俱非道理
K41n1482_p0157a21║云何異彼諸蘊有能取邪若離如來
K41n1482_p0157a22║有所取者如來不成以如來道有相
K41n1482_p0157a23║違故如來自體若無能取何有取邪
K41n1482_p0157b01║設或有者是中亦無能取所取先後
K41n1482_p0157b02║可得謂以生死無先際故是故此說
K41n1482_p0157b03║無其過失如是應知能取所取二取
K41n1482_p0157b04║和合何所以邪若無能取豈有所取
K41n1482_p0157b05║此不有者即無所取云何如來於其
K41n1482_p0157b06║能取及彼所取有所成邪謂此所取
K41n1482_p0157b07║次第無體故即彼能取諸所作用亦
K41n1482_p0157b08║悉不有故非能取所取和合若次第
K41n1482_p0157b09║無體者云何人等諸相同時可有若
K41n1482_p0157b10║人等所取同時有者各各亦應作如
K41n1482_p0157b11║是言我是如來以有如來故。
K41n1482_p0157b12║復有人言若實如來無所取者即所
K41n1482_p0157b13║取次第不同時有若不有者此成
K41n1482_p0157b14║過失。
K41n1482_p0157b15║論者言云何不有謂無執受而所成
K41n1482_p0157b16║故非無執受而有所取若有所成執
K41n1482_p0157b17║受應有以有所成故或容有所成又
K41n1482_p0157b18║先無自體以無執受故此說義成若
K41n1482_p0157b19║先有所起此中亦無前已遮遣以無
K41n1482_p0157b20║所取而可成故亦非無彼所取返有
K41n1482_p0157b21║如來故無能取亦無所取若言所取
K41n1482_p0157b22║可得彼人等相同時有者即補特伽
K41n1482_p0157b23║羅所取分位云何決定有其所作以
K41n1482_p0157c01║無能依所依體故若多種物體同所
K41n1482_p0157c02║依者此中應知有多過失於無違順
K41n1482_p0157c03║義邊著無常性故又若於彼涅盤之
K41n1482_p0157c04║法有所取者此中無義而可施設謂
K41n1482_p0157c05║於涅盤著所取故是故無彼補特伽
K41n1482_p0157c06║羅所取道理。
K41n1482_p0157c07║復有人言勝義諦中無如來者云何
K41n1482_p0157c08║有其所取施設此非無得亦非不有
K41n1482_p0157c09║是故所取亦有施設非如石女不有
K41n1482_p0157c10║子故如經中說佛之名者非父母作
K41n1482_p0157c11║乃至亦非聖賢所作何以故謂於解
K41n1482_p0157c12║脫義邊立名為佛或名世尊。
K41n1482_p0157c13║論者頌言。
K41n1482_p0157c14║無一性異性五種求亦無
K41n1482_p0157c15║云何所取中施設有如來
K41n1482_p0157c16║釋曰如來於所取法中無一異性乃
K41n1482_p0157c17║至五種推求悉無所取此若無者勝
K41n1482_p0157c18║義諦中即無所有何有所取可施設
K41n1482_p0157c19║邪是故勝義諦中無彼所取施設道理。
K41n1482_p0157c20║復有人言應知因彼色等五蘊此中
K41n1482_p0157c21║有其所取可得如是有故亦非能取
K41n1482_p0157c22║所取不相因待是故此中乃有能取。
K41n1482_p0157c23║論者頌言。
K41n1482_p0158a01║此如是所取自性無所有
K41n1482_p0158a02║若無有自性云何有佗性
K41n1482_p0158a03║釋曰汝意欲成能取所取者即彼所
K41n1482_p0158a04║取因佗法成以無自體故若法自體
K41n1482_p0158a05║本不有者何故因有而有成邪若尒
K41n1482_p0158a06║此即能取有施設性又法自體無所
K41n1482_p0158a07║有故勝義諦中法因何有所謂諸法
K41n1482_p0158a08║因自體故而有佗體自體若無云何
K41n1482_p0158a09║當有佗體可得此中如是有所得者。
K41n1482_p0158a10║故頌遣言。
K41n1482_p0158a11║法無自體故能取所取空
K41n1482_p0158a12║及一切種空空何有如來
K41n1482_p0158a13║釋曰於一切種審伺察時自體佗體
K41n1482_p0158a14║悉無所有今此觀察如是空故諸所
K41n1482_p0158a15║施設亦復皆空譬如幻人長短相等
K41n1482_p0158a16║勝義諦中法自性空亦復如是。
K41n1482_p0158a17║復次頌言。
K41n1482_p0158a18║空即不可說不空亦不有
K41n1482_p0158a19║俱不俱亦然假施設故說
K41n1482_p0158a20║釋曰誹謗相違別異句義悉不有故
K41n1482_p0158a21║若一切處決定說者或說為有或說
K41n1482_p0158a22║為空一切當知皆世俗諦勝義諦中
K41n1482_p0158a23║即無性故。
K41n1482_p0158b01║如尊者提婆所說頌言。
K41n1482_p0158b02║若不依俗諦即不說勝義
K41n1482_p0158b03║若不依勝義即不說涅盤
K41n1482_p0158b04║復次本頌言。
K41n1482_p0158b05║若法有自性見空即無益
K41n1482_p0158b06║諸見分別縛今此悉遮遣
K41n1482_p0158b07║釋曰如是如來自體空故若有說言
K41n1482_p0158b08║如來是常如來是無常亦常亦無常
K41n1482_p0158b09║非常非無常或言是有邊或言是無
K41n1482_p0158b10║邊亦有邊亦無邊非有邊非無邊此
K41n1482_p0158b11║中一切皆悉遮遣有如來故此不有
K41n1482_p0158b12║者如兔角等。
K41n1482_p0158b13║復次頌言。
K41n1482_p0158b14║寂滅中何有常無常等四
K41n1482_p0158b15║寂滅中何有邊無邊等四
K41n1482_p0158b16║釋曰所依無體故能依分別亦復不
K41n1482_p0158b17║有是故諸法自性寂靜遣諸物體悉
K41n1482_p0158b18║不有故。
K41n1482_p0158b19║復有人言諸蘊處界中有能取施設
K41n1482_p0158b20║有施設故此說義成。
K41n1482_p0158b21║故頌遣言。
K41n1482_p0158b22║佛種本無性一異不可說
K41n1482_p0158b23║不可說即無何施設可有
K41n1482_p0158c01║釋曰應當解了如是如來有性無性
K41n1482_p0158c02║二法悉離。
K41n1482_p0158c03║又有人言勝義諦中有如來故謂以
K41n1482_p0158c04║如來不說滅後有與不有是故當知
K41n1482_p0158c05║此非不有以彼如來無記說故。
K41n1482_p0158c06║下頌遣言。
K41n1482_p0158c07║顛倒分別習無執中生執
K41n1482_p0158c08║若如來本無即無分別因
K41n1482_p0158c09║釋曰如來滅後謂有謂無此諸分別
K41n1482_p0158c10║若息滅已而能善解緣生之法是人
K41n1482_p0158c11║即能實見如來。
K41n1482_p0158c12║復次頌言。
K41n1482_p0158c13║如來自體空思惟不可有
K41n1482_p0158c14║云何謂如來滅後有與無
K41n1482_p0158c15║釋曰如佛所言彼佛聖尊若如是見
K41n1482_p0158c16║如是能觀法性如來諸分別中若有
K41n1482_p0158c17║說言如來滅後有不有等一切皆是
K41n1482_p0158c18║妄分別見謂有謂無若常無常法身
K41n1482_p0158c19║色身能相所相或因或果能覺所覺
K41n1482_p0158c20║空不空等一切皆是於戲論中復生
K41n1482_p0158c21║戲論。
K41n1482_p0158c22║下頌遣言。
K41n1482_p0158c23║佛已過戲論能破諸戲論
K41n1482_p0159a01║戲論所覆者彼不見如來
K41n1482_p0159a02║釋曰所言不見者謂不能見法性如
K41n1482_p0159a03║來如有說言若見緣生即見諸法若
K41n1482_p0159a04║見諸法即見如來。
K41n1482_p0159a05║如經頌言。
K41n1482_p0159a06║若以色見我以音聲求我
K41n1482_p0159a07║是人行邪道不能見如來
K41n1482_p0159a08║此中意者若能如是諦觀如來作是
K41n1482_p0159a09║觀時即無所有或謂如來有自體者
K41n1482_p0159a10║云何是為如來自體所謂即是世閒
K41n1482_p0159a11║自體世閒體者即蘊處界等彼世閒
K41n1482_p0159a12║自體於勝義諦中即是如來自體如
K41n1482_p0159a13║來無體故世閒亦無體勝義諦中所
K41n1482_p0159a14║說亦然是故如來施設因性於勝義
K41n1482_p0159a15║諦中亦無相續此說無故即當如是
K41n1482_p0159a16║諦觀如來亦應如是觀察生死何所
K41n1482_p0159a17║以邪。
K41n1482_p0159a18║故下頌言。
K41n1482_p0159a19║彼如來自體即世閒自體
K41n1482_p0159a20║如來體不成世間亦無體
K41n1482_p0159a21║釋曰又復云何是如來體如前廣說
K41n1482_p0159a22║即是能取世閒所有施設體故然無
K41n1482_p0159a23║少法自體可成此中所說都無自性。
K41n1482_p0159b01║如前頌言。
K41n1482_p0159b02║寂滅中何有常無常等四
K41n1482_p0159b03║寂滅中何有邊無邊等四
K41n1482_p0159b04║觀顛倒品第二十三之一
K41n1482_p0159b05║復有人言勝義諦中有蘊處界因緣
K41n1482_p0159b06║生故如貪等法。
K41n1482_p0159b07║彼宗頌言。
K41n1482_p0159b08║因分別故起說彼貪瞋癡
K41n1482_p0159b09║善不善顛倒此等從緣有
K41n1482_p0159b10║釋曰彼頌意者如論中說因善不善
K41n1482_p0159b11║顛倒分別由是乃起貪瞋癡法如彼
K41n1482_p0159b12║廣說。
K41n1482_p0159b13║論者言此中無是次第可見如前品
K41n1482_p0159b14║說如來無自體同世間無體由如是
K41n1482_p0159b15║說故此有言詮非勝義諦何所以邪。
K41n1482_p0159b16║下頌遣言。
K41n1482_p0159b17║若善不善倒從緣生貪等
K41n1482_p0159b18║以煩惱無性故煩惱無實
K41n1482_p0159b19║釋曰此無自體因無對待故謂勝義
K41n1482_p0159b20║諦中因緣之法不可見故所以者何
K41n1482_p0159b21║若無自體即勝義諦中云何有法而
K41n1482_p0159b22║可壞邪或謂勝義諦有性或謂世俗
K41n1482_p0159b23║諦無性此中一切都無所有如是證
K41n1482_p0159c01║成勝義世俗於二諦中悉離有無彼
K41n1482_p0159c02║諸煩惱而亦不成云何不成邪此中
K41n1482_p0159c03║意者勝義諦中或謂自體若性無性
K41n1482_p0159c04║有所成者此即還成勝義諦中有法
K41n1482_p0159c05║自性以彼無體故即諸煩惱若有若
K41n1482_p0159c06║無而悉不有又彼染心及諸煩惱勝
K41n1482_p0159c07║義諦中有無不成以勝義諦中諸法
K41n1482_p0159c08║自性皆無體故是故應知煩惱有無
K41n1482_p0159c09║亦不成就彼不成故如其廣說應審
K41n1482_p0159c10║伺察。
K41n1482_p0159c11║復次頌言。
K41n1482_p0159c12║汝意若離我謂有諸煩惱
K41n1482_p0159c13║從因緣有者此煩惱悉遮
K41n1482_p0159c14║釋曰畢竟說者無有少法煩惱可得。
K41n1482_p0159c15║復有人言見見諸煩惱有所作故此
K41n1482_p0159c16║說即是有彼煩惱。
K41n1482_p0159c17║論者言此中應知煩惱自體如是亦
K41n1482_p0159c18║無所作道理自體所作有相違故亦
K41n1482_p0159c19║非別異而有所得若別異者即種種
K41n1482_p0159c20║煩惱有所作故。
K41n1482_p0159c21║下頌遣言。
K41n1482_p0159c22║有身見煩惱染者亦不有
K41n1482_p0159c23║五種求悉無諸蘊亦不有
K41n1482_p0160a01║釋曰染心染法五種不有若彼煩惱
K41n1482_p0160a02║有別異性即作者作業而有過失若
K41n1482_p0160a03║無異性即染與不染而同一體謂諸
K41n1482_p0160a04║煩惱無力能故無異體故是故染者
K41n1482_p0160a05║染法不即不離此彼不有謂身見故
K41n1482_p0160a06║是故染者染法五種不有此復云何。
K41n1482_p0160a07║故下頌言。
K41n1482_p0160a08║善不善顛倒彼皆無自體
K41n1482_p0160a09║顛倒名虛妄觀如來品說
K41n1482_p0160a10║釋曰如是若無彼即不有云何自體
K41n1482_p0160a11║有其顛倒以無能覺所覺自性可有
K41n1482_p0160a12║今此云何從緣有彼諸煩惱法而能
K41n1482_p0160a13║起彼善不善顛倒。
K41n1482_p0160a14║復有人言若法自體無所有者諸煩
K41n1482_p0160a15║惱因當云何有謂以色聲香味觸法
K41n1482_p0160a16║此六塵境而能起彼貪瞋癡故此中
K41n1482_p0160a17║如是云何分別善不善等畢竟所說
K41n1482_p0160a18║是故色等有所緣性以有所緣故如
K41n1482_p0160a19║是顛倒非無自體而此色聲香味觸
K41n1482_p0160a20║法亦非一向離自體故。
K41n1482_p0160a21║下頌遣言。
K41n1482_p0160a22║善不善等法當云何可得
K41n1482_p0160a23║如乾闥婆城如燄亦如夢
K41n1482_p0160b01║釋曰此說即是世俗所得是故亦無
K41n1482_p0160b02║顛倒所緣應知因彼無自體故所有
K41n1482_p0160b03║時處諸相續等此中決定亦無所得
K41n1482_p0160b04║此法即同乾闥婆城之相又復諸法
K41n1482_p0160b05║自體皆空若有妄取尋求緣法所生
K41n1482_p0160b06║應知此法如彼陽燄又復法無自體
K41n1482_p0160b07║因有所作見前愛樂若因若果有所
K41n1482_p0160b08║成法應知此法即是如夢此如是等
K41n1482_p0160b09║皆色法故是故此中悉無所得今此
K41n1482_p0160b10║意者勝義諦中自性皆空諸法自體
K41n1482_p0160b11║皆如幻人虛妄分別有所成故復如
K41n1482_p0160b12║影像皆是作者作業事用力故有所
K41n1482_p0160b13║生性不相因待假所成故由如是故
K41n1482_p0160b14║色等諸法若善不善此中云何有所
K41n1482_p0160b15║得邪。
K41n1482_p0160b16║復次頌言。
K41n1482_p0160b17║若不因不善善即無施設
K41n1482_p0160b18║以因不善故善亦無所有
K41n1482_p0160b19║釋曰若不因不善即無有善若因不善
K41n1482_p0160b20║可施設者或不善無體善亦無所有。
K41n1482_p0160b21║復次頌言。
K41n1482_p0160b22║若不因於善不善無施設
K41n1482_p0160b23║以因於善故不善無所有
K41n1482_p0160c01║釋曰若不因善不善即無有我若或
K41n1482_p0160c02║因於善法亦無有我而可施設是故
K41n1482_p0160c03║善不善法悉無所有俱無體故。
K41n1482_p0160c04║大乘中觀釋論卷第十五
K41n1482_p0160c05║甲辰歲高麗國大藏都監奉
K41n1482_p0160c06║𠡠彫造