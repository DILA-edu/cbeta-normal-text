L115n1490_p0741a01║釋籤緣起序　　　　　　　　　　祿一
L115n1490_p0741a02║君山除饉男普門子屬辭
L115n1490_p0741a03║四教成列開合之旨蘊乎其中十子既往
L115n1490_p0741a04║幽贊之功在人方絕惟三轉遂周一乘載
L115n1490_p0741a05║導經文顯而約玄記愽而深後進難窺蒙
L115n1490_p0741a06║求尚壅不遠而復存乎其時我哲匠湛然
L115n1490_p0741a07║公當之矣公孩提秀發志學名成淵解得
L115n1490_p0741a08║於自心博贍振於先達無適不可以虛受
L115n1490_p0741a09║人洎毘壇以至于國清其從如雲矣間者
L115n1490_p0741a10║島夷作難海山不寧徇法之多仄身巖宇
L115n1490_p0741a11║或謂身危法喪莫如奉法全身僶俛遂行
L115n1490_p0741a12║暴露原野是樂法者請益恱隨且法實無
L115n1490_p0741a13║邊身則有待弘敷未暇籤訪有憑因籤以
L115n1490_p0741a14║釋思逸功倍美哉洋洋乎登門者肯綮未
L115n1490_p0741a15║嘗望涯者恥躬不逮乘是以訓文其可廢
L115n1490_p0741b01║耶先德既詳雖大科不舉諸生未達在小
L115n1490_p0741b02║疑必䟽凡十卷不忘於本以天台命家善
L115n1490_p0741b03║繼其宗以釋籤順學信所謂觀象得意俾
L115n1490_p0741b04║昏作明永代不朽者也普早嵗在塵後時
L115n1490_p0741b05║從道徒欲擊其大節獨不愧於心乎。天王
L115n1490_p0741b06║越在陝郛之明年甲辰嵗紀月貞于相
L115n1490_p0741b07║
L115n1490_p0741b08║
L115n1490_p0741b09║
L115n1490_p0741b10║
L115n1490_p0741b11║
L115n1490_p0741b12║
L115n1490_p0741b13║
L115n1490_p0741b14║
L115n1490_p0741b15║
L115n1490_p0742a01║法華玄義序釋籤
L115n1490_p0742a02║隋沙門灌頂述
L115n1490_p0742a03║唐天台沙門湛然釋
L115n1490_p0742a04║昔於台嶺隨諸問者籤下所錄不暇尋究
L115n1490_p0742a05║文勢生起亦未委細分節句逗晚還毗壇
L115n1490_p0742a06║輒添膚飾裨以管見然所記者莫非述聞
L115n1490_p0742a07║兼尋經論但識用暗短而繁略頗馴呈露
L115n1490_p0742a08║後賢敢希添削。
L115n1490_p0742a09║私記緣起
L115n1490_p0742a10║私記者章安尊者於江陵自記大師所說
L115n1490_p0742a11║不與他共故名為私緣起者述所記之興
L115n1490_p0742a12║致序教法之所由。
L115n1490_p0742a13║○此中先序師德及傳述之意名為總序
L115n1490_p0742a14║次正序玄文不過五義及本迹奧旨初序
L115n1490_p0742a15║分二初序師德次幸哉下明傳述之意初
L115n1490_p0742b01║文又二初列十德次唯我下結歸我師。
L115n1490_p0742b02║大法東漸僧史所載詎有幾人不曾聽講自
L115n1490_p0742b03║解佛乘者乎。
L115n1490_p0742b04║初十德中初云大法者通指佛教以為大
L115n1490_p0742b05║法東漸者自漢明夜夢迦竺初臨洎乎隋
L115n1490_p0742b06║文御㝢台衡誕應諸有習禪義解翻譯之
L115n1490_p0742b07║徒漸被此方弘宣教法僧史所錄未有不
L115n1490_p0742b08║曾聽講自解佛乘佛乘者即是今典永異
L115n1490_p0742b09║餘教不同三五七九等乘仍開會之使歸
L115n1490_p0742b10║乎一極故云佛乘言僧史者如宋文宣王
L115n1490_p0742b11║記室三簡棲所集百卷如俗史書左史記
L115n1490_p0742b12║事右史記言禮云動則左史書之言則右
L115n1490_p0742b13║史書之凡所集者不出言之與事今亦例
L115n1490_p0742b14║之故云僧史又嘉祥皎法師所集高僧傳
L115n1490_p0742b15║十三卷開為十科終無不聽自解如天台
L115n1490_p0743a01║大師此不聽自解即是今文十德中之一
L115n1490_p0743a02║也及從縱令已下九德並在大師別傳章
L115n1490_p0743a03║安撮之用序師德初德之中詎者正云無
L115n1490_p0743a04║也下之九德德德之中皆云縱者謂與而
L115n1490_p0743a05║言之縱有第一終無第二乃至第十故下
L115n1490_p0743a06║結云唯我智者具諸功德。
L115n1490_p0743a07║縱令發悟復能入定得陀羅尼者不。
L115n1490_p0743a08║發悟者謂於大蘇法華道場三昧開發悟
L115n1490_p0743a09║解一乘代受法師講金字大品陀羅尼者
L115n1490_p0743a10║此云總持從三昧起以證白師師云此是
L115n1490_p0743a11║法華前方便陀羅尼。
L115n1490_p0743a12║縱具定慧復帝京弘二法不。
L115n1490_p0743a13║縱具定慧者發悟屬慧入定是定。
L115n1490_p0743a14║縱令盛席謝遣徒眾隱居山谷不。
L115n1490_p0743a15║盛席者盛弘定慧二法謝遣等者自省不
L115n1490_p0743b01║能益他為謝推眾不受曰遣隱居華頂佛
L115n1490_p0743b02║壟唐溪。
L115n1490_p0743b03║縱避世守玄被徵為二國師不。
L115n1490_p0743b04║避世等者捨名利為避世進己道為守玄
L115n1490_p0743b05║陳少主再敕頻迎隋文帝有敕請住故云
L115n1490_p0743b06║被徵為二國師。
L115n1490_p0743b07║縱帝者所尊太極對御講仁王般若不。
L115n1490_p0743b08║太極殿者陳朝正殿名為太極。
L115n1490_p0743b09║縱正殿宣揚為主上三禮不。
L115n1490_p0743b10║三禮者陳少主敕云國家一年舊有仁王
L115n1490_p0743b11║兩集仰屈於太極殿開講法式處分一聽
L115n1490_p0743b12║指揮初開法筵主上親於眾中三禮。
L115n1490_p0743b13║縱令萬乘屈膝百高座百官稱美讚歎彈指
L115n1490_p0743b14║喧殿不。
L115n1490_p0743b15║天子為萬乘之主故云萬乘屈膝言萬乘
L115n1490_p0744a01║者論語包氏引王制云古者井田方里為
L115n1490_p0744a02║井十井為乘百里之國適千乘也諸侯之
L115n1490_p0744a03║國千乘天子之國萬乘故云萬乘之主。
L115n1490_p0744a04║縱道俗顒顒玄悟法華圓意不。
L115n1490_p0744a05║道俗等者百高座為道百官為俗玄悟法
L115n1490_p0744a06║華圓意者五義釋經統收五味故名為玄
L115n1490_p0744a07║非兼非帶開廢諸典名為圓意。
L115n1490_p0744a08║縱得經意能無文字以樂說辯晝夜流瀉不。
L115n1490_p0744a09║樂說辯如止觀第一記晝夜等者舉譬也
L115n1490_p0744a10║如懸河流瀉晝夜不竭此之十德通舉悟
L115n1490_p0744a11║解弘經之相故初德云自解佛乘最後德
L115n1490_p0744a12║云晝夜流瀉諸有託胎靈瑞誕育徵祥髫
L115n1490_p0744a13║齓精誠從師訪道臣主珍敬緇素歸心臨
L115n1490_p0744a14║終示相滅後應驗具如別傳。
L115n1490_p0744a15║唯我智者具諸功德。
L115n1490_p0744b01║○次傳述中分三初述歎所受功微次並
L115n1490_p0744b02║復下正明傳述以益當三或以下述己添
L115n1490_p0744b03║助以勸信初自斥己名謙恭所學。
L115n1490_p0744b04║幸哉灌頂昔於建業始聽經文次在江陵奉
L115n1490_p0744b05║蒙玄義晚還台嶺仍值鶴林荊揚往復途將
L115n1490_p0744b06║萬里前後補接纔聞一徧。
L115n1490_p0744b07║幸者自省之詞建業亦云建康即晉宋等
L115n1490_p0744b08║稱為業都今江寧是也舊稱揚州隋滅陳
L115n1490_p0744b09║後移揚州名額過京江比江陵即荊州也
L115n1490_p0744b10║故下句云荊揚往復途將萬里將猶當也
L115n1490_p0744b11║謂依俙髣髴將一萬里漢南曰荊自漢南
L115n1490_p0744b12║至衡山之南江南曰揚自京江至南海已
L115n1490_p0744b13║來台嶺鶴林具如止觀第一記。
L115n1490_p0744b14║○非但未聞不聞等者歎恨不聞者絕分。
L115n1490_p0744b15║非但未聞不聞。
L115n1490_p0745a01║如止觀禪門淨名䟽等各有餘分說未終
L115n1490_p0745a02║者名為不聞。
L115n1490_p0745a03║○亦乃已去謙己聞者未能盡意。
L115n1490_p0745a04║亦乃聞者未了卷舒鑽仰彌覺堅高。
L115n1490_p0745a05║卷舒鑽仰者章安總歎再治再讀理堅意
L115n1490_p0745a06║高如孔子諸弟子歎孔子智深如窺其宮
L115n1490_p0745a07║墻鑽之彌覺其堅仰之彌覺其高如飲大
L115n1490_p0745a08║河水飽腹而歸不測深淺。
L115n1490_p0745a09║○猶恨緣淺下明私記緣起。
L115n1490_p0745a10║猶恨緣淺不再不三諮詢無地如犢思乳。
L115n1490_p0745a11║今雖欲記但恨一聞而已屬大師滅度不
L115n1490_p0745a12║獲重聞諮決無從如犢思乳。（△次正明傳述以益當）。
L115n1490_p0745a13║並復惟念斯言若墜將來可悲涅槃明若樹
L115n1490_p0745a14║若石今經稱若田若里聿遵聖典書而傳之
L115n1490_p0745a15║玄文各十卷。
L115n1490_p0745b01║並復惟念者自惟及念彼故云並也自惟
L115n1490_p0745b02║不足念彼未聞若不記其所聞念彼當來
L115n1490_p0745b03║有不聞佛乘之苦故云可悲若樹若石等
L115n1490_p0745b04║者如涅槃雪山童子聞半偈已傳於石壁
L115n1490_p0745b05║又如今經隨喜品初隨其所聞聚落田里
L115n1490_p0745b06║為父母宗親隨力演說聿循也聖典者依
L115n1490_p0745b07║今經及大經等皆令傳授。（△三述己添助以勸信）。
L115n1490_p0745b08║或以經論誠言符此深妙或標諸師異解驗
L115n1490_p0745b09║彼非圓後代行者知甘露門之在茲。
L115n1490_p0745b10║甘露門者實相常住如天甘露是不死之
L115n1490_p0745b11║藥今釋妙法能通實相故名為門初總序
L115n1490_p0745b12║竟。
L115n1490_p0745b13║○次正序玄文總有三序初一是大師別
L115n1490_p0745b14║行經序次私序王去是記者所序三此妙
L115n1490_p0745b15║法去玄文本序。
L115n1490_p0746a01║序王
L115n1490_p0746a02║初中云王字去聲謂起也初也序起眾文
L115n1490_p0746a03║之始故云序王。
L115n1490_p0746a04║○就初序為二初總攬五義以釋名次記
L115n1490_p0746a05║者下就總名以別解初文又三初釋妙法
L115n1490_p0746a06║次釋蓮華三釋經初文又二先妙次法下
L115n1490_p0746a07║文廣釋先法次妙者從義便故今既略解
L115n1490_p0746a08║且從名便。
L115n1490_p0746a09║所言妙者妙名不可思議也。
L115n1490_p0746a10║初釋妙者但舉一不思議則已簡於可思
L115n1490_p0746a11║議也彼止觀為成觀故乃以相待為可思
L115n1490_p0746a12║議麤唯一絕待為不思議妙今則不爾圓
L115n1490_p0746a13║中約時待絕俱妙餘味約部或妙或麤若
L115n1490_p0746a14║前三教時之與部一向為麤至法華被開
L115n1490_p0746a15║方稱為妙止觀相待義似於別故判為麤
L115n1490_p0746b01║今此妙名兼於本迹彼文妙觀獨在於圓
L115n1490_p0746b02║雖異而同細尋可了下文廣釋不俟多云。
L115n1490_p0746b03║所言法者十界十如權實之法也。
L115n1490_p0746b04║次釋法者略舉界如具攝三千廣如後釋
L115n1490_p0746b05║妙歎於法法秖是妙權實之言兼於施等
L115n1490_p0746b06║三義不同譬中復論故未別出。
L115n1490_p0746b07║○次釋蓮華又為六初總立次用譬意三
L115n1490_p0746b08║從一為下別釋四是以下結法譬先後以
L115n1490_p0746b09║明法譬意五蕩化城下探取經旨以顯法
L115n1490_p0746b10║譬六一期下總結用譬本意以示結歸。
L115n1490_p0746b11║蓮華者譬權實法也。
L115n1490_p0746b12║初文者妙法不出權實故蓮以譬實華以
L115n1490_p0746b13║譬權。
L115n1490_p0746b14║良以妙法難解假喻易彰況意乃多略擬前
L115n1490_p0746b15║後合成六也。
L115n1490_p0747a01║次意者良者發起之端何以立華譬法為
L115n1490_p0747a02║難解法故假謂假籍彰猶顯也若非蓮華
L115n1490_p0747a03║無以顯於妙法故也譬之所顯曰況具顯
L115n1490_p0747a04║本迹十妙十麤總含因果體宗用三故云
L115n1490_p0747a05║乃多今此序文未暇廣述略況本迹以攝
L115n1490_p0747a06║多途擬亦譬也所對前後秪是本迹二門
L115n1490_p0747a07║各十四品前三後三故云合六。
L115n1490_p0747a08║○次廣釋中二先迹次本一據經文次第
L115n1490_p0747a09║故爾二據化儀必先垂後拂三據機緣則
L115n1490_p0747a10║先淺後深若以華譬於迹蓮譬於本未可
L115n1490_p0747a11║辨其前後何者從本垂迹則本前而迹後
L115n1490_p0747a12║由迹顯本則迹前而本後約機雖爾約佛
L115n1490_p0747a13║終以本居於初則蓮前而華後非譬次第
L115n1490_p0747a14║然望劫初種子皆從化生等是化生蓮之
L115n1490_p0747a15║與華皆可為始故並順二義迹中權實取
L115n1490_p0747b01║譬蓮華迹亦非實無以施權非權無以顯
L115n1490_p0747b02║實然終以理實為本而一體權實前後同
L115n1490_p0747b03║時蓮華前後比說可知今從事說現蓮為
L115n1490_p0747b04║譬以順譬故先施後開又先開後廢亦且
L115n1490_p0747b05║順喻據其法體開廢俱時此據最後開廢
L115n1490_p0747b06║而說若中間迭廢則唯廢無開非今喻意
L115n1490_p0747b07║具如下說。
L115n1490_p0747b08║一為蓮故華譬為實施權文云知第一寂滅
L115n1490_p0747b09║以方便力故雖示種種道其實為佛乘。
L115n1490_p0747b10║今初云為蓮故華者約時且寄華嚴頓後
L115n1490_p0747b11║而說頓中之別理實教權且置未論鹿苑
L115n1490_p0747b12║施小方等般若已為開廢而作方便如此
L115n1490_p0747b13║說者且在於小若約教者通前四時三教
L115n1490_p0747b14║皆權二乘唯在法華菩薩處處得入而今
L115n1490_p0747b15║文引且從引小小難引故故寄說之知第
L115n1490_p0748a01║一寂滅約佛自行自行即是理實以方便
L115n1490_p0748a02║力故正明施權應云為五比丘說文中略
L115n1490_p0748a03║者為欲即說施權意故即以下句種種之
L115n1490_p0748a04║言兼之從雖示下明施權意也雖復施權
L115n1490_p0748a05║本為於實種種道者即兩教因人別教教
L115n1490_p0748a06║道五時八教故云種種。
L115n1490_p0748a07║二華敷譬開權蓮現譬顯實文云開方便門
L115n1490_p0748a08║示真實相。
L115n1490_p0748a09║次明開者指實為權權掩於實名方便門
L115n1490_p0748a10║閉今指權為實於權見實名方便門開示
L115n1490_p0748a11║謂指示示其見實之處故云也。
L115n1490_p0748a12║三華落譬廢權蓮成譬立實文云正直捨方
L115n1490_p0748a13║便但說無上道。
L115n1490_p0748a14║第三廢者捨是廢之別名開已俱實無權
L115n1490_p0748a15║可論義當於廢權轉為實所廢體亡若留
L115n1490_p0748b01║逗後緣復屬於施非此中意若爾開廢何
L115n1490_p0748b02║別答約法乃開時即廢約喻必義須先開
L115n1490_p0748b03║若爾法喻差違何成喻法答據理似與喻
L115n1490_p0748b04║有違據事似先開後廢如先示方便即是
L115n1490_p0748b05║真實既識實已永不用權若約理者開廢
L115n1490_p0748b06║俱時開時已廢故也。
L115n1490_p0748b07║○次又蓮下本中譬者初句總標。
L115n1490_p0748b08║又蓮譬於本華譬於迹。
L115n1490_p0748b09║○次從本下正明垂迹。
L115n1490_p0748b10║從本垂迹迹依於本。
L115n1490_p0748b11║迹依於本者示迹不孤立即垂迹之意本
L115n1490_p0748b12║擬顯本是故今云迹依於本迹非究竟。
L115n1490_p0748b13║○文云下引證者初先明本。
L115n1490_p0748b14║文云我實成佛來久遠若斯。
L115n1490_p0748b15║言若斯者指壽量塵點。
L115n1490_p0749a01║○但教下正明垂迹。
L115n1490_p0749a02║但教化眾生作如是說我少出家得三菩提。
L115n1490_p0749a03║作如是說者總舉所說我少等者別示說
L115n1490_p0749a04║相十九踰城三十成道不說爾前故云我
L115n1490_p0749a05║少。
L115n1490_p0749a06║○次開迹中引文初述迷迹故云皆謂。
L115n1490_p0749a07║二華敷譬開迹蓮現譬顯本文云一切世間
L115n1490_p0749a08║皆謂今始得道。
L115n1490_p0749a09║○我成佛下正明開迹。
L115n1490_p0749a10║我成佛來無量無邊那由他劫。
L115n1490_p0749a11║不可具彰略云無量等。
L115n1490_p0749a12║○三廢迹者如後如前。
L115n1490_p0749a13║三華落譬廢迹蓮成譬立本。
L115n1490_p0749a14║○引文中初諸佛下引同。
L115n1490_p0749a15║文云諸佛如來法皆如是。
L115n1490_p0749b01║○為度下正明廢迹。
L115n1490_p0749b02║為度眾生皆實不虛。
L115n1490_p0749b03║廢已無迹故云皆實實秖是本權秖是迹
L115n1490_p0749b04║若辨同異廣如第七卷明。
L115n1490_p0749b05║○四結中云是以先標等者總結六譬。（△
L115n1490_p0749b06║四結法譬先後以明法譬意）。
L115n1490_p0749b07║是以先標妙法次喻蓮華。
L115n1490_p0749b08║非蓮華無以譬於權實本迹妙法非此妙
L115n1490_p0749b09║法無以取喻於蓮華如金剛經則喻先法
L115n1490_p0749b10║後今且順此故云是以等也。
L115n1490_p0749b11║○五以經旨釋者一部之旨不出本迹蕩
L115n1490_p0749b12║化城者譬前法譬初蕩化城至記莂釋迹
L115n1490_p0749b13║門也從又發眾聖至隣大覺釋本門也且
L115n1490_p0749b14║就迹門三周攝盡三周次第法說居初今
L115n1490_p0749b15║從屬對二喻先說。（△五探取經旨以顯法譬）。
L115n1490_p0750a01║蕩化城之執教廢草庵之滯情開方便之權
L115n1490_p0750a02║門示真實之妙理會眾善之小行歸廣大之
L115n1490_p0750a03║一乘上中下根皆與記莂。
L115n1490_p0750a04║言化城等者化城是導師權說故經云今
L115n1490_p0750a05║此大城可於中止是故屬教草庵是行者
L115n1490_p0750a06║所執故經云猶處門外止宿草庵是故屬
L115n1490_p0750a07║情蕩執教本為除其滯情遣滯情本令不
L115n1490_p0750a08║執權教化城述昔草庵譬現時機不同故
L115n1490_p0750a09║互舉耳開方便者開於五乘初文是開方
L115n1490_p0750a10║便三乘從會眾善去是會人天小善蕩是
L115n1490_p0750a11║廢之別名開廢會三同異之相具如下文
L115n1490_p0750a12║本迹用中各有十義又開方便近理故云
L115n1490_p0750a13║妙理對人天小行故云大乘小行非不歸
L115n1490_p0750a14║理方便亦入一乘綺文互對其意恒通理
L115n1490_p0750a15║者單從體說乘者從事以明事以體為所
L115n1490_p0750b01║依體必藉事方顯人天本在於事從事開
L115n1490_p0750b02║事為便三乘已證權理從理開理易明是
L115n1490_p0750b03║以經開人天但云佛道若開三乘乃云實
L115n1490_p0750b04║相若爾何故經文二乘卻云菩薩道等耶
L115n1490_p0750b05║答道名則通義理則局局故二乘開已授
L115n1490_p0750b06║八相記人天但約過去通論又若按位開
L115n1490_p0750b07║者二乘得在似位人天但在觀行故授記
L115n1490_p0750b08║二乘更經若干劫數供養人天無此是故
L115n1490_p0750b09║不同同乘佛乘是故不異上中下根等者
L115n1490_p0750b10║前蕩化城是為下根作宿世譬前廢草庵
L115n1490_p0750b11║是為中根作譬喻說前開方便是為上根
L115n1490_p0750b12║但作法說三周說竟各授記莂具如䟽文
L115n1490_p0750b13║三根互轉得利鈍名具如䟽第四卷十門
L115n1490_p0750b14║解釋。
L115n1490_p0750b15║○次又發下本門又二初正明開迹次故
L115n1490_p0751a01║增道下授記。
L115n1490_p0751a02║又發眾聖之權巧顯本地之幽微。
L115n1490_p0751a03║初文者本門開其所覆故名為發佛及弟
L115n1490_p0751a04║子名為眾聖頭角聲聞本是菩薩如富樓
L115n1490_p0751a05║那等菩薩本是古佛如文殊等並屈曲施
L115n1490_p0751a06║設故云權巧寂場已來為迹所覆今始拂
L115n1490_p0751a07║之故曰顯本昔未曾說故曰幽微。
L115n1490_p0751a08║故增道損生位隣大覺。
L115n1490_p0751a09║次授記者分別功德位至一生近於妙覺
L115n1490_p0751a10║故名為隣大秪是妙。
L115n1490_p0751a11║一期化導事理俱圓蓮華之譬意在斯矣。
L115n1490_p0751a12║六總結中始自寂場終乎鶴樹故曰一期
L115n1490_p0751a13║誘物入實故云化導顯本為事圓開權為
L115n1490_p0751a14║理圓又化事已周名為事圓本迹理顯故
L115n1490_p0751a15║云理圓不以餘華為喻者以蓮華六譬元
L115n1490_p0751b01║譬本迹故一代教法咸歸實本非蓮華無
L115n1490_p0751b02║以喻之故云意在於斯斯此也此謂本迹。
L115n1490_p0751b03║（△三釋經）。
L115n1490_p0751b04║經者外國稱修多羅聖教之都名有翻無翻
L115n1490_p0751b05║事如後釋。
L115n1490_p0751b06║三釋經字者五味教法並稱為經故云都
L115n1490_p0751b07║名具在第八故云如後。
L115n1490_p0751b08║○次就總別解者從記者去章安釋大師
L115n1490_p0751b09║序意。
L115n1490_p0751b10║記者釋曰蓋序王者敘經玄意玄意述於文
L115n1490_p0751b11║心文心莫過迹本仰觀斯旨眾義泠然。
L115n1490_p0751b12║然大師所序似但釋名而已意含別故章
L115n1490_p0751b13║安所釋具體宗用以釋名是總體等是別
L115n1490_p0751b14║別別於總總總於別故於總中所釋兼具
L115n1490_p0751b15║五章當知體等三章秖是三德乃至秪是
L115n1490_p0752a01║一切三法故下文云釋名總論三法體等
L115n1490_p0752a02║開對三法故總名中通冠一部一部終始
L115n1490_p0752a03║不出二門是故二門以文心立號如止觀
L115n1490_p0752a04║發心初云積聚精要名之為心今之法聚
L115n1490_p0752a05║以本迹為要又本中體等與迹不殊故但
L115n1490_p0752a06║於名以分本迹餘體宗用直釋而已故章
L115n1490_p0752a07║安述大師意得經文心故玄意五章莫過
L115n1490_p0752a08║本迹如釋妙字本迹各十本迹二體其理
L115n1490_p0752a09║不殊昔日因果名為本宗中間今日所論
L115n1490_p0752a10║因果名為迹宗本迹二用不論麤妙及以
L115n1490_p0752a11║廣狹但據近遠以判本迹教相但是分別
L115n1490_p0752a12║權實久近相耳故知經心不過本迹仰觀
L115n1490_p0752a13║本迹之旨三世設化文義泠然泠謂泠泠
L115n1490_p0752a14║覽而可別。
L115n1490_p0752a15║○妙法已去牒前序文以示五義。
L115n1490_p0752b01║妙法蓮華即敘名也示真實之妙理敘體也
L115n1490_p0752b02║歸廣大之一乘敘宗也蕩化城之執教敘用
L115n1490_p0752b03║也一期化圓敘教也六譬敘迹本也文略意
L115n1490_p0752b04║周矣。
L115n1490_p0752b05║故知敘名通冠始末如前一序但敘於名
L115n1490_p0752b06║體等三義合在名中體既屬理理豈無宗
L115n1490_p0752b07║一乘屬宗宗豈無體蕩化是用且據實邊
L115n1490_p0752b08║據理立化亦在用攝尋文可見。
L115n1490_p0752b09║○從私序王去章安私序。
L115n1490_p0752b10║私序王
L115n1490_p0752b11║○又為二先序次釋序初又為二先談始
L115n1490_p0752b12║末次釋經題大師序中總以經題含於始
L115n1490_p0752b13║末大師從義題中義必含於體等章安從
L115n1490_p0752b14║說說必體等與釋名異文義因依故復重
L115n1490_p0752b15║釋初文者法譬二周略而不敘且寄宿世
L115n1490_p0753a01║以為興致法譬二周得益之徒莫非徃日
L115n1490_p0753a02║結緣之輩以退大流轉故惑寂理而耽無
L115n1490_p0753a03║明酒以失大悲心故迷妙因謂生死曠遠
L115n1490_p0753a04║世尊憐愍接其小機小尚昧初故猶倒惑
L115n1490_p0753a05║觀宿種故體業付財妙行復初故現瑞駭
L115n1490_p0753a06║動故此序中愍斯之言其意該括。（△初寄宿世
L115n1490_p0753a07║以為興致）。
L115n1490_p0753a08║夫理絕偏圓寄圓珠而談理極非遠近託寶
L115n1490_p0753a09║所而論極極會圓冥事理俱寂。
L115n1490_p0753a10║初言夫者發語之端理絕等者既開顯已
L115n1490_p0753a11║絕偏圓名為形華嚴方等般若偏圓對明
L115n1490_p0753a12║徃結法華絕待之緣今寄圓珠而談絕理
L115n1490_p0753a13║極非等者然一極至理非凡小之近非佛
L115n1490_p0753a14║果之遠託五百由旬引化城之近說寶渚
L115n1490_p0753a15║之遠極會等者凡談圓說遠為接近廢偏
L115n1490_p0753b01║若𡨋真契極事理寂然化周為事寂顯實
L115n1490_p0753b02║為理寂又寄圓珠以顯理𡨋其理故為理
L115n1490_p0753b03║寂託寶所為談事會其事故為事寂此之
L115n1490_p0753b04║二解義意大同寶渚本為廢於化城化城
L115n1490_p0753b05║若廢名化儀畢衣珠本譬昔聞實相實相
L115n1490_p0753b06║若顯名契寂理此明中間已入實者。
L115n1490_p0753b07║○而不寂者去明退大後流轉五趣。
L115n1490_p0753b08║而不寂者良由耽無明酒雖繫珠而不覺。
L115n1490_p0753b09║耽障中道微細無明故失於大志復耽現
L115n1490_p0753b10║行麤欲無明忘本所受。
L115n1490_p0753b11║○迷涅槃道去明流轉後忻樂小乘。
L115n1490_p0753b12║迷涅槃道路弗遠而言長。
L115n1490_p0753b13║如人迷故謂東為西則東西俱失三德涅
L115n1490_p0753b14║槃即理而具謂理為遠背大取小則大小
L115n1490_p0753b15║俱迷謂大為遠為迷大謂小為極為迷小。
L115n1490_p0754a01║○聖主去明今日開顯。
L115n1490_p0754a02║聖主世尊愍斯倒惑四華六動開方便之門
L115n1490_p0754a03║三變千踊表真實之地咸令一切普得見聞。
L115n1490_p0754a04║先以四味調熟來至法華迹序四華六動
L115n1490_p0754a05║先表四位六番至流通中變土地裂表顯
L115n1490_p0754a06║實相實相通被故云一切覩瑞聽法故云
L115n1490_p0754a07║見聞。
L115n1490_p0754a08║○從發祕密去次釋經題初妙法兩字通
L115n1490_p0754a09║詮本迹蓮華兩字通譬本迹今以久本喻
L115n1490_p0754a10║蓮會圓譬華。
L115n1490_p0754a11║發祕密之奧藏稱之為妙示權實之正軌故
L115n1490_p0754a12║號為法指久遠之本果喻之以蓮會不二之
L115n1490_p0754a13║圓道譬之以華聲為佛事稱之為經圓詮之
L115n1490_p0754a14║初目之為序序類相從稱之為品眾次之首
L115n1490_p0754a15║名為第一。
L115n1490_p0754b01║發祕密等者發者開也昔祕而不說故部
L115n1490_p0754b02║皆屬麤昔權實相帶權實隔異是故不名
L115n1490_p0754b03║權實正軌本果久成但為迹覆今但指本
L115n1490_p0754b04║名之為顯法是現在受者計異故須會之
L115n1490_p0754b05║位猶在因故名為道聲為佛事且據佛世
L115n1490_p0754b06║義通滅後故名為經色唯滅後故且置之
L115n1490_p0754b07║前大師序云有翻無翻指第八卷初則唯
L115n1490_p0754b08║在於色次則徧於六塵故大師序意一徃
L115n1490_p0754b09║似局而實通章安序意一徃似通而猶局
L115n1490_p0754b10║圓詮之初等者且從迹說具存應云本迹
L115n1490_p0754b11║詮初前大師序不釋序品第一者雖在題
L115n1490_p0754b12║名之下自屬品之次第非題中之義故缺
L115n1490_p0754b13║不論故玄文末亦不釋之至䟽文初方乃
L115n1490_p0754b14║略解章安承便故略論之序類相從等者
L115n1490_p0754b15║一徃亦且釋品所以若有品之由具在文
L115n1490_p0755a01║句此不合論眾次等者二十八品生起不
L115n1490_p0755a02║雜生起非一故云眾次於中最初故云之
L115n1490_p0755a03║首第一可知。（△次釋序）。
L115n1490_p0755a04║釋曰談記是敘名會冥是敘體圓珠是敘宗
L115n1490_p0755a05║俱寂是敘用四華六動是敘教本迹可知。
L115n1490_p0755a06║談記者恐誤應云談託謂託寶所談理極
L115n1490_p0755a07║也圓是妙之別名極是妙法之果今寄果
L115n1490_p0755a08║法以歎妙如經唯佛能知故云敘名作此
L115n1490_p0755a09║敘字者敘謂敘述申作者之意作此序者
L115n1490_p0755a10║序謂庠序如六瑞等為正說庠序此非今
L115n1490_p0755a11║意故不書之會𡨋者謂得經體也通則徧
L115n1490_p0755a12║為諸法諸經諸行等體別則唯在因果所
L115n1490_p0755a13║取見於實相方名得體今置通從別故云
L115n1490_p0755a14║會𡨋以會𡨋故名宗家體聞法繫珠是為
L115n1490_p0755a15║圓因得記示珠名為圓果故以珠敘宗又
L115n1490_p0755b01║若論珠體非繫非示還約於珠以論繫示
L115n1490_p0755b02║故成體家之宗化周理顯法華之力故云
L115n1490_p0755b03║俱寂是敘用也良以權實雙運故調機入
L115n1490_p0755b04║寂乃成於宗家之用四華六動居一經之
L115n1490_p0755b05║首故云敘教通序別序咸皆敘教通由通
L115n1490_p0755b06║漫故略通從別別序具五餘四尚寬現瑞
L115n1490_p0755b07║表報其相最切就六瑞中餘四尚寬未若
L115n1490_p0755b08║四位天華六番破惑動地教意在此故略
L115n1490_p0755b09║引之前開方便門引意故爾本迹但是遠
L115n1490_p0755b10║近之異大師所釋其義已顯故云可知。
L115n1490_p0755b11║○次從此妙法去一序是譚玄本序得下
L115n1490_p0755b12║文意此序不難於中亦二初序次釋初文
L115n1490_p0755b13║者為三初敘有經之由次正明今經三所
L115n1490_p0755b14║言下釋題初由本證故能說之。
L115n1490_p0755b15║此妙法蓮華經者本地甚深之奧藏也。
L115n1490_p0756a01║迹中雖說推功有在故云本地。
L115n1490_p0756a02║○文云下引迹證本。
L115n1490_p0756a03║文云是法不可示世間相常住。
L115n1490_p0756a04║約自證邊無法可說。
L115n1490_p0756a05║○三世下通舉證同。
L115n1490_p0756a06║三世如來之所證得也。
L115n1490_p0756a07║○次文云下正明說經復先引文以內證
L115n1490_p0756a08║故而為他說。
L115n1490_p0756a09║文云是第一寂滅於道場知已。
L115n1490_p0756a10║○大事下明說本意意在佛乘故舉始終
L115n1490_p0756a11║意在佛慧中間調斥非佛本懷故云助顯。
L115n1490_p0756a12║大事因緣出現於世始見我身令入佛慧為
L115n1490_p0756a13║未入者四十餘年以異方便助顯第一義。（△
L115n1490_p0756a14║次正明今經）。
L115n1490_p0756a15║○次今下正說。
L115n1490_p0756b01║今正直捨方便但說無上道。（△三釋題）。
L115n1490_p0756b02║○次釋名中初釋妙字。
L115n1490_p0756b03║所言妙者襃美不可思議之法也。
L115n1490_p0756b04║○次又妙下釋法及蓮華并經皆以妙字
L115n1490_p0756b05║冠之以無非妙故爾。
L115n1490_p0756b06║又妙者十法界十如之法此法即妙此妙即
L115n1490_p0756b07║法無二無別故言妙也又妙者自行權實之
L115n1490_p0756b08║法妙也故舉蓮華而況之也又妙者即迹而
L115n1490_p0756b09║本即本而迹即非本非迹或為開廢（云云）又妙
L115n1490_p0756b10║者最勝修多羅甘露之門故言妙也。（△次釋）。
L115n1490_p0756b11║釋曰妙無別體體上褒美者敘妙名也妙即
L115n1490_p0756b12║法界法界即妙者敘體也自行權實者敘宗
L115n1490_p0756b13║也本迹六喻者敘用也甘露門者敘教也。
L115n1490_p0756b14║釋中亦約一題之內而四義存焉六喻敘
L115n1490_p0756b15║用者如下文云迹中斷權疑生實信為用
L115n1490_p0757a01║本中斷近疑生遠信為用故下文明本迹
L115n1490_p0757a02║各十義不同甘露是理教是理門故云甘
L115n1490_p0757a03║露門也。
L115n1490_p0757a04║
L115n1490_p0757a05║
L115n1490_p0757a06║
L115n1490_p0757a07║
L115n1490_p0757a08║
L115n1490_p0757a09║
L115n1490_p0757a10║
L115n1490_p0757a11║
L115n1490_p0757a12║
L115n1490_p0757a13║
L115n1490_p0757a14║
L115n1490_p0757a15║
L115n1490_p0757b01║妙法蓮華經玄義釋籤卷第一
L115n1490_p0757b02║隋天台智者大師說
L115n1490_p0757b03║門人灌頂記
L115n1490_p0757b04║唐天台沙門湛然釋
L115n1490_p0757b05║○次正釋五重玄義者先列。
L115n1490_p0757b06║釋名第一辨體第二明宗第三
L115n1490_p0757b07║論用第四判教第五
L115n1490_p0757b08║○次釋釋中先判次正釋初判中二初列。
L115n1490_p0757b09║釋此五章有通有別。
L115n1490_p0757b10║○次判判中又二初通約諸經次正約今
L115n1490_p0757b11║經初文三初釋名次如此下出體三例眾
L115n1490_p0757b12║經下引例。
L115n1490_p0757b13║通是同義別是異義如此五章徧解眾經故
L115n1490_p0757b14║言同也釋名名異乃至判教教異故言別也
L115n1490_p0757b15║例眾經之初皆安五事則同義也如是詮異
L115n1490_p0758a01║我聞人異一時感應異佛住處所異若干人
L115n1490_p0758a02║聽眾異則別義也。
L115n1490_p0758a03║初二可知三舉例中云例眾經之初等者
L115n1490_p0758a04║舉經初通序五義以為例釋問阿難既同
L115n1490_p0758a05║云何人異答具如䟽文四種阿難餘意可
L115n1490_p0758a06║見。
L115n1490_p0758a07║○次約今經通別中為五初釋名次辨異
L115n1490_p0758a08║三出體四引例五簡示。
L115n1490_p0758a09║又通者共義別者各義如此通別專在一部
L115n1490_p0758a10║通則七番共解別則五重各說例如利鈍須
L115n1490_p0758a11║廣略二門也眾教通別今所不論一經通別
L115n1490_p0758a12║今當辨。
L115n1490_p0758a13║初云通者共義者七義共釋五章各者五
L115n1490_p0758a14║義不相雜亂次辨異者雖有通別同釋一
L115n1490_p0758a15║經故云專在一部餘文可知。
L115n1490_p0758b01║○次正釋中先通次別初通中四初標次
L115n1490_p0758b02║一下列三對五心四廣釋七番。
L115n1490_p0758b03║就通作七番共解一標章二引證三生起四
L115n1490_p0758b04║開合五料簡六觀心七會異。
L115n1490_p0758b05║初二可知。
L115n1490_p0758b06║○三對五心中二初正對次結成。
L115n1490_p0758b07║標章令易憶持起念心故引證據佛語起信
L115n1490_p0758b08║心故生起使不雜亂起定心故開合料簡會
L115n1490_p0758b09║異等起慧心故觀心即聞即行起精進心故。
L115n1490_p0758b10║初中開合等三起慧心者此三性是分別
L115n1490_p0758b11║簡擇故也觀心者隨聞一句攝事成理不
L115n1490_p0758b12║待觀境方名修觀無事間雜故云精進。（△
L115n1490_p0758b13║次結成）。
L115n1490_p0758b14║五心立成五根排五障成五力乃至入三脫
L115n1490_p0758b15║門。
L115n1490_p0759a01║法不孤立以七章依於五心五心若立如
L115n1490_p0759a02║草木有根莖榦則立故心立名根既五心
L115n1490_p0759a03║名根根必至力言排障者如信解品云無
L115n1490_p0759a04║有欺怠瞋恨怨言欺為信障怠為進障瞋
L115n1490_p0759a05║為念障恨為定障怨為慧障若根增長能
L115n1490_p0759a06║破五障故名為力既成根力必具覺道以
L115n1490_p0759a07║開三脫故云乃至以小凖大亦應可知。
L115n1490_p0759a08║○四廣解中二初結前生後次正解。
L115n1490_p0759a09║略說七重共意如此廣解五章者一一廣起
L115n1490_p0759a10║五心五根令開示悟入佛之知見耳。
L115n1490_p0759a11║初文者結前可知廣解下生後亦名用章
L115n1490_p0759a12║意也以此七番共解五章既起五心至別
L115n1490_p0759a13║解五章一一無不成於五心既以七番略
L115n1490_p0759a14║解五章當知廣解五章皆悉具七是故得
L115n1490_p0759a15║至圓門三脫入於初住開佛知見初所以
L115n1490_p0759b01║竟。
L115n1490_p0759b02║○次正釋中文自為七初標名者即初標
L115n1490_p0759b03║五章也於五章中此初標名於中文自為
L115n1490_p0759b04║四初標列。
L115n1490_p0759b05║初標五章（云云）標名為四。
L115n1490_p0759b06║一立二分別三結四譬。（○次解釋者此句冠四科釋初立方是
L115n1490_p0759b07║初科）。
L115n1490_p0759b08║○次解釋。
L115n1490_p0759b09║立名者原聖建名蓋為開深以進始咸令視
L115n1490_p0759b10║聽俱得見聞尋途趣遠而至於極故以名名
L115n1490_p0759b11║法施設眾生。
L115n1490_p0759b12║釋初立中云原聖等者所言立者即妙法
L115n1490_p0759b13║之名也原者本也建者立也大聖立名蓋
L115n1490_p0759b14║為開深理以進始行一實相處名為深理
L115n1490_p0759b15║七方便人皆名始行視聽兼現未佛在唯
L115n1490_p0760a01║聲益益通二世故云視聽俱得見聞使尋
L115n1490_p0760a02║聲色之近名而至無相之極理故以此妙
L115n1490_p0760a03║法之名名實相法施設妙機應入實者若
L115n1490_p0760a04║從通說則一代教門莫不為開實相深理
L115n1490_p0760a05║今唯從別即此經意也。
L115n1490_p0760a06║○次分別中二初以今經對明前教次約
L115n1490_p0760a07║五味重顯今經初文又五但法有麤妙通
L115n1490_p0760a08║標也。
L115n1490_p0760a09║分別者但法有麤妙。
L115n1490_p0760a10║○次若隔歷下簡。
L115n1490_p0760a11║若隔歷三諦麤法也圓融三諦妙法也。
L115n1490_p0760a12║始自華嚴終至般若雖名不同但為次第
L115n1490_p0760a13║三諦所攝今經會實方曰圓融。
L115n1490_p0760a14║○三此妙諦下歎釋今經一實之理。
L115n1490_p0760a15║此妙諦本有。
L115n1490_p0760b01║○四文云下引證。
L115n1490_p0760b02║文云是法住法位世間相常住唯我知是相
L115n1490_p0760b03║十方佛亦然。
L115n1490_p0760b04║○五尚非下引經舉況。
L115n1490_p0760b05║尚非不退菩薩入證二乘所知況復人天羣
L115n1490_p0760b06║萌之類。
L115n1490_p0760b07║尚非別教行位不退所知況復人天之類
L115n1490_p0760b08║羣者眾也萌謂種子未剖之相人天全為
L115n1490_p0760b09║無明所覆故曰羣萌。
L115n1490_p0760b10║○次別約五味又二初通舉不即說實之
L115n1490_p0760b11║意次所以下具歷五味明說不說之意初
L115n1490_p0760b12║文又二初略明不說次引文釋不說所以。
L115n1490_p0760b13║佛雖知是不務速說文云我若讚佛乘眾生
L115n1490_p0760b14║沒在苦謗法不信故墜於三惡道。
L115n1490_p0760b15║初文者直牒前文如云唯我知是相十方
L115n1490_p0761a01║佛亦然而不怱怱即說者何故引文釋廣
L115n1490_p0761a02║如方便品。
L115n1490_p0761a03║○次所以下正約五味又二初四味次醍
L115n1490_p0761a04║醐初又二初列四味次明四味意。
L115n1490_p0761a05║所以初教建立融不融小根併不聞次教建
L115n1490_p0761a06║立不融大根都不用次教俱建立以融斥不
L115n1490_p0761a07║融令小根恥不融慕於融次教俱建立令小
L115n1490_p0761a08║根寄融向不融令大根從不融向於融。
L115n1490_p0761a09║初文中四味並有融不融名不無小異乳
L115n1490_p0761a10║中以別為不融酪教一味全是不融生酥
L115n1490_p0761a11║中融即有二義若以圓斥三及以圓斥藏
L115n1490_p0761a12║即以圓融為融或以三教斥藏即以融通
L115n1490_p0761a13║為融雖兼斥大正在斥小故云令小根恥
L115n1490_p0761a14║小慕大熟酥中云令小根寄融向不融者
L115n1490_p0761a15║通教小乘寄於融通之融而得小果即指
L115n1490_p0761b01║小果名為不融令大根從不融向於融者
L115n1490_p0761b02║即指通別以為不融即是令通別菩薩向
L115n1490_p0761b03║圓融之融問若說佛乘恐其墮苦者說華
L115n1490_p0761b04║嚴教可非佛乘耶答若約教論方等般若
L115n1490_p0761b05║亦有佛乘何獨華嚴今墮苦之言但據不
L115n1490_p0761b06║堪唯一佛乘故聞別等三教猶免生謗仍
L115n1490_p0761b07║用祕密之力且隱小以說之雖曰大機尚
L115n1490_p0761b08║隔於別小根被隱一向不聞由隱小故不
L115n1490_p0761b09║名俱立是故但立頓大之名不立一乘獨
L115n1490_p0761b10║妙之稱非佛本懷良由於此華嚴頓大尚
L115n1490_p0761b11║非本懷況復鹿苑唯立不融故三藏教首
L115n1490_p0761b12║及以部內麤尚未周故妙號都絕方等般
L115n1490_p0761b13║若比說可知。
L115n1490_p0761b14║○次從雖種種至非佛本懷者次明用四
L115n1490_p0761b15║味意。
L115n1490_p0762a01║雖種種建立施設眾生但隨他意語非佛本
L115n1490_p0762a02║懷故言不務速說也。
L115n1490_p0762a03║探取法華說彼四味本懷未暢故歸會法
L115n1490_p0762a04║華所以施設之言通於麤妙爾前猶用權
L115n1490_p0762a05║施設故言隨他等三者此隨他等三有通
L115n1490_p0762a06║有別若歷七重及以四教一一說之此依
L115n1490_p0762a07║諸教通總而說今別約法華別相而說自
L115n1490_p0762a08║法華已前皆曰隨他故前教中雖並有融
L115n1490_p0762a09║以兼帶故並屬隨他未堪開顯名不務速
L115n1490_p0762a10║務事速也唯至今經開諸不融唯獨一融
L115n1490_p0762a11║使前諸部同一妙法出世意足是故下文
L115n1490_p0762a12║云乃暢也故言等者結歸初文不說之意
L115n1490_p0762a13║務亦急也。
L115n1490_p0762a14║○次今經下明醍醐味又三初正明今經
L115n1490_p0762a15║次令一下明說佛本意三故建下結立名
L115n1490_p0762b01║也。
L115n1490_p0762b02║今經正直捨不融但說於融。
L115n1490_p0762b03║初文捨者捨秪是廢故知開廢名異體同。
L115n1490_p0762b04║令一座席同一道味乃暢如來出世本懷。
L115n1490_p0762b05║次文者事不獲已使一音異解既調熟竟
L115n1490_p0762b06║道味無殊餘生滅度想若五千起去並付
L115n1490_p0762b07║待後會及彼土方聞乃暢等者經云一大
L115n1490_p0762b08║事因緣故出現於世大事既遂出世意周。
L115n1490_p0762b09║故建立此經名之為妙。
L115n1490_p0762b10║三結者既此經名妙驗前四猶麤。（△三結）。
L115n1490_p0762b11║結者當知華嚴兼三藏但方等對般若帶此
L115n1490_p0762b12║經無復兼但對帶專是正直無上之道故稱
L115n1490_p0762b13║為妙法也。
L115n1490_p0762b14║三結中總結四味不立妙名為何所以以
L115n1490_p0762b15║兼等故判部屬麤如細人麤人二俱犯過
L115n1490_p0763a01║從過邊說俱名麤人此經異彼故云無復
L115n1490_p0763a02║方得獨立妙名故也。（△四譬）。
L115n1490_p0763a03║○譬中言例者為法立譬故譬例於法故
L115n1490_p0763a04║例前三章咸以華為譬初例前立名次云
L115n1490_p0763a05║何下例前分別三如是下例前結也。
L115n1490_p0763a06║譬蓮華者例有麤妙。
L115n1490_p0763a07║初文者初文立中但約妙名兼歷五時開
L115n1490_p0763a08║深進始方至於極今譬亦略例但云麤妙
L115n1490_p0763a09║總攝前多。（△次例前分別）。
L115n1490_p0763a10║云何麤狂華無果或一華多果或多華一果
L115n1490_p0763a11║或一華一果或前果後華或前華後果初喻
L115n1490_p0763a12║外道空修梵行無所剋獲次喻凡夫供養父
L115n1490_p0763a13║母報在梵天次喻聲聞種種苦行止得涅槃
L115n1490_p0763a14║次喻緣覺一遠離行亦得涅槃次喻須陀洹
L115n1490_p0763a15║却後修道次喻菩薩先藉緣修生後真修皆
L115n1490_p0763b01║是麤華不以為喻。
L115n1490_p0763b02║次譬例分別中前具約五味今但從人簡
L115n1490_p0763b03║諸外道及前三教以諸部中妙不異故狂
L115n1490_p0763b04║華無果可知又應更加有果無華可譬外
L115n1490_p0763b05║道計果自然如吳錄地理誌云廣州有木
L115n1490_p0763b06║名度不華而實實從皮而出如石榴大色
L115n1490_p0763b07║赤可煑食若數日不食皆化為蟲如蟻有
L115n1490_p0763b08║翅能飛著人屋外道雖計自然之果此果
L115n1490_p0763b09║無實一華多果如胡麻等多華一果如桃
L115n1490_p0763b10║李等一華一果如柹等前果後華如𤓰稻
L115n1490_p0763b11║等故南岳四安樂行云餘華或有狂等蓮
L115n1490_p0763b12║華不然又云餘華成實顯露易見如方便
L115n1490_p0763b13║諸乘蓮華隱密如一佛乘。
L115n1490_p0763b14║○次蓮華下譬醍醐者為二初通舉多奇
L115n1490_p0763b15║次別對三義。
L115n1490_p0764a01║蓮華多奇。
L115n1490_p0764a02║初文者可以譬本迹十妙及體宗用三章
L115n1490_p0764a03║奇秪是妙十妙三章無不皆妙非多奇華
L115n1490_p0764a04║果何以擬之今總以為蓮等三攝彼本迹
L115n1490_p0764a05║故標多奇。（○前云別對今云次列三義一科兩名前後諸文類多如此）。
L115n1490_p0764a06║○次列三義。
L115n1490_p0764a07║為蓮故華華實具足可喻即實而權又華開
L115n1490_p0764a08║蓮現可喻即權而實又華落蓮成蓮成亦落
L115n1490_p0764a09║可喻非權非實。
L115n1490_p0764a10║初義云華實具足等者為蓮故華華掩於
L115n1490_p0764a11║實為實施權實在權內體復不異故云即
L115n1490_p0764a12║實而權機熟須開開彼能覆情希近果名
L115n1490_p0764a13║之為覆拓彼近謂名之為開開何所開即
L115n1490_p0764a14║彼能覆又華落蓮成等者華落譬非權蓮
L115n1490_p0764a15║落譬非實開已即廢時無異途開教行人
L115n1490_p0764b01║理同一理故故實立已同𡨋三德故知三
L115n1490_p0764b02║德不當權實。（△三例前結）。
L115n1490_p0764b03║如是等種種義便故以蓮華喻於妙法也。
L115n1490_p0764b04║○標體中先列。
L115n1490_p0764b05║體者為四一釋字二引同三簡非四結正。
L115n1490_p0764b06║○次釋釋中先敘大師釋次章安私釋初
L115n1490_p0764b07║文自四初從體字去初釋字也次從故壽
L115n1490_p0764b08║量品下第二引同從今言實相下第三簡
L115n1490_p0764b09║非從斯乃下第四結正初釋字中又三初
L115n1490_p0764b10║釋字訓次各親下引例為類三出世下正
L115n1490_p0764b11║出經體以同字義。
L115n1490_p0764b12║體字訓禮禮法也。
L115n1490_p0764b13║初文可見。
L115n1490_p0764b14║各親其親各子其子君臣撙節若無禮者則
L115n1490_p0764b15║非法也。
L115n1490_p0765a01║次文者雖用儒宗不同彼意彼明道喪故
L115n1490_p0765a02║使獨親各子之局所以禮興今借彼禮法
L115n1490_p0765a03║以譬體同一切諸經咸歸實體如各親其
L115n1490_p0765a04║親此之實體生一切法如各子其子故禮
L115n1490_p0765a05║記第七云孔子曰大道之行也天下為公
L115n1490_p0765a06║選賢與能講信修睦故人不獨親其親不
L115n1490_p0765a07║獨子其子注云孝慈之道廣也今大道既
L115n1490_p0765a08║隱天下為家各親其親各子其子禮義以
L115n1490_p0765a09║為紀以正君臣以篤父子故義同也。（△三正
L115n1490_p0765a10║出經體以同字義）。
L115n1490_p0765a11║出世法體亦復如是善惡凡聖菩薩佛一切
L115n1490_p0765a12║不出法性正指實相以為正體也。
L115n1490_p0765a13║○次引同中二先引壽量同次引二論同
L115n1490_p0765a14║初文又二初引壽量次出方便文以辨同。
L115n1490_p0765a15║故壽量品云不如三界見於三界非如非異
L115n1490_p0765b01║若三界人見三界為異二乘人見三界為如
L115n1490_p0765b02║菩薩人見三界亦如亦異佛見三界非如非
L115n1490_p0765b03║異雙照如異。
L115n1490_p0765b04║初文中云不如三界者不同三界人所見
L115n1490_p0765b05║也故三界人但見異相二乘見如如即空
L115n1490_p0765b06║也佛菩薩可知所以但引壽量不引他部
L115n1490_p0765b07║者他部已與迹實相同故下文云今經迹
L115n1490_p0765b08║門與諸經有同有異異謂兼帶同邊不殊
L115n1490_p0765b09║故不須引然下文云本門與諸經一向異
L115n1490_p0765b10║恐人疑云若意異者體等應殊故今引之
L115n1490_p0765b11║令知不異所言異者所謂遠壽諸經永無
L115n1490_p0765b12║故一向異若爾本門亦有實相同邊何故
L115n1490_p0765b13║不名有同有異答迹門正意在顯實相故
L115n1490_p0765b14║以所顯之理與諸部文以辨同異本門正
L115n1490_p0765b15║意顯壽長遠長遠永異故用比之實相雖
L115n1490_p0766a01║在迹門辨竟今須辨同故今但取實相同
L115n1490_p0766a02║邊長壽秖是證體之用未是親證實相體
L115n1490_p0766a03║也。
L115n1490_p0766a04║○次今取下辨同。
L115n1490_p0766a05║今取佛所見為實相正體也。
L115n1490_p0766a06║取壽量所見與方便實相體同所見者經
L115n1490_p0766a07║云如斯之事如來明見正明佛有能見之
L115n1490_p0766a08║德故須云見取所見邊以證體同經中廣
L115n1490_p0766a09║明如來如實知見等相（云云）。
L115n1490_p0766a10║○次引二論者地論中論也問既不引諸
L115n1490_p0766a11║部佛經何須復引菩薩二論答諸經同異
L115n1490_p0766a12║下文自判諸論同異未有誠文地論別申
L115n1490_p0766a13║華嚴中論通申諸教但引此二足顯其諸
L115n1490_p0766a14║況二論此文言約意廣況辭異意同最堪
L115n1490_p0766a15║況例初地論文者初列四句。
L115n1490_p0766b01║金剛藏說佛甚微智辭異意同其辭曰空有
L115n1490_p0766b02║不二不異不盡。
L115n1490_p0766b03║○次釋。
L115n1490_p0766b04║空非斷無故言空有有即是空空即是有故
L115n1490_p0766b05║言不二非離空有外別有中道故言不異徧
L115n1490_p0766b06║一切處故言不盡此亦與龍樹意同中論云
L115n1490_p0766b07║因緣所生法即空即假即中因緣所生法即
L115n1490_p0766b08║空者此非斷無也即假者不二也即中者不
L115n1490_p0766b09║異也因緣所生法者即徧一切處也。
L115n1490_p0766b10║釋中應以畢竟空不思議假相對以成圓
L115n1490_p0766b11║融三諦問雖云辭異意同空假如何得為
L115n1490_p0766b12║經體答既是不思議空假還指空假即中
L115n1490_p0766b13║中為經體中即空假亦指於中三諦無非
L115n1490_p0766b14║徧一切處若得此意中論四句義可凖知
L115n1490_p0766b15║若四句對教自是別途非此中意。
L115n1490_p0767a01║○今言下簡非者舉離四謗謗即是非謂
L115n1490_p0767a02║實相中無四謗也四即是謗故云四謗。
L115n1490_p0767a03║今言實相體即權而實離斷無謗也即實而
L115n1490_p0767a04║權離建立謗也權實即非權實離異謗也雙
L115n1490_p0767a05║照權實徧一切處離盡謗也。
L115n1490_p0767a06║兩教二乘不能即權而實名為斷無藏通
L115n1490_p0767a07║菩薩不能即實而權名為建立別教菩薩
L115n1490_p0767a08║棄邊取中名之為異地前為權實登地為
L115n1490_p0767a09║雙非並語地前不能權實即中及中照權
L115n1490_p0767a10║實故不免異及以盡謗（四結正）。
L115n1490_p0767a11║斯乃緫二經之雙美申兩論之同致顯二家
L115n1490_p0767a12║之懸會明今經之正體也。
L115n1490_p0767a13║次結中云斯乃等者本迹為二經迹經謂
L115n1490_p0767a14║方便品中實相是也本經謂壽量品中非
L115n1490_p0767a15║如非異是也金剛藏及中論為兩論致猶
L115n1490_p0767b01║得也謂兩論二經同得實體。（△次章安私釋）。
L115n1490_p0767b02║○次私釋為四初標能破所破次破凡下
L115n1490_p0767b03║釋所破以顯能破三此等下簡異四今經
L115n1490_p0767b04║下正出經體。
L115n1490_p0767b05║私謂實相之法橫破凡夫之四執豎破三聖
L115n1490_p0767b06║之證得。
L115n1490_p0767b07║初文中橫破凡夫四執等者如前簡非中
L115n1490_p0767b08║四謗是也法雖通深執成凡見故橫在初
L115n1490_p0767b09║心名凡四執亦云有無等四見是也言三
L115n1490_p0767b10║聖者謂前三教聖人。
L115n1490_p0767b11║○次釋破中三聖為三。
L115n1490_p0767b12║破凡夫可解破聖者三藏二乘指但空為極
L115n1490_p0767b13║譬玻瓈珠一往似真再研便偽身子云我等
L115n1490_p0767b14║同入法性失於如來無量知見空有之旨正
L115n1490_p0767b15║破此證也。
L115n1490_p0768a01║初破三藏中玻瓈如意二珠相似譬法性
L115n1490_p0768a02║名同初聞混大故云一往似真被斥茫然
L115n1490_p0768a03║故云再研便偽方等尚止宿草庵般若猶
L115n1490_p0768a04║無心希取故至法華方知昔失以昔不知
L115n1490_p0768a05║空即有故故為空即有之所破。
L115n1490_p0768a06║通教人指但空不但空共為極譬雜色裹珠
L115n1490_p0768a07║光隨色變緣所見之光亡其本體逐玄黃之
L115n1490_p0768a08║色墮落二乘大經云聲聞之人但見於空不
L115n1490_p0768a09║見不空菩薩之人非但見空亦見不空所見
L115n1490_p0768a10║既殊不二之旨正破此證也。
L115n1490_p0768a11║次通教理通故名為共通機如雜色但真
L115n1490_p0768a12║如色變圓理如珠體機發如物裹故通教
L115n1490_p0768a13║二乘亡實相體逐詮小之教墮落二乘鈍
L115n1490_p0768a14║根菩薩義同二乘復能出假文略不說次
L115n1490_p0768a15║引大經明利根菩薩一教之內利鈍不同
L115n1490_p0768b01║空中既殊故為所破初不知中故不及別。
L115n1490_p0768b02║別教人指不但空為極逈出二邊如雲外月
L115n1490_p0768b03║棄邊取中如捨空求空不異之旨正破此證
L115n1490_p0768b04║若彼有此無則正法不徧不盡之旨亦破此
L115n1490_p0768b05║證也。
L115n1490_p0768b06║次別教人雖不但名同但中異故故云逈
L115n1490_p0768b07║出是故三教並為圓教所破然破別者但
L115n1490_p0768b08║破教道邊本是中今棄邊中之中而別求
L115n1490_p0768b09║於中故以雲外之月譬教道中以捨空求
L115n1490_p0768b10║空譬方便智若知邊中不異即破此意彼
L115n1490_p0768b11║理有中此邊無中則實相正法不徧一切
L115n1490_p0768b12║故不名不盡故以不盡破於不徧前金剛
L115n1490_p0768b13║藏四句破中別教得二句即此意也。
L115n1490_p0768b14║○此等下簡異中二先簡次重判。
L115n1490_p0768b15║此等皆非佛甚微智不與金剛藏意同非佛
L115n1490_p0769a01║證得本有常住不與方便品同不徧一切處
L115n1490_p0769a02║不與壽量品同。
L115n1490_p0769a03║初文者金剛藏四句雖異皆云是佛甚微
L115n1490_p0769a04║智故故前釋云皆被空有等破故也本有
L115n1490_p0769a05║常住權實不二前之三教體皆不融是故
L115n1490_p0769a06║不與方便品中妙權實同壽量實相徧於
L115n1490_p0769a07║三界前之三教體皆不徧是故不與壽量
L115n1490_p0769a08║品中雙非義同。
L115n1490_p0769a09║○既不下重判。
L115n1490_p0769a10║既不會正體攝屬何法但空是化他之實但
L115n1490_p0769a11║不但是自行化他之實出二邊中是自行之
L115n1490_p0769a12║權並他經所說非今體也。
L115n1490_p0769a13║但空於化他中是實於自行中是權三藏
L115n1490_p0769a14║唯有一但真故但不但等者若自他相對
L115n1490_p0769a15║但是他實不但是自實通教真中有二實
L115n1490_p0769b01║故是故二教並非經體出二邊中等者說
L115n1490_p0769b02║中道故名為自行云出二邊故名為權此
L115n1490_p0769b03║是判權實意也。
L115n1490_p0769b04║○從今經體去正出今經實體。
L115n1490_p0769b05║今經體者體化他之權實即是自行之權實
L115n1490_p0769b06║如垢衣內身實是長者體自行化他之權實
L115n1490_p0769b07║即是自行之權實如衣內繫珠即無價寶也
L115n1490_p0769b08║自行之權即自行之實如一切世間治生產
L115n1490_p0769b09║業皆與實相不相違背一色一香無非中道
L115n1490_p0769b10║況自行之實而非實耶。
L115n1490_p0769b11║今經體者此之體字正指經體體化他下
L115n1490_p0769b12║兩體字謂體達之體由開故達故云體也
L115n1490_p0769b13║初文即是開丈六垢衣垢衣正是示為小
L115n1490_p0769b14║乘化他權實今開即是同體權實纓珞長
L115n1490_p0769b15║者體自行化他等者但不但空名自行化
L115n1490_p0770a01║他權實今皆開之示以衣珠唯一不但無
L115n1490_p0770a02║更求於小乘衣食故云無價珠在衣內如
L115n1490_p0770a03║不但猶求小果如但空同在一身義當於
L115n1490_p0770a04║共自行之權猶存教道亦違實相今亦開
L115n1490_p0770a05║之無非實相此等三教皆開及以世間資
L115n1490_p0770a06║生產業尚皆是實況圓中自行而非實耶。
L115n1490_p0770a07║○標宗中二初標列。
L115n1490_p0770a08║宗者為三一示二簡三結。
L115n1490_p0770a09║○次釋釋中三初文是示從然諸因果下
L115n1490_p0770a10║第二簡從略舉下第三結初文為四初釋
L115n1490_p0770a11║名次所謂下依名辨相三如提下舉譬四
L115n1490_p0770a12║總結。
L115n1490_p0770a13║宗者要也。
L115n1490_p0770a14║初文可知。
L115n1490_p0770a15║○次文者先釋宗次釋要。
L115n1490_p0770b01║所謂佛自行因果以為宗也。
L115n1490_p0770b02║若開權顯實無非自行若為實立權故須
L115n1490_p0770b03║化他正指因果以為宗故。
L115n1490_p0770b04║云何為要無量眾善言因則攝無量證得言
L115n1490_p0770b05║果則攝。
L115n1490_p0770b06║次釋要者以要釋宗宗義雖明要義未顯
L115n1490_p0770b07║故重釋之還指因果徧攝故云要也。
L115n1490_p0770b08║如提綱維無目而不動牽衣一角無縷而不
L115n1490_p0770b09║來。
L115n1490_p0770b10║次譬中云綱維等者維繫也綱中之要莫
L115n1490_p0770b11║若綱維衣角準知。
L115n1490_p0770b12║○故言下結。
L115n1490_p0770b13║故言宗要。
L115n1490_p0770b14║○然諸下簡中二先卻次取卻中二先迹
L115n1490_p0770b15║次本。（△籤迹中先誡令通識此句是科）。
L115n1490_p0771a01║然諸因果善須明識尚不取別教因果況餘
L115n1490_p0771a02║因果。
L115n1490_p0771a03║迹中先誡令通識若無通識安能別知尚
L115n1490_p0771a04║不下況也。
L115n1490_p0771a05║○餘因果下正卻三教因果何故卻之各
L115n1490_p0771a06║不能攝一切法故藏通兩教以或同或異
L115n1490_p0771a07║故當教三人因果尚別況能各攝一切法
L115n1490_p0771a08║耶。
L115n1490_p0771a09║餘因果者昔三因大異而三果小同。
L115n1490_p0771a10║初三藏中諦緣度殊故因大異俱斷見思
L115n1490_p0771a11║三乘微異故果小同。
L115n1490_p0771a12║又三因大同而三果小異。
L115n1490_p0771a13║次通教中俱學般若故因大同同坐解脫
L115n1490_p0771a14║習盡不等故果小異。
L115n1490_p0771a15║又一因逈出一果不融因不攝善果不[(冰-水+〡)*ㄆ]德
L115n1490_p0771b01║則非佛自行之因非佛道場證得之果。
L115n1490_p0771b02║次別教中在因說理不在二邊名為逈出
L115n1490_p0771b03║復說果理諸位差別故云不融因不下重
L115n1490_p0771b04║釋所以以逈出因不攝地前眾善登地諸
L115n1490_p0771b05║位互不相收乃至果地萬德互不相關則
L115n1490_p0771b06║非下正明卻意以非迹中自行之因又非
L115n1490_p0771b07║寂場證得之果是故不名迹門因果。
L115n1490_p0771b08║○又簡下本門也。
L115n1490_p0771b09║又簡者諸經明佛往昔所行因果悉皆被拂
L115n1490_p0771b10║咸是方便非今經之宗要。
L115n1490_p0771b11║通簡迹中一切因果若橫若豎俱非本故。
L115n1490_p0771b12║○取意下次簡取先本次迹取中先明本
L115n1490_p0771b13║者承前簡卻迹文之後便拂迹以簡本承
L115n1490_p0771b14║簡迹之後取本便故故在前明也。
L115n1490_p0771b15║取意為言因窮久遠之實修果窮久遠之實
L115n1490_p0772a01║證如此之因豎高七種方便橫包十法界法。
L115n1490_p0772a02║久遠者必指壽量塵點方顯實本如此下
L115n1490_p0772a03║明功能。
L115n1490_p0772a04║○初修下明取迹也。
L115n1490_p0772a05║初修此實相之行名為佛因道場所得名為
L115n1490_p0772a06║佛果但可以智知不可以言具。
L115n1490_p0772a07║本宗如迹故云此也但可下歎迹若本則
L115n1490_p0772a08║非不退智知。（△三結）。
L115n1490_p0772a09║略舉如此因果以為宗要耳。
L115n1490_p0772a10║略舉下總結所取本迹因果也。
L115n1490_p0772a11║○標用中二先標列。
L115n1490_p0772a12║用者為三一示二簡三益。
L115n1490_p0772a13║○次釋釋中三初文是示從於力用中下
L115n1490_p0772a14║第二簡從非但下第三益初文二先釋名。
L115n1490_p0772a15║用者力用也。
L115n1490_p0772b01║經有斷疑生信之力。
L115n1490_p0772b02║○次三種下正出用相不同宗體宗體唯
L115n1490_p0772b03║獨在圓始終俱經力用故至簡中自明。
L115n1490_p0772b04║三種權實二智皆是力用。
L115n1490_p0772b05║○第二簡中有法譬合。（△初法）。
L115n1490_p0772b06║於力用中更分別自行二智照理理周名為
L115n1490_p0772b07║力二種化他二智鑒機機徧名為用秪自行
L115n1490_p0772b08║二智即是化他二智化他二智即是自行二
L115n1490_p0772b09║智照理即鑒機鑒機即照理。
L115n1490_p0772b10║初法中自他相即者並成體內之用故也
L115n1490_p0772b11║故先明用相為攝機徧故須取化他及自
L115n1490_p0772b12║他二此二必以自行為力無力則無用是
L115n1490_p0772b13║故相即。（△次譬）。
L115n1490_p0772b14║如薩婆悉達彎祖王弓滿名為力中七鐵鼓
L115n1490_p0772b15║貫一鐵圍山洞地徹水輪名為用。
L115n1490_p0773a01║譬中文引佛本行經捔力爭婚品云悉達
L115n1490_p0773a02║調達及諸王子爭婚瞿姨種種捔力瞿姨
L115n1490_p0773a03║爾時在高樓上觀其捔試是諸王子彎常
L115n1490_p0773a04║人弓或滿不滿一切諸弓皆悉不任悉達
L115n1490_p0773a05║所彎淨飯王曰汝祖王廟中有輪王弓堪
L115n1490_p0773a06║任汝彎悉達得之滿彎此弓箭勢一發貫
L115n1490_p0773a07║七鐵鼓箭之餘勢仍至水輪乃至斫樹諸
L115n1490_p0773a08║王子斫或一或二隨斫隨倒悉達一刀斫
L115n1490_p0773a09║過七樹而樹不倒乃至擲象等此並用中
L115n1490_p0773a10║示為凡力未關聖力力中之大不過悉達
L115n1490_p0773a11║故今借喻此經力用昔三教及近成力用
L115n1490_p0773a12║如諸王子。
L115n1490_p0773a13║○三合譬中二初略合次何者下釋。
L115n1490_p0773a14║諸方便教力用微弱如凡人弓箭。
L115n1490_p0773a15║初略合方便教之失以顯實教之得。
L115n1490_p0773b01║○次何者下釋中二初舉昔顯失次舉今
L115n1490_p0773b02║顯得。
L115n1490_p0773b03║何者昔緣稟化他二智照理不徧生信不深
L115n1490_p0773b04║除疑不盡。
L115n1490_p0773b05║初文者即以法華已前俱名為昔並屬化
L115n1490_p0773b06║他故昔教中望今迹門則三教照理不徧
L115n1490_p0773b07║故三教人實信未生權疑未盡望今本門
L115n1490_p0773b08║昔經圓機亦名為失是則四教俱不知有
L115n1490_p0773b09║本時之果生信未遠近疑未除。
L115n1490_p0773b10║○今緣去正顯今得。
L115n1490_p0773b11║今緣稟自行二智極佛境界起法界信增圓
L115n1490_p0773b12║妙道斷根本惑損變易生。
L115n1490_p0773b13║言稟自行者約機極邊說必至佛自行方
L115n1490_p0773b14║乃名得約化主照機故通語自他極佛下
L115n1490_p0773b15║正出用相通論本迹各有斷疑生信別論
L115n1490_p0774a01║增道損生唯在本門今從省要故以起信
L115n1490_p0774a02║增道為迹門斷疑損生為本門極佛境界
L115n1490_p0774a03║者秖是十如權實故云唯佛與佛。（△三益）。
L115n1490_p0774a04║非但生身及生身得忍兩種菩薩俱益法身
L115n1490_p0774a05║法身後心兩種菩薩亦俱益化功廣大利潤
L115n1490_p0774a06║弘深蓋茲經之力用也。
L115n1490_p0774a07║次益中云生身生身得忍等者地前住前
L115n1490_p0774a08║為生身登地登住為生身得忍謂生身中
L115n1490_p0774a09║能破無明得無生忍也言法身等者謂登
L115n1490_p0774a10║地登住破無明捨生身居實報土名為法
L115n1490_p0774a11║身位居等覺名為後心若迹門唯益生身
L115n1490_p0774a12║及生身得忍本門進至法身及法身後心
L115n1490_p0774a13║所益通兼故云非但自垂迹已來受化者
L115n1490_p0774a14║漸廣得久近益者功在法華。
L115n1490_p0774a15║○標教中三意於中又四初標次一根性
L115n1490_p0774b01║下列三教者下釋總名四云何下廣釋。
L115n1490_p0774b02║教相為三。
L115n1490_p0774b03║初如文。（△次列）。
L115n1490_p0774b04║一根性融不融相二化道始終不始終相三
L115n1490_p0774b05║師弟遠近不遠近相。
L115n1490_p0774b06║○列中三意者前之兩意約迹門後之一
L115n1490_p0774b07║意約本門。（△三釋總名）。
L115n1490_p0774b08║教者聖人被下之言也相者分別同異也。
L115n1490_p0774b09║三中云分別者分別既是教相同異教相
L115n1490_p0774b10║既通分別義徧即是分別融不融等乃至
L115n1490_p0774b11║遠近。
L115n1490_p0774b12║○四正釋中初文根性中為二初明八教
L115n1490_p0774b13║以辨昔次明今經以顯妙初又三初五味
L115n1490_p0774b14║次不定三祕密即八教也五味即漸頓故
L115n1490_p0774b15║也漸中開四井不定等二即為八也初五
L115n1490_p0775a01║味中又三初約五味次引同涅槃三問答
L115n1490_p0775a02║料簡辨異初文五味者還約華嚴日照三
L115n1490_p0775a03║譬開為五味問應還取涅槃本文何以卻
L115n1490_p0775a04║取華嚴文耶非但數不相當亦恐文意各
L115n1490_p0775a05║別答涅槃五味轉變而秖是一乳華嚴三
L115n1490_p0775a06║照不同而秖是一日今演華嚴平地之譬
L115n1490_p0775a07║以對涅槃後之三味數雖不等其義宛齊
L115n1490_p0775a08║又涅槃以牛譬佛乳從牛出譬佛初說大
L115n1490_p0775a09║乳出已後其味轉變猶成分譬故此下文
L115n1490_p0775a10║義立五味皆從牛出未若華嚴曰譬於佛
L115n1490_p0775a11║光譬說教日無緣慈非出而出眾機所扣
L115n1490_p0775a12║非照而照故使高山幽谷平地不同同稟
L115n1490_p0775a13║教光終歸等照故用兩經二義相成。
L115n1490_p0775a14║妙法蓮華經玄義釋籤卷第一
L115n1490_p0775a15║音釋
L115n1490_p0775b01║籤（七廉切標也）。仄（阻力切與側同仄身謂不安處也）。僶俛（僶弭盡切
L115n1490_p0775b02║俛美辨切僶俛猶勉強也）。肯綮（肯苦等切綮棄[挺-壬+手]切肯綮骨肉會處也）。陝
L115n1490_p0775b03║（失冉切州名）。郛（芳無切郭也）。句逗（逗正作讀大透切凡經書文語絕處
L115n1490_p0775b04║謂之句語未絕點之以便誦詠謂之讀）。裨（賔彌切附益也）。馴（徉遵切順也）。
L115n1490_p0775b05║㝢（王矩切天地四方曰㝢）。壟（力踵切丘壟也）。髫齓（髫徒凋切小兒髻也
L115n1490_p0775b06║齓初覲切毀齒也）。迭（徒結切互也）。卻（乞約切與却同）。駭（下楷切驚也）。
L115n1490_p0775b07║忻（許斤切喜也）。柹（鉏里切果名）。捔（古岳切競也）。縷（隴主切線也）。
L115n1490_p0775b08║東漸（漸將廉切流入也）。顒（魚容切仰也）。聿（以律切惟也）。耽（都含
L115n1490_p0775b09║切過樂也）。襃（補刀切揚美也）。謗（補曠切毀也）。斥（昌石切黜也）。撙（祖本
L115n1490_p0775b10║切裁抑也）。豎（臣𢈔切立也）。研（倪堅切窮究也）。