L115n1490_p0810a01║妙法蓮華經玄義釋籤卷第三　　　祿三
L115n1490_p0810a02║隋天台智者大師說
L115n1490_p0810a03║門人灌頂記
L115n1490_p0810a04║唐天台沙門湛然釋
L115n1490_p0810a05║○釋會異中二先問起。
L115n1490_p0810a06║七會異者問佛有所說依四悉檀今解五義
L115n1490_p0810a07║與彼會不。
L115n1490_p0810a08║○次答出答中自分二前對五章次解四
L115n1490_p0810a09║悉初文又二先對五章。
L115n1490_p0810a10║答此義今當說先對五章次解四悉檀世界
L115n1490_p0810a11║悉檀對釋名名該一部世界亦冠於三第一
L115n1490_p0810a12║義對體最分明為人對宗宗論因果為人生
L115n1490_p0810a13║善義同對治對用用破疑滯與治病事齊分
L115n1490_p0810a14║別悉檀對教相教相如後說。
L115n1490_p0810a15║云名該一部世界亦冠於三者如五重玄
L115n1490_p0810b01║義名最居初冠於一部部內不出體宗用
L115n1490_p0810b02║三世界亦在四悉之初生善等三不出世
L115n1490_p0810b03║界是故同也此並須以圓妙四悉方同此
L115n1490_p0810b04║經五章意也。
L115n1490_p0810b05║○次問答料簡中二初一問答明四悉五
L115n1490_p0810b06║章次第不同次一問答明經論異同初問。
L115n1490_p0810b07║問何不次第。
L115n1490_p0810b08║可解。
L115n1490_p0810b09║○次答中四初雙標兩根。
L115n1490_p0810b10║答悉檀是佛智慧對利鈍緣則成四種。
L115n1490_p0810b11║○次釋對利鈍。
L115n1490_p0810b12║利人聞世界解第一義此對釋名辨體即足
L115n1490_p0810b13║若鈍人未悟更須為人生善對治破惡乃入
L115n1490_p0810b14║第一義則具用四也。
L115n1490_p0810b15║○三五重下判不同。
L115n1490_p0811a01║五重玄義意兼利鈍四悉檀法專為鈍者。
L115n1490_p0811a02║○四對義下結酬。
L115n1490_p0811a03║對義是同次第則異。（△次一問答明經論異同）。
L115n1490_p0811a04║問論專釋大品不涉法華何得指彼悉檀通
L115n1490_p0811a05║此五義中論通申諸經何意不用。
L115n1490_p0811a06║次問者若以大論四悉通大品經五章可
L115n1490_p0811a07║爾何得將通法華經耶麤妙既殊通義安
L115n1490_p0811a08║在中論通申用之即是何不用耶。
L115n1490_p0811a09║○答中先申四悉意。
L115n1490_p0811a10║答釋論云四悉檀攝八萬法藏十二部經法
L115n1490_p0811a11║華何得不預耶。
L115n1490_p0811a12║○次還用通申以申今意。
L115n1490_p0811a13║中論通申理冝須用若具引論博而未巧今
L115n1490_p0811a14║取論題申於五章中字申體觀字申宗論字
L115n1490_p0811a15║申用瓔珞云破法方便立法方便利益眾生
L115n1490_p0811b01║方便論有研覈破執立三寶四諦得四沙門
L115n1490_p0811b02║果故知論字申用。
L115n1490_p0811b03║言中觀者謂觀中之觀名為中觀故用所
L115n1490_p0811b04║觀以申於體能觀因果以申於宗所以引
L115n1490_p0811b05║纓珞助申論者破立之義與用義同利益
L115n1490_p0811b06║眾生具須破立復同用也論有下次引論
L115n1490_p0811b07║意同經別以三字申三章竟。
L115n1490_p0811b08║○次中觀下總以三字共申於名。
L115n1490_p0811b09║中觀理不可思議申妙觀境是權實申法觀
L115n1490_p0811b10║智是因果申蓮華觀詮申經論之三字合四
L115n1490_p0811b11║悉檀以對五義通申意顯若更以論申餘經
L115n1490_p0811b12║者取偈初句申三藏次句申通次句申別次
L115n1490_p0811b13║句申圓法華又為第四句所申也豈止兩論
L115n1490_p0811b14║申此五章五章通申諸經論也。
L115n1490_p0811b15║文闕教相教相秖是分別前四意思之可
L115n1490_p0812a01║知故不別釋更復以論四句申者論題是
L115n1490_p0812a02║總故總題中含於三觀具如止觀第五卷
L115n1490_p0812a03║破古師中意兩論正申五章也經但助成。
L115n1490_p0812a04║○次解四悉中列章別釋。
L115n1490_p0812a05║次解四悉檀為十重。
L115n1490_p0812a06║一釋名二辨相三釋成
L115n1490_p0812a07║四對諦五起教觀六說默
L115n1490_p0812a08║七用不用八權實九開顯
L115n1490_p0812a09║十通經
L115n1490_p0812a10║初標列十章通亘一代於中為二前七章
L115n1490_p0812a11║通約諸經後之三章獨今經意前七又四
L115n1490_p0812a12║初二正明悉檀次二名義同異次二所起
L115n1490_p0812a13║功能次一自證與利他得失初二者前總
L115n1490_p0812a14║名次別相次二名義同異中初一名有同
L115n1490_p0812a15║異義一向同次一名一向異而義同次二
L115n1490_p0812b01║初凡夫起觀聖人起教次唯聖人說默次
L115n1490_p0812b02║一凡聖得失次後三中初二明今經意後
L115n1490_p0812b03║一明今經文於前二中初一判權實次一
L115n1490_p0812b04║開權實得此意已方知一代悉檀不同雖
L115n1490_p0812b05║前七門義及今經妙未獨顯別明當部故
L115n1490_p0812b06║有後三思之思之。（△二別釋）。
L115n1490_p0812b07║○初釋名中三初泛引古師次引論破三
L115n1490_p0812b08║引南岳正解。
L115n1490_p0812b09║釋名者悉檀天竺語一云此無翻例如修多
L115n1490_p0812b10║羅多含一云翻為宗成墨印實成就究竟等
L115n1490_p0812b11║莫知孰是。
L115n1490_p0812b12║初如文。
L115n1490_p0812b13║○次文者先引地持證謬次正破謬。
L115n1490_p0812b14║地持菩提分品說一切行無常一切行苦一
L115n1490_p0812b15║切法無我涅槃寂滅是名四優檀那此翻為
L115n1490_p0813a01║印亦翻為宗印是楷定不可改易佛菩薩具
L115n1490_p0813a02║此法復以傳教此就教釋印如經世智所說
L115n1490_p0813a03║有無無二此法楷定以此傳授經過去寂默
L115n1490_p0813a04║諸牟尼尊展轉相傳此就行釋印也經增上
L115n1490_p0813a05║踊出乃至出第一有最上眾共歸仰世間所
L115n1490_p0813a06║無此釋宗義。
L115n1490_p0813a07║初引地持四優檀那者彼第十七菩提分
L115n1490_p0813a08║品云餘之一切所行所學悉入三三昧門
L115n1490_p0813a09║所謂聲聞所行所學有四優檀那法諸佛
L115n1490_p0813a10║菩薩為眾生故亦說此四謂一切行苦是
L115n1490_p0813a11║優檀那法乃至涅槃寂滅是優檀那法諸
L115n1490_p0813a12║佛菩薩具足此法復以此法轉授眾生是
L115n1490_p0813a13║名優檀那過去寂默諸牟尼尊展轉相傳
L115n1490_p0813a14║是名優檀那增上涌出乃至具足出第一
L115n1490_p0813a15║有是名優檀那論文無經字但題云地持
L115n1490_p0813b01║經故今引云經也地持此四名為印者如
L115n1490_p0813b02║下所引大論所明法印不同大乘一印小
L115n1490_p0813b03║乘三印此地持文雖是大乘欲明所攝之
L115n1490_p0813b04║法及為初行菩薩且脩此四四秪是三更
L115n1490_p0813b05║立苦印故為四也二印印生死一印印涅
L115n1490_p0813b06║槃生死以無常為初印無我為後印又名
L115n1490_p0813b07║為宗故知此與四悉名義全別印是下釋
L115n1490_p0813b08║印義教行兩文不同說屬世智故云世智
L115n1490_p0813b09║所說問約教約行俱云傳授有何差別答
L115n1490_p0813b10║教是所傳之法故云佛菩薩具此法行是
L115n1490_p0813b11║能傳之功故云經過去寂默諸牟尼秖是
L115n1490_p0813b12║佛佛皆有化他傳教之行增上等者並是
L115n1490_p0813b13║歎釋宗義故也言第一有者謂三界頂此
L115n1490_p0813b14║有難出故云第一居極頂故復云第一。
L115n1490_p0813b15║○次彼明文下正破。
L115n1490_p0814a01║彼明文了義釋優檀那諸師何得用宗印翻
L115n1490_p0814a02║四悉檀。
L115n1490_p0814a03║○如此下例破。
L115n1490_p0814a04║如此既謬餘翻亦叵信。
L115n1490_p0814a05║○南岳下正釋。
L115n1490_p0814a06║南岳師例大涅槃梵漢兼稱悉是此言檀是
L115n1490_p0814a07║梵語悉之言徧檀翻為施佛以四法徧施眾
L115n1490_p0814a08║生故言悉檀也。
L115n1490_p0814a09║可見。
L115n1490_p0814a10║○二辨相中二先引大師釋次私釋初文
L115n1490_p0814a11║四悉自為四段初文二初釋次料簡。
L115n1490_p0814a12║二辨相者世界如車輪輻軸輞和合故有車
L115n1490_p0814a13║無別車也五眾和合故有人無別人也。
L115n1490_p0814a14║初文中言世界者謂五陰差別界入亦然。
L115n1490_p0814a15║（△次料簡）。
L115n1490_p0814b01║若無人者佛是實語人云何言我見六道眾
L115n1490_p0814b02║生當知有人人者世界故有非第一義第一
L115n1490_p0814b03║義可是實餘不應實答各各實如如法性等
L115n1490_p0814b04║世界故無第一義故有人等第一義故無世
L115n1490_p0814b05║界故有有於五陰十二入十八界一切名相
L115n1490_p0814b06║隔別名為世界外人迷此世界不達法相或
L115n1490_p0814b07║計無因緣有世界或計邪因緣有世界大聖
L115n1490_p0814b08║隨順眾生所欲樂聞分別為說正因緣世界
L115n1490_p0814b09║法令得世間正見是名世界悉檀相。
L115n1490_p0814b10║次文者若無下問人者下答第一義下問
L115n1490_p0814b11║答下答也外人下因釋外人橫計不名世
L115n1490_p0814b12║界不達差別但總計我無因謂自然邪因
L115n1490_p0814b13║謂梵天等此四悉文全出大論。
L115n1490_p0814b14║○為人中三標釋結。
L115n1490_p0814b15║二各各為人悉檀者。
L115n1490_p0815a01║○釋中二初正釋次如雜業下立傍正相
L115n1490_p0815a02║以釋疑。
L115n1490_p0815a03║大聖觀人心而為說法人心各各不同於一
L115n1490_p0815a04║事中或聽或不聽。
L115n1490_p0815a05║初文云或聽不聽者聽謂聽許雖復雙舉
L115n1490_p0815a06║意在於聽聽是所宜宜即生善。
L115n1490_p0815a07║○次釋疑者恐引此為疑生善文中復有
L115n1490_p0815a08║破惡者何耶於中先出相狀次正判。
L115n1490_p0815a09║如雜業故雜生世間得雜觸雜受更有破羣
L115n1490_p0815a10║那經說無人得觸無人得受為二人疑後世
L115n1490_p0815a11║不信罪福墮斷常中故作此說。
L115n1490_p0815a12║初文言如雜業等者文引二經云如經中
L115n1490_p0815a13║說以雜業故雜生世間及更有破羣那經
L115n1490_p0815a14║問此二經云何通答有人不信罪福墮於
L115n1490_p0815a15║斷見斷彼疑故說雜業等若計有神我墮
L115n1490_p0815b01║於常見如破羣那來問佛言誰受若佛說
L115n1490_p0815b02║言某受更增其邪是故不說受者觸者但
L115n1490_p0815b03║說無觸無受此之二人雖有此疑機在生
L115n1490_p0815b04║善。
L115n1490_p0815b05║○次此意下正判。
L115n1490_p0815b06║此意傍為破執正是生信增長善根施其善
L115n1490_p0815b07║法也。
L115n1490_p0815b08║傍為二人不信罪福破其斷常正為二人
L115n1490_p0815b09║令生善根故為人中非無破惡但有傍正
L115n1490_p0815b10║故云正為生善傍為破惡。（△三結）。
L115n1490_p0815b11║故名各各為人悉檀。
L115n1490_p0815b12║○三對治中亦標釋結。
L115n1490_p0815b13║三對治悉檀者。
L115n1490_p0815b14║○釋中二初辨有無次對治下正釋相。
L115n1490_p0815b15║有法對治則有實性則無對治者貪欲多教
L115n1490_p0816a01║觀不淨瞋恚多教修慈心愚癡多教觀因緣。
L115n1490_p0816a02║初文中云有法對治則有等者有能治所
L115n1490_p0816a03║治故名為有第一義中既無能所故云則
L115n1490_p0816a04║無此中實性但是對辨為顯對治有能所
L115n1490_p0816a05║耳。（△三結）。
L115n1490_p0816a06║對治惡病說此法藥徧施眾生故名對治悉
L115n1490_p0816a07║檀相也。
L115n1490_p0816a08║次結中云說此法藥等者通論四悉無非
L115n1490_p0816a09║法藥今從別說從對治邊立名便故且作
L115n1490_p0816a10║此說。
L115n1490_p0816a11║○次第一義中亦標釋結。
L115n1490_p0816a12║四第一義悉檀者。
L115n1490_p0816a13║○釋中二初立二種不同次不可下釋二
L115n1490_p0816a14║種相。
L115n1490_p0816a15║有二種一不可說二可說。
L115n1490_p0816b01║初文言有二者意說今文言第一義者從
L115n1490_p0816b02║教法邊正當可說不可說者當內證邊非
L115n1490_p0816b03║今文意故須辨異。
L115n1490_p0816b04║○初釋不可說中初正出相次引論證。
L115n1490_p0816b05║不可說者即是諸佛辟支佛羅漢所得真實
L115n1490_p0816b06║法引偈云言論盡竟心行亦訖不生不滅法
L115n1490_p0816b07║如涅槃說諸行處名世界說不行處名第一
L115n1490_p0816b08║義。
L115n1490_p0816b09║初文者證法無憑須寄人辨故云諸佛等
L115n1490_p0816b10║所得之法所引偈者亦是論第一義文中
L115n1490_p0816b11║引之初之二句明證法功能能離言說妄
L115n1490_p0816b12║想故也次二句者明所證法體上句正明
L115n1490_p0816b13║法體次句引例況釋如過去諸佛所得涅
L115n1490_p0816b14║槃不生滅法在我身中說諸下一偈與世
L115n1490_p0816b15║界互辨前明世界亦與第一義互辨故今
L115n1490_p0817a01║亦然。
L115n1490_p0817a02║○次可說者正明今意。
L115n1490_p0817a03║二約可說者一切實一切不實一切亦實亦
L115n1490_p0817a04║不實一切非實非不實皆名諸法之實相佛
L115n1490_p0817a05║於如是等處處經中說第一義悉檀相此亦
L115n1490_p0817a06║是一家明四門入實之意故中論云為向道
L115n1490_p0817a07║人說四句如快馬見鞭影即入正路。
L115n1490_p0817a08║○四句皆實故無非第一義也佛於下引證。
L115n1490_p0817a09║此亦是一家明四門入實者判也謂一切
L115n1490_p0817a10║實等四句次第以對有等四門上皆名等
L115n1490_p0817a11║者入實也故中論下證入實意謂為利根
L115n1490_p0817a12║故也快馬見鞭影如止觀第二記。
L115n1490_p0817a13║○若聞下結反以無結有故云豈第一義
L115n1490_p0817a14║耶。
L115n1490_p0817a15║若聞四句心生取著皆是戲論豈第一義耶。
L115n1490_p0817b01║（△二私釋）。
L115n1490_p0817b02║○十五番者又二初正釋次問下料簡初
L115n1490_p0817b03║文者總十五番謂一事理二假實三善惡
L115n1490_p0817b04║人四善惡陰五善惡法六三世七內外凡
L115n1490_p0817b05║八見脩聖九凡及聖非學非無學即凡位
L115n1490_p0817b06║也十至十三四悉各為一番十四以四悉
L115n1490_p0817b07║通為一番十五別約四諦此十五番為欲
L115n1490_p0817b08║令人了四悉義徧一切法若得此意觸境
L115n1490_p0817b09║皆成自行化他法皆具足然須細釋此十
L115n1490_p0817b10║五番皆使順於歡喜生善破惡入真又此
L115n1490_p0817b11║十五番雖趣舉一法不無次第於中為四
L115n1490_p0817b12║初之六番約所觀人法次內外凡下三番
L115n1490_p0817b13║約能觀凡聖三五番約所施方法四一番
L115n1490_p0817b14║約所觀諦非所觀法無以成能觀人非能
L115n1490_p0817b15║觀人無以用所施法非上三故不成於諦
L115n1490_p0818a01║諦是所觀義通能所人法迷悟故也今畧
L115n1490_p0818a02║出相狀不可具記。（△初六番約所觀人法于中一事理）。
L115n1490_p0818a03║私十五番釋其相令易解隨說事理聞者適
L115n1490_p0818a04║恱是世界舊善心生是為人新惡除遣是對
L115n1490_p0818a05║治得悟聖道是第一義。
L115n1490_p0818a06║初事理者名通迷悟因果等法今且在迷
L115n1490_p0818a07║為迷說於事中有理而理異於事直聞此
L115n1490_p0818a08║法心生歡喜屬世界聞能生善破惡入真
L115n1490_p0818a09║即屬後三。（△二假實）。
L115n1490_p0818a10║雙說假實是世界論輪輻軸輞故有車五陰
L115n1490_p0818a11║和合故有人單說假人即為人論或說有人
L115n1490_p0818a12║或說無人單說實法即對治論對治則有實
L115n1490_p0818a13║性則無雙非假實即第一義論言語道斷心
L115n1490_p0818a14║行亦訖（云云）。
L115n1490_p0818a15║假實異故聞復歡喜即屬世界輪等譬實
L115n1490_p0818b01║法車即譬假名五陰及人共譬和合有人
L115n1490_p0818b02║也從人邊說即為人論既云或說有人無
L115n1490_p0818b03║人人能生善故也單說實法實法虛幻可
L115n1490_p0818b04║以觀治雙非下明第一義論中既云言語
L115n1490_p0818b05║道斷故云雙非即第一義故一一悉並引
L115n1490_p0818b06║論證此假實相對為一番。（△三善惡人）。
L115n1490_p0818b07║因緣和合有善人惡人之異是世界善緣和
L115n1490_p0818b08║合有善人是為人惡緣和合有惡人是對治
L115n1490_p0818b09║雙非善惡是第一義。
L115n1490_p0818b10║次單約假人。（△四善惡陰）。
L115n1490_p0818b11║五陰實法隔歷是世界從善五陰生善五陰
L115n1490_p0818b12║是為人以善五陰破惡五陰是對治無漏五
L115n1490_p0818b13║陰是第一義。
L115n1490_p0818b14║次單約實法從外凡陰生內凡陰以內外
L115n1490_p0818b15║凡陰破三界陰無漏即初果等陰雖有內
L115n1490_p0819a01║外等不同然陰終是所觀之境。（△五善惡法）。
L115n1490_p0819a02║善法惡法異是世界說今善法生後善法是
L115n1490_p0819a03║為人以今善法破今惡法是對治非善非惡
L115n1490_p0819a04║是第一義。
L115n1490_p0819a05║○次問下畧料簡。（△初一問答）。
L115n1490_p0819a06║問曰人通善惡何得言生善是為人答善業
L115n1490_p0819a07║為人所乘令生其善故言為人。
L115n1490_p0819a08║初問者人名既通何故生善獨得人名答
L115n1490_p0819a09║意者惡是所破非所為故不立人名人能
L115n1490_p0819a10║生善非無惡人。（△二問答）。
L115n1490_p0819a11║問為人生善秪應生善那復斷惡答為人者
L115n1490_p0819a12║生善是舊是正斷惡是傍是新治中治惡是
L115n1490_p0819a13║舊是正生善是新是傍（云云）。
L115n1490_p0819a14║次問者生善唯在為人何故令人破惡答
L115n1490_p0819a15║意者有傍正故得名不同。（△六三世）。
L115n1490_p0819b01║三世隔別是世界來世是為人現世是對治
L115n1490_p0819b02║非三世是第一義。
L115n1490_p0819b03║次約三世中來世是為人者為人本生其
L115n1490_p0819b04║宿善現種微善當來可生以當望現故現
L115n1490_p0819b05║名宿若治現惡名為對治可見。（△次三番約能觀
L115n1490_p0819b06║凡聖於中七內外凡）。
L115n1490_p0819b07║四善根內外凡隔別是世界煗頂是為人緫
L115n1490_p0819b08║別念處是對治世第一法近真是第一義。
L115n1490_p0819b09║次約凡位者以四善根內用對於外凡名
L115n1490_p0819b10║內外異煗法已去善陰漸生義當生善緫
L115n1490_p0819b11║別念中以無常等治故云對治以第一義
L115n1490_p0819b12║通初後故凡位中亦得通用。（△八見修聖）。
L115n1490_p0819b13║見道修道異是世界見道是為人修道是對
L115n1490_p0819b14║治無學道是第一義。
L115n1490_p0819b15║次約聖位者見道生理善脩道治事惡既
L115n1490_p0820a01║純約聖位故聖位中極方名第一義。（△九凡及聖）。
L115n1490_p0820a02║非學非無學是世界見學是為人修學是對
L115n1490_p0820a03║治無學是第一義。
L115n1490_p0820a04║次凡聖共立雙非即是內外凡位。
L115n1490_p0820a05║○次世界下料簡釋疑非十五番數。
L115n1490_p0820a06║世界悉檀中有為人為人中有對治對治中
L115n1490_p0820a07║有第一義第一義中無三悉檀（云云）。
L115n1490_p0820a08║由前文云世界中無第一義今問為人對
L115n1490_p0820a09║治為有第一義第一義有三耶故今文云
L115n1490_p0820a10║展轉相生由觀世界故生善由生善故破
L115n1490_p0820a11║惡由惡破故見理理中則無世界等也是
L115n1490_p0820a12║則善生惡滅若互有無終不見理。
L115n1490_p0820a13║○次約四悉各立四悉者還引前大論本
L115n1490_p0820a14║文文自各具故作此釋之。（△三五番約所施方法於中
L115n1490_p0820a15║第十世界中四）。
L115n1490_p0820b01║一悉檀通有四悉檀論云陰入界隔別是世
L115n1490_p0820b02║界因緣和合故有人是為人正世界破邪世
L115n1490_p0820b03║界是對治聞正世界得悟入是第一義。（△十一
L115n1490_p0820b04║為人中四）。
L115n1490_p0820b05║為人有四者雜業因緣得雜觸雜受是世界
L115n1490_p0820b06║於一事中或聽是為人或不聽是對治無人
L115n1490_p0820b07║得觸無人得受是第一義。（△十二對治中四）。
L115n1490_p0820b08║對治中有四者佛三種法治人心病藥病異
L115n1490_p0820b09║故是世界治人是為人對病是對治實性則
L115n1490_p0820b10║無是第一義。（△十三第一義中四）。
L115n1490_p0820b11║第一義中四者一切實乃至四句是世界佛
L115n1490_p0820b12║支佛心中所得法豈非理善是為人一切語
L115n1490_p0820b13║論一切見一切著皆可破一切不能通第一
L115n1490_p0820b14║義能通是對治言語道斷法如涅槃是第一
L115n1490_p0820b15║義。（△十四以四悉通為一番）。
L115n1490_p0821a01║又通作者四悉檀不同通是世界悉檀也四
L115n1490_p0821a02║悉徧化眾生通是為人四悉檀皆破邪通是
L115n1490_p0821a03║對治隨聞一種皆能悟道通是第一義也。
L115n1490_p0821a04║次通以四悉作者問今四悉相異以為世
L115n1490_p0821a05║界容可異前下三通三與前何別答前一
L115n1490_p0821a06║悉各四逗十六人今四通四但對四人法
L115n1490_p0821a07║相雖爾在人不定或通或別或一人具四
L115n1490_p0821a08║或三二一或多人共一或二三四若隨所
L115n1490_p0821a09║宜始終而論何人不假聞法歡喜生善惡
L115n1490_p0821a10║破見第一義耶但根有利鈍或超或次耳。
L115n1490_p0821a11║（△四一番約所觀諦是第十五番別約四諦）。
L115n1490_p0821a12║別作者約苦集諦明世界約道諦能治明為
L115n1490_p0821a13║人約道諦所治明對治約滅諦明第一義。
L115n1490_p0821a14║約諦中能治屬人故。（△次問下料簡）。
L115n1490_p0821a15║問依論解相已足何用多釋答論云四悉檀
L115n1490_p0821b01║攝八萬四千法藏私約十五法分別何咎。
L115n1490_p0821b02║料簡如文。
L115n1490_p0821b03║○三釋成者問大師淨名䟽中云世人多
L115n1490_p0821b04║以經釋論令人謂論富經貧今以論釋經
L115n1490_p0821b05║令知經富論貧此中何以將經釋論答言
L115n1490_p0821b06║釋成者以義同故引來相成令論意可識
L115n1490_p0821b07║非謂將經解釋論也況復此是申經別論
L115n1490_p0821b08║於理無傷於中為三初來意次列經三樂
L115n1490_p0821b09║欲下正釋成。
L115n1490_p0821b10║三釋成者四悉檀是龍樹所說四隨禪經佛
L115n1490_p0821b11║所說今以經成論於義彌明所謂隨樂欲隨
L115n1490_p0821b12║便冝隨對治隨第一義。
L115n1490_p0821b13║初二如文。
L115n1490_p0821b14║○正釋成中前二名異義同須會後二名
L115n1490_p0821b15║義俱同不會初二為二初世界為三初明
L115n1490_p0822a01║得名不同即是名異次引證三佛經下正
L115n1490_p0822a02║明相成。
L115n1490_p0822a03║樂欲從因得名世界從果立稱。
L115n1490_p0822a04║初如文。（○引證）。
L115n1490_p0822a05║釋論云一切善惡欲為其本淨名云先以欲
L115n1490_p0822a06║鉤牽後令入佛道。
L115n1490_p0822a07║引證二文文雖似因意兼因果善惡果也
L115n1490_p0822a08║欲即因也果以因為本佛道果也淨名本
L115n1490_p0822a09║文謂行於非道今以欲名通於深淺道體
L115n1490_p0822a10║無欲欲能為因。（△三正明相成）。
L115n1490_p0822a11║佛經舉修因之相論明得果之相舉隨樂欲
L115n1490_p0822a12║釋成世界悉檀也。
L115n1490_p0822a13║三釋成中因必得果故以因成果。
L115n1490_p0822a14║○次為人中四初名異。
L115n1490_p0822a15║隨便冝者隨行人所冝之法各各為人者是
L115n1490_p0822b01║化主鑒機照其可否。
L115n1490_p0822b02║○次論云下引證。
L115n1490_p0822b03║論云於一事中或聽或不聽冝聽不宜不聽。
L115n1490_p0822b04║文似單證化主意兼行者所宜聽不聽屬
L115n1490_p0822b05║化主宜不宜屬行者。
L115n1490_p0822b06║○三如金師下引事。
L115n1490_p0822b07║如金師子冝數息浣衣子冝不淨。
L115n1490_p0822b08║金師之子等如止觀第五記。
L115n1490_p0822b09║○四經舉下應必待機故以機釋應。
L115n1490_p0822b10║經舉行者之堪冝論明化主之鑒照以釋成
L115n1490_p0822b11║也。（△後二名義俱同不會）。
L115n1490_p0822b12║餘兩種經論名義同（云云）。
L115n1490_p0822b13║○四對諦中二先別次總別中二先畧次
L115n1490_p0822b14║廣。
L115n1490_p0822b15║四對諦者直對一番四諦如前說。
L115n1490_p0823a01║畧中言如前者如前私釋。
L115n1490_p0823a02║廣對四種四諦者四種四諦一一以四悉檀
L115n1490_p0823a03║對之。
L115n1490_p0823a04║次廣者前不分教故畧今教教具故廣。
L115n1490_p0823a05║復緫對者生滅四諦對世界無生四諦對為
L115n1490_p0823a06║人無量四諦對對治無作四諦對第一義。
L115n1490_p0823a07║總者以一一悉同對四諦。
L115n1490_p0823a08║○五起觀教中二先觀次教觀中二先敘
L115n1490_p0823a09║意次正起。
L115n1490_p0823a10║五起觀教幽微之理非觀不明契理之觀非
L115n1490_p0823a11║悉檀不起。
L115n1490_p0823a12║初文者觀假悉成理由觀顯。
L115n1490_p0823a13║○次文者又二先次第次一心次第中三
L115n1490_p0823a14║觀為三初空觀廣餘二觀畧初中二先釋
L115n1490_p0823a15║次結釋四悉為四初世界中六初標。
L115n1490_p0823b01║修從假入空觀時。
L115n1490_p0823b02║○次先觀下觀境。
L115n1490_p0823b03║先觀正因緣法。
L115n1490_p0823b04║○三此法下明用世界所以。
L115n1490_p0823b05║此法內外親踈隔別。
L115n1490_p0823b06║因內緣外因親緣踈親踈隔別即顯世界
L115n1490_p0823b07║意也。
L115n1490_p0823b08║○四若不下正明觀意。
L115n1490_p0823b09║若不殷勤樂欲則所習不成。
L115n1490_p0823b10║○五必須下勸忻。
L115n1490_p0823b11║必須曉夜精勤欣恱無斁。
L115n1490_p0823b12║斁字音易亦音度也猒也。
L115n1490_p0823b13║○六結。
L115n1490_p0823b14║此即世界悉檀起初觀也。
L115n1490_p0823b15║如文。
L115n1490_p0824a01║○為人中三初明為人意。
L115n1490_p0824a02║若欲觀假入空須識為人便冝。
L115n1490_p0824a03║○次若宜下正明生善。
L115n1490_p0824a04║若冝修觀即用擇精進喜三覺分起之若冝
L115n1490_p0824a05║修止則用除捨定三覺分起之念通兩處。
L115n1490_p0824a06║止觀各三隨一可辦。
L115n1490_p0824a07║○三是為下結。
L115n1490_p0824a08║是為隨冝善心則發。
L115n1490_p0824a09║○三對治中三初明治意。
L115n1490_p0824a10║若有沈浮之病須用對治悉檀。
L115n1490_p0824a11║○次正明用治。
L115n1490_p0824a12║若心沈時念擇進喜治之若心浮時念捨除
L115n1490_p0824a13║定治之。
L115n1490_p0824a14║亦隨一可辦。
L115n1490_p0824a15║○三若善用下與為人對辨。
L115n1490_p0824b01║若善用為人善根則厚若善用對治煩惱則
L115n1490_p0824b02║薄。
L115n1490_p0824b03║○四第一義中二初正明第一義。
L115n1490_p0824b04║於七覺中隨依一覺怳然如失。
L115n1490_p0824b05║不得三悉之相故云如失此是證前第一
L115n1490_p0824b06║義相。
L115n1490_p0824b07║即依此覺分研修能發真明見第一義。
L115n1490_p0824b08║次即依下由此是證前第一義相故云發
L115n1490_p0824b09║真。（△次結）。
L115n1490_p0824b10║是為用四悉檀起從假入空觀成一切智發
L115n1490_p0824b11║慧眼也。
L115n1490_p0824b12║○餘二觀及一心並畧。
L115n1490_p0824b13║若從空入假觀巧用四悉檀取道種智法眼
L115n1490_p0824b14║亦如是若修中道第一義觀巧用四悉檀取
L115n1490_p0824b15║一切種智佛眼亦如是。（△次一心）。
L115n1490_p0825a01║若一心三觀巧用亦如是。
L115n1490_p0825a02║○次起教中二先不可說約理理即向來
L115n1490_p0825a03║脩觀所證故不可說次又下明可說說即
L115n1490_p0825a04║教也初不可說中二先通次大經下別。
L115n1490_p0825a05║起教者大論云佛常樂默然不樂說法淨名
L115n1490_p0825a06║亦論杜口此經云不可以言宣。
L115n1490_p0825a07║先通文中初引大論義通諸教次淨名下
L115n1490_p0825a08║彼經義在於圓雖有此義以不分對諸教
L115n1490_p0825a09║直言不可說故屬通也。
L115n1490_p0825a10║大經云生生不可說乃至不生不生不可說。
L115n1490_p0825a11║生生等十因緣如止觀第五記。
L115n1490_p0825a12║○次可說者為二先明說因即十因緣所
L115n1490_p0825a13║成眾生。
L115n1490_p0825a14║又云亦可得說十因緣法為生作因亦可得
L115n1490_p0825a15║說十因緣者從無明至有此十成於眾生。
L115n1490_p0825b01║○次正明說又二先經次論先經中復二
L115n1490_p0825b02║先四教次十二部。
L115n1490_p0825b03║具四根性能感如來說四種法若十因緣所
L115n1490_p0825b04║成眾生有下品樂欲能生界內事善拙度破
L115n1490_p0825b05║惑析法入空具此因緣者如來則轉生滅四
L115n1490_p0825b06║諦法輪起三藏教也若十因緣法所成眾生
L115n1490_p0825b07║有中品樂欲能生界內理善巧度破惑體法
L115n1490_p0825b08║入空具此因緣者如來則轉無生四諦法輪
L115n1490_p0825b09║起通教也若十因緣所成眾生有上品樂欲
L115n1490_p0825b10║能生界外事善歷別破惑次第入中具此因
L115n1490_p0825b11║緣者如來則轉無量四諦法輪起別教也若
L115n1490_p0825b12║十因緣所成眾生有上上品樂欲能生界外
L115n1490_p0825b13║理善一破惑一切破惑圓頓入中具此因緣
L115n1490_p0825b14║者如來則轉無作四諦法輪起圓教也。
L115n1490_p0825b15║初四教者起教秖是轉法輪耳即是四佛
L115n1490_p0826a01║當分各轉當教法輪亦應對於頓漸祕密
L115n1490_p0826a02║不定但是文畧。
L115n1490_p0826a03║○次約十二部中三先標次釋三大論下
L115n1490_p0826a04║指論證成。
L115n1490_p0826a05║復次一一教中各各有十二部經亦用悉檀
L115n1490_p0826a06║起之。
L115n1490_p0826a07║○釋中先四教次五時。
L115n1490_p0826a08║若十因緣法所成眾生樂聞正因緣世界事
L115n1490_p0826a09║如來則為直說陰界入等假實之法是名修
L115n1490_p0826a10║多羅或四五六七八九言偈重頌世界陰入
L115n1490_p0826a11║等事是名祇夜或直記眾生未來事乃至記
L115n1490_p0826a12║鴿雀成佛等是名和伽羅那或孤起偈說世
L115n1490_p0826a13║界陰入等事是名伽陀或無人問自說世界
L115n1490_p0826a14║事是名優陀那或約世界不善事而結禁戒
L115n1490_p0826a15║是名尼陀那或以譬喻說世界事是名阿波
L115n1490_p0826b01║陀那或說本昔世界事是名伊帝目多伽或
L115n1490_p0826b02║說本昔受生事是名闍陀伽或說世界廣大
L115n1490_p0826b03║事是名毗佛略或說世界未曾有事是名阿
L115n1490_p0826b04║浮陀達磨或問難世界事是名優波提舍此
L115n1490_p0826b05║是世界悉檀為恱眾生故起十二部經或作
L115n1490_p0826b06║十二種說生眾生善或作十二種說破眾生
L115n1490_p0826b07║惡或作十二種說令眾生悟是名四悉檀起
L115n1490_p0826b08║三藏十二部經。（△次通教）。
L115n1490_p0826b09║若十因緣法所成眾生樂聞空者直為說五
L115n1490_p0826b10║隂十二入十八界無不即空或四五六七八
L115n1490_p0826b11║九言偈重頌陰界入即空或說能達陰入界
L115n1490_p0826b12║即空者便與授記或孤然說陰界入即空或
L115n1490_p0826b13║無問自說陰界入即空或說知陰界入即空
L115n1490_p0826b14║名為禁戒或舉如幻如化等喻陰界入即空
L115n1490_p0826b15║或說本昔世間國土即空或說本生陰界入
L115n1490_p0827a01║即空或說即空廣大或說陰入界即空希有
L115n1490_p0827a02║或難問陰界入即空是為隨樂欲世界悉檀
L115n1490_p0827a03║起通教十二部經或作十二種說即空生善
L115n1490_p0827a04║或作十二種說即空破惡或作十二種說即
L115n1490_p0827a05║空令悟理是為四悉檀起通教十二部經也。
L115n1490_p0827a06║（△三別教）。
L115n1490_p0827a07║若有十因緣法所成眾生樂聞一切世界一
L115n1490_p0827a08║切陰界入及不可說世界不可說陰界入等
L115n1490_p0827a09║事者如來即直說一切正世界及陰入等一
L115n1490_p0827a10║切翻覆世界及陰入等一切仰世界及陰入
L115n1490_p0827a11║等一切倒住世界及陰入等一切穢國一切
L115n1490_p0827a12║淨國一切凡國一切聖國如是等種種世界
L115n1490_p0827a13║不可說世界種種陰入界不可說陰入界（云云）。
L115n1490_p0827a14║或作四言乃至九言偈重頌或孤起偈或能
L115n1490_p0827a15║知國土陰入界者即與記成佛或能知者即
L115n1490_p0827b01║具禁戒或譬喻說或說昔國土事或說昔受
L115n1490_p0827b02║生事或說廣大事或說希有事或說論議事
L115n1490_p0827b03║如是等十二種說恱其樂欲或生其善或破
L115n1490_p0827b04║其惡或令悟入是名四悉檀起別教十二部
L115n1490_p0827b05║經。（△四圓教）。
L115n1490_p0827b06║若十因緣所成眾生樂聞不可說國土不可
L115n1490_p0827b07║說陰界入皆是真如實相即直說一切國土
L115n1490_p0827b08║依正即是常寂光一切陰入即是菩提離是
L115n1490_p0827b09║無菩提一色一香無非中道離是無別中道
L115n1490_p0827b10║眼耳鼻舌皆是寂靜門離此無別寂靜門或
L115n1490_p0827b11║作偈重頌或作孤起偈或作無問自說或知
L115n1490_p0827b12║者與記或知者具戒或作譬說或指昔世界
L115n1490_p0827b13║或指本生或說廣大或說希有或作論議是
L115n1490_p0827b14║為赴樂欲世界悉檀起圓教十二部經或作
L115n1490_p0827b15║十二種說生妙善或作十二種說頓破惡或
L115n1490_p0828a01║作十二種說頓會理是為四悉檀起圓教十
L115n1490_p0828a02║二部經。（△次五時）。
L115n1490_p0828a03║復次用別圓兩種四悉檀說十二部經者是
L115n1490_p0828a04║起華嚴教也但用一番四悉檀說十二部經
L115n1490_p0828a05║者是起三藏教也若用四番四悉檀說十二
L115n1490_p0828a06║部經者是起方等教也若用三番四悉檀說
L115n1490_p0828a07║十二部經者是起般若教也若但用一番四
L115n1490_p0828a08║悉檀說十二部經者是起法華教也。
L115n1490_p0828a09║先四教中文相可見細論不可具盡前別
L115n1490_p0828a10║教中言仰覆世界等者具如華嚴常寂光
L115n1490_p0828a11║者普賢觀云有佛世界名常寂光毗盧遮
L115n1490_p0828a12║那之所住處眼耳鼻舌皆是寂靜門如止
L115n1490_p0828a13║觀第二記。（△三指教證成）。
L115n1490_p0828a14║大論云四悉檀攝十二部經其義如是。
L115n1490_p0828a15║○次起論中四初明所依三昧次菩薩下
L115n1490_p0828b01║造論意三天親下正出論相四又五通下
L115n1490_p0828b02║明論所攝。
L115n1490_p0828b03║地持云菩薩入摩得勒伽造不顛倒論為令
L115n1490_p0828b04║正法得久住禪而作論也。
L115n1490_p0828b05║初文云摩得勒伽此云智母菩薩入此智
L115n1490_p0828b06║母三昧作論申經令法久住故云正法得
L115n1490_p0828b07║久住禪故地持九種大禪中第八此世他
L115n1490_p0828b08║世禪復有九種第七造不顛倒論微妙讚
L115n1490_p0828b09║頌摩得勒伽為令正法得久住禪。
L115n1490_p0828b10║○次造論意。
L115n1490_p0828b11║菩薩住是禪觀眾生於佛去世後根緣不同
L115n1490_p0828b12║作論通經。
L115n1490_p0828b13║可見。（△三正出論相）。
L115n1490_p0828b14║天親用兩番四悉檀造地論通華嚴舍利弗
L115n1490_p0828b15║用初番四悉檀造毗曇五百羅漢造毗婆沙
L115n1490_p0829a01║通三藏見有得道意也訶黎跋摩亦用初番
L115n1490_p0829a02║四悉檀造成實論通三藏見空得道意也迦
L115n1490_p0829a03║旃延亦用初番四悉檀造昆勒論通三藏見
L115n1490_p0829a04║空有得道意也龍樹用四番四悉檀造中論
L115n1490_p0829a05║三番正通大乘一番傍通三藏彌勒用二番
L115n1490_p0829a06║四悉檀造地持通華嚴無著亦用二番四悉
L115n1490_p0829a07║檀造攝大乘龍樹用三番四悉檀造大智度
L115n1490_p0829a08║通大品天親用一番四悉檀通法華世人傳
L115n1490_p0829a09║天親龍樹各作涅槃論未來此土凖例可知。
L115n1490_p0829a10║地持釋華嚴十地品此下一代四時皆有
L115n1490_p0829a11║論申唯方等部未有別論可以唯識通用
L115n1490_p0829a12║申之無性之文全同敗種故也五百羅漢
L115n1490_p0829a13║造毗婆沙如止觀第六記。（△四明論所攝）。
L115n1490_p0829a14║又五通神仙種種諸論釋天善論大梵出欲
L115n1490_p0829a15║論皆用初番悉檀方便利益意也書云文行
L115n1490_p0829b01║誠信定禮刪詩垂裕後昆即世界也官人以
L115n1490_p0829b02║德賞延于世即為人也叛而伐之刑故無小
L115n1490_p0829b03║即對治也政在清靜道合天心人王無上即
L115n1490_p0829b04║是世間第一義悉檀也。
L115n1490_p0829b05║通攝世間有漏法輪中云五通等者明服
L115n1490_p0829b06║餌長生等釋居欲界唯說十善梵居色天
L115n1490_p0829b07║故說出欲此且據迹文依華嚴等經本是
L115n1490_p0829b08║菩薩（云云）文行誠信者孔子四德也定禮樂
L115n1490_p0829b09║刪詩書裕猶益也饒也昆者爾雅云後也
L115n1490_p0829b10║周人謂兄弟為昆季昆兄季弟裕字亦作
L115n1490_p0829b11║袞有德者賞義同生善背叛者罰義同斷
L115n1490_p0829b12║惡君臣道合似第一義。
L115n1490_p0829b13║○六說默中二初明默次問答料簡初文
L115n1490_p0829b14║又二先明來意次正釋初文三初引教雙
L115n1490_p0829b15║立。
L115n1490_p0830a01║六起聖說聖默者思益云佛告諸比丘汝等
L115n1490_p0830a02║當行二事若聖說法若聖默然。
L115n1490_p0830a03║○次聖說下簡示。
L115n1490_p0830a04║聖說如上辨聖默然者夫四種四諦並是三
L115n1490_p0830a05║乘聖人所證之法非下凡所知故不可說。
L115n1490_p0830a06║○三假令下明默意。
L115n1490_p0830a07║假令說之如為盲人設燭何益無目者乎故
L115n1490_p0830a08║不可說名聖默然。
L115n1490_p0830a09║以自證法不可為他說故。
L115n1490_p0830a10║○次正說中具約五時並約當部具教多
L115n1490_p0830a11║少以大經四不可說而貼釋之。
L115n1490_p0830a12║華嚴中數世界不可說不可說明理極不可
L115n1490_p0830a13║說不可說約無量無作兩番四諦不生生不
L115n1490_p0830a14║生不生法明不可說不可說名聖默然。
L115n1490_p0830a15║初文可解。
L115n1490_p0830b01║若三藏中憍陳如比丘最初獲得真實之知
L115n1490_p0830b02║見寂然無聲字身子云吾聞解脫之中無有
L115n1490_p0830b03║言說者是約生滅四諦生生之法明不可說
L115n1490_p0830b04║不可說名聖默然。
L115n1490_p0830b05║次三藏中云陳如等者大集云甚深之理
L115n1490_p0830b06║不可說第一義諦無聲字陳如比丘於諸
L115n1490_p0830b07║法獲得真實之知見。
L115n1490_p0830b08║淨名杜口大集無言菩薩不可智知不可識
L115n1490_p0830b09║識言語道斷心行亦訖不生不滅法如涅槃
L115n1490_p0830b10║此約四番四諦不可說不可說名聖默然。
L115n1490_p0830b11║大集無言菩薩者第十三云王舍城中師
L115n1490_p0830b12║子將軍產生一子尋有天來作如是言善
L115n1490_p0830b13║男子常應念法守口慎言童子聞已不復
L115n1490_p0830b14║啼泣無嬰兒相乃至七日眼不視瞬是時
L115n1490_p0830b15║有人語父母言是兒不祥瘂不能言父母
L115n1490_p0831a01║答言是兒雖復瘂不能言身相具足當知
L115n1490_p0831a02║是兒必有福德因為立字名曰無言年至
L115n1490_p0831a03║八嵗人所樂見以佛力故與父母眷屬往
L115n1490_p0831a04║至欲色二界中間寶坊之中見釋迦牟尼
L115n1490_p0831a05║并見十方一切諸佛因身子問廣現神變
L115n1490_p0831a06║說偈讚佛等今謂此之無言即是契理。
L115n1490_p0831a07║若大品句句悉不可得不可得者不可以身
L115n1490_p0831a08║得不可以心得不可以口得此約三番四諦
L115n1490_p0831a09║生不生不生生不生不生法明不可得不可
L115n1490_p0831a10║得故不可說不可說名聖默然。
L115n1490_p0831a11║大品不可得者第十經憍尸迦白佛言菩
L115n1490_p0831a12║薩行般若時知一切眾生心不可得乃至
L115n1490_p0831a13║知者見者色乃至無上菩提悉不可得何
L115n1490_p0831a14║以故般若不為得法故。
L115n1490_p0831a15║此經明止止不須說我法妙難思是法不可
L115n1490_p0831b01║示言辭相寂滅不可以言宣非思量分別之
L115n1490_p0831b02║所能解此約無作四諦不生不生法明不可
L115n1490_p0831b03║說不可說故名聖默然。
L115n1490_p0831b04║一一文中皆云諦者諸佛所說無不依諦
L115n1490_p0831b05║以四諦中世出世間因果具故縱長途散
L115n1490_p0831b06║說四諦之中必在一諦。
L115n1490_p0831b07║○料簡中二問答。（△初一問答）。
L115n1490_p0831b08║問為樂他故有聖說法為自樂故名聖默然
L115n1490_p0831b09║默然則不益他答正為自樂傍亦益他若人
L115n1490_p0831b10║猒文不好言語為恱是人故聖默然如律中
L115n1490_p0831b11║為福他故受供聖則默然如脇比丘對破馬
L115n1490_p0831b12║鳴是故默然如佛結跏正念身心不動令無
L115n1490_p0831b13║量人得悟道跡是故默然皆是四悉檀起此
L115n1490_p0831b14║默然利益一切何謂無益。
L115n1490_p0831b15║初問可知由前文云並是三乘所證之法
L115n1490_p0832a01║以自利利他俱有默故故須問起答中具
L115n1490_p0832a02║出四悉脇比丘對破馬鳴者相傳釋云馬
L115n1490_p0832a03║鳴未有大信之時來至脇比丘所自立宗
L115n1490_p0832a04║云有言者屈斬首以謝比丘便默馬鳴久
L115n1490_p0832a05║久乃至云比丘於我有屈故默不言比丘
L115n1490_p0832a06║猶默於是馬鳴便出其門自思惟曰本我
L115n1490_p0832a07║立默彼竟不言而我有言乃成我屈卻至
L115n1490_p0832a08║比丘所求自斬首比丘曰我法仁慈不斬
L115n1490_p0832a09║汝首汝當剃髮為我弟子若凖付法藏傳
L115n1490_p0832a10║脇比丘法付富那奢奢論勝馬鳴剃髮為
L115n1490_p0832a11║弟子馬鳴初於閑林之中自思惟言智慧
L115n1490_p0832a12║殊絕有難能通計實有我甚自貢高來至
L115n1490_p0832a13║奢所奢言諸法無我馬鳴言所有言論我
L115n1490_p0832a14║皆能破此言若虛要當斬首奢言佛法之
L115n1490_p0832a15║中凡有二諦世諦有我第一義諦無我鳴
L115n1490_p0832b01║猶未伏奢云汝諦思惟無出虛言定為誰
L115n1490_p0832b02║勝鳴思惟二諦然後乃伏欲自斬首奢令
L115n1490_p0832b03║剃髮以為弟子若凖傳意但以二諦破非
L115n1490_p0832b04║默破也若婆沙中云曾聞有大論師名奢
L115n1490_p0832b05║提羅至罽賔國于時佛跡林中有阿羅漢
L115n1490_p0832b06║名婆夷秀羅具足三明通達三藏時奢提
L115n1490_p0832b07║羅聞彼林中有大論師即往其所到已慰
L115n1490_p0832b08║問在一面坐時奢提羅語尊者曰誰先立
L115n1490_p0832b09║論答我是舊應先立論奢提羅言一切論
L115n1490_p0832b10║有報時婆夷秀羅默然而坐婆夷秀羅諸
L115n1490_p0832b11║弟子輩唱言汝師若是奢提羅者自當知
L115n1490_p0832b12║從林起去展轉前行其師作是思惟沙門
L115n1490_p0832b13║釋子何故作是言汝師若是奢提羅者自
L115n1490_p0832b14║當知即便自憶我作是言一切論有報彼
L115n1490_p0832b15║沙門默然便是我論無報沙門已勝即報
L115n1490_p0833a01║弟子言我還往彼弟子曰已於眾中得勝
L115n1490_p0833a02║何故更往師言我寧於智者邊負不於愚
L115n1490_p0833a03║者邊勝即時詣彼作如是言汝是勝者我
L115n1490_p0833a04║是負者汝是我師我是弟子此婆夷秀羅
L115n1490_p0833a05║正當默破但與今文名字不同。（△次一問答）。
L115n1490_p0833a06║問論云四悉檀攝八萬四千法藏其相云何。
L115n1490_p0833a07║次問者凖大論云四悉攝八萬四千法藏
L115n1490_p0833a08║十二部經攝十二部已如上說攝八萬四
L115n1490_p0833a09║千其相如何。
L115n1490_p0833a10║○答中引經具出數相既云初心乃至舍
L115n1490_p0833a11║利故知四悉攝一期教故云八萬四千也
L115n1490_p0833a12║於中初引賢劫經次引異說初文二初引
L115n1490_p0833a13║賢劫通難。
L115n1490_p0833a14║答賢劫經云從佛初發心去乃至分舍利凡
L115n1490_p0833a15║三百五十法門一一門各有六度合二千一
L115n1490_p0833b01║百度用是度對破四分煩惱合成八千四百
L115n1490_p0833b02║約一變為十合八萬四千也。
L115n1490_p0833b03║○次若作下廣集諸教別對四悉。
L115n1490_p0833b04║若作八萬四千法藏名是世界悉檀攝若作
L115n1490_p0833b05║八萬四千塵勞門名為人悉檀攝八萬四千
L115n1490_p0833b06║三昧八萬四千陀羅尼門亦如是若作八萬
L115n1490_p0833b07║四千對治八萬四千空門對治悉檀攝若作
L115n1490_p0833b08║八萬四千諸波羅蜜八萬四千度無極第一
L115n1490_p0833b09║義悉檀攝。
L115n1490_p0833b10║止觀文中用對四諦今對四悉者以四悉
L115n1490_p0833b11║義同四諦故具如對諦中說餘諸八萬四
L115n1490_p0833b12║千更有不同之相如止觀第一記度無極
L115n1490_p0833b13║者賢劫經中列三百五十度無極然後對
L115n1490_p0833b14║六度四分煩惱為八萬四千法門亦在止
L115n1490_p0833b15║觀第一記又大瓔珞經六度皆云度無極
L115n1490_p0834a01║故晉宋譯經皆翻波羅蜜為度無極。
L115n1490_p0834a02║又一說佛地三百五十法門一一門有十善
L115n1490_p0834a03║合三千五百善治四分則一萬四千又治六
L115n1490_p0834a04║根即八萬四千也。
L115n1490_p0834a05║
L115n1490_p0834a06║妙法蓮華經玄義釋籤卷第三
L115n1490_p0834a07║音釋
L115n1490_p0834a08║覈（下革切考實也）。楷（口駭切式也）。輻（方六切輪轑也）。輞（扶紡切車輞也）。
L115n1490_p0834a09║浣（胡管切濯衣垢也）。斁（夷益切厭也）。析（先的切分也）。鴿（古沓切鳩
L115n1490_p0834a10║屬）。刪（師姦切除削也）。裕（俞成切寬饒也）。脇（虛業切）。叛（蒲半切背叛也）。
L115n1490_p0834a11║罽（居例切）。