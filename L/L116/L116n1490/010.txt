L116n1490_p0172b01║妙法蓮華經玄義釋籤卷第十　　　祿十
L116n1490_p0172b02║隋天台智者大師說
L116n1490_p0172b03║門人灌頂記
L116n1490_p0172b04║唐天台沙門湛然釋
L116n1490_p0172b05║○三問下料簡先問。
L116n1490_p0172b06║問世第一法有三品不。
L116n1490_p0172b07║○次答。
L116n1490_p0172b08║答一人無多人有身子上目連中餘皆下就
L116n1490_p0172b09║佛支佛聲聞為三品。
L116n1490_p0172b10║○次世第一法者下歎第一義先立全勝。
L116n1490_p0172b11║世第一法者此心心數法於餘法為最為勝
L116n1490_p0172b12║為長為尊為上為妙。
L116n1490_p0172b13║○次亦分下分別不同得名處別先立二
L116n1490_p0172b14║門。
L116n1490_p0172b15║亦分亦都。
L116n1490_p0173a01║○次釋釋中先釋分次釋都。
L116n1490_p0173a02║分者勝世間法不勝見諦見諦眷屬不相離
L116n1490_p0173a03║慧力偏多故熏禪不與凡夫同生一處故盡
L116n1490_p0173a04║智時一切善根永離一切諸垢障故三三昧
L116n1490_p0173a05║乃至惡賤無漏何況有漏不應都勝分勝彼
L116n1490_p0173a06║煗頂忍法亦應言第一應言分勝勝煗頂忍
L116n1490_p0173a07║一切凡夫所得禪無量解脫除入也。
L116n1490_p0173a08║初文云見諦不相離者第十六心為見諦
L116n1490_p0173a09║餘十五心為眷屬無間續起故云不離是
L116n1490_p0173a10║斷惑位故慧力偏多從見諦後至第三果
L116n1490_p0173a11║熏禪成就生五淨居此之五天純聖所居
L116n1490_p0173a12║故云不與凡夫同生一處至第四果得盡
L116n1490_p0173a13║智時永斷界內思惑垢障如是後果並由
L116n1490_p0173a14║見諦之功故見諦最勝次三三昧去舉況
L116n1490_p0173a15║釋也如世第一心得三三昧猒離一切於
L116n1490_p0173b01║無漏法心尚不取故云惡賤何況有漏不
L116n1490_p0173b02║應都勝者結上世第一也言分勝者不能
L116n1490_p0173b03║都勝見諦之法但分勝彼煗頂等法故世
L116n1490_p0173b04║第一亦名分勝除入者勝處也。
L116n1490_p0173b05║○又云都勝者從功能為名此世第一非
L116n1490_p0173b06║但勝於煗頂等法亦勝見諦等法等者等
L116n1490_p0173b07║取脩道智行等法乃至羅漢能開之功在
L116n1490_p0173b08║世第一故曰都勝故從或言下釋都勝。
L116n1490_p0173b09║或言都勝非謂一切事業中勝但以能開聖
L116n1490_p0173b10║道門故彼見諦等不能開聖道門以世第一
L116n1490_p0173b11║法開聖道門彼見諦等法得修見諦等法得
L116n1490_p0173b12║修者皆是世第一法功用是世第一法名義
L116n1490_p0173b13║者最勝義是第一義得妙果是第一義如高
L116n1490_p0173b14║幢頂更無有上是第一義問前諸義有差別
L116n1490_p0173b15║耶答此皆歎說上妙之義亦有差別於不淨
L116n1490_p0174a01║安般名最於聞慧名勝於思慧名長於煗為
L116n1490_p0174a02║尊於頂為上於忍為妙又依未至為最依初
L116n1490_p0174a03║禪為勝中間為長二禪為尊三禪為上四禪
L116n1490_p0174a04║為妙如是種種說此依毗婆沙釋欲委知向
L116n1490_p0174a05║彼尋。
L116n1490_p0174a06║據功用力強非所證亦勝問前諸位義有
L116n1490_p0174a07║差別耶者前已最勝得妙果等名通釋世
L116n1490_p0174a08║第一法今欲分別故先問起答如文此不
L116n1490_p0174a09║淨安般等並在世第一前故世第一於彼
L116n1490_p0174a10║為勝為最等依地亦然次從又依未至為
L116n1490_p0174a11║最去料簡依地從未至至四禪為六地妙
L116n1490_p0174a12║音師說或七加欲界依欲界身天六人三
L116n1490_p0174a13║除北洲前三善根三洲死生六天亦續生
L116n1490_p0174a14║故第四善根天亦初起唯女男身非餘扇
L116n1490_p0174a15║搋頌云聖由失地捨異生由命終煗必至
L116n1490_p0174b01║涅槃頂終不斷善忍不墮惡道第一入離
L116n1490_p0174b02║生委釋如論。（△四四果智）。
L116n1490_p0174b03║初果八忍八智三果重慮緣真九無礙九解
L116n1490_p0174b04║脫智。
L116n1490_p0174b05║次明初果八忍八智者每一諦下各一法
L116n1490_p0174b06║忍一法智一比忍一比智故四諦下八忍
L116n1490_p0174b07║八智此是無漏一十六心斷四諦下見盡
L116n1490_p0174b08║也次明三果者慮謂思慮重思惟前所得
L116n1490_p0174b09║真諦無漏之理或四諦中隨思一諦或唯
L116n1490_p0174b10║思滅諦斷三界諸品不同得後三果六品
L116n1490_p0174b11║九品三界都盡等九地中一一皆有九品
L116n1490_p0174b12║思惑一一品皆同一無礙一解脫從一地
L116n1490_p0174b13║說餘地例然故但云九。（△五支佛智）。
L116n1490_p0174b14║支佛用緫相別相如約三世明苦集分別十
L116n1490_p0174b15║二因緣即別相相也。
L116n1490_p0175a01║次支佛以苦集為總十二因緣為別若逆
L116n1490_p0175a02║若順具如止觀第二記及前四果廣如俱
L116n1490_p0175a03║舍賢聖品。（△六六度智）。
L116n1490_p0175a04║六度緣理智弱伏而未斷事智強能捨身命
L116n1490_p0175a05║財無所遺顧聲聞能發真成聖猶論我衣我
L116n1490_p0175a06║鉢互論強弱（云云）。
L116n1490_p0175a07║次三祇菩薩具如止觀第三記。（△七體法聲聞智）。
L116n1490_p0175a08║通教聲聞緫相一門達俗即真。（△八體法支佛智）。
L116n1490_p0175a09║通教緣覺能於一門緫相別相達俗即真。（△
L116n1490_p0175a10║九體法菩薩入真方便智）。
L116n1490_p0175a11║通教菩薩能於四門緫相別相達俗即真。（△
L116n1490_p0175a12║十體法菩薩出假智）。
L116n1490_p0175a13║又能徧四門出假教化眾生。
L116n1490_p0175a14║次通教聲聞緣覺於一門總相等者總謂
L116n1490_p0175a15║但作苦集觀耳別謂觀苦七支觀集五支
L116n1490_p0175b01║以自行故但依一門菩薩為他故於四門
L116n1490_p0175b02║然七地前約自行邊亦但一門入假方便
L116n1490_p0175b03║亦須徧習。（△十一別教十信智）。
L116n1490_p0175b04║十信信果頭真如實相為求此理起十信心。
L116n1490_p0175b05║（△十二三心智）。
L116n1490_p0175b06║十住正習入空傍習假中十行正習假傍習
L116n1490_p0175b07║中十迴向正習中。（△十三十地智）。
L116n1490_p0175b08║初地證中二地已上重慮於中。（△十四三藏佛智）。
L116n1490_p0175b09║三藏佛一時用三十四心八忍八智九無礙
L116n1490_p0175b10║九解脫斷正習盡。
L116n1490_p0175b11║三藏佛言一時用八忍八智等者具如止
L116n1490_p0175b12║觀第三記料簡同異。（△十五通教佛智）。
L116n1490_p0175b13║通佛坐道場一念相應慧斷餘殘習氣。
L116n1490_p0175b14║通佛但言斷習者以菩薩時留習潤生故
L116n1490_p0175b15║至菩提樹下但斷殘習。
L116n1490_p0176a01║○別佛又二先正釋。（△十六別教佛智）。
L116n1490_p0176a02║別教佛用金剛後心斷一品無明究竟盡成
L116n1490_p0176a03║佛。
L116n1490_p0176a04║○次或言下釋疑。
L116n1490_p0176a05║或言斷時是等覺佛無所斷但證得圓滿菩
L116n1490_p0176a06║提具足耳。
L116n1490_p0176a07║或有疑云等覺已斷一品此義不然依文
L116n1490_p0176a08║釋定始從初地終至妙覺皆惑斷入位故
L116n1490_p0176a09║斷一品入初地斷最後品入妙覺。（△十七圓教
L116n1490_p0176a10║五品弟子智）。
L116n1490_p0176a11║圓五品不斷五欲而淨諸根具煩惱性能知
L116n1490_p0176a12║如來秘密之藏。（△十八六根清淨智）。
L116n1490_p0176a13║六根淨位獲相似中道智。（△十九初住至等覺智二十妙覺
L116n1490_p0176a14║智）。
L116n1490_p0176a15║初住獲如來一身無量身入法流海中行任
L116n1490_p0176b01║運流注後位可解不復記。
L116n1490_p0176b02║圓位具如止觀第七文中及位妙中並加
L116n1490_p0176b03║脩五悔等為入品之前智。（△四照）。
L116n1490_p0176b04║○次明智照境者為三先敘意次料簡三
L116n1490_p0176b05║正釋初文破性計成不思議又二先明破
L116n1490_p0176b06║計次明立法初文先立性計次略不出破
L116n1490_p0176b07║但注云云。
L116n1490_p0176b08║四明智照境者若由智照境由境發智四句
L116n1490_p0176b09║皆墮性中如別記（云云）。
L116n1490_p0176b10║初文四句墮性者如止觀第三及淨名玄
L116n1490_p0176b11║等說若離性過皆不可說故云如別記。（△
L116n1490_p0176b12║次明立法）。
L116n1490_p0176b13║若四悉檀因緣立境智但有名字（云云）。
L116n1490_p0176b14║次明為他隨機徧立四悉因緣可作四說
L116n1490_p0176b15║如止觀第五記。（△次料簡）。
L116n1490_p0177a01║問智能照境境亦能照智不。
L116n1490_p0177a02║次料簡中先問中智能照境如常所論境
L116n1490_p0177a03║亦能照智不者為顯不可思議故有此問。
L116n1490_p0177a04║○次答中三先正答次引證三舉譬。
L116n1490_p0177a05║答若作不思議釋更互相照義亦無妨。
L116n1490_p0177a06║初文者還依不思議答故能相照何者智
L116n1490_p0177a07║既是心境亦是心既俱是心俱是法界心
L116n1490_p0177a08║心相照有何不可故引仁王證成相照。
L116n1490_p0177a09║仁王般若云說智及智處皆名為般若。
L116n1490_p0177a10║智處是境當知境智俱名般若故得說境
L116n1490_p0177a11║及境照俱名實相。
L116n1490_p0177a12║譬鏡面互相照亦如大地一能生種種芽芽
L116n1490_p0177a13║亦生地一且置斯義。
L116n1490_p0177a14║次譬中鏡面如文地生芽如境生智芽生
L116n1490_p0177a15║地如智照境此譬猶分未是境智體一而
L116n1490_p0177b01║展轉相照相發故說不可盡恐妨後義是
L116n1490_p0177b02║故且置。（△三正釋）。
L116n1490_p0177b03║○次正明智照境中取向類智照前諸境。
L116n1490_p0177b04║世智照六道十如五停心智去至體法凡七
L116n1490_p0177b05║智照二乘十如六度及通教出假菩薩智兩
L116n1490_p0177b06║屬上求照菩薩十如下化照六道十如四十
L116n1490_p0177b07║心智亦兩屬上求照菩薩十如下化照六道
L116n1490_p0177b08║十如十地智兩屬次第照照菩薩十如不次
L116n1490_p0177b09║第照照佛十如五品去凡四智皆照佛界十
L116n1490_p0177b10║如緫略如此細捒（云云）。
L116n1490_p0177b11║前智類中三藏有七通教有五別圓各四
L116n1490_p0177b12║文云七智照二乘十如者三藏四謂一五
L116n1490_p0177b13║停四念二四善根三四果四支佛通教三
L116n1490_p0177b14║謂聲聞支佛入空菩薩藏通菩薩及別教
L116n1490_p0177b15║四十心智皆云兩屬者上求未極仍屬菩
L116n1490_p0178a01║薩十地亦言兩屬者約教證道以分二義
L116n1490_p0178a02║又此二義謂次不次又此二義復有上求
L116n1490_p0178a03║下化二義總略如此細捒云云者捒字音
L116n1490_p0178a04║數謂莊捒也今謂安置對當如莊捒也如
L116n1490_p0178a05║五停去大分有七委細而言如五停自緣
L116n1490_p0178a06║五境不同如治貪欲但緣六道中可愛十
L116n1490_p0178a07║如治瞋恚但緣六道中可憎十如餘三例
L116n1490_p0178a08║說四念但緣自身心陰六道無常從煗頂
L116n1490_p0178a09║去至世第一或徧上下或捨上緣下四果
L116n1490_p0178a10║但緣聲聞法界緣覺但緣支佛法界亦應
L116n1490_p0178a11║分四果所照不同支佛又分別聞法不聞
L116n1490_p0178a12║法等餘例可知如是七智皆求拙度故云
L116n1490_p0178a13║總略六度細作例此可知。
L116n1490_p0178a14║二十智照四種十二因緣境者世智五停四
L116n1490_p0178a15║念四果乃至支佛六度三藏佛凡七智照思
L116n1490_p0178b01║議生滅十二因緣境通教三乘入真方便智
L116n1490_p0178b02║出假智佛智凡五智照思議不生不滅十二
L116n1490_p0178b03║因緣境別教十信三十心十地佛凡四智照
L116n1490_p0178b04║不思議生滅十二因緣境其中不無別意且
L116n1490_p0178b05║從大判圓教四智照不思議不生不滅十二
L116n1490_p0178b06║因緣境。
L116n1490_p0178b07║二十智照四種四諦者前三藏等七智照生
L116n1490_p0178b08║滅四諦境次通教五智照無生滅四諦境次
L116n1490_p0178b09║別教四智照無量四諦境次圓教四智照無
L116n1490_p0178b10║作四諦境。
L116n1490_p0178b11║次照因緣四諦中但以當教智照當教諦
L116n1490_p0178b12║文相最顯。
L116n1490_p0178b13║次二十智照二諦者前七智是照析空之二
L116n1490_p0178b14║諦次五智是照體空之二諦次八智照顯中
L116n1490_p0178b15║之二諦其間別圓相入者可以意得（云云）。
L116n1490_p0179a01║次照七二諦中云八智照顯中者且以別
L116n1490_p0179a02║四照別圓四照圓若論相入應以通真照
L116n1490_p0179a03║通真及圓別兩真別俗照圓真若接通教
L116n1490_p0179a04║必須聖位若接別者但接賢位賢位屬教
L116n1490_p0179a05║故云也故云可以意得。
L116n1490_p0179a06║次明二十智照三諦者前七智照無中之二
L116n1490_p0179a07║諦是因緣所生法皆屬俗攝次五智照含中
L116n1490_p0179a08║之二諦即空一句皆屬真諦攝也次別圓八
L116n1490_p0179a09║智照顯中之二諦即是假名亦名中道二句
L116n1490_p0179a10║皆屬中道諦攝也。
L116n1490_p0179a11║次照五三諦中言前七智照無中之二諦
L116n1490_p0179a12║者前三藏二諦既無中道不成三諦今以
L116n1490_p0179a13║二十智照於三諦不可棄七而全不論故
L116n1490_p0179a14║便列之通雖無中以含中故則或二或三
L116n1490_p0179a15║亦且從二為第二句故云屬真次以八智
L116n1490_p0179b01║照顯中者通約當教始終言之故云假中
L116n1490_p0179b02║若論二接應言通真照別中通真照圓中
L116n1490_p0179b03║別俗照圓中各對本智及以本境合成三
L116n1490_p0179b04║諦此中便對中論四句結成故云即空等。
L116n1490_p0179b05║次二十智照一實諦者此須引釋論明四悉
L116n1490_p0179b06║檀皆名為實世界故實乃至第一義故實當
L116n1490_p0179b07║知實語亦通四諦生滅故實無生滅故實無
L116n1490_p0179b08║量故實無作故實前三藏七智照生滅之實
L116n1490_p0179b09║次通教五智照無生滅之實次別教四智照
L116n1490_p0179b10║無量之實次圓教四智照無作之實前後諸
L116n1490_p0179b11║實（云云）。
L116n1490_p0179b12║次明照一實者此亦置別從通非但通於
L116n1490_p0179b13║四悉亦乃通四四諦故云生滅等先列四
L116n1490_p0179b14║實次對四教言前後諸實云云者文但分
L116n1490_p0179b15║別四實不同應更分判諸實麤妙及開權
L116n1490_p0180a01║等。
L116n1490_p0180a02║○次明照無諦者先通序意次正明照境。
L116n1490_p0180a03║次二十智無諦無照者無諦無別理若於四
L116n1490_p0180a04║種四諦得悟不復見諦與不諦故無諦亦通
L116n1490_p0180a05║也。
L116n1490_p0180a06║初文者亦且置別存通如前說云云。
L116n1490_p0180a07║前七智照生滅之無諦生生不可說故次五
L116n1490_p0180a08║智照無生滅之無諦生不生不可說故次四
L116n1490_p0180a09║智照無量之無諦不生生不可說故次四智
L116n1490_p0180a10║照無作之無諦不生不生不可說故。
L116n1490_p0180a11║○次前無諦下判。
L116n1490_p0180a12║前無諦是權後無諦是實此就言教。
L116n1490_p0180a13║○次若就下開上諸智。
L116n1490_p0180a14║若就妙悟同於聖人心中所照者則不見有
L116n1490_p0180a15║權實故非權非實空拳誑小兒誘度於一切
L116n1490_p0180b01║方便說權方便說實會理之時無復權實故
L116n1490_p0180b02║稱非權非實為妙也。
L116n1490_p0180b03║通論開者非不須悟此明無諦故斥通無
L116n1490_p0180b04║以從別無別又約證者防語見故故須言
L116n1490_p0180b05║悟無名近證故須言之乃至以此一無徧
L116n1490_p0180b06║開前來一切諸智同入此無共成實智即
L116n1490_p0180b07║是今經之正意也當知二十並是空拳雖
L116n1490_p0180b08║復空拳漸誘方便皆不唐捐況復開時即
L116n1490_p0180b09║權而實今從勝說故曰雙非故權即是非
L116n1490_p0180b10║權非實。（△五判）。
L116n1490_p0180b11║○五明判者為二先判次結初又三初約
L116n1490_p0180b12║智以判次約知見四句以判三約五眼初
L116n1490_p0180b13║文又二初一往略判。
L116n1490_p0180b14║五明麤妙者前十二番智是麤後八番智為
L116n1490_p0180b15║妙。
L116n1490_p0181a01║○次解釋釋又二先明十二為麤。
L116n1490_p0181a02║何者藏通等佛自是無常亦不說常彼二乘
L116n1490_p0181a03║菩薩何得聞常信常修常是故為麤。
L116n1490_p0181a04║○次別教下明後八為妙於中為二初通
L116n1490_p0181a05║明八妙次又別下料簡初又三初正明別
L116n1490_p0181a06║妙。
L116n1490_p0181a07║別教十信初已聞常信修於常尚勝彼佛何
L116n1490_p0181a08║況餘耶是故為妙。
L116n1490_p0181a09║○次常途下破古。
L116n1490_p0181a10║常途云法華不明常者秖是三藏意耳。
L116n1490_p0181a11║○三今明下顯正。
L116n1490_p0181a12║今明十信知中已過牟尼則八番為妙也。
L116n1490_p0181a13║言今明十信至八番為妙者且約知中勝
L116n1490_p0181a14║三藏佛一往望前八番俱妙猶帶教道故
L116n1490_p0181a15║須更簡。
L116n1490_p0181b01║○簡中又二先對簡次雙釋。
L116n1490_p0181b02║又別教四智三麤一妙圓教四智悉皆稱妙。
L116n1490_p0181b03║初云別教四番三麤一妙今依地人以存
L116n1490_p0181b04║教道十地猶麤何況十信若且從登地而
L116n1490_p0181b05║為證道故一麤二妙妙覺果頭本是實人
L116n1490_p0181b06║是故為妙又亦可妙覺是權故為麤十地
L116n1490_p0181b07║是實故為妙故云中道乃是果頭能顯。
L116n1490_p0181b08║○次釋又二先釋別次釋圓先釋別中又
L116n1490_p0181b09║三初正判別三麤一妙次類下舉藏通以
L116n1490_p0181b10║例別圓三今別下顯別例成。
L116n1490_p0181b11║何者地人云中道乃是果頭能顯初心學者
L116n1490_p0181b12║仰信此理如藕𮈔懸山故說信行皆非圓意
L116n1490_p0181b13║也故十信智為麤十住正修空傍修假中十
L116n1490_p0181b14║行正修假傍修中十迴向始正修中此中但
L116n1490_p0181b15║理不具諸法是故皆麤登地智破無明見中
L116n1490_p0182a01║道證則為妙。
L116n1490_p0182a02║初文言初心學者等者謂仰信中理登地
L116n1490_p0182a03║見中而證是妙如藕絲懸山者大經十六
L116n1490_p0182a04║云若有人能以藕中絲懸須彌山可思議
L116n1490_p0182a05║不不也世尊佛言菩薩能以一念稱量生
L116n1490_p0182a06║死則不可思議今明圓理難曉但仰信而
L116n1490_p0182a07║已借彼況喻如人聞說藕絲懸山但信而
L116n1490_p0182a08║已如聞生死有不可思議理而但仰信不
L116n1490_p0182a09║能一心即如來藏故非圓意餘如文。（△次舉
L116n1490_p0182a10║藏通以例別圓）。
L116n1490_p0182a11║類如通藏兩種俱得道而三藏門拙。（△三顯別例
L116n1490_p0182a12║成）。
L116n1490_p0182a13║今別教亦爾教門皆權而證是妙（云云）。（△次釋圓）。
L116n1490_p0182a14║圓教四智皆妙者如法相說如說而信如理
L116n1490_p0182a15║而行始論五品終竟妙覺實而非權是故皆
L116n1490_p0182b01║妙是名待麤智說妙智也。
L116n1490_p0182b02║○次約知見判者又二初列四句。
L116n1490_p0182b03║又約知見明麤妙者知與見云何然分別有
L116n1490_p0182b04║四不知不見知非見見非知亦知亦見。
L116n1490_p0182b05║○次釋釋中先約四教明知見次以佛智
L116n1490_p0182b06║攝之初文又二先略列三藏及圓。
L116n1490_p0182b07║先約三藏釋後約圓釋中間例可解。
L116n1490_p0182b08║○次正釋。
L116n1490_p0182b09║凡夫不聞故不知不證故不見五停四念至
L116n1490_p0182b10║世第一法聞故名知未證故非見辟支佛不
L116n1490_p0182b11║聞故非知自然證故是見四果聞故亦是知
L116n1490_p0182b12║證故亦是見傳傳判麤妙可解約圓教釋者
L116n1490_p0182b13║七方便不聞故不知未證故不見五品六根
L116n1490_p0182b14║聞故知未證故不見發宿習者名見不從聞
L116n1490_p0182b15║故不知稟教證入者亦知亦見此節節傳為
L116n1490_p0183a01║麤妙。
L116n1490_p0183a02║釋中藏圓如文通教亦以博地凡夫為不
L116n1490_p0183a03║知不見乾慧性地為知而不見發習者為
L116n1490_p0183a04║見而非知見地已去亦知亦見別教不知
L116n1490_p0183a05║不見同前凡夫地前知而非見發習者見
L116n1490_p0183a06║而非知登地已去亦知亦見。
L116n1490_p0183a07║○次以佛智攝之者又四初略舉次如經
L116n1490_p0183a08║下引經解釋三方便下歎四如此下結歸。
L116n1490_p0183a09║究竟而論前來二十種智略而言之不出權
L116n1490_p0183a10║實二智。
L116n1490_p0183a11║初文者諸境本是如來一體權實為眾生
L116n1490_p0183a12║故隨機且分今更從本說故云究而言之。
L116n1490_p0183a13║如經如來方便知見波羅蜜皆悉具足即緫
L116n1490_p0183a14║束得前來諸權智也如來知見廣大深遠即
L116n1490_p0183a15║是緫束前來實智也。
L116n1490_p0183b01║次引經釋中既言方便是故屬權既云具
L116n1490_p0183b02║足故非異體既云深遠故屬實也復云廣
L116n1490_p0183b03║大是即權故。
L116n1490_p0183b04║○方便下歎意者又三初正歎。
L116n1490_p0183b05║方便既其具足何所不該知見既其廣大深
L116n1490_p0183b06║遠何所不攝。
L116n1490_p0183b07║言具足等者具足之權即實而論權廣大
L116n1490_p0183b08║之實即權而論實。
L116n1490_p0183b09║○次境淵下結歎。
L116n1490_p0183b10║境淵無邊智水莫測。
L116n1490_p0183b11║實境淵深故豎極權境無邊故橫徧橫豎
L116n1490_p0183b12║之水難量故智不可測也。
L116n1490_p0183b13║○三唯佛下舉果智以歎。
L116n1490_p0183b14║唯佛與佛乃能究盡。
L116n1490_p0183b15║○四結歸中二初結歸眼智次判初文三
L116n1490_p0184a01║初明眼智。
L116n1490_p0184a02║如此知見即是眼智眼即五眼具足智即三
L116n1490_p0184a03║智一心。
L116n1490_p0184a04║○次一切種智下明眼智所知所見。
L116n1490_p0184a05║一切種智知於實兩智知於權佛眼見於實
L116n1490_p0184a06║四眼見於權。
L116n1490_p0184a07║○三此知下明相即。
L116n1490_p0184a08║此知即是見此見即是知。
L116n1490_p0184a09║對前諸智諸智是麤此之知見名之為妙也。
L116n1490_p0184a10║○三約五眼者前明來意者前已明智知
L116n1490_p0184a11║次以知見四句分別以顯於眼眼秖是見
L116n1490_p0184a12║智秖是知故云為未了者。
L116n1490_p0184a13║若得知見中意不復論五眼迷者未了更約
L116n1490_p0184a14║眼明麤妙。
L116n1490_p0184a15║○釋中為三初正明五眼次約教三總結。
L116n1490_p0184b01║如肉眼盲閉何由見色徒聞人說起種種想
L116n1490_p0184b02║終非真見欲令眼開應須治膜那得閉眼執
L116n1490_p0184b03║諍何益耶閉眼想則麤眼開見則妙天眼未
L116n1490_p0184b04║開不見障外為麤修禪定願智之力能發得
L116n1490_p0184b05║淨色徹障內外明闇無隔慧眼未開常行死
L116n1490_p0184b06║逕假令情想亦復非實故為麤無漏豁發故
L116n1490_p0184b07║稱為妙諦理明了故稱妙法眼未開差機說
L116n1490_p0184b08║法如身子僻教滿願穢器名為麤破障通無
L116n1490_p0184b09║知分別藥病名之為妙佛眼不開不見實相
L116n1490_p0184b10║故文云二乘之人及新發心者不退菩薩所
L116n1490_p0184b11║不能知故四眼皆麤除諸菩薩眾信力堅固
L116n1490_p0184b12║者以信得入相似佛眼能開真佛知見乃名
L116n1490_p0184b13║為妙。
L116n1490_p0184b14║先五眼具如止觀第三記今肉眼中言開
L116n1490_p0184b15║閉者不了因緣麤色等為閉若了為開天
L116n1490_p0185a01║眼中云願智力者願智謂超越三昧超越
L116n1490_p0185a02║三昧如止觀第九記身子僻教如止觀第
L116n1490_p0185a03║五記滿願穢器者滿願此音富樓那彼稱
L116n1490_p0185a04║如淨名中云無以穢食置於寶器無以日
L116n1490_p0185a05║光等彼螢火等破障通無知者通謂神通
L116n1490_p0185a06║塵沙無知障於化道今破此惑故云破障
L116n1490_p0185a07║通無知二乘等不知具如方便品䟽云信
L116n1490_p0185a08║力謂五品堅固謂六根此即除知以顯不
L116n1490_p0185a09║知。
L116n1490_p0185a10║諸教多說四眼或帶四眼說佛眼是故為麤
L116n1490_p0185a11║今經獨說佛眼是故為妙。
L116n1490_p0185a12║是為待麤為妙也。
L116n1490_p0185a13║約教及結可知。
L116n1490_p0185a14║○六明開中二先約智開次約眼開若知
L116n1490_p0185a15║見不異眼智故不須約之論開亦為未了
L116n1490_p0185b01║者重為開之先約智中又二先總明所開。
L116n1490_p0185b02║六明開麤顯妙者前十六番智若不決了但
L116n1490_p0185b03║是麤智若得決了悉成妙智。
L116n1490_p0185b04║一十六番須開。
L116n1490_p0185b05║○次何者下釋又二先釋次結初又二初
L116n1490_p0185b06║開藏通十二番次開別教四番初又二初
L116n1490_p0185b07║明開世智次開十一智初又二初明世智。
L116n1490_p0185b08║何者如妙莊嚴王先是外道世智聞法華經
L116n1490_p0185b09║便得決了以邪相入正相於諸見不動而修
L116n1490_p0185b10║三十七品不捨八邪而入八正即是決於世
L116n1490_p0185b11║智得入妙智。
L116n1490_p0185b12║○次略結位。
L116n1490_p0185b13║或與五品齊或與相似齊或與分得齊節節
L116n1490_p0185b14║有入義細作（云云）。（△次開十一智）。
L116n1490_p0185b15║○次又二初若五停下略開十一。
L116n1490_p0186a01║若五停方便智乃至通教佛等智若不決了
L116n1490_p0186a02║即是麤智今開權顯實汝等所行是菩薩道
L116n1490_p0186a03║來入妙位。
L116n1490_p0186a04║○次須一一將十二番智來等者略明格
L116n1490_p0186a05║位。
L116n1490_p0186a06║須一一將十二番智來入圓妙四智或入五
L116n1490_p0186a07║品相似分得等智（云云）。
L116n1490_p0186a08║故此藏七通五隨智高下按位進入當體
L116n1490_p0186a09║即按位進入即不定。
L116n1490_p0186a10║○次別教。
L116n1490_p0186a11║又決了別教歷別之智入於妙智當體即是
L116n1490_p0186a12║某位進入是某位細捒（云云）。
L116n1490_p0186a13║如文。
L116n1490_p0186a14║○次總判結名。
L116n1490_p0186a15║十六麤智皆成妙智無麤可待即是絕待智
L116n1490_p0186b01║妙也。
L116n1490_p0186b02║可知。
L116n1490_p0186b03║○次約五眼者初明開次料簡初文二先
L116n1490_p0186b04║總開。
L116n1490_p0186b05║復次開麤眼為妙眼者餘經雖說為五眼五
L116n1490_p0186b06║眼不融是故為麤今經決了四眼令入佛眼。
L116n1490_p0186b07║○次別開別開又二先開次結初文中初
L116n1490_p0186b08║肉眼又三初正開。
L116n1490_p0186b09║文云父母所生眼遂得清淨。
L116n1490_p0186b10║○次學大乘下引證。
L116n1490_p0186b11║學大乘者雖有肉眼名為佛眼。
L116n1490_p0186b12║○三即是下結。
L116n1490_p0186b13║即是決了肉眼名為佛眼也。
L116n1490_p0186b14║○次天眼中二先引經明開次結。
L116n1490_p0186b15║淨名云世孰有真天眼者有佛世尊不以二
L116n1490_p0187a01║相見諸佛國。
L116n1490_p0187a02║初文奪那律所見非真即指世尊不二相
L116n1490_p0187a03║見為真天眼那律但得彈斥之益不名為
L116n1490_p0187a04║開正令梵王所得天眼即彼有相為不二
L116n1490_p0187a05║相故名為開。
L116n1490_p0187a06║此即是決了天眼即是佛眼也。
L116n1490_p0187a07║願得如世尊慧眼第一淨即是決了慧眼能
L116n1490_p0187a08║得入妙。
L116n1490_p0187a09║次決慧眼中開麤慧眼成妙慧眼故云願
L116n1490_p0187a10║得如世尊等也。
L116n1490_p0187a11║決法眼入妙者邊際智滿是也。
L116n1490_p0187a12║決法眼中云邊際智滿者決別地前法眼
L116n1490_p0187a13║來至等覺入重玄門不思議眼故下第五
L116n1490_p0187a14║卷釋圓位中云觀達無始無明源底邊際
L116n1490_p0187a15║智滿名為等覺即成圓門徧應法界名入
L116n1490_p0187b01║重玄不同別教教道重玄居妙覺邊名邊
L116n1490_p0187b02║際智滿亦可以佛不可思議用為邊際智
L116n1490_p0187b03║以為法眼。
L116n1490_p0187b04║四眼融入佛眼寂而常照故文云決了聲聞
L116n1490_p0187b05║法是諸經之王。
L116n1490_p0187b06║次佛眼中不復別論但云四眼融入以釋
L116n1490_p0187b07║佛眼相也。
L116n1490_p0187b08║○五眼下結。
L116n1490_p0187b09║五眼具足成菩提開佛知見故稱為妙。
L116n1490_p0187b10║可知。（△次料簡）。
L116n1490_p0187b11║問佛眼開乃名為妙六根雖淨云何為妙答
L116n1490_p0187b12║佛眼雖未開已能圓學圓信如迦陵頻伽鳥
L116n1490_p0187b13║雖在㲉中音聲已勝諸鳥即是假名相似等
L116n1490_p0187b14║妙若開即是分妙究竟妙（云云）。
L116n1490_p0187b15║次料簡中問佛眼至為妙者問前開肉眼
L116n1490_p0188a01║中引法華經六根清淨文也迦陵頻伽如
L116n1490_p0188a02║止觀第一記言若開者謂若進入論開或
L116n1490_p0188a03║入分證等也。（△二對境論智）。
L116n1490_p0188a04║○次對境明智中自二先標列。
L116n1490_p0188a05║二對境明智又二一對五境二展轉相照對
L116n1490_p0188a06║境。
L116n1490_p0188a07║○次釋釋初文先略明十如意次對六境
L116n1490_p0188a08║前單明智若不對境後人將何為妙觀所
L116n1490_p0188a09║託問前明智中已云照境即是對境明智
L116n1490_p0188a10║已竟何煩復立此中一門答前言照者或
L116n1490_p0188a11║對或互通總而說但云生滅智照生滅境
L116n1490_p0188a12║故脩觀者未可措心故今一一明其行相
L116n1490_p0188a13║初明十如。
L116n1490_p0188a14║初應對十如境此既一經之意處處說之可
L116n1490_p0188a15║解故不復釋。
L116n1490_p0188b01║如文。（△次對六境）。
L116n1490_p0188b02║○次因緣智中先引經次釋相。
L116n1490_p0188b03║次對四種十二因緣明智者大經云十二因
L116n1490_p0188b04║緣有四種觀下智觀故得聲聞菩提中智觀
L116n1490_p0188b05║故得緣覺菩提上智觀故得菩薩菩提上上
L116n1490_p0188b06║智觀故得佛菩提。
L116n1490_p0188b07║初引經云下中上上上者大經二十五云
L116n1490_p0188b08║觀十二因緣凡有四種謂下中上上上下
L116n1490_p0188b09║智觀故不見佛性以不見故得聲聞菩提
L116n1490_p0188b10║中智觀者不見佛性以不見故得緣覺菩
L116n1490_p0188b11║提上智觀者見不了了不了了故住十住
L116n1490_p0188b12║地上上智觀故見則了了得阿耨菩提以
L116n1490_p0188b13║是義故十二因緣名為佛性佛性者第一
L116n1490_p0188b14║義空第一義空名為中道中道名佛佛名
L116n1490_p0188b15║涅槃今文銷釋從彼得名人不見之秖謂
L116n1490_p0189a01║因緣為緣覺觀法又婆沙亦云無明緣行
L116n1490_p0189a02║三種不同若上智觀於緣相得佛菩提若
L116n1490_p0189a03║中智觀於緣相得緣覺菩提若下智觀於
L116n1490_p0189a04║緣相得聲聞菩提以緣有體故轉下作中
L116n1490_p0189a05║轉中作上故知論文雖有三品但成下智
L116n1490_p0189a06║又準阿含觀十二因緣有逆有順從無明
L116n1490_p0189a07║至老死名順從老死至無明為逆生滅皆
L116n1490_p0189a08║然自為藏教中乘觀因緣法大經文通又
L116n1490_p0189a09║欲順四諦觀故並初觀受由觸等以現五
L116n1490_p0189a10║果受居初故也。
L116n1490_p0189a11║○次何者下釋又二先總明今意次歷教
L116n1490_p0189a12║解釋初文又二先敘大意。
L116n1490_p0189a13║何者十二因緣本是一境緣解不同開成四
L116n1490_p0189a14║種。
L116n1490_p0189a15║○次得名所以若通而言之教教各有上
L116n1490_p0189b01║中下人具如婆沙文意今從別對故從下
L116n1490_p0189b02║以標下等於中二先各明次以四教下結
L116n1490_p0189b03║歎。
L116n1490_p0189b04║今以四教意釋之三藏具有三人而皆以析
L116n1490_p0189b05║智觀界內十二因緣事為初門然析智淺弱
L116n1490_p0189b06║三人之中聲聞最劣以劣人標淺法故名下
L116n1490_p0189b07║智通教亦有三人同以體智觀界內十二因
L116n1490_p0189b08║緣理體法雖深望藏為巧望別未巧三人之
L116n1490_p0189b09║中緣覺是中以中人名通法故言中智別教
L116n1490_p0189b10║佛與菩薩俱知界外十二因緣事次第菩薩
L116n1490_p0189b11║比佛猶未是上比於通藏則是上法故以上
L116n1490_p0189b12║智當名也圓教佛與菩薩俱觀界外十二因
L116n1490_p0189b13║緣理初心即事而中此法最勝故以佛當名
L116n1490_p0189b14║故言上上智觀也。
L116n1490_p0189b15║初文自為四別。（△次結歎）。
L116n1490_p0190a01║以四教釋四觀於義允合（云云）。
L116n1490_p0190a02║○次歷教中二先釋次明判開初文自為
L116n1490_p0190a03║四別如諸觀法皆從受起者若支佛人自
L116n1490_p0190a04║起觀者應如阿含生滅各有逆順觀境但
L116n1490_p0190a05║作此觀自滅諸惑今大小偏圓共為觀法
L116n1490_p0190a06║況因緣四諦名異義同四諦觀苦為初門
L116n1490_p0190a07║故今觀因緣亦初起苦道如四四諦苦並
L116n1490_p0190a08║居初故四觀緣咸從受起知苦斷集次第
L116n1490_p0190a09║不殊用智見異理須分此四也初觀生滅
L116n1490_p0190a10║中又四初推受以至無明次推無明以感
L116n1490_p0190a11║現報三觀此下用觀四則是下結名。
L116n1490_p0190a12║所言下智觀者觀受由觸觸由入入由名色
L116n1490_p0190a13║名色由識識由行行由無明無明顛倒不善
L116n1490_p0190a14║思惟致不善行感四趣識名色等若善思惟
L116n1490_p0190a15║致善行感人天識名色等。
L116n1490_p0190b01║初二文者推現苦本為知其苦本復推苦
L116n1490_p0190b02║本至現苦者為知苦本所造不同輪迴升
L116n1490_p0190b03║沈不出三有故須起觀。（△三用觀）。
L116n1490_p0190b04║○起觀中二先觀生次觀滅初觀生中二
L116n1490_p0190b05║先通觀輪迴。
L116n1490_p0190b06║觀此無明念念無常前後不住所生善惡遷
L116n1490_p0190b07║變速朽所受名色衰損代謝煩惱業苦更互
L116n1490_p0190b08║因緣都無暫停。
L116n1490_p0190b09║○次束成因果。
L116n1490_p0190b10║過去二因現在五果現在三因未來二果三
L116n1490_p0190b11║世迴復猶若車輪。
L116n1490_p0190b12║以知過現因果故了現未不停。
L116n1490_p0190b13║○次觀滅中二先明子滅次無子下果滅
L116n1490_p0190b14║初文三法譬結。
L116n1490_p0190b15║癡惑之本既無常苦空無我則無明滅無明
L116n1490_p0191a01║滅故諸行滅乃至老死滅。
L116n1490_p0191a02║言癡惑本者癡惑是生死之本故名癡本
L116n1490_p0191a03║問凡觀因緣推因者為識現因能招來果
L116n1490_p0191a04║但斷現因以息來果何須復言無明滅則
L116n1490_p0191a05║名色滅等耶答不然正由能知往因無常
L116n1490_p0191a06║故往因滅方能了現果無常故破壞現果
L116n1490_p0191a07║以破壞現果故不造現因方乃不招未來
L116n1490_p0191a08║世果乃至逆滅尋之可知。（△譬）。
L116n1490_p0191a09║若不然火是則無煙。
L116n1490_p0191a10║譬中然如因煙如果。（△結）。
L116n1490_p0191a11║是名子縛斷。
L116n1490_p0191a12║結可知。
L116n1490_p0191a13║○次果滅者又二釋結。
L116n1490_p0191a14║無子則無果滅智灰身離二十五有。
L116n1490_p0191a15║釋者智是習果身是報果為欲灰身應須
L116n1490_p0191b01║滅智由果縛在智亦不滅是故相從二果
L116n1490_p0191b02║俱滅起觀如道二滅如滅此約小教方便
L116n1490_p0191b03║言滅大乘不然。（△結）。
L116n1490_p0191b04║是名果縛斷。（△四結名）。
L116n1490_p0191b05║則是下智觀十二因緣得聲聞菩提也。
L116n1490_p0191b06║○次中智中為三初推因果次起觀三結。
L116n1490_p0191b07║中智者觀受由觸乃至行由無明。
L116n1490_p0191b08║初文甚略云觀受由觸乃至無明餘如三
L116n1490_p0191b09║藏中說。
L116n1490_p0191b10║○次起觀中二先生次滅初生中三先觀
L116n1490_p0191b11║往因能招現果如幻。
L116n1490_p0191b12║無明秖是一念癡心心無形質但有名字內
L116n1490_p0191b13║外中間求字不得是字不住亦不不住猶如
L116n1490_p0191b14║幻化虛誑眼目無明體相本自不有妄想因
L116n1490_p0191b15║緣和合而生無所有故假名無明不善思惟
L116n1490_p0192a01║心行所造以不達無明如幻化故起善不善
L116n1490_p0192a02║思惟則有善不善行受善不善名色觸受。
L116n1490_p0192a03║○次今達下觀現因能招來果如幻。
L116n1490_p0192a04║今達無明如幻故則諸行亦如幻從幻生識
L116n1490_p0192a05║名色等皆如幻愛取有生三世輪轉幻化遷
L116n1490_p0192a06║改都無真實。
L116n1490_p0192a07║總束前文故云三世。
L116n1490_p0192a08║○三有智下引人例法。
L116n1490_p0192a09║有智之人不應於中而生愛恚。
L116n1490_p0192a10║○次無明下觀滅即子果滅也。
L116n1490_p0192a11║無明既不可得則無明不生不生則不滅諸
L116n1490_p0192a12║行老死亦不生不滅不生故則非新不滅故
L116n1490_p0192a13║則非故非故者無故可畢非新者無新可造
L116n1490_p0192a14║無新者子縛斷無故者果縛斷。
L116n1490_p0192a15║○三結。
L116n1490_p0192b01║是名中智觀十二因緣得緣覺菩提。
L116n1490_p0192b02║如文。
L116n1490_p0192b03║○上根觀中既云𣲖出不云理是故知是
L116n1490_p0192b04║別於中又二謂釋結釋中又三初明觀境
L116n1490_p0192b05║次觀此下正明用觀三知因此下觀成初
L116n1490_p0192b06║文又二初總舉。
L116n1490_p0192b07║上智觀者觀受由觸乃至行由無明。
L116n1490_p0192b08║○次無明下明𣲖出三道。
L116n1490_p0192b09║無明秖是癡一念心心癡故派出煩惱由煩
L116n1490_p0192b10║惱派出諸業由業派出諸苦。（△次正明用觀）。
L116n1490_p0192b11║○次文又二先釋。
L116n1490_p0192b12║觀此煩惱種別不同不同故業不同業不同
L116n1490_p0192b13║故苦不同。
L116n1490_p0192b14║○次諸行下總結。
L116n1490_p0192b15║諸行若干名色各異種種三道無量無邊分
L116n1490_p0193a01║別不濫。（△三觀成）。
L116n1490_p0193a02║○第三又二初明十行觀成次如是下明
L116n1490_p0193a03║十地觀成。
L116n1490_p0193a04║知因此煩惱起此業得此苦不關彼業及彼
L116n1490_p0193a05║煩惱。
L116n1490_p0193a06║初如文。
L116n1490_p0193a07║○次文又三先明能障次無明下明障破
L116n1490_p0193a08║德成三自既下觀成利他。
L116n1490_p0193a09║如是三道覆障三德破障方便亦復無量。
L116n1490_p0193a10║初如文。
L116n1490_p0193a11║○次文又二即約因緣開為兩番三道也。
L116n1490_p0193a12║無明若破顯出般若業破顯出解脫識名色
L116n1490_p0193a13║破顯出法身愛取有老死亦復如是。（△三觀成利
L116n1490_p0193a14║他）。
L116n1490_p0193a15║自既解已復能化他於一切種知一切法起
L116n1490_p0193b01║道種智導利眾生。（△次結）。
L116n1490_p0193b02║是名上智觀十二因緣也。
L116n1490_p0193b03║○次上上智觀中束為三德故知異別亦
L116n1490_p0193b04║初推因果次起觀三結。
L116n1490_p0193b05║上上智觀者觀受由觸乃至行由無明。
L116n1490_p0193b06║初如文。
L116n1490_p0193b07║○次起觀中體性既即無復生滅於中又
L116n1490_p0193b08║三標釋結成。
L116n1490_p0193b09║知十二支三道即是三德豈可斷破三德更
L116n1490_p0193b10║求三德則壞諸法相。
L116n1490_p0193b11║初如文。
L116n1490_p0193b12║○次釋中三德各一法一譬。
L116n1490_p0193b13║煩惱道即般若當知煩惱不闇般若即煩惱
L116n1490_p0193b14║般若不明煩惱既不闇何須更斷般若不明
L116n1490_p0193b15║何所能破闇本非闇不須於明如耆婆執毒
L116n1490_p0194a01║成藥豈可捨此取彼。
L116n1490_p0194a02║業道即是解脫者當知業道非縛解脫即業
L116n1490_p0194a03║者脫非自在業非縛故何所可離脫非自在
L116n1490_p0194a04║何所可得如神通人豈避此就彼耶。
L116n1490_p0194a05║苦道即法身者當知苦非生死法身即生死
L116n1490_p0194a06║法身非樂苦非生死何所可憂法身非樂何
L116n1490_p0194a07║所可喜如彼虛空無得無失不忻不戚。
L116n1490_p0194a08║三譬相狀各約其位。
L116n1490_p0194a09║○結成中二先略結成。
L116n1490_p0194a10║如是觀者三道不異三德三德不異三道亦
L116n1490_p0194a11║於三道具一切佛法。
L116n1490_p0194a12║○次何者下結。
L116n1490_p0194a13║何有三道即三德三德是大涅槃名祕密藏
L116n1490_p0194a14║此即具佛果深觀十二因緣即是坐道場此
L116n1490_p0194a15║即具佛因佛因佛果皆悉具足餘例可知。
L116n1490_p0194b01║涅槃從果故名果成真因道塲故名為因
L116n1490_p0194b02║當知四觀皆觀三世十二因緣能觀智別
L116n1490_p0194b03║故使四殊。（△三結）。
L116n1490_p0194b04║是名上上智觀十二因緣得佛菩提。（△次明判開）。
L116n1490_p0194b05║○次判開亦應約四教五味但文略無於
L116n1490_p0194b06║中又二先略述判開。
L116n1490_p0194b07║約此應判麤妙開麤顯妙意可解故不委記
L116n1490_p0194b08║耳。
L116n1490_p0194b09║○次又四下明判所以。
L116n1490_p0194b10║又四智照四境境若不轉其智則麤四境轉
L116n1490_p0194b11║成妙境麤智即成妙智仍是待絕之意（云云）。
L116n1490_p0194b12║由境轉故方得名妙此約悟論妙所以四
L116n1490_p0194b13║人用觀皆從受起故知四人初觀皆以生
L116n1490_p0194b14║滅因緣為境用觀方法則有四別此生滅
L116n1490_p0194b15║境隨妙智轉方成妙境境若不轉智亦不
L116n1490_p0195a01║轉故知雖用妙智境仍生滅故云不轉則
L116n1490_p0195a02║麤又何但妙悟須轉前之三教亦須待轉
L116n1490_p0195a03║方受教名如不見三世生滅亦不成三藏
L116n1490_p0195a04║之境餘例可知是故深須了此境智若得
L116n1490_p0195a05║此意下去諸智準此可知仍是待絕之意
L116n1490_p0195a06║者若不轉麤成妙故成相待意也若即麤
L116n1490_p0195a07║成妙方成絕待意也。
L116n1490_p0195a08║○次明四諦者若了所照名異義同則能
L116n1490_p0195a09║照智準例可見無俟更說亦為未了故重
L116n1490_p0195a10║說耳於中亦先釋次判開初又二先引文
L116n1490_p0195a11║立意次又云下正釋初文三先正引經文
L116n1490_p0195a12║次若依下束判經文三今若下明判所以。
L116n1490_p0195a13║二對四種四諦明智者大經云知聖諦智則
L116n1490_p0195a14║有二種中智上智中智者聲聞緣覺上智者
L116n1490_p0195a15║諸佛菩薩。
L116n1490_p0195b01║初如文。（△次束判經文）。
L116n1490_p0195b02║若依此文束於體析合稱為中束大乘利鈍
L116n1490_p0195b03║合稱為上。
L116n1490_p0195b04║次文者涅槃十二明上智中智經意但以
L116n1490_p0195b05║三藏二乘對別菩薩今文義立束前兩教
L116n1490_p0195b06║為中智束後兩教為上智已下所引並是
L116n1490_p0195b07║聖行品文。（△二明判所以）。
L116n1490_p0195b08║○第三文者為三先立根對理。
L116n1490_p0195b09║今若約根緣利鈍內外事理開即成四。
L116n1490_p0195b10║○次列。
L116n1490_p0195b11║聲聞根鈍緣四諦事即生滅四諦智緣覺根
L116n1490_p0195b12║利緣四諦理即無生四諦智菩薩智淺緣不
L116n1490_p0195b13║思議事即無量四諦智諸佛智深緣不思議
L116n1490_p0195b14║理即無作四諦智也。
L116n1490_p0195b15║○三指廣。
L116n1490_p0196a01║此乃大經之一文。
L116n1490_p0196a02║○次正釋文自為四初三藏又三先重引
L116n1490_p0196a03║經文。
L116n1490_p0196a04║又云凡夫有苦無諦聲聞有苦有苦諦。
L116n1490_p0196a05║○次釋。
L116n1490_p0196a06║凡夫不見苦理故言無諦聲聞能見無常苦
L116n1490_p0196a07║空故言有諦。
L116n1490_p0196a08║○三結。
L116n1490_p0196a09║即是生滅四諦智也。
L116n1490_p0196a10║○次通亦三引釋結。
L116n1490_p0196a11║又云菩薩之人解苦無苦而有真諦即是體
L116n1490_p0196a12║苦非苦故言無苦即事而真故言有諦乃是
L116n1490_p0196a13║摩訶衍門無生四諦智也。
L116n1490_p0196a14║○別教亦三引釋結。
L116n1490_p0196a15║又云知諸陰是苦知諸入為門亦名為苦知
L116n1490_p0196b01║諸界為分亦名為性亦名為知是名中智。
L116n1490_p0196b02║○釋中又三先重對前辨。
L116n1490_p0196b03║依前說者即屬聲聞也。
L116n1490_p0196b04║○次分別下正明今意。
L116n1490_p0196b05║分別諸苦諸入界等有無量相我於彼經竟
L116n1490_p0196b06║不說之是名上智受想行識亦復如是非諸
L116n1490_p0196b07║聲聞緣覺境界此則異前兩意。
L116n1490_p0196b08║○三既稱下辨異示相。
L116n1490_p0196b09║既稱上智又非二乘境界豈非別教菩薩觀
L116n1490_p0196b10║恒沙佛法如來藏理耶。（△三結）。
L116n1490_p0196b11║是為無量四諦智。
L116n1490_p0196b12║○圓教為二先釋次例初又四先引次非
L116n1490_p0196b13║苦下釋三又云下引證四如此下結。
L116n1490_p0196b14║又云如來非苦非集非滅非道非諦是實虛
L116n1490_p0196b15║空非苦非諦是實。
L116n1490_p0197a01║初如文。（△次釋）。
L116n1490_p0197a02║非苦者非虛妄生死非諦者非二乘涅槃是
L116n1490_p0197a03║實者即是實相中道佛性也。
L116n1490_p0197a04║次釋中但釋一非苦餘三例知。（△三引證）。
L116n1490_p0197a05║又云有苦有苦因有苦盡有苦對如來非苦
L116n1490_p0197a06║乃至非對是故為實。
L116n1490_p0197a07║三引證中既云如來非苦等故義同也初
L116n1490_p0197a08║並從苦立者由苦故集由集故道滅故以
L116n1490_p0197a09║苦為本故云有苦有苦因等以四諦互指
L116n1490_p0197a10║立四諦名初以三望苦得四諦名故有苦
L116n1490_p0197a11║等四諦之別。（△四結）。
L116n1490_p0197a12║如此明義既異上三番豈非無作四諦智耶。
L116n1490_p0197a13║（△次例）。
L116n1490_p0197a14║例此一諦為四餘三亦應爾謂有集有集果
L116n1490_p0197a15║有集盡有集對有盡有盡因有盡障有盡障
L116n1490_p0197b01║相有對有對果有對障有對障相如來非此
L116n1490_p0197b02║四四十六種但是於實（云云）。
L116n1490_p0197b03║次例者既可以苦為本亦可以三準集望
L116n1490_p0197b04║道滅等以為四也如云由集故苦由集故
L116n1490_p0197b05║道滅等餘二準知餘二亦然如此互指乃
L116n1490_p0197b06║成藏通別等三教之義今以圓望之故云
L116n1490_p0197b07║如來非此四四十六一一教中皆具十六
L116n1490_p0197b08║但隨教相義理不同。
L116n1490_p0197b09║○次判開中亦名待絕。
L116n1490_p0197b10║如是等智觀於四諦諦既未融智諦皆麤獨
L116n1490_p0197b11║有非苦非對有實為妙。
L116n1490_p0197b12║初文言皆麤者指前三教未會為語耳即
L116n1490_p0197b13║相待妙。
L116n1490_p0197b14║若諦圓智亦隨圓皆是如來非苦非諦是實
L116n1490_p0197b15║之妙智也此即待絕兩意（云云）。
L116n1490_p0198a01║次言若諦圓智亦隨圓者絕待意也此與
L116n1490_p0198a02║前十二緣文末境智相望轉文同也。
L116n1490_p0198a03║
L116n1490_p0198a04║
L116n1490_p0198a05║妙法蓮華經玄義釋籤卷第十
L116n1490_p0198a06║音釋
L116n1490_p0198a07║捒（雙遇切裝捒也）。誑誘（誑古況切欺也誘以九切引也）。㲉（克角切）。派
L116n1490_p0198a08║（普卦切分流也）。濫（盧瞰切泥溢也）。欒（落宮切）。煗（乃管切溫也）。扇搋
L116n1490_p0198a09║（梵語也此云生謂生來男根不滿也搋丑佳切）。羝（都奚切牡羊也）。藪（蘇后切）。