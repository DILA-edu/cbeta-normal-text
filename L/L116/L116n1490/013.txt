L116n1490_p0240b01║妙法蓮華經玄義釋籤卷第十三　　侈三
L116n1490_p0240b02║隋天台智者大師說
L116n1490_p0240b03║門人灌頂記
L116n1490_p0240b04║唐天台沙門湛然釋
L116n1490_p0240b05║○次明定聖行中三標列釋。
L116n1490_p0240b06║定聖行者略為三一世間禪二出世禪三上
L116n1490_p0240b07║上禪。
L116n1490_p0240b08║○釋中三釋判開釋中自三初釋世禪又
L116n1490_p0240b09║自為二初列。
L116n1490_p0240b10║世禪復二一根本味禪隱沒有垢無記二根
L116n1490_p0240b11║本淨禪不隱沒無垢有記。
L116n1490_p0240b12║○次釋釋中初根本味中先總釋次別釋
L116n1490_p0240b13║初文二先釋總名次釋通體初又三初釋
L116n1490_p0240b14║名。
L116n1490_p0240b15║根本者世出世法之根本也。
L116n1490_p0241a01║○次大品下引證。
L116n1490_p0241a02║大品云諸佛成道轉法輪入涅槃悉在禪中。
L116n1490_p0241a03║○三若能下功能。
L116n1490_p0241a04║若能深觀根本出生勝妙上定故稱根本也。
L116n1490_p0241a05║若能深觀根本等者此已明開權之始見
L116n1490_p0241a06║禪實相乃名深觀此本菩薩聖行得作此
L116n1490_p0241a07║說無觀慧者尚無念處況生妙定。
L116n1490_p0241a08║○次隱沒下釋通體。
L116n1490_p0241a09║隱沒者闇證無觀慧也有垢者地地生愛味
L116n1490_p0241a10║也無記者境界不分明也。
L116n1490_p0241a11║通論禪體無念處觀故地地須忻猒故所
L116n1490_p0241a12║證不分明故。（△次別釋）。
L116n1490_p0241a13║○次正釋中二先標三品次初脩下釋。
L116n1490_p0241a14║此有三品謂禪也等也空也即十二門禪也。
L116n1490_p0241a15║初文言禪也等也者禪謂四禪等謂四等
L116n1490_p0241b01║即四無量空即四空。
L116n1490_p0241b02║初修方便當善簡風喘明識正息安徐記數
L116n1490_p0241b03║莫令增減若數微細善解轉緣調停得所當
L116n1490_p0241b04║證前方便法或麤細住皆有持身法起進得
L116n1490_p0241b05║欲界定或未到定八觸發動五支成就是發
L116n1490_p0241b06║初禪大論云已得離婬火則獲清涼定如人
L116n1490_p0241b07║大熱悶入冷池則樂（云云）若欲進上離下者凡
L116n1490_p0241b08║夫依六行觀佛弟子多修八聖種行者於初
L116n1490_p0241b09║禪覺觀支中猒離覺觀以初禪為苦麤障二
L116n1490_p0241b10║法動亂定心故苦從二法生喜樂故麤二法
L116n1490_p0241b11║翳上定故障二禪異此名勝妙出緫而言之
L116n1490_p0241b12║一知過不受著二訶責三析破得離初禪是
L116n1490_p0241b13║修二禪相善巧攀猒則內外皎然與喜俱發
L116n1490_p0241b14║四支成就故論云是故除覺觀得入一識處
L116n1490_p0241b15║內心清淨故定生得喜樂（云云）二禪中既離覺
L116n1490_p0242a01║觀不得作方便出定時修習猒下進上亦有
L116n1490_p0242a02║六行如棄初禪方法（云云）爾時泯然不依內外
L116n1490_p0242a03║與樂俱發五支成就故論云由愛故有苦失
L116n1490_p0242a04║喜則生憂離苦樂身安捨念及方便（云云）欲猒
L116n1490_p0242a05║下進上亦有六行如前（云云）善修故心豁開明
L116n1490_p0242a06║出入息斷與捨俱發空明寂靜四支成就若
L116n1490_p0242a07║能知樂患見不動大安憂喜先已除苦樂今
L116n1490_p0242a08║亦斷（云云）。
L116n1490_p0242a09║此中明禪乃是菩薩定聖行法故須明脩
L116n1490_p0242a10║不同止觀但辨發得略明相者示發不迷
L116n1490_p0242a11║今文脩相亦具在脩證中始從根本乃至
L116n1490_p0242a12║無漏又今定聖行亦不須辨理定之相謂
L116n1490_p0242a13║非漏非無漏等義在慧聖行故故今出世
L116n1490_p0242a14║亦且辨觀練熏脩初數息依婆沙其相具
L116n1490_p0242a15║如止觀第七記言轉緣者依細心中轉麤
L116n1490_p0242b01║入細麤細住前之方便也六行者猒下苦
L116n1490_p0242b02║麤障攀上勝妙出忻三猒三各隨用一展
L116n1490_p0242b03║轉皆以自地為下猒自地故名為猒下八
L116n1490_p0242b04║聖種者具如止觀第六記二法動亂者覺
L116n1490_p0242b05║觀二法也一知過不受二訶責者知覺觀
L116n1490_p0242b06║是妨亂之法故云知過既知過已應求勝
L116n1490_p0242b07║定如何以此二法為妙是為訶責即以四
L116n1490_p0242b08║句撿之名為破析若脩根本亦不須識三
L116n1490_p0242b09║假四句但滅壞覺觀亦名破析內外皎然
L116n1490_p0242b10║者內謂定法外謂欲身一識處者既離覺
L116n1490_p0242b11║觀得入二禪與內淨相應即以內淨為一
L116n1490_p0242b12║識處不依內外者內謂內淨外謂覺觀若
L116n1490_p0242b13║能知樂患者知第三禪樂過患也見不動
L116n1490_p0242b14║大安者得第四禪也憂喜先已除者喜在
L116n1490_p0242b15║第二得第三時已離憂喜故云先除苦樂
L116n1490_p0243a01║今亦斷者樂在第三今得第四則離第三。
L116n1490_p0243a02║○次脩四等言四無量四法平等於中二
L116n1490_p0243a03║先標脩意。
L116n1490_p0243a04║行人既內證四禪欲外修福德應學四等此
L116n1490_p0243a05║有通修別修。
L116n1490_p0243a06║○次釋釋中三先明處所。
L116n1490_p0243a07║通修者大論云是慈在色界四禪中間得修
L116n1490_p0243a08║此語則通別修者初禪有覺觀分別修悲則
L116n1490_p0243a09║易喜支修喜易樂支修慈易一心支修捨易
L116n1490_p0243a10║復次初禪修悲易二禪修喜易三禪修慈易
L116n1490_p0243a11║四禪修捨易此則修四無量定之處所也。
L116n1490_p0243a12║○次辨脩相。
L116n1490_p0243a13║復次修時緣前人離苦得樂歡喜平等之相
L116n1490_p0243a14║而入定。
L116n1490_p0243a15║○三發時下隱沒等。
L116n1490_p0243b01║發時內得喜樂平等之法外見前人離苦得
L116n1490_p0243b02║樂或內得外不見或外見內不得分別邪正
L116n1490_p0243b03║（云云）。
L116n1490_p0243b04║廣明在脩證及阿毗曇如止觀第九略記。
L116n1490_p0243b05║○次四空處為五先標脩意。
L116n1490_p0243b06║行人欲出色籠修四空定。
L116n1490_p0243b07║○次滅色下略出定體。
L116n1490_p0243b08║滅色存心心心相依故名四空。
L116n1490_p0243b09║○三方便者下明脩相。
L116n1490_p0243b10║方便者須訶色是苦本飢渴寒熱色為苦聚
L116n1490_p0243b11║讚空為淨妙離諸逼迫過一切色與空定相
L116n1490_p0243b12║應不苦不樂倍更增長於深定中唯見虛空
L116n1490_p0243b13║無諸色相心無分散。
L116n1490_p0243b14║○四復次下明所離相。
L116n1490_p0243b15║復次得空定故出過色界故名過一切色相
L116n1490_p0244a01║空法持心種種諸色不得起故名滅有對相
L116n1490_p0244a02║已得空定決定能捨色法不憶戀故名不念
L116n1490_p0244a03║種種色相（云云）。
L116n1490_p0244a04║○五指廣。
L116n1490_p0244a05║訶下攀上皆有方便委在禪門（云云）。
L116n1490_p0244a06║○根本淨禪有三者問止觀中明根本淨
L116n1490_p0244a07║禪何故無六妙門答此六妙門非發得相
L116n1490_p0244a08║是故彼無言三根者明此三法所被之人
L116n1490_p0244a09║非關發得正明脩相故今明之如欲界散
L116n1490_p0244a10║地屬慧性故上界諸禪屬定地故自下升
L116n1490_p0244a11║上皆能發者名定慧等於中三先結前總
L116n1490_p0244a12║標次列三釋。
L116n1490_p0244a13║根本味禪竟根本淨禪不隱沒無垢有記與
L116n1490_p0244a14║上相違。
L116n1490_p0244a15║初文中云相違者謂暗證不暗證等三相
L116n1490_p0244b01║違故也。（△次列）。
L116n1490_p0244b02║此又三品謂六妙門十六特勝通明等也。（△
L116n1490_p0244b03║三釋）。
L116n1490_p0244b04║○次釋中初釋六妙為四初釋名次對餘
L116n1490_p0244b05║二以明行相三若廣下功能四正釋。
L116n1490_p0244b06║涅槃是妙此六能通故言六妙門。
L116n1490_p0244b07║初如文。
L116n1490_p0244b08║○次行相中二初標。
L116n1490_p0244b09║此三法為三根性。
L116n1490_p0244b10║○次釋釋中二先便宜次略指對治。
L116n1490_p0244b11║慧性多為說六妙門此一一門於欲界中即
L116n1490_p0244b12║能發無漏若定性多為說十六特勝故下地
L116n1490_p0244b13║不發無漏上地禪滿乃能得悟定慧性等為
L116n1490_p0244b14║說通明通明觀慧深細從下至上皆能發無
L116n1490_p0244b15║漏。
L116n1490_p0245a01║慧能斷惑故能發無漏若定性多徧脩諸
L116n1490_p0245a02║定方能斷惑。
L116n1490_p0245a03║此是隨機之說若作對治則復別途（云云）。
L116n1490_p0245a04║次若作對治復別途者具如禪門。（△三功能）。
L116n1490_p0245a05║若廣明修習則攝一切諸禪今但次第相生
L116n1490_p0245a06║一轍豎意。
L116n1490_p0245a07║若廣明脩習等者大小偏圓皆習此定但
L116n1490_p0245a08║方便各別期心不同次第亦別故一一禪
L116n1490_p0245a09║攝一切禪今但次第故沒諸意。
L116n1490_p0245a10║○四正釋中為二初總釋次別釋初文三
L116n1490_p0245a11║初略舉數次引證三示相。
L116n1490_p0245a12║修此六門修證合論則有十二法。
L116n1490_p0245a13║初如文。
L116n1490_p0245a14║佛言遊止三四出生十二。
L116n1490_p0245a15║次引證中言遊止三四出生十二者三四
L116n1490_p0245b01║謂十二門禪出生十二謂六妙門脩證各
L116n1490_p0245b02║六加功為脩任運為證今文存略但云遊
L116n1490_p0245b03║止等若婆沙中能緣念出入息有六事不
L116n1490_p0245b04║同初數有五一者滿數謂從一至十二者
L116n1490_p0245b05║減數謂從三至一三者增數謂從一至三
L116n1490_p0245b06║四者聚數謂出入各六五者淨數謂出入
L116n1490_p0245b07║各五問先數何息答先數入息以人生時
L116n1490_p0245b08║息初入故隨者觀入至咽至臍乃至脚指
L116n1490_p0245b09║心皆隨至止者入至咽出至鼻心亦隨止
L116n1490_p0245b10║觀者不但觀風息等亦觀四大差別之相
L116n1490_p0245b11║乃至都觀五陰五相也轉者還也轉此息
L116n1490_p0245b12║觀起念處觀乃至世第一也淨者苦法忍
L116n1490_p0245b13║去論次文有料簡問云屬何性等答云屬
L116n1490_p0245b14║慧性依於欲身通三禪三未至大論二十
L116n1490_p0245b15║一云以有漏禪治欲如以毒治毒不獲已
L116n1490_p0246a01║而用之今用亦爾。（△三示相）。
L116n1490_p0246a02║即此修數證數乃至修淨證淨。
L116n1490_p0246a03║○次別釋中二先釋次佛坐下引證初文
L116n1490_p0246a04║自六但釋四文餘二略無具在脩證言釋
L116n1490_p0246a05║四者應為四文隨止復略初釋中先脩。
L116n1490_p0246a06║修數者行人初調和氣息不澀不滑安詳徐
L116n1490_p0246a07║數從一至十攝心在數不令馳散是名修數。
L116n1490_p0246a08║○次證。
L116n1490_p0246a09║與數相應者覺心任運從一至十不加功力
L116n1490_p0246a10║心自住數息微心細是名證數若患數麤當
L116n1490_p0246a11║放數修隨乃至淨亦各如是。
L116n1490_p0246a12║隨止可見。
L116n1490_p0246a13║○次釋觀中三初通標次料簡三釋。
L116n1490_p0246a14║然觀有三義一慧觀觀真二得解觀即假想
L116n1490_p0246a15║觀三實觀。
L116n1490_p0246b01║通言觀者文中標三通攝一切不出此三
L116n1490_p0246b02║此是通標。
L116n1490_p0246b03║○今此門意不須假想是故次簡故云初
L116n1490_p0246b04║實後慧。
L116n1490_p0246b05║此中初用實觀後用慧觀。
L116n1490_p0246b06║○次脩實下釋中二先脩次證初脩中二
L116n1490_p0246b07║初釋次功能釋中二先總。
L116n1490_p0246b08║修實觀者於定心中以心眼諦觀此身細微
L116n1490_p0246b09║入出息相如空中風。
L116n1490_p0246b10║○次皮肉下別別中即為四文初不淨次
L116n1490_p0246b11║復觀下苦次又觀下無常次復觀下無我。
L116n1490_p0246b12║皮肉筋骨三十六物如芭蕉不實內外不淨
L116n1490_p0246b13║甚可猒惡復觀定中喜樂等受悉有破壞之
L116n1490_p0246b14║相是苦非樂又觀定中心識無常剎那不住
L116n1490_p0246b15║無可著處復觀定中善惡等法悉屬因緣皆
L116n1490_p0247a01║無自性。
L116n1490_p0247a02║初言內外者且約三十六物分之具如止
L116n1490_p0247a03║觀第九記下三悉是觀於定心皆苦無常
L116n1490_p0247a04║等。
L116n1490_p0247a05║○次功能中二先別明破四倒。
L116n1490_p0247a06║如是觀時能破四倒。
L116n1490_p0247a07║○次不得下總明除我。
L116n1490_p0247a08║不得人我定何所依是名修觀。
L116n1490_p0247a09║雖四不同皆為除我故總別明之。
L116n1490_p0247a10║○次如是下證相者二先釋相次是名下
L116n1490_p0247a11║結釋中亦二先正釋次心生下功能初釋
L116n1490_p0247a12║中亦四即四念成也初心眼下不淨成。
L116n1490_p0247a13║如是修時覺息出入徧諸毛孔心眼開明徹
L116n1490_p0247a14║見身內三十六物及諸蟲戶內外不淨。
L116n1490_p0247a15║○次眾苦逼迫苦觀成。
L116n1490_p0247b01║眾苦逼迫。
L116n1490_p0247b02║○剎那變易無常觀成。
L116n1490_p0247b03║剎那變易。
L116n1490_p0247b04║○一切下無我觀成。
L116n1490_p0247b05║一切諸法悉見無自性。
L116n1490_p0247b06║○次功能中亦二先總。
L116n1490_p0247b07║心生悲喜無所依倚。
L116n1490_p0247b08║○次得下別相成故與脩中前後互列。
L116n1490_p0247b09║得四念處破四顛倒。
L116n1490_p0247b10║是名與觀相應不能具記（云云）。
L116n1490_p0247b11║佛坐樹下內思安般一數二隨等正是此禪。
L116n1490_p0247b12║○特勝通明在法界次第委釋亦如止觀
L116n1490_p0247b13║第九記於中又為三初釋名。
L116n1490_p0247b14║十六特勝者釋名（云云）。
L116n1490_p0247b15║○次得名。
L116n1490_p0248a01║此從因緣得名。
L116n1490_p0248a02║○三正釋釋中二先豎次橫豎中二初正
L116n1490_p0248a03║釋次觀棄捨時下功能初釋中自為十六
L116n1490_p0248a04║一一皆有脩證不復別論。
L116n1490_p0248a05║修相者知息入知息出者此代數息調息綿
L116n1490_p0248a06║細一心隨息入時知從鼻至臍出時知從臍
L116n1490_p0248a07║至鼻隨照不亂知風喘氣為麤知息為細入
L116n1490_p0248a08║麤即調令細如守門人知入知出惡遮好進
L116n1490_p0248a09║澀滑輕重冷煗久近難易皆知知息為命所
L116n1490_p0248a10║依一息不還即便命盡覺息與命危脆無常
L116n1490_p0248a11║不生愛慢知息非我即不生見若知息長短
L116n1490_p0248a12║對欲界定知息徧身對未到地除諸身行對
L116n1490_p0248a13║初禪覺觀支受喜對喜支受樂對樂支受諸
L116n1490_p0248a14║心行對一心支心作喜即喜俱禪心作攝即
L116n1490_p0248a15║二禪一心支心作解脫即三禪樂觀無常即
L116n1490_p0248b01║四禪不動觀出散即空處觀離欲即識處觀
L116n1490_p0248b02║滅即對無所有處觀棄捨對非想非非想處。
L116n1490_p0248b03║（△次功能）。
L116n1490_p0248b04║觀棄捨時即便獲得三乘涅槃。（△次橫）。
L116n1490_p0248b05║若橫論觀慧即對四念處（云云）。
L116n1490_p0248b06║○次通明中二先正釋次指廣初又二先
L116n1490_p0248b07║脩次證脩中二先正明次如是下功能初
L116n1490_p0248b08║脩中二先總舉三事。
L116n1490_p0248b09║通明禪者行者觀息色心三事無分別。
L116n1490_p0248b10║○次諦觀下別觀三事初文觀息次息本
L116n1490_p0248b11║下觀身三觀身下觀心此中不復觀四念
L116n1490_p0248b12║處故但觀三。
L116n1490_p0248b13║諦觀出入息入無積聚出無分散來無所經
L116n1490_p0248b14║去無履涉如空中風性無所有。
L116n1490_p0248b15║初觀息如文。
L116n1490_p0249a01║息本依身身本不有先世妄想招今四大圍
L116n1490_p0249a02║於虛空假名為身頭等六分三十六物四微
L116n1490_p0249a03║一一非身。
L116n1490_p0249a04║次觀身中云四微者是所造四大謂色香
L116n1490_p0249a05║味觸是四細色共為報身故名為微為地
L116n1490_p0249a06║等四之所造故聲非報法不恒有故是故
L116n1490_p0249a07║不論。
L116n1490_p0249a08║○三觀心。
L116n1490_p0249a09║觀身由心心由緣起生滅迅速不見住處相
L116n1490_p0249a10║貌但有名字名字亦空。
L116n1490_p0249a11║如文。
L116n1490_p0249a12║○次功能。
L116n1490_p0249a13║如是觀息色心不得三性別異既不得三事
L116n1490_p0249a14║即不得一切法此是修相。
L116n1490_p0249a15║如文。
L116n1490_p0249b01║○次證中二先正證次能具下功能初中
L116n1490_p0249b02║初文心證次文身息證。
L116n1490_p0249b03║證者內證真諦空如觀解。
L116n1490_p0249b04║初文中云內證真諦空如觀解者如前六
L116n1490_p0249b05║妙門中第四觀門所解離四顛倒。
L116n1490_p0249b06║次第通達此身色息分明亦知世間天文地
L116n1490_p0249b07║理與身相應。
L116n1490_p0249b08║知天文地理等如止觀第九略記。（△次功能）。
L116n1490_p0249b09║能具三界禪定能知非想有細煩惱破惑發
L116n1490_p0249b10║真得三乘涅槃。
L116n1490_p0249b11║○次指廣。
L116n1490_p0249b12║委在禪門。
L116n1490_p0249b13║如文。
L116n1490_p0249b14║○次明出世禪先結前。
L116n1490_p0249b15║世間禪竟。
L116n1490_p0250a01║○次釋釋中三初標名數。
L116n1490_p0250a02║二明出世間禪者即有四種。
L116n1490_p0250a03║○次列。
L116n1490_p0250a04║謂觀練熏修。
L116n1490_p0250a05║○三釋釋中自四今又為三初正釋四相
L116n1490_p0250a06║次明此四觀練熏脩於八背等一切諸禪
L116n1490_p0250a07║三大經下結地功能初文自為四別初明
L116n1490_p0250a08║觀禪又二初自列四門以結名。
L116n1490_p0250a09║觀者謂九想八背捨八勝處十一切處通稱
L116n1490_p0250a10║觀禪。
L116n1490_p0250a11║九想等四通名為觀四皆觀於不淨境故。
L116n1490_p0250a12║○次行人下正釋先釋九想於中四先明
L116n1490_p0250a13║觀意次必須下勸脩三隨所下能所對辨
L116n1490_p0250a14║四此九下明功能。
L116n1490_p0250a15║行人為破婬火。
L116n1490_p0250b01║初如文。（△次勸修）。
L116n1490_p0250b02║必須增想純熟。
L116n1490_p0250b03║次文者從一至九故云增想。（△三能所對辨）。
L116n1490_p0250b04║○三能所中又二初略明能所次破六下
L116n1490_p0250b05║廣明能所初文二初文能治次能除下所
L116n1490_p0250b06║治亦是略明功能。
L116n1490_p0250b07║隨所觀時與定相應想定持心心無分散能
L116n1490_p0250b08║除世間貪愛。
L116n1490_p0250b09║○次廣明中亦二初明所治次能脩下明
L116n1490_p0250b10║能治初文三初標數次有人下釋名相三
L116n1490_p0250b11║此六下過患。
L116n1490_p0250b12║破六種欲有人著赤白黃黑等色或著相貌
L116n1490_p0250b13║端嚴或著威儀姿態或著語言嬌媚或著細
L116n1490_p0250b14║滑肌體或著可意之人此六欲淵沉沒行者。
L116n1490_p0250b15║言六欲者如止觀第六記。
L116n1490_p0251a01║○次能治中二初通標。
L116n1490_p0251a02║能修九想除此六賊。
L116n1490_p0251a03║○次死想下別對。
L116n1490_p0251a04║死想破威儀言語兩欲脹想壞想噉想破形
L116n1490_p0251a05║貌欲血塗想青瘀想膿爛想破色欲骨想燒
L116n1490_p0251a06║想破細滑欲九想通除所著人欲又噉想散
L116n1490_p0251a07║想除著意人。
L116n1490_p0251a08║○四功能中二初明治惑功能次雖是下
L116n1490_p0251a09║明入大功能。
L116n1490_p0251a10║此九既除於欲亦薄瞋癡九十八使山動。
L116n1490_p0251a11║初文中九十八使如止觀第五記。
L116n1490_p0251a12║○次文二法譬。
L116n1490_p0251a13║雖是不淨初門能成大事。
L116n1490_p0251a14║法中云初門者九想居背捨勝處等初故
L116n1490_p0251a15║云初門能成大事者菩薩聖人求大涅槃。
L116n1490_p0251b01║如海中屍依之得度（云云）。
L116n1490_p0251b02║○次八背捨中二初釋名。
L116n1490_p0251b03║八背捨名（云云）背淨潔五欲捨離著心故名背
L116n1490_p0251b04║捨。
L116n1490_p0251b05║○次正明修。
L116n1490_p0251b06║修者行人持戒清淨𤼵大誓願欲成大事端
L116n1490_p0251b07║身正心諦觀足大指想如大豆黑脹𭽹起此
L116n1490_p0251b08║想成時更進如狸豆大更如一指大更如雞
L116n1490_p0251b09║卵大次二指三四五指次觀趺底踵踝𬧅膝
L116n1490_p0251b10║䏶臗悉見膖脹次觀右脚亦如是復當想大
L116n1490_p0251b11║小便道腰脊腹背胷脅悉見腫脹又觀右胛
L116n1490_p0251b12║臂肘腕掌五指又頭𩓱等從足至頭從頭至
L116n1490_p0251b13║足循身觀察唯見腫脹心生猒惡復當觀壞
L116n1490_p0251b14║膿爛大小便道蟲膿流出臭劇死狗己身既
L116n1490_p0251b15║爾觀所愛人亦復如是內破見我外破貪愛
L116n1490_p0252a01║久住觀察除世貪愛次除却皮肉諦觀白骨
L116n1490_p0252a02║見骨色相異謂青黃白鴿如是骨相亦復無
L116n1490_p0252a03║我得此觀時名欲界定次觀骨青時見此大
L116n1490_p0252a04║地東西南北悉皆青相黃白鴿色亦復如是
L116n1490_p0252a05║此是未到之相又觀骨人眉間出光光中見
L116n1490_p0252a06║佛是初背捨成相如是次第乃至八背捨發
L116n1490_p0252a07║相具如禪門（云云）。
L116n1490_p0252a08║如禪門止觀。（△三八勝處）。
L116n1490_p0252a09║八勝處者初兩勝處位在初禪三四兩勝處
L116n1490_p0252a10║位在二禪後四勝處位在四禪三禪樂多心
L116n1490_p0252a11║鈍故不立也前背捨緣中多少不得自在是
L116n1490_p0252a12║故勝處更深細觀察少多好醜悉使勝知勝
L116n1490_p0252a13║見如快馬能破陣亦能自制其馬（云云）。（△四十一切
L116n1490_p0252a14║處）。
L116n1490_p0252a15║十一切處者以八色兩心更相淡入廣普徧
L116n1490_p0252b01║滿轉變無礙具如禪門（云云）。
L116n1490_p0252b02║次勝處一切處並如禪門非此可具。
L116n1490_p0252b03║○次練禪者為三初立名次上來下立意
L116n1490_p0252b04║三阿毗曇下辨異。
L116n1490_p0252b05║練禪者即九次第定也。
L116n1490_p0252b06║初如文。
L116n1490_p0252b07║上來雖得八禪入則有間今欲純熟令從初
L116n1490_p0252b08║淺極至後深次第而入中間無有垢滓間穢
L116n1490_p0252b09║令不次第者次第故名次第亦是無漏練於
L116n1490_p0252b10║有漏除諸間穬故名練禪亦是均調諸禪令
L116n1490_p0252b11║定慧齊平無間也。
L116n1490_p0252b12║次文云上來雖得八禪者根本味禪為一
L116n1490_p0252b13║根本淨禪中有三謂妙門特勝通明觀禪
L116n1490_p0252b14║有四謂九想背捨勝處一切處此四并前
L116n1490_p0252b15║故成八禪此八有間故更脩九次第定令
L116n1490_p0253a01║八無間上來八中唯至背捨方始具於九
L116n1490_p0253a02║地自餘七門攝在背捨故練背捨則諸地
L116n1490_p0253a03║無間故云令九次第無間。（△三辨異）。
L116n1490_p0253a04║阿毗曇明熏練但言以無漏熏四禪今以無
L116n1490_p0253a05║漏通練八地即是次第入無間三昧也。
L116n1490_p0253a06║○次熏禪中三初立名。
L116n1490_p0253a07║熏禪者即師子奮迅三昧也。
L116n1490_p0253a08║○次前是下辨異立相。
L116n1490_p0253a09║前是次第無間入今亦是次第無間入亦能
L116n1490_p0253a10║次第無間出。
L116n1490_p0253a11║○三除麤下功能有二法二譬初一法譬
L116n1490_p0253a12║除垢功能次一法譬自在功能除諸間塵
L116n1490_p0253a13║得自在故。
L116n1490_p0253a14║除麤間及法愛味塵猶如師子能却能進奮
L116n1490_p0253a15║諸塵土行者入出此法能徧熏諸禪悉令通
L116n1490_p0253b01║利轉變自在如熏皮熟隨意作物。
L116n1490_p0253b02║○次明脩禪者又二初立名。
L116n1490_p0253b03║修禪者超越三昧也。
L116n1490_p0253b04║○次辨相。
L116n1490_p0253b05║近遠超入近遠超出近遠超住是禪功德最
L116n1490_p0253b06║深故名頂禪於諸法門自在出入（云云）。（△次明此四
L116n1490_p0253b07║復練熏修于八背等一切諸禪）。
L116n1490_p0253b08║○次九次第定善入熏練背捨等者即以
L116n1490_p0253b09║法華下方菩薩善入出等釋此中意於中
L116n1490_p0253b10║三法譬合。
L116n1490_p0253b11║又九次第定善入八背捨奮迅善出八背捨
L116n1490_p0253b12║超越善住八背捨善入出住百千三昧即此
L116n1490_p0253b13║意也。
L116n1490_p0253b14║此中意者以諸禪中唯八背捨諸地具足
L116n1490_p0253b15║何者根本味禪但至非想九想但見欲界
L116n1490_p0254a01║依正勝處但在第三背捨一切處但在第
L116n1490_p0254a02║三四五背捨唯背捨禪過非想處至滅受
L116n1490_p0254a03║想故知若練背捨則兼餘禪始從初禪終
L116n1490_p0254a04║至滅受想定次第而入故云善入奮迅善
L116n1490_p0254a05║出者定法轉深出入自在復從初禪不假
L116n1490_p0254a06║方便即入二禪如是乃至滅受想定復從
L116n1490_p0254a07║滅定從上向下逆次而出還至初禪其實
L116n1490_p0254a08║出入從勝為名故云善出超越善住者以
L116n1490_p0254a09║心常住上下諸地故能超越逆順今從勝
L116n1490_p0254a10║說故云善住是故經中地涌菩薩善入出
L116n1490_p0254a11║住百千三昧即此禪也入一一禪名一三
L116n1490_p0254a12║昧故云百千此觀等四名及相狀並在大
L116n1490_p0254a13║品大論。
L116n1490_p0254a14║譬如畫師五彩相淡出無量色如世間果但
L116n1490_p0254a15║以四大出一切五陰。
L116n1490_p0254b01║譬如畫師如世間果等者由練熏脩使背
L116n1490_p0254b02║捨深細猶如淡彩由觀練等大小諸乘一
L116n1490_p0254b03║切萬行從禪而生故如四大。（△三合）。
L116n1490_p0254b04║定法亦爾但以觀練熏修出生一切神通變
L116n1490_p0254b05║化無種不備。（△三結地功能）。
L116n1490_p0254b06║○三大經下結地名以顯功能於中四初
L116n1490_p0254b07║引經結名次地能下明地功能三一一禪
L116n1490_p0254b08║中下結歸四是故下結得名。
L116n1490_p0254b09║大經云菩薩住禪得堪忍地地能持能生。
L116n1490_p0254b10║初二如文。（△三結歸）。
L116n1490_p0254b11║○第三文二初總標。
L116n1490_p0254b12║一一禪中皆有慈悲誓願道品六度諸行無
L116n1490_p0254b13║不具足。
L116n1490_p0254b14║○次何者下釋釋中二先明觀禪具法次
L116n1490_p0254b15║例練等亦然初觀禪中二先明具三種念
L116n1490_p0255a01║處次又不淨下明具四念處。
L116n1490_p0255a02║何者若於戒定中明觀慧即共念處單論觀
L116n1490_p0255a03║是性念處通取戒定等境智文字等是緣念
L116n1490_p0255a04║處。
L116n1490_p0255a05║初文者且指觀禪以之為定及作法戒名
L116n1490_p0255a06║之為戒以得念處復得觀禪并作法戒故
L116n1490_p0255a07║名為共若究竟論共必得滅定及無漏道
L116n1490_p0255a08║方乃受名今此為以義立禪中諸法故對
L116n1490_p0255a09║觀禪等以立共名緣中云境等者諸戒各
L116n1490_p0255a10║有所對持犯等境分別智解故名為智戒
L116n1490_p0255a11║定之教名為文字。
L116n1490_p0255a12║○次明此中具四念處於中二初略立念
L116n1490_p0255a13║處。
L116n1490_p0255a14║又不淨觀破淨顛倒是身念處觀諸禪中心
L116n1490_p0255a15║受苦樂三世內外受不可得破樂顛倒是受
L116n1490_p0255b01║念處觀諸禪心以有心故造作善惡無心則
L116n1490_p0255b02║無作者破我顛倒是法念處觀心生滅前後
L116n1490_p0255b03║際斷破常顛倒是心念處。
L116n1490_p0255b04║○次復次下明念處具法此之念處非關
L116n1490_p0255b05║報陰故一一文皆著禪心之言於中二初
L116n1490_p0255b06║明橫具觀練熏脩次問諸禪下明豎具道
L116n1490_p0255b07║品初文又二初正明具四。
L116n1490_p0255b08║復次八背捨觀四念處九次第定練四念處
L116n1490_p0255b09║奮迅熏四念處超越修四念處。
L116n1490_p0255b10║○次二乘下斥小立名結成地相。
L116n1490_p0255b11║二乘為自滅度修此五禪成四枯念處不名
L116n1490_p0255b12║堪忍地菩薩為化眾生深觀念處慈悲誓願
L116n1490_p0255b13║荷負眾生成四榮念處是摩訶衍名堪忍地
L116n1490_p0255b14║也。
L116n1490_p0255b15║言五禪者世根本禪及觀等四故知菩薩
L116n1490_p0256a01║以大悲願熏根本禪亦成四榮況復熏等
L116n1490_p0256a02║耶。
L116n1490_p0256a03║○三問下料簡。
L116n1490_p0256a04║問無色無身云何具四念處。
L116n1490_p0256a05║問如文。
L116n1490_p0256a06║○答中又三初引二論明有無次引證三
L116n1490_p0256a07║結難初又二初正引論文次舉況。
L116n1490_p0256a08║答毗曇云無色有道共戒戒是無作色以無
L116n1490_p0256a09║漏緣通故此戒色隨無漏至無色也成論人
L116n1490_p0256a10║云色是無教法不至無色舍利弗毗曇云無
L116n1490_p0256a11║色有色。
L116n1490_p0256a12║初言無漏緣通者通九地也既通九地豈
L116n1490_p0256a13║隔無色。
L116n1490_p0256a14║○當知下引小況大。
L116n1490_p0256a15║當知小乘明義即有兩意。
L116n1490_p0256b01║小乘尚云無色有色故知始自根本諸位
L116n1490_p0256b02║乃至觀練等四無不具四念處。（△次引證）。
L116n1490_p0256b03║○次引大經證無色有色。
L116n1490_p0256b04║大經云無色界色非諸聲聞所知。（△三結難）。
L116n1490_p0256b05║○第三結。
L116n1490_p0256b06║若爾四念處通無色亦復何妨。
L116n1490_p0256b07║如文。
L116n1490_p0256b08║○次明念處豎具道品中二初問。
L116n1490_p0256b09║問諸禪中但得明念處尚無正勤云何具道
L116n1490_p0256b10║品。
L116n1490_p0256b11║○次答答中二先明念處具次以煗等例
L116n1490_p0256b12║初文二先略立。
L116n1490_p0256b13║答約位為言念處無後品修行為義念處具
L116n1490_p0256b14║道品也。
L116n1490_p0256b15║○次引論示相又二先示。
L116n1490_p0257a01║大論云初修善有漏五陰於有為法中得正
L116n1490_p0257a02║憶念即念處智慧也四種精進即是正勤定
L116n1490_p0257a03║心中修名如意足五善根生名為根根增長
L116n1490_p0257a04║名為力分別道用名為七覺安穩道中行名
L116n1490_p0257a05║八正道。
L116n1490_p0257a06║○次初善下以下位況上。
L116n1490_p0257a07║初善有漏中已能具此何須見道方有八正。
L116n1490_p0257a08║○次例煗等。
L116n1490_p0257a09║若念處既具三十七品者煗頂等例然。
L116n1490_p0257a10║可知。
L116n1490_p0257a11║○次例練等三中二初略例。
L116n1490_p0257a12║觀禪既爾練熏修等亦然。
L116n1490_p0257a13║○次然菩薩下明例諸禪具諸法意中二
L116n1490_p0257a14║先誓願次明行相初誓願中二先明誓境
L116n1490_p0257a15║菩薩為此境故故以誓願而熏諸禪使具
L116n1490_p0257b01║諸法。
L116n1490_p0257b02║然菩薩於一一禪中隨所入法門慈悲眾生
L116n1490_p0257b03║如父母得食不忘其子。
L116n1490_p0257b04║○次愍傷下正明起誓於中三先悲。
L116n1490_p0257b05║愍傷癡闇不從內自求樂從他外求耽荒五
L116n1490_p0257b06║欲求苦得怖失憂諸欲無樂為此起悲。
L116n1490_p0257b07║○次慈。
L116n1490_p0257b08║夫欲患如是何能去之得禪定樂則不為所
L116n1490_p0257b09║欺是故起慈。
L116n1490_p0257b10║○三有四下結。
L116n1490_p0257b11║有四弘誓也。（△次明行相）。
L116n1490_p0257b12║○次又諸禪下具六度行又二初正明行。
L116n1490_p0257b13║又諸禪中修六度者眾生縛著世間生活業
L116n1490_p0257b14║務不能暫捨菩薩棄之一心入禪是名檀若
L116n1490_p0257b15║不持戒禪定不發又入禪時雜念不起任運
L116n1490_p0258a01║無惡是尸拘撿身口捍勞忍苦制外塵不著
L116n1490_p0258a02║抑內入不起是為忍初中後夜繫念相續行
L116n1490_p0258a03║住坐臥心常在定間念不生是名精進一心
L116n1490_p0258a04║在定不亂不味名為定若一心在定能知世
L116n1490_p0258a05║間生滅法相深識邪偽名般若。
L116n1490_p0258a06║○次一切下結歸。
L116n1490_p0258a07║一切眾行皆於禪中具足一一禪中能生諸
L116n1490_p0258a08║功德慈悲荷負。
L116n1490_p0258a09║○四結得名。
L116n1490_p0258a10║是故得名堪忍之地。
L116n1490_p0258a11║如文。
L116n1490_p0258a12║○三出世上上禪中四初立名次地持下
L116n1490_p0258a13║指地持三自性下略釋初自性一禪四此
L116n1490_p0258a14║九下略況結。
L116n1490_p0258a15║三出世間上上禪者即九種大禪如地持所
L116n1490_p0258b01║釋今不具論。
L116n1490_p0258b02║初二如文。
L116n1490_p0258b03║自性禪者即是觀心實性名為上定一切諸
L116n1490_p0258b04║法頗有不由心者心攝一切如如意珠。
L116n1490_p0258b05║第三中言自性者自性居初是故文中略
L116n1490_p0258b06║舉初一彼文六度一一皆九名字並同如
L116n1490_p0258b07║云自性施等。
L116n1490_p0258b08║此九大禪皆是法界一切趣禪造境即真一
L116n1490_p0258b09║色一香無非中道二乘尚不知其名況證其
L116n1490_p0258b10║定。
L116n1490_p0258b11║○次前根本下判又二先約法次約心。
L116n1490_p0258b12║前根本舊禪如乳練禪如酪熏禪如生酥修
L116n1490_p0258b13║禪如熟酥九大禪如醍醐醍醐為妙也。
L116n1490_p0258b14║初文可知。
L116n1490_p0258b15║復次根本禪愛味心中修即成乳自度心中
L116n1490_p0259a01║修即成酪慈悲心中修即成生酥慈悲次第
L116n1490_p0259a02║心中修即成熟酥實相心中修即成醍醐餘
L116n1490_p0259a03║四味亦如是若不以實相心修皆名為麤。
L116n1490_p0259a04║次文言根本愛味心中脩等者前四約次
L116n1490_p0259a05║第法以判五味此中若約人判五味可然
L116n1490_p0259a06║如何九種大禪得以愛味心中脩等耶答
L116n1490_p0259a07║名同義異如六度名本在於大名下之義
L116n1490_p0259a08║亦徧世間及界內外巧拙不同六中禪度
L116n1490_p0259a09║豈局於大故使九禪愛味心脩便成有漏
L116n1490_p0259a10║雖用九意不能利他即成自度故知非但
L116n1490_p0259a11║令法體不同亦乃由心而有差別以此差
L116n1490_p0259a12║別是故從心更判五味。
L116n1490_p0259a13║○次開中三初正明開。
L116n1490_p0259a14║若開麤顯妙者阿那波那即是摩訶衍法界
L116n1490_p0259a15║實相攝持諸法離此之外更無別妙。
L116n1490_p0259b01║○次故知下結示。
L116n1490_p0259b02║故知諸佛成道轉法輪入涅槃皆在四禪。
L116n1490_p0259b03║○三四禪中下舉況結。
L116n1490_p0259b04║四禪中見實相名禪波羅蜜何況餘定耶此
L116n1490_p0259b05║即絕待妙義定聖行竟。
L116n1490_p0259b06║○次明慧聖行中二先標列。
L116n1490_p0259b07║慧聖行者謂四種四諦慧（云云）。
L116n1490_p0259b08║○次釋釋中但釋四種四諦不復判開者
L116n1490_p0259b09║前之兩行並在外凡雖辨淺深初心立信
L116n1490_p0259b10║須明濃淡以標遠志今慧聖行始從初住
L116n1490_p0259b11║終至初地行自親證故不勞判況歷位豎
L116n1490_p0259b12║深義同四教已當於判初地證同義當於
L116n1490_p0259b13║開是故此行不復辨開若欲判之住前如
L116n1490_p0259b14║乳生滅等四如後四味所言開者至初地
L116n1490_p0259b15║時地前諸行皆入初地薩婆若海變為無
L116n1490_p0260a01║緣一切法相具如後辨今此四四諦雖並
L116n1490_p0260a02║在別教既約生滅等四豎判一教別教菩
L116n1490_p0260a03║薩即此自行而用化他故十行中橫辨此
L116n1490_p0260a04║四全為利物所以四相各附彼教而為相
L116n1490_p0260a05║狀故初用生滅教慈悲六度在道諦中明
L116n1490_p0260a06║次無生無量中慈悲六度在滅諦後明次
L116n1490_p0260a07║無作中於四諦後略言無緣慈悲及明攝
L116n1490_p0260a08║諸度及離怖畏得二十五三昧又復四中
L116n1490_p0260a09║皆以苦集二諦並苦前集後道滅並以道
L116n1490_p0260a10║前滅後所以爾者生滅等四智雖巧拙莫
L116n1490_p0260a11║不發足皆知苦斷集先廣習道法後取涅
L116n1490_p0260a12║槃故與常儀所列稍異生滅菩薩既不斷
L116n1490_p0260a13║惑故道諦中具諸願行無生無量並斷惑
L116n1490_p0260a14║已方乃赴難無作既在初地已證以願滿
L116n1490_p0260a15║故且略不論真如分滿分具諸行是故於
L116n1490_p0260b01║此但明廣攝若通論願始並在戒聖行初
L116n1490_p0260b02║此中分進分論故爾今初明生滅四諦自
L116n1490_p0260b03║為四文不同。
L116n1490_p0260b04║生滅四諦慧者還觀九想背捨依正兩報膖
L116n1490_p0260b05║脹爛壞不淨之色是逼迫相現相三苦相是
L116n1490_p0260b06║苦諦慧。
L116n1490_p0260b07║初苦諦者苦體常作逼惱迫窄之事不自
L116n1490_p0260b08║在故三苦八苦廣如大經聖行中明皆可
L116n1490_p0260b09║見故是顯了法故云現相三界皆苦不出
L116n1490_p0260b10║此三故云三苦三苦如止觀第七記。
L116n1490_p0260b11║以不起迷著依正作恩愛奴運動身口起三
L116n1490_p0260b12║品十惡業感三途等生生長相轉相二十五
L116n1490_p0260b13║有相又知世間因果不淨過患深愧猒恥終
L116n1490_p0260b14║不殺他活己奪彼潤身耽湎不淨隱曲求直
L116n1490_p0260b15║離合怨親間搆榮辱內諂外佞引納無度縱
L116n1490_p0261a01║毒傷道邪僻失真不為不淨作十惡業慚愧
L116n1490_p0261a02║羞鄙行三品十善感三善道生亦是生長相
L116n1490_p0261a03║轉相二十五有相是名集諦慧。
L116n1490_p0261a04║以不起迷著依正者此中恐剩不字此集
L116n1490_p0261a05║諦慧中先明三惡由迷依正次明三善由
L116n1490_p0261a06║達世間因果過故不行十惡及以十善善
L116n1490_p0261a07║之與惡俱是生長之相故知剩不字終不
L116n1490_p0261a08║下至邪僻失真明十善業道以一終不字
L116n1490_p0261a09║冠下諸句終不殺他活己不殺也終不奪
L116n1490_p0261a10║彼潤身不盜也終不耽湎不淨不婬也終
L116n1490_p0261a11║不隱曲求直不妄也終不離合至榮辱不
L116n1490_p0261a12║兩舌也謂離親合怨間榮搆辱終不內諂
L116n1490_p0261a13║外佞不綺語也闕不惡口以兩舌兼之終
L116n1490_p0261a14║不引納無度不貪也終不縱毒傷道不瞋
L116n1490_p0261a15║也終不邪僻失真不邪見也生長等相者
L116n1490_p0261b01║以由集故復至來世故名為長由集輪迴
L116n1490_p0261b02║故名為轉徧起有因故云二十五有相。
L116n1490_p0261b03║觀依正不淨破淨顛倒觀諸受即三苦破樂
L116n1490_p0261b04║顛倒觀諸行和合破我顛倒觀諸心生滅破
L116n1490_p0261b05║常顛倒別相緫相善巧正勤如意根力覺道
L116n1490_p0261b06║向涅槃門慈悲誓願六度諸行等即大乘相
L116n1490_p0261b07║亦是戒定慧相亦是能除相是名道諦慧。
L116n1490_p0261b08║倒不起則業不起業不起即因不起因不起
L116n1490_p0261b09║故果不起是名寂滅相亦二十五有滅相亦
L116n1490_p0261b10║名除相是為生滅四諦慧。
L116n1490_p0261b11║道滅諦慧中俱云除相者除是滅家之相
L116n1490_p0261b12║苦集是所除道是能除滅是除已故無能
L116n1490_p0261b13║字從所滅為名故云除相。
L116n1490_p0261b14║○次無生中文二先四諦次願行初四諦
L116n1490_p0261b15║中自四並有標結文相易知從此下不復
L116n1490_p0262a01║分出一一並有法譬等可見。
L116n1490_p0262a02║無生四諦慧者觀不淨色色性自空非色滅
L116n1490_p0262a03║空如鏡中像無有真實洞達五受陰空無所
L116n1490_p0262a04║有解苦無苦而有真諦是苦諦慧。
L116n1490_p0262a05║知集由心心如幻化所起之集亦如幻化一
L116n1490_p0262a06║切愛見與虛空等是名集諦慧。
L116n1490_p0262a07║道本治集所治既如幻化能治亦如幻化是
L116n1490_p0262a08║名道諦慧。
L116n1490_p0262a09║法若有生亦可有滅法本不生今則不滅若
L116n1490_p0262a10║有一法過涅槃者我亦說如幻化是名滅諦
L116n1490_p0262a11║慧。
L116n1490_p0262a12║滅中云若有一法過涅槃者我亦說之如
L116n1490_p0262a13║幻如化者大論第五十先引經云諸天子
L116n1490_p0262a14║心念應何等人聽須菩提所說須菩提知
L116n1490_p0262a15║諸天子心念語言如幻人聽法我應用如
L116n1490_p0262b01║是人聽無聽無聞無知無證須菩提云我
L116n1490_p0262b02║如幻化乃至知者見者如幻如化歷一切
L116n1490_p0262b03║法乃至佛亦如幻化涅槃法亦如幻化論
L116n1490_p0262b04║釋云一切眾生中佛第一一切法中涅槃
L116n1490_p0262b05║第一聞是二事如幻驚疑謂須菩提錯說
L116n1490_p0262b06║為聽者悞是故更問須菩提須菩提言以
L116n1490_p0262b07║二法皆從妄法生故法屬因緣無有定實
L116n1490_p0262b08║須菩提作是念假令有法過勝涅槃能令
L116n1490_p0262b09║如幻何況涅槃涅槃是一切法滅是故無
L116n1490_p0262b10║有法過涅槃者問若無有法過涅槃者何
L116n1490_p0262b11║以說若有法過涅槃亦如幻化耶答凡譬
L116n1490_p0262b12║喻法或以實事或以假設如佛說言若令
L116n1490_p0262b13║樹木解我語者我亦說令得須陀洹但樹
L116n1490_p0262b14║木無解語者佛為解語人引此喻耳又須
L116n1490_p0262b15║菩提欲引般若之力大故故云設有法過
L116n1490_p0263a01║涅槃者以智慧力亦能破之故云如幻。（△
L116n1490_p0263a02║次願行）。
L116n1490_p0263a03║雖知五陰眾生如虛空而誓度如空之眾生
L116n1490_p0263a04║雖知集無所有而斷諸妄想如與空共𨷖雖
L116n1490_p0263a05║知道不二相而勤於空中種樹雖無眾生得
L116n1490_p0263a06║滅度者而滅度無量眾生約此即事而真論
L116n1490_p0263a07║道品六度等（云云）是名無生四諦慧。
L116n1490_p0263a08║弘誓約道中云如空中種樹者大論引經
L116n1490_p0263a09║云舍利弗白佛是諸菩薩所說若能解者
L116n1490_p0263a10║大得功德何以故是諸菩薩乃至得聞其
L116n1490_p0263a11║名得大利益何況聞其所說世尊如人種
L116n1490_p0263a12║樹不依於地而欲令得其根莖枝葉成其
L116n1490_p0263a13║華實是難可得諸行性相亦復如是不住
L116n1490_p0263a14║一切法而住生死不住如空住生死如種
L116n1490_p0263a15║今文亦爾雖知道無能治所治能度所度
L116n1490_p0263b01║而常修道以治苦集以利眾生能所俱空
L116n1490_p0263b02║而治而度俱如幻化故無所得是故菩薩
L116n1490_p0263b03║以幻法門破彼幻惑以幻大悲利幻含識
L116n1490_p0263b04║自他功畢於幻涅槃得無所得。
L116n1490_p0263b05║○次無量中二先四諦次弘誓先四諦中
L116n1490_p0263b06║三先與小對辨次此慧下正釋三二乘下
L116n1490_p0263b07║對斥二乘以顯真正初文二先引經次若
L116n1490_p0263b08║是下釋經意初文者先迦葉難次佛答。
L116n1490_p0263b09║無量四諦慧者大經云佛說四諦若攝法盡
L116n1490_p0263b10║則不應言所不說者如十方土攝法不盡應
L116n1490_p0263b11║有五諦。
L116n1490_p0263b12║難中云所不說者如十方土者如止觀第
L116n1490_p0263b13║七記。
L116n1490_p0263b14║佛言四諦攝盡無第五諦但苦有無量相集
L116n1490_p0263b15║滅道等皆有無量相我於彼經竟不說之。
L116n1490_p0264a01║若是空者空尚無空云何無量當知出假分
L116n1490_p0264a02║別之慧也。（△次正釋）。
L116n1490_p0264a03║○次四諦。
L116n1490_p0264a04║此慧徧知十法界假實差別名苦諦慧徧知
L116n1490_p0264a05║五住煩惱不同名集諦慧徧解半滿正助等
L116n1490_p0264a06║行名道諦慧解半滿十六門諸滅門不同是
L116n1490_p0264a07║滅諦慧。
L116n1490_p0264a08║如文。（△三對斥二乘以顯真正）。
L116n1490_p0264a09║二乘但服四諦藥治見思病自出生死於分
L116n1490_p0264a10║別則閑菩薩作大醫王須解診種種脉識種
L116n1490_p0264a11║種病精種種藥得種種差。
L116n1490_p0264a12║顯正中脉是苦病是集藥是道差是滅又
L116n1490_p0264a13║言診脉者總舉治病之方識病如止觀中
L116n1490_p0264a14║知病精藥如止觀中識藥得差如止觀中
L116n1490_p0264a15║授藥。（△次弘誓）。
L116n1490_p0264b01║約此起種種慈悲行種種行諸度道品成種
L116n1490_p0264b02║種眾生淨種種佛土廣說如止觀（云云）是名無
L116n1490_p0264b03║量四諦慧。
L116n1490_p0264b04║次弘誓等諸行中成種種眾生淨種種佛
L116n1490_p0264b05║土如止觀第二記總而言之無量四諦慧
L116n1490_p0264b06║具如從空入假破法徧。
L116n1490_p0264b07║○次無作中但言苦集即道滅者發心之
L116n1490_p0264b08║來誰不為斷煩惱生死廣集佛法求無上
L116n1490_p0264b09║道但此教意達道滅體於生死煩惱之中
L116n1490_p0264b10║故云眾生心行中求此則實知真斷妙脩
L116n1490_p0264b11║理證故知豎行住行猶迷迴向薄知初地
L116n1490_p0264b12║少證即其意也於中二初正釋四諦慧次
L116n1490_p0264b13║如此下明觀成具行願等初文二先總立。
L116n1490_p0264b14║無作四諦慧者解惑因緣而成四也。
L116n1490_p0264b15║○次大經下釋釋中又三先釋解惑因緣
L116n1490_p0265a01║次若是下釋成四種三大經下釋無作初
L116n1490_p0265a02║文二先釋次相即初文二先迷次解。
L116n1490_p0265a03║大經云寶珠在體謂呼失去憂愁啼哭但見
L116n1490_p0265a04║其體及瘡不見寶珠及鏡唯有憂悲無復歡
L116n1490_p0265a05║喜此迷道滅而起苦集。
L116n1490_p0265a06║初文者即苦集言寶珠在體等者涅槃第
L116n1490_p0265a07║八如來性品云譬如王家有大力士眉間
L116n1490_p0265a08║有金剛珠與餘力士捔力觸珠尋沒膚中
L116n1490_p0265a09║都不自知是珠所在其處有瘡命醫欲治
L116n1490_p0265a10║醫善方藥知瘡因珠入其珠入皮即便停
L116n1490_p0265a11║住醫問力士額珠何在力士驚答額珠無
L116n1490_p0265a12║耶將非幻化即便啼哭醫慰力士不應愁
L116n1490_p0265a13║苦因𨷖入體今在皮中影現於外𨷖時毒
L116n1490_p0265a14║盛不覺珠入力士不信反怪醫欺醫令執
L116n1490_p0265a15║鏡乃自見珠𨷖瘡如集入體如苦鏡喻於
L116n1490_p0265b01║道珠喻於滅唯有憂悲如但有三苦無復
L116n1490_p0265b02║歡喜如無圓解若解瘡體即是珠體者即
L116n1490_p0265b03║知苦集即是法性以不知故唯有苦集。（△
L116n1490_p0265b04║次解）。
L116n1490_p0265b05║若解瘡體即是寶珠則喜不哭因滅無明即
L116n1490_p0265b06║得熾然三菩提燈此解悟因緣即是道滅。
L116n1490_p0265b07║○道滅下相即。
L116n1490_p0265b08║道滅即苦集苦集即道滅。
L116n1490_p0265b09║可知迷解在人體恒相即。（△次釋成四種）。
L116n1490_p0265b10║○次釋四者體既相即雖復名四體實非
L116n1490_p0265b11║四故言四非四也圓融四諦秖是一實於
L116n1490_p0265b12║中二初正明四諦體即次四既非四無量
L116n1490_p0265b13║下融通地前。
L116n1490_p0265b14║若爾則四非四。
L116n1490_p0265b15║初如文。（△次融通地前）。
L116n1490_p0266a01║○次文者又二先融次結成三諦。
L116n1490_p0266a02║四既非四無量亦非無量無量既非無量則
L116n1490_p0266a03║假非假假非假故則空非空。
L116n1490_p0266a04║初文者收地前諸行無量亦非無量何但
L116n1490_p0266a05║無量亦非無量則住中空亦非空。
L116n1490_p0266a06║○次何但下結成三諦先結次引證。
L116n1490_p0266a07║何但即空非空亦即假非假雙亡正入即寂
L116n1490_p0266a08║照雙流。
L116n1490_p0266a09║初文者攬前二諦非二諦故成中道雙亡
L116n1490_p0266a10║雙照即結成三諦也雙非即亡空亡假故
L116n1490_p0266a11║名為寂正入秖是入中故名為照而亡而
L116n1490_p0266a12║照故曰雙流不同通教但空偏假立雙流
L116n1490_p0266a13║名與而言之四教俱有雙流之位而行相
L116n1490_p0266a14║各別。
L116n1490_p0266a15║○次引大品文者先引次寂滅下釋經意。
L116n1490_p0266b01║大品云一切種智即寂滅相種種行類相貌
L116n1490_p0266b02║皆知名一切種智。
L116n1490_p0266b03║初文者即是三智顯前亡照經文初總標
L116n1490_p0266b04║一切種智即寂滅相從種種下論文釋也
L116n1490_p0266b05║名一切種智者結。
L116n1490_p0266b06║寂滅相即是雙遮雙亡行類相貌皆知即是
L116n1490_p0266b07║雙流雙照無心亡照任運寂知故名不可思
L116n1490_p0266b08║議即無作四諦慧。
L116n1490_p0266b09║次從寂滅相下今文釋經意也遮流約智
L116n1490_p0266b10║用亡照約智體從無心下轉釋智體智體
L116n1490_p0266b11║成就不須作意亡照而常任運而寂而知
L116n1490_p0266b12║寂即是亡知即是照依次第義即在初地
L116n1490_p0266b13║不次第義應明六即。（△三釋無）。
L116n1490_p0266b14║大經云無苦無諦有實無集道滅無諦有實
L116n1490_p0266b15║實即中道如來虛空佛性。
L116n1490_p0267a01║大經云下釋無作中言無苦無諦是實者
L116n1490_p0267a02║涅槃十二云真實之法即是如來虛空佛
L116n1490_p0267a03║性文殊問言若如是者如來虛空及與佛
L116n1490_p0267a04║性有何差別佛言有苦有諦有實（乃至道亦如是）
L116n1490_p0267a05║善男子如來非苦非諦是實（虛空佛性亦爾）苦秪
L116n1490_p0267a06║是俗諦秪是真實秪是中今從勝說但云
L116n1490_p0267a07║是實諸法皆爾是名無作故經又云復次
L116n1490_p0267a08║善男子言真實者即是如來如來者即是
L116n1490_p0267a09║真實真實者即是虛空虛空者即是真實
L116n1490_p0267a10║真實者即是佛性佛性者即是真實故知
L116n1490_p0267a11║虛空佛性秪是中道異名耳四諦俱實故
L116n1490_p0267a12║名無作。
L116n1490_p0267a13║
L116n1490_p0267a14║
L116n1490_p0267a15║妙法蓮華經玄義釋籤卷第十三
L116n1490_p0267b01║音釋
L116n1490_p0267b02║轍（直列切車轍也）。筋（舉欣切骨絡也）。脆（此芮切物易斷也）。態（他代切情
L116n1490_p0267b03║態也）。媚（明祕切嫵媚也）。脹（知亮切）。瘀（依據切氣血壅也）。𭽹（吉典切與
L116n1490_p0267b04║𥀹同皮起也）。踵（之隴切足跟也）。踝（胡凡切腿兩旁▆內外踝）。𬧅（時兖切與
L116n1490_p0267b05║腨同）。䏶（部禮切股也）。臗（棓官切𩨹上曰臗）。胛（古狎切肩胛也）。腕（烏貫
L116n1490_p0267b06║切臂腕也）。𩓱（戶感切顋𩓱也）。滓（壯止切澱也）。穬（古猛切）。