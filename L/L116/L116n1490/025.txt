L116n1490_p0533a01║妙法蓮華經玄義釋籤卷第二十五　富五
L116n1490_p0533a02║隋天台智者大師說
L116n1490_p0533a03║門人灌頂記
L116n1490_p0533a04║唐天台沙門湛然釋
L116n1490_p0533a05║○次近益中二先正釋次料簡初正釋中
L116n1490_p0533a06║二先釋次始從下結初又二先釋次近從
L116n1490_p0533a07║下明益不同初又二初約教次約味初約
L116n1490_p0533a08║教又二初釋次復次下判初文又二初緫
L116n1490_p0533a09║明諸教益相次別明十益初文又二初通
L116n1490_p0533a10║標一期深淺。
L116n1490_p0533a11║二近利益者起於寂滅道場始成正覺即轉
L116n1490_p0533a12║法輪擊於毒鼓天鼓利益眾生齊至法華已
L116n1490_p0533a13║前益亦淺深死亦奢促。
L116n1490_p0533a14║○次何者下釋。
L116n1490_p0533a15║何者教本逗緣緣略為四教亦有四教主亦
L116n1490_p0533b01║四皆稱法王具王三昧自破二十五有七益
L116n1490_p0533b02║眾生例如前說。
L116n1490_p0533b03║所以然者始自寂場終至法華雖復差別
L116n1490_p0533b04║來至法華終歸實事並是示為四教教主
L116n1490_p0533b05║調熟之力功在於斯雖遠近有殊七益之
L116n1490_p0533b06║相不異於遠故云如前。
L116n1490_p0533b07║○又大小去別明十益中二先約諸教辨
L116n1490_p0533b08║因果二益次別對諸教以明八益初因果
L116n1490_p0533b09║二先釋次結初文二先引他經明因果益。
L116n1490_p0533b10║又大小乘經明佛入王三昧放光說法善惡
L116n1490_p0533b11║諸趣果苦得益者如阿含中說見佛光明蒙
L116n1490_p0533b12║佛手觸六道苦患悉得除愈又大品云放光
L116n1490_p0533b13║照地獄眾生苦惱即除生齊第六天苦除是
L116n1490_p0533b14║果益生天是因益大品稱為華葉之益也。
L116n1490_p0533b15║○次又佛下此經明果益。
L116n1490_p0534a01║又佛放光幽闇之處皆大明各作是念此中
L116n1490_p0534a02║云何忽生眾生此亦是果益。
L116n1490_p0534a03║久居黑暗而今大明故屬果益。
L116n1490_p0534a04║○次結。
L116n1490_p0534a05║此因果益四教主佛通能此益。
L116n1490_p0534a06║大小乘中皆照六道故云通也。
L116n1490_p0534a07║○次別論下以聲聞去別對諸教故云別
L116n1490_p0534a08║也。（○別論下即第二科別對諸教以明八益言八益者從第三聲聞至第十實
L116n1490_p0534a09║報）。
L116n1490_p0534a10║別論益者則是淺深不同謂聲聞斷正緣覺
L116n1490_p0534a11║侵習同名中草菩薩伏惑兼度眾生故經云
L116n1490_p0534a12║求世尊處我當作佛行精進定是名上草益
L116n1490_p0534a13║蓋三藏教主慈善根力利益之相也經云若
L116n1490_p0534a14║諸菩薩智慧堅固了達三界求最上乘即三
L116n1490_p0534a15║人同觀無生非但有前析智之益別有巧度
L116n1490_p0534b01║即是體真是為小樹增長益蓋通教主利益
L116n1490_p0534b02║之相經云復有住禪得神通力聞諸法空心
L116n1490_p0534b03║大歡喜住禪者住九種大禪心大歡喜者登
L116n1490_p0534b04║歡喜地度無數億百千眾生是名大樹增長
L116n1490_p0534b05║非但有前因果析體之益而別有分別道種
L116n1490_p0534b06║智乃至一切種智益蓋別教主利益之相經
L116n1490_p0534b07║云今當為汝說最實事不啻如前之益乃有
L116n1490_p0534b08║即破無明顯出佛性究竟實益蓋圓教主利
L116n1490_p0534b09║益之相。（△次判）。
L116n1490_p0534b10║復次前三教益劣不兼勝勝則兼劣可解（云云）。
L116n1490_p0534b11║次判云勝則兼劣者勝謂圓教既未說開
L116n1490_p0534b12║但云兼耳。
L116n1490_p0534b13║○次五味中二先列次判。
L116n1490_p0534b14║又歷五味者乳教但因果大樹實事四益而
L116n1490_p0534b15║不明三草一木以大乘經不入二乘人手如
L116n1490_p0535a01║聾如瘂故酪教但有三草等四益生酥備有
L116n1490_p0535a02║七益熟酥無析法三草而有體法等七益醍
L116n1490_p0535a03║醐但有實事益。
L116n1490_p0535a04║初文中云熟酥而有體法等七益者等別
L116n1490_p0535a05║圓諸教通途皆有因果兩益雖無三藏中
L116n1490_p0535a06║三草自有通中二乘為中草乾慧性地為
L116n1490_p0535a07║上草八人已去為小樹八地已去入別教
L116n1490_p0535a08║道及別教本人為大樹被接見中及圓教
L116n1490_p0535a09║本人為實事若方等七益依前所列不同
L116n1490_p0535a10║此例。
L116n1490_p0535a11║○次前諸下判。
L116n1490_p0535a12║前諸益皆麤今益則妙。
L116n1490_p0535a13║可知。（△次明益不同）。
L116n1490_p0535a14║近從寂滅訖至法華為生身菩薩但得八番
L116n1490_p0535a15║之益不得第九第十益也又有得義者即是
L116n1490_p0535b01║菩薩從法性身來入分𫨻作願通應生等眷
L116n1490_p0535b02║屬進破無明斷除殘品即得明第九第十番
L116n1490_p0535b03║益也。（△次結）。
L116n1490_p0535b04║始從寂滅終至法華略言十益也。（△次料簡）。
L116n1490_p0535b05║問法身菩薩聞應身佛說法應身中益亦令
L116n1490_p0535b06║法身得益耶答譬如磨鏡鏡轉明色像亦明。
L116n1490_p0535b07║次雜料簡中初問中云應身益亦令法身
L116n1490_p0535b08║益者法身菩薩起應輔於應身佛化聞法
L116n1490_p0535b09║進道亦能令此菩薩法身益耶答意者應
L116n1490_p0535b10║身之處即法身應身得益即法益亦如磨
L116n1490_p0535b11║鏡為見像見像之時即鏡明其像彌現鏡
L116n1490_p0535b12║彌明故明像體本不二汝問應益法益不
L116n1490_p0535b13║如問像現鏡明不為是義故汝問非也。（△
L116n1490_p0535b14║次問答）。
L116n1490_p0535b15║又問應身聞法益法身亦益者應身現病法
L116n1490_p0536a01║身亦病耶答此病若實者應病法亦病秪為
L116n1490_p0536a02║應病非實非實故應身無病法身亦無病。
L116n1490_p0536a03║次問者法身平等本無應垂應之時名病
L116n1490_p0536a04║行應身得益即法益方丈現病法應病答
L116n1490_p0536a05║意者秪為法身本無病能現病行利眾生
L116n1490_p0536a06║利生現病非實病故知法應俱無病。
L116n1490_p0536a07║○次從又下更作一番化功歸己釋。
L116n1490_p0536a08║又若應身現病少當知法身益亦少若能應
L116n1490_p0536a09║身現病廣法身益亦廣也。
L116n1490_p0536a10║利物若少病則少應迹若多名病多機多
L116n1490_p0536a11║應多功即多法身得益理應多。
L116n1490_p0536a12║○次從今作下復有兩箇四句七箇二句
L116n1490_p0536a13║而為料簡初兩箇四句並約十番之中因
L116n1490_p0536a14║果二益以料簡故不相及。
L116n1490_p0536a15║今作諸句料簡自有果益因不益因益果不
L116n1490_p0536b01║益俱益俱不益此即現事可解。
L116n1490_p0536b02║或有一人得果益或有一人得因益或有
L116n1490_p0536b03║一人二俱益或有一人俱無益。
L116n1490_p0536b04║○次四句者自有壞益下列也。
L116n1490_p0536b05║自有壞益成益亦壞亦成益不壞不成益。
L116n1490_p0536b06║○不成不壞至亦成亦壞更作四句釋前
L116n1490_p0536b07║所列。
L116n1490_p0536b08║不壞不成益是清涼益四趣因是壞益非想
L116n1490_p0536b09║因是成益中間是亦成亦壞益（云云）。
L116n1490_p0536b10║不成不壞釋第四句四趣因益釋前初句
L116n1490_p0536b11║非想成益釋第二句中間已去釋第三句
L116n1490_p0536b12║如修五戒生於人中四趣之因一時俱壞
L116n1490_p0536b13║餘句可見。（△七箇二句）。
L116n1490_p0536b14║自有因益即果益果益即因益此變易因移
L116n1490_p0536b15║果易意也自有因益非增道果益非損生得
L116n1490_p0537a01║是因果益不得是因果益分𫨻報因果也自
L116n1490_p0537a02║有因益是增道果益是損生不得是因果益
L116n1490_p0537a03║得是因果益習因習果也自有真益非俗益
L116n1490_p0537a04║二乘也俗益非真益六度菩薩也自有先俗
L116n1490_p0537a05║益後真益六度菩薩也自有先真益後俗益
L116n1490_p0537a06║通菩薩也自有真俗益非中益中益非真俗
L116n1490_p0537a07║益別也自有真益即俗益亦即中道益圓也。
L116n1490_p0537a08║得是分叚因果益不得是變易因果益不
L116n1490_p0537a09║得是分叚因果益得是遠為實報土家因
L116n1490_p0537a10║果益。
L116n1490_p0537a11║○前之七益望於法華有麤有妙約教約
L116n1490_p0537a12║味皆悉不同故知遠近兩益但成判於麤
L116n1490_p0537a13║妙來至今經同成一妙方始是開於中又
L116n1490_p0537a14║二初標次雖復下釋。
L116n1490_p0537a15║三當文利益就今經備有七益。
L116n1490_p0537b01║初標中云今經備有七益者前八番益中
L116n1490_p0537b02║合因果益為一小草益故但七益本謂三
L116n1490_p0537b03║草二木及一實事各不相關即他經七益
L116n1490_p0537b04║今開權顯實更無異趣此即三草二木同
L116n1490_p0537b05║一實相地之所生等一佛乘兩之所潤仍
L116n1490_p0537b06║舊為名名為七益是則七人同成一實又
L116n1490_p0537b07║於一實亦可義立七益之名為今經七益
L116n1490_p0537b08║故云本是地上清涼益今則進發大乘解
L116n1490_p0537b09║心明淨等。
L116n1490_p0537b10║○次釋中二先緫開次諸經下別開。
L116n1490_p0537b11║雖復差別即無差別譬如芽莖枝葉生長不
L116n1490_p0537b12║同而是一地所生七益誠復淺深無非實相
L116n1490_p0537b13║故言差別無差別也。
L116n1490_p0537b14║初文者故彼藥草䟽中一一文義皆云差
L116n1490_p0537b15║即無差無差即差今亦如是草木即一實
L116n1490_p0538a01║一實即草木。
L116n1490_p0538a02║○次別開中二先正開次借益相以判眷
L116n1490_p0538a03║屬初文又二初略開故云無差妙益。
L116n1490_p0538a04║諸經差別麤益同入此經無差妙益。
L116n1490_p0538a05║○次更借待妙對絕以辨又三初雙標。
L116n1490_p0538a06║或進入諸妙益或按位成妙益。
L116n1490_p0538a07║○次釋。
L116n1490_p0538a08║進入益者本是地上清涼今則進發大乘解
L116n1490_p0538a09║心明淨或進觀行妙相似分真中本是人天
L116n1490_p0538a10║因益今進入相似分真本是小乘學無學益
L116n1490_p0538a11║今進破無明分真妙益譬如迴聲入角轉小
L116n1490_p0538a12║為大也通別進益例此可知按位益者本是
L116n1490_p0538a13║麤果地上清涼即成理妙之益按於麤因之
L116n1490_p0538a14║益即是觀行妙益按麤學無學益即是相似
L116n1490_p0538a15║妙益開麤即妙不須進入通別例此可知。
L116n1490_p0538b01║○三進入即是下結判。
L116n1490_p0538b02║進入妙益即是待麤益明妙益按位益即是
L116n1490_p0538b03║絕待妙益（云云）。
L116n1490_p0538b04║○次判眷屬中二先判眷屬次約妙。
L116n1490_p0538b05║諸麤益判眷屬者果因二益堪為業生眷屬
L116n1490_p0538b06║中上二草小樹等堪為願通眷屬大樹見性
L116n1490_p0538b07║已去皆應生眷屬攝（云云）。
L116n1490_p0538b08║初如文。
L116n1490_p0538b09║進入按位者理妙假名觀行妙堪為業生眷
L116n1490_p0538b10║屬相似妙堪為願通眷屬分真堪為應生眷
L116n1490_p0538b11║屬是名此經利益之相也（云云）。
L116n1490_p0538b12║次文者但進入之相捨麤入妙又捨下位
L116n1490_p0538b13║進入高位義當相待不進不妙義當於待
L116n1490_p0538b14║其實並與絕待不異無差即差六益宛然
L116n1490_p0538b15║差即無差秪是一實是故此經不捨六名
L116n1490_p0539a01║而成一實然前所明若遠若近不出當文
L116n1490_p0539a02║但約文中騰昔說者名為遠近三周開廢
L116n1490_p0539a03║名為當文當知今經所譚異昔況復開顯
L116n1490_p0539a04║永異餘經故遠近當文實相無別故前文
L116n1490_p0539a05║云今所入者與本入者不異。
L116n1490_p0539a06║○次明流通益中標列釋。
L116n1490_p0539a07║三明流通利益者為三。
L116n1490_p0539a08║一出師二出法三出益。
L116n1490_p0539a09║○釋中初明出師中三例不同謂法身生
L116n1490_p0539a10║身及凡夫師。
L116n1490_p0539a11║弘經行人具通凡聖若法身菩薩誓願莊嚴
L116n1490_p0539a12║令此土他土下土上土得權實七益九益十
L116n1490_p0539a13║益化功歸已還資法身增道損生也。
L116n1490_p0539a14║初法身弘經者法身從上土來上謂實報
L116n1490_p0539a15║等故能上土益物妙音觀音普賢文殊即
L116n1490_p0539b01║其人也實報七益如七方便同成一實他
L116n1490_p0539b02║土具七亦能令他具足十益。
L116n1490_p0539b03║生身菩薩亦能此土他土弘經令他得權實
L116n1490_p0539b04║七益化功歸已增道損生而不能上土利益
L116n1490_p0539b05║也。
L116n1490_p0539b06║生身菩薩亦能此土他土者神通但能徃
L116n1490_p0539b07║於他方而未能入方便有餘令他得於權
L116n1490_p0539b08║實等益既許用權以助於實故知能於他
L116n1490_p0539b09║土得前六益名為權益得一實益名為實
L116n1490_p0539b10║益始於此土得無生忍是故未能於上二
L116n1490_p0539b11║土弘經益也雖則自能增道損生未能起
L116n1490_p0539b12║應但能此土及以神通徃於他土尚未能
L116n1490_p0539b13║入方便有餘故云不能上土利益。
L116n1490_p0539b14║凡夫之師亦能此土弘經令他得權實七益
L116n1490_p0539b15║化功歸已增益品位故無量義云有病導師
L116n1490_p0540a01║在於此岸而成就船筏渡人彼岸即其義也
L116n1490_p0540a02║問凡夫但能為凡夫弘經使凡夫得益亦能
L116n1490_p0540a03║令聖人得益耶答聖有二種一小乘聖二大
L116n1490_p0540a04║乘聖如經云若有實得阿羅漢生滅度想若
L116n1490_p0540a05║遇餘佛便得決了南岳師云初依名餘佛無
L116n1490_p0540a06║明未破名之為餘能知如來祕密之藏深覺
L116n1490_p0540a07║圓理名之為佛佛滅後實得羅漢者於權實
L116n1490_p0540a08║未了若遇初依即能決了成相似益或進入
L116n1490_p0540a09║分真益此文徃證凡夫之師得為小乘聖人
L116n1490_p0540a10║弘經得益也經云六根清淨人說法十方諸
L116n1490_p0540a11║佛皆樂見之皆向其處說法一切天龍聞其
L116n1490_p0540a12║所說皆大歡喜此亦是凡夫師為大聖說法
L116n1490_p0540a13║之明文也。
L116n1490_p0540a14║凡夫師者通取五品及以六根淨故今下
L116n1490_p0540a15║答問文中引六根文證內凡位名為凡師。
L116n1490_p0540b01║○次出法者法謂方法亦曰法相弘經方
L116n1490_p0540b02║法為唯用實亦許用權為顯此意故云出
L116n1490_p0540b03║法又為二初正釋次今時下破立初文又
L116n1490_p0540b04║三初明雙用次明唯實三又云下釋疑初
L116n1490_p0540b05║文二先釋次此則下結初又二先正釋以
L116n1490_p0540b06║三助一次但菩薩下明助意。
L116n1490_p0540b07║二出法者通經方法明出聖言文云若眾生
L116n1490_p0540b08║不信受者當於餘深法中示教利喜餘者帶
L116n1490_p0540b09║方便也深者明中道也帶方便明中道者即
L116n1490_p0540b10║別教也若但方便不明中道即通藏等教也
L116n1490_p0540b11║經文許用別助圓而例推亦應用通助圓又
L116n1490_p0540b12║文云更以異方便助顯第一義豈隔藏通耶。
L116n1490_p0540b13║初文云經文許用別助圓者經云若不信
L116n1490_p0540b14║此法於餘深法中示教利喜者有深復餘
L116n1490_p0540b15║者即別教法也入地名深地前名餘。
L116n1490_p0541a01║但菩薩已得實慧亦得權意不以實濫權亦
L116n1490_p0541a02║不謂權是實但為弘實而眾生不信須為實
L116n1490_p0541a03║施權以淺助深無虛妄也。（△次結）。
L116n1490_p0541a04║此則雙用權實而弘經也。（△次明唯實）。
L116n1490_p0541a05║安樂行云若有難問不以小乘法答但以大
L116n1490_p0541a06║乘而為解說令得一切種智此則但令用實
L116n1490_p0541a07║弘經也。（△三釋疑）。
L116n1490_p0541a08║又云隨宜為說此亦不隔於權也。
L116n1490_p0541a09║○次破立中二先破。
L116n1490_p0541a10║今時人弘法或一向用大或一向用小皆不
L116n1490_p0541a11║得佛意。
L116n1490_p0541a12║○次善弘下立。
L116n1490_p0541a13║善弘經者用與適時口雖說權而內心不違
L116n1490_p0541a14║實法但使眾生得權實七益於弘經暢矣。
L116n1490_p0541a15║正出弘經之相。
L116n1490_p0541b01║○次明益中凡言弘經之相益在滅後流
L116n1490_p0541b02║通相也於中為四初出法次出人三正出
L116n1490_p0541b03║益四舉況初文二先明正宗中亦有流通
L116n1490_p0541b04║之益次展轉去正明流通益。
L116n1490_p0541b05║三出益者然流通利益不待第三流通𫨻方
L116n1490_p0541b06║明利益秪正說文中已指未來弘經之利譬
L116n1490_p0541b07║喻品後授記品末法師品中皆明弘經功德
L116n1490_p0541b08║利益能於如來滅後聞一句偈者亦與受三
L116n1490_p0541b09║菩提記況弘宣者竊為一人說者功德尚多
L116n1490_p0541b10║況處眾廣說者。
L116n1490_p0541b11║初中云譬喻品後等者品末文云鈍根小
L116n1490_p0541b12║智等不得為說若有利根智慧明了等乃
L116n1490_p0541b13║可為說廣如經文授記品末者四大聲聞
L116n1490_p0541b14║得授記已於他方土作佛弘經餘如文法
L116n1490_p0541b15║師品中者入室著衣坐座爾乃應為四眾
L116n1490_p0542a01║說法法師品文若作三𫨻仍屬正說若分
L116n1490_p0542a02║本迹即在流通流通正在六七二卷文相
L116n1490_p0542a03║可知。
L116n1490_p0542a04║展轉至第五十人隨喜功德尚非二乘境界
L116n1490_p0542a05║況最初會中聞隨喜者常不輕流通一句尚
L116n1490_p0542a06║得六根清淨況具足流通者。（△次出人）。
L116n1490_p0542a07║初品弟子弘經功德無量億劫行五波羅蜜
L116n1490_p0542a08║不得為喻況第五品十方虛空寧有邊表五
L116n1490_p0542a09║品弘經尚叵窮盡皆云入如來室著如來衣
L116n1490_p0542a10║坐如來座如來之法皆非數量況八萬大士
L116n1490_p0542a11║千界微塵菩薩而當可說耶而當可知耶唯
L116n1490_p0542a12║除如來無能盡知者也。
L116n1490_p0542a13║次初品去約人展轉以下況上八萬大士
L116n1490_p0542a14║者如法師品中千界塵數者如神力品中
L116n1490_p0542a15║指地涌菩薩是也。
L116n1490_p0542b01║○三明益中即是末代流通之益初明七
L116n1490_p0542b02║益次明穿鑿助顯七益。
L116n1490_p0542b03║凡師弘經令凡七益經云此經是閻浮提人
L116n1490_p0542b04║病之良藥若聞是經不老不死者於老死中
L116n1490_p0542b05║識老死實相老死是果報法識實相即得清
L116n1490_p0542b06║涼理妙益也亦果報益也能持此經故生安
L116n1490_p0542b07║樂土處蓮華中不為貪欲所惱亦是離十惱
L116n1490_p0542b08║亂是善行菩薩道亦名名字益亦是觀行妙
L116n1490_p0542b09║亦是修因妙得陀羅尼能旋假入空即是下
L116n1490_p0542b10║中上藥草等益亦是小樹益得百千旋陀羅
L116n1490_p0542b11║尼即大樹益得法音方便陀羅尼是相似實
L116n1490_p0542b12║益若有須㬰聞即得究竟三菩提即是真實
L116n1490_p0542b13║益。
L116n1490_p0542b14║初文言不老等者秖是達老死實相言旋
L116n1490_p0542b15║假入空即三草等益者五品為小草七信
L116n1490_p0543a01║為中草上草亦在五品位中以同三藏未
L116n1490_p0543a02║斷惑故八信已上為小樹十信伏無明為
L116n1490_p0543a03║大樹初住已上即實事益雖分七益位必
L116n1490_p0543a04║在圓。
L116n1490_p0543a05║復次如人穿鑿高原見乾土是下中上藥草
L116n1490_p0543a06║益見泥是小樹大樹益得水是最實益。（△四舉
L116n1490_p0543a07║況）。
L116n1490_p0543a08║後五百歲尚獲此益況復今時弘經利他寧
L116n1490_p0543a09║無七益耶。
L116n1490_p0543a10║○第四明觀心利益中二先正明觀心次
L116n1490_p0543a11║夫一向下破性過初又三先明觀境次若
L116n1490_p0543a12║能下勸須起觀三淨心下正明起觀。
L116n1490_p0543a13║第四觀心者小乘明心起未動身口不名為
L116n1490_p0543a14║業大乘明剎那造罪殃墜無間無間是大苦
L116n1490_p0543a15║報處剎那促起業處促心暫起重業已成況
L116n1490_p0543b01║九法界而不具足。
L116n1490_p0543b02║初文者凡一切重罪皆由剎那故剎那若
L116n1490_p0543b03║起已含因果故大乘觀之已成重因舉輕
L116n1490_p0543b04║責重令勿起剎那。
L116n1490_p0543b05║若能淨心諸業即淨。
L116n1490_p0543b06║次如文。
L116n1490_p0543b07║○正起觀中二初正明觀相。
L116n1490_p0543b08║淨心觀者謂觀諸心悉是因緣生法即空即
L116n1490_p0543b09║假即中一心三觀。
L116n1490_p0543b10║○次以是下結益。
L116n1490_p0543b11║以是觀故知心非心心但有名知法非法法
L116n1490_p0543b12║無有我知名無名即是我等知法無法即涅
L116n1490_p0543b13║槃等此解起時於我我所如雲如幻即是地
L116n1490_p0543b14║上清涼益信敬慚愧諸善心生於空假中意
L116n1490_p0543b15║而有勇即是因益念念與即空相應是中上
L116n1490_p0544a01║草小樹等益念念與即假相應是大樹益念
L116n1490_p0544a02║念與即中相應是最實事益於一念益心七
L116n1490_p0544a03║種分別（云云）。
L116n1490_p0544a04║所以須明觀心益者然上來得益由於現
L116n1490_p0544a05║身口輪說法令他得於近遠當文七益十
L116n1490_p0544a06║益然益實由觀法恐尋者不達文旨若遠
L116n1490_p0544a07║若近已謝於徃正說流通自屬於他若不
L116n1490_p0544a08║自觀己心徒數他寶。
L116n1490_p0544a09║○次破性中二初立性計。
L116n1490_p0544a10║夫一向無生觀人但信心益不信外佛威加
L116n1490_p0544a11║益此墮自性癡又一向信外佛加不內心求
L116n1490_p0544a12║益此墮他性癡共癡無因癡亦可解。
L116n1490_p0544a13║○次自性下破破文二先破自次三句例
L116n1490_p0544a14║初破自中四初立事破。
L116n1490_p0544a15║自性癡人眼見世間牽重不前者傍力助進
L116n1490_p0544b01║云何不信罪垢重者佛威建立令觀慧得益
L116n1490_p0544b02║耶。
L116n1490_p0544b03║○次又汝從下立道理破。
L116n1490_p0544b04║又汝從何處得是無生內觀耶從師耶從經
L116n1490_p0544b05║耶從自悟耶師與經即是汝之外緣若自悟
L116n1490_p0544b06║者必被冥加汝不知恩如樹木不識日月風
L116n1490_p0544b07║雨等恩。
L116n1490_p0544b08║○三又三事下約法相破。
L116n1490_p0544b09║又三事汝不知外加一不信教二不自行求
L116n1490_p0544b10║外加三不教人直是汝之不信非無外益也。
L116n1490_p0544b11║○四引證。
L116n1490_p0544b12║經曰非內非外而內而外而內故諸佛解脫
L116n1490_p0544b13║於心中求而外故諸佛護念云何不信外益
L116n1490_p0544b14║耶（云云）。
L116n1490_p0544b15║○次三句例中二先例。
L116n1490_p0545a01║他共無因癡例可解。
L116n1490_p0545a02║○次即假下結成。
L116n1490_p0545a03║即假故無自性即空故無他性即中故無共
L116n1490_p0545a04║性雙照故無無因性（云云）。
L116n1490_p0545a05║可解。
L116n1490_p0545a06║○五明權實者大文第五第二卷初大為
L116n1490_p0545a07║五文釋此十妙一列名二生起三引證四
L116n1490_p0545a08║廣釋今當第五結前十妙以成權實於中
L116n1490_p0545a09║為二初破古次正釋初文又二先出古人
L116n1490_p0545a10║意次破。
L116n1490_p0545a11║第五結成權實者光宅云照三三之境為權
L116n1490_p0545a12║照四一之境為實今不用此解。
L116n1490_p0545a13║初云三三之權者此光宅意以昔三乘但
L116n1490_p0545a14║各有三故云三三謂教人因昔三乘權未
L116n1490_p0545a15║至於果故闕於果果即是理大小俱有理
L116n1490_p0545b01║大小各有果何故昔三但有於三昔教何
L116n1490_p0545b02║辜而不立理。
L116n1490_p0545b03║○次破中二先破三三次破四一初文又
L116n1490_p0545b04║四初直破。
L116n1490_p0545b05║既以大乘果為大理何不用小乘果為小理。
L116n1490_p0545b06║○次彼下明光宅救。
L116n1490_p0545b07║彼救云小果非真故不以其果為理。
L116n1490_p0545b08║大師既不見光宅應是他人亦曾此破先
L116n1490_p0545b09║有斯救故今述之。
L116n1490_p0545b10║○三若爾下重難。
L116n1490_p0545b11║若爾權教及權行人何嘗是實既立權教行
L116n1490_p0545b12║人何不立權理。
L116n1490_p0545b13║還以彼三三難彼無理。
L116n1490_p0545b14║○四又下重並難。
L116n1490_p0545b15║又權若無理俗不應稱諦既言俗諦權不應
L116n1490_p0546a01║止三也。
L116n1490_p0546a02║○次從實有四去難光宅四一中但立因
L116n1490_p0546a03║果而無於理於中為三初難。
L116n1490_p0546a04║實有四者夫因果是二法云何以二法為理
L116n1490_p0546a05║一耶。
L116n1490_p0546a06║○次引證責云云何分別因果為理一耶。
L116n1490_p0546a07║經云觀一切法如實相不行不分別云何分
L116n1490_p0546a08║別因果為理一。
L116n1490_p0546a09║○若爾去重難。
L116n1490_p0546a10║若爾便無實相則魔所說故不用彼釋。
L116n1490_p0546a11║若但因果而不出理則同魔說今家和舊
L116n1490_p0546a12║亦作四一乃廢因果以立理一更加行一
L116n1490_p0546a13║是故數同而名義永異。
L116n1490_p0546a14║○二正釋中三初約法次約五味三故知
L116n1490_p0546a15║下結判初文又二初直就十妙中結。
L116n1490_p0546b01║今明照十麤之境為權照十妙之境為實十
L116n1490_p0546b02║麤者即前九法界三因緣等諸麤諦智乃至
L116n1490_p0546b03║麤利益皆稱權也照十妙者即是理妙乃至
L116n1490_p0546b04║利益妙妙故為實。
L116n1490_p0546b05║○次復次下約施開相對以結又三初正
L116n1490_p0546b06║結。
L116n1490_p0546b07║復次為十妙故開出十麤如為蓮故華意在
L116n1490_p0546b08║於蓮而蓮隱不現於餘深法示教利喜餘法
L116n1490_p0546b09║有實而實不顯文云如來方便意趣難解也
L116n1490_p0546b10║又華開蓮現譬開十麤顯十妙則無復十麤
L116n1490_p0546b11║唯一大事不可思議境界乃至利益。
L116n1490_p0546b12║○次引他同。
L116n1490_p0546b13║肇師云始從佛國終法供養皆明不可思議。
L116n1490_p0546b14║○三例。
L116n1490_p0546b15║今亦例爾既開麤已始終皆妙。
L116n1490_p0547a01║又約五味者乳味則有為十妙明十麤開十
L116n1490_p0547a02║麤顯十妙則成一權一實若就四悉檀則有
L116n1490_p0547a03║六權二實若約四門則十二權四實也若約
L116n1490_p0547a04║三藏一向是權化城楊葉還就三藏約化他
L116n1490_p0547a05║為權就自行為實約四悉檀三權一實約四
L116n1490_p0547a06║門十二權四實若方等既備有四教故三十
L116n1490_p0547a07║種權一十種實若約四悉檀十四權二實對
L116n1490_p0547a08║四門五十六權八實若約摩訶般若既廢三
L116n1490_p0547a09║藏但用三教通別二十種為權一十種圓為
L116n1490_p0547a10║實若約悉檀十權二實若歷四門四十權八
L116n1490_p0547a11║實。
L116n1490_p0547a12║次五味中前四如文。
L116n1490_p0547a13║○第五味中分二謂法華涅槃。
L116n1490_p0547a14║若至法華前來一向皆廢但說一實實中非
L116n1490_p0547a15║無方便但是實相方便同稱為實今約悉檀
L116n1490_p0547b01║者未悟之前三權悟即一實若歷四門十二
L116n1490_p0547b02║權四實名數一徃同三藏而意有天懸而地
L116n1490_p0547b03║殊彼教十二權四實一向是權法華一向是
L116n1490_p0547b04║實料簡異方等般若（云云）故云但說無上道示
L116n1490_p0547b05║真實相此之謂也。
L116n1490_p0547b06║法華如文。
L116n1490_p0547b07║○涅槃中二初與方等辨異。
L116n1490_p0547b08║若約涅槃涅槃備釋四教亦是三十權一十
L116n1490_p0547b09║實一往似同方等而意逈異彼則二入實二
L116n1490_p0547b10║不入實。（△次正約涅槃）。
L116n1490_p0547b11║今涅槃四俱入實因中則有三權一實在果
L116n1490_p0547b12║則四實而無權。
L116n1490_p0547b13║次正約涅槃中初約教中云在果四俱實
L116n1490_p0547b14║者四教俱得入實故也。
L116n1490_p0547b15║若約四悉檀十四權二實。
L116n1490_p0548a01║若約四悉十四權二實者別圓兩教第一
L116n1490_p0548a02║義悉皆實故也。
L116n1490_p0548a03║歷四門五十六權八實若更約三因門五十
L116n1490_p0548a04║六權若果門四實但是實仍其本因故說四
L116n1490_p0548a05║耳是則四門入實約果四實十二權法華義
L116n1490_p0548a06║齊也。
L116n1490_p0548a07║歷四門者別圓兩教中各有十二權四實
L116n1490_p0548a08║并前兩教三十二權故有五十六權八實
L116n1490_p0548a09║若更約因門五十六權亦如前此中重云
L116n1490_p0548a10║因者涅槃中人用前三教為入實門兼因
L116n1490_p0548a11║作名有五十六與前數同名之為權果門
L116n1490_p0548a12║者入實為果四教四門悉皆入圓同成一
L116n1490_p0548a13║實無復有權故云但實仍其四門本因為
L116n1490_p0548a14║名故云四實及別四實入圓四實同成一
L116n1490_p0548a15║實意亦同之約果四實十二權者前之三
L116n1490_p0548b01║教入實同圓故名為果就圓四門十六悉
L116n1490_p0548b02║檀中自分權實四門有四第一義名為四
L116n1490_p0548b03║實四門各有餘三悉檀三四十二名為權
L116n1490_p0548b04║悉此實中權不復同前三教三悉當知三
L116n1490_p0548b05║教三悉即是權中之權三教第一義悉即
L116n1490_p0548b06║是權中之實圓教第一義悉即是實中之
L116n1490_p0548b07║實。
L116n1490_p0548b08║○次緫結中二初約教結。（△三結判）。
L116n1490_p0548b09║故知諸教雖同有權實權實不同或一向實
L116n1490_p0548b10║或一向權或權實相兼皆是稱當機情緣理
L116n1490_p0548b11║未融。
L116n1490_p0548b12║○次更約教判又四初約四教。
L116n1490_p0548b13║今緫就教判權實若約三藏通別三教是權
L116n1490_p0548b14║圓教為實又諸教權實未融為權既融開權
L116n1490_p0548b15║顯實為實。
L116n1490_p0549a01║○次獨約一圓用法華待絕以判。
L116n1490_p0549a02║今法華是一圓故為實又開權故為實。
L116n1490_p0549a03║今法華是待又開權是絕。
L116n1490_p0549a04║○三獨約圓教以判亦有待絕。
L116n1490_p0549a05║若就圓教為語照前三教三十麤為權照十
L116n1490_p0549a06║妙為實若就開權圓融為語決於三十麤皆
L116n1490_p0549a07║成妙但稱為實是故稱妙。
L116n1490_p0549a08║○四若取下約悟以判。
L116n1490_p0549a09║若取悟理者理即非權非實不見一法空拳
L116n1490_p0549a10║誑小兒說權說實是則為麤理則非權非實
L116n1490_p0549a11║是故為妙也。
L116n1490_p0549a12║問前來諸文處處約教約味若判若開文
L116n1490_p0549a13║相已廣今此何故復重明耶答此有多意
L116n1490_p0549a14║前明諸妙但釋一妙以為十相故一一文
L116n1490_p0549a15║中為欲明妙先明諸麤開之成妙今廣釋
L116n1490_p0549b01║已復更束前非但諸文盡妙亦乃諸妙無
L116n1490_p0549b02║殊故更合明秖是權實及開權實又前諸
L116n1490_p0549b03║文自行化他但明權實未明權實悉用四
L116n1490_p0549b04║悉四悉之內幾權幾實復有諸門諸門之
L116n1490_p0549b05║內四悉亦爾故更約五味諸味法門以判
L116n1490_p0549b06║四悉幾權幾實是故更此以四悉權實結
L116n1490_p0549b07║前諸文苦約諸教者但是重結諸權實意
L116n1490_p0549b08║一切諸法亡泯不二故更約悟開前十妙
L116n1490_p0549b09║權實同成一理心性乃識前來若妙若麤
L116n1490_p0549b10║若開若施空拳咸實因茲復立大意顯悟
L116n1490_p0549b11║誑小之說咸堪被圓然此迹門譚其因果
L116n1490_p0549b12║及以自他使一代教門融通入妙故凡諸
L116n1490_p0549b13║義釋皆約四教及以五味意在開教悉入
L116n1490_p0549b14║醍醐觀心乃是教行樞機仍且略點寄在
L116n1490_p0549b15║諸說或存或沒非部正意故縱有施設託
L116n1490_p0550a01║事附法或辨十觀列名而已所明理境智
L116n1490_p0550a02║行位法能化所化意在能詮詮中咸妙為
L116n1490_p0550a03║辨詮內始末自他故具演十妙搜括一化
L116n1490_p0550a04║出世大意罄無不盡故不可不了十妙大
L116n1490_p0550a05║綱故撮十妙為觀法大體若解迹妙本妙
L116n1490_p0550a06║非遙應知但是離合異耳因果義一自他
L116n1490_p0550a07║何殊故下文云本迹雖殊不思議一況體
L116n1490_p0550a08║宗用秖是自他因果法故況復教相秪是
L116n1490_p0550a09║分別前之四章使前四章與諸文永異若
L116n1490_p0550a10║曉斯旨則教有歸一期縱橫不出一念三
L116n1490_p0550a11║千世間即空假中理境乃至利益咸爾則
L116n1490_p0550a12║止觀十乘成今自行因果起教一章成今
L116n1490_p0550a13║化他能所則彼此昭著法華行成使功不
L116n1490_p0550a14║唐捐所詮可識故更以十門收攝十妙何
L116n1490_p0550a15║者為實施權則不二而二開權顯實則二
L116n1490_p0550b01║而不二法既教部咸開成妙故此十門不
L116n1490_p0550b02║二為目一一門下以六即檢之本文已廣
L116n1490_p0550b03║引誠證此下但直申一理使一部經旨皎
L116n1490_p0550b04║在目前。
L116n1490_p0550b05║一者色心不二門二者內外不二門
L116n1490_p0550b06║三者修性不二門四者因果不二門
L116n1490_p0550b07║五者染淨不二門六者依正不二門
L116n1490_p0550b08║七者自他不二門八者三業不二門
L116n1490_p0550b09║九者權實不二門十者受潤不二門
L116n1490_p0550b10║是中第一從境妙立名第二第三從智行
L116n1490_p0550b11║立名第四從位法立名第五第六第七從
L116n1490_p0550b12║感應神通立名第八第九從說法立名第
L116n1490_p0550b13║十從眷屬利益立名。
L116n1490_p0550b14║一色心不二門者且十如境乃至無諦一
L116n1490_p0550b15║一皆有緫別二意緫在一念別分色心何
L116n1490_p0551a01║者初十如中相唯在色性唯在心體力作
L116n1490_p0551a02║緣義兼心色因果唯心報唯約色十二因
L116n1490_p0551a03║緣苦業兩兼惑唯在心四諦則三兼色心
L116n1490_p0551a04║滅唯在心二諦三諦皆俗具色心真中唯
L116n1490_p0551a05║心一實及無準此可見既知別已攝別入
L116n1490_p0551a06║緫一切諸法無非心性一性無性三千宛
L116n1490_p0551a07║然當知心之色心即心名變變名為造造
L116n1490_p0551a08║謂體用是則非色非心而色而心唯色唯
L116n1490_p0551a09║心良由於此故知但識一念徧見己他生
L116n1490_p0551a10║佛他生他佛尚與心同況己心生佛寧乖
L116n1490_p0551a11║一念故彼彼境法差而不差。
L116n1490_p0551a12║二內外不二門者凡所觀境不出內外外
L116n1490_p0551a13║謂託彼依正色心即空假中即空假中妙
L116n1490_p0551a14║故心色體絕唯一實性無空假中色心宛
L116n1490_p0551a15║然豁同真淨無復眾生七方便異不見國
L116n1490_p0551b01║土淨穢差品而帝網依正終自炳然所言
L116n1490_p0551b02║內者先了外色心一念無念唯內體三千
L116n1490_p0551b03║即空假中是則外法全為心性心性無外
L116n1490_p0551b04║攝無不周十方諸佛法界有情性體無殊
L116n1490_p0551b05║一切咸徧誰云內外色心己他此即用向
L116n1490_p0551b06║色心不二門成。
L116n1490_p0551b07║三修性不二門者性德秖是界如一念此
L116n1490_p0551b08║內界如三法具足性雖本爾藉智起修由
L116n1490_p0551b09║修照性由性發修在性則全修成性起修
L116n1490_p0551b10║則全性成修性無所移修常宛爾修又二
L116n1490_p0551b11║種順修逆修順謂了性為行逆謂背性成
L116n1490_p0551b12║迷迷了二心心雖不二逆順二性性事恒
L116n1490_p0551b13║殊可由事不移心則令迷修成了故須一
L116n1490_p0551b14║期迷了照性成修見性修心二修俱泯又
L116n1490_p0551b15║了順修對性有離有合離謂修性各三合
L116n1490_p0552a01║謂修二性一修二各三共發性三是則修
L116n1490_p0552a02║雖具九九秖是三為對性明修故合修為
L116n1490_p0552a03║二二與一性如水為波二亦無二亦如波
L116n1490_p0552a04║水應知性指三障是故具三修從性成成
L116n1490_p0552a05║三法爾達無修性唯一妙乘無所分別法
L116n1490_p0552a06║界洞朗此由內外不二門成。
L116n1490_p0552a07║四因果不二門者眾生心因既具三軌此
L116n1490_p0552a08║因成果名三涅槃因果無殊始終理一若
L116n1490_p0552a09║爾因德已具何不住因但由迷因各自謂
L116n1490_p0552a10║實若了迷性實唯住因故久研此因因顯
L116n1490_p0552a11║名果秪緣因果理一用此一理為因理顯
L116n1490_p0552a12║無復果名豈可仍存因號因果既泯理性
L116n1490_p0552a13║自亡秖由亡智親踈致使迷成厚薄迷厚
L116n1490_p0552a14║薄故強分三惑義開六即名智淺深故如
L116n1490_p0552a15║夢勤加空名惑絕幻因既滿鏡像果圓空
L116n1490_p0552b01║像雖即義同而空虛像實像實故稱理本
L116n1490_p0552b02║有空虛故迷轉應成性是則不二而二立
L116n1490_p0552b03║因果殊二而不二始終體一若謂因異果
L116n1490_p0552b04║因亦非因曉果從因因方克果所以三千
L116n1490_p0552b05║在理同名無明三千果成咸稱常樂三千
L116n1490_p0552b06║無改無明即明三身並常俱體俱用此以
L116n1490_p0552b07║修性不二門成。
L116n1490_p0552b08║五染淨不二門者若識無始即法性為無
L116n1490_p0552b09║明故可了今即無明為法性法性之與無
L116n1490_p0552b10║明徧造諸法名之為染無明之與法性徧
L116n1490_p0552b11║應眾緣號之為淨濁水清水波濕無殊清
L116n1490_p0552b12║濁雖即由緣而濁成本有濁雖本有而全
L116n1490_p0552b13║體是清以二波理通舉體是用故三千因
L116n1490_p0552b14║果俱名緣起迷悟緣起不離剎那剎那性
L116n1490_p0552b15║常緣起理一一理之內而分淨穢別則六
L116n1490_p0553a01║穢四淨通則十通淨穢故知剎那染體悉
L116n1490_p0553a02║淨三千未顯驗體仍迷故相似位成六根
L116n1490_p0553a03║徧照照分十界各具灼然豈六根淨人謂
L116n1490_p0553a04║十定十分真垂迹十界亦然乃由果成等
L116n1490_p0553a05║彼百界故須初心而遮而照照故三千恒
L116n1490_p0553a06║具遮故法爾空中終日雙亡終日雙照不
L116n1490_p0553a07║動此念徧應無方隨感而施淨穢斯泯亡
L116n1490_p0553a08║淨穢故以空以中仍由空中轉染為淨由
L116n1490_p0553a09║了染淨空中自亡此以因果不二門成。
L116n1490_p0553a10║六依正不二門者已證遮那一體不二良
L116n1490_p0553a11║由無始一念三千以三千中生陰二千為
L116n1490_p0553a12║正國土一千屬依依正既居一心一心豈
L116n1490_p0553a13║分能所雖無能所依正宛然是則理性名
L116n1490_p0553a14║字觀行已有不二正依之相故使自他因
L116n1490_p0553a15║果相攝但眾生在理果雖未辦一切莫非
L116n1490_p0553b01║遮那妙境然應復了諸佛法體非徧而徧
L116n1490_p0553b02║眾生理性非局而局始終不改大小無妨
L116n1490_p0553b03║因果理同依正何別故淨穢之土勝劣之
L116n1490_p0553b04║身塵身與法身量同塵國與寂光無異是
L116n1490_p0553b05║則一一塵剎一切剎一一塵身一切身廣
L116n1490_p0553b06║狹勝劣難思議淨穢方所無窮盡若非三
L116n1490_p0553b07║千空假中安能成茲自在用如是方知生
L116n1490_p0553b08║佛等彼此事理互相收此以染淨不二門
L116n1490_p0553b09║成。
L116n1490_p0553b10║七自他不二門者隨機利他事乃憑本本
L116n1490_p0553b11║謂一性具足自他方至果位自即益他如
L116n1490_p0553b12║理性三德三諦三千自行唯在空中利他
L116n1490_p0553b13║三千赴物物機無量不出三千能應雖多
L116n1490_p0553b14║不出十界界界轉現不出一念土土互生
L116n1490_p0553b15║不出寂光眾生由理具三千故能感諸佛
L116n1490_p0554a01║由三千理滿故能應應徧機徧欣赴不差
L116n1490_p0554a02║不然豈能如鏡現像鏡有現像之理形有
L116n1490_p0554a03║生像之性若一形對不能現像則鏡理有
L116n1490_p0554a04║窮形事不通若與鏡隔則容有是理無有
L116n1490_p0554a05║形對而不像者若鏡未現像由塵所遮去
L116n1490_p0554a06║塵由人磨像現非關磨者以喻觀法大旨
L116n1490_p0554a07║可知應知理雖自他具足必藉緣了為利
L116n1490_p0554a08║他功復由緣了與性一合方能稱性施設
L116n1490_p0554a09║萬端則不起自性應無方所此由依正不
L116n1490_p0554a10║二門成。
L116n1490_p0554a11║八三業不二門者於化他門事分三密隨
L116n1490_p0554a12║順物理得名不同心輪鑒機二輪設化現
L116n1490_p0554a13║身說法未曾毫差在身分於真應在法分
L116n1490_p0554a14║於權實二身若異何故乃云即是法身二
L116n1490_p0554a15║說若乖何故乃云皆成佛道若唯法身應
L116n1490_p0554b01║無垂世若唯佛道誰施三乘身尚無身說
L116n1490_p0554b02║必非說身口平等等彼意輪心色一如不
L116n1490_p0554b03║謀而化常𡨋至極稱物施為豈非百界一
L116n1490_p0554b04║心界界無非三業界尚一念三業豈殊果
L116n1490_p0554b05║用無虧因必稱果若信因果方知三密有
L116n1490_p0554b06║本百界三業俱空假中故使稱宜徧赴為
L116n1490_p0554b07║果一一應色一一言音無不百界三業具
L116n1490_p0554b08║足化復作化斯之謂歟故一念凡心已有
L116n1490_p0554b09║理性三密相海一塵報色同在本理毗盧
L116n1490_p0554b10║遮那方乃名為三無差別此以自他不二
L116n1490_p0554b11║門成。
L116n1490_p0554b12║九權實不二門者平等大慧常鑒法界亦
L116n1490_p0554b13║由理性九權一實實復九界權亦復然權
L116n1490_p0554b14║實相㝠百界一念不可分別任運常然至
L116n1490_p0554b15║果乃由契本一理非權非實而權而實此
L116n1490_p0555a01║即如前心輪自在致令身口赴權實機三
L116n1490_p0555a02║業一念無乖權實不動而施豈應隔異對
L116n1490_p0555a03║說即以權實立稱在身即以真應為名三
L116n1490_p0555a04║業理同權實㝠合此以三業不二門成。
L116n1490_p0555a05║十受潤不二門者物理本來性具權實無
L116n1490_p0555a06║始熏習或實或權權實由熏理恒平等遇
L116n1490_p0555a07║時成習行願所資若無本因熏亦徒設遇
L116n1490_p0555a08║熏自異非由性殊性雖無殊必藉幻發幻
L116n1490_p0555a09║機幻感幻應幻赴能應所化並非權實然
L116n1490_p0555a10║由生具非權非實成權實機佛亦果具非
L116n1490_p0555a11║權非實為權實應物機契應身土無偏同
L116n1490_p0555a12║常寂光無非法界故知三千同在心地與
L116n1490_p0555a13║佛心地三千不殊四微體同權實益等此
L116n1490_p0555a14║以權實不二門成。
L116n1490_p0555a15║是故十門門門通入色心乃至受潤咸然
L116n1490_p0555b01║故使十妙始終理一如境本來具三依理
L116n1490_p0555b02║生解故名為智智解導行行解契理三法
L116n1490_p0555b03║相符不異而異而假立淺深設位簡濫三
L116n1490_p0555b04║法秖是證彼理三下之五章三法起用三
L116n1490_p0555b05║法既是一念三千即空假中成故有用若
L116n1490_p0555b06║了一念十方三世諸佛之法本迹非遙故
L116n1490_p0555b07║重述十門令觀行可識首題既爾覽別為
L116n1490_p0555b08║緫符文可知。
L116n1490_p0555b09║
L116n1490_p0555b10║妙法蓮華經玄義釋籤卷第二十五
L116n1490_p0555b11║音釋
L116n1490_p0555b12║啻（施智切不啻不止也）。