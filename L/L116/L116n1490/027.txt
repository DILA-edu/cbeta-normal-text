L116n1490_p0578b01║妙法蓮華經玄義釋籤卷第二十七　富七
L116n1490_p0578b02║隋天台智者大師說
L116n1490_p0578b03║門人灌頂記
L116n1490_p0578b04║唐天台沙門湛然釋
L116n1490_p0578b05║○七眷屬妙中但出本相從文殊觀音至
L116n1490_p0578b06║惑者未了略出迹中不同之相隨諸部中
L116n1490_p0578b07║列眾之相亦可以為四相不同今初。（△立本）。
L116n1490_p0578b08║七本眷屬妙者經云此諸菩薩下方空中住
L116n1490_p0578b09║此等是我子我則是父。
L116n1490_p0578b10║如文。
L116n1490_p0578b11║○次釋釋中又二初正釋次釋疑。
L116n1490_p0578b12║下方者下名為底大品有諸法底三昧釋論
L116n1490_p0578b13║云智度大道佛窮底當知此諸菩薩隣佛窮
L116n1490_p0578b14║智度底虛空者法性虛空之寂光也從本時
L116n1490_p0578b15║寂光空中出今時寂光空中今時寂光空中
L116n1490_p0579a01║者不識本時者故言我經遊諸國乃不識一
L116n1490_p0579a02║人地涌千界皆是本時應眷屬也。
L116n1490_p0579a03║初言法性虛空之寂光者即以下方及塔
L116n1490_p0579a04║在此方虛空表寂光也此諸菩薩住下方
L116n1490_p0579a05║虛空涌出已後亦住虛空此土得聞開權
L116n1490_p0579a06║顯實得無生忍者亦住虛空之寂光也雖
L116n1490_p0579a07║俱虛空以表寂光能住之人不無久近涌
L116n1490_p0579a08║出菩薩得忍已久是故迹中始近入者不
L116n1490_p0579a09║識久者。
L116n1490_p0579a10║所以無三者時節既久權轉為實但一無三
L116n1490_p0579a11║或可舉一例知有三也。（△次引迹辨異）。
L116n1490_p0579a12║從本垂迹迹中始成佛時亦有業願通應中
L116n1490_p0579a13║間所化亦有四種文殊觀音調達等或稱為
L116n1490_p0579a14║師或稱弟子於惑者未了。
L116n1490_p0579a15║次迹中文云文殊觀音或為師為弟子者
L116n1490_p0579b01║文殊昔為妙光菩薩教化燈明八王子是
L116n1490_p0579b02║八王子相次授記其最後者名曰然燈然
L116n1490_p0579b03║燈既是釋迦之師妙光乃成釋迦九代祖
L116n1490_p0579b04║師觀音經中釋迦過去於正法明如來所
L116n1490_p0579b05║學習道法正法明如來即觀音本身故知
L116n1490_p0579b06║文殊觀音並曾為師調達即是阿私陀仙
L116n1490_p0579b07║具如今經如是等人卻為弟子。（△三拂迹顯本二
L116n1490_p0579b08║初正拂）。
L116n1490_p0579b09║若拂中間無非是迹則迹本可解若執迹疑
L116n1490_p0579b10║本二義俱失（云云）。（△次問答）。
L116n1490_p0579b11║問迹本相望千界塵則少增道數則多本迹
L116n1490_p0579b12║法身淺深異耶答法身先滿無增無減約化
L116n1490_p0579b13║緣廣狹耳問若爾初住二住化緣多少法身
L116n1490_p0579b14║亦應無淺深答菩薩位未窮約實證判淺深
L116n1490_p0579b15║佛位已滿但約權化有四句論廣狹（云云）問明
L116n1490_p0580a01║因果等皆約迹佛指本明眷屬而召本到迹
L116n1490_p0580a02║何耶答因果等法幽微難曉故約此指彼眷
L116n1490_p0580a03║屬是人召證為易或可將本人示迹人或將
L116n1490_p0580a04║迹法顯本法互現意耳。
L116n1490_p0580a05║問本迹相望千界塵少增道數多者三千
L116n1490_p0580a06║世界地涌菩薩是本時眷屬秪云三千地
L116n1490_p0580a07║皆震裂無量菩薩同時涌出若望今時迹
L116n1490_p0580a08║中眷屬如分別功德品增道損生初六百
L116n1490_p0580a09║八十萬億那由他恒河沙眾生得無生法
L116n1490_p0580a10║忍復千倍得聞持一界塵得辨才大千塵
L116n1490_p0580a11║得不退中千小千乃至一四天下及八界
L116n1490_p0580a12║塵初始發心比於涌出涌出甚少四句分
L116n1490_p0580a13║別亦例前文但以久近而判本迹終不以
L116n1490_p0580a14║法身深淺化緣廣狹等判也。
L116n1490_p0580a15║○八涅槃妙者。（△初立本三初引文）。
L116n1490_p0580b01║八本涅槃妙者經又復言其入於涅槃非實
L116n1490_p0580b02║滅度而便唱言當取滅度。（△次釋）。（△三結）。
L116n1490_p0580b03║非實滅度者常住本寂也唱言滅度者調伏
L116n1490_p0580b04║眾生也悉本時涅槃非迹涅槃。（△次引迹辨異）。
L116n1490_p0580b05║○明迹不同中先明迹意雖復不同本無
L116n1490_p0580b06║長短次或取下正明不同。
L116n1490_p0580b07║迹者大經明聲光所集始諸弟子終于蝮蠆
L116n1490_p0580b08║無邊身菩薩弟子之位身量無邊豈有大師
L116n1490_p0580b09║倚臥背痛此乃生身示病示滅法身無疾常
L116n1490_p0580b10║存不變。
L116n1490_p0580b11║初文意中云始諸弟子終于蝮蠆等者大
L116n1490_p0580b12║經列眾八十億百千比丘成就大乘第一
L116n1490_p0580b13║空行六十億比丘尼皆大阿羅漢一恒菩
L116n1490_p0580b14║薩二恒優婆塞三恒優婆夷四恒離車五
L116n1490_p0580b15║恒大臣六恒國王七恒夫人八恒天女九
L116n1490_p0581a01║恒龍王十恒鬼神二十恒金翅乃至閻浮
L116n1490_p0581a02║提中一切蜂王又東方去此無量無邊恒
L116n1490_p0581a03║河沙數微塵世界彼土有佛號虛空等如
L116n1490_p0581a04║來告第一大弟子宜徃西方娑婆世界彼
L116n1490_p0581a05║土有佛號釋迦文不久涅槃汝可持此世
L116n1490_p0581a06║界香飯以獻彼佛彼佛食已入於涅槃并
L116n1490_p0581a07║可禮敬請決所疑爾時無邊身菩薩即受
L116n1490_p0581a08║佛教從座而起稽首遶無量匝大菩薩眾
L116n1490_p0581a09║俱共發來至娑婆世界又阿闍世王及其
L116n1490_p0581a10║夫人乃至視毒能殺人者蛣𧏙蝮蠆及十
L116n1490_p0581a11║六惡律儀者蛣𧏙亦曰𧏙蜋爾雅云黑甲
L116n1490_p0581a12║蟲食糞土也蝮者毒也爾雅云蝗子未有
L116n1490_p0581a13║翅者又云廣三寸身大如臂史記云蝮螫
L116n1490_p0581a14║手則斷蠆者毒蟲也左傳云蜂蠆者十年
L116n1490_p0581a15║尚有毒尾末卷如婦人髮蝮字（孚目切不同福音）
L116n1490_p0581b01║有人云無邊身菩薩身量無邊云何復云
L116n1490_p0581b02║從彼來此應反質云既云來此云何無邊
L116n1490_p0581b03║言無邊者身實有邊而名無邊如阿彌陀
L116n1490_p0581b04║壽實有量而名無量若壽無量如何得有
L116n1490_p0581b05║觀音補處倚臥背痛者如止觀第八記及
L116n1490_p0581b06║北首臥等亦三藏佛相具如止觀第一記。
L116n1490_p0581b07║○次正明不同中二初約兩經釋相次結
L116n1490_p0581b08║會兩經意同初文又二先明不同以申此
L116n1490_p0581b09║經次經曰下引與大經明同初文又二先
L116n1490_p0581b10║藏通次別圓初文二初略標二異。
L116n1490_p0581b11║或取析空因滅果亡明有餘無餘涅槃或取
L116n1490_p0581b12║體法空因滅果亡明有餘無餘涅槃。
L116n1490_p0581b13║○次生身下更釋二別。
L116n1490_p0581b14║生身迹滅者如阿含中結業之身父母所生
L116n1490_p0581b15║棄國捐王六年苦行三十四心斷結成道八
L116n1490_p0582a01║十二歲老比丘身詣純陀舍持鉢乞食食檀
L116n1490_p0582a02║耳羹食訖說法果報壽命中夜而盡入無餘
L116n1490_p0582a03║涅槃以火闍毗𭣣取舍利者此三藏涅槃相
L116n1490_p0582a04║若釋論云六地菩薩見思已盡七地去誓扶
L116n1490_p0582a05║餘習受生死身乃至上生下降一念相應慧
L116n1490_p0582a06║斷習成佛可度眾生緣盡息化入無餘涅槃
L116n1490_p0582a07║此通佛涅槃相也。
L116n1490_p0582a08║釋三藏中云食檀耳者長阿含第三云佛
L116n1490_p0582a09║至波波城闍頭園有長者名周那請佛及
L116n1490_p0582a10║比丘僧別為佛煑旃檀耳羹以世奇故獨
L116n1490_p0582a11║奉於佛阿難白長者設供無福佛最後於
L116n1490_p0582a12║其舍食入般涅槃佛言莫作是說長者今
L116n1490_p0582a13║者獲大福利壽命色力善名生多財寶死
L116n1490_p0582a14║生天上。
L116n1490_p0582a15║○次別圓中二先別次圓別中二先引地
L116n1490_p0582b01║人。
L116n1490_p0582b02║若地人云緣修顯真修菩提果滿成大涅槃
L116n1490_p0582b03║亦稱為方便淨涅槃。
L116n1490_p0582b04║○次正釋。
L116n1490_p0582b05║大經云因滅是色獲得常色受想行識亦復
L116n1490_p0582b06║如是是名色解脫受想行識解脫乃是分𫨻
L116n1490_p0582b07║變易因盡獲常住有餘涅槃兩處陰果身盡
L116n1490_p0582b08║獲常住無餘涅槃此與前異是別佛涅槃相
L116n1490_p0582b09║也。
L116n1490_p0582b10║釋中云色解脫乃至識解脫至無餘者既
L116n1490_p0582b11║云滅色乃至滅識即是界外析色之義故
L116n1490_p0582b12║以因盡名為有餘果亡名為無餘理而言
L116n1490_p0582b13║之變易因果不應分二當知為成別教義
L116n1490_p0582b14║也。
L116n1490_p0582b15║大經云大般涅槃常住不變能建種種示現
L116n1490_p0583a01║調伏眾生如首楞嚴廣說名大涅槃常樂我
L116n1490_p0583a02║淨此與前異即圓涅槃相也。（△次引與大經明同）。
L116n1490_p0583a03║○次經曰今日座中等者出像法決疑經
L116n1490_p0583a04║與大經文同又二先列。
L116n1490_p0583a05║經曰今日座中無央數眾各見不同或見如
L116n1490_p0583a06║來入涅槃或見如來住世一劫減一劫或見
L116n1490_p0583a07║如來住世無量劫或見丈六身或見小身大
L116n1490_p0583a08║身或見報身坐蓮華藏世界海為百千億釋
L116n1490_p0583a09║迦牟尼佛說心地法門或見法身同於虛空
L116n1490_p0583a10║無有分別無相無礙遍同法界虛空或見此
L116n1490_p0583a11║處娑羅樹林悉是土砂草木石壁或見此處
L116n1490_p0583a12║金銀七寶清淨莊嚴或見此處三世諸佛所
L116n1490_p0583a13║遊之處或見此處即是不可思議諸佛境界
L116n1490_p0583a14║真實法體。
L116n1490_p0583a15║○次此明下結。
L116n1490_p0583b01║此明佛身依正各有四相即前四涅槃相也。
L116n1490_p0583b02║（△次結會兩經意同）。
L116n1490_p0583b03║○次大經下會同中四初略標同次大經
L116n1490_p0583b04║下正會三二經下結同從根利鈍四又數
L116n1490_p0583b05║數下會明常文同。
L116n1490_p0583b06║大經與此經義同。
L116n1490_p0583b07║初如文。
L116n1490_p0583b08║大經以常住為宗迦葉初問長壽佛答中處
L116n1490_p0583b09║處多顯未來常住少明先成壽命為法華已
L116n1490_p0583b10║說故彼經雖一兩處說不可判為近成短命
L116n1490_p0583b11║今經正明發迹顯本無量壽命為宗少說未
L116n1490_p0583b12║來常住雖一兩處少說不可判為無常。
L116n1490_p0583b13║次文中言迦葉初問長壽者第三經初設
L116n1490_p0583b14║三十六問初問云何得長壽金剛不壞身
L116n1490_p0583b15║下文答中如長壽品作寄金譬但寄少年
L116n1490_p0584a01║不寄老人長者行還索金無所既云行還
L116n1490_p0584a02║故知法身常住不滅下金剛身品廣明護
L116n1490_p0584a03║法持不殺戒得金剛身又經下文處處明
L116n1490_p0584a04║於未來常住。（△三結同從根利鈍）。
L116n1490_p0584a05║二經互舉利根知本常未來亦常解未來長
L116n1490_p0584a06║壽亦解本來長壽其義是同。
L116n1490_p0584a07║第三可見。
L116n1490_p0584a08║又此經數數現生現滅者生非實生滅非實
L116n1490_p0584a09║滅常住義顯又二萬燈明迦葉皆不說涅槃
L116n1490_p0584a10║秪於法華明本常未來常彌見法華明常義
L116n1490_p0584a11║顯（云云）。
L116n1490_p0584a12║第四會常中云二萬燈明等於法華明常
L116n1490_p0584a13║等者二萬燈明具如序品中說法華經廣
L116n1490_p0584a14║明一乘一乘即是常住也。（△三拂迹中二先拂二初明
L116n1490_p0584a15║拂之方法）。
L116n1490_p0584b01║以三義故知諸涅槃迹而非本今始入故入
L116n1490_p0584b02║復出故拂中間故。（△次斥失中二初明執迹迷本）。
L116n1490_p0584b03║此迹涅槃皆從本垂云何執迹謂言是本是
L116n1490_p0584b04║不識迹本也。（△次令識迹知本）。
L116n1490_p0584b05║若拂迹顯本則二義不迷。（△次融通）。
L116n1490_p0584b06║非迹非本不思議一也。
L116n1490_p0584b07║○九明壽命妙中初立。
L116n1490_p0584b08║九本壽命妙者上因妙中以智慧為命此則
L116n1490_p0584b09║非長非短由非長非短之慧命能為長短此
L116n1490_p0584b10║中正明長短壽命。
L116n1490_p0584b11║○次引經中先引本文。
L116n1490_p0584b12║經處處自說名字不同年紀大小。
L116n1490_p0584b13║○次釋。
L116n1490_p0584b14║年紀者是壽命也大小者長短也經中間處
L116n1490_p0584b15║處年紀大小者約迹而懸指本也。
L116n1490_p0585a01║即引中間以擬於本。（△次引迹辨異）。
L116n1490_p0585a02║○明迹不同中二先藏通次別圓初文二
L116n1490_p0585a03║先略釋。
L116n1490_p0585a04║迹不同者三藏佛父母生身八十二盡身灰
L116n1490_p0585a05║智滅畢竟不生通教佛誓願之身化緣若訖
L116n1490_p0585a06║亦歸灰斷滅已不生。
L116n1490_p0585a07║○次此兩下判無法身之本。
L116n1490_p0585a08║此兩佛但齊業齊緣不得非長非短之慧命
L116n1490_p0585a09║不能作長作短大小之壽命也。
L116n1490_p0585a10║○別圓中亦二先略釋。
L116n1490_p0585a11║別教登地破無明得如來一身無量身一身
L116n1490_p0585a12║湛然安住無量身百界作佛亦示九界身得
L116n1490_p0585a13║論年紀大小大即大乘常壽小即小乘無常
L116n1490_p0585a14║之壽也圓教登住時亦如是。
L116n1490_p0585a15║○次此等下況結。
L116n1490_p0585b01║此等皆因中菩薩非常非無常能作常無常
L116n1490_p0585b02║大小之壽況後心乎況妙覺乎。（△三拂迹顯本中二初
L116n1490_p0585b03║拂次融通初又二初明拂之方法此科中兼明本壽）。
L116n1490_p0585b04║如此等壽三義皆迹中因果之壽此壽皆從
L116n1490_p0585b05║本地因果圓滿而垂此迹迹既如此況復本
L116n1490_p0585b06║也經我本行菩薩道時所成壽命今猶未盡
L116n1490_p0585b07║指於本因因壽尚未盡況本果壽。（○二斥失二初明
L116n1490_p0585b08║執迹迷本次令識迹知本）。
L116n1490_p0585b09║若執迹則不知本今拂迹則識本。（△二融通）。
L116n1490_p0585b10║亦識不思議一也。
L116n1490_p0585b11║○十釋利益妙者亦初略立利益上句立
L116n1490_p0585b12║下句釋。
L116n1490_p0585b13║十釋本利益妙者文云皆令得歡喜歡喜即
L116n1490_p0585b14║利益相。（△次舉迹顯本）。
L116n1490_p0585b15║若迹中三乘共十地別十地開權顯實按位
L116n1490_p0586a01║妙入位妙如是等益乃至聞壽命增道損生
L116n1490_p0586a02║皆是迹中益也乃至中間權實之益亦是迹
L116n1490_p0586a03║益以迹望本本亦應有偏圓利益所以下方
L116n1490_p0586a04║菩薩皆住虛空者皆居寂光本益也。
L116n1490_p0586a05║次若迹下明迹不同者今此略列具足應
L116n1490_p0586a06║如前文七益十益者是言乃至增道等者
L116n1490_p0586a07║約經雖是本門既是今世迹中指本名為
L116n1490_p0586a08║本門故知今日正當迹中利益乃至本成
L116n1490_p0586a09║已後俱名中間中間顯本得利益者尚成
L116n1490_p0586a10║迹益況復今日以迹下重舉本益之相本
L116n1490_p0586a11║文既狹亦擬迹而知本。（○此科是第五廣解總結之文）。
L116n1490_p0586a12║○故本本下明相顯融即。
L116n1490_p0586a13║故本本以垂迹借迹以知本不復具記也。
L116n1490_p0586a14║眾迹雖多用本為本故云本本本事已徃
L116n1490_p0586a15║若不借迹何能識本如撥影指天即此義
L116n1490_p0586b01║也。（○釋本十妙中五廣解竟下是六三世料簡列科在七上三十六）。
L116n1490_p0586b02║○六三世料簡者初略立次問答料簡初
L116n1490_p0586b03║文三初引經示相。
L116n1490_p0586b04║第六約三世料簡者文云如來自在神通之
L116n1490_p0586b05║力如來大勢威猛之力如來師子奮迅之力
L116n1490_p0586b06║即是三世益物之文。
L116n1490_p0586b07║○次若過去下釋。
L116n1490_p0586b08║若過去最初所證權實之法名為本也從本
L116n1490_p0586b09║證已後方便化他開三顯一發迹顯本者還
L116n1490_p0586b10║指最初為本中間示現發迹顯本亦指最初
L116n1490_p0586b11║為本今日發迹顯本亦指最初為本未來發
L116n1490_p0586b12║本顯迹亦指最初為本。
L116n1490_p0586b13║○三三世下結結中二先法。
L116n1490_p0586b14║三世乃殊毗盧遮那一本不異。
L116n1490_p0586b15║○次譬。
L116n1490_p0587a01║如百千枝葉同趣一根（云云）。（△次問答料簡）。
L116n1490_p0587a02║問現見無量佛悉是釋迦分身為當猶有餘
L116n1490_p0587a03║佛餘佛復有分身不答普賢觀云東方有佛
L116n1490_p0587a04║名曰善德彼佛亦有分身諸佛若爾亦有諸
L116n1490_p0587a05║佛諸佛亦有分身又神力品云彈指謦欬是
L116n1490_p0587a06║二音聲遍至十方諸佛世界彼佛四眾遙伸
L116n1490_p0587a07║供養所散諸物從十方來譬如雲聚遍覆此
L116n1490_p0587a08║間諸佛之上故知有諸佛諸佛亦有分身也。
L116n1490_p0587a09║次問答中初如文。
L116n1490_p0587a10║問三世諸佛皆有分身者云何復言多寶如
L116n1490_p0587a11║來全身不散如入禪定若全身不散云何復
L116n1490_p0587a12║言遊於十方證法華經二意云何通。
L116n1490_p0587a13║第二問者若言諸佛皆有分身多寶亦在
L116n1490_p0587a14║諸佛之數應有分身何故云全身不散即
L116n1490_p0587a15║是重難若全身者何故復云處處聽經。
L116n1490_p0587b01║答釋論解念佛中云多寶無人請說法便入
L116n1490_p0587b02║涅槃後化佛身及七寶塔證法華經若從論
L116n1490_p0587b03║釋乃是化作全身非無分身也師云若言不
L116n1490_p0587b04║得說法那告四眾我滅後起一大塔非都不
L116n1490_p0587b05║說法應是不說法華故發大誓願不碎生身
L116n1490_p0587b06║之骨全身不散出證圓經如入禪定者表於
L116n1490_p0587b07║不滅出證常經表於不偏不偏不滅圓常義
L116n1490_p0587b08║顯口唱真淨大法真是常略舉二德我樂可
L116n1490_p0587b09║知鈍者讀文猶自不覺也。
L116n1490_p0587b10║答中先引大論解八念中初念佛中云既
L116n1490_p0587b11║云化身即是分身師云去引南岳釋依按
L116n1490_p0587b12║經文文云臨滅度時告四眾言欲供養我
L116n1490_p0587b13║全身者應起一大塔出證經時全身在於
L116n1490_p0587b14║塔中以誓願力處處聽經準南岳釋多寶
L116n1490_p0587b15║滅後全身不分不分者不同碎身舍利耳
L116n1490_p0588a01║未妨諸佛亦有分身從如入去兼明法華
L116n1490_p0588a02║是圓是常口唱下明具四德以證常真淨
L116n1490_p0588a03║大法者真是常德淨是淨德既有常淨豈
L116n1490_p0588a04║無我樂故云二德可知多寶全身尚徧十
L116n1490_p0588a05║方故知諸佛亦有分身鈍者讀文猶尚不
L116n1490_p0588a06║覺者不覺此經具足四德謬判法華不明
L116n1490_p0588a07║常住以是而言古今咸鈍。
L116n1490_p0588a08║○次問答中問諸佛顯本。
L116n1490_p0588a09║問三世諸佛皆顯本者最初實成若為顯本。
L116n1490_p0588a10║問如文。
L116n1490_p0588a11║答不必皆顯本今作有義者最初妙覺指初
L116n1490_p0588a12║住為本若初住被加作妙覺亦指初住為本
L116n1490_p0588a13║初住之前豎無所指橫有體用即指體豈非
L116n1490_p0588a14║本耶又發願故說壽長遠如文（云云）又解最初
L116n1490_p0588a15║之佛雖無長遠已今權實等本迹之可顯而
L116n1490_p0588b01║有體用教行理教事理等本迹之可顯（云云）若
L116n1490_p0588b02║作無義若最初始成佛既始得本未論垂迹
L116n1490_p0588b03║無久迹可發無久本可顯（云云）若久成佛如釋
L116n1490_p0588b04║迦之例以東方為譬若久此者即以四方為
L116n1490_p0588b05║譬又久者十方為譬若近此者則減東方為
L116n1490_p0588b06║譬若都無者則無所譬（云云）。
L116n1490_p0588b07║答中最初妙覺指初住為本者最初得故
L116n1490_p0588b08║若初住位被加作妙覺佛亦指初住以為
L116n1490_p0588b09║實本準淨名䟽應作四句謂本下迹高本
L116n1490_p0588b10║迹俱下初住唯得此之兩句夫論迹者約
L116n1490_p0588b11║有本說本為法身迹為八相初住之前無
L116n1490_p0588b12║法身本故不得論本高迹下仍有過上又
L116n1490_p0588b13║不得論本迹俱高若本迹俱高及本高迹
L116n1490_p0588b14║下妙覺唯得此之二句妙覺極位更無過
L116n1490_p0588b15║上故無本下迹高及本迹俱下二住已上
L116n1490_p0589a01║等覺已還皆具四句二住迹現為初住初
L116n1490_p0589a02║住是迹即本高迹下二住現為三住三住
L116n1490_p0589a03║是迹即本下迹高二住現為二住以望初
L116n1490_p0589a04║住即本迹俱高望於三住即本迹俱下今
L116n1490_p0589a05║文正當本下迹高若云初住之前豎無所
L116n1490_p0589a06║指以體為本以用為迹此本迹俱下句也
L116n1490_p0589a07║若準此意一切諸佛皆悉顯本又發願故
L116n1490_p0589a08║於初住中說壽長遠初住實壽亦復無量
L116n1490_p0589a09║故言發願說壽者但得法身必得長壽有
L116n1490_p0589a10║緣機熟說遂昔願（云云）從又解最初之佛者
L116n1490_p0589a11║即妙覺身中自將體用以為本迹此是本
L116n1490_p0589a12║迹俱高句唯闕本高迹下一句。
L116n1490_p0589a13║問若實初成無久本可顯云何經言是我方
L116n1490_p0589a14║便諸佛亦然答雖無長久之本若須用方便
L116n1490_p0589a15║者佛有延促劫智能演七日為無量劫義（云云）。
L116n1490_p0589b01║問佛若有久成始成有發迹不發迹亦應有
L116n1490_p0589b02║開三顯一不開三不顯一耶答若菩薩聲聞
L116n1490_p0589b03║共為僧者則有開三顯一若純菩薩為僧者
L116n1490_p0589b04║何須開顯耶。
L116n1490_p0589b05║問若不開三顯一五佛章云何。
L116n1490_p0589b06║問中云五佛章云何者如方便品廣開顯
L116n1490_p0589b07║中約五佛章皆云亦以無量乃至皆為一
L116n1490_p0589b08║佛乘故若爾一切諸佛無不開顯。
L116n1490_p0589b09║答同是聲聞菩薩共為僧出五濁世可如此
L116n1490_p0589b10║出淨土佛則不然。
L116n1490_p0589b11║答意者佛亦不應一切開權經言一切約
L116n1490_p0589b12║出穢土開顯者說耳。
L116n1490_p0589b13║問破十麤顯十妙則無明惑盡一實理彰今
L116n1490_p0589b14║更破迹妙為麤顯本為妙破何惑顯何理答
L116n1490_p0589b15║無明重數甚多實相海深無量如此破顯無
L116n1490_p0590a01║咎。
L116n1490_p0590a02║又問若爾還以妙破妙所破之妙妙而更麤
L116n1490_p0590a03║亦應還以麤破麤所破之麤例更是妙所破
L116n1490_p0590a04║四住例亦應妙。
L116n1490_p0590a05║又問若爾還以妙破妙至例亦應妙者前
L116n1490_p0590a06║文既以本妙破於迹妙迹妙成麤從亦應
L116n1490_p0590a07║去並難迹妙被破既其成麤所破十麤亦
L116n1490_p0590a08║應成妙從所破去又以四住重例難云麤
L116n1490_p0590a09║是所破既得成妙四住煩惱亦是所破亦
L116n1490_p0590a10║應成妙。
L116n1490_p0590a11║答就頓明義秪四住即是於妙況破四住智
L116n1490_p0590a12║寧非妙耶。
L116n1490_p0590a13║次答文中重引四住之難以況初難若約
L116n1490_p0590a14║頓義四住即妙應如所問況四住智去況
L116n1490_p0590a15║出初難四住麤惑尚乃成妙況復生滅無
L116n1490_p0590b01║生滅智而非妙耶。
L116n1490_p0590b02║又問若爾但有頓義應無漸義答若分漸頓
L116n1490_p0590b03║漸之能所俱麤頓之能所俱妙（云云）。
L116n1490_p0590b04║問中間有偏圓權實而同稱是權者亦應同
L116n1490_p0590b05║稱為偏耶。
L116n1490_p0590b06║次問意者本成已後中間垂迹偏圓權實
L116n1490_p0590b07║同稱權者以是迹故故皆是權權即是偏
L116n1490_p0590b08║亦可悉皆稱為偏耶。
L116n1490_p0590b09║答通義則爾別義不然偏圓約法法則已定
L116n1490_p0590b10║故偏非圓圓非偏權實約教迹中施設同皆
L116n1490_p0590b11║是假故就假論權耳。
L116n1490_p0590b12║次答別義者不例法既以定在本在迹定
L116n1490_p0590b13║偏定圓教則不爾在本則權實俱本本故
L116n1490_p0590b14║是實在迹則權實俱迹迹故名權偏圓乃
L116n1490_p0590b15║至體用亦爾法則已定不可在本體用名
L116n1490_p0591a01║體在迹體用俱用若教所說在本則體用
L116n1490_p0591a02║俱實在迹則體用俱權當知體用等亦得
L116n1490_p0591a03║是法事理理教教行準此可知故下文云
L116n1490_p0591a04║本中事理先得為妙迹中事理始得為麤
L116n1490_p0591a05║餘教行等例之可見。
L116n1490_p0591a06║問既有帶麤妙復有不帶麤妙亦應有帶妙
L116n1490_p0591a07║麤不帶妙麤答此應四句帶麤妙即別教也
L116n1490_p0591a08║不帶麤妙即圓教也帶妙麤即通教也不帶
L116n1490_p0591a09║妙麤即三藏也又帶麤妙如通不帶麤妙如
L116n1490_p0591a10║圓亦帶麤亦不帶麤如別非帶非不帶如圓
L116n1490_p0591a11║接別如圓別接通又約五味麤不帶妙如酪
L116n1490_p0591a12║妙不帶麤如醍醐亦帶麤亦不帶麤如生熟
L116n1490_p0591a13║酥非帶麤非不帶麤如乳（云云）。
L116n1490_p0591a14║四句者別帶地前麤而證道是妙圓如文
L116n1490_p0591a15║帶妙麤者兼通於中故也又釋者帶麤妙
L116n1490_p0591b01║者從通中來故亦帶亦不帶者帶地前而
L116n1490_p0591b02║不帶通藏非帶非不帶者非帶藏通非不
L116n1490_p0591b03║帶別二教接通亦爾非帶三藏非不帶通
L116n1490_p0591b04║次五味中第三句者方等前三帶後一不
L116n1490_p0591b05║帶般若準知第四句者非帶藏通非不帶
L116n1490_p0591b06║別。
L116n1490_p0591b07║問二麤既不同那忽同呼為麤答事有淺深
L116n1490_p0591b08║故為二俱非妙理故同是麤。
L116n1490_p0591b09║問二麤既不同者問藏通答中言事有淺
L116n1490_p0591b10║深等者通即而藏不即。
L116n1490_p0591b11║問應帶方便實不帶方便實答例。
L116n1490_p0591b12║問帶方便實等者問別圓教也俱顯中道
L116n1490_p0591b13║而別帶圓不帶。
L116n1490_p0591b14║問亦應有帶二一不帶二一答例通論本迹
L116n1490_p0591b15║秖是權實別論高下宜用本迹橫論真偽宜
L116n1490_p0592a01║用權實本迹約身約位權實約智約教（云云）。
L116n1490_p0592a02║次問帶二一等者亦問別圓地前以為帶
L116n1490_p0592a03║二次通論下雖不酬問而廣分別者一一
L116n1490_p0592a04║句並是答而略於問耳。
L116n1490_p0592a05║問本地十妙約六重本迹攝屬何耶。
L116n1490_p0592a06║問本地等者卷初六重本迹今十妙屬六
L116n1490_p0592a07║中何重耶。
L116n1490_p0592a08║答非已今非中間乃是體用教行理教等共
L116n1490_p0592a09║論十妙也。
L116n1490_p0592a10║答中云乃是等者卷初已分此乃重問何
L116n1490_p0592a11║者初云本地五重為本中間今日為迹既
L116n1490_p0592a12║本地五雙屬本不知五雙如何對本故更
L116n1490_p0592a13║問之今答文復含但云共論十妙若爾事
L116n1490_p0592a14║理理教教行秖是因權實體用秖是果家
L116n1490_p0592a15║之用果必有體故也用即感應神通說法
L116n1490_p0592b01║說法所被即成眷屬利益壽命涅槃還是
L116n1490_p0592b02║果上法耳故不別敘但云共論。
L116n1490_p0592b03║○第七判麤妙中二先以本對迹相望判
L116n1490_p0592b04║之次又迹中下約前六門以判。
L116n1490_p0592b05║第七判麤妙者若迹中已得十麤為麤十妙
L116n1490_p0592b06║為妙未開十麤為麤開十成妙具如前說迹
L116n1490_p0592b07║中若待麤妙若開麤妙此妙不異本妙而言
L116n1490_p0592b08║始得始得為麤本中先成若麤若妙若開麤
L116n1490_p0592b09║妙亦不異迹妙而是先得先得稱妙。
L116n1490_p0592b10║初文者若不先將迹門開顯且判麤妙與
L116n1490_p0592b11║本所證更無差別如何得知迹中之妙不
L116n1490_p0592b12║及本麤以不約開顯待絕等判但約久遠
L116n1490_p0592b13║實成以論故中間今日若麤若妙皆非先
L116n1490_p0592b14║得是故先得麤亦名妙中間今日妙亦成
L116n1490_p0592b15║麤。
L116n1490_p0593a01║○次又約六重判者前但開顯久近等展
L116n1490_p0593a02║轉束判已竟應更於開顯久近等中細判
L116n1490_p0593a03║六門迹麤本妙於中三先釋。
L116n1490_p0593a04║又迹中事理始得為麤本中事理先得為妙
L116n1490_p0593a05║迹中理教教行體用權實等亦如是。
L116n1490_p0593a06║○次況。
L116n1490_p0593a07║又若未發迹顯本者但解迹中事理之麤妙
L116n1490_p0593a08║終不能解本中之事麤況解本中之理妙彌
L116n1490_p0593a09║勒尚不達何況餘人。
L116n1490_p0593a10║○三若發下亦明本迹六門相顯相融之
L116n1490_p0593a11║相及不思議一等於中二先約事理一雙
L116n1490_p0593a12║略釋。
L116n1490_p0593a13║若發迹中之事理即顯本中之事理亦知由
L116n1490_p0593a14║本中之事理能垂迹中之事理迹既由本則
L116n1490_p0593a15║本妙迹麤既有本迹之殊故言麤妙妙理則
L116n1490_p0593b01║非迹非本不思議一也。
L116n1490_p0593b02║○次五雙例知。
L116n1490_p0593b03║理教教行體用權實已今等亦如是。
L116n1490_p0593b04║又言已今者即是昔日已得已今為本今
L116n1490_p0593b05║日中間所對已今為迹中間節節皆有五
L116n1490_p0593b06║味教故故四味及以迹門為已開長遠壽
L116n1490_p0593b07║為今故使已今亦論今昔麤妙故也。
L116n1490_p0593b08║○次明權實中三先本迹相對為權實以
L116n1490_p0593b09║判迹中權實為權本地權實俱妙以久成
L116n1490_p0593b10║故次復次下更約本迹相望論自行等三
L116n1490_p0593b11║則本自迹他本迹相對為一自他三復次
L116n1490_p0593b12║下更約本迹各有三義以明理同約事則
L116n1490_p0593b13║知本中施麤亦妙迹中開廢猶麤理無麤
L116n1490_p0593b14║妙初文中意具如判麤妙文意於中又二
L116n1490_p0593b15║先正明。
L116n1490_p0594a01║第八明權實者照迹中十麤之境為權照迹
L116n1490_p0594a02║中十妙之境為實乃至中間三世所照十麤
L116n1490_p0594a03║之境為權十妙之境為實若權若實悉皆是
L116n1490_p0594a04║迹迹故稱權如是中間無量無量不可說節
L116n1490_p0594a05║節權實餘經尚無中間一番之權況一番之
L116n1490_p0594a06║實尚無中間一番權實況無量番尚無中間
L116n1490_p0594a07║權實況有本地權實中間權實皆名為權本
L116n1490_p0594a08║初照十麤十妙皆名為實。
L116n1490_p0594a09║○次迹權本實下明融通。
L116n1490_p0594a10║迹權本實俱不思議不思議即是法性法性
L116n1490_p0594a11║之理非古非今非本非迹非權非實但約此
L116n1490_p0594a12║法性論本迹權實麤妙耳但以世俗文字有
L116n1490_p0594a13║去來今非謂菩提有去來今也。
L116n1490_p0594a14║二理不可思議故云法性非古今等。（△次更
L116n1490_p0594a15║約本迹相望論自行等三則本自迹他本迹相對為一自他）。
L116n1490_p0594b01║復次分別權實則有三種謂自行化他自行
L116n1490_p0594b02║化他具如境妙中說本地自行所契權實二
L116n1490_p0594b03║智名佛自行權實從本已來乃至鹿苑種種
L116n1490_p0594b04║方便隨他意語說此二智迴轉無方名佛化
L116n1490_p0594b05║他權實二智化他雖有二種皆名為權自行
L116n1490_p0594b06║雖二種皆名為實是名自行化他合說權實。
L116n1490_p0594b07║次自等文則本中化他亦名為妙亦應合
L116n1490_p0594b08║有不思議融通文無者略應云法性之理
L116n1490_p0594b09║非自非他自他雖殊不思議一。（△三更約本迹各
L116n1490_p0594b10║有三義以明理同約事則知本中施麤亦妙迹中開廢猶麤理無麤妙）。
L116n1490_p0594b11║○第三中亦二先釋次融通結歸。
L116n1490_p0594b12║復次迹中約實施權意在於實而實意難測
L116n1490_p0594b13║何者化城是權而人作實解是不識權亦不
L116n1490_p0594b14║知實若廢權顯實意在於權權則易測何者
L116n1490_p0594b15║既知化城一事是佛權施則遍達恒沙佛法
L116n1490_p0595a01║遠通久劫方便故華嚴中明為阿鞞跋致多
L116n1490_p0595a02║明事數即其義也若開權顯實者達事法已
L116n1490_p0595a03║權意即息亦不離權遠求於實權即是實無
L116n1490_p0595a04║復別權故言開權顯實也。
L116n1490_p0595a05║釋中又二初中言復次迹中約實施權等
L116n1490_p0595a06║者然約實施權意在歸實而人多以所施
L116n1490_p0595a07║之權謂為究竟故俱不識若廢權顯實意
L116n1490_p0595a08║在所廢之權初欲廢之故斥此權非為究
L116n1490_p0595a09║竟權是事法而人易知故一代佛教自法
L116n1490_p0595a10║華前佛意恒實二乘不退始終不知及至
L116n1490_p0595a11║廢權乃云汝等去來寶處在近而人咸知
L116n1490_p0595a12║寶處非此此即是於寶渚之初發足已涉
L116n1490_p0595a13║於脩途況復曾已行於三百指我之果即
L116n1490_p0595a14║彼妙因故云易測言華嚴明阿鞞䟦致多
L116n1490_p0595a15║明事數者引例釋前權易測意也一切事
L116n1490_p0595b01║法無非權施如來久遠為諸眾生施設方
L116n1490_p0595b02║便故恒沙佛法施已皆廢所施之權屬於
L116n1490_p0595b03║事相是故事相多為不退者說即能於事
L116n1490_p0595b04║達不退理又不退位高下不同若是地前
L116n1490_p0595b05║行不退位但聞事數知事即理故開權顯
L116n1490_p0595b06║實得入初地念不退位能達此權即是實
L116n1490_p0595b07║相豈可離此別求實相為對䟦致故云初
L116n1490_p0595b08║地。
L116n1490_p0595b09║迹中既有三意如此迹由本垂本亦如是本
L116n1490_p0595b10║迹雖殊不思議一也（云云）。
L116n1490_p0595b11║融通如前問此中第八權實與前第七門
L116n1490_p0595b12║判何殊答前以本迹判於麤妙及以六門
L116n1490_p0595b13║今以權實及自行等以釋權實則本實迹
L116n1490_p0595b14║權自本他迹又以開顯等轉釋權實若開
L116n1490_p0595b15║迹顯本之權實方名本中之權實是故重
L116n1490_p0596a01║明一理無異意在於此問迹門十妙一一
L116n1490_p0596a02║妙中於一一科皆先判次開今本門中何
L116n1490_p0596a03║故但有此麤妙門及以權實皆似判意而
L116n1490_p0596a04║無別立開耶答此與迹門其意稍異迹門
L116n1490_p0596a05║判竟義必須開何者如判中云若教若味
L116n1490_p0596a06║皆前麤後妙若不開者人謂三四之外別
L116n1490_p0596a07║有圓及醍醐是故開三即圓四即醍醐今
L116n1490_p0596a08║本門十則不如此前廣釋十中一一皆以
L116n1490_p0596a09║三義釋迹近成不同義當於麤拂迹指本
L116n1490_p0596a10║義同於妙據此已是約事判開一一復言
L116n1490_p0596a11║不思議一此復約理以開一切恐人不了
L116n1490_p0596a12║故復於此別立兩門判前麤妙此判即開
L116n1490_p0596a13║況復二文復約理開問何故迹門無理開
L116n1490_p0596a14║耶答初依境開已是約理又迹門有教詮
L116n1490_p0596a15║理若開於教即表理開今此本門約身約
L116n1490_p0596b01║事雖開身事猶須開理本迹證殊是故皆
L116n1490_p0596b02║云不思議一應知始自緫釋終至於此若
L116n1490_p0596b03║拂迹指本是約事論開若以不思議融通
L116n1490_p0596b04║則開事入理若不曉十門之旨將何一理
L116n1490_p0596b05║冠諸一理雖同十門事別不思議一十妙
L116n1490_p0596b06║恒殊差而不差斯之謂矣。
L116n1490_p0596b07║○九明利益中二先正說益次流通益初
L116n1490_p0596b08║文又二初雙標。
L116n1490_p0596b09║第九利益者前明生身益次明法身益。
L116n1490_p0596b10║○次雙釋釋中二先釋次若論實道下校
L116n1490_p0596b11║量初又二先釋次即是下結初又二先生
L116n1490_p0596b12║身次法身生身又二先聞迹門次聞本門
L116n1490_p0596b13║初聞迹門中又四先明十妙中益次明六
L116n1490_p0596b14║即中益三如身子下略示其類四即是下
L116n1490_p0596b15║結。
L116n1490_p0597a01║生身兩處得益迹門會三歸一開權顯實生
L116n1490_p0597a02║身菩薩得利益者於十妙中得五妙益何者
L116n1490_p0597a03║境妙則通一切具有乘妙則別究竟在佛感
L116n1490_p0597a04║應神通說法皆是果上之益若未證果不論
L116n1490_p0597a05║此益。
L116n1490_p0597a06║初文者但得智行位眷屬利益益也然須
L116n1490_p0597a07║料簡智從解說故緫得之若破惑之智須
L116n1490_p0597a08║甄於果位通深淺意亦如之眷屬可得極
L116n1490_p0597a09║至一生修未出界義非神通餘未破無明
L116n1490_p0597a10║及見思等則隨惑判釋利益同為一實益
L116n1490_p0597a11║也三法屬果義可通因則依聲聞咸入初
L116n1490_p0597a12║住今從極果故不通因。（△次明六即中益）。
L116n1490_p0597a13║若於六即位中得四即益理即究竟即例如
L116n1490_p0597a14║前但得名字即中智行位眷屬功德乃至分
L116n1490_p0597a15║真即中智行位眷屬功德。（△三畧示其類）。
L116n1490_p0597b01║如身子得記四眾天龍歡喜說偈云大智舍
L116n1490_p0597b02║利弗今得受尊記我等亦如是悉當得作佛。
L116n1490_p0597b03║（△四結）。
L116n1490_p0597b04║即是生身菩薩聞迹門說法得益之相也。
L116n1490_p0597b05║○次約本門中三初明十妙益。
L116n1490_p0597b06║發本顯迹說佛壽長遠觀佛三昧得大增長
L116n1490_p0597b07║從此亦有生身菩薩得十妙中之五益。
L116n1490_p0597b08║○次六即益。
L116n1490_p0597b09║六即中之四益。
L116n1490_p0597b10║○三明增道損生。
L116n1490_p0597b11║損生增道（云云）。
L116n1490_p0597b12║○次法身益中為三初明益相。
L116n1490_p0597b13║從二住去至一生在皆是法身得五益。
L116n1490_p0597b14║○次何以故下明益所以。
L116n1490_p0597b15║何以故應生聞本地功德觀佛三昧轉更深
L116n1490_p0598a01║廣不可稱量不比前來迹中之益何者佛境
L116n1490_p0598a02║轉深功德亦大。
L116n1490_p0598a03║○三故分別下引證。
L116n1490_p0598a04║故分別功德品云佛說希有法昔所未曾聞
L116n1490_p0598a05║世尊有大力壽命不可量說得法利者歡喜
L116n1490_p0598a06║充遍身或住不退地或得陀羅尼。（△次結）。
L116n1490_p0598a07║即是生法二身得益之相。
L116n1490_p0598a08║妙法蓮華經玄義釋籤卷第二十七
L116n1490_p0598a09║音釋
L116n1490_p0598a10║謦欬（謦苦頂切欬苦愛切謦欬逆氣也）。蛣𧏙（蛣去吉切𧏙丘良切）。螫
L116n1490_p0598a11║（施隻切蟲行毒也）。蝮蠆（蝮方六切蠆丑邁切並毒蟲名）。