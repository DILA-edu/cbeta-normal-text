L116n1490_p0598b01║妙法蓮華經玄義釋籤卷第二十八　富八
L116n1490_p0598b02║隋天台智者大師說
L116n1490_p0598b03║門人灌頂記
L116n1490_p0598b04║唐天台沙門湛然釋
L116n1490_p0598b05║○次若論下較量中四初略辨同異次喻
L116n1490_p0598b06║如下借小為譬三前迹門下辨多少深淺
L116n1490_p0598b07║四當揀下示文判位。
L116n1490_p0598b08║若論實道得益兩處不殊而權智事用不得
L116n1490_p0598b09║相比。
L116n1490_p0598b10║初文云若論實道兩處不殊權智事用不
L116n1490_p0598b11║得相比者本門法身迹門生身兩處得益
L116n1490_p0598b12║所證圓理理無深淺故曰不殊豈以初住
L116n1490_p0598b13║無生忍位齊於本門法身一生菩薩耶。
L116n1490_p0598b14║喻如慧解脫俱解脫無漏不二而功德優劣
L116n1490_p0598b15║前迹門得道止齊無生法忍本門得道齊餘
L116n1490_p0599a01║一生在以塵為數多少深淺豈同於前當揀
L116n1490_p0599a02║彼文從發心處即是六根淨位乃至一生在
L116n1490_p0599a03║即是最後分真（云云）。
L116n1490_p0599a04║二三四如文。
L116n1490_p0599a05║○次明流通益又二初正釋次釋疑。
L116n1490_p0599a06║又流通利益者前流通迹門是諸發誓菩薩
L116n1490_p0599a07║及諸羅漢得授記者此土他土弘經論其功
L116n1490_p0599a08║德觀文但明冥利不說顯益今說本門付囑
L116n1490_p0599a09║一切諸佛所有之法兼得迹門法也祕奧之
L116n1490_p0599a10║藏即是本迹中實相也一切甚深之事即是
L116n1490_p0599a11║本迹中因果也如此等法付囑千世界微塵
L116n1490_p0599a12║菩薩法身地弘經何但如生身此土他土弘
L116n1490_p0599a13║經耶十法界身遊諸國土則有冥顯兩益也。
L116n1490_p0599a14║初正釋中意者辨兩處得益𡨋顯不同初
L116n1490_p0599a15║言迹門𡨋利益者但見與記不云入位故
L116n1490_p0599b01║名為𡨋如分別功德品即是顯也又地涌
L116n1490_p0599b02║弘經亦顯益也或迹門諸菩薩至此復益
L116n1490_p0599b03║及本門中新得益者或有未預此諸益數
L116n1490_p0599b04║並有𡨋益故云兼得迹門。
L116n1490_p0599b05║○次釋疑中二先疑。
L116n1490_p0599b06║疑者云法身常有佛何須菩薩弘。
L116n1490_p0599b07║○次釋。
L116n1490_p0599b08║但弘之在人待時待伴如佛雖在世而文殊
L116n1490_p0599b09║入龍宮法身處雖有佛復須外緣故佛付囑
L116n1490_p0599b10║吐舌摩頂種種相貌殷勤付囑令弘此法得
L116n1490_p0599b11║無量微妙功德其有聞者妙益不可稱數故
L116n1490_p0599b12║文云若有聞佛說壽量一切皆歡喜得無量
L116n1490_p0599b13║無漏功德之果報即此意也。
L116n1490_p0599b14║釋中云待時者如華嚴不悟待至三味乃
L116n1490_p0599b15║至涅槃一一味中亦有待時如佛邊未益
L116n1490_p0600a01║待共文殊入淨名室乃至涅槃未悟待至
L116n1490_p0600a02║後佛出世之時待伴者如在鹿苑待五比
L116n1490_p0600a03║丘度五人已處處化益如華嚴中四大菩
L116n1490_p0600a04║薩乃至法華中身子彌勒等及文殊入海
L116n1490_p0600a05║領無數眾來至佛所等涅槃中迦葉德王
L116n1490_p0600a06║師子吼等又如佛留智積以待文殊分身
L116n1490_p0600a07║不答以待後佛亦如持品五百聲聞及諸
L116n1490_p0600a08║菩薩比丘尼等皆是待伴又待時者如待
L116n1490_p0600a09║文殊答問竟時待彌勒騰疑竟時待文殊
L116n1490_p0600a10║龍宮出時待妙音東來時等並是待時故
L116n1490_p0600a11║知諸佛法身徧一切處而假諸菩薩共化
L116n1490_p0600a12║之時以菩薩為伴次引證中二文迹本兩
L116n1490_p0600a13║門後令弘此法者即是本迹兩門發誓弘
L116n1490_p0600a14║此法華經者是也。
L116n1490_p0600a15║○次觀心中三先釋次引證三此即下結
L116n1490_p0600b01║益初文又二初境次觀初境又二初不可
L116n1490_p0600b02║觀。
L116n1490_p0600b03║十觀心者本妙長遠豈可觀心。
L116n1490_p0600b04║○次明可觀可觀又二先立。
L116n1490_p0600b05║雖不即是亦不離心。
L116n1490_p0600b06║○次何者下釋。
L116n1490_p0600b07║何者佛如眾生如一如無二如。
L116n1490_p0600b08║釋中云何者佛如眾生如至利益之相者
L116n1490_p0600b09║如下䟽中云速願我如得如佛如說如之
L116n1490_p0600b10║壽亦復無量如是觀如如即是理聞名起
L116n1490_p0600b11║觀即是觀行乃至究竟成無上道故具六
L116n1490_p0600b12║即。
L116n1490_p0600b13║○觀又三先不可觀。
L116n1490_p0600b14║佛既觀心得此本妙迹用廣大不可稱說。
L116n1490_p0600b15║○次我如下可觀。
L116n1490_p0601a01║我如如佛如亦當觀心出此大利。
L116n1490_p0601a02║○三亦願下弘誓。
L116n1490_p0601a03║亦願我如速如佛如。（△次引證）。
L116n1490_p0601a04║故文云聞佛壽無量深心須㬰信其福過於
L116n1490_p0601a05║彼願我於未來長壽度眾生如今日世尊諸
L116n1490_p0601a06║釋中之王道場師子吼說法無所畏我等於
L116n1490_p0601a07║未來一切所尊敬坐於道場時說壽亦如是。
L116n1490_p0601a08║（△三結益）。
L116n1490_p0601a09║此即觀心本妙得六即利益之相（云云）。（△自玄義二
L116n1490_p0601a10║上釋籤二下釋妙以來至此本迹十妙皆竟今科料簡大妙）。
L116n1490_p0601a11║○次料簡中。
L116n1490_p0601a12║問大妙云何。
L116n1490_p0601a13║初問者問云何同異。
L116n1490_p0601a14║答此應三雙六句分別（云云）文云佛自住大乘
L116n1490_p0601a15║又云如是大果報又云有大車而題稱為妙
L116n1490_p0601b01║如涅槃云大般涅槃微妙經典而題稱為大
L116n1490_p0601b02║即妙是大即大是妙也大品云色非深非妙
L116n1490_p0601b03║乃至識非深非妙此是大破妙此文云一切
L116n1490_p0601b04║法空寂無漏無為無大無小此是妙破大如
L116n1490_p0601b05║大阿羅漢此大猶修於妙如滅止妙離此妙
L116n1490_p0601b06║猶更修大（云云）。
L116n1490_p0601b07║答三雙六句者初兩句約圓理故名與義
L116n1490_p0601b08║更互而立以不異故耳次兩句者今題稱
L116n1490_p0601b09║妙破小乘之大大品題稱大破小乘之妙
L116n1490_p0601b10║亦應對教等第三兩句亦對小辨亦應對
L116n1490_p0601b11║教等思之可見。
L116n1490_p0601b12║問若大妙一等餘經俱應稱妙答餘經通論
L116n1490_p0601b13║約理大妙不殊而別帶方便此經不帶方便
L116n1490_p0601b14║故別稱妙小乘得入發迹顯本故別稱妙。
L116n1490_p0601b15║次問大妙一等約前六句中初兩句為問。
L116n1490_p0602a01║問大小俱稱妙大小俱明常一徃斥之（云云）小
L116n1490_p0602a02║乘滅止妙離名同理異不得是常。
L116n1490_p0602a03║次問至一徃斥之者初是問一徃下答一
L116n1490_p0602a04║徃亦得俱稱為常若其斥之唯有無常不
L116n1490_p0602a05║得於常小乘亦有三無為常若望大乘如
L116n1490_p0602a06║寶性論二乘由是無常等倒名同是一徃
L116n1490_p0602a07║理異是斥之。
L116n1490_p0602a08║並云不得是妙答妙名不可思議小乘真諦
L116n1490_p0602a09║亡言絕慮通得是不思議通名為妙耳次當
L116n1490_p0602a10║縱之亦得以三無為稱常而常異。
L116n1490_p0602a11║並云不得是妙者既一徃名妙斥之則無
L116n1490_p0602a12║常故並云既無常亦無妙次答中但約一
L116n1490_p0602a13║徃答不以斥之答從縱之下縱前斥之既
L116n1490_p0602a14║有三無為之常復言常異者於縱復奪是
L116n1490_p0602a15║故云異。
L116n1490_p0602b01║又並既俱稱常亦俱會一答會諸見同入真
L116n1490_p0602b02║而會異。
L116n1490_p0602b03║次又並者大小俱稱常小乘應會一此約
L116n1490_p0602b04║法華為難答中亦是先同而後異。
L116n1490_p0602b05║又並俱無常俱麤俱不會耶例通而義異云
L116n1490_p0602b06║何大乘無常大乘非但無無常亦無於常以
L116n1490_p0602b07║無於常故言無常云何大乘是麤夫有言說
L116n1490_p0602b08║即名為麤云何大乘不會耶一切諸法皆是
L116n1490_p0602b09║佛法更無所會（云云）。
L116n1490_p0602b10║次並者大乘無常麤不會耶例下答意同
L116n1490_p0602b11║前前同後異云何下釋釋中但釋同邊異
L116n1490_p0602b12║意如向。
L116n1490_p0602b13║○次釋蓮華先列章。
L116n1490_p0602b14║次釋蓮華者為四意一定法譬二引舊釋三
L116n1490_p0602b15║出經論四正解釋。
L116n1490_p0603a01║○次解釋釋初文三先明約譬次明法理
L116n1490_p0603a02║三和會二釋。
L116n1490_p0603a03║定法譬者權實難顯借喻蓮華譬於妙法又
L116n1490_p0603a04║七喻文多故以譬標題。
L116n1490_p0603a05║初意中云七譬文多者用多語意方顯權
L116n1490_p0603a06║實不同蓮華用十二字顯理周足。
L116n1490_p0603a07║○次法理中三法譬合。
L116n1490_p0603a08║又解云蓮華非譬當體得名。
L116n1490_p0603a09║類如劫初萬物無名聖人觀理準則作名如
L116n1490_p0603a10║蛛羅引𮈔倣之結網蓬飛獨運依而造車浮
L116n1490_p0603a11║槎汎流而立舟鳥跡成文而寫字皆法理而
L116n1490_p0603a12║制事耳。
L116n1490_p0603a13║譬中云蛛羅引𮈔倣之結網博物誌云伏
L116n1490_p0603a14║𦏁造八卦神農造五穀貨狄造舟（黃帝臣也）維
L116n1490_p0603a15║父造臼杵（黃帝臣也）蚩尤造兵（火帝時臣）黃帝造冠
L116n1490_p0603b01║冕容成造曆（黃帝臣也）岐伯造醫（黃帝臣也）隸首造
L116n1490_p0603b02║數（黃帝臣也）臯陶造獄（舜時臣也）嵇仲造車伯益造
L116n1490_p0603b03║井蒙恬造筆蔡倫造紙（未見造網人凖例可悉古人所造皆
L116n1490_p0603b04║法理而立）。（△三合）。
L116n1490_p0603b05║今蓮華之稱非是假喻乃是法華法門法華
L116n1490_p0603b06║法門清淨因果微妙名此法門為蓮華即是
L116n1490_p0603b07║法華三昧當體之名非譬喻也。
L116n1490_p0603b08║○三和會中二先略明融會意。
L116n1490_p0603b09║餘經多自釋名此經無解或是其文未度耳
L116n1490_p0603b10║而此兩釋皆有道理今融二意。
L116n1490_p0603b11║○次正會中又二先問起。
L116n1490_p0603b12║問蓮華定是法華三昧之蓮華定是華草之
L116n1490_p0603b13║蓮華。
L116n1490_p0603b14║○次答答中三先正明用法譬。
L116n1490_p0603b15║答定是法蓮華法蓮華難解故草華為喻。
L116n1490_p0604a01║○次利根下明法譬所以。
L116n1490_p0604a02║利根即名解理不假譬喻但作法華之解中
L116n1490_p0604a03║下未悟須譬乃知以易解之蓮華喻難解之
L116n1490_p0604a04║蓮華故有三周說法逗上中下根約上根是
L116n1490_p0604a05║法名約中下是譬名三根合論雙標法譬。
L116n1490_p0604a06║○三如此下結。
L116n1490_p0604a07║如此解者與誰為諍耶今且依法譬為釋也。
L116n1490_p0604a08║○次明舊解中二先敘諸師次敘光宅初
L116n1490_p0604a09║文二先別敘三師次通敘諸師。
L116n1490_p0604a10║二引舊解叡師序云未敷名屈摩羅將落名
L116n1490_p0604a11║迦摩羅處中盛時名分陀利遠師云分陀利
L116n1490_p0604a12║迦是蓮華開喻然體逐時遷名隨色變故有
L116n1490_p0604a13║三名也大經亦云人中蓮華分陀利華二名
L116n1490_p0604a14║並題者應有通別之異今取蓮華是通分陀
L116n1490_p0604a15║利是別稱道朗云鮮白色或翻為赤色或翻
L116n1490_p0604b01║為最香如此皆是開盛之義舉分陀利則兼
L116n1490_p0604b02║之矣問梵本舉別此方用通何也答外國有
L116n1490_p0604b03║三時名此方則無但舉通名通自兼別。
L116n1490_p0604b04║前之三師無破。
L116n1490_p0604b05║○次諸師中二先列次此十及六下略破。
L116n1490_p0604b06║他解蓮華有十六義蓮華從緣生譬佛性從
L116n1490_p0604b07║緣起蓮華能生梵王譬從緣生佛蓮華生必
L116n1490_p0604b08║在淤泥譬解起生死蓮華是瑞見者歡喜譬
L116n1490_p0604b09║見者成佛蓮華從微之著譬一禮一念皆得
L116n1490_p0604b10║作佛蓮華必俱譬因果亦俱華必蓮譬因必
L116n1490_p0604b11║作佛蓮華譬引入蓮華世界蓮華是佛所踐
L116n1490_p0604b12║譬眾聖託生此十譬秖是今家譬行妙中片
L116n1490_p0604b13║意耳。
L116n1490_p0604b14║列初中言此十譬行妙中片意者今家行
L116n1490_p0604b15║妙具無緣慈悲及戒定慧慧中具有生滅
L116n1490_p0605a01║無生無量無作況復次第不次第及增數
L116n1490_p0605a02║等乃至開顯一心五行攝一切法初云佛
L116n1490_p0605a03║性從緣起者則不攝無作但是理性從緣
L116n1490_p0605a04║而發第二文既亦云從緣通攝福德莊嚴
L116n1490_p0605a05║等但是遠有生佛果義第三意者但知心
L116n1490_p0605a06║性不離生死既未修行但是戒聖行初耳
L116n1490_p0605a07║第四意者見者得入初歡喜地八相成佛
L116n1490_p0605a08║此無作慧仍未終極第五意者微有至著
L116n1490_p0605a09║之義故亦在於戒聖行中第六意者明權
L116n1490_p0605a10║實不二但是理體亦是戒聖行前之理體
L116n1490_p0605a11║耳第七意者云因必含果果既未現猶在
L116n1490_p0605a12║地前無量行中第八意者鈍根菩薩及二
L116n1490_p0605a13║乘人猶屬緣因福德所攝第九意者託生
L116n1490_p0605a14║處通猶兼方便修入華臺終未圓極故是
L116n1490_p0605a15║無作聖行未終文闕一義例前可知聖行
L116n1490_p0605b01║尚自未周況復梵天病兒等行故知此十
L116n1490_p0605b02║但是行妙少分而已。
L116n1490_p0605b03║蓮華生淤泥淤泥不染譬一在三中三不染
L116n1490_p0605b04║一蓮華三時異譬開三秪是一蓮華有開有
L116n1490_p0605b05║合譬對緣有隱有顯蓮華於諸華最勝譬諸
L116n1490_p0605b06║說中第一華開實顯譬巧說理顯蓮華有三
L116n1490_p0605b07║時異譬權實適時此六譬秪是今家說法妙
L116n1490_p0605b08║中片意耳。
L116n1490_p0605b09║此六譬秪是今家說法妙中片意者初意
L116n1490_p0605b10║者一在三中權猶覆實小部法耳第二意
L116n1490_p0605b11║者秪是開權大部法耳第三意者秪是顯
L116n1490_p0605b12║露及秘密耳第四意者秪是廢權立實一
L116n1490_p0605b13║意第五意者但是所詮第六意者秪是權
L116n1490_p0605b14║實兼用然顯露不定秪攝四時於四時中
L116n1490_p0605b15║八教不周故云片意。
L116n1490_p0606a01║○次破光宅中又二先引。
L116n1490_p0606a02║如光宅云餘華華果不俱譬餘經偏明因果
L116n1490_p0606a03║此蓮華華果必俱譬此經雙辨因果弟子門
L116n1490_p0606a04║明因師門明果故借蓮華為喻。
L116n1490_p0606a05║○次破破中二先正破。
L116n1490_p0606a06║今謂此解語略而義偏若迹門師弟各有因
L116n1490_p0606a07║果文云我盡行諸佛所有道法道場得成果
L116n1490_p0606a08║即師之因果會三歸一即弟子因得記作佛
L116n1490_p0606a09║即弟子果本門云我本行菩薩道時即師因
L116n1490_p0606a10║我得佛已來甚大久遠即師果我昔教其初
L116n1490_p0606a11║發心即弟子因今皆住不退悉當得成佛即
L116n1490_p0606a12║弟子果彼義偏略故不用。
L116n1490_p0606a13║○次且助下借彼語助顯正也即是約因
L116n1490_p0606a14║果而論實相。
L116n1490_p0606a15║且助成其語如四微色法不當華之與蓮而
L116n1490_p0606b01║約微論華論蓮今實相之理不當本迹因果
L116n1490_p0606b02║而約理明於本迹因果耳又如四微不當開
L116n1490_p0606b03║之與合而約微論開合實相不當權實而約
L116n1490_p0606b04║實相論開權顯實發迹顯本耳。
L116n1490_p0606b05║○三引經論凖經本論及大集經初引論
L116n1490_p0606b06║中三初列十七名次餘名下引論解釋三
L116n1490_p0606b07║今解下今解論意。
L116n1490_p0606b08║三引經論者法華論列十七名一無量義二
L116n1490_p0606b09║最勝三大方等四教菩薩法五佛所護念六
L116n1490_p0606b10║諸佛祕藏七一切佛藏八一切佛密字九生
L116n1490_p0606b11║一切佛十一切佛道場十一一切佛所轉法
L116n1490_p0606b12║輪十二一切佛堅固舍利十三諸佛大巧方
L116n1490_p0606b13║便十四說一乘十五第一義住十六妙法蓮
L116n1490_p0606b14║華十七法門攝無量名字句身頻婆羅阿閦
L116n1490_p0606b15║婆等。
L116n1490_p0607a01║初列名如文。
L116n1490_p0607a02║餘名悉不解釋唯列十七名次解蓮華有二
L116n1490_p0607a03║義一出水義不可盡出離小乘泥濁水故復
L116n1490_p0607a04║有義蓮華出泥水喻諸聲聞入如來大眾中
L116n1490_p0607a05║坐如諸菩薩坐蓮華上聞說無上智慧清淨
L116n1490_p0607a06║境界證如來密藏故二華開者眾生於大乘
L116n1490_p0607a07║中心怯弱不能生信故開示如來淨妙法身
L116n1490_p0607a08║令生信心故。
L116n1490_p0607a09║次引解中云餘名不解今若欲略知法華
L116n1490_p0607a10║論十七名中意者第十六既名妙法蓮華
L116n1490_p0607a11║當知諸名並是法華之異名耳又諸名者
L116n1490_p0607a12║但法無喻唯今妙法法喻雙舉故知亦可
L116n1490_p0607a13║用於蓮華喻十六名如妙法者本迹各三
L116n1490_p0607a14║無物以喻故喻蓮華餘十六名亦含本迹
L116n1490_p0607a15║各有三義迹中諸經不譚佛意故名有量
L116n1490_p0607b01║今經本迹施開廢三佛旨無盡故云無量
L116n1490_p0607b02║況成道後處處開廢名無量義言最勝者
L116n1490_p0607b03║勝秪是妙亦是歎美本迹之辭言方等者
L116n1490_p0607b04║亦曰廣平迹本徧[(冰-水+〡)*ㄆ]故名為廣一實無二
L116n1490_p0607b05║故名為平言教菩薩法者迹門被會純成
L116n1490_p0607b06║菩薩本門增進純為菩薩故下文云若聞
L116n1490_p0607b07║此經是善行菩薩道言佛所護念者為實
L116n1490_p0607b08║施權而護於實開權顯實而護於權廢權
L116n1490_p0607b09║顯實而護於理為護故念念持於護本迹
L116n1490_p0607b10║唯說初成道來念用於實眾生無機尋思
L116n1490_p0607b11║方便念用於權方便既足念顯於實一實
L116n1490_p0607b12║既顯權廢實存佛久已成眾生流轉故念
L116n1490_p0607b13║垂迹㧞此迷徒物雖受道迷於近迹念示
L116n1490_p0607b14║遠本廢其近迹佛秘密藏者唯佛與佛乃
L116n1490_p0607b15║能究盡非時不授為秘具一切法為藏（云云）
L116n1490_p0608a01║一切佛藏者一切諸佛無不入於三德秘
L116n1490_p0608a02║藏平等有故故云一切一切佛密字者權
L116n1490_p0608a03║實相即本迹亦然人無知者故名為密以
L116n1490_p0608a04║密為名故云密字言生一切佛者開權顯
L116n1490_p0608a05║實即識迹佛之所從生開迹顯本即識本
L116n1490_p0608a06║佛之所從生言佛道塲者實相即是迹佛
L116n1490_p0608a07║本佛得道之塲言佛所轉法輪者三世諸
L116n1490_p0608a08║佛所轉法輪不出權實本迹二門言佛堅
L116n1490_p0608a09║固舍利者此經即是法身全身堅固舍利
L116n1490_p0608a10║不同生身碎身舍利實本不動故名堅固
L116n1490_p0608a11║言大巧方便者方便既是蓮華異名古人
L116n1490_p0608a12║何故判方便品從昔題名淨名報恩等經
L116n1490_p0608a13║皆有方便品豈以名同能混其義淨名等
L116n1490_p0608a14║意密以同體兼於三教名為方便今此法
L116n1490_p0608a15║華唯一佛乘體內方便故名方便第一義
L116n1490_p0608b01║住者所住即是諸法實相攝無量名字者
L116n1490_p0608b02║餘經權實尚未相攝況復本迹今此二門
L116n1490_p0608b03║攝無不盡如上所釋略辨方隅若委論者
L116n1490_p0608b04║以論二義一一對辨應以六義一一對之
L116n1490_p0608b05║仍引經文一一證成皆以妙法轉度入餘
L116n1490_p0608b06║十六名中方稱文意。
L116n1490_p0608b07║○三解論意中二先正釋。
L116n1490_p0608b08║今解論意若言令眾生見淨妙法身者此以
L116n1490_p0608b09║妙因開發為蓮華也若言入如來大眾坐蓮
L116n1490_p0608b10║華上者此以妙報國土為蓮華也。
L116n1490_p0608b11║○次何者下重釋。
L116n1490_p0608b12║何者盧舍那佛處蓮華藏海共大菩薩皆非
L116n1490_p0608b13║生死人若聲聞得入於此即妙報國土為蓮
L116n1490_p0608b14║華也彼論望今意乃是行位兩妙耳。
L116n1490_p0608b15║得入由行入住名位所以如第三卷境妙
L116n1490_p0609a01║中已略解竟。
L116n1490_p0609a02║大集云憐愍為莖智慧葉三昧為鬚解脫敷
L116n1490_p0609a03║菩薩蜂王食甘露我今敬禮佛蓮華又以戒
L116n1490_p0609a04║定慧陀羅尼為瓔珞莊嚴菩薩今解經當是
L116n1490_p0609a05║菩薩攬四法成假名人如蜂在華復以前四
L116n1490_p0609a06║法自資如蜂食華也。
L116n1490_p0609a07║次引大集者但是約蓮華為法門耳亦未
L116n1490_p0609a08║足以顯妙今文判之亦且依其因果義邊
L116n1490_p0609a09║用為解釋。
L116n1490_p0609a10║○四正解中二先重敘法喻意次正解初
L116n1490_p0609a11║文三初更敘經論意次然經文下釋疑三
L116n1490_p0609a12║夫喻下明體不同初文又二初敘經論意。
L116n1490_p0609a13║四正釋者若依大集行法因果為蓮華菩薩
L116n1490_p0609a14║處上即是因華禮佛蓮華即是果華若依法
L116n1490_p0609a15║華論以依報國土為蓮華復由菩薩修蓮華
L116n1490_p0609b01║行報得蓮華國土。
L116n1490_p0609b02║○次當知下明法喻意。
L116n1490_p0609b03║當知依正因果悉是蓮華之法何須譬顯為
L116n1490_p0609b04║鈍根人不解法性蓮華故舉世華為譬亦應
L116n1490_p0609b05║何妨。
L116n1490_p0609b06║○次釋疑中文不立疑直釋而已即是釋
L116n1490_p0609b07║伏疑也。
L116n1490_p0609b08║然經文兩處說優曇鉢華時一現耳此華若
L116n1490_p0609b09║生輪王應出若說此經即授佛記法王王世
L116n1490_p0609b10║也此靈瑞華似蓮華故以為喻若從此意即
L116n1490_p0609b11║是借喻喻於妙法。
L116n1490_p0609b12║有伏疑云兩處優曇並可以喻此權實經
L116n1490_p0609b13║一切之言徧攝眾機又時一現耳足表最
L116n1490_p0609b14║後何不以為喻而用蓮華耶然經文兩處
L116n1490_p0609b15║明優曇華者如優曇鉢華時一現耳又譬
L116n1490_p0610a01║如優曇華一切皆愛樂今但云時一現耳
L116n1490_p0610a02║且從一文結語古今釋云此似蓮華故以
L116n1490_p0610a03║為喻是故正應須用蓮華蓮華中有全分
L116n1490_p0610a04║喻故。（△三明體不同）。
L116n1490_p0610a05║○三明用喻意中二初敘涅槃通論八喻
L116n1490_p0610a06║次明經論分喻非極。
L116n1490_p0610a07║夫喻有少喻遍喻如涅槃（云云）。
L116n1490_p0610a08║言涅槃八喻者凡諸經論取喻不同有分
L116n1490_p0610a09║有徧如大經云喻有八種謂順喻逆喻現
L116n1490_p0610a10║喻非喻先喻後喻先後喻徧喻分喻者具
L116n1490_p0610a11║如經說故第五云面貌端正如盛滿月白
L116n1490_p0610a12║象鮮潔猶如雪山滿月不可即同於面雪
L116n1490_p0610a13║山不可即是白象不可以喻喻真解脫為
L116n1490_p0610a14║眾生故故作是喻今亦如是不可以喻喻
L116n1490_p0610a15║於妙法為眾生故以喻蓮華。（△次明經論分喻非極）。
L116n1490_p0610b01║但少喻以月喻靣不得求其眉目雪山況象
L116n1490_p0610b02║不可覔其尾牙今法華三昧無以為喻喻比
L116n1490_p0610b03║蓮華耳。
L116n1490_p0610b04║○次夫華下正釋中二初更通敘用喻意
L116n1490_p0610b05║次又餘華下正釋初又二初示前文次出
L116n1490_p0610b06║今喻意。
L116n1490_p0610b07║夫華有多種已如前說。
L116n1490_p0610b08║初文具如第一卷文意。
L116n1490_p0610b09║唯此蓮華華果俱多可譬因含萬行果圓萬
L116n1490_p0610b10║德故以為譬。
L116n1490_p0610b11║○次文中二初緫次多分下別緫如分喻
L116n1490_p0610b12║別如全喻初緫中二釋結釋又二先略次
L116n1490_p0610b13║又以下廣。
L116n1490_p0610b14║又餘華麤喻九法界十如是因果此華妙喻
L116n1490_p0610b15║佛法界十如因果。
L116n1490_p0611a01║初文言九法佛法者秪是權實權實不出
L116n1490_p0611a02║十法界法故略以對之。
L116n1490_p0611a03║○次廣中猶緫故但對本迹六文具如序
L116n1490_p0611a04║中文意又二先對六喻次以十如結成初
L116n1490_p0611a05║文二標釋。
L116n1490_p0611a06║又以此華喻佛法界迹本兩門各有三喻。
L116n1490_p0611a07║○釋中本迹各二釋結釋中各皆先譬次
L116n1490_p0611a08║合或有引文等前序文中具引六文竟故
L116n1490_p0611a09║今不委悉。
L116n1490_p0611a10║喻迹者一華生必有於蓮為蓮而華蓮不可
L116n1490_p0611a11║見此譬約實明權意在於實無能知者文云
L116n1490_p0611a12║我意難可測無能發問者又云隨宜所說意
L116n1490_p0611a13║趣難解二華開故蓮現而須華養蓮譬權中
L116n1490_p0611a14║有實而不能知今開權顯實意須於權廣識
L116n1490_p0611a15║恒沙佛法者秪為成實使深識佛知見耳三
L116n1490_p0611b01║華落蓮成即喻廢三顯一唯一佛乘直至道
L116n1490_p0611b02║場菩薩有行見不了了但如華開諸佛以不
L116n1490_p0611b03║行故見則了了譬如華落蓮成此三譬迹門
L116n1490_p0611b04║從初方便引入大乘終竟圓滿也又三譬譬
L116n1490_p0611b05║本門者一華必有蓮譬迹必有本迹含於本
L116n1490_p0611b06║意雖在本佛旨難知彌勒不識二華開蓮現
L116n1490_p0611b07║譬開迹顯本意在於迹能令菩薩識佛方便
L116n1490_p0611b08║既識迹已還識於本增道損生三華落蓮成
L116n1490_p0611b09║譬廢迹顯本既識本已不復迷迹但於法身
L116n1490_p0611b10║修道圓滿上地也此三譬譬本門始從初開
L116n1490_p0611b11║終至本地。（△次以十如結成）。
L116n1490_p0611b12║○次結成中亦二先舉前生後。
L116n1490_p0611b13║二門六譬各有所擬。
L116n1490_p0611b14║○次釋釋又二先釋次結初文二先迹次
L116n1490_p0611b15║本初又二先結成十如。
L116n1490_p0612a01║初重約佛界十如施出九界十如次重開九
L116n1490_p0612a02║界十如顯佛界十如三重廢九界十如成佛
L116n1490_p0612a03║界十如三譬攝得迹門始終盡。
L116n1490_p0612a04║○次例餘境餘妙。
L116n1490_p0612a05║若得此意十二因緣四諦三諦等智行位乃
L116n1490_p0612a06║至功德利益亦用此譬譬之（云云）。
L116n1490_p0612a07║第四重約本佛界十如施出迹中佛界十如
L116n1490_p0612a08║第五重開迹中佛界十如顯出本中佛界十
L116n1490_p0612a09║如第六重廢迹中佛界十如成本中佛界十
L116n1490_p0612a10║如。
L116n1490_p0612a11║次本文可見。
L116n1490_p0612a12║○次始終下結。
L116n1490_p0612a13║始終圓滿開合具足。
L116n1490_p0612a14║迹門以施為始開為終本門以垂為始拂
L116n1490_p0612a15║為終各以始開終合合竟名為圓滿具足。
L116n1490_p0612b01║○次是為下緫結。
L116n1490_p0612b02║是為少分以蓮華為譬也。
L116n1490_p0612b03║可見。（△次別）。
L116n1490_p0612b04║○次多分喻即全分也今不云全但云多
L116n1490_p0612b05║分者雖以此華喻於本迹各十意足然因
L116n1490_p0612b06║果自他久近適時乃至實相妙體取體妙
L116n1490_p0612b07║宗體家之用體宗用三料簡之相何由可
L116n1490_p0612b08║以此華能喻理足事闕故云多分於中又
L116n1490_p0612b09║二先敘意次廣釋初文略述兩文徧喻之
L116n1490_p0612b10║相如師子法門徧喻如來果人大用次波
L116n1490_p0612b11║利樹法門徧喻行者從因至果今蓮華獨
L116n1490_p0612b12║能喻前兩義約本門則是果人無方大用
L116n1490_p0612b13║節節不休當當不已約迹門譬於行者從
L116n1490_p0612b14║因至果味味調熟位位入圓於中二先引
L116n1490_p0612b15║二譬次今亦下結意顯同同意如向可以
L116n1490_p0613a01║意得。
L116n1490_p0613a02║多分喻者釋論解師子吼義從深山谷種生
L116n1490_p0613a03║長身力手足爪牙頭尾震吼等譬譬師子吼
L116n1490_p0613a04║法門亦如大經明波利質多樹黃𭉨皰果等
L116n1490_p0613a05║徧喻行人。
L116n1490_p0613a06║言譬如師子吼法門者大論二十三先列
L116n1490_p0613a07║師子種類身相吼聲然後合云如來師子
L116n1490_p0613a08║亦復如是從六波羅蜜四聖諦清淨種中
L116n1490_p0613a09║生寂滅大山谷中住一切種智頭集諸善
L116n1490_p0613a10║頰無漏正見修廣目光澤定慧等行步高
L116n1490_p0613a11║廣眉四無所畏牙白利四正勤堅滿頥三
L116n1490_p0613a12║十七品齒齊密修不淨觀吐赤舌修念慧
L116n1490_p0613a13║耳高上十八不共毛光澤三解脫門身肉
L116n1490_p0613a14║堅三種示現修平脊明行足腹不現忍辱
L116n1490_p0613a15║腰纖細遠離尾長四如意足安立四無量
L116n1490_p0613b01║智嚬呻無礙解脫口威伏諸外道邪見之
L116n1490_p0613b02║屬覺諸眾生四諦睡等大經波利質多羅
L116n1490_p0613b03║樹者二十七經徧喻中始自葉黃終至開
L116n1490_p0613b04║敷徧喻佛弟子初始出家乃至得果經云
L116n1490_p0613b05║三十三天有波利質多樹其根入地深五
L116n1490_p0613b06║由旬枝葉四布五十由旬葉熟則黃諸天
L116n1490_p0613b07║見已心生歡喜是葉不久必當墮落其葉
L116n1490_p0613b08║既落復生歡喜是枝不久必當變色枝既
L116n1490_p0613b09║變色復生歡喜是色不久必當生皰見已
L116n1490_p0613b10║復喜是皰不久必當生𭉨見已復喜是𭉨
L116n1490_p0613b11║不久必當開敷開敷之時香氣周遍五十
L116n1490_p0613b12║由旬光明遠照八十由旬諸天爾時夏三
L116n1490_p0613b13║月在下受樂我諸弟子亦復如是其葉黃
L116n1490_p0613b14║者喻念欲捨家葉落喻剃髮色變喻白四
L116n1490_p0613b15║羯磨生皰喻發菩提心𭉨喻十住菩薩見
L116n1490_p0614a01║性開敷喻得阿耨菩提香氣喻十方無量
L116n1490_p0614a02║眾生受持禁戒光喻如來名號周徧夏三
L116n1490_p0614a03║月者喻三三昧諸天受樂喻諸佛在大涅
L116n1490_p0614a04║槃常樂我淨。
L116n1490_p0614a05║今亦如是從初種子乃至蓮成喻於妙法也。
L116n1490_p0614a06║（○先敘意已竟次廣釋）。
L116n1490_p0614a07║○次今蓮華喻中為二先喻次結初文二
L116n1490_p0614a08║先喻迹十次喻本十初迹十中文自為十
L116n1490_p0614a09║初喻境廣餘九稍略前境有六兼無諦境
L116n1490_p0614a10║為七今亦具喻初喻十如前釋法中先緫
L116n1490_p0614a11║次別今亦如是還須以緫而冠於別初緫
L116n1490_p0614a12║中二釋結。
L116n1490_p0614a13║譬如石蓮烏皮在外白肉在內四微為質卷
L116n1490_p0614a14║荷欲生微細眾具開華布鬚蓮實房成初後
L116n1490_p0614a15║不異蓮華始終十義具足譬佛界眾生始自
L116n1490_p0614b01║無明終至佛果十如是法無有缺減。
L116n1490_p0614b02║初中在外相在內性質為體欲生力眾具
L116n1490_p0614b03║作開華因布鬚緣蓮實果房成報初後不
L116n1490_p0614b04║異為究竟等蓮華始終秪是相乃至報。
L116n1490_p0614b05║緫譬竟。
L116n1490_p0614b06║○次譬如下別釋中自為十文一一皆先
L116n1490_p0614b07║譬次合次引證等。
L116n1490_p0614b08║譬如石蓮黑則叵染硬則叵壞不方不圓不
L116n1490_p0614b09║生不滅劫初無種故不生今不異初故不滅
L116n1490_p0614b10║是名蓮子相一切眾生自性清淨心亦復如
L116n1490_p0614b11║是不為客塵所染生死重積而心性不住不
L116n1490_p0614b12║動不生不滅即是佛界如是相淨名曰一切
L116n1490_p0614b13║眾生即菩提相即其義也。
L116n1490_p0614b14║初釋譬相中眾生無始諸法具足猶如石
L116n1490_p0614b15║蓮黑則下列石蓮相劫初下釋上六句中
L116n1490_p0615a01║不生不滅理相自然故云無種流轉至今
L116n1490_p0615a02║不增不減為不滅一切下合譬文略客塵
L116n1490_p0615a03║不染合初句生死重沓下合次句乘其句
L116n1490_p0615a04║勢便合不方不圓方故住圓故動今合意
L116n1490_p0615a05║者不住如不方不動如不圓是則不住生
L116n1490_p0615a06║死不動生死不住故不滅不動故不生。
L116n1490_p0615a07║譬如蓮子雖復烏皮淤泥之中白肉不改一切
L116n1490_p0615a08║眾生了因智慧亦復如是五住淤泥生死果
L116n1490_p0615a09║報一切智願猶在不失是名佛界如是性故
L116n1490_p0615a10║言煩惱即菩提又諸法不生般若生即其義
L116n1490_p0615a11║也。
L116n1490_p0615a12║次釋性中初如文次言智願不失後言煩
L116n1490_p0615a13║惱即是與前智願不失二義似如相違共
L116n1490_p0615a14║成如是性耳智願是宿種煩惱是理具種
L116n1490_p0615a15║在惑中而惑體全是又諸下復顯修得以
L116n1490_p0615b01║有當成之性故般若可生。
L116n1490_p0615b02║譬如蓮子在淤泥中而四微不朽是名蓮子
L116n1490_p0615b03║體一切眾生正因佛性亦復如是常樂我淨
L116n1490_p0615b04║不動不壞名佛界如是體大經言是味真正
L116n1490_p0615b05║停留在山草木叢林不能覆滅即其義也。
L116n1490_p0615b06║次釋體中四德為四微不為生死所動而
L116n1490_p0615b07║理性不壞釋大經意如止觀第一記。
L116n1490_p0615b08║譬如蓮子為皮殼所籠為泥所沒而卷荷在
L116n1490_p0615b09║心而有生長之氣一切眾生心亦如是雖為
L116n1490_p0615b10║苦果所縛集惑所沉而能於中發菩提心甚
L116n1490_p0615b11║大雄猛如師子乳如師子筋弦是名佛界如
L116n1490_p0615b12║是力經言若發菩提心動無邊生死破無始
L116n1490_p0615b13║有輪閻浮人未見果而能勇猛發心也。
L116n1490_p0615b14║次釋力中具合四句如師子下重譬甚大
L116n1490_p0615b15║雄猛次引經者動無邊生死如生長之氣
L116n1490_p0616a01║破無始有輪如有鑽皮之用有即二十五
L116n1490_p0616a02║有因果如輪轉也閻浮下證能發心。
L116n1490_p0616a03║譬如蓮子雖復微小烏皮之內具有根莖華
L116n1490_p0616a04║葉鬚臺眾具頓足是名蓮子如是作一切眾
L116n1490_p0616a05║生初發菩提心亦復如是明解決定慈悲誓
L116n1490_p0616a06║願上求下化誓取成就志不疲退是名佛界
L116n1490_p0616a07║如是作華首經言一切諸功德皆在初心中
L116n1490_p0616a08║即其義也。
L116n1490_p0616a09║釋如是作中烏皮如無明眾德如內具發
L116n1490_p0616a10║心如欲生不惑如決定慈悲去明發心之
L116n1490_p0616a11║相成就如頓足始從根莖終至頓足始從
L116n1490_p0616a12║發心終至極果次引華首以證始終。
L116n1490_p0616a13║譬如蓮子根依淤泥而華處虛空風日照動
L116n1490_p0616a14║晝夜增長榮耀頓足一切眾生亦復如是從
L116n1490_p0616a15║無明際發菩提心修菩薩行出離生死入法
L116n1490_p0616b01║性中因行成就值於佛日被神通風其心念
L116n1490_p0616b02║念入薩婆若海此名佛界如是因經言於無
L116n1490_p0616b03║量劫所作功德不如五莖蓮華上然燈佛得
L116n1490_p0616b04║功德多此是真因成就即其義也。
L116n1490_p0616b05║次釋如是因中合譬一一對喻合之文足
L116n1490_p0616b06║次引經者但證前真因如華處空耳。
L116n1490_p0616b07║譬如蓮華鬚蘂圍遶在華內蓮外此名蓮華
L116n1490_p0616b08║如是緣菩薩亦如是於真因中具足萬行六
L116n1490_p0616b09║波羅蜜一行一切行資助於因如鬚在華內
L116n1490_p0616b10║若得果時眾行休息如鬚在蓮外是名佛界
L116n1490_p0616b11║如是緣經言盡行諸佛所有道法即其義也
L116n1490_p0616b12║譬如蓮華華成結蓮而華葉零落臺子成實
L116n1490_p0616b13║此名蓮子如是果菩薩亦如是真因所感無
L116n1490_p0616b14║上菩提大果圓滿究竟成實是名佛界如是
L116n1490_p0616b15║果故經言佛子行道已來世得作佛即其義
L116n1490_p0617a01║也。
L116n1490_p0617a02║譬如蓮實房臺包遶此名蓮子如是報菩薩
L116n1490_p0617a03║亦如是大果圓滿無上報足習果之果依於
L116n1490_p0617a04║報果如實依臺經言如是大果報久修業所
L116n1490_p0617a05║得即其義也。
L116n1490_p0617a06║譬如泥蓮四微處空蓮四微初後不異此名
L116n1490_p0617a07║蓮子本末等一切眾生亦如是本有四德隱
L116n1490_p0617a08║名如來藏修成四德顯名為法身性德修德
L116n1490_p0617a09║常樂我淨一而無二是名佛界十如本末究
L116n1490_p0617a10║竟等經言眾生如佛如一如無二如即其義
L116n1490_p0617a11║也是用蓮華譬十如境竟。
L116n1490_p0617a12║次用蓮華譬十二因緣者烏皮淤泥水草重
L116n1490_p0617a13║覆通如上說也即是無明支種子能生力即
L116n1490_p0617a14║是行支內有卷荷華鬚備具即是識名色六
L116n1490_p0617a15║入觸受支含潤愛取有支團圓盤屈不能得
L116n1490_p0617b01║出即是老死支若能芽鋒萌動鑽烏皮破即
L116n1490_p0617b02║是無明滅不復在烏皮內生即是諸行滅出
L116n1490_p0617b03║㲉殼外即是老死滅此略譬四種十二因緣
L116n1490_p0617b04║也。
L116n1490_p0617b05║次譬十二因緣中亦應通釋故云通如上
L116n1490_p0617b06║說今略通從別指上八字即是無明。
L116n1490_p0617b07║○從譬四諦去但文相通緫細尋可見。
L116n1490_p0617b08║次用蓮華譬四諦者烏皮譬界內苦白肉譬
L116n1490_p0617b09║界內集泥譬界外集水譬界外苦道滅可知
L116n1490_p0617b10║此通譬四種四諦也。
L116n1490_p0617b11║次用蓮華譬二諦者蓮藕莖葉等譬俗蓮藕
L116n1490_p0617b12║莖孔空譬真此通譬七種二諦也。
L116n1490_p0617b13║次用蓮華譬三諦者真俗如前四微擬常樂
L116n1490_p0617b14║我淨譬中道第一義諦此通譬五種三諦也
L116n1490_p0617b15║四微無生無滅譬一實諦。
L116n1490_p0618a01║劫初無生今時無滅譬無諦無說也用蓮華
L116n1490_p0618a02║譬境妙竟。
L116n1490_p0618a03║○次譬下九妙文雖通緫大意具足。
L116n1490_p0618a04║次更譬九妙者內有生性譬智妙卷荷生性
L116n1490_p0618a05║譬空智妙鬚葉生性譬假智妙蓮臺四微生
L116n1490_p0618a06║性譬中智妙此三生性譬一心三智妙也。
L116n1490_p0618a07║初言智妙中但云三智者秖用三智攝二
L116n1490_p0618a08║十智意亦略盡況更立一心對前以為次
L116n1490_p0618a09║第。
L116n1490_p0618a10║蓮子雖小備有根莖華葉譬行妙莖即慈悲
L116n1490_p0618a11║葉即智慧鬚即三昧開敷即解脫又葉以譬
L116n1490_p0618a12║三慈者覆水青葉譬眾生緣慈覆水黃葉譬
L116n1490_p0618a13║法緣慈倚葉譬無緣慈倚荷若出蓮生不久
L116n1490_p0618a14║無緣慈成得記不久又根華子葉利益人蜂
L116n1490_p0618a15║即檀香氣即尸生泥不辱即忍增長即精進
L116n1490_p0618b01║柔濕即禪不汙即慧齊此譬行妙也。
L116n1490_p0618b02║蓮譬理即位芽鑽皮麤住位芽出皮細住位
L116n1490_p0618b03║鑽泥欲定位齊泥未到位出泥在水四禪位
L116n1490_p0618b04║禪定如水能洗欲塵處水增長譬無色位齊
L116n1490_p0618b05║此譬觀行蓮華位出水譬破見思相似蓮華
L116n1490_p0618b06║十信位處空含而欲敷譬十住位鬚臺可識
L116n1490_p0618b07║譬十行位隨日開迴譬十迴向位敷舒成就
L116n1490_p0618b08║荷負蜂蝶譬十地位鬚葉零落臺子獨在譬
L116n1490_p0618b09║休息眾行妙覺圓滿果上無事真常湛然此
L116n1490_p0618b10║皆譬位妙也。
L116n1490_p0618b11║次譬位中觀行位舉於欲定乃至四禪者
L116n1490_p0618b12║寄此伏惑之位以釋非即五品必修世禪
L116n1490_p0618b13║隨日開回者白蓮青蓮並因日開有人云
L116n1490_p0618b14║白蓮因日青蓮因月故諸天中用華開合
L116n1490_p0618b15║以表晝夜以龍眠龍起以表春秋。
L116n1490_p0619a01║蓮有四微譬真性軌蓮房內虛莖藕中空譬
L116n1490_p0619a02║觀照軌臺房圍遶譬資成軌此譬三法乘妙
L116n1490_p0619a03║也。
L116n1490_p0619a04║蓮成處空影臨清水譬顯機顯應影臨濁水
L116n1490_p0619a05║譬冥機冥應影臨風浪之水譬亦冥亦顯機
L116n1490_p0619a06║應大經云闇中樹影夜影臨水譬非冥非顯
L116n1490_p0619a07║機應此等譬感應妙也若風搖蓮華東昂西
L116n1490_p0619a08║倒向南映北下風則合上風則開者即譬東
L116n1490_p0619a09║涌西沒中涌邊沒等此譬地動瑞日暮華合
L116n1490_p0619a10║譬入定瑞日出華開譬說法瑞遠望則紅近
L116n1490_p0619a11║望則白赤華青葉相映輝赫譬放光瑞流芳
L116n1490_p0619a12║遍野譬栴檀風瑞蘂粖飄颺譬天雨華瑞風
L116n1490_p0619a13║雨飄灑翻珠相棠譬天鼓自然鳴瑞此等皆
L116n1490_p0619a14║譬神通妙也。
L116n1490_p0619a15║華合未開譬隱一乘分別說三華葉正開譬
L116n1490_p0619b01║會三歸一但說一乘華落蓮存譬絕教冥理
L116n1490_p0619b02║若知如來常不說法乃名多聞此等譬說法
L116n1490_p0619b03║妙也。
L116n1490_p0619b04║從一藕邊更生一華展轉復生無量蓮華譬
L116n1490_p0619b05║業生眷屬妙從一蓮房墮子在泥更生蓮華
L116n1490_p0619b06║展轉復生無量蓮華譬神通眷屬妙掘移彼
L116n1490_p0619b07║藕採彼蓮子種於此池蓮華熾盛譬願生眷
L116n1490_p0619b08║屬妙彼池飛來如遊𮈔薄霧入於此池蓮華
L116n1490_p0619b09║熾盛譬應生眷屬妙。
L116n1490_p0619b10║如遊𮈔薄霧者夫蓮華池見下風邊他人
L116n1490_p0619b11║池中荷草等上如似遊𮈔復似薄霧者即
L116n1490_p0619b12║是此藕移入他人池古俗相傳皆有此說
L116n1490_p0619b13║乃至本中諸妙意亦可知自非大師妙證
L116n1490_p0619b14║何能以此徧喻本迹。
L116n1490_p0619b15║魚鼈噞喁其下蜂蝶翔集其上譬眾生果報
L116n1490_p0620a01║清涼之妙益見者歡喜譬於因益採用其葉
L116n1490_p0620a02║譬三草益採用其華譬妙小樹益採用其蓮
L116n1490_p0620a03║譬妙大樹益採用其藕譬妙實事益此等譬
L116n1490_p0620a04║功德利益如是等譬及餘無量譬喻以譬迹
L116n1490_p0620a05║中十妙（云云）。（△次喻本十）。
L116n1490_p0620a06║次譬本者譬如一池蓮華始熟熟已墮落投
L116n1490_p0620a07║於泥水方復生長乃至成熟如是展轉更生
L116n1490_p0620a08║熟歲月既積遂遍大池華田布滿佛亦如是
L116n1490_p0620a09║本初修因證果已竟為眾生故更起方便在
L116n1490_p0620a10║生死中示初發心復示究竟數數生滅無數
L116n1490_p0620a11║百千本地垂應俯同凡俗更修五行烏蓮更
L116n1490_p0620a12║生莖葉譬更修聖行蓮子四微稍稍增長譬
L116n1490_p0620a13║更修天行荷葉始生譬更修梵行蓮子墮泥
L116n1490_p0620a14║譬同諸惡更修病行蓮芽始萌譬同小善更
L116n1490_p0620a15║修嬰兒行如是三世益物不可稱計遍滿法
L116n1490_p0620b01║界無非分身垂迹開迹廢迹等益（云云）。（△次結）。
L116n1490_p0620b02║若非蓮華何由遍喻上來諸法法譬雙辨故
L116n1490_p0620b03║稱妙法蓮華也。
L116n1490_p0620b04║
L116n1490_p0620b05║妙法蓮華經玄義釋籤卷第二十八
L116n1490_p0620b06║音釋
L116n1490_p0620b07║𭉨（即委切）。皰（匹貌切）。噞喁（噞魚檢切喁魚容切噞喁魚口上下貌）。
L116n1490_p0620b08║淤（依據切濁泥也）。㲉（音𨚫鳥卵空也）。殻（許角切）。