L116n1490_p0701b01║妙法蓮華經玄義釋籤卷第三十三　車三
L116n1490_p0701b02║隋天台智者大師說
L116n1490_p0701b03║門人灌頂記
L116n1490_p0701b04║唐天台沙門湛然釋
L116n1490_p0701b05║○次明圓教入門觀者文自二。
L116n1490_p0701b06║次明圓門入實觀者先簡圓門次明圓觀。
L116n1490_p0701b07║○初文簡中二先敘簡意次正簡初文又
L116n1490_p0701b08║二初明簡意次上兩門下簡上藏通門理
L116n1490_p0701b09║全別不須對簡別門理同故須簡卻初文
L116n1490_p0701b10║又二初通對三門以顯圓妙次引文證圓。
L116n1490_p0701b11║上三藏門滅實色通真不得意多諍體門即
L116n1490_p0701b12║幻色通真示人無諍法別門體滅生死色次
L116n1490_p0701b13║第滅法性色通中不得意多諍圓門即生死
L116n1490_p0701b14║色是法性色即法性色而通中示人無諍法。
L116n1490_p0701b15║初言示人無諍者如止觀第六記故般若
L116n1490_p0702a01║中以通教等能通之門為無諍法今以義
L116n1490_p0702a02║推通教即是界內無諍圓門即是內外無
L116n1490_p0702a03║諍故云三藏滅於實色別教次第滅於法
L116n1490_p0702a04║性之色法性之色實不可滅初緣法性先
L116n1490_p0702a05║滅分叚次滅變易入地方乃見於法性故
L116n1490_p0702a06║今義云次第滅於法性色耳緫而言之前
L116n1490_p0702a07║三未融通名為諍至圓方名無諍法也。（△
L116n1490_p0702a08║次引文證圓）。
L116n1490_p0702a09║故文云無上道又云而行深妙道即此義也。
L116n1490_p0702a10║（△次簡上藏通門理全別不須對簡）。
L116n1490_p0702a11║上兩門不通中不俟分別。
L116n1490_p0702a12║○次正對別教簡中二初略明簡意。
L116n1490_p0702a13║別圓兩種俱通中。
L116n1490_p0702a14║○次正簡又二先列十門次釋。
L116n1490_p0702a15║論其同異略為十一融不融二即法不即法
L116n1490_p0702b01║三明佛智非佛智四明次行不次行五明斷
L116n1490_p0702b02║斷惑不斷斷惑六明實位不實位七果縱果
L116n1490_p0702b03║不縱八圓詮不圓詮九約難問十約譬喻。
L116n1490_p0702b04║然此十意前之七意皆有三叚先正釋次
L116n1490_p0702b05║判圓別三從復次下判諸經文前後約位
L116n1490_p0702b06║以判圓別唯第一文加於破會一復次也
L116n1490_p0702b07║第八意約諸經文序正流通及正說中諸
L116n1490_p0702b08║會所說觀初中後而辨圓別以判前七及
L116n1490_p0702b09║以後二第九第十略無復次直觀經文問
L116n1490_p0702b10║答舉譬以顯圓別以判前八故云融即乃
L116n1490_p0702b11║至譬喻若其直明圓別之相恐人不曉經
L116n1490_p0702b12║文前後明位不同或文相雖融位在向後
L116n1490_p0702b13║定屬別義或文雖次第位在住前定屬圓
L116n1490_p0702b14║義即不即等乃至能詮教之初後意亦可
L116n1490_p0702b15║知。
L116n1490_p0703a01║○釋中二先緫明釋意為令識於別圓八
L116n1490_p0703a02║門二四不同故也。
L116n1490_p0703a03║尋此十意明識八門同異也。
L116n1490_p0703a04║○次正釋於中又三初正釋十門次約五
L116n1490_p0703a05║味分別三今經下辨今經文十相及四門
L116n1490_p0703a06║相不同初文又二先正釋十門次今以下
L116n1490_p0703a07║結示初文自為十釋初門中三初正約融
L116n1490_p0703a08║不融以辨兩教次復次下更寄破會辨融
L116n1490_p0703a09║不融三復次經文前後下明融不融初文
L116n1490_p0703a10║二先舉別教次明圓教初別教中二初明
L116n1490_p0703a11║執門生過次從然別門下釋疑初文二初
L116n1490_p0703a12║明彼論生過次今時下明此方學者生過
L116n1490_p0703a13║初文又二初明執門。
L116n1490_p0703a14║一明融不融者別教四門所據決定妙有善
L116n1490_p0703a15║色不關於空據畢竟空不關於有乃至非空
L116n1490_p0703b01║非有門亦如是。
L116n1490_p0703b02║○次四門下明生過又二初明過體不同
L116n1490_p0703b03║次周璞下舉譬初又二初正明過相由不
L116n1490_p0703b04║得意豈關法體次前三藏下簡。
L116n1490_p0703b05║四門歷別當分各通不得意者作定相取似
L116n1490_p0703b06║同性實殆濫冥初生覺（云云）。
L116n1490_p0703b07║前云殆濫冥初生覺者如止觀第七記殆
L116n1490_p0703b08║者危也亦幾也巨希切上人均下名濫下
L116n1490_p0703b09║人行上名僣。
L116n1490_p0703b10║○次簡中為展轉相形故須出彼於中又
L116n1490_p0703b11║二初簡次妙有下結勸。
L116n1490_p0703b12║前三藏有門已破外道邪計先盡次空等三
L116n1490_p0703b13║門破邪則少又通巧四門破三藏之拙又別
L116n1490_p0703b14║教之門破通門之近已不與二乘共何況外
L116n1490_p0703b15║道冥覺而濫妙有。
L116n1490_p0704a01║初文者然破𡨋初功在三藏有門而已別
L116n1490_p0704a02║門與彼永異故不可得等也。
L116n1490_p0704a03║妙有依如來藏分判四門何得同彼尼揵性
L116n1490_p0704a04║實。（△次舉譬）。
L116n1490_p0704a05║如周璞鄭璞名同質異貴賤天懸。
L116n1490_p0704a06║次譬中云周璞鄭璞如止觀第十記周都
L116n1490_p0704a07║東京鄭都鄭州。（△次明此方學者生過）。
L116n1490_p0704a08║今時學地論人反道還俗竊以此義偷安莊
L116n1490_p0704a09║老金石相糅遂令邪正混淆盲瞑之徒不別
L116n1490_p0704a10║涇渭若得諸四門意精簡真偽偷盜不生。
L116n1490_p0704a11║次明此方生過者偷此藏理種子之名以
L116n1490_p0704a12║助自然之計以地人釋地義偷安莊老如
L116n1490_p0704a13║止觀第五記混淆者子書云濁水也涇濁
L116n1490_p0704a14║渭清。（△次釋疑）。
L116n1490_p0704a15║然別門雖作定說如是諍論諸佛境界二乘
L116n1490_p0704b01║不知豈同外道耶。
L116n1490_p0704b02║○次明圓教又三初略明門融。
L116n1490_p0704b03║圓門虛融微妙不可定執說有不隔無約有
L116n1490_p0704b04║而論無說無不隔有約無而論有。
L116n1490_p0704b05║○次有無下明立門意。
L116n1490_p0704b06║有無不二無決定相假寄於有以為言端。
L116n1490_p0704b07║○三而此下正明融相。
L116n1490_p0704b08║而此有門亦即三門一門無量門無量門一
L116n1490_p0704b09║門非一非四四一一四此即圓門相也。
L116n1490_p0704b10║○次約破會中二標釋。
L116n1490_p0704b11║復次更約破會明融不融相。
L116n1490_p0704b12║○釋中二先別次圓初別中二先約破次
L116n1490_p0704b13║約會。
L116n1490_p0704b14║若破外道邪見不破二乘邪曲亦不破大乘
L116n1490_p0704b15║方便。
L116n1490_p0705a01║初文者法華已前諸教中如諸部方等般
L116n1490_p0705a02║若等無處不破諸外道而存二乘及三教
L116n1490_p0705a03║菩薩。
L116n1490_p0705a04║又會不圓者如淨名中會凡夫反復聲聞無
L116n1490_p0705a05║也會塵勞之儔為如來種無為入正位不能
L116n1490_p0705a06║反復生死惡人煩惱惡法而皆被會二乘善
L116n1490_p0705a07║法四果聖人而不被會又般若中明二乘所
L116n1490_p0705a08║行念處道品皆摩訶衍貪欲無明見愛等皆
L116n1490_p0705a09║摩訶衍善惡之法悉皆被會亦不會惡人及
L116n1490_p0705a10║二乘人等不辨其作佛此即別門攝也。
L116n1490_p0705a11║次雖會而不圓者如文引淨名般若可見。
L116n1490_p0705a12║○次圓門中二先破次會初破中三初破
L116n1490_p0705a13║別次以二乘凡夫況三結歸。
L116n1490_p0705a14║若圓破者從別教已去皆是方便故迦葉自
L116n1490_p0705a15║破云自此之前我等皆名邪見人也既言邪
L116n1490_p0705b01║見之人即無圓正道法則人法俱被破也。
L116n1490_p0705b02║初文中云自此之前我等皆名邪見人者
L116n1490_p0705b03║大經第七迦葉聞常乃自述云自此未聞
L116n1490_p0705b04║常住之前我等皆名邪見人也當知偏教
L116n1490_p0705b05║皆名為邪。
L116n1490_p0705b06║別教人法尚爾何況草庵人法二乘尚爾何
L116n1490_p0705b07║況凡夫人法。（△三結歸）。
L116n1490_p0705b08║是則圓破無所固留。
L116n1490_p0705b09║○次圓會中三初會凡夫以二乘菩薩況
L116n1490_p0705b10║次汝等下會析法二乘以通別三乘況三
L116n1490_p0705b11║汝是下緫結會一切人法。
L116n1490_p0705b12║圓會者會諸凡夫著法之眾汝等皆當作佛
L116n1490_p0705b13║我不敢輕於汝等五逆調達亦與受記龍畜
L116n1490_p0705b14║等亦與受記況二乘菩薩等世間治生產業
L116n1490_p0705b15║皆與實相不相違背即會一切惡法也。
L116n1490_p0706a01║初文云龍畜等皆授記者如舍利弗領解
L116n1490_p0706a02║中天龍八部皆自領解云大智舍利弗今
L116n1490_p0706a03║得受尊記我等亦如是必當得作佛。
L116n1490_p0706a04║汝等所行是菩薩道析法二乘尚被會況通
L116n1490_p0706a05║況別。（△三總結會一切人法）。
L116n1490_p0706a06║汝是我子我則是父無有人法而不被會俱
L116n1490_p0706a07║皆融妙此即圓門攝也。（△三約經文前後明融不融）。
L116n1490_p0706a08║○三約經文中二先明別。
L116n1490_p0706a09║復次更約經文前後明圓不圓相若先明不
L116n1490_p0706a10║融門此說地前後明不融門而言證融此說
L116n1490_p0706a11║向後或先明證融門此說向後後明不融門
L116n1490_p0706a12║此說地前者此皆別門攝。
L116n1490_p0706a13║○次明圓。
L116n1490_p0706a14║若先明融門證亦融此說信後後明證不融
L116n1490_p0706a15║此說住前或先明證不融此說住前後明證
L116n1490_p0706b01║融此說信後者此皆屬圓門攝（云云）。
L116n1490_p0706b02║若識此意不以融不融言能顯圓別復須
L116n1490_p0706b03║更約經文前後寄行位判方能顯之但地
L116n1490_p0706b04║向相對明融不融此定屬別若住信相對
L116n1490_p0706b05║此定屬圓由經中赴機便宜說位不定前
L116n1490_p0706b06║後但約位判自了別圓此一門意不專在
L116n1490_p0706b07║於此徧下諸門下文但言或前或後皆是
L116n1490_p0706b08║此第三門意但言徧不徧等即第二門意
L116n1490_p0706b09║下去闕此第二門二三兩門俱有圓別二
L116n1490_p0706b10║意準初融不融門可知下去準知皆別門
L116n1490_p0706b11║云說圓門云證或時略證但註云云。
L116n1490_p0706b12║○即不即法中從復次去亦有三意初即
L116n1490_p0706b13║不即次徧不徧三約經文前後約五住文
L116n1490_p0706b14║猶屬第二最後復次方屬後意初門中二
L116n1490_p0706b15║先別次圓。
L116n1490_p0707a01║二即法不即法者若說有為門此有非生死
L116n1490_p0707a02║有出生死外別論真善妙有空門者出二乘
L116n1490_p0707a03║真外別論畢竟空乃至非有非無門亦如是
L116n1490_p0707a04║是為別四門相。
L116n1490_p0707a05║初別中四門不即三諦不即或一即二即
L116n1490_p0707a06║或三即而復不融。
L116n1490_p0707a07║若有為門即生死之有是實相之有一切法
L116n1490_p0707a08║趣有有即法界出法界外更無法可論生死
L116n1490_p0707a09║即涅槃涅槃即生死無二無別舉有為門端
L116n1490_p0707a10║耳實具一切法圓通無礙是名有門三門亦
L116n1490_p0707a11║如是此即生死之法是圓四門相也。（△次徧不徧）。
L116n1490_p0707a12║復次即法有遍不遍判圓別相例前分別（云云）。
L116n1490_p0707a13║約五住遍不遍。
L116n1490_p0707a14║三法相即乃名為徧於一念中圓破五住
L116n1490_p0707a15║名之為徧次第破者名為不徧。（△三約經文前後）。
L116n1490_p0707b01║復次即法不即法或前或後判別圓相如前
L116n1490_p0707b02║分別（云云）。
L116n1490_p0707b03║○佛智非佛智分文同前。
L116n1490_p0707b04║三約佛智非佛智者若有為門分別一切智
L116n1490_p0707b05║了達空法分別道種智照恒沙佛法差別不
L116n1490_p0707b06║同者是菩薩智即別四門相也若有為門分
L116n1490_p0707b07║別一切種智五眼具足圓照法界正遍知者
L116n1490_p0707b08║即諸佛之智是圓四門相也。
L116n1490_p0707b09║復次別門說圓智圓門說別智或前或後分
L116n1490_p0707b10║別別圓相例如前（云云）復次別門證圓智圓門
L116n1490_p0707b11║證別智或前或後分別別圓如前分別（云云）。
L116n1490_p0707b12║○次第不次第中分文亦同但第三意初
L116n1490_p0707b13║闕復次字耳。
L116n1490_p0707b14║四約次第不次第者若以有為門依門修行
L116n1490_p0707b15║漸次階差從微至著不能一行中即無量行
L116n1490_p0708a01║乃至非空非有門亦如是是別四門相若以
L116n1490_p0708a02║有為門一切法趣有門依門修行亦一切行
L116n1490_p0708a03║趣有行一行無量行名為遍行乃至非空非
L116n1490_p0708a04║有門亦如是是圓四門相。
L116n1490_p0708a05║復次別門圓行圓門別行或前或後分別別
L116n1490_p0708a06║圓例如前（云云）。
L116n1490_p0708a07║○五斷不斷中二先通敘斷不斷意次正
L116n1490_p0708a08║分別斷即是別不斷即圓文句同前第三
L116n1490_p0708a09║意亦少復次之言下去皆爾。
L116n1490_p0708a10║五約斷斷不斷斷者夫至理虛無無明體性
L116n1490_p0708a11║本自不有何須智慧解惑既無安用圓別涅
L116n1490_p0708a12║槃云誰有智慧誰有煩惱淨名曰婬怒癡性
L116n1490_p0708a13║即是解脫又不斷癡愛起於明脫此則不論
L116n1490_p0708a14║斷不斷大經云闇時無明明時無闇有智慧
L116n1490_p0708a15║時則無煩惱此用智慧斷煩惱也。
L116n1490_p0708b01║若別有門多就定分割截漸次斷除五住即
L116n1490_p0708b02║是思議智斷也乃至三門亦如是是為別四
L116n1490_p0708b03║門相若圓有門解惑不二多明不斷斷五住
L116n1490_p0708b04║皆不思議即是不思議斷乃至三門亦如是
L116n1490_p0708b05║是為圓四門相。
L116n1490_p0708b06║復次圓門說斷別門說不斷斷或前或後判
L116n1490_p0708b07║別圓相者例如前說（云云）。
L116n1490_p0708b08║六約實位非實位者若有門明斷界內見思
L116n1490_p0708b09║判三十心位斷界外見思無明判十地位等
L116n1490_p0708b10║覺後心斷無明盡妙覺常果累外無事此乃
L116n1490_p0708b11║他家之因將為己家之果皆方便非實位也
L116n1490_p0708b12║後三門大同小異皆是別四門相若有門從
L116n1490_p0708b13║初發意三觀一心斷界內惑圓伏界外無明
L116n1490_p0708b14║判十信位進發真智圓斷界外見思無明判
L116n1490_p0708b15║四十心位等覺後心無明永盡妙覺累外此
L116n1490_p0709a01║是究竟真實之位乃至三門亦如是是名圓
L116n1490_p0709a02║四門相。
L116n1490_p0709a03║復次別門說實位圓門說不實位別門證實
L116n1490_p0709a04║位圓門證不實位或前或後皆如前分別（云云）。
L116n1490_p0709a05║七約果縱果不縱者若有為門從門證果三
L116n1490_p0709a06║德縱橫言法身本有般若修成解脫始滿不
L116n1490_p0709a07║但果德縱成因亦局限如地人云初地具足
L116n1490_p0709a08║檀波羅蜜於餘非為不修隨力隨分檀滿初
L116n1490_p0709a09║地不通上地餘法分有而不具足者是義有
L116n1490_p0709a10║餘三門亦如是是為別四門相若有為門從
L116n1490_p0709a11║門證果三德具足不縱不橫亦因如是一法
L116n1490_p0709a12║門具足一切法門通至佛地華嚴云從初一
L116n1490_p0709a13║地具足諸地功德大品云初阿字具足四十
L116n1490_p0709a14║一字功德三門亦如是是為圓四門相復次
L116n1490_p0709a15║別門說果不縱圓門說果縱或前或後判圓
L116n1490_p0709b01║別相例前（云云）。
L116n1490_p0709b02║七果縱果不縱中別引地人圓引華嚴等
L116n1490_p0709b03║者意亦可知三德縱橫如止觀第三中。
L116n1490_p0709b04║八約圓詮不圓詮者若有為門門不圓融或
L116n1490_p0709b05║融一或融二門前章偏弄引門中章詮述不
L116n1490_p0709b06║融不即菩薩智乃至偏譬喻等門後還結不
L116n1490_p0709b07║融不即等三門亦如是是為別四門相若有
L116n1490_p0709b08║為門一門即三門門前圓弄引門中詮述融
L116n1490_p0709b09║即佛智乃至圓譬喻等門後結成融即等三
L116n1490_p0709b10║門亦如是是為圓四門相復次別門詮圓圓
L116n1490_p0709b11║門詮別或前或後分別別圓之相例前（云云）。
L116n1490_p0709b12║第八約詮者更重判於前七後二皆有門
L116n1490_p0709b13║前序中門相及以門中正說之相以辨別
L116n1490_p0709b14║圓故云不融不即乃至譬喻。
L116n1490_p0709b15║九約問答者若有門明義未辨圓別須尋問
L116n1490_p0710a01║答覈徵自見圓別指趣三門亦如是（云云）。
L116n1490_p0710a02║十約譬喻者諸門前後或舉金銀寶物為譬
L116n1490_p0710a03║或舉如意日月為譬或用別合或用圓合圓
L116n1490_p0710a04║別之相自顯（云云）。（△次結示）。
L116n1490_p0710a05║今以十意玄覽眾經圓別兩門朗然明矣。（△
L116n1490_p0710a06║次約五味分別）。
L116n1490_p0710a07║復約五味分別少多乳教兩種四門酪教一
L116n1490_p0710a08║種四門生酥四種四門熟酥三種四門此經
L116n1490_p0710a09║一種四門（云云）。
L116n1490_p0710a10║次約五味中文略但言乳教兩種四門應
L116n1490_p0710a11║判云一種融一種不融乃至問答等有兩
L116n1490_p0710a12║種十意不同不可具列但言門耳。
L116n1490_p0710a13║○三約今經十中為二先釋十相四門次
L116n1490_p0710a14║結意初釋又二初十相次四門初文二標
L116n1490_p0710a15║釋。
L116n1490_p0710b01║今經十義者觀一切法空如實相決了聲聞
L116n1490_p0710b02║法是諸經之王開方便門此是融凡小大之
L116n1490_p0710b03║人法也一切世間治生產業皆與實相不相
L116n1490_p0710b04║違背即客作者是長者子此是即法之義也
L116n1490_p0710b05║開示悟入佛之知見今所應作唯佛智慧即
L116n1490_p0710b06║佛慧也著如來衣座室等即不次第行也不
L116n1490_p0710b07║斷五欲而淨諸根又過五百由旬即不斷斷
L116n1490_p0710b08║義也五品六根淨乘寶乘遊四方即實位也
L116n1490_p0710b09║佛自住大乘定慧力莊嚴以此度眾生即果
L116n1490_p0710b10║不縱也合掌以敬心欲聞具足道即今佛文
L116n1490_p0710b11║前圓詮也諸法實相義已為汝等說即古佛
L116n1490_p0710b12║文後圓詮也智積龍女問答顯圓也輪王頂
L116n1490_p0710b13║珠其車高廣皆圓喻也。
L116n1490_p0710b14║以著衣等為行者以依寂忍等三而弘此
L116n1490_p0710b15║經即是行也以五百由旬即不斷斷者即
L116n1490_p0711a01║以佛智對於煩惱及生死處所故也況初
L116n1490_p0711a02║心一步已涉長途二乘被開先進三百按
L116n1490_p0711a03║位進入皆有入住住即五百故云圓也欲
L116n1490_p0711a04║聞具足道聞即教也教即能詮。
L116n1490_p0711a05║○次明今經四門又二初結前生後。
L116n1490_p0711a06║十意既足圓門明矣融門四相今當說。
L116n1490_p0711a07║○次正釋四門所以。
L116n1490_p0711a08║若言佛之智慧微妙第一又云我以如來智
L116n1490_p0711a09║慧觀彼久遠猶若今也智知妙法有門也一
L116n1490_p0711a10║切法空常寂滅相終歸於空空門也諸法常
L116n1490_p0711a11║無性佛種從緣起即亦空亦有門也非如非
L116n1490_p0711a12║異非虛非實雙非兩捨即非空非有門也。
L116n1490_p0711a13║今經四門文相不委悉者以今經正意在
L116n1490_p0711a14║於開顯但略示四相若依門觀利者隨一
L116n1490_p0711a15║句一偈咸皆發真中下之人事須具如中
L116n1490_p0711b01║論廣述況復此中且為分別與諸教異門
L116n1490_p0711b02║中觀法具如止觀何但此中文略如前三
L116n1490_p0711b03║教亦並指他經文相可見。（△次結意）。
L116n1490_p0711b04║四相標門十意簡別故知此經明圓四門也
L116n1490_p0711b05║（云云）。
L116n1490_p0711b06║○二正明實觀為三先別釋次是十下示
L116n1490_p0711b07║此經文十觀之相三復次下結𭤟傷歎初
L116n1490_p0711b08║文二初指所依門。
L116n1490_p0711b09║二明入實觀者上已知四圓門今依有門修
L116n1490_p0711b10║觀。
L116n1490_p0711b11║○次正釋門中觀法又二初明有門觀法
L116n1490_p0711b12║次餘三略例初釋有門又二初略標門列
L116n1490_p0711b13║數次正釋。
L116n1490_p0711b14║觀則為十（云云）。
L116n1490_p0711b15║初文不列但註云云。
L116n1490_p0712a01║○正釋中二初正釋次是名下結成經體
L116n1490_p0712a02║初文自十初境中二初待對立妙。
L116n1490_p0712a03║對前十二思議之門名不思議境。
L116n1490_p0712a04║○次釋釋中三初立四諦次兼通異名三
L116n1490_p0712a05║結門初又二初緫標四諦。
L116n1490_p0712a06║不思議境即是一實四諦。
L116n1490_p0712a07║○次別釋釋中二先苦滅相對次集道相
L116n1490_p0712a08║對初又二初苦滅次集道互融以隨苦集
L116n1490_p0712a09║體即道滅故相對明不同三教初文二初
L116n1490_p0712a10║明苦即是滅。
L116n1490_p0712a11║謂生死苦諦不可思議即空即假即中即空
L116n1490_p0712a12║故方便淨即假故圓淨即中故性淨三淨一
L116n1490_p0712a13║心中得名大涅槃。
L116n1490_p0712a14║謂生死即是三諦三諦即是三涅槃。
L116n1490_p0712a15║○次引證又二初引經。
L116n1490_p0712b01║淨名曰一切眾生即大涅槃。
L116n1490_p0712b02║○次釋經意。
L116n1490_p0712b03║故名不可思議四諦也不可復滅此即生死
L116n1490_p0712b04║之苦諦是無作之滅。
L116n1490_p0712b05║言不可思議四諦者此語四諦融即之相
L116n1490_p0712b06║耳不可復滅釋上句耳。（△次集道互融）。
L116n1490_p0712b07║亦是集道也。
L116n1490_p0712b08║○次煩惱下集道相對又二初集道次以
L116n1490_p0712b09║苦滅互融初又二初明集即是道。
L116n1490_p0712b10║煩惱集諦不可思議即空即假即中即空故
L116n1490_p0712b11║名一切智即假故名道種智即中故一切種
L116n1490_p0712b12║智三智一心中得名大般若。
L116n1490_p0712b13║謂煩惱之集即是三諦三諦即是三智。
L116n1490_p0712b14║○次引證亦二先引經。
L116n1490_p0712b15║淨名曰一切眾生即菩提相不可復得。
L116n1490_p0713a01║○次釋經意。
L116n1490_p0713a02║此即煩惱之集而是無作道諦。（△次以苦滅互融）。
L116n1490_p0713a03║亦是苦滅故名不思議一實四諦也。
L116n1490_p0713a04║言亦是苦滅及一實四諦者此明苦不異
L116n1490_p0713a05║集集是剎那心起苦是一期報陰今一念
L116n1490_p0713a06║心具十法界苦集還觀此心具足三諦安
L116n1490_p0713a07║得不以四諦相即而釋為欲令人別識相
L116n1490_p0713a08║狀故別別釋之。（△次兼通異名）。
L116n1490_p0713a09║亦是真善妙色何者生死即空故名真生死
L116n1490_p0713a10║即假故名善生死即中故名妙。（△三結門）。
L116n1490_p0713a11║此名有門不可思議境也。
L116n1490_p0713a12║○次發心中還以一念無作四諦為境約
L116n1490_p0713a13║此而起慈悲文又為三初正明弘誓。
L116n1490_p0713a14║二發真正心者一切眾生即大涅槃云何顛
L116n1490_p0713a15║倒以樂為苦即起大悲興兩誓願令未度者
L116n1490_p0713b01║度令未斷者斷一切煩惱即是菩提云何愚
L116n1490_p0713b02║闇以道為非道即起大慈興兩誓願令未知
L116n1490_p0713b03║者知未得者得。
L116n1490_p0713b04║○次無緣下結成誓體謂無緣也。
L116n1490_p0713b05║無緣慈悲清淨誓願。
L116n1490_p0713b06║無偏小雜故名清淨。
L116n1490_p0713b07║○三慈善下結誓成相。
L116n1490_p0713b08║慈善根力任運吸取一切眾生也。
L116n1490_p0713b09║○三安心中三初結前生後次正明安法
L116n1490_p0713b10║三體生死下明安心行相初又二先結前
L116n1490_p0713b11║兩觀。
L116n1490_p0713b12║三安心者既體解成就發心具足豈可臨池
L116n1490_p0713b13║觀魚不肯結網裹粮束腳安坐不行。
L116n1490_p0713b14║體解謂了境發心謂弘誓豈可下生後安
L116n1490_p0713b15║心臨池觀魚對前妙境豈可知妙境而不
L116n1490_p0714a01║緫別安心次裹粮下對前發心豈可發大
L116n1490_p0714a02║心而不修行填願。
L116n1490_p0714a03║○次正示能安之法又二先法。
L116n1490_p0714a04║修行之要不出定慧。
L116n1490_p0714a05║○次譬譬中二先斥不均非今文意。
L116n1490_p0714a06║譬如陰陽調適萬物秀實雨旱不節焦爛豈
L116n1490_p0714a07║生。
L116n1490_p0714a08║○次歎均調能橫周豎徧。
L116n1490_p0714a09║若兩輪均平是乘能運二翼具足堪任飛升。
L116n1490_p0714a10║二輪橫周二翼豎徧具如止觀第五記。
L116n1490_p0714a11║○三行相中二先正明行相次於一心下
L116n1490_p0714a12║明行相該攝。
L116n1490_p0714a13║體生死即涅槃名為定達煩惱即菩提名為
L116n1490_p0714a14║慧。
L116n1490_p0714a15║初文者體用一止而三止達用一觀而三
L116n1490_p0714b01║觀具如止觀第三文。
L116n1490_p0714b02║於一心中巧修定慧具足一切行也。
L116n1490_p0714b03║言該攝者生死及煩惱既不出一念即此
L116n1490_p0714b04║為定慧豈離於一心故一心中五行具足
L116n1490_p0714b05║具如前第四卷。
L116n1490_p0714b06║○四明破徧中三譬合結。
L116n1490_p0714b07║四破法遍者以此妙慧如金剛斧所擬皆碎
L116n1490_p0714b08║如無翳日所臨皆朗。
L116n1490_p0714b09║初譬中二前譬斷德次譬智德。
L116n1490_p0714b10║若生死即涅槃者分𫨻變易苦諦皆破若煩
L116n1490_p0714b11║惱即菩提者四住五住集諦皆破。
L116n1490_p0714b12║合中義兼二德約所破得斷名約能破得
L116n1490_p0714b13║智名。
L116n1490_p0714b14║○三雖復下結意又二初明智斷不二。
L116n1490_p0714b15║雖復能破亦不有所破。
L116n1490_p0715a01║○次釋智斷不二所以以體即故。
L116n1490_p0715a02║何者生死即涅槃故無所破也。
L116n1490_p0715a03║文略煩惱即菩提句亦應可解。
L116n1490_p0715a04║○五識通塞中三初譬次合三結意。
L116n1490_p0715a05║五識通塞者如主兵寶取捨得宜強者綏之
L116n1490_p0715a06║弱者撫之。
L116n1490_p0715a07║初譬中云主兵寶取捨得宜者強者綏之
L116n1490_p0715a08║為捨弱者撫之為取綏者國語云綏其謗
L116n1490_p0715a09║言謂止也左傳云交綏而退也爭而兩退
L116n1490_p0715a10║故曰交綏今謂強者止之退之弱者安之
L116n1490_p0715a11║進之故塞強而通弱應進通而退塞。
L116n1490_p0715a12║知生死過患名為塞即涅槃名為通煩惱惱
L116n1490_p0715a13║亂名為塞即是菩提名為通。
L116n1490_p0715a14║次合中還約一念而論強弱。
L116n1490_p0715a15║○三結中三初寄豎門以論一念。
L116n1490_p0715b01║始從外道四見乃至圓教四門皆識通塞。
L116n1490_p0715b02║○次節節下正結撿校。
L116n1490_p0715b03║節節執著即是塞節節亡妙名為通。
L116n1490_p0715b04║○三若不下結失。
L116n1490_p0715b05║若不識諸法夷嶮非但行法不前亦亡去重
L116n1490_p0715b06║寶也。
L116n1490_p0715b07║若其不能節節撿校非唯行不進趣理解
L116n1490_p0715b08║亦亡故云失也。
L116n1490_p0715b09║○六道品中三先正明四念次明破倒具
L116n1490_p0715b10║品等三結成枯榮。
L116n1490_p0715b11║六善識道品者觀生死即涅槃十界生死色
L116n1490_p0715b12║陰皆非淨非不淨乃至識陰非常非不常。
L116n1490_p0715b13║能破八顛倒即法性四念處念處中具道品
L116n1490_p0715b14║三解脫及一切法。
L116n1490_p0715b15║念處中具道品至一切法者言念處中者
L116n1490_p0716a01║此具約位相攝道品此則念處中具足諸
L116n1490_p0716a02║品餘品亦然道品是能趣涅槃行法三脫
L116n1490_p0716a03║是能通涅槃之門並是正行一切法是助
L116n1490_p0716a04║正道法攝入正道。
L116n1490_p0716a05║○三從又知涅槃下重結枯榮。
L116n1490_p0716a06║又知涅槃即生死顯四枯樹知生死即涅槃
L116n1490_p0716a07║顯四榮樹知生死涅槃不二即一實諦非枯
L116n1490_p0716a08║非榮住大涅槃也。
L116n1490_p0716a09║如文。
L116n1490_p0716a10║七善修對治者若正道多障應須助道觀生
L116n1490_p0716a11║死即涅槃治報障也觀煩惱即菩提治業障
L116n1490_p0716a12║煩惱障也。
L116n1490_p0716a13║七明助道中本治事障今以理觀者何耶
L116n1490_p0716a14║此中約第一義治故作是說若事障興應
L116n1490_p0716a15║觀諦理生死煩惱即涅槃菩提故能治之。
L116n1490_p0716b01║八善知次位者生死之法本即涅槃理涅槃
L116n1490_p0716b02║也解知生死即涅槃名字涅槃也勤觀生死
L116n1490_p0716b03║即涅槃觀行涅槃也善根功德生即相似涅
L116n1490_p0716b04║槃也真實慧起即分真涅槃也盡生死底即
L116n1490_p0716b05║究竟涅槃也觀煩惱即菩提亦如是。
L116n1490_p0716b06║六即之位約一心理生死煩惱可知。
L116n1490_p0716b07║○九安忍中二初通立。
L116n1490_p0716b08║九善安忍者能安內外強輭遮障不壞觀心。
L116n1490_p0716b09║○次別釋。
L116n1490_p0716b10║若觀生死即涅槃不為陰入境病患業魔禪
L116n1490_p0716b11║二乘菩薩等境所動壞也若觀煩惱即菩提
L116n1490_p0716b12║不為諸見增上慢境所動壞也。
L116n1490_p0716b13║能常一心安於妙境故有此等十境生也。
L116n1490_p0716b14║○十離愛為四初明相似法起。
L116n1490_p0716b15║十無法愛者既過障難道根成立諸功德生
L116n1490_p0717a01║觀生死即涅槃故諸禪三昧功德生觀煩惱
L116n1490_p0717a02║即菩提故諸陀羅尼無畏不共諸般若生觀
L116n1490_p0717a03║生死涅槃不二故法身實相生。
L116n1490_p0717a04║○次相似下明頂墮。
L116n1490_p0717a05║相似功德順理而生喜起順道法愛生名愛
L116n1490_p0717a06║法不上不退名為頂墮。
L116n1490_p0717a07║○三此愛下明離愛入位。
L116n1490_p0717a08║此愛若起即當疾滅愛若滅已破無明開佛
L116n1490_p0717a09║知見證實相體。
L116n1490_p0717a10║○四觀生死下明位所證法。
L116n1490_p0717a11║觀生死即涅槃故證得解脫煩惱即菩提故
L116n1490_p0717a12║證得般若此二不二證得法身一身無量身
L116n1490_p0717a13║無上寶聚如意圓珠眾法具足。
L116n1490_p0717a14║○次結成經體。
L116n1490_p0717a15║是名有門入實證得經體。
L116n1490_p0717b01║○次三門例。
L116n1490_p0717b02║餘三門亦如是。
L116n1490_p0717b03║可見。
L116n1490_p0717b04║○次引此經明觀法之相然彼止觀局引
L116n1490_p0717b05║大車今散引一部彼為成觀此但歎教又
L116n1490_p0717b06║二初正引。
L116n1490_p0717b07║是十種觀經文具足是法不可示言辭相寂
L116n1490_p0717b08║滅諸餘眾生類無有能得解又我法妙難思
L116n1490_p0717b09║即不思議境於一切眾生中起大慈心於非
L116n1490_p0717b10║菩薩中起大悲心我得三菩提時以神通力
L116n1490_p0717b11║智慧力引之令得住是法中即正發心也佛
L116n1490_p0717b12║自住大乘如其所得法定慧力莊嚴即是安
L116n1490_p0717b13║於二法自成成他也破有法王即是破法遍
L116n1490_p0717b14║也又如日月光明能除諸幽暝斯人行世間
L116n1490_p0717b15║能破眾生闇即破法遍也有一導師將導眾
L116n1490_p0718a01║人明了心決定在嶮濟眾難善知通塞也淨
L116n1490_p0718a02║藏淨眼善修三十七品諸波羅蜜即是兩意
L116n1490_p0718a03║也增道損生遊於四方即是識次位也安住
L116n1490_p0718a04║不動如須彌頂著如來衣即安忍也雖聞是
L116n1490_p0718a05║諸聲聽之而不著其意等六根皆言清淨若
L116n1490_p0718a06║此又云真淨大法即無法愛也。
L116n1490_p0718a07║○次是十下結例。
L116n1490_p0718a08║是十種觀散在經文而人不知今撮聚十數
L116n1490_p0718a09║入有門為觀乃至三門小異大同十觀入實
L116n1490_p0718a10║亦復如是。
L116n1490_p0718a11║意廣語略思之。
L116n1490_p0718a12║○三結斥傷歎中三初結斥次傷歎三指
L116n1490_p0718a13║廣初又二先結今意次固非下斥。
L116n1490_p0718a14║復次此十觀意非但獨出今經大小乘經論
L116n1490_p0718a15║備有其意如摩黎山純出栴檀。
L116n1490_p0718b01║初文者具如前一十六門門門十觀即是
L116n1490_p0718b02║其意。
L116n1490_p0718b03║固非外道四韋陀典及此間莊老之所載也。
L116n1490_p0718b04║斥文可知。
L116n1490_p0718b05║○次世人下傷歎中三先傷次歎三益初
L116n1490_p0718b06║文二謂法譬。
L116n1490_p0718b07║世人咸共講讀而對文不知若欲學道全無
L116n1490_p0718b08║方便悲夫。
L116n1490_p0718b09║法如文。
L116n1490_p0718b10║徒知𤛓捋不解鑽搖。
L116n1490_p0718b11║譬中云徒知𤛓捋不解鑽搖者借大經譬
L116n1490_p0718b12║責講讀人大經第三迦葉難佛如來若常
L116n1490_p0718b13║何不常現佛告迦葉譬如長者多有諸牛
L116n1490_p0718b14║色雖種種同共一群付放牧人令逐水草
L116n1490_p0718b15║唯為醍醐不求乳酪彼牧牛者𤛓已自食
L116n1490_p0719a01║長者命終所有諸牛悉為群賊之所抄掠
L116n1490_p0719a02║賊得牛已無有婦女即自𤛓捋得已自食
L116n1490_p0719a03║爾時群賊各相謂言彼大長者畜養此牛
L116n1490_p0719a04║不求乳酪唯為醍醐我等今者設何方便
L116n1490_p0719a05║而得之耶（止觀記具注解）夫醍醐者名為世間第
L116n1490_p0719a06║一上味我等無器設復得之無安置處復
L116n1490_p0719a07║相謂言唯有皮囊可以盛之雖有盛處不
L116n1490_p0719a08║知鑽搖漿猶難得況復生酥爾時群賊以
L116n1490_p0719a09║醍醐故加之以水以加水故乳酪醍醐一
L116n1490_p0719a10║切皆失凡夫亦爾雖有善法皆是如來正
L116n1490_p0719a11║法之餘何以故如來入涅槃後盜竊如來
L116n1490_p0719a12║遺餘善法若戒定慧如彼群賊劫掠諸牛
L116n1490_p0719a13║雖復得之無有方便以是義故不能獲得
L116n1490_p0719a14║常樂我淨常戒定慧又為解脫說我人眾
L116n1490_p0719a15║生等如加以水以非想為涅槃如失醍醐
L116n1490_p0719b01║以少梵行得生天上如加水之乳等（云云）。
L116n1490_p0719b02║○次若識下歎中二先歎教法無缺次半
L116n1490_p0719b03║如意下歎弘法無機。
L116n1490_p0719b04║若識十意於小乘四門俱用入真於大乘四
L116n1490_p0719b05║門俱用入實既入實已如食乳糜更無所須。
L116n1490_p0719b06║初文者此十六門門門觀法徧被一切自
L116n1490_p0719b07║此之外無所復須不同講人漿猶難得。
L116n1490_p0719b08║半如意珠全如意珠布施一切雖有此施不
L116n1490_p0719b09║見有人輕生重道勤心修習不受不用徒施
L116n1490_p0719b10║何益我則悔焉。
L116n1490_p0719b11║次文者今一家弘法大小通立或以小助
L116n1490_p0719b12║大或開小即大或破小明大或以小形大
L116n1490_p0719b13║則是半滿雙弘觀教俱立今以此半滿之
L116n1490_p0719b14║觀說以施人人無受用故云我則悔焉悔
L116n1490_p0719b15║者悲嗟之甚應非悋情言半如意珠全如
L116n1490_p0720a01║意珠者第五卷末云半如意珠則以迹中
L116n1490_p0720a02║五妙為半此釋圓門十觀法竟云半全者
L116n1490_p0720a03║乃指偏門名之為半圓門為全故文云小
L116n1490_p0720a04║乘四門大乘四門名同意異不可例前。
L116n1490_p0720a05║○雖無下微益。
L116n1490_p0720a06║雖無所益作毒鼓因。
L116n1490_p0720a07║○三指廣下可知。
L116n1490_p0720a08║欲具知之委如止觀（云云）。
L116n1490_p0720a09║彼文為顯鈍根行者一一文中皆須先明
L116n1490_p0720a10║橫豎次明不二此中直明一念一塵即具
L116n1490_p0720a11║橫豎不暇廣及故指彼文若得意者見此
L116n1490_p0720a12║略文以顯彼廣。
L116n1490_p0720a13║
L116n1490_p0720a14║
L116n1490_p0720a15║妙法蓮華經玄義釋籤卷第三十三
L116n1490_p0720b01║音釋
L116n1490_p0720b02║糅（女救切雜也）。淆（胡茅切混淆猶錯雜也）。綏（息遺切安也）。捋（郎括
L116n1490_p0720b03║切𤚼取也）。