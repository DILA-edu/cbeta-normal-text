L116n1490_p0759b01║妙法蓮華經玄義釋籤卷第三十六　車六
L116n1490_p0759b02║隋天台智者大師說
L116n1490_p0759b03║門人灌頂記
L116n1490_p0759b04║唐天台沙門湛然釋
L116n1490_p0759b05║○次開章解釋中文自為五。
L116n1490_p0759b06║論用開為五一明力用二明同異三明歷別
L116n1490_p0759b07║四對四悉檀五悉檀同異。
L116n1490_p0759b08║○初釋力用中二初正明力用次上已下
L116n1490_p0759b09║更展轉比決初文又二初通約迹本辨非
L116n1490_p0759b10║顯是次復次下重以二乘對涅槃明今經
L116n1490_p0759b11║勝用初文又二初辨諸經所無次如此下
L116n1490_p0759b12║明今經具足初又二初雙標所無次不正
L116n1490_p0759b13║破下雙釋所無二文皆先迹次本。
L116n1490_p0759b14║一正明用者諸經不純明佛智慧不發佛自
L116n1490_p0759b15║應迹。
L116n1490_p0760a01║初文諸經下無迹門顯實不發應迹下無
L116n1490_p0760a02║本門顯遠也。（△次雙釋所無）。
L116n1490_p0760a03║不正破廢二乘果不斷生身菩薩之遠疑起
L116n1490_p0760a04║其遠信不顯本地增法身菩薩本念佛之道
L116n1490_p0760a05║損界外之生。
L116n1490_p0760a06║不正破下釋初句次不斷下釋下句。
L116n1490_p0760a07║○次明今經具足中三初雙明具本迹二
L116n1490_p0760a08║義對[后-口+十]他經次今經下正明今經具斯二
L116n1490_p0760a09║義獨超眾典皆先迹次本三蓋由下雙結
L116n1490_p0760a10║歎。
L116n1490_p0760a11║如此力用眾經所無今經具之所以命章不
L116n1490_p0760a12║論二乘菩薩等智純顯佛之微妙智慧不開
L116n1490_p0760a13║眾生九法界知見純開眾生佛之知見餘經
L116n1490_p0760a14║但道佛所變化是迹不道佛身自是迹今經
L116n1490_p0760a15║自道佛身是迹其餘變化寧得非迹。
L116n1490_p0760b01║初如文。（△次正明今經具斯二義獨超眾典）。
L116n1490_p0760b02║○次正明中迹可見。
L116n1490_p0760b03║今經正破廢化城二乘之果況其因行耶。
L116n1490_p0760b04║○本中二先廢迹。
L116n1490_p0760b05║又破稟方便教菩薩執迹為極今皆發廢悉
L116n1490_p0760b06║稱是權迹及中間諸疑悉斷起於深遠不思
L116n1490_p0760b07║議信。
L116n1490_p0760b08║○次又顯下顯本顯本又二初正顯本。
L116n1490_p0760b09║又顯本地真實功德令法身菩薩得大利益
L116n1490_p0760b10║始自初阿終隣後茶。
L116n1490_p0760b11║○次抹十方下明顯本之益助歎顯本之
L116n1490_p0760b12║能。
L116n1490_p0760b13║抹十方那由他土為塵數增道菩薩不能今
L116n1490_p0760b14║盡。
L116n1490_p0760b15║○三雙結歎中二先因次果。
L116n1490_p0761a01║蓋由如來雨權實二智一味之雨普等四方
L116n1490_p0761a02║俱下者一切諸四門俱破也充足求於具足
L116n1490_p0761a03║道者斷其深疑起其大信令入一圓因控摩
L116n1490_p0761a04║訶衍車遊於四方直至道場大用大力妙能
L116n1490_p0761a05║妙益猶自未盡。
L116n1490_p0761a06║因中普雨充足斷疑起信之言亦可通於
L116n1490_p0761a07║本迹言未盡者一期化畢他方復會節節
L116n1490_p0761a08║不休。
L116n1490_p0761a09║○次約二乘對辨涅槃中二先明前經經
L116n1490_p0761a10║及教主拱手不治次引涅槃闡提對辨。
L116n1490_p0761a11║復次此力能破二乘之果二乘怖畏生死入
L116n1490_p0761a12║空取證生安隱想生已度想墮三無為坑若
L116n1490_p0761a13║死若死等苦已如敗種更不還生智醫拱手
L116n1490_p0761a14║方藥無用。
L116n1490_p0761a15║前言三無為者文雖舉三正明擇滅。
L116n1490_p0761b01║○對辨涅槃又二先舉涅槃。
L116n1490_p0761b02║至如涅槃能治闡提此則為易闡提心智不
L116n1490_p0761b03║滅夫有心者皆當作佛非定死人治則不難。
L116n1490_p0761b04║○次二乘下重舉今經能治二乘又二先
L116n1490_p0761b05║舉二乘難治。
L116n1490_p0761b06║二乘灰身滅智灰身則色非常住滅智則心
L116n1490_p0761b07║慮已盡焦芽敗種復在高原陸地既聾且瘂
L116n1490_p0761b08║永無反復諸教主所棄諸經方藥不行。
L116n1490_p0761b09║○次今則下明今經能治又二初明能化
L116n1490_p0761b10║人法至妙。
L116n1490_p0761b11║今則本佛智大妙法藥良。
L116n1490_p0761b12║○次色身下明所化身方知益深又三初
L116n1490_p0761b13║身益。
L116n1490_p0761b14║色身不灰如淨瑠璃內外色像悉於中現。
L116n1490_p0761b15║○次令心下智益。
L116n1490_p0762a01║令心智不滅開示悟入佛之知見令客作賤
L116n1490_p0762a02║人付菩提家業高原陸地授佛蓮華。
L116n1490_p0762a03║○三其耳下緫明身智得益功用。
L116n1490_p0762a04║其耳一時聽十法界聲其舌隨一切類演佛
L116n1490_p0762a05║音聲令一切聞能以一根遍為眾用即是今
L116n1490_p0762a06║經之力用也。
L116n1490_p0762a07║此之勝益文似六根實兼上位上位益者
L116n1490_p0762a08║具如華嚴云初住菩薩得十種六根故四
L116n1490_p0762a09║念處云六根清淨有真有似。
L116n1490_p0762a10║○次重比決中初以此間世智為本乃至
L116n1490_p0762a11║佛智又二先比決次佛權力下指廣舉例
L116n1490_p0762a12║一切功用自行化他皆應作此比決初文
L116n1490_p0762a13║二先結前生後。
L116n1490_p0762a14║上已說佛智力竟今更重說。
L116n1490_p0762a15║如漢末三分曹公智略當時第一復劣楊脩
L116n1490_p0762b01║三十五里此真丹人智不及外國外道智如
L116n1490_p0762b02║芥比山一切世人外道智不及舍利弗智十
L116n1490_p0762b03║六分一二乘智如螢火蟲菩薩智如日光通
L116n1490_p0762b04║菩薩智如鴻鵠勢不及遠別菩薩智如金翅
L116n1490_p0762b05║鳥從一須彌至一須彌別菩薩智如爪上土
L116n1490_p0762b06║比佛智慧如十方土當知佛之智慧至融至
L116n1490_p0762b07║即至頓至實不可思議不縱不橫圓妙無比
L116n1490_p0762b08║喻不可盡問答餘經不純說今經獨純說之
L116n1490_p0762b09║此佛實智力大也譬如十小牛乃至一龍十
L116n1490_p0762b10║龍一力士十力士不如五通人外五通不如
L116n1490_p0762b11║一羅漢一切羅漢不如一目連目連不如一
L116n1490_p0762b12║身子身子不如菩薩菩薩不如別菩薩別菩
L116n1490_p0762b13║薩不如圓菩薩圓菩薩不如佛佛迹甚大化
L116n1490_p0762b14║復作化化化無盡無謀而當如修羅琴一切
L116n1490_p0762b15║賢聖無能測者。
L116n1490_p0763a01║次正比決中言復劣楊脩三十五里者漢
L116n1490_p0763a02║順帝時上虞縣令度尚有息名子禮為曹
L116n1490_p0763a03║娥作碑後蔡邕字伯喈聞其碑妙特從北
L116n1490_p0763a04║來至碑所值夜乃手摸讀之歎之不已於
L116n1490_p0763a05║夜題其碑背以為八字云黃絹幼婦𡖦孫
L116n1490_p0763a06║韲臼至後漢時楊脩曹操同至碑所見此
L116n1490_p0763a07║八字楊脩當時曉八字義曹公尚昧乃云
L116n1490_p0763a08║未得說之行過三十五里思乃得之便自
L116n1490_p0763a09║歎云才不才三十五里哉其曹娥者史記
L116n1490_p0763a10║孝女傳云會稽上虞人父盱能絃歌為巫
L116n1490_p0763a11║祝五月五日於江迎伍君濤溺水而死不
L116n1490_p0763a12║得屍娥時年十四巡江號哭晝夜不絕遂
L116n1490_p0763a13║投江死抱父屍而出有是感故為之立碑
L116n1490_p0763a14║中間言十六分者諸經校量多分皆以一
L116n1490_p0763a15║十六分為校量本如世秤斤亦十六兩涅
L116n1490_p0763b01║槃經中值佛多少以判信解亦云十六今
L116n1490_p0763b02║大論云一切眾生智除諸佛世尊欲比舍
L116n1490_p0763b03║利弗十六分之一猶故不能及至佛智云
L116n1490_p0763b04║無謀而當猶如明鏡不謀端醜隨其形對
L116n1490_p0763b05║任運似真。（△次指廣舉例）。
L116n1490_p0763b06║佛權力既如此餘諸義例可知不復記。
L116n1490_p0763b07║○二明同異中二先問起次答。
L116n1490_p0763b08║二明同異者問實相體因果宗既通眾經權
L116n1490_p0763b09║實二智復云何。
L116n1490_p0763b10║初問意者前明宗體皆對諸經迹門以辨
L116n1490_p0763b11║同異是則實相體一乘宗通於四時但有
L116n1490_p0763b12║兼帶之異今明權實智用為復如何。
L116n1490_p0763b13║○次答中二初緫答名通而事別。
L116n1490_p0763b14║答名雖通用力大差別。
L116n1490_p0763b15║○別相如何次藏通下出其別相於中為
L116n1490_p0764a01║二先出諸教諸部不同次今經下出此經
L116n1490_p0764a02║異相初文二先出小教力用短淺。
L116n1490_p0764a03║藏通以二智斷四住之疑生偏真之信。
L116n1490_p0764a04║尚不斷五住等況長遠耶。
L116n1490_p0764a05║○次出大部縱兼顯實不斷近疑於中先
L116n1490_p0764a06║釋。
L116n1490_p0764a07║淨名雖彈斥二乘及偏行菩薩亦是界內斷
L116n1490_p0764a08║疑生信不能令小乘及方便菩薩斷大疑生
L116n1490_p0764a09║大信大品通意亦是界內疑斷信生別意雖
L116n1490_p0764a10║在界外亦未斷近疑生遠信華嚴正意斷界
L116n1490_p0764a11║外疑生於圓信亦未斷近生遠。
L116n1490_p0764a12║○次故權實二名下結異。
L116n1490_p0764a13║故權實二名雖復通用而力大異。
L116n1490_p0764a14║○次今經亦二先釋次結異釋中二亦先
L116n1490_p0764a15║釋迹。
L116n1490_p0764b01║今經用佛菩提二智斷七種方便最大無明
L116n1490_p0764b02║同入圓因。
L116n1490_p0764b03║○次破執下明本。
L116n1490_p0764b04║破執近迹之情生本地深信乃至等覺亦令
L116n1490_p0764b05║斷疑生信。（△次結異）。
L116n1490_p0764b06║如是勝用豈同眾經耶。
L116n1490_p0764b07║○三別釋用中文自分二各自為十初釋
L116n1490_p0764b08║迹中二先列。
L116n1490_p0764b09║三別釋為兩一別釋迹門二別釋本門釋迹
L116n1490_p0764b10║門為十一破三顯一二廢三顯一三開三顯
L116n1490_p0764b11║一四會三顯一五住一顯一六住三顯一七
L116n1490_p0764b12║住非三非一顯一八覆三顯一九住三用一
L116n1490_p0764b13║十住一用三。
L116n1490_p0764b14║○次釋釋中二先釋次對十妙釋又二釋
L116n1490_p0764b15║結釋中二先通次別。
L116n1490_p0765a01║此意通歷十妙一一妙中皆具十意義推可
L116n1490_p0765a02║解（云云）。
L116n1490_p0765a03║通略不釋但注云云通歷十妙皆具十意
L116n1490_p0765a04║者且如境妙有六境不同且妙因緣自分
L116n1490_p0765a05║四教圓教為一三教為三謂破三因緣顯
L116n1490_p0765a06║一因緣等乃至住一因緣用三因緣等如
L116n1490_p0765a07║是乃至行位利益皆有麤妙麤妙相對皆
L116n1490_p0765a08║有三一以通十意思之可知。
L116n1490_p0765a09║○於別釋中自為十文前六文中皆有三
L116n1490_p0765a10║意後四不假初文三者先屬對所以次敘
L116n1490_p0765a11║昔三述證此經。
L116n1490_p0765a12║今就別說者破三顯一正破三情而顯一智。
L116n1490_p0765a13║初文初意如文。
L116n1490_p0765a14║○次何者下敘昔。
L116n1490_p0765a15║何者昔若初讚佛乘眾生沒在苦既不堪聞
L116n1490_p0765b01║大尋念過去佛所行方便力亦應說三乘說
L116n1490_p0765b02║三乘已齊教封三情不更願好者。
L116n1490_p0765b03║○三今破下明今經意。
L116n1490_p0765b04║今破三執顯於佛智故言諸佛法久後要當
L116n1490_p0765b05║說真實也。
L116n1490_p0765b06║○次文。（△初屬對所以）。
L116n1490_p0765b07║廢三顯一者此正廢教。
L116n1490_p0765b08║初如文。
L116n1490_p0765b09║○雖破下次意三正直下述今。
L116n1490_p0765b10║雖破其情若不廢教樹想還生執教生惑是
L116n1490_p0765b11║故廢教。
L116n1490_p0765b12║言樹想還生等者所詮實理猶如一根能
L116n1490_p0765b13║詮權教猶如枝葉若其不廢逗緣諸教則
L116n1490_p0765b14║千枝萬葉權想還生以想生故亡其實本。
L116n1490_p0765b15║正直捨方便但說無上道十方佛土中唯有
L116n1490_p0766a01║一乘法無二亦無三。（△初屬對所以）。
L116n1490_p0766a02║開三顯一者正就於理傍得約教。
L116n1490_p0766a03║開中初如文。
L116n1490_p0766a04║○次文兩重舉昔。
L116n1490_p0766a05║約教者昔教明三人入真今教明三人得佛
L116n1490_p0766a06║也正約理者秖是二乘真空自有實相昔方
L116n1490_p0766a07║便不深不能妙見。
L116n1490_p0766a08║○三今開下述今。
L116n1490_p0766a09║今開此空即是實相故言決了聲聞法是諸
L116n1490_p0766a10║經之王開方便門示真實相大經云為諸聲
L116n1490_p0766a11║聞開發慧眼。（△初屬對所以）。
L116n1490_p0766a12║會三顯一者正就於行。
L116n1490_p0766a13║會中初如文。
L116n1490_p0766a14║○大品下次文。
L116n1490_p0766a15║大品會宗云四念處四禪等皆是摩訶衍但
L116n1490_p0766b01║會其法未會其人。
L116n1490_p0766b02║○此經下第三文。
L116n1490_p0766b03║此經人法行俱會故云汝等所行是菩薩道
L116n1490_p0766b04║漸漸修學悉當成佛低頭舉手皆成佛道（云云）。
L116n1490_p0766b05║（△初屬對所以）。
L116n1490_p0766b06║住一顯一者此就佛本意本以實智化物佛
L116n1490_p0766b07║平等說如一味雨佛自住大乘如其所得法
L116n1490_p0766b08║定慧力莊嚴以此度眾生若以小乘化我則
L116n1490_p0766b09║墮慳貪是事為不可故知從得道夜常說中
L116n1490_p0766b10║道常說大乘。
L116n1490_p0766b11║住中初如文。
L116n1490_p0766b12║○而眾生下次文。
L116n1490_p0766b13║而眾生罪故故使如來以毒塗乳著弊垢衣
L116n1490_p0766b14║方便婆和引令向大。
L116n1490_p0766b15║○故言下第三文。
L116n1490_p0767a01║故言雖說種種道其實為一乘（云云）。（△初屬對所以）。
L116n1490_p0767a02║住三顯一者此就佛權智方便化物。
L116n1490_p0767a03║住三中初如文。
L116n1490_p0767a04║○尋念下次文。
L116n1490_p0767a05║尋念過去佛所行方便力我今亦如是即趣
L116n1490_p0767a06║波羅柰以方便力故為五比丘說過去諸佛
L116n1490_p0767a07║亦住三乘而顯一乘今佛亦爾故言更以異
L116n1490_p0767a08║方便助顯第一義。
L116n1490_p0767a09║○又昔下第三文。
L116n1490_p0767a10║又昔於菩薩前毀訾聲聞然佛實以大乘而
L116n1490_p0767a11║得度脫。
L116n1490_p0767a12║○住非三中初文闕次文事理二重但述
L116n1490_p0767a13║今不敘昔既言住雙非而顯一故無昔可
L116n1490_p0767a14║敘覆三亦然。
L116n1490_p0767a15║住非三非一顯一者或約理或約事約理者
L116n1490_p0767b01║是法住法位世間相常住是法不可示知法
L116n1490_p0767b02║常無性佛種從緣起無性即非三非一從緣
L116n1490_p0767b03║起即是三緣顯一今會非三非一約事者即
L116n1490_p0767b04║是人天乘此乘非三亦復非一常以此乘引
L116n1490_p0767b05║入於大低頭舉手皆成佛道若我遇眾生盡
L116n1490_p0767b06║教以佛道。
L116n1490_p0767b07║覆三顯一者此就權巧多端前權前度但除
L116n1490_p0767b08║其病不除其法法不除故擬化後緣若破此
L116n1490_p0767b09║法後何所用機息則覆機興則用何但佛爾
L116n1490_p0767b10║入實菩薩亦然若有不信此法於餘深法中
L116n1490_p0767b11║示教利喜（云云）。
L116n1490_p0767b12║三既被覆無三可述所以文中但語除病
L116n1490_p0767b13║謂除執三之病法何所傷所言但除其病
L116n1490_p0767b14║者病謂執權為實法謂一切權法執權之
L116n1490_p0767b15║病若除即此權法是實是故除病不須除
L116n1490_p0768a01║法。
L116n1490_p0768a02║住三用一者此就法身妙應眷屬前住三顯
L116n1490_p0768a03║一是師門今住三用一是弟子門如富樓那
L116n1490_p0768a04║等實是法身現作聲聞示住於三而常顯一
L116n1490_p0768a05║饒益同梵行者。
L116n1490_p0768a06║住一用三者此就本誓如華光作佛願說三
L116n1490_p0768a07║乘而非惡世今佛亦於寶藏佛所願於惡世
L116n1490_p0768a08║說此三乘（云云）。（△次結）。
L116n1490_p0768a09║但權實大用包括法界豈止十意而已為顯
L116n1490_p0768a10║十妙之用故略言十耳。
L116n1490_p0768a11║第二結意中云為顯十妙之用略言十等
L116n1490_p0768a12║者初迹中用對迹中十妙者具依前釋十
L116n1490_p0768a13║妙之文準望自了。（△次對十妙）。
L116n1490_p0768a14║破三顯一是用智妙廢三顯一是用說法妙
L116n1490_p0768a15║開三顯一是用境妙會三顯一是用行妙住
L116n1490_p0768b01║一顯一是用乘妙住三顯一是用感應妙住
L116n1490_p0768b02║非三非一顯一是用神通妙覆三顯一是用
L116n1490_p0768b03║位妙住三用一是用眷屬妙住一用三是用
L116n1490_p0768b04║利益妙將十用對當十妙文義相揀大意可
L116n1490_p0768b05║解（云云）。
L116n1490_p0768b06║次十妙者破既破情以顯於妙故用智妙
L116n1490_p0768b07║廢既廢教教是所說故用說妙開既約理
L116n1490_p0768b08║理即境也會既約行應用行妙住既元是
L116n1490_p0768b09║佛之本意佛之本意唯用一乘故是乘妙
L116n1490_p0768b10║也住三既其約佛權智權即起應隨機逗
L116n1490_p0768b11║物故用感應妙也住非三非一者法性不
L116n1490_p0768b12║當權之與實人天之乘非三教之權非實
L116n1490_p0768b13║理之一非此雙非何能起通故用神通覆
L116n1490_p0768b14║三是用位妙者三法恒須是故須覆覆三
L116n1490_p0768b15║麤位即是用於常住妙位住三是用眷屬
L116n1490_p0769a01║妙者權同於三而常顯一非妙眷屬則無
L116n1490_p0769a02║此用住一是用利益妙者如住一地而用
L116n1490_p0769a03║三益約令得於一實之益。
L116n1490_p0769a04║○次本十用又三初標數。
L116n1490_p0769a05║二本門力用例為十意。
L116n1490_p0769a06║○次述意。
L116n1490_p0769a07║若扶文便應言開近顯遠若取義便應言本
L116n1490_p0769a08║迹秪呼近為迹遠為本名異義同。
L116n1490_p0769a09║○三列釋。
L116n1490_p0769a10║所言十者一破迹顯本二廢迹顯本三開迹
L116n1490_p0769a11║顯本四會迹顯本五住本顯本六住迹顯本
L116n1490_p0769a12║七住非迹非本顯本八覆迹顯本九住迹用
L116n1490_p0769a13║本十住本用迹。
L116n1490_p0769a14║○釋中二先釋次對十妙初文又二謂有
L116n1490_p0769a15║通別。
L116n1490_p0769b01║通就本門一一妙中皆具十意。
L116n1490_p0769b02║通亦略無。
L116n1490_p0769b03║○別釋又二初正別釋次佛散赴機下結
L116n1490_p0769b04║引證意初文自十一一文皆先屬對次釋
L116n1490_p0769b05║對意三引文證結釋對意中文有二別前
L116n1490_p0769b06║之四文皆先敘迹次明拂迹後之六文住
L116n1490_p0769b07║本顯本住非迹非本顯本無迹可述餘四
L116n1490_p0769b08║即此迹而論本亦不須廣述於迹先緫知
L116n1490_p0769b09║此異至文易了初破迹顯本中初述迹為
L116n1490_p0769b10║二初述動執之文次推三品文下結迹文
L116n1490_p0769b11║意也初述中三文各二皆先敘文次出文
L116n1490_p0769b12║意。（△破迹中三先屬對次序品下釋對意於中又二先敘迹次所以下拂迹敘
L116n1490_p0769b13║迹中二初述動執之文次結迹文意初中三先序品二先敘文）。
L116n1490_p0769b14║若別論者破迹顯本亦就破情序品方便寶
L116n1490_p0769b15║塔三文已動執生疑如文殊答彌勒云昔八
L116n1490_p0770a01║王子師事妙光妙光先居補處而王子成佛
L116n1490_p0770a02║號曰然燈弟子今又成佛號曰釋迦妙光翻
L116n1490_p0770a03║為弟子字曰文殊動迹執生此疑何由可決。
L116n1490_p0770a04║（△次出文意）。
L116n1490_p0770a05║今言非是補處淹緩亦非弟子超越良由釋
L116n1490_p0770a06║迦成道已久昔示弟子今示作師耳拂此迹
L116n1490_p0770a07║疑顯於本智故言破迹顯本也。（△二方便品二先敘文）。
L116n1490_p0770a08║方便品云我從久遠劫來讚示涅槃道生死
L116n1490_p0770a09║苦永盡我常如是說。（△次出文意）。
L116n1490_p0770a10║當知生死久已永盡非是中間始入涅槃。（△
L116n1490_p0770a11║三寶塔品二先敘文）。
L116n1490_p0770a12║寶塔涌現證示滅不滅即迹而常分身皆集
L116n1490_p0770a13║八方不可稱數。（△次出文意）。
L116n1490_p0770a14║分身既多當知成佛久矣如荷積滿池之喻。
L116n1490_p0770a15║第三寶塔文中兼以第七卷蓮華喻本妙
L116n1490_p0770b01║中意助成。（△次結迹文意）。
L116n1490_p0770b02║推三品文已是破迹之漸。（△次明拂迹）。
L116n1490_p0770b03║○次所以下拂迹顯本。
L116n1490_p0770b04║所以下方涌出非寂滅道場受化亦非他方
L116n1490_p0770b05║分身所受化此兩處人彌勒皆識而今不識
L116n1490_p0770b06║所以驚疑破此近情顯本長遠。（△三引文證結）。
L116n1490_p0770b07║○三引證中二先正引。
L116n1490_p0770b08║故文云一切世間皆謂我釋迦牟尼出釋氏
L116n1490_p0770b09║宮去伽耶城不遠得三菩提然我實成佛來
L116n1490_p0770b10║無量百千萬億那由他劫。
L116n1490_p0770b11║○次直舉下釋文意。
L116n1490_p0770b12║直舉世界問彌勒彌勒不知其數何況世界
L116n1490_p0770b13║中塵而當可數此是破近執謂生其遠智也。
L116n1490_p0770b14║（△廢迹中三初屬對）。
L116n1490_p0770b15║廢迹顯本者亦就說法。
L116n1490_p0771a01║廢迹中初如文。（△次釋對意）。
L116n1490_p0771a02║○次文者初昔為下先敘迹。
L116n1490_p0771a03║昔為五濁障重不得遠說本地但示迹中近
L116n1490_p0771a04║成。
L116n1490_p0771a05║○次今障下拂迹。
L116n1490_p0771a06║今障除機動須廢道樹王城迹中之說皆是
L116n1490_p0771a07║方便執近之心既斷封近之教亦息。（△三引文證
L116n1490_p0771a08║結）。
L116n1490_p0771a09║○次引證亦二先正引文。
L116n1490_p0771a10║文云自從是來我常在此娑婆世界說法教
L116n1490_p0771a11║化亦於餘處百千萬億那由他阿僧祇國導
L116n1490_p0771a12║利眾生。
L116n1490_p0771a13║○次即是下釋文意。
L116n1490_p0771a14║即是廢一期之迹教顯久遠之本說也。
L116n1490_p0771a15║○開迹文中初就法下先敘迹。（△開迹中三先屬
L116n1490_p0771b01║對次釋對意）。
L116n1490_p0771b02║開迹顯本者此亦就法亦就理秖文殊所述
L116n1490_p0771b03║然燈佛及久遠來讚示涅槃道及分身諸佛
L116n1490_p0771b04║如此迹說以是顯本之意惑者未悟玄旨。
L116n1490_p0771b05║○次今若下拂迹。
L116n1490_p0771b06║今若顯本亦不逈就餘途還開近迹示其本
L116n1490_p0771b07║要耳。
L116n1490_p0771b08║○次就理中但明就理拂迹之意。
L116n1490_p0771b09║就理者但深觀方便之迹本理即顯。（△三引文證
L116n1490_p0771b10║結中二先正引次釋文意）。
L116n1490_p0771b11║文云我實成佛已來久遠若斯但以方便教
L116n1490_p0771b12║化眾生令入佛道若入佛道即於迹得本也。
L116n1490_p0771b13║（△會迹中三先屬對）。
L116n1490_p0771b14║會迹顯本者此則就行。
L116n1490_p0771b15║會迹中初如文。（△次釋對意）。
L116n1490_p0772a01║○次文中先敘迹。
L116n1490_p0772a02║尋迹中諸行或從此佛行行得記或從彼佛
L116n1490_p0772a03║行行得記或示己身他身隨機應現長短大
L116n1490_p0772a04║小。
L116n1490_p0772a05║○次諸迹下拂迹。
L116n1490_p0772a06║諸迹悉從本垂若結會古今還結迹而顯本
L116n1490_p0772a07║耳本迹雖殊不思議一。（△三引文證結）。
L116n1490_p0772a08║文云諸善男子於是中間我說然燈佛等又
L116n1490_p0772a09║復言其入於涅槃如此皆是方便分別即會
L116n1490_p0772a10║迹顯本意也。（△住本中三先屬對）。
L116n1490_p0772a11║住本顯本此就佛本意。
L116n1490_p0772a12║住本者秪是不離於本而常顯本。（△次釋對意）。
L116n1490_p0772a13║即如下方菩薩於空中住法身佛為法身菩
L116n1490_p0772a14║薩說法法身修道純說一乘。（△三引文證結）。
L116n1490_p0772a15║文云娑婆世界純以黃金為地人天充滿又
L116n1490_p0772b01║云人眾見燒盡我淨土不毀能如是深觀是
L116n1490_p0772b02║為深信解相常住此本恒顯於本文云我成
L116n1490_p0772b03║佛已來甚大久遠壽命無量阿僧祇劫常住
L116n1490_p0772b04║不滅豈非住本顯本也。
L116n1490_p0772b05║引文意不離本時娑婆於迹娑婆以顯本
L116n1490_p0772b06║娑婆常住下結文意可知。
L116n1490_p0772b07║住迹顯本者此就迹意即是釋迦住生身而
L116n1490_p0772b08║顯一由顯一故古佛塔涌塔涌故召請分身
L116n1490_p0772b09║分身集故慕覔弘經下方出現慕覔弘經下
L116n1490_p0772b10║方出現彌勒疑問問故說壽長遠動執遣疑
L116n1490_p0772b11║是為住迹顯本也文云我以佛眼觀其信等
L116n1490_p0772b12║諸根乃至種種方便說微妙法能令眾生發
L116n1490_p0772b13║歡喜心也。
L116n1490_p0772b14║住迹中秖於迹中顯一之時已現古佛之
L116n1490_p0772b15║塔正為顯本故也。
L116n1490_p0773a01║住非迹非本而顯本者此約絕言冥會即是
L116n1490_p0773a02║非本非迹而能本迹昔非迹而垂迹今非本
L116n1490_p0773a03║而顯本文云非實非虛非如非異如斯之事
L116n1490_p0773a04║如來明見也。
L116n1490_p0773a05║覆迹顯本者亦約機應多端若執迹障本故
L116n1490_p0773a06║覆令不執更對後機還須用迹故有師子奮
L116n1490_p0773a07║迅之力文云以若干言辭因緣譬喻種種說
L116n1490_p0773a08║法所作佛事未曾暫廢。
L116n1490_p0773a09║覆迹中云師子奮迅能前跳後跳後跳即
L116n1490_p0773a10║未來益之相也。
L116n1490_p0773a11║住迹用本者上來住迹顯本者直是迹中隨
L116n1490_p0773a12║機方便顯本地理今言住迹用本者即是中
L116n1490_p0773a13║間迹至道樹數數生滅他身他事者皆用本
L116n1490_p0773a14║地實因實果種種本法為諸眾生而作佛事
L116n1490_p0773a15║故言住迹用本此就師為解若約弟子者即
L116n1490_p0773b01║是本時妙應眷屬住於權迹垂形九道而用
L116n1490_p0773b02║本法利益眾生文云然我今非實滅度而便
L116n1490_p0773b03║唱言當取滅度如來以是方便教化眾生此
L116n1490_p0773b04║是住迹而用本時滅度而示滅度也。
L116n1490_p0773b05║住本用迹者即是本地不動而迹周法界非
L116n1490_p0773b06║生現生非滅現滅常用此迹利潤眾生此義
L116n1490_p0773b07║據師若據弟子者即是法身菩薩以不住法
L116n1490_p0773b08║住於本地無謀之權迹用無盡文云又善男
L116n1490_p0773b09║子諸佛如來法皆如是為度眾生皆實不虛。
L116n1490_p0773b10║○次結引證意。
L116n1490_p0773b11║佛散赴眾緣文小不次今題來證義引於壽
L116n1490_p0773b12║量文盡。
L116n1490_p0773b13║如文。
L116n1490_p0773b14║○次對本十妙。
L116n1490_p0773b15║破迹顯本會迹顯本別用因妙開迹顯本是
L116n1490_p0774a01║別論用本果妙住本顯本是別用本國土妙
L116n1490_p0774a02║廢迹顯本別論是用本說法妙住非迹非本
L116n1490_p0774a03║別論是用本感應妙覆迹顯本別論是用本
L116n1490_p0774a04║神通妙住迹用本別論是用本壽命妙亦是
L116n1490_p0774a05║用本眷屬妙住本用迹別論是住本涅槃妙
L116n1490_p0774a06║亦是本利益妙（云云）。
L116n1490_p0774a07║文中闕於住迹顯本準迹十用對十妙義
L116n1490_p0774a08║兼取前來開合之義來此勘會即知文悞
L116n1490_p0774a09║此中應將破開會三以之為因故前迹中
L116n1490_p0774a10║破約智開約境會約行此三屬因位通因
L116n1490_p0774a11║果本門開果以出國土故覆迹顯本對前
L116n1490_p0774a12║迹門覆三顯一前是位妙故今應對果妙
L116n1490_p0774a13║更加住迹顯本為感應妙以住非迹非本
L116n1490_p0774a14║為神通妙文則相當或別有意也壽命合
L116n1490_p0774a15║在眷屬妙中涅槃合在利益妙中即對迹
L116n1490_p0774b01║辨所以可知本迹十用還各用十妙如前
L116n1490_p0774b02║明體即指十妙之中中道實性宗即指迹
L116n1490_p0774b03║前之五妙及本中前二今用既益他即是
L116n1490_p0774b04║果上之用應在迹中六七八九四妙及本
L116n1490_p0774b05║中第三乃至第九今通用者在果非但用
L116n1490_p0774b06║其果法亦復用其因法何者他宜須此境
L116n1490_p0774b07║智等故況復不依境智行等將何以為利
L116n1490_p0774b08║物之本是故須有通別二對而釋於用。
L116n1490_p0774b09║○四結成悉檀者前明十用若非權實二
L116n1490_p0774b10║智之力焉能去取出沒適時能顯實發迹
L116n1490_p0774b11║是故更須辨此結悉檀於中二先敘意次
L116n1490_p0774b12║正釋。
L116n1490_p0774b13║四結成悉檀者權實二智十用不同即是一
L116n1490_p0774b14║音演說隨類各解迹中破廢令七種方便開
L116n1490_p0774b15║佛知見本中破廢恒沙菩薩斷疑增道皆是
L116n1490_p0775a01║四悉檀意成熟眾生。
L116n1490_p0775a02║初文者秪是權實二智作二十用令眾生
L116n1490_p0775a03║斷疑生信耳。
L116n1490_p0775a04║○次文者更束十為四使用文可見又為
L116n1490_p0775a05║二先迹次本。
L116n1490_p0775a06║今束此十用為四悉檀先束迹門次束本門。
L116n1490_p0775a07║○迹中自二先別次通別謂分十以對四
L116n1490_p0775a08║悉通謂一一各具四悉。
L116n1490_p0775a09║迹又為二先別束次通束別者開三顯一住
L116n1490_p0775a10║三用一會三歸一此三條屬為人悉檀何者
L116n1490_p0775a11║本習此三今還約三修一不改途易轍秪深
L116n1490_p0775a12║觀此三一理自顯三中有一不須取捨故開
L116n1490_p0775a13║三顯一屬為人悉檀住三用一亦如是秪就
L116n1490_p0775a14║此三而修一道如富樓那但住聲聞而自饒
L116n1490_p0775a15║益亦能饒益同梵行者即是不改三法能生
L116n1490_p0775b01║一解皆屬為人悉檀也破三廢三覆三此三
L116n1490_p0775b02║屬對治其封三疑一斥破其情廢於權教密
L116n1490_p0775b03║覆權法令執病心除入一實道安住實智中
L116n1490_p0775b04║也住三顯一住一用三兩種屬世界悉檀何
L116n1490_p0775b05║者世界以樂欲為本若眾生欲得三乘之道
L116n1490_p0775b06║不欲聞一實之化故佛自住一同彼說三又
L116n1490_p0775b07║三乘緣異如世界隔別故名世界悉檀也住
L116n1490_p0775b08║三顯一亦是世界何者佛隨人法住於方便
L116n1490_p0775b09║調熟顯一故屬世界悉檀也住一顯一住非
L116n1490_p0775b10║三非一顯一此屬第一義悉檀也。
L116n1490_p0775b11║初別中初三本未有一乘之善而今此三
L116n1490_p0775b12║即成一乘善無過此故屬為人次破廢覆
L116n1490_p0775b13║名對破三惡其名最便住三住一對世界
L116n1490_p0775b14║者但三一異義當世界第一義文甚可見。
L116n1490_p0775b15║○次通中二先釋次結意初釋中二先釋
L116n1490_p0776a01║一番。
L116n1490_p0776a02║通明四悉檀者秖破三顯一得有四種益何
L116n1490_p0776a03║者君子樂聞過小人惡聞愆欲知過必改即
L116n1490_p0776a04║為破執除病歡喜奉行即是世界也若執住
L116n1490_p0776a05║三不能進道破三從一覺悟心生善法增進
L116n1490_p0776a06║是名為人也執三是病說一為藥是名對治
L116n1490_p0776a07║也若聞破三得見理名第一義也。
L116n1490_p0776a08║○次餘例。
L116n1490_p0776a09║餘九種例爾。（△次結意）。
L116n1490_p0776a10║故知佛之善巧稱合機緣皆令得益四悉檀
L116n1490_p0776a11║之力也（云云）。
L116n1490_p0776a12║○次本門中二標釋。
L116n1490_p0776a13║二結本門十用為四悉檀者亦有別通二意。
L116n1490_p0776a14║○釋中通別二意。
L116n1490_p0776a15║住迹顯本住本用迹此屬世界悉檀亦名隨
L116n1490_p0776b01║樂欲釋如前開迹顯本會迹顯本住迹用本
L116n1490_p0776b02║屬為人悉檀不改途更修還約本法修顯本
L116n1490_p0776b03║也釋如前破迹廢迹覆迹屬對治住本顯本
L116n1490_p0776b04║住非本非迹顯本屬第一義釋如前。
L116n1490_p0776b05║○別中例迹可知。
L116n1490_p0776b06║次通約一科結四悉檀亦如前餘九例亦爾
L116n1490_p0776b07║具解（云云）。
L116n1490_p0776b08║次通約一科以結四悉檀意者意亦如前
L116n1490_p0776b09║類前說之可以意得。
L116n1490_p0776b10║○五悉檀同異中先敘意標列。
L116n1490_p0776b11║五悉檀同異者餘經亦用四悉檀破三顯一
L116n1490_p0776b12║破迹顯本等而與此有異即為兩一迹門明
L116n1490_p0776b13║異二本門明異。
L116n1490_p0776b14║○次釋釋中二先迹次本迹中二先釋次
L116n1490_p0776b15║問答料簡初文者三一名同意義各異藏
L116n1490_p0777a01║通各以三乘為三涅槃為一別圓對前為
L116n1490_p0777a02║三實理為一以此三一徧歷五味四教分
L116n1490_p0777a03║別則教教十用不同部部增減十用復異
L116n1490_p0777a04║將前十用之文展轉徧入使意明了於中
L116n1490_p0777a05║三先釋。
L116n1490_p0777a06║迹門異者三藏中亦有四悉檀破廢等意但
L116n1490_p0777a07║為有餘無餘涅槃（云云）大品中共般若亦用四
L116n1490_p0777a08║悉檀破立廢等意但悟真理未能入圓（云云）方
L116n1490_p0777a09║等中亦破三顯一於菩薩人有一分同二乘
L116n1490_p0777a10║人不得入實故十弟子被淨名訶墮八邪不
L116n1490_p0777a11║入眾數此是破[后-口+十]之語稱歎不思議大乘之
L116n1490_p0777a12║道皆用四悉檀意而二乘不悟也此經用四
L116n1490_p0777a13║悉檀意二乘而得斷疑除執入佛正道受記
L116n1490_p0777a14║作佛。
L116n1490_p0777a15║○次故知下結意。
L116n1490_p0777b01║故知此經用四悉檀巧妙。
L116n1490_p0777b02║○三文云下引證。
L116n1490_p0777b03║文云言辭柔輭恱可眾心身子領解云佛以
L116n1490_p0777b04║種種緣譬喻巧言說其心安如海我聞疑網
L116n1490_p0777b05║斷安住實智中即其義也。
L116n1490_p0777b06║不能委記宜須細思。
L116n1490_p0777b07║○問答中三法。
L116n1490_p0777b08║問法華顯一還藉先破無前調熟今亦不解
L116n1490_p0777b09║答今日得悟由昔彈訶但功屬此經名非彼
L116n1490_p0777b10║得。
L116n1490_p0777b11║○譬。
L116n1490_p0777b12║譬如百人共圍一賊而攻圍之力實頼眾人
L116n1490_p0777b13║能擒賊者得勳不屬百人（云云）。
L116n1490_p0777b14║○結意。
L116n1490_p0777b15║此經開權顯實四悉檀大用最為雄猛（云云）。（△
L116n1490_p0778a01║次本）。
L116n1490_p0778a02║發迹顯本四悉檀永異眾經何者迹中力用
L116n1490_p0778a03║已出諸教本中十用諸經無一況當有十迹
L116n1490_p0778a04║中悉檀已出諸經本中悉檀諸經無一何況
L116n1490_p0778a05║有四可以意推無煩多記也。
L116n1490_p0778a06║本門所言無一者隨以一文例斥應無別
L116n1490_p0778a07║指。
L116n1490_p0778a08║
L116n1490_p0778a09║
L116n1490_p0778a10║妙法蓮華經玄義釋籤卷第三十六
L116n1490_p0778a11║音釋
L116n1490_p0778a12║喈（音皆）。旴（匈于切）。