L116n1490_p0838a01║妙法蓮華經玄義釋籤卷第三十九　車九
L116n1490_p0838a02║隋天台智者大師說
L116n1490_p0838a03║門人灌頂記
L116n1490_p0838a04║唐天台沙門湛然釋
L116n1490_p0838a05║○次引無量義中二初引文。
L116n1490_p0838a06║次引無量義為證者文云我以佛眼觀一切
L116n1490_p0838a07║法不可宣說所以者何諸眾生性欲不同性
L116n1490_p0838a08║欲不同種種說法文辭是一而義別異義異
L116n1490_p0838a09║故眾生解異解異故得法得果得道亦異初
L116n1490_p0838a10║說四諦為求聲聞人而八億諸天來下聽法
L116n1490_p0838a11║發菩提心中於處處說甚深十二因緣為求
L116n1490_p0838a12║支佛人次說方等十二部經摩訶般若華嚴
L116n1490_p0838a13║海空宣說菩薩歷劫修行而百千比丘無量
L116n1490_p0838a14║眾生發菩提心或住聲聞萬億人天得須陀
L116n1490_p0838a15║洹至阿羅漢住辟支佛。
L116n1490_p0838b01║○次從佛眼觀一切下釋經意又二初明
L116n1490_p0838b02║初大後小次若依下明初小後大。
L116n1490_p0838b03║佛眼觀一切法即是頓法在前四諦十二緣
L116n1490_p0838b04║即是次漸。
L116n1490_p0838b05║初如文。
L116n1490_p0838b06║○次文中二初明先小後大之意次次說
L116n1490_p0838b07║下正明後大初又二初略標。
L116n1490_p0838b08║若依此文說三藏竟次說方等十二部經。
L116n1490_p0838b09║○次所以下釋。
L116n1490_p0838b10║所以次小說大者佛本授大眾生不堪抽大
L116n1490_p0838b11║出小令斷結成聖雖有此益非佛本懷。
L116n1490_p0838b12║○次正明中又三初方等次般若後法華
L116n1490_p0838b13║初方等中又六初略述其部大旨次故身
L116n1490_p0838b14║子下明被彈之人三然方等下明被彈之
L116n1490_p0838b15║時四何者下明受彈之意五自昔下明彈
L116n1490_p0839a01║訶之益六按無量義下結時此諸文者並
L116n1490_p0839a02║寄對小及鈍菩薩以明。
L116n1490_p0839a03║次說方等維摩思益殃掘摩羅彈訶小乘保
L116n1490_p0839a04║果之僻譏刺三藏斷滅之非。
L116n1490_p0839a05║初文者上句云小偏在聲聞下云三藏兼
L116n1490_p0839a06║於菩薩。
L116n1490_p0839a07║故身子善吉齊教專小初不曾聞大乘威德
L116n1490_p0839a08║或茫然棄鉢或怖畏卻華不知是何言不知
L116n1490_p0839a09║以何答。
L116n1490_p0839a10║次文者且略舉二人餘者凖例善吉茫然
L116n1490_p0839a11║棄鉢身子怖畏卻華以空智為入道之主
L116n1490_p0839a12║故寄此二人故般若中亦加此二。
L116n1490_p0839a13║然方等彈斥教在三藏之後被訶之時應在
L116n1490_p0839a14║十二年前何以得知皆追述昔訶驗是前事。
L116n1490_p0839a15║第三文者得果之後即有彈訶彈訶之時
L116n1490_p0839b01║復云往昔驗知並在十二年前。
L116n1490_p0839b02║何者前已稟教得道證於無學荷佛恩深心
L116n1490_p0839b03║相體信不復恚怒。
L116n1490_p0839b04║第四如文。
L116n1490_p0839b05║自昔至今恣殃掘之譏任淨名之折得為恥
L116n1490_p0839b06║小慕大之益喻如烹酪作生酥即此義也。
L116n1490_p0839b07║第五文者若未得果具足煩惱大機復生
L116n1490_p0839b08║若其輙訶則憚教不受有損無益斯之謂
L116n1490_p0839b09║歟由得果後訶故成二益一者得果成於
L116n1490_p0839b10║酪益二者彈訶成生酥益。
L116n1490_p0839b11║按無量義得知方等是三藏之後為第三時
L116n1490_p0839b12║教也。
L116n1490_p0839b13║六如文。
L116n1490_p0839b14║○次明說般若中二初引經略立。
L116n1490_p0839b15║按無量義經云次說摩訶般若華嚴海空歷
L116n1490_p0840a01║劫修行者此是方等之後而明大品。
L116n1490_p0840a02║○次大品下釋經意釋中四初略釋經意
L116n1490_p0840a03║次又云下明部中共別三大品下結成次
L116n1490_p0840a04║第四復言下結益。
L116n1490_p0840a05║大品或說無常無我或說於空或說不生不
L116n1490_p0840a06║滅皆歷色心至一切種智句句迴轉明修行
L116n1490_p0840a07║法即是歷劫修行之意也。
L116n1490_p0840a08║初如文。
L116n1490_p0840a09║○次文者初是共。
L116n1490_p0840a10║又云百千比丘萬億人天得須陀洹及阿羅
L116n1490_p0840a11║漢住辟支佛者驗是共般若也。
L116n1490_p0840a12║○次而言下別別即不共。
L116n1490_p0840a13║而言華嚴海空者若作寂滅道場之華嚴此
L116n1490_p0840a14║非次第今依法性論云鈍根菩薩三處入法
L116n1490_p0840a15║界初則般若次則法華後則涅槃因般若入
L116n1490_p0840b01║法界即是華嚴海空又華嚴時節長昔小機
L116n1490_p0840b02║未入如聾如瘂今聞般若即能得入即其義
L116n1490_p0840b03║馬。
L116n1490_p0840b04║此是不共般若與二乘共說又分二義一
L116n1490_p0840b05║以法界為華嚴二以時長通至於後二義
L116n1490_p0840b06║俱通是故兩存大機則華嚴不休小機則
L116n1490_p0840b07║諸教次第是故鈍根猶同小見。
L116n1490_p0840b08║大品通三乘人可得有四果華嚴隔小故無
L116n1490_p0840b09║此義故方等之後次說般若為第四時教也
L116n1490_p0840b10║復言熟酥味者命令轉教領知眾物心漸通
L116n1490_p0840b11║泰自知螢火不及日光敬伏之情倍更轉熟
L116n1490_p0840b12║如從生酥轉成熟酥也。
L116n1490_p0840b13║三四如文。
L116n1490_p0840b14║○次明般若之後說法華者亦二初引教
L116n1490_p0840b15║略立。
L116n1490_p0841a01║又解般若之後明華嚴海空者即是圓頓法
L116n1490_p0841a02║華教也。
L116n1490_p0841a03║○次釋釋中三初明說頓之意。
L116n1490_p0841a04║何者初成道時純說圓頓為不解者大機未
L116n1490_p0841a05║濃以三藏方等般若洮汰淳熟根利障除堪
L116n1490_p0841a06║聞圓頓即說法華開佛知見得入法界與華
L116n1490_p0841a07║嚴齊法性論中入者是也。
L116n1490_p0841a08║○次故下引證結意。
L116n1490_p0841a09║故下文云始見我身入如來慧今聞是經入
L116n1490_p0841a10║於佛慧初後佛慧圓頓義齊故次般若之後
L116n1490_p0841a11║說華嚴海空齊法華也亦第五時教也。
L116n1490_p0841a12║○三復言下結益益中二初明與涅槃同
L116n1490_p0841a13║味。
L116n1490_p0841a14║復言醍醐者是眾味之後也涅槃稱為醍醐
L116n1490_p0841a15║此經名大王饍故知二經俱是醍醐。
L116n1490_p0841b01║○次又燈明下明化緣不同故有無不等
L116n1490_p0841b02║於中又四先釋次譬三法華下引證四問
L116n1490_p0841b03║下料簡釋疑。
L116n1490_p0841b04║又燈明佛說法華經竟即於中夜唱入涅槃
L116n1490_p0841b05║彼佛一化初說華嚴後說法華迦葉佛時亦
L116n1490_p0841b06║復如是悉不明涅槃皆以法華為後教後味
L116n1490_p0841b07║今佛熟前番人以法華為醍醐更熟後𫨻人
L116n1490_p0841b08║重將般若洮汰方入涅槃復以涅槃為後教
L116n1490_p0841b09║後味。
L116n1490_p0841b10║譬如田家先種先熟先𭣣晚種後熟後𭣣。
L116n1490_p0841b11║初二如文。
L116n1490_p0841b12║○次引證中二先引證。
L116n1490_p0841b13║法華八千聲聞無量損生菩薩即是前熟果
L116n1490_p0841b14║實於法華中𭣣更無所作若五千自起人天
L116n1490_p0841b15║被移皆是後熟涅槃中𭣣。
L116n1490_p0842a01║○次為此下結。
L116n1490_p0842a02║為此義故故云從摩訶般若出大涅槃即後
L116n1490_p0842a03║番次第也按無量義云摩訶般若次華嚴海
L116n1490_p0842a04║空即前番法華中次第也。
L116n1490_p0842a05║○四料簡中問。
L116n1490_p0842a06║問何意知鈍者於法華不入更用般若洮汰。
L116n1490_p0842a07║如文。
L116n1490_p0842a08║答釋論云須菩提何故更問菩薩畢定不畢
L116n1490_p0842a09║定答云須菩提於法華中聞諸菩薩受記作
L116n1490_p0842a10║佛今於般若中更問畢定不畢定當知法華
L116n1490_p0842a11║之後更明般若也。
L116n1490_p0842a12║次答中言大論須菩提更問畢定不畢定
L116n1490_p0842a13║者大論九十三先舉經云須菩提白佛言
L116n1490_p0842a14║世尊菩薩摩訶薩為畢定為不畢定佛告
L116n1490_p0842a15║須菩提畢定非不畢定須菩提言為何處
L116n1490_p0842b01║畢定聲聞耶支佛道耶佛言非二乘道中
L116n1490_p0842b02║是佛道中須菩提復問為初心菩薩為後
L116n1490_p0842b03║心菩薩佛言初心及䟦致皆悉畢定須菩
L116n1490_p0842b04║提於法華中已聞諸菩薩得記故已畢定
L116n1490_p0842b05║今復更問故知須菩提更為未入者問故
L116n1490_p0842b06║知法華之後更說般若明矣般若不殊故
L116n1490_p0842b07║結集者同為一部。
L116n1490_p0842b08║○三引信解者具歷五時又為二先引證
L116n1490_p0842b09║領五時教次此五味下結兩經同味。
L116n1490_p0842b10║三引信解品四大聲聞領教證次第者文云
L116n1490_p0842b11║其父先來求子不得中止一城其家大富多
L116n1490_p0842b12║有僮僕臣佐吏民亦甚眾多時貧窮子遇到
L116n1490_p0842b13║父舍疾走而去即遣傍人急追將還窮子驚
L116n1490_p0842b14║愕稱怨大喚無罪囚執此必定死父語使言
L116n1490_p0842b15║不須此人勿強將來此領何義領初成佛寂
L116n1490_p0843a01║滅道場法身大士四十一地眷屬圍遶說圓
L116n1490_p0843a02║頓教門于時以大擬子機生悶絕當知佛日
L116n1490_p0843a03║初出頓教先開譬如從牛必先出乳爾時長
L116n1490_p0843a04║者將欲誘引其子而以方便密遣二人形色
L116n1490_p0843a05║憔悴無威德者汝可詣彼徐語窮子雇汝除
L116n1490_p0843a06║糞即脫瓔珞著垢膩衣以方便故得近其子
L116n1490_p0843a07║此領何義此領次頓之後隱舍那威德相好
L116n1490_p0843a08║作老比丘像說三藏之教二十年中常令除
L116n1490_p0843a09║糞得一日之價即是從十二部後出修多羅
L116n1490_p0843a10║于時見思已斷無漏心淨譬如從乳出酪也
L116n1490_p0843a11║又經過是已後心相體信出入無難然其所
L116n1490_p0843a12║止故在本處此領何義明三藏之後次說方
L116n1490_p0843a13║等已得道果心相體信聞大名入住小名出
L116n1490_p0843a14║苦言彈訶名無難又進宅內名入入見羣臣
L116n1490_p0843a15║豪族大功德力聞寶炬陀羅尼見不思議解
L116n1490_p0843b01║脫神變故名入也出者止宿草庵二乘境界
L116n1490_p0843b02║名出也心相體信者得羅漢已聞罵不瞋內
L116n1490_p0843b03║心慚愧不敢以聲聞支佛法化人心漸淳熟
L116n1490_p0843b04║如從酪出生酥是名從修多羅出方等經即
L116n1490_p0843b05║第三時教也是時長者有疾自知將死不久
L116n1490_p0843b06║語窮子言我今多有金銀珍寶倉庫盈溢其
L116n1490_p0843b07║中多少所應取與窮子受勑領知眾物而無
L116n1490_p0843b08║悕取一餐之意然其所止故在本處此領何
L116n1490_p0843b09║義從方等後次說般若般若觀慧即是家業
L116n1490_p0843b10║歷於名色乃至種智即是眾物善吉等轉教
L116n1490_p0843b11║即是領知但為菩薩說自不行證故無悕取
L116n1490_p0843b12║即是從方等經出摩訶般若因是得識大士
L116n1490_p0843b13║法門滅破無知譬從生酥出熟酥是為第四
L116n1490_p0843b14║時教也復經少時父知子意漸已通泰臨欲
L116n1490_p0843b15║終時而命其子并會親族即自宣言此實我
L116n1490_p0844a01║子我實其父今吾所有皆是子有付以家業
L116n1490_p0844a02║窮子歡喜得未曾有此領何義即是般若之
L116n1490_p0844a03║後次說法華先以領知庫藏諸物後不須說
L116n1490_p0844a04║但付業而已譬前轉教皆知法門不須重演
L116n1490_p0844a05║觀法直破草庵賜一大車授作佛記豈非明
L116n1490_p0844a06║見佛性住大涅槃故言從摩訶般若出大涅
L116n1490_p0844a07║槃是時無明破中道理顯其心皎潔如清醍
L116n1490_p0844a08║醐即是從於熟酥轉出醍醐為第五時教也。
L116n1490_p0844a09║初言次第者華嚴初云於菩提道場始成
L116n1490_p0844a10║正覺在初明矣諸部小乘雖云初成自是
L116n1490_p0844a11║小機見為初耳據信解品脫妙著麤故知
L116n1490_p0844a12║居次大集云如來成道始十六年故知方
L116n1490_p0844a13║等在鹿苑後仁王云如來成道二十九年
L116n1490_p0844a14║已為我說摩訶般若故知般若在方等後
L116n1490_p0844a15║亦知仁王在大品後法華云四十餘年大
L116n1490_p0844b01║經云臨滅度時當知次第有所據也故知
L116n1490_p0844b02║古人以法華為般若對第四味獨以涅槃
L116n1490_p0844b03║為第五味悞矣悞矣。
L116n1490_p0844b04║○次文又二初明二經味同。
L116n1490_p0844b05║此五味教調熟一𫨻漸機眾生如身子等大
L116n1490_p0844b06║德聲聞於法華中得受記莂見如來性成大
L116n1490_p0844b07║果實如秋𭣣冬藏更無所作不生不生名大
L116n1490_p0844b08║涅槃即是前番從摩訶般若出妙法華為未
L116n1490_p0844b09║熟者更論般若入於涅槃而見佛性即是後
L116n1490_p0844b10║番又從般若出大涅槃也。
L116n1490_p0844b11║○次然二經下以起盡同相釋同味之意
L116n1490_p0844b12║於中又二初標次如法華下釋。
L116n1490_p0844b13║然二經教意起盡是同。
L116n1490_p0844b14║初言然二經教意起盡是同者起謂正說
L116n1490_p0844b15║初分盡謂正說末分。
L116n1490_p0845a01║○釋中二初正明起盡同次又涅槃下重
L116n1490_p0845a02║辨。
L116n1490_p0845a03║如法華三周說法斷奠聲聞咸歸一實後開
L116n1490_p0845a04║近顯遠明菩薩事涅槃亦爾先勝三修斷奠
L116n1490_p0845a05║聲聞入祕密藏後三十六問明菩薩事也。
L116n1490_p0845a06║初文者法華以本迹二門為初後二分初
L116n1490_p0845a07║則開權顯實斷奠聲聞後明本門增道損
L116n1490_p0845a08║生重更辨前開權化主久遠成佛故涅槃
L116n1490_p0845a09║正說開為四叚初純陀品去明涅槃施斷
L116n1490_p0845a10║奠三修二長壽品去十四品明涅槃義三
L116n1490_p0845a11║現病品去五品明涅槃行四師子吼品去
L116n1490_p0845a12║三品明涅槃用故知初已斷奠聲聞後但
L116n1490_p0845a13║明於涅槃義用是故二經起盡同也。
L116n1490_p0845a14║又涅槃臨滅更扶三藏誡約將來使末代鈍
L116n1490_p0845a15║根不於佛法起斷滅見廣開常宗破此顛倒
L116n1490_p0845b01║令佛法久住如此等事其意則別第五醍醐
L116n1490_p0845b02║佛性味同也。
L116n1490_p0845b03║○三明半滿相成中意且置前三於一代
L116n1490_p0845b04║教復須以半滿兩義相成方能消通一代
L116n1490_p0845b05║妨難五味之處雖然若不論相成於理未
L116n1490_p0845b06║盡於中為二初明單用有妨次今明下正
L116n1490_p0845b07║明相成。
L116n1490_p0845b08║三約五味半滿相成者若直論五味猶同南
L116n1490_p0845b09║師但得方便若直半滿猶同北師但得其實。
L116n1490_p0845b10║初文中云若直用五味猶同南師無慧方
L116n1490_p0845b11║便雖有方便無實慧故故名為縛若直用
L116n1490_p0845b12║半滿猶同北師無方便慧雖有實慧無方
L116n1490_p0845b13║便故故慧名縛何者若以鹿苑為半後去
L116n1490_p0845b14║皆滿滿中但得約實一途而失於權以他
L116n1490_p0845b15║明滿不分權實故今順舊但得名實而失
L116n1490_p0846a01║生熟二酥之益及生熟中兩教二乘及兩
L116n1490_p0846a02║教中始入菩薩是故滿中但得於實。
L116n1490_p0846a03║○次正明中意則不爾互相成益五味則
L116n1490_p0846a04║一道豎進味味有半滿相成復於味味皆
L116n1490_p0846a05║有祕密及以不定是則慧得方便故慧解
L116n1490_p0846a06║方便得慧則方便解權實俱遊於茲明矣
L116n1490_p0846a07║於中又二先略明離過次若華嚴下正判。
L116n1490_p0846a08║今明五味不離半滿半滿不離五味五味有
L116n1490_p0846a09║半滿則有慧方便解半滿有五味有方便慧
L116n1490_p0846a10║解權實俱遊如鳥二翼雖復俱遊行藏得所。
L116n1490_p0846a11║初文中言不相離者半滿相對有開有合
L116n1490_p0846a12║今家五味次第唯用大經為有所據然諸
L116n1490_p0846a13║教意散在諸經大經之文但略結示前諸
L116n1490_p0846a14║教耳。
L116n1490_p0846a15║○次正判又二初正判次如來下明半滿
L116n1490_p0846b01║之功是則今家相成之意不同古人者良
L116n1490_p0846b02║有以也。
L116n1490_p0846b03║若華嚴頓滿大乘家業但明一實不須方便
L116n1490_p0846b04║唯滿不半於漸成乳三藏客作但是方便唯
L116n1490_p0846b05║半不滿於漸成酪若方等彈訶則半滿相對
L116n1490_p0846b06║以滿斥半於漸成生酥若大品領教帶半論
L116n1490_p0846b07║滿半則通為三乘滿則獨為菩薩於漸成熟
L116n1490_p0846b08║酥若法華付財廢半明滿若無半字方便調
L116n1490_p0846b09║熟鈍根則亦無滿字開佛知見於漸成醍醐。
L116n1490_p0846b10║初文中言頓滿等者華嚴正隔小明大於
L116n1490_p0846b11║彼初分永無聲聞故云唯滿後之四味或
L116n1490_p0846b12║單或帶可以意知是故不同舊人所判況
L116n1490_p0846b13║復次第永異他人。
L116n1490_p0846b14║○次功能中二初舉化主稱歎。
L116n1490_p0846b15║如來殷勤稱歎方便者半有成滿之功意在
L116n1490_p0847a01║此也。
L116n1490_p0847a02║○次述聲聞領解。
L116n1490_p0847a03║四大聲聞領解無上寶聚不求自得安住實
L116n1490_p0847a04║智中者皆由半滿相成意在此也。
L116n1490_p0847a05║○四明合不合中二先緫明來意。
L116n1490_p0847a06║四明合不合者半滿五味既通約諸經諸經
L116n1490_p0847a07║不同今當辨其開合。
L116n1490_p0847a08║○次若華嚴下正明合不合又為二初正
L116n1490_p0847a09║釋次問答釋疑初文三初明五味有合不
L116n1490_p0847a10║合前三味不合般若有合不合法華一向
L116n1490_p0847a11║合合是會之異名次自鹿苑下明合不合
L116n1490_p0847a12║所以三緫就下四句分別合不合相。
L116n1490_p0847a13║若華嚴正隔小明大於彼初分永無聲聞後
L116n1490_p0847a14║分則有雖復在坐如聾如瘂非其境界爾時
L116n1490_p0847a15║尚未有半何所論合次開三乘引接小機令
L116n1490_p0847b01║斷見思則以小隔大既不論滿何所可合故
L116n1490_p0847b02║無量義云三法四果二道不一不一即不合
L116n1490_p0847b03║也若方等教或半滿雙明或半滿相對或以
L116n1490_p0847b04║滿彈半稟半聞滿雖知恥小猶未入大故云
L116n1490_p0847b05║止宿草庵下劣之心猶未能改則半滿不合
L116n1490_p0847b06║般若以滿洮練於半命領家業明半方便通
L116n1490_p0847b07║入無生半字法門皆是摩訶衍是合其法而
L116n1490_p0847b08║不悕取一餐之物即是未合其人是故半滿
L116n1490_p0847b09║不合若至法華覺悟化城云非真實汝等所
L116n1490_p0847b10║行是菩薩道即是合法汝實我子即是合人
L116n1490_p0847b11║人法俱合。
L116n1490_p0847b12║初法中言後分等者準不思議境界經云
L116n1490_p0847b13║舍利子等五百聲聞皆是他方極位菩薩
L116n1490_p0847b14║故今在此逝多林會迹示聲聞據華嚴經
L116n1490_p0847b15║文殊師利逝多林出時舍利弗語五百言
L116n1490_p0848a01║汝等且觀文殊師利相好威儀等據彼經
L116n1490_p0848a02║中舍利弗語辭似如已聞諸大乘竟如在
L116n1490_p0848a03║方等般若會時未能悟故狀當聾瘂以後
L116n1490_p0848a04║分之言時仍長遠亦可通在鹿苑之前今
L116n1490_p0848a05║且判在華嚴會時。
L116n1490_p0848a06║○次文中二初通明三乘得合之處次別
L116n1490_p0848a07║顯聲聞得合之處初文又二初明在法華
L116n1490_p0848a08║次明在涅槃二文各有先釋次引證。
L116n1490_p0848a09║自鹿苑開權歷諸經教來至法華始得合實
L116n1490_p0848a10║故無量義云四十餘年未顯真實。
L116n1490_p0848a11║若於法華未合於涅槃得合法性論明中下
L116n1490_p0848a12║二根八法界者即是得合菩薩也。
L116n1490_p0848a13║○次別顯聲聞中二先標二教。
L116n1490_p0848a14║若論聲聞一祕密合二顯露合。
L116n1490_p0848a15║○次釋二教釋中二先祕次顯。
L116n1490_p0848b01║祕密合者初為提謂說五戒法已有密悟無
L116n1490_p0848b02║生忍者況修多羅方等般若豈無密悟此則
L116n1490_p0848b03║不論。
L116n1490_p0848b04║初祕中以提謂況出三時此文可以通冠
L116n1490_p0848b05║一切。
L116n1490_p0848b06║○次明顯中三初論未入位隨處得入者。
L116n1490_p0848b07║若就顯露未入位聲聞亦隨處得合例如般
L116n1490_p0848b08║若三百比丘得記者是也。
L116n1490_p0848b09║意云此等不專在法華非謂全不至法華。
L116n1490_p0848b10║○次明住果不過法華三未入位下明法
L116n1490_p0848b11║華中上慢之輩來至涅槃。
L116n1490_p0848b12║若住果聲聞決至法華敦信令合若住果不
L116n1490_p0848b13║合是增上慢。
L116n1490_p0848b14║次文中言敦信者入位之人借使至法華
L116n1490_p0848b15║不肯合者正當敦逼之文文云若有實得
L116n1490_p0849a01║阿羅漢不信此法者無有是處當知不合
L116n1490_p0849a02║即是不信不信故名不實得故云不合成
L116n1490_p0849a03║增上慢上慢之人實不得入得入之人非
L116n1490_p0849a04║增上慢。
L116n1490_p0849a05║未入位五千簡眾起去到涅槃中方復得合。
L116n1490_p0849a06║第三文中言五千起去者於涅槃會方得
L116n1490_p0849a07║入妙又大瓔珞譬喻品中復有五千菩薩
L116n1490_p0849a08║聞佛說如來法身功德即從座起遶佛三
L116n1490_p0849a09║匝而退目連問佛此諸正士修菩薩道已
L116n1490_p0849a10║入如來正法之藏行過二乘何故聞說三
L116n1490_p0849a11║身深義不受而退耶佛言善男子此人聞
L116n1490_p0849a12║說是法沸血流面何以故是無量劫恒誹
L116n1490_p0849a13║謗受罪此五千者從過去恒沙佛所修六
L116n1490_p0849a14║度起想著有悔心有退轉當經歷多劫勤
L116n1490_p0849a15║苦千佛過去猶不得度其上首者名曰勇
L116n1490_p0849b01║智雖修菩薩道欲得成佛不可得如人欲
L116n1490_p0849b02║於虛空造室已發菩提心修六度行有著
L116n1490_p0849b03║有悔心有退轉雖聞三身尚從座起去況
L116n1490_p0849b04║諸聲聞未曾入位增上慢者是方等部抑
L116n1490_p0849b05║挫之辭故云千佛過去若其實說此人於
L116n1490_p0849b06║涅槃中尚已得入。
L116n1490_p0849b07║緫就諸教通作四句華嚴三藏非合非不合
L116n1490_p0849b08║方等般若一向不合法華一向合涅槃亦合
L116n1490_p0849b09║亦不合何者涅槃為末代更開諸權引後代
L116n1490_p0849b10║鈍根故言亦不合。
L116n1490_p0849b11║三四句分別中初句云華嚴三藏非合非
L116n1490_p0849b12║不合者華嚴帶別名非合既是純大不與
L116n1490_p0849b13║小並則不同於方等般若名非不合三藏
L116n1490_p0849b14║純小未合於大名為非合既是純小不與
L116n1490_p0849b15║大並不同方等般若並對而說名非不合
L116n1490_p0850a01║涅槃亦合亦不合者本不住小名亦合仍
L116n1490_p0850a02║存方便名亦不合餘句可知。
L116n1490_p0850a03║○次釋疑。
L116n1490_p0850a04║問菩薩因法華入法界與華嚴合不見因華
L116n1490_p0850a05║嚴入一乘與法華合答華嚴入法界即是入
L116n1490_p0850a06║一乘（云云）。
L116n1490_p0850a07║如文。
L116n1490_p0850a08║○次料簡中列章。
L116n1490_p0850a09║五料簡者為三意一約通別二益不益三約
L116n1490_p0850a10║諸教。
L116n1490_p0850a11║○解釋釋中二先釋次問答釋疑初又二
L116n1490_p0850a12║初略立。
L116n1490_p0850a13║通別者夫五味半滿論別別有齊限論通通
L116n1490_p0850a14║於初後。
L116n1490_p0850a15║○次釋釋中初明前四味通後次若涅槃
L116n1490_p0850b01║下明涅槃法華通至於前初文自四初明
L116n1490_p0850b02║華嚴中二初引經釋次況結初文又二初
L116n1490_p0850b03║明通至二經次明通至涅槃。
L116n1490_p0850b04║若華嚴頓乳別但在初通則至後故無量義
L116n1490_p0850b05║云次說般若歷劫修行華嚴海空法華會入
L116n1490_p0850b06║佛慧即是通至二經。
L116n1490_p0850b07║初文言二經者謂般若法華以般若亦得
L116n1490_p0850b08║名華嚴故法華佛慧不殊初故。
L116n1490_p0850b09║○次通至涅槃為二初正引經次夫日下
L116n1490_p0850b10║述意。
L116n1490_p0850b11║又像法決疑經云今日坐中無央數眾各見
L116n1490_p0850b12║不同或見如來入涅槃或見如來住世一劫
L116n1490_p0850b13║若減一劫若無量劫或見如來丈六之身或
L116n1490_p0850b14║見小身或見大身或見報身蓮華藏世界海
L116n1490_p0850b15║為千百億釋迦牟尼佛說心地法門或見法
L116n1490_p0851a01║身同於虛空無有分別無相無礙遍同法界
L116n1490_p0851a02║或見此處山林地土沙或見七寶或見此處
L116n1490_p0851a03║乃是三世諸佛所行之處或見此處即是不
L116n1490_p0851a04║可思議諸佛境界真實之法。
L116n1490_p0851a05║初文者彼經既有住世無量劫之言又見
L116n1490_p0851a06║報身蓮華藏海說心地法門等故知華嚴
L116n1490_p0851a07║至涅槃後以彼像法決疑結涅槃故。
L116n1490_p0851a08║夫日初出先照高山日若垂沒亦應餘輝峻
L116n1490_p0851a09║嶺。
L116n1490_p0851a10║次述意者初出先照既別得頓名餘輝獨
L116n1490_p0851a11║及與先照何殊則初後俱照高山高山不
L116n1490_p0851a12║異照體無別是故初後俱是華嚴。
L116n1490_p0851a13║故蓮華藏海通至涅槃之後況前教耶。
L116n1490_p0851a14║況結可知。
L116n1490_p0851a15║○次若修下酪味通後又為四初略立次
L116n1490_p0851b01║何者下證成三釋論下以結集證成四當
L116n1490_p0851b02║知下緫結。
L116n1490_p0851b03║若修多羅半酪之教別論在第二時通論亦
L116n1490_p0851b04║至於後何者迦留陀夷於法華中靣得授記
L116n1490_p0851b05║後入聚落被害作結戒緣起又如身子法華
L116n1490_p0851b06║請主後入滅均提持三衣至佛問（云云）豈非三
L116n1490_p0851b07║藏至後耶。
L116n1490_p0851b08║次文者二人雖於法華得記此後猶作三
L116n1490_p0851b09║藏結戒之緣故知三藏至後言迦留陀夷
L116n1490_p0851b10║者由非時入聚落為俗所疑遂被打殺埋
L116n1490_p0851b11║馬糞中佛令諸比丘求覔不得從馬糞出
L116n1490_p0851b12║便入滅度因斯佛制白入聚落文在涅槃
L116n1490_p0851b13║故知涅槃共結小藏又如身子於法華中
L116n1490_p0851b14║而為請主至滅度已帝釋供養已收取三
L116n1490_p0851b15║衣付沙彌沙彌持和尚三衣奉佛帝釋以
L116n1490_p0852a01║事白佛若有所說當受持先至阿難所問
L116n1490_p0852a02║已阿難共來至佛所佛問汝和尚戒身滅
L116n1490_p0852a03║不答言不滅乃至解脫知見身滅不答言
L116n1490_p0852a04║不滅阿難言彼恒說法教化無我故憶此
L116n1490_p0852a05║耳佛言止止阿難過去諸佛可非滅耶而
L116n1490_p0852a06║五分不滅何所憂愁耶雖云五分不滅終
L116n1490_p0852a07║是小乘中意故三藏至後當知聲聞雖得
L116n1490_p0852a08║授記小機未悟終自見小舍利弗滅度緣
L116n1490_p0852a09║出增一第九。
L116n1490_p0852a10║釋論云從初鹿苑至涅槃夜所說戒定慧結
L116n1490_p0852a11║為修妬路等藏。
L116n1490_p0852a12║當知三藏通至於後。
L116n1490_p0852a13║○三方等至後中二先立。
L116n1490_p0852a14║若方等教半滿相對是生酥教別論是第三
L116n1490_p0852a15║時通論亦至於後。
L116n1490_p0852b01║○次何者下釋釋中二釋結。
L116n1490_p0852b02║何者陀羅尼云先於王舍城授諸聲聞記今
L116n1490_p0852b03║復於舍衛國祇陀林中復授聲聞記昔於波
L116n1490_p0852b04║羅柰授聲聞記身子云世尊不虛所言真實
L116n1490_p0852b05║故能第二第三授我等記故知方等至法華
L116n1490_p0852b06║後。
L116n1490_p0852b07║釋中云陀羅尼云者是方等陀羅尼下卷
L116n1490_p0852b08║經云文殊師利言今我不知是大陀羅尼
L116n1490_p0852b09║義之所趣向念已白佛言世尊如前所說
L116n1490_p0852b10║先於王城已授聲聞記今復於舍衛國授
L116n1490_p0852b11║聲聞記昔於波羅柰授聲聞記我今少疑
L116n1490_p0852b12║欲有請問惟佛𦗟許舍利弗問文殊師利
L116n1490_p0852b13║世尊授記不久得菩提各於世界如今世
L116n1490_p0852b14║尊世尊不虛所言真實故能第二第三授
L116n1490_p0852b15║我等記必當如釋迦牟尼言至法華後者
L116n1490_p0853a01║即指王城授記同於法華舍衛國記即指
L116n1490_p0853a02║方等在法華後彼經下文又云舍利弗聞
L116n1490_p0853a03║文殊得記問文殊師利於汝意云何文殊
L116n1490_p0853a04║語舍利弗汝意云何猶如枯樹更生華不
L116n1490_p0853a05║亦如山水還本處不析石還合不燋種生
L116n1490_p0853a06║芽不舍利弗言不也文殊言若不可得云
L116n1490_p0853a07║何問我得記生歡喜不授記無形無相無
L116n1490_p0853a08║我無有言語無去來今猶如野馬如是觀
L116n1490_p0853a09║者乃名得記此文是文殊破舍利弗得記
L116n1490_p0853a10║之相亦同彈訶仍似般若亦可云般若在
L116n1490_p0853a11║前意也。
L116n1490_p0853a12║○四明般若中二先立。
L116n1490_p0853a13║般若帶半論滿是熟酥教別論在第四時通
L116n1490_p0853a14║論亦至初後。
L116n1490_p0853a15║○次何者下釋釋中二初文正引經釋。
L116n1490_p0853b01║何者從得道夜至泥洹夜常說般若。
L116n1490_p0853b02║○次又釋論下引事證。
L116n1490_p0853b03║又釋論云須菩提問畢定不畢定當知般若
L116n1490_p0853b04║亦至後。
L116n1490_p0853b05║○次明後至初為二先涅槃次法華初文
L116n1490_p0853b06║二初立。
L116n1490_p0853b07║若涅槃醍醐滿教別論在第五時通論亦至
L116n1490_p0853b08║於初。
L116n1490_p0853b09║○次釋釋中二先據道理。
L116n1490_p0853b10║何者釋論云從初發心常觀涅槃行道前來
L116n1490_p0853b11║諸教豈無發心菩薩觀涅槃耶。
L116n1490_p0853b12║○次大經下證。
L116n1490_p0853b13║大經云我坐道場菩提樹下初成正覺爾時
L116n1490_p0853b14║無量阿僧祇恒沙世界諸菩薩亦曾問我是
L116n1490_p0853b15║甚深義然其所問句義功德亦皆如是等無
L116n1490_p0854a01║有異如是問者則能利益無量眾生此則通
L116n1490_p0854a02║至於前。
L116n1490_p0854a03║○次法華中二初分顯祕。
L116n1490_p0854a04║若法華顯露邊論不見在前祕密邊論理無
L116n1490_p0854a05║障礙故身子云我昔從佛聞如是法見諸菩
L116n1490_p0854a06║薩受記作佛。
L116n1490_p0854a07║○次結。
L116n1490_p0854a08║豈非證昔通記之文。
L116n1490_p0854a09║云通記者昔日授記佛意不壅小乘情隔
L116n1490_p0854a10║自無悕取況約祕密已記二乘據斯以論
L116n1490_p0854a11║通至鹿苑。
L116n1490_p0854a12║問涅槃追說四方等正開四別教復有四若
L116n1490_p0854a13║為分別答涅槃當四通入佛性別教次第後
L116n1490_p0854a14║見佛性方等保證二不見性（云云）。
L116n1490_p0854a15║次釋疑中云別教復有四者別教十住修
L116n1490_p0854b01║生無生十行修於無量十向修於無作登
L116n1490_p0854b02║地證於無作故云有四又十行中習諸佛
L116n1490_p0854b03║法具足習於一十六門亦名為四問住以
L116n1490_p0854b04║習八何故行中更習十六答前是自行隨
L116n1490_p0854b05║用一門後為化他是故行中更習前八是
L116n1490_p0854b06║故十六俱須廣習。
L116n1490_p0854b07║○二益不益中先敘意。
L116n1490_p0854b08║二就益不益料簡者若華嚴為乳三藏為酪
L116n1490_p0854b09║此則方便味濃大乘味薄。
L116n1490_p0854b10║○次分釋釋其濃淡初約取用邊為二先
L116n1490_p0854b11║釋次不可下結初文二謂譬合。
L116n1490_p0854b12║釋此為三一取用益為論如貴藥非病治賤
L116n1490_p0854b13║藥是病宜貴藥非宜徒服無益。
L116n1490_p0854b14║初說華嚴於初心未深益於漸機亦未轉於
L116n1490_p0854b15║二緣如乳若漸機稟三藏能斷見思三毒稍
L116n1490_p0855a01║盡即轉凡成聖如變乳為酪。
L116n1490_p0855a02║○次文二先以譬結次少分下明譬意初
L116n1490_p0855a03║文亦二先譬。
L116n1490_p0855a04║不可以用益謂賤勝不用益謂貴劣。
L116n1490_p0855a05║○次合合又二先正合。
L116n1490_p0855a06║華嚴亦如是。
L116n1490_p0855a07║○次於小下以譬帖合。
L116n1490_p0855a08║於小如乳於大如醍醐。
L116n1490_p0855a09║少分譬喻不可全求也。
L116n1490_p0855a10║次譬意中言少分譬喻不可全求者以華
L116n1490_p0855a11║嚴為乳但取機生未堪入大復在五味最
L116n1490_p0855a12║初而說是故華嚴分喻初味而未得於華
L116n1490_p0855a13║嚴之頓及別圓兩教俱有五味次第之相
L116n1490_p0855a14║復有不定及祕密等。
L116n1490_p0855a15║○次約良醫譬簡中三初譬。
L116n1490_p0855b01║二如良醫有一祕方具十二藥三種最貴善
L116n1490_p0855b02║占病相盈縮所宜終不乖候謬有所治。
L116n1490_p0855b03║○次佛亦如是下合。
L116n1490_p0855b04║佛亦如是圓方妙治具十二部無問廣記最
L116n1490_p0855b05║為甚深菩薩智利具足全服二乘病重以九
L116n1490_p0855b06║為劑。
L116n1490_p0855b07║○三此若下結結中二先結盈縮意。
L116n1490_p0855b08║此若不縮於病無益於不縮為乳於縮為酪。
L116n1490_p0855b09║○次此取下結用譬意。
L116n1490_p0855b10║此取相生次第為譬不取濃淡淺深。
L116n1490_p0855b11║不以味濃為乳味淡為酪故知自約次第
L116n1490_p0855b12║相生為譬全用在初故如乳縮用居次故
L116n1490_p0855b13║如酪。
L116n1490_p0855b14║○三約行人中二先正釋次更問答料簡
L116n1490_p0855b15║初文二初正約小乘行人得名不同。
L116n1490_p0856a01║三約行人心者說華嚴時凡夫見思不轉故
L116n1490_p0856a02║言如乳說三藏時斷見思惑故言如酪至方
L116n1490_p0856a03║等時被挫恥伏不言真極故如生酥至般若
L116n1490_p0856a04║時領教識法如熟酥至法華時破無明開佛
L116n1490_p0856a05║知見受記作佛心已清淨故言如醍醐。
L116n1490_p0856a06║○次行人下結不同意。
L116n1490_p0856a07║行人心生教亦未轉行人心熟教亦隨熟。
L116n1490_p0856a08║○次問答中二先問。
L116n1490_p0856a09║問為一人稟五味為五人耶。
L116n1490_p0856a10║○次答答中為三即頓漸不定初文是頓
L116n1490_p0856a11║次自有下是漸三自有利根下不定三文
L116n1490_p0856a12║各二先釋次引大經。
L116n1490_p0856a13║答自有一人稟一味如華嚴中純一根性即
L116n1490_p0856a14║得醍醐不歷五味也大經云雪山有草牛若
L116n1490_p0856a15║食者即得醍醐自有一人歷五味如小乘根
L116n1490_p0856b01║性於頓如乳三藏如酪乃至醍醐方乃究竟
L116n1490_p0856b02║如大經云從牛出乳乃至酥出醍醐。
L116n1490_p0856b03║自有利根菩薩未入位聲聞或於三藏中見
L116n1490_p0856b04║性是歷二味自有方等中見性是歷三味般
L116n1490_p0856b05║若中見性是歷四味如三百比丘大經云置
L116n1490_p0856b06║毒乳中遍五味中悉能殺人即此意也。
L116n1490_p0856b07║以由三例不同故稟味亦多少不一此即
L116n1490_p0856b08║義當於三非即約行論三何者如二乘人
L116n1490_p0856b09║至醍醐時亦得名頓如不定中見性之言
L116n1490_p0856b10║並是頓義由初問云稟味多少是故答中
L116n1490_p0856b11║還依教相出此三意言歷二味乃至四味
L116n1490_p0856b12║者至第二味即便見性故云二味三四亦
L116n1490_p0856b13║然。
L116n1490_p0856b14║
L116n1490_p0856b15║妙法蓮華經玄義釋籤卷第三十九
L116n1490_p0857a01║音釋
L116n1490_p0857a02║蜎（許緣切小飛也）。蠕（乳兖切蟲動貌）。