L116n1490_p0857b01║妙法蓮華經玄義釋籤卷第四十　　車十
L116n1490_p0857b02║隋天台智者大師說
L116n1490_p0857b03║門人灌頂記
L116n1490_p0857b04║唐天台沙門湛然釋
L116n1490_p0857b05║○第三歷諸教中二先緫以五味對凡夫
L116n1490_p0857b06║及四教次一一教各具五味初文二初引
L116n1490_p0857b07║經。
L116n1490_p0857b08║三歷諸教料簡者如大經云凡夫如乳聲聞
L116n1490_p0857b09║如酪菩薩如生熟酥佛如醍醐。
L116n1490_p0857b10║○次釋譬。
L116n1490_p0857b11║今釋此譬緫喻半滿五時凡夫無治道全生
L116n1490_p0857b12║如乳聲聞發真通皆如酪通教菩薩及二乘
L116n1490_p0857b13║如生酥別教如熟酥圓教如醍醐。
L116n1490_p0857b14║○一一具五中先略標。
L116n1490_p0857b15║今當教各判五味。
L116n1490_p0858a01║○次各釋文自為四具如止觀第三記一
L116n1490_p0858a02║一教中皆有頓漸不定等三是則非但五
L116n1490_p0858a03║味名通三教亦何滯礙超果不定者一一
L116n1490_p0858a04║教中既各用五味之譬以譬於漸若發宿
L116n1490_p0858a05║習不歷五味而能頓超名之為頓隨發不
L116n1490_p0858a06║同名為不定若爾通別菩薩云何復名超
L116n1490_p0858a07║果之義答教道無超證道亦有是故四教
L116n1490_p0858a08║皆有頓漸不定等四。
L116n1490_p0858a09║大經云凡夫如乳須陀洹如酪斯陀含如生
L116n1490_p0858a10║酥阿那含如熟酥阿羅漢支佛佛如醍醐有
L116n1490_p0858a11║超果者即得醍醐或有味味入者此即三藏
L116n1490_p0858a12║教中三意也。
L116n1490_p0858a13║當通教中五味者大經三十二云凡夫佛性
L116n1490_p0858a14║如雜血乳血者即是無明行等一切煩惱乳
L116n1490_p0858a15║者即善五陰是故我說從諸煩惱及善五陰
L116n1490_p0858b01║得三菩提如眾生身皆從精血而得成就佛
L116n1490_p0858b02║性亦爾須陀洹斯陀含斷少煩惱如真乳阿
L116n1490_p0858b03║那含如酪阿羅漢如生酥支佛至十地菩薩
L116n1490_p0858b04║如熟酥佛如醍醐超果不定（云云）。
L116n1490_p0858b05║當別教自明五味者第九云眾生如牛新生
L116n1490_p0858b06║血乳未別聲聞緣覺如酪菩薩之人如生熟
L116n1490_p0858b07║酥諸佛世尊猶如醍醐具有超果不定（云云）。
L116n1490_p0858b08║○圓教中初文是頓次無差而差去是漸
L116n1490_p0858b09║三從佛去是不定。
L116n1490_p0858b10║當圓教但一味大經云雪山有草名曰忍辱
L116n1490_p0858b11║牛若食者即得醍醐正直純一故不論五味
L116n1490_p0858b12║若無差別中作差別者約名字即乃至究竟
L116n1490_p0858b13║即判五味相生也。
L116n1490_p0858b14║漸中言約名字至究竟即判五味相生者
L116n1490_p0858b15║秖以五即次第對五。
L116n1490_p0859a01║從佛出十二部即是出乳新醫用乳也可約
L116n1490_p0859a02║四善根就發中為五味也。
L116n1490_p0859a03║三云從佛出十二部經者是發不定教雖
L116n1490_p0859a04║是頓由發不定即是從十二部教發則不
L116n1490_p0859a05║定即是頓中不定教也亦有超位以為圓
L116n1490_p0859a06║中之頓也言可約四善根等者五品外凡
L116n1490_p0859a07║未得名發應以斷惑高下而判位也應云
L116n1490_p0859a08║初信如乳二信至七信如酪八九十信如
L116n1490_p0859a09║生熟酥始從初住終至妙覺並如醍醐約
L116n1490_p0859a10║此五味復論不定。
L116n1490_p0859a11║○次增數明教中所以立此門者正言教
L116n1490_p0859a12║門雖多不出從實以開權從權以合實以
L116n1490_p0859a13║此例知一切教門大意可解於中自二先
L116n1490_p0859a14║迹次本初迹中三謂序釋結。
L116n1490_p0859a15║六增數明教者先約迹次約本夫教本逗機
L116n1490_p0859b01║機既不一教迹眾多何但半滿五時當知無
L116n1490_p0859b02║量種教今且增一至八。
L116n1490_p0859b03║初如文。
L116n1490_p0859b04║○次釋一法中又二初正明開合次緫結
L116n1490_p0859b05║初又二初從大一以開諸一次從大一以
L116n1490_p0859b06║開小一皆先開次合。
L116n1490_p0859b07║初約一法明開合者十方佛土中唯有一乘
L116n1490_p0859b08║法於此法不解全生如乳若欲開者開圓出
L116n1490_p0859b09║別教一乘也若於別不解亦全生如乳又開
L116n1490_p0859b10║通一乘也若於通不解亦全生如乳又開三
L116n1490_p0859b11║藏一乘也雖開為四皆名一大乘法俱求佛
L116n1490_p0859b12║果也。
L116n1490_p0859b13║初言一乘者皆取四教中大乘故云俱求
L116n1490_p0859b14║佛果。
L116n1490_p0859b15║若於三藏一乘得解即變乳成酪乃至入本
L116n1490_p0860a01║一乘也（云云）。
L116n1490_p0860a02║所言本者即圓一乘也。
L116n1490_p0860a03║若於四一乘不解又更於三藏開出聲聞支
L116n1490_p0860a04║佛教。
L116n1490_p0860a05║若斷結證果心漸通泰者即卻二乘唯言大
L116n1490_p0860a06║乘求佛漸以般若洮汰令心調熟即廢方便
L116n1490_p0860a07║一乘唯圓實一乘故云如我本誓願今者已
L116n1490_p0860a08║滿足化一切眾生皆令入佛道若以小乘化
L116n1490_p0860a09║我則墮慳貪是事為不可。
L116n1490_p0860a10║是故始從一而開一終從一而歸一。
L116n1490_p0860a11║○次二法中二先明開合。
L116n1490_p0860a12║若約二法論開合者約半滿兩教初明華嚴
L116n1490_p0860a13║之滿若眾生無機次約滿開半次方等對半
L116n1490_p0860a14║明滿次般若帶半明滿次法華捨半明滿。
L116n1490_p0860a15║○次緫結。
L116n1490_p0860b01║始則從滿開半終則廢半歸滿（云云）。
L116n1490_p0860b02║○次約三法中但列二種三法。
L116n1490_p0860b03║次約三法論開合者即是於一佛乘方便說
L116n1490_p0860b04║三既知息已滅卻化城亦是約三善聲聞為
L116n1490_p0860b05║下善（云云）。
L116n1490_p0860b06║亦應論開合相文略可見。
L116n1490_p0860b07║○次二種四法。
L116n1490_p0860b08║次約四法論開合者即是四教約圓開別約
L116n1490_p0860b09║別開通次開三藏如是次第會來合圓（云云）又
L116n1490_p0860b10║四法論開合者約四門本是圓四門眾生不
L116n1490_p0860b11║解開出別四門乃至通三藏四門利者得傳
L116n1490_p0860b12║傳入鈍者五味調入。
L116n1490_p0860b13║如文。
L116n1490_p0860b14║○次五法中亦二種不同五中亦有橫豎
L116n1490_p0860b15║二五初列二五次二開合。
L116n1490_p0861a01║次約五法論開合者即是五味從初十二部
L116n1490_p0861a02║開修多羅乃至涅槃教教論五味從初五味
L116n1490_p0861a03║開諸五味細細漸合還歸圓滿五味。
L116n1490_p0861a04║○次六法中唯一種便列七八於中初列。
L116n1490_p0861a05║次約六法論開合者即是四教大乘六度七
L116n1490_p0861a06║覺分八正道也。
L116n1490_p0861a07║○次初開下示開合相。
L116n1490_p0861a08║初開圓出別乃至三藏如是縮合還一圓道
L116n1490_p0861a09║（云云）。
L116n1490_p0861a10║○次七八二法者於法相論開合開即成
L116n1490_p0861a11║八合即成七。
L116n1490_p0861a12║次約七法論開合者謂四教二乘并人天乘
L116n1490_p0861a13║若上向合圓別不者下向合人天令七數足
L116n1490_p0861a14║開合（云云）。
L116n1490_p0861a15║次約八法論開合者約前八法開合（云云）。
L116n1490_p0861b01║若得開合之意自在說之。
L116n1490_p0861b02║○次本門者例於迹門又為三先標次立
L116n1490_p0861b03║本門三種法相謂亦有頓漸不定三正明
L116n1490_p0861b04║開合。
L116n1490_p0861b05║二約本門明教開合者借迹知本本亦復如
L116n1490_p0861b06║是。
L116n1490_p0861b07║○次又二初通示本從一佛界開出無量
L116n1490_p0861b08║形類。
L116n1490_p0861b09║復次本門中明或示己身或示他身或說己
L116n1490_p0861b10║法或說他法己身是佛法界像他身是九法
L116n1490_p0861b11║界像己法是圓頓佛之知見降此已下皆是
L116n1490_p0861b12║他法雖示種種形欲令度脫故雖說種種道
L116n1490_p0861b13║其實為一乘此即開合意也。
L116n1490_p0861b14║○次結此等形類不出頓等三法。
L116n1490_p0861b15║如是開合半滿五味宛然無失次第之意彌
L116n1490_p0862a01║復分明非次第意自然可解不定之教彌為
L116n1490_p0862a02║易見矣。
L116n1490_p0862a03║○次正開合中準望於迹本但是此諸開
L116n1490_p0862a04║合之法在久本上故即成本例應可解欲
L116n1490_p0862a05║令易見故更明之但是本初成道作斯設
L116n1490_p0862a06║化耳初一法中亦先開合。
L116n1490_p0862a07║從一開一者十方佛土中唯有一乘法眾生
L116n1490_p0862a08║不解全生如乳從此圓一乘開出別一乘眾
L116n1490_p0862a09║生又不解亦全生如乳又開出體法一乘眾
L116n1490_p0862a10║生又不解亦全生如乳又開出析法一乘眾
L116n1490_p0862a11║生即解是則轉乳為酪次入體法即轉酪為
L116n1490_p0862a12║生酥次入別一乘即轉生酥為熟酥次轉入
L116n1490_p0862a13║圓一乘如轉熟酥為醍醐是中備有頓漸不
L116n1490_p0862a14║定（云云）。
L116n1490_p0862a15║○次結。
L116n1490_p0862b01║此是從一以開一從一以歸一也。
L116n1490_p0862b02║次從二以開二者元本是如來藏如來藏中
L116n1490_p0862b03║備有半滿不思議之二眾生不解全生如乳
L116n1490_p0862b04║又開出帶半之滿又不解全生如乳又開出
L116n1490_p0862b05║破半之滿眾生不解亦全生如乳又單說半
L116n1490_p0862b06║眾生解轉乳為酪次說破半之滿轉酪為生
L116n1490_p0862b07║酥次說帶半之滿眾生為一熟酥次純說不
L116n1490_p0862b08║思議之滿眾生如醍醐此中具有頓漸不定
L116n1490_p0862b09║即從二開二從二歸二。
L116n1490_p0862b10║約二法論開合中本是如來藏者即是法
L116n1490_p0862b11║華正體一實之理故名為藏實理之中備
L116n1490_p0862b12║有同體權實之法名為半滿眾生不解是
L116n1490_p0862b13║故開出帶半之滿如般若部對二乘半以
L116n1490_p0862b14║明於滿又亦不解是故更開破半之滿謂
L116n1490_p0862b15║方等部凡所說大多破二乘又亦不解更
L116n1490_p0863a01║開單半謂鹿苑教所言二者由立半名以
L116n1490_p0863a02║對於滿然法華前未有半名來至法華涅
L116n1490_p0863a03║槃等部說於教意方稱為半鹿苑唯小故
L116n1490_p0863a04║永不立半教之名方等彈斥小乘絕分何
L116n1490_p0863a05║半之有般若付財尚無悕取猶屬他人亦
L116n1490_p0863a06║不名半如世半字堪助成滿故名為半今
L116n1490_p0863a07║以此半而對於滿故亦名半此從不思議
L116n1490_p0863a08║二開思議之二今合思議之二歸於不思
L116n1490_p0863a09║議二不思議二純一醍醐。
L116n1490_p0863a10║從三歸三本是即空即假即中之三眾生不
L116n1490_p0863a11║解即開次第之三又不解即開體真之三又
L116n1490_p0863a12║不解即開析法之三利人從析空之三入體
L116n1490_p0863a13║空之三從體入次從次入即鈍者住析三故
L116n1490_p0863a14║用即空三調之即生酥又用次三調為熟酥
L116n1490_p0863a15║今方得入即空即假即中此約三法論開合
L116n1490_p0863b01║也。
L116n1490_p0863b02║四法開合者本是圓四門眾生不解開別四
L116n1490_p0863b03║門乃至三藏四門傳傳令入如前。
L116n1490_p0863b04║約五法論開合者約五味凖前（云云）乃至八亦
L116n1490_p0863b05║如是。
L116n1490_p0863b06║○記者私錄異同。
L116n1490_p0863b07║從記者私錄異同下是章安雜錄隨己異
L116n1490_p0863b08║聞不關於記大師說也故不依文次亦無
L116n1490_p0863b09║深淺於中為二初雜記異聞次惟文下述
L116n1490_p0863b10║己推師結前生後初文為四初料簡般若
L116n1490_p0863b11║與法華以辨同異二明經論諸藏離合三
L116n1490_p0863b12║明四教名義所憑四破古五時七階不同
L116n1490_p0863b13║初文二先難次有人下會通。
L116n1490_p0863b14║有人引釋論會宗品舉十大經雲經大雲經
L116n1490_p0863b15║法華經般若最大又大明品云諸餘善法入
L116n1490_p0864a01║般若中謂法華經亦是善法也第百卷云法
L116n1490_p0864a02║華是祕密般若非祕密為不明二乘作佛故
L116n1490_p0864a03║又云般若法華是異名耳此三種云何通。
L116n1490_p0864a04║初文者初列經文竟次結問云此三種云
L116n1490_p0864a05║何通者一者據會宗大明似般若勝於法
L116n1490_p0864a06║華二者據第百卷則法華勝於般若三者
L116n1490_p0864a07║但是異名則似二經齊等一論三文似如
L116n1490_p0864a08║相反云何會通。
L116n1490_p0864a09║○次會通中但會前二不會第三以會前
L116n1490_p0864a10║二知同異故於前二中先會般若勝次會
L116n1490_p0864a11║法華勝初文二先引他會次明今會初他
L116n1490_p0864a12║會中二先會次問答釋疑初文三初義立
L116n1490_p0864a13║二慧次又般若下引證三善眾經下結勝
L116n1490_p0864a14║初又二先立。
L116n1490_p0864a15║有人會云眾聖以無心契無相如眾流納海
L116n1490_p0864b01║若其化物以無相為宗如空緫包。
L116n1490_p0864b02║○次般若下結。
L116n1490_p0864b03║般若盛明此二故於十經最大。
L116n1490_p0864b04║結中云謂盛明此二者謂自契無相及以
L116n1490_p0864b05║化物自行為實化物為權般若盛明權實
L116n1490_p0864b06║二慧此乃通方未足申於般若為勝。
L116n1490_p0864b07║又般若明第一義悉檀是故最大又九十品
L116n1490_p0864b08║前六十品明實慧無盡品去明方便二慧是
L116n1490_p0864b09║三世佛法身父母是故最大。
L116n1490_p0864b10║次引證中先引第一義悉檀意次一部以
L116n1490_p0864b11║明二慧與難意同此意未顯。
L116n1490_p0864b12║善眾經明此二皆攝入般若中。
L116n1490_p0864b13║○次釋疑中問。
L116n1490_p0864b14║問眾經明此二亦應般若攝入眾經中。
L116n1490_p0864b15║如文。
L116n1490_p0865a01║○答。
L116n1490_p0865a02║答大品最初專明此二餘經不爾古來稱般
L116n1490_p0865a03║若是得道經故知大也。
L116n1490_p0865a04║大品最初專明此二故當名耳。
L116n1490_p0865a05║○今謂去章安破。
L116n1490_p0865a06║今謂還是論語專大義何謂會通。
L116n1490_p0865a07║先斥云還是大論文者前之三文既有相
L116n1490_p0865a08║違還引論語何名會通故於諸經法華為
L116n1490_p0865a09║最。
L116n1490_p0865a10║○從會通者去章安會通。
L116n1490_p0865a11║會通者有共般若不共般若不共般若最大
L116n1490_p0865a12║餘經若明不共其義正等（云云）。
L116n1490_p0865a13║但語般若部中有不共理則所引三文理
L116n1490_p0865a14║自無違何者不共般若攝一切法何妨法
L116n1490_p0865a15║華亦入其中法華開顯無非一切種智此
L116n1490_p0865b01║則初義無違雖同種智般若不明二乘作
L116n1490_p0865b02║佛此則第二義無違般若秖是種智種智
L116n1490_p0865b03║不過權實妙法秖是開權顯實況五佛章
L116n1490_p0865b04║門皆是種智故知名異意義不殊此則第
L116n1490_p0865b05║三義無違。
L116n1490_p0865b06║○次他會通去會第二義又二先古師會
L116n1490_p0865b07║次今會初又二先會次問答釋疑初文二
L116n1490_p0865b08║初古會次然密下今判。
L116n1490_p0865b09║他會通法華明二乘作佛是祕密般若不明
L116n1490_p0865b10║二乘作佛故非祕密祕密則深般若則淺何
L116n1490_p0865b11║者般若明菩薩是佛因於義易解故非祕密
L116n1490_p0865b12║二乘作佛與昔教反於義難解故是祕密論
L116n1490_p0865b13║云如用藥為藥其事易用毒為藥其事難（云云）。
L116n1490_p0865b14║初文中初至其事難者此亦明他會義未
L116n1490_p0865b15║周他亦不知指何為昔何教二乘不能具
L116n1490_p0866a01║破故但云云然判法華勝般若此則可然
L116n1490_p0866a02║又準論文言法華是祕密者須知密祕語
L116n1490_p0866a03║同意別如前云是顯非密謂非覆隱之密
L116n1490_p0866a04║如前教有二乘發心不令未發者知故是
L116n1490_p0866a05║覆密今望般若為密者此是祕妙之密般
L116n1490_p0866a06║若中無法華為勝前已委釋不能重敘故
L116n1490_p0866a07║復云云又他人引論譬者昔以煩惱生死
L116n1490_p0866a08║為毒今以入生死不斷煩惱如用毒為藥
L116n1490_p0866a09║亦不知指何菩薩斷與不斷又言菩薩是
L116n1490_p0866a10║佛因者如般若中三種菩薩二教菩薩至
L116n1490_p0866a11║果無人用何菩薩為何佛因而言易解非
L116n1490_p0866a12║祕密耶具如破光宅中說又復方等般若
L116n1490_p0866a13║中圓何曾不明二乘作佛何時不明用毒
L116n1490_p0866a14║為藥但不顯露對二乘說則名為祕。
L116n1490_p0866a15║然密顯通大小釋論第四云顯示教明羅漢
L116n1490_p0866b01║斷惑清淨菩薩不斷惑不清淨故菩薩在後
L116n1490_p0866b02║列若祕密法明菩薩得六神通斷一切煩惱
L116n1490_p0866b03║超二乘上當知顯示淺祕密深今般若法華
L116n1490_p0866b04║皆明菩薩得無生忍具六神通並祕密並深
L116n1490_p0866b05║並大就祕密更論祕不祕般若不明二乘作
L116n1490_p0866b06║佛闕此一條故言不祕耳。
L116n1490_p0866b07║次今判中欲辨別意助明祕妙之密是故
L116n1490_p0866b08║顯密通大小等則大密小顯故明衍中菩
L116n1490_p0866b09║薩斷惑於密復更以一意直顯即般若不
L116n1490_p0866b10║明二乘作佛故云闕此一條等也。
L116n1490_p0866b11║問般若未開權應是祕密法華開權應是顯
L116n1490_p0866b12║示答若取開權如所問今取淺易為顯示耳
L116n1490_p0866b13║問若爾未了者云何言大答據二慧為深大
L116n1490_p0866b14║不明二乘作佛為未了問既言深大何不說
L116n1490_p0866b15║二乘是方便令得作佛此義未了亦何大乎
L116n1490_p0867a01║答非獨自釋叡師亦云般若照也法華實也
L116n1490_p0867a02║論窮理盡性明萬行則實不如照取大明真
L116n1490_p0867a03║化解本無三則照不如實是故歎深則般若
L116n1490_p0867a04║之功重美實則法華之用高也問雖引叡師
L116n1490_p0867a05║如攀枯求力不覺人杌俱倒釋猶未了。
L116n1490_p0867a06║次料簡釋疑中更一問答以第一文顯示
L116n1490_p0867a07║義深為問答意者今言顯示不與前同故
L116n1490_p0867a08║般若淺易次門者般若望法華既未顯了
L116n1490_p0867a09║何故稱大答文可見次一問答亦未顯理
L116n1490_p0867a10║故章安立問責竟次亦以共不共破。
L116n1490_p0867a11║今謂不共般若何時不明二乘作佛與法華
L116n1490_p0867a12║平等大慧更復何殊耶。
L116n1490_p0867a13║○次從眾經論去明諸藏離合者以諸藏
L116n1490_p0867a14║義通於諸經自古釋經經前立門皆有藏
L116n1490_p0867a15║部所攝一門今既法華徧收諸教所以用
L116n1490_p0867b01║藏徧通諸經是故章安於諸經論凡所明
L116n1490_p0867b02║藏並能徧收一切諸經故始自二藏終至
L116n1490_p0867b03║八藏皆以一期佛教通之初列二藏乃至
L116n1490_p0867b04║八藏。
L116n1490_p0867b05║眾經論明教非一若摩得勒伽有二藏聲聞
L116n1490_p0867b06║藏菩薩藏又諸經有三藏二如上加雜藏分
L116n1490_p0867b07║十一部經是聲聞藏方廣部是菩薩藏合十
L116n1490_p0867b08║二部是雜藏又有四藏更開佛藏菩薩處胎
L116n1490_p0867b09║經八藏謂胎化藏中陰藏摩訶衍方等藏戒
L116n1490_p0867b10║律藏十住藏雜藏金剛藏佛藏彼諸藏云何
L116n1490_p0867b11║會通。
L116n1490_p0867b12║○次從通二藏者下通諸藏意入今四教
L116n1490_p0867b13║及以八教。
L116n1490_p0867b14║通二藏者其一通聲聞其二通菩薩藏。
L116n1490_p0867b15║初以二藏通四教者以聲聞藏通三藏教
L116n1490_p0868a01║以菩薩藏通於三教謂摩訶衍藏。
L116n1490_p0868a02║通三藏者初通聲聞藏次通雜其一通菩薩
L116n1490_p0868a03║藏。
L116n1490_p0868a04║次通三藏者聲聞藏通三藏教雜藏通通
L116n1490_p0868a05║教別教別教雖是獨菩薩法帶方便故亦
L116n1490_p0868a06║入實故故名為雜後菩薩藏通於圓教。
L116n1490_p0868a07║通四藏者一一相通。
L116n1490_p0868a08║次通四藏者即以一教各對一藏故云相
L116n1490_p0868a09║通非謂四中更互相通但藏與教一一互
L116n1490_p0868a10║通聲聞雜菩薩佛次第以對四教意義可
L116n1490_p0868a11║見若四互通具如前四名互顯但教體已
L116n1490_p0868a12║定不可互有。
L116n1490_p0868a13║通八藏者八藏降神已來四教從轉法輪已
L116n1490_p0868a14║來時節節有異今以轉法輪來八教通之若
L116n1490_p0868a15║胎化藏中陰藏未為阿難說時即是祕密教
L116n1490_p0868b01║為阿難說時即是不定教摩訶衍方等藏即
L116n1490_p0868b02║頓教戒律藏去五藏即漸教中之次第戒律
L116n1490_p0868b03║藏即三藏教十住藏即方等教雜藏即通教
L116n1490_p0868b04║金剛藏即別教佛藏即圓教然佛意難測一
L116n1490_p0868b05║徃相望作此會通（云云）。
L116n1490_p0868b06║次以八教通八藏者前三如文且指鹿苑
L116n1490_p0868b07║為漸之初次方等後即是般若是故次列
L116n1490_p0868b08║通別圓三正指此三為般若部不論法華
L116n1490_p0868b09║者以法華部非八數故故第一卷結教相
L116n1490_p0868b10║云今法華是定非不定等前八教中雖有
L116n1490_p0868b11║顯露望祕名顯猶為權教近迹所覆是故
L116n1490_p0868b12║不同法華之顯又八教中雖有圓教帶偏
L116n1490_p0868b13║明圓猶屬於漸故前文云漸開四教今法
L116n1490_p0868b14║華圓開偏顯圓圓外無法。
L116n1490_p0868b15║○三明四教名義所憑中又二先明他問
L116n1490_p0869a01║答次今引教會通。
L116n1490_p0869a02║問四教名義出何經答長阿含行品佛在圓
L116n1490_p0869a03║彌城北尸舍婆村說四大教者從佛聞從和
L116n1490_p0869a04║合眾多比丘聞從一比丘聞是名四大教。
L116n1490_p0869a05║初文問四教出何經者答中乃引阿含四
L116n1490_p0869a06║教者但同有四非即藏等亦一往語耳然
L116n1490_p0869a07║教定體與今不同。
L116n1490_p0869a08║○次今文會通二先通經次通論初文先
L116n1490_p0869a09║引月燈三昧經。
L116n1490_p0869a10║月燈三昧經第六明四種修多羅謂諸行訶
L116n1490_p0869a11║責煩惱清淨。
L116n1490_p0869a12║○次章安會釋又二先會一重次彼經下
L116n1490_p0869a13║指廣初又二先別對。
L116n1490_p0869a14║私釋會之諸行是因緣生法即三藏義也訶
L116n1490_p0869a15║責是體知過罪即通教義也煩惱者不入巨
L116n1490_p0869b01║海不得寶珠若無煩惱則無智慧即別教義
L116n1490_p0869b02║也清淨者既舉一淨當名任運有我常樂等
L116n1490_p0869b03║即圓教也。
L116n1490_p0869b04║○次通對一一教皆具四句。
L116n1490_p0869b05║又一一教具四修多羅諸行即集諦諸行果
L116n1490_p0869b06║即苦諦諸行對治對治煩惱即道諦諸行清
L116n1490_p0869b07║淨即滅諦此三藏中具四修多羅也又訶責
L116n1490_p0869b08║諸行即集諦訶責諸有即苦諦訶責煩惱對
L116n1490_p0869b09║治即道諦訶責清淨即滅諦此通教中具四
L116n1490_p0869b10║修多羅又煩惱諸行是集諦煩惱諸有是苦
L116n1490_p0869b11║諦煩惱行被訶責即道諦煩惱清淨即滅諦
L116n1490_p0869b12║此別教中具四修多羅又涅槃即生死苦諦
L116n1490_p0869b13║清淨也菩提即煩惱集諦清淨也煩惱即菩
L116n1490_p0869b14║提道諦清淨也生死即涅槃滅諦清淨也此
L116n1490_p0869b15║圓教中四修多羅。
L116n1490_p0870a01║彼經復明四論四法四境界四門四斷煩惱
L116n1490_p0870a02║智四苦四集四道皆與四教相應具如彼應
L116n1490_p0870a03║知。
L116n1490_p0870a04║次指廣者彼經因月光童子菩薩問佛為
L116n1490_p0870a05║廣說至第六卷初佛告月光童子有四種
L116n1490_p0870a06║言論不可思議謂諸行等四下去諸文一
L116n1490_p0870a07║一皆安不可思議復有四相應法謂諸行
L116n1490_p0870a08║等文如前列四門四語四音聲四清淨語
L116n1490_p0870a09║四語言道四種密語四辯才四脩多羅四
L116n1490_p0870a10║多聞四種斷無明智如是等緫有七十七
L116n1490_p0870a11║科四法一一皆云諸行及不思議等如云
L116n1490_p0870a12║一者諸行法門不可思議二者訶責門不
L116n1490_p0870a13║可思議三者煩惱門不可思議四者清淨
L116n1490_p0870a14║門不可思議乃至諸行斷無明智不可思
L116n1490_p0870a15║議乃至清淨斷無明智不可思議諸四皆
L116n1490_p0870b01║爾故與四教義甚相應如斷無明智四教
L116n1490_p0870b02║各有當教無明餘皆準此以義消釋。
L116n1490_p0870b03║○次約地論第七十波羅密者於中二先
L116n1490_p0870b04║引論次會。
L116n1490_p0870b05║地論第七地云一念心具十波羅蜜四攝三
L116n1490_p0870b06║十七品四家釋四家云般若家諦家捨煩惱
L116n1490_p0870b07║家苦清淨家。
L116n1490_p0870b08║初文者地持第七以十二住攝一切位釋
L116n1490_p0870b09║第七住菩薩即當第七遠行地能依為住
L116n1490_p0870b10║所依為地此論自以十二住為能依不得
L116n1490_p0870b11║以行前十住以為能依向後十地以為所
L116n1490_p0870b12║依於念念中具十波羅密乃至四釋。
L116n1490_p0870b13║私釋者約苦諦為初門修道品令苦清淨者
L116n1490_p0870b14║即三藏義也捨煩惱家者即無相體達為捨
L116n1490_p0870b15║如色是空以空捨無相論修道品者此即通
L116n1490_p0871a01║教義也般若家者般若智照諸法明了恒沙
L116n1490_p0871a02║法門皆悉通達而修道品此即別教義也諦
L116n1490_p0871a03║家者諦即實相之理即是圓教約實相而修
L116n1490_p0871a04║道品也具如彼說（云云）。
L116n1490_p0871a05║今借四釋以對四教若借高位念念具法
L116n1490_p0871a06║以成初心具法之意以證圓門初後不二
L116n1490_p0871a07║故得用也亦可一一教皆具四家。
L116n1490_p0871a08║○四判教不同者為三先略述古異次今
L116n1490_p0871a09║驗下破三人情下今立初文又三先立漸
L116n1490_p0871a10║頓次立了不了三立一音。
L116n1490_p0871a11║達摩鬱多羅釋教迹義云教者謂佛被下之
L116n1490_p0871a12║言迹謂蹤跡亦應跡化跡言聖人布教各有
L116n1490_p0871a13║歸從然諸家判教非一一云釋迦一代不出
L116n1490_p0871a14║頓漸漸有七階五時世共同傳無不言是。
L116n1490_p0871a15║初頓漸中云漸有七階五時者恐將五時
L116n1490_p0871b01║之前人天為兩階二乘為二階并餘三時
L116n1490_p0871b02║名為七階。
L116n1490_p0871b03║又云五時之言那可得定但雙林已前是有
L116n1490_p0871b04║餘不了涅槃之唱以之為了。
L116n1490_p0871b05║又言佛一音報萬眾生大小並受何可以頓
L116n1490_p0871b06║漸徃定判無頓漸。
L116n1490_p0871b07║○次破中但破前二不破一音既破漸頓
L116n1490_p0871b08║一音自壞於前又二先破頓漸次然大品
L116n1490_p0871b09║法華下破了不了初又二先緫破頓漸次
L116n1490_p0871b10║別破漸中七階五時初又三先破。
L116n1490_p0871b11║今驗之經論皆是穿鑿耳何者人云佛教不
L116n1490_p0871b12║出頓漸而實頓漸攝教不盡如四阿含經五
L116n1490_p0871b13║部戒律教未窮深未得名頓說亘始終復不
L116n1490_p0871b14║與大次第為漸是則頓漸不攝何得云佛教
L116n1490_p0871b15║不出頓漸也。
L116n1490_p0872a01║○次然不無下縱。
L116n1490_p0872a02║然不無頓不得全破何者凡論頓漸蓋隨所
L116n1490_p0872a03║為若就如來實大小並陳時無前後但所為
L116n1490_p0872a04║之人悟解不同自有頓受或從漸入隨所聞
L116n1490_p0872a05║結集何得言無頓也。
L116n1490_p0872a06║○三但不可下略示。
L116n1490_p0872a07║但不可定其時節比其淺深耳。
L116n1490_p0872a08║○次人言下別破漸中七階五時者先破
L116n1490_p0872a09║初時人天二階。
L116n1490_p0872a10║人言漸教中有七階五時言佛初成道為提
L116n1490_p0872a11║謂波利說五戒十善人天教門然佛隨眾生
L116n1490_p0872a12║宜聞便說何得唯局初時為二人說五戒也
L116n1490_p0872a13║又五戒經中二長者得不起法忍三百人得
L116n1490_p0872a14║信忍二百人得須陀洹果普曜經中佛為二
L116n1490_p0872a15║長者授記號密成如來若爾言初為二人說
L116n1490_p0872b01║人天教門義何依㨿又二長者見佛聞法禮
L116n1490_p0872b02║佛而去竟不向鹿苑初說五戒時未化陳如
L116n1490_p0872b03║與誰接次而名為漸。
L116n1490_p0872b04║○次人言第二時下破餘四時五階初破
L116n1490_p0872b05║第二時。
L116n1490_p0872b06║人言第二時十二年中說三乘別教若爾過
L116n1490_p0872b07║十二年有宜聞四諦因緣六度豈可不說若
L116n1490_p0872b08║說是則三乘別教不止在十二年中若不說
L116n1490_p0872b09║是一段在後宜聞者佛豈可不化也定無此
L116n1490_p0872b10║理經言為聲聞說四諦乃至說六度不止十
L116n1490_p0872b11║二年蓋一代中隨宜聞者即說耳如四阿含
L116n1490_p0872b12║經五部律是為聲聞說乃訖於聖滅即是其
L116n1490_p0872b13║事故增一經說釋迦十二年中略說戒後瑕
L116n1490_p0872b14║玼起乃廣制長阿含遊行經說乃至涅槃何
L116n1490_p0872b15║得言小乘悉十二年中也。
L116n1490_p0873a01║○次人言第三下破第三時。
L116n1490_p0873a02║人言第三時三十年中說空宗般若維摩思
L116n1490_p0873a03║益依何經文知三十年中也。
L116n1490_p0873a04║○言四十年下破第四時。
L116n1490_p0873a05║言四十年後說法華一乘法華經中彌勒言
L116n1490_p0873a06║佛成道來始過四十餘年然不可言法華定
L116n1490_p0873a07║在大品經後何故大智論云須菩提於法華
L116n1490_p0873a08║中聞說舉手低頭皆得作佛是以今問退義
L116n1490_p0873a09║若爾大品與法華前後何定也。
L116n1490_p0873a10║○然大品下正破第五時兼破了不了於
L116n1490_p0873a11║中二先廣破次若爾誕公下結難初文又
L116n1490_p0873a12║二先對四經明皆有了次復應下緫約諸
L116n1490_p0873a13║經明皆有了初文三先引大經明三經名
L116n1490_p0873a14║異體同次大品下明三經義同言異三人
L116n1490_p0873a15║以下引人為驗。
L116n1490_p0873b01║然大品法華及涅槃三教淺深難可輒言何
L116n1490_p0873b02║者涅槃佛性亦名般若亦名一乘一乘是法
L116n1490_p0873b03║華之宗般若是大品所說即是明性復有何
L116n1490_p0873b04║未了乎。
L116n1490_p0873b05║初如文。
L116n1490_p0873b06║大品中說第一義空與涅槃經明空無異皆
L116n1490_p0873b07║云色空乃至大涅槃亦空又大品說涅槃非
L116n1490_p0873b08║化維摩說佛身離五非常與涅槃明常說涅
L116n1490_p0873b09║槃不空有何異而自生分別言維摩偏詺明
L116n1490_p0873b10║常大品一向說空也。
L116n1490_p0873b11║次文中云維摩佛身離五非常者如淨名
L116n1490_p0873b12║室內為諸國王長者說法云是身無常無
L116n1490_p0873b13║強無力無堅速朽離此非常得五常身如
L116n1490_p0873b14║阿難章云如來身者即是法身一非思欲
L116n1490_p0873b15║身二佛為世尊三佛身無漏四佛身無為
L116n1490_p0874a01║五不墮諸數。
L116n1490_p0874a02║○三引人又為五初寄隱本。
L116n1490_p0874a03║人以阿難等諸聲聞在大品會復經法華會
L116n1490_p0874a04║終至涅槃會故知大品法華涅槃應有淺深
L116n1490_p0874a05║義不必爾何者如阿難迦葉經法華會若未
L116n1490_p0874a06║聞說常涅槃會中二人不在何由得有常解
L116n1490_p0874a07║流通涅槃復次舍利弗在佛涅槃前七曰滅
L116n1490_p0874a08║度大目連為執杖外道所打亦在佛前涅槃
L116n1490_p0874a09║皆不在雙林之會豈可不得常解乎即知法
L116n1490_p0874a10║華中已悟常竟不假更聞。
L116n1490_p0874a11║○次又舍利弗下寄顯本。
L116n1490_p0874a12║又舍利弗等諸聲聞皆是如來影響如法華
L116n1490_p0874a13║經說知眾樂小法而畏於大智是故諸菩薩
L116n1490_p0874a14║作聲聞緣覺涅槃亦云我法最長子是名大
L116n1490_p0874a15║迦葉阿難多聞士能斷一切疑自然能解了
L116n1490_p0874b01║是常與無常故知影響之人在大則大在小
L116n1490_p0874b02║則小何可就其人以定階漸也又若從法華
L116n1490_p0874b03║後入涅槃者法華經中已明王宮非始久來
L116n1490_p0874b04║成道何由涅槃中方引道樹始成執實為疑
L116n1490_p0874b05║故知為一段眾生最後聞常者涅槃經聞法
L116n1490_p0874b06║華者不假聞涅槃也。
L116n1490_p0874b07║○三又涅槃下引互指同。
L116n1490_p0874b08║又涅槃經有大利益如法華中八千聲聞得
L116n1490_p0874b09║受記莂成大果實若以法華得記證涅槃之
L116n1490_p0874b10║益即是理同教無深淺明矣。
L116n1490_p0874b11║○四又法華下龍女所得同。
L116n1490_p0874b12║又法華優波提舍中明法華經理圓教極無
L116n1490_p0874b13║所缺少。
L116n1490_p0874b14║○五大智論下明所付同。
L116n1490_p0874b15║龍樹於大智論中歎法華最為甚深何故餘
L116n1490_p0875a01║經皆付阿難唯法華但付菩薩是知法華究
L116n1490_p0875a02║竟滿足弗須致疑。
L116n1490_p0875a03║故知諸經同皆明常有何不了。
L116n1490_p0875a04║復應當知諸大乘經指歸不殊但隨宜為異
L116n1490_p0875a05║耳如華嚴無量義法華皆三昧名般若是大
L116n1490_p0875a06║智慧維摩說不思議解脫是解脫大涅槃是
L116n1490_p0875a07║究竟滅文殊問菩提是滿足道悉是佛法法
L116n1490_p0875a08║無優劣於中明果皆是佛果明因皆是地行
L116n1490_p0875a09║明理皆是法性所為皆是菩薩指歸不當有
L116n1490_p0875a10║異人何為強作優劣。
L116n1490_p0875a11║若爾誕公云雙樹已前指法華經悉不了豈
L116n1490_p0875a12║非誣誷也。
L116n1490_p0875a13║諸經及結可見。
L116n1490_p0875a14║○次人情下明今意者先結生。
L116n1490_p0875a15║人情既爾經論云何。
L116n1490_p0875b01║○摩得下正釋又為五先引文立藏次然
L116n1490_p0875b02║教必下對藏分人三然此下簡於傍正明
L116n1490_p0875b03║立藏意四問答釋妨五今之下開藏對教
L116n1490_p0875b04║初文又三初引摩得論文。
L116n1490_p0875b05║摩得勒伽說十二部經唯方廣部是菩薩藏
L116n1490_p0875b06║十一部是聲聞藏。
L116n1490_p0875b07║○次又下引結集者。
L116n1490_p0875b08║又佛為聲聞菩薩說出苦道諸集經者以為
L116n1490_p0875b09║菩薩所說為菩薩藏以為聲聞所說為聲聞
L116n1490_p0875b10║藏。
L116n1490_p0875b11║○三龍樹下引大論。
L116n1490_p0875b12║龍樹於大智論中亦云大迦葉與阿難在香
L116n1490_p0875b13║山撰集三藏為聲聞藏文殊與阿難集摩訶
L116n1490_p0875b14║衍經為菩薩藏涅槃亦云十一部經為二乘
L116n1490_p0875b15║所持方等部為菩薩所持是以依按經論略
L116n1490_p0876a01║唯二種聲聞藏及菩薩藏也。
L116n1490_p0876a02║○次文又二初略分。
L116n1490_p0876a03║然教必對人人別各二聲聞藏中有決定聲
L116n1490_p0876a04║聞及退菩提心聲聞菩薩藏中有頓悟大士
L116n1490_p0876a05║有漸入菩薩。
L116n1490_p0876a06║○次聲聞藏中下釋出所以於中先釋二
L116n1490_p0876a07║種聲聞。
L116n1490_p0876a08║聲聞藏中決定聲聞者久習別異善根小心
L116n1490_p0876a09║狹劣成就小性一向樂小佛為說小畢竟作
L116n1490_p0876a10║證不能趣大言退菩提心聲聞者是人嘗於
L116n1490_p0876a11║先佛及諸菩薩所發菩提心但經生歷死忘
L116n1490_p0876a12║失本念遂生小心志願於小佛為說小終令
L116n1490_p0876a13║趣大然決定聲聞一向住小退菩提心聲聞
L116n1490_p0876a14║後能趣大雖有去有住而受小時一故對此
L116n1490_p0876a15║二人所說為聲聞藏。
L116n1490_p0876b01║○次菩薩藏下釋出二菩薩。
L116n1490_p0876b02║菩薩藏中有能頓悟者如華嚴等經所為眾
L116n1490_p0876b03║生不由小來一徃入大故名為頓從漸入者
L116n1490_p0876b04║即向退菩提心聲聞後能入大大從小來故
L116n1490_p0876b05║稱為漸雖有頓漸不同然受大處一故對此
L116n1490_p0876b06║二人所說為菩薩藏也。
L116n1490_p0876b07║然此二藏隨所為隨所說聲聞藏中有菩薩
L116n1490_p0876b08║為影響然非所為不可從菩薩名作大乘經
L116n1490_p0876b09║菩薩藏中亦有聲聞人非正所為宗不說聲
L116n1490_p0876b10║聞法故不可名為小乘法擬人定法各自不
L116n1490_p0876b11║同是以要而攝之略唯二也。
L116n1490_p0876b12║問佛為三乘人說三種教何以故判藏唯有
L116n1490_p0876b13║其二答佛為求三乘人說三乘法然聞因緣
L116n1490_p0876b14║者即是聲聞辟支佛出無佛世但現神通默
L116n1490_p0876b15║無所說故結集經者集為二藏也依經判教
L116n1490_p0877a01║厥致云爾。
L116n1490_p0877a02║三四如文。
L116n1490_p0877a03║○第五對教又二初正對。
L116n1490_p0877a04║今之四教與達摩二藏會通云何彼自云要
L116n1490_p0877a05║而攝之略唯二種今開分之判為四教耳聲
L116n1490_p0877a06║聞藏即三藏教也菩薩藏即通別圓教也為
L116n1490_p0877a07║決定聲聞說三藏教為退大聲聞說通教為
L116n1490_p0877a08║漸悟菩薩說別教為頓悟菩薩說圓教。
L116n1490_p0877a09║○次非唯下歎結。
L116n1490_p0877a10║非唯名數易融而義意玄合今古符契一無
L116n1490_p0877a11║二焉。
L116n1490_p0877a12║○次惟文略下述己推師又三先述記者
L116n1490_p0877a13║意次師云下述稟師作意三此備下結此
L116n1490_p0877a14║生下初又二先述略意。
L116n1490_p0877a15║唯文略而義廣教一而蔽諸。
L116n1490_p0877b01║○次若申下述須廣意先法。
L116n1490_p0877b02║若申隱以使顯須多作論義。
L116n1490_p0877b03║○次喻。
L116n1490_p0877b04║如捕獵川澤饒結筌罤豈漁獵者好博耶不
L116n1490_p0877b05║得已而博耳。
L116n1490_p0877b06║○述師中二先謙退。
L116n1490_p0877b07║師云我以五章略譚玄義非能申文外之妙
L116n1490_p0877b08║特是粗述所懷常恨言不能暢意況復記能
L116n1490_p0877b09║盡言。
L116n1490_p0877b10║○次雖下勸歎又三先教次觀三圓通下
L116n1490_p0877b11║結。
L116n1490_p0877b12║雖然若能尋七義次通十妙研別體七餘五
L116n1490_p0877b13║鉤𤨏相承宛宛如繡引經印定句句環合非
L116n1490_p0877b14║直包諸名教該乎半滿而已矣。
L116n1490_p0877b15║初教中云若能尋七義等者是第一卷中
L116n1490_p0878a01║七番共解次通十妙者用通解七來通十
L116n1490_p0878a02║妙初以七義通十妙竟回此通義入一一
L116n1490_p0878a03║妙皆以七義一一釋之研別體七者將通
L116n1490_p0878a04║解之七研於別解皆使具七雖即用七五
L116n1490_p0878a05║章鈎鎻終自宛然章章科科七義無闕。
L116n1490_p0878a06║又即事成觀鑿凡夫之乾土見聖法之水泥。
L116n1490_p0878a07║○結中初句結教。
L116n1490_p0878a08║圓通之道於斯通矣。
L116n1490_p0878a09║○次徧朗下結觀。
L116n1490_p0878a10║遍朗之朗於茲明矣。
L116n1490_p0878a11║此備於前今更消文於後也。
L116n1490_p0878a12║
L116n1490_p0878a13║
L116n1490_p0878a14║
L116n1490_p0878a15║妙法蓮華經玄義釋籤卷第四十
L116n1490_p0878b01║音釋
L116n1490_p0878b02║鍮（音偷銅屬）。聾瘂（聾盧紅切耳無聞也瘂𠋣下切口不能言也）。挫（干臥
L116n1490_p0878b03║切摧也）。愕（五各切驚愕也）。悕（音希望也）。叡（以芮切）。詺（彌正切詺目也）。
L116n1490_p0878b04║誷（音罔誣誷也）。