L131n1557_p0712b01║大方廣佛華嚴經䟽鈔會本第三十三　盟十
L131n1557_p0712b02║唐于闐國三藏沙門實叉難陀　譯
L131n1557_p0712b03║唐清涼山大華嚴寺沙門澄觀撰述
L131n1557_p0712b04║佛子菩薩摩訶薩復以法施所修善根如是
L131n1557_p0712b05║廻向。
L131n1557_p0712b06║第三門願成依果文分為二先總明後其
L131n1557_p0712b07║一一下別顯今初十句一牒前起後。
L131n1557_p0712b08║願一切佛剎皆悉清淨以不可說不可說莊
L131n1557_p0712b09║嚴具而莊嚴之一一佛剎其量廣大同於法
L131n1557_p0712b10║界純善無礙清淨光明諸佛於中現成正覺
L131n1557_p0712b11║一佛剎中清淨境界悉能顯現一切佛剎如
L131n1557_p0712b12║一佛剎一切佛剎亦復如是。
L131n1557_p0712b13║後正顯願相一願清淨二願莊嚴三分量
L131n1557_p0712b14║普周四純善五無障礙六具淨光七有佛
L131n1557_p0712b15║現八融攝九舉一例餘一剎之展量同法
L131n1557_p0713a01║界一剎之卷顯現無餘展卷無礙是一佛
L131n1557_p0713a02║剎如一佛剎剎剎皆然準上華藏及後人
L131n1557_p0713a03║嚴塵塵尚然況復剎剎。
L131n1557_p0713a04║其一一剎悉以等法界無量無邊清淨妙寶
L131n1557_p0713a05║莊嚴之具而為嚴飾。
L131n1557_p0713a06║第二別顯中分二先顯寶嚴後如寶莊嚴
L131n1557_p0713a07║下類顯餘嚴今初分三初總標次所謂下
L131n1557_p0713a08║別顯三是為菩薩下總結。
L131n1557_p0713a09║所謂阿僧祇清淨寶座敷眾寶衣阿僧祇寶
L131n1557_p0713a10║帳寶網垂布阿僧祇寶盖一切妙寶互相映
L131n1557_p0713a11║徹阿僧祇寶雲普雨眾寶阿僧祇寶華周徧
L131n1557_p0713a12║清淨阿僧祇眾寶所成欄楯軒檻清淨莊嚴
L131n1557_p0713a13║阿僧祇寶鈴常演諸佛微妙音聲周流法界
L131n1557_p0713a14║阿僧祇寶蓮華種種寶色開敷榮曜阿僧祇
L131n1557_p0713a15║寶樹周帀行列無量妙寶以為華果阿僧祇
L131n1557_p0713b01║寶宮殿無量菩薩止住其中阿僧祇寶樓閣
L131n1557_p0713b02║廣博崇麗延袤遠近阿僧祇寶却敵大寶所
L131n1557_p0713b03║成莊嚴妙好阿僧祇寶門闥妙寶瓔珞周帀
L131n1557_p0713b04║垂布阿僧祇寶牎牖不思議寶清淨莊嚴阿
L131n1557_p0713b05║僧祇寶多羅形如半月眾寶集成。
L131n1557_p0713b06║二中復二先通顯寶嚴後佛子下別明人
L131n1557_p0713b07║寶嚴前中以阿僧祇數但有九十四數以
L131n1557_p0713b08║晉經皆云無量阿僧祇初有數事但云無
L131n1557_p0713b09║量則阿僧祇言非是數中之一但是無數
L131n1557_p0713b10║之言若定是數便為限局今就九十四內
L131n1557_p0713b11║寶樹之中有無量妙寶以為華果為一宮
L131n1557_p0713b12║殿中有無量菩薩為二初段顯因之後有
L131n1557_p0713b13║無數寶藏為三一一瓔珞中百千菩薩上
L131n1557_p0713b14║妙莊嚴為四下寶枝中有不思議鳥為五
L131n1557_p0713b15║寶華中有無量菩薩為六足滿百數文中
L131n1557_p0714a01║分二初十八事略明顯勝初略明。
L131n1557_p0714a02║如是一切悉以眾寶而為嚴飾離垢清淨不
L131n1557_p0714a03║可思議無非如來善根所起具足無數寶藏
L131n1557_p0714a04║莊嚴。
L131n1557_p0714a05║如是一切下舉因顯勝。
L131n1557_p0714a06║復有阿僧祇寶河流出一切清淨善法阿僧
L131n1557_p0714a07║祇寶海法水盈滿阿僧祇寶芬陀利華常出
L131n1557_p0714a08║妙法芬陀利聲阿僧祇寶須彌山智慧山王
L131n1557_p0714a09║秀出清淨阿僧祇八楞妙寶寶線貫穿嚴淨
L131n1557_p0714a10║無比阿僧祇淨光寶常放無礙大智光明普
L131n1557_p0714a11║照法界阿僧祇寶鈴鐸更相扣擊出妙音聲
L131n1557_p0714a12║阿僧祇清淨寶諸菩薩寶具足充滿阿僧祇
L131n1557_p0714a13║寶繒綵處處垂下色相光潔阿僧祇妙寶幢
L131n1557_p0714a14║以寶半月而為嚴飾阿僧祇寶旛悉能普雨
L131n1557_p0714a15║無量寶旛阿僧祇寶帶垂布空中莊嚴殊妙
L131n1557_p0714b01║阿僧祇寶敷具能生種種微細樂觸阿僧祇
L131n1557_p0714b02║妙寶旋示現菩薩一切智眼阿僧祇寶瓔珞
L131n1557_p0714b03║一一瓔珞百千菩薩上妙莊嚴阿僧祇寶宮
L131n1557_p0714b04║殿超過一切妙絕無比阿僧祇寶莊嚴具金
L131n1557_p0714b05║剛摩尼以為嚴飾阿僧祇種種妙寶莊嚴具
L131n1557_p0714b06║常現一切清淨妙色阿僧祇清淨寶殊形異
L131n1557_p0714b07║彩光鑒映徹阿僧祇寶山以為垣牆周帀圍
L131n1557_p0714b08║繞清淨無礙阿僧祇寶香其香普熏一切世
L131n1557_p0714b09║界阿僧祇寶化事一一化事周徧法界阿僧
L131n1557_p0714b10║祇寶光明一一光明現一切光。
L131n1557_p0714b11║後復有下八十二事廣顯於中分五第一
L131n1557_p0714b12║二十四事唯以外寶為嚴其間三兩亦標
L131n1557_p0714b13║以事名釋以法門且從多判。
L131n1557_p0714b14║復有阿僧祇寶光明清淨智光照了諸法復
L131n1557_p0714b15║有阿僧祇無礙寶光明一一光明周徧法界
L131n1557_p0715a01║有阿僧祇寶處一切諸寶皆悉具足阿僧祇
L131n1557_p0715a02║寶藏開示一切正法藏寶阿僧祇寶幢如來
L131n1557_p0715a03║幢相逈然高出阿僧祇寶賢大智賢像具足
L131n1557_p0715a04║清淨阿僧祇寶園生諸菩薩三昧快樂阿僧
L131n1557_p0715a05║祇寶音如來妙音普示世間阿僧祇寶形其
L131n1557_p0715a06║一一形皆放無量妙法光明阿僧祇寶相其
L131n1557_p0715a07║一一相悉超眾相阿僧祇寶威儀見者皆生
L131n1557_p0715a08║菩薩喜樂阿僧祇寶聚見者皆生智慧寶聚
L131n1557_p0715a09║阿僧祇寶安住見者皆生善住寶心阿僧祇
L131n1557_p0715a10║寶衣服其有著者生諸菩薩無比三昧阿僧
L131n1557_p0715a11║祇寶袈裟其有著者纔始發心則得善見陀
L131n1557_p0715a12║羅尼門。
L131n1557_p0715a13║二復有阿僧祇寶光明下有十五事標以
L131n1557_p0715a14║事名釋以法門欲顯即事成法門故。
L131n1557_p0715a15║阿僧祇寶修習其有見者知一切寶皆是業
L131n1557_p0715b01║果決定清淨阿僧祇寶無礙知見其有見者
L131n1557_p0715b02║得了一切清淨法眼阿僧祇寶光藏其有見
L131n1557_p0715b03║者則得成就大智慧藏。
L131n1557_p0715b04║三寶修習下三事唯約法門顯即法可貴
L131n1557_p0715b05║非要託事。
L131n1557_p0715b06║阿僧祇寶座佛坐其上大師子吼阿僧祇寶
L131n1557_p0715b07║燈常放清淨智慧光明阿僧祇寶多羅𡬾次
L131n1557_p0715b08║第行列繚以寶繩莊嚴清淨其𡬾復有阿僧
L131n1557_p0715b09║祇寶幹從身聳擢端直圓潔阿僧祇寶枝種
L131n1557_p0715b10║種眾寶莊嚴稠密不思議鳥翔集其中常吐
L131n1557_p0715b11║妙音宣揚正法阿僧祇寶葉放大智光徧一
L131n1557_p0715b12║切處阿僧祇寶華一一華上無量菩薩結跏
L131n1557_p0715b13║趺坐徧遊法界阿僧祇寶果見者當得一切
L131n1557_p0715b14║智智不退轉果阿僧祇寶聚落見者捨離世
L131n1557_p0715b15║聚落法阿僧祇寶都邑無礙眾生於中盈滿
L131n1557_p0716a01║阿僧祇寶宮殿王處其中具足菩薩那羅延
L131n1557_p0716a02║身勇猛堅固被法甲冑心無退轉阿僧祇寶
L131n1557_p0716a03║舍入者能除戀舍宅心阿僧祇寶衣著者能
L131n1557_p0716a04║令解了無著阿僧祇寶宮殿出家菩薩充滿
L131n1557_p0716a05║其中阿僧祇寶珍玩見者咸生無量歡喜阿
L131n1557_p0716a06║僧祇寶輪放不思議智慧光明轉不退輪阿
L131n1557_p0716a07║僧祇寶跋陀𣗳因陀羅網莊嚴清淨阿僧祇
L131n1557_p0716a08║寶地不思議寶間錯莊嚴阿僧祇寶吹其音
L131n1557_p0716a09║清亮充滿法界阿僧祇寶鼓妙音克諧窮劫
L131n1557_p0716a10║不絕。
L131n1557_p0716a11║四寶座下二十二事約於事寶能成法門
L131n1557_p0716a12║或顯依中有正明雜莊嚴。
L131n1557_p0716a13║阿僧祇寶眾生盡能攝持無上法寶阿僧祇
L131n1557_p0716a14║寶身具足無量功德妙寶阿僧祇寶口常演
L131n1557_p0716a15║一切妙法寶音阿僧祇寶心具清淨意大智
L131n1557_p0716b01║願寶阿僧祇寶念斷諸愚惑究竟堅固一切
L131n1557_p0716b02║智寶阿僧祇寶明誦持一切諸佛法寶阿僧
L131n1557_p0716b03║祇寶慧決了一切諸佛法藏阿僧祇寶智得
L131n1557_p0716b04║大圓滿一切智寶阿僧祇寶眼鑒十力寶無
L131n1557_p0716b05║所障礙阿僧祇寶耳聽聞無量盡法界聲清
L131n1557_p0716b06║淨無礙阿僧祇寶鼻常齅隨順清淨寶香阿
L131n1557_p0716b07║僧祇寶舌能說無量諸語言法阿僧祇寶身
L131n1557_p0716b08║徧遊十方而無𦊱礙阿僧祇寶意常勤修習
L131n1557_p0716b09║普賢行願阿僧祇寶音淨妙音聲徧十方界
L131n1557_p0716b10║阿僧祇寶身業一切所作以智為首阿僧祇
L131n1557_p0716b11║寶語業常說修行無礙智寶阿僧祇寶意業
L131n1557_p0716b12║得無障礙廣大智寶究竟圓滿。
L131n1557_p0716b13║五寶眾生下十八事顯於內身六根三業
L131n1557_p0716b14║皆名為寶並圓明可貴故此上諸事或純
L131n1557_p0716b15║或雜或依正無礙皆以事事無礙法門因
L131n1557_p0717a01║所感故若將一因各對一事如以寂忍為
L131n1557_p0717a02║因所感寶衣等恐繁不顯觀者思之復將
L131n1557_p0717a03║一因成一切果四句融通義如常說。
L131n1557_p0717a04║佛子菩薩摩訶薩於彼一切諸佛剎中於一
L131n1557_p0717a05║佛剎一方一處一毛端量有無量無邊不可
L131n1557_p0717a06║說數諸大菩薩皆悉成就清淨智慧充滿而
L131n1557_p0717a07║住如一佛剎一方一處一毛端量如是盡虛
L131n1557_p0717a08║空徧法界一一佛剎一一方一一處一一毛
L131n1557_p0717a09║端量悉亦如是。
L131n1557_p0717a10║二人寶嚴者法華云彼國何故名曰大寶
L131n1557_p0717a11║莊嚴其國中以菩薩為大寶故所以楚魏
L131n1557_p0717a12║之朝亦不以金玉為珍而以賢臣為寶徧
L131n1557_p0717a13║法界微塵之處有多菩薩可謂大心嚴剎
L131n1557_p0717a14║也（法華云者即第二經譬喻品中授舍利弗記云其劫名大寶莊嚴何故名曰大
L131n1557_p0717a15║寶莊嚴其國中以菩薩為大寶故所以楚魏等者其文出國語）。
L131n1557_p0717b01║是為菩薩摩訶薩以諸善根而為廻向普願
L131n1557_p0717b02║一切諸佛國土悉具種種妙寶莊嚴。
L131n1557_p0717b03║三結成寶嚴可知。
L131n1557_p0717b04║如寶莊嚴如是廣說如是香莊嚴華莊嚴鬘
L131n1557_p0717b05║莊嚴塗香莊嚴燒香莊嚴末香莊嚴衣莊嚴
L131n1557_p0717b06║盖莊嚴幢莊嚴旛莊嚴摩尼寶莊嚴次第乃
L131n1557_p0717b07║至過此百倍皆如寶莊嚴如是廣說。
L131n1557_p0717b08║二類顯餘嚴有十一事一一皆有上之百
L131n1557_p0717b09║事并前一百則一千二百言次第乃至過
L131n1557_p0717b10║此百倍者若言嚴事過者則不應言皆如
L131n1557_p0717b11║寶嚴若準晉經云衣蓋幢旛乃至百事莊
L131n1557_p0717b12║嚴即以香等為百過此倍之三字譯者不
L131n1557_p0717b13║妙若別理通者以前寶嚴但列百事非止
L131n1557_p0717b14║唯百應過百倍則百百為萬表圓融萬行
L131n1557_p0717b15║則應迴文云摩尼寶嚴皆如寶莊嚴如是
L131n1557_p0718a01║廣說次第乃至過此百倍理則無違（若言嚴事
L131n1557_p0718a02║過者然嚴事即是所成謂座旛幢蓋等百事其寶香華鬘等即是能成能成如金銀
L131n1557_p0718a03║銅鐵及泥木等所成如以金為佛菩薩華鬘等百事以銀為百事亦然能成有十一
L131n1557_p0718a04║各各能成所成百事今云若嚴事己過者則不應言皆如寶莊嚴者寶嚴有百事今
L131n1557_p0718a05║過百倍即成一萬何言如寶如寶但有百事耳下引𣈆經即是能成為百如金銀銅
L131n1557_p0718a06║鐵等為百事故云即以香等為百事等是能成故言過此倍等者謂但列香等百事
L131n1557_p0718a07║何要過此百倍之言以無可過故若過寶嚴事百倍則有可過次云若別理通者為
L131n1557_p0718a08║順今經故欲令過前嚴事百倍則有萬矣而亦文不便故應迴過此百倍向寶莊嚴
L131n1557_p0718a09║下則能成唯十一所成各萬則成十一萬兼前一百有十一萬一百嚴事）。
L131n1557_p0718a10║佛子菩薩摩訶薩以法施等所集善根為長
L131n1557_p0718a11║養一切善根故廻向為嚴淨一切佛剎故廻
L131n1557_p0718a12║向為成就一切眾生故廻向為令一切眾生
L131n1557_p0718a13║皆心淨不動故廻向為令一切眾生皆入甚
L131n1557_p0718a14║深佛法故廻向為令一切眾生皆得無能過
L131n1557_p0718a15║清淨功德故廻向為令一切眾生皆得不可
L131n1557_p0718b01║壞清淨福力故廻向為令一切眾生皆得無
L131n1557_p0718b02║盡智力度諸眾生令入佛法故廻向為令一
L131n1557_p0718b03║切眾生皆得平等無量清淨言音故廻向為
L131n1557_p0718b04║令一切眾生皆得平等無礙眼成就盡虛空
L131n1557_p0718b05║徧法界等智慧故廻向為令一切眾生皆得
L131n1557_p0718b06║清淨念知前際劫一切世界故廻向為令一
L131n1557_p0718b07║切眾生皆得無礙大智慧悉能決了一切法
L131n1557_p0718b08║藏故廻向為令一切眾生皆得無限量大菩
L131n1557_p0718b09║提周徧法界無所障礙故廻向為令一切眾
L131n1557_p0718b10║生皆得平等無分別同體善根故廻向為令
L131n1557_p0718b11║一切眾生皆得一切功德具足莊嚴清淨身
L131n1557_p0718b12║語意業故廻向為令一切眾生皆得同於普
L131n1557_p0718b13║賢行故𢌞向為令一切眾生皆得入一切同
L131n1557_p0718b14║體清淨佛剎故𢌞向為令一切眾生悉觀察
L131n1557_p0718b15║一切智皆趣入圓滿故廻向為令一切眾生
L131n1557_p0719a01║皆得遠離不平等善根故廻向為令一切眾
L131n1557_p0719a02║生皆得平等無異相深心次第圓滿一切智
L131n1557_p0719a03║故廻向為令一切眾生皆得安住一切白法
L131n1557_p0719a04║故廻向為令一切眾生皆於一念中證一切
L131n1557_p0719a05║智得究竟故𢌞向為令一切眾生皆得成滿
L131n1557_p0719a06║清淨一切智道故𢌞向。
L131n1557_p0719a07║第三二門廻向所為中初一門應為眾生
L131n1557_p0719a08║後門應為菩提今初有二十三句初之二
L131n1557_p0719a09║句文雖在初義通二處第三成就眾生是
L131n1557_p0719a10║為總句下皆是別始自信心終成種智其
L131n1557_p0719a11║文並顯。
L131n1557_p0719a12║佛子菩薩摩訶薩以諸善根普為一切眾生
L131n1557_p0719a13║如是廻向已復以此善根欲普圓滿演說一
L131n1557_p0719a14║切清淨行法力故廻向欲成就清淨行威力
L131n1557_p0719a15║得不可說不可說法海故廻向欲於一一法
L131n1557_p0719b01║海具足無量等法界清淨智光明故廻向欲
L131n1557_p0719b02║開示演說一切法差別句義故廻向欲成就
L131n1557_p0719b03║無邊廣大一切法光明三昧故廻向欲隨順
L131n1557_p0719b04║三世諸佛辯才故廻向欲成就去來現在一
L131n1557_p0719b05║切佛自在身故廻向為尊重一切佛可愛樂
L131n1557_p0719b06║無障礙法故廻向為滿足大悲心救護一切
L131n1557_p0719b07║眾生常無退轉故廻向欲成就不思議差別
L131n1557_p0719b08║法無障礙智心無垢染諸根清淨普入一切
L131n1557_p0719b09║眾會道場故廻向欲於一切若覆若仰若麤
L131n1557_p0719b10║若細若廣若狹小大染淨如是等諸佛國土
L131n1557_p0719b11║常轉平等不退法輪故廻向欲於念念中得
L131n1557_p0719b12║無所畏無有窮盡種種辯才妙法光明開示
L131n1557_p0719b13║演說故廻向為樂求眾善發心修習諸根轉
L131n1557_p0719b14║勝獲一切法大神通智盡能了知一切諸法
L131n1557_p0719b15║故廻向欲於一切眾會道場親近供養為一
L131n1557_p0720a01║切眾生演一切法咸令歡喜故廻向。
L131n1557_p0720a02║二應向菩提中明因圓果滿大用無盡亦
L131n1557_p0720a03║顯可知。
L131n1557_p0720a04║佛子菩薩摩訶薩又以此善根如是廻向所
L131n1557_p0720a05║謂以住法界無量住廻向以住法界無量身
L131n1557_p0720a06║業廻向以住法界無量語業廻向以住法界
L131n1557_p0720a07║無量意業廻向以住法界無量色平等廻向
L131n1557_p0720a08║以住法界無量受想行識平等廻向以住法
L131n1557_p0720a09║界無量蘊平等廻向以住法界無量界平等
L131n1557_p0720a10║廻向以住法界無量處平等廻向以住法界
L131n1557_p0720a11║無量內平等廻向以住法界無量外平等廻
L131n1557_p0720a12║向以住法界無量發起平等廻向以住法界
L131n1557_p0720a13║無量深心平等廻向以住法界無量方便平
L131n1557_p0720a14║等廻向以住法界無量信解平等廻向以住
L131n1557_p0720a15║法界無量諸根平等廻向以住法界無量初
L131n1557_p0720b01║中後際平等廻向以住法界無量業報平等
L131n1557_p0720b02║廻向以住法界無量染淨平等廻向以住法
L131n1557_p0720b03║界無量眾生平等廻向以住法界無量佛剎
L131n1557_p0720b04║平等廻向以住法界無量法平等廻向以住
L131n1557_p0720b05║法界無量世間光明平等廻向以住法界無
L131n1557_p0720b06║量諸佛菩薩平等廻向以住法界無量菩薩
L131n1557_p0720b07║行願平等廻向以住法界無量菩薩出離平
L131n1557_p0720b08║等廻向以住法界無量菩薩教化調伏平等
L131n1557_p0720b09║廻向以住法界無量法界無二平等廻向以
L131n1557_p0720b10║住法界無量如來眾會道場平等廻向。
L131n1557_p0720b11║第四廻向實際有二十九句皆云法界皆
L131n1557_p0720b12║理事無礙法界也皆云住者智契即事之
L131n1557_p0720b13║理無所住故住即入義以安住故法界無
L131n1557_p0720b14║二即是等義初云無量住者一切善根皆
L131n1557_p0720b15║是所住今以無住之住便同法界無量他
L131n1557_p0721a01║皆倣此。
L131n1557_p0721a02║佛子菩薩摩訶薩如是廻向時安住法界無
L131n1557_p0721a03║量平等清淨身安住法界無量平等清淨語
L131n1557_p0721a04║安住法界無量平等清淨心安住法界無量
L131n1557_p0721a05║平等諸菩薩清淨行願安住法界無量平等
L131n1557_p0721a06║清淨眾會道場安住法界無量平等為一切
L131n1557_p0721a07║菩薩廣說諸法清淨智安住法界無量平等
L131n1557_p0721a08║能入盡法界一切世界身安住法界無量平
L131n1557_p0721a09║等一切法光明清淨無畏能以一音盡斷一
L131n1557_p0721a10║切眾生疑網隨其根欲皆令歡喜住於無上
L131n1557_p0721a11║一切種智力無所畏自在神通廣大功德出
L131n1557_p0721a12║離法中。
L131n1557_p0721a13║第三廻向成益文有十句皆言安住者由
L131n1557_p0721a14║上智契故能得安也身等即差別事法今
L131n1557_p0721a15║即平等清淨平等清淨即是法界無盡法
L131n1557_p0721b01║界清淨即是所得智能安住全同法界由
L131n1557_p0721b02║八安住成後二用一一音普斷物疑二上
L131n1557_p0721b03║住佛德佛德雖多略舉其四謂十力四無
L131n1557_p0721b04║畏十自在六神通名廣大德對上種智為
L131n1557_p0721b05║佛二嚴是出離法。
L131n1557_p0721b06║佛子是為菩薩摩訶薩第十住等法界無量
L131n1557_p0721b07║廻向。
L131n1557_p0721b08║三佛子下依釋結名。
L131n1557_p0721b09║菩薩摩訶薩以法施等一切善根如是廻向
L131n1557_p0721b10║時。
L131n1557_p0721b11║大文第二菩薩下位果分三初標得因次
L131n1557_p0721b12║成滿下列其所得三如是等下結得之相。
L131n1557_p0721b13║成滿普賢無量無邊菩薩行願悉能嚴淨盡
L131n1557_p0721b14║虛空等法界一切佛剎令一切眾生亦得如
L131n1557_p0721b15║是具足成就無邊智慧了一切法。
L131n1557_p0722a01║二中略顯三種果滿一因果利益滿。
L131n1557_p0722a02║於念念中見一切佛出興於世於念念中見
L131n1557_p0722a03║一切佛無量無邊自在力。
L131n1557_p0722a04║二於念念下見佛自在滿初總標。
L131n1557_p0722a05║所謂廣大自在力無著自在力無礙自在力
L131n1557_p0722a06║不思議自在力淨一切眾生自在力立一切
L131n1557_p0722a07║世界自在力現不可說語言自在力隨時應
L131n1557_p0722a08║現自在力住不退轉神通智自在力演說一
L131n1557_p0722a09║切無邊法界俾無有餘自在力出生普賢菩
L131n1557_p0722a10║薩無邊際眼自在力以無礙耳識聞持無量
L131n1557_p0722a11║諸佛正法自在力一身結跏趺坐周徧十方
L131n1557_p0722a12║無量法界於諸眾生無所迫隘自在力以圓
L131n1557_p0722a13║滿智普入三世無量法自在力。
L131n1557_p0722a14║後所謂下別顯皆以體用理量俱無障礙
L131n1557_p0722a15║是佛自在（皆以體用等者理量即如理智如量智佛地論第三亦名二修
L131n1557_p0722b01║一如理修二如量修世間所知唯有二種一人二法若能通達此二空者則永證得
L131n1557_p0722b02║真如實際是故名為理量（總釋二修）如理修者不壞人法如此人法本來妙極寂靜為性
L131n1557_p0722b03║故無增無減離有離無寂靜者性清淨法本來無生淨心不執名為滅諦是心有自
L131n1557_p0722b04║性清淨及煩惱惑障如此兩法無漏界中善心惡心獨自行故於一念中兩心不相
L131n1557_p0722b05║應故乃至如此而知名如理智（別釋初修會歸理智）如量修者究竟窮達一切境界名如量智
L131n1557_p0722b06║若見一切眾生乖如境智則成生死若符境智則得涅槃以是義故名為如量（別釋量智
L131n1557_p0722b07║即第二修）至初地菩薩得此二智以通達徧滿法界理故生死涅槃二法俱知（二智起種也）又
L131n1557_p0722b08║此兩智是自證知見由自得解不由他得但自得證知名自證知見（明自證非池也）又此二
L131n1557_p0722b09║智有二種相一者無著二者無礙言無著者見眾生界自性清淨名為無著是如理
L131n1557_p0722b10║智相言無礙者能通達觀無量無邊界是如量智相（二智相別）又此二智復有二義如理
L131n1557_p0722b11║智為因如量智為果言如理為因者能作生死及涅槃因如量智為果者由此智故
L131n1557_p0722b12║知於如是真俗等法具足成就（因果義別）又如理智是清淨因如量智是圓滿因清淨因
L131n1557_p0722b13║者由如理智三惑寂滅圓滿因者由如量智三德圓滿（二因不同）釋曰前文頻有理量二
L131n1557_p0722b14║智此方廣釋）。
L131n1557_p0722b15║又得無量清淨所謂一切眾生清淨一切佛
L131n1557_p0723a01║剎清淨一切法清淨一切處徧知智清淨徧
L131n1557_p0723a02║虛空界無邊智清淨得一切差別言音智以
L131n1557_p0723a03║種種言音普應眾生清淨放無量圓滿光普
L131n1557_p0723a04║照一切無邊世界清淨出生一切三世菩薩
L131n1557_p0723a05║行智清淨一念中普入三世一切諸佛眾會
L131n1557_p0723a06║道場智清淨入無邊一切世間令一切眾生
L131n1557_p0723a07║皆作所應作清淨。
L131n1557_p0723a08║三又得下清淨果滿由淨惑障見性淨故
L131n1557_p0723a09║亦先標所謂下別文顯可知。
L131n1557_p0723a10║如是等皆得具足皆得成就皆已修治皆得
L131n1557_p0723a11║平等皆悉現前皆悉知見皆悉悟入皆已觀
L131n1557_p0723a12║察皆得清淨到於彼岸。
L131n1557_p0723a13║三結能得之相平等者離能所知故餘並
L131n1557_p0723a14║易了。
L131n1557_p0723a15║爾時佛神力故十方各百萬佛剎微塵數世
L131n1557_p0723b01║界六種震動所謂動徧動等徧動起徧起等
L131n1557_p0723b02║徧起踊徧踊等徧踊震徧震等徧震吼徧吼
L131n1557_p0723b03║等徧吼擊徧擊等徧擊。
L131n1557_p0723b04║大文第六從爾時佛神力下瑞應分於中
L131n1557_p0723b05║二先動地生信。
L131n1557_p0723b06║佛神力故法如是故雨眾天華天鬘天末香
L131n1557_p0723b07║天諸雜香天衣服天珍寶天莊嚴具天摩尼
L131n1557_p0723b08║寶天沉水香天栴檀香天上妙盖天種種幢
L131n1557_p0723b09║天雜色旛阿僧祇諸天身無量百千億不可
L131n1557_p0723b10║說天妙法音不可思議天讚佛音阿僧祇天
L131n1557_p0723b11║歡喜音咸稱善哉無量阿僧祇百千那由他
L131n1557_p0723b12║諸天恭敬禮拜無數天子常念諸佛希求如
L131n1557_p0723b13║來無量功德心不捨離無數天子作眾妓樂
L131n1557_p0723b14║歌詠讚歎供養如來百千阿僧祇諸天放大
L131n1557_p0723b15║光明普照盡虛空徧法界一切佛剎現無量
L131n1557_p0724a01║阿僧祇諸佛境界如來化身出過諸天。
L131n1557_p0724a02║後佛神力故下興供表行於中三一供因
L131n1557_p0724a03║二外事供三阿僧祇下內事三業供。
L131n1557_p0724a04║如於此世界兜率陀天宮說如是法周徧十
L131n1557_p0724a05║方一切世界兜率天宮悉亦如是。
L131n1557_p0724a06║大文第七如於此世界下結通十方以是
L131n1557_p0724a07║通方之說故準上諸會或結瑞應今此結
L131n1557_p0724a08║說故別開章。
L131n1557_p0724a09║爾時復以佛神力故十方各過百萬佛剎微
L131n1557_p0724a10║塵數世界外各有百萬佛剎微塵數諸菩薩
L131n1557_p0724a11║而來集會周徧十方咸作是言善哉善哉佛
L131n1557_p0724a12║子乃能說此諸大廻向佛子我等皆同一號
L131n1557_p0724a13║名金剛幢悉從金剛光世界金剛幢佛所來
L131n1557_p0724a14║詣此土彼諸世界悉以佛神力故而說是法
L131n1557_p0724a15║眾會眷屬文辭句義皆亦如是不增不減我
L131n1557_p0724b01║等皆承佛神力從彼土來為汝作證如我來
L131n1557_p0724b02║此眾會為汝作證十方所有一切世界兜率
L131n1557_p0724b03║天宮寶莊嚴殿諸菩薩眾來為作證亦復如
L131n1557_p0724b04║是。
L131n1557_p0724b05║大文第八爾時復以佛神力下證成分云
L131n1557_p0724b06║百萬者位過前故。
L131n1557_p0724b07║爾時金剛幢菩薩承佛神力觀察十方一切
L131n1557_p0724b08║眾會暨于法界已善知文義增廣大心大悲
L131n1557_p0724b09║普覆一切眾生繫心安住三世佛種善入一
L131n1557_p0724b10║切佛功德法成就諸佛自在之身觀諸眾生
L131n1557_p0724b11║心之所樂及其所種一切善根悉分別知隨
L131n1557_p0724b12║順法身為現清淨妙色之身即於是時而說
L131n1557_p0724b13║頌曰。
L131n1557_p0724b14║大文第九爾時金剛下偈讚勸修分於中
L131n1557_p0724b15║二先序意。
L131n1557_p0725a01║菩薩成就法智慧悟解無邊正法門為法光
L131n1557_p0725a02║明調御師了知無礙真實法。
L131n1557_p0725a03║菩薩為法大導師開示甚深難得法引導十
L131n1557_p0725a04║方無量眾悉令安住正法中。
L131n1557_p0725a05║菩薩已飲佛法海法雲普雨十方界法日出
L131n1557_p0725a06║現於世間闡揚妙法利群生。
L131n1557_p0725a07║常為難遇法施主了知入法巧方便法光清
L131n1557_p0725a08║淨照其心於世說法恒無畏。
L131n1557_p0725a09║善修於法自在心悉能悟入諸法門成就甚
L131n1557_p0725a10║深妙法海普為眾生擊法鼓。
L131n1557_p0725a11║宣說甚深希有法以法長養諸功德具足清
L131n1557_p0725a12║淨法喜心示現世間佛法藏。
L131n1557_p0725a13║諸佛法王所灌頂成就法性智藏身悉能解
L131n1557_p0725a14║了法實相安住一切眾善法。
L131n1557_p0725a15║菩薩修行第一施一切如來所讚喜所作皆
L131n1557_p0725b01║蒙佛忍可以此成就人中尊。
L131n1557_p0725b02║菩薩成就妙法身親從諸佛法化生為利眾
L131n1557_p0725b03║生作法燈演說無量最勝法。
L131n1557_p0725b04║後正說偈於中亦二先明第十廻向偈後
L131n1557_p0725b05║歎勝勸修前中三十六偈分三初九偈頌
L131n1557_p0725b06║所廻善根。
L131n1557_p0725b07║隨所修行妙法施則亦觀察彼善根所作眾
L131n1557_p0725b08║善為眾生悉以智慧而廻向。
L131n1557_p0725b09║所有成佛功德法悉以廻施諸群生願令一
L131n1557_p0725b10║切皆清淨到佛莊嚴之彼岸。
L131n1557_p0725b11║次七偈頌廻向行後二十偈頌位果二中
L131n1557_p0725b12║分三初二偈總頌前文九段廻向。
L131n1557_p0725b13║十方佛剎無有量悉具無量大莊嚴如是莊
L131n1557_p0725b14║嚴不可思𥁞以莊嚴一國土。
L131n1557_p0725b15║次一偈頌廻向嚴剎。
L131n1557_p0726a01║如來所有清淨智願令眾生皆具足猶如普
L131n1557_p0726a02║賢真佛子一切功德自莊嚴。
L131n1557_p0726a03║成就廣大神通力徃詣世界悉周徧一切眾
L131n1557_p0726a04║生無有餘皆使修行菩薩道。
L131n1557_p0726a05║諸佛如來所開悟十方無量諸眾生一切皆
L131n1557_p0726a06║令如普賢具足修行最上行。
L131n1557_p0726a07║諸佛菩薩所成就種種差別諸功德如是功
L131n1557_p0726a08║德無有邊願使眾生悉圓滿。
L131n1557_p0726a09║後四偈頌二段中迴向所為。
L131n1557_p0726a10║菩薩具足自在力所應學處皆徃學示現一
L131n1557_p0726a11║切大神通普詣十方無量土。
L131n1557_p0726a12║三菩薩具足下頌位果中三初一偈頌見
L131n1557_p0726a13║佛自在由己自在方見佛自在。
L131n1557_p0726a14║菩薩能於一念頃覲等眾生無數佛又復於
L131n1557_p0726a15║一毛端中盡攝諸法皆明見。
L131n1557_p0726b01║世間眾生無有量菩薩悉能分別知諸佛無
L131n1557_p0726b02║量等眾生大心供養咸令盡。
L131n1557_p0726b03║種種名香上妙華眾寶衣裳及旛盖分布法
L131n1557_p0726b04║界咸充滿發心普供十方佛。
L131n1557_p0726b05║一毛孔中悉明見不思議數無量佛一切毛
L131n1557_p0726b06║孔皆如是普禮一切世間燈。
L131n1557_p0726b07║舉身次第恭敬禮如是無邊諸最勝亦以言
L131n1557_p0726b08║辭普稱讚窮盡未來一切劫。
L131n1557_p0726b09║一如來所供養具其數無量等眾生如是供
L131n1557_p0726b10║養一如來一切如來亦復然。
L131n1557_p0726b11║供養讚歎諸如來盡彼世間一切劫世間劫
L131n1557_p0726b12║數可終盡菩薩供養無休懈。
L131n1557_p0726b13║一切世間種種劫於爾所劫修諸行恭敬供
L131n1557_p0726b14║養一如來盡一切劫無厭足。
L131n1557_p0726b15║如無量劫供一佛供一切佛皆如是亦不分
L131n1557_p0727a01║別是劫數於所供養生疲厭。
L131n1557_p0727a02║法界廣大無邊際菩薩觀察悉明了以大蓮
L131n1557_p0727a03║華徧布中施等眾生無量佛。
L131n1557_p0727a04║寶華香色皆圓滿清淨莊嚴甚微妙一切世
L131n1557_p0727a05║間無可喻持以供養人中尊。
L131n1557_p0727a06║眾生數等無量剎諸妙寶盖滿其中悉以供
L131n1557_p0727a07║養一如來供一切佛皆如是。
L131n1557_p0727a08║塗香無比最殊勝一切世間未曾有以此供
L131n1557_p0727a09║養天人師窮盡眾生數等劫。
L131n1557_p0727a10║末香燒香上妙華眾寶衣服莊嚴具如是供
L131n1557_p0727a11║養諸最勝歡喜奉事無厭足。
L131n1557_p0727a12║等眾生數照世燈念念成就大菩提亦以無
L131n1557_p0727a13║邊偈稱述供養人中調御者。
L131n1557_p0727a14║如眾生數佛世尊皆修無上妙供養如眾生
L131n1557_p0727a15║數無量劫如是讚歎無窮盡。
L131n1557_p0727b01║如是供養諸佛時以佛神力皆周徧悉見十
L131n1557_p0727b02║方無量佛安住普賢菩薩行。
L131n1557_p0727b03║次十七偈頌得清淨中一念中普入二世
L131n1557_p0727b04║一切諸佛眾會道場智清淨上云入者必
L131n1557_p0727b05║在供養故此廣顯此是力能不可頌前願
L131n1557_p0727b06║成所為。
L131n1557_p0727b07║過去未來及現在所有一切諸善根令我常
L131n1557_p0727b08║修普賢行速得安住普賢地。
L131n1557_p0727b09║一切如來所知見世間無量諸眾生悉願具
L131n1557_p0727b10║足如普賢為聰慧者所稱讚。
L131n1557_p0727b11║後過去下二偈總結第十廻向然上且依
L131n1557_p0727b12║麤相而分菩薩縱任辯才體勢包攝大旨
L131n1557_p0727b13║無異故不委論。
L131n1557_p0727b14║此是十方諸大士共所修治廻向行諸佛如
L131n1557_p0727b15║來為我說此廻向行最無上。
L131n1557_p0728a01║十方世界無有餘其中一切諸眾生莫不咸
L131n1557_p0728a02║令得開覺悉使常如普賢行。
L131n1557_p0728a03║如其廻向行布施亦復堅持於禁戒精進長
L131n1557_p0728a04║時無退怯忍辱柔和心不動。
L131n1557_p0728a05║禪定持心常一緣智慧了境同三昧去來現
L131n1557_p0728a06║在皆通達世間無有得其邊。
L131n1557_p0728a07║菩薩身心及語業如是所作皆清淨一切修
L131n1557_p0728a08║行無有餘悉與普賢菩薩等。
L131n1557_p0728a09║譬如法界無分別戲論染著皆永盡亦如涅
L131n1557_p0728a10║槃無障礙心常如是離諸取。
L131n1557_p0728a11║第二此是下歎勝勸修通於十向於中九
L131n1557_p0728a12║偈分二先六偈舉人就行以歎勝謂是菩
L131n1557_p0728a13║薩所行如來所說六度隨相等行法界離
L131n1557_p0728a14║相等行故是超勝。
L131n1557_p0728a15║智者所有廻向法諸佛如來已開示種種善
L131n1557_p0728b01║根悉廻向是故能成菩薩道。
L131n1557_p0728b02║佛子善學此廻向無量行願悉成滿攝取法
L131n1557_p0728b03║界盡無餘是故能成善逝力。
L131n1557_p0728b04║若欲成就佛所說菩薩廣大殊勝行宜應善
L131n1557_p0728b05║住此廻向是諸佛子號普賢。
L131n1557_p0728b06║後智者所有下三偈結歎勸修。
L131n1557_p0728b07║一切眾生猶可數三世心量亦可知如是普
L131n1557_p0728b08║賢諸佛子功德邊際無能測。
L131n1557_p0728b09║一毛度空可得邊眾剎為塵可知數如是大
L131n1557_p0728b10║仙諸佛子所住行願無能量。
L131n1557_p0728b11║大文第十末後二偈校量功德德既無限
L131n1557_p0728b12║宜可修行然此顯德深勝高遠者一圓融
L131n1557_p0728b13║教故二約殊勝願力故登地已上寄位階
L131n1557_p0728b14║差故每結云若以殊勝願力復過於此不
L131n1557_p0728b15║可數知勿謂此深便言地劣第五會竟。
L131n1557_p0729a01║大方廣佛華嚴經䟽鈔會本第三十三
L131n1557_p0729a02║音釋
L131n1557_p0729a03║欄楯（欄音闌楯食尹切檻也）。延袤（袤莫候切亘長也）。芬陀利
L131n1557_p0729a04║（梵語也此云白蓮華芬音分）。瓔珞（瓔於盈切珞盧各切）。聳擢（聳息拱切
L131n1557_p0729a05║高也擢直角切抜也）。逈（戶茗切寥遠也）。繚（憐蕭切纏也）。