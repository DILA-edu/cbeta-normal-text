L132n1557_p0542b01║大方廣佛華嚴經䟽鈔會本第四十一　韓六
L132n1557_p0542b02║唐于闐國三藏沙門實叉難陀　譯
L132n1557_p0542b03║唐清涼山大華嚴寺沙門澄觀撰述
L132n1557_p0542b04║佛子云何為菩薩摩訶薩次第徧徃諸佛國
L132n1557_p0542b05║土神通三昧佛子此菩薩摩訶薩過於東方
L132n1557_p0542b06║無數世界復過爾所世界微塵數世界於彼
L132n1557_p0542b07║諸世界中入此三昧。
L132n1557_p0542b08║第三定中釋內有三謂法喻合法中五一
L132n1557_p0542b09║明徧剎入定。
L132n1557_p0542b10║或剎那入或須㬰入或相續入或日初分時
L132n1557_p0542b11║入或日中分時入或日後分時入或夜初分
L132n1557_p0542b12║時入或夜中分時入或夜後分時入或一日
L132n1557_p0542b13║入或五日入或半月入或一月入或一年入
L132n1557_p0542b14║或百年入或千年入或百千年入或億年入
L132n1557_p0542b15║或百千億年入或百千那由他億年入或一
L132n1557_p0543a01║劫入或百劫入或百千劫入或百千那由他
L132n1557_p0543a02║億劫入或無數劫入或無量劫入或無邊劫
L132n1557_p0543a03║入或無等劫入或不可數劫入或不可稱劫
L132n1557_p0543a04║入或不可思劫入或不可量劫入或不可說
L132n1557_p0543a05║劫入或不可說不可說劫入。
L132n1557_p0543a06║二或剎那下明入時次第。
L132n1557_p0543a07║若久若近若法若時種種不同。
L132n1557_p0543a08║三若久下總結多門。
L132n1557_p0543a09║菩薩於彼不生分別心無染著不作二不作
L132n1557_p0543a10║不二不作普不作別。
L132n1557_p0543a11║四菩薩於彼下心契定體。
L132n1557_p0543a12║雖離此分別而以神通方便從三昧起於一
L132n1557_p0543a13║切法不忘不失至於究竟。
L132n1557_p0543a14║五雖離此下不廢起通。
L132n1557_p0543a15║譬如日天子周行照曜晝夜不住日出名晝
L132n1557_p0543b01║日沒名夜晝亦不生夜亦不滅。
L132n1557_p0543b02║菩薩摩訶薩於無數世界入神通三昧入三
L132n1557_p0543b03║昧已明見爾所無數世界亦復如是。
L132n1557_p0543b04║佛子是為菩薩摩訶薩第三次第徧徃諸佛
L132n1557_p0543b05║國土神通大三昧善巧智。
L132n1557_p0543b06║佛子云何為菩薩摩訶薩清淨深心行三昧
L132n1557_p0543b07║佛子此菩薩摩訶薩知諸佛身數等眾生見
L132n1557_p0543b08║無量佛過阿僧祇世界微塵數。
L132n1557_p0543b09║第四定中釋內分二先明定內深心行後
L132n1557_p0543b10║明定起深心行今初分二先起行後深心
L132n1557_p0543b11║前中先舉內。
L132n1557_p0543b12║於彼一一諸如來所以一切種種妙香而作
L132n1557_p0543b13║供養以一切種種妙華而作供養以一切種
L132n1557_p0543b14║種蓋大如阿僧祇佛剎而作供養以超過一
L132n1557_p0543b15║切世界一切上妙莊嚴具而作供養散一切
L132n1557_p0544a01║種種寶而作供養以一切種種莊嚴具莊嚴
L132n1557_p0544a02║經行處而作供養以一切無數上妙摩尼寶
L132n1557_p0544a03║藏而作供養以佛神力所流出過諸天上味
L132n1557_p0544a04║飲食而作供養一切佛剎種種上妙諸供養
L132n1557_p0544a05║具能以神力普皆攝取而作供養。
L132n1557_p0544a06║後於彼一一下起行於中先明外事供養
L132n1557_p0544a07║行。
L132n1557_p0544a08║於彼一一諸如來所恭敬尊重頭頂禮敬舉
L132n1557_p0544a09║身布地請問佛法讚佛平等稱揚諸佛廣大
L132n1557_p0544a10║功德入於諸佛所入大悲得佛平等無礙之
L132n1557_p0544a11║力於一念頃一切佛所勤求妙法。
L132n1557_p0544a12║後於彼一一恭敬等三業供養行。
L132n1557_p0544a13║然於諸佛出興於世入般涅槃如是之相皆
L132n1557_p0544a14║無所得。
L132n1557_p0544a15║然於諸佛下明深心中二先法說。
L132n1557_p0544b01║如散動心了別所緣心起不知何所緣起心
L132n1557_p0544b02║滅不知何所緣滅此菩薩摩訶薩亦復如是
L132n1557_p0544b03║終不分別如來出世及涅槃相。
L132n1557_p0544b04║後如散動下喻況於中二喻各有喻合一
L132n1557_p0544b05║妄念無知喻喻其契實無念。
L132n1557_p0544b06║佛子如日中陽燄不從雲生不從池生不處
L132n1557_p0544b07║於陸不住於水非有非無非善非惡非清非
L132n1557_p0544b08║濁不堪飲漱不可穢汙非有體非無體非有
L132n1557_p0544b09║味非無味以因緣故而現水相為識所了遠
L132n1557_p0544b10║望似水而興水想近之則無水想自滅此菩
L132n1557_p0544b11║薩摩訶薩亦復如是不得如來出興於世及
L132n1557_p0544b12║涅槃相諸佛有相及以無相皆是想心之所
L132n1557_p0544b13║分別。
L132n1557_p0544b14║二陽燄似水喻喻其了妄同真文並可知。
L132n1557_p0544b15║佛子此三昧名為清淨深心行菩薩摩訶薩
L132n1557_p0545a01║於此三昧入已而起起已不失譬如有人從
L132n1557_p0545a02║睡得寤憶所夢事覺時雖無夢中境界而能
L132n1557_p0545a03║憶念心不忘失菩薩摩訶薩亦復如是入於
L132n1557_p0545a04║三昧見佛聞法從定而起憶持不忘而以此
L132n1557_p0545a05║法開曉一切道場眾會莊嚴一切諸佛國土
L132n1557_p0545a06║無量義趣悉得明達一切法門皆亦清淨然
L132n1557_p0545a07║大智炬長諸佛種無畏具足辯才不竭開示
L132n1557_p0545a08║演說甚深法藏。
L132n1557_p0545a09║第二佛子此三昧下明定起深心行中初
L132n1557_p0545a10║法次喻後合合中上明供養自利行今明
L132n1557_p0545a11║開演利他行文影略耳開演深理即深心
L132n1557_p0545a12║起行也。
L132n1557_p0545a13║是為菩薩摩訶薩第四清淨深心行大三昧
L132n1557_p0545a14║善巧智佛子云何為菩薩摩訶薩知過去莊
L132n1557_p0545a15║嚴藏三昧佛子此菩薩摩訶薩能知過去諸
L132n1557_p0545b01║佛出現所謂劫次第中諸剎次第剎次第中
L132n1557_p0545b02║諸劫次第劫次第中諸佛出現次第佛出現
L132n1557_p0545b03║次第中說法次第說法次第中諸心樂次第
L132n1557_p0545b04║心樂次第中諸根次第根次第中調伏次第
L132n1557_p0545b05║調伏次第中諸佛壽命次第壽命次第中知
L132n1557_p0545b06║億那由他年嵗數量次第。
L132n1557_p0545b07║第五定釋中有五一對境辨智。
L132n1557_p0545b08║佛子此菩薩摩訶薩得如是無邊次第智故
L132n1557_p0545b09║則知過去諸佛則知過去諸剎則知過去法
L132n1557_p0545b10║門則知過去諸劫則知過去諸法則知過去
L132n1557_p0545b11║諸心則知過去諸解則知過去諸眾生則知
L132n1557_p0545b12║過去諸煩惱則知過去諸儀式則知過去諸
L132n1557_p0545b13║清淨。
L132n1557_p0545b14║二正顯智知各有十句皆是過去藏中之
L132n1557_p0545b15║法。
L132n1557_p0546a01║佛子此三昧名過去清淨藏於一念中能入
L132n1557_p0546a02║百劫能入千劫能入百千劫能入百千億那
L132n1557_p0546a03║由他劫能入無數劫能入無量劫能入無邊
L132n1557_p0546a04║劫能入無等劫能入不可數劫能入不可稱
L132n1557_p0546a05║劫能入不可思劫能入不可量劫能入不可
L132n1557_p0546a06║說劫能入不可說不可說劫。
L132n1557_p0546a07║三所知時分有十四重即釋過去之義。
L132n1557_p0546a08║佛子彼菩薩摩訶薩入此三昧不滅現在不
L132n1557_p0546a09║緣過去。
L132n1557_p0546a10║四顯知相狀不滅現在者不捨也不緣過
L132n1557_p0546a11║去者不取也謂但約過去門顯非有取捨
L132n1557_p0546a12║而緣上四各一佛子。
L132n1557_p0546a13║佛子彼菩薩摩訶薩從此三昧起於如來所
L132n1557_p0546a14║受十種不可思議灌頂法亦得亦清淨亦成
L132n1557_p0546a15║就亦入亦證亦滿亦持平等了知三輪清淨。
L132n1557_p0546b01║五明出定獲益有三初舉數辨相有十句
L132n1557_p0546b02║初句總位終成果名受灌頂法也餘句別
L132n1557_p0546b03║一屬已二淨障三究竟四始入五正證六
L132n1557_p0546b04║修滿七持令不失八無知而知九淨三輪
L132n1557_p0546b05║總該前九如約智辨三輪者謂無能知所
L132n1557_p0546b06║知及正知故餘可思準。
L132n1557_p0546b07║何等為十一者辯不違義二者說法無盡三
L132n1557_p0546b08║者訓詞無失四者樂說不斷五者心無恐畏
L132n1557_p0546b09║六者語必誠實七者眾生所依八者救脫三
L132n1557_p0546b10║界九者善根最勝十者調御妙法。
L132n1557_p0546b11║二何等下徵列其名初四是四無礙辯次
L132n1557_p0546b12║二自利不畏深法如言能行次二利他為
L132n1557_p0546b13║善者依為惡者救後二總明二利勝妙。
L132n1557_p0546b14║佛子此是十種灌頂法若菩薩入此三昧從
L132n1557_p0546b15║三昧起無間則得如歌羅邏入胎藏時於一
L132n1557_p0547a01║念間識則託生菩薩摩訶薩亦復如是從此
L132n1557_p0547a02║定起於如來所一念則得此十種法。
L132n1557_p0547a03║三佛子下結得速疾有法喻合歌羅邏者
L132n1557_p0547a04║此云薄酪餘可知也（歌羅邏者梵語唐云俱是古義新云羯剌
L132n1557_p0547a05║藍此云雜穢）。
L132n1557_p0547a06║佛子是名菩薩摩訶薩第五知過去莊嚴藏
L132n1557_p0547a07║大三昧善巧智。
L132n1557_p0547a08║佛子云何為菩薩摩訶薩智光明藏三昧佛
L132n1557_p0547a09║子彼菩薩摩訶薩住此三昧能知未來一切
L132n1557_p0547a10║世界一切劫中所有諸佛。
L132n1557_p0547a11║第六智光明藏三昧釋中分二前明定業
L132n1557_p0547a12║用後彰定利益初中分六一總知諸佛。
L132n1557_p0547a13║若已說若未說若已授記若未授記種種名
L132n1557_p0547a14║號各各不同所謂無數名無量名無邊名無
L132n1557_p0547a15║等名不可數名不可稱名不可思名不可量
L132n1557_p0547b01║名不可說名。
L132n1557_p0547b02║二若已說下知多名號。
L132n1557_p0547b03║當出現於世當利益眾生當作法王當興佛
L132n1557_p0547b04║事當說福利當讚善義當說白分義當淨治
L132n1557_p0547b05║諸惡當安住功德當開示第一義諦當入灌
L132n1557_p0547b06║頂位當成一切智。
L132n1557_p0547b07║三當出現下知當所作。
L132n1557_p0547b08║彼諸如來修圓滿行發圓滿願入圓滿智有
L132n1557_p0547b09║圓滿眾備圓滿莊嚴集圓滿功德悟圓滿法
L132n1557_p0547b10║得圓滿果具圓滿相成圓滿覺。
L132n1557_p0547b11║四彼諸如來修下問知彼因圓果滿。
L132n1557_p0547b12║彼諸如來名姓種族方便善巧神通變化成
L132n1557_p0547b13║熟眾生入般涅槃如是一切皆悉了知。
L132n1557_p0547b14║五彼諸如來名姓下知現所作。
L132n1557_p0547b15║此菩薩於一念中能入一劫百劫千劫百千
L132n1557_p0548a01║劫百千億那由他劫入閻浮提微塵數劫入
L132n1557_p0548a02║四天下微塵數劫入小千世界微塵數劫入
L132n1557_p0548a03║中千世界微塵數劫入大千世界微塵數劫
L132n1557_p0548a04║入百佛剎微塵數劫入百千佛剎微塵數劫
L132n1557_p0548a05║入百千億那由他佛剎微塵數劫入無數佛
L132n1557_p0548a06║剎微塵數劫入無量佛剎微塵數劫入無邊
L132n1557_p0548a07║佛剎微塵數劫入無等佛剎微塵數劫入不
L132n1557_p0548a08║可數佛剎微塵數劫入不可稱佛剎微塵數
L132n1557_p0548a09║劫入不可思佛剎微塵數劫入不可量佛剎
L132n1557_p0548a10║微塵數劫入不可說佛剎微塵數劫入不可
L132n1557_p0548a11║說不可說佛剎微塵數劫如是未來一切世
L132n1557_p0548a12║界所有劫數能以智慧皆悉了知。
L132n1557_p0548a13║六此菩薩於一念下明知分齊其中大千
L132n1557_p0548a14║即是佛剎而重言者多是遺脫應言百佛
L132n1557_p0548a15║剎也餘並可知。
L132n1557_p0548b01║以了知故其心復入十種持門何者為十所
L132n1557_p0548b02║謂入佛持故得不可說佛剎微塵數諸佛護
L132n1557_p0548b03║念入法持故得十種陀羅尼光明無盡辯才
L132n1557_p0548b04║入行持故出生圓滿殊勝諸願入力持故無
L132n1557_p0548b05║能映蔽無能摧伏入智持故所行佛法無有
L132n1557_p0548b06║障礙入大悲持故轉於不退清淨法輪入差
L132n1557_p0548b07║別善巧句持故轉一切文字輪淨一切法門
L132n1557_p0548b08║地入師子受生法持故開法關鑰出欲淤泥
L132n1557_p0548b09║入智力持故修菩薩行常不休息入善友力
L132n1557_p0548b10║持故令無邊眾生普得清淨入無住力持故
L132n1557_p0548b11║入不可說不可說廣大劫入法力持故以無
L132n1557_p0548b12║礙方便智知一切法自性清淨。
L132n1557_p0548b13║二以了知下彰定利益於中四前二自利
L132n1557_p0548b14║後二利他謂一令心入持益即由上知故
L132n1557_p0548b15║持之不失由持不失得持之益一心中持
L132n1557_p0549a01║佛得佛護益二心入持法得總持辯才益
L132n1557_p0549a02║餘句倣此有十二者增數十也師子受生
L132n1557_p0549a03║者不畏生死苦故示生死實性名開法關
L132n1557_p0549a04║鑰了生死本空故出欲淤泥智力持者定
L132n1557_p0549a05║慧雙運也入無住力持則大劫不離一念。
L132n1557_p0549a06║佛子菩薩摩訶薩住此三昧已善巧住不可
L132n1557_p0549a07║說不可說劫善巧住不可說不可說剎善巧
L132n1557_p0549a08║知不可說不可說種種眾生善巧知不可說
L132n1557_p0549a09║不可說眾生異相善巧知不可說不可說同
L132n1557_p0549a10║異業報善巧知不可說不可說精進諸根習
L132n1557_p0549a11║氣相續差別諸行善巧知不可說不可說無
L132n1557_p0549a12║量染淨種種思惟善巧知不可說不可說法
L132n1557_p0549a13║種種義無量文字演說言辭善巧知不可說
L132n1557_p0549a14║不可說種種佛出現種族時節現相說法施
L132n1557_p0549a15║為佛事入般涅槃善巧知不可說不可說無
L132n1557_p0549b01║邊智慧門善巧知不可說不可說一切神通
L132n1557_p0549b02║無量變現佛子譬如日出世間所有村營城
L132n1557_p0549b03║邑宮殿屋宅山澤鳥獸樹林華果如是一切
L132n1557_p0549b04║種種諸物有目之人悉得明見佛子日光平
L132n1557_p0549b05║等無有分別而能令目見種種相此大三昧
L132n1557_p0549b06║亦復如是體性平等無有分別能令菩薩知
L132n1557_p0549b07║不可說不可說百千億那由他差別之相。
L132n1557_p0549b08║二佛子至住此三昧下明得善巧益有法
L132n1557_p0549b09║喻合然善巧有二一如事善巧故法云不
L132n1557_p0549b10║可說無量喻云見種種物二如理善巧故
L132n1557_p0549b11║云日光平等又由此二無礙方名善巧故
L132n1557_p0549b12║合云無分別而能知。
L132n1557_p0549b13║佛子此菩薩摩訶薩如是了知時令諸眾生
L132n1557_p0549b14║得十種不空何等為十一者見不空令諸眾
L132n1557_p0549b15║生生善根故二者聞不空令諸眾生得成熟
L132n1557_p0550a01║故三者同住不空令諸眾生心調伏故四者
L132n1557_p0550a02║發起不空令諸眾生如言而作通達一切諸
L132n1557_p0550a03║法義故五者行不空令無邊世界皆清淨故
L132n1557_p0550a04║六者親近不空於不可說不可說佛剎諸如
L132n1557_p0550a05║來所斷不可說不可說眾生疑故七者願不
L132n1557_p0550a06║空隨所念眾生令作勝供養成就諸願故八
L132n1557_p0550a07║者善巧法不空皆令得住無礙解脫清淨智
L132n1557_p0550a08║故九者雨法雨不空於不可說不可說諸根
L132n1557_p0550a09║眾生中方便開示一切智行令住佛道故十
L132n1557_p0550a10║者出現不空現無邊相令一切眾生皆蒙照
L132n1557_p0550a11║故。
L132n1557_p0550a12║三佛子至如是了知下明得不空益。
L132n1557_p0550a13║佛子菩薩摩訶薩住此三昧得十種不空時
L132n1557_p0550a14║諸天王眾皆來頂禮諸龍王眾興大香雲諸
L132n1557_p0550a15║夜叉王頂禮其足阿脩羅王恭敬供養迦樓
L132n1557_p0550b01║羅王前後圍繞諸梵天王悉來勸請緊那羅
L132n1557_p0550b02║王摩睺羅伽王咸共稱讚乾闥婆王常來親
L132n1557_p0550b03║近諸人王眾承事供養。
L132n1557_p0550b04║四佛子至住此三昧下十王敬養益。
L132n1557_p0550b05║佛子是為菩薩摩訶薩第六智光明藏大三
L132n1557_p0550b06║昧善巧智。
L132n1557_p0550b07║佛子云何為菩薩摩訶薩了知一切世界佛
L132n1557_p0550b08║莊嚴三昧佛子此三昧何故名了知一切世
L132n1557_p0550b09║界佛莊嚴。
L132n1557_p0550b10║第七三昧釋中二先明定體用後明定利
L132n1557_p0550b11║益前中亦二先徵後釋所以重徵者前通
L132n1557_p0550b12║徵一定此則別徵莊嚴。
L132n1557_p0550b13║佛子菩薩摩訶薩住此三昧能次第入東方
L132n1557_p0550b14║世界能次第入南方世界西方北方四維上
L132n1557_p0550b15║下所有世界悉亦如是能次第入。
L132n1557_p0551a01║後佛子菩薩下釋中二先釋一切世界以
L132n1557_p0551a02║是現在故但云十方。
L132n1557_p0551a03║皆見諸佛出興於世亦見彼佛一切神力亦
L132n1557_p0551a04║見諸佛所有遊戲亦見諸佛廣大威德亦見
L132n1557_p0551a05║諸佛最勝自在亦見諸佛大師子吼亦見諸
L132n1557_p0551a06║佛所修諸行亦見諸佛種種莊嚴亦見諸佛
L132n1557_p0551a07║神足變化亦見諸佛眾會雲集。
L132n1557_p0551a08║二皆見諸佛下釋其莊嚴於中二先總列
L132n1557_p0551a09║十門皆是莊嚴其中第八別明莊嚴者即
L132n1557_p0551a10║功德智慧以嚴其心色相光明以嚴身也。
L132n1557_p0551a11║眾會清淨眾會廣大眾會一相眾會多相眾
L132n1557_p0551a12║會處所眾會居止眾會成熟眾會調伏眾會
L132n1557_p0551a13║威德如是一切悉皆明見。
L132n1557_p0551a14║後眾會清淨下別顯嚴相以廣前二一廣
L132n1557_p0551a15║眾會二廣莊嚴今初有三初明見他二見
L132n1557_p0551b01║自三能見今初亦三初見眾會體相。
L132n1557_p0551b02║亦見眾會其量大小等閻浮提亦見眾會等
L132n1557_p0551b03║四天下亦見眾會等小千界亦見眾會等中
L132n1557_p0551b04║千界亦見眾會量等三千大千世界亦見眾
L132n1557_p0551b05║會充滿百千億那由他佛剎亦見眾會充滿
L132n1557_p0551b06║阿僧祇佛剎亦見眾會充滿百佛剎微塵數
L132n1557_p0551b07║佛剎亦見眾會充滿千佛剎微塵數佛剎亦
L132n1557_p0551b08║見眾會充滿百千億那由他佛剎微塵數佛
L132n1557_p0551b09║剎亦見眾會充滿無數佛剎微塵數佛剎亦
L132n1557_p0551b10║見眾會充滿無量佛剎微塵數佛剎亦見眾
L132n1557_p0551b11║會充滿無邊佛剎微塵數佛剎亦見眾會充
L132n1557_p0551b12║滿無等佛剎微塵數佛剎亦見眾會充滿不
L132n1557_p0551b13║可數佛剎微塵數佛剎亦見眾會充滿不可
L132n1557_p0551b14║稱佛剎微塵數佛剎亦見眾會充滿不可思
L132n1557_p0551b15║佛剎微塵數佛剎亦見眾會充滿不可量佛
L132n1557_p0552a01║剎微塵數佛剎亦見眾會充滿不可說佛剎
L132n1557_p0552a02║微塵數佛剎亦見眾會充滿不可說不可說
L132n1557_p0552a03║佛剎微塵數佛剎。
L132n1557_p0552a04║次亦見眾會下明見分量。
L132n1557_p0552a05║亦見諸佛於彼眾會道場中示現種種相種
L132n1557_p0552a06║種時種種國土種種變化種種神通種種莊
L132n1557_p0552a07║嚴種種自在種種形量種種事業。
L132n1557_p0552a08║後亦見諸佛於彼下見佛作用。
L132n1557_p0552a09║菩薩摩訶薩亦見自身徃彼眾會亦自見身
L132n1557_p0552a10║在彼說法亦自見身受持佛語亦自見身善
L132n1557_p0552a11║知緣起亦自見身住在虛空亦自見身住於
L132n1557_p0552a12║法身亦自見身不生染著亦自見身不住分
L132n1557_p0552a13║別亦自見身無有疲倦亦自見身普入諸智
L132n1557_p0552a14║亦自見身普知諸義亦自見身普入諸地亦
L132n1557_p0552a15║自見身普入諸趣亦自見身普知方便亦自
L132n1557_p0552b01║見身普住佛前亦自見身普入諸力亦自見
L132n1557_p0552b02║身普入真如亦自見身普入無諍亦自見身
L132n1557_p0552b03║普入諸法。
L132n1557_p0552b04║二菩薩摩訶薩下明見自可知。
L132n1557_p0552b05║如是見時不分別國土不分別眾生不分別
L132n1557_p0552b06║佛不分別法不執著身不執著身業不執著
L132n1557_p0552b07║心不執著意譬如諸法不分別自性不分別
L132n1557_p0552b08║音聲而自性不捨名字不滅菩薩摩訶薩亦
L132n1557_p0552b09║復如是不捨於行隨世所作而於此二無所
L132n1557_p0552b10║執著。
L132n1557_p0552b11║三如是見時下明能見有法喻合法中明
L132n1557_p0552b12║無分別而見喻中明能所詮不自云我是
L132n1557_p0552b13║能所詮而不捨能所詮以喻無分別故而
L132n1557_p0552b14║知也合中先合不捨後而於下合不分別。
L132n1557_p0552b15║佛子菩薩摩訶薩見佛無量光色無量形相
L132n1557_p0553a01║圓滿成就平等清淨一一現前分明證了。
L132n1557_p0553a02║二佛子至見佛無量光色下廣上莊嚴中
L132n1557_p0553a03║二先以法說後以喻顯前中二先標章門
L132n1557_p0553a04║略舉四種莊嚴皆分明證了。
L132n1557_p0553a05║或見佛身種種光明或見佛身圓光一尋或
L132n1557_p0553a06║見佛身如盛日色或見佛身微妙光色或見
L132n1557_p0553a07║佛身作清淨色或見佛身作黃金色或見佛
L132n1557_p0553a08║身作金剛色或見佛身作紺青色或見佛身
L132n1557_p0553a09║作無邊色或見佛身作大青摩尼寶色。
L132n1557_p0553a10║後或見佛身下依章別釋即分為四一釋
L132n1557_p0553a11║無量光色。
L132n1557_p0553a12║或見佛身其量七肘或見佛身其量八肘或
L132n1557_p0553a13║見佛身其量九肘或見佛身其量十肘或見
L132n1557_p0553a14║佛身二十肘量或見佛身三十肘量如是乃
L132n1557_p0553a15║至一百肘量一千肘量或見佛身一俱盧舍
L132n1557_p0553b01║量或見佛身半由旬量或見佛身一由旬量
L132n1557_p0553b02║或見佛身十由旬量或見佛身百由旬量或
L132n1557_p0553b03║見佛身千由旬量或見佛身百千由旬量或
L132n1557_p0553b04║見佛身閻浮提量或見佛身四天下量或見
L132n1557_p0553b05║佛身小千界量或見佛身中千界量或見佛
L132n1557_p0553b06║身大千界量或見佛身百大千世界量或見
L132n1557_p0553b07║佛身千大千世界量或見佛身百千大千世
L132n1557_p0553b08║界量或見佛身百千億那由他大千世界量
L132n1557_p0553b09║或見佛身無數大千世界量或見佛身無量
L132n1557_p0553b10║大千世界量或見佛身無邊大千世界量或
L132n1557_p0553b11║見佛身無等大千世界量或見佛身不可數
L132n1557_p0553b12║大千世界量或見佛身不可稱大千世界量
L132n1557_p0553b13║或見佛身不可思大千世界量或見佛身不
L132n1557_p0553b14║可量大千世界量或見佛身不可說大千世
L132n1557_p0553b15║界量或見佛身不可說不可說大千世界量。
L132n1557_p0554a01║二或見佛身其量下釋無量形相。
L132n1557_p0554a02║佛子菩薩如是見諸如來無量色相無量形
L132n1557_p0554a03║狀無量示現無量光明無量光明網其光分
L132n1557_p0554a04║量等于法界於法界中無所不照普令發起
L132n1557_p0554a05║無上智慧。
L132n1557_p0554a06║三佛子菩薩如是見下釋上圓滿成就顯
L132n1557_p0554a07║前二圓滿故。
L132n1557_p0554a08║又見佛身無有染著無有障礙上妙清淨。
L132n1557_p0554a09║四又見佛下釋上平等清淨即兼內二嚴。
L132n1557_p0554a10║佛子菩薩如是見於佛身而如來身不增不
L132n1557_p0554a11║減譬如虛空於蟲所食芥子孔中亦不減小
L132n1557_p0554a12║於無數世界中亦不增廣其諸佛身亦復如
L132n1557_p0554a13║是見大之時亦無所增見小之時亦無所減
L132n1557_p0554a14║佛子譬如月輪閻浮提人見其形小而亦不
L132n1557_p0554a15║減月中住者見其形大而亦不增菩薩摩訶
L132n1557_p0554b01║薩亦復如是住此三昧隨其心樂見諸佛身
L132n1557_p0554b02║種種化相言辭演法受持不忘而如來身不
L132n1557_p0554b03║增不減佛子譬如眾生命終之後將受生時
L132n1557_p0554b04║不離於心所見清淨菩薩摩訶薩亦復如是
L132n1557_p0554b05║不離於此甚深三昧所見清淨。
L132n1557_p0554b06║二佛子菩薩如是見於佛下以喻顯中三
L132n1557_p0554b07║一空無增減喻喻法性身無可增減空之
L132n1557_p0554b08║大小在於世界及於芥子非空體然如法
L132n1557_p0554b09║性之身應器成異二月無增減喻喻真常
L132n1557_p0554b10║色身體不易故證有近遠隨心見殊前喻
L132n1557_p0554b11║但喻佛身此喻兼喻光色及圓滿成就三
L132n1557_p0554b12║隨心現境喻喻上清淨菩薩心淨則見佛
L132n1557_p0554b13║淨在於如來何淨何垢。
L132n1557_p0554b14║佛子菩薩摩訶薩住此三昧成就十種速疾
L132n1557_p0554b15║法何者為十所謂速增諸行圓滿大願速以
L132n1557_p0555a01║法光照耀世間速以方便轉於法輪度脫眾
L132n1557_p0555a02║生速隨眾生業示現諸佛清淨國土速以平
L132n1557_p0555a03║等智趣入十力速與一切如來同住速以大
L132n1557_p0555a04║慈力摧破魔軍速斷眾生疑令生歡喜速隨
L132n1557_p0555a05║勝解示現神變速以種種妙法言辭淨諸世
L132n1557_p0555a06║間。
L132n1557_p0555a07║第二佛子至住此三昧下明定利益略舉
L132n1557_p0555a08║七種益各有佛子以為揀別第一速成行
L132n1557_p0555a09║願益有標徵釋可知。
L132n1557_p0555a10║佛子此菩薩摩訶薩復得十種法印印一切
L132n1557_p0555a11║法何等為十一者同去來今一切諸佛平等
L132n1557_p0555a12║善根二者同諸如來得無邊際智慧法身三
L132n1557_p0555a13║者同諸如來住不二法四者同諸如來觀察
L132n1557_p0555a14║三世無量境界皆悉平等五者同諸如來得
L132n1557_p0555a15║了達法界無礙境界六者同諸如來成就十
L132n1557_p0555b01║力所行無礙七者同諸如來永絕二行住無
L132n1557_p0555b02║諍法八者同諸如來教化眾生恒不止息九
L132n1557_p0555b03║者同諸如來於智善巧義善巧中能善觀察
L132n1557_p0555b04║十者同諸如來與一切佛平等無二。
L132n1557_p0555b05║第二法印同佛益有十句五對初二福慧
L132n1557_p0555b06║同次二二諦境智同次二體用同次二二
L132n1557_p0555b07║利同後二善巧平等同。
L132n1557_p0555b08║佛子若菩薩摩訶薩成就此了知一切世界
L132n1557_p0555b09║佛莊嚴大三昧善巧方便門是無師者不由
L132n1557_p0555b10║他教自入一切佛法故是丈夫者能開悟一
L132n1557_p0555b11║切眾生故是清淨者知心性本淨故是第一
L132n1557_p0555b12║者能度脫一切世間故是安慰者能開曉一
L132n1557_p0555b13║切眾生故是安住者未住佛種性者令得住
L132n1557_p0555b14║故是真實知者入一切智門故是無異想者
L132n1557_p0555b15║所言無二故是住法藏者誓願了知一切佛
L132n1557_p0556a01║法故是能雨法雨者隨眾生心樂悉令充足
L132n1557_p0556a02║故。
L132n1557_p0556a03║第三以德成人益可知。
L132n1557_p0556a04║佛子譬如帝釋於頂髻中置摩尼寶以寶力
L132n1557_p0556a05║故威光轉盛其釋天王初獲此寶則得十法
L132n1557_p0556a06║出過一切三十三天何等為十一者色相二
L132n1557_p0556a07║者形體三者示現四者眷屬五者資具六者
L132n1557_p0556a08║音聲七者神通八者自在九者慧解十者智
L132n1557_p0556a09║用如是十種悉過一切三十三天菩薩摩訶
L132n1557_p0556a10║薩亦復如是初始獲得此三昧時則得十種
L132n1557_p0556a11║廣大智藏何等為十一者照耀一切佛剎智
L132n1557_p0556a12║二者知一切眾生受生智三者普作三世變
L132n1557_p0556a13║化智四者普入一切佛身智五者通達一切
L132n1557_p0556a14║佛法智六者普攝一切淨法智七者普令一
L132n1557_p0556a15║切眾生入法身智八者現見一切法普眼清
L132n1557_p0556b01║淨智九者一切自在到於彼岸智十者安住
L132n1557_p0556b02║一切廣大法普盡無餘智。
L132n1557_p0556b03║第四智德包含益於中一先喻後合各有
L132n1557_p0556b04║十句合中總標合初獲即得十句合前十
L132n1557_p0556b05║事唯八九不次以智雖是一從所知別故
L132n1557_p0556b06║一佛剎合色相二眾生合形體三變化合
L132n1557_p0556b07║示現四入佛合眷屬以互為主伴如眷屬
L132n1557_p0556b08║故五通達佛法為助道資具六普攝淨法
L132n1557_p0556b09║則圓音示人七皆令入法方是神通八普
L132n1557_p0556b10║眼清淨超合慧解九自在却合自在十住
L132n1557_p0556b11║法合智用。
L132n1557_p0556b12║佛子菩薩摩訶薩住此三昧復得十種最清
L132n1557_p0556b13║淨威德身何等為十一者為照耀不可說不
L132n1557_p0556b14║可說世界故放不可說不可說光明輪二者
L132n1557_p0556b15║為令世界咸清淨故放不可說不可說無量
L132n1557_p0557a01║色相光明輪三者為調伏眾生故放不可說
L132n1557_p0557a02║不可說光明輪四者為親近一切諸佛故化
L132n1557_p0557a03║作不可說不可說身五者為承事供養一切
L132n1557_p0557a04║諸佛故雨不可說不可說種種殊妙香華雲
L132n1557_p0557a05║六者為承事供養一切佛及調伏一切眾生
L132n1557_p0557a06║故於一一毛孔中化作不可說不可說種種
L132n1557_p0557a07║音樂七者為成熟眾生故現不可說不可說
L132n1557_p0557a08║種種無量自在神變八者為於十方種種名
L132n1557_p0557a09║號一切佛所請問法故一步超過不可說不
L132n1557_p0557a10║可說世界九者為令一切眾生見聞之者皆
L132n1557_p0557a11║不空故現不可說不可說種種無量清淨色
L132n1557_p0557a12║相身無能見頂十者為與眾生開示無量秘
L132n1557_p0557a13║密法故發不可說不可說音聲語言。
L132n1557_p0557a14║第五身威超勝益有標有釋。
L132n1557_p0557a15║佛子菩薩摩訶薩得此十種最清淨威德身
L132n1557_p0557b01║已能令眾生得十種圓滿何等為十一者能
L132n1557_p0557b02║令眾生得見於佛二者能令眾生深信於佛
L132n1557_p0557b03║三者能令眾生聽聞於法四者能令眾生知
L132n1557_p0557b04║有佛世界五者能令眾生見佛神變六者能
L132n1557_p0557b05║令眾生念所集業七者能令眾生定心圓滿
L132n1557_p0557b06║八者能令眾生入佛清淨九者能令眾生發
L132n1557_p0557b07║菩提心十者能令眾生圓滿佛智。
L132n1557_p0557b08║第六令他圓滿益先牒前起後後徵列名
L132n1557_p0557b09║相。
L132n1557_p0557b10║佛子菩薩摩訶薩令眾生得十種圓滿已復
L132n1557_p0557b11║為眾生作十種佛事何等為十所謂以音聲
L132n1557_p0557b12║作佛事為成熟眾生故以色形作佛事為調
L132n1557_p0557b13║伏眾生故以憶念作佛事為清淨眾生故以
L132n1557_p0557b14║震動世界作佛事為令眾生離惡趣故以方
L132n1557_p0557b15║便覺悟作佛事為令眾生不失念故以夢中
L132n1557_p0558a01║現相作佛事為令眾生恒正念故以放大光
L132n1557_p0558a02║明作佛事為普攝取諸眾生故以修菩薩行
L132n1557_p0558a03║作佛事為令眾生住勝願故以成正等覺作
L132n1557_p0558a04║佛事為令眾生知幻法故以轉妙法輪作佛
L132n1557_p0558a05║事為眾說法不失時故以現住壽命作佛事
L132n1557_p0558a06║為調伏一切眾生故以示般涅槃作佛事知
L132n1557_p0558a07║諸眾生起疲厭故。
L132n1557_p0558a08║第七轉作佛事益亦先牒前起後後徵列
L132n1557_p0558a09║名相文並可知。
L132n1557_p0558a10║佛子是為菩薩摩訶薩第七了知一切世界
L132n1557_p0558a11║佛莊嚴大三昧善巧智。
L132n1557_p0558a12║大方廣佛華嚴經䟽鈔會本第四十一
L132n1557_p0558a13║音釋
L132n1557_p0558a14║陽燄（燄以贍切）。漱（蘇奏切蕩口也）。寤（五故切寐覺也）。歌羅邏（梵語
L132n1557_p0558a15║也此云凝滑邏朗可切）。關鑰（鑰以灼切關下牡也）。淤泥（淤依據切淤泥
L132n1557_p0558b01║滓濁泥也）。肘（陟栁切二尺為一肘）。