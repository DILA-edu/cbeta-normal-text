L132n1557_p0822a01║大方廣佛華嚴經䟽鈔會本第五十之一　煩三
L132n1557_p0822a02║唐于闐國三藏沙門實叉難陀　譯
L132n1557_p0822a03║唐清涼山大華嚴寺沙門澄觀撰述
L132n1557_p0822a04║如來出現品第三十七
L132n1557_p0822a05║初來意者前品明稱果之因此品辨如因
L132n1557_p0822a06║之果體雖平等不壞二相先因後果義次
L132n1557_p0822a07║第故亦為答前不思議品出現念故答第
L132n1557_p0822a08║二會所行問故會釋如前（答第二會問者以不思議法品
L132n1557_p0822a09║中出現即第二會所行故）二釋名者如來是有法之人
L132n1557_p0822a10║即三身十身之通稱出現是依人之法果
L132n1557_p0822a11║用化用之總名如來雖見上文對出現故
L132n1557_p0822a12║重辨十身皆有出現且寄三身以明然來
L132n1557_p0822a13║即出現為分人法曉喻分明故重辨之若
L132n1557_p0822a14║依法身如來者即諸法如義如理常現名
L132n1557_p0822a15║為出現故文云普現一切而無所現又云
L132n1557_p0822b01║體性平等不增減等若依報身乘如實道
L132n1557_p0822b02║來成正覺故曰如來本性功德一時頓顯
L132n1557_p0822b03║名為出現故文云如來成正覺時於一切
L132n1557_p0822b04║義無所疑惑普見一切眾生成正覺等若
L132n1557_p0822b05║依化身則乘薩婆若乘來化眾生故曰如
L132n1557_p0822b06║來則應機大用一時出現文云以本願力
L132n1557_p0822b07║現佛身令見如來大神變又云隨其所能
L132n1557_p0822b08║隨其勢力於菩提𣗳下以種種身成正覺
L132n1557_p0822b09║等今以新佛舊成曾無二體新成舊佛法
L132n1557_p0822b10║報似分無不應時故即真而應應隨性起
L132n1557_p0822b11║故即應而真三佛圓融十身無礙故辨應
L132n1557_p0822b12║現即顯真成（若依法身下三別釋然法身若約報上論法應云真如出
L132n1557_p0822b13║纏是法身出現今以出纏為報直就體上故云如理常現餘一可知新佛舊成者以
L132n1557_p0822b14║報就法如出模之像像本舊成故無二體新成舊佛者以法就報如金成像金像似
L132n1557_p0822b15║分以有未成像金故今成像竟似分二矣前對是非異此對是非一非一即非異故
L132n1557_p0823a01║言似分竟無二體無不應時下第二真應相對以辯融通法報皆真體上常用故即
L132n1557_p0823a02║真成應用不離體故即應而真三佛圓融下第三結融三十謂以三佛𭣣於十佛不
L132n1557_p0823a03║出三身三身既融十身即三自然無礙故辯應成下結成正義）是以𣈆名
L132n1557_p0823a04║性起性字雖是義加未爽通理以應雖從
L132n1557_p0823a05║緣不違性故無不從此法界流故以淨奪
L132n1557_p0823a06║染性即起故若離於緣性叵說故下加性
L132n1557_p0823a07║起菩薩表所說故妄雖即性不順性故今
L132n1557_p0823a08║以起義多含直云出現從性從因從真從
L132n1557_p0823a09║感皆出現故若唯辨應身出現非唯失前
L132n1557_p0823a10║二義亦未足顯深何能融前差別之果若
L132n1557_p0823a11║以來為現義則如來即出現持業釋也若
L132n1557_p0823a12║分人法三皆如來之出現揀餘出故（是以𣈆名
L132n1557_p0823a13║下第二會品名二經品名即為二別先會𣈆經初二句總標以將𣈆經用成前義故
L132n1557_p0823a14║有是以之言雖是義加者梵本無故以應雖從緣下釋性起義順應現義於中總有
L132n1557_p0823a15║六義證成性起今初立理即不相違門然出現義亦名緣起亦名性起若取相說覽
L132n1557_p0823b01║緣出現故名緣起謂由眾生業感如來大悲而出現故八相成道從法性生故名性
L132n1557_p0823b02║起人以從緣無性緣起即名性起又淨緣起常順於性亦名性起故云應雖從緣不
L132n1557_p0823b03║違性故無不從下第二引梁論證成即相成門明性成於緣故此性起自有二義一
L132n1557_p0823b04║從緣無性而為性起二法性隨緣故名性起前𫨻即初義今𫨻即後義亦應云無不
L132n1557_p0823b05║還證此法身故此乃緣起能成性起即是前義但前取無違今取相成是故此為相
L132n1557_p0823b06║成門也以淨奪染者第三即明相奪門亦是通妨謂有問言性起唯淨緣起通染云
L132n1557_p0823b07║何緣起即是性起故為此通謂緣起有二一染二淨淨謂如來大悲菩薩萬行等染
L132n1557_p0823b08║謂眾生惑業等若以染奪淨則屬眾生故唯緣起今以淨奪染唯屬諸佛故名性起
L132n1557_p0823b09║若離於緣者即第四相即門亦是通妨以謂有問言緣起約事性起約理如何相即
L132n1557_p0823b10║故為此通從緣無性方顯性起又由見緣推知性起若離於緣復論何性離緣有性
L132n1557_p0823b11║是斷空故下加性起者即第五𫨻引當經證即以人表法門妄雖即性下第六以妄
L132n1557_p0823b12║隱真門亦是解妨妨云若緣即性妄本自空當體即性何以不得染奪淨耶故為此
L132n1557_p0823b13║通淨緣順性染緣違故故瓔珞云始起一想住於緣順第一義諦為善違背為惡今
L132n1557_p0823b14║以起義多含直云出現下第二會通今經則性起局性智現即起起含緣性故曰多
L132n1557_p0823b15║含言從性者性起即法身從因者緣起緣起即報身從真從感即是化身而從真約
L132n1557_p0824a01║佛通於緣性謂依法身而起於化名曰從真從感約生即是緣起由上諸義故云多
L132n1557_p0824a02║含）第三宗趣平等出現為宗融差別果為
L132n1557_p0824a03║趣。
L132n1557_p0824a04║爾時世尊從眉間白毫相中放大光明名如
L132n1557_p0824a05║來出現無量百千億那由他阿僧祗光明以
L132n1557_p0824a06║為眷屬其光普照十方盡虛空法界一切世
L132n1557_p0824a07║界右繞十帀顯現如來無量自在覺悟無數
L132n1557_p0824a08║諸菩薩眾震動一切十方世界除滅一切諸
L132n1557_p0824a09║惡道苦映蔽一切諸魔宮殿顯示一切諸佛
L132n1557_p0824a10║如來坐菩提座成等正覺及以一切道塲眾
L132n1557_p0824a11║會作是事已而來右繞菩薩眾會。
L132n1557_p0824a12║四正釋文文為七分一加分二本分三請
L132n1557_p0824a13║分四說分五顯名受持分六表瑞證成分
L132n1557_p0824a14║七偈頌總攝分今初有二光毫先加請主
L132n1557_p0824a15║後口光加說主前中三初光次加後益光
L132n1557_p0824b01║中有十分三一光出處眉間者表正道離
L132n1557_p0824b02║有無二邊故表無住道離真應二邊故白
L132n1557_p0824b03║毫者表所出現性無垢故能詮出現諸教
L132n1557_p0824b04║本故二放大下辨光名體如所說故三無
L132n1557_p0824b05║量下八𫨻皆是光業初眷屬光即是因業
L132n1557_p0824b06║總攝諸法皆此生故四其光下舒業五顯
L132n1557_p0824b07║現下敬業六覺悟下覺業七除滅下止業
L132n1557_p0824b08║八映蔽下降伏業九顯示下示現業十作
L132n1557_p0824b09║是下卷業。
L132n1557_p0824b10║入如來性起妙德菩薩頂。
L132n1557_p0824b11║二入如來下正明加相所以加此菩薩者
L132n1557_p0824b12║如名所顯故性有二義一種性義因所起
L132n1557_p0824b13║故二法性義若真若應皆此生故亦有釋
L132n1557_p0824b14║云此之妙德即是文殊說此法門加性起
L132n1557_p0824b15║稱此釋無違大理以文殊大智為能顯普
L132n1557_p0825a01║賢法界為所顯共成毗盧遮那之出現故
L132n1557_p0825a02║亦是解行滿故佛出現也從頂入者是加
L132n1557_p0825a03║持相妙智之極方能顯故。
L132n1557_p0825a04║時此道塲一切大眾身心踊躍生大歡喜作
L132n1557_p0825a05║如是念甚奇希有今者如來放大光明必當
L132n1557_p0825a06║演說甚深大法。
L132n1557_p0825a07║第三時此道塲下加益中二先大眾同欣
L132n1557_p0825a08║知法將被故。
L132n1557_p0825a09║爾時如來性起妙德菩薩於蓮華座上偏袒
L132n1557_p0825a10║右肩右跽合掌一心向佛而說頌言。
L132n1557_p0825a11║二爾時下妙德領旨知令求說主故於中
L132n1557_p0825a12║二先長行身心致敬跽者跪也。
L132n1557_p0825a13║正覺功德大智出普達境界到彼岸等於三
L132n1557_p0825a14║世諸如來是故我今恭敬禮。
L132n1557_p0825a15║已升無相境界岸而現妙相莊嚴身放於離
L132n1557_p0825b01║垢千光明破魔軍眾咸令盡。
L132n1557_p0825b02║十方所有諸世界悉能震動無有餘未曾恐
L132n1557_p0825b03║怖一眾生善逝威神力如是。
L132n1557_p0825b04║虛空法界性平等已能如是而安住一切含
L132n1557_p0825b05║生無數量咸令滅惡除眾垢。
L132n1557_p0825b06║苦行勤勞無數劫成就最上菩提道於諸境
L132n1557_p0825b07║界智無礙與一切佛同其性。
L132n1557_p0825b08║後偈頌讚請十偈分二前五讚後五請前
L132n1557_p0825b09║中初一總讚申敬餘四別讚放光中有讚
L132n1557_p0825b10║因讚果讚用等文並可知。
L132n1557_p0825b11║導師放此大光明震動十方諸世界已現無
L132n1557_p0825b12║量神通力而復還來入我身。
L132n1557_p0825b13║決定法中能善學無量菩薩皆來集令我發
L132n1557_p0825b14║起問法心是故我今請法王。
L132n1557_p0825b15║今此眾會皆清淨善能度脫諸世間智慧無
L132n1557_p0826a01║邊無染著如是賢勝咸來集。
L132n1557_p0826a02║利益世間尊導師智慧精進皆無量今以光
L132n1557_p0826a03║明照大眾令我問於無上法。
L132n1557_p0826a04║誰於大仙深境界而能真實具開演誰是如
L132n1557_p0826a05║來法長子世間尊導願顯示。
L132n1557_p0826a06║後五中初一自敘得益即是領旨次偈領
L132n1557_p0826a07║眾意請次偈歎眾堪聞次偈敘佛令請後
L132n1557_p0826a08║偈正求說主已領佛意故不請佛。
L132n1557_p0826a09║爾時如來即於口中放大光明名無礙無畏
L132n1557_p0826a10║百千億阿僧祇光明以為眷屬普照十方盡
L132n1557_p0826a11║虛空等法界一切世界右繞十帀顯現如來
L132n1557_p0826a12║種種自在開悟無量諸菩薩眾震動一切十
L132n1557_p0826a13║方世界除滅一切諸惡道苦映蔽一切諸魔
L132n1557_p0826a14║宮殿顯示一切諸佛如來坐菩提座成等正
L132n1557_p0826a15║覺及以一切道塲眾會作是事已而來右繞
L132n1557_p0826b01║菩薩眾會入普賢菩薩摩訶薩口其光入已
L132n1557_p0826b02║普賢菩薩身及師子座過於本時及諸菩薩
L132n1557_p0826b03║身座百倍唯除如來師子之座。
L132n1557_p0826b04║第二口光加說主者示所請故文中三初
L132n1557_p0826b05║光次加後益今初亦十一出處口放者表
L132n1557_p0826b06║教道傳通故二光明令得無礙辨不畏大
L132n1557_p0826b07║眾及深理故餘如前辨二入普下加中入
L132n1557_p0826b08║口者教以口傳故如佛說故加普賢者是
L132n1557_p0826b09║普賢行之果故所證法界由理顯故三其
L132n1557_p0826b10║光入下明益中唯除如來揀師資故。
L132n1557_p0826b11║爾時如來性起妙德菩薩問普賢菩薩摩訶
L132n1557_p0826b12║薩言佛子佛所示現廣大神變令諸菩薩皆
L132n1557_p0826b13║生歡喜不可思議世莫能知是何瑞相普賢
L132n1557_p0826b14║菩薩摩訶薩言佛子我於徃昔見諸如來應
L132n1557_p0826b15║正等覺示現如是廣大神變即說如來出現
L132n1557_p0827a01║法門如我惟忖今現此相當說其法說是語
L132n1557_p0827a02║時一切大地悉皆震動出生無量問法光明。
L132n1557_p0827a03║第二爾時下本分中三初徵事而問次引
L132n1557_p0827a04║例以答答即是本後說是語下表瑞證成
L132n1557_p0827a05║顯說希奇纔聞其名已有徵故大地動者
L132n1557_p0827a06║大法將顯大惑將傾故出問法光者冥加
L132n1557_p0827a07║智慧助發請故。
L132n1557_p0827a08║時性起妙德菩薩問普賢菩薩言佛子菩薩
L132n1557_p0827a09║摩訶薩應云何知諸佛如來應正等覺出現
L132n1557_p0827a10║之法願為我說佛子此諸無量百千億那由
L132n1557_p0827a11║他菩薩眾會皆久修淨業念慧成就到於究
L132n1557_p0827a12║竟大莊嚴岸具一切佛威儀之行正念諸佛
L132n1557_p0827a13║未曾忘失大悲觀察一切眾生決定了知諸
L132n1557_p0827a14║大菩薩神通境界已得諸佛神力所加能受
L132n1557_p0827a15║一切如來妙法具如是等無量功德皆以來
L132n1557_p0827b01║集佛子汝已曾於無量百千億那由他佛所
L132n1557_p0827b02║承事供養成就菩薩最上妙行於三昧門皆
L132n1557_p0827b03║得自在入一切佛祕密之處知諸佛法斷眾
L132n1557_p0827b04║疑惑為諸如來神力所加知眾生根隨其所
L132n1557_p0827b05║樂為說真實解脫之法隨順佛智演說佛法
L132n1557_p0827b06║到於彼岸有如是等無量功德善哉佛子願
L132n1557_p0827b07║說如來應正等覺出現之法身相言音心意
L132n1557_p0827b08║境界所行之行成道轉法輪乃至示現入般
L132n1557_p0827b09║涅槃見聞親近所生善根如是等事願皆為
L132n1557_p0827b10║說。
L132n1557_p0827b11║第三時性起下請分中有長行與偈前中
L132n1557_p0827b12║四一總舉法請二佛子此諸下歎眾堪聞
L132n1557_p0827b13║三佛子汝已下歎說主具德四善哉下標
L132n1557_p0827b14║章別請前二可知三中別歎十事一供多
L132n1557_p0827b15║佛必曾聞故二成妙行曾已修故三定自
L132n1557_p0828a01║在有所依故四親證入故五知教道故六
L132n1557_p0828a02║除他疑故七上力加故八審根噐故九能
L132n1557_p0828a03║隨說故十順智到彼岸得意深故有如是
L132n1557_p0828a04║下總結既有說德堪宜說故第四標章別
L132n1557_p0828a05║請中初句讚善躡前三𫨻後列十事以顯
L132n1557_p0828a06║無盡一如來出現之法此是總相總集多
L132n1557_p0828a07║緣成出現法法含持軌餘九是別初三即
L132n1557_p0828a08║三業祕密四境即智之所緣亦分齊境五
L132n1557_p0828a09║依境修行通因通果六成菩提道七成轉
L132n1557_p0828a10║法輪八應必示涅槃九若存若亡見聞皆
L132n1557_p0828a11║益備斯九事一化始終有云初一所依之
L132n1557_p0828a12║法餘九能依之德亦有斯理如是下結請。
L132n1557_p0828a13║時如來性起妙德菩薩欲重明此義向普賢
L132n1557_p0828a14║菩薩而說頌曰。
L132n1557_p0828a15║善哉無礙大智慧善覺無邊平等境願說無
L132n1557_p0828b01║量佛所行佛子聞已皆欣慶。
L132n1557_p0828b02║菩薩云何隨順入諸佛如來出興世云何身
L132n1557_p0828b03║語心境界及所行處願皆說。
L132n1557_p0828b04║云何諸佛成正覺云何如來轉法輪云何善
L132n1557_p0828b05║逝般涅槃大眾聞已心歡喜。
L132n1557_p0828b06║若有見佛大法王親近增長諸善根願說彼
L132n1557_p0828b07║諸功德藏眾生見已何所獲。
L132n1557_p0828b08║若有得聞如來名若現在世若涅槃於彼福
L132n1557_p0828b09║藏生深信有何等利願宣說。
L132n1557_p0828b10║第二爾時下偈請十偈分三初一讚德標
L132n1557_p0828b11║請頌前第三𫨻次四舉法別請頌第四𫨻。
L132n1557_p0828b12║此諸菩薩皆合掌瞻仰如來仁及我大功德
L132n1557_p0828b13║海之境界淨眾生者願為說。
L132n1557_p0828b14║願以因緣及譬喻演說妙法相應義眾生聞
L132n1557_p0828b15║已發大心疑𥁞智淨如虛空。
L132n1557_p0829a01║如徧一切國土中諸佛所現莊嚴身願以妙
L132n1557_p0829a02║音及因喻示佛菩提亦如彼。
L132n1557_p0829a03║十方千萬諸佛土億那由他無量劫如今所
L132n1557_p0829a04║集菩薩眾於彼一切悉難見此諸菩薩咸恭
L132n1557_p0829a05║敬於微妙義生渴仰。
L132n1557_p0829a06║願以淨心具開演如來出現廣大法。
L132n1557_p0829a07║三有五偈歎德勸請通頌後三𫨻於中初
L132n1557_p0829a08║偈總讚請次二偈勸說之方以法深難領
L132n1557_p0829a09║故請說因喻次一偈半歎眾堪聞末後半
L132n1557_p0829a10║偈結請所說淨心顯無說過具演文義周
L132n1557_p0829a11║圓。
L132n1557_p0829a12║爾時普賢菩薩摩訶薩告如來性起妙德等
L132n1557_p0829a13║諸菩薩大眾言佛子此處不可思議。
L132n1557_p0829a14║第四說分大分為二初別答十問後佛子
L132n1557_p0829a15║如來以一切譬下總以結酬今初十𫨻答
L132n1557_p0829b01║前十問各有長行偈頌一一具十今初答
L132n1557_p0829b02║出現之法長行中二初標告歎深。
L132n1557_p0829b03║所謂如來應正等覺以無量法而得出現。
L132n1557_p0829b04║二所謂下隨義別顯於中三初法說深廣
L132n1557_p0829b05║酬前因緣二佛子譬如下喻明深廣雙酬
L132n1557_p0829b06║因喻後佛子至知如來出現下總結成益
L132n1557_p0829b07║結上十喻初中分三謂標釋結今初總標
L132n1557_p0829b08║多因成出現果。
L132n1557_p0829b09║何以故非以一緣非以一事如來出現而得
L132n1557_p0829b10║成就以十無量百千阿僧祗事而得成就。
L132n1557_p0829b11║二何以下釋於中二先徵以總釋後何等
L132n1557_p0829b12║為下徵數別明今初先反釋緣約能成之
L132n1557_p0829b13║緣事即所成因體後以十下順釋向言無
L132n1557_p0829b14║量乃是總相今明有十箇無量以顯無盡
L132n1557_p0829b15║理實則有百千阿僧祗數無量此十無量
L132n1557_p0830a01║皆徧十喻言百千者古人云以十無量入
L132n1557_p0830a02║中十喻成百以後結中十句一一結前百
L132n1557_p0830a03║門為千其中更有別義方成無量今以下
L132n1557_p0830a04║列十中門門皆云無量則不俟相入是知
L132n1557_p0830a05║百千之言但是數之總稱耳。
L132n1557_p0830a06║何等為十所謂過去無量攝受一切眾生菩
L132n1557_p0830a07║提心所成故過去無量清淨殊勝志樂所成
L132n1557_p0830a08║故過去無量救護一切眾生大慈大悲所成
L132n1557_p0830a09║故過去無量相續行願所成故過去無量修
L132n1557_p0830a10║諸福智心無厭足所成故過去無量供養諸
L132n1557_p0830a11║佛教化眾生所成故過去無量智慧方便清
L132n1557_p0830a12║淨道所成故過去無量清淨功德藏所成故
L132n1557_p0830a13║過去無量莊嚴道智所成故過去無量通達
L132n1557_p0830a14║法義所成故。
L132n1557_p0830a15║二徵數別明中一始發大心誓期出現故
L132n1557_p0830b01║此心何相二明上求勝志三明下化慈悲
L132n1557_p0830b02║四行以續願此行謂何五明不出福智六
L132n1557_p0830b03║別顯福嚴七別明智嚴八淨前功德九嚴
L132n1557_p0830b04║前智慧所謂方便道教道證道無住道正
L132n1557_p0830b05║道助道一道二道等皆莊嚴故十窮究法
L132n1557_p0830b06║源真實智故。
L132n1557_p0830b07║佛子如是無量阿僧祗法門圓滿成於如來。
L132n1557_p0830b08║三佛子如是下結中既皆過去積因多法
L132n1557_p0830b09║圓滿令二利果一時出現故出現言通真
L132n1557_p0830b10║通應。
L132n1557_p0830b11║佛子譬如三千大千世界非以一緣非以一
L132n1557_p0830b12║事而得成就以無量緣無量事方乃得成。
L132n1557_p0830b13║第二喻明深廣中十喻各三謂喻合結喻
L132n1557_p0830b14║酬譬喻合酬因緣故文云非以一緣一事
L132n1557_p0830b15║而得出現又前法說多約徃因此中合文
L132n1557_p0831a01║多約現緣十中一大千興造喻此喻為總
L132n1557_p0831a02║總喻眾緣以成出現故云以無量緣等下
L132n1557_p0831a03║說雲雨皆此所霔初喻中四一總辨多緣
L132n1557_p0831a04║二別顯緣相三顯被因起四性相結成今
L132n1557_p0831a05║初先反後順緣即因緣如眾生業及風雨
L132n1557_p0831a06║等事即事相謂如所持水及宮殿等。
L132n1557_p0831a07║所謂興布大雲降霔大雨四種風輪相續為
L132n1557_p0831a08║依其四者何一名能持能持大水故二名能
L132n1557_p0831a09║消能消大水故三名建立建立一切諸處所
L132n1557_p0831a10║故四名莊嚴莊嚴分布咸善巧故。
L132n1557_p0831a11║二所謂下別顯中先雲雨上霔後風輪下
L132n1557_p0831a12║持一能持者若無此輪雨無停處二水若
L132n1557_p0831a13║不減礙起天宮三水雖已減假此成立謂
L132n1557_p0831a14║減一節水起一重天如嚴冬急流重重冰
L132n1557_p0831a15║結四雖起總處無別莊嚴故須第四。
L132n1557_p0831b01║如是皆由眾生共業及諸菩薩善根所起令
L132n1557_p0831b02║於其中一切眾生各隨所宜而得受用。
L132n1557_p0831b03║三如是皆由下顯彼因起謂上雲等略由
L132n1557_p0831b04║二因一眾生外增上業言共業者謂多有
L132n1557_p0831b05║情應生此界共業同變於中有四句謂共
L132n1557_p0831b06║中共等（一眾生者揀異內異熟業謂多有情者即唯識論釋初能變中處之
L132n1557_p0831b07║一字論云所言處者謂異熟識由共相種成熟力故變似色等噐世間相即外大種
L132n1557_p0831b08║及所造色雖諸有情所變各別而相相似處所無異如眾燈明各遍似一釋曰此釋
L132n1557_p0831b09║共變之義相似名共論又云誰異熟識變為此相有義一切所以者何如契經說一
L132n1557_p0831b10║切有情業增上力共所起故有義不許乃至云經依少分說一切言諸業同者皆共
L132n1557_p0831b11║變故釋曰此揀通局即令䟽文䟽依此義云應生此界故下經云各隨所冝而得受
L132n1557_p0831b12║用若不應生豈安樂界所有眾生變為此界之穢土耶於中有四者即唯識第二引
L132n1557_p0831b13║瑜伽論說共不共中各有二種共中二者一共中共如山河等非唯一趣獨能用故
L132n1557_p0831b14║二共中不共如己田宅及鬼所見為水火等即於彼境非互用也不共中二者一不
L132n1557_p0831b15║共中不共如眼等根唯自識依用之緣境非他依故二不共中共如自浮塵根他亦
L132n1557_p0832a01║受用故根即不耳）二菩薩善根此有二意一約同
L132n1557_p0832a02║居謂地前菩薩二約能化謂隨諸眾生應
L132n1557_p0832a03║以何國起菩薩根等便修彼因以取彼國
L132n1557_p0832a04║故有眾生類即菩薩佛國令於其中下顯
L132n1557_p0832a05║受用果謂先成噐界後起眾生依之而住
L132n1557_p0832a06║如俱舍婆沙等辨（一約同居者地前菩薩未生受用同居變化亦
L132n1557_p0832a07║以善業共變此土二約能化者即淨名意能化菩薩非自業成以大悲故取土攝生
L132n1557_p0832a08║及眾生之類皆淨名經並如世界成就品引謂先成噐界者俱舍十二云壞從獄不
L132n1557_p0832a09║生至外噐都盡成劫從風起至地獄初生論釋云謂成劫中初一劫起噐世間後十
L132n1557_p0832a10║九劫起有情漸住壞中後劫壞於噐界前十九劫有情漸捨二十中劫初劫唯減後
L132n1557_p0832a11║劫唯增然此二時等中十八成壞時量法爾先成必在後壞）各隨所宜
L132n1557_p0832a12║者謂水族眾生得水受用等又人羅剎宮
L132n1557_p0832a13║殿無礙菩薩眾生淨穢同居。
L132n1557_p0832a14║佛子如是等無量因緣乃成三千大千世界
L132n1557_p0832a15║法性如是無有生者無有作者無有知者無
L132n1557_p0832b01║有成者然彼世界而得成就。
L132n1557_p0832b02║第四佛子如是下性相結成中先結前生
L132n1557_p0832b03║後後法性如是下正結此句為總此法性
L132n1557_p0832b04║言通於性相無有生下別顯性空亦遮其
L132n1557_p0832b05║妄計謂非𡨋性微塵等生非自在梵王等
L132n1557_p0832b06║作無神我能知上三顯能作空無有成者
L132n1557_p0832b07║顯所作空雖能所俱空不礙相有故云而
L132n1557_p0832b08║得成就如是無礙為法性如是。
L132n1557_p0832b09║如來出現亦復如是非以一緣非以一事而
L132n1557_p0832b10║得成就以無量因緣無量事相乃得成就所
L132n1557_p0832b11║謂曾於過去佛所聽聞受持大法雲雨因此
L132n1557_p0832b12║能起如來四種大智風輪何等為四一者念
L132n1557_p0832b13║持不忘陀羅尼大智風輪能持一切如來大
L132n1557_p0832b14║法雲雨故二者出生止觀大智風輪能消竭
L132n1557_p0832b15║一切煩惱故三者善巧迴向大智風輪能成
L132n1557_p0833a01║就一切善根故四者出生離垢差別莊嚴大
L132n1557_p0833a02║智風輪令過去所化一切眾生善根清淨成
L132n1557_p0833a03║就如來無漏善根力故如來如是成等正覺
L132n1557_p0833a04║法性如是無生無作而得成就佛子是為如
L132n1557_p0833a05║來應正等覺出現第一相菩薩摩訶薩應如
L132n1557_p0833a06║是知。
L132n1557_p0833a07║次合中略不合第三顯彼所因以次下二
L132n1557_p0833a08║喻自別合故合四輪中前三是因後一二
L132n1557_p0833a09║利果滿因圓果滿佛出現故一品之內多
L132n1557_p0833a10║以依喻正者非唯義類相似實則外由內
L132n1557_p0833a11║變故令外噐全似於內是以上云菩薩善
L132n1557_p0833a12║根所起眾生共業所生等華藏品中已略
L132n1557_p0833a13║開顯（一品之中下總顯喻意）。
L132n1557_p0833a14║復次佛子譬如三千大千世界將欲成時大
L132n1557_p0833a15║雲降雨名曰洪霔一切方處所不能受所不
L132n1557_p0833b01║能持唯除大千界將欲成時佛子如來應正
L132n1557_p0833b02║等覺亦復如是興大法雲雨大法雨名成就
L132n1557_p0833b03║如來出現一切二乘心志狹劣所不能受所
L132n1557_p0833b04║不能持唯除諸大菩薩心相續力佛子是為
L132n1557_p0833b05║如來應正等覺出現第二相菩薩摩訶薩應
L132n1557_p0833b06║如是知。
L132n1557_p0833b07║第二洪霔大千喻此之雲雨即前喻中興
L132n1557_p0833b08║雲降雨正喻出現法門廣大難知周十方
L132n1557_p0833b09║故言心相續力者若約信受但是圓機堅
L132n1557_p0833b10║種相續能受深旨若約具受則八地已上
L132n1557_p0833b11║得無盡陀羅尼方能受持乃至十地方受
L132n1557_p0833b12║如來雲雨說法是以文言除大菩薩由初
L132n1557_p0833b13║義故但揀二乘（廣大難知者下結文䟽以十句各結一喻文皆暗用
L132n1557_p0833b14║可以意得）。
L132n1557_p0833b15║復次佛子譬如眾生以業力故大雲降雨來
L132n1557_p0834a01║無所從去無所至如來應正等覺亦復如是
L132n1557_p0834a02║以諸菩薩善根力故興大法雲雨大法雨亦
L132n1557_p0834a03║無所從來無所至去佛子是為如來應正等
L132n1557_p0834a04║覺出現第三相菩薩摩訶薩應如是知。
L132n1557_p0834a05║第三雲雨無從喻菩薩善根如生共業感
L132n1557_p0834a06║彼出現法雲法雨機感而現非先有一方
L132n1557_p0834a07║所從彼而來機謝而去亦非歸至舊所故
L132n1557_p0834a08║體無生滅（體無生滅下結文結第三也）。
L132n1557_p0834a09║復次佛子譬如大雲降霔大雨大千世界一
L132n1557_p0834a10║切眾生無能知數若欲筭計徒令發狂唯大
L132n1557_p0834a11║千世界主摩醯首羅以過去所修善根力故
L132n1557_p0834a12║乃至一滴無不明了佛子如來應正等覺亦
L132n1557_p0834a13║復如是興大法雲雨大法雨一切眾生聲聞
L132n1557_p0834a14║獨覺所不能知若欲思量心必狂亂唯除一
L132n1557_p0834a15║切世間主菩薩摩訶薩以過去所修覺慧力
L132n1557_p0834b01║故乃至一文一句入眾生心無不明了佛子
L132n1557_p0834b02║是為如來應正等覺出現第四相菩薩摩訶
L132n1557_p0834b03║薩應如是知。
L132n1557_p0834b04║第四大雨難知喻喻深非心境故古云教
L132n1557_p0834b05║廣行大因深果遠故非預二乘亦不乖理
L132n1557_p0834b06║但是大機即世間主無能所行即能知之。
L132n1557_p0834b07║復次佛子譬如大雲降雨之時有大雲雨名
L132n1557_p0834b08║為能滅能滅火災有大雲雨名為能起能起
L132n1557_p0834b09║大水有大雲雨名為能止能止大水有大雲
L132n1557_p0834b10║雨名為能成能成一切摩尼諸寶有大雲雨
L132n1557_p0834b11║名為分別分別三千大千世界佛子如來出
L132n1557_p0834b12║現亦復如是興大法雲雨大法雨有大法雨
L132n1557_p0834b13║名為能滅能滅一切眾生煩惱有大法雨名
L132n1557_p0834b14║為能起能起一切眾生善根有大法雨名為
L132n1557_p0834b15║能止能止一切眾生見惑有大法雨名為能
L132n1557_p0835a01║成能成一切智慧法寶有大法雨名為分別
L132n1557_p0835a02║分別一切眾生心樂佛子是為如來應正等
L132n1557_p0835a03║覺出現第五相菩薩摩訶薩應如是知。
L132n1557_p0835a04║第五大雨成敗喻況佛滅惑成德喻中初
L132n1557_p0835a05║一即壞界之時三即以水止水合中初二
L132n1557_p0835a06║滅惑成福次二滅障成智即止觀雙運後
L132n1557_p0835a07║一權智照機又無二同二乘無三同外道
L132n1557_p0835a08║無四增無明無五非種智此即分上總中
L132n1557_p0835a09║法雨令差。
L132n1557_p0835a10║復次佛子譬如大雲雨一味水隨其所雨無
L132n1557_p0835a11║量差別如來出現亦復如是雨於大悲一味
L132n1557_p0835a12║法水隨宜說法無量差別佛子是為如來應
L132n1557_p0835a13║正等覺出現第六相菩薩摩訶薩應如是知。
L132n1557_p0835a14║第六一雨隨別喻喻佛一味隨噐隨噐即
L132n1557_p0835a15║合前差別。
L132n1557_p0835b01║復次佛子譬如三千大千世界初始成時先
L132n1557_p0835b02║成色界諸天宮殿次成欲界諸天宮殿次成
L132n1557_p0835b03║於人及餘眾生諸所住處佛子如來出現亦
L132n1557_p0835b04║復如是先起菩薩諸行智慧次起緣覺諸行
L132n1557_p0835b05║智慧次起聲聞善根諸行智慧次起其餘眾
L132n1557_p0835b06║生有為善根諸行智慧佛子譬如大雲雨一
L132n1557_p0835b07║味水隨諸眾生善根異故所起宮殿種種不
L132n1557_p0835b08║同如來大悲一味法雨隨眾生噐而有差別
L132n1557_p0835b09║佛子是為如來應正等覺出現第七相菩薩
L132n1557_p0835b10║摩訶薩應如是知。
L132n1557_p0835b11║第七勝處先成喻喻佛勝緣先濟德文中
L132n1557_p0835b12║先正明後佛子譬如下牒以釋疑先成由
L132n1557_p0835b13║業力法異由機殊不乖第六一味。
L132n1557_p0835b14║復次佛子譬如世界初欲成時有大水生徧
L132n1557_p0835b15║滿三千大千世界生大蓮華名如來出現功
L132n1557_p0836a01║德寶莊嚴徧覆水上光照十方一切世界時
L132n1557_p0836a02║摩醯首羅淨居天等見是華已即決定知於
L132n1557_p0836a03║此劫中有爾所佛出興于世佛子爾時其中
L132n1557_p0836a04║有風輪起名善淨光明能成色界諸天宮殿
L132n1557_p0836a05║有風輪起名淨光莊嚴能成欲界諸天宮殿
L132n1557_p0836a06║有風輪起名堅密無能壞能成大小諸輪圍
L132n1557_p0836a07║山及金剛山有風輪起名勝高能成須彌山
L132n1557_p0836a08║王有風輪起名不動能成十大山王何等為
L132n1557_p0836a09║十所謂佉陀羅山仙人山伏魔山大伏魔山
L132n1557_p0836a10║持雙山尼民陀羅山目真隣陀山摩訶目真
L132n1557_p0836a11║隣陀山香山雪山有風輪起名為安住能成
L132n1557_p0836a12║大地有風輪起名為莊嚴能成地天宮殿龍
L132n1557_p0836a13║宮殿乾闥婆宮殿有風輪起名無盡藏能成
L132n1557_p0836a14║三千大千世界一切大海有風輪起名普光
L132n1557_p0836a15║明藏能成三千大千世界諸摩尼寶有風輪
L132n1557_p0836b01║起名堅固根能成一切諸如意𣗳佛子大雲
L132n1557_p0836b02║所雨一味之水無有分別以眾生善根不同
L132n1557_p0836b03║故風輪不同風輪差別故世界差別。
L132n1557_p0836b04║第八事別由因喻喻佛成辦大事德亦是
L132n1557_p0836b05║德殊由智喻喻中分三初蓮華表佛總中
L132n1557_p0836b06║略無名出現者表佛現故而言大者準五
L132n1557_p0836b07║卷大悲經第三云有千葉故光照十方者
L132n1557_p0836b08║金色光也言爾所佛者有千枝華表千佛
L132n1557_p0836b09║故故劫名賢賢善多故餘多同北二佛子
L132n1557_p0836b10║爾時下風輪起處者即有力遙持廣前建
L132n1557_p0836b11║立風輪三佛子大雲下結因有屬（準五卷大悲者
L132n1557_p0836b12║經云阿難何故名為賢劫阿難此三千大千世界劫欲成時盡為一水淨居天子以
L132n1557_p0836b13║天眼觀見此世界唯一大水見有千枝諸妙蓮華一一蓮華各有千葉甚可愛樂彼
L132n1557_p0836b14║淨居天子因見此華心生歡喜踊躍無量而皆讚言奇哉希有奇哉希有如此劫中
L132n1557_p0836b15║當有千佛出興於世以是因緣遂名此劫號之為賢我滅度後當有九百九十六佛）。
L132n1557_p0837a01║佛子如來出現亦復如是具足一切善根功
L132n1557_p0837a02║德放於無上大智光明名不斷如來種不思
L132n1557_p0837a03║議智普照十方一切世界與諸菩薩一切如
L132n1557_p0837a04║來灌頂之記當成正覺出興於世佛子如來
L132n1557_p0837a05║出現復有無上大智光明名清淨離垢能成
L132n1557_p0837a06║如來無漏無盡智復有無上大智光明名普
L132n1557_p0837a07║照能成如來普入法界不思議智復有無上
L132n1557_p0837a08║大智光明名持佛種性能成如來不傾動力
L132n1557_p0837a09║復有無上大智光明名逈出無能壞能成如
L132n1557_p0837a10║來無畏無壞智復有無上大智光明名一切
L132n1557_p0837a11║神通能成如來諸不共法一切智智復有無
L132n1557_p0837a12║上大智光明名出生變化能成如來令見聞
L132n1557_p0837a13║親近所生善根不失壞智復有無上大智光
L132n1557_p0837a14║明名普隨順能成如來無盡福德智慧之身
L132n1557_p0837a15║為一切眾生而作饒益復有無上大智光明
L132n1557_p0837b01║名不可究竟能成如來甚深妙智隨所開悟
L132n1557_p0837b02║令三寶種永不斷絕復有無上大智光明名
L132n1557_p0837b03║種種莊嚴能成如來相好嚴身令一切眾生
L132n1557_p0837b04║皆生歡喜復有無上大智光明名不可壞能
L132n1557_p0837b05║成如來法界虛空界等殊勝壽命無有窮盡。
L132n1557_p0837b06║二合中亦三先合蓮華表佛喻於中一切
L132n1557_p0837b07║善根功德合上大水徧滿放於下合生蓮
L132n1557_p0837b08║華謂不斷種性如華表佛故普照十方合
L132n1557_p0837b09║上光照十方與諸菩薩下合知佛當出第
L132n1557_p0837b10║二佛子下合風輪起處喻此十智光次第
L132n1557_p0837b11║合前所成唯果德能成通因果又能成即
L132n1557_p0837b12║實之權所成唯差別之德故下結云同一
L132n1557_p0837b13║體等（次第合前者一清淨離垢光合善淨光明風輪此約能成若約所成義類
L132n1557_p0837b14║亦同此一能成如來無漏無盡智合成色界色界離於欲過故如無漏四禪不壞如
L132n1557_p0837b15║無盡也二普照光合淨莊嚴風輪三持佛種性合堅密無能壞四逈出無能壞合勝
L132n1557_p0838a01║高輪五一切神通合不動輪六出生變化合安住輪七普隨順合莊嚴輪八不可究
L132n1557_p0838a02║竟合無盡藏九種種莊嚴合普光明藏十不可壞合堅固根其所成德可以意取所
L132n1557_p0838a03║成唯果德唯釋於法如無漏無盡智不傾動力等皆果德也能成通因果未如持佛
L132n1557_p0838a04║種性一切神通皆通因果）。
L132n1557_p0838a05║佛子如來大悲一味之水無有分別以諸眾
L132n1557_p0838a06║生欲樂不同根性各別而起種種大智風輪
L132n1557_p0838a07║令諸菩薩成就如來出現之法佛子一切如
L132n1557_p0838a08║來同一體性大智輪中出生種種智慧光明
L132n1557_p0838a09║佛子汝等應知如來於一解脫味出生無量
L132n1557_p0838a10║不可思議種種功德眾生念言此是如來神
L132n1557_p0838a11║力所造佛子此非如來神力所造佛子乃至
L132n1557_p0838a12║一菩薩不於佛所曾種善根能得如來少分
L132n1557_p0838a13║智慧無有是處但以諸佛威德力故令諸眾
L132n1557_p0838a14║生具佛功德而佛如來無有分別無成無壞
L132n1557_p0838a15║無有作者亦無作法佛子是為如來應正等
L132n1557_p0838b01║覺出現第八相菩薩摩訶薩應如是知。
L132n1557_p0838b02║第三佛子如來下合結因有屬於中三一
L132n1557_p0838b03║結因即能成之智合上一味之水風輪不
L132n1557_p0838b04║同此輪由一節水減一重輪生如澄水垽
L132n1557_p0838b05║今推能成由一味大悲二佛子一切下結
L132n1557_p0838b06║果即所成之大智從一實之智隨權而生
L132n1557_p0838b07║合上風輪差別故世界差別三佛子汝等
L132n1557_p0838b08║下結緣即由眾生異合上以眾生善根不
L132n1557_p0838b09║同兼釋外疑於中又三初牒前正理一解
L132n1557_p0838b10║脫味即能成之水水具二義悲及解脫二
L132n1557_p0838b11║文影略種種功德通能所二智二眾生念
L132n1557_p0838b12║言舉外疑情然感應之道略有三義一互
L132n1557_p0838b13║相成二互相奪三緣成性空今眾生以緣
L132n1557_p0838b14║奪因純推佛力失因緣義（以緣奪因者此中化生以眾生
L132n1557_p0838b15║自力為因佛力為緣餘可思準）三佛子此非下如來為釋
L132n1557_p0839a01║於中初以因奪緣一向言非次但以下為
L132n1557_p0839a02║說正義初句因緣相成後而佛下有二義
L132n1557_p0839a03║一成上因緣雖隨眾生心無分別二成第
L132n1557_p0839a04║三義了性空故緣成故無成無成故無壞
L132n1557_p0839a05║所成既空何有能成作者及作法耶。
L132n1557_p0839a06║復次佛子如依虛空起四風輪能持水輪何
L132n1557_p0839a07║等為四一名安住二名當住三名究竟四名
L132n1557_p0839a08║堅固此四風輪能持水輪水輪能持大地令
L132n1557_p0839a09║不散壞是故說地輪依水輪水輪依風輪風
L132n1557_p0839a10║輪依虛空虛空無所依雖無所依能令三千
L132n1557_p0839a11║大千世界而得安住。
L132n1557_p0839a12║第九四輪相依喻況佛體用依持德亦廣
L132n1557_p0839a13║建立風之別義喻中二先明能持之風有
L132n1557_p0839a14║四者一一時持水名安住二多時不動名
L132n1557_p0839a15║常住三與劫齊量四體性堅密是以俱舍
L132n1557_p0839b01║云假使有一大諾健那以金剛輪奮威懸
L132n1557_p0839b02║擊金剛有碎風輪無損其量廣無數厚十
L132n1557_p0839b03║六洛叉彼但有一與此不同二此四下四
L132n1557_p0839b04║輪相依準俱舍論次上水輪厚八洛叉洛
L132n1557_p0839b05║叉億也次上更有金輪厚三億二萬由旬
L132n1557_p0839b06║然其世界或說三輪成謂風水金或說五
L132n1557_p0839b07║輪謂下加虛空上加大地今欲稱法合成
L132n1557_p0839b08║四輪則地中含金金亦地故（大諾健那者此云露形也
L132n1557_p0839b09║其量廣無數厚十六洛叉是俱舍頌上二句云安立噐世間風輪最居下）。
L132n1557_p0839b10║佛子如來出現亦復如是依無礙慧光明起
L132n1557_p0839b11║佛四種大智風輪能持一切眾生善根何等
L132n1557_p0839b12║為四所謂普攝眾生皆令歡喜大智風輪建
L132n1557_p0839b13║立正法令諸眾生皆生愛樂大智風輪守護
L132n1557_p0839b14║一切眾生善根大智風輪具一切方便通達
L132n1557_p0839b15║無漏界大智風輪是為四佛子諸佛世尊大
L132n1557_p0840a01║慈救護一切眾生大悲度脫一切眾生大慈
L132n1557_p0840a02║大悲普徧饒益然大慈大悲依大方便善巧
L132n1557_p0840a03║大方便善巧依如來出現如來出現依無礙
L132n1557_p0840a04║慧光明無礙慧光明無有所依佛子是為如
L132n1557_p0840a05║來應正等覺出現第九相菩薩摩訶薩應如
L132n1557_p0840a06║是知。
L132n1557_p0840a07║二合中先合能持四風有配四攝義則少
L132n1557_p0840a08║似既合以如來出現則成太局今謂一未
L132n1557_p0840a09║信入者以四攝普攝示以正理二已信受
L132n1557_p0840a10║者建立教法三已入法者令其成行四已
L132n1557_p0840a11║成行者令其得果二佛子下合四輪相依
L132n1557_p0840a12║一慈悲合地能厚載故二方便合水曲隨
L132n1557_p0840a13║噐故出現合風力能持故無礙合空如空
L132n1557_p0840a14║無礙故故淨名云其無礙慧無若干故文
L132n1557_p0840a15║意雖但取展轉相依不妨有似其事若準
L132n1557_p0840b01║偈中慈悲之前有一切佛法以況𣗳林則
L132n1557_p0840b02║五重相依（故淨名云者即菩薩行品經前已頻引今更畧示因說香飯為
L132n1557_p0840b03║佛事竟便明諸佛功德平等云阿難汝見諸佛國土地有若干而虛空無若干也汝
L132n1557_p0840b04║見諸佛色身有若干其無礙慧無若干也）。
L132n1557_p0840b05║復次佛子譬如三千大千世界既成就已饒
L132n1557_p0840b06║益無量種種眾生所謂水族眾生得水饒益
L132n1557_p0840b07║陸地眾生得地饒益宮殿眾生得宮殿饒益
L132n1557_p0840b08║虛空眾生得虛空饒益如來出現亦復如是
L132n1557_p0840b09║種種饒益無量眾生所謂見佛生歡喜者得
L132n1557_p0840b10║歡喜益住淨戒者得淨戒益住諸禪定及無
L132n1557_p0840b11║量者得聖出世大神通益住法門光明者得
L132n1557_p0840b12║因果不壞益住無所有光明者得一切法不
L132n1557_p0840b13║壞益是故說言如來出現饒益一切無量眾
L132n1557_p0840b14║生佛子是為如來應正等覺出現第十相菩
L132n1557_p0840b15║薩摩訶薩應如是知。
L132n1557_p0841a01║第十大千饒益喻况佛利世德別顯總中
L132n1557_p0841a02║一切眾生各隨所宜而得受用合中次第
L132n1557_p0841a03║合前四益見佛生喜如魚得潤故戒如平
L132n1557_p0841a04║地萬善由生故定如宮室得安息故慧如
L132n1557_p0841a05║虛空不可壞故於中二句初不壞事後不
L132n1557_p0841a06║壞理。
L132n1557_p0841a07║佛子菩薩摩訶薩知如來出現則知無量知
L132n1557_p0841a08║成就無量行故則知廣大知周徧十方故則
L132n1557_p0841a09║知無來去知離生住滅故則知無行無所行
L132n1557_p0841a10║知離心意識故則知無身知如虛空故則知
L132n1557_p0841a11║平等知一切眾生皆無我故則知無盡知徧
L132n1557_p0841a12║一切剎無有盡故則知無退知盡後際無斷
L132n1557_p0841a13║絕故則知無壞知如來智無有對故則知無
L132n1557_p0841a14║二知平等觀察為無為故則知一切眾生皆
L132n1557_p0841a15║得饒益本願迴向自在滿足故。
L132n1557_p0841b01║第三總結成益中有十一句各別結上十
L132n1557_p0841b02║門以九十二句結第九門故有十一一多
L132n1557_p0841b03║因出現故二廣故難受三無生故無從四
L132n1557_p0841b04║非心識故思必發狂五如空故惑見雙亡
L132n1557_p0841b05║六平等無我故一味七由無盡故諸乘徧
L132n1557_p0841b06║化八後際無斷故佛種不斷九無對即無
L132n1557_p0841b07║礙慧十為無為平等即攝三輪歸無礙慧
L132n1557_p0841b08║十一本為眾生故今利益滿足若將一一
L132n1557_p0841b09║通前十門未為得意（若將一一下結彈古釋）。
L132n1557_p0841b10║大方廣佛華嚴經䟽鈔會本第五十之一
L132n1557_p0841b11║音釋
L132n1557_p0841b12║踊躍（踊余隴切躍以灼切）。跽（渠几切兩膝著地也）。垽（魚僅切銀去聲滓也）。
L132n1557_p0842a01║大方廣佛華嚴經䟽鈔會本第五十之二　煩四
L132n1557_p0842a02║唐于闐國三藏沙門實叉難陀　譯
L132n1557_p0842a03║唐清涼山大華嚴寺沙門澄觀撰述
L132n1557_p0842a04║爾時普賢菩薩摩訶薩欲重明此義而說頌
L132n1557_p0842a05║言。
L132n1557_p0842a06║十力大雄最無上譬如虛空無等等境界廣
L132n1557_p0842a07║大不可量功德第一超世間。
L132n1557_p0842a08║第二偈頌三十七頌分三初十四頌歎深
L132n1557_p0842a09║許說次二十二頌頌上十喻後一頌結說
L132n1557_p0842a10║無盡不頌上文今初分二前十一頌歎深
L132n1557_p0842a11║難量後三頌誡聽許說今初亦二初偈總
L132n1557_p0842a12║歎頌前標告不思議言後十別歎即次第
L132n1557_p0842a13║頌前總結十一句亦第九偈頌九十二句
L132n1557_p0842a14║結既結喻今此亦即通頌前喻喻則性相
L132n1557_p0842a15║雙明此中多就性說古稱性起彌復有由。
L132n1557_p0842b01║十力功德無邊量心意思量所不及人中師
L132n1557_p0842b02║子一法門眾生億劫莫能知。
L132n1557_p0842b03║一無邊量即無量義。
L132n1557_p0842b04║十方國土碎為塵或有筭計知其數如來一
L132n1557_p0842b05║毛功德量千萬億劫無能說。
L132n1557_p0842b06║二一毛叵量即廣大義。
L132n1557_p0842b07║如人持尺量虛空復有隨行計其數虛空邊
L132n1557_p0842b08║際不可得如來境界亦如是。
L132n1557_p0842b09║三空際叵得即無生義然唯此第三偈似
L132n1557_p0842b10║頌第五如空第六偈似頌第三無生滅然
L132n1557_p0842b11║取義不同故皆案次。
L132n1557_p0842b12║或有能於剎那頃悉知三世眾生心設經眾
L132n1557_p0842b13║生數等劫不能知佛一念性。
L132n1557_p0842b14║四不能知者離心識故。
L132n1557_p0842b15║譬如法界徧一切不可見取為一切十力境
L132n1557_p0843a01║界亦復然徧於一切非一切。
L132n1557_p0843a02║五徧於一切非一切者即如空義。
L132n1557_p0843a03║真如離𡚶恒寂靜無生無滅普周徧諸佛境
L132n1557_p0843a04║界亦復然體性平等不增減。
L132n1557_p0843a05║六體性平等即平等無我義。
L132n1557_p0843a06║譬如實際而非際普在三世亦非普導師境
L132n1557_p0843a07║界亦如是徧於三世皆無礙。
L132n1557_p0843a08║七前徧諸剎此徧三世文𦂶互耳。
L132n1557_p0843a09║法性無作無變易猶如虛空本清淨諸佛性
L132n1557_p0843a10║淨亦如是本性非性離有無。
L132n1557_p0843a11║八無變易故盡後際。
L132n1557_p0843a12║法性不在於言論無說離說恒寂滅十力境
L132n1557_p0843a13║界性亦然一切文辭莫能辯。
L132n1557_p0843a14║九離言說故無二無對。
L132n1557_p0843a15║了知諸法性寂滅如鳥飛空無有跡以本願
L132n1557_p0843b01║力現色身令見如來大神變。
L132n1557_p0843b02║十本願現身故能成益。
L132n1557_p0843b03║若有欲知佛境界當淨其意如虛空遠離𡚶
L132n1557_p0843b04║想及諸取令心所向皆無礙。
L132n1557_p0843b05║是故佛子應善聽我以少譬明佛境十力功
L132n1557_p0843b06║德不可量為悟眾生今略說。
L132n1557_p0843b07║導師所現於身業語業心業諸境界轉妙法
L132n1557_p0843b08║輪般涅槃一切善根我今說。
L132n1557_p0843b09║第二誡聽許說中分二初一誡聽勸修淨
L132n1557_p0843b10║意如空總以喻顯下二句別顯一離𡚶取
L132n1557_p0843b11║如彼淨空無雲翳故斯即真止二觸境無
L132n1557_p0843b12║滯如彼淨空無障礙故斯即真觀此觀不
L132n1557_p0843b13║作意以照境則所照無涯此止體性離而
L132n1557_p0843b14║息𡚶故諸取皆寂若斯則不拂不瑩而自
L132n1557_p0843b15║淨矣無淨之淨則闇𮛫佛境矣此為心要
L132n1557_p0844a01║謂後學思行（總以喻顯下此中有深上觀宜審思之）後二偈
L132n1557_p0844a02║許說分齊於中初半偈結前生後後偈半
L132n1557_p0844a03║正示分齊牒舉十門略無行者三業攝故
L132n1557_p0844a04║闕正覺者導師中攝或復略無。
L132n1557_p0844a05║譬如世界初安立非一因緣而可成無量方
L132n1557_p0844a06║便諸因緣成此三千大千界。
L132n1557_p0844a07║如來出現亦如是無量功德乃得成剎塵心
L132n1557_p0844a08║念尚可知十力生因莫能測。
L132n1557_p0844a09║譬如劫初雲澍雨而起四種大風輪眾生善
L132n1557_p0844a10║根菩薩力成此三千各安住。
L132n1557_p0844a11║十力法雲亦如是起智風輪清淨意昔所廻
L132n1557_p0844a12║向諸眾生普導令成無上果。
L132n1557_p0844a13║如有大雨名洪澍無有處所能容受唯除世
L132n1557_p0844a14║界將成時清淨虛空大風力。
L132n1557_p0844a15║如來出現亦如是普雨法雨充法界一切劣
L132n1557_p0844b01║意無能持唯除清淨廣大心。
L132n1557_p0844b02║譬如空中澍大雨無所從來無所去作者受
L132n1557_p0844b03║者悉亦無自然如是普充洽。
L132n1557_p0844b04║十力法雨亦如是無去無來無造作本行為
L132n1557_p0844b05║因菩薩力一切大心咸聽受。
L132n1557_p0844b06║譬如空雲澍大雨一切無能數其滴唯除三
L132n1557_p0844b07║千自在王具功德力悉明了。
L132n1557_p0844b08║善逝法雨亦如是一切眾生莫能測唯除於
L132n1557_p0844b09║世自在人明見如觀掌中寶。
L132n1557_p0844b10║譬如空雲澍大雨能滅能起亦能斷一切珍
L132n1557_p0844b11║寶悉能成三千所有皆分別。
L132n1557_p0844b12║十力法雨亦如是滅惑起善斷諸見一切智
L132n1557_p0844b13║寶皆使成眾生心樂悉分別。
L132n1557_p0844b14║譬如空中雨一味隨其所雨各不同豈彼雨
L132n1557_p0844b15║性有分別然隨物異法如是。
L132n1557_p0845a01║如來法雨非一異平等寂靜離分別然隨所
L132n1557_p0845a02║化種種殊自然如是無邊相。
L132n1557_p0845a03║譬如世界初成時先成色界天宮殿次及欲
L132n1557_p0845a04║天次人處乾闥婆宮最後成。
L132n1557_p0845a05║如來出現亦如是先起無邊菩薩行次化樂
L132n1557_p0845a06║寂諸緣覺次聲聞眾後眾生。
L132n1557_p0845a07║諸天初見蓮華瑞知佛當出生歡喜水緣風
L132n1557_p0845a08║力起世間宮殿山川悉成立。
L132n1557_p0845a09║如來宿善大光明巧別菩薩與其記所有智
L132n1557_p0845a10║輪體皆淨各能開示諸佛法。
L132n1557_p0845a11║譬如𣗳林依地有地依於水得不壞水輪依
L132n1557_p0845a12║風風依空而其虛空無所依。
L132n1557_p0845a13║一切佛法依慈悲慈悲復依方便立方便依
L132n1557_p0845a14║智智依慧無礙慧身無所依。
L132n1557_p0845a15║譬如世界既成立一切眾生獲其利地水所
L132n1557_p0845b01║住及空居二足四足皆蒙益。
L132n1557_p0845b02║法王出現亦如是一切眾生獲其利若有見
L132n1557_p0845b03║聞及親近悉使滅除諸惑惱。
L132n1557_p0845b04║第二頌前十喻即為十𫨻初喻四頌以是
L132n1557_p0845b05║總故餘九各二今初文二前二頌總顯多
L132n1557_p0845b06║緣後二頌別顯緣相其第九喻合云方便
L132n1557_p0845b07║依智者智即頌前出現然初無礙慧是佛
L132n1557_p0845b08║實智中二皆權於中智即知事方便隨機
L132n1557_p0845b09║合上即權實無礙對初即悲智雙游。
L132n1557_p0845b10║如來出現法無邊世間迷惑莫能知為欲開
L132n1557_p0845b11║悟諸含識無譬喻中說其譬。
L132n1557_p0845b12║三結說無盡。
L132n1557_p0845b13║佛子諸菩薩摩訶薩應云何見如來應正等
L132n1557_p0845b14║覺身。
L132n1557_p0845b15║第二別答出現九門先明身業後八依故
L132n1557_p0846a01║長行中二先標舉。
L132n1557_p0846a02║佛子諸菩薩摩訶薩應於無量處見如來身
L132n1557_p0846a03║何以故諸菩薩摩訶薩不應於一法一事一
L132n1557_p0846a04║身一國土一眾生見於如來應徧一切處見
L132n1557_p0846a05║於如來。
L132n1557_p0846a06║後佛子諸菩薩下釋相於中三初就法總
L132n1557_p0846a07║明次約喻別顯後就法總結然總中五徧
L132n1557_p0846a08║通喻中十身結中十句別結十喻亦同前
L132n1557_p0846a09║出現今初分四一總教廣見二何以故徵
L132n1557_p0846a10║其所由三諸菩薩下反釋所以四應徧一
L132n1557_p0846a11║切下順以結酬就反釋中總舉五法法是
L132n1557_p0846a12║所知法界及調伏法事是調伏眾生行事
L132n1557_p0846a13║故晉經名行身即是正國土是依生是所
L132n1557_p0846a14║化四順結中應翻上五成五無量界身為
L132n1557_p0846a15║能徧四為所徧一徧法界二徧調伏界三
L132n1557_p0846b01║徧調伏加行界四徧世界五徧眾生界唯
L132n1557_p0846b02║有五界非是略也（唯有五界者結示正義非是畧也彈於古釋古
L132n1557_p0846b03║云應有十句但文畧耳故今彈之）第二佛子譬如下約喻
L132n1557_p0846b04║別顯中明如來出現有十種身一周徧十
L132n1557_p0846b05║方身二無著無礙身三普入成益身四平
L132n1557_p0846b06║等隨應身五無生潛益身六圓𢌞等住身
L132n1557_p0846b07║七無心普應身八窮盡後際身九嚴剎益
L132n1557_p0846b08║生身十嚴好滿願身此即八地十身而為
L132n1557_p0846b09║次不同一法身二智身三威勢四菩提五
L132n1557_p0846b10║莊嚴六意生七化八力持九福德十願四
L132n1557_p0846b11║是菩提者初成先照故偈云日光出現故
L132n1557_p0846b12║五莊嚴者一一毛孔隨好光明以莊嚴故
L132n1557_p0846b13║餘文並顯顯此十身舉十喻況一一喻中
L132n1557_p0846b14║文各有三謂喻合結（明如來者䟽文有四一正科經文二此即
L132n1557_p0846b15║下會釋十身三四是下隨難重釋四一一下釋文此亦古德同迷之處不知此十即
L132n1557_p0847a01║十身故）。
L132n1557_p0847a02║佛子譬如虛空徧至一切色非色處非至非
L132n1557_p0847a03║不至何以故虛空無身故如來身亦如是徧
L132n1557_p0847a04║一切處徧一切眾生徧一切法徧一切國土
L132n1557_p0847a05║非至非不至何以故如來身無身故為眾生
L132n1557_p0847a06║故示現其身佛子是為如來身第一相諸菩
L132n1557_p0847a07║薩摩訶薩應如是見。
L132n1557_p0847a08║今初虛空周徧喻況周徧十方身故下結
L132n1557_p0847a09║云以其心無量徧十方故喻中先直示後
L132n1557_p0847a10║徵釋徵云至不至別何得俱耶以一無身
L132n1557_p0847a11║釋上二義由無身故無可得至亦以無故
L132n1557_p0847a12║無所不至如色中空空若有身身即質聚
L132n1557_p0847a13║便礙於色如鐵入水水不入鐵今由無身
L132n1557_p0847a14║故徧入色中法凖喻知此以事空以況理
L132n1557_p0847a15║空理空即是法身故經偈云佛以法為身
L132n1557_p0847b01║清淨如虛空故為眾生下此釋外疑。
L132n1557_p0847b02║復次佛子譬如虛空寬廣非色而能顯現一
L132n1557_p0847b03║切諸色而彼虛空無有分別亦無戲論如來
L132n1557_p0847b04║身亦復如是以智光明普照明故令一切眾
L132n1557_p0847b05║生世出世間諸善根業皆得成就而如來身
L132n1557_p0847b06║無有分別亦無戲論何以故從本已來一切
L132n1557_p0847b07║執著一切戲論皆永斷故佛子是為如來身
L132n1557_p0847b08║第二相諸菩薩摩訶薩應如是見。
L132n1557_p0847b09║第二空無分別喻況無著無礙身故經結
L132n1557_p0847b10║云所行無礙如虛空故空無分別不礙顯
L132n1557_p0847b11║色智無分別不礙利生。
L132n1557_p0847b12║復次佛子譬如日出於閻浮提無量眾生皆
L132n1557_p0847b13║得饒益所謂破闇作明變濕令燥生長草木
L132n1557_p0847b14║成熟穀稼廓徹虛空開敷蓮華行者見道居
L132n1557_p0847b15║者辦業何以故日輪普放無量光故佛子如
L132n1557_p0848a01║來智日亦復如是以無量事普益眾生所謂
L132n1557_p0848a02║滅惡生善破愚為智大慈救護大悲度脫令
L132n1557_p0848a03║其增長根力覺分令生深信捨離濁心令得
L132n1557_p0848a04║見聞不壞因果令得天眼見歿生處令心無
L132n1557_p0848a05║礙不壞善根令智修明開敷覺華令其發心
L132n1557_p0848a06║成就本行何以故如來廣大智慧日身放無
L132n1557_p0848a07║量光普照耀故佛子是為如來身第三相諸
L132n1557_p0848a08║菩薩摩訶薩應如是見。
L132n1557_p0848a09║第三日光饒益喻喻普入成益身普入法
L132n1557_p0848a10║界故喻合皆有總別釋成合中別內有十
L132n1557_p0848a11║種益合前八句初二合初句世出世異故
L132n1557_p0848a12║三拔四流之苦與出世之樂拯二乘沉定
L132n1557_p0848a13║水之苦與菩提樂皆變濕令燥之義四道
L132n1557_p0848a14║品通長三乘草木五信有二義一成上義
L132n1557_p0848a15║信能增長一切法故二合成熟信能必到
L132n1557_p0848b01║如來地故六七二句合廓徹虛空一得見
L132n1557_p0848b02║聞四諦因果智二得三明十力智如空有
L132n1557_p0848b03║日廓淨照徹故八有二義令心無礙成上
L132n1557_p0848b04║徹空不壞善根成下蓮華如赤蓮華不遇
L132n1557_p0848b05║日光翳死無疑三乘善根若遇智日則便
L132n1557_p0848b06║不壞九正合開華上已開不壞今未開令
L132n1557_p0848b07║開十合後二句發菩提心即見大道成就
L132n1557_p0848b08║本行是辦家業（初二合初句世出世異故者謂初二句皆合破暗作
L132n1557_p0848b09║明初句滅惡生善即世間破暗作明惡即黑暗善即明故後句破愚為智即是出世
L132n1557_p0848b10║破暗作明三㧞四流之苦即大慈救護大悲度脫合變濕今燥四流是濕出世是燥
L132n1557_p0848b11║定水是濕菩提是燥不沉定水故道品通長下合上生長草木三乘草木即藥草喻
L132n1557_p0848b12║品三草二木初會已引）。
L132n1557_p0848b13║復次佛子譬如日出於閻浮提先照一切須
L132n1557_p0848b14║彌山等諸大山王次照黑山次照高原然後
L132n1557_p0848b15║普照一切大地日不作念我先照此後照於
L132n1557_p0849a01║彼但以山地有高下故照有先後如來應正
L132n1557_p0849a02║等覺亦復如是成就無邊法界智輪常放無
L132n1557_p0849a03║礙智慧光明先照菩薩摩訶薩等諸大山王
L132n1557_p0849a04║次照緣覺次照聲聞次照決定善根眾生隨
L132n1557_p0849a05║其心器示廣大智然後普照一切眾生乃至
L132n1557_p0849a06║邪定亦皆普及為作未來利益因緣令成熟
L132n1557_p0849a07║故而彼如來大智日光不作是念我當先照
L132n1557_p0849a08║菩薩大行乃至後照邪定眾生但放光明平
L132n1557_p0849a09║等普照無礙無障無所分別。
L132n1557_p0849a10║第四日光等照喻喻平等隨應身由住真
L132n1557_p0849a11║際故無私平等文中二先正喻後重舉釋
L132n1557_p0849a12║疑前中黑山喻緣覺者無法空之光故不
L132n1557_p0849a13║出功德故不同菩薩十大山王表十地故
L132n1557_p0849a14║高原喻聲聞者不生佛法蓮華故大地一
L132n1557_p0849a15║種通含三聚取決定能生處喻正定聚得
L132n1557_p0849b01║緣方生喻不定聚砂鹵等地喻邪定聚然
L132n1557_p0849b02║亦不捨故皆等照（高原喻聲聞者淨名第二云譬如高原陸地不
L132n1557_p0849b03║生蓮華卑濕淤泥乃生此華如是聲聞諸結斷者於佛法中無所復益煩惱泥中乃
L132n1557_p0849b04║有眾生出佛法矣前亦已引故法華經法師品內穿鑿高原亦况聲聞）。
L132n1557_p0849b05║佛子譬如日月隨時出現大山幽谷普照無
L132n1557_p0849b06║私如來智慧亦復如是普照一切無有分別
L132n1557_p0849b07║隨諸眾生根欲不同智慧光明種種有異佛
L132n1557_p0849b08║子是為如來身第四相諸菩薩摩訶薩應如
L132n1557_p0849b09║是見。
L132n1557_p0849b10║後釋疑云日光是一佛智萬殊豈為同喻
L132n1557_p0849b11║釋云豈不向說但隨山地有高下耶故知
L132n1557_p0849b12║但隨眾生智慧不同佛無私智無若干也
L132n1557_p0849b13║未違前喻又既約機說異則照高未能兼
L132n1557_p0849b14║下照下而猶照高又若捨化先捨於小次
L132n1557_p0849b15║捨於中唯菩薩高山盡日蒙照思之（又既約機
L132n1557_p0850a01║者如照高山未照黑山若照黑山即照高山謂說華嚴是照高山二乘不預說阿含
L132n1557_p0850a02║等菩薩常聞等餘例可知又若捨化下約會權歸實然經但有先照高言無有後照
L132n1557_p0850a03║高山之語今以義求必有之矣會權歸實先棄人天非出離故如平地落照次捨聲
L132n1557_p0850a04║聞今自悟故如高無光次捨緣覺今起悲故如黑山掩曜次捨三乘歸一乘故如山
L132n1557_p0850a05║銜夕陽故先大後小即從本流末於一佛乘分別說三等捨小歸大即攝末歸本則
L132n1557_p0850a06║二義皆具）。
L132n1557_p0850a07║復次佛子譬如日出生盲眾生無眼根故未
L132n1557_p0850a08║曾得見雖未曾見然為日光之所饒益何以
L132n1557_p0850a09║故因此得知晝夜時節受用種種衣服飲食
L132n1557_p0850a10║令身調適離眾患故。
L132n1557_p0850a11║第五日益生盲喻喻佛無生潛益身有目
L132n1557_p0850a12║者覩非是獨為生盲不見亦未曾滅以潛
L132n1557_p0850a13║益故。
L132n1557_p0850a14║如來智日亦復如是無信無解毀戒毀見邪
L132n1557_p0850a15║命自活生盲之類無信眼故不見諸佛智慧
L132n1557_p0850b01║日輪雖不見佛智慧日輪亦為智日之所饒
L132n1557_p0850b02║益何以故以佛威力令彼眾生所有身苦及
L132n1557_p0850b03║諸煩惱未來苦因皆消滅故。
L132n1557_p0850b04║合中二先略後廣略中五事皆盲而無信
L132n1557_p0850b05║為總故云無信眼故此即涅槃闡提三罪
L132n1557_p0850b06║無信斷善即一闡提無解毀見即謗方等
L132n1557_p0850b07║毀戒邪命即犯四重禁作五逆罪此四至
L132n1557_p0850b08║惡猶有佛性亦為饒益令離苦集（畧中五事皆盲
L132n1557_p0850b09║等者亦通外難謂有問言五事皆盲何不言無解眼等答意可知此即涅槃下會涅
L132n1557_p0850b10║槃第九初明三罪最重有涅槃因不說闡提後聖行品下𭣣闡提云一闡提人雖斷
L132n1557_p0850b11║善根猶有佛性故總𭣣之此四明至惡不捨言三罪者一謗方等經二犯四重三作
L132n1557_p0850b12║五逆罪此三未必撥無因果撥無因果即一闡提令離苦集者現在身苦為苦果也
L132n1557_p0850b13║及諸煩惱未來苦因義兼惑業上二皆集）。
L132n1557_p0850b14║佛子如來有光明名積集一切功德有光明
L132n1557_p0850b15║名普照一切有光明名清淨自在照有光明
L132n1557_p0851a01║名出大妙音有光明名普解一切語言法令
L132n1557_p0851a02║他歡喜有光明名示現永斷一切疑自在境
L132n1557_p0851a03║界有光明名無住智自在普照有光明名永
L132n1557_p0851a04║斷一切戲論自在智有光明名隨所應出妙
L132n1557_p0851a05║音聲有光明名出清淨自在音莊嚴國土成
L132n1557_p0851a06║熟眾生佛子如來一一毛孔放如是等千種
L132n1557_p0851a07║光明五百光明普照下方五百光明普照上
L132n1557_p0851a08║方種種剎中種種佛所諸菩薩眾。
L132n1557_p0851a09║後佛子如來下廣顯中二先能益光後所
L132n1557_p0851a10║益眾今初二先列十光後結分齊今初十
L132n1557_p0851a11║中初三成二莊嚴慧中二句一普照事一
L132n1557_p0851a12║照淨理次三成三慧初二成聞慧後一成
L132n1557_p0851a13║思修後四成四智大圓鏡智無住普照故
L132n1557_p0851a14║平等性智絕戲論故妙觀察智隨應演故
L132n1557_p0851a15║成所作智嚴土化生故佛子下結數分齊
L132n1557_p0851b01║以日有千光故結云千實乃無數五百照
L132n1557_p0851b02║下者五位自分行五百照上者五位勝進
L132n1557_p0851b03║行。
L132n1557_p0851b04║其菩薩等見此光明一時皆得如來境界十
L132n1557_p0851b05║頭十眼十耳十鼻十舌十身十手十足十地
L132n1557_p0851b06║十智皆悉清淨彼諸菩薩先所成就諸處諸
L132n1557_p0851b07║地見彼光明轉更清淨一切善根皆悉成熟
L132n1557_p0851b08║趣一切智住二乘者滅一切垢其餘一分生
L132n1557_p0851b09║盲眾生身既快樂心亦清淨柔輭調伏堪修
L132n1557_p0851b10║念智。
L132n1557_p0851b11║二其菩薩下所益中有四初益菩薩二益
L132n1557_p0851b12║二乘三益生盲四益惡趣菩薩有二種益
L132n1557_p0851b13║一益圓機頓證佛境二益權機令熟權趣
L132n1557_p0851b14║實諸處謂五眼等諸地謂種性地等二乘
L132n1557_p0851b15║生盲可知。
L132n1557_p0852a01║地獄餓鬼畜生諸趣所有眾生皆得快樂解
L132n1557_p0852a02║脫眾苦命終皆生天上人間佛子彼諸眾生
L132n1557_p0852a03║不覺不知以何因緣以何神力而來生此彼
L132n1557_p0852a04║生盲者作如是念我是梵天我是梵化是時
L132n1557_p0852a05║如來住普自在三昧出六十種妙音而告之
L132n1557_p0852a06║言汝等非是梵天亦非梵化亦非帝釋護世
L132n1557_p0852a07║所作皆是如來威神之力彼諸眾生聞是語
L132n1557_p0852a08║已以佛神力皆知宿命生大歡喜心歡喜故
L132n1557_p0852a09║自然而出優曇華雲香雲音樂雲衣雲蓋雲
L132n1557_p0852a10║幢雲旛雲末香雲寶雲師子幢半月樓閣雲
L132n1557_p0852a11║歌詠讚歎雲種種莊嚴雲皆以尊重心供養
L132n1557_p0852a12║如來何以故此諸眾生得淨眼故如來與彼
L132n1557_p0852a13║授阿耨多羅三藐三菩提記佛子如來智日
L132n1557_p0852a14║如是利益生盲眾生令得善根具足成熟佛
L132n1557_p0852a15║子是為如來身第五相諸菩薩摩訶薩應如
L132n1557_p0852b01║是見。
L132n1557_p0852b02║四地獄下光益惡趣文有六𫨻一拔苦與
L132n1557_p0852b03║樂二佛子下因起邪見三是時下慈音示
L132n1557_p0852b04║正四彼諸下廻邪報恩五如來下佛與授
L132n1557_p0852b05║記六佛子下結光利益此中諸益多同隨
L132n1557_p0852b06║好。
L132n1557_p0852b07║復次佛子譬如月輪有四奇特未曾有法何
L132n1557_p0852b08║等為四一者映蔽一切星宿光明二者隨逐
L132n1557_p0852b09║於時示現虧盈三者於閻浮提澄淨水中影
L132n1557_p0852b10║無不現四者一切見者皆對目前而此月輪
L132n1557_p0852b11║無有分別無有戲論佛子如來身月亦復如
L132n1557_p0852b12║是有四奇特未曾有法何等為四所謂映蔽
L132n1557_p0852b13║一切聲聞獨覺學無學眾隨其所宜示現壽
L132n1557_p0852b14║命修短不同而如來身無有增減一切世界
L132n1557_p0852b15║淨心眾生菩提器中影無不現一切眾生有
L132n1557_p0853a01║瞻對者皆謂如來唯現我前隨其心樂而為
L132n1557_p0853a02║說法隨其地位令得解脫隨所應化令見佛
L132n1557_p0853a03║身而如來身無有分別無有戲論所作利益
L132n1557_p0853a04║皆得究竟佛子是為如來身第六相諸菩薩
L132n1557_p0853a05║摩訶薩應如是見。
L132n1557_p0853a06║第六月光奇特喻喻佛圓廻等住身謂等
L132n1557_p0853a07║住三世無增減故合中四法者一圓智映
L132n1557_p0853a08║二乘二常身示延促三由器見有無四所
L132n1557_p0853a09║見無向背初及後二皆圓𢌞義菩提器者
L132n1557_p0853a10║堪受菩提之人覩意生身若心海澄清𡚶
L132n1557_p0853a11║念都寂則真見佛矣。
L132n1557_p0853a12║復次佛子譬如三千大千世界大梵天王以
L132n1557_p0853a13║少方便於大千世界普現其身一切眾生皆
L132n1557_p0853a14║見梵王現在已前而此梵王亦不分身無種
L132n1557_p0853a15║種身佛子諸佛如來亦復如是無有分別無
L132n1557_p0853b01║有戲論亦不分身無種種身而隨一切眾生
L132n1557_p0853b02║心樂示現其身亦不作念現若干身佛子是
L132n1557_p0853b03║為如來身第七相諸菩薩摩訶薩應如是見。
L132n1557_p0853b04║第七梵王普現喻喻佛無心普應身不分
L132n1557_p0853b05║而徧故。
L132n1557_p0853b06║復次佛子譬如醫王善知眾藥及諸呪論閻
L132n1557_p0853b07║浮提中諸所有藥用無不盡復以宿世諸善
L132n1557_p0853b08║根力大明呪力為方便故眾生見者病無不
L132n1557_p0853b09║愈彼大醫王知命將終作是念言我命終後
L132n1557_p0853b10║一切眾生無所依怙我今宜應為現方便是
L132n1557_p0853b11║時醫王合藥塗身明呪力持令其終後身不
L132n1557_p0853b12║分散不萎不枯威儀視聽與本無別凡所療
L132n1557_p0853b13║治悉得除差。
L132n1557_p0853b14║第八醫王延壽喻喻佛窮盡後際身喻中
L132n1557_p0853b15║二先彰現德後彼大下呪力持身。
L132n1557_p0854a01║佛子如來應正等覺無上醫王亦復如是於
L132n1557_p0854a02║無量百千億那由他劫鍊治法藥已得成就
L132n1557_p0854a03║修學一切方便善巧大明呪力皆到彼岸善
L132n1557_p0854a04║能除滅一切眾生諸煩惱病及住壽命經無
L132n1557_p0854a05║量劫其身清淨無有思慮無有動用一切佛
L132n1557_p0854a06║事未嘗休息眾生見者諸煩惱病悉得消滅
L132n1557_p0854a07║佛子是為如來身第八相諸菩薩摩訶薩應
L132n1557_p0854a08║如是見。
L132n1557_p0854a09║合中亦二初合現德於中初合用藥無不
L132n1557_p0854a10║盡次修學下合呪力為方便後善能下合
L132n1557_p0854a11║見者病愈二及住下合呪力持身用前呪
L132n1557_p0854a12║藥持住多劫故略不重明藥呪能持。
L132n1557_p0854a13║復次佛子譬如大海有大摩尼寶名集一切
L132n1557_p0854a14║光明毗盧遮那藏若有眾生觸其光者悉同
L132n1557_p0854a15║其色若有見者眼得清淨隨彼光明所照之
L132n1557_p0854b01║處雨摩尼寶名為安樂令諸眾生離苦調適
L132n1557_p0854b02║佛子諸如來身亦復如是為大寶聚一切功
L132n1557_p0854b03║德大智慧藏若有眾生觸佛身寶智慧光者
L132n1557_p0854b04║同佛身色若有見者法眼清淨隨彼光明所
L132n1557_p0854b05║照之處令諸眾生離貧窮苦乃至具足佛菩
L132n1557_p0854b06║提樂佛子如來法身無所分別亦無戲論而
L132n1557_p0854b07║能普為一切眾生作大佛事佛子是為如來
L132n1557_p0854b08║身第九相諸菩薩摩訶薩應如是見。
L132n1557_p0854b09║第九摩尼利物喻喻佛嚴剎益生身雨寶
L132n1557_p0854b10║利貧即嚴剎故各有體用可知。
L132n1557_p0854b11║復次佛子譬如大海有大如意摩尼寶王名
L132n1557_p0854b12║一切世間莊嚴藏具足成就百萬功德隨所
L132n1557_p0854b13║住處令諸眾生災患消除所願滿足然此如
L132n1557_p0854b14║意摩尼寶王非少福眾生所能得見。
L132n1557_p0854b15║第十寶王滿願喻喻佛相嚴滿願身。
L132n1557_p0855a01║如來身如意寶王亦復如是名為能令一切
L132n1557_p0855a02║眾生皆悉歡喜若有見身聞名讚德悉令永
L132n1557_p0855a03║離生死苦患假使一切世界一切眾生一時
L132n1557_p0855a04║專心欲見如來悉令得見所願皆滿佛子佛
L132n1557_p0855a05║身非是少福眾生所能得見唯除如來自在
L132n1557_p0855a06║神力所應調伏若有眾生因見佛身便種善
L132n1557_p0855a07║根乃至成熟為成熟故乃令得見如來身耳
L132n1557_p0855a08║佛子是為如來身第十相諸菩薩摩訶薩應
L132n1557_p0855a09║如是見。
L132n1557_p0855a10║合中先正合後佛子佛身下釋疑於中初
L132n1557_p0855a11║雖合喻已是釋疑謂有疑云若念皆見今
L132n1557_p0855a12║何不見故云少福不見次疑云亦有貧下
L132n1557_p0855a13║薄福何以得見釋云除可調者。
L132n1557_p0855a14║以其心無量徧十方故所行無礙如虛空故
L132n1557_p0855a15║普入法界故住真實際故無生無滅故等住
L132n1557_p0855b01║三世故永離一切分別故住盡後際誓願故
L132n1557_p0855b02║嚴淨一切世界故莊嚴一一佛身故。
L132n1557_p0855b03║第三以其心無量下就法總結十句次第
L132n1557_p0855b04║結前十身其有難者前已會釋。
L132n1557_p0855b05║爾時普賢菩薩摩訶薩欲重明此義而說頌
L132n1557_p0855b06║言。
L132n1557_p0855b07║第二頌中有二十偈次第頌喻喻各二偈。
L132n1557_p0855b08║譬如虛空徧十方若色非色有非有三世眾
L132n1557_p0855b09║生身國土如是普在無邊際。
L132n1557_p0855b10║諸佛真身亦如是一切法界無不徧不可得
L132n1557_p0855b11║見不可取為化眾生而現形。
L132n1557_p0855b12║譬如虛空不可取普使眾生造眾業不念我
L132n1557_p0855b13║今何所作云何我作為誰作。
L132n1557_p0855b14║諸佛身業亦如是普使羣生修善法如來未
L132n1557_p0855b15║曾有分別我今於彼種種作。
L132n1557_p0856a01║譬如日出閻浮提光明破闇悉無餘山樹池
L132n1557_p0856a02║蓮地眾物種種品類皆蒙益。
L132n1557_p0856a03║諸佛日出亦如是生長人天眾善行永除癡
L132n1557_p0856a04║闇得智明恒受尊榮一切樂。
L132n1557_p0856a05║譬如日光出現時先照山王次餘山後照高
L132n1557_p0856a06║原及大地而日未始有分別。
L132n1557_p0856a07║善逝光明亦如是先照菩薩次緣覺後照聲
L132n1557_p0856a08║聞及眾生而佛本來無動念。
L132n1557_p0856a09║譬如生盲不見日日光亦為作饒益令知時
L132n1557_p0856a10║節受飲食永離眾患身安隱。
L132n1557_p0856a11║無信眾生不見佛而佛亦為興義利聞名及
L132n1557_p0856a12║以觸光明因此乃至得菩提。
L132n1557_p0856a13║譬如淨月在虛空能蔽眾星示盈缺一切水
L132n1557_p0856a14║中皆現影諸有觀瞻悉對前。
L132n1557_p0856a15║如來淨月亦復然能蔽餘乘示修短普現天
L132n1557_p0856b01║人淨心水一切皆謂對其前。
L132n1557_p0856b02║譬如梵王住自宮普現三千諸梵處一切人
L132n1557_p0856b03║天咸得見實不分身向於彼。
L132n1557_p0856b04║諸佛現身亦如是一切十方無不徧其身無
L132n1557_p0856b05║數不可稱亦不分身不分別。
L132n1557_p0856b06║如有醫王善方術若有見者病皆愈命雖已
L132n1557_p0856b07║盡藥塗身令其作務悉如初。
L132n1557_p0856b08║最勝醫王亦如是具足方便一切智以昔妙
L132n1557_p0856b09║行現佛身眾生見者煩惱滅。
L132n1557_p0856b10║譬如海中有寶王普出無量諸光明眾生觸
L132n1557_p0856b11║者同其色若有見者眼清淨。
L132n1557_p0856b12║最勝寶王亦如是觸其光者悉同色若有得
L132n1557_p0856b13║見五眼開破諸塵闇住佛地。
L132n1557_p0856b14║譬如如意摩尼寶隨有所求皆滿足少福眾
L132n1557_p0856b15║生不能見非是寶王有分別。
L132n1557_p0857a01║善逝寶王亦如是悉滿所求諸欲樂無信眾
L132n1557_p0857a02║生不見佛非是善逝心棄捨。
L132n1557_p0857a03║大方廣佛華嚴經疏鈔會本第五十之二
L132n1557_p0857a04║音釋
L132n1557_p0857a05║燥（蘇到切乾燥也）。廓（苦郭切開也）。澍（朱戍切降注也）。萎（於為切蔫也）。
L132n1557_p0857a06║依怙（怙侯古切依怙倚恃也）。跽（渠几切）。奮（方問切揚也）。