L132n1557_p0857b01║大方廣佛華嚴經䟽鈔會本第五十一之一　煩五
L132n1557_p0857b02║唐于闐國三藏沙門實叉難陀　譯
L132n1557_p0857b03║唐清涼山大華嚴寺沙門澄觀撰述
L132n1557_p0857b04║佛子菩薩摩訶薩應云何知如來應正等覺
L132n1557_p0857b05║音聲佛子菩薩摩訶薩應知如來音聲徧至
L132n1557_p0857b06║普徧無量諸音聲故應知如來音聲隨其心
L132n1557_p0857b07║樂皆令歡喜說法明了故應知如來音聲隨
L132n1557_p0857b08║其信解皆令歡喜心得清涼故應知如來音
L132n1557_p0857b09║聲化不失時所應聞者無不聞故應知如來
L132n1557_p0857b10║音聲無生滅如呼響故應知如來音聲無主
L132n1557_p0857b11║修習一切業所起故應知如來音聲甚深難
L132n1557_p0857b12║可度量故應知如來音聲無邪曲法界所生
L132n1557_p0857b13║故應知如來音聲無斷絕普入法界故應知
L132n1557_p0857b14║如來音聲無變易至於究竟故。
L132n1557_p0857b15║第三出現語業長行有標釋結釋中三初
L132n1557_p0858a01║就法略說二約喻廣說三以法通結昔人
L132n1557_p0858a02║亦以初十為百後十通前十為千此亦可
L132n1557_p0858a03║通今更一解後結則容通結中十中十則
L132n1557_p0858a04║別喻初十但小不次耳今初圓音之義略
L132n1557_p0858a05║啟四門一敘昔二辨違三會通四正釋前
L132n1557_p0858a06║三非要廣在別章但正釋文自含眾妙（第三
L132n1557_p0858a07║出現語業一敘昔有三義一云諸佛唯是第一義身永絕萬像無形無聲直隨機現
L132n1557_p0858a08║無量色聲猶空谷無聲隨呼發響然則就佛言之無音是一約機論之眾音非一而
L132n1557_p0858a09║言一音圓音者良由一時一會異類等解隨其根性各得一音不聞餘聲不亂不沓
L132n1557_p0858a10║顯是奇特故名一音音遍十方隨機熟處無不聞故名為圓音非謂如空遍滿無別
L132n1557_p0858a11║韻曲經云隨其類音普告眾生斯之謂也二云就佛言之實有色聲其音遍滿無所
L132n1557_p0858a12║不遍但無五音四聲等異無異曲故名為一音無不遍故名為圓音但是圓音作增
L132n1557_p0858a13║上緣隨根差別現眾多聲猶如滿月唯一圓形隨噐差別而現多影亦如長風隨其
L132n1557_p0858a14║眾竅聲有多種經言佛以一音演說法眾生隨類各得解三云如來於一語業之中
L132n1557_p0858a15║演出一切眾生言音是故令彼眾生各聞己語非是如來唯𤼵一音但以語業同故
L132n1557_p0858b01║名為一音所𤼵多故名為圓音如舍支聲尚多音齊𤼵況如來耶二辯違者上來三
L132n1557_p0858b02║解偏取皆失初第一義無形無聲非音義故但隨他音非自音故第二唯是一語無
L132n1557_p0858b03║多音故一不即多豈為圓音有則多亦應有無則一亦須無何得一有而多無耶第
L132n1557_p0858b04║三雖但是多又無一故若語業同一切眾生豈一音耶故並非也三會通者上但責
L132n1557_p0858b05║偏不謂全失合上三義方是圓音之義耳謂多即一若多不即一則非一音一復即
L132n1557_p0858b06║多若一不即多即非圓音二即是空空即是二若二不即空是所執故不無性故非
L132n1557_p0858b07║圓非一空不即二非音非圓故鎔融無礙即是圓音此中三義謂初是無生滅義次
L132n1557_p0858b08║一是無邪曲義後一是普至義是知得正義則傍𭣣無遺不得正意並為乖理）文
L132n1557_p0858b09║有十音以顯無盡各上句標下句釋一普
L132n1557_p0858b10║徧者即隨類音然有二義一約體廣無聲
L132n1557_p0858b11║不至故云普徧無量音聲斯則人天等異
L132n1557_p0858b12║萬類齊聞上云眾生隨類各得解二者隨
L132n1557_p0858b13║前一一之音皆能獨徧如目連不究其邊
L132n1557_p0858b14║二隨樂欲音謂趣舉一一類音能隨樂欲
L132n1557_p0858b15║說種種法上經云如來於一語言中演說
L132n1557_p0859a01║無邊契經海又云佛以一妙音周聞十方
L132n1557_p0859a02║國眾音悉具足法雨皆充徧通證前之二
L132n1557_p0859a03║義三隨根解音謂即上說中隨說一法大
L132n1557_p0859a04║小各聞故云隨其信解寶積云佛以一音
L132n1557_p0859a05║演說法眾生各各隨所解四隨時音謂即
L132n1557_p0859a06║上大小之法令聞不聞皆自在故云不失
L132n1557_p0859a07║時亦兼隨聞一法欣憂不同寶積云或有
L132n1557_p0859a08║恐畏或歡喜上四多約即體之用是圓音
L132n1557_p0859a09║義後六多約即用之體顯一音義謂五外
L132n1557_p0859a10║隨緣叩我無生滅六內集緣成何有主宰
L132n1557_p0859a11║七甚深者欲言其一則萬類殊應欲言其
L132n1557_p0859a12║異一體無生又欲言其一隨一音中能具
L132n1557_p0859a13║多音故上云一切眾生語言法一言演說
L132n1557_p0859a14║盡無餘欲言其異即上多音唯令聞一故
L132n1557_p0859a15║下喻云譬如天鼓發種種聲懈怠諸天唯
L132n1557_p0859b01║聞無常覺悟之音故甚深也八純稱法界
L132n1557_p0859b02║九橫入無斷十豎歸一極此十圓融一味
L132n1557_p0859b03║是如來圓音（四釋文者在文可見但初一即隨類音亦同淨名佛以一
L132n1557_p0859b04║音演說法眾生隨類各得解皆謂世尊同其語斯則神力不共法釋曰此即詞無礙
L132n1557_p0859b05║解以辯一音三四皆引寶積亦即淨名寶積長者子偈讚一音次上所引第二偈云
L132n1557_p0859b06║佛以一音演說法釋曰此即法無礙解云一音也第三偈云佛以一音演說法或有
L132n1557_p0859b07║恐畏或歡喜或生猒離或斷礙斯則神力不共法釋曰此即義無礙解三一音也此
L132n1557_p0859b08║十圓融下結成上義）是知或謂無聲隨叩發響或謂
L132n1557_p0859b09║唯一直聲無宮商等異皆大地之一塵耳
L132n1557_p0859b10║（是知或謂下第三結彈古說但結前二以其第三可入正故皆大地下約𭣣以結則
L132n1557_p0859b11║此一塵不離地界積多小塵可成大地積其多義以為圓音若約斥彈異說之微豈
L132n1557_p0859b12║同正解廣大智地）。
L132n1557_p0859b13║佛子菩薩摩訶薩應知如來音聲非量非無
L132n1557_p0859b14║量非主非無主非示非無示。
L132n1557_p0859b15║第二佛子菩薩下約喻廣說中三初結前
L132n1557_p0860a01║生後次徵後釋今初𭣣上十聲要不出三
L132n1557_p0860a02║約相則廣無量約體則無主宰約用則有
L132n1557_p0860a03║顯示今並雙非以顯中道謂莫窮其邊故
L132n1557_p0860a04║非量隨機隨時有聞不聞故非無量多緣
L132n1557_p0860a05║集故非有主純一法界生故非無主當體
L132n1557_p0860a06║無生故無能示巧顯義理故非無示。
L132n1557_p0860a07║更以四句明體用無礙謂一以用從體由
L132n1557_p0860a08║體無不在故能令上十類皆徧一切非唯
L132n1557_p0860a09║徧聲亦徧一切時處眾生如來法界等雖
L132n1557_p0860a10║復於色等皆徧恒不雜亂若不等徧則音
L132n1557_p0860a11║非圓若由等徧失其音曲則圓非音今不
L132n1557_p0860a12║壞曲而等徧不動徧而差韻方成圓音二
L132n1557_p0860a13║以體從用其一一音皆具含真性三用即
L132n1557_p0860a14║體故上十類聲皆不可得唯第一義永離
L132n1557_p0860a15║所執故法螺恒震妙音常寂名寂靜音如
L132n1557_p0860b01║空谷響有而即虛若不即虛非但失於一
L132n1557_p0860b02║音亦不得圓融自在四體即用故寂而恒
L132n1557_p0860b03║宣若天鼓無心而應一切長風隨竅萬吹
L132n1557_p0860b04║不同若不徧同非但失於能圓亦非真一
L132n1557_p0860b05║梵音隨緣自在名為如來圓音妙音非是
L132n1557_p0860b06║心識思量境界。
L132n1557_p0860b07║何以故佛子譬如世界將欲壞時無主無作
L132n1557_p0860b08║法爾而出四種音聲其四者何一曰汝等當
L132n1557_p0860b09║知初禪安樂離諸欲惡超過欲界眾生聞已
L132n1557_p0860b10║自然而得成就初禪捨欲界身生於梵天二
L132n1557_p0860b11║曰汝等當知二禪安樂無覺無觀超於梵天
L132n1557_p0860b12║眾生聞已自然而得成就二禪捨梵天身生
L132n1557_p0860b13║光音天三曰汝等當知三禪安樂無有過失
L132n1557_p0860b14║超光音天眾生聞已自然而得成就三禪捨
L132n1557_p0860b15║光音身生徧淨天四曰汝等當知四禪寂靜
L132n1557_p0861a01║超徧淨天眾生聞已自然而得成就四禪捨
L132n1557_p0861a02║徧淨身生廣果天是為四佛子此諸音聲無
L132n1557_p0861a03║主無作但從眾生諸善業力之所出生佛子
L132n1557_p0861a04║如來音聲亦復如是無主無作無有分別非
L132n1557_p0861a05║入非出但從如來功德法力出於四種廣大
L132n1557_p0861a06║音聲其四者何一曰汝等當知一切諸行皆
L132n1557_p0861a07║悉是苦所謂地獄苦畜生苦餓鬼苦無福德
L132n1557_p0861a08║苦著我我所苦作諸惡行苦欲生人天當種
L132n1557_p0861a09║善根生人天中離諸難處眾生聞已捨離顛
L132n1557_p0861a10║倒修諸善行離諸難處正人天中二曰汝等
L132n1557_p0861a11║當知一切諸行眾苦熾然如熱鐵丸諸行無
L132n1557_p0861a12║常是磨滅法涅槃寂靜無為安樂遠離熾然
L132n1557_p0861a13║消諸熱惱眾生聞已勤修善法於聲聞乘得
L132n1557_p0861a14║隨順音聲忍三曰汝等當知聲聞乘者隨他
L132n1557_p0861a15║語解智慧狹劣更有上乘名獨覺乘悟不由
L132n1557_p0861b01║師汝等應學樂勝道者聞此音已捨聲聞道
L132n1557_p0861b02║修獨覺乘四曰汝等當知過二乘位更有勝
L132n1557_p0861b03║道名為大乘菩薩所行順六波羅蜜不斷菩
L132n1557_p0861b04║薩行不捨菩提心處無量生死而不疲厭過
L132n1557_p0861b05║於二乘名為大乘第一乘勝乘最勝乘上乘
L132n1557_p0861b06║無上乘利益一切眾生乘若有眾生信解廣
L132n1557_p0861b07║大諸根猛利宿種善根為諸如來神力所加
L132n1557_p0861b08║有勝樂欲希求佛果聞此音已發菩提心佛
L132n1557_p0861b09║子如來音聲不從身出不從心出而能利益
L132n1557_p0861b10║無量眾生。
L132n1557_p0861b11║第二徵意云前言無量等今何雙非第三
L132n1557_p0861b12║舉喻廣釋其大意云性相無礙體用相即
L132n1557_p0861b13║故約法難顯寄喻以明十喻即為十𫨻𫨻
L132n1557_p0861b14║各有三謂喻合結今第一劫盡唱聲喻喻
L132n1557_p0861b15║前第六無主喻中言法爾者俱舍第二云
L132n1557_p0862a01║生無色界有二種因一因力謂近習及數
L132n1557_p0862a02║習故二業力謂上界後報業果欲至故若
L132n1557_p0862a03║生色界則有三因謂加法爾力但器壞時
L132n1557_p0862a04║法爾有聲故然四種音非是一時初二火
L132n1557_p0862a05║劫將壞欲界及初禪時三即水災壞二禪
L132n1557_p0862a06║時四即風災欲壞三禪時四聲各別故非
L132n1557_p0862a07║無主但從緣生故非有主合中明佛欲壞
L132n1557_p0862a08║生死世間亦有四聲說五乘法。
L132n1557_p0862a09║佛子是為如來音聲第一相諸菩薩摩訶薩
L132n1557_p0862a10║應如是知。
L132n1557_p0862a11║復次佛子譬如呼響因於山谷及音聲起無
L132n1557_p0862a12║有形狀不可覩見亦無分別而能隨逐一切
L132n1557_p0862a13║語言如來音聲亦復如是無有形狀不可覩
L132n1557_p0862a14║見非有方所非無方所但隨眾生欲解緣出
L132n1557_p0862a15║其性究竟無言無示不可宣說佛子是為如
L132n1557_p0862b01║來音聲第二相諸菩薩摩訶薩應如是知。
L132n1557_p0862b02║第二響聲隨緣喻喻上第五無生。
L132n1557_p0862b03║復次佛子譬如諸天有大法鼓名為覺悟若
L132n1557_p0862b04║諸天子行放逸時於虛空中出聲告言汝等
L132n1557_p0862b05║當知一切欲樂皆悉無常虛妄顛倒須㬰變
L132n1557_p0862b06║壞但誑愚夫令其戀著汝莫放逸若放逸者
L132n1557_p0862b07║墮諸惡趣後悔無及放逸諸天聞此音已生
L132n1557_p0862b08║大憂怖捨自宮中所有欲樂詣天王所求法
L132n1557_p0862b09║行道佛子彼天鼓音無主無作無起無滅而
L132n1557_p0862b10║能利益無量眾生當知如來亦復如是為欲
L132n1557_p0862b11║覺悟放逸眾生出於無量妙法音聲所謂無
L132n1557_p0862b12║著聲不放逸聲無常聲苦聲無我聲不淨聲
L132n1557_p0862b13║寂滅聲涅槃聲無有量自然智聲不可壞菩
L132n1557_p0862b14║薩行聲至一切處如來無功用智地聲以此
L132n1557_p0862b15║音聲徧法界中而開悟之無數眾生聞是音
L132n1557_p0863a01║已皆生歡喜勤修善法各於自乘而求出離
L132n1557_p0863a02║所謂或修聲聞乘或修獨覺乘或習菩薩無
L132n1557_p0863a03║上大乘而如來音不住方所無有言說佛子
L132n1557_p0863a04║是為如來音聲第三相諸菩薩摩訶薩應如
L132n1557_p0863a05║是知。
L132n1557_p0863a06║第三天鼓開覺喻喻第九無斷絕聲徧入
L132n1557_p0863a07║法界化無斷故喻合各三一能開覺二開
L132n1557_p0863a08║覺益三結用歸體二當知下合中三者初
L132n1557_p0863a09║合能開覺別有十一聲義分四節而有二
L132n1557_p0863a10║意一初二通五乘次六通三乘次一通第
L132n1557_p0863a11║一第二乘後二唯大乘二者初一節人天
L132n1557_p0863a12║餘三節配三乘次無數下合開覺益後而
L132n1557_p0863a13║如來下合結歸體由不住方等故上能普
L132n1557_p0863a14║徧是以莊嚴論云若佛音聲是有法非非
L132n1557_p0863a15║法者不能徧至十方反此故能（若佛音聲下釋曰此
L132n1557_p0863b01║非法言即是真理為非法耳）。
L132n1557_p0863b02║復次佛子譬如自在天王有天婇女名曰善
L132n1557_p0863b03║口於其口中出一音聲其聲則與百千種樂
L132n1557_p0863b04║而共相應一一樂中復有百千差別音聲佛
L132n1557_p0863b05║子彼善口女從口一聲出於如是無量音聲
L132n1557_p0863b06║當知如來亦復如是於一音中出無量聲隨
L132n1557_p0863b07║諸眾生心樂差別皆悉徧至悉令得解佛子
L132n1557_p0863b08║是為如來音聲第四相諸菩薩摩訶薩應如
L132n1557_p0863b09║是知。
L132n1557_p0863b10║第四天女妙聲喻喻第三隨信解聲多音
L132n1557_p0863b11║隨樂故。
L132n1557_p0863b12║復次佛子譬如大梵天王住於梵宮出梵音
L132n1557_p0863b13║聲一切梵眾靡不皆聞而彼音聲不出眾外
L132n1557_p0863b14║諸梵天眾咸生是念大梵天王獨與我語如
L132n1557_p0863b15║來妙音亦復如是道場眾會靡不皆聞而其
L132n1557_p0864a01║音聲不出眾外何以故根未熟者不應聞故
L132n1557_p0864a02║其聞音者皆作是念如來世尊獨為我說佛
L132n1557_p0864a03║子如來音聲無出無住而能成就一切事業
L132n1557_p0864a04║是為如來音聲第五相諸菩薩摩訶薩應如
L132n1557_p0864a05║是知。
L132n1557_p0864a06║第五梵聲及眾喻喻化不失時熟者必聞
L132n1557_p0864a07║即以根熟為眾。
L132n1557_p0864a08║復次佛子譬如眾水皆同一味隨器異故水
L132n1557_p0864a09║有差別水無念慮亦無分別如來言音亦復
L132n1557_p0864a10║如是唯是一味謂解脫味隨諸眾生心器異
L132n1557_p0864a11║故無量差別而無念慮亦無分別佛子是為
L132n1557_p0864a12║如來音聲第六相諸菩薩摩訶薩應如是知。
L132n1557_p0864a13║第六眾水一味喻喻無邪曲聲從法界生
L132n1557_p0864a14║一體性故。
L132n1557_p0864a15║復次佛子譬如阿那婆達多龍王興大密雲
L132n1557_p0864b01║徧閻浮提普霔甘雨百穀苗稼皆得生長江
L132n1557_p0864b02║河泉池一切盈滿此大雨水不從龍王身心
L132n1557_p0864b03║中出而能種種饒益眾生佛子如來應正等
L132n1557_p0864b04║覺亦復如是興大悲雲徧十方界普雨無上
L132n1557_p0864b05║甘露法雨令一切眾生皆生歡喜增長善法
L132n1557_p0864b06║滿足諸乘佛子如來音聲不從外來不從內
L132n1557_p0864b07║出而能饒益一切眾生是為如來音聲第七
L132n1557_p0864b08║相諸菩薩摩訶薩應如是知。
L132n1557_p0864b09║第七降雨滋榮喻喻歡喜聲稱根增長故
L132n1557_p0864b10║離佛無聲不從外來離機無聲不從內出。
L132n1557_p0864b11║復次佛子譬如摩那斯龍王將欲降雨未便
L132n1557_p0864b12║即降先起大雲彌覆虛空凝停七日待諸眾
L132n1557_p0864b13║生作務究竟何以故彼大龍王有慈悲心不
L132n1557_p0864b14║欲惱亂諸眾生故過七日已降微細雨普潤
L132n1557_p0864b15║大地佛子如來應正等覺亦復如是將降法
L132n1557_p0865a01║雨未便即降先興法雲成熟眾生為欲令其
L132n1557_p0865a02║心無驚怖待其熟已然後普降甘露法雨演
L132n1557_p0865a03║說甚深微妙善法漸次令其滿足如來一切
L132n1557_p0865a04║智智無上法味佛子是為如來音聲第八相
L132n1557_p0865a05║諸菩薩摩訶薩應如是知。
L132n1557_p0865a06║第八漸降成熟喻喻無變聲以皆至究竟
L132n1557_p0865a07║故上先照高山以顯頓圓此先小後大即
L132n1557_p0865a08║是漸圓將降法雨者思欲說一也未便即
L132n1557_p0865a09║降者恐破法墮惡道故先興法雲是說方
L132n1557_p0865a10║便方便含實如雲含水。
L132n1557_p0865a11║復次佛子譬如海中有大龍王名大莊嚴於
L132n1557_p0865a12║大海中降雨之時或降十種莊嚴雨或百或
L132n1557_p0865a13║千或百千種莊嚴雨佛子水無分別但以龍
L132n1557_p0865a14║王不思議力令其莊嚴乃至百千無量差別
L132n1557_p0865a15║如來應正等覺亦復如是為諸眾生說法之
L132n1557_p0865b01║時或以十種差別音說或百或千或以百千
L132n1557_p0865b02║或以八萬四千音聲說八萬四千行乃至或
L132n1557_p0865b03║以無量百千億那由他音聲各別說法令其
L132n1557_p0865b04║聞者皆生歡喜如來音聲無所分別但以諸
L132n1557_p0865b05║佛於甚深法界圓滿清淨能隨眾生根之所
L132n1557_p0865b06║宜出種種言音皆令歡喜佛子是為如來音
L132n1557_p0865b07║聲第九相諸菩薩摩訶薩應如是知。
L132n1557_p0865b08║第九降霔難思喻喻上甚深聲雖多差別
L132n1557_p0865b09║皆於甚深法界之所流故。
L132n1557_p0865b10║復次佛子譬如娑竭羅龍王欲現龍王大自
L132n1557_p0865b11║在力饒益眾生咸令歡喜。
L132n1557_p0865b12║第十徧降種種喻喻普徧聲非唯普徧四
L132n1557_p0865b13║洲亦徧出多雷音喻中有總別結。
L132n1557_p0865b14║從四天下乃至他化自在天處興大雲網周
L132n1557_p0865b15║帀彌覆其雲色相無量差別或閻浮檀金光
L132n1557_p0866a01║明色或毗瑠璃光明色或白銀光明色或玻
L132n1557_p0866a02║𬎙光明色或牟薩羅光明色或碼碯光明色
L132n1557_p0866a03║或勝藏光明色或赤真珠光明色或無量香
L132n1557_p0866a04║光明色或無垢衣光明色或清淨水光明色
L132n1557_p0866a05║或種種莊嚴具光明色如是雲網周帀彌布
L132n1557_p0866a06║既彌布已出種種色電光所謂閻浮檀金色
L132n1557_p0866a07║雲出瑠璃色電光瑠璃色雲出金色電光銀
L132n1557_p0866a08║色雲出玻𬎙色電光玻𬎙色雲出銀色電光
L132n1557_p0866a09║牟薩羅色雲出碼碯色電光碼碯色雲出牟
L132n1557_p0866a10║薩羅色電光勝藏寶色雲出赤真珠色電光
L132n1557_p0866a11║赤真珠色雲出勝藏寶色電光無量香色雲
L132n1557_p0866a12║出無垢衣色電光無垢衣色雲出無量香色
L132n1557_p0866a13║電光清淨水色雲出種種莊嚴具色電光種
L132n1557_p0866a14║種莊嚴具色雲出清淨水色電光乃至種種
L132n1557_p0866a15║色雲出一色電光一色雲出種種色電光復
L132n1557_p0866b01║於彼雲中出種種雷聲隨眾生心皆令歡喜
L132n1557_p0866b02║所謂或如天女歌詠音或如諸天妓樂音或
L132n1557_p0866b03║如龍女歌詠音或如乾闥婆女歌詠音或如
L132n1557_p0866b04║緊那羅女歌詠音或如大地震動聲或如海
L132n1557_p0866b05║水波潮聲或如獸王哮吼聲或如好鳥鳴囀
L132n1557_p0866b06║聲及餘無量種種音聲既震雷已復起涼風
L132n1557_p0866b07║令諸眾生心生恱樂然後乃降種種諸雨利
L132n1557_p0866b08║益安樂無量眾生從他化天至於地上於一
L132n1557_p0866b09║切處所雨不同所謂於大海中雨清泠水名
L132n1557_p0866b10║無斷絕於他化自在天雨簫笛等種種樂音
L132n1557_p0866b11║名為羙妙於化樂天雨大摩尼寶名放大光
L132n1557_p0866b12║明於兜率天雨大莊嚴具名為垂髻於夜摩
L132n1557_p0866b13║天雨大妙華名種種莊嚴具於三十三天雨
L132n1557_p0866b14║眾妙香名為恱意於四天王天雨天寶衣名
L132n1557_p0866b15║為覆蓋於龍王宮雨赤真珠名涌出光明於
L132n1557_p0867a01║阿脩羅宮雨諸兵仗名降伏怨敵於北鬱單
L132n1557_p0867a02║越雨種種華名曰開敷餘三天下悉亦如是
L132n1557_p0867a03║然各隨其處所雨不同。
L132n1557_p0867a04║從四天下別中有五一雲二電三雷四風
L132n1557_p0867a05║五雨此與賢首品文有影略思之。
L132n1557_p0867a06║雖彼龍王其心平等無有彼此但以眾生善
L132n1557_p0867a07║根異故雨有差別。
L132n1557_p0867a08║後雖彼下結。
L132n1557_p0867a09║佛子如來應正等覺無上法王亦復如是欲
L132n1557_p0867a10║以正法教化眾生先布身雲彌覆法界隨其
L132n1557_p0867a11║樂欲為現不同所謂或為眾生現生身雲或
L132n1557_p0867a12║為眾生現化身雲或為眾生現力持身雲或
L132n1557_p0867a13║為眾生現色身雲或為眾生現相好身雲或
L132n1557_p0867a14║為眾生現福德身雲或為眾生現智慧身雲
L132n1557_p0867a15║或為眾生現諸力不可壞身雲或為眾生現
L132n1557_p0867b01║無畏身雲或為眾生現法界身雲。
L132n1557_p0867b02║合中亦有總別結別中亦有五前四各有
L132n1557_p0867b03║佛子一以身合雲有覆陰等故即菩提等
L132n1557_p0867b04║十身中有四身名異義同一即願身願生
L132n1557_p0867b05║兜率故第四即意生身隨意所生同世色
L132n1557_p0867b06║故八即菩提身具佛十力成菩提故九即
L132n1557_p0867b07║威勢具四無畏能伏外故亦可十力降魔
L132n1557_p0867b08║為威勢無畏為正覺有正覺義故餘六名
L132n1557_p0867b09║義俱同。
L132n1557_p0867b10║佛子如來以如是等無量身雲普覆十方一
L132n1557_p0867b11║切世界隨諸眾生所樂各別示現種種光明
L132n1557_p0867b12║電光所謂或為眾生現光明電光名無所不
L132n1557_p0867b13║至或為眾生現光明電光名無邊光明或為
L132n1557_p0867b14║眾生現光明電光名入佛祕密法或為眾生
L132n1557_p0867b15║現光明電光名影現光明或為眾生現光明
L132n1557_p0868a01║電光名光明照曜或為眾生現光明電光名
L132n1557_p0868a02║入無盡陀羅尼門或為眾生現光明電光名
L132n1557_p0868a03║正念不亂或為眾生現光明電光名究竟不
L132n1557_p0868a04║壞或為眾生現光明電光名順入諸趣或為
L132n1557_p0868a05║眾生現光明電光名滿一切願皆令歡喜。
L132n1557_p0868a06║第二合電光不出通明無畏。
L132n1557_p0868a07║佛子如來應正等覺現如是等無量光明電
L132n1557_p0868a08║光已復隨眾生心之所樂出生無量三昧雷
L132n1557_p0868a09║聲所謂善覺智三昧雷聲熾然離垢海三昧
L132n1557_p0868a10║雷聲一切法自在三昧雷聲金剛輪三昧雷
L132n1557_p0868a11║聲須彌山幢三昧雷聲海印三昧雷聲日燈
L132n1557_p0868a12║三昧雷聲無盡藏三昧雷聲不壞解脫力三
L132n1557_p0868a13║昧雷聲。
L132n1557_p0868a14║第三以三昧合雷聲者略有三義一若秋
L132n1557_p0868a15║之雷蟄蟲藏匿若入三昧諸惡不行二若
L132n1557_p0868b01║春之雷則發蟄開萌猶彼三昧發生功德
L132n1557_p0868b02║三雷是雨之先相三昧是說之先兆十名
L132n1557_p0868b03║思而釋之。
L132n1557_p0868b04║佛子如來身雲中出如是等無量差別三昧
L132n1557_p0868b05║雷聲已將降法雨先現瑞相開悟眾生所謂
L132n1557_p0868b06║從無障礙大慈悲心現於如來大智風輪名
L132n1557_p0868b07║能令一切眾生生不思議歡喜適恱。
L132n1557_p0868b08║第四以大智合風者以後得智觀機警覺
L132n1557_p0868b09║加被令成法器故。
L132n1557_p0868b10║此相現已一切菩薩及諸眾生身之與心皆
L132n1557_p0868b11║得清涼然後從如來大法身雲大慈悲雲大
L132n1557_p0868b12║不思議雲雨不思議廣大法雨令一切眾生
L132n1557_p0868b13║身心清淨所謂為坐菩提場菩薩雨大法雨
L132n1557_p0868b14║名法界無差別為最後身菩薩雨大法雨名
L132n1557_p0868b15║菩薩遊戲如來祕密教為一生所繫菩薩雨
L132n1557_p0869a01║大法雨名清淨普光明為灌頂菩薩雨大法
L132n1557_p0869a02║雨名如來莊嚴具所莊嚴為得忍菩薩雨大
L132n1557_p0869a03║法雨名功德寶智慧華開敷不斷菩薩大悲
L132n1557_p0869a04║行為住向行菩薩雨大法雨名入現前變化
L132n1557_p0869a05║甚深門而行菩薩行無休息無疲厭為初發
L132n1557_p0869a06║心菩薩雨大法雨名出生如來大慈悲行救
L132n1557_p0869a07║護眾生為求獨覺乘眾生雨大法雨名深知
L132n1557_p0869a08║緣起法遠離二邊得不壞解脫果為求聲聞
L132n1557_p0869a09║乘眾生雨大法雨名以大智慧劒斷一切煩
L132n1557_p0869a10║惱冤為積集善根決定不決定眾生雨大法
L132n1557_p0869a11║雨名能令成就種種法門生大歡喜。
L132n1557_p0869a12║第五此相現已下以說法合雨於中初結
L132n1557_p0869a13║前標後所謂下別有十法者一將成正覺
L132n1557_p0869a14║念相欲盡聞斯法雨便細念都忘得見心
L132n1557_p0869a15║性等虛空界法界一相始本無二契同諸
L132n1557_p0869b01║佛平等法身故云說法界無差別（一將成正覺者
L132n1557_p0869b02║即起信論意數𫨻論文參而用之論云如菩薩地盡一念相應覺心初起心無初相
L132n1557_p0869b03║以遠離微細念故得見心性心即常住名究竟覺今取意釋云將成正覺言念相欲
L132n1557_p0869b04║盡者即微細念也此念亦名生相即論三細之一論云一無明業相以依不覺故心
L132n1557_p0869b05║動說名為業動則有苦果不離因故釋曰此念即細中之細今無此相云細念都亡
L132n1557_p0869b06║言得見心性者即上論文言等虛空界法界一相者即論釋本覺之文論云所言覺
L132n1557_p0869b07║義者謂心體離念離念相者等虛空界無所不遍法界一相即是如來平等法身依
L132n1557_p0869b08║此法身說名本覺釋曰今畧取二句彰所顯本覺言始本無二者即所成始覺彼論
L132n1557_p0869b09║釋前說名本覺後云何以故本覺義者對始覺義說以始覺者即同本覺故始覺義
L132n1557_p0869b10║者依本覺故而有不覺依不覺故說有始覺又以覺心源故名究竟覺不覺心源故
L132n1557_p0869b11║非究竟覺釋曰今䟽取意故云始本無二言契同諸佛下結成上來無二之義平等
L132n1557_p0869b12║法身即前本覺故云說法界下以經帖成）二出胎已後坐道場
L132n1557_p0869b13║前後更無身故名最後法雨名遊戲等者
L132n1557_p0869b14║此有二義一開為二謂遊戲是神通大用
L132n1557_p0869b15║祕教即心智所契二合為一令於祕教出
L132n1557_p0870a01║沒自在故云遊戲言祕教者即詮如來三
L132n1557_p0870a02║德涅槃故涅槃經云祕密藏安住於此能
L132n1557_p0870a03║建大事神通作用故名遊戲在法華經以
L132n1557_p0870a04║體從用名如來知見深固幽遠名為祕密
L132n1557_p0870a05║雖初心同稟而窮究在斯故亦為說（三德涅槃
L132n1557_p0870a06║者涅槃章明在法華者涅槃約理知見約智知見有性非無有理涅槃亦有般若之
L132n1557_p0870a07║德非無有智涅槃乃是攝用從體但稱涅槃以為所證法華經明以體從用但名知
L132n1557_p0870a08║見故法華論釋開義云開者無上義即雙開菩提涅槃示法身同即唯約理悟約菩
L132n1557_p0870a09║提即是於智明具理智況知法無性豈非理耶故今䟽云以體從用等深固幽遠者
L132n1557_p0870a10║即法華經法師品文文云此法華經藏深固幽遠無人能到今佛教化成就菩薩而
L132n1557_p0870a11║為開示釋曰幽遠深固名為祕密雖初心下解妨妨云法華經除諸菩薩眾信力堅
L132n1557_p0870a12║固者又三根聲聞初𤼵大心皆稟法華如來知見何要此位方為說耶故為此通約
L132n1557_p0870a13║究竟故為等覺說實則此法通被始末）三一生所繫者謂如
L132n1557_p0870a14║彌勒更一下生故所以更一生者由微細
L132n1557_p0870a15║無明能障所知故今為說令淨彼細惑成
L132n1557_p0870b01║種智普照上三皆等覺位（所以更一生者第二會初已廣
L132n1557_p0870b02║分別）四灌頂菩薩即十地受職位十方諸佛
L132n1557_p0870b03║法水灌頂墮在佛數能受如來大法雲雨
L132n1557_p0870b04║令具佛功德智慧廣作佛事為莊嚴故。
L132n1557_p0870b05║五得忍菩薩若取忍淨八地已上將止此
L132n1557_p0870b06║忍勸滿福智不斷悲故若取初得有說初
L132n1557_p0870b07║地即得為說信等功德後後圓淨十地地
L132n1557_p0870b08║智一一開發不斷二利故（有說初地者六地已引即仁王
L132n1557_p0870b09║云若得信心必不退進入無生初地道為說信者即初地淨治地法信悲慈捨無疲
L132n1557_p0870b10║猒知經論了世法堅固力慚愧莊嚴供養佛也後後圓淨者釋經寶字以此十法淨
L132n1557_p0870b11║治地障地地漸淨故云後後十地地智者即釋智慧華開敷不斷二利者不斷大悲
L132n1557_p0870b12║行等地地之中有二利故）六住向行三即三賢位令其
L132n1557_p0870b13║入證真如現前依此變化為甚深門而勝
L132n1557_p0870b14║進不息。
L132n1557_p0870b15║七初發心者通信初發心及信滿發心既
L132n1557_p0871a01║發上求下化之心令依願行故上皆已得
L132n1557_p0871a02║本位故並為說勝進上位之法。
L132n1557_p0871a03║此下二門通有二意一約初求顯說說其
L132n1557_p0871a04║自乘二約已住密說密授大乘如緣覺中
L132n1557_p0871a05║約自乘說則因謝非常果續非斷逆觀非
L132n1557_p0871a06║有順觀非無為離二邊雖離二邊而不壞
L132n1557_p0871a07║自乘之果約密十二因緣即是中道中道
L132n1557_p0871a08║者名為佛性故曰甚深緣起是為上上智
L132n1557_p0871a09║觀故得不壞佛解脫果故（中道等者初二會中已廣分別
L132n1557_p0871a10║為上上者亦涅槃文六地已引）九聲聞中二者一顯說由
L132n1557_p0871a11║彼厭患苦集故說人空智劒斷之二約密
L132n1557_p0871a12║說應以法空斷一切惑故名大劒（應以法空者此
L132n1557_p0871a13║有二意一以法空揀於人空照惑無本無斷斷故二言一切者兼斷所知亦煩惱故）
L132n1557_p0871a14║十為二聚眾生故云集善根者其邪定聚
L132n1557_p0871a15║未堪法雨未定令得為成熟已定令增種
L132n1557_p0871b01║種法門。
L132n1557_p0871b02║佛子諸佛如來隨眾生心雨如是等廣大法
L132n1557_p0871b03║雨充滿一切無邊世界佛子如來應正等覺
L132n1557_p0871b04║其心平等於法無恡但以眾生根欲不同所
L132n1557_p0871b05║雨法雨示有差別是為如來音聲第十相諸
L132n1557_p0871b06║菩薩摩訶薩應如是知。
L132n1557_p0871b07║三佛子諸佛下合上結中有二佛子初合
L132n1557_p0871b08║結數後合心等以釋外疑。
L132n1557_p0871b09║
L132n1557_p0871b10║大方廣佛華嚴經䟽鈔會本第五十一之一
L132n1557_p0871b11║音釋
L132n1557_p0871b12║竅（詰弔切穴也）。蟄（直立切蟲藏也）。
L132n1557_p0872a01║大方廣佛華嚴經䟽鈔會本第五十一之二　煩六
L132n1557_p0872a02║唐于闐國三藏沙門實叉難陀　譯
L132n1557_p0872a03║唐清涼山大華嚴寺沙門澄觀撰述
L132n1557_p0872a04║復次佛子應知如來音聲有十種無量何等
L132n1557_p0872a05║為十所謂如虛空界無量至一切處故如法
L132n1557_p0872a06║界無量無所不徧故如眾生界無量令一切
L132n1557_p0872a07║心喜故如諸業無量說其果報故如煩惱無
L132n1557_p0872a08║量悉令除滅故如眾生言音無量隨解令聞
L132n1557_p0872a09║故如眾生欲解無量普觀救度故如三世無
L132n1557_p0872a10║量無有邊際故如智慧無量分別一切故如
L132n1557_p0872a11║佛境界無量入佛法界故。
L132n1557_p0872a12║第三復次佛子應知下通結十喻皆無分
L132n1557_p0872a13║量文顯可知。
L132n1557_p0872a14║佛子如來應正等覺音聲成就如是等阿僧
L132n1557_p0872a15║祇無量諸菩薩摩訶薩應如是知。
L132n1557_p0872b01║爾時普賢菩薩摩訶薩欲重明此義而說頌
L132n1557_p0872b02║言。
L132n1557_p0872b03║第二偈頌頌上十喻喻各二偈。
L132n1557_p0872b04║三千世界將壞時眾生福力聲告言四禪寂
L132n1557_p0872b05║靜無諸苦令其聞已悉離欲。
L132n1557_p0872b06║十力世尊亦如是出妙音聲徧法界為說諸
L132n1557_p0872b07║行苦無常令其永度生死海。
L132n1557_p0872b08║譬如深山大谷中隨有音聲皆響應雖能隨
L132n1557_p0872b09║逐他言語而響畢竟無分別。
L132n1557_p0872b10║十力言音亦復然隨其根熟為示現令其調
L132n1557_p0872b11║伏生歡喜不念我今能演說。
L132n1557_p0872b12║如天有鼓名能覺常於空中震法音誡彼放
L132n1557_p0872b13║逸諸天子令其聞已得離著。
L132n1557_p0872b14║十力法鼓亦如是出於種種妙音聲覺晤一
L132n1557_p0872b15║切諸羣生令其悉證菩提果。
L132n1557_p0873a01║自在天王有寶女口中善奏諸音樂一聲能
L132n1557_p0873a02║出百千音一一音中復百千。
L132n1557_p0873a03║善逝音聲亦如是一聲而出一切音隨其性
L132n1557_p0873a04║欲有差別各令聞已斷煩惱。
L132n1557_p0873a05║譬如梵王吐一音能令梵眾皆歡喜音唯及
L132n1557_p0873a06║梵不出外一一皆言已獨聞。
L132n1557_p0873a07║十力梵王亦復然演一言音充法界唯霑眾
L132n1557_p0873a08║會不遠出以無信故未能受。
L132n1557_p0873a09║譬如眾水同一性八功德味無差別因地在
L132n1557_p0873a10║噐各不同是故令其種種異。
L132n1557_p0873a11║一切智音亦如是法性一味無分別隨諸眾
L132n1557_p0873a12║生行不同故使聽聞種種異。
L132n1557_p0873a13║譬如無熱大龍王降雨普洽閻浮地能令草
L132n1557_p0873a14║樹皆生長而不從身及心出。
L132n1557_p0873a15║諸佛妙音亦如是普雨法界悉充洽能令生
L132n1557_p0873b01║善滅諸惡不從內外而得有。
L132n1557_p0873b02║譬如摩那斯龍王興雲七日未先雨待諸眾
L132n1557_p0873b03║生作務竟然後始降成利益。
L132n1557_p0873b04║十力演義亦如是先化眾生使成熟然後為
L132n1557_p0873b05║說甚深法令其聞者不驚怖。
L132n1557_p0873b06║大莊嚴龍於海中霔於十種莊嚴雨或百或
L132n1557_p0873b07║千百千種水雖一味莊嚴別。
L132n1557_p0873b08║究竟辯才亦如是說十二十諸法門或百或
L132n1557_p0873b09║千至無量不生心念有殊別。
L132n1557_p0873b10║最勝龍王娑竭羅興雲普覆四天下於一切
L132n1557_p0873b11║處雨各別而彼龍心無二念。
L132n1557_p0873b12║諸佛法王亦如是大悲身雲徧十方為諸修
L132n1557_p0873b13║行雨各異而於一切無分別。
L132n1557_p0873b14║佛子諸菩薩摩訶薩應云何知如來應正等
L132n1557_p0873b15║覺心佛子如來心意識俱不可得但應以智
L132n1557_p0874a01║無量故知如來心。
L132n1557_p0874a02║第四出現意業先身次語後意義次第故
L132n1557_p0874a03║長行中二先徵起後正釋釋中三初約法
L132n1557_p0874a04║緫辨二寄喻別顯三緫結勸知今初言如
L132n1557_p0874a05║來心意識俱不可得者約體遮詮也但應
L132n1557_p0874a06║以智無量故知如來心者寄用表詮（約體遮下
L132n1557_p0874a07║釋此䟽文有三初總釋文意就心即是王就王辯體智則是所約所明用體則表詮
L132n1557_p0874a08║不逮故但遮詮用則相可照著故寄表詮然用亦有遮詮同體故無分量故若一向
L132n1557_p0874a09║遮則無由顯妙故寄表詮以辯玄極而言寄者謂寄所顯王寄用顯體又用及心所
L132n1557_p0874a10║皆有遮義今但寄表以顯於深）然此一文古有多說一云
L132n1557_p0874a11║識等有二一染二淨佛地無彼有漏染心
L132n1557_p0874a12║心所而有淨分心及心所果位之中智強
L132n1557_p0874a13║識劣故於王上以顯染無約彼智所以明
L132n1557_p0874a14║無量若必無王所依何立故成唯識第二
L132n1557_p0874a15║引如來功德莊嚴經云如來無垢識是淨
L132n1557_p0874b01║無漏界解脫一切障圓鏡智相應則有王
L132n1557_p0874b02║明矣言轉識者智依識轉非轉識體（佛地無彼
L132n1557_p0874b03║者唯有八識心王及二十一心所即遍行五別境五善十一也果位之中下解妨有
L132n1557_p0874b04║徵問云若爾則王所俱有何以王上言不可得故此釋云果位之中識劣故云不可
L132n1557_p0874b05║得智強故云智無量言識劣者以二分中但有淨故不同眾生分別強故言智強者
L132n1557_p0874b06║無惡慧故決斷勝故若必無王下第三反以成立智是心所若無心王智何所依故
L132n1557_p0874b07║成唯識下第四引證言是淨無漏界者漏即垢染既言無垢識則有識矣又云圓鏡
L132n1557_p0874b08║智相應明有心王與所相應非所獨立是故結云有王明矣言轉識下第五重通妨
L132n1557_p0874b09║難謂有難言既言轉八識成四智明知唯智無識故今釋云智依識轉等言依識轉
L132n1557_p0874b10║者識為主故智非王故然唯識轉有三師義今並用之此是一師上智強識劣亦是
L132n1557_p0874b11║一師）一云以無積集思量等義故說心等叵
L132n1557_p0874b12║得就無分別智以顯無量非無心體故攝
L132n1557_p0874b13║論第八云無分別智所依非心非思義故
L132n1557_p0874b14║亦非非心為所依止心種類故以心為因
L132n1557_p0874b15║數習勢力引得此位名心種類上之二解
L132n1557_p0875a01║俱明心意識有（一云無積集下此義有三初正明以集起名心思量
L132n1557_p0875a02║名意分別名識今果位中八不積集種子而起現行七不思量第八為我而言等者
L132n1557_p0875a03║等取前六又不分別諸境所以爾者以皆與四智相應故言無耳非不有彼無集第
L132n1557_p0875a04║八無思第七無分別六是故結云非無心體故攝論下第二引證非心非思義故者
L132n1557_p0875a05║明八非積集七非思量等亦非非心下第三遮救恐有難云若非心義無分別智應
L132n1557_p0875a06║依於色故今顯云所依之王非全無體此上總標有也次心種類下釋成有義謂是
L132n1557_p0875a07║心種類安得非心以心為因下復釋上文心為種類言此位者即是果位謂以集起
L132n1557_p0875a08║等心為因引得果位淨八識故不可名為非心也如無衣色依表色生故得名色據
L132n1557_p0875a09║此亦得名無集起心等上之二解下第二結前生後明結前二是法相宗生後一解
L132n1557_p0875a10║是法性宗問二俱是有後有何別答前釋有淨無染後釋有體無用故不同也然二
L132n1557_p0875a11║義相成以無思等故說無染以無染故說非積集思量義等）一云佛果
L132n1557_p0875a12║實無心意意識及餘心法云不可得唯有
L132n1557_p0875a13║大智故言智無量故知如來心故金光明
L132n1557_p0875a14║經及梁攝論皆云唯如如及如如智獨存
L132n1557_p0875a15║佛地論中五法攝大覺性唯一真法界及
L132n1557_p0875b01║四智菩提不言更有餘法（一云下即第三師是無相宗及
L132n1557_p0875b02║法性宗先正明可知故金光下第二引證論當第三論云此中自性身者即法身也
L132n1557_p0875b03║釋論云唯有真如及真如智獨存名為法身）上之二宗徧取皆
L132n1557_p0875b04║妨若依前有未免增益亦不能通不可得
L132n1557_p0875b05║言又此淨分此何不說彼無垢識而得說
L132n1557_p0875b06║耶經何不言染不可得若依後義未免損
L132n1557_p0875b07║減亦不能通知佛心言既云以智無量知
L132n1557_p0875b08║如來心不言無心可知明非無心矣又心
L132n1557_p0875b09║既是無智何獨立非唯違上二論亦違涅
L132n1557_p0875b10║槃滅無常識獲常識義若二義雙取未免
L132n1557_p0875b11║相違若互泯雙非寧逃戲論（若依前下初奪破先明違
L132n1557_p0875b12║義以不得即有即空故成增益後亦不能下明違於文以又但云心意識俱不可得
L132n1557_p0875b13║不言染不可得故又此淨下第二縱破縱許淨有染無經何不言有淨分也彼無垢
L132n1557_p0875b14║下第三遮救二句䟽文遮其兩救上句恐彼救云淨相難說故不言之故今遮云彼
L132n1557_p0875b15║莊嚴經何得說有無漏識耶豈非是淨下句恐彼救云經言叵得意在於染故亦遮
L132n1557_p0876a01║云經何不言染不可得若依後義下二明法性宗妨於中有二先明違義以空礙有
L132n1557_p0876a02║故云損減亦不能通下二明其違文文中既言智無量故知如來心不言知如來智
L132n1557_p0876a03║明知假智知心心則有矣何得言無又心既是無下第二縱破縱汝心無智有亦有
L132n1557_p0876a04║二過一違義心王最勝尚說為無智無所依豈當獨立如無君主何有臣下二非唯
L132n1557_p0876a05║下明其違文言上二論者即唯識攝論言涅槃滅無常則通五蘊故經云憍陳如因
L132n1557_p0876a06║滅無常色而獲常色受想行識亦復如是既有常識則有心矣若二義雙取下第二
L132n1557_p0876a07║合破二宗成四謗故此亦遮救謂有救云上之二宗偏取不可合豈過耶故云合則
L132n1557_p0876a08║相違以其定謂有無非即有之無即無之有故若爾互泯雙非可乎故今答云寧逃
L132n1557_p0876a09║戲論以無詮當故）若爾何以指南今釋此義先會
L132n1557_p0876a10║前二宗後消經意今初若後宗言唯如智
L132n1557_p0876a11║者以心即同真性故曰唯如照用不失故
L132n1557_p0876a12║曰如智豈離心外而智別有如是則唯如
L132n1557_p0876a13║不乖於有前宗以純如之體故有淨心心
L132n1557_p0876a14║既是如有之何失是知即真之有與即有
L132n1557_p0876a15║之真二義相成有無無礙（今初文下初別會二宗即分為
L132n1557_p0876b01║二先會法性宗意云心即是如智即如智離心無如則知有如已有心矣况即體之
L132n1557_p0876b02║用故稱如智即用之體即是真如如一明珠珠體即如明即如智豈得存如亡於心
L132n1557_p0876b03║矣前宗以純如下會法相宗意云即如之有有豈乖如如境即靈則有心無失是知
L132n1557_p0876b04║即真下二通會二宗即真之有是法相宗即有之真是法性宗兩不相離方成無礙
L132n1557_p0876b05║真佛心矣）後消經意者言不可得者以心義深
L132n1557_p0876b06║玄言不及故寄遮顯深言但以智知如來
L132n1557_p0876b07║心者託以心所寄表顯深故晉經云但知
L132n1557_p0876b08║如來智無量故知心無量（後消經下二釋經文於中有三
L132n1557_p0876b09║初畧明即雙標遮表故𣈆經下二引證雙證遮表既言知心無量則有心矣言無最
L132n1557_p0876b10║失）云何深玄欲言其有同如絕相欲言其
L132n1557_p0876b11║無幽靈不竭欲言其染萬累斯亡欲言其
L132n1557_p0876b12║淨不斷性惡欲言其一包含無外欲言其
L132n1557_p0876b13║異一味難分欲謂有情無殊色性欲謂無
L132n1557_p0876b14║情無幽不徹口欲辯而辭喪心將緣而慮
L132n1557_p0876b15║亡亦猶果分不可說故是知佛心即有即
L132n1557_p0877a01║無即事即理即王即數即一即多心中非
L132n1557_p0877a02║有意亦非不有意意中非有心亦非不有
L132n1557_p0877a03║心王中非有數亦非不有數數非依於王
L132n1557_p0877a04║亦非不依王一一皆爾圓融無礙則令上
L132n1557_p0877a05║諸義各隨一理不爽玄宗（云何深下初明偏語不能盡理
L132n1557_p0877a06║畧有四對一有無者即別對二宗事即理故非有理不失事故非無二染淨對即法
L132n1557_p0877a07║相宗淨約絕相染約契性言不斷性惡者善惡同以心性為性若斷性惡則斷心性
L132n1557_p0877a08║性不可斷亦猶闡提不斷性善三一異對通對二宗即體之相能包即相之體一味
L132n1557_p0877a09║四情非情對亦對二宗即用之體同色即體之用徹幽言無殊色性者即起信論云
L132n1557_p0877a10║以知色性即智性故說名智身以知智性即色相故說名法身遍一切處又梵行品
L132n1557_p0877a11║云知一切法即心自性故情非情性曾何異體是知佛心下三總具性相不可別彰
L132n1557_p0877a12║皆雙融前二宗之法心中非有意下四明不即不離故難顯說言非有者是不即義
L132n1557_p0877a13║二相別故亦非不有是不離義無二體故又非有者以無二體互攝盡故亦非不有
L132n1557_p0877a14║者二相不壞力用交徹故）言寄表顯深者既心不可以
L132n1557_p0877a15║智知且託智以稱歎智是心所尚以十喻
L132n1557_p0877b01║明玄則所依之心玄又玄矣故十喻之末
L132n1557_p0877b02║皆結為心之相。
L132n1557_p0877b03║然佛尚不說凡何敢思有因緣故輙憑教
L132n1557_p0877b04║理以示玄宗望無咎其繁而不要也（然佛尚不
L132n1557_p0877b05║說下第四謙退結成佛尚不說者即此經云心意識皆不可得是不說也釋迦掩室
L132n1557_p0877b06║於摩竭淨名杜口於毘耶皆佛不說也果海離言唯證相應皆不可說有因緣故者
L132n1557_p0877b07║即四悉檀因緣則得無說之說耳）。
L132n1557_p0877b08║譬如虛空為一切物所依而虛空無所依如
L132n1557_p0877b09║來智慧亦復如是為一切世間出世間智所
L132n1557_p0877b10║依而如來智無所依佛子是為如來心第一
L132n1557_p0877b11║相諸菩薩摩訶薩應如是知。
L132n1557_p0877b12║第二譬如下寄喻別顯舉十大喻以喻如
L132n1557_p0877b13║來十種大智十智體用非一非異亦文各
L132n1557_p0877b14║有三謂喻合結今初虛空無依為依喻喻
L132n1557_p0877b15║佛無依成事智合中謂諸乘之智依佛智
L132n1557_p0878a01║生如十地云此十地智皆因佛智而有差
L132n1557_p0878a02║別離佛智外無所依學而佛智果滿更不
L132n1557_p0878a03║依他豈不依心及依理耶豈不向言王所
L132n1557_p0878a04║無二耶良以佛智照極無有智外如為智
L132n1557_p0878a05║所依故智體全如若有所依不名如智（豈不
L132n1557_p0878a06║依心者次設難也依心約法相宗依理約法性宗良以佛智下釋依理義於中有四
L132n1557_p0878a07║初正釋即廻向經云無有智外如為智所入亦無如外智能證於如今但通上豈不
L132n1557_p0878a08║依理難故但引前句謂彼難云上言唯如如及如如智獨存則智依如矣何言無依
L132n1557_p0878a09║故今釋云智外無如故無所依然彼廻向經文自有三意一約如體性空故智外無
L132n1557_p0878a10║如智體性空故如外無智二如智一味同一真體安得智外更有如耶三約事事無
L132n1557_p0878a11║礙舉一全𠬧今但用前二意以酬難竟後意即第四舉况之中）亦猶淨名
L132n1557_p0878a12║云法隨於如無所隨故（亦猶淨名者二引例也即目連章彼
L132n1557_p0878a13║約性相相對此約如智相對義非全同義勢相似故云引例言法隨於如者法即一
L132n1557_p0878a14║切一切法即如故云隨如言無所隨故者經自釋隨如之義由法即如法外無如故
L132n1557_p0878a15║云無所隨故若有所隨能所未泯豈得隨如又法外有如法非如矣故無所隨方曰
L132n1557_p0878b01║隨如此中亦爾若有所依智外有法能所未忘不名如智如外有智智亦不如故得
L132n1557_p0878b02║引例）文殊般若云若無境界則無所依（文殊般若
L132n1557_p0878b03║者三引證也文義全同故得引證即大般若曼殊室利分光明覺品已引今當更引
L132n1557_p0878b04║經云若知我性即知無法若知無法即無境界若無境界即無所依若無所依即無
L132n1557_p0878b05║所住釋曰今但要無依之言故但引一對）況佛智外無法可得
L132n1557_p0878b06║以一切法即佛智故（况佛智外下第四舉况謂上引二經但明
L132n1557_p0878b07║契理無依心境雙寂即理事無礙之義已通前難况今約事事無礙舉一全𭣣即廻
L132n1557_p0878b08║向中第三意也佛智稱真𭣣法界盡差別之事皆隨於理在佛智中况所證如寧在
L132n1557_p0878b09║智外此約相入門下句云以一切法即佛智故者釋上無法可得約相即門佛智即
L132n1557_p0878b10║一切一切即佛智也）。
L132n1557_p0878b11║復次佛子譬如法界常出一切聲聞獨覺菩
L132n1557_p0878b12║薩解脫而法界無增減如來智慧亦復如是
L132n1557_p0878b13║恒出一切世間出世間種種智慧而如來智
L132n1557_p0878b14║無增減佛子是為如來心第二相諸菩薩摩
L132n1557_p0878b15║訶薩應如是知。
L132n1557_p0879a01║第二法界湛然喻喻佛體無增減智即轉
L132n1557_p0879a02║釋前依依者依此出故雖出諸智亦不減
L132n1557_p0879a03║少菩薩解脫成佛智時亦不增足以同體
L132n1557_p0879a04║均故如上海中板喻（即轉釋者謂䟽意明初喻為總含下九喻
L132n1557_p0879a05║故下喻中節節指初今以第一喻云虗空為一切法所依喻佛智為一切世出世智
L132n1557_p0879a06║所依故今釋之云得為依依彼出故雖出諸智者如山出雲山亦不減菩薩下如谷
L132n1557_p0879a07║納雲谷亦不增海中板喻即十行品）。
L132n1557_p0879a08║復次佛子譬如大海其水潛流四天下地及
L132n1557_p0879a09║八十億諸小洲中有穿鑿者無不得水而彼
L132n1557_p0879a10║大海不作分別我出於水佛智海水亦復如
L132n1557_p0879a11║是流入一切眾生心中若諸眾生觀察境界
L132n1557_p0879a12║修習法門則得智慧清淨明了而如來智平
L132n1557_p0879a13║等無二無有分別但隨眾生心行異故所得
L132n1557_p0879a14║智慧各各不同佛子是為如來心第三相諸
L132n1557_p0879a15║菩薩摩訶薩應如是知。
L132n1557_p0879b01║第三大海潛益喻喻佛體均益生智即雙
L132n1557_p0879b02║釋前依及出生義謂與眾生心同體故義
L132n1557_p0879b03║曰潛流穿鑿自心得智慧時即是見他佛
L132n1557_p0879b04║智是曰依之出生又由體同令外佛加持
L132n1557_p0879b05║資其念力亦是流入。
L132n1557_p0879b06║復次佛子譬如大海有四寶珠具無量德能
L132n1557_p0879b07║生海內一切珍寶若大海中無此寶珠乃至
L132n1557_p0879b08║一寶亦不可得何等為四一名積集寶二名
L132n1557_p0879b09║無盡藏三名遠離熾然四名具足莊嚴佛子
L132n1557_p0879b10║此四寶珠一切凡夫諸龍神等悉不得見何
L132n1557_p0879b11║以故娑竭龍王以此寶珠端嚴方正置於宮
L132n1557_p0879b12║中深密處故。
L132n1557_p0879b13║第四大寶出生喻喻佛用興體密智釋上
L132n1557_p0879b14║能生以何義故而能生耶具四寶故喻中
L132n1557_p0879b15║有三初總明出處體用次徵列寶名後結
L132n1557_p0880a01║其深勝合三同喻。
L132n1557_p0880a02║佛子如來應正等覺大智慧海亦復如是於
L132n1557_p0880a03║中有四大智寶珠具足無量福智功德由此
L132n1557_p0880a04║能生一切眾生聲聞獨覺學無學位及諸菩
L132n1557_p0880a05║薩智慧之寶何等為四所謂無染著巧方便
L132n1557_p0880a06║大智慧寶善分別有為無為法大智慧寶分
L132n1557_p0880a07║別說無量法而不壞法性大智慧寶知時非
L132n1557_p0880a08║時未曾誤失大智慧寶。
L132n1557_p0880a09║列名中衍英諸公皆云初證道智斷惑障
L132n1557_p0880a10║二助道智斷智障三不住道智捨於報障
L132n1557_p0880a11║上三自利四利益眾生智即利他行此釋
L132n1557_p0880a12║亦無大過果地具此三道能令學者入菩
L132n1557_p0880a13║薩地故今更一解若直就文文自明顯今
L132n1557_p0880a14║以法相𭣣之即四智菩提（此釋下總明果地具此三道下
L132n1557_p0880a15║為其通釋恐有難云助等是因何將釋果故為此通）一大圓鏡智以
L132n1557_p0880b01║離諸分別名無染著所緣行相微細難知
L132n1557_p0880b02║不忘不愚一切境相名巧方便（一大下二別辯然取
L132n1557_p0880b03║唯識論以為䟽文心無染著巧方便智寶為大圓鏡智論云一大圓鏡智相應心品
L132n1557_p0880b04║謂此心品離諸分別所緣行相微細難知不忘不愚一切境相性相清淨離諸雜染
L132n1557_p0880b05║純淨圓德現種依持能現能生身土智影無間無斷窮未來際如大圓鏡現眾色像
L132n1557_p0880b06║釋曰觀上論文自分主客但云不忘者常現前故不愚者不迷暗故餘義可知）二
L132n1557_p0880b07║即平等性智觀一切法若為無為自他平
L132n1557_p0880b08║等名善分別（論云二平等性智相應心品謂此心品觀一切法自他有
L132n1557_p0880b09║情皆悉平等大慈悲等恒共相應隨諸有情所樂示現受用身土影像差別妙觀察
L132n1557_p0880b10║智不共所依無住涅槃之所建立一味相續窮未來際釋曰由昔因中執有我故自
L132n1557_p0880b11║他不等今由我無故皆平等言一味者一無漏味餘義可知由涅槃故此識恒共悲
L132n1557_p0880b12║智俱行）三即妙觀察智此智善觀諸法自相
L132n1557_p0880b13║共相無礙而轉故說無量法而不壞法性
L132n1557_p0880b14║無量法者即攝觀無量總持定門等而言
L132n1557_p0880b15║說者雨大法雨斷一切疑故（論云三即妙觀察智相應
L132n1557_p0881a01║心品謂此心品觀察諸法自共相無礙而轉攝觀無量總持定門及所發生功德珍
L132n1557_p0881a02║寶於大眾會能現無邊作因差別皆得自在雨大法雨斷一切疑令諸有情皆獲利
L132n1557_p0881a03║樂釋曰攝謂攝藏觀謂觀察功德珍寶即六度道品等）四即成所作
L132n1557_p0881a04║智知機知時作所應作故（論云四成所作智相應心品謂
L132n1557_p0881a05║此心品為欲利樂諸有情故普於十方示現種種變化三業成本願力所應作事釋
L132n1557_p0881a06║曰四智廣義初會已明今以䟽有故復重引令知主客）。
L132n1557_p0881a07║若諸如來大智海中無此四寶有一眾生得
L132n1557_p0881a08║入大乘終無是處此四智寶薄福眾生所不
L132n1557_p0881a09║能見何以故置於如來深密藏故。
L132n1557_p0881a10║三若諸如來下合前深勝於中先明用勝
L132n1557_p0881a11║體深此中用勝喻在總中此中體深同法
L132n1557_p0881a12║華髻中明珠不妄與人然約下智不及故
L132n1557_p0881a13║稱密藏不全同喻故涅槃中明有密語而
L132n1557_p0881a14║無密藏（同法華下七喻之中此當第六如安樂行品明一乘圓智居佛心頂
L132n1557_p0881a15║以權覆實如在髻中開權為解前亦已引然約下者釋上密義故法華云我以無數
L132n1557_p0881b01║方便種種因緣譬喻言詞演說諸法是法非思量分別之所能解唯有諸佛乃能知
L132n1557_p0881b02║之所以者何諸佛世尊唯以一大事因緣故出現於世釋曰種種說法皆為一乘眾
L132n1557_p0881b03║生不知故云秘密故涅槃下引證亦如前引）。
L132n1557_p0881b04║此四智寶平均正直端潔妙好普能利益諸
L132n1557_p0881b05║菩薩眾令其悉得智慧光明佛子是為如來
L132n1557_p0881b06║心第四相諸菩薩摩訶薩應如是知。
L132n1557_p0881b07║後此四智寶平均下明體勝用深平均正
L132n1557_p0881b08║直即平等性智大慈悲等共相應故故曰
L132n1557_p0881b09║平均一味相續名為正直二端潔即大圓
L132n1557_p0881b10║鏡智端者純淨圓德現種依持故潔者性
L132n1557_p0881b11║相清淨離諸雜染故三妙好即妙觀察智
L132n1557_p0881b12║四普能利益即成所作智此約別配今以
L132n1557_p0881b13║四智圓融故四德亦該四寶况四智乃十
L132n1557_p0881b14║中之一則永異餘宗（純淨圓德者純即無雜淨即離染圓者滿
L132n1557_p0881b15║義現行功德之依種子功德之持自性明善名為清淨有漏永亡云離諸雜染餘如
L132n1557_p0882a01║前釋今以四智下二解妨妨云何以將法相宗釋法性義故為此通謂彼四智迢然
L132n1557_p0882a02║不同今一具四豈得同耶先將四寶以况四智此即別義於一寶上復具四德即圓
L132n1557_p0882a03║融義况四圓融十中之一豈得言同欲顯包融故用之釋）。
L132n1557_p0882a04║
L132n1557_p0882a05║大方廣佛華嚴經䟽鈔會本第五十一之二
L132n1557_p0882a06║音釋
L132n1557_p0882a07║鑿（疾各切）。