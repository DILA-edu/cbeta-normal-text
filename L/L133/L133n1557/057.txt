L133n1557_p0183b01║大方廣佛華嚴經䟽鈔會本第五十七之一　刑八
L133n1557_p0183b02║唐于闐國三藏沙門實叉難陀　譯
L133n1557_p0183b03║唐清涼山大華嚴寺沙門澄觀撰述
L133n1557_p0183b04║佛子菩薩摩訶薩有十種習氣何等為十所
L133n1557_p0183b05║謂菩提心習氣善根習氣教化眾生習氣見
L133n1557_p0183b06║佛習氣於清淨世界受生習氣行習氣願習
L133n1557_p0183b07║氣波羅蜜習氣思惟平等法習氣種種境界
L133n1557_p0183b08║差別習氣是為十若諸菩薩安住此法則永
L133n1557_p0183b09║離一切煩惱習氣得如來大智習氣非習氣
L133n1557_p0183b10║智。
L133n1557_p0183b11║第三十種習氣下五門明三地中行分二
L133n1557_p0183b12║前二門明能起厭行後三門即所起厭行
L133n1557_p0183b13║前中二此門明熏習成氣後門增盛攝取
L133n1557_p0183b14║今初由此地厭伏煩惱故於諸行積集熏
L133n1557_p0183b15║成氣分方能究竟斷伏煩惱故名習氣十
L133n1557_p0184a01║中一行本氣二成行氣三下化四上見五
L133n1557_p0184a02║受生六大行七十願八十度九理智十量
L133n1557_p0184a03║智。
L133n1557_p0184a04║佛子菩薩摩訶薩有十種取以此不斷諸菩
L133n1557_p0184a05║薩行何等為十所謂取一切眾生界究竟教
L133n1557_p0184a06║化故取一切世界究竟嚴淨故取如來修菩
L133n1557_p0184a07║薩行為供養故取善根積集諸佛相好功德
L133n1557_p0184a08║故取大悲滅一切眾生苦故取大慈與一切
L133n1557_p0184a09║眾生一切智樂故取波羅蜜積集菩薩諸莊
L133n1557_p0184a10║嚴故取善巧方便於一切處皆示現故取菩
L133n1557_p0184a11║提得無礙智故略說菩薩取一切法於一切
L133n1557_p0184a12║處悉以明智而現了故是為十若諸菩薩安
L133n1557_p0184a13║住此取則能不斷諸菩薩行得一切如來無
L133n1557_p0184a14║上無所取法。
L133n1557_p0184a15║二十種取者明增盛攝取故晉經名熾然
L133n1557_p0184b01║由前積習愛樂得增上故。
L133n1557_p0184b02║佛子菩薩摩訶薩有十種修何等為十所謂
L133n1557_p0184b03║修諸波羅蜜修學修慧修義修法修出離修
L133n1557_p0184b04║示現修勤行匪懈修成等正覺修轉正法輪
L133n1557_p0184b05║是為十若諸菩薩安住其中則得無上修修
L133n1557_p0184b06║一切法。
L133n1557_p0184b07║第二十種修下三門明所起厭行即分為
L133n1557_p0184b08║三此門正顯修行前八修因後二修果。
L133n1557_p0184b09║佛子菩薩摩訶薩有十種成就佛法何等為
L133n1557_p0184b10║十所謂不離善知識成就佛法深信佛語成
L133n1557_p0184b11║就佛法不謗正法成就佛法以無量無盡善
L133n1557_p0184b12║根迴向成就佛法信解如來境界無邊際成
L133n1557_p0184b13║就佛法知一切世界境界成就佛法不捨法
L133n1557_p0184b14║界境界成就佛法遠離諸魔境界成就佛法
L133n1557_p0184b15║正念一切諸佛境界成就佛法樂求如來十
L133n1557_p0185a01║力境界成就佛法是為十若諸菩薩安住此
L133n1557_p0185a02║法則得成就如來無上大智慧。
L133n1557_p0185a03║第二成就佛法明修成勝緣依託此十能
L133n1557_p0185a04║成就故。
L133n1557_p0185a05║佛子菩薩摩訶薩有十種退失佛法應當遠
L133n1557_p0185a06║離何等為十所謂輕慢善知識退失佛法畏
L133n1557_p0185a07║生死苦退失佛法厭修菩薩行退失佛法不
L133n1557_p0185a08║樂住世間退失佛法耽著三昧退失佛法執
L133n1557_p0185a09║取善根退失佛法誹謗正法退失佛法斷菩
L133n1557_p0185a10║薩行退失佛法樂二乘道退失佛法嫌恨諸
L133n1557_p0185a11║菩薩退失佛法是為十若諸菩薩遠離此法
L133n1557_p0185a12║則入菩薩離生道。
L133n1557_p0185a13║第三十種退失明修行離過別舉十過總
L133n1557_p0185a14║令遠離文並可知。
L133n1557_p0185a15║佛子菩薩摩訶薩有十種離生道何等為十
L133n1557_p0185b01║所謂出生般若波羅蜜而恒觀察一切眾生
L133n1557_p0185b02║是為一遠離諸見而度脫一切見縛眾生是
L133n1557_p0185b03║為二不念一切相而不捨一切著相眾生是
L133n1557_p0185b04║為三超過三界而常在一切世界是為四永
L133n1557_p0185b05║離煩惱而與一切眾生共居是為五得離欲
L133n1557_p0185b06║法而常以大悲哀愍一切著欲眾生是為六
L133n1557_p0185b07║常樂寂靜而恒示現一切眷屬是為七離世
L133n1557_p0185b08║間生而死此生彼起菩薩行是為八不染一
L133n1557_p0185b09║切世間法而不斷一切世間所作是為九諸
L133n1557_p0185b10║佛菩提已現其前而不捨菩薩一切願行是
L133n1557_p0185b11║為十佛子是為菩薩摩訶薩十種離生道出
L133n1557_p0185b12║離世間不與世共而亦不雜二乘之行若諸
L133n1557_p0185b13║菩薩安住此法則得菩薩決定法。
L133n1557_p0185b14║第四離生道下五門明四地中行分三初
L133n1557_p0185b15║此門明清淨對治修行增長因次門明其
L133n1557_p0186a01║清淨後三門明對治修行增長（初門明等彼有四分
L133n1557_p0186a02║今具其三但畧無果果非正地故然諸門一一皆與彼本分相應有不曉者尋前自
L133n1557_p0186a03║了）今初前三地寄同世間有見等惑猶如
L133n1557_p0186a04║生食在腹四地寄同出世對治清淨能離
L133n1557_p0186a05║彼生謂離有為行故得無生故顯行純熟
L133n1557_p0186a06║離生澀故廣如婆沙今是彼清淨對治之
L133n1557_p0186a07║因故名為道地經有十法明門初是觀察
L133n1557_p0186a08║眾生今但廣斯一句餘略不具結云不雜
L133n1557_p0186a09║二乘者以於十句雙行而修故不同二乘
L133n1557_p0186a10║見道離生矣（結云已下四揀大異小然此中離生有二一離却生二離
L133n1557_p0186a11║生澀生此亦有二一從無之有曰生二生長名生餘並可思）。
L133n1557_p0186a12║佛子菩薩摩訶薩有十種決定法何等為十
L133n1557_p0186a13║所謂決定於如來種族中生決定於諸佛境
L133n1557_p0186a14║界中住決定了知菩薩所作事決定安住諸
L133n1557_p0186a15║波羅蜜決定得預如來眾會決定能顯如來
L133n1557_p0186b01║種性決定安住如來力決定深入佛菩提決
L133n1557_p0186b02║定與一切如來同一身決定與一切如來所
L133n1557_p0186b03║住無有二是為十。
L133n1557_p0186b04║第二決定法者明其清淨上明能離今顯
L133n1557_p0186b05║所得以得出世決定法故故彼文云得彼
L133n1557_p0186b06║內法生如來家十中前五自分後五勝進。
L133n1557_p0186b07║佛子菩薩摩訶薩有十種出生佛法道何等
L133n1557_p0186b08║為十所謂隨順善友是出生佛法道同種善
L133n1557_p0186b09║根故深心信解是出生佛法道知佛自在故
L133n1557_p0186b10║發大誓願是出生佛法道其心寬廣故忍自
L133n1557_p0186b11║善根是出生佛法道知業不失故一切劫修
L133n1557_p0186b12║行無厭足是出生佛法道盡未來際故阿僧
L133n1557_p0186b13║祇世界皆示現是出生佛法道成熟眾生故
L133n1557_p0186b14║不斷菩薩行是出生佛法道增長大悲故無
L133n1557_p0186b15║量心是出生佛法道一念徧一切虛空界故
L133n1557_p0187a01║殊勝行是出生佛法道本所修行無失壞故
L133n1557_p0187a02║如來種是出生佛法道令一切眾生樂發菩
L133n1557_p0187a03║提心以一切善法資持故是為十若諸菩薩
L133n1557_p0187a04║安住此法則得大丈夫名號。
L133n1557_p0187a05║第三出生佛法下三門明對治修行增長
L133n1557_p0187a06║於中分二先二門明修行增長後一門明
L133n1557_p0187a07║修行對治今初亦二此門正明增長後門
L133n1557_p0187a08║顯立勝名今初從緣出生即增長義亦猶
L133n1557_p0187a09║出息增長其多十中初二順人信法次二
L133n1557_p0187a10║願智不虛次二時處廣長次二無間普徧
L133n1557_p0187a11║後二勝行攝生。
L133n1557_p0187a12║佛子菩薩摩訶薩有十種大丈夫名號何等
L133n1557_p0187a13║為十所謂名為菩提薩埵菩提智所生故名
L133n1557_p0187a14║為摩訶薩埵安住大乘故名為第一薩埵證
L133n1557_p0187a15║第一法故名為勝薩埵覺悟勝法故名為最
L133n1557_p0187b01║勝薩埵智慧最勝故名為上薩埵起上精進
L133n1557_p0187b02║故名為無上薩埵開示無上法故名為力薩
L133n1557_p0187b03║埵廣知十力故名為無等薩埵世間無比故
L133n1557_p0187b04║名為不思議薩埵一念成佛故是為十若諸
L133n1557_p0187b05║菩薩得此名號則成就菩薩道。
L133n1557_p0187b06║二丈夫名號即立勝名由德行內增故嘉
L133n1557_p0187b07║名外立十中前四從境立名五六約當體
L133n1557_p0187b08║受名上皆自利七八利他九通顯勝具二
L133n1557_p0187b09║利故上皆自分因名後一勝進果稱上皆
L133n1557_p0187b10║隨德假名故瑜伽四十六明菩薩隨德假
L133n1557_p0187b11║名有十六種初名菩提薩埵十六名為法
L133n1557_p0187b12║師顯揚第八莊嚴論十二皆同此說又商
L133n1557_p0187b13║主天子經五義立名恐繁不會（瑜伽四十六者彼論
L133n1557_p0187b14║云一切菩薩當知復有如是等類無有差別隨德假名所謂名為菩提薩埵摩訶薩
L133n1557_p0187b15║埵成就覺慧最上照明最勝真子最勝住持普能降伏最勝萌芽亦名勇健亦名最
L133n1557_p0188a01║勝亦名商主亦名大名稱亦名憐愍亦名大福亦名自在亦名法師如是十方無邊
L133n1557_p0188a02║無際諸世界中無邊菩薩當知乃至內德各別無量無邊假立相號釋曰下引二論
L133n1557_p0188a03║與此全同一二小異義無以別又商主者一於菩提分住持入故故名菩提薩埵二
L133n1557_p0188a04║入大乘故滿大乘智故故名摩訶薩埵三不可求法智德入故故名最勝薩埵四不
L133n1557_p0188a05║與煩惱共住為諸眾生滅煩惱故𤼵精進故故名淨薩埵五令諸眾生行淨道故故
L133n1557_p0188a06║名極淨薩埵）。
L133n1557_p0188a07║佛子菩薩摩訶薩有十種道何等為十所謂
L133n1557_p0188a08║一道是菩薩道不捨獨一菩提心故二道是
L133n1557_p0188a09║菩薩道出生智慧及方便故三道是菩薩道
L133n1557_p0188a10║行空無相無願不著三界故四行是菩薩道
L133n1557_p0188a11║懺除罪障隨喜福德恭敬尊重勸請如來善
L133n1557_p0188a12║巧迴向無休息故五根是菩薩道安住淨信
L133n1557_p0188a13║堅固不動起大精進所作究竟一向正念無
L133n1557_p0188a14║異攀緣巧知三昧入出方便善能分別智慧
L133n1557_p0188a15║境界故六通是菩薩道所謂天眼悉見一切
L133n1557_p0188b01║世界所有眾色知諸眾生死此生彼故天耳
L133n1557_p0188b02║悉聞諸佛說法受持憶念廣為眾生隨根演
L133n1557_p0188b03║暢故他心智能知他心自在無礙故宿命念
L133n1557_p0188b04║憶知過去一切劫數增長善根故神足通隨
L133n1557_p0188b05║所應化一切眾生種種為現令樂法故漏盡
L133n1557_p0188b06║智現證實際起菩薩行不斷絕故七念是菩
L133n1557_p0188b07║薩道所謂念佛於一毛孔見無量佛開悟一
L133n1557_p0188b08║切眾生心故念法不離一如來眾會於一切
L133n1557_p0188b09║如來眾會中親承妙法隨諸眾生根性欲樂
L133n1557_p0188b10║而為演說令悟入故念僧恒相續見無有休
L133n1557_p0188b11║息於一切世間見菩薩故念捨了知一切菩
L133n1557_p0188b12║薩捨行增長廣大布施心故念戒不捨菩提
L133n1557_p0188b13║心以一切善根迴向眾生故念天常憶念兜
L133n1557_p0188b14║率陀天宮一生補處菩薩故念眾生智慧方
L133n1557_p0188b15║便教化調伏普及一切無間斷故隨順菩提
L133n1557_p0189a01║八聖道是菩薩道所謂行正見道遠離一切
L133n1557_p0189a02║諸邪見故起正思惟捨妄分別心常隨順一
L133n1557_p0189a03║切智故常行正語離語四過順聖言故恒修
L133n1557_p0189a04║正業教化眾生令調伏故安住正命頭陀知
L133n1557_p0189a05║足威儀審正隨順菩提行四聖種一切過失
L133n1557_p0189a06║皆永離故起正精進勤修一切菩薩苦行入
L133n1557_p0189a07║佛十力無𦊱礙故心常正念悉能憶持一切
L133n1557_p0189a08║言音除滅世間散動心故心常正定善入菩
L133n1557_p0189a09║薩不思議解脫門於一三昧中出生一切諸
L133n1557_p0189a10║三昧故入九次第定是菩薩道所謂離欲恚
L133n1557_p0189a11║害而以一切語業說法無礙滅除覺觀而以
L133n1557_p0189a12║一切智覺觀教化眾生捨離喜愛而見一切
L133n1557_p0189a13║佛心大歡喜離世間樂而隨順出世菩薩道
L133n1557_p0189a14║樂從此不動入無色定而亦不捨欲色受生
L133n1557_p0189a15║雖住滅一切想受定而亦不息菩薩行故學
L133n1557_p0189b01║佛十力是菩薩道所謂善知是處非處智善
L133n1557_p0189b02║知一切眾生去來現在業報因果智善知一
L133n1557_p0189b03║切眾生上中下根不同隨宜說法智善知一
L133n1557_p0189b04║切眾生種種無量性智善知一切眾生輭中
L133n1557_p0189b05║上解差別令入法方便智徧一切世間一切
L133n1557_p0189b06║剎一切三世一切劫普現如來形相威儀而
L133n1557_p0189b07║亦不捨菩薩所行智善知一切諸禪解脫及
L133n1557_p0189b08║諸三昧若垢若淨時與非時方便出生諸菩
L133n1557_p0189b09║薩解脫門智知一切眾生於諸趣中死此生
L133n1557_p0189b10║彼差別智於一念中悉知三世一切劫數智
L133n1557_p0189b11║善知一切眾生樂欲諸使惑習滅盡智而不
L133n1557_p0189b12║捨離諸菩薩行是為十若諸菩薩安住此法
L133n1557_p0189b13║則得一切如來無上巧方便道。
L133n1557_p0189b14║第二有十種道明修行對治地經寄位廣
L133n1557_p0189b15║明三十七品今約實位故增數顯十皆為
L133n1557_p0190a01║對治並是正道十中前二後一名義皆不
L133n1557_p0190a02║共三道則名義俱共四道至九名共小乘
L133n1557_p0190a03║義唯實教前三可知言義唯實者故四行
L133n1557_p0190a04║云善巧迴向無休息故五根定根知三昧
L133n1557_p0190a05║入出六通天眼見死此生彼七六念成七
L133n1557_p0190a06║加念眾生為大悲故亦是廣七覺中一念
L133n1557_p0190a07║覺故餘例此知八正思惟順一切智九次
L133n1557_p0190a08║第定皆寂用雙行初禪離欲恚害而逆化
L133n1557_p0190a09║眾生亦用欲等言說故云一切語業二禪
L133n1557_p0190a10║雖無覺觀不壞淨覺以為說因三禪離喜
L133n1557_p0190a11║而生法喜四禪離樂而受解脫道樂從此
L133n1557_p0190a12║不動下明四無色定但總相顯勝雖住滅
L133n1557_p0190a13║下即滅盡定此定雖盡滅諸不恒行心心
L133n1557_p0190a14║所法及滅恒行染汙一分而以厭患想受
L133n1557_p0190a15║為先故名滅想受定由非想地猶有細想
L133n1557_p0190b01║是捨受故今實教明即受等性滅故不息
L133n1557_p0190b02║菩薩行是以七地云能念念入亦念念起
L133n1557_p0190b03║等餘如三地及七地中辨十力中六徧一
L133n1557_p0190b04║切下是一切至處道智八是天眼九是宿
L133n1557_p0190b05║命今三世悉知況乎宿命餘如初會中辨
L133n1557_p0190b06║（義唯實教者總生下六𫨻四以迴向無休為實五以定知三昧出入為實六通天眼
L133n1557_p0190b07║但見三千等三明十力方見過未今見死此生彼便同力義非是實教無此義耳七
L133n1557_p0190b08║以加悲念眾生為實又云亦是廣七覺中一念覺者地經約道品明對治今五根八
L133n1557_p0190b09║正即是道品此廣念覺兼有七覺則與前文影畧明耳八正中以順一切智異於二
L133n1557_p0190b10║乘為實九定權實雙行為實如初禪離欲恚害是實而能逆化是涉權故異權小之
L133n1557_p0190b11║九定也下並可思對前三地九次第定則知此中權實雙行以實教定故下指前文）。
L133n1557_p0190b12║佛子菩薩摩訶薩有無量道無量助道無量
L133n1557_p0190b13║修道無量莊嚴道。
L133n1557_p0190b14║第五無量道下二門明五地中行分二此
L133n1557_p0190b15║門明勝慢對治中行後門明後二分中行
L133n1557_p0191a01║今初分二先總標四門以此四門同顯道
L133n1557_p0191a02║義義皆無量類例相從故總標之約義須
L133n1557_p0191a03║分故後二屬後（以此四門下出經總標所以約義須分下出䟽別配
L133n1557_p0191a04║所以四中前二是五地修道為六地莊嚴道是七地故云約義須分後二屬後恐是
L133n1557_p0191a05║譯人一時標耳）。
L133n1557_p0191a06║佛子菩薩摩訶薩有十種無量道何等為十
L133n1557_p0191a07║所謂虛空無量故菩薩道亦無量法界無邊
L133n1557_p0191a08║故菩薩道亦無量眾生界無盡故菩薩道亦
L133n1557_p0191a09║無量世界無際故菩薩道亦無量劫數不可
L133n1557_p0191a10║盡故菩薩道亦無量一切眾生語言法無量
L133n1557_p0191a11║故菩薩道亦無量如來身無量故菩薩道亦
L133n1557_p0191a12║無量佛音聲無量故菩薩道亦無量如來力
L133n1557_p0191a13║無量故菩薩道亦無量一切智智無量故菩
L133n1557_p0191a14║薩道亦無量是為十。
L133n1557_p0191a15║二從佛子下別明初門謂十平等心及隨
L133n1557_p0191b01║如道行皆是菩薩正道所遊路故以觸境
L133n1557_p0191b02║皆如道無不在況虛空等十一一無量道
L133n1557_p0191b03║豈有涯十中前四各一無量後四皆佛界
L133n1557_p0191b04║無量語言亦屬眾生亦是調伏界無量劫
L133n1557_p0191b05║數即豎論無量餘七橫論無量虛空亦橫
L133n1557_p0191b06║亦豎法界非橫非豎虛空法界約無分量
L133n1557_p0191b07║餘八廣多無量兼無分量（十中前四者會五無量界也）。
L133n1557_p0191b08║佛子菩薩摩訶薩有十種無量助道所謂如
L133n1557_p0191b09║虛空界無量菩薩集助道亦無量如法界無
L133n1557_p0191b10║邊菩薩集助道亦無邊如眾生界無盡菩薩
L133n1557_p0191b11║集助道亦無盡如世界無際菩薩集助道亦
L133n1557_p0191b12║無際如劫數說不可盡菩薩集助道亦一切
L133n1557_p0191b13║世間說不能盡如眾生語言法無量菩薩集
L133n1557_p0191b14║助道出生智慧知語言法亦無量如如來身
L133n1557_p0191b15║無量菩薩集助道徧一切眾生一切剎一切
L133n1557_p0192a01║世一切劫亦無量如佛音聲無量菩薩出一
L133n1557_p0192a02║言音周徧法界一切眾生無不聞知故所集
L133n1557_p0192a03║助道亦無量如佛力無量菩薩承如來力積
L133n1557_p0192a04║集助道亦無量如一切智智無量菩薩積集
L133n1557_p0192a05║助道亦如是無有量是為十若諸菩薩安住
L133n1557_p0192a06║此法則得如來無量智慧。
L133n1557_p0192a07║二無量助道即不住道行勝及彼果勝中
L133n1557_p0192a08║行以智契如是謂正道萬行資緣皆為助
L133n1557_p0192a09║道此二合行名不住道今以圓融之修無
L133n1557_p0192a10║不契如並為正道皆互相資並為助道故
L133n1557_p0192a11║舉虛空等十不異前章然正道不隨事轉
L133n1557_p0192a12║同稱無量助道隨事故隨所等事名無邊
L133n1557_p0192a13║無盡等（二無量下䟽文有四一顯前文然彼有三分一勝慢對治二不住道
L133n1557_p0192a14║行勝三彼果勝上十平等是治他地慢隨如道即治自地慢俱是第一分今此即二
L133n1557_p0192a15║三兩分以智契如下二釋成不住道義便仍釋前正道今以圓融下三通難釋成難
L133n1557_p0192b01║云今是助道豈是不住道行勝等中行耶故答云俱為正道並為助道則助道中已
L133n1557_p0192b02║有正道故得合為不住道耳然正下復有問言既俱互通那得經中分成二名故答
L133n1557_p0192b03║云雖則互通而文之中密已揀異則顯文中同用空等顯互通義隨事不隱顯二別
L133n1557_p0192b04║義）。
L133n1557_p0192b05║佛子菩薩摩訶薩有十種無量修道何等為
L133n1557_p0192b06║十所謂不來不去修身語意業無動作故不
L133n1557_p0192b07║增不減修如本性故非有非無修無自性故
L133n1557_p0192b08║如幻如夢如影如響如鏡中像如熱時燄如
L133n1557_p0192b09║水中月修離一切執著故空無相無願無作
L133n1557_p0192b10║修明見三界而集福德不休息故不可說無
L133n1557_p0192b11║言說離言說修遠離施設安立法故不壞法
L133n1557_p0192b12║界修智慧現知一切法故不壞真如實際修
L133n1557_p0192b13║普入真如實際虛空際故廣大智慧修諸有
L133n1557_p0192b14║所作力無盡故住如來十力四無所畏一切
L133n1557_p0192b15║智智平等修現見一切法無疑惑故是為十
L133n1557_p0193a01║若諸菩薩安住此法則得如來一切智無上
L133n1557_p0193a02║善巧修。
L133n1557_p0193a03║第六無量修道一門明六地中行般若現
L133n1557_p0193a04║前為真修故無去來等即十平等等故十
L133n1557_p0193a05║中前四即勝慢對治中行攝十平等後六
L133n1557_p0193a06║即彼果勝中行不住道行勝十種觀緣彼
L133n1557_p0193a07║已廣故此略不明（第六無量下文四一顯修道是六地所由無去
L133n1557_p0193a08║來下顯其同相上顯義同此顯文同）四中前三約法後一約
L133n1557_p0193a09║喻法中彼從別義開成前八今總明之一
L133n1557_p0193a10║不起心二稱本性三遣修相亦可配三性
L133n1557_p0193a11║三無性如理思之四舉七喻通顯無著亦
L133n1557_p0193a12║可配三性者如初來去即徧計所執性以
L133n1557_p0193a13║不不之即相無自性性下二以依他圓成
L133n1557_p0193a14║對生無自性性勝義無自性性可以意得
L133n1557_p0193a15║四舉七喻者七喻全同彼文論釋云此明
L133n1557_p0193b01║遣我非有相而有二釋一者前七句以無
L133n1557_p0193b02║破有七喻以有遣無令不著無故二者例
L133n1557_p0193b03║同於前亦以無遣有故云我非有相幻夢
L133n1557_p0193b04║影像不壞虛相取不可得後六中五雖證
L133n1557_p0193b05║三空而集福德六不著教法不可說者理
L133n1557_p0193b06║圓言偏言不能詮故無言說者性無言故
L133n1557_p0193b07║離言說者忘言方會故七不壞事法界八
L133n1557_p0193b08║不壞真如理九總明權實之智故力無盡
L133n1557_p0193b09║上皆自分修十即勝進修（四中下隨文別釋於中有二先
L133n1557_p0193b10║釋十平等言云彼從別義開成前八者一無相故二無體三無生四無成五本來清
L133n1557_p0193b11║淨六無戲論七無取捨八寂靜故平等今總明之下畧有三義一不起心者約定故
L133n1557_p0193b12║經釋云無動作故二稱本性約觀智了本性心境𡨋故故經釋云如本性故三遣修
L133n1557_p0193b13║相者即上二修亦不立故釋云無自性故）。
L133n1557_p0193b14║佛子菩薩摩訶薩有十種莊嚴道。
L133n1557_p0193b15║第七莊嚴道下三門明七地中行分三初
L133n1557_p0194a01║門明權實雙行次門明念念進趣後門取
L133n1557_p0194a02║授自在今初即彼地中樂無作行對治十
L133n1557_p0194a03║種方便智及雙行果發起勝行中行以權
L133n1557_p0194a04║實交飾故曰莊嚴。
L133n1557_p0194a05║何等為十佛子菩薩摩訶薩不離欲界入色
L133n1557_p0194a06║界無色界禪定解脫及諸三昧亦不因此而
L133n1557_p0194a07║受彼生是為第一莊嚴道智慧現前入聲聞
L133n1557_p0194a08║道不以此道而取出離是為第二莊嚴道智
L133n1557_p0194a09║慧現前入辟支佛道而起大悲無有休息是
L133n1557_p0194a10║為第三莊嚴道雖有人天眷屬圍繞百千婇
L133n1557_p0194a11║女歌舞侍從未曾暫捨禪定解脫及諸三昧
L133n1557_p0194a12║是為第四莊嚴道與一切眾生受諸欲樂共
L133n1557_p0194a13║相娛樂乃至未曾於一念間捨離菩薩平等
L133n1557_p0194a14║三昧是為第五莊嚴道。
L133n1557_p0194a15║列中前五自行無染。
L133n1557_p0194b01║已到一切世間彼岸於諸世法悉無所著而
L133n1557_p0194b02║亦不捨度眾生行是為第六莊嚴道。
L133n1557_p0194b03║次四隨有攝化一無染而化。
L133n1557_p0194b04║安住正道正智正見而能示入一切邪道不
L133n1557_p0194b05║取為實不執為淨令彼眾生遠離邪法是為
L133n1557_p0194b06║第七莊嚴道。
L133n1557_p0194b07║二處正入邪。
L133n1557_p0194b08║常善護持如來淨戒身語意業無諸過失為
L133n1557_p0194b09║欲教化犯戒眾生示行一切凡愚之行雖已
L133n1557_p0194b10║具足清淨福德住菩薩趣而示生於一切地
L133n1557_p0194b11║獄畜生餓鬼及諸險難貧窮等處令彼眾生
L133n1557_p0194b12║皆得解脫而實菩薩不生彼趣是為第八莊
L133n1557_p0194b13║嚴道。
L133n1557_p0194b14║三持犯權實。
L133n1557_p0194b15║不由他教得無礙辯智慧光明普能照了一
L133n1557_p0195a01║切佛法為一切如來神力所持與一切諸佛
L133n1557_p0195a02║同一法身成就一切堅固大人明淨密法安
L133n1557_p0195a03║住一切平等諸乘諸佛境界皆現其前具足
L133n1557_p0195a04║一切世智光明照見一切諸眾生界能為眾
L133n1557_p0195a05║生作知法師而示求正法未曾休息雖實與
L133n1557_p0195a06║眾生作無上師而示行尊敬闍黎和尚何以
L133n1557_p0195a07║故菩薩摩訶薩善巧方便住菩薩道隨其所
L133n1557_p0195a08║應皆為示現是為第九莊嚴道。
L133n1557_p0195a09║四人法權實。
L133n1557_p0195a10║善根具足諸行究竟一切如來所共灌頂到
L133n1557_p0195a11║一切法自在彼岸無礙法繒以冠其首其身
L133n1557_p0195a12║徧至一切世界普現如來無礙之身於法自
L133n1557_p0195a13║在最上究竟轉於無礙清淨法輪一切菩薩
L133n1557_p0195a14║自在之法皆已成就而為眾生故於一切國
L133n1557_p0195a15║土示現受生與三世諸佛同一境界而不廢
L133n1557_p0195b01║菩薩行不捨菩薩法不懈菩薩業不離菩薩
L133n1557_p0195b02║道不弛菩薩儀不斷菩薩取不息菩薩巧方
L133n1557_p0195b03║便不絕菩薩所作事不厭菩薩生成用不止
L133n1557_p0195b04║菩薩住持力何以故菩薩欲疾證阿耨多羅
L133n1557_p0195b05║三藐三菩提觀一切智門修菩薩行無休息
L133n1557_p0195b06║故是為第十莊嚴道。
L133n1557_p0195b07║十總顯因果權實於中三初因圓示缺示
L133n1557_p0195b08║現受生是因未滿故次與三世下同果境
L133n1557_p0195b09║界而不捨因因有十句行通二利法即教
L133n1557_p0195b10║法業謂利他道謂正智儀謂制聽取即願
L133n1557_p0195b11║求巧謂權變上皆所作事總語因體生成
L133n1557_p0195b12║用者即因成大用住持力者長用不絕後
L133n1557_p0195b13║何以下徵釋可知。
L133n1557_p0195b14║若諸菩薩安住此法則得如來無上大莊嚴
L133n1557_p0195b15║道亦不捨菩薩道。
L133n1557_p0196a01║佛子菩薩摩訶薩有十種足何等為十所謂
L133n1557_p0196a02║持戒足殊勝大願悉成滿故精進足集一切
L133n1557_p0196a03║菩提分法不退轉故神通足隨眾生欲令歡
L133n1557_p0196a04║喜故神力足不離一佛剎徃一切佛剎故深
L133n1557_p0196a05║心足願求一切殊勝法故堅誓足一切所作
L133n1557_p0196a06║咸究竟故隨順足不違一切尊者教故樂法
L133n1557_p0196a07║足聞持一切佛所說法不疲懈故法雨足為
L133n1557_p0196a08║眾演說無怯弱故修行足一切諸惡悉遠離
L133n1557_p0196a09║故是為十若諸菩薩安住此法則得如來無
L133n1557_p0196a10║上最勝足若一舉步悉能徧至一切世界。
L133n1557_p0196a11║二十足明念念進趣行即彼障對治中修
L133n1557_p0196a12║行無量種及雙行分中菩提分差別等十
L133n1557_p0196a13║中初二約行一戒二進次二約通一總二
L133n1557_p0196a14║別次二約心一願二誓次二約法一順二
L133n1557_p0196a15║持後二約德一演二伏。
L133n1557_p0196b01║佛子菩薩摩訶薩有十種手何等為十所謂
L133n1557_p0196b02║深信手於佛所說一向忍可究竟受持故布
L133n1557_p0196b03║施手有來求者隨其所欲皆令充滿故先意
L133n1557_p0196b04║問訊手舒展右掌相迎引故供養諸佛手集
L133n1557_p0196b05║眾福德無疲厭故多聞善巧手悉斷一切眾
L133n1557_p0196b06║生疑故令超三界手授與眾生㧞出欲泥故
L133n1557_p0196b07║置於彼岸手四暴流中救溺眾生故不悋正
L133n1557_p0196b08║法手所有妙法悉以開示故善用眾論手以
L133n1557_p0196b09║智慧藥滅身心病故恒持智寶手開法光明
L133n1557_p0196b10║破煩惱闇故是為十若諸菩薩安住此法則
L133n1557_p0196b11║得如來無上手普覆十方一切世界。
L133n1557_p0196b12║三十種手明取授自在行即雙行分中能
L133n1557_p0196b13║作大義十中初一約取謂念念中修習一
L133n1557_p0196b14║切佛法向佛智故餘九約授於中前五明
L133n1557_p0196b15║四攝一布施二愛語三四皆利行五即同
L133n1557_p0197a01║事共一手作而㧞出故後四即四家一苦
L133n1557_p0197a02║清淨故二示諸諦故三般若力故四捨煩
L133n1557_p0197a03║惱故。
L133n1557_p0197a04║佛子菩薩摩訶薩有十種腹何等為十所謂
L133n1557_p0197a05║離諂曲腹心清淨故離幻偽腹性質直故不
L133n1557_p0197a06║虛假腹無險詖故無欺奪腹於一切物無所
L133n1557_p0197a07║貪故斷煩惱腹具智慧故清淨心腹離諸惡
L133n1557_p0197a08║故觀察飲食腹念如實法故觀察無作腹覺
L133n1557_p0197a09║悟緣起故覺悟一切出離道腹善成熟深心
L133n1557_p0197a10║故遠離一切邊見垢腹令一切眾生得入佛
L133n1557_p0197a11║腹故是為十若諸菩薩安住此法則得如來
L133n1557_p0197a12║無上廣大腹悉能容受一切眾生。
L133n1557_p0197a13║第八十腹下三門明第八地中行以內證
L133n1557_p0197a14║無生故皆約內事明內德圓滿即分為三
L133n1557_p0197a15║初門明含容清淨德即彼集地分中無住
L133n1557_p0197b01║道清淨等故及淨忍分中得無生故亦是
L133n1557_p0197b02║得勝行分中離一切貪著等故世人之腹
L133n1557_p0197b03║多含穢惡今此十中前六明惡無不離七
L133n1557_p0197b04║八九三明善無不積若能如是凡即佛腹。
L133n1557_p0197b05║佛子菩薩摩訶薩有十種藏何等為十所謂
L133n1557_p0197b06║不斷佛種是菩薩藏開示佛法無量威德故
L133n1557_p0197b07║增長法種是菩薩藏出生智慧廣大光明故
L133n1557_p0197b08║住持僧種是菩薩藏令其得入不退法輪故
L133n1557_p0197b09║覺悟正定眾生是菩薩藏善隨其時不踰一
L133n1557_p0197b10║念故究竟成熟不定眾生是菩薩藏令因相
L133n1557_p0197b11║續無有間斷故為邪定眾生發起大悲是菩
L133n1557_p0197b12║薩藏令未來因悉得成就故滿佛十力不可
L133n1557_p0197b13║壞因是菩薩藏具降伏魔軍無對善根故最
L133n1557_p0197b14║勝無畏大師子吼是菩薩藏令一切眾生皆
L133n1557_p0197b15║歡喜故得佛十八不共法是菩薩藏智慧普
L133n1557_p0198a01║入一切處故普了知一切眾生一切剎一切
L133n1557_p0198a02║法一切佛是菩薩藏於一念中悉明見故是
L133n1557_p0198a03║為十若諸菩薩安住此法則得如來無上善
L133n1557_p0198a04║根不可壞大智慧藏。
L133n1557_p0198a05║二有十藏前總舉其腹今別明五藏由得
L133n1557_p0198a06║勝行諸佛勸起一念出生含攝成熟無量
L133n1557_p0198a07║德故（今別明五藏者謂脾腎心肺肝也上總舉一腹所有此唯取五藏下唯一
L133n1557_p0198a08║心約事即然約法皆十融無盡故）十中初三出生三寶次
L133n1557_p0198a09║三成熟三聚邪定亦有佛性為未來因故
L133n1557_p0198a10║起悲為緣涅槃云一闡提人雖復斷善由
L133n1557_p0198a11║佛性力未來善根還得生長即其義也後
L133n1557_p0198a12║四攝授佛果最後即一切智也。
L133n1557_p0198a13║
L133n1557_p0198a14║
L133n1557_p0198a15║大方廣佛華嚴經䟽鈔會本第五十七之一
L133n1557_p0198b01║音釋
L133n1557_p0198b02║薩埵（梵語也此云成眾生謂用佛道成就眾生也埵音朵）。𦊱礙（𦊱古賣切
L133n1557_p0198b03║礙牛盖切）。弛（施氏切廢也）。險詖（詖彼義切險詖謂隂險不平之言也）。踰
L133n1557_p0198b04║（羊朱切越也）。[澀-止]（色入切不滑也）。礫（郎狄切小石也）。脾（頻彌切土藏也）。腎
L133n1557_p0198b05║（時軫切水藏也）。肺（放吠切金藏也）。肝（居寒切木藏也）。
L133n1557_p0199a01║大方廣佛華嚴經疏鈔會本第五十七之二　刑九
L133n1557_p0199a02║唐于闐國三藏沙門實叉難陀　譯
L133n1557_p0199a03║唐清涼山大華嚴寺沙門澄觀撰述
L133n1557_p0199a04║佛子菩薩摩訶薩有十種心何等為十所謂
L133n1557_p0199a05║精勤心一切所作悉究竟故不懈心積集相
L133n1557_p0199a06║好福德行故大勇健心摧破一切諸魔軍故
L133n1557_p0199a07║如理行心除滅一切諸煩惱故不退轉心乃
L133n1557_p0199a08║至菩提終不息故性清淨心知心不動無所
L133n1557_p0199a09║著故知眾生心隨其解欲令出離故令入佛
L133n1557_p0199a10║法大梵住心知諸眾生種種解欲不以別乘
L133n1557_p0199a11║而救護故空無相無願無作心見三界相不
L133n1557_p0199a12║取著故卍字相金剛堅固勝藏莊嚴心一切
L133n1557_p0199a13║眾生數等魔來乃至不能動一毛故是為十
L133n1557_p0199a14║若諸菩薩安住此法則得如來無上大智光
L133n1557_p0199a15║明藏心。
L133n1557_p0199b01║三有十心即五藏之一最為勝故五藏主
L133n1557_p0199b02║故即此地能成諸善無功用心前初地中
L133n1557_p0199b03║明心梵云質多即慮知心對身口故今此
L133n1557_p0199b04║梵云纈唎陀耶此云肉團心對餘藏故十
L133n1557_p0199b05║中前六自利於中初二攝善一勤二策次
L133n1557_p0199b06║二破惡一破緣二破因次二成行一堅二
L133n1557_p0199b07║淨次二攝生心一智令悟二慈拯救大梵
L133n1557_p0199b08║住即四無量後二成德一深二固。
L133n1557_p0199b09║佛子菩薩摩訶薩有十種被甲何等為十所
L133n1557_p0199b10║謂被大慈甲救護一切眾生故被大悲甲堪
L133n1557_p0199b11║忍一切諸苦故被大願甲一切所作究竟故
L133n1557_p0199b12║被迴向甲建立一切佛莊嚴故被福德甲饒
L133n1557_p0199b13║益一切諸眾生故被波羅蜜甲度脫一切諸
L133n1557_p0199b14║含識故被智慧甲滅一切眾生煩惱闇故被
L133n1557_p0199b15║善巧方便甲生普門善根故被一切智心堅
L133n1557_p0200a01║固不散亂甲不樂餘乘故被一心決定甲於
L133n1557_p0200a02║一切法離疑惑故是為十若諸菩薩安住此
L133n1557_p0200a03║法則被如來無上甲冑悉能摧伏一切魔軍。
L133n1557_p0200a04║第九被甲下二門明九地行法師入有備
L133n1557_p0200a05║外嚴故初門明入地十心如被甲防內將
L133n1557_p0200a06║趣入故十句可知。
L133n1557_p0200a07║佛子菩薩摩訶薩有十種器仗何等為十所
L133n1557_p0200a08║謂布施是菩薩器仗摧破一切慳悋故持戒
L133n1557_p0200a09║是菩薩器仗棄捨一切毀犯故平等是菩薩
L133n1557_p0200a10║器仗斷除一切分別故智慧是菩薩器仗消
L133n1557_p0200a11║滅一切煩惱故正命是菩薩器仗遠離一切
L133n1557_p0200a12║邪命故善巧方便是菩薩器仗於一切處示
L133n1557_p0200a13║現故略說貪瞋癡等一切煩惱是菩薩器仗
L133n1557_p0200a14║以煩惱門度眾生故生死是菩薩器仗不斷
L133n1557_p0200a15║菩薩行教化眾生故說如實法是菩薩器仗
L133n1557_p0200b01║能破一切執著故一切智是菩薩器仗不捨
L133n1557_p0200b02║菩薩行門故是為十若諸菩薩安住此法則
L133n1557_p0200b03║能除滅一切眾生長夜所集煩惱結使。
L133n1557_p0200b04║二十器仗器仗破外以住地心窮十稠林
L133n1557_p0200b05║無不破故十中前五順仗破障次三違仗
L133n1557_p0200b06║破障如令賊破賊故次一非順非違仗如
L133n1557_p0200b07║以良謀不用兵仗無不破故後一切成立
L133n1557_p0200b08║德仗。
L133n1557_p0200b09║佛子菩薩摩訶薩有十種首何等為十所謂
L133n1557_p0200b10║涅槃首無能見頂故尊敬首一切人天所敬
L133n1557_p0200b11║禮故廣大勝解首三千界中最為勝故第一
L133n1557_p0200b12║善根首三界眾生咸供養故荷戴眾生首成
L133n1557_p0200b13║就頂上肉髻相故不輕賤他首於一切處常
L133n1557_p0200b14║尊勝故般若波羅蜜首長養一切功德法故
L133n1557_p0200b15║方便智相應首普現一切同類身故教化一
L133n1557_p0201a01║切眾生首以一切眾生為弟子故守護諸佛
L133n1557_p0201a02║法眼首能令三寶種不斷絕故是為十若諸
L133n1557_p0201a03║菩薩安住此法則得如來無上大智慧首。
L133n1557_p0201a04║第十十種首下十三門明十地行十地德
L133n1557_p0201a05║圓故寄六根四儀業用明之且為三初一
L133n1557_p0201a06║總標德首次六六根勝德後六四儀成規
L133n1557_p0201a07║今初居受職位首出眾聖故十中初三果
L133n1557_p0201a08║首次三標之以因釋之以果後四直明行
L133n1557_p0201a09║首。
L133n1557_p0201a10║佛子菩薩摩訶薩有十種眼所謂肉眼見一
L133n1557_p0201a11║切色故天眼見一切眾生心故慧眼見一切
L133n1557_p0201a12║眾生諸根境界故法眼見一切法如實相故
L133n1557_p0201a13║佛眼見如來十力故智眼知見諸法故光明
L133n1557_p0201a14║眼見佛光明故出生死眼見涅槃故無礙眼
L133n1557_p0201a15║所見無障故一切智眼見普門法界故是為
L133n1557_p0201b01║十若諸菩薩安住此法則得如來無上大智
L133n1557_p0201b02║慧眼。
L133n1557_p0201b03║第二十眼下六門六根即分為六初明十
L133n1557_p0201b04║眼者即大盡分中如實知見一切法故（初明
L133n1557_p0201b05║十眼者䟽文有五一指前經文釋成眼義如實知見為眼義故二十中下隨文會釋
L133n1557_p0201b06║三出體四明次第五餘如別章示原然諸教章門多分為七門一釋名得名二辨體
L133n1557_p0201b07║三修成次第四類差別五見境不同六約人辨異七問答分別今但義含五𫨻之中
L133n1557_p0201b08║初一義當釋名照矚名眼故名隨釋中辨）十中前五名同諸教
L133n1557_p0201b09║而體用不同諸宗肉眼見障內色故智論
L133n1557_p0201b10║三十七說肉眼見近不見遠見前不見後
L133n1557_p0201b11║等天眼方見遠等仍有分齊今肉眼見一
L133n1557_p0201b12║切色已過二眼故四十四自指云不思議
L133n1557_p0201b13║經應見遠此中不說（釋中已下二隨文會釋對餘五眼辨開合
L133n1557_p0201b14║同異於中分二先釋前五但明業用同異後五即開合同異前中先總明同異即分
L133n1557_p0201b15║為五一肉眼中然明見不見畧有五義一見麤不見細二見近不見遠三見明不見
L133n1557_p0202a01║暗四見前不見後五見障內不見障外斯即亦是見境不同故䟽釋及論影出其三
L133n1557_p0202a02║而言等者等取麤細明暗言天眼方見遠等等取餘四此乃成不見遠等非釋天眼
L133n1557_p0202a03║今肉眼下舉此顯勝四十四下引彼指此其應字合言說字此中不說者即智論指
L133n1557_p0202a04║摩訶般若中為此中）然天眼是假合不見實相今明
L133n1557_p0202a05║見心即似同於彼然心通性相則亦不同
L133n1557_p0202a06║（然天眼下二釋天眼中先序五眼言假和合者即是出體以肉天眼皆是清淨四大
L133n1557_p0202a07║不可見有對色為體但人天趣別耳言不見實相者即是所見境但翻前見近不見
L133n1557_p0202a08║遠等則前五不見天眼皆見而不見實相實相是慧眼境故今明見心下顯此十眼
L133n1557_p0202a09║言似同彼者心若約相非實相故今具性相故亦不同）此中慧眼似
L133n1557_p0202a10║彼法眼此中法眼似彼慧眼所以互者以
L133n1557_p0202a11║彼慧眼不能見眾生盡滅一異不能度生
L133n1557_p0202a12║今顯實過權反此明能（此中慧眼下三釋慧眼言似法眼者
L133n1557_p0202a13║約所見境異以彼法眼見事及根欲等今見眾生諸根境異故同彼法此中法眼似
L133n1557_p0202a14║彼慧眼者彼中慧眼見理境故即如實相也從所以互下出不同之由以慧眼但見
L133n1557_p0202a15║理故不見盡滅一異今舉彼不見故云過彼則顯慧眼亦能見理但同者不舉耳）
L133n1557_p0202b01║彼中法眼雖知於法不能徧知眾生方便
L133n1557_p0202b02║道今反此故明知一切意欲異權故耳（彼中
L133n1557_p0202b03║法眼下四釋法眼亦舉彼不能顯此之能則一切法如實相言通事實理實若爾云
L133n1557_p0202b04║何分於法慧然法慧二眼俱以慧數為體五眼中明自有一義一慧眼以正體智為
L133n1557_p0202b05║體法眼以後得智為性二云法眼從所知法為名所知亦通於理慧眼從能知智為
L133n1557_p0202b06║名今正取後義則顯慧眼亦通二慧）彼佛眼細無不知今舉
L133n1557_p0202b07║勝況劣又十力無不該故（彼佛眼下五釋佛眼先舉他宗
L133n1557_p0202b08║亦約所知境後今舉下會釋今文而有二意一直案文則十力狹於一切法也故云
L133n1557_p0202b09║舉勝下文云十力下別顯同彼不出十力之所知故顯唯屬佛揀異法慧故舉十力
L133n1557_p0202b10║耳然彼釋名有三義一云四眼在佛皆名佛眼此即佛身之眼從主為名二云佛者
L133n1557_p0202b11║覺義覺即是眼當體為名三亦可照達佛性名為佛眼者涅槃云若人能見身中佛
L133n1557_p0202b12║性雖是肉眼即名佛眼故以十力當體照𨔶名為眼耳彼出體云眼即以無功用智
L133n1557_p0202b13║為性或以圓鏡等四智為體皆不出十力義耳）後五中智眼見事
L133n1557_p0202b14║即法眼開出光明眼通身智光義兼法慧
L133n1557_p0202b15║出生死眼者然涅槃不可見絕見方見見
L133n1557_p0203a01║圓寂故無礙眼者總見諸眼境皆無障故
L133n1557_p0203a02║此即一眼具多為不壞相故須列十眼一
L133n1557_p0203a03║切智眼即是普眼非但見法界重重亦乃
L133n1557_p0203a04║法界即眼故為普門（義兼法慧者根本智即慧眼攝後得智兼
L133n1557_p0203a05║於法慧又能知即慧所知即法出生死眼者亦前慧眼慧眼見理故無礙眼先正明
L133n1557_p0203a06║後為不壞相下通妨妨云若爾一眼即足何用說十故為此通即是普眼者名異體
L133n1557_p0203a07║一普名普眼即佛眼總義然普眼畧有三義一見普法故二普見諸法三所見即眼
L133n1557_p0203a08║故以前二義況出第三具如毗盧遮那品若以法相宗言下五眼皆佛眼攝一切智
L133n1557_p0203a09║眼即是佛眼）故知十眼全以無礙法界而為其
L133n1557_p0203a10║體（故知十眼下第三出體隨相別體以見於前此即圓融總相體耳）若辨
L133n1557_p0203a11║次第以肉眼見生受苦次以天眼了知其
L133n1557_p0203a12║心次別知根境次引入如實次令得佛力
L133n1557_p0203a13║次尋光而見次同歸寂滅後等同法界餘
L133n1557_p0203a14║如別章（若辨次下第四辨次唯約十眼明次次別知根境即慧眼次引入如
L133n1557_p0203a15║實即是法眼次令得佛力即是佛眼次尋光而見即通智眼及光明眼光有智光即
L133n1557_p0203b01║同智故次同歸寂滅即出生死眼後等同法界即一切智眼其無礙眼以是總故通
L133n1557_p0203b02║於前後若法相中明次第者約修以明為導養身先修肉眼肉眼見麤不見細等次
L133n1557_p0203b03║修天眼天眼見色未見真境故修慧眼慧眼見理不能見事故修法眼法眼未圓故
L133n1557_p0203b04║修佛眼餘如別章者諸章門中皆廣說之然大意要妙上已畧具今更出其見境寬
L133n1557_p0203b05║狹然所見有四一事二法三理四實陰界入等差別是事苦無常等眾生根性是法
L133n1557_p0203b06║二空真如是理如來藏中真常佛性是實此之四法五眼所見一肉眼所見見障內
L133n1557_p0203b07║等然凡夫肉眼見百由旬二乘肉眼同凡夫見菩薩肉眼如大品說極遠見三千界
L133n1557_p0203b08║如來肉眼與菩薩同見境分明天眼有一二報得隨在諸地及於下地下不能見上
L133n1557_p0203b09║若修得者智論云凡夫天眼見一四天下以小聲聞見小千界大聲聞見中千界那
L133n1557_p0203b10║律見三千界緣覺小者見中千大者見大千菩薩修得者隨人大小所見不定遠者
L133n1557_p0203b11║見一切世界故地持云菩薩以一切世界為天眼境報得者大品經說極喜見三千
L133n1557_p0203b12║如來見一切後之三眼不可以方所定論唯約得法深淺以辨二乘慧眼唯見生空
L133n1557_p0203b13║菩薩慧眼具見二空不能窮盡如來畢竟二乘法眼但見苦無常等諸法總相麤觀
L133n1557_p0203b14║不能微細若約不知根欲即無法眼菩薩法眼了根欲性及一切法若總若別若麤
L133n1557_p0203b15║若細而無不窮盡如來與菩薩同皆悉窮盡佛眼二乘全無菩薩人中進退不定地
L133n1557_p0204a01║前菩薩聞見佛性未有佛眼地上眼見故有佛眼若準涅槃九地已還聞見佛性十
L133n1557_p0204a02║地眼見而未了了但見自身所有佛性不見眾生所有佛性於自身中十分見一如
L133n1557_p0204a03║來佛眼窮盡此明見實若約人辨餘則可知佛之三身化身具五報身無肉眼法身
L133n1557_p0204a04║無五眼若約法性之眼亦得具五然隨法相宗差別斯法性宗中一一圓融具如上
L133n1557_p0204a05║說）。
L133n1557_p0204a06║佛子菩薩摩訶薩有十種耳何等為十所謂
L133n1557_p0204a07║聞讚歎聲斷除貪愛聞毀呰聲斷除瞋恚聞
L133n1557_p0204a08║說二乘不著不求聞菩薩道歡喜踊躍聞地
L133n1557_p0204a09║獄等諸苦難處起大悲心發弘誓願聞說人
L133n1557_p0204a10║天勝妙之事知彼皆是無常之法聞有讚歎
L133n1557_p0204a11║諸佛功德勤加精進令速圓滿聞說六度四
L133n1557_p0204a12║攝等法發心修行願到彼岸聞十方世界一
L133n1557_p0204a13║切音聲悉知如響入不可說甚深妙義菩薩
L133n1557_p0204a14║摩訶薩從初發心乃至道場常聞正法未曾
L133n1557_p0204a15║暫息而恒不捨化眾生事是為十若諸菩薩
L133n1557_p0204b01║成就此法則得如來無上大智慧耳。
L133n1557_p0204b02║二十耳者然眼等六根由得解脫神通無
L133n1557_p0204b03║上見聞齅觸等皆自在故總就行辨此門
L133n1557_p0204b04║亦即釋名分中聞持如來大法雨故初二
L133n1557_p0204b05║離順離違次二棄小欣大次二愍苦猒樂
L133n1557_p0204b06║次二滿果圓因後二了俗同真悲智俱運。
L133n1557_p0204b07║佛子菩薩摩訶薩有十種鼻何等為十所謂
L133n1557_p0204b08║聞諸臭物不以為臭聞諸香氣不以為香香
L133n1557_p0204b09║臭俱聞其心平等非香非臭安住於捨若聞
L133n1557_p0204b10║眾生衣服臥具及其支體所有香臭則能知
L133n1557_p0204b11║彼貪恚愚癡等分之行若聞諸伏藏草木等
L133n1557_p0204b12║香皆如對目前分明辨了若聞下至阿鼻地
L133n1557_p0204b13║獄上至有頂眾生之香皆知彼過去所行之
L133n1557_p0204b14║行若聞諸聲聞布施持戒多聞慧香住一切
L133n1557_p0204b15║智心不令散動若聞一切菩薩行香以平等
L133n1557_p0205a01║慧入如來地聞一切佛智境界香亦不廢捨
L133n1557_p0205a02║諸菩薩行是為十若諸菩薩成就此法則得
L133n1557_p0205a03║如來無量無邊清淨鼻。
L133n1557_p0205a04║三有十鼻齅行香故於中初四聞香體俱
L133n1557_p0205a05║舍有四總名為香一好香謂沉檀等二惡
L133n1557_p0205a06║香謂葱韮等三等香四不等香謂於前二
L133n1557_p0205a07║增益依身名為等香損減依身名不等香
L133n1557_p0205a08║故亦不離好惡今此中俱聞聞其上二更
L133n1557_p0205a09║無別體非香非臭對前成三謂如柴炭等
L133n1557_p0205a10║次三聞香表用瑜伽等中上二界既無鼻
L133n1557_p0205a11║舌二識亦無香味二塵語其無麤此聞有
L133n1557_p0205a12║頂香者明其聞細菩薩力故又有頂言餘
L133n1557_p0205a13║處多明是色究竟準晉經中聞非想香則
L133n1557_p0205a14║有頂言亦是三有之頂既有通果之色亦
L133n1557_p0205a15║有通果之香後三聞出世人法。
L133n1557_p0205b01║佛子菩薩摩訶薩有十種舌何等為十所謂
L133n1557_p0205b02║開示演說無盡眾生行舌開示演說無盡法
L133n1557_p0205b03║門舌讚歎諸佛無盡功德舌演暢詞辯無盡
L133n1557_p0205b04║舌開闡大乘助道舌徧覆十方虛空舌普照
L133n1557_p0205b05║一切佛剎舌普使眾生悟解舌悉令諸佛歡
L133n1557_p0205b06║喜舌降伏一切諸魔外道除滅一切生死煩
L133n1557_p0205b07║惱令至涅槃舌是為十若諸菩薩成就此法
L133n1557_p0205b08║則得如來徧覆一切諸佛國土無上舌。
L133n1557_p0205b09║四有十舌演法味故下三為成六根非顯
L133n1557_p0205b10║三業三業前已有故十中前五約辯顯德
L133n1557_p0205b11║後五約用十降四魔魔即天子魔生即蘊
L133n1557_p0205b12║魔故。
L133n1557_p0205b13║佛子菩薩摩訶薩有十種身何等為十所謂
L133n1557_p0205b14║人身為教化一切諸人故非人身為教化地
L133n1557_p0205b15║獄畜生餓鬼故天身為教化欲界色界無色
L133n1557_p0206a01║界眾生故學身示現學地故無學身示現阿
L133n1557_p0206a02║羅漢地故獨覺身教化令入辟支佛地故菩
L133n1557_p0206a03║薩身令成就大乘故如來身智水灌頂故意
L133n1557_p0206a04║生身善巧出生故無漏法身以無功用示現
L133n1557_p0206a05║一切眾生身故是為十若諸菩薩成就此法
L133n1557_p0206a06║則得如來無上之身。
L133n1557_p0206a07║五有十身隨行成身故。
L133n1557_p0206a08║佛子菩薩摩訶薩有十種意何等為十所謂
L133n1557_p0206a09║上首意發起一切善根故安住意深信堅固
L133n1557_p0206a10║不動故深入意隨順佛法而解故內了意知
L133n1557_p0206a11║諸眾生心樂故無亂意一切煩惱不雜故明
L133n1557_p0206a12║淨意客塵不能染著故善觀眾生意無有一
L133n1557_p0206a13║念失時故善擇所作意未曾一處生過故密
L133n1557_p0206a14║護諸根意調伏不令馳散故善入三昧意深
L133n1557_p0206a15║入佛三昧無我我所故是為十若諸菩薩安
L133n1557_p0206b01║住此法則得一切佛無上意。
L133n1557_p0206b02║六有十意初一總餘九別文並可知。
L133n1557_p0206b03║佛子菩薩摩訶薩有十種行何等為十所謂
L133n1557_p0206b04║聞法行愛樂於法故說法行利益眾生故離
L133n1557_p0206b05║貪恚癡怖畏行調伏自心故欲界行教化欲
L133n1557_p0206b06║界眾生故色無色界三昧行令速轉還故趣
L133n1557_p0206b07║向法義行速得智慧故一切生處行自在教
L133n1557_p0206b08║化眾生故一切佛剎行禮拜供養諸佛故涅
L133n1557_p0206b09║槃行不斷生死相續故成滿一切佛法行不
L133n1557_p0206b10║捨菩薩法行故是為十若諸菩薩安住此法
L133n1557_p0206b11║則得如來無來無去行。
L133n1557_p0206b12║第三六門明四儀動止行一行者動遊行
L133n1557_p0206b13║法故於中令轉還者轉有漏定還無漏故
L133n1557_p0206b14║不斷生死者若斷非真涅槃故餘可知。
L133n1557_p0206b15║佛子菩薩摩訶薩有十種住何等為十所謂
L133n1557_p0207a01║菩提心住曾不忘失故波羅蜜住不猒助道
L133n1557_p0207a02║故說法住增長智慧故阿蘭若住證大禪定
L133n1557_p0207a03║故隨順一切智頭陀知足四聖種住少欲少
L133n1557_p0207a04║事故深信住荷負正法故親近如來住學佛
L133n1557_p0207a05║威儀故出生神通住圓滿大智故得忍住滿
L133n1557_p0207a06║足授記故道場住具足力無畏一切佛法故
L133n1557_p0207a07║是為十若諸菩薩安住此法則得一切智無
L133n1557_p0207a08║上住。
L133n1557_p0207a09║二十種住者止息散動故前七自分住後
L133n1557_p0207a10║三勝進住。
L133n1557_p0207a11║佛子菩薩摩訶薩有十種坐何等為十所謂
L133n1557_p0207a12║轉輪王坐興十善道故四天王坐於一切世
L133n1557_p0207a13║間自在安立佛法故帝釋坐與一切眾生為
L133n1557_p0207a14║勝主故梵天坐於自他心得自在故師子坐
L133n1557_p0207a15║能說法故正法坐以總持辯才力而開示故
L133n1557_p0207b01║堅固坐誓願究竟故大慈坐令惡眾生悉歡
L133n1557_p0207b02║喜故大悲坐忍一切苦不疲猒故金剛坐降
L133n1557_p0207b03║伏眾魔及外道故是為十若諸菩薩安住此
L133n1557_p0207b04║法則得如來無上正覺坐。
L133n1557_p0207b05║三坐者多時安處故初四世坐以攝物後
L133n1557_p0207b06║六法坐以成德。
L133n1557_p0207b07║佛子菩薩摩訶薩有十種臥何等為十所謂
L133n1557_p0207b08║寂靜臥身心憺怕故禪定臥如理修行故三
L133n1557_p0207b09║昧臥身心柔輭故梵天臥不惱自他故善業
L133n1557_p0207b10║臥於後不悔故正信臥不可傾動故正道臥
L133n1557_p0207b11║善友開覺故妙願臥善巧迴向故一切事畢
L133n1557_p0207b12║臥所作成辦故捨諸功用臥一切慣習故是
L133n1557_p0207b13║為十若諸菩薩安住此法則得如來無上大
L133n1557_p0207b14║法臥悉能開悟一切眾生。
L133n1557_p0207b15║四十臥者放捨身心合法體故十中初三
L133n1557_p0208a01║顯定一加行調身心二習修三得定餘七
L133n1557_p0208a02║定益亦兼餘善然其十事各同臥之一義
L133n1557_p0208a03║初三後二可知四獨已臥故五離尸伏故
L133n1557_p0208a04║六離依倚故七思明相故互警覺故八右
L133n1557_p0208a05║脇臥故。
L133n1557_p0208a06║佛子菩薩摩訶薩有十種所住處何等為十
L133n1557_p0208a07║所謂以大慈為所住處於一切眾生心平等
L133n1557_p0208a08║故以大悲為所住處不輕未學故以大喜為
L133n1557_p0208a09║所住處離一切憂惱故以大捨為所住處於
L133n1557_p0208a10║有為無為平等故以一切波羅蜜為所住處
L133n1557_p0208a11║菩提心為首故以一切空為所住處善巧觀
L133n1557_p0208a12║察故以無相為所住處不出正位故以無願
L133n1557_p0208a13║為所住處觀察受生故以念慧為所住處忍
L133n1557_p0208a14║法成滿故以一切法平等為所住處得授記
L133n1557_p0208a15║莂故是為十若諸菩薩安住此法則得如來
L133n1557_p0208b01║無上無礙所住處。
L133n1557_p0208b02║五住處者智有棲止之所故前明能住此
L133n1557_p0208b03║辨所住十句可知。
L133n1557_p0208b04║佛子菩薩摩訶薩有十種所行處何等為十
L133n1557_p0208b05║所謂以正念為所行處滿足念處故以諸趣
L133n1557_p0208b06║為所行處正覺法趣故以智慧為所行處得
L133n1557_p0208b07║佛歡喜故以波羅蜜為所行處滿足一切智
L133n1557_p0208b08║智故以四攝為所行處教化眾生故以生死
L133n1557_p0208b09║為所行處積集善根故以與一切眾生雜談
L133n1557_p0208b10║戲為所行處隨應教化令永離故以神通為
L133n1557_p0208b11║所行處知一切眾生諸根境界故以善巧方
L133n1557_p0208b12║便為所行處般若波羅蜜相應故以道場為
L133n1557_p0208b13║所行處成一切智而不斷菩薩行故是為十
L133n1557_p0208b14║若諸菩薩安住此法則得如來無上大智慧
L133n1557_p0208b15║所行處。
L133n1557_p0209a01║六所行處前辨能行此明所行於中初四
L133n1557_p0209a02║自行一依四念阿難四問佛令依住今辨
L133n1557_p0209a03║依行餘可思準。十地行竟。
L133n1557_p0209a04║佛子菩薩摩訶薩有十種觀察何等為十所
L133n1557_p0209a05║謂知諸業觀察微細悉見故知諸趣觀察不
L133n1557_p0209a06║取眾生故知諸根觀察了達無根故知諸法
L133n1557_p0209a07║觀察不壞法界故見佛法觀察勤修佛眼故
L133n1557_p0209a08║得智慧觀察如理說法故無生忍觀察決了
L133n1557_p0209a09║佛法故不退地觀察滅一切煩惱超出三界
L133n1557_p0209a10║二乘地故灌頂地觀察於一切佛法自在不
L133n1557_p0209a11║動故善覺智三昧觀察於一切十方施作佛
L133n1557_p0209a12║事故是為十若諸菩薩安住此法則得如來
L133n1557_p0209a13║無上大觀察智。
L133n1557_p0209a14║大文第六十觀察下五十一門答上因圓
L133n1557_p0209a15║果滿若剋實而論成如來力下四門方明
L133n1557_p0209b01║果滿前皆因圓以八相前五猶屬因故為
L133n1557_p0209b02║明八相皆示現故通入果中即分為二初
L133n1557_p0209b03║三十二門明因圓究竟即等覺位後十種
L133n1557_p0209b04║住兜率下一十九門明現果圓滿行即妙
L133n1557_p0209b05║覺位前中分三初一十四門明因行體性
L133n1557_p0209b06║二十種義下八門明方便造修三十種魔
L133n1557_p0209b07║下十門明因行除障初中二初四門起行
L133n1557_p0209b08║方便二十種施下十度行體前中三初二
L133n1557_p0209b09║門意業觀察次一門身業自在後一門語
L133n1557_p0209b10║業宣暢前中初觀察者解方便故達通塞
L133n1557_p0209b11║故於中初三觀所化次四觀能化法謂理
L133n1557_p0209b12║果教行後三觀位一超劣二得位三同果
L133n1557_p0209b13║用。
L133n1557_p0209b14║佛子菩薩摩訶薩有十種普觀察何等為十
L133n1557_p0209b15║所謂普觀一切諸來求者以無違心滿其意
L133n1557_p0210a01║故普觀一切犯戒眾生安置如來淨戒中故
L133n1557_p0210a02║普觀一切害心眾生安置如來忍力中故普
L133n1557_p0210a03║觀一切懈怠眾生勸令精勤不捨荷負大乘
L133n1557_p0210a04║擔故普觀一切亂心眾生令住如來一切智
L133n1557_p0210a05║地無散動故普觀一切惡慧眾生令除疑惑
L133n1557_p0210a06║破有見故普觀一切平等善友順其教命住
L133n1557_p0210a07║佛法故普觀一切所聞之法疾得證見最上
L133n1557_p0210a08║義故普觀一切無邊眾生常不捨離大悲力
L133n1557_p0210a09║故普觀一切諸佛之法速得成就一切智故
L133n1557_p0210a10║是為十若諸菩薩安住此法則得如來無上
L133n1557_p0210a11║大智慧普觀察。
L133n1557_p0210a12║二普觀察者審慮周徧故前六以六度治
L133n1557_p0210a13║六蔽眾生後四雙明二利謂順人證法下
L133n1557_p0210a14║化上成。
L133n1557_p0210a15║佛子菩薩摩訶薩有十種奮迅何等為十所
L133n1557_p0210b01║謂牛王奮迅映蔽一切天龍夜叉乾闥婆等
L133n1557_p0210b02║諸大眾故象王奮迅心善調柔荷負一切諸
L133n1557_p0210b03║眾生故龍王奮迅興大法密雲耀解脫電光
L133n1557_p0210b04║震如實義雷降諸根力覺分禪定解脫三昧
L133n1557_p0210b05║甘露雨故大金翅鳥王奮迅竭貪愛水破愚
L133n1557_p0210b06║癡㲉搏撮煩惱諸惡毒龍令出生死大苦海
L133n1557_p0210b07║故大師子王奮迅安住無畏平等大智以為
L133n1557_p0210b08║器仗摧伏眾魔及外道故勇健奮迅能於生
L133n1557_p0210b09║死大戰陣中摧滅一切煩惱冤故大智奮迅
L133n1557_p0210b10║知蘊界處及諸緣起自在開示一切法故陀
L133n1557_p0210b11║羅尼奮迅以念慧力持法不忘隨眾生根為
L133n1557_p0210b12║宣說故辯才奮迅無礙迅疾分別一切咸令
L133n1557_p0210b13║受益心歡喜故如來奮迅一切智智助道之
L133n1557_p0210b14║法皆悉成滿以一念相應慧所應得者一切
L133n1557_p0210b15║皆得所應悟者一切皆悟坐師子座降魔冤
L133n1557_p0211a01║敵成阿耨多羅三藐三菩提故是為十若諸
L133n1557_p0211a02║菩薩安住此法則得諸佛於一切法無上自
L133n1557_p0211a03║在奮迅。
L133n1557_p0211a04║二身業自在中謂實德內充威德外溢如
L133n1557_p0211a05║師子王奮迅威勢更有異釋如法界品辨
L133n1557_p0211a06║於中前五寄喻次四約法上皆自分後一
L133n1557_p0211a07║勝進。
L133n1557_p0211a08║佛子菩薩摩訶薩有十種師子吼何等為十
L133n1557_p0211a09║所謂唱言我當必定成正等覺是菩提心大
L133n1557_p0211a10║師子吼我當令一切眾生未度者度未脫者
L133n1557_p0211a11║脫未安者安未涅槃者令得涅槃是大悲大
L133n1557_p0211a12║師子吼我當令佛法僧種無有斷絕是報如
L133n1557_p0211a13║來恩大師子吼我當嚴淨一切佛剎是究竟
L133n1557_p0211a14║堅誓大師子吼我當除滅一切惡道及諸難
L133n1557_p0211a15║處是自持淨戒大師子吼我當滿足一切諸
L133n1557_p0211b01║佛身語及意相好莊嚴是求福無猒大師子
L133n1557_p0211b02║吼我當成滿一切諸佛所有智慧是求智無
L133n1557_p0211b03║猒大師子吼我當除滅一切眾魔及諸魔業
L133n1557_p0211b04║是修正行斷諸煩惱大師子吼我當了知一
L133n1557_p0211b05║切諸法無我無眾生無壽命無補伽羅空無
L133n1557_p0211b06║相無願淨如虛空是無生法忍大師子吼最
L133n1557_p0211b07║後生菩薩震動一切諸佛國土悉令嚴淨是
L133n1557_p0211b08║時一切釋梵四王咸來讚請唯願菩薩以無
L133n1557_p0211b09║生法而現受生菩薩則以無礙慧眼普觀世
L133n1557_p0211b10║間一切眾生無如我者即於王宮示現誕生
L133n1557_p0211b11║自行七步大師子吼我於世間最勝第一我
L133n1557_p0211b12║當永盡生死邊際是如說而作大師子吼是
L133n1557_p0211b13║為十若諸菩薩安住此法則得如來無上大
L133n1557_p0211b14║師子吼。
L133n1557_p0211b15║三師子吼者既勇健無畏則能決定宣唱
L133n1557_p0212a01║二中令物度苦脫集安道證滅故餘並可
L133n1557_p0212a02║知。
L133n1557_p0212a03║大方廣佛華嚴經疏鈔會本第五十七之二
L133n1557_p0212a04║音釋
L133n1557_p0212a05║纈（胡結切）。卍（按卍字本非是字唐武后制此文著於天樞音之為萬謂吉祥
L133n1557_p0212a06║萬德之所集也）。冑（直又切兜鍪也）。憺怕（憺徒感切怕白各切憺怕恬靜無為
L133n1557_p0212a07║貌）。柔輭（輭乳兖切亦柔也）。慣習（慣古患切亦習也）。記莂（莂彼
L133n1557_p0212a08║列切記莂謂授將來成佛之記劫國名號之莂也）。[穀-(一/禾)+卵]（苦角切）。健（渠建切）。
L133n1557_p0212a09║拯（之等切救也）。[(鼻-丌+廾)*臭]（許救切以鼻㩜氣也）。奮迅（奮方問切迅思晉切）。韮
L133n1557_p0212a10║（舉有切葷菜也）。溢（弋質切滿溢也）。矚（朱欲切視也）。