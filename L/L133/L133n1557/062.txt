L133n1557_p0374b01║大方廣佛華嚴經䟽鈔會本第六十二之一　翦一
L133n1557_p0374b02║唐于闐國三藏沙門實叉難陀　譯
L133n1557_p0374b03║唐清涼山大華嚴寺沙門澄觀撰述
L133n1557_p0374b04║爾時文殊師利菩薩勸諸比丘發阿耨多羅
L133n1557_p0374b05║三藐三菩提心已。
L133n1557_p0374b06║第二爾時文殊師利菩薩勸諸下諸乘人
L133n1557_p0374b07║會中四一結前所作二漸次下明至化處
L133n1557_p0374b08║三時文殊下顯所說法四說此經下明所
L133n1557_p0374b09║益眾。
L133n1557_p0374b10║漸次南行經歷人間至福城東住莊嚴幢娑
L133n1557_p0374b11║羅林中徃昔諸佛曾所止住教化眾生大塔
L133n1557_p0374b12║廟處亦是世尊於徃昔時修菩薩行能捨無
L133n1557_p0374b13║量難捨之處是故此林名稱普聞無量佛剎
L133n1557_p0374b14║此處常為天龍夜叉乾闥婆阿脩羅迦樓羅
L133n1557_p0374b15║緊那羅摩睺羅伽人與非人之所供養。
L133n1557_p0375a01║就化處中其城居人多有福德故曰福城
L133n1557_p0375a02║城表防非東為羣方之首亦啟明之初表
L133n1557_p0375a03║順福分善入道初故又表福智入位本故
L133n1557_p0375a04║娑羅林者此云高遠以林木森聳故表當
L133n1557_p0375a05║起萬行莊嚴摧伏故大塔廟者即歸宗之
L133n1557_p0375a06║所日照三藏云此城在南天竺城東大塔
L133n1557_p0375a07║是古佛之塔佛在世時已有此塔三藏親
L133n1557_p0375a08║到其所其塔極大東靣鼓樂供養西靣不
L133n1557_p0375a09║聞於今現在此處居人多唱善財歌辭此
L133n1557_p0375a10║城內人並有解脫分善根堪為道器此表
L133n1557_p0375a11║所依法界本覺真性諸佛同依故云徃昔
L133n1557_p0375a12║諸佛曾所止住等（表順福分善者十信為順福分善三賢為順解
L133n1557_p0375a13║脫分善所修善根順趣解脫故四加行位名順決擇分善順趣真實決擇分故決擇
L133n1557_p0375a14║即見道義如十地今表十信故是順福）。
L133n1557_p0375a15║時文殊師利與其眷屬到此處已即於其處
L133n1557_p0375b01║說普照法界修多羅百萬億那由他修多羅
L133n1557_p0375b02║以為眷屬。
L133n1557_p0375b03║三顯所說法名普照等者智用宏舒故云
L133n1557_p0375b04║普照所照深廣稱為法界即入法界經也。
L133n1557_p0375b05║說此經時於大海中有無量百千億諸龍而
L133n1557_p0375b06║來其所聞此法已深厭龍趣正求佛道咸捨
L133n1557_p0375b07║龍身生天人中一萬諸龍於阿耨多羅三藐
L133n1557_p0375b08║三菩提得不退轉。
L133n1557_p0375b09║四所益眾中有二類別初明諸龍得三教
L133n1557_p0375b10║意故云正求佛道即住海水中堪受得聞。
L133n1557_p0375b11║復有無量無數眾生於三乘中各得調伏。
L133n1557_p0375b12║後復有下攝三乘機得眷屬教意故但云
L133n1557_p0375b13║復有眾生調伏不別演說故非別會（不別下以
L133n1557_p0375b14║刊定記開此諸乘人會為兩會謂三攝諸龍會四攝諸乘人會故今䟽中遮其謬釋）
L133n1557_p0375b15║自此第三時福城人下攝善財會亦為十
L133n1557_p0376a01║門一趣求有異二修入眾殊三示方不同
L133n1557_p0376a02║四見處差別五遣不遣別六歎不歎別七
L133n1557_p0376a03║推不推別八結不結別九去不去別十正
L133n1557_p0376a04║釋本文。
L133n1557_p0376a05║今初有三句初文殊自徃福城以機尚微
L133n1557_p0376a06║故未發心故大悲深故二德雲已去善財
L133n1557_p0376a07║徃求機漸勝故已發心故顯重法故三末
L133n1557_p0376a08║後普賢知識不就善財不徃顯法界位滿
L133n1557_p0376a09║無來去故。
L133n1557_p0376a10║二修入眾殊唯初信內有三會四眾諸類
L133n1557_p0376a11║不同顯創修故表通收故住位已去善財
L133n1557_p0376a12║一身行別在已入位希故（唯初信內有三會者問此攝善
L133n1557_p0376a13║財何以籠前二會答以通末會為五相故故初二會是十信𭣣而善財中自具五相
L133n1557_p0376a14║最初信位義兼前二故就此序）三示方不同大位有三初
L133n1557_p0376a15║地前知識多在南方地內無方地後兼二
L133n1557_p0376b01║然南者古有五義初一約事謂舉一例諸
L133n1557_p0376b02║一方善友已自無量況於餘方餘四約表
L133n1557_p0376b03║二者明義表捨闇向智故南方之明萬物
L133n1557_p0376b04║相見聖人南面聽政蓋取於此三中義離
L133n1557_p0376b05║邪僻東西二邊契中正之實故四生義南
L133n1557_p0376b06║主其陽發生萬物表善財增長行故北主
L133n1557_p0376b07║其陰顯是滅義故世尊涅槃金棺北首五
L133n1557_p0376b08║隨順義背左向右右即順義以西域土風
L133n1557_p0376b09║城邑園宅皆悉東向故自東之南順日月
L133n1557_p0376b10║轉顯於善財隨順教理故此五義中初一
L133n1557_p0376b11║則通次一後二地前表之契中道義地後
L133n1557_p0376b12║表之亦通地前正證離相地中不以南表
L133n1557_p0376b13║地後顯於業用廣大不同地中後文殊有
L133n1557_p0376b14║示無方表般若加行有行正證無二故普
L133n1557_p0376b15║賢無方無示表法界普周故有人唯取隨
L133n1557_p0377a01║順一義非前諸釋謂正明之義出此方故
L133n1557_p0377a02║寧知西域南非明等況通方之說言旨多
L133n1557_p0377a03║含（三示方不同此叚有四一總辨類殊即總𭣣諸友以為三類初地前多在南者
L133n1557_p0377a04║以正趣一人從東方來不言南故地內無方者從婆珊婆下有十善友皆無南故地
L133n1557_p0377a05║後兼二者瞿波指於摩耶但云此世界中有佛母即不云南摩耶指天主光云此世
L133n1557_p0377a06║界三十三天天主光指遍友言迦毘羅城有童子師遍友指眾藝云有童子眾藝指
L133n1557_p0377a07║賢聖云此摩竭提國有優婆夷此上五會皆無南也賢聖指堅固解脫長者即云南
L133n1557_p0377a08║方有城名為沃田彼有長者堅固指妙月但云即此城中有一長者妙月指無勝軍
L133n1557_p0377a09║即云於此南方有城名出生彼有長者無勝軍指最寂靜亦云於此城南有一聚落
L133n1557_p0377a10║名之為法彼有婆羅門最寂靜指德生有德亦云於此南方有城名妙意華門德生
L133n1557_p0377a11║指於慈氏亦云於此南方有同名海岸文殊普賢二俱無方地後三相有十三會五
L133n1557_p0377a12║會有南八會無南故云兼二南方之明萬物相見者即周易說卦中義易曰离者明
L133n1557_p0377a13║也萬物皆相見南方之卦也聖人南面而聽天下嚮明而治葢取於此北方主陰者
L133n1557_p0377a14║亦周易意說卦云坎者水也正北方之卦坎卦也萬物之所歸也世尊金棺下引內
L133n1557_p0377a15║教證義如前引有人唯取下即苑公意於中有三一敘其所立故彼䟽序云善財詢
L133n1557_p0377b01║友表隨順以南行二非前下敘其破古謂正明之義既出周易故是此方耳三寧知
L133n1557_p0377b02║下今䟽破之此有二意一則正斥其破既未尋西域內外典冊安知西方無正明義
L133n1557_p0377b03║亦如今人相承皆云此方立於四時西方但明三際及見西域記彼亦立其四時但
L133n1557_p0377b04║以正月十六為春首耳是以未能周覽無信凡情二况通方下為其立理小乘教說
L133n1557_p0377b05║雖非我所制於餘方所不應行者亦不應行名曰隨方毘尼况於大乘况於華嚴通
L133n1557_p0377b06║方之說一說一切說隨類隨方一時普應何但義求）四見處差別者
L133n1557_p0377b07║三賢未證散在諸處地上證真生在佛家
L133n1557_p0377b08║多居佛會地後起用亦散隨緣普賢因圓
L133n1557_p0377b09║尅果還居佛所。
L133n1557_p0377b10║五遣不遣者初之文殊以在最初表內熏
L133n1557_p0377b11║起信前更無遣見後文殊則般若照極自
L133n1557_p0377b12║見普賢法界故亦無遣中間諸友顯緣起
L133n1557_p0377b13║萬行相資圓滿故皆教遣以指後人亦顯
L133n1557_p0377b14║諸友不獨己善離攝屬故。
L133n1557_p0377b15║六歎不歎者初文殊中未發心前所以不
L133n1557_p0378a01║歎勸發心已方乃歎之後二不歎表位滿
L133n1557_p0378a02║故離心相故中間諸友皆應有歎其不歎
L133n1557_p0378a03║者略有二緣一正在定故如海幢等二行
L133n1557_p0378a04║非道故如勝熱無猒婆須蜜等歎違逆化
L133n1557_p0378a05║故無此二緣不歎者略（無此二緣不歎者畧者如休捨優婆
L133n1557_p0378a06║夷及天主光後諸善知識）七推不推者諸位知識皆有
L133n1557_p0378a07║謙己知一推勝知多唯初一後三缺斯二
L133n1557_p0378a08║事為顯人尊德已備故而有遣者令增修
L133n1557_p0378a09║無猒法門別故普賢不推佛者顯果海離
L133n1557_p0378a10║修故佛屬本會故。
L133n1557_p0378a11║八結不結者唯普賢有結通十方塵剎顯
L133n1557_p0378a12║位滿證理周故餘皆反此。
L133n1557_p0378a13║九去不去者末後二位無有辭去以文殊
L133n1557_p0378a14║無身顯離相故普賢位極𭣣盡法界故餘
L133n1557_p0378a15║皆辭去學無常師成勝進故。
L133n1557_p0378b01║時福城人聞文殊師利童子在莊嚴幢娑羅
L133n1557_p0378b02║林中大塔廟處無量大眾從其城出來詣其
L133n1557_p0378b03║所。
L133n1557_p0378b04║十釋文者於攝善財十信行中文別有四
L133n1557_p0378b05║一四部雲奔二三業調化三上根隨逐四
L133n1557_p0378b06║大聖重教今初分二先總明。
L133n1557_p0378b07║時有優婆塞名曰大智與五百優婆塞眷屬
L133n1557_p0378b08║俱所謂須達多優婆塞婆須達多優婆塞福
L133n1557_p0378b09║德光優婆塞有名稱優婆塞施名稱優婆塞
L133n1557_p0378b10║月德優婆塞善慧優婆塞大慧優婆塞賢護
L133n1557_p0378b11║優婆塞賢勝優婆塞如是等五百優婆塞俱
L133n1557_p0378b12║來詣文殊師利童子所頂禮其足右繞三帀
L133n1557_p0378b13║退坐一面復有五百優婆夷所謂大慧優婆
L133n1557_p0378b14║夷善光優婆夷妙身優婆夷可樂身優婆夷
L133n1557_p0378b15║賢優婆夷賢德優婆夷賢光優婆夷幢光優
L133n1557_p0379a01║婆夷德光優婆夷善目優婆夷如是等五百
L133n1557_p0379a02║優婆夷來詣文殊師利童子所頂禮其足右
L133n1557_p0379a03║繞三帀退坐一面復有五百童子所謂善財
L133n1557_p0379a04║童子善行童子善戒童子善威儀童子善勇
L133n1557_p0379a05║猛童子善思童子善慧童子善覺童子善眼
L133n1557_p0379a06║童子善臂童子善光童子如是等五百童子
L133n1557_p0379a07║來詣文殊師利童子所頂禮其足右繞三帀
L133n1557_p0379a08║退坐一面復有五百童女所謂善賢童女大
L133n1557_p0379a09║智居士女童女賢稱童女羙顏童女堅慧童
L133n1557_p0379a10║女賢德童女有德童女梵授童女德光童女
L133n1557_p0379a11║善光童女如是等五百童女來詣文殊師利
L133n1557_p0379a12║童子所頂禮其足右繞三帀退坐一面。
L133n1557_p0379a13║後時有下別顯別有四眾一優婆塞此云
L133n1557_p0379a14║近事男謂親近比丘而承事故別名云婆
L133n1557_p0379a15║須達多者此云善施或云財施餘可思準
L133n1557_p0379b01║二優婆夷此云近事女親近比丘尼而承
L133n1557_p0379b02║事故上二並由受五戒故立近事名三童
L133n1557_p0379b03║男四童女並可知而數皆五百者表五位
L133n1557_p0379b04║證入並通此故（婆須達多者以此文中復有須達長者故釋此一揀
L133n1557_p0379b05║異初會精舍之主）。
L133n1557_p0379b06║爾時文殊師利童子知福城人悉已來集隨
L133n1557_p0379b07║其心樂現自在身威光赫奕蔽諸大眾以自
L133n1557_p0379b08║在大慈令彼清涼以自在大悲起說法心以
L133n1557_p0379b09║自在智慧知其心樂以廣大辯才將為說法。
L133n1557_p0379b10║第二爾時文殊下三業調化中二一身意
L133n1557_p0379b11║調機二爾時文殊師利菩薩如是觀下當
L133n1557_p0379b12║機授法前中亦二先總調大眾為授法方
L133n1557_p0379b13║便故云將說。
L133n1557_p0379b14║復於是時觀察善財以何因緣而有其名。
L133n1557_p0379b15║後復於下別觀善財知其不羣特迴聖眷
L133n1557_p0380a01║善財會名因此而立偏所為故於中二先
L133n1557_p0380a02║總標。
L133n1557_p0380a03║知此童子初入胎時於其宅內自然而出七
L133n1557_p0380a04║寶樓閣其樓閣下有七伏藏於其藏上地自
L133n1557_p0380a05║開裂生七寶牙所謂金銀瑠璃玻瓈真珠硨
L133n1557_p0380a06║磲碼碯善財童子處胎十月然後誕生形體
L133n1557_p0380a07║支分端正具足其七大藏縱廣高下各滿七
L133n1557_p0380a08║肘從地涌出光明照耀復於宅中自然而有
L133n1557_p0380a09║五百寶器種種諸物自然盈滿所謂金剛器
L133n1557_p0380a10║中盛一切香於香器中盛種種衣羙玉器中
L133n1557_p0380a11║盛滿種種上味飲食摩尼器中盛滿種種殊
L133n1557_p0380a12║異珍寶金器盛銀銀器盛金金銀器中盛滿
L133n1557_p0380a13║瑠璃及摩尼寶玻瓈器中盛滿硨磲硨磲器
L133n1557_p0380a14║中盛滿玻瓈碼碯器中盛滿真珠真珠器中
L133n1557_p0380a15║盛滿碼碯火摩尼器中盛滿水摩尼水摩尼
L133n1557_p0380b01║器中盛滿火摩尼如是等五百寶器自然出
L133n1557_p0380b02║現又雨眾寶及諸財物一切庫藏悉令充滿。
L133n1557_p0380b03║二知此下別顯別中二先觀外緣後觀內
L133n1557_p0380b04║因前中亦二先別明。
L133n1557_p0380b05║以此事故父母親屬及善相師共呼此兒名
L133n1557_p0380b06║曰善財。
L133n1557_p0380b07║後以此事下總結財多屬依善通依正財
L133n1557_p0380b08║現是其善相稱曰善財亦猶善現立稱（財多
L133n1557_p0380b09║屬依者亦有法財故云多也）。
L133n1557_p0380b10║又知此童子已曾供養過去諸佛深種善根
L133n1557_p0380b11║信解廣大常樂親近諸善知識身語意業皆
L133n1557_p0380b12║無過失淨菩薩道求一切智成佛法器其心
L133n1557_p0380b13║清淨猶如虛空迴向菩提無所障礙。
L133n1557_p0380b14║二又知此下觀內因者此亦稱善對上為
L133n1557_p0380b15║財又解心順理曰善積德無盡曰財文有
L133n1557_p0381a01║十句初一唯宿因信解已去皆通過現。
L133n1557_p0381a02║爾時文殊師利菩薩如是觀察善財童子已
L133n1557_p0381a03║安慰開喻而為演說一切佛法。
L133n1557_p0381a04║第二當機授法中三初結前標後二所謂
L133n1557_p0381a05║下別舉法門三爾時文殊師利童子為善
L133n1557_p0381a06║財下結說勸進。
L133n1557_p0381a07║所謂說一切佛積集法說一切佛相續法說
L133n1557_p0381a08║一切佛次第法說一切佛眾會清淨法說一
L133n1557_p0381a09║切佛法輪化導法說一切佛色身相好法說
L133n1557_p0381a10║一切佛法身成就法說一切佛言辭辨才法
L133n1557_p0381a11║說一切佛光明照耀法說一切佛平等無二
L133n1557_p0381a12║法。
L133n1557_p0381a13║就別舉中十句初二約佛因一積集萬行
L133n1557_p0381a14║二念念不斷次七約佛果於中前三妙用
L133n1557_p0381a15║攝生後四體用圓備第十句通因通果通
L133n1557_p0381b01║理通事。
L133n1557_p0381b02║爾時文殊師利童子為善財童子及諸大眾
L133n1557_p0381b03║說此法已慇懃勸喻增長勢力令其歡喜發
L133n1557_p0381b04║阿耨多羅三藐三菩提心又令憶念過去善
L133n1557_p0381b05║根作是事已即於其處復為眾生隨宜說法
L133n1557_p0381b06║然後而去。
L133n1557_p0381b07║三結說勸進中結前所說普及無偏指前
L133n1557_p0381b08║因法勸令進修令發大心求前佛果令憶
L133n1557_p0381b09║宿善使不自輕餘非此機隨宜更演。
L133n1557_p0381b10║爾時善財童子從文殊師利所聞佛如是種
L133n1557_p0381b11║種功德一心勤求阿耨多羅三藐三菩提隨
L133n1557_p0381b12║文殊師利而說頌曰。
L133n1557_p0381b13║第三爾時善財下上根隨逐同餐妙旨獨
L133n1557_p0381b14║頴眾流重法隨師說偈求度文中二先總
L133n1557_p0381b15║序說因二正陳偈頌今初由己發心故。
L133n1557_p0382a01║此菩提心為當何位善財童子為聖為凡
L133n1557_p0382a02║古有多釋一云即地上菩薩言發心者證
L133n1557_p0382a03║發心也一云是地前實報凡夫但有宿善
L133n1557_p0382a04║信根現熟有云古不足依自引安住地神
L133n1557_p0382a05║云此人己生法王種中斯文可定然自為
L133n1557_p0382a06║二解一謂智智契法性生在佛家名法王
L133n1557_p0382a07║種即已入地二謂據多聞熏習勝解真性
L133n1557_p0382a08║成就佛種名生法王種中即三賢內種性
L133n1557_p0382a09║菩薩然此師解依於前義不異初師依於
L133n1557_p0382a10║後義未殊次解何足異焉又以此文為證
L133n1557_p0382a11║者則慈氏云一生淨菩薩行見普賢處等
L133n1557_p0382a12║諸佛等復云何通無執一文自相矛盾賢
L133n1557_p0382a13║首云應是善趣信行中人依圓教宗有其
L133n1557_p0382a14║三位一見聞位即是善財次前生身見聞
L133n1557_p0382a15║如是普賢法故成解脫分善根如前歎德
L133n1557_p0382b01║中辨二是解行位頓修如此五位行法如
L133n1557_p0382b02║善財此生所成至普賢位是三證入生即
L133n1557_p0382b03║因位窮終沒同果海善財求生是也若爾
L133n1557_p0382b04║定是何位謂以在信是信位在住是住位
L133n1557_p0382b05║一身歷五位隨在即彼𭣣以徧一切故如
L133n1557_p0382b06║普賢位此之一解甚順經宗但更有一理
L133n1557_p0382b07║謂歷位而修得見普賢一時頓具地獄天
L133n1557_p0382b08║子尚三重頓圓何以善財尅定初地等又
L133n1557_p0382b09║定初地言為是未見文殊前耶為是已見
L133n1557_p0382b10║普賢竟耶一生有增進耶始末定耶無得
L133n1557_p0382b11║管見以害經宗（自古不足依下次敘下古破昔自立然此師下三破
L133n1557_p0382b12║下古有二意一縱顯不異昔下古即刊定記二又以此為證下奪破顯其引證難憑
L133n1557_p0382b13║以違餘文故若爾下二敘昔成立於上三生之中揩定今解行生是何位故先自問
L133n1557_p0382b14║後以在下自答但更有下䟽正其釋以向古釋復似違前故謂前定三生今生但是
L133n1557_p0382b15║解行而非證入及至後釋即言寄地即是地位豈非證耶故今正之一時頓具即是
L133n1557_p0383a01║第三證入生故亦成漸頓得交徹故地獄天子下䟽引經文證成正義結彈刊定）。
L133n1557_p0383a02║三有為城郭憍慢為垣牆諸趣為門戶愛水
L133n1557_p0383a03║為池壍愚癡闇所覆貪恚火熾然魔王作君
L133n1557_p0383a04║主童蒙依止住貪愛為徽纆諂誑為轡勒疑
L133n1557_p0383a05║惑蔽其眼趣入諸邪道慳嫉憍盈故入於三
L133n1557_p0383a06║惡處或墮諸趣中生老病死苦。
L133n1557_p0383a07║二正陳偈辭三十四頌分二初四頌傷己
L133n1557_p0383a08║沈溺自勉不能後三十頌仰德依人請垂
L133n1557_p0383a09║拔濟前中亦二前二明依果起因長迷不
L133n1557_p0383a10║出故喻之以城後二明依因趣果生死無
L133n1557_p0383a11║窮故喻乘惡乘又初二迷於苦集後二失
L133n1557_p0383a12║於滅道今初文也三有恱情即起惑之處
L133n1557_p0383a13║愚迷三世即起惑之因魔王即起惑之緣
L133n1557_p0383a14║童蒙乃起惑之者餘皆所起之惑然三界
L133n1557_p0383a15║受生皆由著我起依我起高而難踰故六
L133n1557_p0383b01║趣門中出入不息餘可思準（餘皆所起之惑者上來初
L133n1557_p0383b02║釋第一句愚迷下釋第五句魔王下釋第七句童蒙下釋第八句今餘即二三四六
L133n1557_p0383b03║句然三界下釋第二三句畧不釋四六二句四望於五五是發業之本四是潤業之
L133n1557_p0383b04║愛六通發潤即六地中無明所覆愛水為潤我慢溉灌生名色芽也言苦集者相三
L133n1557_p0383b05║及八即是苦果餘五皆集畧無有業含在魔王及後二偈行邪之中）後二中
L133n1557_p0383b06║初偈失正行邪道後偈入苦無涅槃徽者
L133n1557_p0383b07║束也纏者索也又三股曰徽四股為纏盈
L133n1557_p0383b08║者緩也懈也（失正行邪者由前無明而起行故又前三句即起業之惑
L133n1557_p0383b09║亦業俱之惑第四句即所起業後偈初句即覆業煩惱由於前二迷我我所以我對
L133n1557_p0383b10║所而生四惑一於未得處而生諂誑二於不可得處而生於嫉三於已得處便生慳
L133n1557_p0383b11║憍後之三過在覆業中疑惑弊眼即正能造業疑於有果無果不見未來故造惡業
L133n1557_p0383b12║不見苦故造善業故下三惡即惡業果諸趣即通善業）。
L133n1557_p0383b13║妙智清淨日大悲圓滿輪能竭煩惱海願賜
L133n1557_p0383b14║少觀察妙智清淨月大慈無垢輪一切悉施
L133n1557_p0383b15║安願垂照察我一切法界王法寶為先導遊
L133n1557_p0384a01║空無所礙願垂教勑我福智大商主勇猛求
L133n1557_p0384a02║菩提普利諸羣生願垂守護我身被忍辱甲
L133n1557_p0384a03║手提智慧劒自在降魔軍願垂拔濟我住法
L133n1557_p0384a04║須彌頂定女常恭侍滅惑阿脩羅帝釋願觀
L133n1557_p0384a05║我。
L133n1557_p0384a06║第二請拔濟中分三初十三偈讚人求法
L133n1557_p0384a07║次十五偈讚法求乘後二偈雙結人法前
L133n1557_p0384a08║中二初六偈對前苦集希垂拔濟後七偈
L133n1557_p0384a09║對失滅道冀成行果皆上三句讚文殊德
L133n1557_p0384a10║偈各一德後一句正求運濟。
L133n1557_p0384a11║三有凡愚宅惑業地趣因仁者悉調伏如燈
L133n1557_p0384a12║示我道捨離諸惡趣清淨諸善道超諸世間
L133n1557_p0384a13║者示我解脫門世間顛倒執常樂我淨想智
L133n1557_p0384a14║眼悉能離開我解脫門善知邪正道分別心
L133n1557_p0384a15║無怯一切決了人示我菩提路住佛正見地
L133n1557_p0384b01║長佛功德樹雨佛妙法華示我菩提道去來
L133n1557_p0384b02║現在佛處處悉周徧如日出世間為我說其
L133n1557_p0384b03║道善知一切業深達諸乘行智慧決定人示
L133n1557_p0384b04║我摩訶衍。
L133n1557_p0384b05║就後七中初一總求其道次二求涅槃道
L133n1557_p0384b06║次二求菩提道後二求見道緣。
L133n1557_p0384b07║願輪大悲轂信軸堅忍轄功德寶莊校令我
L133n1557_p0384b08║載此乘總持廣大箱慈愍莊嚴蓋辯才鈴震
L133n1557_p0384b09║響使我載此乘梵行為茵褥三昧為采女法
L133n1557_p0384b10║鼓震妙音願與我此乘四攝無盡藏功德莊
L133n1557_p0384b11║嚴寶慚愧為羈鞅願與我此乘。
L133n1557_p0384b12║第二願輪下歎法求乘中亦對前惡乘以
L133n1557_p0384b13║求勝乘尚異二乘況馳驟三界（况馳驟三界者書云
L133n1557_p0384b14║堯舜安車夏殷步驟言其道不及前今以一乘為安車安車牛車尚異二乘羊鹿豈
L133n1557_p0384b15║况三界步驟）於中分四初四求悲智定攝利他
L133n1557_p0385a01║乘（初四頌求悲智定攝利他乘者總相釋也初偈是悲二是智三定四即四攝然
L133n1557_p0385a02║下四叚皆明乘義今當別配初偈有五一願行相扶如輪致遠二一切佛法皆依大
L133n1557_p0385a03║悲猶如眾輻以湊一轂三信心不退如軸居心四堅忍不動如鎋貫定五諸功德實
L133n1557_p0385a04║而為莊校即通五度末句結求可知第二偈三義一總持攝法如箱攝物二慈愍覆
L133n1557_p0385a05║蔭如張憶蓋三四辦演法如鳴鑾鈴第三偈三義一梵行嚴潔如淨茵蓐二三昧適
L133n1557_p0385a06║神如侍婇女三法音警物如擊故聲第四偈三義一四攝益物無盡如藏二功德圓
L133n1557_p0385a07║淨如寶莊嚴三牛有羈鞅離過引車人有慚愧拒惡崇善）。
L133n1557_p0385a08║常轉布施輪恒塗淨戒香忍辱牢莊嚴令我
L133n1557_p0385a09║載此乘禪定三昧箱智慧方便軛調伏不退
L133n1557_p0385a10║轉令我載此乘大願清淨輪總持堅固力智
L133n1557_p0385a11║慧所成就令我載此乘。
L133n1557_p0385a12║次三求十度自行乘（次三求十度自行乘者初偈四度一施為
L133n1557_p0385a13║行首二輪為車本三戒能防非諸行皆淨故如塗香三內忍貪嗔外忍違順則萬行
L133n1557_p0385a14║端嚴也四精進堅牢䇿萬行故次偈三度一禪能攝散如箱持物亦能空心如四周
L133n1557_p0385a15║箱中空為用二二二度共為軛者般若觀空方便涉有有方便慧解有慧方便解此
L133n1557_p0385b01║二相資共成一觀猶如一軛二顯交徹可以引行故於餘處名為父母具上三度調
L133n1557_p0385b02║伏不退後偈三度一願令行滿故喻於輪然初施輪是行之首此之願輪以導於行
L133n1557_p0385b03║故有二輪慈氏云如龍布密雲必當霔大雨菩薩發大願決定修諸行行願相扶故
L133n1557_p0385b04║有二輪二即力度力有二種一思擇力故有總持二修習力故有堅固如車堅固能
L133n1557_p0385b05║持是有力義三智度決斷無行不成如有巧智令車成就故云閉門作車出門合轍）。
L133n1557_p0385b06║普行為周校悲心作徐轉所向皆無怯令我
L133n1557_p0385b07║載此乘堅固如金剛善巧如幻化一切無障
L133n1557_p0385b08║礙令我載此乘廣大極清淨普與眾生樂虛
L133n1557_p0385b09║空法界等令我載此乘淨諸業惑輪斷諸流
L133n1557_p0385b10║轉苦摧魔及外道令我載此乘。
L133n1557_p0385b11║次四求二利滅障乘（次四求二利滅障乘者初偈三義一普賢
L133n1557_p0385b12║之行周帀莊嚴一乘之體二悲不傷物故云徐轉三上二無緣故所向無怯不畏眾
L133n1557_p0385b13║生難化萬行難修故次偈三義一般若證理如金剛堅斷迷理惑如金剛利二方便
L133n1557_p0385b14║善巧依根本成猶如幻化斷迷事惑如車之巧三具斯二道二障皆亡云一切無礙
L133n1557_p0385b15║次偈即無緣慈與樂即慈普被稱廣大無緣故淨如車中虛則無不載故虛空等法
L133n1557_p0386a01║界也後偈斷三雜染降魔制外皆取二輪摧壞之義）。
L133n1557_p0386a02║智慧滿十方莊嚴徧法界普洽眾生願令我
L133n1557_p0386a03║載此乘清淨如虛空愛見悉除滅利益一切
L133n1557_p0386a04║眾令我載此乘願力速疾行定心安隱住普
L133n1557_p0386a05║運諸含識令我載此乘如地不傾動如水普
L133n1557_p0386a06║饒益如是運眾生令我載此乘。
L133n1557_p0386a07║後四求運載廣大乘上四即同三賢十聖
L133n1557_p0386a08║皆文義多含可以意得（後四求運載廣大乘者初偈取車備
L133n1557_p0386a09║體莊嚴義二取中虛普益義三取安穩速疾義四取不動普益義上四三賢等配文
L133n1557_p0386a10║甚顯）。
L133n1557_p0386a11║四攝圓滿輪總持清淨光如是智慧日願示
L133n1557_p0386a12║我令見已入法王位已著智王冠已繫妙法
L133n1557_p0386a13║繒願能慈顧我。
L133n1557_p0386a14║後二偈雙結中初偈結法願見後偈結人
L133n1557_p0386a15║請攝。
L133n1557_p0386b01║爾時文殊師利菩薩如象王迴觀善財童子
L133n1557_p0386b02║作如是言善哉善哉善男子汝已發阿耨多
L133n1557_p0386b03║羅三藐三菩提心復欲親近諸善知識問菩
L133n1557_p0386b04║薩行修菩薩道善男子親近供養諸善知識
L133n1557_p0386b05║是具一切智最初因緣是故於此勿生疲厭。
L133n1557_p0386b06║第四爾時文殊師利菩薩如象王下大聖
L133n1557_p0386b07║重教成其勝進之行文分四別一略讚略
L133n1557_p0386b08║教二廣問廣答三指示後友四念恩辭退
L133n1557_p0386b09║今初先讚一讚發心發心在前長行之中
L133n1557_p0386b10║二讚近友問行在前偈內後善男子親近
L133n1557_p0386b11║下教徃近友云何近友是種智初因法無
L133n1557_p0386b12║人弘雖慧莫了故下德生中廣顯其相涅
L133n1557_p0386b13║槃二十云一切眾生得阿耨菩提近因緣
L133n1557_p0386b14║者莫先善友乃至廣說以為全分等靡不
L133n1557_p0386b15║有初鮮克有終歷事多時故冝勿懈（法無人弘
L133n1557_p0387a01║雖慧莫了即暗用上經須彌頂上偈讚云譬如暗中寶無燈不可見佛法無人說雖
L133n1557_p0387a02║慧莫能了䟽涅槃二十者此是闍王尋路而來如來道歎經云爾時佛告諸大眾言
L133n1557_p0387a03║一切眾生為阿耨多羅三藐三菩提近因緣者莫若善友何以故阿闍世王若不隨
L133n1557_p0387a04║順耆婆語者來月七日必定命終墮阿鼻獄是故近因莫若善友乃至廣說即涅槃
L133n1557_p0387a05║二十六說第四功德謂親近善友廣引舍利弗等非是眾生真善知識我是眾生真
L133n1557_p0387a06║善知識廣引昔事見佛成益最後云常修惡業以見我故即便捨離如闡提比丘因
L133n1557_p0387a07║見我故寧捨身命不毀禁戒如草繫比丘以是義故阿難比丘說半梵行名善知識
L133n1557_p0387a08║我言不爾具足梵行乃名善知識是故菩薩修大涅槃具足第四親近善知識釋曰
L133n1557_p0387a09║此言順於西域若順此方應言善知識是半梵行我言不爾善知識是全梵行故䟽
L133n1557_p0387a10║義引耳）。
L133n1557_p0387a11║大方廣佛華嚴經䟽鈔會本第六十二之一
L133n1557_p0387a12║音釋
L133n1557_p0387a13║赫奕（赫呼格切奕羊益切赫奕盛大也）。憍慢（憍舉喬切恣也慢莫晏切
L133n1557_p0387a14║慠也）。壍（七豔切坑也）。徽纆（徽許歸切繩也纆莫北切索也）。轡勒（轡彼
L133n1557_p0387a15║義切馬韁也勒盧則切馬𠾑也）。轂（古祿切車輻所輳者曰轂）。軸轄（軸直六切
L133n1557_p0387b01║車軸也轄胡憂切車軸頭也）。羈鞅（羈居宜切鞅𠋣兩切羈鞅馬絡絆也）。軛
L133n1557_p0387b02║（於革切車軛也）。鞞（駢迷切）。輻（方六切輪轑也）。鎋（胡瞎切車軸頭鐵也）。
L133n1557_p0388a01║大方廣佛華嚴經疏鈔會本第六十二之二　翦二
L133n1557_p0388a02║唐于闐國三藏沙門實叉難陀　譯
L133n1557_p0388a03║唐清涼山大華嚴寺沙門澄觀撰述
L133n1557_p0388a04║第二善財白言下廣問廣答中先問後答
L133n1557_p0388a05║今初有十一句望前偈中文有二勢一前
L133n1557_p0388a06║別此總謂於前悲智等別行總修學故二
L133n1557_p0388a07║前橫此豎悲智等行位位同修趣入圓滿
L133n1557_p0388a08║等從始至終故。
L133n1557_p0388a09║善財白言唯願聖者廣為我說菩薩應云何
L133n1557_p0388a10║學菩薩行應云何修菩薩行。
L133n1557_p0388a11║就此諸句初二為總故下諸友中多但舉
L133n1557_p0388a12║此謂若學解學行始修終修皆名修學唯
L133n1557_p0388a13║因圓無學果滿無修故又學攝於解修攝
L133n1557_p0388a14║於行二句已收解行盡故。
L133n1557_p0388a15║應云何趣菩薩行應云何行菩薩行應云何
L133n1557_p0388b01║淨菩薩行應云何入菩薩行應云何成就菩
L133n1557_p0388b02║薩行應云何隨順菩薩行應云何憶念菩薩
L133n1557_p0388b03║行應云何增廣菩薩行應云何令普賢行速
L133n1557_p0388b04║得圓滿。
L133n1557_p0388b05║餘九句別一始趣向二即事造修三治障
L133n1557_p0388b06║離過四達證分明五具足獲得六隨順人
L133n1557_p0388b07║法七長時無間八無餘修習九究竟圓滿
L133n1557_p0388b08║若豎配者謂十住解能趣故十行正行故
L133n1557_p0388b09║十向普賢悲願能淨障故初地始入如故
L133n1557_p0388b10║二三四地世出世行皆成就故五六七地
L133n1557_p0388b11║能隨世故八地無功無念無間斷故九地
L133n1557_p0388b12║知諸稠林廣利益故十地等覺方圓滿故
L133n1557_p0388b13║橫豎無礙是所問意。
L133n1557_p0388b14║爾時文殊師利菩薩為善財童子而說頌言
L133n1557_p0388b15║善哉功德藏能來至我所發起大悲心勤求
L133n1557_p0389a01║無上覺已發廣大願除滅眾生苦普為諸世
L133n1557_p0389a02║間修行菩薩行。
L133n1557_p0389a03║二爾時文殊下答於中二先以偈頌別讚
L133n1557_p0389a04║別教後長行內總讚總教今初十偈分五
L133n1557_p0389a05║初二偈讚其發心於中初二句總讚次三
L133n1557_p0389a06║句指其發心之體即三種心謂悲以下救
L133n1557_p0389a07║智以上求大願為主故慈氏云菩提心燈
L133n1557_p0389a08║大悲為油大願為炷光照法界後三句顯
L133n1557_p0389a09║發心意樂謂不求五欲及王位等但為眾
L133n1557_p0389a10║生故。
L133n1557_p0389a11║若有諸菩薩不厭生死苦則具普賢道一切
L133n1557_p0389a12║無能壞。
L133n1557_p0389a13║二有一偈略教謂若猒苦趣寂則大道不
L133n1557_p0389a14║具魔小所壞若能了生死之實息愛見之
L133n1557_p0389a15║疲則攝眾魔為侍不溺實際之海故一切
L133n1557_p0389b01║莫壞（則攝眾魔為侍者即淨名問疾品文殊問言此室何以空無侍者廣答空
L133n1557_p0389b02║竟云又仁所問何無侍者一切眾魔及諸外道皆吾侍也所以者何眾魔者樂生死
L133n1557_p0389b03║菩薩於生死而不捨外道者樂諸見菩薩於諸見而不動釋曰此中但用攝魔耳言
L133n1557_p0389b04║不溺實際之海者對於小乘已見七地）。
L133n1557_p0389b05║福光福威力福處福淨海汝為諸眾生願修
L133n1557_p0389b06║普賢行。
L133n1557_p0389b07║三有一偈重讚其發心之德以為物發心
L133n1557_p0389b08║福之勝故有智之福為福光凡小不壞之
L133n1557_p0389b09║福為威力能生眾福為福處離障深廣為
L133n1557_p0389b10║淨海。
L133n1557_p0389b11║汝見無邊際十方一切佛皆悉聽聞法受持
L133n1557_p0389b12║不忘失汝於十方界普見無量佛成就諸願
L133n1557_p0389b13║海具足菩薩行若入方便海安住佛菩提能
L133n1557_p0389b14║隨導師學當成一切智汝徧一切剎微塵等
L133n1557_p0389b15║諸劫修行普賢行成就菩提道汝於無量剎
L133n1557_p0390a01║無邊諸劫海修行普賢行成滿諸大願。
L133n1557_p0390a02║四有五偈廣教具答十一句問初偈答二
L133n1557_p0390a03║總句謂若見多佛聞法則能受學於解持
L133n1557_p0390a04║而修行次偈答次三句謂若趣向見佛成
L133n1557_p0390a05║就大願則能具行具則行淨次二句答入
L133n1557_p0390a06║與成就謂證入真空而不礙涉有了達妙
L133n1557_p0390a07║有而不迷於空是入方便若如是入即住
L133n1557_p0390a08║菩提何行不成次二句答隨順問若順佛
L133n1557_p0390a09║學是真隨順自然順於一切智法次一偈
L133n1557_p0390a10║答憶念謂剎塵諸劫相續修行斯為憶念
L133n1557_p0390a11║後一偈答後二句謂多時處修則增廣圓
L133n1557_p0390a12║滿大聖此中總教諸法顯十信中總相信
L133n1557_p0390a13║故下諸善友各別教示顯入位後別修證
L133n1557_p0390a14║故（大聖此中下總顯文意）。
L133n1557_p0390a15║此無量眾生聞汝願歡喜皆發菩提意願學
L133n1557_p0390b01║普賢乘。
L133n1557_p0390b02║五有一偈結益。
L133n1557_p0390b03║爾時文殊師利菩薩說此頌已告善財童子
L133n1557_p0390b04║言善哉善哉善男子汝已發阿耨多羅三藐
L133n1557_p0390b05║三菩提心求菩薩行善男子若有眾生能發
L133n1557_p0390b06║阿耨多羅三藐三菩提心是事為難能發心
L133n1557_p0390b07║已求菩薩行倍更為難善男子若欲成就一
L133n1557_p0390b08║切智智應決定求真善知識善男子求善知
L133n1557_p0390b09║識勿生疲懈見善知識勿生厭足於善知識
L133n1557_p0390b10║所有教誨皆應隨順於善知識善巧方便勿
L133n1557_p0390b11║見過失。
L133n1557_p0390b12║第二長行總讚總教中先讚但言發心已
L133n1557_p0390b13║含前別義後善男子若欲下教謂但能求
L133n1557_p0390b14║友離過則前諸問皆圓於中先按定上令
L133n1557_p0390b15║求友不得猶豫言善知識者謂能令於未
L133n1557_p0391a01║知善法令知未識惡法令識或二字並通
L133n1557_p0391a02║識約明解知約決了真為揀似然知識有
L133n1557_p0391a03║五一知識世間善惡因果而令修斷二猒
L133n1557_p0391a04║世樂而欣涅槃三有悲心相心修度四以
L133n1557_p0391a05║無相慧令物修行五令無障礙修滿普賢
L133n1557_p0391a06║行此五前前非真真唯第五人能行此是
L133n1557_p0391a07║人善友若約法友教理行果皆善友也（人能
L133n1557_p0391a08║行此是人善友者然賢首有三義一者人善知善䟽上列五即皆是人結云人能行
L133n1557_p0391a09║此即人善友二法善友彼有六位一人天法二小乘法後四即四教法故今䟽通云
L133n1557_p0391a10║教理行果皆善友也三合辯者彼亦有六謂於上六法各說一門而授機故䟽意不
L133n1557_p0391a11║存第三第三不異初門故）後善男子求善知識下誡勸
L133n1557_p0391a12║隨順是勸餘皆為誡設有實過尚取法亡
L133n1557_p0391a13║非況權實多端生熟難測（設有實過尚取法亡非者故什
L133n1557_p0391a14║公常說偈云譬如淤泥中而生青蓮華智者取蓮華勿觀於淤泥即其事也況權實
L133n1557_p0391a15║多端者亦涅槃經第六四依品云如菴羅果生熟難知謂內懷腐爛外現律儀此為
L133n1557_p0391b01║外熟內生內具深法外示毀禁之相為內熟外生是則以貌取人失之子羽又說有
L133n1557_p0391b02║迦羅迦果鎮頭迦果二果相似迦羅迦果則惡藥人鎮頭迦果則好益人喻善友惡
L133n1557_p0391b03║友外相相似故難知也其權實多端通於諸經婆須勝熱無猒等逆行此為權示豈
L133n1557_p0391b04║得為非故難測也詩云採葑採菲無以下體是以大賢韜德露疵含光匿曜不可知
L133n1557_p0391b05║也）。
L133n1557_p0391b06║善男子於此南方有一國土名為勝樂其國
L133n1557_p0391b07║有山名曰妙峯於彼山中有一比丘名曰德
L133n1557_p0391b08║雲汝可徃問菩薩云何學菩薩行菩薩云何
L133n1557_p0391b09║修菩薩行乃至菩薩云何於普賢行疾得圓
L133n1557_p0391b10║滿德雲比丘當為汝說。
L133n1557_p0391b11║第三善男子於此下指示後友於中二初
L133n1557_p0391b12║舉友依正後汝可徃下勸徃教問今初國
L133n1557_p0391b13║名勝樂者次下知識寄當初住勝過前位
L133n1557_p0391b14║是信所樂故山名妙峯者山有二義一寂
L133n1557_p0391b15║靜不動義二高出周覽義以況初住解心
L133n1557_p0392a01║創立依定發慧寂然不動智鑒無遺徹見
L133n1557_p0392a02║果原下觀萬類山以表之登此心頂便成
L133n1557_p0392a03║正覺故曰妙峯友名德雲者具德如雲雲
L133n1557_p0392a04║有四義一普徧二潤澤三陰覆四注雨以
L133n1557_p0392a05║四種德如次配之一定二福三悲四智然
L133n1557_p0392a06║此德義就事就表通皆具之而創出外凡
L133n1557_p0392a07║故以比丘為表教問可知（然此義者就事即約德雲身上
L133n1557_p0392a08║就表即約初住法門亦具定等四義）。
L133n1557_p0392a09║爾時善財童子聞是語已歡喜踊躍頭頂禮
L133n1557_p0392a10║足繞無數帀慇懃瞻仰悲泣流淚辭退南行。
L133n1557_p0392a11║第四爾時善財下念恩辭退慶聞後友故
L133n1557_p0392a12║喜躍悵辭德音故悲淚下諸善友倣此可
L133n1557_p0392a13║知然後二𫨻義雖屬後文屬前會。
L133n1557_p0392a14║問大聖有智能演善財有機堪受何不頓
L133n1557_p0392a15║為宣示而別指他人歷事諸友明此深旨
L133n1557_p0392b01║略申十義一總相而明為於後學作軌範
L133n1557_p0392b02║故謂善財求法不懈善友說法無吝故二
L133n1557_p0392b03║顯行緣勝故謂真善友是全梵行如闍王
L133n1557_p0392b04║之遇耆域猶淨藏之化妙嚴等三破愚執
L133n1557_p0392b05║故謂令不師愚心虛己徧求故四破見慢
L133n1557_p0392b06║故謂令不觀種性不恥下問徧敬事故五
L133n1557_p0392b07║破徧空執故謂不唯無求無求之中吾故
L133n1557_p0392b08║求之六令即事即行寧可少聞便能證入
L133n1557_p0392b09║不在多聞而不證故七為破說法者攝屬
L133n1557_p0392b10║之心我徒我資彼此見故八為顯寄位漸
L133n1557_p0392b11║修入故若不推後則位位中住無勝進故
L133n1557_p0392b12║九為顯佛法甚深廣故善友尚皆謙推凡
L133n1557_p0392b13║流豈當臆斷十顯善財與友成緣起故謂
L133n1557_p0392b14║能入所入無二相故無善友之外善財則
L133n1557_p0392b15║一即一切明善財歷位也無善財之外善
L133n1557_p0393a01║友故一切即一多位成就皆在善財由是
L133n1557_p0393a02║卷舒自在無礙上之十義初一通於師資
L133n1557_p0393a03║次五多約資說第七約師後三約教思之
L133n1557_p0393a04║可知（謂善財求法不懈等者即暗用淨名第三菩薩行品如來為眾香菩薩說
L133n1557_p0393a05║法中不盡有為之義經云何謂不盡有為謂不離大慈不捨大悲深𤼵一切智心而
L133n1557_p0393a06║不廢忘教化眾生終不猒倦於四攝法常念順行護持正法不惜軀命種諸善根無
L133n1557_p0393a07║有疲猒志常安住方便廻向求法不懈說法無恡等今但要二句耳闍王之過耆域
L133n1557_p0393a08║者已如向引猶淨藏之化妙嚴即法華經妙莊嚴王本事品淨藏淨眼為王現變王
L133n1557_p0393a09║乃𤼵心詣佛得益王自述云世尊善知識者是大因緣所謂化導今得見佛𤼵阿耨
L133n1557_p0393a10║多羅三藐三菩提心謂令不觀種姓即菩薩戒不得觀法師種姓經云若佛子初始
L133n1557_p0393a11║發心未有所解而自恃聰明有智或恃高貴年宿或恃大姓高門大解大福饒財七
L133n1557_p0393a12║寶以自憍慢而不諮受先學法師經律其解法者或小姓年少卑門貧窮諸根不具
L133n1557_p0393a13║而實有德一切經律無不盡解而新學菩薩不得觀法師種姓而不來諮受先學法
L133n1557_p0393a14║師第一義諦者犯輕垢罪不恥下問即論語云孔文子何以謂之文不恥下問寧可
L133n1557_p0393a15║少聞便證入故者暗用涅槃高貴德王菩薩品彼文具云寧願少聞多解義理不願
L133n1557_p0393b01║多聞而於義不了）。
L133n1557_p0393b02║向勝樂國登妙峯山於其山上東西南北四
L133n1557_p0393b03║維上下觀察求覓渴仰欲見德雲比丘經于
L133n1557_p0393b04║七日見彼比丘在別山上徐步經行。
L133n1557_p0393b05║大文第二向勝樂國下有十善友寄於十
L133n1557_p0393b06║住即為十𫨻然下諸善友古德科判從一
L133n1557_p0393b07║至十雖皆有理今略存一二謂一依辯法
L133n1557_p0393b08║師科為三分一聞名求覓是加行位二受
L133n1557_p0393b09║其所說是正證法界三仰推勝進是後得
L133n1557_p0393b10║位或分為五分一舉法勸修二依教趣入
L133n1557_p0393b11║三見已請敬四止示法界五仰推勝進上
L133n1557_p0393b12║二並約位科故取前𫨻指示後友以屬後
L133n1557_p0393b13║𫨻方便以後友名屬後位故約義甚善而
L133n1557_p0393b14║文小不便今依意公及五臺論約會科之
L133n1557_p0393b15║分為六分而名小異一依教趣求二見敬
L133n1557_p0394a01║諮問三稱讚授法四謙己推勝五指示後
L133n1557_p0394a02║友六戀德禮辭而諸文多具其有增減至
L133n1557_p0394a03║文科判（古德科判從一至十者初總為一謂各一位故二依遠公分之為二
L133n1557_p0394a04║初親近善友後告示下𦗟聞正法其繫念思惟及如說修行並在文中就初近善友
L133n1557_p0394a05║於中有四一聞善友二求善友三見善友四請問法要就初聞善友中亦四一列國
L133n1557_p0394a06║名是通處二山等是別處三善友名四教徃詣二求善友於中有三初聞心喜二禮
L133n1557_p0394a07║足辭去三漸行訪友三見善友中二先徃見後設禮退住四請問法於中有三一白
L133n1557_p0394a08║已𤼵心明己有機二而未知等正問行法三我聞等歎德諸說近善友竟二聞正法
L133n1557_p0394a09║於中有二先歎發心後正為說法說法中二初說證量法門後仰推等說教量法門
L133n1557_p0394a10║此𫨻科文諸位多同少有不同者三辯法師分為三分具如䟽文就中有人云別說
L133n1557_p0394a11║有三一約人二約法三合辯初約人者於中有三初聞名等為方便二正見人為法
L133n1557_p0394a12║界三問法等彰其勝德二就法中亦有三者一言教為方便二智眼所得為法界三
L133n1557_p0394a13║通明業用以顯其德三人法合辯亦具三法初聞名至處為方便次見人得法為法
L133n1557_p0394a14║界後說徃因及推勝等以顯其德釋曰雖有此三辯公本科但是後合耳四衍法師
L133n1557_p0394a15║等分為四量一聞名等是教量二依教尋求是信量三見彼依正是比量四聞彼所
L133n1557_p0394b01║說是現量此四即是聞思修證也更開為五於上第四現量之中開出自分勝進二
L133n1557_p0394b02║位餘同前辯更有分五亦如䟽辯六依意法師等分作六分一明求詣心行二明見
L133n1557_p0394b03║敬諮問三讚說已知以授善財四說已未知五更示知者勸令徃詣六辭退奉行若
L133n1557_p0394b04║依五臺論亦作此釋或有一師分之為七於前六中第二之內先致敬後諮問法要
L133n1557_p0394b05║八或分為八於前七中第三之內先讚發心後說己法九或分為九於上八中第五
L133n1557_p0394b06║𫨻內先示已勸徃後教問歎德十或分為十於上九中第六𫨻內先致敬後辭去上
L133n1557_p0394b07║十種科中前五約位科後五約會科文並通在今䟽從其要當存其三釋取六釋文
L133n1557_p0394b08║而名小異者隨穩便故將抄中六對䟽自知就䟽六中前之四𫨻各可為二一中二
L133n1557_p0394b09║者初念前友教二趣求後友二中二者先見敬後諮問三中二者先稱讚後授法四
L133n1557_p0394b10║中二者先識己知一後推勝知多下別科多然後二不開還成十𫨻以表無盡）今
L133n1557_p0394b11║初發心住文具斯六初依教趣求中見心
L133n1557_p0394b12║陟位故曰登山智鑒位行為十方觀察情
L133n1557_p0394b13║懷得旨為欲見德雲七覺功道為經七日
L133n1557_p0394b14║忘所住位方為得旨故見在別山見則定
L133n1557_p0394b15║慧雙遊為經行徐步徐即是止不住亂想
L133n1557_p0395a01║故行即為觀不住靜心故若約事說即正
L133n1557_p0395a02║修習般舟三昧故（今此正明初發心住者如入空界慧住空性得
L133n1557_p0395a03║位不退故名為住）。
L133n1557_p0395a04║見已徃詣頂禮其足右繞三帀於前而住。
L133n1557_p0395a05║二見已徃詣下即見敬諮問於中四一設
L133n1557_p0395a06║敬儀重人法故。
L133n1557_p0395a07║作如是言聖者我已先發阿耨多羅三藐三
L133n1557_p0395a08║菩提心。
L133n1557_p0395a09║二作如是下申己發心明有法器故。
L133n1557_p0395a10║而未知菩薩云何學菩薩行云何修菩薩行
L133n1557_p0395a11║乃至應云何於普賢行疾得圓滿。
L133n1557_p0395a12║三而未知下正陳所問彰己未知請隨機
L133n1557_p0395a13║說故問中於前十一句舉初略後是經家
L133n1557_p0395a14║略若善財略友云何領（若善財畧者初謂經家之畧及觀新
L133n1557_p0395a15║譯普賢行願品梵本亦具乃是譯人畧耳）。
L133n1557_p0395b01║我聞聖者善能誘誨唯願垂慈為我宣說云
L133n1557_p0395b02║何菩薩而得成就阿耨多羅三藐三菩提。
L133n1557_p0395b03║四我聞聖者下歎德請說有智善能有悲
L133n1557_p0395b04║無吝故應為說誘謂誘喻即是教授以成
L133n1557_p0395b05║前解誨謂誨示即是教誡以成前行下皆
L133n1557_p0395b06║倣此前問但問因圓此中結期果滿即發
L133n1557_p0395b07║心所為。
L133n1557_p0395b08║時德雲比丘告善財言善哉善哉善男子汝
L133n1557_p0395b09║已能發阿耨多羅三藐三菩提心復能請問
L133n1557_p0395b10║諸菩薩行如是之事難中之難。
L133n1557_p0395b11║第三時德雲下稱讚授法即正入法界於
L133n1557_p0395b12║中二先讚器希有後正示法界今初先標
L133n1557_p0395b13║二難所以讚者令自寶固欣聞法故。
L133n1557_p0395b14║所謂求菩薩行求菩薩境界求菩薩出離道
L133n1557_p0395b15║求菩薩清淨道求菩薩清淨廣大心求菩薩
L133n1557_p0396a01║成就神通求菩薩示現解脫門求菩薩示現
L133n1557_p0396a02║世間所作業求菩薩隨順眾生心求菩薩生
L133n1557_p0396a03║死涅槃門求菩薩觀察有為無為心無所著。
L133n1557_p0396a04║後所謂下別牒前問有十一句初句牒總
L133n1557_p0396a05║餘十牒別文小開合而皆案次（後所謂下別牒前問
L133n1557_p0396a06║者善財若不具問此云何牒故䟽前云友云何領）一境界即前趣
L133n1557_p0396a07║菩薩行趣通能所境約所趣二即前行行
L133n1557_p0396a08║則出故三即前淨四即前入入即不滯空
L133n1557_p0396a09║有廣大心故五即成就六七及八皆前隨
L133n1557_p0396a10║順其解脫門是能隨順示所作業即事業
L133n1557_p0396a11║隨順順眾生心即逐機隨順此第八句亦
L133n1557_p0396a12║是憶念念眾生故九即增廣謂不住涅槃
L133n1557_p0396a13║是生死門不住生死即涅槃門以不住道
L133n1557_p0396a14║即能增廣十即速滿普賢行若了為無為
L133n1557_p0396a15║非一非異而無著者則速滿矣亦即為滿
L133n1557_p0396b01║矣（亦即為滿者上釋由了為無為非一非異方能當滿今意云了非一異即已窮
L133n1557_p0396b02║究故為即滿）。
L133n1557_p0396b03║善男子我得自在決定解力信眼清淨智光
L133n1557_p0396b04║照耀。
L133n1557_p0396b05║第二善男子我得下正示法界即念佛三
L133n1557_p0396b06║昧於中二先示體相後普觀下明其勝用
L133n1557_p0396b07║今初先標名後信眼下釋相今初自在有
L133n1557_p0396b08║二義一觀境自在二作用自在決定亦二
L133n1557_p0396b09║義一智決斷二信無猶豫解即勝解亦有
L133n1557_p0396b10║二義一約為信因於境忍可二為作用因
L133n1557_p0396b11║於境印持近處為遠等信智相資他境不
L133n1557_p0396b12║動故名為力即三昧義二釋相中信眼清
L133n1557_p0396b13║淨釋上解義謂欲修念佛三昧先當正信
L133n1557_p0396b14║次以智決了今由勝解於境忍可故於實
L133n1557_p0396b15║德能正信心淨了見分明故稱為眼次智
L133n1557_p0397a01║光照耀釋上決定謂決斷名智智故決定
L133n1557_p0397a02║故文殊般若明一行念佛三昧先明不動
L133n1557_p0397a03║法界知真法界不應動搖即是此中決定
L133n1557_p0397a04║解義然約寄位正是發心住體以本解性
L133n1557_p0397a05║聞熏之力今開發故是決定解（今由勝解於境忍可
L133n1557_p0397a06║者謂唯識解信云謂於寶德能深忍樂欲心淨為性前已頻引今離用此言耳文殊
L133n1557_p0397a07║般若明一行三昧等然文殊問及文殊說經今䟽之所用即大般若中曼殊室利分
L133n1557_p0397a08║總收彼二經皆入大部故又彼意云欲入一行三昧先親近解般若者聽聞諮受然
L133n1557_p0397a09║後能入言一行者一法界行亦無一故又云法界一相繫緣法界不動法界也以本
L133n1557_p0397a10║解性聞熏之力者淨行品已說十信滿心入此初住由信滿故明信決定住菩提心
L133n1557_p0397a11║三心之中解心增故即是住體言開發者發心有二一者發起通於十信二者開發
L133n1557_p0397a12║在於初住亦如前釋又高齊大行和尚宗崇念佛云四字教詔謂信憶二字不離於
L133n1557_p0397a13║心稱敬兩字不離於口彼論云徃生淨土要須有信信千即千生信萬即萬生信佛
L133n1557_p0397a14║名字不離心口諸佛即救諸佛即護心常憶佛口常稱名身恒常敬始名深信任意
L133n1557_p0397a15║早晚終無蹔住閻浮之法此䇿初心最為要也）。
L133n1557_p0397b01║普觀境界離一切障善巧觀察普眼明徹具
L133n1557_p0397b02║清淨行。
L133n1557_p0397b03║二明勝用中亦是展轉釋成於中二先約
L133n1557_p0397b04║內用後徃詣下明其外用今初普觀境界
L133n1557_p0397b05║即信眼用亦釋眼義以如為佛則無境非
L133n1557_p0397b06║佛故云普觀又若報若化一時觀故（以如為佛
L133n1557_p0397b07║則無境非如者大品中答常啼云諸法如即是佛金剛云如來者即諸法如義既以
L133n1557_p0397b08║如為佛一切法皆如也何法非佛耶又若報下然修念佛三昧多約漸修謂先為化
L133n1557_p0397b09║身觀次報後法今則一時耳）次離一切障釋清淨義若
L133n1557_p0397b10║沈若浮諸蓋諸取皆三昧障故（諸盖諸取者盖即五
L133n1557_p0397b11║盖取謂二取故上經云不見十力空如幻雖見非見如盲覩分別取相不見佛究竟
L133n1557_p0397b12║離着乃能見）次善巧觀察釋智光照耀謂於無
L133n1557_p0397b13║色相而觀色相為善巧觀後普眼下結成
L133n1557_p0397b14║上義謂信眼普觀境界名為普眼窮如法
L133n1557_p0397b15║界名曰明徹如是離障見如是謂具足清
L133n1557_p0398a01║淨一行三昧一行者一法界行故。
L133n1557_p0398a02║徃詣十方一切國土恭敬供養一切諸佛。
L133n1557_p0398a03║二明外用者以前即用之體則以無心之
L133n1557_p0398a04║覺契唯如之境不動法界窮乎寂照之原
L133n1557_p0398a05║故能即體之用用無不窮亦由前勝解於
L133n1557_p0398a06║境印持隨心去住於中三初明不動而徃。
L133n1557_p0398a07║常念一切諸佛如來總持一切諸佛正法。
L133n1557_p0398a08║二常念下不念而持。
L133n1557_p0398a09║常見一切十方諸佛所謂見於東方一佛二
L133n1557_p0398a10║佛十佛百佛千佛百千佛億佛百億佛千億
L133n1557_p0398a11║佛百千億佛那由他億佛百那由他億佛千
L133n1557_p0398a12║那由他億佛百千那由他億佛乃至見無數
L133n1557_p0398a13║無量無邊無等不可數不可稱不可思不可
L133n1557_p0398a14║量不可說不可說不可說佛乃至見閻浮提
L133n1557_p0398a15║微塵數佛四天下微塵數佛千世界微塵數
L133n1557_p0398b01║佛二千世界微塵數佛三千世界微塵數佛
L133n1557_p0398b02║佛剎微塵數佛乃至不可說不可說佛剎微
L133n1557_p0398b03║塵數佛如東方南西北方四維上下亦復如
L133n1557_p0398b04║是。
L133n1557_p0398b05║三常見下明不徃而見於中三初標次所
L133n1557_p0398b06║謂下別顯所見數多於中三千即一佛剎
L133n1557_p0398b07║而重言佛剎微塵數者準梵本中脫十字
L133n1557_p0398b08║故應言十佛剎也。
L133n1557_p0398b09║一一方中所有諸佛種種色相種種形貌種
L133n1557_p0398b10║種神通種種遊戲種種眾會莊嚴道場種種
L133n1557_p0398b11║光明無邊照耀種種國土種種壽命隨諸眾
L133n1557_p0398b12║生種種心樂示現種種成正覺門於大眾中
L133n1557_p0398b13║而師子吼。
L133n1557_p0398b14║後一一方下明所見事別。
L133n1557_p0398b15║善男子我唯得此憶念一切諸佛境界智慧
L133n1557_p0399a01║光明普見法門。
L133n1557_p0399a02║第四善男子我唯下謙己推勝於中先謙
L133n1557_p0399a03║已知一即結其自分後豈能了下推勝知
L133n1557_p0399a04║多即增其勝進今初一切諸佛境界者結
L133n1557_p0399a05║其所觀橫通十方豎該三世故云一切即
L133n1557_p0399a06║上普觀境界一行三昧觀其法身十方諸
L133n1557_p0399a07║佛亦通報化種種色相兼相海故次智慧
L133n1557_p0399a08║光明者結其能觀即上智光照耀次普見
L133n1557_p0399a09║法門即總收前二以結其名即前普眼明
L133n1557_p0399a10║徹最初善友先明念佛法門者以是眾行
L133n1557_p0399a11║之先故智論云菩薩以般若波羅蜜為母
L133n1557_p0399a12║般舟三昧為父故依佛方成餘勝行故又
L133n1557_p0399a13║初住中緣佛發心樂供養故（最初善友先明念佛法門
L133n1557_p0399a14║下此明次第上問也五十五友法門不同而初說者何耶從以是下答其先說之意
L133n1557_p0399a15║畧有二意在文可知若更進論有其十義一如䟽引智論二依佛方便能成勝行故
L133n1557_p0399b01║三功高易進以獎物故四觀通淺深能遍攝故五消滅重障為勝緣故六雙兼人法
L133n1557_p0399b02║易加護故七十地菩薩皆念佛故八三寶吉祥經初說故初此念佛海雲聽法善住
L133n1557_p0399b03║依僧為次第故九即心即佛為一境故十為表初住緣佛發心樂供養故第十即䟽
L133n1557_p0399b04║中第二意也）。
L133n1557_p0399b05║豈能了知諸大菩薩無邊智慧清淨行門。
L133n1557_p0399b06║二推勝中三先總次所謂下別後而我下
L133n1557_p0399b07║結今初無邊智慧即下諸門及所不說能
L133n1557_p0399b08║觀之智緣無邊境故清淨行者即下諸門
L133n1557_p0399b09║離障之心而言門者隨其一一入佛境故
L133n1557_p0399b10║（今初下然其推勝畧有二意一通指諸菩薩行如今總中但云菩薩無邊智慧等二
L133n1557_p0399b11║就其一門但知少分如下別說二十一門我唯得一等下諸善友多約後義䟽釋該
L133n1557_p0399b12║諸德之意）。
L133n1557_p0399b13║所謂智光普照念佛門常見一切諸佛國土
L133n1557_p0399b14║種種宮殿悉嚴淨故令一切眾生念佛門隨
L133n1557_p0399b15║諸眾生心之所樂皆令見佛得清淨故令安
L133n1557_p0400a01║住力念佛門令入如來十力中故令安住法
L133n1557_p0400a02║念佛門見無量佛聽聞法故照耀諸方念佛
L133n1557_p0400a03║門悉見一切諸世界中等無差別諸佛海故
L133n1557_p0400a04║入不可見處念佛門悉見一切微細境中諸
L133n1557_p0400a05║佛自在神通事故住於諸劫念佛門一切劫
L133n1557_p0400a06║中常見如來諸所施為無暫捨故住一切時
L133n1557_p0400a07║念佛門於一切時常見如來親近同住不捨
L133n1557_p0400a08║離故住一切剎念佛門一切國土咸見佛身
L133n1557_p0400a09║超過一切無與等故住一切世念佛門隨於
L133n1557_p0400a10║自心之所欲樂普見三世諸如來故住一切
L133n1557_p0400a11║境念佛門普於一切諸境界中見諸如來次
L133n1557_p0400a12║第現故住寂滅念佛門於一念中見一切剎
L133n1557_p0400a13║一切諸佛示涅槃故住遠離念佛門於一念
L133n1557_p0400a14║中見一切佛從其所住而出去故住廣大念
L133n1557_p0400a15║佛門心常觀察一一佛身充徧一切諸法界
L133n1557_p0400b01║故住微細念佛門於一毛端有不可說如來
L133n1557_p0400b02║出現悉至其所而承事故住莊嚴念佛門於
L133n1557_p0400b03║一念中見一切剎皆有諸佛成等正覺現神
L133n1557_p0400b04║變故住能事念佛門見一切佛出現世間放
L133n1557_p0400b05║智慧光轉法輪故住自在心念佛門知隨自
L133n1557_p0400b06║心所有欲樂一切諸佛現其像故住自業念
L133n1557_p0400b07║佛門知隨眾生所積集業現其影像令覺悟
L133n1557_p0400b08║故住神變念佛門見佛所坐廣大蓮華周徧
L133n1557_p0400b09║法界而開敷故住虛空念佛門觀察如來所
L133n1557_p0400b10║有身雲莊嚴法界虛空界故。
L133n1557_p0400b11║二別中有二十一門各先標名後釋相並
L133n1557_p0400b12║從業用以受其名準晉經一一皆云念佛
L133n1557_p0400b13║三昧門今略無三昧字理實應有古德判
L133n1557_p0400b14║此前十念佛勝德圓備後十一念佛妙用
L133n1557_p0400b15║自在亦是一理尅實細論一一皆念體用
L133n1557_p0401a01║無礙之佛又此諸門當文標釋己自可了
L133n1557_p0401a02║細窮其旨義乃多含。
L133n1557_p0401a03║然其念佛三昧總相則一別即三身十身
L133n1557_p0401a04║修觀各別且寄三身釋者即總分為三謂
L133n1557_p0401a05║念法報化為觀各別於三身中各有依正
L133n1557_p0401a06║便成六觀謂念法性身土為法身依正念
L133n1557_p0401a07║報身華藏等剎為依十身相海等為正念
L133n1557_p0401a08║餘淨土水鳥樹林為化身依三十二相等
L133n1557_p0401a09║為化身正又後二正中各分為二謂念內
L133n1557_p0401a10║功德及外相好十力無畏等為化身德如
L133n1557_p0401a11║不思議法品為報身德三十二等為化相
L133n1557_p0401a12║好十蓮華藏等為報相好則成八門而初
L133n1557_p0401a13║法身二門為後六門之體若體相無礙成
L133n1557_p0401a14║第九門若融前諸門為一致故於一細處
L133n1557_p0401a15║見佛無盡如是重重成帝網之境則入普
L133n1557_p0401b01║賢念佛三昧之門今此二十一門通是後
L133n1557_p0401b02║一而隨相異故有多門與前十門互有開
L133n1557_p0401b03║合一智光普照門即通法身報化依正以
L133n1557_p0401b04║此門為總故一切諸佛通於橫豎通諸佛
L133n1557_p0401b05║國故云種種嚴淨如無量壽觀經先觀瑩
L133n1557_p0401b06║徹瑠璃之地瓊林寶樹及作華藏觀者一
L133n1557_p0401b07║一境界無盡莊嚴無土之土方為真淨等
L133n1557_p0401b08║二即觀色相身令見得淨故而標名中念
L133n1557_p0401b09║佛門三字既是通名令一切眾生之言未
L133n1557_p0401b10║知令作何事故準晉經應云令一切眾生
L133n1557_p0401b11║遠離顛倒念佛門義方圓備三念內德四
L133n1557_p0401b12║亦內德無倒說授菩薩見佛本為得法故
L133n1557_p0401b13║五通三身依正內德外相以十方諸如來
L133n1557_p0401b14║同共一法身故一心一智慧力無畏亦然
L133n1557_p0401b15║故皆能隨本誓願化眾生故餘等可思即
L133n1557_p0402a01║此亦是一行三昧隨念一佛等一切故六
L133n1557_p0402a02║即第九事理無礙觀以理融事故隨一細
L133n1557_p0402a03║境見多神通唯智眼境名不可見七八皆
L133n1557_p0402a04║約時並通諸身土而七約所念佛事無斷
L133n1557_p0402a05║八約能念時分無間九雙念依正亦通報
L133n1557_p0402a06║化十念即應而真過去諸佛安住不涅槃
L133n1557_p0402a07║際未來諸佛亦已現成故文殊般若云今
L133n1557_p0402a08║佛住世則一切諸佛皆住以同一不思議
L133n1557_p0402a09║故又約隨相門即欲念何佛佛便為現十
L133n1557_p0402a10║一亦即體之用由了無非佛境故境境佛
L133n1557_p0402a11║現十二念應十三亦念應然上十一境中
L133n1557_p0402a12║見佛或謂諸佛住於境中今明知諸佛無
L133n1557_p0402a13║住故遠離時處之想則見一日念念而去
L133n1557_p0402a14║十四念報身相好眼耳等皆徧法界故十
L133n1557_p0402a15║五中念即體之用前第六微細顯依中有
L133n1557_p0402b01║正此約正中有正故不濫前十六念劫圓
L133n1557_p0402b02║融故上二皆即體之用十七念內德十八
L133n1557_p0402b03║十九皆念色相二十念依二十一通內外
L133n1557_p0402b04║真應等一切身雲如上出現品及上下文
L133n1557_p0402b05║然上就所念辨異成其十門若與經文互
L133n1557_p0402b06║開合者為門非一二十一者蓋略說耳然
L133n1557_p0402b07║約能念心不出五種一緣境念佛門念真
L133n1557_p0402b08║念應若正若依設但稱名亦是境故故上
L133n1557_p0402b09║諸門多是此門二攝境唯心念佛門即十
L133n1557_p0402b10║八十九二門十八即總相唯心是心是佛
L133n1557_p0402b11║是心作佛故十九雖隨我心心業多種見
L133n1557_p0402b12║佛優劣故三心境俱泯門即前遠離念佛
L133n1557_p0402b13║門及不可見門之一分及如虛空四心境
L133n1557_p0402b14║無礙門即如初門雙照事理存泯無礙故
L133n1557_p0402b15║云普照五重重無盡門即稱前第十門而
L133n1557_p0403a01║觀察故如微細等門亦是此中總意（然約能念
L133n1557_p0403a02║下第三約能念𭣣束然古人已有五門云一稱名徃生念佛門二觀像滅罪念佛門
L133n1557_p0403a03║三攝境唯心念佛門四心境無礙念佛門五緣起圓通念佛門此之五門初二名局
L133n1557_p0403a04║又但稱名亦闕念義第五一門名則𥁞善及其釋義但事理無礙故今改之故初一
L133n1557_p0403a05║門兼攝前二此中第五方是性起圓通事事無礙義故）若約十身各
L133n1557_p0403a06║以二門而為一身後一總顯謂願智法力
L133n1557_p0403a07║持意生化威勢菩提及福德相好莊嚴身
L133n1557_p0403a08║以念佛之門諸教攸讚理致深遠世多共
L133n1557_p0403a09║行故略解釋無厭繁說（若約十身下即第三別約十身言各
L133n1557_p0403a10║二門者初二即願身初門願生兜率天宮後門顯周法界三四二門即智身前門十
L133n1557_p0403a11║力智後門了法智五六二門即法身前門法普周一切等無差別後門體不可見不
L133n1557_p0403a12║妨大用七入二門即力持身前門持令多劫後門持令常見九十二門意生身前門
L133n1557_p0403a13║隨意生剎後門隨意生世十一二兩門化身前門化周諸境後門化故示滅十三四
L133n1557_p0403a14║二門即威勢身前門無住後門普周皆威勢故十五六二門即菩提身前門一毛多
L133n1557_p0403a15║佛成菩提後門一念遍剎成菩提十七八二門福德身前門放光演法後門隨樂現
L133n1557_p0403b01║形十九二十二門即相好莊嚴身前門應化相好後門華藏剎中相好第二十一門
L133n1557_p0403b02║該於十身故等空法界亦與離世間十佛相當並如前會）。
L133n1557_p0403b03║而我云何能知能說彼功德行。
L133n1557_p0403b04║三結可知。
L133n1557_p0403b05║善男子南方有國名曰海門彼有比丘名為
L133n1557_p0403b06║海雲汝徃彼問菩薩云何學菩薩行修菩薩
L133n1557_p0403b07║道。
L133n1557_p0403b08║第五善男子南方下指示後友於中二初
L133n1557_p0403b09║正示善友後歎友勝德今初即治地住善
L133n1557_p0403b10║友海門國者彼國正當南海口故表觀心
L133n1557_p0403b11║海深廣為治心地之門故比丘海雲者觀
L133n1557_p0403b12║海為法門以普眼法雲潤一切故表治地
L133n1557_p0403b13║中觀生起十種心深廣悲雲故。
L133n1557_p0403b14║海雲比丘能分別說發起廣大善根因緣善
L133n1557_p0403b15║男子海雲比丘當令汝入廣大助道位當令
L133n1557_p0404a01║汝生廣大善根力當為汝說發菩提心因當
L133n1557_p0404a02║令汝生廣大乘光明當令汝修廣大波羅蜜
L133n1557_p0404a03║當令汝入廣大諸行海當令汝滿廣大誓願
L133n1557_p0404a04║輪當令汝淨廣大莊嚴門當令汝生廣大慈
L133n1557_p0404a05║悲力。
L133n1557_p0404a06║後海雲比丘下歎友勝德於中十句先一
L133n1557_p0404a07║總歎後善男子下九句別就益當機歎句
L133n1557_p0404a08║各一義即預指後說初一即見竟得益二
L133n1557_p0404a09║即聞化宿因三即歎發心處四即聞彼受
L133n1557_p0404a10║持處五六及七皆普眼法門所證八聞依
L133n1557_p0404a11║正莊嚴九即顯發心之相至文自見。
L133n1557_p0404a12║時善財童子禮德雲比丘足右繞觀察辭退
L133n1557_p0404a13║而去。
L133n1557_p0404a14║第六爾時善財下戀德禮辭生難遭想故
L133n1557_p0404a15║戀喜見後友故辭。
L133n1557_p0404b01║大方廣佛華嚴經疏鈔會本第六十二之二
L133n1557_p0404b02║音釋
L133n1557_p0404b03║葑（方中切音封菜名）。淤（依據切水中埿也）。
L133n1557_p0405a01║大方廣佛華嚴經䟽鈔會本第六十二之三　翦三
L133n1557_p0405a02║唐于闐國三藏沙門實叉難陀　譯
L133n1557_p0405a03║唐清涼山大華嚴寺沙門澄觀撰述
L133n1557_p0405a04║第二海雲比丘寄治地住善友（第二海雲寄治地住
L133n1557_p0405a05║謂常隨空心淨治八萬四千法門清淨潔白治心地故）。
L133n1557_p0405a06║文亦有六第一依教趣求中二初依教正
L133n1557_p0405a07║觀此明溫故後漸次下趣求後友意欲知
L133n1557_p0405a08║新又前即學而能思後即思而能學然思
L133n1557_p0405a09║前猶屬前文謂上來近友次聞正法今辨
L133n1557_p0405a10║正念思惟及如說修行即涅槃四近因緣
L133n1557_p0405a11║今以前義屬後進趣後義屬前指來互為
L133n1557_p0405a12║鉤鎻顯主伴交叅且從會判屬於後耳下
L133n1557_p0405a13║皆準此（初依教中其文有二皆外典中意一論語云溫故而知新可以為師
L133n1557_p0405a14║矣二又前即學下亦論語云學而不思則罔思而不學則怠怠謂疲怠罔謂罔然無
L133n1557_p0405a15║所得也今並反上故學而能思思而能學然思前下第二對前釋即涅槃經意於中
L133n1557_p0405b01║有二先正立理義合屬前以涅槃四事是涅槃近因謂一親近善友二聽聞正法三
L133n1557_p0405b02║繫念思惟四如說修行故知後二即屬前二此即遠公分為二意也今以前義下第
L133n1557_p0405b03║二明今䟽將後二屬後會意謂思修二門即前會之義今為後會進趣故故教趣求
L133n1557_p0405b04║言後義屬前友指來者即是前會指示後友後友依正等合屬後會由前友指來故
L133n1557_p0405b05║屬前會名為鉤鎻所指是主能指是伴又思修屬前此約位判今從會判故屬後也）。
L133n1557_p0405b06║爾時善財童子一心思惟善知識教正念觀
L133n1557_p0405b07║察智慧光明門正念觀察菩薩解脫門正念
L133n1557_p0405b08║觀察菩薩三昧門正念觀察菩薩大海門正
L133n1557_p0405b09║念觀察諸佛現前門正念觀察諸佛方所門
L133n1557_p0405b10║正念觀察諸佛軌則門正念觀察諸佛等虛
L133n1557_p0405b11║空界門正念觀察諸佛出現次第門正念觀
L133n1557_p0405b12║察諸佛所入方便門。
L133n1557_p0405b13║今念前中有十一句初總餘別別中皆云
L133n1557_p0405b14║正念觀察者不沈不舉寂照雙流故十中
L133n1557_p0405b15║一即是前觀境自在二即前作用解脫三
L133n1557_p0406a01║即一行三昧體及推勝中諸三昧門四念
L133n1557_p0406a02║前種種眾會五即前見佛六即前十方七
L133n1557_p0406a03║即壽命神通等八即通觀佛徧九即種種
L133n1557_p0406a04║成正覺十即隨種種眾生心樂。
L133n1557_p0406a05║漸次南行至海門國。
L133n1557_p0406a06║後趣求可知。
L133n1557_p0406a07║向海雲比丘所頂禮其足右繞畢於前合掌
L133n1557_p0406a08║作如是言聖者我已先發阿耨多羅三藐三
L133n1557_p0406a09║菩提心欲入一切無上智海而未知菩薩云
L133n1557_p0406a10║何能捨世俗家生如來家云何能度生死海
L133n1557_p0406a11║入佛智海云何能離凡夫地入如來地云何
L133n1557_p0406a12║能斷生死流入菩薩行流云何能破生死輪
L133n1557_p0406a13║成菩薩願輪云何能滅魔境界顯佛境界云
L133n1557_p0406a14║何能竭愛欲海長大悲海云何能閉眾難惡
L133n1557_p0406a15║趣門開諸大涅槃門云何能出三界城入一
L133n1557_p0406b01║切智城云何能棄捨一切玩好之物悉以饒
L133n1557_p0406b02║益一切眾生。
L133n1557_p0406b03║第二向海雲下見敬諮問於中三初設敬
L133n1557_p0406b04║次自陳發心可知後而未知下諮問法要
L133n1557_p0406b05║於中言願輪者願窮三際無有終始故對
L133n1557_p0406b06║生死以立輪名餘文自顯。
L133n1557_p0406b07║時海雲比丘告善財言善男子汝已發阿耨
L133n1557_p0406b08║多羅三藐三菩提心耶善財言唯我已先發
L133n1557_p0406b09║阿耨多羅三藐三菩提心。
L133n1557_p0406b10║第三時海雲下讚示法界於中二先讚法
L133n1557_p0406b11║器後正授法前中三先本問以發心者難
L133n1557_p0406b12║故若不發心不堪授法非法器故次善財
L133n1557_p0406b13║下答非虛妄故。
L133n1557_p0406b14║海雲言善男子若諸眾生不種善根則不能
L133n1557_p0406b15║發阿耨多羅三藐三菩提心要得普門善根
L133n1557_p0407a01║光明具真實道三昧智光出生種種廣大福
L133n1557_p0407a02║海長白淨法無有懈息事善知識不生疲厭
L133n1557_p0407a03║不顧身命無所藏積等心如地無有高下性
L133n1557_p0407a04║常慈愍一切眾生於諸有趣專念不捨恒樂
L133n1557_p0407a05║觀察如來境界如是乃能發菩提心。
L133n1557_p0407a06║後海雲言善男子若諸下正讚於中二先
L133n1557_p0407a07║讚因緣難具故發者為希後發菩提心者
L133n1557_p0407a08║下顯發心相勝故發者難得今初先反讚
L133n1557_p0407a09║後要得下順讚事友為緣餘皆是因通有
L133n1557_p0407a10║十句初句為總即宿植普賢法門成種性
L133n1557_p0407a11║故二具真下別初得真如三昧智光名具
L133n1557_p0407a12║真實道此即了心寂照生佛德故餘可知。
L133n1557_p0407a13║發菩提心者所謂發大悲心普救一切眾生
L133n1557_p0407a14║故發大慈心等祐一切世間故發安樂心令
L133n1557_p0407a15║一切眾生滅諸苦故發饒益心令一切眾生
L133n1557_p0407b01║離惡法故發哀愍心有怖畏者咸守護故發
L133n1557_p0407b02║無礙心捨離一切諸障礙故發廣大心一切
L133n1557_p0407b03║法界咸徧滿故發無邊心等虛空界無不徃
L133n1557_p0407b04║故發寬博心悉見一切諸如來故發清淨心
L133n1557_p0407b05║於三世法智無違故發智慧心普入一切智
L133n1557_p0407b06║慧海故。
L133n1557_p0407b07║二顯發心相中有十一句前五即大慈悲
L133n1557_p0407b08║心初二總餘三別次四深心修行大願盡
L133n1557_p0407b09║空界故後二直心不違法性證果智故又
L133n1557_p0407b10║此十心多同治地自分十心恐繁不會（又此
L133n1557_p0407b11║十心者彼十心者所謂利益心大悲心安樂心安住心憐愍心攝受心守護心同己
L133n1557_p0407b12║心師心導師心今此一即大悲二即利益三即安樂四安住心離惡法住善法故五
L133n1557_p0407b13║即憐愍六即守護令離礙故七即同已遍法界故八即攝受法界虛空皆徃攝故九
L133n1557_p0407b14║即師心見諸佛故十即導師入種智故）。
L133n1557_p0407b15║善男子我住此海門國十有二年常以大海
L133n1557_p0408a01║為其境界所謂思惟大海廣大無量思惟大
L133n1557_p0408a02║海甚深難測思惟大海漸次深廣思惟大海
L133n1557_p0408a03║無量眾寶奇妙莊嚴思惟大海積無量水思
L133n1557_p0408a04║惟大海水色不同不可思議思惟大海無量
L133n1557_p0408a05║眾生之所住處思惟大海容受種種大身眾
L133n1557_p0408a06║生思惟大海能受大雲所雨之雨思惟大海
L133n1557_p0408a07║無增無減。
L133n1557_p0408a08║第二善男子我住下正授法要謂觀法海
L133n1557_p0408a09║覩佛聞法次前念佛而明此者顯聞法弘
L133n1557_p0408a10║傳次為要故（次前念佛下生起次第）。
L133n1557_p0408a11║於中二先明修觀後善男子我作是下觀
L133n1557_p0408a12║成利益前中二先託事顯詮二善男子我
L133n1557_p0408a13║思惟下欲忘詮求旨今初先總標言十二
L133n1557_p0408a14║年者一紀已周表過十千劫已入第二住
L133n1557_p0408a15║故亦表總觀菩薩十二住十二入故後所
L133n1557_p0408b01║謂下別顯皆託事表法智海十義如十地
L133n1557_p0408b02║說今是悲海（一紀已周者十二年為一紀周十二辰故過十千劫者十
L133n1557_p0408b03║信滿十千劫入正定故十二住已見十住品智海十義如十地說者海有十德表十
L133n1557_p0408b04║地故言今是悲海者故此十德與十地小異取稱法故即前十種悲心一即利益心
L133n1557_p0408b05║利益寬廣故二即大悲心大悲甚深無能測故三即安樂始於世樂種種與故四即
L133n1557_p0408b06║安住謂惡行眾生令住善行故即是眾寶五憐愍心悉包納故六攝受心種種外道
L133n1557_p0408b07║攝令正信如水多色同在海故七守護心已發心者皆守護故是為無量眾生依住
L133n1557_p0408b08║八同己心謂攝菩提大願眾生如己身有為大身故九即師心謂於大乘道習進道
L133n1557_p0408b09║者推之如師師必諮受大法雨故十導師心謂具功德者敬之如佛故湛無增減以
L133n1557_p0408b10║斯十悲對斯十喻有如符契故上歎十心即是法說今此海喻喻前十心稱復相當）。
L133n1557_p0408b11║善男子我思惟時復作是念世間之中頗有
L133n1557_p0408b12║廣博過此海不頗有無量過此海不頗有甚
L133n1557_p0408b13║深過此海不頗有殊特過此海不。
L133n1557_p0408b14║二忘詮求旨為見佛親因可知（二忘詮求旨為見佛
L133n1557_p0408b15║親因者此中唯有四句一廣二多三深四勝初二即前第一開出三即第二四即第
L133n1557_p0409a01║六一海眾色故為殊特餘之六句不出深廣故但舉四又餘六句餘處容有故牒此
L133n1557_p0409a02║四顯其奇特問既歎奇特何名忘詮離前十相更求過此即忘詮求旨意也由此忘
L133n1557_p0409a03║求故得見佛）。
L133n1557_p0409a04║善男子我作是念時此海之下有大蓮華忽
L133n1557_p0409a05║然出現以無能勝因陀羅尼羅寶為莖吠瑠
L133n1557_p0409a06║璃寶為藏閻浮檀金為葉沈水為臺碼碯為
L133n1557_p0409a07║鬚芬敷布濩彌覆大海。
L133n1557_p0409a08║第二觀成利益中二先明見佛後得聞法
L133n1557_p0409a09║今初即見法界無礙依正於中先見依後
L133n1557_p0409a10║見正前中三一總標體相以深觀心海法
L133n1557_p0409a11║海則心華行華自然敷榮無漏性德無不
L133n1557_p0409a12║備故（以深觀等者法海即是悲海而法名通對上自心觀心即心華開敷觀大
L133n1557_p0409a13║悲法即二利行發）。
L133n1557_p0409a14║百萬阿修羅王執持其莖百萬摩尼寶莊嚴
L133n1557_p0409a15║網彌覆其上百萬龍王雨以香水百萬迦樓
L133n1557_p0409b01║羅王銜諸瓔珞及寶繒帶周帀垂下百萬羅
L133n1557_p0409b02║剎王慈心觀察百萬夜叉王恭敬禮拜百萬
L133n1557_p0409b03║乾闥婆王種種音樂讚歎供養百萬天王雨
L133n1557_p0409b04║諸天華天鬘天香天燒香天塗香天末香天
L133n1557_p0409b05║妙衣服天幢旛盖百萬梵王頭頂禮敬百萬
L133n1557_p0409b06║淨居天合掌作禮百萬轉輪王各以七寶莊
L133n1557_p0409b07║嚴供養百萬海神俱時出現恭敬頂禮百萬
L133n1557_p0409b08║味光摩尼寶光明普照百萬淨福摩尼寶以
L133n1557_p0409b09║為莊嚴百萬普光摩尼寶為清淨藏百萬殊
L133n1557_p0409b10║勝摩尼寶其光赫奕百萬妙藏摩尼寶光照
L133n1557_p0409b11║無邊百萬閻浮幢摩尼寶次第行列百萬金
L133n1557_p0409b12║剛師子摩尼寶不可破壞清淨莊嚴百萬日
L133n1557_p0409b13║藏摩尼寶廣大清淨百萬可樂摩尼寶具種
L133n1557_p0409b14║種色百萬如意摩尼寶莊嚴無盡光明照耀。
L133n1557_p0409b15║二百萬阿修羅下外相為嚴。
L133n1557_p0410a01║比大蓮華如來出世善根所起一切菩薩皆
L133n1557_p0410a02║生信樂十方世界無不現前從如幻法生如
L133n1557_p0410a03║夢法生清淨業生無諍法門之所莊嚴入無
L133n1557_p0410a04║為印住無礙門充滿十方一切國土隨順諸
L133n1557_p0410a05║佛甚深境界於無數百千劫歎其功德不可
L133n1557_p0410a06║得盡。
L133n1557_p0410a07║三此大蓮華下舉因顯勝。
L133n1557_p0410a08║我時見彼蓮華之上有一如來結加趺坐其
L133n1557_p0410a09║身從此上至有頂寶蓮華座不可思議道塲
L133n1557_p0410a10║眾會不可思議諸相成就不可思議隨好圓
L133n1557_p0410a11║滿不可思議神通變化不可思議色相清淨
L133n1557_p0410a12║不可思議無見頂相不可思議廣長舌相不
L133n1557_p0410a13║可思議善巧言說不可思議圓滿音聲不可
L133n1557_p0410a14║思議無邊際力不可思議清淨無畏不可思
L133n1557_p0410a15║議廣大辯才不可思議又念彼佛徃修諸行
L133n1557_p0410b01║不可思議自在成道不可思議妙音演法不
L133n1557_p0410b02║可思議普門示現種種莊嚴不可思議隨其
L133n1557_p0410b03║左右見各差別不可思議一切利益皆令圓
L133n1557_p0410b04║滿不可思議。
L133n1557_p0410b05║第二我時見彼下明見正報謂心行既敷
L133n1557_p0410b06║則本覺如來忽然現故於中先明德相圓
L133n1557_p0410b07║備後又念下因圓用廣可知。
L133n1557_p0410b08║時此如來即申右手而摩我頂為我演說普
L133n1557_p0410b09║眼法門開示一切如來境界顯發一切菩薩
L133n1557_p0410b10║諸行闡明一切諸佛妙法一切法輪悉入其
L133n1557_p0410b11║中能淨一切諸佛國土能摧一切異道邪論
L133n1557_p0410b12║能滅一切諸魔軍眾能令眾生皆生歡喜能
L133n1557_p0410b13║照一切眾生心行能了一切眾生諸根隨眾
L133n1557_p0410b14║生心悉令開悟。
L133n1557_p0410b15║第二時此如來下明得聞法所以海中說
L133n1557_p0411a01║者表從悲智海之所流故於中三初演說
L133n1557_p0411a02║次受持後轉授今初先總標普眼者詮普
L133n1557_p0411a03║法故普詮諸法故得此法者一法之中見
L133n1557_p0411a04║一切故後開示下別顯所詮可知（普詮者此有三
L133n1557_p0411a05║義此一約深二普詮諸法約廣上二直就所詮三即從益立稱既一法中見一切法
L133n1557_p0411a06║則其一眼見十眼境所見之中已有能見能見之中有所見矣以一法中有一切故
L133n1557_p0411a07║廣如毗盧遮那品）。
L133n1557_p0411a08║我從於彼如來之所聞此法門受持讀誦憶
L133n1557_p0411a09║念觀察假使有人以大海量墨須彌聚筆書
L133n1557_p0411a10║寫於此普眼法門一品中一門一門中一法
L133n1557_p0411a11║一法中一義一義中一句不得少分何況能
L133n1557_p0411a12║盡善男子我於彼佛所千二百歲受持如是
L133n1557_p0411a13║普眼法門於日日中以聞持陀羅尼光明領
L133n1557_p0411a14║受無數品以寂靜門陀羅尼光明趣入無數
L133n1557_p0411a15║品以無邊旋陀羅尼光明普入無數品以隨
L133n1557_p0411b01║地觀察陀羅尼光明分別無數品以威力陀
L133n1557_p0411b02║羅尼光明普攝無數品以蓮華莊嚴陀羅尼
L133n1557_p0411b03║光明引發無數品以清淨言音陀羅尼光明
L133n1557_p0411b04║開演無數品以虛空藏陀羅尼光明顯示無
L133n1557_p0411b05║數品以光聚陀羅尼光明增廣無數品以海
L133n1557_p0411b06║藏陀羅尼光明辯㭊無數品。
L133n1557_p0411b07║二我從於彼下明受持於中二先總顯所
L133n1557_p0411b08║持法多以是一多相即無盡法門故（先總顯持
L133n1557_p0411b09║多者即海墨書而不竭然入大乘論引此經云是海幢下說法門全同於此喻相小
L133n1557_p0411b10║異云大海水盡以磨墨積大紙聚猶如須彌山四天下草木持以為筆三千世界水
L133n1557_p0411b11║陸眾生悉為法師於剎那頃所受法門猶不能盡此約書文不盡彼約領多不盡）。
L133n1557_p0411b12║後善男子下別顯持多之相於中先標長
L133n1557_p0411b13║時千二百歲表義同十二年後於日日下
L133n1557_p0411b14║別顯能持所持有十種持初一聞持餘皆
L133n1557_p0411b15║義持二契本寂智方能入故三於一義中
L133n1557_p0412a01║旋轉無量故能普入四地地義殊故能分
L133n1557_p0412a02║別五威力者普攝在懷故若約所詮明攝
L133n1557_p0412a03║即以威力攝諸眾生同九地中威德陀羅
L133n1557_p0412a04║尼說六如華開引果今開發於教引於果
L133n1557_p0412a05║故又華開見實以為莊嚴今開發言教見
L133n1557_p0412a06║其旨故七可知八如空無相而包含一切
L133n1557_p0412a07║顯明妙理示法相故九以多智光聚於一
L133n1557_p0412a08║法則義理增廣故十若海含十德各辨析
L133n1557_p0412a09║故諸持經者應倣此文（旋轉者如下彌伽然此十句文並可
L133n1557_p0412a10║知亦即治地中勝進十法謂誦習多聞虛閑寂靜等但有開合可以意得）。
L133n1557_p0412a11║若有眾生從十方來若天若天王若龍若龍
L133n1557_p0412a12║王若夜叉若夜叉王若乾闥婆若乾闥婆王
L133n1557_p0412a13║若阿修羅若阿修羅王若迦樓羅若迦樓羅
L133n1557_p0412a14║王若緊那羅若緊那羅王若摩睺羅伽若摩
L133n1557_p0412a15║睺羅伽王若人若人王若梵若梵王如是一
L133n1557_p0412b01║切來至我所我悉為其開示解釋稱揚讚歎
L133n1557_p0412b02║咸令愛樂趣入安住此諸佛菩薩行光明普
L133n1557_p0412b03║眼法門。
L133n1557_p0412b04║第三若有眾生下明其轉授可知。
L133n1557_p0412b05║善男子我唯知此普眼法門如諸菩薩摩訶
L133n1557_p0412b06║薩深入一切菩薩行海隨其願力而修行故
L133n1557_p0412b07║入大願海於無量劫住世間故入一切眾生
L133n1557_p0412b08║海隨其心樂廣利益故入一切眾生心海出
L133n1557_p0412b09║生十力無礙智光故入一切眾生根海應隨
L133n1557_p0412b10║教化悉令調伏故入一切剎海成滿本願嚴
L133n1557_p0412b11║淨佛剎故入一切佛海願常供養諸如來故
L133n1557_p0412b12║入一切法海能以智慧咸悟入故入一切功
L133n1557_p0412b13║德海一一修行令具足故入一切眾生言辭
L133n1557_p0412b14║海於一切剎轉正法輪故而我云何能知能
L133n1557_p0412b15║說彼功德行。
L133n1557_p0413a01║第四善男子我唯下謙己推勝謙己結前
L133n1557_p0413a02║推勝進後我唯一海豈得與彼同年者哉。
L133n1557_p0413a03║善男子從此南行六十由旬楞伽道邊有一
L133n1557_p0413a04║聚落名為海岸彼有比丘名曰善住汝詣彼
L133n1557_p0413a05║問菩薩云何淨菩薩行。
L133n1557_p0413a06║第五善男子從此下指示後友六十由旬
L133n1557_p0413a07║者修六度行淨六根故聚落名海岸者是
L133n1557_p0413a08║徃楞伽山之道次南海北岸故然楞伽梵
L133n1557_p0413a09║言此云難徃又含四義一種種寶性所成
L133n1557_p0413a10║莊嚴殊妙故二有大光明映日月故三高
L133n1557_p0413a11║顯寬廣故四伽王等居佛復於此開化群
L133n1557_p0413a12║生作勝益事故然體即是寶具斯四義名
L133n1557_p0413a13║無上寶存以梵音此山居海之中四面無
L133n1557_p0413a14║門非得通者莫徃故云難徃表修行之住
L133n1557_p0413a15║是入智海絕四句離分別之道故比丘善
L133n1557_p0413b01║住者身住虛空故表此住中觀一切法如
L133n1557_p0413b02║虛空無處所故亦比丘者入道未久宜依
L133n1557_p0413b03║僧故又初念佛次聞法今依僧修三寶吉
L133n1557_p0413b04║祥為所依故（具斯四義名無上寶存以梵音者以具梵音經題云楞伽
L133n1557_p0413b05║阿跋多羅寶經阿之言無跋多羅云上寶即此方之言又多羅亦是寶義則譯人雙
L133n1557_p0413b06║存楞伽正是難徃之義上之四義前二即無上寶後二明於難徃高顯伽王之所居
L133n1557_p0413b07║故不得通難徃故表此下彼具云此菩薩以十種行觀一切法所謂觀一切法無常
L133n1557_p0413b08║一切法苦三空四無我五無作六無味七不如名八無處所九離分別十無堅實釋
L133n1557_p0413b09║曰皆有一切法言今但舉三八二句以順住空然餘八亦是空義）。
L133n1557_p0413b10║時善財童子禮海雲足右繞瞻仰辭退而去。
L133n1557_p0413b11║第六時善財下戀德禮辭。
L133n1557_p0413b12║爾時善財童子專念善知識教專念普眼法
L133n1557_p0413b13║門專念佛神力專持法句雲專入法海門專
L133n1557_p0413b14║思法差別深入法漩澓普入法虛空淨持法
L133n1557_p0413b15║翳障觀察法寶處漸次南行至楞伽道邊海
L133n1557_p0414a01║岸聚落觀察十方求覓善住。
L133n1557_p0414a02║第三善住比丘寄修行住（寄修行住者巧便觀有增修正
L133n1557_p0414a03║行故）文亦具六一依教趣求中二先念前友
L133n1557_p0414a04║教有十句初一通念示教人法次三念前
L133n1557_p0414a05║聞佛說法事次三思入海觀事後三證理
L133n1557_p0414a06║治障攝法觀修二漸次下趣求後位可知。
L133n1557_p0414a07║見此比丘於虛空中來徃經行無數諸天恭
L133n1557_p0414a08║敬圍繞散諸天華作天妓樂旛幢繪𦂶悉各
L133n1557_p0414a09║無數徧滿虛空以為供養諸大龍王於虛空
L133n1557_p0414a10║中興不思議沈水香雲震雷激電以為供養
L133n1557_p0414a11║緊那羅王奏眾樂音如法讚羙以為供養摩
L133n1557_p0414a12║睺羅伽王以不思議極微細衣於虛空中周
L133n1557_p0414a13║迴布設心生歡喜以為供養阿修羅王興不
L133n1557_p0414a14║思議摩尼寶雲無量光明種種莊嚴徧滿虛
L133n1557_p0414a15║空以為供養迦樓羅王作童子形無量采女
L133n1557_p0414b01║之所圍繞究竟成就無殺害心於虛空中合
L133n1557_p0414b02║掌供養不思議數諸羅剎王無量羅剎之所
L133n1557_p0414b03║圍繞其形長大甚可怖畏見善住比丘慈心
L133n1557_p0414b04║自在曲躬合掌瞻仰供養不思議數諸夜叉
L133n1557_p0414b05║王各各悉有自眾圍繞四面周帀恭敬守護
L133n1557_p0414b06║不思議數諸梵天王於虛空中曲躬合掌以
L133n1557_p0414b07║人間法稱揚讚歎不思議數諸淨居天於虛
L133n1557_p0414b08║空中與宮殿俱恭敬合掌發弘誓願時善財
L133n1557_p0414b09║童子見是事已心生歡喜合掌敬禮。
L133n1557_p0414b10║第二見此比丘下明見敬諮問於中三初
L133n1557_p0414b11║見次時善財童子下敬。
L133n1557_p0414b12║作如是言聖者我已先發阿耨多羅三藐三
L133n1557_p0414b13║菩提心而未知菩薩云何修行佛法云何積
L133n1557_p0414b14║集佛法云何備具佛法云何熏習佛法云何
L133n1557_p0414b15║增長佛法云何總攝佛法云何究竟佛法云
L133n1557_p0415a01║何淨治佛法云何深淨佛法云何通達佛法
L133n1557_p0415a02║我聞聖者善能誘誨唯願慈哀為我宣說菩
L133n1557_p0415a03║薩云何不捨見佛常於其所精勤修習菩薩
L133n1557_p0415a04║云何不捨菩薩與諸菩薩同一善根菩薩云
L133n1557_p0415a05║何不捨佛法悉以智慧而得明證菩薩云何
L133n1557_p0415a06║不捨大願能普利益一切眾生菩薩云何不
L133n1557_p0415a07║捨眾行住一切劫心無疲厭菩薩云何不捨
L133n1557_p0415a08║佛剎普能嚴淨一切世界菩薩云何不捨佛
L133n1557_p0415a09║力悉能知見如來自在菩薩云何不捨有為
L133n1557_p0415a10║亦復不住普於一切諸有趣中猶如變化示
L133n1557_p0415a11║受生死修菩薩行菩薩云何不捨聞法悉能
L133n1557_p0415a12║領受諸佛正教菩薩云何不捨智光普入三
L133n1557_p0415a13║世智所行處。
L133n1557_p0415a14║三作如是言下諮問於中二先自陳發心
L133n1557_p0415a15║後而未知下正陳請問於中二十句問文
L133n1557_p0415b01║分為三初十句總問於法起行故佛法言
L133n1557_p0415b02║通一切行法於中淨治者對治淨故深淨
L133n1557_p0415b03║者契理徧淨故餘可知二我聞下結前請
L133n1557_p0415b04║後欲顯後問異前問故三菩薩云何不捨
L133n1557_p0415b05║見佛下十句別問行起勝用故十句中所
L133n1557_p0415b06║行各別於中初三句明不離三寶行次二
L133n1557_p0415b07║句不捨二利行次二句攝佛依正行次一
L133n1557_p0415b08║句悲智無住行後二句攝法證入行皆言
L133n1557_p0415b09║不捨者無蹔捨離故。
L133n1557_p0415b10║時善住比丘告善財言善哉善哉善男子汝
L133n1557_p0415b11║已能發阿耨多羅三藐三菩提心今復發心
L133n1557_p0415b12║求問佛法一切智法自然者法。
L133n1557_p0415b13║第三時善住下稱讚授法於中二先讚後
L133n1557_p0415b14║授前中佛法是總一切智法約智然唯局
L133n1557_p0415b15║果自然者法約性通果及因。
L133n1557_p0416a01║善男子我已成就菩薩無礙解脫門。
L133n1557_p0416a02║後善男子我已下授法中二先總標所得
L133n1557_p0416a03║二若來若去下別示其相今初無礙有二
L133n1557_p0416a04║義一智慧於境無礙以證無障礙法界故
L133n1557_p0416a05║二神通於作用無礙由內證故所以次前
L133n1557_p0416a06║明此法者聞法受持意令於境無障礙故
L133n1557_p0416a07║顯此住中善觀眾生等十種界故（顯此住中善觀
L133n1557_p0416a08║眾生等者彼經云佛子此菩薩應勸學十法何等為十所謂眾生界法界世界觀察
L133n1557_p0416a09║地界水界火界風界觀察欲界色界無色界是）。
L133n1557_p0416a10║若來若去若行若止隨順思惟修習觀察即
L133n1557_p0416a11║時獲得智慧光明名究竟無礙。
L133n1557_p0416a12║二別示其相中二先明修習得法由一切
L133n1557_p0416a13║威儀順法思修故能獲得言究竟無礙者
L133n1557_p0416a14║若事若理無少礙故。
L133n1557_p0416a15║得此智慧光明故知一切眾生心行無所障
L133n1557_p0416b01║礙知一切眾生歿生無所障礙知一切眾生
L133n1557_p0416b02║宿命無所障礙知一切眾生未來劫事無所
L133n1557_p0416b03║障礙知一切眾生現在世事無所障礙知一
L133n1557_p0416b04║切眾生言語音聲種種差別無所障礙決一
L133n1557_p0416b05║切眾生所有疑問無所障礙知一切眾生諸
L133n1557_p0416b06║根無所障礙隨一切眾生應受化時悉能徃
L133n1557_p0416b07║赴無所障礙知一切剎那羅婆牟呼栗多日
L133n1557_p0416b08║夜時分無所障礙知三世海流轉次第無所
L133n1557_p0416b09║障礙能以其身徧徃十方一切佛剎無所障
L133n1557_p0416b10║礙。
L133n1557_p0416b11║後得此智下顯法功用於中三初通明智
L133n1557_p0416b12║用無礙次何以下總相徵釋三善男子我
L133n1557_p0416b13║以下別明通用今初有十二句初一他心
L133n1557_p0416b14║次四兼三明謂現未劫事含漏盡故次四
L133n1557_p0416b15║三業化物次二知時一知時分二知流轉
L133n1557_p0417a01║案俱舍論時之極少名一剎那百二十剎
L133n1557_p0417a02║那名一怛剎那六十怛剎那名一臘縛臘
L133n1557_p0417a03║縛即是羅婆三十羅婆為一牟呼栗多牟
L133n1557_p0417a04║呼栗多即是須㬰三十須㬰為一晝夜言
L133n1557_p0417a05║時分者西域記第二云五牟呼栗多為一
L133n1557_p0417a06║時六時合成一日一夜亦有處說晝夜初
L133n1557_p0417a07║分時等又黑分白分六時四時等又準仁
L133n1557_p0417a08║王經九百生滅為一剎那九十剎那為一
L133n1557_p0417a09║念此則剎那非時極促以剎那之中生滅
L133n1557_p0417a10║唯佛智知故小乘中略而不說後一即神
L133n1557_p0417a11║足通（今初文者且順文配若約開合取之即具十通一他心二三皆宿住以歿
L133n1557_p0417a12║生言故兼三明十通知過去歿生亦宿住故四即未來際劫智通五即天眼六合二
L133n1557_p0417a13║通言語即分別一切眾生言音智通音聲即天耳通同一天耳開出故今合之七八
L133n1557_p0417a14║九三皆一切法智通七斷疑智八知根智九知時智十及十一並一切法滅盡智通
L133n1557_p0417a15║前句剎那盡後句長時流轉盡十二神足即無體性及無量色身通亦俱神境開出
L133n1557_p0417b01║故故此文中通十通義百二十剎那等者此廣俱舍頌文頌云百二十剎那為怛剎
L133n1557_p0417b02║那量臘縛此六十此三十須㬰此三十晝夜亦有處說盡初分時等者智論等文彌
L133n1557_p0417b03║勒下生經亦說謂釋迦修難行苦行得成菩提彌勒修安樂行而得菩提謂晝夜三
L133n1557_p0417b04║時禮拜懺悔等謂日初分時日中分時日後分時夜初分時夜中分時夜後分時合
L133n1557_p0417b05║為六時是也又黑白分六時即西域分黑白黑前白後故正月十六為正朝一時即
L133n1557_p0417b06║二月二月為一時四時亦同此方春夏秋冬等者等取三際並如偈讚品）。
L133n1557_p0417b07║何以故得無住無作神通力故。
L133n1557_p0417b08║二總相徵釋以不住不作故無礙也。
L133n1557_p0417b09║善男子我以得此神通力故於虛空中或行
L133n1557_p0417b10║或住或坐或臥或隱或顯或現一身或現多
L133n1557_p0417b11║身穿度牆壁猶如虛空於虛空中結加趺坐
L133n1557_p0417b12║徃來自在猶如飛鳥入地如水履水如地徧
L133n1557_p0417b13║身上下普出煙燄如大火聚或時震動一切
L133n1557_p0417b14║大地或時以手摩觸日月或現其身高至梵
L133n1557_p0417b15║宮或現燒香雲或現寶燄雲或現變化雲或
L133n1557_p0418a01║現光網雲皆悉廣大彌覆十方或一念中過
L133n1557_p0418a02║於東方一世界二世界百世界千世界百千
L133n1557_p0418a03║世界乃至無量世界乃至不可說不可說世
L133n1557_p0418a04║界或過閻浮提微塵數世界或過不可說不
L133n1557_p0418a05║可說佛剎微塵數世界於彼一切諸佛國土
L133n1557_p0418a06║佛世尊前聽聞說法一一佛所現無量佛剎
L133n1557_p0418a07║微塵數差別身一一身雨無量佛剎微塵數
L133n1557_p0418a08║供養雲所謂一切華雲一切香雲一切鬘雲
L133n1557_p0418a09║一切末香雲一切塗香雲一切盖雲一切衣
L133n1557_p0418a10║雲一切幢雲一切旛雲一切帳雲以一切身
L133n1557_p0418a11║雲而為供養一一如來所有宣說我皆受持
L133n1557_p0418a12║一一國土所有莊嚴我皆憶念如東方南西
L133n1557_p0418a13║北方四維上下亦復如是如是一切諸世界
L133n1557_p0418a14║中所有眾生若見我形皆決定得阿耨多羅
L133n1557_p0418a15║三藐三菩提彼諸世界一切眾生我皆明見
L133n1557_p0418b01║隨其大小勝劣苦樂示同其形教化成就若
L133n1557_p0418b02║有眾生親近我者悉令安住如是法門。
L133n1557_p0418b03║三別明通用多顯神足通十八變相且分
L133n1557_p0418b04║為二初於空現變二或一念下十方徧供
L133n1557_p0418b05║三如是一切下現形益物並可知言十八
L133n1557_p0418b06║變者一於空行住等即所作自在二或隱
L133n1557_p0418b07║三或顯四或現一身即卷五或現多身即
L133n1557_p0418b08║舒六穿度下徃來七入地下轉變八徧身
L133n1557_p0418b09║下熾然九或時下振動十或時以手下即
L133n1557_p0418b10║眾像入身以高大故十一或現燒下放大
L133n1557_p0418b11║光明皆悉廣大彌覆十方成上放光起下
L133n1557_p0418b12║徧滿十二或一念下徧滿十三一一佛下
L133n1557_p0418b13║顯示十四一一如來所有宣說下施他辯
L133n1557_p0418b14║才由能受持故十五如是一切下施他安
L133n1557_p0418b15║樂菩提為真樂故十六彼諸世界下所徃
L133n1557_p0419a01║同類十七若有眾生親近下施他憶念十
L133n1557_p0419a02║八由總具無作通力故能伏他神通三叚
L133n1557_p0419a03║之中具矣（言十八變即是瑜伽三十七文頌云振動及熾然流布并示現
L133n1557_p0419a04║轉變及徃來卷舒眾像入十同類徃趣隱顯作自在制他施辯才憶念及安樂放大
L133n1557_p0419a05║光明等轉餘有情物令成餘物故名能變神通謂一振動二熾然三流布亦名遍滿
L133n1557_p0419a06║四示現亦名顯示五轉變六徃來七卷八舒九一切色像入身十所徃同類十一隱
L133n1557_p0419a07║十二顯十三所作自在十四伏他神通十五施他辯才十六施他憶念十七施他安
L133n1557_p0419a08║樂十八放大光明此十八名轉變後三句明能變今文辯相義並可知）。
L133n1557_p0419a09║善男子我唯知此普速疾供養諸佛成就眾
L133n1557_p0419a10║生無礙解脫門如諸菩薩持大悲戒波羅蜜
L133n1557_p0419a11║戒大乘戒菩薩道相應戒無障礙戒不退墮
L133n1557_p0419a12║戒不捨菩提心戒常以佛法為所緣戒於一
L133n1557_p0419a13║切智常作意戒如虛空戒一切世間無所依
L133n1557_p0419a14║戒無失戒無損戒無缺戒無雜戒無濁戒無
L133n1557_p0419a15║悔戒清淨戒離塵戒離垢戒如是功德而我
L133n1557_p0419b01║云何能知能說。
L133n1557_p0419b02║第四善男子下謙己推勝於中先謙己知
L133n1557_p0419b03║一一念徧徃故云速疾現形益物為成就
L133n1557_p0419b04║眾生後如諸菩薩下仰推勝進而皆明戒
L133n1557_p0419b05║者意顯上得無礙解脫皆由持別解脫戒
L133n1557_p0419b06║為依地故非戒不能修治心故（非戒不能治心地故
L133n1557_p0419b07║者上約法門釋此句約表位釋然德雲是定海雲是慧此中明戒顯三學為初故）。
L133n1557_p0419b08║有二十句初十一句明具勝德戒一本為
L133n1557_p0419b09║益生故二自行勝故三具二利故上三異
L133n1557_p0419b10║小四道共故五無能令不持故六定共故
L133n1557_p0419b11║七不失行本故八順法不謗故毗盧遮那
L133n1557_p0419b12║經第六云有四根本罪乃至活命亦不應
L133n1557_p0419b13║犯謂一謗法二捨菩提心三慳吝四惱害
L133n1557_p0419b14║眾生今此七八不犯初二無損無濁不犯
L133n1557_p0419b15║後二九緣果智故十稱法性故十一般若
L133n1557_p0420a01║相應故不住三界次六句明離過戒一無
L133n1557_p0420a02║過失謂不自貢高言我能持戒見破戒人
L133n1557_p0420a03║亦不輕毀令愧恥故二不損惱謂不因於
L133n1557_p0420a04║戒學呪術等損眾生故三無缺犯謂具足
L133n1557_p0420a05║受持十善業道及威儀故四無雜穢不著
L133n1557_p0420a06║邊見故五無慳貪濁不現異相彰有德故
L133n1557_p0420a07║六無悔恨謂不作重罪不行諂詐故後三
L133n1557_p0420a08║顯清淨戒一忘能所持究竟淨故二不淨
L133n1557_p0420a09║六塵故三無心垢故（有二十句下案文解釋在相可知此二十
L133n1557_p0420a10║戒亦即第十迴向二十梵行但彼約自能清淨方能益他故先護重首明不破不缺
L133n1557_p0420a11║等行此彰菩薩本為利他故先明大悲後顯無垢名或小異今當略引一大悲戒即
L133n1557_p0420a12║彼第二十無恚梵行恚是悲障有彼障故無悲二波羅蜜戒即第十一三世諸佛所
L133n1557_p0420a13║行梵行之道故三大乘戒即第十七無比梵行餘乘無對故四菩薩道相應戒即第
L133n1557_p0420a14║十八無動梵行不動二利故五無障礙戒即十三無著梵行由見真如成聖道故故
L133n1557_p0420a15║無障礙六不道墮戒即第十五無㓕梵行順理而持常不遐滅故七不捨菩提心戒
L133n1557_p0420b01║即第十六安住梵行心常詣理故八常以佛法為所緣戒即十四無淨梵行事理具
L133n1557_p0420b02║足無非佛法何所諍哉則當緣佛法性矣九於一切智常作意戒即第七佛所讚梵
L133n1557_p0420b03║行稱理持戒勤契聖心是緣佛智佛何不讚十如虛空戒即第九無所得梵行不得
L133n1557_p0420b04║能所自在持故十一一切世間無所依戒即第八無所依梵行不依現世名聞利養
L133n1557_p0420b05║不求當世人天果故十二無失戒即第五無失梵行定心持戒吉羅不犯故十三無
L133n1557_p0420b06║損戒即第六無能蔽梵行鵝珠草繫不能蔽之令有損故亦不損他十四無缺戒即
L133n1557_p0420b07║第十二不缺梵行不犯十三等無殘缺故十五無雜戒即第三不雜梵行不念破戒
L133n1557_p0420b08║種種因緣聞環釧聲亦不染故十六無濁戒即第十九無亂梵行定共相應故無濁
L133n1557_p0420b09║亂十七無悔戒即第十二無礙梵行犯罪追悔是障礙故十八清淨戒即第十增益
L133n1557_p0420b10║菩薩清淨道梵行不同小乘唯事淨故十九離塵戒即第四無點梵行不犯墮罪無
L133n1557_p0420b11║塵照故二十離垢戒即第一不破梵行若犯四重十重猶如破噐無所復用最垢重
L133n1557_p0420b12║故若依上釋即為憑據亦同智論十戒如迴向品會）。
L133n1557_p0420b13║善男子從此南方有國名達里鼻茶城名自
L133n1557_p0420b14║在其中有人名曰彌伽汝詣彼問菩薩云何
L133n1557_p0420b15║學菩薩行修菩薩道。
L133n1557_p0421a01║第五善男子從此下指示後友即生貴住
L133n1557_p0421a02║善友國名達里鼻茶此云消融謂從聖教
L133n1557_p0421a03║生消謬解故城名自在於三世佛法了知
L133n1557_p0421a04║修習得圓滿故言有人者晉經云彼有良
L133n1557_p0421a05║醫名彌伽者此翻為雲演輪字門含潤雨
L133n1557_p0421a06║法故以三世聖教法雲雨一切故（達里鼻茶新譯
L133n1557_p0421a07║為達羅比吒唐言持富饒亦順生貴之義以三世聖教法雲雨者約表位說即彼經
L133n1557_p0421a08║云此菩薩應勸學十法所謂了知過去未來現在一切佛法二修習三圓滿各三為
L133n1557_p0421a09║九十了知一切諸佛平等是也）。
L133n1557_p0421a10║時善財童子頂禮其足右繞瞻仰辭退而行。
L133n1557_p0421a11║第六禮辭可知。
L133n1557_p0421a12║大方廣佛華嚴經䟽鈔會本第六十二之三
L133n1557_p0421a13║音釋
L133n1557_p0421a14║歿（莫㪍切）。布濩（濩胡故切布濩分散也）。鬘（莫還切）。漩澓（漩旬
L133n1557_p0421a15║緣切澓房六切漩澓水洄流也）。