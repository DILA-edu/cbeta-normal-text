L133n1557_p0635a01║大方廣佛華嚴經䟽鈔會本第七十一之一　頗五
L133n1557_p0635a02║唐于闐國三藏沙門實叉難陀　譯
L133n1557_p0635a03║唐清涼山大華嚴寺沙門澄觀撰述
L133n1557_p0635a04║爾時善財童子於普救眾生妙德夜神所聞
L133n1557_p0635a05║菩薩普現一切世間調伏眾生解脫門了知
L133n1557_p0635a06║信解自在安住而往寂靜音海夜神所。
L133n1557_p0635a07║第五寂靜音海夜神寄難勝地文中具六
L133n1557_p0635a08║第一依教趣求（寄難勝地者謂真俗兩智行相互違合令相應極難
L133n1557_p0635a09║勝故）。
L133n1557_p0635a10║頂禮其足繞無數帀於前合掌而作是言聖
L133n1557_p0635a11║者我已先𤼵阿耨多羅三藐三菩提心我欲
L133n1557_p0635a12║依善知識學菩薩行入菩薩行修菩薩行住
L133n1557_p0635a13║菩薩行唯願慈哀為我宣說菩薩云何學菩
L133n1557_p0635a14║薩行云何修菩薩道。
L133n1557_p0635a15║第二頂禮其足下見敬諮問。
L133n1557_p0635b01║時彼夜神告善財言善哉善哉善男子汝能
L133n1557_p0635b02║依善知識求菩薩行善男子我得菩薩念念
L133n1557_p0635b03║出生廣大喜莊嚴解脫門。
L133n1557_p0635b04║第三時彼夜神下稱讚授法於中先讚後
L133n1557_p0635b05║善男子我得下正授法界於中二先略標
L133n1557_p0635b06║名體凖下有二意一化生遂志故生喜即
L133n1557_p0635b07║福德莊嚴二觀佛菩薩勝用故歡喜即智
L133n1557_p0635b08║慧莊嚴觀化既無間斷故喜亦念念出生。
L133n1557_p0635b09║善財言大聖此解脫門為何事業行何境界
L133n1557_p0635b10║起何方便作何觀察。
L133n1557_p0635b11║後善財言下廣顯其相於中三初顯解脫
L133n1557_p0635b12║業用次明解脫所因後彰𤼵心久近各有
L133n1557_p0635b13║問答今初先問有四一問所起業用二問
L133n1557_p0635b14║所行之境三問能起方便成上所起四問
L133n1557_p0635b15║能觀之觀成上所行。
L133n1557_p0636a01║夜神言善男子我𤼵起清淨平等樂欲心我
L133n1557_p0636a02║𤼵起離一切世間塵垢清淨堅固莊嚴不可
L133n1557_p0636a03║壞樂欲心我𤼵起攀緣不退轉位永不退轉
L133n1557_p0636a04║心我𤼵起莊嚴功德寶山不動心我𤼵起無
L133n1557_p0636a05║住處心我𤼵起普現一切眾生前救護心我
L133n1557_p0636a06║𤼵起見一切佛海無厭足心我𤼵起求一切
L133n1557_p0636a07║菩薩清淨願力心我𤼵起住大智光明海心
L133n1557_p0636a08║我𤼵起令一切眾生超過憂惱曠野心我𤼵
L133n1557_p0636a09║起令一切眾生捨離愁憂苦惱心我𤼵起令
L133n1557_p0636a10║一切眾生捨離不可意色聲香味觸法心我
L133n1557_p0636a11║𤼵起令一切眾生捨離愛別離苦冤憎會苦
L133n1557_p0636a12║心我𤼵起令一切眾生捨離惡緣愚癡等苦
L133n1557_p0636a13║心我𤼵起與一切險難眾生作依怙心我𤼵
L133n1557_p0636a14║起令一切眾生出生死苦處心我𤼵起令一
L133n1557_p0636a15║切眾生捨離生老病死等苦心我𤼵起令一
L133n1557_p0636b01║切眾生成就如來無上法樂心我𤼵起令一
L133n1557_p0636b02║切眾生皆受喜樂心。
L133n1557_p0636b03║後答中即分為四初答起何方便以悲智
L133n1557_p0636b04║雙運等心為能起之方便二𤼵是心已下
L133n1557_p0636b05║答為何事業正以化生為事業故三復次
L133n1557_p0636b06║善男子我常觀察下答作何觀察謂觀察
L133n1557_p0636b07║菩薩如來四又善男子此解脫無邊下答
L133n1557_p0636b08║行何境界以無邊無盡甚深廣大能所不
L133n1557_p0636b09║二為所行境問中欲顯能所別故先問所
L133n1557_p0636b10║成後問能成答中欲顯能所相成故隔句
L133n1557_p0636b11║相屬又由能起所故先辨能又觀察中雖
L133n1557_p0636b12║有所觀意在能觀所行境中雖是所行而
L133n1557_p0636b13║義兼能所故四問全別是以晉經行何境
L133n1557_p0636b14║界名境界云何此則兼通分齊之境非但
L133n1557_p0636b15║所觀（中欲下第二料揀於中有四初正通不次之妨初答第三二答第一三答
L133n1557_p0637a01║第四四答第二故為不次今釋意云問中初二是所成故三四是能成故三成於初
L133n1557_p0637a02║四成於二故今答中以第三能成成第一所成故先答第三次答第一以第四能成
L133n1557_p0637a03║成第二所成故後答四二也又由能起所下二通伏難也難云隔句相對於理甚明
L133n1557_p0637a04║而其二對問中何以先明所成答中何以先答能成故今釋云由能成所故先答能
L133n1557_p0637a05║復應問言問中何以不先問能故應答言問覩所成求能成故見果推因猶如四諦
L133n1557_p0637a06║䟽不明者意易見故又觀察中下三通雜亂難謂有問言若以觀察為能成者何故
L133n1557_p0637a07║答中有所觀耶所行之境是所成者何以境中有能成行耶故今答云觀察之中雖
L133n1557_p0637a08║有所觀為成能觀如般若中雖有實相為成智慧所行境中若能若所皆是所行如
L133n1557_p0637a09║諸菩薩行深般若能觀所觀皆所行矣四問全別下四結引證兼結彈古人古人以
L133n1557_p0637a10║第一所起方便及第二事業皆答第一事業之問以其第三答觀察雙答第二第四
L133n1557_p0637a11║兩問以觀察境界不相離故以答第四行何境界却答第三起方便問若為此釋非
L133n1557_p0637a12║但四答相不分明抑亦答不次第雜亂故䟽釋竟今乃結云四問全別晉經中下引
L133n1557_p0637a13║經正證所行境中有能行義謂若所知境唯是所行若分齊境即有能行是故䟽云
L133n1557_p0637a14║非但所觀以晉境界含能觀故）今初能起方便中有二十
L133n1557_p0637a15║心前十起上求大智心後我𤼵起令一切
L133n1557_p0637b01║眾生超過下十心下化大悲心。
L133n1557_p0637b02║𤼵是心已復為說法令其漸至一切智地。
L133n1557_p0637b03║第二答所作事業中有標釋結初標可知。
L133n1557_p0637b04║所謂若見眾生樂著所住宮殿屋宅我為說
L133n1557_p0637b05║法令其了達諸法自性離諸執著若見眾生
L133n1557_p0637b06║戀著父母兄弟姊妹我為說法令其得頇諸
L133n1557_p0637b07║佛菩薩清淨眾會若見眾生戀著妻子我為
L133n1557_p0637b08║說法令其捨離生死愛染起大悲心於一切
L133n1557_p0637b09║眾生平等無二若見眾生住於王宮采女侍
L133n1557_p0637b10║奉我為說法令其得與眾聖集會入如來教
L133n1557_p0637b11║若見眾生染著境界我為說法令其得入如
L133n1557_p0637b12║來境界若見眾生多瞋恚者我為說法令住
L133n1557_p0637b13║如來忍波羅蜜若見眾生其心懈怠我為說
L133n1557_p0637b14║法令得清淨精進波羅蜜若見眾生其心散
L133n1557_p0637b15║亂我為說法令得如來禪波羅蜜若見眾生
L133n1557_p0638a01║入見稠林無明闇障我為說法令得出離稠
L133n1557_p0638a02║林黑闇若見眾生無智慧者我為說法令得
L133n1557_p0638a03║般若波羅蜜若見眾生染著三界我為說法
L133n1557_p0638a04║令出生死若見眾生志意下劣我為說法令
L133n1557_p0638a05║其圓滿佛菩提願若見眾生住自利行我為
L133n1557_p0638a06║說法令其𤼵起利益一切諸眾生願若見眾
L133n1557_p0638a07║生志力微弱我為說法令得菩薩力波羅蜜
L133n1557_p0638a08║若見眾生愚癡闇心我為說法令得菩薩智
L133n1557_p0638a09║波羅蜜。
L133n1557_p0638a10║二所謂下別釋有三十七門分三初十五
L133n1557_p0638a11║門隨其便宜以十度化治其十蔽於中初
L133n1557_p0638a12║五門雙明捨戒以捨一切著則戒淨故後
L133n1557_p0638a13║十心明餘八度而般若及願各有二門。
L133n1557_p0638a14║若見眾生色相不具我為說法令得如來清
L133n1557_p0638a15║淨色身若見眾生形容醜陋我為說法令得
L133n1557_p0638b01║無上清淨法身若見眾生色相麤惡我為說
L133n1557_p0638b02║法令得如來微妙色身若見眾生情多憂惱
L133n1557_p0638b03║我為說法令得如來畢竟安樂若見眾生貧
L133n1557_p0638b04║窮所苦我為說法令得菩薩功德寶藏若見
L133n1557_p0638b05║眾生住止園林我為說法令彼勤求佛法因
L133n1557_p0638b06║緣若見眾生行於道路我為說法令其趣向
L133n1557_p0638b07║一切智道若見眾生在聚落中我為說法令
L133n1557_p0638b08║出三界若見眾生住止人間我為說法令其
L133n1557_p0638b09║超越二乘之道住如來地若見眾生居住城
L133n1557_p0638b10║郭我為說法令其得住法王城中若見眾生
L133n1557_p0638b11║住於四隅我為說法令得三世平等智慧若
L133n1557_p0638b12║見眾生住於諸方我為說法令得智慧見一
L133n1557_p0638b13║切法。
L133n1557_p0638b14║次色相不具下有十二門化無功德眾生
L133n1557_p0638b15║令得佛因果功德見第一義。
L133n1557_p0639a01║若見眾生貪行多者我為彼說不淨觀門令
L133n1557_p0639a02║其捨離生死愛染若見眾生瞋行多者我為
L133n1557_p0639a03║彼說大慈觀門令其得入勤加修習若見眾
L133n1557_p0639a04║生癡行多者我為說法令得明智觀諸法海
L133n1557_p0639a05║若見眾生等分行者我為說法令其得入諸
L133n1557_p0639a06║乘願海若見眾生樂生死樂我為說法令其
L133n1557_p0639a07║厭離若見眾生厭生死苦應為如來所化度
L133n1557_p0639a08║者我為說法令能方便示現受生若見眾生
L133n1557_p0639a09║愛著五蘊我為說法令其得住無依境界若
L133n1557_p0639a10║見眾生其心下劣我為顯示勝莊嚴道若見
L133n1557_p0639a11║眾生心生憍慢我為其說平等法忍若見眾
L133n1557_p0639a12║生其心諂曲我為其說菩薩直心。
L133n1557_p0639a13║後貪行多者下十門但以對治門破其惑
L133n1557_p0639a14║障。
L133n1557_p0639a15║善男子我以此等無量法施攝諸眾生種種
L133n1557_p0639b01║方便教化調伏令離惡道受人天樂脫三界
L133n1557_p0639b02║縛住一切智我時便得廣大歡喜法光明海
L133n1557_p0639b03║其心怡暢安隱適悅。
L133n1557_p0639b04║三善男子我以此等下總結化意見物成
L133n1557_p0639b05║益故大歡喜此即釋名中初意。
L133n1557_p0639b06║復次善男子我常觀察一切菩薩道場眾會
L133n1557_p0639b07║修種種願行現種種淨身有種種常光放種
L133n1557_p0639b08║種光明以種種方便入一切智門入種種三
L133n1557_p0639b09║昧現種種神變出種種音聲海具種種莊嚴
L133n1557_p0639b10║身入種種如來門詣種種國土海見種種諸
L133n1557_p0639b11║佛海得種種辯才海照種種解脫境得種種
L133n1557_p0639b12║智光海入種種三昧海遊戲種種諸解脫門
L133n1557_p0639b13║以種種門趣一切智種種莊嚴虛空法界以
L133n1557_p0639b14║種種莊嚴雲徧覆虛空觀察種種道場眾會
L133n1557_p0639b15║集種種世界入種種佛剎詣種種方海受種
L133n1557_p0640a01║種如來命從種種如來所與種種菩薩俱雨
L133n1557_p0640a02║種種莊嚴雲入如來種種方便觀如來種種
L133n1557_p0640a03║法海入種種智慧海坐種種莊嚴座。
L133n1557_p0640a04║第三答觀察問中二先觀菩薩境界。
L133n1557_p0640a05║善男子我觀察此道場眾會知佛神力無量
L133n1557_p0640a06║無邊生大歡喜。
L133n1557_p0640a07║後善男子我觀察此道場下觀佛勝用於
L133n1557_p0640a08║中三初結前生後知佛神力下義當生後
L133n1557_p0640a09║故。
L133n1557_p0640a10║善男子我觀毗盧遮那如來念念出現不可
L133n1557_p0640a11║思議清淨色身既見是已生大歡喜又觀如
L133n1557_p0640a12║來於念念中放大光明充滿法界既見是已
L133n1557_p0640a13║生大歡喜又見如來一一毛孔念念出現無
L133n1557_p0640a14║量佛剎微塵數光明海一一光明以無量佛
L133n1557_p0640a15║剎微塵數光明而為眷屬一一周徧一切法
L133n1557_p0640b01║界消滅一切諸眾生苦既見是已生大歡喜
L133n1557_p0640b02║又善男子我觀如來頂及兩肩念念出現一
L133n1557_p0640b03║切佛剎微塵數寶燄山雲充滿十方一切法
L133n1557_p0640b04║界既見是已生大歡喜又善男子我觀如來
L133n1557_p0640b05║一一毛孔於念念中出一切佛剎微塵數香
L133n1557_p0640b06║光明雲充滿十方一切佛剎既見是已生大
L133n1557_p0640b07║歡喜又善男子我觀如來一一相念念出一
L133n1557_p0640b08║切佛剎微塵數諸相莊嚴如來身雲徧往十
L133n1557_p0640b09║方一切世界既見是已生大歡喜又善男子
L133n1557_p0640b10║我觀如來一一毛孔於念念中出不可說佛
L133n1557_p0640b11║剎微塵數佛變化雲示現如來從初𤼵心修
L133n1557_p0640b12║波羅蜜具莊嚴道入菩薩地既見是已生大
L133n1557_p0640b13║歡喜又善男子我觀如來一一毛孔念念出
L133n1557_p0640b14║現不可說不可說佛剎微塵數天王身雲及
L133n1557_p0640b15║以天王自在神變充徧一切十方法界應以
L133n1557_p0641a01║天王身而得度者即現其前而為說法既見
L133n1557_p0641a02║是已生大歡喜如天王身雲其龍王夜叉王
L133n1557_p0641a03║乾闥婆王阿修羅王迦樓羅王緊那羅王摩
L133n1557_p0641a04║睺羅伽王人王梵王身雲莫不皆於一一毛
L133n1557_p0641a05║孔如是出現如是說法。
L133n1557_p0641a06║次我觀毘盧下正顯有其十門。
L133n1557_p0641a07║我見是已於念念中生大歡喜生大信樂量
L133n1557_p0641a08║與法界薩婆若等昔所未得而今始得昔所
L133n1557_p0641a09║未證而今始證昔所未入而今始入昔所未
L133n1557_p0641a10║滿而今始滿昔所未見而今始見昔所未聞
L133n1557_p0641a11║而今始聞何以故以能了知法界相故知一
L133n1557_p0641a12║切法唯一相故能平等入三世道故能說一
L133n1557_p0641a13║切無邊法故善男子我入此菩薩念念出生
L133n1557_p0641a14║廣大喜莊嚴解脫光明海。
L133n1557_p0641a15║後我見是已於念念下總結近結前之十
L133n1557_p0641b01║門亦遠結前觀菩薩境以所觀境皆稱性
L133n1557_p0641b02║故於中先標喜成益後何以下徵釋所由
L133n1557_p0641b03║以能觀之大智稱法界之體相故所生信
L133n1557_p0641b04║等等一切智。
L133n1557_p0641b05║又善男子此解脫無邊普入一切法界門故
L133n1557_p0641b06║此解脫無盡等𤼵一切智性心故此解脫無
L133n1557_p0641b07║際入無際畔一切眾生心想中故此解脫甚
L133n1557_p0641b08║深寂靜智慧所知境故此解脫廣大周徧一
L133n1557_p0641b09║切如來境故此解脫無壞菩薩智眼之所知
L133n1557_p0641b10║故此解脫無底盡於法界之源底故此解脫
L133n1557_p0641b11║者即是普門於一事中普見一切諸神變故
L133n1557_p0641b12║此解脫者終不可取一切法身等無二故此
L133n1557_p0641b13║解脫者終無有生以能了知如幻法故此解
L133n1557_p0641b14║脫者猶如影像一切智願光所生故此解脫
L133n1557_p0641b15║者猶如變化化生菩薩諸勝行故此解脫者
L133n1557_p0642a01║猶如大地為一切眾生所依處故此解脫者
L133n1557_p0642a02║猶如大水能以大悲潤一切故此解脫者猶
L133n1557_p0642a03║如大火乾竭眾生貪愛水故此解脫者猶如
L133n1557_p0642a04║大風令諸眾生速疾趣於一切智故此解脫
L133n1557_p0642a05║者猶如大海種種功德莊嚴一切諸眾生故
L133n1557_p0642a06║此解脫者如須彌山出一切智法寶海故此
L133n1557_p0642a07║解脫者如大城郭一切妙法所莊嚴故此解
L133n1557_p0642a08║脫者猶如虛空普容三世佛神力故此解脫
L133n1557_p0642a09║者猶如大雲普為眾生雨法雨故此解脫者
L133n1557_p0642a10║猶如淨日能破眾生無知闇故此解脫者猶
L133n1557_p0642a11║如滿月滿足廣大福德海故此解脫者猶如
L133n1557_p0642a12║真如悉能周徧一切處故此解脫者猶如自
L133n1557_p0642a13║影從自善業所化出故此解脫者猶如呼響
L133n1557_p0642a14║隨其所應為說法故此解脫者猶如影像隨
L133n1557_p0642a15║眾生心而照現故此解脫者如大樹王開敷
L133n1557_p0642b01║一切神通華故此解脫者猶如金剛從本已
L133n1557_p0642b02║來不可壞故此解脫者如如意珠出生無量
L133n1557_p0642b03║自在力故此解脫者如離垢藏摩尼寶王示
L133n1557_p0642b04║現一切三世如來諸神力故此解脫者如喜
L133n1557_p0642b05║幢摩尼寶能平等出一切諸佛法輪聲故善
L133n1557_p0642b06║男子我今為汝說此譬喻汝應思惟隨順悟
L133n1557_p0642b07║入。
L133n1557_p0642b08║第四答所行境界問通二種境如言入法
L133n1557_p0642b09║界門即所觀境𤼵一切智性心即分齊境
L133n1557_p0642b10║餘可凖思文中分三初十門法說次猶如
L133n1557_p0642b11║影下二十二門喻說以深廣相難可知故
L133n1557_p0642b12║後我今為汝下一句總結勸修。
L133n1557_p0642b13║爾時善財童子白寂靜音海夜神言大聖云
L133n1557_p0642b14║何修行得此解脫夜神言善男子菩薩修行
L133n1557_p0642b15║十大法藏得此解脫何等為十一修布施廣
L133n1557_p0643a01║大法藏隨眾生心悉令滿足二修淨戒廣大
L133n1557_p0643a02║法藏普入一切佛功德海三修堪忍廣大法
L133n1557_p0643a03║藏能徧思惟一切法性四修精進廣大法藏
L133n1557_p0643a04║趣一切智恒不退轉五修禪定廣大法藏能
L133n1557_p0643a05║滅一切眾生熱惱六修般若廣大法藏能徧
L133n1557_p0643a06║了知一切法海七修方便廣大法藏能徧成
L133n1557_p0643a07║熟諸眾生海八修諸願廣大法藏徧一切佛
L133n1557_p0643a08║剎一切眾生海盡未來劫修菩薩行九修諸
L133n1557_p0643a09║力廣大法藏念念現於一切法界海一切佛
L133n1557_p0643a10║國土成等正覺常不休息十修淨智廣大法
L133n1557_p0643a11║藏得如來智徧知三世一切諸法無有障礙
L133n1557_p0643a12║善男子若諸菩薩安住如是十大法藏則能
L133n1557_p0643a13║獲得如是解脫清淨增長積集堅固安住圓
L133n1557_p0643a14║滿。
L133n1557_p0643a15║第二爾時善財童子下明得解脫因中先
L133n1557_p0643b01║問後答答即十度為因可知。
L133n1557_p0643b02║善財童子言聖者汝𤼵阿耨多羅三藐三菩
L133n1557_p0643b03║提心其已久如夜神言善男子此華藏莊嚴
L133n1557_p0643b04║世界海東過十世界海有世界海名一切淨
L133n1557_p0643b05║光寶此世界海中有世界種名一切如來願
L133n1557_p0643b06║光明音中有世界名清淨光金莊嚴一切香
L133n1557_p0643b07║金剛摩尼王為體形如樓閣眾妙寶雲以為
L133n1557_p0643b08║其際住於一切寶瓔珞海妙宮殿雲而覆其
L133n1557_p0643b09║上淨穢相雜此世界中乃往古世有劫名普
L133n1557_p0643b10║光幢國名普滿妙藏道場名一切寶藏妙月
L133n1557_p0643b11║光明有佛名不退轉法界音於此成阿耨多
L133n1557_p0643b12║羅三藐三菩提我於爾時作菩提樹神名具
L133n1557_p0643b13║足福德燈光明幢守護道場我見彼佛成等
L133n1557_p0643b14║正覺示現神力𤼵阿耨多羅三藐三菩提心
L133n1557_p0643b15║即於此時獲得三昧名普照如來功德海此
L133n1557_p0644a01║道場中次有如來出興於世名法樹威德山
L133n1557_p0644a02║我時命終還生此中為道場主夜神名殊妙
L133n1557_p0644a03║福智光見彼如來轉正法輪現大神通即得
L133n1557_p0644a04║三昧名普照一切離貪境界次有如來出興
L133n1557_p0644a05║於世名一切法海音聲王我於彼時身為夜
L133n1557_p0644a06║神因得見佛承事供養即獲三昧名生長一
L133n1557_p0644a07║切善法地次有如來出興於世名寶光明燈
L133n1557_p0644a08║幢王我於彼時身為夜神因得見佛承事供
L133n1557_p0644a09║養即獲三昧名普現神通光明雲次有如來
L133n1557_p0644a10║出興於世名功德須彌光我於彼時身為夜
L133n1557_p0644a11║神因得見佛承事供養即獲三昧名普照諸
L133n1557_p0644a12║佛海次有如來出興於世名法雲音聲王我
L133n1557_p0644a13║於彼時身為夜神因得見佛承事供養即獲
L133n1557_p0644a14║三昧名一切法海燈次有如來出興於世名
L133n1557_p0644a15║智燈照耀王我於彼時身為夜神因得見佛
L133n1557_p0644b01║承事供養即獲三昧名滅一切眾生苦清淨
L133n1557_p0644b02║光明燈次有如來出興於世名法勇妙德幢
L133n1557_p0644b03║我於彼時身為夜神因得見佛承事供養即
L133n1557_p0644b04║獲三昧名三世如來光明藏次有如來出興
L133n1557_p0644b05║於世名師子勇猛法智燈我於彼時身為夜
L133n1557_p0644b06║神因得見佛承事供養即獲三昧名一切世
L133n1557_p0644b07║間無障礙智慧輪次有如來出興於世名智
L133n1557_p0644b08║力山王我於彼時身為夜神因得見佛承事
L133n1557_p0644b09║供養即獲三昧名普照三世眾生諸根行善
L133n1557_p0644b10║男子清淨光金莊嚴世界普光明幢劫中有
L133n1557_p0644b11║如是等佛剎微塵數如來出興於世我於彼
L133n1557_p0644b12║時或為天王或為龍王或為夜叉王或為乾
L133n1557_p0644b13║闥婆王或為阿修羅王或為迦樓羅王或為
L133n1557_p0644b14║緊那羅王或為摩睺羅伽王或為人王或為
L133n1557_p0644b15║梵王或為天身或為人身或為男子身或為
L133n1557_p0645a01║女人身或為童男身或為童女身悉以種種
L133n1557_p0645a02║諸供養具供養於彼一切如來亦聞其佛所
L133n1557_p0645a03║說諸法。
L133n1557_p0645a04║第三善財童子言聖者下明𤼵心久近欲
L133n1557_p0645a05║顯道根深故先問後答答中二先長行中
L133n1557_p0645a06║三初於餘剎海中𤼵心修行二然後命終
L133n1557_p0645a07║下於娑婆界中修行得法三善男子汝問
L133n1557_p0645a08║於我下結酬其問今初分二先於第一剎
L133n1557_p0645a09║塵劫修後於第二剎塵劫修前中分五初
L133n1557_p0645a10║總顯剎海二此世界中下別彰時處三有
L133n1557_p0645a11║佛名不退下顯於初佛𤼵心得定此即正
L133n1557_p0645a12║酬𤼵心之問自此已去皆顯修行得法是
L133n1557_p0645a13║知先問亦含問其得法久近神名具足等
L133n1557_p0645a14║者亦表五地入俗福智高勝故四此道場
L133n1557_p0645a15║中次有如來下略舉次前九佛五善男子
L133n1557_p0645b01║清淨光下結略顯廣此舉一劫之中剎塵
L133n1557_p0645b02║數佛皆悉供事。
L133n1557_p0645b03║從此命終還即於此世界中生經佛剎微塵
L133n1557_p0645b04║數劫修菩薩行。
L133n1557_p0645b05║二從此命終還即下於第二剎塵劫修行
L133n1557_p0645b06║界不異前故云還即劫時有異言歷剎塵
L133n1557_p0645b07║前雖數數命終今語前劫之末是知前普
L133n1557_p0645b08║光明幢劫即是大劫其中已含有剎塵數
L133n1557_p0645b09║小劫此中但明塵數小劫略無大劫之名
L133n1557_p0645b10║二文影略故下結云於二佛剎微塵數劫
L133n1557_p0645b11║中修菩薩行是則前𫨻一如來興義當一
L133n1557_p0645b12║劫若以普光明劫為剎塵之一此命終之
L133n1557_p0645b13║下結成剎塵之劫則闕二字故晉經言於
L133n1557_p0645b14║彼世界經二佛剎微塵數劫方順下文二
L133n1557_p0645b15║劫之言一劫已有剎塵之佛則佛彌多矣
L133n1557_p0646a01║（二文影略者前有大劫之名略無小劫之數故應影取後文小劫此中但明小劫之
L133n1557_p0646a02║數略無大劫之名故應影取前文大劫則共有二佛剎塵數劫若以普光明劫為剎
L133n1557_p0646a03║塵之一者上以普光即是大劫於中已有剎塵小劫今為小劫之名積普光等小劫
L133n1557_p0646a04║之數經佛剎塵言闕二字者合云從此命終還即於此世界中生經二佛剎微塵數
L133n1557_p0646a05║劫故引晉經定有二字言佛彌多矣者向以普光為大大中有剎塵之佛今普光為
L133n1557_p0646a06║小劫一小劫中已有剎塵經二剎塵小劫之佛故佛彌多也）。
L133n1557_p0646a07║然後命終生此華藏莊嚴世界海娑婆世界
L133n1557_p0646a08║值迦羅鳩孫䭾如來承事供養得三昧名離
L133n1557_p0646a09║一切塵垢光明次值拘那含牟尼如來承事
L133n1557_p0646a10║供養得三昧名普現一切諸剎海次值迦葉
L133n1557_p0646a11║如來承事供養得三昧名演一切眾生言音
L133n1557_p0646a12║海次值毗盧遮那如來於此道場成正等覺
L133n1557_p0646a13║念念示現大神通力我時得見即獲此念念
L133n1557_p0646a14║出生廣大喜莊嚴解脫。
L133n1557_p0646a15║第二於娑婆世界修行得法中二先舉此
L133n1557_p0646b01║前三佛後次值毘盧下顯遇本師得今解
L133n1557_p0646b02║脫則前所得望此皆因於中二先名體。
L133n1557_p0646b03║得此解脫已能入十不可說不可說佛剎微
L133n1557_p0646b04║塵數法界安立海。
L133n1557_p0646b05║後得此解脫已下明業用此中業用非獨
L133n1557_p0646b06║事業良以前之四問皆業用故故此通包
L133n1557_p0646b07║於中二初標所入海數（良以前之四問皆業用者望於菩薩
L133n1557_p0646b08║解脫門故事業但是四中之一）。
L133n1557_p0646b09║見彼一切法界安立海一切佛剎所有微塵
L133n1557_p0646b10║一一塵中有十不可說不可說佛剎微塵數
L133n1557_p0646b11║佛國土一一佛土皆有毗盧遮那如來坐於
L133n1557_p0646b12║道場於念念中成正等覺現諸神變所現神
L133n1557_p0646b13║變一一皆徧一切法界海亦見自身在彼一
L133n1557_p0646b14║切諸如來所又亦聞其所說妙法。
L133n1557_p0646b15║後見彼一切下明海中所見展轉深細略
L133n1557_p0647a01║為四重一剎海中塵二塵中之剎三剎中
L133n1557_p0647a02║之佛。
L133n1557_p0647a03║又亦見彼一切諸佛一一毛孔出變化海現
L133n1557_p0647a04║神通力於一切法界海一切世界海一切世
L133n1557_p0647a05║界種一切世界中隨眾生心轉正法輪。
L133n1557_p0647a06║四又亦見彼下佛毛變化於中二先通力
L133n1557_p0647a07║演法。
L133n1557_p0647a08║我得速疾陀羅尼力受持思惟一切文義以
L133n1557_p0647a09║明了智普入一切清淨法藏以自在智普遊
L133n1557_p0647a10║一切甚深法海以周徧智普知三世諸廣大
L133n1557_p0647a11║義以平等智普達諸佛無差別法如是悟解
L133n1557_p0647a12║一切法門。
L133n1557_p0647a13║後我得下明夜神悟入於中有二一總顯
L133n1557_p0647a14║能所悟。
L133n1557_p0647a15║一一法門中悟解一切修多羅雲一一修多
L133n1557_p0647b01║羅雲中悟解一切法海一一法海中悟解一
L133n1557_p0647b02║切法品一一法品中悟解一切法雲一一法
L133n1557_p0647b03║雲中悟解一切法流一一法流中出生一切
L133n1557_p0647b04║大喜海一一大喜海出生一切地一一地出
L133n1557_p0647b05║生一切三昧海一一三昧海得一切見佛海
L133n1557_p0647b06║一一見佛海得一切智光海。
L133n1557_p0647b07║二一一法門下明重重微細於中二先總
L133n1557_p0647b08║顯十重後一一智光下別顯智光之用今
L133n1557_p0647b09║初有十重一切顯無盡法門十中前五約
L133n1557_p0647b10║所悟一法門者如般若一門中有多契經
L133n1557_p0647b11║二隨一契經詮多深廣之法謂舍諸度等
L133n1557_p0647b12║三隨一深法有多品類四隨一類中有多
L133n1557_p0647b13║事法其一一法含旨如雲五隨一根本法
L133n1557_p0647b14║雲流出眾多支派後五約能悟可知（三隨一深
L133n1557_p0647b15║法有多品類者如一施度有九門等四一一類中有多事法者如一外施有多財寶
L133n1557_p0648a01║等五如一施食有多支派）。
L133n1557_p0648a02║一一智光海普照三世徧入十方知無量如
L133n1557_p0648a03║來往昔諸行海知無量如來所有本事海知
L133n1557_p0648a04║無量如來難捨能施海知無量如來清淨戒
L133n1557_p0648a05║輪海知無量如來清淨堪忍海知無量如來
L133n1557_p0648a06║廣大精進海知無量如來甚深禪定海知無
L133n1557_p0648a07║量如來般若波羅蜜海知無量如來方便波
L133n1557_p0648a08║羅蜜海知無量如來願波羅蜜海知無量如
L133n1557_p0648a09║來力波羅蜜海知無量如來智波羅蜜海知
L133n1557_p0648a10║無量如來往昔超菩薩地知無量如來往昔
L133n1557_p0648a11║住菩薩地無量劫海現神通力知無量如來
L133n1557_p0648a12║往昔入菩薩地知無量如來往昔修菩薩地
L133n1557_p0648a13║知無量如來往昔治菩薩地知無量如來往
L133n1557_p0648a14║昔觀菩薩地知無量如來昔為菩薩時常見
L133n1557_p0648a15║諸佛知無量如來昔為菩薩時盡見佛海劫
L133n1557_p0648b01║海同住知無量如來昔為菩薩時以無量身
L133n1557_p0648b02║徧生剎海知無量如來昔為菩薩時周徧法
L133n1557_p0648b03║界修廣大行知無量如來昔為菩薩時示現
L133n1557_p0648b04║種種諸方便門調伏成熟一切眾生知無量
L133n1557_p0648b05║如來放大光明普照十方一切剎海知無量
L133n1557_p0648b06║如來現大神力普現一切諸眾生前知無量
L133n1557_p0648b07║如來廣大智地知無量如來轉正法輪知無
L133n1557_p0648b08║量如來示現相海知無量如來示現身海知
L133n1557_p0648b09║無量如來廣大力海彼諸如來從初𤼵心乃
L133n1557_p0648b10║至法滅我於念念悉得知見。
L133n1557_p0648b11║二別顯智光之用者是第十一重但廣最
L133n1557_p0648b12║後一重功用無邊則類前重重不可盡也
L133n1557_p0648b13║於中初句總該橫豎後知無量如來下別
L133n1557_p0648b14║顯橫豎之中所知於中五一知如來因地
L133n1557_p0648b15║之行二知往昔超菩薩地下知佛因地之
L133n1557_p0649a01║位三知為菩薩時常見下知因地作用上
L133n1557_p0649a02║三知因四知無量如來放大光下知果用
L133n1557_p0649a03║五彼諸如來下總知因果。
L133n1557_p0649a04║善男子汝問我言汝𤼵心來其已久如善男
L133n1557_p0649a05║子我於往昔過二佛剎微塵數劫如上所說
L133n1557_p0649a06║於清淨光金莊嚴世界中為菩提樹神聞不
L133n1557_p0649a07║退轉法界音如來說法𤼵阿耨多羅三藐三
L133n1557_p0649a08║菩提心於二佛剎微塵數劫中修菩薩行然
L133n1557_p0649a09║後乃生此娑婆世界賢劫之中從迦羅鳩孫
L133n1557_p0649a10║䭾佛至釋迦牟尼佛及此劫中未來所有一
L133n1557_p0649a11║切諸佛我皆如是親近供養如於此世界賢
L133n1557_p0649a12║劫之中供養未來一切諸佛一切世界一切
L133n1557_p0649a13║劫中所有未來一切諸佛悉亦如是親近供
L133n1557_p0649a14║養善男子彼清淨光金莊嚴世界今猶現在
L133n1557_p0649a15║諸佛出現相續不斷汝當一心修此菩薩大
L133n1557_p0649b01║勇猛門。
L133n1557_p0649b02║第三結酬其問中三初結此前次及此劫
L133n1557_p0649b03║中下類顯未來及於餘界後善男子下結
L133n1557_p0649b04║勸修學。
L133n1557_p0649b05║大方廣佛華嚴經䟽鈔會本第七十一之一
L133n1557_p0649b06║音釋
L133n1557_p0649b07║冤憎（冤於袁切枉也憎咨騰切惡也）。依怙（怙侯古切依怙倚恃也）。戀
L133n1557_p0649b08║著（戀龍眷切慕也著直略切相黏也）。姊（將几切女兄也）。瞋恚（瞋稱人切
L133n1557_p0649b09║怒而張目也恚於避切恨怒也）。懈怠（懈古隘切懶也怠徒耐切惰也）。稠林
L133n1557_p0649b10║（稠直由切密也）。闇障（闇烏紺切不明也）。醜陋（醜昌九切惡也陋音漏鄙
L133n1557_p0649b11║也）。憍慢（憍舉喬切恣也慢莫晏切倨也）。諂曲（諂丑琰切[佞-二+〦]言也）。怡
L133n1557_p0649b12║暢（怡盈之切和也暢尺亮切通也）。
L133n1557_p0650a01║大方廣佛華嚴經䟽鈔會本第七十一之二　頗六
L133n1557_p0650a02║唐于闐國三藏沙門實叉難陀　譯
L133n1557_p0650a03║唐清涼山大華嚴寺沙門澄觀撰述
L133n1557_p0650a04║爾時寂靜音海主夜神欲重宣此解脫義為
L133n1557_p0650a05║善財童子而說頌言。
L133n1557_p0650a06║善財聽我說清淨解脫門聞已生歡喜勤修
L133n1557_p0650a07║令究竟我昔於劫海生大信樂心清淨如虛
L133n1557_p0650a08║空常觀一切智我於三世佛皆生信樂心并
L133n1557_p0650a09║及其眾會悉願常親近我昔曾見佛為眾生
L133n1557_p0650a10║供養得聞清淨法其心大歡喜常尊重父母
L133n1557_p0650a11║恭敬而供養如是無休懈入此解脫門老病
L133n1557_p0650a12║貧窮人諸根不具足一切皆愍濟令其得安
L133n1557_p0650a13║隱水火及王賊海中諸恐怖我昔修諸行為
L133n1557_p0650a14║救彼眾生煩惱恒熾然業障所纏覆墮於諸
L133n1557_p0650a15║險道我救彼眾生一切諸惡趣無量楚毒苦
L133n1557_p0650b01║生老病死等我當悉除滅願盡未來劫普為
L133n1557_p0650b02║諸羣生滅除生死苦得佛究竟樂。
L133n1557_p0650b03║第二偈頌有十偈分三初一誡聽勸修次
L133n1557_p0650b04║八正明昔行於中前四智行上供後四悲
L133n1557_p0650b05║心下救後一結行分齊。
L133n1557_p0650b06║善男子我唯知此念念生廣大喜莊嚴解脫
L133n1557_p0650b07║如諸菩薩摩訶薩深入一切法界海悉知一
L133n1557_p0650b08║切諸劫數普見一切剎成壞而我云何能知
L133n1557_p0650b09║能說彼功德行。
L133n1557_p0650b10║第四謙己推勝。
L133n1557_p0650b11║善男子此菩提場如來會中有主夜神名守
L133n1557_p0650b12║護一切城增長威力汝詣彼問菩薩云何學
L133n1557_p0650b13║菩薩行修菩薩道。
L133n1557_p0650b14║第五指示後友般若為得佛之所特言菩
L133n1557_p0650b15║提場般若若現則善守心城及一切智城
L133n1557_p0651a01║萬行由生為增威力。
L133n1557_p0651a02║爾時善財童子一心觀察寂靜音海主夜神
L133n1557_p0651a03║身而說頌言。
L133n1557_p0651a04║我因善友教來詣天神所見神處寶座身量
L133n1557_p0651a05║無有邊非是著色相計有於諸法劣智淺識
L133n1557_p0651a06║人能知尊境界世間天及人無量劫觀察亦
L133n1557_p0651a07║不能測度色相無邊故遠離於五蘊亦不住
L133n1557_p0651a08║於處永斷世間疑顯現自在力不取內外法
L133n1557_p0651a09║無動無所礙清淨智慧眼見佛神通力身為
L133n1557_p0651a10║正法藏心是無礙智既得智光照復照諸羣
L133n1557_p0651a11║生心集無邊業莊嚴諸世間了世皆是心現
L133n1557_p0651a12║身等眾生知世悉如夢一切佛如影諸法皆
L133n1557_p0651a13║如響令眾無所著為三世眾生念念示現身
L133n1557_p0651a14║而心無所住十方徧說法無邊諸剎海佛海
L133n1557_p0651a15║眾生海悉在一塵中此尊解脫力時善財童
L133n1557_p0651b01║子說此偈已頂禮其足繞無量帀慇懃瞻仰
L133n1557_p0651b02║辭退而去。
L133n1557_p0651b03║第六戀德禮辭中初以心觀次以偈讚後
L133n1557_p0651b04║以身禮偈中十偈分四初一明因友得見
L133n1557_p0651b05║次二寄對顯勝次六當相顯勝後一總結
L133n1557_p0651b06║圓融。
L133n1557_p0651b07║爾時善財童子隨順寂靜音海夜神教思惟
L133n1557_p0651b08║觀察所說法門一一文句皆無忘失於無量
L133n1557_p0651b09║深心無量法性一切方便神通智慧憶念思
L133n1557_p0651b10║擇相續不斷其心廣大證入安住行詣守護
L133n1557_p0651b11║一切城夜神所。
L133n1557_p0651b12║第六守護一切城夜神寄現前地（寄現前地者謂
L133n1557_p0651b13║住緣起智引無分別最勝般若令現前故）。
L133n1557_p0651b14║見彼夜神坐一切寶光明摩尼王師子之座
L133n1557_p0651b15║無數夜神所共圍繞現一切眾生色相身現
L133n1557_p0652a01║普對一切眾生身現不染一切世間身現一
L133n1557_p0652a02║切眾生身數身現超過一切世間身現成熟
L133n1557_p0652a03║一切眾生身現速徃一切十方身現徧攝一
L133n1557_p0652a04║切十方身現究竟如來體性身現究竟調伏
L133n1557_p0652a05║眾生身善財見已歡喜踊躍頂禮其足繞無
L133n1557_p0652a06║量帀於前合掌而作是言聖者我已先發阿
L133n1557_p0652a07║耨多羅三藐三菩提心而未知菩薩修菩薩
L133n1557_p0652a08║行時云何饒益眾生云何以無上攝而攝眾
L133n1557_p0652a09║生云何順諸佛教云何近法王位唯願慈哀
L133n1557_p0652a10║為我宣說。
L133n1557_p0652a11║第二見彼夜神下見敬諮問可知。
L133n1557_p0652a12║時彼夜神告善財言善男子汝為救護一切
L133n1557_p0652a13║眾生故汝為嚴淨一切佛剎故汝為供養一
L133n1557_p0652a14║切如來故汝欲住一切劫救眾生故汝欲守
L133n1557_p0652a15║護一切佛種性故汝欲普入十方修諸行故
L133n1557_p0652b01║汝欲普入一切法門海故汝欲以平等心徧
L133n1557_p0652b02║一切故汝欲普受一切佛法輪故汝欲普隨
L133n1557_p0652b03║一切眾生心之所樂雨法雨故問諸菩薩所
L133n1557_p0652b04║修行門善男子我得菩薩甚深自在妙音解
L133n1557_p0652b05║脫。
L133n1557_p0652b06║第三時彼夜神下稱讚授法先讚發心之
L133n1557_p0652b07║相後善男子我得下正授法界於中三初
L133n1557_p0652b08║標名體二顯業用三辯法根深今初即事
L133n1557_p0652b09║契理故曰甚深權實無礙蘊攝妙辯稱為
L133n1557_p0652b10║自在依此演法普應羣機是謂妙音。
L133n1557_p0652b11║為大法師無所罣礙善能開示諸佛法藏故
L133n1557_p0652b12║具大誓願大慈悲力令一切眾生住菩提心
L133n1557_p0652b13║故能作一切利眾生事積集善根無有休息
L133n1557_p0652b14║故為一切眾生調御之師令一切眾生住薩
L133n1557_p0652b15║婆若道故為一切世間清淨法日普照世間
L133n1557_p0653a01║令生善根故於一切世間其心平等普令眾
L133n1557_p0653a02║生增長善法故於諸境界其心清淨除滅一
L133n1557_p0653a03║切諸不善業故誓願利益一切眾生身恒普
L133n1557_p0653a04║現一切國土故示現一切本事因緣令諸眾
L133n1557_p0653a05║生安住善行故恒事一切諸善知識為令眾
L133n1557_p0653a06║生安住佛教故佛子我以此等法施眾生令
L133n1557_p0653a07║生白法求一切智其心堅固猶如金剛那羅
L133n1557_p0653a08║延藏善能觀察佛力魔力常得親延諸善知
L133n1557_p0653a09║識摧破一切業惑障山集一切智助道之法
L133n1557_p0653a10║心恒不捨一切智地。
L133n1557_p0653a11║二為大法師下顯其業用於中三初總明
L133n1557_p0653a12║次別顯後結益初中二先十句彰法施之
L133n1557_p0653a13║德後佛子我以此等下顯法施之意。
L133n1557_p0653a14║善男子我以如是淨法光明饒益一切眾生
L133n1557_p0653a15║集善根助道法時作十種觀察法界何者為
L133n1557_p0653b01║十所謂我知法界無量獲得廣大智光明故
L133n1557_p0653b02║我知法界無邊見一切佛所知見故我知法
L133n1557_p0653b03║界無限普入一切諸佛國土恭敬供養諸如
L133n1557_p0653b04║來故我知法界無畔普於一切法界海中示
L133n1557_p0653b05║現修行菩薩行故我知法界無斷入於如來
L133n1557_p0653b06║不斷智故我知法界一性如來一音一切眾
L133n1557_p0653b07║生無不了故我知法界性淨了如來願普度
L133n1557_p0653b08║一切諸眾生故我知法界徧眾生普賢妙行
L133n1557_p0653b09║悉周徧故我知法界一莊嚴普賢妙行善莊
L133n1557_p0653b10║嚴故我知法界不可壞一切智善根充滿法
L133n1557_p0653b11║界不可壞故善男子我作此十種觀察法界
L133n1557_p0653b12║集諸善根辦助道法了知諸佛廣大威德深
L133n1557_p0653b13║入如來難思境界。
L133n1557_p0653b14║第二善男子我以如是淨法下別顯業用
L133n1557_p0653b15║於中三初釋甚深次釋自在後釋妙音初
L133n1557_p0654a01║中三初總標次何者下徵列列法界中十
L133n1557_p0654a02║種別義約十種行顯之以行必稱理理由
L133n1557_p0654a03║行顯故謂一無分量二無邊際三無齊限
L133n1557_p0654a04║四無涯畔五豎無斷絕餘可知後善男子
L133n1557_p0654a05║我作下結前觀益。
L133n1557_p0654a06║又善男子我如是正念思惟得如來十種大
L133n1557_p0654a07║威德陀羅尼輪何者為十所謂普入一切法
L133n1557_p0654a08║陀羅尼輪普持一切法陀羅尼輪普說一切
L133n1557_p0654a09║法陀羅尼輪普念十方一切佛陀羅尼輪普
L133n1557_p0654a10║說一切佛名號陀羅尼輪普入三世諸佛願
L133n1557_p0654a11║海陀羅尼輪普入一切諸乘海陀羅尼輪普
L133n1557_p0654a12║入一切眾生業海陀羅尼輪疾轉一切業陀
L133n1557_p0654a13║羅尼輪疾生一切智陀羅尼輪善男子此十
L133n1557_p0654a14║陀羅尼輪以十千陀羅尼輪而為眷屬恒為
L133n1557_p0654a15║眾生演說妙法。
L133n1557_p0654b01║二又善男子我如是正念下釋自在義謂
L133n1557_p0654b02║總持權實故各就所持立名可知。
L133n1557_p0654b03║善男子我或為眾生說聞慧法或為眾生說
L133n1557_p0654b04║思慧法或為眾生說修慧法或為眾生說一
L133n1557_p0654b05║有法或為眾生說一切有法或為說一如來
L133n1557_p0654b06║名海法或為說一切如來名海法或為說一
L133n1557_p0654b07║世界海法或為說一切世界海法或為說一
L133n1557_p0654b08║佛授記海法或為說一切佛授記海法或為
L133n1557_p0654b09║說一如來眾會道場海法或為說一切如來
L133n1557_p0654b10║眾會道場海法或為說一如來法輪海法或
L133n1557_p0654b11║為說一切如來法輪海法或為說一如來修
L133n1557_p0654b12║多羅法或為說一切如來修多羅法或為說
L133n1557_p0654b13║一如來集會法或為說一切如來集會法或
L133n1557_p0654b14║為說一薩婆若心海法或為說一切薩婆若
L133n1557_p0654b15║心海法或為說一乘出離法或為說一切乘
L133n1557_p0655a01║出離法善男子我以如是等不可說法門為
L133n1557_p0655a02║眾生說。
L133n1557_p0655a03║三善男子我或為眾生下釋妙音義於中
L133n1557_p0655a04║二先別明後總結今初有二十三句初三
L133n1557_p0655a05║約三慧後二十句為十對約廣略辨略而
L133n1557_p0655a06║言一者通理通事理一有者二十五有理
L133n1557_p0655a07║無二故事一有者同一有為故餘可思準
L133n1557_p0655a08║後我以如是等下總結（二十五有理無二故者偈云四洲四
L133n1557_p0655a09║惡趣梵王六欲五無想五那含四空并四禪義如前釋）。
L133n1557_p0655a10║善男子我入如來無差別法界門海說無上
L133n1557_p0655a11║法普攝眾生盡未來劫住普賢行善男子我
L133n1557_p0655a12║成就此甚深自在妙音解脫於念念中增長
L133n1557_p0655a13║一切諸解脫門念念充滿一切法界。
L133n1557_p0655a14║第三善男子我入下結益中二先別結甚
L133n1557_p0655a15║深益由入無差別故住劫而不疲後我成
L133n1557_p0655b01║就下通結妙音自在總持故增長解脫妙
L133n1557_p0655b02║音故充滿法界。
L133n1557_p0655b03║時善財童子白夜神言奇哉天神此解脫門
L133n1557_p0655b04║如是希有聖者證得其已久如夜神言善男
L133n1557_p0655b05║子乃徃古世過世界轉微塵數劫有劫名離
L133n1557_p0655b06║垢光明有世界名法界功德雲以現一切眾
L133n1557_p0655b07║生業摩尼王海為體形如蓮華住四天下微
L133n1557_p0655b08║塵數香摩尼須彌山網中以出一切如來本
L133n1557_p0655b09║願音蓮華而為莊嚴須彌山微塵數蓮華而
L133n1557_p0655b10║為眷屬須彌山微塵數香摩尼以為間錯有
L133n1557_p0655b11║須彌山微塵數四天下一一四天下有百千
L133n1557_p0655b12║億那由他不可說不可說城。
L133n1557_p0655b13║第三時善財童子下辨法根深先問後答
L133n1557_p0655b14║答中二先辨初劫修行後從是已來下類
L133n1557_p0655b15║顯多劫成益今初分二一總舉剎劫言世
L133n1557_p0656a01║界轉者謂世界為塵一塵一剎復末為塵
L133n1557_p0656a02║故亦猶無量無量為一無量轉等若取迴
L133n1557_p0656a03║轉形世界塵者何以偏取此形。
L133n1557_p0656a04║善男子彼世界中有四天下名為妙幢中有
L133n1557_p0656a05║王都名普寶華光去此不遠有菩提場名普
L133n1557_p0656a06║顯現法王宮殿須彌山微塵數如來於中出
L133n1557_p0656a07║現。
L133n1557_p0656a08║二善男子彼世界下別彰遇佛於中四初
L133n1557_p0656a09║總舉佛數興處。
L133n1557_p0656a10║其最初佛名法海雷音光明王彼佛出時有
L133n1557_p0656a11║轉輪王名清淨日光明面於其佛所受持一
L133n1557_p0656a12║切法海旋修多羅佛涅槃後其王出家護持
L133n1557_p0656a13║正法法欲滅時有千部異眾千種說法近於
L133n1557_p0656a14║末劫業惑障重諸惡比丘多有𨷖諍樂著境
L133n1557_p0656a15║界不求功德樂說王論賊論女論國論海論
L133n1557_p0656b01║及以一切世間之論時王比丘而語之言奇
L133n1557_p0656b02║哉苦哉佛於無量諸大劫海集此法炬云何
L133n1557_p0656b03║汝等而共毀滅作是說已上升虛空高七多
L133n1557_p0656b04║羅樹身出無量諸色燄雲放種種色大光明
L133n1557_p0656b05║網令無量眾生除煩惱熱令無量眾生發菩
L133n1557_p0656b06║提心以是因緣彼如來教復於六萬五千嵗
L133n1557_p0656b07║中而得興盛時有比丘尼名法輪化光是此
L133n1557_p0656b08║王女百千比丘尼而為眷屬聞父王語及見
L133n1557_p0656b09║神力發菩提心永不退轉得三昧名一切佛
L133n1557_p0656b10║教燈又得此甚深自在妙音解脫得已身心
L133n1557_p0656b11║柔輭即得現見法海雷音光明王如來一切
L133n1557_p0656b12║神力善男子於汝意云何彼時轉輪聖王隨
L133n1557_p0656b13║於如來轉正法輪佛涅槃後興隆末法者豈
L133n1557_p0656b14║異人乎今普賢菩薩是其法輪化光比丘尼
L133n1557_p0656b15║即我身是我於彼時守護佛法令十萬比丘
L133n1557_p0657a01║尼於阿耨多羅三藐三菩提得不退轉又令
L133n1557_p0657a02║得現見一切佛三昧又令得一切佛法輪金
L133n1557_p0657a03║剛光明陀羅尼又令得普入一切法門海般
L133n1557_p0657a04║若波羅蜜。
L133n1557_p0657a05║二其最初下別明於佛得法三次有佛興
L133n1557_p0657a06║下略舉次前百佛四善男子如是等下結
L133n1557_p0657a07║略顯廣二中分六一標佛現二彼佛出時
L133n1557_p0657a08║下父王出家三法欲滅下惡世過興四時
L133n1557_p0657a09║王比丘下滅過弘闡五時有比丘尼下王
L133n1557_p0657a10║女見聞發心得法即正答得法久近也六
L133n1557_p0657a11║於汝意云何下結會古今。
L133n1557_p0657a12║次有佛興名離垢法光明次有佛興名法輪
L133n1557_p0657a13║光明髻次有佛興名法日功德雲次有佛興
L133n1557_p0657a14║名法海妙音王次有佛興名法日智慧燈次
L133n1557_p0657a15║有佛興名法華幢雲次有佛興名法燄山幢
L133n1557_p0657b01║王次有佛興名甚深法功德月次有佛興名
L133n1557_p0657b02║法智普光藏次有佛興名開示普智藏次有
L133n1557_p0657b03║佛興名功德藏山王次有佛興名普門須彌
L133n1557_p0657b04║賢次有佛興名一切法精進幢次有佛興名
L133n1557_p0657b05║法寶華功德雲次有佛興名寂靜光明髻次
L133n1557_p0657b06║有佛興名法光明慈悲月次有佛興名功德
L133n1557_p0657b07║燄海次有佛興名智日普光明次有佛興名
L133n1557_p0657b08║普賢圓滿智次有佛興名神通智光王次有
L133n1557_p0657b09║佛興名福德華光燈次有佛興名智師子幢
L133n1557_p0657b10║王次有佛興名日光普照王次有佛興名須
L133n1557_p0657b11║彌寶莊嚴相次有佛興名日光普照次有佛
L133n1557_p0657b12║興名法王功德月次有佛興名開敷蓮華妙
L133n1557_p0657b13║音雲次有佛興名日光明相次有佛興名普
L133n1557_p0657b14║光明妙法音次有佛興名師子金剛那羅延
L133n1557_p0657b15║無畏次有佛興名普智勇猛幢次有佛興名
L133n1557_p0658a01║普開法蓮華身次有佛興名功德妙華海次
L133n1557_p0658a02║有佛興名道場功德月次有佛興名法炬熾
L133n1557_p0658a03║然月次有佛興名普光明髻次有佛興名法
L133n1557_p0658a04║幢燈次有佛興名金剛海幢雲次有佛興名
L133n1557_p0658a05║名稱山功德雲次有佛興名栴檀妙月次有
L133n1557_p0658a06║佛興名普妙光明華次有佛興名照一切眾
L133n1557_p0658a07║生光明王次有佛興名功德蓮華藏次有佛
L133n1557_p0658a08║興名香燄光明王次有佛興名波頭摩華因
L133n1557_p0658a09║次有佛興名眾相山普光明次有佛興名普
L133n1557_p0658a10║名稱幢次有佛興名須彌普門光次有佛興
L133n1557_p0658a11║名功德法城光次有佛興名大樹山光明次
L133n1557_p0658a12║有佛興名普德光明幢次有佛興名功德吉
L133n1557_p0658a13║祥相次有佛興名勇猛法力幢次有佛興名
L133n1557_p0658a14║法輪光明音次有佛興名功德山智慧光次
L133n1557_p0658a15║有佛興名無上妙法月次有佛興名法蓮華
L133n1557_p0658b01║淨光幢次有佛興名寶蓮華光明藏次有佛
L133n1557_p0658b02║興名光燄雲山燈次有佛興名普覺華次有
L133n1557_p0658b03║佛興名種種功德燄須彌藏次有佛興名圓
L133n1557_p0658b04║滿光山王次有佛興名福德雲莊嚴次有佛
L133n1557_p0658b05║興名法山雲幢次有佛興名功德山光明次
L133n1557_p0658b06║有佛興名法日雲燈王次有佛興名法雲名
L133n1557_p0658b07║稱王次有佛興名法輪雲次有佛興名開悟
L133n1557_p0658b08║菩提智光幢次有佛興名普照法輪月次有
L133n1557_p0658b09║佛興名寶山威德賢次有佛興名賢德廣大
L133n1557_p0658b10║光次有佛興名普智雲次有佛興名法力功
L133n1557_p0658b11║德山次有佛興名功德香燄王次有佛興名
L133n1557_p0658b12║金色摩尼山妙音聲次有佛興名頂髻出一
L133n1557_p0658b13║切法光明雲次有佛興名法輪熾盛光次有
L133n1557_p0658b14║佛興名無上功德山次有佛興名精進炬光
L133n1557_p0658b15║明雲次有佛興名三昧印廣大光明冠次有
L133n1557_p0659a01║佛興名寶光明功德王次有佛興名法炬寶
L133n1557_p0659a02║蓋音次有佛興名普照虛空界無畏法光明
L133n1557_p0659a03║次有佛興名月相莊嚴幢次有佛興名光明
L133n1557_p0659a04║燄山雲次有佛興名照無障礙法虛空次有
L133n1557_p0659a05║佛興名開顯智光身次有佛興名世主德光
L133n1557_p0659a06║明音次有佛興名一切法三昧光明音次有
L133n1557_p0659a07║佛興名法音功德藏次有佛興名熾然燄法
L133n1557_p0659a08║海雲次有佛興名普照三世相大光明次有
L133n1557_p0659a09║佛興名普照法輪山次有佛興名法界師子
L133n1557_p0659a10║光次有佛興名須彌華光明次有佛興名一
L133n1557_p0659a11║切三昧海師子燄次有佛興名普智光明燈
L133n1557_p0659a12║善男子如是等須彌山微塵數如來其最後
L133n1557_p0659a13║佛名法界城智慧燈並於離垢光明劫中出
L133n1557_p0659a14║興於世我皆尊重親近供養聽聞受持所說
L133n1557_p0659a15║妙法亦於彼一切諸如來所出家學道護持
L133n1557_p0659b01║法教入此菩薩甚深自在妙音解脫種種方
L133n1557_p0659b02║便教化成熟無量眾生從是已來於佛剎微
L133n1557_p0659b03║塵數劫所有諸佛出興於世我皆供養修行
L133n1557_p0659b04║其法善男子我從是來於生死夜無明昏寐
L133n1557_p0659b05║諸眾生中而獨覺悟令諸眾生守護心城捨
L133n1557_p0659b06║三界城住一切智無上法城。
L133n1557_p0659b07║三略舉四結廣及類顯成益文並可知。
L133n1557_p0659b08║善男子我唯知此甚深自在妙音解脫令諸
L133n1557_p0659b09║世間離戲論語不作二語常真實語恒清淨
L133n1557_p0659b10║語如諸菩薩摩訶薩能知一切語言自性於
L133n1557_p0659b11║念念中自在開悟一切眾生入一切眾生言
L133n1557_p0659b12║音海於一切言辭悉皆辯了明見一切諸法
L133n1557_p0659b13║門海於普攝一切法陀羅尼已得自在隨諸
L133n1557_p0659b14║眾生心之所疑而為說法究竟調伏一切眾
L133n1557_p0659b15║生能普攝受一切眾生巧修菩薩諸無上業
L133n1557_p0660a01║深入菩薩諸微細智能善觀察諸菩薩藏能
L133n1557_p0660a02║自在說諸菩薩法何以故已得成就一切法
L133n1557_p0660a03║輪陀羅尼故而我云何能知能說彼功德行。
L133n1557_p0660a04║第四我唯知下謙己推勝中先謙己知一
L133n1557_p0660a05║略顯四種業用若約妙音釋則不𦂶不離
L133n1557_p0660a06║間不妄不惡口如次配之若約甚深釋者
L133n1557_p0660a07║不與理合皆名戲論理外發言即是二語
L133n1557_p0660a08║既與理乖則非真非淨反此可知後如諸
L133n1557_p0660a09║下推勝知多。
L133n1557_p0660a10║善男子此佛會中有主夜神名開敷一切樹
L133n1557_p0660a11║華汝詣彼問菩薩云何學一切智云何安立
L133n1557_p0660a12║一切眾生住一切智。
L133n1557_p0660a13║第五指示後友分三初指後位次頌前法
L133n1557_p0660a14║後善財得益今初開敷樹華者約事在香
L133n1557_p0660a15║樹閣內故約位七地是有行有開發無相
L133n1557_p0660b01║住故。
L133n1557_p0660b02║爾時守護一切城主夜神欲重宣此解脫義
L133n1557_p0660b03║為善財童子而說頌言。
L133n1557_p0660b04║菩薩解脫深難見虛空如如平等相普見無
L133n1557_p0660b05║邊法界內一切三世諸如來。
L133n1557_p0660b06║出生無量勝功德證入難思真法性增長一
L133n1557_p0660b07║切自在智開通三世解脫道。
L133n1557_p0660b08║過於剎轉微塵劫爾時有劫名淨光世界名
L133n1557_p0660b09║為法燄雲其城號曰寶華光。
L133n1557_p0660b10║其中諸佛興於世無量須彌塵數等有佛名
L133n1557_p0660b11║為法海音於此劫中先出現。
L133n1557_p0660b12║乃至其中最後佛名為法界燄燈王如是一
L133n1557_p0660b13║切諸如來我皆供養聽受法。
L133n1557_p0660b14║我見法海雷音佛其身普作真金色諸相莊
L133n1557_p0660b15║嚴如寶山發心願得成如來。
L133n1557_p0661a01║我暫見彼如來身即發菩提廣大心誓願勤
L133n1557_p0661a02║求一切智性與法界虛空等。
L133n1557_p0661a03║由斯普見三世佛及以一切菩薩眾亦見國
L133n1557_p0661a04║王眾生海而普攀緣起大悲。
L133n1557_p0661a05║隨諸眾生心所樂示現種種無量身普徧十
L133n1557_p0661a06║方諸國土動地舒光悟含識。
L133n1557_p0661a07║見第二佛而親近亦見十方剎海佛乃至最
L133n1557_p0661a08║後佛出興如是須彌塵數等。
L133n1557_p0661a09║於諸剎轉微塵劫所有如來照世燈我皆親
L133n1557_p0661a10║近而瞻奉令此解脫得清淨。
L133n1557_p0661a11║二頌中頌前法者臨去慇懃囑令修學故
L133n1557_p0661a12║十一偈分二初二偈頌前體用餘頌顯法
L133n1557_p0661a13║根深於中亦二初頌初劫後一偈頌類顯
L133n1557_p0661a14║多劫前中三初三通頌初後次四別頌於
L133n1557_p0661a15║初佛得法後一頌中間百佛及後結文。
L133n1557_p0661b01║爾時善財童子得入此菩薩甚深自在妙音
L133n1557_p0661b02║解脫故入無邊三昧海入廣大總持海得菩
L133n1557_p0661b03║薩大神通獲菩薩大辯才心大歡喜觀察守
L133n1557_p0661b04║護一切城主夜神以偈讚曰已行廣大妙慧
L133n1557_p0661b05║海已度無邊諸有海長壽無患智藏身威德
L133n1557_p0661b06║光明住此眾。
L133n1557_p0661b07║了達法性如虛空普入三世皆無礙念念攀
L133n1557_p0661b08║緣一切境心心永斷諸分別。
L133n1557_p0661b09║了達眾生無有性而於眾生起大悲深入如
L133n1557_p0661b10║來解脫門廣度羣迷無量眾。
L133n1557_p0661b11║觀察思惟一切法了知證入諸法性如是修
L133n1557_p0661b12║行佛智慧普化眾生令解脫。
L133n1557_p0661b13║天是眾生調御師開示如來智慧道普為法
L133n1557_p0661b14║界諸含識說離世間眾怖行。
L133n1557_p0661b15║已住如來諸願道已受菩提廣大教已修一
L133n1557_p0662a01║切徧行力已見十方佛自在。
L133n1557_p0662a02║天神心淨如虛空普離一切諸煩惱了知三
L133n1557_p0662a03║世無量剎諸佛菩薩及眾生。
L133n1557_p0662a04║天神一念悉了知晝夜日月年劫海亦知一
L133n1557_p0662a05║切眾生類種種名相各差別。
L133n1557_p0662a06║十方眾生生死處有色無色想無想隨順世
L133n1557_p0662a07║俗悉了知引導使入菩提路。
L133n1557_p0662a08║已生如來誓願家已入諸佛功德海法身清
L133n1557_p0662a09║淨心無礙隨眾生樂現眾色。
L133n1557_p0662a10║三善財得益雖通由前文亦近由此於中
L133n1557_p0662a11║先長行敘益後觀察下偈頌慶讚十偈分
L133n1557_p0662a12║四初一讚福智超絕次四歎悲智甚深念
L133n1557_p0662a13║念攀緣一切境不礙分別事故心心永斷
L133n1557_p0662a14║諸分別常契理故又上句約觀下句約止
L133n1557_p0662a15║即止觀雙運了達無性成無分別而起大
L133n1557_p0662b01║悲成上攀緣攀緣即分別耳不唯屬妄次
L133n1557_p0662b02║四總顯德圓離障攝益後一成行入位。
L133n1557_p0662b03║時善財童子說此頌已禮夜神足繞無量帀
L133n1557_p0662b04║慇懃瞻仰辭退而去。
L133n1557_p0662b05║
L133n1557_p0662b06║大方廣佛華嚴經䟽鈔會本第七十一之二
L133n1557_p0662b07║音釋
L133n1557_p0662b08║𦂶（去𠋣切文繒也）。薩婆若（梵語也此云一切智若爾者切）。髻（音計）。柔
L133n1557_p0662b09║輭（輭而兖切亦柔也）。