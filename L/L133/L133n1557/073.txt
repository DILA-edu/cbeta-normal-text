L133n1557_p0681b01║大方廣佛華嚴經䟽鈔會本第七十三　頗八
L133n1557_p0681b02║唐于闐國三藏沙門實叉難陀　譯
L133n1557_p0681b03║唐清涼山大華嚴寺沙門澄觀撰述
L133n1557_p0681b04║爾時善財童子往大願精進力救護一切眾
L133n1557_p0681b05║生夜神所。
L133n1557_p0681b06║第八大願精進力夜神寄不動地無功用
L133n1557_p0681b07║道任大願風普救護故（寄第八不動地者謂無分別智任運
L133n1557_p0681b08║相續相用煩惱不能動故）第一依教趣求畧無念法亦
L133n1557_p0681b09║表無功離念故。
L133n1557_p0681b10║見彼夜神在大眾中坐普現一切宮殿摩尼
L133n1557_p0681b11║王藏師子之座普現法界國土摩尼寶網彌
L133n1557_p0681b12║覆其上。
L133n1557_p0681b13║第二見彼夜神下見敬諮問然亦含二意
L133n1557_p0681b14║若約顯說則自此盡偈皆第二𫨻至夜神
L133n1557_p0681b15║答言下方屬第三授己法界若約密授則
L133n1557_p0682a01║此現勝用已為授己法界善財發同善友
L133n1557_p0682a02║心便已得益義雖通二為欲順文且依前
L133n1557_p0682a03║判就文分三初見勝用次時善財童子下
L133n1557_p0682a04║設敬證入後爾時善財說此偈已下諮問
L133n1557_p0682a05║法要今初先總見所依。
L133n1557_p0682a06║現日月星宿影像身現隨眾生心普令得見
L133n1557_p0682a07║身現等一切眾生形相身現無邊廣大色相
L133n1557_p0682a08║海身現普現一切威儀身現普於十方示現
L133n1557_p0682a09║身現普調一切眾生身現廣運速疾神通身
L133n1557_p0682a10║現利益眾生不絕身現常遊虛空利益身現
L133n1557_p0682a11║一切佛所頂禮身現修習一切善根身現受
L133n1557_p0682a12║持佛法不忘身現成滿菩薩大願身現光明
L133n1557_p0682a13║充滿十方身現法燈普滅世闇身現了法如
L133n1557_p0682a14║幻淨智身現遠離塵闇法性身現普智照法
L133n1557_p0682a15║明了身現究竟無患無熱身現不可沮壞堅
L133n1557_p0682b01║固身現無所住佛力身現無分別離染身現
L133n1557_p0682b02║本清淨法性身。
L133n1557_p0682b03║後現日月下別顯身相有二十四身初十
L133n1557_p0682b04║即應機攝化身次現一切佛所下六身是
L133n1557_p0682b05║應法成行身餘是離障契理身多隨內德
L133n1557_p0682b06║顯身差別見身了心。
L133n1557_p0682b07║時善財童子見如是等佛剎微塵數差別身
L133n1557_p0682b08║一心頂禮舉體投地良久乃起合掌瞻仰於
L133n1557_p0682b09║善知識生十種心何等為十所謂於善知識
L133n1557_p0682b10║生同己心令我精勤辨一切智助道法故於
L133n1557_p0682b11║善知識生清淨自業果心親近供養生善根
L133n1557_p0682b12║故於善知識生莊嚴菩薩行心令我速能莊
L133n1557_p0682b13║嚴一切菩薩行故於善知識生成就一切佛
L133n1557_p0682b14║法心誘誨於我令修道故於善知識生能生
L133n1557_p0682b15║心能生於我無上法故於善知識生出離心
L133n1557_p0683a01║令我修行普賢菩薩所有行願而出離故於
L133n1557_p0683a02║善知識生具一切福智海心令我積集諸白
L133n1557_p0683a03║法故於善知識生增長心令我增長一切智
L133n1557_p0683a04║故於善知識生具一切善根心令我志願得
L133n1557_p0683a05║圓滿故於善知識生能成辨大利益心令我
L133n1557_p0683a06║自在安住一切菩薩法故成一切智道故得
L133n1557_p0683a07║一切佛法故是為十。
L133n1557_p0683a08║二設敬證入中四第一設敬陳禮第二於
L133n1557_p0683a09║善知下發增勝心第三發是心已下深證
L133n1557_p0683a10║懸同第四既獲此已下以偈慶讚初二可
L133n1557_p0683a11║知。
L133n1557_p0683a12║發是心已得彼夜神與諸菩薩佛剎微塵數
L133n1557_p0683a13║同行。
L133n1557_p0683a14║三中有標釋結今初由前起同己等十心
L133n1557_p0683a15║故得同善友等行通論同有四義一人法
L133n1557_p0683b01║無二與一切法界同二因果無二與一切
L133n1557_p0683b02║諸佛同三自他無二與一切菩薩同四染
L133n1557_p0683b03║淨無二與一切眾生同今云得彼夜神與
L133n1557_p0683b04║諸菩薩同菩薩行則正是第三義兼餘三
L133n1557_p0683b05║由見初故則不殊餘二方為究竟之同良
L133n1557_p0683b06║以八地證無生理自他相作皆無礙故偏
L133n1557_p0683b07║此明同故下列中有無生忍（今初由前起同己者䟽文
L133n1557_p0683b08║有三初得同之因二同有四義下示同之相言由見初故不殊餘二者謂由證見法
L133n1557_p0683b09║界體同故上同諸佛下同眾生云不殊餘二則於菩薩為究竟之同三良以八地下
L133n1557_p0683b10║偏說此文明同之由）。
L133n1557_p0683b11║所謂同念心常憶念十方三世一切佛故同
L133n1557_p0683b12║慧分別決了一切法海差別門故同趣能轉
L133n1557_p0683b13║一切諸佛如來妙法輪故同覺以等空智普
L133n1557_p0683b14║入一切三世間故同根成就菩薩清淨光明
L133n1557_p0683b15║智慧根故同心善能修習無礙功德莊嚴一
L133n1557_p0684a01║切菩薩道故同境普照諸佛所行境故同證
L133n1557_p0684a02║得一切智照實相海淨光明故同義能以智
L133n1557_p0684a03║慧了一切法真實性故同勇猛能壞一切障
L133n1557_p0684a04║礙山故同色身隨眾生心示現身故同力求
L133n1557_p0684a05║一切智不退轉故同無畏其心清淨如虛空
L133n1557_p0684a06║故同精進於無量劫行菩薩行無懈倦故同
L133n1557_p0684a07║辯才得法無礙智光明故同無等身相清淨
L133n1557_p0684a08║超世間故同愛語令一切眾生皆歡喜故同
L133n1557_p0684a09║妙音普演一切法門海故同滿音一切眾生
L133n1557_p0684a10║隨類解故同淨德修習如來淨功德故同智
L133n1557_p0684a11║地一切佛所受法輪故同梵行安住一切佛
L133n1557_p0684a12║境界故同大慈念念普覆一切國土眾生海
L133n1557_p0684a13║故同大悲普雨法雨潤澤一切諸眾生故同
L133n1557_p0684a14║身業以方便行教化一切諸眾生故同語業
L133n1557_p0684a15║以隨類音演說一切諸法門故同意業普攝
L133n1557_p0684b01║眾生置一切智境界中故同莊嚴嚴淨一切
L133n1557_p0684b02║諸佛剎故同親近有佛出世皆親近故同勸
L133n1557_p0684b03║請請一切佛轉法輪故同供養常樂供養一
L133n1557_p0684b04║切佛故同教化調伏一切諸眾生故同光明
L133n1557_p0684b05║照了一切諸法門故同三昧普知一切眾生
L133n1557_p0684b06║心故同充徧以自在力充滿一切諸佛剎海
L133n1557_p0684b07║修諸行故同住處住諸菩薩大神通故同眷
L133n1557_p0684b08║屬一切菩薩共止住故同入處普入世界微
L133n1557_p0684b09║細處故同心慮普知一切諸佛剎故同往詣
L133n1557_p0684b10║普入一切佛剎海故同方便悉現一切諸佛
L133n1557_p0684b11║剎故同超勝於諸佛剎皆無比故同不退普
L133n1557_p0684b12║入十方無障礙故同破闇得一切佛成菩提
L133n1557_p0684b13║智大光明故同無生忍入一切佛眾會海故
L133n1557_p0684b14║同徧一切諸佛剎網恭敬供養不可說剎諸
L133n1557_p0684b15║如來故同智證了知彼彼法門海故同修行
L133n1557_p0685a01║順行一切諸法門故同希求於清淨法深樂
L133n1557_p0685a02║欲故同清淨集佛功德而以莊嚴身口意故
L133n1557_p0685a03║同妙意於一切法智明了故同精進普集一
L133n1557_p0685a04║切諸善根故同淨行成滿一切菩薩行故同
L133n1557_p0685a05║無礙了一切法皆無相故同善巧於諸法中
L133n1557_p0685a06║智自在故同隨樂隨眾生心現境界故同方
L133n1557_p0685a07║便善習一切所應習故同護念得一切佛所
L133n1557_p0685a08║護念故同入地得入一切菩薩地故同所住
L133n1557_p0685a09║安住一切菩薩位故同記別一切諸佛授其
L133n1557_p0685a10║記故同三昧一剎那中普入一切三昧門故
L133n1557_p0685a11║同建立示現種種諸佛事故同正念正念一
L133n1557_p0685a12║切境界門故同修行盡未來劫修行一切菩
L133n1557_p0685a13║薩行故同淨信於諸如來無量智慧極欣樂
L133n1557_p0685a14║故同捨離滅除一切諸障礙故同不退智與
L133n1557_p0685a15║諸如來智慧等故同受生應現成熟諸眾生
L133n1557_p0685b01║故同所住住一切智方便門故同境界於法
L133n1557_p0685b02║界境得自在故同無依永斷一切所依心故
L133n1557_p0685b03║同說法已入諸法平等智故同勤修常蒙諸
L133n1557_p0685b04║佛所護念故同神通開悟眾生令修一切菩
L133n1557_p0685b05║薩行故同神力能入十方世界海故同陀羅
L133n1557_p0685b06║尼普照一切總持海故同祕密法了知一切
L133n1557_p0685b07║修多羅中妙法門故同甚深法解一切法如
L133n1557_p0685b08║虛空故同光明普照一切諸世界故同欣樂
L133n1557_p0685b09║隨眾生心而為開示令歡喜故同震動為諸
L133n1557_p0685b10║眾生現神通力普動十方一切剎故同不虛
L133n1557_p0685b11║見聞憶念皆悉令其心調伏故同出離滿足
L133n1557_p0685b12║一切諸大願海成就如來十力智故。
L133n1557_p0685b13║二所謂下列釋八十四同各有標名釋義
L133n1557_p0685b14║文相自顯。
L133n1557_p0685b15║時善財童子觀察大願精進力救護一切眾
L133n1557_p0686a01║生夜神起十種清淨心獲如是等佛剎微塵
L133n1557_p0686a02║數同菩薩行。
L133n1557_p0686a03║三時善財童子觀察下總結。
L133n1557_p0686a04║既獲此已心轉清淨偏袒右肩頂禮其足一
L133n1557_p0686a05║心合掌以偈讚曰。
L133n1557_p0686a06║我發堅固意志求無上覺今於善知識而起
L133n1557_p0686a07║自己心以見善知識集無盡白法滅除眾罪
L133n1557_p0686a08║垢成就菩提果我見善知識功德莊嚴心盡
L133n1557_p0686a09║未來剎劫勤修所行道我念善知識攝受饒
L133n1557_p0686a10║益我為我悉示現正教真實法關閉諸惡趣
L133n1557_p0686a11║顯示人天路亦示諸如來成一切智道我念
L133n1557_p0686a12║善知識是佛功德藏念念能出生虛空功德
L133n1557_p0686a13║海與我波羅蜜增我難思福長我淨功德令
L133n1557_p0686a14║我冠佛繪我念善知識能滿佛智道誓願常
L133n1557_p0686a15║依止圓滿白淨法我以此等故功德悉具足
L133n1557_p0686b01║普為諸眾生說一切智道聖者為我師與我
L133n1557_p0686b02║無上法無量無數劫不能報其恩。
L133n1557_p0686b03║第四以偈慶讚十偈分三初八頌前發增
L133n1557_p0686b04║勝心次第頌前十句初六偈各頌一句第
L133n1557_p0686b05║七偈上三句頌第七下句頌第八第八偈
L133n1557_p0686b06║上半頌第九下半頌第十二有一偈頌前
L133n1557_p0686b07║深證懸同三一偈頌荷恩深重。
L133n1557_p0686b08║爾時善財說此偈已白言大聖願為我說此
L133n1557_p0686b09║解脫門名為何等發心已來為幾時耶久如
L133n1557_p0686b10║當得阿耨多羅三藐三菩提。
L133n1557_p0686b11║第三諮問法要前已覩解脫之用故不問
L133n1557_p0686b12║云何修行直徵名而已文有三問。
L133n1557_p0686b13║夜神告言善男子此解脫門名教化眾生令
L133n1557_p0686b14║生善根。
L133n1557_p0686b15║第三夜神告言下授己法界前即默授今
L133n1557_p0687a01║万言授於中二初答名問後答發心久近
L133n1557_p0687a02║所以不答第三成菩提者有二意故一顯
L133n1557_p0687a03║悲增如休捨說二顯久成示居因位故下
L133n1557_p0687a04║所救千佛尚已久成況能救耶（故下所救千佛等者
L133n1557_p0687a05║法華經如來壽量品云我實成佛已來經無量無邊不可思議阿僧祇劫故）前
L133n1557_p0687a06║中二先標名謂現身廣化令生諸善究竟
L133n1557_p0687a07║得佛故名為根。
L133n1557_p0687a08║我以成就此解脫故悟一切法自性平等入
L133n1557_p0687a09║於諸法真實之性證無依法捨離世間悉知
L133n1557_p0687a10║諸法色相差別亦能了達青黃赤白性皆不
L133n1557_p0687a11║實無有差別。
L133n1557_p0687a12║後我以成就下顯其業用謂契理之用故
L133n1557_p0687a13║用而無涯動寂無二於中三初明內契理
L133n1557_p0687a14║事（初明內契理事者此義全同十通中一切色身智通前已廣說故但畧科總出
L133n1557_p0687a15║其意今當重說由內證實故外現色所以起信論云問曰若諸佛法身離於色相者
L133n1557_p0687b01║云何能現色相答曰即此法身是色體故能現於色所謂從本已來色心不二以色
L133n1557_p0687b02║性即智性故色體無形說名智身以智性即色性故說名法身遍一切處所現之色
L133n1557_p0687b03║無有分齊隨心能示十方世界無量菩薩無量報身無量莊嚴各各差別皆無分齊
L133n1557_p0687b04║而不相妨此非心識分別能知以真如自在用義故釋曰彼雖約佛今此位極大同
L133n1557_p0687b05║佛也次釋經文又此三叚初明內契理事明色即空二明大用廣現色身者空即色
L133n1557_p0687b06║故後結深廣下礙悲故今初由了法界無定實色舉體即空而非斷空空中無色不
L133n1557_p0687b07║礙色故存亡隱顯皆自在故方能隨樂現種種色故光明其內契事理經中先明證
L133n1557_p0687b08║實離相後雙了性相今初悟一切法自性平等者此句總明云何平等次云入於諸
L133n1557_p0687b09║法真實之性故謂真實性中無差別相無種種相無無量相萬法一如何有不等此
L133n1557_p0687b10║真實性依何立故復次明證無依法所謂不依於色不依於空若萬法依空空無所
L133n1557_p0687b11║依今萬法依真真無所依即無依法門故捨離世間世間即有種種差別斯則性尚
L133n1557_p0687b12║不立何况於相亦不依空立色亦不依色立空亦無異無不異無即無不即斯見亦
L133n1557_p0687b13║絕強名內證後悉知諸法色相差別下雙了性相初明了相空即色故後亦能了達
L133n1557_p0687b14║下此明了性色即空故又上句色中無空下句空中無色又上句色能容空下句空
L133n1557_p0687b15║能容色又上句空能顯色下句色能顯空無障無礙）。
L133n1557_p0688a01║而恒示現無量色身所謂種種色身非一色
L133n1557_p0688a02║身無邊色身清淨色身一切莊嚴色身普見
L133n1557_p0688a03║色身等一切眾生色身普現一切眾生前色
L133n1557_p0688a04║身光明普照色身見無厭足色身相好清淨
L133n1557_p0688a05║色身離眾惡光明色身示現大勇猛色身甚
L133n1557_p0688a06║難得色身一切世間無能映蔽色身一切世
L133n1557_p0688a07║間共稱歎無盡色身念念常觀察色身示現
L133n1557_p0688a08║種種雲色身種種形顯色色身現無量自在
L133n1557_p0688a09║力色身妙光明色身一切淨妙莊嚴色身隨
L133n1557_p0688a10║順成熟一切眾生色身隨其心樂現前調伏
L133n1557_p0688a11║色身無障礙普光明色身清淨無濁穢色身
L133n1557_p0688a12║具足莊嚴不可壞色身不思議法方便光明
L133n1557_p0688a13║色身無能奪奪一切色身無諸闇破一切闇
L133n1557_p0688a14║色身集一切白淨法色身大勢力功德海色
L133n1557_p0688a15║身從過去恭敬因所生色身如虛空清淨心
L133n1557_p0688b01║所生色身最勝廣大色身無斷無盡色身光
L133n1557_p0688b02║明海色身於一切世間無所依平等色身徧
L133n1557_p0688b03║十方無所礙色身念念現種種色相海色身
L133n1557_p0688b04║增長一切眾生歡喜心色身攝取一切眾生
L133n1557_p0688b05║海色身一一毛孔中說一切佛功德海色身
L133n1557_p0688b06║淨一切眾生欲觧海色身決了一切法義色
L133n1557_p0688b07║身無障礙普照耀色身等虛空淨光明色身
L133n1557_p0688b08║放廣大淨光明色身照現無垢法色身無比
L133n1557_p0688b09║色身差別莊嚴色身普照十方色身隨時示
L133n1557_p0688b10║現應眾生色身寂靜色身滅一切煩惱色身
L133n1557_p0688b11║一切眾生福田色身一切眾生見不虛色身
L133n1557_p0688b12║大智慧勇猛力色身無障礙普周徧色身妙
L133n1557_p0688b13║身雲普現世間皆蒙益色身具足大慈海色
L133n1557_p0688b14║身大福德寶山王色身放光明普照世間一
L133n1557_p0688b15║切趣色身大智慧清淨色身生眾生正念心
L133n1557_p0689a01║色身一切寶光明色身普光藏色身現世間
L133n1557_p0689a02║種種清淨相色身求一切智處色身現微笑
L133n1557_p0689a03║令眾生生淨信色身一切寶莊嚴光明色身
L133n1557_p0689a04║不取不捨一切眾生色身無決定無究竟色
L133n1557_p0689a05║身現自在加持力色身現一切神通變化色
L133n1557_p0689a06║身生如來家色身遠離眾惡徧法界海色身
L133n1557_p0689a07║普現一切如來道塲眾會色身具種種眾色
L133n1557_p0689a08║海色身從善行所流色身隨所應化示現色
L133n1557_p0689a09║身一切世間見無厭足色身種種淨光明色
L133n1557_p0689a10║身現一切三世海色身放一切光明海色身
L133n1557_p0689a11║現無量差別光明海色身超諸世間一切香
L133n1557_p0689a12║光明色身現不可說日輪雲色身現廣大月
L133n1557_p0689a13║輪雲色身放無量須彌山妙華雲色身出種
L133n1557_p0689a14║種鬘雲色身現一切寶蓮華雲色身興一切
L133n1557_p0689a15║燒香雲徧法界色身散一切末香藏雲色身
L133n1557_p0689b01║現一切如來大願身色身現一切語言音聲
L133n1557_p0689b02║演法海色身現普賢菩薩像色身。
L133n1557_p0689b03║二而恒下明大用無涯畧顯九十八種色
L133n1557_p0689b04║身并初後標結即為百身起信等論明八
L133n1557_p0689b05║地當色自在地故此廣辨色身種種約其
L133n1557_p0689b06║類別非一約一類而多餘可思準（二而恒下明無
L133n1557_p0689b07║涯大用者經中初句云而能示現無量色身者牒前起後故云而能由上空不礙色
L133n1557_p0689b08║故能現色又若以色為色不能現色今即色非色故無不現又即空之色方為妙色
L133n1557_p0689b09║故躡上明色空不二成上真空不二而二斯為妙色色空融即為真法界緣起無盡
L133n1557_p0689b10║即一現多起信等論明八地當色自在者起信云四者現色不相應染依色自在地
L133n1557_p0689b11║能離故釋曰何以得知論是八地前有七地後有九故言等論者等取瑜伽等即上
L133n1557_p0689b12║八地由證無生絕色累故得十自在十身相作如影普現皆色自在）。
L133n1557_p0689b13║念念中現如是等色相身充滿十方令諸眾
L133n1557_p0689b14║生或見或念或聞說法或因親近或得開悟
L133n1557_p0689b15║或見神通或覩變化悉隨心樂應時調伏捨
L133n1557_p0690a01║不善業住於善行善男子當知此由大願力
L133n1557_p0690a02║故一切智力故菩薩解脫力故大悲力故大
L133n1557_p0690a03║慈力故作如是事善男子我入此解脫了知
L133n1557_p0690a04║法性無有差別而能示現無量色身一一身
L133n1557_p0690a05║現無量色相海一一相放無量光明雲一一
L133n1557_p0690a06║光現無量佛國土一一土現無量佛興世一
L133n1557_p0690a07║一佛現無量神通力開發眾生宿世善根未
L133n1557_p0690a08║種者令種已種者令增長已增長者令成熟
L133n1557_p0690a09║念念中令無量眾生於阿耨多羅三藐三菩
L133n1557_p0690a10║提得不退轉。
L133n1557_p0690a11║三念念中現下總結深廣於中四一結所
L133n1557_p0690a12║作之業二善男子當知下結能現所因三
L133n1557_p0690a13║善男子我入下雙結寂用無礙四一一身
L133n1557_p0690a14║下結成深廣。
L133n1557_p0690a15║善男子如汝所問從幾時來發菩提心修菩
L133n1557_p0690b01║薩行如是之義承佛神力當為汝說。
L133n1557_p0690b02║第二善男子如汝所問下答發心久近中
L133n1557_p0690b03║二初歎深許說後正答所問前中三初牒
L133n1557_p0690b04║問許說二善男子菩薩智輪下歎法甚深
L133n1557_p0690b05║三佛子菩薩智輪雖復下結承力說。
L133n1557_p0690b06║善男子菩薩智輪遠離一切分別境界不可
L133n1557_p0690b07║以生死中長短染淨廣狹多少如是諸劫分
L133n1557_p0690b08║別顯示何以故菩薩智輪本性清淨離一切
L133n1557_p0690b09║分別網超一切障礙山隨所應化而普照故。
L133n1557_p0690b10║二中先法說後喻明今初先標後釋釋中
L133n1557_p0690b11║先正釋本性約理離分別約智超障約所
L133n1557_p0690b12║斷後隨所應下釋妨既無長短今說長短
L133n1557_p0690b13║者為利生故欲長則長顯法根深欲短便
L133n1557_p0690b14║短顯法超勝。
L133n1557_p0690b15║善男子譬如日輪無有晝夜但出時名晝沒
L133n1557_p0691a01║時名夜菩薩智輪亦復如是無有分別亦無
L133n1557_p0691a02║三世但隨心現教化眾生言其止住前劫後
L133n1557_p0691a03║劫善男子譬如日輪住閻浮空其影悉現一
L133n1557_p0691a04║切寶物及以河海諸淨水中一切眾生莫不
L133n1557_p0691a05║目見而彼淨日不來至此菩薩智輪亦復如
L133n1557_p0691a06║是出諸有海住佛實法寂靜空中無有所依
L133n1557_p0691a07║為欲化度諸眾生故而於諸趣隨類受生實
L133n1557_p0691a08║不生死無所染著無長短劫諸想分別何以
L133n1557_p0691a09║故菩薩究竟離心想見一切顛倒得真實見
L133n1557_p0691a10║見法實性知一切世間如夢如幻無有眾生
L133n1557_p0691a11║但以大悲大願力故現眾生前教化調伏佛
L133n1557_p0691a12║子譬如船師常以大船於河流中不依此岸
L133n1557_p0691a13║不著彼岸不住中流而度眾生無有休息菩
L133n1557_p0691a14║薩摩訶薩亦復如是以波羅蜜船於生死流
L133n1557_p0691a15║中不依此岸不著彼岸不住中流而度眾生
L133n1557_p0691b01║無有休息雖無量劫修菩薩行未曾分別劫
L133n1557_p0691b02║數長短佛子如太虛空一切世界於中成壞
L133n1557_p0691b03║而無分別本性清淨無染無亂無礙無厭非
L133n1557_p0691b04║長非短盡未來劫持一切剎菩薩摩訶薩亦
L133n1557_p0691b05║復如是以等虛空界廣大深心起大願風輪
L133n1557_p0691b06║攝諸眾生令離惡道生諸善趣悉令安住一
L133n1557_p0691b07║切智地滅諸煩惱生死苦縛而無憂喜疲厭
L133n1557_p0691b08║之心善男子如幻化人支體雖具而無入息
L133n1557_p0691b09║及以出息寒熱飢渴憂喜生死十種之事菩
L133n1557_p0691b10║薩摩訶薩亦復如是以如幻智平等法身現
L133n1557_p0691b11║眾色相於諸有趣住無量劫教化眾生於生
L133n1557_p0691b12║死中一切境界無欣無厭無愛無恚無苦無
L133n1557_p0691b13║樂無取無捨無安無怖。
L133n1557_p0691b14║後喻顯有五一皎日隨時喻謂日體恒明
L133n1557_p0691b15║暎山出沒智無三世心障見殊二日輪現
L133n1557_p0692a01║影喻謂白日無來隨處隱顯智輪常寂機
L133n1557_p0692a02║見短長三虛舟運物喻喻菩薩無住攝生
L133n1557_p0692a03║四太虛無礙喻喻於菩薩無功益物五幻
L133n1557_p0692a04║化無真喻喻即用而寂然上諸夜神歎深
L133n1557_p0692a05║皆倣斯法喻（然上諸夜神歎深皆倣斯法喻者然多問發心時之久近
L133n1557_p0692a06║而答智輪即體用故然斯五喻非無有義皆前已有故䟽不釋）。
L133n1557_p0692a07║佛子菩薩智慧雖復如是甚深難測我當承
L133n1557_p0692a08║佛威神之力為汝解說令未來世諸菩薩等
L133n1557_p0692a09║滿足大願成就諸力。
L133n1557_p0692a10║三結承力為說可知。
L133n1557_p0692a11║佛子乃往古世過世界海微塵數劫有劫名
L133n1557_p0692a12║善光世界名寶光於其劫中有一萬佛出興
L133n1557_p0692a13║于世其最初佛號法輪音虛空燈王如來應
L133n1557_p0692a14║正等覺十號圓滿彼閻浮提有一王都名寶
L133n1557_p0692a15║莊嚴其東不遠有一大林名曰妙光中有道
L133n1557_p0692b01║場名為寶華彼道場中有普光明摩尼蓮華
L133n1557_p0692b02║藏師子之座時彼如來於此座上成阿耨多
L133n1557_p0692b03║羅三藐三菩提滿一百年坐於道場為諸菩
L133n1557_p0692b04║薩諸天世人及閻浮提宿植善根已成熟者
L133n1557_p0692b05║演說正法。
L133n1557_p0692b06║二佛子乃往下正答所問先長行後偈頌
L133n1557_p0692b07║前中三初善光劫中行因得法次日光劫
L133n1557_p0692b08║內供佛修行後總結時處初中二先明最
L133n1557_p0692b09║初佛所修證後轉生值佛修行前中三初
L133n1557_p0692b10║古佛出興。
L133n1557_p0692b11║是時國王名曰勝光時世人民壽一萬歲其
L133n1557_p0692b12║中多有殺盜婬佚妄言𦂶語兩舌惡口貪瞋
L133n1557_p0692b13║邪見不孝父母不敬沙門婆羅門等時王為
L133n1557_p0692b14║欲調伏彼故造立囹圄枷鎻禁閉無量眾生
L133n1557_p0692b15║於中受苦。
L133n1557_p0693a01║二是時國王下先王治化囹圄者周之獄
L133n1557_p0693a02║名。
L133n1557_p0693a03║王有太子名為善伏端正殊特人所喜見具
L133n1557_p0693a04║二十八大人之相在宮殿中遙聞獄囚楚毒
L133n1557_p0693a05║音聲心懷傷愍從宮殿出入牢獄中見諸罪
L133n1557_p0693a06║人杻械枷鎻遞相連繫置幽闇處或以火炙
L133n1557_p0693a07║或以煙熏或被榜笞或遭臏割倮形亂髮飢
L133n1557_p0693a08║渴羸瘦筋斷骨現號呌苦劇太子見已心生
L133n1557_p0693a09║悲愍以無畏聲安慰之言汝莫憂惱汝勿愁
L133n1557_p0693a10║怖我當令汝悉得解脫便詣王所而白王言
L133n1557_p0693a11║獄中罪人苦毒難處願垂寬宥施以無畏時
L133n1557_p0693a12║王即集五百大臣而問之言是事云何諸臣
L133n1557_p0693a13║答言彼罪人者私竊官物謀奪王位盜入宮
L133n1557_p0693a14║闈罪應刑戮有哀救者罪亦至死時彼太子
L133n1557_p0693a15║悲心轉切語大臣言如汝所說但放此人隨
L133n1557_p0693b01║其所應可以治我我為彼故一切苦事悉皆
L133n1557_p0693b02║能受粉身歿命無所顧惜要令罪人皆得免
L133n1557_p0693b03║苦何以故我若不救此眾生者云何能救三
L133n1557_p0693b04║界牢獄諸苦眾生一切眾生在三界中貪愛
L133n1557_p0693b05║所縛愚癡所蔽貧無功德墮諸惡趣身形鄙
L133n1557_p0693b06║陋諸根放逸其心迷惑不求出道失智慧光
L133n1557_p0693b07║樂著三有斷諸福德滅諸智慧種種煩惱濁
L133n1557_p0693b08║亂其心住苦牢獄入魔罥網生老病死憂悲
L133n1557_p0693b09║惱害如是諸苦常所逼迫我當云何令彼解
L133n1557_p0693b10║脫應捨身命而拔濟之時諸大臣共詣王所
L133n1557_p0693b11║悉舉其手高聲唱言大王當知如太子意毀
L133n1557_p0693b12║壞王法禍及萬人若王愛念不責治者王之
L133n1557_p0693b13║寶祚亦不久立王聞此言赫然大怒令誅太
L133n1557_p0693b14║子及諸罪人王后聞之愁憂號哭毀形降服
L133n1557_p0693b15║與千采女馳詣王所舉身投地頂禮王足俱
L133n1557_p0694a01║作是言唯願大王赦太子命王即迴顧語太
L133n1557_p0694a02║子言莫救罪人若救罪人必當殺汝爾時太
L133n1557_p0694a03║子為欲專求一切智故為欲利益諸眾生故
L133n1557_p0694a04║為以大悲普救攝故其心堅固無有退怯復
L133n1557_p0694a05║白王言願恕彼罪身當受戮王言隨意爾時
L133n1557_p0694a06║王后白言大王願聽太子半月行施恣意修
L133n1557_p0694a07║福然後治罪王即聽許時都城北有一大園
L133n1557_p0694a08║名曰日光是昔施場太子往彼設大施會飲
L133n1557_p0694a09║食衣服華鬘瓔珞塗香末香幢旛寶蓋諸莊
L133n1557_p0694a10║嚴具隨有所求靡不周給經半月已於最後
L133n1557_p0694a11║日國王大臣長者居士城邑人民及諸外道
L133n1557_p0694a12║悉來集會時法輪音虛空燈王如來知諸眾
L133n1557_p0694a13║生調伏時至與大眾俱天王圍繞龍王供養
L133n1557_p0694a14║夜叉王守護乾闥婆王讚歎阿脩羅王曲躬
L133n1557_p0694a15║頂禮迦樓羅王以清淨心散諸寶華緊那羅
L133n1557_p0694b01║王歡喜勸請摩睺羅伽王一心瞻仰來入彼
L133n1557_p0694b02║會爾時太子及諸大眾遙見佛來端嚴殊特
L133n1557_p0694b03║諸根寂定如調順象心無垢濁如清淨池現
L133n1557_p0694b04║大神通示大自在顯大威德種種相好莊嚴
L133n1557_p0694b05║其身放大光明普照世界一切毛孔出香燄
L133n1557_p0694b06║雲震動十方無量佛剎隨所至處普雨一切
L133n1557_p0694b07║諸莊嚴具以佛威儀以佛功德眾生見者心
L133n1557_p0694b08║淨歡喜煩惱消滅爾時太子及諸大眾五體
L133n1557_p0694b09║投地頂禮其足安施牀座合掌白言善來世
L133n1557_p0694b10║尊善來善逝唯願哀愍攝受於我處于此座
L133n1557_p0694b11║以佛神力淨居諸天即變此座為香摩尼蓮
L133n1557_p0694b12║華之座佛坐其上諸菩薩眾亦皆就座周帀
L133n1557_p0694b13║圍繞時彼會中一切眾生因見如來苦滅障
L133n1557_p0694b14║除堪受聖法爾時如來知其可化以圓滿音
L133n1557_p0694b15║說修多羅名普照因輪令諸眾生隨類各解
L133n1557_p0695a01║時彼會中有八十那由他眾生遠塵離垢得
L133n1557_p0695a02║淨法眼無量那由他眾生得無學地十千眾
L133n1557_p0695a03║生住大乘道入普賢行成滿大願當爾之時
L133n1557_p0695a04║十方各百佛剎微塵數眾生於大乘中心得
L133n1557_p0695a05║調伏無量世界一切眾生免離惡趣生於天
L133n1557_p0695a06║上善伏太子即於此時得菩薩教化眾生令
L133n1557_p0695a07║生善根解脫門。
L133n1557_p0695a08║三王有太子下夜神修因於中亦三初明
L133n1557_p0695a09║在家本事二結會古今三出家得法今初
L133n1557_p0695a10║有十一悲救罪人正答發心之始榜笞捶
L133n1557_p0695a11║擊也臏謂刖足之流二臣議非理三請代
L133n1557_p0695a12║囚命四臣執令誅言寶祚者祚位也易云
L133n1557_p0695a13║聖人之大寶曰位五王后哀祈六王奪子
L133n1557_p0695a14║志七太子確救八母請修因九正設施場
L133n1557_p0695a15║十經半月下如來親救於中二時法輪下
L133n1557_p0695b01║如來降德三爾六一就戮時臨時太子下
L133n1557_p0695b02║敬申禮請四以佛申下就座談經言普照
L133n1557_p0695b03║因輪者謂令知善惡各自有因罪人惡因
L133n1557_p0695b04║所招太子善因當滿故五時彼會下廣益
L133n1557_p0695b05║當機六善伏下太子得法（臏謂刖足者然俗有五刑劓墨
L133n1557_p0695b06║宮割臏大辟也）。
L133n1557_p0695b07║善男子爾時太子豈異人乎我身是也我因
L133n1557_p0695b08║往昔起大悲心捨身命財救苦眾生開門大
L133n1557_p0695b09║施供養於佛得此解脫佛子當知我於爾時
L133n1557_p0695b10║但為利益一切眾生不著三界不求果報不
L133n1557_p0695b11║貪名稱不欲自讚輕毀於他於諸境界無所
L133n1557_p0695b12║貪染無所怖畏但莊嚴大乘出要之道常樂
L133n1557_p0695b13║觀察一切智門修行苦行得此解脫佛子於
L133n1557_p0695b14║汝意云何彼時五百大臣欲害我者豈異人
L133n1557_p0695b15║乎今提婆達多等五百徒黨是也是諸人等
L133n1557_p0696a01║蒙佛教化皆當得阿耨多羅三藐三菩提於
L133n1557_p0696a02║未來世過須彌山微塵數劫爾時有劫名善
L133n1557_p0696a03║光世界名寶光於中成佛其五百佛次第興
L133n1557_p0696a04║世最初如來名曰大悲第二名饒益世間第
L133n1557_p0696a05║三名大悲師子第四名救護眾生乃至最後
L133n1557_p0696a06║名曰醫王雖彼諸佛大悲平等然其國土種
L133n1557_p0696a07║族父母受生誕生出家學道往詣道場轉正
L133n1557_p0696a08║法輪說修多羅語言音聲光明眾會壽命法
L133n1557_p0696a09║住及其名號各各差別佛子彼諸罪人我所
L133n1557_p0696a10║救者即拘留孫等賢劫千佛及百萬阿僧祗
L133n1557_p0696a11║諸大菩薩於無量精進力名稱功德慧如來
L133n1557_p0696a12║所發阿耨多羅三藐三菩提心今於十方國
L133n1557_p0696a13║土行菩薩道修習增長此菩薩教化眾生令
L133n1557_p0696a14║生善根解脫者是時勝光王今薩遮尼乾子
L133n1557_p0696a15║大論師是時王宮人及諸眷屬即彼尼乾六
L133n1557_p0696b01║萬弟子與師俱來建大論幢共佛論議悉降
L133n1557_p0696b02║伏之授阿耨多羅三藐三菩提記者是此諸
L133n1557_p0696b03║人等皆當作佛國土莊嚴劫數名號各各有
L133n1557_p0696b04║異。
L133n1557_p0696b05║二善男子爾時太子下結會古今分四初
L133n1557_p0696b06║結自身正酬發心之問二結大臣三結獄
L133n1557_p0696b07║囚四結王屬並文處可知薩遮有也尼乾
L133n1557_p0696b08║不繫也裸形自餓不繫衣食故。
L133n1557_p0696b09║佛子我於爾時救罪人已父母聽我捨離國
L133n1557_p0696b10║土妻子財寶於法輪音虛空燈王佛所出家
L133n1557_p0696b11║學道五百歲中淨修梵行即得成就百萬陀
L133n1557_p0696b12║羅尼百萬神通百萬法藏百萬求一切智勇
L133n1557_p0696b13║猛精進淨治百萬堪忍門增長百萬思惟心
L133n1557_p0696b14║成就百萬菩薩力入百萬菩薩智門得百萬
L133n1557_p0696b15║般若波羅蜜門見十方百萬諸佛生百萬菩
L133n1557_p0697a01║薩大願念念中十方各照百萬佛剎念念中
L133n1557_p0697a02║憶念十方世界前後際劫百萬諸佛念念中
L133n1557_p0697a03║知十方世界百萬諸佛變化海念念中見十
L133n1557_p0697a04║方百萬世界所有眾生種種諸趣隨業所受
L133n1557_p0697a05║生時死時善趣惡趣好色惡色其諸眾生種
L133n1557_p0697a06║種心行種種欲樂種種根性種種業習種種
L133n1557_p0697a07║成就皆悉明了。
L133n1557_p0697a08║三佛子我於爾時下明出家得法答言百
L133n1557_p0697a09║萬義當彼時已得四地（義當彼時已得四地者初地百二地
L133n1557_p0697a10║千三地萬四地百萬故）。
L133n1557_p0697a11║佛子我於爾時命終之後還復於彼王家受
L133n1557_p0697a12║生作轉輪王彼法輪音虛空燈王如來滅後
L133n1557_p0697a13║次即於此值法空王如來承事供養次為帝
L133n1557_p0697a14║釋即此道場值天王藏如來親近供養次為
L133n1557_p0697a15║夜摩天王即於此世界值大地威力山如來
L133n1557_p0697b01║親近供養次為兜率天王即於此世界值法
L133n1557_p0697b02║輪光音聲王如來親近供養次為化樂天王
L133n1557_p0697b03║即於此世界值虛空智王如來親近供養次
L133n1557_p0697b04║為他化自在天王即於此世界值無能壞幢
L133n1557_p0697b05║如來親近供養次為阿脩羅王即於此世界
L133n1557_p0697b06║值一切法雷音王如來親近供養次為梵王
L133n1557_p0697b07║即於此世界值普現化演法音如來親近供
L133n1557_p0697b08║養佛子此寶光世界善光劫中有一萬佛出
L133n1557_p0697b09║興于世我皆親近承事供養。
L133n1557_p0697b10║二佛子我於爾時命終下明轉生值佛修
L133n1557_p0697b11║行畧列八佛通結一萬。
L133n1557_p0697b12║次復有劫名曰日光有六十億佛出興於世
L133n1557_p0697b13║最初如來名妙相山我時為王名曰大慧於
L133n1557_p0697b14║彼佛所承事供養次有佛出名圓滿肩我為
L133n1557_p0697b15║居士親近供養次有佛出名離垢童子我為
L133n1557_p0698a01║大臣親近供養次有佛出名勇猛持我為阿
L133n1557_p0698a02║脩羅王親近供養次有佛出名須彌相我為
L133n1557_p0698a03║樹神親近供養次有佛出名離垢臂我為商
L133n1557_p0698a04║主親近供養次有佛出名師子遊步我為城
L133n1557_p0698a05║神親近供養次有佛出名為寶髻我為毘沙
L133n1557_p0698a06║門天王親近供養次有佛出名最上法稱我
L133n1557_p0698a07║為乾闥婆王親近供養次有佛出名光明冠
L133n1557_p0698a08║我為鳩槃茶王親近供養於彼劫中如是次
L133n1557_p0698a09║第有六十億如來出興於世我常於此受種
L133n1557_p0698a10║種身一一佛所親近供養教化成就無量眾
L133n1557_p0698a11║生於一一佛所得種種三昧門種種陀羅尼
L133n1557_p0698a12║門種種神通門種種辯才門種種一切智門
L133n1557_p0698a13║種種法明門種種智慧門照種種十方海入
L133n1557_p0698a14║種種佛剎海見種種諸佛海清淨成就增長
L133n1557_p0698a15║廣大。
L133n1557_p0698b01║第二次復有劫下明日光劫中值佛修行
L133n1557_p0698b02║中三初總標舉次最初下別列十佛後於
L133n1557_p0698b03║彼劫下總結得法。
L133n1557_p0698b04║如於此劫中親近供養爾所諸佛於一切處
L133n1557_p0698b05║一切世界海微塵數劫所有諸佛出興于世
L133n1557_p0698b06║親近供養聽聞說法信受護持亦復如是如
L133n1557_p0698b07║是一切諸如來所皆悉修習此解脫門復得
L133n1557_p0698b08║無量解脫方便。
L133n1557_p0698b09║第三如於此劫下緫結時處修行得法。
L133n1557_p0698b10║爾時救護一切眾生主夜神欲重宣此解脫
L133n1557_p0698b11║義即為善財而說頌言。
L133n1557_p0698b12║汝以歡喜信樂心問此難思解脫法我承如
L133n1557_p0698b13║來護念力為汝宣說應聽受。
L133n1557_p0698b14║第二偈頌中有三十四頌分四初一頌承
L133n1557_p0698b15║力許說。
L133n1557_p0699a01║過去無邊廣大劫過於剎海微塵數時有世
L133n1557_p0699a02║界名寶光其中有劫號善光。
L133n1557_p0699a03║於此善光大劫中一萬如來出興世我皆親
L133n1557_p0699a04║近而供養從其修學此解脫。
L133n1557_p0699a05║次二頌古佛出興。
L133n1557_p0699a06║時有王都名喜嚴縱廣寬平極殊麗雜業眾
L133n1557_p0699a07║生所居住或心清淨或作惡爾時有王名勝
L133n1557_p0699a08║光恒以正法御羣生。
L133n1557_p0699a09║次一偈半先王治化。
L133n1557_p0699a10║其王太子名善伏形體端正備眾相。
L133n1557_p0699a11║時有無量諸罪人繫身牢獄當受戮太子見
L133n1557_p0699a12║已生悲愍上啟於王請寬宥。
L133n1557_p0699a13║爾時諸臣共白王今此太子危王國如是罪
L133n1557_p0699a14║人應受戮如何悉救令除免。
L133n1557_p0699a15║時勝光王語太子汝救彼罪自當受太子哀
L133n1557_p0699b01║念情轉深誓救眾生無退怯。
L133n1557_p0699b02║時王夫人采女等俱來王所白王言願放太
L133n1557_p0699b03║子半月中布施眾生作功德。
L133n1557_p0699b04║時王聞已即聽許設大施會濟貧乏一切眾
L133n1557_p0699b05║生靡不臻隨有所求咸給與。
L133n1557_p0699b06║如是半月日云滿太子就戮時將至大眾百
L133n1557_p0699b07║千萬億人同時瞻仰俱號泣。
L133n1557_p0699b08║彼佛知眾根將熟而來此會化羣生顯現神
L133n1557_p0699b09║變大莊嚴靡不親近而恭敬。
L133n1557_p0699b10║佛以一音方便說法燈普照修多羅無量眾
L133n1557_p0699b11║生意柔輭悉蒙與授菩提記。
L133n1557_p0699b12║善伏太子生歡喜發興無上正覺心誓願承
L133n1557_p0699b13║事於如來普為眾生作依處。
L133n1557_p0699b14║便即出家依佛住修行一切種智道爾時便
L133n1557_p0699b15║得此解脫大悲廣濟諸羣生。
L133n1557_p0700a01║於中止住經劫海諦觀諸法真實性常於苦
L133n1557_p0700a02║海救眾生如是修習菩提道。
L133n1557_p0700a03║劫中所有諸佛現悉皆承事無有餘咸以清
L133n1557_p0700a04║淨信解心聽聞持護所說法。
L133n1557_p0700a05║餘頌夜神修因於中四初九偈半頌在家
L133n1557_p0700a06║本事次一偈頌出家得法三有二偈頌一
L133n1557_p0700a07║萬佛。
L133n1557_p0700a08║次於佛剎微塵數無量無邊諸劫海所有諸
L133n1557_p0700a09║佛現世間一一供養皆如是。
L133n1557_p0700a10║我念往昔為太子見諸眾生在牢獄誓願捨
L133n1557_p0700a11║身而救護因其證此解脫門。
L133n1557_p0700a12║經於佛剎微塵數廣大劫海常修習念念令
L133n1557_p0700a13║其得增長復獲無邊巧方便。
L133n1557_p0700a14║彼中所有諸如來我悉得見蒙開悟令我增
L133n1557_p0700a15║明此解脫及以種種方便力。
L133n1557_p0700b01║我於無量千億劫學此難思解脫門諸佛法
L133n1557_p0700b02║海無有邊我悉一時能普飲。
L133n1557_p0700b03║十方所有一切剎其身普入無所礙三世種
L133n1557_p0700b04║種國土名念念了知皆悉盡。
L133n1557_p0700b05║三世所有諸佛海一一明見盡無餘亦能示
L133n1557_p0700b06║現其身相普詣於彼如來所。
L133n1557_p0700b07║又於十方一切剎一切諸佛導師前普雨一
L133n1557_p0700b08║切莊嚴雲供養一切無上覺。
L133n1557_p0700b09║又以無邊大問海啟請一切諸世尊彼佛所
L133n1557_p0700b10║雨妙法雲皆悉受持無忘失。
L133n1557_p0700b11║又於十方無量剎一切如來眾會前坐於眾
L133n1557_p0700b12║妙莊嚴座示現種種神通力。
L133n1557_p0700b13║又於十方無量剎示現種種諸神變一身示
L133n1557_p0700b14║現無量身無邊身中現一身。
L133n1557_p0700b15║又於一一毛孔中悉放無數大光明各以種
L133n1557_p0701a01║種巧方便除滅眾生煩惱火。
L133n1557_p0701a02║又於一一毛孔中出現無量化身雲充滿十
L133n1557_p0701a03║方諸世界普雨法雨濟羣品。
L133n1557_p0701a04║十方一切諸佛子入此難思解脫門悉盡未
L133n1557_p0701a05║來無量劫安住修行菩薩行。
L133n1557_p0701a06║隨其心樂為說法令彼皆除邪見網示以天
L133n1557_p0701a07║道及二乘乃至如來一切智。
L133n1557_p0701a08║一切眾生受生處示現無邊種種身悉同其
L133n1557_p0701a09║類現眾像普應其心而說法。
L133n1557_p0701a10║若有得此解脫門則住無邊功德海譬如剎
L133n1557_p0701a11║海微塵數不可思議無有量。
L133n1557_p0701a12║四次於佛剎下有十七偈頌緫結時處得
L133n1557_p0701a13║法於中三初一畧標次三緫會古今後十
L133n1557_p0701a14║三偈重頌末後得法深廣。
L133n1557_p0701a15║善男子我唯知此教化眾生令生善根解脫
L133n1557_p0701b01║門如諸菩薩摩訶薩超諸世間現諸趣身不
L133n1557_p0701b02║住攀緣無有障礙了達一切諸法自性善能
L133n1557_p0701b03║觀察一切諸法得無我智證無我法教化調
L133n1557_p0701b04║伏一切眾生恒無休息心常安住無二法門
L133n1557_p0701b05║普入一切諸言辭海我今云何能知能說彼
L133n1557_p0701b06║功德海彼勇猛智彼心行處彼三昧境彼解
L133n1557_p0701b07║脫力。
L133n1557_p0701b08║四善男子我唯知下謙己推勝。
L133n1557_p0701b09║善男子此閻浮提有一園林名嵐毘尼彼園
L133n1557_p0701b10║有神名妙德圓滿汝詣彼問菩薩云何修菩
L133n1557_p0701b11║薩行生如來家為世光明𥁞未來劫而無厭
L133n1557_p0701b12║倦。
L133n1557_p0701b13║第五指示後友嵐毘尼林此云樂勝圓光
L133n1557_p0701b14║昔有天女下生此處因以為名表九地總
L133n1557_p0701b15║持光明無不照故友名妙德圓滿者善慧
L133n1557_p0702a01║無缺故然此園在迦毘羅城東二十里是
L133n1557_p0702a02║摩耶生佛之處又從九地當得受職是故
L133n1557_p0702a03║今問生如來家。
L133n1557_p0702a04║時善財童子頂禮其足繞無量帀合掌瞻仰
L133n1557_p0702a05║辭退而去。
L133n1557_p0702a06║大方廣佛華嚴經䟽鈔會本第七十三
L133n1557_p0702a07║音釋
L133n1557_p0702a08║𦂶語（𦂶去𠋣切𦂶語謂𦂶麗之語也）。囹圄（囹音陵圄音語囹圄獄名）。杻
L133n1557_p0702a09║械（杻敕久切械胡懈切杻械桎梏也）。榜笞（榜蒲庚切擊也笞超之切）。臏
L133n1557_p0702a10║割（臏毘忍切刖去𦡀也割居曷切剝也）。倮（力果切赤體也）。筋（音斤骨絡也）。
L133n1557_p0702a11║劇（竭㦸切甚也）。戮（音六殺也）。[罥-口+ㄙ]（古縣切網也）。祚（昨誤切祿位也）。嵐
L133n1557_p0702a12║（盧含切）。刖（魚厥切斷足也）。誕（徒案切生也）。貯（展呂切積也）。