L133n1557_p0702b01║大方廣佛華嚴經䟽鈔會本第七十四　頗九
L133n1557_p0702b02║唐于闐國三藏沙門實叉難陀　譯
L133n1557_p0702b03║唐清涼山大華嚴寺沙門澄觀撰述
L133n1557_p0702b04║爾時善財童子於大願精進力救護一切眾
L133n1557_p0702b05║生夜神所得菩薩解脫已憶念修習了達增
L133n1557_p0702b06║長漸次遊行至嵐毗尼林周徧尋覔彼妙德
L133n1557_p0702b07║神。
L133n1557_p0702b08║第九嵐毗尼林神寄善慧地（寄善慧地者謂成就微妙
L133n1557_p0702b09║四無礙辯能遍十方善說法故）。
L133n1557_p0702b10║見在一切寶樹莊嚴樓閣中坐寶蓮華師子
L133n1557_p0702b11║之座二十億那由他諸天恭敬圍繞為說菩
L133n1557_p0702b12║薩受生海經令其皆得生如來家增長菩薩
L133n1557_p0702b13║大功德海善財見已頂禮其足合掌前立白
L133n1557_p0702b14║言大聖我已先發阿耨多羅三藐三菩提心
L133n1557_p0702b15║而未能知菩薩云何修菩薩行生如來家為
L133n1557_p0703a01║世大明。
L133n1557_p0703a02║初二可知。
L133n1557_p0703a03║彼神答言善男子菩薩有十種受生藏若菩
L133n1557_p0703a04║薩成就此法則生如來家念念增長菩薩善
L133n1557_p0703a05║根不疲不懈不厭不退無斷無失離諸迷惑
L133n1557_p0703a06║不生怯劣惱悔之心趣一切智入法界門發
L133n1557_p0703a07║廣大心增長諸度成就諸佛無上菩提捨世
L133n1557_p0703a08║間趣入如來地獲勝神通諸佛之法常現在
L133n1557_p0703a09║前順一切智真實義境。
L133n1557_p0703a10║第三彼神答下授己法界於中四一顯法
L133n1557_p0703a11║義二立法名三明業用四辨根本初中二
L133n1557_p0703a12║先長行後偈頌前中四一標數歎勝二徵
L133n1557_p0703a13║數列名三依名釋義四結歎勝益初中生
L133n1557_p0703a14║如來家即正酬其問。
L133n1557_p0703a15║何等為十一者願常供養一切諸佛受生藏
L133n1557_p0703b01║二者發菩提心受生藏三者觀諸法門勤修
L133n1557_p0703b02║行受生藏四者以深淨心普照三世受生藏
L133n1557_p0703b03║五者平等光明受生藏六者生如來家受生
L133n1557_p0703b04║藏七者佛力光明受生藏八者觀普智門受
L133n1557_p0703b05║生藏九者普現莊嚴受生藏十者入如來地
L133n1557_p0703b06║受生藏。
L133n1557_p0703b07║第二何等為十下徵數列名此通於六位
L133n1557_p0703b08║一當十信二即十住三通行向四是初地
L133n1557_p0703b09║五從二至七以是功用邊故六七皆八地
L133n1557_p0703b10║然六即自分七即勝進得勸之後八即九
L133n1557_p0703b11║地九當十地十即等覺入如來地然依行
L133n1557_p0703b12║布豎配定然若約圓融初後通用故云成
L133n1557_p0703b13║就此法則生如來家若定須具十方得生
L133n1557_p0703b14║家何以文中第二第六皆有生家第十復
L133n1557_p0703b15║言於三世佛所已受灌頂故知須豎約證
L133n1557_p0704a01║分異若定豎者則違具十則生之言是知
L133n1557_p0704a02║須橫約圓融修觀（此之十法通於六位下䟽文有五一約位豎配
L133n1557_p0704a03║亦名行布釋然依行布下二結前生後生後圓融若約圓融下三通諸位釋亦名圓
L133n1557_p0704a04║融釋若定具十下四結成上豎若定豎下五結成須橫實則橫豎無礙是此中意故
L133n1557_p0704a05║存二釋文義昭然）。
L133n1557_p0704a06║善男子云何名願常供養一切佛受生藏善
L133n1557_p0704a07║男子菩薩初發心時作如是願我當尊重恭
L133n1557_p0704a08║敬供養一切諸佛見佛無厭於諸佛所常生
L133n1557_p0704a09║愛樂常起深信修諸功德恒無休息是為菩
L133n1557_p0704a10║薩為一切智始集善根受生藏。
L133n1557_p0704a11║第三善男子云何名下依名釋義一中即
L133n1557_p0704a12║信發心故賢首品云常欲利樂諸羣生莊
L133n1557_p0704a13║嚴國土供養佛故故文云始集善根。
L133n1557_p0704a14║云何名發菩提心受生藏善男子此菩薩發
L133n1557_p0704a15║阿耨多羅三藐三菩提心所謂起大悲心救
L133n1557_p0704b01║護一切眾生故起供養佛心究竟承事故起
L133n1557_p0704b02║普求正法心一切無悋故起廣大趣向心求
L133n1557_p0704b03║一切智故起慈無量心普攝眾生故起不捨
L133n1557_p0704b04║一切眾生心被求一切智堅誓甲故起無諂
L133n1557_p0704b05║誑心得如實智故起如說行心修菩薩道故
L133n1557_p0704b06║起不誑諸佛心守護一切佛大誓願故起一
L133n1557_p0704b07║切智願心盡未來化眾生不休息故菩薩以
L133n1557_p0704b08║如是等佛剎微塵數菩提心功德故得生如
L133n1557_p0704b09║來家是為菩薩第二受生藏。
L133n1557_p0704b10║二中初住發心文具三心生如來家亦初
L133n1557_p0704b11║住生家（亦初住生家者恐人誤為初地生家然其生家畧有六位一初住生
L133n1557_p0704b12║菩提心家二第四住生聖教家三初地生真如家四四地約寄位生出世家五八地
L133n1557_p0704b13║生無生法忍家六如來地究竟生家今是初住第一是生菩提心家）。
L133n1557_p0704b14║云何名觀諸法門勤修行受生藏善男子此
L133n1557_p0704b15║菩薩摩訶薩起觀一切法門海心起迴向一
L133n1557_p0705a01║切智圓滿道心起正念無過失業心起一切
L133n1557_p0705a02║菩薩三昧海清淨心起修成一切菩薩功德
L133n1557_p0705a03║心起莊嚴一切菩薩道心起求一切智大精
L133n1557_p0705a04║進行修諸功德如劫火熾然無休息心起修
L133n1557_p0705a05║普賢行教化一切眾生心起善學一切威儀
L133n1557_p0705a06║修菩薩功德捨離一切所有住無所有真實
L133n1557_p0705a07║心是為菩薩第三受生藏。
L133n1557_p0705a08║三中十句一觀法門海標十行二向一切
L133n1557_p0705a09║智標迴向以行願相資故合為一餘八通
L133n1557_p0705a10║行向。
L133n1557_p0705a11║云何名以深淨心普照三世受生藏善男子
L133n1557_p0705a12║此菩薩具清淨增上心得如來菩提光入菩
L133n1557_p0705a13║薩方便海其心堅固猶若金剛背捨一切諸
L133n1557_p0705a14║有趣生成就一切佛自在力修殊勝行具菩
L133n1557_p0705a15║薩根其心明潔願力不動常為諸佛之所護
L133n1557_p0705b01║念破壞一切諸障礙山普為眾生作所依處
L133n1557_p0705b02║是為菩薩第四受生藏。
L133n1557_p0705b03║四中契理斷障名深淨心即淨心地已證
L133n1557_p0705b04║理故堅如金剛已得離生道故捨諸有趣
L133n1557_p0705b05║已破二障礙山故為物依處（四藏即淨心地等者䟽隨
L133n1557_p0705b06║難釋今更委釋言得如來菩提光者明心菩提故入菩薩方便海者證真了俗故捨
L133n1557_p0705b07║諸有趣亦由己漸斷異生性故成就自在者分身百剎故修菩薩殊勝行者淨治地
L133n1557_p0705b08║法十行常修故具菩薩根者由證信故餘皆成根又大悲為首故悲為根已斷所知
L133n1557_p0705b09║故心明潔十願成熟故願不動同佛證如故得佛護分別頓盡名壞諸障具上諸德
L133n1557_p0705b10║為佛依處）。
L133n1557_p0705b11║云何名平等光明受生藏善男子此菩薩具
L133n1557_p0705b12║足眾行普化眾生一切所有悉皆能捨住佛
L133n1557_p0705b13║究竟淨戒境界具足忍法成就諸佛法忍光
L133n1557_p0705b14║明以大精進趣一切智到於彼岸修習諸禪
L133n1557_p0705b15║得普門定淨智圓滿以智慧日明照諸法得
L133n1557_p0706a01║無礙眼見諸佛海悟入一切真實法性一切
L133n1557_p0706a02║世間見者歡喜善能修習如實法門是為菩
L133n1557_p0706a03║薩第五受生藏。
L133n1557_p0706a04║五中證如起行為平等光明戒忍進等為
L133n1557_p0706a05║次五地得無礙下即是七地七地得無生
L133n1557_p0706a06║忍光明故入一切真實法（五藏戒忍進等者等取禪慧文
L133n1557_p0706a07║各一增故末後二句上句三業善巧見者必欣下句功用行滿又以無功得諸行故）。
L133n1557_p0706a08║云何名生如來家受生藏善男子此菩薩生
L133n1557_p0706a09║如來家隨諸佛住成就一切甚深法門具三
L133n1557_p0706a10║世佛清淨大願得一切佛同一善根與諸如
L133n1557_p0706a11║來共一體性具出世行白淨善法安住廣大
L133n1557_p0706a12║功德法門入諸三昧見佛神力隨所應化淨
L133n1557_p0706a13║諸眾生如問而對辯才無盡是為菩薩第六
L133n1557_p0706a14║受生藏。
L133n1557_p0706a15║六中以得無生忍契同法性為生佛家願
L133n1557_p0706b01║度增上善根一體惑等不動為白淨法（六生
L133n1557_p0706b02║如來下初至為生佛家此有兩句一正釋標二即解釋初之二句得無生忍是釋生
L133n1557_p0706b03║家契同法性即釋隨諸佛住佛住甚深真法性故上即淨忍分成就一切甚深法門
L133n1557_p0706b04║下皆得勝行分此句為總故䟽不釋已下皆甚深法門故其願度增上釋具三世已
L133n1557_p0706b05║下經文善根一體釋得一切佛下經文謂同無功用之善根故同契無生法忍體故
L133n1557_p0706b06║從惑等下釋具出世白淨法上皆前經不可知義從安住已下即是前經正行廣大
L133n1557_p0706b07║入諸三昧下即離障寂滅後三句即三輪化益並易故不釋）。
L133n1557_p0706b08║云何名佛力光明受生藏善男子此菩薩深
L133n1557_p0706b09║入佛力遊諸佛剎心無退轉供養承事菩薩
L133n1557_p0706b10║眾會無有疲厭了一切法皆如幻起知諸世
L133n1557_p0706b11║間如夢所見一切色相猶如光影神通所作
L133n1557_p0706b12║皆如變化一切受生悉皆如影諸佛說法皆
L133n1557_p0706b13║如谷響開示法界咸令究竟是為菩薩第七
L133n1557_p0706b14║受生藏。
L133n1557_p0706b15║七中因佛勸起能頓修行名佛力光明無
L133n1557_p0707a01║功用修故無疲厭等（七佛力下經䟽俱易若欲釋者由佛七勸
L133n1557_p0707a02║名入佛力此為總句遊剎下別二句起行速疾從了一切下淨土分中事於三世間
L133n1557_p0707a03║得自在故初二噐界自在次二正覺後三眾生說法度生故）。
L133n1557_p0707a04║云何名觀普智門受生藏善男子此菩薩住
L133n1557_p0707a05║童真位觀一切智一一智門盡無量劫開演
L133n1557_p0707a06║一切菩薩所行於諸菩薩甚深三昧心得自
L133n1557_p0707a07║在念念生於十方世界諸如來所於有差別
L133n1557_p0707a08║境入無差別定於無差別法現有差別智於
L133n1557_p0707a09║無量境知無境界於少境界入無量境通達
L133n1557_p0707a10║法性廣大無際知諸世間悉假施設一切皆
L133n1557_p0707a11║是識心所起是為菩薩第八受生藏。
L133n1557_p0707a12║八中從第八地入第九地故云住童真位
L133n1557_p0707a13║觀一切智智門即法師之德故於三性等
L133n1557_p0707a14║皆如實知即事知理之如實故於有差別
L133n1557_p0707a15║境入無差別定即理窮事之如實故於無
L133n1557_p0707b01║差別法現有差別智餘可準思（八觀普智門言即法
L133n1557_p0707b02║師之德者亦法師方便成就言於三性等者三性即是化法為智成就等字等取入
L133n1557_p0707b03║行成就智十一稠林經一一門下即口業成就具四十無礙故能長演餘皆法師自
L133n1557_p0707b04║在成就一三昧自在隨心頓演故二受生自在三於有差下於法自在事理交徹故
L133n1557_p0707b05║即事知理者釋比初對了即事入理即理入事亦前句事能顯理後句依理成事又
L133n1557_p0707b06║前不壞假名而說實相後不動真際建立諸法又前動不離寂後則靜無遺照於無
L133n1557_p0707b07║量下有無自在於少境下廣狹自在通達下真俗齊照以文顯故云可思準）。
L133n1557_p0707b08║云何名普現莊嚴受生藏善男子此菩薩能
L133n1557_p0707b09║種種莊嚴無量佛剎普能化現一切眾生及
L133n1557_p0707b10║諸佛身得無所畏演清淨法周流法界無所
L133n1557_p0707b11║障礙隨其心樂普使知見示現種種成菩提
L133n1557_p0707b12║行令生無礙一切智道如是所作不失其時
L133n1557_p0707b13║而常在三昧毗盧遮那智慧之藏是為菩薩
L133n1557_p0707b14║第九受生藏。
L133n1557_p0707b15║九中以佛莊嚴而莊嚴故名普莊嚴已得
L133n1557_p0708a01║離垢等諸三昧故雖復常用而常在三昧
L133n1557_p0708a02║（九普現莊嚴先釋名後已得下總釋大意若別說者初句嚴依餘皆嚴正正中並祕
L133n1557_p0708a03║密智初三句身祕密演清淨下口祕密隨其心下皆意祕密）。
L133n1557_p0708a04║云何名入如來地受生藏善男子此菩薩悉
L133n1557_p0708a05║於三世諸如來所受灌頂法普知一切境界
L133n1557_p0708a06║次第所謂知一切眾生前際後際歿生次第
L133n1557_p0708a07║一切菩薩修行次第一切眾生心念次第三
L133n1557_p0708a08║世如來成佛次第善巧方便說法次第亦知
L133n1557_p0708a09║一切初中後際所有諸劫若成若壞名號次
L133n1557_p0708a10║第隨諸眾生所應化度為現成道功德莊嚴
L133n1557_p0708a11║神通說法方便調伏是為菩薩第十受生藏。
L133n1557_p0708a12║十中約其自分為此菩薩約其勝進名入
L133n1557_p0708a13║佛地已受職位云受灌頂智齊佛境云知
L133n1557_p0708a14║一切如十定品辨（十入如來地下文顯然皆與本位義理相符不
L133n1557_p0708a15║為此釋實抑經文）。
L133n1557_p0708b01║佛子若菩薩摩訶薩於此十法修習增長圓
L133n1557_p0708b02║滿成就則能於一莊嚴中現種種莊嚴如是
L133n1557_p0708b03║莊嚴一切國土開導示悟一切眾生盡未來
L133n1557_p0708b04║劫無有休息演說一切諸佛法海種種境界
L133n1557_p0708b05║種種成熟展轉傳來無量諸法現不思議佛
L133n1557_p0708b06║自在力充滿一切虛空法界於諸眾生心行
L133n1557_p0708b07║海中而轉法輪於一切世界示現成佛恒無
L133n1557_p0708b08║間斷以不可說清淨言音說一切法住無量
L133n1557_p0708b09║處通達無礙以一切法莊嚴道塲隨諸眾生
L133n1557_p0708b10║欲解差別而現成佛開示無量甚深法藏教
L133n1557_p0708b11║化成就一切世間。
L133n1557_p0708b12║第四佛子若菩薩下結歎勝益可知。
L133n1557_p0708b13║爾時嵐毗尼林神欲重明其義以佛神力普
L133n1557_p0708b14║觀十方而說頌言。
L133n1557_p0708b15║最上離垢清淨心見一切佛無厭足願盡未
L133n1557_p0709a01║來常供養此明慧者受生藏。
L133n1557_p0709a02║一切三世國土中所有眾生及諸佛悉願度
L133n1557_p0709a03║脫恒瞻奉此難思者受生藏。
L133n1557_p0709a04║聞法無厭樂觀察普於三世無所礙身心清
L133n1557_p0709a05║淨如虛空此名稱者受生藏。
L133n1557_p0709a06║其心恒住大悲海堅如金剛及寶山了達一
L133n1557_p0709a07║切種智門此最勝者受生藏。
L133n1557_p0709a08║大慈普覆於一切妙行常增諸度海以法光
L133n1557_p0709a09║明照羣品此雄猛者受生藏。
L133n1557_p0709a10║了達法性心無礙生於三世諸佛家普入十
L133n1557_p0709a11║方法界海此明智者受生藏。
L133n1557_p0709a12║法身清淨心無礙普詣十方諸國土一切佛
L133n1557_p0709a13║力靡不成此不思議受生藏。
L133n1557_p0709a14║入深智慧已自在於諸三昧亦究竟觀一切
L133n1557_p0709a15║智如實門此真身者受生藏。
L133n1557_p0709b01║淨治一切諸佛土勤修普化眾生法顯現如
L133n1557_p0709b02║來自在力此大名者受生藏。
L133n1557_p0709b03║久已修行薩婆若疾能趣入如來位了知法
L133n1557_p0709b04║界皆無礙此諸佛子受生藏。
L133n1557_p0709b05║二重頌中十偈如次頌前十法。
L133n1557_p0709b06║善男子菩薩具此十法生如來家為一切世
L133n1557_p0709b07║間清淨光明善男子我從無量劫來得是自
L133n1557_p0709b08║在受生解脫門。
L133n1557_p0709b09║第二善男子菩薩具此下立法名中先牒
L133n1557_p0709b10║前所明後我從無量下指前立目機感便
L133n1557_p0709b11║現無所擁礙名自在受生通能所見。
L133n1557_p0709b12║善財白言聖者此解脫門境界云何答言善
L133n1557_p0709b13║男子我先發願願一切菩薩示受生時皆得
L133n1557_p0709b14║親近願入毗盧遮那如來無量受生海以昔
L133n1557_p0709b15║願力生此世界閻浮提中嵐毗尼園專念菩
L133n1557_p0710a01║薩何時下生。
L133n1557_p0710a02║第三善財白言下明法門業用於中先問
L133n1557_p0710a03║後答答中知見此境即是業用於中二先
L133n1557_p0710a04║明依願受生。
L133n1557_p0710a05║經於百年世尊果從兜率陀天而來生此時
L133n1557_p0710a06║此林中現十種相何等為十一者此園中地
L133n1557_p0710a07║忽自平坦坑坎塠阜悉皆不現二者金剛為
L133n1557_p0710a08║地眾寶莊嚴無有瓦礫荊𣗥株杌三者寶多
L133n1557_p0710a09║羅樹周帀行列其根深植至於水際四者生
L133n1557_p0710a10║眾香芽現眾香藏寶香為樹扶踈蔭映其諸
L133n1557_p0710a11║香氣皆踰天香五者諸妙華鬘寶莊嚴具行
L133n1557_p0710a12║列分布處處充滿六者園中所有一切諸樹
L133n1557_p0710a13║皆自然開摩尼寶華七者諸池沼中皆自生
L133n1557_p0710a14║華從地涌出周布水上八者時此林中娑婆
L133n1557_p0710a15║世界欲色所住天龍夜叉乾闥婆阿修羅迦
L133n1557_p0710b01║樓羅緊那羅摩睺羅伽一切諸王莫不來集
L133n1557_p0710b02║合掌而住九者此世界中所有天女乃至摩
L133n1557_p0710b03║睺羅伽女皆生歡喜各各捧持諸供養具向
L133n1557_p0710b04║畢洛叉樹前恭敬而立十者十方一切諸佛
L133n1557_p0710b05║䐡中皆放光明名菩薩受生自在燈普照此
L133n1557_p0710b06║林一一光中悉現諸佛受生誕生所有神變
L133n1557_p0710b07║及一切菩薩受生功德又出諸佛種種言音
L133n1557_p0710b08║是為林中十種瑞相此相現時諸天王等即
L133n1557_p0710b09║知當有菩薩下生我見此瑞歡喜無量。
L133n1557_p0710b10║後經於百年下如昔願覩於中四初覩降
L133n1557_p0710b11║神瑞相。
L133n1557_p0710b12║善男子摩耶夫人出迦毗羅城入此林時復
L133n1557_p0710b13║現十種光明瑞相令諸眾生得法光明何等
L133n1557_p0710b14║為十所謂一切寶華藏光寶香藏光寶蓮華
L133n1557_p0710b15║開演出真實妙音聲光十方菩薩初發心光
L133n1557_p0711a01║一切菩薩得入諸地現神變光一切菩薩修
L133n1557_p0711a02║波羅蜜圓滿智光一切菩薩大願智光一切
L133n1557_p0711a03║菩薩教化眾生方便智光一切菩薩證於法
L133n1557_p0711a04║界真實智光一切菩薩得佛自在受生出家
L133n1557_p0711a05║成正覺光此十光明普照無量諸眾生心。
L133n1557_p0711a06║二善男子摩耶下見出城現光。
L133n1557_p0711a07║善男子摩耶夫人於畢洛叉樹下坐時復現
L133n1557_p0711a08║菩薩將欲誕生十種神變何等為十。
L133n1557_p0711a09║三摩耶夫人於畢洛叉下覩將生神變於
L133n1557_p0711a10║中二先標徵畢洛叉者此云高顯。
L133n1557_p0711a11║善男子菩薩將欲誕生之時欲界諸天天子
L133n1557_p0711a12║天女及以色界一切諸天諸龍夜叉乾闥婆
L133n1557_p0711a13║阿修羅迦樓羅緊那羅摩睺羅伽并其眷屬
L133n1557_p0711a14║為供養故悉皆雲集摩耶夫人威德殊勝身
L133n1557_p0711a15║諸毛孔咸放光明普照三千大千世界無所
L133n1557_p0711b01║障礙一切光明悉皆不現除滅一切眾生煩
L133n1557_p0711b02║惱及惡道苦是為菩薩將欲誕生第一神變
L133n1557_p0711b03║又善男子當爾之時摩耶夫人腹中悉現三
L133n1557_p0711b04║千世界一切形像其百億閻浮提內各有都
L133n1557_p0711b05║邑各有園林名號不同皆有摩耶夫人於中
L133n1557_p0711b06║止住天眾圍繞悉為顯現菩薩將生不可思
L133n1557_p0711b07║議神變之相是為菩薩將欲誕生第二神變
L133n1557_p0711b08║又善男子摩耶夫人一切毛孔皆現如來徃
L133n1557_p0711b09║昔修行菩薩道時恭敬供養一切諸佛及聞
L133n1557_p0711b10║諸佛說法音聲譬如明鏡及以水中能現虛
L133n1557_p0711b11║空日月星宿雲雷等像摩耶夫人身諸毛孔
L133n1557_p0711b12║亦復如是能現如來徃昔因緣是為菩薩將
L133n1557_p0711b13║欲誕生第三神變又善男子摩耶夫人身諸
L133n1557_p0711b14║毛孔一一皆現如來徃修菩薩行時所住世
L133n1557_p0711b15║界城邑聚落山林河海眾生劫數值佛出世
L133n1557_p0712a01║入淨國土隨所受生壽命長短依善知識修
L133n1557_p0712a02║行善法於一切剎在在生處摩耶夫人常為
L133n1557_p0712a03║其母如是一切於毛孔中靡不皆現是為菩
L133n1557_p0712a04║薩將欲誕生第四神變又善男子摩耶夫人
L133n1557_p0712a05║一一毛孔顯現如來徃昔修行菩薩行時隨
L133n1557_p0712a06║所生處色相形貌衣服飲食苦樂等事一一
L133n1557_p0712a07║普現分明辨了是為菩薩將欲誕生第五神
L133n1557_p0712a08║變又善男子摩耶夫人身諸毛孔一一皆現
L133n1557_p0712a09║世尊徃昔修施行時捨所難捨頭目耳鼻脣
L133n1557_p0712a10║舌牙齒身體手足血肉筋骨男女妻妾城邑
L133n1557_p0712a11║宮殿衣服瓔珞金銀寶貨如是一切內外諸
L133n1557_p0712a12║物亦見受者形貌音聲及其處所是為菩薩
L133n1557_p0712a13║將欲誕生第六神變又善男子摩耶夫人入
L133n1557_p0712a14║此園時其林普現過去所有一切諸佛入母
L133n1557_p0712a15║胎時國土園林衣服華鬘塗香末香旛繒幢
L133n1557_p0712b01║蓋一切眾寶莊嚴之事妓樂歌詠上妙音聲
L133n1557_p0712b02║令諸眾生普得見聞是為菩薩將誕生時第
L133n1557_p0712b03║七神變又善男子摩耶夫人入此園時從其
L133n1557_p0712b04║身出菩薩所住摩尼寶王宮殿樓閣超過一
L133n1557_p0712b05║切天龍夜叉乾闥婆阿修羅迦樓羅緊那羅
L133n1557_p0712b06║摩睺羅伽及諸人王之所住者寶網覆上妙
L133n1557_p0712b07║香普熏眾寶莊嚴內外清淨各各差別不相
L133n1557_p0712b08║雜亂周帀徧滿嵐毗尼園是為菩薩將誕生
L133n1557_p0712b09║時第八神變又善男子摩耶夫人入此園時
L133n1557_p0712b10║從其身出十不可說百千億那由他佛剎微
L133n1557_p0712b11║塵數菩薩其諸菩薩身形容貌相好光明進
L133n1557_p0712b12║止威儀神通眷屬皆與毗盧遮那菩薩等無
L133n1557_p0712b13║有異悉共同時讚歎如來是為菩薩將誕生
L133n1557_p0712b14║時第九神變又善男子摩耶夫人將欲誕生
L133n1557_p0712b15║菩薩之時忽於其前從金剛際出大蓮華名
L133n1557_p0713a01║為一切寶莊嚴藏金剛為莖眾寶為鬚如意
L133n1557_p0713a02║寶王以為其臺有十佛剎微塵數葉一切皆
L133n1557_p0713a03║以摩尼所成寶網寶蓋以覆其上一切天王
L133n1557_p0713a04║所共執持一切龍王降注香雨一切夜叉王
L133n1557_p0713a05║恭敬圍繞散諸天華一切乾闥婆王出微妙
L133n1557_p0713a06║音歌讚菩薩徃昔供養諸佛功德一切阿修
L133n1557_p0713a07║羅王捨憍慢心稽首敬禮一切迦樓羅王垂
L133n1557_p0713a08║寶繒旛徧滿虛空一切緊那羅王歡喜瞻仰
L133n1557_p0713a09║歌詠讚歎菩薩功德一切摩睺羅伽王皆生
L133n1557_p0713a10║歡喜歌詠讚歎普雨一切寶莊嚴雲是為菩
L133n1557_p0713a11║薩將誕生時第十神變。
L133n1557_p0713a12║後別顯十變一集眾息苦二卷舒無礙三
L133n1557_p0713a13║毛現佛因四現佛本事五現行所依身六
L133n1557_p0713a14║偏現捨行七現古佛受生園林八現今佛
L133n1557_p0713a15║所處宮殿九出菩薩同類十地現蓮華將
L133n1557_p0713b01║承至聖。
L133n1557_p0713b02║善男子嵐毗尼園示現如是十種相已然後
L133n1557_p0713b03║菩薩其身誕生如虛空中現淨日輪如高山
L133n1557_p0713b04║頂出於慶雲如密雲中而耀電光如夜闇中
L133n1557_p0713b05║而然大炬爾時菩薩從母脇生身相光明亦
L133n1557_p0713b06║復如是善男子菩薩爾時雖現初生悉已了
L133n1557_p0713b07║達一切諸法如夢如幻如影如像無來無去
L133n1557_p0713b08║不生不滅善男子當我見佛於此四天下閻
L133n1557_p0713b09║浮提內嵐毗尼園示現初生種種神變時亦
L133n1557_p0713b10║見如來於三千大千世界百億四天下閻浮
L133n1557_p0713b11║提內嵐毗尼園中示現初生種種神變亦見
L133n1557_p0713b12║三千大千世界一一塵中無量佛剎亦見百
L133n1557_p0713b13║佛世界千佛世界乃至十方一切世界一一
L133n1557_p0713b14║塵中無量佛剎如是一切諸佛剎中皆有如
L133n1557_p0713b15║來示現受生種種神變如是念念常無間斷。
L133n1557_p0714a01║四善男子嵐毗尼下正覩誕生於中三初
L133n1557_p0714a02║覩外相有四種相釋通事理約事謂一退
L133n1557_p0714a03║耀挺特故二高顯邕容故三威光赫奕故
L133n1557_p0714a04║四分明可覩故約理則一依性空無住現
L133n1557_p0714a05║故二依涅槃山無心出故三大慈雲中現
L133n1557_p0714a06║無住之化身故四為破眾生生死無明之
L133n1557_p0714a07║大闇故二菩薩爾時下了其內德三當我
L133n1557_p0714a08║見佛下結其周徧則橫豎無窮。
L133n1557_p0714a09║時善財童子白彼神言大天得此解脫其已
L133n1557_p0714a10║久如答言善男子乃徃古世過億佛剎微塵
L133n1557_p0714a11║數劫復過是數時有世界名為普寶劫名悅
L133n1557_p0714a12║樂八十那由他佛於中出現其第一佛名自
L133n1557_p0714a13║在功德幢十號具足彼世界中有四天下名
L133n1557_p0714a14║妙光莊嚴其四天下閻浮提中有一王都名
L133n1557_p0714a15║須彌莊嚴幢其中有王名寶燄眼其王夫人
L133n1557_p0714b01║名曰喜光善男子如此世界摩耶夫人為毗
L133n1557_p0714b02║盧遮那如來之母彼世界中喜光夫人為初
L133n1557_p0714b03║佛母亦復如是善男子其喜光夫人將欲誕
L133n1557_p0714b04║生菩薩之時與二十億那由他采女詣金華
L133n1557_p0714b05║園園中有樓名妙寶峯其邊有樹名一切施
L133n1557_p0714b06║喜光夫人攀彼樹枝而生菩薩諸天王眾各
L133n1557_p0714b07║持香水共以洗沐時有乳母名為淨光侍立
L133n1557_p0714b08║其側既洗沐已諸天王眾授與乳母乳母敬
L133n1557_p0714b09║受生大歡喜即得菩薩普眼三昧得此三昧
L133n1557_p0714b10║已普見十方無量諸佛復得菩薩於一切處
L133n1557_p0714b11║示現受生自在解脫如初受胎識速疾無礙
L133n1557_p0714b12║得此解脫故見一切佛乘本願力受生自在
L133n1557_p0714b13║亦復如是善男子於汝意云何彼乳母者豈
L133n1557_p0714b14║異人乎我身是也我從是來念念常見毗盧
L133n1557_p0714b15║遮那佛示現菩薩受生海調伏眾生自在神
L133n1557_p0715a01║力如見毗盧遮那佛乘本願力念念於此三
L133n1557_p0715a02║千大千乃至十方一切世界微塵之內皆現
L133n1557_p0715a03║菩薩受生神變見一切佛悉亦如是我皆恭
L133n1557_p0715a04║敬承事供養聽所說法如說修行。
L133n1557_p0715a05║第四時善財童子白彼神下顯法根深先
L133n1557_p0715a06║問後答答中先長行中六一古世佛興二
L133n1557_p0715a07║其四天下顯昔父母三其喜光下攀樹誕
L133n1557_p0715a08║生四時有下觀佛得法五善男子下結會
L133n1557_p0715a09║古今不結父母者意明即淨飯摩耶佛即
L133n1557_p0715a10║今佛故六我從是下顯用周徧。
L133n1557_p0715a11║時嵐毗尼林神欲重宣此解脫義承佛神力
L133n1557_p0715a12║普觀十方而說頌言。
L133n1557_p0715a13║佛子汝所問諸佛甚深境汝今應聽受我說
L133n1557_p0715a14║其因緣過億剎塵劫有劫名悅樂八十那由
L133n1557_p0715a15║他如來出興世最初如來號自在功德幢我
L133n1557_p0715b01║在金華園見彼初生日我時為乳母智慧極
L133n1557_p0715b02║聰利諸天授與我菩薩金色身我時疾捧持
L133n1557_p0715b03║諦觀不見頂身相皆圓滿一一無邊際離垢
L133n1557_p0715b04║清淨身相好以莊嚴譬如妙寶像見已自欣
L133n1557_p0715b05║慶思惟彼功德疾增眾福海見此神通事發
L133n1557_p0715b06║大菩提心專求佛功德增廣諸大願嚴淨一
L133n1557_p0715b07║切剎滅除三惡道普於十方土供養無數佛
L133n1557_p0715b08║修行本誓願救脫眾生苦我於彼佛所聞法
L133n1557_p0715b09║得解脫億剎微塵數無量劫修行劫中所有
L133n1557_p0715b10║佛我昔曾供養護持其正法淨此解脫海億
L133n1557_p0715b11║剎微塵數過去十力尊盡持其法輪增明此
L133n1557_p0715b12║解脫我於一念頃見此剎塵中一一有如來
L133n1557_p0715b13║所淨諸剎海剎內悉有佛園中示誕生各現
L133n1557_p0715b14║不思議廣大神通力或見不思議億剎諸菩
L133n1557_p0715b15║薩住於天宮上將證佛菩提無量剎海中諸
L133n1557_p0716a01║佛現受生說法眾圍繞於此我皆見一念見
L133n1557_p0716a02║億剎微塵數菩薩出家趣道塲示現佛境界
L133n1557_p0716a03║我見剎塵內無量佛成道各現諸方便度脫
L133n1557_p0716a04║苦眾生一一微塵中諸佛轉法輪悉以無盡
L133n1557_p0716a05║音普雨甘露法億剎微塵數一一剎塵內悉
L133n1557_p0716a06║見於如來示現般涅槃如是無量剎如來示
L133n1557_p0716a07║誕生而我悉分身現前興供養不思議剎海
L133n1557_p0716a08║無量趣差別我悉現其前雨於大法雨佛子
L133n1557_p0716a09║我知此難思解脫門無量億劫中稱揚不可
L133n1557_p0716a10║盡。
L133n1557_p0716a11║後偈頌中二十三頌分四初一誡聽許說
L133n1557_p0716a12║次九最初修證次十二偈歷事增修末偈
L133n1557_p0716a13║結歎無盡。
L133n1557_p0716a14║善男子我唯知此菩薩於無量劫徧一切處
L133n1557_p0716a15║示現受生自在解脫如諸菩薩摩訶薩能以
L133n1557_p0716b01║一念為諸劫藏觀一切法以善方便而現受
L133n1557_p0716b02║生周偏供養一切諸佛究竟通達一切佛法
L133n1557_p0716b03║於一切趣皆現受生一切佛前坐蓮華座知
L133n1557_p0716b04║諸眾生應可度時為現受生方便調伏於一
L133n1557_p0716b05║切剎現諸神變猶如影像悉現其前我當云
L133n1557_p0716b06║何能知能說彼功德行。
L133n1557_p0716b07║善男子此迦毗羅城有釋種女名曰瞿波汝
L133n1557_p0716b08║詣彼問菩薩云何於生死中教化眾生。
L133n1557_p0716b09║第五示後友中言瞿波者此云守護大地
L133n1557_p0716b10║在家為父母守護太子儲備守護國地既
L133n1557_p0716b11║為其妃依主得名表十地既圓故無地不
L133n1557_p0716b12║護然太子有三夫人一名瞿波次名耶輸
L133n1557_p0716b13║陀羅三名摩奴舍今因位之極故取其第
L133n1557_p0716b14║一法喜已滿故寄之昔妃此位親能得佛
L133n1557_p0716b15║故在生佛之城矣。
L133n1557_p0717a01║時善財童子頂禮其足繞無數帀慇懃瞻仰
L133n1557_p0717a02║辭退而去。
L133n1557_p0717a03║大方廣佛華嚴經䟽鈔會本第七十四
L133n1557_p0717a04║音釋
L133n1557_p0717a05║株杌（株陟輸切木根也杌五忽切樹無枝也）。踰（羊朱切越也）。䐡（徂奚
L133n1557_p0717a06║切與臍同）。嵐（盧含切）。[挺-壬+手]（他鼎切正直也）。邕（於容切和也）。赫奕（赫士
L133n1557_p0717a07║格切奕夷益切赫奕明盛也）。