L133n1557_p0744b01║大方廣佛華嚴經䟽鈔會本第七十六之一　牧一
L133n1557_p0744b02║唐于闐國三藏沙門實叉難陀　譯
L133n1557_p0744b03║唐清涼山大華嚴寺沙門澄觀撰述
L133n1557_p0744b04║自下大文第二從摩耶下有十一人明會
L133n1557_p0744b05║緣入實相謂會前諸位差別之緣令歸一
L133n1557_p0744b06║實法界生於佛果如摩耶生佛故次明之
L133n1557_p0744b07║然人雖十一約法唯九約會為十初一為
L133n1557_p0744b08║緫餘九為別故摩耶得智幻法門末後亦
L133n1557_p0744b09║得幻住始終相會該於中間緫別圓融歸
L133n1557_p0744b10║實無二故摩耶既會緣入實何得更須十
L133n1557_p0744b11║人豈不向言緫別相會非別無以成緫故
L133n1557_p0744b12║又顯是所會之緣語十表其無盡無盡之
L133n1557_p0744b13║緣皆成摩耶之實德故又此一相義當等
L133n1557_p0744b14║覺等覺方能親生佛故等覺却入重玄門
L133n1557_p0744b15║中故有十人多明入俗初天主光且須正
L133n1557_p0745a01║念無失次可為世師徧窮眾藝字智之門
L133n1557_p0745a02║無依無盡無著清淨清淨則淨智發光發
L133n1557_p0745a03║光則智相無盡無盡則誠願不違方能還
L133n1557_p0745a04║歸幻住故雖十一不失入實之言始末皆
L133n1557_p0745a05║幻方知諸緣體虛即實（大文第二會緣入實相初天主下五
L133n1557_p0745a06║總釋諸會而有二意一即等覺入俗之意二即是前別明會緣後歸此實今初下釋
L133n1557_p0745a07║文前五中皆牒彼所得初天主光且須正念無失者彼得菩薩解脫名無礙念清淨
L133n1557_p0745a08║莊嚴故二可為世師即遍支不得法門三遍窮下即善知眾藝童子得解脫名善知
L133n1557_p0745a09║眾藝而廣說字母四無依無盡則賢勝優婆夷得無依處道塲又得三昧名為無盡
L133n1557_p0745a10║故五無著清淨即堅固解脫長者得解脫名無著念清淨莊嚴故六清淨即淨智𤼵
L133n1557_p0745a11║光者即妙月長者得解脫名淨智光明故七𤼵光則智相無盡者即無勝軍長者得
L133n1557_p0745a12║無相解脫故八無盡則誠願不違者即最寂靜婆羅門得解脫名誠願語故九方能
L133n1557_p0745a13║還歸幻住者即德生有德幻住法門故故雖下總結）。
L133n1557_p0745a14║爾時善財童子一心欲詣摩耶夫人所即時
L133n1557_p0745a15║獲得觀佛境界智。
L133n1557_p0745b01║今初緫中文亦具六第一依教趣求中二
L133n1557_p0745b02║初將詣觀成後勝緣引導前中三初標將
L133n1557_p0745b03║詣觀成次作如是下別明觀念後如是之
L133n1557_p0745b04║人下思欲親承今初摩耶昔云天后天后
L133n1557_p0745b05║能生佛故權教中說生佛七日命終生天
L133n1557_p0745b06║而𣈆經指在迦毗羅城則顯常不滅矣又
L133n1557_p0745b07║上云此世界者亦表即佛境界故得觀佛
L133n1557_p0745b08║境智然說摩耶或云是實非化或云是化
L133n1557_p0745b09║非實或云亦化亦實或云非化非實皆帶
L133n1557_p0745b10║方便約此宗說即法界實德人法圓融（今初
L133n1557_p0745b11║摩耶昔云天后者新譯為幻術故云昔也亦云幻生得幻智門故）。
L133n1557_p0745b12║作如是念是善知識遠離世間住無所住超
L133n1557_p0745b13║過六處離一切著知無礙道具淨法身以如
L133n1557_p0745b14║幻業而現化身以如幻智而觀世間以如幻
L133n1557_p0745b15║願而持佛身隨意生身無生滅身無來去身
L133n1557_p0746a01║非虛實身不變壞身無起盡身所有諸相皆
L133n1557_p0746a02║一相身離二邊身無依處身無窮盡身離諸
L133n1557_p0746a03║分別如影現身知如夢身了如像身如淨日
L133n1557_p0746a04║身普於十方而化現身住於三世無變異身
L133n1557_p0746a05║非身心身猶如虛空所行無礙超諸世眼唯
L133n1557_p0746a06║是普賢淨目所見。
L133n1557_p0746a07║二別明觀念中初緫念勝德已能闇合願
L133n1557_p0746a08║智幻門後隨意生下別念一十七身唯普
L133n1557_p0746a09║眼見冥契下文天后所現（已暗合願智幻門者以今文云
L133n1557_p0746a10║具淨法身以如幻業而現化身以如幻智而觀世間等故冥契下文天后所現下見
L133n1557_p0746a11║正報現無量身雲今此未見已知現身故云真契䟽但總意若別配之此十七身攝
L133n1557_p0746a12║下經中四十種身身各有二上標下釋一隨意生身即總顯隨願二無生滅身即下
L133n1557_p0746a13║二色身謂不生色身無生起故不滅色身常寂滅故三無來去身即下二身謂無去
L133n1557_p0746a14║色身於一切趣無所滅故無來色身於諸世間無所出故四非虛實身亦攝二身即
L133n1557_p0746a15║下經云非實色身得如實故非虛色身隨世現故五不變壞身即下不壞色身法性
L133n1557_p0746b01║無壞故六無起盡身即不生色身隨眾生身隨眾生業而出現故恒示現色身盡眾
L133n1557_p0746b02║生界而無盡故上二句皆標之以性釋之以相異上一向無生滅也七所有諸相皆
L133n1557_p0746b03║一相身下云一相色身無相為相故八離二邊身即是通意皆事理無滯故若別配
L133n1557_p0746b04║者如下云法性色身性淨如空故大悲色身常護眾生故上句離有邊下句離空邊
L133n1557_p0746b05║又上句有智不住生死下句有悲不住涅槃等九無依處身即下無處色身恒化眾
L133n1557_p0746b06║生不斷絕故十無窮盡身即無盡色身盡諸眾生生死際故十一離諸分別如影現
L133n1557_p0746b07║身即下無分別色身但隨眾生分別起故又即如影色身隨願現生故十二知如夢
L133n1557_p0746b08║身即如夢色身隨心而現故十三了如像身即下普對現色身以大自在而示現故
L133n1557_p0746b09║猶如明鏡質對像生十四如淨日身即清淨色身同於如如無分別故皎日無私故
L133n1557_p0746b10║十五普於十方而現化身即下化一切色身隨眾生心而現前故十六住於三世無
L133n1557_p0746b11║變異身即下無動色身生滅永離故十七非身心身即下總顯其體云如是身者非
L133n1557_p0746b12║色所有色相猶如影故乃至離識菩薩顯智空無性故以一切眾生言語斷故已得
L133n1557_p0746b13║成就寂滅身故故今結云猶如虛空所行無礙超諸世眼唯是普賢淨目所見畧為
L133n1557_p0746b14║此配餘縱不𥁞可以類𭣣）。
L133n1557_p0746b15║如是之人我今云何而得親近承事供養與
L133n1557_p0747a01║其同住觀其狀貌聽其音聲思其語言受其
L133n1557_p0747a02║教誨。
L133n1557_p0747a03║三思欲親承可知。
L133n1557_p0747a04║作是念已有主城神名曰寶眼眷屬圍繞於
L133n1557_p0747a05║虛空中而現其身種種妙物以為嚴飾手持
L133n1557_p0747a06║無量眾色寶華以散善財。
L133n1557_p0747a07║二作是念已下勝緣引導中三初城神顯
L133n1557_p0747a08║教修心次身眾神密加授法三法堂羅剎
L133n1557_p0747a09║教求友之方初中三一以散華。
L133n1557_p0747a10║作如是言善男子應守護心城謂不貪一切
L133n1557_p0747a11║生死境界應莊嚴心城謂專意趣求如來十
L133n1557_p0747a12║力應淨治心城謂畢究斷除慳嫉諂誑應清
L133n1557_p0747a13║涼心城謂思惟一切諸法實性應增長心城
L133n1557_p0747a14║謂成辦一切助道之法應嚴飾心城謂造立
L133n1557_p0747a15║諸禪解脫宮殿應照耀心城謂普入一切諸
L133n1557_p0747b01║佛道場聽受般若波羅蜜法應增益心城謂
L133n1557_p0747b02║普攝一切佛方便道應堅固心城謂恒勤修
L133n1557_p0747b03║習普賢行願應防護心城謂常專禦扞惡友
L133n1557_p0747b04║魔軍應廓徹心城謂開引一切佛智光明應
L133n1557_p0747b05║善補心城謂聽受一切佛所說法。
L133n1557_p0747b06║二作如是下正以言教有三十門分三一
L133n1557_p0747b07║明十度行有十二門初施後智各有二句
L133n1557_p0747b08║中八各一城神既爾令護心城是知無有
L133n1557_p0747b09║一事一塵非法門矣心名城者蓋其中有
L133n1557_p0747b10║正覺法王萬德所聚故。
L133n1557_p0747b11║應扶助心城謂深信一切佛功德海應廣大
L133n1557_p0747b12║心城謂大慈普及一切世間應善覆心城謂
L133n1557_p0747b13║集眾善法以覆其上應寬廣心城謂大悲哀
L133n1557_p0747b14║愍一切眾生應開心城門謂悉捨所有隨應
L133n1557_p0747b15║給施應密護心城謂防諸惡欲不令得入應
L133n1557_p0748a01║嚴肅心城謂逐諸惡法不令其住應決定心
L133n1557_p0748a02║城謂集一切智助道之法恒無退轉應安立
L133n1557_p0748a03║心城謂正念三世一切如來所有境界應瑩
L133n1557_p0748a04║徹心城謂明達一切佛正法輪修多羅中所
L133n1557_p0748a05║有法門種種緣起應部分心城謂普曉示一
L133n1557_p0748a06║切眾生皆令得見薩婆若道。
L133n1557_p0748a07║二應扶下有十一句即初地淨治地法十
L133n1557_p0748a08║種勝行文少不次而數全足上一信次慈
L133n1557_p0748a09║三堅固四悲五捨六七皆慙愧謂不容惡
L133n1557_p0748a10║故八無疲厭九如說修行十知諸經論十
L133n1557_p0748a11║一即成就世智故能普曉眾生（即初地淨治地法十
L133n1557_p0748a12║種勝行文少不次者彼次云佛子菩薩如是成就十種淨治地法所謂信悲慈捨無
L133n1557_p0748a13║有疲猒知諸經論善解世法慚愧堅固力供養諸佛依教修行釋曰其供養諸佛依
L133n1557_p0748a14║教修行即如說行之一行耳）。
L133n1557_p0748a15║應住持心城謂發一切三世如來諸大願海
L133n1557_p0748b01║應富貴心城謂集一切周徧法界大福德聚
L133n1557_p0748b02║應令心城明了謂普知眾生根欲等法應令
L133n1557_p0748b03║心城自在謂普攝一切十方法界應令心城
L133n1557_p0748b04║清淨謂正念一切諸佛如來應知心城自性
L133n1557_p0748b05║謂知一切法皆無有性應知心城如幻謂以
L133n1557_p0748b06║一切智了諸法性。
L133n1557_p0748b07║三應住持下有七句福智圓滿上二是福
L133n1557_p0748b08║下五是智前三權智後二實智。
L133n1557_p0748b09║佛子菩薩摩訶薩若能如是淨修心城則能
L133n1557_p0748b10║積集一切善法何以故蠲除一切諸障難故
L133n1557_p0748b11║所謂見佛障聞法障供養如來障攝諸眾生
L133n1557_p0748b12║障淨佛國土障善男子菩薩摩訶薩以離如
L133n1557_p0748b13║是諸障難故若發希求善知識心不用功力
L133n1557_p0748b14║則便得見乃至究竟必當成佛。
L133n1557_p0748b15║三佛子下結讚徵釋及成勝益。
L133n1557_p0749a01║爾時有身眾神名蓮華法德及妙華光明無
L133n1557_p0749a02║量諸神前後圍繞從道場出住虛空中於善
L133n1557_p0749a03║財前以妙音聲種種稱歎摩耶夫人從其耳
L133n1557_p0749a04║璫放無量色相光明網普照無邊諸佛世界
L133n1557_p0749a05║令善財見十方國土一切諸佛其光明網右
L133n1557_p0749a06║繞世間經一帀已然後還來入善財頂乃至
L133n1557_p0749a07║徧入身諸毛孔善財即得淨光明眼永離一
L133n1557_p0749a08║切愚癡闇故得離翳眼能了一切眾生性故
L133n1557_p0749a09║得離垢眼能觀一切法性門故得淨慧眼能
L133n1557_p0749a10║觀一切佛國性故得毗盧遮那眼見佛法身
L133n1557_p0749a11║故得普光明眼見佛平等不思議身故得無
L133n1557_p0749a12║礙光眼觀察一切剎海成壞故得普照眼見
L133n1557_p0749a13║十方佛起大方便轉正法輪故得普境界眼
L133n1557_p0749a14║見無量佛以自在力調伏眾生故得普見眼
L133n1557_p0749a15║覩一切剎諸佛出興故。
L133n1557_p0749b01║二爾時下身眾神密加授法文三初讚友
L133n1557_p0749b02║令欣二從其下放光加被皆可知三善財
L133n1557_p0749b03║下獲益所謂十眼言不思議身者十身無
L133n1557_p0749b04║礙故佛平等者佛佛同故故異於前但明
L133n1557_p0749b05║法身餘可準思。
L133n1557_p0749b06║時有守護菩薩法堂羅剎鬼王名曰善眼與
L133n1557_p0749b07║其眷屬萬羅剎俱於虛空中以眾妙華散善
L133n1557_p0749b08║財上作如是言善男子菩薩成就十法則得
L133n1557_p0749b09║親近諸善知識何等為十所謂其心清淨離
L133n1557_p0749b10║諸諂誑大悲平等普攝眾生知諸眾生無有
L133n1557_p0749b11║真實趣一切智心不退轉以信解力普入一
L133n1557_p0749b12║切諸佛道場得淨慧眼了諸法性大慈平等
L133n1557_p0749b13║普覆眾生以智光明廓諸妄境以甘露雨滌
L133n1557_p0749b14║生死熱以廣大眼徹鑒諸法心常隨順諸善
L133n1557_p0749b15║知識是為十。
L133n1557_p0750a01║三時有下法堂羅剎教求友之方三初教
L133n1557_p0750a02║二初教十法增其智何等下徵釋有十一
L133n1557_p0750a03║心一直心二悲心三智四進五信六深七
L133n1557_p0750a04║慈八淨九益十巧十一常後是為下結。
L133n1557_p0750a05║復次佛子菩薩成就十種三昧門則常現見
L133n1557_p0750a06║諸善知識何等為十所謂法空清淨輪三昧
L133n1557_p0750a07║觀察十方海三昧於一切境界不捨離不缺
L133n1557_p0750a08║減三昧普見一切佛出興三昧集一切功德
L133n1557_p0750a09║藏三昧心恒不捨善知識三昧常見一切善
L133n1557_p0750a10║知識生諸佛功德三昧常不離一切善知識
L133n1557_p0750a11║三昧常供養一切善知識三昧常於一切善
L133n1557_p0750a12║知識所無過失三昧佛子菩薩成就此十三
L133n1557_p0750a13║昧門常得親近諸善知識又得善知識轉一
L133n1557_p0750a14║切佛法輪三昧得此三昧已悉知諸佛體性
L133n1557_p0750a15║平等處處值遇諸善知識。
L133n1557_p0750b01║二復次下示三昧息其亂三初標二何等
L133n1557_p0750b02║下徵釋於境不捨離等者凡夫染境二乘
L133n1557_p0750b03║捨境權教縱觀空有互陳並為缺減若圓
L133n1557_p0750b04║修者觸目對境窮盡法源不取不捨故央
L133n1557_p0750b05║掘經云應訶衍者所謂彼眼根於諸如來
L133n1557_p0750b06║常了了分明見具足無減修等又云所謂
L133n1557_p0750b07║眼入處於諸如來常明見來入門具足無
L133n1557_p0750b08║減修等餘可知三佛子下結處處遇友者
L133n1557_p0750b09║既定慧雙遊無境不契並為道品則真友
L133n1557_p0750b10║懸通能如是行為護正法堂也（故央掘經等者央掘
L133n1557_p0750b11║之緣玄中已引今直釋所引之義然第二經後世尊令其受三歸依答云我唯一依
L133n1557_p0750b12║佛即是法法即僧故意明一學至第三卷佛問云何為一學偈云一切眾生命皆由
L133n1557_p0750b13║飲食住是則聲聞乘斯非摩訶衍所謂摩訶衍離食常堅固云何名為一謂一切眾
L133n1557_p0750b14║生皆以如來藏畢竟常安住次二謂名色三謂三種受四謂四諦等皆然此即云何
L133n1557_p0750b15║名為五所謂彼五根是則聲聞乘斯非摩訶衍所謂彼眼根於諸如來常決定分明
L133n1557_p0751a01║見具足無減修耳聞鼻嗅舌甞身觸一同於眼然有二本一本云了了分明一本云
L133n1557_p0751a02║決定分明也次云云何名為六所謂六入處是則聲聞乘斯非摩訶衍所謂眼入處
L133n1557_p0751a03║於諸如來常明見六入門具足無減修聞嗅甞觸皆同眼也意入處云所謂意入處
L133n1557_p0751a04║明說如來常不聞違逆心淨信來入門義如䟽釋遍歷七覺八正九定十力皆舉大
L133n1557_p0751a05║折小說如來藏如來常樂我淨為無缺減也故䟽云餘可知可知有二一則例央掘
L133n1557_p0751a06║二例此中餘三昧等）。
L133n1557_p0751a07║說是語時善財童子仰視空中而答之言善
L133n1557_p0751a08║哉善哉汝為哀愍攝受我故方便教我見善
L133n1557_p0751a09║知識願為我說云何徃詣善知識所於何方
L133n1557_p0751a10║處城邑聚落求善知識羅剎答言善男子汝
L133n1557_p0751a11║應普禮十方求善知識正念思惟一切境界
L133n1557_p0751a12║求善知識勇猛自在徧遊十方求善知識觀
L133n1557_p0751a13║身觀心如夢如影求善知識。
L133n1557_p0751a14║二說是下問三羅剎下答文有四法一以
L133n1557_p0751a15║友無不在故二以法為體故三身同友徧
L133n1557_p0751b01║故四智與境合故如夢如影又前三離境
L133n1557_p0751b02║界相四則離心緣相求善友者幸思此言。
L133n1557_p0751b03║爾時善財受行其教。
L133n1557_p0751b04║二爾時善財下見敬諮問三初見三初覩
L133n1557_p0751b05║依二初受行其教躡前起後近躡羅剎之
L133n1557_p0751b06║言遠通前三勝友以前二神並未有答故
L133n1557_p0751b07║即由前三位調練故得覩斯勝報。
L133n1557_p0751b08║即時覩見大寶蓮華從地涌出金剛為莖妙
L133n1557_p0751b09║寶為藏摩尼為葉光明寶王以為其臺眾寶
L133n1557_p0751b10║色香以為其鬚無數寶網彌覆其上於其臺
L133n1557_p0751b11║上有一樓觀名普納十方法界藏奇妙嚴飾
L133n1557_p0751b12║金剛為地千柱行列一切皆以摩尼寶成閻
L133n1557_p0751b13║浮檀金以為其壁眾寶瓔珞四面垂下階陛
L133n1557_p0751b14║欄楯周帀莊嚴其樓觀中有如意寶蓮華之
L133n1557_p0751b15║座種種眾寶以為嚴飾妙寶欄楯寶衣間列
L133n1557_p0752a01║寶帳寶網以覆其上眾寶繒旛周帀垂下微
L133n1557_p0752a02║風徐動光流響發寶華幢中雨眾妙華寶鈴
L133n1557_p0752a03║鐸中出美音聲寶戶牖間垂諸瓔珞摩尼身
L133n1557_p0752a04║中流出香水寶象口中出蓮華網寶師子口
L133n1557_p0752a05║吐妙香雲梵形寶輪出隨樂音金剛寶鈴出
L133n1557_p0752a06║諸菩薩大願之音寶月幢中出佛化形淨藏
L133n1557_p0752a07║寶王現三世佛受生次第日藏摩尼放大光
L133n1557_p0752a08║明徧照十方一切佛剎摩尼寶王放一切佛
L133n1557_p0752a09║圓滿光明毗盧遮那摩尼寶王興供養雲供
L133n1557_p0752a10║養一切諸佛如來如意珠王念念示現普賢
L133n1557_p0752a11║神變充滿法界須彌寶王出天宮殿天諸采
L133n1557_p0752a12║女種種妙音歌讚如來不可思議微妙功德。
L133n1557_p0752a13║後即時下正明所見於中三初明蓮華所
L133n1557_p0752a14║證法界自性無染故曰蓮華無明既開不
L133n1557_p0752a15║離心內如從地涌亦表性淨萬行之因從
L133n1557_p0752b01║法性地而出現故此即十定中普賢之華
L133n1557_p0752b02║也二於其臺下明臺上樓觀謂能證權實
L133n1557_p0752b03║二智依於所證而重現故智包無外云普
L133n1557_p0752b04║納十方緫攝五位自分勝進故云千柱行
L133n1557_p0752b05║列其一一事皆有所表恐厭繁文三其樓
L133n1557_p0752b06║觀下明樓中寶座即智體自空故云樓中
L133n1557_p0752b07║有座空具性德故廣顯莊嚴（普賢之華者此中雖不舉
L133n1557_p0752b08║華量十定云無有邊際）。
L133n1557_p0752b09║爾時善財見如是座復有無量眾座圍繞摩
L133n1557_p0752b10║耶夫人在彼座上於一切眾生前現淨色身。
L133n1557_p0752b11║二爾時善財下見友正報於中二先結前
L133n1557_p0752b12║標後前但明主座今雙結主伴。
L133n1557_p0752b13║所謂超三界色身已出一切諸有趣故隨心
L133n1557_p0752b14║樂色身於一切世間無所著故普周徧色身
L133n1557_p0752b15║等於一切眾生數故無等比色身令一切眾
L133n1557_p0753a01║生滅倒見故無量種色身隨眾生心種種現
L133n1557_p0753a02║故無邊相色身普現種種諸形相故普對現
L133n1557_p0753a03║色身以大自在而示現故化一切色身隨其
L133n1557_p0753a04║所應而現前故恒示現色身盡眾生界而無
L133n1557_p0753a05║盡故無去色身於一切趣無所滅故無來色
L133n1557_p0753a06║身於諸世間無所出故不生色身無生起故
L133n1557_p0753a07║不滅色身離語言故非實色身得如實故非
L133n1557_p0753a08║虛色身隨世現故無動色身生滅永離故不
L133n1557_p0753a09║壞色身法性不壞故無相色身言語道斷故
L133n1557_p0753a10║一相色身無相為相故如像色身隨心應現
L133n1557_p0753a11║故如幻色身幻智所生故如燄色身但想所
L133n1557_p0753a12║持故如影色身隨願現生故如夢色身隨心
L133n1557_p0753a13║而現故法界色身性淨如空故大悲色身常
L133n1557_p0753a14║護眾生故無礙色身念念周徧法界故無邊
L133n1557_p0753a15║色身普淨一切眾生故無量色身超出一切
L133n1557_p0753b01║語言故無住色身願度一切世間故無處色
L133n1557_p0753b02║身恒化眾生不斷故無生色身幻願所成故
L133n1557_p0753b03║無勝色身超諸世間故如實色身定心所現
L133n1557_p0753b04║故不生色身隨眾生業而出現故如意珠色
L133n1557_p0753b05║身普滿一切眾生願故無分別色身但隨眾
L133n1557_p0753b06║生分別起故離分別色身一切眾生不能知
L133n1557_p0753b07║故無盡色身盡諸眾生生死際故清淨色身
L133n1557_p0753b08║同於如來無分別故如是身者非色所有色
L133n1557_p0753b09║相如影像故非受世間苦受究竟滅故非想
L133n1557_p0753b10║但隨眾生想所現故非行依如幻業而成就
L133n1557_p0753b11║故離識菩薩願智空無性故一切眾生語言
L133n1557_p0753b12║斷故已得成就寂滅身故爾時善財童子又
L133n1557_p0753b13║見摩耶夫人隨諸眾生心之所樂現超過一
L133n1557_p0753b14║切世間色身所謂或現超過他化自在天女
L133n1557_p0753b15║身乃至超過四大天王天女身或現超過龍
L133n1557_p0754a01║女身乃至超過人女身。
L133n1557_p0754a02║後所謂下別顯身雲於中亦二先明身相
L133n1557_p0754a03║後顯身業前中亦二先明萬類難思身後
L133n1557_p0754a04║明一類超色身前中亦二先顯別相後明
L133n1557_p0754a05║通體今初有四十身於中或唯約事如普
L133n1557_p0754a06║徧色身或唯約理如十二十三不生不滅
L133n1557_p0754a07║身以本無生起滅亦不為滅故或理事交
L133n1557_p0754a08║徹如第三十二三十五無生不生色身以
L133n1557_p0754a09║事顯理故於中無生則約自願所成無別
L133n1557_p0754a10║有生不生則隨他而現生即不生餘可思
L133n1557_p0754a11║準後如是身者下明其通體謂離有取蘊
L133n1557_p0754a12║故二爾時善財下明一類超勝身約唯女
L133n1557_p0754a13║故。
L133n1557_p0754a14║現如是等無量色身饒益眾生集一切智助
L133n1557_p0754a15║道之法行於平等檀波羅蜜大悲普覆一切
L133n1557_p0754b01║世間出生如來無量功德修習增長一切智
L133n1557_p0754b02║心觀察思惟諸法實性獲深忍海具眾定門
L133n1557_p0754b03║住於平等三昧境界得如來定圓滿光明消
L133n1557_p0754b04║竭眾生煩惱巨海心常正定未嘗動亂恒轉
L133n1557_p0754b05║清淨不退法輪善能了知一切佛法恒以智
L133n1557_p0754b06║慧觀法實相見諸如來心無厭足知三世佛
L133n1557_p0754b07║出興次第見佛三昧常現在前了達如來出
L133n1557_p0754b08║現於世無量無數諸清淨道行於諸佛虛空
L133n1557_p0754b09║境界普攝眾生各隨其心教化成就入佛無
L133n1557_p0754b10║量清淨法身成就大願淨諸佛剎究竟調伏
L133n1557_p0754b11║一切眾生心恒徧入諸佛境界出生菩薩自
L133n1557_p0754b12║在神力已得法身清淨無染而恒示現無量
L133n1557_p0754b13║色身摧一切魔力成大善根力出生正法力
L133n1557_p0754b14║具足諸佛力得諸菩薩自在之力速疾增長
L133n1557_p0754b15║一切智力得佛智光普照一切悉知無量眾
L133n1557_p0755a01║生心海根性欲解種種差別其身普徧十方
L133n1557_p0755a02║剎海悉知諸剎成壞之相以廣大眼見十方
L133n1557_p0755a03║海以周徧智知三世海身普承事一切佛海
L133n1557_p0755a04║心恒納受一切法海修習一切如來功德出
L133n1557_p0755a05║生一切菩薩智慧常樂觀察一切菩薩從初
L133n1557_p0755a06║發心乃至成就所行之道常勤守護一切眾
L133n1557_p0755a07║生常樂稱揚諸佛功德願為一切菩薩之母。
L133n1557_p0755a08║二現如是等下明身業中二初緫標後行
L133n1557_p0755a09║於平等下別顯亦二先明十度行唯精進
L133n1557_p0755a10║在於忍前餘皆如次謂初明檀次出生下
L133n1557_p0755a11║戒戒能生長故三修習下進四觀察下忍
L133n1557_p0755a12║五具眾下定六恒轉下般若七見諸如來
L133n1557_p0755a13║下方便八成就大願下願九心恒徧入下
L133n1557_p0755a14║力十得佛智光下智後修習一切如來下
L133n1557_p0755a15║明二嚴行末為佛母者是其本行故。
L133n1557_p0755b01║爾時善財童子見摩耶夫人現如是等閻浮
L133n1557_p0755b02║提微塵數諸方便門既見是已如摩耶夫人
L133n1557_p0755b03║所現身數善財亦現作爾許身於一切處摩
L133n1557_p0755b04║耶之前恭敬禮拜即時證得無量無數諸三
L133n1557_p0755b05║昧門分別觀察修行證入從三昧起右繞摩
L133n1557_p0755b06║耶并其眷屬合掌而立。
L133n1557_p0755b07║第二爾時善財下設敬自道已深故現身
L133n1557_p0755b08║等彼上一並是住體徧應（上二並是住體遍應者然此即
L133n1557_p0755b09║緣起相由門中三義一諸緣各異義二互遍相資義三體用無礙義今言住體即諸
L133n1557_p0755b10║緣各別言遍應者即互遍相資即住體而遍應是第三體用無礙也然上摩耶萬類
L133n1557_p0755b11║殊應即異體中多今此善財一類之身遍對摩耶即同體中多若約摩耶善財並不
L133n1557_p0755b12║分而遍同異雖殊住體遍應義無別也摩耶亦是同體一即多以隨所應異無二體
L133n1557_p0755b13║故下自言非一處住非多處住善財亦是同體多即一諸處善財即一身故又二聖
L133n1557_p0755b14║互望並含同體異體以一摩耶應多善財故此即摩耶為同體以多善財對摩耶故
L133n1557_p0755b15║即善財異體）。
L133n1557_p0756a01║白言大聖文殊師利菩薩教我發阿耨多羅
L133n1557_p0756a02║三藐三菩提心求善知識親近供養我於一
L133n1557_p0756a03║一善知識所皆徃承事無空過者漸來至此
L133n1557_p0756a04║願為我說菩薩云何學菩薩行而得成就。
L133n1557_p0756a05║第三白言大聖下諮問所以敘文殊等者
L133n1557_p0756a06║若約等覺則因位極故若約會緣從初發
L133n1557_p0756a07║心一一善友皆是所會之緣同入此故。
L133n1557_p0756a08║答言佛子我已成就菩薩大願智幻解脫門。
L133n1557_p0756a09║第三答言佛子下授己法界分三初名體
L133n1557_p0756a10║大有二義一願大願為一切諸佛母故二
L133n1557_p0756a11║智大智亦二義權智即能起大願能成幻
L133n1557_p0756a12║事二實智即是般若生佛真身幻亦二義
L133n1557_p0756a13║一願智體虛當相名幻故上文云幻智即
L133n1557_p0756a14║是菩薩菩薩即是幻智故能無不為二者
L133n1557_p0756a15║即智所作生佛之義謂於己身不壞小而
L133n1557_p0756b01║廣容若於佛身無生起而現起又願𭣣普
L133n1557_p0756b02║賢智𭣣文殊皆入大幻同為般若亦名佛
L133n1557_p0756b03║母（不壞小而廣容即廣狹無礙門無生起而生起即事理無礙門又願𭣣普賢等
L133n1557_p0756b04║者上約別願今是通願無願不𭣣無智不攝等願智相融皆是大幻成不共般若故
L133n1557_p0756b05║生佛也）。
L133n1557_p0756b06║是故常為諸菩薩母佛子如我於此閻浮提
L133n1557_p0756b07║中迦毗羅城淨飯王家右脇而生悉達太子
L133n1557_p0756b08║現不思議自在神變如是乃至盡此世界海
L133n1557_p0756b09║所有一切毗盧遮那如來皆入我身示現誕
L133n1557_p0756b10║生自在神變又善男子我於淨飯王宮菩薩
L133n1557_p0756b11║將欲下生之時見菩薩身一一毛孔咸放光
L133n1557_p0756b12║明名一切如來受生功德輪一一毛孔皆現
L133n1557_p0756b13║不可說不可說佛剎微塵數菩薩受生莊嚴
L133n1557_p0756b14║彼諸光明皆悉普照一切世界照世界已來
L133n1557_p0756b15║入我頂乃至一切諸毛孔中又彼光中普現
L133n1557_p0757a01║一切菩薩名號受生神變宮殿眷屬五欲自
L133n1557_p0757a02║娛又見出家徃詣道場成等正覺坐師子座
L133n1557_p0757a03║菩薩圍繞諸王供養為諸大眾轉正法輪又
L133n1557_p0757a04║見如來徃昔修行菩薩道時於諸佛所恭敬
L133n1557_p0757a05║供養發菩提心淨佛國土念念示現無量化
L133n1557_p0757a06║身充徧十方一切世界乃至最後入般涅槃
L133n1557_p0757a07║如是等事靡不皆見又善男子彼妙光明入
L133n1557_p0757a08║我身時我身形量雖不踰本然其實已超諸
L133n1557_p0757a09║世間所以者何我身爾時量同虛空悉能容
L133n1557_p0757a10║受十方菩薩受生莊嚴諸宮殿故。
L133n1557_p0757a11║二是故下業用二初緫二佛子如我下別
L133n1557_p0757a12║於中有四初為現在遮那母二初標為剎
L133n1557_p0757a13║海遮那母二又善男子下別顯生佛之相
L133n1557_p0757a14║文中四初毛光為先相復分為五初光入
L133n1557_p0757a15║身二又彼光中下光現變三又見出家下
L133n1557_p0757b01║現八相四又見如來下現因果五又善男
L133n1557_p0757b02║子下令身難思謂身不大而容十方無盡
L133n1557_p0757b03║法界。
L133n1557_p0757b04║爾時菩薩從兜率天將降神時有十佛剎微
L133n1557_p0757b05║塵數諸菩薩皆與菩薩同願同行同善根同
L133n1557_p0757b06║莊嚴同解脫同智慧諸地諸力法身色身乃
L133n1557_p0757b07║至普賢神通行願悉皆同等如是菩薩前後
L133n1557_p0757b08║圍繞又有八萬諸龍王等一切世主乘其宮
L133n1557_p0757b09║殿俱來供養菩薩爾時以神通力與諸菩薩
L133n1557_p0757b10║普現一切兜率天宮一一宮中悉現十方一
L133n1557_p0757b11║切世界閻浮提內受生影像方便教化無量
L133n1557_p0757b12║眾生令諸菩薩離諸懈怠無所執著又以神
L133n1557_p0757b13║力放大光明普照世間破諸黑闇滅諸苦惱
L133n1557_p0757b14║令諸眾生皆識宿世所有業行永出惡道又
L133n1557_p0757b15║為救護一切眾生普現其前作諸神變現如
L133n1557_p0758a01║是等諸奇特事與眷屬俱來入我身彼諸菩
L133n1557_p0758a02║薩於我腹中遊行自在或以三千大千世界
L133n1557_p0758a03║而為一步或以不可說不可說佛剎微塵數
L133n1557_p0758a04║世界而為一步。
L133n1557_p0758a05║第二正明自在入胎五初爾時菩薩下眷
L133n1557_p0758a06║屬翼從二菩薩爾時下菩薩現通三又以
L133n1557_p0758a07║神力下光明息苦四又為救護下現變入
L133n1557_p0758a08║胎五彼諸菩薩下入已遊步。
L133n1557_p0758a09║又念念中十方不可說不可說一切世界諸
L133n1557_p0758a10║如來所菩薩眾會及四天王天三十三天乃
L133n1557_p0758a11║至色界諸梵天王欲見菩薩處胎神變恭敬
L133n1557_p0758a12║供養聽受正法皆入我身雖我腹中悉能容
L133n1557_p0758a13║受如是眾會而身不廣大亦不迫窄其諸菩
L133n1557_p0758a14║薩各見自處眾會道場清淨嚴飾。
L133n1557_p0758a15║三又念念中下腹包眾海。
L133n1557_p0758b01║善男子如此四天下閻浮提中菩薩受生我
L133n1557_p0758b02║為其母三千大千世界百億四天下閻浮提
L133n1557_p0758b03║中悉亦如是然我此身本來無二非一處住
L133n1557_p0758b04║非多處住何以故以修菩薩大願智幻莊嚴
L133n1557_p0758b05║解脫門故。
L133n1557_p0758b06║四善男子下舉此類於百億世界稱一性
L133n1557_p0758b07║故體周徧故不如事故又上句不壞多故
L133n1557_p0758b08║下句不壞一故又上句理如事故下句事
L133n1557_p0758b09║如理故又一與多相即入故此並釋中智
L133n1557_p0758b10║幻之義（本來無二稱一性故者䟽以躡上即此多身便云本來無二多皆稱
L133n1557_p0758b11║性故若約事說亦可本唯一耳下非一處住非多處住總有四釋第一唯就體上以
L133n1557_p0758b12║辯非一處非多云不如事故者謂理唯一味不如事之多也第二對約不壞性相說
L133n1557_p0758b13║上句不壞相下句不壞性亦是不壞一多說此一即是對別約事之一第三對約事
L133n1557_p0758b14║理相如說相如即無礙之義耳亦是事理相遍第四對唯約於事互相融說即事事
L133n1557_p0758b15║無礙義然具即入二門通緣起相由法性融通及同體異體言並是釋中智幻之義
L133n1557_p0759a01║者以名中云大願智幻上廣引願為諸佛之母竟故此結中是釋上名中智幻之義
L133n1557_p0759a02║也）。
L133n1557_p0759a03║善男子如今世尊我為其母徃昔所有無量
L133n1557_p0759a04║諸佛悉亦如是而為其母善男子我昔曾作
L133n1557_p0759a05║蓮華池神時有菩薩於蓮華藏忽然化生我
L133n1557_p0759a06║即捧持瞻侍養育一切世間皆共號我為菩
L133n1557_p0759a07║薩母又我昔為菩提場神時有菩薩於我懷
L133n1557_p0759a08║中忽然化生世亦號我為菩薩母善男子有
L133n1557_p0759a09║無量最後身菩薩於此世界種種方便示現
L133n1557_p0759a10║受生我皆為母善男子如此世界賢劫之中
L133n1557_p0759a11║過去世時拘留孫佛拘那含牟尼佛迦葉佛
L133n1557_p0759a12║及今世尊釋迦牟尼佛現受生時我為其母
L133n1557_p0759a13║未來世中彌勒菩薩從兜率天將降神時放
L133n1557_p0759a14║大光明普照法界示現一切諸菩薩眾受生
L133n1557_p0759a15║神變乃於人間生大族家調伏眾生我於彼
L133n1557_p0759b01║時亦為其母如是次第有師子佛法幢佛善
L133n1557_p0759b02║眼佛淨華佛華德佛提含佛弗沙佛善意佛
L133n1557_p0759b03║金剛佛離垢佛月光佛持炬佛名稱佛金剛
L133n1557_p0759b04║楯佛清淨義佛紺身佛到彼岸佛寶燄山佛
L133n1557_p0759b05║持明佛蓮華德佛名稱佛無量功德佛最勝
L133n1557_p0759b06║燈佛莊嚴身佛善威儀佛慈德佛無住佛大
L133n1557_p0759b07║威光佛無邊音佛勝冤敵佛離疑惑佛清淨
L133n1557_p0759b08║佛大光佛淨心佛雲德佛莊嚴頂髻佛𣗳王
L133n1557_p0759b09║佛寶璫佛海慧佛妙寶佛華冠佛滿願佛大
L133n1557_p0759b10║自在佛妙德王佛最尊勝佛栴檀雲佛紺眼
L133n1557_p0759b11║佛勝慧佛觀察慧佛熾盛王佛堅固慧佛自
L133n1557_p0759b12║在名佛師子王佛自在佛最勝頂佛金剛智
L133n1557_p0759b13║山佛妙德藏佛寶網嚴身佛善慧佛自在天
L133n1557_p0759b14║佛大天王佛無依德佛善施佛燄慧佛水天
L133n1557_p0759b15║佛得上味佛出生無上功德佛仙人侍衛佛
L133n1557_p0760a01║隨世語言佛功德自在幢佛光幢佛觀身佛
L133n1557_p0760a02║妙身佛香燄佛金剛寶嚴佛喜眼佛離欲佛
L133n1557_p0760a03║高大身佛財天佛無上天佛順寂滅佛智覺
L133n1557_p0760a04║佛滅貪佛大燄王佛寂諸有佛毗舍佉天佛
L133n1557_p0760a05║金剛山佛智燄德佛安隱佛師子出現佛圓
L133n1557_p0760a06║滿清淨佛清淨賢佛第一義佛百光明佛最
L133n1557_p0760a07║增上佛深自在佛大地王佛莊嚴王佛解脫
L133n1557_p0760a08║佛妙音佛殊勝佛自在佛無上醫王佛功德
L133n1557_p0760a09║月佛無礙光佛功德聚佛月現佛日天佛出
L133n1557_p0760a10║諸有佛勇猛名稱佛光明門佛娑羅王佛最
L133n1557_p0760a11║勝佛藥王佛寶勝佛金剛慧佛無能勝佛無
L133n1557_p0760a12║能映蔽佛眾會王佛大名稱佛敏持佛無量
L133n1557_p0760a13║光佛大願光佛法自在不虛佛不退地佛淨
L133n1557_p0760a14║天佛善天佛堅固苦行佛一切善友佛解脫
L133n1557_p0760a15║音佛遊戲王佛滅邪曲佛瞻蔔淨光佛具眾
L133n1557_p0760b01║德佛最勝月佛執明炬佛殊妙身佛不可說
L133n1557_p0760b02║佛最清淨佛友安眾生佛無量光佛無畏音
L133n1557_p0760b03║佛水天德佛不動慧光佛華勝佛月燄佛不
L133n1557_p0760b04║退慧佛離愛佛無著慧佛集功德蘊佛滅惡
L133n1557_p0760b05║趣佛普散華佛師子吼佛第一義佛無礙見
L133n1557_p0760b06║佛破他軍佛不著相佛離分別海佛端嚴海
L133n1557_p0760b07║佛須彌山佛無著智佛無邊座佛清淨住佛
L133n1557_p0760b08║隨師行佛最上施佛常月佛饒益王佛不動
L133n1557_p0760b09║聚佛普攝受佛饒益慧佛持壽佛無滅佛具
L133n1557_p0760b10║足名稱佛大威力佛種種色相佛無相慧佛
L133n1557_p0760b11║不動天佛妙德難思佛滿月佛解脫月佛無
L133n1557_p0760b12║上王佛希有身佛梵供養佛不瞬佛順先古
L133n1557_p0760b13║佛最上業佛順法智佛無勝天佛不思議功
L133n1557_p0760b14║德光佛隨法行佛無量賢佛普隨順自在佛
L133n1557_p0760b15║最尊天佛如是乃至樓至如來在賢劫中於
L133n1557_p0761a01║此三千大千世界當成佛者悉為其母如於
L133n1557_p0761a02║此三千大千世界如是於此世界海十方無
L133n1557_p0761a03║量諸世界一切劫中諸有修行普賢行願為
L133n1557_p0761a04║化一切諸眾生者我自見身悉為其母。
L133n1557_p0761a05║二善男子下為過去諸佛母三善男子下
L133n1557_p0761a06║為賢劫千佛母義通三世四如於此下結
L133n1557_p0761a07║通橫豎無窮。
L133n1557_p0761a08║爾時善財童子白摩耶夫人言大聖得此解
L133n1557_p0761a09║脫經今幾時答言善男子乃徃古世過不可
L133n1557_p0761a10║思議非最後身菩薩神通道眼所知劫數爾
L133n1557_p0761a11║時有劫名淨光世界名須彌德雖有諸山五
L133n1557_p0761a12║趣雜居然其國土眾寶所成清淨莊嚴無諸
L133n1557_p0761a13║穢惡有千億四天下有一四天下名師子幢
L133n1557_p0761a14║於中有八十億王城有一王城名自在幢有
L133n1557_p0761a15║轉輪王名大威德彼王城北有一道場名滿
L133n1557_p0761b01║月光明其道場神名曰慈德時有菩薩名離
L133n1557_p0761b02║垢幢坐於道塲將成正覺有一惡魔名金色
L133n1557_p0761b03║光與其眷屬無量眾俱至菩薩所彼大威德
L133n1557_p0761b04║轉輪聖王已得菩薩神通自在化作兵眾其
L133n1557_p0761b05║數倍多圍繞道場諸魔惶怖悉自奔散故彼
L133n1557_p0761b06║菩薩得成阿耨多羅三藐三菩提時道場神
L133n1557_p0761b07║見是事已歡喜無量便於彼王而生子想頂
L133n1557_p0761b08║禮佛足作是願言此轉輪王在在生處乃至
L133n1557_p0761b09║成佛願我常得與其為母作是願已於此道
L133n1557_p0761b10║場復曾供養十那由他佛善男子於汝意云
L133n1557_p0761b11║何彼道場神豈異人乎我身是也轉輪王者
L133n1557_p0761b12║今世尊毗盧遮那是我從於彼發願已來此
L133n1557_p0761b13║佛世尊於十方剎一切諸趣處處受生種諸
L133n1557_p0761b14║善根修菩薩行教化成就一切眾生乃至示
L133n1557_p0761b15║現住最後身念念普於一切世界示現菩薩
L133n1557_p0762a01║受生神變常為我子我常為母善男子過去
L133n1557_p0762a02║現在十方世界無量諸佛將成佛時皆於䐡
L133n1557_p0762a03║中放大光明來照我身及我所住宮殿屋宅
L133n1557_p0762a04║彼最後生我悉為母。
L133n1557_p0762a05║三爾時善財下辨法眼根源二初問二答
L133n1557_p0762a06║言下答文中六初輪王久遠非後身菩薩
L133n1557_p0762a07║所知者顯唯佛知非但久遠亦顯時無時
L133n1557_p0762a08║相佛智契故二彼王城下有佛魔來三彼
L133n1557_p0762a09║大威德下聖帝助降表智王助體本覺現
L133n1557_p0762a10║故此時已得菩薩神通明今始成非實始
L133n1557_p0762a11║也四時道場下場神興願智假慈興故神
L133n1557_p0762a12║於王生如一子想五善男子下結會古今
L133n1557_p0762a13║六我從於彼下為母普周前來為生時之
L133n1557_p0762a14║母即是願母此明為佛成道時母即是智
L133n1557_p0762a15║母䐡中放光者生長同氣之所表佛佛皆
L133n1557_p0762b01║從無二理生故。
L133n1557_p0762b02║善男子我唯知此菩薩大願智幻解脫門如
L133n1557_p0762b03║諸菩薩摩訶薩具大悲藏教化眾生常無厭
L133n1557_p0762b04║足以自在力一一毛孔示現無量諸佛神變
L133n1557_p0762b05║我今云何能知能說彼功德行善男子於此
L133n1557_p0762b06║世界三十三天有王名正念其王有女名天
L133n1557_p0762b07║主光汝詣彼問菩薩云何學菩薩行修菩薩
L133n1557_p0762b08║道時善財童子敬受其教頭面作禮繞無數
L133n1557_p0762b09║帀戀慕瞻仰却行而退。
L133n1557_p0762b10║後三叚可知。
L133n1557_p0762b11║遂徃天宮見彼天女禮足圍繞合掌前住白
L133n1557_p0762b12║言聖者我已先發阿耨多羅三藐三菩提心
L133n1557_p0762b13║而未知菩薩云何學菩薩行云何修菩薩道
L133n1557_p0762b14║我聞聖者善能誘誨願為我說。
L133n1557_p0762b15║第二遂徃天宮下十友別明會緣然位德
L133n1557_p0763a01║已極託迹凡流深悲接生不標神異但以
L133n1557_p0763a02║法利八又顯求者道深或但示法門之名
L133n1557_p0763a03║則懸領旨趣第一天主光即幻智念力善
L133n1557_p0763a04║友言天主光者謂悲智勝用光淨自在破
L133n1557_p0763a05║闇義故父名正念者此由定發故故法門
L133n1557_p0763a06║名無礙清淨念初一句即依教趣求第二
L133n1557_p0763a07║見彼下見敬諮問（天主光女父名正念者即第三會問梵行之王
L133n1557_p0763a08║也又云往三十三天者是摩耶捨化所生天也則知摩耶非獨在天故𣈆經云在迦
L133n1557_p0763a09║毘羅城）。
L133n1557_p0763a10║天女答言善男子我得菩薩解脫名無礙念
L133n1557_p0763a11║清淨莊嚴善男子我於此解脫力憶念過去
L133n1557_p0763a12║有最勝劫名青蓮華我於彼劫中供養恒河
L133n1557_p0763a13║沙數諸佛如來彼諸如來從初出家我皆瞻
L133n1557_p0763a14║奉守護供養造僧伽藍營辦什物又彼諸佛
L133n1557_p0763a15║從為菩薩住母胎時誕生之時行七步時大
L133n1557_p0763b01║師子吼時住童子位在宮中時向菩提𣗳成
L133n1557_p0763b02║正覺時轉正法輪現佛神變教化調伏眾生
L133n1557_p0763b03║之時如是一切諸所作事從初發心乃至法
L133n1557_p0763b04║盡我皆明憶無有遺餘常現在前念持不忘
L133n1557_p0763b05║又憶過去劫名善地我於彼供養十恒河沙
L133n1557_p0763b06║數諸佛如來又過去劫名為妙德我於彼供
L133n1557_p0763b07║養一佛世界微塵數諸佛如來又劫名無所
L133n1557_p0763b08║得我於彼供養八十四億百千那由他諸佛
L133n1557_p0763b09║如來又劫名善光我於彼供養閻浮提微塵
L133n1557_p0763b10║數諸佛如來又劫名無量光我於彼供養二
L133n1557_p0763b11║十恒河沙數諸佛如來又劫名最勝德我於
L133n1557_p0763b12║彼供養一恒河沙數諸佛如來又劫名善悲
L133n1557_p0763b13║我於彼供養八十恒河沙數諸佛如來又劫
L133n1557_p0763b14║名勝遊我於彼供養六十恒河沙數諸佛如
L133n1557_p0763b15║來又劫名妙月我於彼供養七十恒河沙數
L133n1557_p0764a01║諸佛如來善男子如是憶念恒河沙劫我常
L133n1557_p0764a02║不捨諸佛如來應正等覺從彼一切諸如來
L133n1557_p0764a03║所聞此無礙念清淨莊嚴菩薩解脫受持修
L133n1557_p0764a04║行恒不忘失如是先劫所有如來從初菩薩
L133n1557_p0764a05║乃至法盡一切所作我以淨嚴解脫之力皆
L133n1557_p0764a06║隨憶念明了現前持而順行曾無懈廢。
L133n1557_p0764a07║第三天女答下示己法門於中二先標名
L133n1557_p0764a08║謂以一念無礙智普觀三世無不明現而
L133n1557_p0764a09║無去來今為無礙念不雜異念為清淨念
L133n1557_p0764a10║念佛功德有益悲智故曰莊嚴後善男子
L133n1557_p0764a11║下明業用於中三一念最初一劫二又憶
L133n1557_p0764a12║下中間諸劫三善男子如是憶下緫結多
L133n1557_p0764a13║劫非唯憶念亦於彼多劫多佛聞持此門。
L133n1557_p0764a14║善男子我唯知此無礙念清淨解脫如諸菩
L133n1557_p0764a15║薩摩訶薩出生死夜朗然明徹永離癡冥未
L133n1557_p0764b01║嘗惛寐心無諸蓋身行輕安於諸法性清淨
L133n1557_p0764b02║覺了成就十力開悟羣生而我云何能知能
L133n1557_p0764b03║說彼功德行善男子迦毗羅城有童子師名
L133n1557_p0764b04║曰徧友汝詣彼問菩薩云何學菩薩行修菩
L133n1557_p0764b05║薩道時善財童子以聞法故歡喜踊躍不思
L133n1557_p0764b06║議善根自然增廣頂禮其足繞無數帀辭退
L133n1557_p0764b07║而去。
L133n1557_p0764b08║後三𫨻並可知下諸善友六叚之文多有
L133n1557_p0764b09║不具皆可思準。
L133n1557_p0764b10║從天宮下漸向彼城至徧友所禮足圍繞合
L133n1557_p0764b11║掌恭敬於一面立白言聖者我已先發阿耨
L133n1557_p0764b12║多羅三藐三菩提心而未知菩薩云何學菩
L133n1557_p0764b13║薩行云何修菩薩道我聞聖者善能誘誨願
L133n1557_p0764b14║為我說徧友答言善男子此有童子名善知
L133n1557_p0764b15║眾藝學菩薩字智汝可問之當為汝說。
L133n1557_p0765a01║第二童子師徧友幻智師範善知識謂為
L133n1557_p0765a02║童蒙師徧與眾生為善友故居迦毗羅黃
L133n1557_p0765a03║色城者中道軌物故不得法者略有四義
L133n1557_p0765a04║一與眾藝法門同故二法有所付顯流通
L133n1557_p0765a05║故三表一切法門體無二故四表無所得
L133n1557_p0765a06║方為得故（等二遍友可知）。
L133n1557_p0765a07║
L133n1557_p0765a08║
L133n1557_p0765a09║
L133n1557_p0765a10║大方廣佛華嚴經䟽鈔會本第七十六之一
L133n1557_p0765a11║音釋
L133n1557_p0765a12║防（符方切隄防也）。禦扞（禦魚巨切拒也扞侯旰切抵也）。璫（音當耳珠也）。
L133n1557_p0765a13║滌（音狄洗也）。階陛（階音皆砌也陛部禮切升堂之階也）。鐸（達各切）。佉
L133n1557_p0765a14║（丘迦切）。躡（尼輒切蹈也）。摩訶衍（梵語也此云大乗衍以淺切）。
L133n1557_p0765b01║大方廣佛華嚴經疏鈔會本第七十六之二　牧二
L133n1557_p0765b02║唐于闐國三藏沙門實叉難陀　譯
L133n1557_p0765b03║唐清涼山大華嚴寺沙門澄觀撰述
L133n1557_p0765b04║爾時善財即至其所頭頂禮敬於一面立白
L133n1557_p0765b05║言聖者我已先發阿耨多羅三藐三菩提心
L133n1557_p0765b06║而未知菩薩云何學菩薩行云何修菩薩道
L133n1557_p0765b07║我聞聖者善能誘誨願為我說。
L133n1557_p0765b08║第三善知眾藝幻智字母善知識中初二
L133n1557_p0765b09║可知。
L133n1557_p0765b10║時彼童子告善財言善男子我得菩薩解脫
L133n1557_p0765b11║名善知眾藝。
L133n1557_p0765b12║第三時彼童子下授己法門中二初標名
L133n1557_p0765b13║體謂以無礙智窮世間之伎藝故。
L133n1557_p0765b14║我恒唱持此之字母。
L133n1557_p0765b15║二我恒下顯其業用字母為眾藝之勝書
L133n1557_p0766a01║說之本故偏明之有標列結列有四十二
L133n1557_p0766a02║門（二我恒下顯其業用者文有三一標章正意言字母為眾藝之勝者出偏示所
L133n1557_p0766a03║以也標知眾藝而偏釋故故智論云諸陀羅尼皆從分別語生四十二字是一切字
L133n1557_p0766a04║根本因字有語因語有名因名有義菩薩若聞其字乃至能了其義是字初阿後茶
L133n1557_p0766a05║中有四十得是字陀羅尼多所成益乃至廣說又如本行集云爾時菩薩為諸童子
L133n1557_p0766a06║一一分別字之本末乃至訓化三萬二千童子勸𤼵無上真正道意是知字為眾藝
L133n1557_p0766a07║之本故十地中以喻十地為諸法本）皆言般若波羅蜜門者
L133n1557_p0766a08║從字入於無相智故字義為門故毗盧遮
L133n1557_p0766a09║那經中皆言不可得智無所得即般若故
L133n1557_p0766a10║又文殊五字經云受持此陀羅尼即入一
L133n1557_p0766a11║切法平等速得成就摩訶般若纔誦一徧
L133n1557_p0766a12║如持一切八萬四千修多羅藏然初五字
L133n1557_p0766a13║若準阿目佉三藏即全是文殊真言若準
L133n1557_p0766a14║今本而第二一字不同今依彼經釋之（皆言
L133n1557_p0766a15║般若下三釋文先釋總標於中三一暗引毗盧遮那經彼有偈云甚深相無相劣慧
L133n1557_p0766b01║所不堪為化是等故兼存有無說釋曰因字是有無相智是無故念誦瑜伽之者先
L133n1557_p0766b02║觀字相後入字義也阿字相觀云八葉白蓮一時開炳現阿字素光色斯即字相也
L133n1557_p0766b03║而智表菩提心悟本不生圓滿具足猶如月輪即是字義相有義無故云兼也是以
L133n1557_p0766b04║今經唱阿字時即是相也入般若波羅蜜門即是無相智也智論云此字是實相門
L133n1557_p0766b05║則顯三種般若不相捨離字即名字般若入般若波羅蜜門即觀照般若悟不生等
L133n1557_p0766b06║即實相般若也故毗盧下第二明引遮那又上義證今即文證不可得言即般若相
L133n1557_p0766b07║故般若中廣說無得為般若故又文殊下第二引五字證為般若門然初五字下第
L133n1557_p0766b08║二釋別列中合為四十二叚今䟽有三初別釋五字約五字陀羅尼經而引不空會
L133n1557_p0766b09║通字音然古諸德於此經中不多解釋靜法有章名為漩澓六門分別一釋名二體
L133n1557_p0766b10║性三建立四釋相五利益六問答而其釋相亦廣引諸經而不全具又諸經字音叅
L133n1557_p0766b11║雜以梵音輕重三藏解釋不看下義但取字同故多乖舛如涅槃以阿字為噁中以
L133n1557_p0766b12║囉字為多此等不以義定故多訛謬今亦別有一章總引十經一論一興善譯華嚴
L133n1557_p0766b13║四十二字門二大般若第四百九十三引大品般若第八四放光般若第六五光讚
L133n1557_p0766b14║般若第十六普耀經第三七興善三藏別譯文殊問般若字母八別譯金剛頂瑜伽
L133n1557_p0766b15║字母九涅槃第八十即今經言一論者即智度論其五字經唯釋初之五字一一具
L133n1557_p0767a01║引對會異同今䟽但用大般若及興善別譯四十二字以二本多同初之五字用五
L133n1557_p0767a02║字經餘文全要鈔更引證餘在別章然上十經前五釋四十二字母次四即釋五十
L133n1557_p0767a03║二字母次第不同義則多同五字經中唯釋五字大品放光光讚但大般若廣略之
L133n1557_p0767a04║異字義相同智論釋大品義亦同也故䟽但用二經具釋三十七字故）。
L133n1557_p0767a05║唱阿字時入般若波羅蜜門名以菩薩威力
L133n1557_p0767a06║入無差別境界。
L133n1557_p0767a07║一阿者是無生義以無生之理統該萬法
L133n1557_p0767a08║故經云無差別境而菩薩得此無生則能
L133n1557_p0767a09║達諸法空斷一切障故云威力（今案定用五字䟽文
L133n1557_p0767a10║分二先別釋五字後𭣣攝圓融今初五字鈔却廣引五字分為五叚文皆有三一牒
L133n1557_p0767a11║本經字母二以彼經義釋之三會今經之意今初阿者即第一牒經字母即今經云
L133n1557_p0767a12║唱阿字時今但略取所牒之字下四十一字釋義皆然二是無生義即五字經釋義
L133n1557_p0767a13║三以無生之理下會釋今經意云諸法皆悉無生故無差別故上經云一切法無生
L133n1557_p0767a14║一切法無滅若能如是解斯人見如來而大般若金剛頂全同上釋大品云阿字門
L133n1557_p0767a15║一切法初不生故智論釋云若菩薩一切語法中聞阿字時即時隨義所謂一切法
L133n1557_p0767b01║從初來不生相阿提秦言初阿耨波陁秦言不生故釋曰論文二節一隨經釋義二
L133n1557_p0767b02║阿提秦言初下會釋方言下四十一字皆然見此論文則知四十二字皆是所依之
L133n1557_p0767b03║相從此入於無得般若故名為般若之門放光云阿者謂諸法來入不見有起光讚
L133n1557_p0767b04║云阿者因緣之門一切法已過去者亦無所起釋曰上二經起即生義因緣之門從
L133n1557_p0767b05║緣生也文殊問經云阿者是無常聲普曜云然此言云無者是宣無常苦空無我之
L133n1557_p0767b06║音上二經似同小乘之無若取無彼常等即與無生義同此初阿字上聲短呼故譯
L133n1557_p0767b07║涅槃噁字當初雖呼小異義亦同也故云噁者不破壞故不破壞者名曰三寶喻如
L133n1557_p0767b08║金剛亦同無生義）。
L133n1557_p0767b09║唱多字時入般若波羅蜜門名無邊差別門。
L133n1557_p0767b10║二多者彼經第二當囉字是清淨無染離
L133n1557_p0767b11║塵垢義今云多者毗盧遮那經釋多云如
L133n1557_p0767b12║如解脫金剛頂云如如不可得故謂如即
L133n1557_p0767b13║無邊差別故如不可得此順多字義應是
L133n1557_p0767b14║譯人之誤囉多二字字形相近聲相濫故
L133n1557_p0767b15║若順無塵垢釋以無邊之門方淨塵垢（二多
L133n1557_p0768a01║者此廣牒經也彼經第二下䟽釋有五一依五字釋二今云多下案今多釋三如即
L133n1557_p0768a02║無邊差別者會經也四應是譯人下會釋偏正言字形相近者今示二梵之形◇多
L133n1557_p0768a03║字欠囉字此二小近聲相濫者同叠韻故五若順無塵下正以囉字會釋經文以諸
L133n1557_p0768a04║經字義第二多同故大品云囉字悟一切法離塵垢故放光云二囉者垢貌於諸法
L133n1557_p0768a05║無有塵光讚云是囉之門法離塵垢金剛頂云囉者一切法離故涅槃云囉者能壞
L133n1557_p0768a06║貪嗔癡說真實法亦壞塵垢義智論云若聞囉字即隨義知一切法離垢相以囉闇
L133n1557_p0768a07║秦言垢故以上諸經皆第二囉字同離垢義故無惑矣）。
L133n1557_p0768a08║唱波字時入般若波羅蜜門名普照法界。
L133n1557_p0768a09║三波者五字經云亦無第一義諦諸法平
L133n1557_p0768a10║等謂真俗雙亡是真法界諸法皆等即是
L133n1557_p0768a11║普照（三波者別譯及餘經論多是跛字今依五字跛字釋義大般若言跛者一
L133n1557_p0768a12║切法勝義教大品云跛者第一義故放光云跛者諸法泥洹最第一義文殊問經云
L133n1557_p0768a13║出勝義聲釋曰上諸經皆獨明第一義但是所遣唯金剛頂云跛者第一義不可得
L133n1557_p0768a14║則具般若相矣故䟽云謂真俗雙亡下會經前二字以第一義遣俗今亦無第一義
L133n1557_p0768a15║則復遣真為雙亡真俗是真法界上即所照從諸法皆等下含普照義智論云若聞
L133n1557_p0768b01║跛字即知一切法入第一義以波囉末陁秦言第一義故釋曰此亦但入第一義耳）。
L133n1557_p0768b02║唱者字時入般若波羅蜜門名普輪斷差別。
L133n1557_p0768b03║四者者諸法無有諸行謂諸行既空故徧
L133n1557_p0768b04║摧差別（四者興善譯為左字義則全同五字經也文中先釋義後諸行既空
L133n1557_p0768b05║下會經大般若云入者字門悟一切法遠離生死若生若死皆無所得釋曰諸行即
L133n1557_p0768b06║生死體也然諸經多明生死之行大品涅槃義當遮字俱明出世之行大品云遮字
L133n1557_p0768b07║修不可得涅槃云遮者即是修義調伏一切諸眾生故然出世行亦不可得方為般
L133n1557_p0768b08║若之門耳智論云若聞遮字即時知一切法諸行皆悉非行以遮利夜秦言行故）。
L133n1557_p0768b09║唱那字時入般若波羅蜜門名得無依無上。
L133n1557_p0768b10║五那者諸法無有性相言說文字皆不可
L133n1557_p0768b11║得謂性相雙亡故無所依能所詮亡是謂
L133n1557_p0768b12║無上（五那者別譯為曩字義全同文中先依五字釋義後謂性相雙亡下會釋
L133n1557_p0768b13║經文諸經多是那字大般若云聞那字門入一切法遠離名相若名若相皆以無所
L133n1557_p0768b14║得而為方便故大品云那字門諸法離名性相不同不失故放光云那者謂於諸法
L133n1557_p0768b15║字本性亦不得亦不失光讚云是那之門一切諸法離諸名字計其本淨而不可得
L133n1557_p0769a01║普曜云其言不者出不隨眾生離名色之音故文殊問經云曩字是遍知名色之聲
L133n1557_p0769a02║金剛頂亦云名色亦不可得上三經皆云名色名即名字總取二字為生死自性涅
L133n1557_p0769a03║槃云那者三寶安住無有傾動喻如門閫釋曰真實三寶永離名相智論云若聞那
L133n1557_p0769a04║字即知一切法不得不失不來不去以那素秦言不故）。
L133n1557_p0769a05║又云以那字無性相故者字無有諸行者
L133n1557_p0769a06║字無有諸行故跛字無第一義跛字無第
L133n1557_p0769a07║一義故囉字無塵垢義以囉字無塵垢義
L133n1557_p0769a08║故阿字法本不生（又云以那字下第二𭣣攝圓融於中有四一從
L133n1557_p0769a09║後倒𭣣謂由第五雙無性相何有第四諸行諸行即相故有相則有第三第一義諦
L133n1557_p0769a10║既無有行何有第一義諦由第一義空故有第二本來清淨既無第三何有第二由
L133n1557_p0769a11║第二本淨故方說不生既無第二何有不生）阿字法本不生故
L133n1557_p0769a12║那字無有性相（阿字法本不生故那字無有性相者旋轉互收以初
L133n1557_p0769a13║阿字生第五那字則周帀如環謂不生之中何有性相故令五字互相生起旋轉無
L133n1557_p0769a14║礙）汝知是要當觀是心本來清淨無染無
L133n1557_p0769a15║著離我我所分別之相（汝知是要下結成觀行悟本清淨成
L133n1557_p0769b01║三空觀云離我我所所即法故上三叚皆五字經文）遮那經中字義
L133n1557_p0769b02║與此無殊下多依彼經及阿目佉所譯而
L133n1557_p0769b03║梵音輕重有殊釋義無別（遮那經下會釋二文亦是結前
L133n1557_p0769b04║生後結前五字生後餘三十七字多依彼經即毗盧遮那經及阿目佉所譯即別譯
L133n1557_p0769b05║華嚴四十二字門此別譯義既與大般若同則是依大般若而有二三字音小異故
L133n1557_p0769b06║不言依耳然阿目佉別譯皆先牒經般若之名而別名為先後方釋義次下當見）。
L133n1557_p0769b07║唱邏字時入般若波羅蜜門名離依止無垢。
L133n1557_p0769b08║六邏字悟一切法離世間故愛支因緣永
L133n1557_p0769b09║不現故離世故無依愛不現故無垢（六邏字彼
L133n1557_p0769b10║為攞字云稱攞字時入無垢般若波羅蜜悟一切法出世間故愛支因緣永不現故
L133n1557_p0769b11║釋曰今䟽但引釋義更不引經彼與今經全同但此別名在下彼別名在上耳然凖
L133n1557_p0769b12║五字及彼譯四十二字初十二字唯第五有不可得言餘十一字即以不生清淨亦
L133n1557_p0769b13║無無有等為般若相餘三十字皆有不可得言不可得言即般若相其不生等亦般
L133n1557_p0769b14║若相故有不生更不要於不可得言若諸字中無不可得及不生等則但是所依之
L133n1557_p0769b15║法如前遮字無有諸行若無無有但言於遮遮即行故但是所依如色即是空是般
L133n1557_p0770a01║若相若但云色但是所空耳諸字例然亦如下第十五迦字云作者不可得若無可
L133n1557_p0770a02║得但是作者耳迦即作者故餘皆再之此下諸字文亦多三初牒字母次引彼釋後
L133n1557_p0770a03║會經文牒字之文下鈔不科後二皆科而經若易兼無會經但引義耳今此具二先
L133n1557_p0770a04║引彼釋後離世間下會釋今經可知然大品放光等多為邏字耳智論云聞邏字即
L133n1557_p0770a05║知一切法離輕重相以邏此云輕故意明有惑為重斷即為輕今不可得亦無輕矣
L133n1557_p0770a06║即無無明亦盡也）。
L133n1557_p0770a07║唱拖字時入般若波羅蜜門名不退轉方便。
L133n1557_p0770a08║七拖字悟一切法調伏寂靜真如平等無
L133n1557_p0770a09║分別故方為不退轉方便（七拖字別譯為娜字大品為陁
L133n1557_p0770a10║字放光為拖義皆同也文中先釋義後方為不退轉下會經也智論云若聞拖字知
L133n1557_p0770a11║一切法善相以陁摩秦言善故釋曰調伏寂靜真如平等善之極也）。
L133n1557_p0770a12║唱婆字時入般若波羅蜜門名金剛場。
L133n1557_p0770a13║八婆字悟一切法離縛解故方入金剛場
L133n1557_p0770a14║（八婆上聲字別譯及般若皆為麼字與蒲我反大同文中先釋義後方入金剛場者
L133n1557_p0770a15║會經如佛入金剛三昧斷如金剛惑在金剛場則無縛解為真斷也智論云若聞婆
L133n1557_p0770b01║字即知一切法無縛脫以婆他此言轉故）。
L133n1557_p0770b02║唱茶字時入般若波羅蜜門名曰普輪。
L133n1557_p0770b03║九茶字悟一切法離熱矯穢得清涼故是
L133n1557_p0770b04║普摧義（九茶字別譯為拏字二俱上聲大品放光亦為茶字文中先釋義後
L133n1557_p0770b05║是普摧義即會經也智論云若聞茶字即知諸法不熱天竺茶闍陁秦言不熱故釋
L133n1557_p0770b06║曰若茶是不熱則前離熱已是所遣得清涼故方為般若之相）。
L133n1557_p0770b07║唱沙字時入般若波羅蜜門名為海藏。
L133n1557_p0770b08║十沙字悟一切法無𦊱礙故如海含像（沙十
L133n1557_p0770b09║（史我切）字別譯為灑字大品放光等皆為沙字文中先釋義後如海含像者會經像之
L133n1557_p0770b10║與水不相礙故智論云若聞沙字即知人身六種之相以沙此言六故釋曰以大品
L133n1557_p0770b11║云沙字門諸法六自在王性清淨故即內六處為六自在王心海湛然不礙見聞覺
L133n1557_p0770b12║知猶如湛海不礙像故）。
L133n1557_p0770b13║唱縛字時入般若波羅蜜門名普生安住。
L133n1557_p0770b14║十一嚩字悟一切法言語道斷故能徧安
L133n1557_p0770b15║住（十一嚩（房可切）字此下䟽文恐繁不舉次第今鈔牒䟽欲令不亂皆如次第若有
L133n1557_p0771a01║會經即科出之其釋義或略不指文中能遍安住即是會經此乃仍上釋義便會經
L133n1557_p0771a02║文智論云若聞嚩字知一切法離言語相以嚩嘙他秦云語言故）。
L133n1557_p0771a03║唱哆字時入般若波羅蜜門名圓滿光。
L133n1557_p0771a04║哆字悟一切法真不動故不動則圓滿發
L133n1557_p0771a05║光（十二哆字從不動則圓滿𤼵光會經也如蜜室燈定如上水影圓契於如如知
L133n1557_p0771a06║無動矣智論云若聞哆字即知諸法在如中不動以哆他秦言如故）。
L133n1557_p0771a07║唱也字時入般若波羅蜜門名差別積聚。
L133n1557_p0771a08║也字悟如實不生故則諸乘差別積聚皆
L133n1557_p0771a09║不可得（十三也字悟如實不生是釋義則諸乘下會經智論云若聞夜字即
L133n1557_p0771a10║知諸法入在實相等不生不滅以夜他跋秦言實故釋曰得此論釋知異第一阿字
L133n1557_p0771a11║彼云初不生今云如實不生則不生所依法體異也）。
L133n1557_p0771a12║唱瑟吒字時入般若波羅蜜門名普光明息
L133n1557_p0771a13║煩惱。
L133n1557_p0771a14║瑟吒字悟一切法制伏任持相不可得故
L133n1557_p0771a15║普光明即能制伏任持煩惱即所制伏息
L133n1557_p0771b01║即伏義（十四瑟吒字後普光明下會經智論單云吒字論云若聞吒字即知
L133n1557_p0771b02║一切法無障礙相以吒婆秦言障礙故釋曰障礙即制伏任持）。
L133n1557_p0771b03║唱迦字時入般若波羅蜜門名無差別雲。
L133n1557_p0771b04║迦字悟作者不可得則作業如雲皆無差
L133n1557_p0771b05║別（十五迦字悟作者不可得此字上略一切法下猶有不可得此後諸字皆上有
L133n1557_p0771b06║悟一切法下有不可得䟽文從簡故並略之下方總說耳從則作業如雲下會經智
L133n1557_p0771b07║論云若聞迦字即知諸法中無有作者以迦謂迦羅迦此云作者故釋曰既無作者
L133n1557_p0771b08║何有作業業既如雲不可承攬無我無造故無差別）。
L133n1557_p0771b09║唱娑字時入般若波羅蜜門名降霔大雨。
L133n1557_p0771b10║娑上字即時平等性（十六娑字但有釋義具云悟一切法時平
L133n1557_p0771b11║等性不可得故智論云若聞娑字知一切法一切種不可得以薩婆秦言一切故釋
L133n1557_p0771b12║曰論云一切種智故普曜云其言智者出智慧不壞音金剛頂云一切法諦不可得
L133n1557_p0771b13║涅槃云娑者為諸眾生演說正法意明種智應時而說亦可得故今經名降注大雨
L133n1557_p0771b14║也）。
L133n1557_p0771b15║唱麼字時入般若波羅蜜門名大流湍激眾
L133n1557_p0772a01║峯齊峙。
L133n1557_p0772a02║麼字即我所執性我慢高舉若峯齊峙我
L133n1557_p0772a03║慢則生死長流湍馳奔激（十七麼字者別譯為莽麼字却
L133n1557_p0772a04║為第八大品云麼即悟一切法我所執性不可得我慢高舉下會經智論云若聞麼
L133n1557_p0772a05║字知一切法離我我所義以麼迦秦言我所故）。
L133n1557_p0772a06║唱伽字時入般若波羅蜜門名普安立。
L133n1557_p0772a07║伽字即一切法行取性（十八伽字別譯為誐字義亦金同易
L133n1557_p0772a08║故不會經若欲會者以行取故而能安立智論云若聞伽字即知一切法底不可得
L133n1557_p0772a09║以伽陁秦言底故釋曰行取即生死底甚深故）。
L133n1557_p0772a10║唱他字時入般若波羅蜜門名真如平等藏。
L133n1557_p0772a11║他字即是處所性（十九他字䟽但釋義易不會經會者真如平等
L133n1557_p0772a12║是所依處出三一切終歸此故智論云若聞他字即知四句如去不可得以多他阿
L133n1557_p0772a13║伽度秦言如去故如去即是處所如來時去故）。
L133n1557_p0772a14║唱社字時入般若波羅蜜門名入世間海清
L133n1557_p0772a15║淨。
L133n1557_p0772b01║社字即能所生起（二十社字別譯為惹字但舉其義若會經者有
L133n1557_p0772b02║能有所是世間海故賢首品能緣所緣力一切法出生遮滅不蹔停念念悉如是今
L133n1557_p0772b03║不可得成般若矣智論云若聞闍字即知諸法生死不可得以闍提闍羅秦言生死
L133n1557_p0772b04║故）。
L133n1557_p0772b05║唱鎖字時入般若波羅蜜門名念一切佛莊
L133n1557_p0772b06║嚴。
L133n1557_p0772b07║鎖字即安隱性（二十一鎖字別譯是娑嚩字若會經者念佛莊嚴最
L133n1557_p0772b08║安隱故智論云若聞濕波字即知一切法不可得如濕波字不可得論云濕波字無
L133n1557_p0772b09║別義而光讚中云無所起無所起即安隱義）。
L133n1557_p0772b10║唱柂字時入般若波羅蜜門名觀察簡擇一
L133n1557_p0772b11║切法聚。
L133n1557_p0772b12║柂字即能持界性（二十二柂字別譯為䭾字義必然者以第七亦
L133n1557_p0772b13║有柂字注之為上故然經云揀擇法聚即能持界性法聚差別即是界義各各持自
L133n1557_p0772b14║性也智論云若聞䭾字知一切法性不可得以䭾摩此云法故）。
L133n1557_p0772b15║唱奢字時入般若波羅蜜門名隨順一切佛
L133n1557_p0773a01║教輪光明。
L133n1557_p0773a02║奢字即寂靜性（二十三奢字別譯為捨大般若亦云捨涅槃云奢若
L133n1557_p0773a03║會經者寂靜則順佛教智論云若聞賒字即知諸佛寂滅相以賒多（都哦）此云寂滅故）。
L133n1557_p0773a04║唱佉字時入般若波羅蜜門名修因地智慧
L133n1557_p0773a05║藏。
L133n1557_p0773a06║佉字即如虛空性（二十四佉字若會經者智慧等空故能含藏智
L133n1557_p0773a07║論云若聞呿字知一切法等於虗空不可得義以呿伽秦言虗空故）。
L133n1557_p0773a08║唱叉字時入般若波羅蜜門名息諸業海藏。
L133n1557_p0773a09║叉字即𥁞性（二十五叉別譯為漩澓字若會經者業海深廣無不包含
L133n1557_p0773a10║非是無為終竟須盡智論云若聞叉字則知一切法盡不可得以叉耶秦言盡）。
L133n1557_p0773a11║唱娑多字時入般若波羅蜜門名蠲諸惑障
L133n1557_p0773a12║開淨光明。
L133n1557_p0773a13║娑多字即任持處非處令不動性惑障為
L133n1557_p0773a14║非處開淨光明為其處（二十六娑多先釋義後惑障為非處
L133n1557_p0773a15║下會經智論云若聞娑哆字即知諸法邊不可得以阿利迦哆度求那秦言是事邊
L133n1557_p0773b01║不可得釋曰以大品云多字門諸法有不可得故論為此釋以有即有邊必對無故
L133n1557_p0773b02║有是妄惑故為非處以為有邊無是真空故名為處故為無邊惑智雙絕即不可得）。
L133n1557_p0773b03║唱壞字時入般若波羅蜜門名作世間智慧
L133n1557_p0773b04║門。
L133n1557_p0773b05║壞字即能所知性（二十七壞（輕呼）字別譯為壞字若會經者能所知
L133n1557_p0773b06║性即智慧門能知為智慧智慧即門所知為智慧智慧之門智論云若聞惹字即知
L133n1557_p0773b07║一切法中無智相以惹那秦言智故釋曰但有能知必有所耳）。
L133n1557_p0773b08║唱曷攞多字時入般若波羅蜜門名生死境
L133n1557_p0773b09║界智慧輪。
L133n1557_p0773b10║曷攞多字即執著義性執著為生死境義
L133n1557_p0773b11║即智慧輪（二十八曷攞哆別譯為撮他上後執著為下會經言境義者總
L133n1557_p0773b12║有四義一文義是所詮義二境義是所緣境三道理義謂苦無常等四性義即第一
L133n1557_p0773b13║義空今是第二生死是果執著是因並是智慧所觀境義智論云若聞曷攞哆字即
L133n1557_p0773b14║知一切法義不可得以阿利他秦言義故）。
L133n1557_p0773b15║唱婆字時入般若波羅蜜門名一切智宮殿
L133n1557_p0774a01║圓滿莊嚴。
L133n1557_p0774a02║婆字即可破壞性圓滿之言不空譯為道
L133n1557_p0774a03║場然此婆字宜蒲餓反諸本多云蒲我則
L133n1557_p0774a04║與第八不殊（二十九婆字圓滿之言下會經興善譯為道場者故彼云
L133n1557_p0774a05║稱婆字時入一切宮殿道場莊嚴般若波羅蜜門以梵云曼茶羅通圓滿道場二義
L133n1557_p0774a06║故智論云若聞婆字了知一切法不可得破壞相以婆伽秦言破故釋曰經中宮殿
L133n1557_p0774a07║莊嚴以從緣故亦可破壞以不可得即非莊嚴方為圓滿成般若矣從然此婆下會
L133n1557_p0774a08║其文謂順於諸經多是去聲故）。
L133n1557_p0774a09║唱車字時入般若波羅蜜門名修行方便藏
L133n1557_p0774a10║各別圓滿。
L133n1557_p0774a11║車字即欲樂覆性（三十車字別譯為縒若會經文既方便隨喜樂
L133n1557_p0774a12║故各別圓滿智論云若聞車字即知一切法無所去以伽車秦言去故大品亦云聞
L133n1557_p0774a13║車字時入諸法欲不可得而論云去者以放光云車者無可棄去即是樂欲所去耳）。
L133n1557_p0774a14║唱娑麼字時入般若波羅蜜門名隨十方現
L133n1557_p0774a15║見諸佛。
L133n1557_p0774b01║娑麼字即可憶念性（三十一娑（入聲）麼會經可知智論云若聞濕
L133n1557_p0774b02║淼字即知諸法堅牢如金剛石義以阿濕淼秦言石故釋曰意明專念堅牢我心匪
L133n1557_p0774b03║石不可轉也亦不可得）。
L133n1557_p0774b04║唱訶婆字時入般若波羅蜜門名觀察一切
L133n1557_p0774b05║無緣眾生方便攝受令出生無礙力。
L133n1557_p0774b06║訶婆字即可呼召性無緣召令有緣故（三十
L133n1557_p0774b07║二訶婆字別譯為訶嚩文中釋義無緣召令有緣即會經也智論云若聞火字即知
L133n1557_p0774b08║一切法無音聲以火夜秦言喚來故）。
L133n1557_p0774b09║唱縒字時入般若波羅蜜門名修行趣入一
L133n1557_p0774b10║切功德海。
L133n1557_p0774b11║縒字即勇健性（三十三縒字別譯為哆婆字若會經者勇健方能修
L133n1557_p0774b12║入功德智論云若聞縒字即知一切法無慳無施以末縒羅秦言慳故釋曰無慳最
L133n1557_p0774b13║勇健施為行首勇而能行故偏說耳）。
L133n1557_p0774b14║唱伽字時入般若波羅蜜門名持一切法雲
L133n1557_p0774b15║堅固海藏。
L133n1557_p0775a01║伽字即厚平等性（二十四伽字若會經者如地之厚平等能持亦
L133n1557_p0775a02║能含藏如海平等能持能包雲雨說法智論云若聞伽字即知諸法不厚不薄以伽
L133n1557_p0775a03║那秦言厚故釋曰厚薄之事事則已入般若矣）。
L133n1557_p0775a04║唱吒字時入般若波羅蜜門名隨願普見十
L133n1557_p0775a05║方諸佛。
L133n1557_p0775a06║吒字即積集性（三十五吒字別譯為姹（上聲）字若會經者積集念佛故
L133n1557_p0775a07║能普見智論云若聞咃字即知一切法無住處南天竺咃那此言處故釋曰積即念
L133n1557_p0775a08║念即處也）。
L133n1557_p0775a09║唱拏字時入般若波羅蜜門名觀察字輪有
L133n1557_p0775a10║無盡諸億字。
L133n1557_p0775a11║孥字即離諸諠諍無徃無來行住坐臥謂
L133n1557_p0775a12║以常觀字輪故（三十六孥字別譯為儜字先釋義後謂以常觀下會
L133n1557_p0775a13║經智論云若聞孥字即知一切法及眾生不去不來不生不滅不臥不立眾生空法
L133n1557_p0775a14║空以南天竺云拏秦言不故釋曰去等即是喧諍無即是不上二俱不可得方為般
L133n1557_p0775a15║若）。
L133n1557_p0775b01║唱娑頗字時入般若波羅蜜門名化眾生究
L133n1557_p0775b02║竟處。
L133n1557_p0775b03║娑頗字即徧滿果報（三十七娑頗字別譯但云頗字若會經者
L133n1557_p0775b04║化生究竟方為遍滿果報智論云若聞頗字即知一切法因果皆空以頗羅秦言空
L133n1557_p0775b05║故釋曰因果俱空方為圓滿亦不可得）。
L133n1557_p0775b06║唱娑迦字時入般若波羅蜜門名廣大藏無
L133n1557_p0775b07║礙辯光明輪徧照。
L133n1557_p0775b08║娑迦字即積聚蘊性（三十八娑迦字別譯為塞迦若會經者蘊
L133n1557_p0775b09║積為廣大藏無礙光輪所積蘊也智論云若聞歌字即知一切法五眾不可得以歌
L133n1557_p0775b10║大秦言眾故釋曰五眾即五蘊也略舉一蘊耳）。
L133n1557_p0775b11║唱也娑字時入般若波羅蜜門名宣說一切
L133n1557_p0775b12║佛法境界。
L133n1557_p0775b13║也娑字即衰老性相（三十九也娑字若會經者衰老性即佛法
L133n1557_p0775b14║境界兼餘老死者菩薩勇猛觀境也智論云若聞磋字即知磋字空諸法亦爾釋曰
L133n1557_p0775b15║以是通相更無別釋然衰老性即是別義）。
L133n1557_p0776a01║唱室者字時入般若波羅蜜門名於一切眾
L133n1557_p0776a02║生界法雷徧吼。
L133n1557_p0776a03║室者字即聚集足迹謂聚集即一切眾生
L133n1557_p0776a04║法雷即是足迹（四十室者字別譯云室左文中先釋義謂積集即下
L133n1557_p0776a05║會經諸處即是足跡者佛所行跡故智論云若聞遮字即知一切法不動相義以遮
L133n1557_p0776a06║邏秦言動故釋曰以大品云遮字門諸法行不可得行即動義足即能行即因行有
L133n1557_p0776a07║跡跡為所行若依此義法雷遍吼即行法也）。
L133n1557_p0776a08║唱侘字時入般若波羅蜜門名以無我法開
L133n1557_p0776a09║曉眾生。
L133n1557_p0776a10║侘字即相驅迫性謂無我曉之即為驅迫
L133n1557_p0776a11║（四十一咤別譯為吒文中先釋義後謂無我下會經智論云若聞吒字即知一切法
L133n1557_p0776a12║此彼岸不可得以吒羅秦言岸故釋曰即無我驅迫令至彼岸亦不可得若約表位
L133n1557_p0776a13║此當等覺故法身欲滿始本欲齊故亡二岸）。
L133n1557_p0776a14║唱陀字時入般若波羅蜜門名一切法輪差
L133n1557_p0776a15║別藏。
L133n1557_p0776b01║陀字即究竟處所謂此究竟處含藏一切
L133n1557_p0776b02║法輪然新譯乃是茶字去聲引之（四十二陁（引聲）文
L133n1557_p0776b03║中先釋義後謂此究竟下會經從然新譯下會經字音即興善別譯也智論云若聞
L133n1557_p0776b04║茶字即知一切法必不可得以彼茶秦言必故釋曰唯至究竟為必不可得故般若
L133n1557_p0776b05║中以無所得則得菩提又約表位此四十二當妙覺故大品云茶字門入知諸法邊
L133n1557_p0776b06║竟處光讚云是陀之門一切法究竟邊際盡其處所無生無死無有作者皆菩提意
L133n1557_p0776b07║也若約初𤼵心時便成正覺則初阿最後茶）。
L133n1557_p0776b08║上來從娑字來皆上有悟一切法下有不
L133n1557_p0776b09║可得言今並略之若具皆如瑟吒字耳其
L133n1557_p0776b10║中難者已釋餘以經䟽相對文並可知更
L133n1557_p0776b11║有對會及修觀儀所得功德並別章具也
L133n1557_p0776b12║（上來從娑字下第二總相結束於中分三一會釋上文以䟽恐繁故文略之若欲說
L133n1557_p0776b13║時應須一一具其上下一切等言如云陁字悟一切法究竟處所不可得故而上引
L133n1557_p0776b14║智論多具上下二其中難者下二會上之義更有對會下三指廣在餘於中有三一
L133n1557_p0776b15║對會同異前已會竟二修觀儀式三所得功德後之二門皆興善別譯今當敘之先
L133n1557_p0777a01║明所得功德者彼文結云又善男子如是字門是能悟入法界邊際除如是字表諸
L133n1557_p0777a02║法門更不可得何以故如是字義不可宣說不可顯示不可執取不可了持不可觀
L133n1557_p0777a03║察離諸相故善男子譬如虛空是一切佛所歸趣處此諸字門亦復如是諸法空義
L133n1557_p0777a04║皆入此門方得顯了若菩薩摩訶薩於如是入諸字門得善巧智於諸言音所詮所
L133n1557_p0777a05║表皆無罣礙於一切法平等空性盡能證持於眾言音咸得善巧若菩薩摩訶薩能
L133n1557_p0777a06║𦗟如是入諸字門即顯字印聞已受持讀誦通利為他解說不貪名利由此因緣得
L133n1557_p0777a07║二十種功德何等二十謂得強憶念得勝慚愧得堅固力得法旨趣得增上覺得殊
L133n1557_p0777a08║勝慧得無礙辯得總持門得無疑惑得違順不生恚愛得無高下平等而住得於有
L133n1557_p0777a09║情言音善巧得蘊善巧處善巧界善巧緣起善巧因善巧緣善巧得法善巧得根勝
L133n1557_p0777a10║劣智善巧得他心智善巧得觀星曆善巧得天耳智善巧得宿住隨念智善巧神境
L133n1557_p0777a11║智善巧生死智善巧漏盡智善巧得說處非處智善巧得徃來威儀施說善巧是為
L133n1557_p0777a12║得二十種殊勝功德大般若放光光讚大同於此第三修觀儀式者彼文標名大方
L133n1557_p0777a13║廣佛華嚴經入法界品頓證毗盧遮那法身字輪瑜伽儀軌釋云夫欲頓入一乘修
L133n1557_p0777a14║習毗盧遮那如來法身觀者先應𤼵起普賢菩薩微妙行願復應以三密加持身心
L133n1557_p0777a15║則能悟入文殊師利大智慧海然修行者晨初於空閑處攝念安心閉目端身結跏
L133n1557_p0777b01║趺坐運心普緣無邊剎海諦觀三世一切如來遍於一一佛菩薩前慇懃恭敬禮拜
L133n1557_p0777b02║旋繞又以種種供具雲海奉獻如是一切聖眾廣大供養已復應觀自心心本不生
L133n1557_p0777b03║自性成就光明遍照猶如虗空復應深起悲念哀愍眾生不悟自心輪廻諸趣我當
L133n1557_p0777b04║普化拔濟令其開悟盡無有餘復應觀察自心諸眾生心及諸佛心本無有異平等
L133n1557_p0777b05║一相成大菩提心瑩徹清淨廓然周遍圓明皎潔成大月輪量等虗空無有邊際復
L133n1557_p0777b06║於月輪內右旋布列四十二梵字悉皆金色放大光明照徹十方分明顯現一一光
L133n1557_p0777b07║中具無量剎海一一剎海有無量諸佛一一諸佛有無量聖眾前後圍繞坐菩提場
L133n1557_p0777b08║成等正覺智入三世身遍十方轉大法輪度脫羣品悉令現證無住涅槃復應悟入
L133n1557_p0777b09║般若波羅蜜四十二字門了一切法皆無所得能觀法界悉皆平等無異無別修瑜
L133n1557_p0777b10║伽者若能與是旋陀羅尼觀行相應即能現證毗盧遮那如來智身於諸法中得無
L133n1557_p0777b11║障礙）。
L133n1557_p0777b12║善男子我唱如是字母時此四十二般若波
L133n1557_p0777b13║羅蜜門為首入無量無數般若波羅蜜門。
L133n1557_p0777b14║結云四十二門者謂表四十二位故故智
L133n1557_p0777b15║論中諸位圓融明初阿具後諸字。
L133n1557_p0778a01║善男子我唯知此善知眾藝菩薩解脫如諸
L133n1557_p0778a02║菩薩摩訶薩能於一切世出世間善巧之法
L133n1557_p0778a03║以智通達到於彼岸殊方異藝咸綜無遺文
L133n1557_p0778a04║字算數蘊其深解醫方呪術善療眾病有諸
L133n1557_p0778a05║眾生鬼魅所持冤憎呪詛惡星變怪死屍奔
L133n1557_p0778a06║逐癲癎羸瘦種種諸疾咸能救之使得痊愈
L133n1557_p0778a07║又善別知金玉珠貝珊瑚瑠璃摩尼硨磲雞
L133n1557_p0778a08║薩羅等一切寶藏出生之處品類不同價直
L133n1557_p0778a09║多少村營鄉邑大小都城宮殿苑園巖泉藪
L133n1557_p0778a10║澤凡是一切人眾所居菩薩咸能隨方攝護
L133n1557_p0778a11║又善觀察天文地理人相吉㐫鳥獸音聲雲
L133n1557_p0778a12║霞氣候年穀豐儉國土安危如是世間所有
L133n1557_p0778a13║技藝莫不該練𥁞其源本又能分別出世之
L133n1557_p0778a14║法正名辯義觀察體相隨順修行智入其中
L133n1557_p0778a15║無疑無礙無愚闇無頑鈍無憂惱無沈沒無
L133n1557_p0778b01║不現證而我云何能知能說彼功德行。
L133n1557_p0778b02║第四謙推中推勝即就其所知眾藝寄勝
L133n1557_p0778b03║推之不捨世俗皆與實相不相違背會同
L133n1557_p0778b04║般若之門。
L133n1557_p0778b05║善男子此摩竭提國有一聚落彼中有城名
L133n1557_p0778b06║婆呾那有優婆夷號曰賢勝汝詣彼問菩薩
L133n1557_p0778b07║云何學菩薩行修菩薩道。
L133n1557_p0778b08║五指後婆怛那者此云增益以無𥁞三昧
L133n1557_p0778b09║能出生故友名賢勝者賢猶直善無依道
L133n1557_p0778b10║場直善之最故。
L133n1557_p0778b11║時善財童子頭面敬禮知藝之足繞無數帀
L133n1557_p0778b12║戀仰辭去。
L133n1557_p0778b13║向聚落城至賢勝所禮足圍繞合掌恭敬於
L133n1557_p0778b14║一面立白言聖者我已先發阿耨多羅三藐
L133n1557_p0778b15║三菩提心而未知菩薩云何學菩薩行云何
L133n1557_p0779a01║修菩薩道我聞聖者善能誘誨願為我說。
L133n1557_p0779a02║第四賢勝優婆夷幻智無依善友初二可
L133n1557_p0779a03║知。
L133n1557_p0779a04║賢勝答言善男子我得菩薩解脫名無依處
L133n1557_p0779a05║道場既自開解復為人說又得無𥁞三昧非
L133n1557_p0779a06║彼三昧法有𥁞無𥁞以能出生一切智性眼
L133n1557_p0779a07║無𥁞故又能出生一切智性耳無𥁞故又能
L133n1557_p0779a08║出生一切智性鼻無𥁞故又能出生一切智
L133n1557_p0779a09║性舌無𥁞故又能出生一切智性身無𥁞故
L133n1557_p0779a10║又能出生一切智性意無𥁞故又能出生一
L133n1557_p0779a11║切智性功德波濤無𥁞故又能出生一切智
L133n1557_p0779a12║性智慧光明無𥁞故又能出生一切智性速
L133n1557_p0779a13║疾神通無𥁞故。
L133n1557_p0779a14║三賢勝答下授己法門中二初得解脫後
L133n1557_p0779a15║得三昧今初直就經文內外無依即是道
L133n1557_p0779b01║場賢首云梵名那阿頼耶曼茶羅那者此
L133n1557_p0779b02║云無也不也阿頼耶云依處也依止也曼
L133n1557_p0779b03║茶羅云道場也圓場也謂無阿頼耶染分
L133n1557_p0779b04║依處而有淨分圓場出生勝德不可窮𥁞
L133n1557_p0779b05║即轉依究竟顯德無𥁞故也下二句即二
L133n1557_p0779b06║利之用後得三昧先名後非彼下用即為
L133n1557_p0779b07║釋名於中初揀濫後以能下顯是謂體則
L133n1557_p0779b08║雙超𥁞及無𥁞但從用出生說無𥁞耳然
L133n1557_p0779b09║則二門相成無依道場即空如來藏無𥁞
L133n1557_p0779b10║三昧即是不空要心無依契於本空方見
L133n1557_p0779b11║不空具性功德故云出生智性眼等息妄
L133n1557_p0779b12║顯出故曰出生出非本無猶稱智性。
L133n1557_p0779b13║善男子我唯知此無依處道場解脫如諸菩
L133n1557_p0779b14║薩摩訶薩一切無著功德行而我云何𥁞能
L133n1557_p0779b15║知說善男子南方有城名為沃田彼有長者
L133n1557_p0780a01║名堅固解脫汝可徃問菩薩云何學菩薩行
L133n1557_p0780a02║修菩薩道爾時善財禮賢勝足繞無數帀戀
L133n1557_p0780a03║慕瞻仰辭退南行。
L133n1557_p0780a04║指後云沃田者是南天竺近水沃潤故顯
L133n1557_p0780a05║無念定水能滋長故長者名堅固解脫者
L133n1557_p0780a06║無著清淨惑不能壞即解脫故。
L133n1557_p0780a07║到於彼城詣長者所禮足圍繞合掌恭敬於
L133n1557_p0780a08║一面立白言聖者我已先發阿耨多羅三藐
L133n1557_p0780a09║三菩提心而未知菩薩云何學菩薩行云何
L133n1557_p0780a10║修菩薩道我聞聖者善能誘誨願為我說長
L133n1557_p0780a11║者答言善男子我得菩薩解脫名無著念清
L133n1557_p0780a12║淨莊嚴我自得是解脫已來於十方佛所勤
L133n1557_p0780a13║求正法無有休息善男子我唯知此無著念
L133n1557_p0780a14║淨莊嚴解脫如諸菩薩摩訶薩獲無所畏大
L133n1557_p0780a15║師子吼安住廣大福智之聚而我云何能知
L133n1557_p0780b01║能說彼功德行善男子即此城中有一長者
L133n1557_p0780b02║名為妙月其長者宅常有光明汝詣彼問菩
L133n1557_p0780b03║薩云何學菩薩行修菩薩道時善財童子禮
L133n1557_p0780b04║堅固足繞無數帀辭退而行。
L133n1557_p0780b05║第五堅固長者幻智無著善友示法門中
L133n1557_p0780b06║先顯名無著約境離所知故無念約心心
L133n1557_p0780b07║體離念故無煩惱二障永𥁞是曰清淨淨
L133n1557_p0780b08║則能嚴法身後我自得下彰用既二障不
L133n1557_p0780b09║生則無愛見故無求求法無厭無休（第五堅固
L133n1557_p0780b10║長者無念約心者即以無字兩用若無著念三字連釋則無著約止而不礙念念明
L133n1557_p0780b11║記即止觀雙行也亦離二障則以智斷而嚴法身三德備矣）。
L133n1557_p0780b12║向妙月所禮足圍繞合掌恭敬於一面立白
L133n1557_p0780b13║言聖者我已先發阿耨多羅三藐三菩提心
L133n1557_p0780b14║而未知菩薩云何學菩薩行云何修菩薩道
L133n1557_p0780b15║我聞聖者善能誘誨願為我說妙月答言善
L133n1557_p0781a01║男子我得菩薩解脫名淨智光明善男子我
L133n1557_p0781a02║唯知此智光解脫如諸菩薩摩訶薩證得無
L133n1557_p0781a03║量解脫法門而我云何能知能說彼功德行
L133n1557_p0781a04║善男子於此南方有城名出生彼有長者名
L133n1557_p0781a05║無勝軍汝詣彼問菩薩云何學菩薩行修菩
L133n1557_p0781a06║薩道是時善財禮妙月足繞無數帀戀仰辭
L133n1557_p0781a07║去。
L133n1557_p0781a08║第六妙月長者幻智智光善友真智廓妄
L133n1557_p0781a09║名為淨智後智照法名為智光能淨能光
L133n1557_p0781a10║若秋空滿月故名妙月。
L133n1557_p0781a11║漸向彼城至長者所禮足圍繞合掌恭敬於
L133n1557_p0781a12║一面立白言聖者我已先發阿耨多羅三藐
L133n1557_p0781a13║三菩提心而未知菩薩云何學菩薩行云何
L133n1557_p0781a14║修菩薩道我聞聖者善能誘誨願為我說長
L133n1557_p0781a15║者答言善男子我得菩薩解脫名無𥁞相我
L133n1557_p0781b01║以證此菩薩解脫見無量佛得無𥁞藏善男
L133n1557_p0781b02║子我唯知此無𥁞相解既如諸菩薩摩訶薩
L133n1557_p0781b03║得無限智無礙辯才而我云何能知能說彼
L133n1557_p0781b04║功德行善男子於此城南有一聚落名之為
L133n1557_p0781b05║法彼聚落中有婆羅門名最寂靜汝詣彼問
L133n1557_p0781b06║菩薩云何學菩薩行修菩薩道時善財童子
L133n1557_p0781b07║禮無勝軍足繞無數帀戀仰辭去。
L133n1557_p0781b08║第七無勝軍長者幻智無𥁞相善友法門
L133n1557_p0781b09║之名即所成德相無窮𥁞故我以證下以
L133n1557_p0781b10║用釋名得無𥁞藏謂聞諸妙法又諸心境
L133n1557_p0781b11║無非佛法故若佛若法皆無有𥁞既見佛
L133n1557_p0781b12║得法無𥁞故無能勝眾德所聚從喻如軍
L133n1557_p0781b13║亦能普勝諸魔軍故皆從體出故城名出
L133n1557_p0781b14║生（第七無勝軍解脫有二釋一約用無𥁞又諸心境下二約體無𥁞既見佛下以
L133n1557_p0781b15║法釋名）。
L133n1557_p0782a01║漸次南行詣彼聚落見最寂靜禮足圍繞合
L133n1557_p0782a02║掌恭敬於一面立白言聖者我已先發阿耨
L133n1557_p0782a03║多羅三藐三菩提心而未知菩薩云何學菩
L133n1557_p0782a04║薩行云何修菩薩道我聞聖者善能誘誨願
L133n1557_p0782a05║為我說婆羅門答言善男子我得菩薩解脫
L133n1557_p0782a06║名誠願語過去現在未來菩薩以是語故乃
L133n1557_p0782a07║至於阿耨多羅三藐三菩提無有退轉無已
L133n1557_p0782a08║退無現退無當退善男子我以住於誠願語
L133n1557_p0782a09║故隨意所作莫不成滿。
L133n1557_p0782a10║第八最寂靜婆羅門幻智誠願語善友授
L133n1557_p0782a11║法中先標名有二義故一始終無妄故如
L133n1557_p0782a12║從初發心立弘誓言必如言行不乖先語
L133n1557_p0782a13║故二者隨行不虗故如忍辱仙人言我不
L133n1557_p0782a14║瞋令身還復後過去下以用釋名即如次
L133n1557_p0782a15║釋前二義虛誑言息故云寂靜寂靜即為
L133n1557_p0782b01║淨行言行君子之樞機苟能誠實斯則可
L133n1557_p0782b02║法故城名為法（第八最寂靜即如次釋前二義者先釋始終無妄後
L133n1557_p0782b03║善男子我以住是下釋隨行不虗心行稱言故所作成滿通二利滿虗誑言息下以
L133n1557_p0782b04║法釋名於中初釋最寂靜次寂靜即為淨行釋婆羅門後言行君子之樞機下釋其
L133n1557_p0782b05║城名然此一句即周易繫辭子曰君子居其室出其言善則千里之外應之況其邇
L133n1557_p0782b06║者乎居其室出其言不善則千里之外違之況其邇者乎言出乎身加乎民行𤼵乎
L133n1557_p0782b07║邇見乎遠言行君子之樞機（樞機制動之主）樞機之𤼵榮辱之主言行君子之所以動天地
L133n1557_p0782b08║也可不慎乎雖為外典意與斯合但所行內外異耳）。
L133n1557_p0782b09║善男子我唯知此誠語解脫如諸菩薩摩訶
L133n1557_p0782b10║薩與誠願語行止無違言必以誠未曾虗妄
L133n1557_p0782b11║無量功德因之出生而我云何能知能說善
L133n1557_p0782b12║男子於此南方有城名妙意華門彼有童子
L133n1557_p0782b13║名曰德生復有童女名為有德汝詣彼問菩
L133n1557_p0782b14║薩云何學菩薩行修菩薩道。
L133n1557_p0782b15║指後云妙意華門者妙意華者即蘇滿那
L133n1557_p0783a01║華其城門側有之故亦在南天當受其訓
L133n1557_p0783a02║得求友之妙意勝因之華故童子表於淨
L133n1557_p0783a03║智智則萬德由生童女表於淨悲悲為眾
L133n1557_p0783a04║德之本以悲智相導故二人同會會緣之
L133n1557_p0783a05║終此二滿故將見慈氏紹佛位故（會緣之終此二
L133n1557_p0783a06║滿者即悲智滿言將見慈氏紹佛位者慈氏悲滿佛位智滿耳）。
L133n1557_p0783a07║時善財童子於法尊重禮婆羅門足繞無數
L133n1557_p0783a08║帀戀仰而去。
L133n1557_p0783a09║大方廣佛華嚴經䟽鈔會本第七十六之二
L133n1557_p0783a10║音釋
L133n1557_p0783a11║跛（補火切）。矯（舉夭切正曲曰矯）。湍（他官切激流也）。壤（如兩切）。攞
L133n1557_p0783a12║（勒可切）。綜（子宋切統理也）。療（力照切治也）。鬼魅（魅明秘切精怪也）。
L133n1557_p0783a13║呪詛（呪則救切願也詛莊助切沮也）。癲癎（癲音顛癎音閑癲癎怪病也）。
L133n1557_p0783a14║縒（蘓可切）。噁（鳥故切）。邏（魯可切）。攞（勒可切）。娜（奴可切）。鏁
L133n1557_p0783a15║（蘓果切）。呿（邱茄切）。