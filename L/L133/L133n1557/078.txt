L133n1557_p0815b01║大方廣佛華嚴經疏鈔會本第七十八之一　牧五
L133n1557_p0815b02║唐于闐國三藏沙門實叉難陀　譯
L133n1557_p0815b03║唐清涼山大華嚴寺沙門澄觀撰述
L133n1557_p0815b04║爾時善財童子合掌恭敬重白彌勒菩薩摩
L133n1557_p0815b05║訶薩言大聖我已先𤼵阿耨多羅三藐三菩
L133n1557_p0815b06║提心。
L133n1557_p0815b07║第二爾時善財童子合掌下諮問中二先
L133n1557_p0815b08║自陳𤼵心。
L133n1557_p0815b09║而我未知菩薩云何學菩薩行云何修菩薩
L133n1557_p0815b10║道大聖一切如來授尊者記一生當得阿耨
L133n1557_p0815b11║多羅三藐三菩提若一生當得無上菩提則
L133n1557_p0815b12║已超越一切菩薩所住處則已出過一切菩
L133n1557_p0815b13║薩離生位則已圓滿一切波羅蜜則已深入
L133n1557_p0815b14║一切諸忍門則已具足一切菩薩地則已遊
L133n1557_p0815b15║戲一切解脫門則已成就一切三昧法則已
L133n1557_p0816a01║通達一切菩薩行則已證得一切陀羅尼辯
L133n1557_p0816a02║才則已於一切菩薩自在中而得自在則已
L133n1557_p0816a03║積集一切菩薩助道法則已遊戲智慧方便
L133n1557_p0816a04║則已出生大神通智則已成就一切學處則
L133n1557_p0816a05║已圓滿一切妙行則已滿足一切大願則已
L133n1557_p0816a06║領受一切佛所記則已了知一切諸乘門則
L133n1557_p0816a07║已堪受一切如來所護念則已能攝一切佛
L133n1557_p0816a08║菩提則已能持一切佛法藏則已能持一切
L133n1557_p0816a09║諸佛菩薩祕密藏則已能於一切菩薩眾中
L133n1557_p0816a10║為上首則已能為破煩惱魔軍大勇將則已
L133n1557_p0816a11║能作出生死曠野大導師則已能作治諸惑
L133n1557_p0816a12║重病大醫王則已能於一切眾生中為最勝
L133n1557_p0816a13║則已能於一切世主中得自在則已能於一
L133n1557_p0816a14║切聖人中最第一則已能於一切聲聞獨覺
L133n1557_p0816a15║中最增上則已能於生死海中為船師則已
L133n1557_p0816b01║能布調伏一切眾生網則已能觀一切眾生
L133n1557_p0816b02║根則已能攝一切眾生界則已能守護一切
L133n1557_p0816b03║菩薩眾則已能談議一切菩薩事則已能徃
L133n1557_p0816b04║詣一切如來所則已能住止一切如來會則
L133n1557_p0816b05║已能現身一切眾生前則已能於一切世法
L133n1557_p0816b06║無所染則已能超越一切魔境界則已能安
L133n1557_p0816b07║住一切佛境界則已能到一切菩薩無礙境
L133n1557_p0816b08║則已能精勤供養一切佛則已與一切諸佛
L133n1557_p0816b09║法同體性已繫妙法繪已受佛灌頂已住一
L133n1557_p0816b10║切智已能普生一切佛法已能速踐一切智
L133n1557_p0816b11║位大聖菩薩云何學菩薩行云何修菩薩道
L133n1557_p0816b12║隨所修學疾得具足一切佛法悉能度脫所
L133n1557_p0816b13║念眾生普能成滿所𤼵大願普能究竟所起
L133n1557_p0816b14║諸行普能安慰一切天人不負自身不斷三
L133n1557_p0816b15║寶不虛一切佛菩薩種能持一切諸佛法眼
L133n1557_p0817a01║如是等事願皆為說。
L133n1557_p0817a02║後而我未知下正問法要於中三初標所
L133n1557_p0817a03║問次大聖一切如來下歎慈氏有能答之
L133n1557_p0817a04║德即以此德亦為問端初總後別別有五
L133n1557_p0817a05║十句皆因圓果滿德三大聖菩薩下結問
L133n1557_p0817a06║請說兼顯問意。
L133n1557_p0817a07║爾時彌勒菩薩摩訶薩觀察一切道場眾會
L133n1557_p0817a08║指示善財而作是言諸仁者汝等見此長者
L133n1557_p0817a09║子今於我所問菩薩行諸功德不。
L133n1557_p0817a10║第三爾時彌勒菩薩下稱歎授法於中二
L133n1557_p0817a11║先稱歎後授法前中二先為大眾讚歎善
L133n1557_p0817a12║財即是歎人後為善財讚菩提心即是讚
L133n1557_p0817a13║法前中亦二先指人示眾。
L133n1557_p0817a14║諸仁者此長者子勇猛精進志樂無雜深心
L133n1557_p0817a15║堅固恒不退轉具勝希望如救頭然無有厭
L133n1557_p0817b01║足樂善知識親近供養處處尋求承事請法。
L133n1557_p0817b02║後諸仁者此長者子下正讚其德於中四
L133n1557_p0817b03║一明求友精勤二明所乘廣大三明具德
L133n1557_p0817b04║無缺四明速證超權初中二先總顯精勤。
L133n1557_p0817b05║諸仁者此長者子曩於福城受文殊教展轉
L133n1557_p0817b06║南行求善知識經由一百一十善知識已然
L133n1557_p0817b07║後而來至於我所未曾暫起一念疲懈。
L133n1557_p0817b08║後諸仁者下別示精勤之相謂一時之勤
L133n1557_p0817b09║猶未可歎自始暨末一念無懈故為可稱
L133n1557_p0817b10║言一百一十善知識者古有多釋一云理
L133n1557_p0817b11║應具有但文脫漏賢首云前後諸友總五
L133n1557_p0817b12║十四位分出德生有德為二則五十五人
L133n1557_p0817b13║各有自分勝進故有一百一十若依此解
L133n1557_p0817b14║則違此已言既云經百一十已方至彌勒
L133n1557_p0817b15║彌勒等三非百一十之數明矣有云減數
L133n1557_p0818a01║十耳實唯一百八人謂此前除徧友但五
L133n1557_p0818a02║十一人各具主伴成百二人徧友指示眾
L133n1557_p0818a03║藝雖非主友而是伴友為一百三更加無
L133n1557_p0818a04║厭足王處空天瞿波處無憂德神摩耶處
L133n1557_p0818a05║蓮華法德身眾神及妙華光明神守護法
L133n1557_p0818a06║堂善眼羅剎合前總有百八以空天等相
L133n1557_p0818a07║問答故得在友數非前主友稱名指示故
L133n1557_p0818a08║非主友但名伴友若爾則違下餘城之言
L133n1557_p0818a09║下自釋云前至童子童女已經一百一十
L133n1557_p0818a10║今更後文殊所故云餘也謂若此為百八
L133n1557_p0818a11║加於慈氏尚始百九并後文殊方正一十
L133n1557_p0818a12║何有餘耶（若爾下䟽破其釋明其立義前後相違上皆敘昔）若會
L133n1557_p0818a13║通者三釋皆得一種取前更加不動處覺
L133n1557_p0818a14║悟菩薩如來使天足成一百一十則餘義
L133n1557_p0818a15║亦成以彼二聖亦教善財故得為伴友其
L133n1557_p0818b01║餘已之言但是譯者之意故𣈆經無有已
L133n1557_p0818b02║字則通取前後於義無妨然下復云百一
L133n1557_p0818b03║十城又云過百一十由旬皆言百一十者
L133n1557_p0818b04║有所表故謂除佛位取其證入十地等覺
L133n1557_p0818b05║為百一十一中具十故亦顯位位十十相
L133n1557_p0818b06║融設有三賢亦唯具十若合等覺屬十地
L133n1557_p0818b07║勝進則開十信為一故進退行布及與圓
L133n1557_p0818b08║融皆順百一十言何必尅定前後（若會通下䟽為
L133n1557_p0818b09║會釋總會三釋從後倒會然下復云下二會藏和尚意取一百一十表法為妙設有
L133n1557_p0818b10║三賢者十地一一攝三位故一位尚得總攝於十況三賢望地類例相似攝之善成
L133n1557_p0818b11║故十地中各修一度十行之位亦各一度十住之位初是𤼵心後是灌頂十地之位
L133n1557_p0818b12║初證𤼵心後亦灌頂而受位故依開等覺合信屬住若合等覺即開十信開信是退
L133n1557_p0818b13║開等覺是進要令十一成百一十其第一師義設經來未盡者亦百一十）。
L133n1557_p0818b14║諸仁者此長者子甚為難有趣向大乘乘於
L133n1557_p0818b15║大慧發大勇猛擐大悲甲以大慈心救護眾
L133n1557_p0819a01║生起大精進波羅蜜行作大商主護諸眾生
L133n1557_p0819a02║為大法船度諸有海住於大道集大法寶修
L133n1557_p0819a03║諸廣大助道之法。
L133n1557_p0819a04║第二諸仁者此長者子甚為難有下明所
L133n1557_p0819a05║乘廣大於中三初總歎希奇。
L133n1557_p0819a06║如是之人難可得聞難可得見難得親近同
L133n1557_p0819a07║居共行何以故此長者子發心救護一切眾
L133n1557_p0819a08║生令一切眾生解脫諸苦超諸惡趣離諸險
L133n1557_p0819a09║難破無明闇出生死野息諸趣輪度魔境界
L133n1557_p0819a10║不著世法出欲淤泥斷貪鞅解見縛壞想宅
L133n1557_p0819a11║絕迷道摧慢幢拔惑箭撤睡蓋裂愛網滅無
L133n1557_p0819a12║明度有流離諂幻淨心垢斷癡惑出生死諸
L133n1557_p0819a13║仁者此長者子為被四流漂泊者造大法船
L133n1557_p0819a14║為被見泥沒溺者立大法橋為被癡闇昏迷
L133n1557_p0819a15║者然大智燈為行生死曠野者開示聖道為
L133n1557_p0819b01║嬰煩惱重病者調和法藥為遭生老死苦者
L133n1557_p0819b02║飲以甘露令其安隱為入貪恚癡火者沃以
L133n1557_p0819b03║定水使得清涼多憂惱者慰喻使安繫有獄
L133n1557_p0819b04║者曉誨令出入見網者開以智劒住界城者
L133n1557_p0819b05║示諸脫門在險難者導安隱處懼結賊者與
L133n1557_p0819b06║無畏法墮惡趣者授慈悲手拘害蘊者示涅
L133n1557_p0819b07║槃城界蛇所纏解以聖道著於六處空聚落
L133n1557_p0819b08║者以智慧光引之令出住邪濟者令入正濟
L133n1557_p0819b09║近惡友者示其善友樂凡法者誨以聖法著
L133n1557_p0819b10║生死者令其趣入一切智城。
L133n1557_p0819b11║二如是之人下別明難遇於中二先標舉
L133n1557_p0819b12║後何以下徵釋釋意云悲濟深廣故即開
L133n1557_p0819b13║前總中救護眾生於中二先明總護一切
L133n1557_p0819b14║後為被四流下約類別明汩者流急之貌
L133n1557_p0819b15║言界城者即十八界一一根境識中別別
L133n1557_p0820a01║解脫故言界蛇者即地等四界六處空聚
L133n1557_p0820a02║癡闇無人不以智光引之必為塵賊所劫
L133n1557_p0820a03║（界城者十八界是生死因相故晉經云三界三界為城郭約果相故言界蛇即地等
L133n1557_p0820a04║四界者俱舍云大種謂四界即地水火風能成持等業堅濕煖動性故及六處等並
L133n1557_p0820a05║如二地）。
L133n1557_p0820a06║諸仁者此長者子恒以此行救護眾生發菩
L133n1557_p0820a07║提心未嘗休息求大乘道曾無懈倦飲諸法
L133n1557_p0820a08║水不生厭足恒勤積集助道之行常樂清淨
L133n1557_p0820a09║一切法門修菩薩行不捨精進成滿諸願善
L133n1557_p0820a10║行方便見善知識情無厭足事善知識身無
L133n1557_p0820a11║疲懈聞善知識所有教誨常樂順行未曾違
L133n1557_p0820a12║逆。
L133n1557_p0820a13║三諸仁者此長者子恒以下總結所作。
L133n1557_p0820a14║諸仁者若有眾生能發阿耨多羅三藐三菩
L133n1557_p0820a15║提心是為希有若發心已又能如是精進方
L133n1557_p0820b01║便集諸佛法倍為希有又能如是求菩薩道
L133n1557_p0820b02║又能如是淨菩薩行又能如是事善知識又
L133n1557_p0820b03║能如是如救頭然又能如是順知識教又能
L133n1557_p0820b04║如是堅固修行又能如是集菩提分又能如
L133n1557_p0820b05║是不求一切名聞利養又能如是不捨菩薩
L133n1557_p0820b06║純一之心又能如是不樂家宅不著欲樂不
L133n1557_p0820b07║戀父母親戚知識但樂追求菩薩伴侶又能
L133n1557_p0820b08║如是不顧身命唯願勤修一切智道應知展
L133n1557_p0820b09║轉倍更難得。
L133n1557_p0820b10║第三諸仁者若有眾生下明具得無缺有
L133n1557_p0820b11║十三句有一在己已為希有況有二三乃
L133n1557_p0820b12║至全具故云展轉難有又復後後難於前
L133n1557_p0820b13║前故云展轉。
L133n1557_p0820b14║諸仁者餘諸菩薩經於無量百千萬億那由
L133n1557_p0820b15║他劫乃能滿足菩薩願行乃能親近諸佛菩
L133n1557_p0821a01║提此長者子於一生內則能淨佛剎則能化
L133n1557_p0821a02║眾生則能以智慧深入法界則能成就諸波
L133n1557_p0821a03║羅蜜則能增廣一切諸行則能圓滿一切大
L133n1557_p0821a04║願則能超出一切魔業則能承事一切善友
L133n1557_p0821a05║則能清淨諸菩薩道則能具足普賢諸行。
L133n1557_p0821a06║第四諸仁者餘諸下明速證超權以依實
L133n1557_p0821a07║教修行故謂即凡身一生亦解行生故千
L133n1557_p0821a08║年之鳥不及朝生之鳳普賢生位互融攝
L133n1557_p0821a09║故依實修者悉皆能爾胡不勉旃（謂即凡身一生
L133n1557_p0821a10║者約圓融說亦是解行一生約行布說故千年之鳥下成第一凡身一生之義依實
L133n1557_p0821a11║修者下通伏難恐有問言約法圓融是則可爾豈得實有凡身一生而得成辨故為
L133n1557_p0821a12║此通非獨善財行者即得餘如𤼵心功德品）文有十句初二總
L133n1557_p0821a13║明具諸位行三入十住四五入十行六入
L133n1557_p0821a14║迴向又上四句亦皆十地行又上四義義
L133n1557_p0821a15║含通別下四句通諸地位（三入十住者比中十句文有三
L133n1557_p0821b01║節初一總具行位後四亦通中間四句自有三義一但攝二賢以三是智慧入法界
L133n1557_p0821b02║同住義故四五皆行故六是願故二又上四下重以此四攝十地三即十地證智證
L133n1557_p0821b03║十法界故四即別地行故五即稱理具修行故六即大願導諸行故三又上四下義
L133n1557_p0821b04║含通別者別如初配通諸位故）。
L133n1557_p0821b05║爾時彌勒菩薩摩訶薩如是稱歎善財童子
L133n1557_p0821b06║種種功德令無量百千眾生發菩提心已告
L133n1557_p0821b07║善財言善哉善哉善男子汝為饒益一切世
L133n1557_p0821b08║間汝為救護一切眾生汝為勤求一切佛法
L133n1557_p0821b09║故發阿耨多羅三藐三菩提心善男子汝獲
L133n1557_p0821b10║善利汝善得人身汝善住壽命汝善值如來
L133n1557_p0821b11║出現汝善見文殊師利大善知識汝身是善
L133n1557_p0821b12║器為諸善根之所潤澤汝為白法之所資持
L133n1557_p0821b13║所有解欲悉已清淨已為諸佛共所護念已
L133n1557_p0821b14║為善友共所攝受。
L133n1557_p0821b15║第二爾時彌勒下為善財歎菩提心文分
L133n1557_p0822a01║二別初結前生後後告善財下正歎於中
L133n1557_p0822a02║四初標歎發心二汝獲善利下歎其發心
L133n1557_p0822a03║之器成益三何以下廣舉菩提心德釋成
L133n1557_p0822a04║四善男子菩提心者成就如是下結釋所
L133n1557_p0822a05║屬前二可知。
L133n1557_p0822a06║何以故。
L133n1557_p0822a07║二中先徵意云所以歎善哉獲善利者何
L133n1557_p0822a08║耶釋意云菩提心具德故文有二百二十
L133n1557_p0822a09║一句皆通三種發心頓具諸位功德且分
L133n1557_p0822a10║為二初一百一十八句明菩提心徧該諸
L133n1557_p0822a11║地後得無畏藥下一百三句明菩提心頓
L133n1557_p0822a12║具諸位功德又前多明信成就及解行發
L133n1557_p0822a13║心後叚多明證位發心故文多云得又前
L133n1557_p0822a14║叚明菩提心殊勝功德高齊佛果後叚喻
L133n1557_p0822a15║菩提心自在功德廣多無量（又前叚明下約高廣分即
L133n1557_p0822b01║光統意故依之釋文若順第三意則前叚但是三賢即分為三攝上十二初三叚十
L133n1557_p0822b02║住次五十行後四十向二意皆通有宗法師於二百二十一喻皆立別名亦不分判
L133n1557_p0822b03║亦無別理）。
L133n1557_p0822b04║善男子菩提心者猶如種子能生一切諸佛
L133n1557_p0822b05║法故菩提心者猶如良田能長眾生白淨法
L133n1557_p0822b06║故菩提心者猶如大地能持一切諸世間故。
L133n1557_p0822b07║今初叚中分二先別明後總結前中文通
L133n1557_p0822b08║橫豎橫則一一發心皆具諸句之德豎則
L133n1557_p0822b09║別配諸位發心以從菩薩種性至於究竟
L133n1557_p0822b10║不出三種發心故光統配十二住初三句
L133n1557_p0822b11║即種性住故云如種如田地皆是種性之
L133n1557_p0822b12║義。
L133n1557_p0822b13║菩提心者猶如淨水能洗一切煩惱垢故菩
L133n1557_p0822b14║提心者猶如大風普於世間無所礙故菩提
L133n1557_p0822b15║心者猶如盛火能燒一切諸見薪故菩提心
L133n1557_p0823a01║者猶如淨日普照一切諸世間故菩提心者
L133n1557_p0823a02║猶如盛月諸白淨法悉圓滿故菩提心者猶
L133n1557_p0823a03║如明燈能放種種法光明故。
L133n1557_p0823a04║二如淨水下六句明勝解行住中之益。
L133n1557_p0823a05║菩提心者猶如淨目普見一切安危處故菩
L133n1557_p0823a06║提心者猶如大道普令得入大智城故菩提
L133n1557_p0823a07║心者猶如正濟令其得離諸邪法故菩提心
L133n1557_p0823a08║者猶如大車普能運載諸菩薩故菩提心者
L133n1557_p0823a09║猶如門戶開示一切菩薩行故菩提心者猶
L133n1557_p0823a10║如宮殿安住修習三昧法故菩提心者猶如
L133n1557_p0823a11║園苑於中遊戲受法樂故菩提心者猶如舍
L133n1557_p0823a12║宅安隱一切諸眾生故菩提心者則為所歸
L133n1557_p0823a13║利益一切諸世間故菩薩心者則為所依諸
L133n1557_p0823a14║菩薩行所依處故菩提心者猶如慈父訓導
L133n1557_p0823a15║一切諸菩薩故菩提心者猶如慈母生長一
L133n1557_p0823b01║切諸菩薩故菩提心者猶如乳母養育一切
L133n1557_p0823b02║諸菩薩故菩提心者猶如善友成益一切諸
L133n1557_p0823b03║菩薩故菩提心者猶如君主勝出一切二乘
L133n1557_p0823b04║人故菩提心者猶如帝王一切願中得自在
L133n1557_p0823b05║故。
L133n1557_p0823b06║三淨目下十六句極喜增上住皆初地中
L133n1557_p0823b07║義故。
L133n1557_p0823b08║菩提心者猶如大海一切功德悉入中故菩
L133n1557_p0823b09║提心者如須彌山於諸眾生心平等故菩提
L133n1557_p0823b10║心者如鐵圍山攝持一切諸世間故菩提心
L133n1557_p0823b11║者猶如雪山長養一切智慧藥故菩提心者
L133n1557_p0823b12║猶如香山出生一切功德香故菩提心者猶
L133n1557_p0823b13║如虛空諸妙功德廣無邊故菩提心者猶如
L133n1557_p0823b14║蓮華不染一切世間法故。
L133n1557_p0823b15║四如大海下七句戒增上住。
L133n1557_p0824a01║菩提心者如調慧象其心善順不獷㑦故菩
L133n1557_p0824a02║提心者如良善馬遠離一切諸惡性故菩提
L133n1557_p0824a03║心者如調御師守護大乘一切法故菩提心
L133n1557_p0824a04║者猶如良藥能治一切煩惱病故菩提心者
L133n1557_p0824a05║猶如坑穽䧟沒一切諸惡法故菩提心者猶
L133n1557_p0824a06║如金剛悉能穿徹一切法故菩提心者猶如
L133n1557_p0824a07║香篋能貯一切功德香故菩提心者猶如妙
L133n1557_p0824a08║華一切世間所樂見故菩提心者如白栴檀
L133n1557_p0824a09║除眾欲熱使清涼故菩提心者如黑沈香能
L133n1557_p0824a10║熏法界悉周徧故。
L133n1557_p0824a11║五調慧象下十句增上心住。
L133n1557_p0824a12║菩提心者如善見藥王能破一切煩惱病故
L133n1557_p0824a13║菩提心者如毘笈摩藥能拔一切諸惑箭故
L133n1557_p0824a14║菩提心者猶如帝釋一切主中最為尊故菩
L133n1557_p0824a15║提心者如毘沙門能斷一切貧窮苦故菩提
L133n1557_p0824b01║心者如功德天一切功德所莊嚴故菩提心
L133n1557_p0824b02║者如莊嚴具莊嚴一切諸菩薩故菩提心者
L133n1557_p0824b03║如劫燒火能燒一切諸有為故菩提心者如
L133n1557_p0824b04║無生根藥長養一切諸佛法故菩提心者猶
L133n1557_p0824b05║如龍珠能消一切煩惱毒故菩提心者如水
L133n1557_p0824b06║清珠能清一切煩惱濁故。
L133n1557_p0824b07║六善見藥下十句覺分相應增上慧住中
L133n1557_p0824b08║云毘笈摩者此云普去。
L133n1557_p0824b09║菩提心者如如意珠周給一切諸貧乏故菩
L133n1557_p0824b10║提心者如功德瓶滿足一切眾生心故菩提
L133n1557_p0824b11║心者如如意樹能雨一切莊嚴具故菩提心
L133n1557_p0824b12║者如鵝羽衣不受一切生死垢故菩提心者
L133n1557_p0824b13║如白㲲線從本已來性清淨故菩提心者如
L133n1557_p0824b14║快利犂能治一切眾生田故菩提心者如那
L133n1557_p0824b15║羅延能摧一切我見敵故菩提心者猶如快
L133n1557_p0825a01║箭能破一切諸苦的故菩提心者猶如利矛
L133n1557_p0825a02║能穿一切煩惱甲故菩提心者猶如堅甲能
L133n1557_p0825a03║護一切如理心故。
L133n1557_p0825a04║七如意珠下十句諸諦相應增上住。
L133n1557_p0825a05║菩提心者猶如利刀能斬一切煩惱首故菩
L133n1557_p0825a06║提心者猶如利劒能斷一切憍慢鎧故菩提
L133n1557_p0825a07║心者如勇將幢能伏一切諸魔軍故菩提心
L133n1557_p0825a08║者猶如利鋸能截一切無明樹故菩提心者
L133n1557_p0825a09║猶如利斧能伐一切諸苦樹故菩提心者猶
L133n1557_p0825a10║如兵仗能防一切諸苦難故菩提心者猶如
L133n1557_p0825a11║善手防護一切諸度身故菩提心者猶如好
L133n1557_p0825a12║足安立一切諸功德故菩提心者猶如眼藥
L133n1557_p0825a13║滅除一切無明翳故菩提心者猶如鉗鑷能
L133n1557_p0825a14║拔一切身見刺故。
L133n1557_p0825a15║八利刀下十句明緣起流轉止息相應增
L133n1557_p0825b01║上住。
L133n1557_p0825b02║菩提心者猶如臥具息除生死諸勞苦故菩
L133n1557_p0825b03║提心者如善知識能解一切生死縛故菩提
L133n1557_p0825b04║心者如好珍財能除一切貧窮事故菩提心
L133n1557_p0825b05║者如大導師善知菩薩出要道故菩提心者
L133n1557_p0825b06║猶如伏藏出功德財無匱乏故菩提心者猶
L133n1557_p0825b07║如涌泉生智慧水無窮盡故菩提心者猶如
L133n1557_p0825b08║明鏡普現一切法門像故菩提心者猶如蓮
L133n1557_p0825b09║華不染一切諸罪垢故菩提心者猶如大河
L133n1557_p0825b10║流引一切度攝法故菩提心者如大龍王能
L133n1557_p0825b11║雨一切妙法雨故。
L133n1557_p0825b12║九臥具下十句明無相有功用住。
L133n1557_p0825b13║菩提心者猶如命根任持菩薩大悲身故菩
L133n1557_p0825b14║提心者猶如甘露能令安住不死界故菩提
L133n1557_p0825b15║心者猶如大網普攝一切諸眾生故菩提心
L133n1557_p0826a01║者猶如罥索攝取一切所應化故菩提心者
L133n1557_p0826a02║猶如鉤餌出有淵中所居者故菩提心者如
L133n1557_p0826a03║阿伽陀藥能令無病永安隱故菩提心者如
L133n1557_p0826a04║除毒藥悉能消歇貪愛毒故菩提心者如善
L133n1557_p0826a05║持咒能除一切顛倒毒故菩提心者猶如疾
L133n1557_p0826a06║風能卷一切諸障霧故菩提心者如大寶洲
L133n1557_p0826a07║出生一切覺分寶故。
L133n1557_p0826a08║十命根下十句明無相無功用住。
L133n1557_p0826a09║菩提心者如好種性出生一切白淨法故菩
L133n1557_p0826a10║提心者猶如住宅諸功德法所依處故菩提
L133n1557_p0826a11║心者猶如市肆菩薩商人貿易處故菩提心
L133n1557_p0826a12║者如鍊金藥能治一切煩惱垢故菩提心者
L133n1557_p0826a13║猶如好蜜圓滿一切功德味故菩提心者猶
L133n1557_p0826a14║如正道令諸菩薩入智城故菩提心者猶如
L133n1557_p0826a15║好器能持一切白淨法故菩提心者猶如時
L133n1557_p0826b01║雨能滅一切煩惱塵故菩提心者則為住處
L133n1557_p0826b02║一切菩薩所住處故菩提心者則為壽行不
L133n1557_p0826b03║取聲聞解脫果故。
L133n1557_p0826b04║十一好種性下十句明無礙解住言壽行
L133n1557_p0826b05║者梵本云則為礠石不吸聲聞解脫果故。
L133n1557_p0826b06║菩提心者如淨瑠璃自性明潔無諸垢故菩
L133n1557_p0826b07║提心者如帝青寶出過世間二乘智故菩提
L133n1557_p0826b08║心者如更漏鼓覺諸眾生煩惱睡故菩提心
L133n1557_p0826b09║者如清淨水性本澄潔無垢濁故菩提心者
L133n1557_p0826b10║如閻浮金映奪一切有為善故菩提心者如
L133n1557_p0826b11║大山王超出一切諸世間故菩提心者則為
L133n1557_p0826b12║所歸不拒一切諸來者故菩提心者則為義
L133n1557_p0826b13║利能除一切衰惱事故菩提心者則為妙寶
L133n1557_p0826b14║能令一切心歡喜故菩提心者如大施會充
L133n1557_p0826b15║滿一切眾生心故菩提心者則為尊勝諸眾
L133n1557_p0827a01║生心無與等故菩提心者猶如伏藏能攝一
L133n1557_p0827a02║切諸佛法故菩提心者如因陀羅網能伏煩
L133n1557_p0827a03║惱阿脩羅故菩提心者如婆樓那風能動一
L133n1557_p0827a04║切所應化故菩提心者如因陀羅火能燒一
L133n1557_p0827a05║切諸惑習故菩提心者如佛支提一切世間
L133n1557_p0827a06║應供養故。
L133n1557_p0827a07║十二淨琉璃丁十六句明最上菩薩住梵
L133n1557_p0827a08║本云因陀羅網網取煩惱阿脩羅故婆樓
L133n1557_p0827a09║那風此云迅猛風也其中文義皆與彼位
L133n1557_p0827a10║相應恐繁不屬故始於種子終於惑習明
L133n1557_p0827a11║豎義彰矣然斷習等推功歸本由初發心
L133n1557_p0827a12║則橫具諸德於理明矣。
L133n1557_p0827a13║善男子菩提心者成就如是無量功德舉要
L133n1557_p0827a14║言之應知悉與一切佛法諸功德等何以故
L133n1557_p0827a15║因菩提心出生一切諸菩薩行三世如來從
L133n1557_p0827b01║菩提心而出生故是故善男子若有發阿耨
L133n1557_p0827b02║多羅三藐三菩提心者則已出生無量功德
L133n1557_p0827b03║普能攝取一切智道。
L133n1557_p0827b04║二善男子下總結即功成由於始簣故初
L133n1557_p0827b05║心具於諸德況復初後圓融。
L133n1557_p0827b06║善男子譬如有人得無畏藥離五恐怖何等
L133n1557_p0827b07║為五所謂火不能燒毒不能中刀不能傷水
L133n1557_p0827b08║不能漂烟不能熏菩薩摩訶薩亦復如是得
L133n1557_p0827b09║一切智菩提心藥貪火不燒瞋毒不中惑刀
L133n1557_p0827b10║不傷有流不漂諸覺觀烟不能熏害善男子
L133n1557_p0827b11║譬如有人得解脫藥終無橫難菩薩摩訶薩
L133n1557_p0827b12║亦復如是得菩提心解脫智藥永離一切生
L133n1557_p0827b13║死橫難善男子譬如有人持摩訶應伽藥毒
L133n1557_p0827b14║蛇聞氣即皆遠去菩薩摩訶薩亦復如是持
L133n1557_p0827b15║菩提心大應伽藥一切煩惱諸惡毒蛇聞其
L133n1557_p0828a01║氣者悉皆散滅善男子譬如有人持無勝藥
L133n1557_p0828a02║一切冤敵無能勝者菩薩摩訶薩亦復如是
L133n1557_p0828a03║持菩提心無能勝藥悉能降伏一切魔軍善
L133n1557_p0828a04║男子譬如有人持毘笈摩藥能令毒箭自然
L133n1557_p0828a05║墮落菩薩摩訶薩亦復如是持菩提心毘笈
L133n1557_p0828a06║摩藥令貪恚癡諸邪見箭自然墮落善男子
L133n1557_p0828a07║譬如有人持善見藥能除一切所有諸病菩
L133n1557_p0828a08║薩摩訶薩亦復如是持菩提心善見藥王悉
L133n1557_p0828a09║除一切諸煩惱病善男子如有藥樹名珊陀
L133n1557_p0828a10║那有取其皮以塗瘡者瘡即除愈然其樹皮
L133n1557_p0828a11║隨取隨生終不可盡菩薩摩訶薩從菩提心
L133n1557_p0828a12║生一切智樹亦復如是若有得見而生信者
L133n1557_p0828a13║煩惱業瘡悉得消滅一切智樹初無所損。
L133n1557_p0828a14║第二善男子譬如下一百三句明菩提心
L133n1557_p0828a15║自在功德文中各有喻合說聽之人所見
L133n1557_p0828b01║深遠故所引喻多非凡境亦顯不共菩提
L133n1557_p0828b02║心故雖通橫豎且豎分五叚初有七句攝
L133n1557_p0828b03║十住德覺心自性離惡覺等故。
L133n1557_p0828b04║善男子如有藥樹名無生根以其力故增長
L133n1557_p0828b05║一切𨶒浮提樹菩薩摩訶薩菩提心樹亦復
L133n1557_p0828b06║如是以其力故增長一切學與無學及諸菩
L133n1557_p0828b07║薩所有善法善男子譬如有藥名阿藍婆若
L133n1557_p0828b08║用塗身身之與心咸有堪能菩薩摩訶薩得
L133n1557_p0828b09║菩提心阿藍婆藥亦復如是令其身心增長
L133n1557_p0828b10║善法善男子譬如有人得念力藥凡所聞事
L133n1557_p0828b11║憶持不忘菩薩摩訶薩得菩提心念力妙藥
L133n1557_p0828b12║悉能聞持一切佛法皆無忘失善男子譬如
L133n1557_p0828b13║有藥名大蓮華其有服者住壽一劫菩薩摩
L133n1557_p0828b14║訶薩服菩提心大蓮華藥亦復如是於無數
L133n1557_p0828b15║劫壽命自在善男子譬如有人執翳形藥人
L133n1557_p0829a01║與非人悉不能見菩薩摩訶薩執菩提心翳
L133n1557_p0829a02║形妙藥一切諸魔不能得見善男子如海有
L133n1557_p0829a03║珠名普集眾寶此珠若在假使劫火焚燒世
L133n1557_p0829a04║間能令此海減於一滴無有是處菩薩摩訶
L133n1557_p0829a05║薩菩提心珠亦復如是住於菩薩大願海中
L133n1557_p0829a06║若常憶持不令退失能壞菩薩一善根者終
L133n1557_p0829a07║無是處若退其心一切善法即皆散滅善男
L133n1557_p0829a08║子如有摩尼名大光明有以此珠瓔珞身者
L133n1557_p0829a09║映蔽一切寶莊嚴具所有光明悉皆不現菩
L133n1557_p0829a10║薩摩訶薩菩提心寶亦復如是瓔珞其身映
L133n1557_p0829a11║蔽一切二乘心寶諸莊嚴具悉無光采善男
L133n1557_p0829a12║子如水清珠能清濁水菩薩摩訶薩菩提心
L133n1557_p0829a13║珠亦復如是能清一切煩惱垢濁善男子譬
L133n1557_p0829a14║如有人得住水寶繫其身上入大海中不為
L133n1557_p0829a15║水害菩薩摩訶薩亦復如是得菩提心住水
L133n1557_p0829b01║妙寶入於一切生死海中終不沈沒善男子
L133n1557_p0829b02║譬如有人得龍寶珠持入龍宮一切龍蛇不
L133n1557_p0829b03║能為害菩薩摩訶薩亦復如是得菩提心大
L133n1557_p0829b04║龍寶珠入欲界中煩惱龍蛇不能為害。
L133n1557_p0829b05║二無生根下十喻攝十行德。
L133n1557_p0829b06║大方廣佛華嚴經䟽鈔會本第七十八之一
L133n1557_p0829b07║音釋
L133n1557_p0829b08║曩（乃朗切往昔也）。擐（音患貫也）。鞅（於雨切覊也）。㑦（即計切惡也）。穽
L133n1557_p0829b09║（音靜䧟穽也）。篋（苦協切箱篋也）。㲲（徒協切細毛布也）。矛（莫浮切勾兵也）。
L133n1557_p0829b10║鋸（居御切刀鋸也）。鉗鑷（鉗巨淹切鑷尼輒切）。餌（仍吏切食也）。
L133n1557_p0830a01║大方廣佛華嚴經䟽鈔會本第七十八之二　牧六
L133n1557_p0830a02║唐于闐國三藏沙門實叉難陀　譯
L133n1557_p0830a03║唐清涼山大華嚴寺沙門澄觀撰述
L133n1557_p0830a04║善男子譬如帝釋著摩尼冠映蔽一切諸餘
L133n1557_p0830a05║天眾菩薩摩訶薩亦復如是著菩提心大願
L133n1557_p0830a06║寶冠超過一切三界眾生善男子譬如有人
L133n1557_p0830a07║得如意珠除滅一切貧窮之苦菩薩摩訶薩
L133n1557_p0830a08║亦復如是得菩提心如意寶珠遠離一切邪
L133n1557_p0830a09║命怖畏善男子譬如有人得日精珠持向日
L133n1557_p0830a10║光而生於火菩薩摩訶薩亦復如是得菩提
L133n1557_p0830a11║心智日寶珠持向智光而生智火善男子譬
L133n1557_p0830a12║如有人得月精珠持向月光而生於水菩薩
L133n1557_p0830a13║摩訶薩亦復如是得菩提心月精寶珠持此
L133n1557_p0830a14║心珠鑒迴向光而生一切善根願水善男子
L133n1557_p0830a15║譬如龍王首戴如意摩尼寶冠遠離一切冤
L133n1557_p0830b01║敵怖畏菩薩摩訶薩亦復如是著菩提心大
L133n1557_p0830b02║悲寶冠遠離一切惡道諸難善男子如有寶
L133n1557_p0830b03║珠名一切世間莊嚴藏若有得者令其所欲
L133n1557_p0830b04║悉得充滿而此寶珠無所損減菩提心寶亦
L133n1557_p0830b05║復如是若有得者令其所願悉得滿足而菩
L133n1557_p0830b06║提心無有損減善男子如轉輪王有摩尼寶
L133n1557_p0830b07║置於宮中放大光明破一切闇菩薩摩訶薩
L133n1557_p0830b08║亦復如是以菩提心大摩尼寶住於欲界放
L133n1557_p0830b09║大智光悉破諸趣無明黑闇善男子譬如帝
L133n1557_p0830b10║青大摩尼寶若有為此光明所觸即同其色
L133n1557_p0830b11║菩薩摩訶薩菩提心寶亦復如是觀察諸法
L133n1557_p0830b12║迴向善根靡不即同菩提心色善男子如瑠
L133n1557_p0830b13║璃寶於百千歲處不淨中不為臰穢之所染
L133n1557_p0830b14║著性本淨故菩薩摩訶薩菩提心寶亦復如
L133n1557_p0830b15║是於百千劫住欲界中不為欲界過患所染
L133n1557_p0831a01║猶如法界性清淨故。
L133n1557_p0831a02║三帝釋著摩尼下九句攝十迴向德。
L133n1557_p0831a03║善男子譬如有寶名淨光明悉能映蔽一切
L133n1557_p0831a04║寶色菩薩摩訶薩菩提心寶亦復如是悉能
L133n1557_p0831a05║映蔽一切凡夫二乘功德善男子譬如有寶
L133n1557_p0831a06║名為火燄悉能除滅一切闇𡨋菩薩摩訶薩
L133n1557_p0831a07║菩提心寶亦復如是能滅一切無知闇𡨋善
L133n1557_p0831a08║男子譬如海中有無價寶商人采得船載入
L133n1557_p0831a09║城諸餘摩尼百千萬種光色價直無與等者
L133n1557_p0831a10║菩提心寶亦復如是住於生死大海之中菩
L133n1557_p0831a11║薩摩訶薩乘大願船深心相續載之來入解
L133n1557_p0831a12║脫城中二乘功德無能及者善男子如有寶
L133n1557_p0831a13║珠名自在王處閻浮洲去日月輪四萬由旬
L133n1557_p0831a14║日月宮中所有莊嚴其珠影現悉皆具足菩
L133n1557_p0831a15║薩摩訶薩發菩提心淨功德寶亦復如是住
L133n1557_p0831b01║生死中照法界空佛智日月一切功德悉於
L133n1557_p0831b02║中現。
L133n1557_p0831b03║四有寶名淨光明下六十喻攝十地德即
L133n1557_p0831b04║分為十初四攝初地德。
L133n1557_p0831b05║善男子如有寶珠名自在王日月光明所照
L133n1557_p0831b06║之處一切財寶衣服等物所有價直悉不能
L133n1557_p0831b07║及菩薩摩訶薩𤼵菩提心自在王寶亦復如
L133n1557_p0831b08║是一切智光所照之處三世所有天人二乘
L133n1557_p0831b09║漏無漏善一切功德皆不能及善男子海中
L133n1557_p0831b10║有寶名曰海藏普現海中諸莊嚴事菩薩摩
L133n1557_p0831b11║訶薩菩提心寶亦復如是普能顯現一切智
L133n1557_p0831b12║海諸莊嚴事善男子譬如天上閻浮檀金唯
L133n1557_p0831b13║除心王大摩尼寶餘無及者菩薩摩訶薩發
L133n1557_p0831b14║菩提心閻浮檀金亦復如是除一切智心王
L133n1557_p0831b15║大寶餘無及者。
L133n1557_p0832a01║二如自在王下三喻攝二地德持戒頭陀
L133n1557_p0832a02║等淨功德故。
L133n1557_p0832a03║善男子譬如有人善調龍法於諸龍中而得
L133n1557_p0832a04║自在菩薩摩訶薩亦復如是得菩提心善調
L133n1557_p0832a05║龍法於諸一切煩惱龍中而得自在善男子
L133n1557_p0832a06║譬如勇士被執鎧仗一切冤敵無能降伏菩
L133n1557_p0832a07║薩摩訶薩亦復如是被執菩提大心鎧仗一
L133n1557_p0832a08║切業惑諸惡冤敵無能屈伏善男子譬如天
L133n1557_p0832a09║上黑栴檀香若燒一銖其香普熏小千世界
L133n1557_p0832a10║三千世界滿中珍寶所有價直皆不能及菩
L133n1557_p0832a11║薩摩訶薩菩提心香亦復如是一念功德普
L133n1557_p0832a12║熏法界聲聞緣覺一切功德皆所不及善男
L133n1557_p0832a13║子如白栴檀若以塗身悉能除滅一切熱惱
L133n1557_p0832a14║令其身心普得清涼菩薩摩訶薩菩提心香
L133n1557_p0832a15║亦復如是能除一切虛妄分別貪恚癡等諸
L133n1557_p0832b01║惑熱惱令其具足智慧清涼。
L133n1557_p0832b02║三善調龍法下四喻攝三地德入諸禪定
L133n1557_p0832b03║離惑熱等故。
L133n1557_p0832b04║善男子如須彌山若有近者即同其色菩薩
L133n1557_p0832b05║摩訶薩菩提心山亦復如是若有近者悉得
L133n1557_p0832b06║同其一切智色善男子譬如波利質多羅樹
L133n1557_p0832b07║其皮香氣閻浮提中若婆師迦瞻蔔迦若蘇
L133n1557_p0832b08║摩那如是等華所有香氣皆不能及菩薩摩
L133n1557_p0832b09║訶薩菩提心樹亦復如是所發大願功德之
L133n1557_p0832b10║香一切二乘無漏戒定智慧解脫解脫知見
L133n1557_p0832b11║諸功德香悉不能及善男子譬如波利質多
L133n1557_p0832b12║羅樹雖未開華應知即是無量諸華出生之
L133n1557_p0832b13║處菩薩摩訶薩菩提心樹亦復如是雖未開
L133n1557_p0832b14║發一切智華應知即是無數天人眾菩提華
L133n1557_p0832b15║所生之處善男子譬如波利質多羅華一日
L133n1557_p0833a01║熏衣瞻蔔迦華婆利師華蘇摩那華雖千歲
L133n1557_p0833a02║熏亦不能及菩薩摩訶薩菩提心華亦復如
L133n1557_p0833a03║是一生所熏諸功德香普徹十方一切佛所
L133n1557_p0833a04║一切二乘無漏功德百千劫熏所不能及。
L133n1557_p0833a05║四須彌山下四喻攝四地德同一切智熖
L133n1557_p0833a06║得無漏故。
L133n1557_p0833a07║善男子如海島中生椰子樹根莖枝葉及以
L133n1557_p0833a08║華果一切眾生恒取受用無時暫歇菩薩摩
L133n1557_p0833a09║訶薩菩提心樹亦復如是始從發起悲願之
L133n1557_p0833a10║心乃至成佛正法住世常時利益一切世間
L133n1557_p0833a11║無有間歇善男子如有藥汁名訶宅迦人或
L133n1557_p0833a12║得之以其一兩變千兩銅悉成真金非千兩
L133n1557_p0833a13║銅能變此藥菩薩摩訶薩亦復如是以菩提
L133n1557_p0833a14║心迴向智藥普變一切業惑等法悉使成於
L133n1557_p0833a15║一切智相非業惑等能變其心善男子譬如
L133n1557_p0833b01║小火隨所焚燒其燄轉熾菩薩摩訶薩菩提
L133n1557_p0833b02║心火亦復如是隨所攀緣智燄增長善男子
L133n1557_p0833b03║譬如一燈然百千燈其本一燈無減無盡菩
L133n1557_p0833b04║薩摩訶薩菩提心燈亦復如是普然三世諸
L133n1557_p0833b05║佛智燈而其心燈無減無盡。
L133n1557_p0833b06║五椰子樹下四喻攝五地德利人不染俗
L133n1557_p0833b07║故。
L133n1557_p0833b08║善男子譬如一燈入於闇室百千年闇悉能
L133n1557_p0833b09║破盡菩薩摩訶薩菩提心燈亦復如是入於
L133n1557_p0833b10║眾生心室之內百千萬億不可說劫諸業煩
L133n1557_p0833b11║惱種種闇障悉能除盡善男子譬如燈炷隨
L133n1557_p0833b12║其大小而𤼵光明若益膏油明終不絕菩薩
L133n1557_p0833b13║摩訶薩菩提心燈亦復如是大願為炷光照
L133n1557_p0833b14║法界益大悲油教化眾生莊嚴國土施作佛
L133n1557_p0833b15║事無有休息善男子譬如他化自在天王冠
L133n1557_p0834a01║閻浮檀真金天冠欲界天子諸莊嚴具皆不
L133n1557_p0834a02║能及菩薩摩訶薩亦復如是冠菩提心大願
L133n1557_p0834a03║天冠一切凡夫二乘功德皆不能及善男子
L133n1557_p0834a04║如師子王哮吼之時師子兒聞皆增勇健餘
L133n1557_p0834a05║獸聞之即皆竄伏佛師子王菩提心吼應知
L133n1557_p0834a06║亦爾諸菩薩聞增長功德有所得者聞皆退
L133n1557_p0834a07║散善男子譬如有人以師子筋而為樂絃其
L133n1557_p0834a08║音既奏餘絃悉絕菩薩摩訶薩亦復如是以
L133n1557_p0834a09║如來師子波羅蜜身菩提心筋為法樂絃其
L133n1557_p0834a10║音既奏一切五欲及以二乘諸功德絃悉皆
L133n1557_p0834a11║斷滅善男子譬如有人以牛羊等種種諸乳
L133n1557_p0834a12║假使積集盈於大海以師子乳一滴投中悉
L133n1557_p0834a13║皆變壞直過無礙菩薩摩訶薩亦復如是以
L133n1557_p0834a14║如來師子菩提心乳著無量劫業煩惱乳大
L133n1557_p0834a15║海之中悉令壞滅直過無礙終不住於二乘
L133n1557_p0834b01║解脫。
L133n1557_p0834b02║六一燈下六喻攝六地德般若現前頓破
L133n1557_p0834b03║闇故。
L133n1557_p0834b04║善男子譬如迦陵頻伽鳥在卵㲉中有大勢
L133n1557_p0834b05║力一切諸鳥所不能及菩薩摩訶薩亦復如
L133n1557_p0834b06║是於生死㲉發菩提心所有大悲功德勢力
L133n1557_p0834b07║聲聞緣覺無能及者善男子如金翅鳥王子
L133n1557_p0834b08║初始生時目則明利飛則勁㨗一切諸鳥雖
L133n1557_p0834b09║久成長無能及者菩薩摩訶薩亦復如是發
L133n1557_p0834b10║菩提心為佛王子智慧清淨大悲勇猛一切
L133n1557_p0834b11║二乘雖百千劫久修道行所不能及善男子
L133n1557_p0834b12║如有壯夫手執利矛刺堅密甲直過無礙菩
L133n1557_p0834b13║薩摩訶薩亦復如是執菩提心銛利快矛刺
L133n1557_p0834b14║諸邪見隨眠密甲悉能穿徹無有障礙善男
L133n1557_p0834b15║子譬如摩訶那伽大力勇士若奮威怒於其
L133n1557_p0835a01║額上必生瘡疱瘡若未合閻浮提中一切人
L133n1557_p0835a02║民無能制伏菩薩摩訶薩亦復如是若起大
L133n1557_p0835a03║悲必定𤼵於菩提之心心未捨來一切世間
L133n1557_p0835a04║魔及魔民不能為害善男子譬如射師有諸
L133n1557_p0835a05║弟子雖未慣習其師技藝然其智慧方便善
L133n1557_p0835a06║巧餘一切人所不能及菩薩摩訶薩初始發
L133n1557_p0835a07║心亦復如是雖未慣習一切智行然其所有
L133n1557_p0835a08║願智解欲一切世間凡夫二乘悉不能及。
L133n1557_p0835a09║七迦陵頻伽下五喻攝七地德善入方便
L133n1557_p0835a10║得自在故。
L133n1557_p0835a11║善男子如人學射先安其足後習其法菩薩
L133n1557_p0835a12║摩訶薩亦復如是欲學如來一切智道先當
L133n1557_p0835a13║安住菩提之心然後修行一切佛法善男子
L133n1557_p0835a14║譬如幻師將作幻事先當起意憶持幻法然
L133n1557_p0835a15║後所作悉得成就菩薩摩訶薩亦復如是將
L133n1557_p0835b01║起一切諸佛菩薩神通幻事先當起意發菩
L133n1557_p0835b02║提心然後一切悉得成就善男子譬如幻術
L133n1557_p0835b03║無色現色菩薩摩訶薩菩提心相亦復如是
L133n1557_p0835b04║雖無有色不可覩見然能普於十方法界示
L133n1557_p0835b05║現種種功德莊嚴善男子譬如猫狸纔見於
L133n1557_p0835b06║鼠鼠即入穴不敢復出菩薩摩訶薩發菩提
L133n1557_p0835b07║心亦復如是暫以慧眼觀諸惑業皆即竄匿
L133n1557_p0835b08║不復出生善男子譬如有人著閻浮金莊嚴
L133n1557_p0835b09║之具映蔽一切皆如聚墨菩薩摩訶薩亦復
L133n1557_p0835b10║如是著菩提心莊嚴之具映蔽一切凡夫二
L133n1557_p0835b11║乘功德莊嚴悉無光色善男子如好礠石少
L133n1557_p0835b12║分之力即能吸壞諸鐵鉤鎖菩薩摩訶薩𤼵
L133n1557_p0835b13║菩提心亦復如是若起一念悉能壞滅一切
L133n1557_p0835b14║見欲無明鉤鎖善男子如有礠石鐵若見之
L133n1557_p0835b15║即皆散去無留住者菩薩摩訶薩發菩提心
L133n1557_p0836a01║亦復如是諸業煩惱二乘解脫若暫見之即
L133n1557_p0836a02║皆散滅亦無住者善男子譬如有人善入大
L133n1557_p0836a03║海一切水族無能為害假使入於摩竭魚口
L133n1557_p0836a04║亦不為彼之所吞噬菩薩摩訶薩亦復如是
L133n1557_p0836a05║𤼵菩提心入生死海諸業煩惱不能為害假
L133n1557_p0836a06║使入於聲聞緣覺實際法中亦不為其之所
L133n1557_p0836a07║留難善男子譬如有人飲甘露漿一切諸物
L133n1557_p0836a08║不能為害菩薩摩訶薩亦復如是飲菩提心
L133n1557_p0836a09║甘露法漿不墮聲聞辟支佛地以具廣大悲
L133n1557_p0836a10║願力故善男子譬如有人得安繕那藥以塗
L133n1557_p0836a11║其目雖行人間人所不見菩薩摩訶薩亦復
L133n1557_p0836a12║如是得菩提心安繕那藥能以方便入魔境
L133n1557_p0836a13║界一切眾魔所不能見善男子譬如有人依
L133n1557_p0836a14║附於王不畏餘人菩薩摩訶薩亦復如是依
L133n1557_p0836a15║菩提心大勢力王不畏障蓋惡道之難善男
L133n1557_p0836b01║子譬如有人住於水中不畏火焚菩薩摩訶
L133n1557_p0836b02║薩亦復如是住菩提心善根水中不畏二乘
L133n1557_p0836b03║解脫智火善男子譬如有人依𠋣猛將即不
L133n1557_p0836b04║怖畏一切冤敵菩薩摩訶薩亦復如是依菩
L133n1557_p0836b05║提心勇猛大將不畏一切惡行冤敵善男子
L133n1557_p0836b06║如釋天王執金剛杵摧伏一切阿修羅眾菩
L133n1557_p0836b07║薩摩訶薩亦復如是持菩提心金剛之杵摧
L133n1557_p0836b08║伏一切諸魔外道。
L133n1557_p0836b09║八如人學射下十四喻攝八地德無功𤼵
L133n1557_p0836b10║心能滅相惑等故。
L133n1557_p0836b11║善男子譬如有人服延齡藥長得充健不老
L133n1557_p0836b12║不瘦菩薩摩訶薩亦復如是服菩提心延齡
L133n1557_p0836b13║之藥於無數劫修菩薩行心無疲厭亦無染
L133n1557_p0836b14║著善男子譬如有人調和藥汁必當先取好
L133n1557_p0836b15║清淨水菩薩摩訶薩亦復如是欲修菩薩一
L133n1557_p0837a01║切行願先當𤼵起菩提之心善男子如人護
L133n1557_p0837a02║身先護命根菩薩摩訶薩亦復如是護持佛
L133n1557_p0837a03║法亦當先護菩提之心善男子譬如有人命
L133n1557_p0837a04║根若斷不能利益父母宗親菩薩摩訶薩亦
L133n1557_p0837a05║復如是捨菩提心不能利益一切眾生不能
L133n1557_p0837a06║成就諸佛功德善男子譬如大海無能壞者
L133n1557_p0837a07║菩提心海亦復如是諸業煩惱二乘之心所
L133n1557_p0837a08║不能壞善男子譬如日光星宿光明不能映
L133n1557_p0837a09║蔽菩提心日亦復如是一切二乘無漏智光
L133n1557_p0837a10║所不能蔽善男子如王子初生即為大臣之
L133n1557_p0837a11║所尊重以種性自在故菩薩摩訶薩亦復如
L133n1557_p0837a12║是於佛法中𤼵菩提心即為耆宿久修梵行
L133n1557_p0837a13║聲聞緣覺所共尊重以大悲自在故善男子
L133n1557_p0837a14║譬如王子年雖幼稚一切大臣皆悉敬禮菩
L133n1557_p0837a15║薩摩訶薩亦復如是雖初𤼵心修菩薩行二
L133n1557_p0837b01║乘耆舊皆應敬禮善男子譬如王子雖於一
L133n1557_p0837b02║切臣佐之中未得自在已具王相不與一切
L133n1557_p0837b03║諸臣佐等以生處尊勝故菩薩摩訶薩亦復
L133n1557_p0837b04║如是雖於一切業煩惱中未得自在然已具
L133n1557_p0837b05║足菩提之相不與一切二乘齊等以種性第
L133n1557_p0837b06║一故善男子譬如清淨摩尼妙寶眼有翳故
L133n1557_p0837b07║見為不淨菩薩摩訶薩菩提心寶亦復如是
L133n1557_p0837b08║無智不信謂為不淨。
L133n1557_p0837b09║九服延齡藥下十喻攝九地德延壽益生
L133n1557_p0837b10║等故。
L133n1557_p0837b11║善男子譬如有藥為呪所持若有眾生見聞
L133n1557_p0837b12║同住一切諸病皆得消滅菩薩摩訶薩菩提
L133n1557_p0837b13║心藥亦復如是一切善根智慧方便菩薩願
L133n1557_p0837b14║智共所攝持若有眾生見聞同住憶念之者
L133n1557_p0837b15║諸煩惱病悉得除滅善男子譬如有人常持
L133n1557_p0838a01║甘露其身畢竟不變不壞菩薩摩訶薩亦復
L133n1557_p0838a02║如是若常憶持菩提心甘露令願智身畢竟
L133n1557_p0838a03║不壞善男子如機關木人若無有楔身即離
L133n1557_p0838a04║散不能運動菩薩摩訶薩亦復如是無菩提
L133n1557_p0838a05║心行即分散不能成就一切佛法善男子如
L133n1557_p0838a06║轉輪王有沈香寶名曰象藏若燒此香王四
L133n1557_p0838a07║種兵悉騰虛空菩薩摩訶薩菩提心香亦復
L133n1557_p0838a08║如是若𤼵此意即令菩薩一切善根永出三
L133n1557_p0838a09║界行如來智無為空中善男子譬如金剛唯
L133n1557_p0838a10║從金剛處及金處生非餘寶處生菩薩摩訶
L133n1557_p0838a11║薩菩提心金剛亦復如是唯從大悲救護眾
L133n1557_p0838a12║生金剛處一切智智殊勝境界金處而生非
L133n1557_p0838a13║餘眾生善根處生善男子譬如有樹名曰無
L133n1557_p0838a14║根不從根生而枝葉華果悉皆繁茂菩薩摩
L133n1557_p0838a15║訶薩菩提心樹亦復如是無根可得而能長
L133n1557_p0838b01║養一切智智神通大願枝葉華果扶踈蔭映
L133n1557_p0838b02║普覆世間。
L133n1557_p0838b03║譬如有藥為呪所持下六喻攝十地德深
L133n1557_p0838b04║除惑習成一切佛法故。
L133n1557_p0838b05║善男子譬如金剛非劣惡器及以破器所能
L133n1557_p0838b06║容持唯除全具上妙之器菩提心金剛亦復
L133n1557_p0838b07║如是非下劣眾生慳嫉破戒懈怠妄念無智
L133n1557_p0838b08║器中所能容持亦非退失殊勝志願散亂惡
L133n1557_p0838b09║覺眾生器中所能容持唯除菩薩深心寶器
L133n1557_p0838b10║善男子譬如金剛能穿眾寶菩提心金剛亦
L133n1557_p0838b11║復如是悉能穿徹一切法寶善男子譬如金
L133n1557_p0838b12║剛能壞眾山菩提心金剛亦復如是悉能摧
L133n1557_p0838b13║壞諸邪見山善男子譬如金剛雖破不全一
L133n1557_p0838b14║切眾寶猶不能及菩提心金剛亦復如是雖
L133n1557_p0838b15║復志劣少有虧損猶勝一切二乘功德善男
L133n1557_p0839a01║子譬如金剛雖有損缺猶能除滅一切貧窮
L133n1557_p0839a02║菩提心金剛亦復如是雖有損缺不進諸行
L133n1557_p0839a03║猶能捨離一切生死善男子如少金剛悉能
L133n1557_p0839a04║破壞一切諸物菩提心金剛亦復如是入少
L133n1557_p0839a05║境界即破一切無知諸惑善男子譬如金剛
L133n1557_p0839a06║非凡人所得菩提心金剛亦復如是非劣意
L133n1557_p0839a07║眾生之所能得善男子譬如金剛不識寶人
L133n1557_p0839a08║不知其能不得其用菩提心金剛亦復如是
L133n1557_p0839a09║不知法人不了其能不得其用善男子譬如
L133n1557_p0839a10║金剛無能銷滅菩提心金剛亦復如是一切
L133n1557_p0839a11║諸法無能銷滅善男子如金剛杵諸大力人
L133n1557_p0839a12║皆不能持唯除有大那羅延力菩提之心亦
L133n1557_p0839a13║復如是一切二乘皆不能持唯除菩薩廣大
L133n1557_p0839a14║因緣堅固善力善男子譬如金剛一切諸物
L133n1557_p0839a15║無能壞者而能普壞一切諸物然其體性無
L133n1557_p0839b01║所損減菩提之心亦復如是普於三世無數
L133n1557_p0839b02║劫中教化眾生修行苦行聲聞緣覺所不能
L133n1557_p0839b03║者咸能作之然其畢竟無有疲厭亦無損壞
L133n1557_p0839b04║善男子譬如金剛餘不能持唯金剛地之所
L133n1557_p0839b05║能持菩提之心亦復如是聲聞緣覺皆不能
L133n1557_p0839b06║持唯除趣向薩婆若者善男子如金剛器無
L133n1557_p0839b07║有瑕缺用盛於水永不滲漏而入於地菩提
L133n1557_p0839b08║心金剛器亦復如是盛善根水永不滲漏令
L133n1557_p0839b09║入諸趣善男子如金剛際能持大地不令墜
L133n1557_p0839b10║沒菩提之心亦復如是能持菩薩一切行願
L133n1557_p0839b11║不令墜沒入於三界善男子譬如金剛久處
L133n1557_p0839b12║水中不爛不濕菩提之心亦復如是於一切
L133n1557_p0839b13║劫處在生死業惑水中無壞無變善男子譬
L133n1557_p0839b14║如金剛一切諸火不能燒然不能令熱菩提
L133n1557_p0839b15║之心亦復如是一切生死諸煩惱火不能燒
L133n1557_p0840a01║然不能令熱善男子譬如三千世界之中金
L133n1557_p0840a02║剛座上能持諸佛坐於道塲降伏諸魔成等
L133n1557_p0840a03║正覺非是餘座之所能持菩提心座亦復如
L133n1557_p0840a04║是能持菩薩一切願行諸波羅蜜諸忍諸地
L133n1557_p0840a05║迴向受記修習菩提助道之法供養諸佛聞
L133n1557_p0840a06║法受行一切餘心所不能持。
L133n1557_p0840a07║五金剛非劣惡器下十七喻攝等覺位功
L133n1557_p0840a08║德以金剛智終成菩提故其間梵語具如
L133n1557_p0840a09║音義（以金剛智者既始從種性終至金剛菩提之智豎配理明初心䪺具諸位
L133n1557_p0840a10║功德正順經宗故毗盧遮那品云一切功德皆在最初菩提心中住即其義也又後
L133n1557_p0840a11║一百三句自在德中若唯配十地亦可束之十住為初地十行為二地十向為三地
L133n1557_p0840a12║初二三地並為四地四五為五地後五依前如次判之亦順本文恐繁不配其中行
L133n1557_p0840a13║相其間梵語者恐繁故指䟽中隨難已釋其二謂毗笈摩婆樓那餘未釋者今當具
L133n1557_p0840a14║之大應伽者應伽云身然身有四名一曰迦耶二曰設理羅三曰第訶四曰應伽然
L133n1557_p0840a15║應伽又云分謂支分也次云𣗳名珊陁那者此云和合或云斷續謂此藥能令已斷
L133n1557_p0840b01║傷者再續和合也阿藍婆者此云藥汁其藥出香山及雪山中天生在於石臼之內
L133n1557_p0840b02║或云得喜謂得此藥生歡喜故四須彌下四地德中波利質多羅𣗳波利此云遍也
L133n1557_p0840b03║亦曰周帀質多羅云間錯莊嚴也言此𣗳眾雜色華周帀嚴飾或曰圓妙莊嚴次云
L133n1557_p0840b04║婆師迦華具云婆利史迦言婆利史者此云雨也迦謂迦羅此云時也雨時生故瞻
L133n1557_p0840b05║蔔迦華此云黃色華其華有香氣而形似梔子華也蘇摩那華此云悅意華其華形
L133n1557_p0840b06║色俱媚令見者心悅故五椰子下明五地德訶宅迦此云金色水甚於九轉還丹之
L133n1557_p0840b07║力也七迦陵頻伽鳥前已釋竟此云羙音或曰妙聲此鳥本出雪山在榖能鳴其音
L133n1557_p0840b08║和雅聽者無猒摩訶那伽此云大龍亦云大象今此力士力如龍象八如人下八地
L133n1557_p0840b09║德中摩竭魚者此云大體即是此方巨鼇之類兩目如日張口如晴谷能吞大舟凡
L133n1557_p0840b10║出濆流即如潮上噏水如壑高下如山大者可長二百餘里安繕那青色藥）。
L133n1557_p0840b11║善男子菩提心者成就如是無量無邊乃至
L133n1557_p0840b12║不可說不可說殊勝功德若有眾生發阿耨
L133n1557_p0840b13║多羅三藐三菩提心則獲如是勝功德法是
L133n1557_p0840b14║故善男子汝獲善利汝發阿耨多羅三藐三
L133n1557_p0840b15║菩提心求菩薩行已得如是大功德故。
L133n1557_p0841a01║第四善男子菩提心者下結釋所屬謂上
L133n1557_p0841a02║來多德釋獲善利之言故。
L133n1557_p0841a03║善男子如汝所問菩薩云何學菩薩行修菩
L133n1557_p0841a04║薩道善男子汝可入此毗盧遮那莊嚴藏大
L133n1557_p0841a05║樓閣中周徧觀察則能了知學菩薩行學已
L133n1557_p0841a06║成就無量功德。
L133n1557_p0841a07║第二善男子如汝所問下正授法界於中
L133n1557_p0841a08║四一授法體二顯法名三窮嚴因之本源
L133n1557_p0841a09║四覈正報之性相故初中四一攝入方便
L133n1557_p0841a10║二加令證入三見所證境四事訖起定初
L133n1557_p0841a11║中先牒問勸證。
L133n1557_p0841a12║大方廣佛華嚴經䟽鈔會本第七十八之二
L133n1557_p0841a13║音釋
L133n1557_p0841a14║貿（音茂）。臰（尺救切與臭同穢氣也）。銖（市朱切重十黍曰銖）。椰子（椰以
L133n1557_p0841a15║遮切木名）。𱚔（七亂切逃也）。㲉（苦角切）。銛（息廉切利也）。疱（皮教切）。
L133n1557_p0841b01║慣習（慣古患切）。猫狸（猫音苗狸理之切）。礠（疾之切引針石也）。噬
L133n1557_p0841b02║（時制切齧噬也）。𤸃（所祐切臞也）。稚（直利切幼小也）。