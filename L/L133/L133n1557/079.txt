L133n1557_p0842a01║大方廣佛華嚴經䟽鈔會本第七十九　牧七
L133n1557_p0842a02║唐于闐國三藏沙門實叉難陀　譯
L133n1557_p0842a03║唐清涼山大華嚴寺沙門澄觀撰述
L133n1557_p0842a04║爾時善財童子恭敬右繞彌勒菩薩摩訶薩
L133n1557_p0842a05║已而白之言唯願大聖開樓閣門令我得入。
L133n1557_p0842a06║後爾時善財下求證方便。
L133n1557_p0842a07║時彌勒菩薩前詣樓閣彈指出聲其門即開
L133n1557_p0842a08║命善財入善財心喜入已還閉。
L133n1557_p0842a09║第二爾時彌勒下加令證入先約緣加令
L133n1557_p0842a10║其就法亡言會旨則佛法門開故云前詣
L133n1557_p0842a11║等即開理智門示令其悟入也後善財心
L133n1557_p0842a12║喜下約因自證悟佛知見則入法界從迷
L133n1557_p0842a13║之悟加行趣入有門理之殊證已契合能
L133n1557_p0842a14║所兩亡即妄而真更無入處故云還閉。
L133n1557_p0842a15║見其樓閣廣博無量同於虛空阿僧祇寶以
L133n1557_p0842b01║為其地阿僧祇宮殿阿僧祇門闥阿僧祇窻
L133n1557_p0842b02║牖阿僧祇階陛阿僧祇欄楯阿僧祇道路皆
L133n1557_p0842b03║七寶成阿僧祇旛阿僧祇幢阿僧祇蓋周廻
L133n1557_p0842b04║間列阿僧祇眾寶瓔珞阿僧祇真珠瓔珞阿
L133n1557_p0842b05║僧祇赤真珠瓔珞阿僧祇師子珠瓔珞處處
L133n1557_p0842b06║垂下阿僧祇半月阿僧祇繒帶阿僧祇寶網
L133n1557_p0842b07║以為嚴飾阿僧祇寶鐸風動成音散阿僧祇
L133n1557_p0842b08║天諸雜華懸阿僧祇天寶鬘帶嚴阿僧祇眾
L133n1557_p0842b09║寶香鑪雨阿僧祇細末金屑懸阿僧祇寶鏡
L133n1557_p0842b10║然阿僧祇寶燈布阿僧祇寶衣列阿僧祇寶
L133n1557_p0842b11║帳設阿僧祇寶座阿僧祇寶繒以敷座上阿
L133n1557_p0842b12║僧祇閻浮檀金童女像阿僧祇雜寶諸形像
L133n1557_p0842b13║阿僧祇妙寶菩薩像處處充徧阿僧祇眾鳥
L133n1557_p0842b14║出和雅音阿僧祇寶優鉢羅華阿僧祇寶波
L133n1557_p0842b15║頭摩華阿僧祇寶拘物頭華阿僧祇寶芬陀
L133n1557_p0843a01║利華以為莊嚴阿僧祇寶樹次第行列阿僧
L133n1557_p0843a02║祇摩尼寶放大光明如是等無量阿僧祇諸
L133n1557_p0843a03║莊嚴具以為莊嚴又見其中有無量百千諸
L133n1557_p0843a04║妙樓閣一一嚴飾悉如上說廣博嚴麗皆同
L133n1557_p0843a05║虛空不相障礙亦無雜亂善財童子於一處
L133n1557_p0843a06║中見一切處一切諸處悉如是見爾時善財
L133n1557_p0843a07║童子見毘盧遮那莊嚴藏樓閣如是種種不
L133n1557_p0843a08║可思議自在境界生大歡喜踊躍無量身心
L133n1557_p0843a09║柔輭離一切想除一切障滅一切惑所見不
L133n1557_p0843a10║忘所聞能憶所思不亂入於無礙解脫之門
L133n1557_p0843a11║普運其心普見一切普申敬禮。
L133n1557_p0843a12║第三見其樓閣下明見所證境於中二先
L133n1557_p0843a13║別明所見後總顯見相前中六一見依報
L133n1557_p0843a14║二見正報三見伴菩薩四見諸佛五見閣
L133n1557_p0843a15║中主閣六總見嚴具作用然此六皆是悲
L133n1557_p0843b01║智之中所有（然此等閣表悲智故）今初先見後益前
L133n1557_p0843b02║中三一直見一重莊嚴有標列結同虛空
L133n1557_p0843b03║者稱法性故次又見其中下依中有依一
L133n1557_p0843b04║中見多即微細門亦主伴門後善財童子
L133n1557_p0843b05║下一處見多即相在門二爾時下明得益。
L133n1557_p0843b06║纔始稽首以彌勒菩薩威神之力自見其身
L133n1557_p0843b07║徧在一切諸樓閣中具見種種不可思議自
L133n1557_p0843b08║在境界所謂或見彌勒菩薩初發無上菩提
L133n1557_p0843b09║心時如是名字如是種族如是善友之所開
L133n1557_p0843b10║悟令其種植如是善根住如是壽在如是劫
L133n1557_p0843b11║值如是佛處於如是莊嚴剎土修如是行發
L133n1557_p0843b12║如是願彼諸如來如是眾會如是壽命經爾
L133n1557_p0843b13║許時親近供養悉皆明見或見彌勒最初證
L133n1557_p0843b14║得慈心三昧從是已來號為慈氏或見彌勒
L133n1557_p0843b15║修諸妙行成滿一切諸波羅蜜或見得忍或
L133n1557_p0844a01║見住地或見成就清淨國土或見護持如來
L133n1557_p0844a02║正教為大法師得無生忍某時某處某如來
L133n1557_p0844a03║所受於無上菩提之記或見彌勒為轉輪王
L133n1557_p0844a04║勸諸眾生住十善道或為護世饒益眾生或
L133n1557_p0844a05║為釋天呵責五欲或為𦦨摩天王讚不放逸
L133n1557_p0844a06║或為兜率天王稱歎一生菩薩功德或為化
L133n1557_p0844a07║樂天王為諸天眾現諸菩薩變化莊嚴或為
L133n1557_p0844a08║他化自在天王為諸天眾演說一切諸佛之
L133n1557_p0844a09║法或作魔王說一切法皆悉無常或為梵王
L133n1557_p0844a10║說諸禪定無量喜樂或為阿修羅王入大智
L133n1557_p0844a11║海了法如幻為其眾會常演說法斷除一切
L133n1557_p0844a12║憍慢醉慠或復見其處閻羅界放大光明救
L133n1557_p0844a13║地獄苦或見在於餓鬼之處施諸飲食濟彼
L133n1557_p0844a14║饑渴或見在於畜生之道種種方便調伏眾
L133n1557_p0844a15║生或復見為護世天王眾會說法或復見為
L133n1557_p0844b01║忉利天王眾會說法或復見為𦦨摩天王眾
L133n1557_p0844b02║會說法或復見為兜率天王眾會說法或復
L133n1557_p0844b03║見為化樂天王眾會說法或復見為他化自
L133n1557_p0844b04║在天王眾會說法或復見為大梵王眾會說
L133n1557_p0844b05║法或復見為龍王眾會說法或復見為夜叉
L133n1557_p0844b06║羅剎王眾會說法或復見為乾闥婆緊那羅
L133n1557_p0844b07║王眾會說法或復見為阿脩羅陀那婆王眾
L133n1557_p0844b08║會說法或復見為迦樓羅摩睺羅伽王眾會
L133n1557_p0844b09║說法或復見為其餘一切人非人等眾會說
L133n1557_p0844b10║法或復見為聲聞眾會說法或復見為緣覺
L133n1557_p0844b11║眾會說法或復見為初發心乃至一生所繫
L133n1557_p0844b12║已灌頂者諸菩薩眾而演說法或見讚說初
L133n1557_p0844b13║地乃至十地所有功德或見讚說滿足一切
L133n1557_p0844b14║諸波羅蜜或見讚說入諸忍門或見讚說諸
L133n1557_p0844b15║大三昧門或見讚說甚深解脫門或見讚說
L133n1557_p0845a01║諸禪三昧神通境界或見讚說諸菩薩行或
L133n1557_p0845a02║見讚說諸大誓願或見與諸同行菩薩讚說
L133n1557_p0845a03║世間資生工巧種種方便利眾生事或見與
L133n1557_p0845a04║諸一生菩薩讚說一切佛灌頂門或見彌勒
L133n1557_p0845a05║於百千年經行讀誦書寫經卷勤求觀察為
L133n1557_p0845a06║眾說法或入諸禪四無量心或入徧處及諸
L133n1557_p0845a07║解脫或入三昧以方便力現諸神變。
L133n1557_p0845a08║第二纔始稽首下見正報中二先總標所
L133n1557_p0845a09║謂下別顯於中五一見初發心時二或見
L133n1557_p0845a10║彌勒最初證得慈心下見其修行得法三
L133n1557_p0845a11║或見彌勒為轉輪下隨類攝生時四或復
L133n1557_p0845a12║見為護世下見處會說法於中先明所處
L133n1557_p0845a13║會殊或見讚說初地下顯所說之法五或
L133n1557_p0845a14║見彌勒於百千下總見行用。
L133n1557_p0845a15║或見諸菩薩入變化三昧各於其身一一毛
L133n1557_p0845b01║孔出於一切變化身雲或見出天眾身雲或
L133n1557_p0845b02║見出龍眾身雲或見出夜叉乾闥婆緊那羅
L133n1557_p0845b03║阿脩羅迦樓羅摩睺羅伽釋梵護世轉輪聖
L133n1557_p0845b04║王小王王子大臣官屬長者居士身雲或見
L133n1557_p0845b05║出聲聞緣覺及諸菩薩如來身雲或見出一
L133n1557_p0845b06║切眾生身雲或見出妙音讚諸菩薩種種法
L133n1557_p0845b07║門所謂讚說菩提心功德門讚說檀波羅蜜
L133n1557_p0845b08║乃至智波羅蜜功德門讚說諸攝諸禪諸無
L133n1557_p0845b09║量心及諸三昧三摩鉢底諸通諸明總持辯
L133n1557_p0845b10║才諸諦諸智止觀解脫諸緣諸依諸說法門
L133n1557_p0845b11║讚說念處正勤神足根力七菩提分八聖道
L133n1557_p0845b12║分諸聲聞乘諸獨覺乘諸菩薩乘諸地諸忍
L133n1557_p0845b13║諸行諸願如是等一切諸功德門。
L133n1557_p0845b14║第三或見諸菩薩下明見伴菩薩身雲演
L133n1557_p0845b15║法即前與無量眷屬。
L133n1557_p0846a01║或復於中見諸如來大眾圍繞亦見其佛生
L133n1557_p0846a02║處種姓身形壽命剎劫名號說法利益教住
L133n1557_p0846a03║久近乃至所有道場眾會種種不同悉皆明
L133n1557_p0846a04║見。
L133n1557_p0846a05║第四或復於中見諸如來下明見諸佛攝
L133n1557_p0846a06║化之德。
L133n1557_p0846a07║又復於彼莊嚴藏內諸樓閣中見一樓閣高
L133n1557_p0846a08║廣嚴飾最上無比於中悉見三千世界百億
L133n1557_p0846a09║四天下百億兜率陀天一一皆有彌勒菩薩
L133n1557_p0846a10║降神誕生釋梵天王捧持頂戴遊行七步觀
L133n1557_p0846a11║察十方大師子吼現為童子居處宮殿遊戲
L133n1557_p0846a12║園苑為一切智出家苦行示受乳糜徃詣道
L133n1557_p0846a13║場降伏諸魔成等正覺觀菩提樹梵王勸請
L133n1557_p0846a14║轉正法輪升天宮殿而演說法劫數壽量眾
L133n1557_p0846a15║會莊嚴所淨國土所修行願教化成熟眾生
L133n1557_p0846b01║方便分布舍利住持教法皆悉不同爾時善
L133n1557_p0846b02║財自見其身在彼一切諸如來所亦見於彼
L133n1557_p0846b03║一切眾會一切佛事憶持不忘通達無礙。
L133n1557_p0846b04║第五又復於彼下見閣中主閣別明慈氏
L133n1557_p0846b05║一生當作於中先見後爾時下得益可知。
L133n1557_p0846b06║復聞一切諸樓閣內寶網鈴鐸及諸樂器皆
L133n1557_p0846b07║悉演暢不可思議微妙法音說種種法所謂
L133n1557_p0846b08║或說菩薩發菩提心或說修行波羅蜜行或
L133n1557_p0846b09║說諸願或說諸地或說恭敬供養如來或說
L133n1557_p0846b10║莊嚴諸佛國土或說諸佛說法差別如上所
L133n1557_p0846b11║說一切佛法悉聞其音敷暢辯了又聞某處
L133n1557_p0846b12║有某菩薩聞某法門某善知識之所勸導發
L133n1557_p0846b13║菩提心於某劫某剎某如來所某大眾中聞
L133n1557_p0846b14║於某佛如是功德發如是心起如是願種於
L133n1557_p0846b15║如是廣大善根經若干劫修菩薩行於爾許
L133n1557_p0847a01║時當成正覺如是名號如是壽量如是國土
L133n1557_p0847a02║具足莊嚴滿如是願化如是眾如是聲聞菩
L133n1557_p0847a03║薩眾會般涅槃後正法住世經爾許劫利益
L133n1557_p0847a04║如是無量眾生或聞某處有某菩薩布施持
L133n1557_p0847a05║戒忍辱精進禪定智慧修習如是諸波羅蜜
L133n1557_p0847a06║或聞某處有某菩薩為求法故棄捨王位及
L133n1557_p0847a07║諸珍寶妻子眷屬手足頭目一切身分皆無
L133n1557_p0847a08║所悋或聞某處有某菩薩守護如來所說正
L133n1557_p0847a09║法為大法師廣行法施建法幢吹法蠡擊法
L133n1557_p0847a10║鼓雨法雨造佛塔廟作佛形像施諸眾生一
L133n1557_p0847a11║切樂具或聞某處有某如來於某劫中成等
L133n1557_p0847a12║正覺如是國土如是眾會如是壽命說如是
L133n1557_p0847a13║法滿如是願教化如是無量眾生善財童子
L133n1557_p0847a14║聞如是等不可思議微妙法音身心歡喜柔
L133n1557_p0847a15║輭悅懌即得無量諸總持門諸辯才門諸禪
L133n1557_p0847b01║諸忍諸願諸度諸通諸明及諸解脫諸三昧
L133n1557_p0847b02║門又見一切諸寶鏡中種種形像所謂或見
L133n1557_p0847b03║諸佛眾會道場或見菩薩眾會道場或見聲
L133n1557_p0847b04║聞眾會道場或見緣覺眾會道場或見淨世
L133n1557_p0847b05║界或見不淨世界或見淨不淨世界或見不
L133n1557_p0847b06║淨淨世界或見有佛世界或見無佛世界或
L133n1557_p0847b07║見小世界或見中世界或見大世界或見因
L133n1557_p0847b08║陀羅網世界或見覆世界或見仰世界或見
L133n1557_p0847b09║平坦世界或見地獄畜生餓鬼所住世界或
L133n1557_p0847b10║見天人充滿世界於如是等諸世界中見有
L133n1557_p0847b11║無數大菩薩眾或行或坐作諸事業或起大
L133n1557_p0847b12║悲憐愍眾生或造諸論利益世間或受或持
L133n1557_p0847b13║或書或誦或問或答三時懺悔迴向發願又
L133n1557_p0847b14║見一切諸寶柱中放摩尼王大光明網或青
L133n1557_p0847b15║或黃或赤或白或玻瓈色或水精色或帝青
L133n1557_p0848a01║色或虹蜺色或閻浮檀金色或作一切諸光
L133n1557_p0848a02║明色又見彼閻浮檀金童女及眾寶像或以
L133n1557_p0848a03║其手而執華雲或執衣雲或執幢旛或執鬘
L133n1557_p0848a04║蓋或持種種塗香末香或持上妙摩尼寶網
L133n1557_p0848a05║或垂金鎻或挂瓔珞或舉其臂捧莊嚴具或
L133n1557_p0848a06║低其首垂摩尼冠曲躬瞻仰目不暫捨又見
L133n1557_p0848a07║彼真珠瓔珞常出香水具八功德瑠璃瓔珞
L133n1557_p0848a08║百千光明同時照耀幢旛網蓋如是等物一
L133n1557_p0848a09║切皆以眾寶莊嚴又復見彼優鉢羅華波頭
L133n1557_p0848a10║摩華拘物頭華芬陀利華各各生於無量諸
L133n1557_p0848a11║華或大一手或長一肘或復縱廣猶如車輪
L133n1557_p0848a12║一一華中皆悉示現種種色像以為嚴飾所
L133n1557_p0848a13║謂男色像女色像童男色像童女色像釋梵
L133n1557_p0848a14║護世天龍夜叉乾闥婆阿脩羅迦樓羅緊那
L133n1557_p0848a15║羅摩睺羅伽聲聞緣覺及諸菩薩如是一切
L133n1557_p0848b01║眾生色像皆悉合掌曲躬禮敬亦見如來結
L133n1557_p0848b02║加趺坐三十二相莊嚴其身又復見彼淨瑠
L133n1557_p0848b03║璃地一一步間現不思議種種色像所謂世
L133n1557_p0848b04║界色像菩薩色像如來色像及諸樓閣莊嚴
L133n1557_p0848b05║色像又於寶樹枝葉華果一一事中悉見種
L133n1557_p0848b06║種半身色像所謂佛半身色像菩薩半身色
L133n1557_p0848b07║像天龍夜叉乃至護世轉輪聖王小王王子
L133n1557_p0848b08║大臣官長及以四眾半身色像其諸色像或
L133n1557_p0848b09║執華鬘或執瓔珞或持一切諸莊嚴具或有
L133n1557_p0848b10║曲躬合掌禮敬一心瞻仰目不暫捨或有讚
L133n1557_p0848b11║歎或入三昧其身悉以相好莊嚴普放種種
L133n1557_p0848b12║諸色光明所謂金色光明銀色光明珊瑚色
L133n1557_p0848b13║光明兜沙羅色光明帝青色光明毘盧遮那
L133n1557_p0848b14║寶色光明一切眾寶色光明瞻波迦華色光
L133n1557_p0848b15║明又見諸樓閣半月像中出阿僧祇日月星
L133n1557_p0849a01║宿種種光明普照十方又見諸樓閣周廻四
L133n1557_p0849a02║壁一一步內一切眾寶以為莊嚴一一寶中
L133n1557_p0849a03║皆現彌勒曩劫修行菩薩道時或施頭目或
L133n1557_p0849a04║施手足脣舌牙齒耳鼻血肉皮膚骨髓乃至
L133n1557_p0849a05║爪髮如是一切悉皆能捨妻妾男女城邑聚
L133n1557_p0849a06║落國土王位隨其所須盡皆施與處牢獄者
L133n1557_p0849a07║令得出離被繫縛者使其解脫有疾病者為
L133n1557_p0849a08║其救療入邪徑者示其正道或為船師令度
L133n1557_p0849a09║大海或為馬王救護惡難或為大仙善說諸
L133n1557_p0849a10║論或為輪王勸修十善或為醫王善療眾病
L133n1557_p0849a11║或孝順父母或親近善友或作聲聞或作緣
L133n1557_p0849a12║覺或作菩薩或作如來教化調伏一切眾生
L133n1557_p0849a13║或為法師奉行佛教受持讀誦如理思惟立
L133n1557_p0849a14║佛支提作佛形像若自供養若勸於他塗香
L133n1557_p0849a15║散華恭敬禮拜如是等事相續不絕或見坐
L133n1557_p0849b01║於師子之座廣演說法勸諸眾生安住十善
L133n1557_p0849b02║一心歸向佛法僧寶受持五戒及八齋戒出
L133n1557_p0849b03║家聽法受持讀誦如理修行乃至見於彌勒
L133n1557_p0849b04║菩薩百千億那由他阿僧祇劫修行諸度一
L133n1557_p0849b05║切色像又見彌勒曾所承事諸善知識悉以
L133n1557_p0849b06║一切功德莊嚴亦見彌勒在彼一一善知識
L133n1557_p0849b07║所親近供養受行其教乃至住於灌頂之地
L133n1557_p0849b08║時諸知識告善財言善來童子汝觀此菩薩
L133n1557_p0849b09║不思議事莫生疲厭。
L133n1557_p0849b10║第六復聞一切下見聞嚴具作用於中十
L133n1557_p0849b11║𫨻一聞網等演法於中三一近聞次又聞
L133n1557_p0849b12║某處下遠聞後善財下得益二見寶鏡作
L133n1557_p0849b13║用三見寶柱放光四見寶像威儀五見瓔
L133n1557_p0849b14║珞等出生六蓮華重現七寶地現像八樹
L133n1557_p0849b15║現半身兜沙羅者此云霜冰九半月現光
L133n1557_p0850a01║十壁現本事於中初見慈氏修行隨類攝
L133n1557_p0850a02║生後又見下覩所事友勸喻善財。
L133n1557_p0850a03║爾時善財童子得不忘失憶念力故得見十
L133n1557_p0850a04║方清淨眼故得善觀察無礙智故得諸菩薩
L133n1557_p0850a05║自在智故得諸菩薩已入智地廣大解故於
L133n1557_p0850a06║一切樓閣一一物中悉見如是及餘無量不
L133n1557_p0850a07║可思議自在境界諸莊嚴事。
L133n1557_p0850a08║二爾時善財下總顯見相先法後喻今初
L133n1557_p0850a09║謂何力能見以何眼見將何智見依何位
L133n1557_p0850a10║見於何處見如經屬之及結前來所不說
L133n1557_p0850a11║境。
L133n1557_p0850a12║譬如有人於睡夢中見種種物所謂城邑聚
L133n1557_p0850a13║落宮殿園苑山林河池衣服飲食乃至一切
L133n1557_p0850a14║資生之具或見自身父母兄弟內外親屬或
L133n1557_p0850a15║見大海須彌山王乃至一切諸天宮殿閻浮
L133n1557_p0850b01║提等四天下事或見其身形量廣大百千由
L133n1557_p0850b02║旬房舍衣服悉皆相稱謂於晝日經無量時
L133n1557_p0850b03║不眠不寢受諸安樂從睡覺已乃知是夢而
L133n1557_p0850b04║能明記所見之事善財童子亦復如是以彌
L133n1557_p0850b05║勒菩薩力所持故知三界法皆如夢故滅諸
L133n1557_p0850b06║眾生狹劣想故得無障礙廣大解故住諸菩
L133n1557_p0850b07║薩勝境界故入不思議方便智故能見如是
L133n1557_p0850b08║自在境界譬如有人將欲命終見隨其業所
L133n1557_p0850b09║受報相行惡業者見於地獄畜生餓鬼所有
L133n1557_p0850b10║一切眾苦境界或見獄卒手持兵仗或瞋或
L133n1557_p0850b11║罵囚執將去亦聞號呌悲歎之聲或見灰河
L133n1557_p0850b12║或見鑊湯或見刀山或見劒樹種種逼迫受
L133n1557_p0850b13║諸苦惱作善業者即見一切諸天宮殿無量
L133n1557_p0850b14║天眾天諸采女種種衣服具足莊嚴宮殿園
L133n1557_p0850b15║林盡皆妙好身雖未死而由業力見如是事
L133n1557_p0851a01║善財童子亦復如是以菩薩業不思議力得
L133n1557_p0851a02║見一切莊嚴境界譬如有人為鬼所持見種
L133n1557_p0851a03║種事隨其所問悉皆能答善財童子亦復如
L133n1557_p0851a04║是菩薩智慧之所持故見彼一切諸莊嚴事
L133n1557_p0851a05║若有問者靡不能答譬如有人為龍所持自
L133n1557_p0851a06║謂是龍入於龍宮於少時間自謂已經日月
L133n1557_p0851a07║年載善財童子亦復如是以住菩薩智慧想
L133n1557_p0851a08║故彌勒菩薩所加持故於少時間謂無量劫
L133n1557_p0851a09║譬如梵宮名莊嚴藏於中悉見三千世界一
L133n1557_p0851a10║切諸物不相雜亂善財童子亦復如是於樓
L133n1557_p0851a11║觀中普見一切莊嚴境界種種差別不相雜
L133n1557_p0851a12║亂譬如比丘入徧處定若行若住若坐若臥
L133n1557_p0851a13║隨所入定境界現前善財童子亦復如是入
L133n1557_p0851a14║於樓觀一切境界悉皆明了譬如有人於虛
L133n1557_p0851a15║空中見乾闥婆城具足莊嚴悉分別知無有
L133n1557_p0851b01║障礙譬如夜叉宮殿與人宮殿同在一處而
L133n1557_p0851b02║不相雜各隨其業所見不同譬如大海於中
L133n1557_p0851b03║悉見三千世界一切色像譬如幻師以幻力
L133n1557_p0851b04║故現諸幻事種種作業善財童子亦復如是
L133n1557_p0851b05║以彌勒菩薩威神力故及不思議幻智力故
L133n1557_p0851b06║能以幻智知諸法故得諸菩薩自在力故見
L133n1557_p0851b07║樓閣中一切莊嚴自在境界。
L133n1557_p0851b08║後譬如下喻顯見相所以有十喻者所喻
L133n1557_p0851b09║別故然有二意一喻能見因緣不同故二
L133n1557_p0851b10║喻所見境相別故具初意者十中初一總
L133n1557_p0851b11║喻能見所見皆如夢事大小無礙等如喻
L133n1557_p0851b12║合文尋之餘九皆別二喻自因力隨自業
L133n1557_p0851b13║故凡命將終故三四並喻緣力龍鬼所持
L133n1557_p0851b14║故然鬼持自他不同龍持自他同體五喻
L133n1557_p0851b15║友依報力六是定力七喻性空八喻法界
L133n1557_p0852a01║自在力九喻智定無二力大智海印之三
L133n1557_p0852a02║昧故十幻智自在力二約所喻境相別者
L133n1557_p0852a03║亦初總餘別別中一臨終現業喻喻所見
L133n1557_p0852a04║𡨋應二非人所持喻喻所見能說三龍宮
L133n1557_p0852a05║淹久喻喻念劫圓融四梵宮廣現喻喻一
L133n1557_p0852a06║多無礙五徧處定境喻喻所見明了六乾
L133n1557_p0852a07║城依空喻喻事理無礙七同處異見喻喻
L133n1557_p0852a08║隱顯自在八海現三千喻喻頓現遠近九
L133n1557_p0852a09║幻現眾多喻喻所見純雜無礙（六乾城依空喻然一
L133n1557_p0852a10║喻中前六有合七八九無至第十幻中一時總合從後倒合初以彌勒菩薩威神故
L133n1557_p0852a11║合於幻師二及不思議幻智力故以合大海海印之義即智海故三能以幻智知諸
L133n1557_p0852a12║法故即合夜叉與人互不相見以如幻故四得諸菩薩自在力故合於乾城依空無
L133n1557_p0852a13║礙現自在故以在幻後皆帶幻字以有兩重之意故有十喻差別不同不為此釋則
L133n1557_p0852a14║謂經文繁不要也）。
L133n1557_p0852a15║爾時彌勒菩薩摩訶薩即攝神力入樓閣中
L133n1557_p0852b01║彈指作聲告善財言善男子起法性如是此
L133n1557_p0852b02║是菩薩知諸法智因緣聚集所現之相如是
L133n1557_p0852b03║自性如幻如夢如影如像悉不成就爾時善
L133n1557_p0852b04║財聞彈指聲從三昧起彌勒告言善男子汝
L133n1557_p0852b05║住菩薩不可思議自在解脫受諸菩薩三昧
L133n1557_p0852b06║喜樂能見菩薩神力所持助道所流願智所
L133n1557_p0852b07║現種種上妙莊嚴宮殿見菩薩行聞菩薩法
L133n1557_p0852b08║知菩薩德了如來願善財白言唯然聖者是
L133n1557_p0852b09║善知識加被憶念威神之力。
L133n1557_p0852b10║第四爾時彌勒下事訖起定於中四一警
L133n1557_p0852b11║覺令起亦彈指者前來得旨所謂忘言此
L133n1557_p0852b12║中得旨令不滯寂（前來得旨者則以定為門此則以用為門動寂
L133n1557_p0852b13║無二真入法界）二法性下畧示體相初句標此是
L133n1557_p0852b14║下釋所見之相從法智緣生緣生故無自
L133n1557_p0852b15║性故云如是自性如幻夢等悉不成就者
L133n1557_p0853a01║結成上義從緣無性故事不成就無性從
L133n1557_p0853a02║緣故理不成就由不守自性故能從緣成
L133n1557_p0853a03║上之法雖成不離法性故即事得云法性
L133n1557_p0853a04║如是亦是性自具故（從法智者䟽中以初法智為緣釋如是自
L133n1557_p0853a05║性已下經文明自性如幻是所現相以後悉不成就結成自性如幻夢等初之一對
L133n1557_p0853a06║是約依他即三論意緣生故無性無性故從緣從由不守自性下約真實性辨即法
L133n1557_p0853a07║性宗真如不變隨緣之義上釋悉不成就明性相雙寂今云亦是性自具恒沙性德
L133n1557_p0853a08║本來具足非今新成云不成就）三爾時下得旨而起四彌
L133n1557_p0853a09║勒告下問答所見約問親證推之在因云
L133n1557_p0853a10║住不思議答中謙敬推之在緣云善友力
L133n1557_p0853a11║師資互推反常情也。
L133n1557_p0853a12║聖者此解脫門其名何等彌勒告言善男子
L133n1557_p0853a13║此解脫門名入三世一切境界不忘念智莊
L133n1557_p0853a14║嚴藏善男子此解脫門中有不可說不可說
L133n1557_p0853a15║解脫門一生菩薩之所能得。
L133n1557_p0853b01║第二聖者下顯法名先問後答答中先明
L133n1557_p0853b02║主門後善男子下眷屬前中三世一切境
L133n1557_p0853b03║界者即此所入所見之境不忘念智者即
L133n1557_p0853b04║能入能現之智良以三世一如故念劫圓
L133n1557_p0853b05║融隨一世中現三際之境智入三世了法
L133n1557_p0853b06║空寂與如𡨋契故一念之中無所不見莊
L133n1557_p0853b07║嚴藏者有二義一以法性嚴故一莊嚴中
L133n1557_p0853b08║包含出生無盡嚴具如一閣中見多閣等
L133n1557_p0853b09║二以無礙智契圓融境嚴如來藏則本具
L133n1557_p0853b10║諸法故上云法性如是非是新成故此門
L133n1557_p0853b11║中具不可說解脫（莊嚴者前約理融事已是事事無礙後更明心
L133n1557_p0853b12║境互融故此門下仍上主門釋眷屬也）。
L133n1557_p0853b13║善財問言此莊嚴事何處去耶彌勒答言於
L133n1557_p0853b14║來處去。
L133n1557_p0853b15║第三善財問言下窮嚴因之本源於中有
L133n1557_p0854a01║二問答初番窮其所歸由上覩希奇攝力
L133n1557_p0854a02║之後忽然而失故問其去處答中以從本
L133n1557_p0854a03║流末故來攝末歸本故去去不異來故引
L133n1557_p0854a04║之於來一時併答。
L133n1557_p0854a05║曰從何處來曰從菩薩智慧神力中來依菩
L133n1557_p0854a06║薩智慧神力而住無有去處亦無住處非集
L133n1557_p0854a07║非常遠離一切善男子如龍王降雨不從身
L133n1557_p0854a08║出不從心出無有積集而非不見但以龍王
L133n1557_p0854a09║心念力故霈然洪霔周徧天下如是境界不
L133n1557_p0854a10║可思議善男子彼莊嚴事亦復如是不住於
L133n1557_p0854a11║內亦不住外而非不見但由菩薩威神之力
L133n1557_p0854a12║汝善根力見如是事善男子譬如幻師作諸
L133n1557_p0854a13║幻事無所從來無所至去雖無來去以幻力
L133n1557_p0854a14║故分明可見彼莊嚴事亦復如是無所從來
L133n1557_p0854a15║亦無所去雖無來去然以慣習不可思議幻
L133n1557_p0854b01║智力故及由徃昔大願力故如是顯現。
L133n1557_p0854b02║後番彰其本起於中先問雖蒙引歸來處
L133n1557_p0854b03║既不究終歸寧知本起故復尋之答中先
L133n1557_p0854b04║法後喻法中先相後性謂智力緣作故來
L133n1557_p0854b05║智力緣加故住既從緣來則無來去故此
L133n1557_p0854b06║嚴事非在閣中而住亦非別處持來從緣
L133n1557_p0854b07║而來故非集緣謝則滅故非常若先定有
L133n1557_p0854b08║處所則墮常過先有今無則為斷滅既離
L133n1557_p0854b09║斷常何有生滅一異等相故云遠離一切
L133n1557_p0854b10║（若先定有下上約順明此下反釋先有先無門會歸中道從既離下結釋經文）後
L133n1557_p0854b11║喻有二先龍王降雨喻偏喻無來之來合
L133n1557_p0854b12║中不住內者菩薩力故不住外者自善力
L133n1557_p0854b13║故以內外因緣互奪則內外兩亡後幻師
L133n1557_p0854b14║現幻喻雙喻來去則無來去。
L133n1557_p0854b15║善財童子言大聖從何處來彌勒言善男子
L133n1557_p0855a01║諸菩薩無來無去如是而來無行無住如是
L133n1557_p0855a02║而來無處無著不沒不生不住不遷不動不
L133n1557_p0855a03║起無戀無著無業無報無起無滅不斷不常
L133n1557_p0855a04║如是而來善男子菩薩從大悲處來為欲調
L133n1557_p0855a05║伏諸眾生故從大慈處來為欲救護諸眾生
L133n1557_p0855a06║故從淨戒處來隨其所樂而受生故從大願
L133n1557_p0855a07║處來徃昔願力之所持故從神通處來於一
L133n1557_p0855a08║切處隨樂現故從無動搖處來恒不捨離一
L133n1557_p0855a09║切佛故從無取捨處來不役身心使徃來故
L133n1557_p0855a10║從智慧方便處來隨順一切諸眾生故從示
L133n1557_p0855a11║現變化處來猶如影像而化現故然善男子
L133n1557_p0855a12║汝問於我從何處來者善男子我從生處摩
L133n1557_p0855a13║羅提國而來於此善男子彼有聚落名為房
L133n1557_p0855a14║舍有長者子名瞿波羅為化其人令入佛法
L133n1557_p0855a15║而住於彼又為生處一切人民隨所應化而
L133n1557_p0855b01║為說法亦為父母及諸眷屬婆羅門等演說
L133n1557_p0855b02║大乘令其趣入故住於彼而從彼來。
L133n1557_p0855b03║第四善財童子言大聖下覈正報之性相
L133n1557_p0855b04║於中二先問從來後問生處前中先問後
L133n1557_p0855b05║答問中上見慈氏從餘處來遽即設敬問
L133n1557_p0855b06║法未遑諮問所從故此因前嚴事之來便
L133n1557_p0855b07║問來處答中有三來處一約體實法身即
L133n1557_p0855b08║無來之來來即無來文有十對思之二善
L133n1557_p0855b09║男子菩薩從大悲下約相實報從萬行中
L133n1557_p0855b10║來亦猶淨名從萬行道場來矣三汝問我
L133n1557_p0855b11║下約用化現隨機熟處而來此三即法報
L133n1557_p0855b12║化身亦體相用亦理行事又初唯理後唯
L133n1557_p0855b13║事中一具理事（此三以下結成上義都有四重然前之三重三叚䟽
L133n1557_p0855b14║中一一具足如初云一約體是第一義二覺法身是第二義三來即無來是第三義
L133n1557_p0855b15║約理也次二叚對二亦然其第四云又初唯理者以義包含故言中一具事理者謂
L133n1557_p0856a01║從大悲大慈等即約事也從無動搖無取捨即約理也以行兼事理故）摩羅
L133n1557_p0856a02║提者具云摩羅耶提數摩羅耶者此云鬘
L133n1557_p0856a03║施即山名也提數云中謂其山在此國中
L133n1557_p0856a04║故或國中近此山故瞿者地也波羅云守
L133n1557_p0856a05║護即守護土地及心地故（摩羅提者隨難解釋即化用中
L133n1557_p0856a06║也）。
L133n1557_p0856a07║善財童子言聖者何者是菩薩生處答言善
L133n1557_p0856a08║男子菩薩有十種生處何者為十善男子菩
L133n1557_p0856a09║提心是菩薩生處生菩薩家故深心是菩薩
L133n1557_p0856a10║生處生善知識家故諸地是菩薩生處生波
L133n1557_p0856a11║羅蜜家故大願是菩薩生處生妙行家故大
L133n1557_p0856a12║悲是菩薩生處生四攝家故如理觀察是菩
L133n1557_p0856a13║薩生處生般若波羅蜜家故大乘是菩薩生
L133n1557_p0856a14║處生方便善巧家故教化眾生是菩薩生處
L133n1557_p0856a15║生佛家故智慧方便是菩薩生處生無生法
L133n1557_p0856b01║忍家故修行一切法是菩薩生處生過現未
L133n1557_p0856b02║來一切如來家故。
L133n1557_p0856b03║第二善財下問答生處問中由前云從生
L133n1557_p0856b04║處來故今窮之答中二先通明諸菩薩生
L133n1557_p0856b05║處後別顯慈氏生處前中三初正答生處
L133n1557_p0856b06║次明生緣眷屬後校量顯勝今初有十皆
L133n1557_p0856b07║上句為能生之行下句為所生之家謂若
L133n1557_p0856b08║發菩提心則是菩薩名為生家若有深心
L133n1557_p0856b09║則見善友若得諸地則滿諸度教化眾生
L133n1557_p0856b10║即是覺他有智慧故了法無生有方便故
L133n1557_p0856b11║不取無生之相不滯二乘之寂故生無生
L133n1557_p0856b12║忍家餘可思準又上句亦通所生思之（餘可
L133n1557_p0856b13║思凖者䟽唯釋五句以難見故餘五易了故但例之然此十句一行因二行緣三行
L133n1557_p0856b14║相此三䟽已釋竟四以願扶行應云若𤼵大願即生妙行五化他謂若有悲心即行
L133n1557_p0856b15║四攝六觀理謂若觀妙理即成般若七隨事謂若事理雙遊是名大乘即方便善巧
L133n1557_p0857a01║入益物故䟽云教化眾生即是覺他九住果謂權實雙流則證無生忍故第十上順
L133n1557_p0857a02║謂具修萬行合三世佛家上句亦通者翻將下句為能生行謂上求下化名為菩薩
L133n1557_p0857a03║即得生於菩提心家下經以菩提心為家故則前七可通二解後三必須依於前釋
L133n1557_p0857a04║故䟽先明上句以為能生之行後方翻例耳）。
L133n1557_p0857a05║善男子菩薩摩訶薩以般若波羅蜜為母方
L133n1557_p0857a06║便善巧為父檀波羅蜜為乳母尸波羅蜜為
L133n1557_p0857a07║養母忍波羅蜜為莊嚴具勤波羅蜜為養育
L133n1557_p0857a08║者禪波羅蜜為浣濯人善知識為教授師一
L133n1557_p0857a09║切菩提分為伴侶一切善法為眷屬一切菩
L133n1557_p0857a10║薩為兄弟菩提心為家如理修行為家法諸
L133n1557_p0857a11║地為家處諸忍為家族大願為家教滿足諸
L133n1557_p0857a12║行為順家法勸發大乘為紹家業法水灌頂
L133n1557_p0857a13║一生所繫菩薩為王太子成就菩提為能淨
L133n1557_p0857a14║家族。
L133n1557_p0857a15║二善男子下明生緣眷屬有二十句般若
L133n1557_p0857b01║為母方便為父者畧有三義一實知虛疑
L133n1557_p0857b02║與陰俱靜權智流動與陽齊波故二親生
L133n1557_p0857b03║法身實由般若若無方便多共二乘成菩
L133n1557_p0857b04║薩種乃由方便故三者內解外濟如父母
L133n1557_p0857b05║故次檀以福資尸以防護餘可思耳（一實智等
L133n1557_p0857b06║者此言本出莊子第五外篇天道章中彼云故曰天樂者其生也天行其死也物化
L133n1557_p0857b07║靜而與陰同德動而與陽同波故知天樂者無天怨無人非無物累無鬼責故曰其
L133n1557_p0857b08║動也天其靜也地一心定而王天下其鬼不崇其魂不疲一心定而萬物服言以虛
L133n1557_p0857b09║靜推於天地通於萬物此之謂天樂今借其言況父母之為陰陽之儀故易云先有
L133n1557_p0857b10║天地然後有父母）。
L133n1557_p0857b11║善男子菩薩如是超凡夫地入菩薩位生如
L133n1557_p0857b12║來家住佛種性能修諸行不斷三寶善能守
L133n1557_p0857b13║護菩薩種族淨菩薩種生處尊勝無諸過惡
L133n1557_p0857b14║一切世間天人魔梵沙門婆羅門恭敬讚歎
L133n1557_p0857b15║善男子菩薩摩訶薩生於如是尊勝家已知
L133n1557_p0858a01║一切法如影像故於諸世間無所惡賤知一
L133n1557_p0858a02║切法如變化故於諸有趣無所染著知一切
L133n1557_p0858a03║法無有我故教化眾生心無疲厭以大慈悲
L133n1557_p0858a04║為體性故攝受眾生不覺勞苦了達生死猶
L133n1557_p0858a05║如夢故經一切劫而無怖畏了知諸蘊皆如
L133n1557_p0858a06║幻故示現受生而無疲厭知諸界處同法界
L133n1557_p0858a07║故於諸境界無所壞滅知一切想如陽𦦨故
L133n1557_p0858a08║入於諸趣不生倒惑達一切法皆如幻故入
L133n1557_p0858a09║魔境界不起染著知法身故一切煩惱不能
L133n1557_p0858a10║欺誑得自在故於一切趣通達無礙。
L133n1557_p0858a11║三善男子菩薩如是下校量顯勝於中二
L133n1557_p0858a12║先總辨生家勝後生於如是尊勝家下別
L133n1557_p0858a13║彰智勝。
L133n1557_p0858a14║善男子我身普生一切法界等一切眾生差
L133n1557_p0858a15║別色相等一切眾生殊異言音等一切眾生
L133n1557_p0858b01║種種名號等一切眾生所樂威儀隨順世間
L133n1557_p0858b02║教化調伏等一切清淨眾生示現受生等一
L133n1557_p0858b03║切凡夫眾生所作事業等一切眾生想等一
L133n1557_p0858b04║切菩薩願而現其身充滿法界。
L133n1557_p0858b05║二善男子我身下別顯慈氏生處於中二
L133n1557_p0858b06║先彰實報等周法界文有十句初句總次
L133n1557_p0858b07║八別後一結（先彰實報等周法界亦同出現品無量三輪）。
L133n1557_p0858b08║善男子我為化度與我徃昔同修諸行今時
L133n1557_p0858b09║退失菩提心者亦為教化父母親屬亦為教
L133n1557_p0858b10║化諸婆羅門令其離於種族憍慢得生如來
L133n1557_p0858b11║種性之中而生於此閻浮提界摩羅提國拘
L133n1557_p0858b12║吒聚落婆羅門家善男子我住於此大樓閣
L133n1557_p0858b13║中隨諸眾生心之所樂種種方便教化調伏。
L133n1557_p0858b14║二我為化下顯為順機當現生殊於中先
L133n1557_p0858b15║明現生拘吒者此云樓閣此聚落中多樓
L133n1557_p0859a01║閣故或慈氏閣在此中故（拘吒聚落此云樓閣乃是一義
L133n1557_p0859a02║或云小舍或曰多家故上經同譯為房舍聚落今䟽取一義耳）。
L133n1557_p0859a03║善男子我為隨順眾生心故我為成熟兜率
L133n1557_p0859a04║天中同行天故我為示現菩薩福智變化莊
L133n1557_p0859a05║嚴超過一切諸欲界故令其捨離諸欲樂故
L133n1557_p0859a06║令知有為皆無常故令知諸天盛必衰故為
L133n1557_p0859a07║欲示現將降生時大智法門與一生菩薩共
L133n1557_p0859a08║談論故為欲攝化諸同行故為欲教化釋迦
L133n1557_p0859a09║如來所遣來者令如蓮華悉開悟故於此命
L133n1557_p0859a10║終生兜率天。
L133n1557_p0859a11║後我為隨順下明當生於中先正顯當生
L133n1557_p0859a12║所為如蓮華者有三義一釋迦下種彼華
L133n1557_p0859a13║開故二昔因含果如華未開因亡果現故
L133n1557_p0859a14║如蓮華開三聞熏含實如蓮未開見實亡
L133n1557_p0859a15║言故云開悟智論云菩薩善根不遇如來
L133n1557_p0859b01║智慧日光翳死無疑通證前義（如蓮華者初一生行
L133n1557_p0859b02║解次一成果後義見理皆因聞教則教理行果四法備矣然䟽但釋蓮華之言而經
L133n1557_p0859b03║云為欲教化釋迦如來所遣來者今當說緣案觀彌勒菩薩上生兜率天經佛於舍
L133n1557_p0859b04║衛國說優波離問佛答此人從今十二年二月十五日上生閻浮提或數五十六億
L133n1557_p0859b05║萬歲爾乃下生於閻浮提佛滅度後我諸弟子若有精勤修諸功德威儀不缺掃塔
L133n1557_p0859b06║塗地以眾名香妙華供養行眾三昧深入正受讀誦經典如是等人應當至心雖不
L133n1557_p0859b07║斷結如得六通應當繫念念佛形像稱彌勒名如是等輩若一念頃受八戒齋修諸
L133n1557_p0859b08║淨業𤼵弘誓願命終之後譬如壯士屈身臂頃即得徃生兜率陁天於蓮華上結跏
L133n1557_p0859b09║趺坐百千天子作天伎樂持天曼陁羅華摩訶曼陁羅華以散其上讚言善哉善哉
L133n1557_p0859b10║又言如是等眾生若淨諸業行六事法必定無疑當得生於兜率天上值遇彌勒亦
L133n1557_p0859b11║隨彌勒下閻浮提第一聞法於未來世值遇賢劫一切諸佛又云得聞彌勒名者聞
L133n1557_p0859b12║已歡喜恭敬禮拜此人命終如彈指頃即得徃生又云善男子善女人犯諸禁戒造
L133n1557_p0859b13║諸惡業聞是菩薩大悲名字五體投地誠心懺悔是諸惡業速得清淨未來世中諸
L133n1557_p0859b14║眾生等聞是菩薩大悲名稱造立形像香華衣服繒蓋幢旛禮拜繫念此人命欲終
L133n1557_p0859b15║時彌勒菩薩放眉間白毫大人相光與諸天子持天曼陁羅華來迎此人此人須㬰
L133n1557_p0860a01║即得徃生值遇彌勒頭面禮敬便得聞法於無上道得不退轉於未來世得值恒河
L133n1557_p0860a02║沙等諸佛如來釋曰此亦釋迦所遣來者以行釋迦教故若彌勒下生經羅什法師
L133n1557_p0860a03║譯無如是我聞直云大智舍利弗問佛佛誡聽為說云舍利弗四大海水以漸減少
L133n1557_p0860a04║三千由旬是閻浮提地長十千由旬廣八千由旬平坦如鏡名華軟草遍覆其地廣
L133n1557_p0860a05║說莊嚴等華藏品已引次云城中有大婆羅門主名曰妙梵婆羅門女名摩婆提彌
L133n1557_p0860a06║勒託生為父母身紫金色三十二相身長千尺胸廣三十丈面長十二丈四尺肉眼
L133n1557_p0860a07║見千由旬常光四照面百由旬穰佉王奉七寶臺彌勒施諸婆羅門婆羅門見其毀
L133n1557_p0860a08║壞修無常想出家學道於龍華菩提樹下樹莖枝葉高五十里即以出家日得阿耨
L133n1557_p0860a09║多羅三藐三菩提有無量人𤼵心出家學道爾時彌勒見諸大眾作是念言今諸人
L133n1557_p0860a10║等不以生天樂故亦復不為今世樂故來至我所但為得涅槃常樂因緣是諸人等
L133n1557_p0860a11║於佛法中種諸善根釋迦牟尼佛遣來付我是故今來皆至我所我今受之是諸人
L133n1557_p0860a12║等或以讀誦分別決定修妬路毗奈耶阿毗達摩修諸功德來至我所廣敘布施持
L133n1557_p0860a13║戒忍辱精進結云善哉釋迦牟尼佛善教化如是等百千萬億眾生今至我所彌勒
L133n1557_p0860a14║如是三稱讚釋迦如來然後說法言汝等眾生能為難事於彼惡世貪欲瞋恚愚癡
L133n1557_p0860a15║迷惑短命人中能持戒行作諸功德甚為希有善哉釋迦牟尼佛以大悲心能於苦
L133n1557_p0860b01║惱眾生之中說誠實語示我當來度脫汝等如是之師甚為難遇深心憐愍惡世眾
L133n1557_p0860b02║生救濟苦惱令得安隱釋迦如來為汝等故以頭布施割截耳鼻手足支體受諸苦
L133n1557_p0860b03║惱以利汝等彌勒如是廣安慰已然後說法其龍華樹園縱廣一百由旬大眾滿中
L133n1557_p0860b04║初會說法九十六億人得阿羅漢第二會說法九十四億人第三會九十二億人更
L133n1557_p0860b05║有諸本經大同小異可以意得此經正明釋迦遣來）。
L133n1557_p0860b06║善男子我願滿足成一切智得菩提時汝及
L133n1557_p0860b07║文殊俱得見我。
L133n1557_p0860b08║後我願滿下結會三聖言俱見我者亦有
L133n1557_p0860b09║三意一俱助化故二善財表行文殊信智
L133n1557_p0860b10║成正覺時俱證此故三者文殊古佛善財
L133n1557_p0860b11║當佛慈氏現佛三世圓融浩然大均故云
L133n1557_p0860b12║俱見。
L133n1557_p0860b13║善男子汝當徃詣文殊師利善知識所而問
L133n1557_p0860b14║之言菩薩云何學菩薩行云何而入普賢行
L133n1557_p0860b15║門云何成就云何廣大云何隨順云何清淨
L133n1557_p0861a01║云何圓滿善男子彼當為汝分別演說。
L133n1557_p0861a02║第四善男子汝當下指示後友中三初勸
L133n1557_p0861a03║往教問次何以下釋勸所由三是故善男
L133n1557_p0861a04║子下結勸重釋初中令往文殊者因位將
L133n1557_p0861a05║極令反照心源故。
L133n1557_p0861a06║何以故文殊師利所有大願非餘無量百千
L133n1557_p0861a07║億那由他菩薩之所能有善男子文殊師利
L133n1557_p0861a08║童子其行廣大其願無邊出生一切菩薩功
L133n1557_p0861a09║德無有休息善男子文殊師利常為無量百
L133n1557_p0861a10║千億那由他諸佛母常為無量百千億那由
L133n1557_p0861a11║他菩薩師教化成就一切眾生名稱普聞十
L133n1557_p0861a12║方世界常於一切諸佛眾中為說法師一切
L133n1557_p0861a13║如來之所讚歎住甚深智能如實見一切諸
L133n1557_p0861a14║法通達一切解脫境界究竟普賢所行諸行
L133n1557_p0861a15║善男子文殊師利童子是汝善知識令汝得
L133n1557_p0861b01║生如來家長養一切諸善根發起一切助道
L133n1557_p0861b02║法值遇真實善知識令汝修一切功德入一
L133n1557_p0861b03║切願網住一切大願為汝說一切菩薩祕密。
L133n1557_p0861b04║法現一切菩薩難思行與汝徃昔同生同行。
L133n1557_p0861b05║二中先徵意云文殊已見何為勸往釋意
L133n1557_p0861b06║云彼德深廣宿緣重故於中二先明行廣
L133n1557_p0861b07║後顯緣深今初生菩薩功德者主信法門
L133n1557_p0861b08║長養一切善故為佛母者主般若門住甚
L133n1557_p0861b09║深智見法實故為菩薩師者具善巧智通
L133n1557_p0861b10║達解脫究竟普賢行故後是汝善知識下
L133n1557_p0861b11║顯其緣深已多成益。
L133n1557_p0861b12║是故善男子汝應徃詣文殊之所莫生疲厭
L133n1557_p0861b13║文殊師利當為汝說一切功德何以故汝先
L133n1557_p0861b14║所見諸善知識聞菩薩行入解脫門滿足大
L133n1557_p0861b15║願皆是文殊威神之力文殊師利於一切處
L133n1557_p0862a01║咸得究竟。
L133n1557_p0862a02║三結勸重釋中三初結勸具上二義應往
L133n1557_p0862a03║勿疲次徵釋先徵意云何以的知具前二
L133n1557_p0862a04║義後釋意云己所成益皆是彼力故知德
L133n1557_p0862a05║深緣重若當見者獲益尤增後文殊下結
L133n1557_p0862a06║德究竟前見為信之首後見為智之終故
L133n1557_p0862a07║云一切究竟。
L133n1557_p0862a08║時善財童子頂禮其足繞無量帀慇懃瞻仰
L133n1557_p0862a09║辭退而去。
L133n1557_p0862a10║第五爾時善財下戀德禮辭。
L133n1557_p0862a11║大方廣佛華嚴經疏鈔會本第七十九
L133n1557_p0862a12║音釋
L133n1557_p0862a13║呵責（呵虎何切怒言也）。闡（昌善切顯明也）。蠡（落戈切蚌屬）。虹蜺
L133n1557_p0862a14║（虹戶公切蜺五西切虹蜺螮蝀也）。肘（陟柳切臂肘也二尺曰肘）。祟（雖遂切）。
L133n1557_p0862a15║諮（津夷切訪問於善曰諮）。礠（牆之切引鐵石也）。簣（求位切竹籠也）。椰
L133n1557_p0862b01║（余遮也木名）。齡（盧經切年齡也）。覈（下革切考實也）。遑（胡光切暇也）。穰
L133n1557_p0862b02║佉（梵語也此云貝穰如羊切佉丘迦切）。詺（彌正切詺目也）。