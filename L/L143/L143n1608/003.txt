L143n1608_p0553a01║大藏聖教法寶標目卷第三　　　　庭三
L143n1608_p0553a02║元清源居士王古撰
L143n1608_p0553a03║妙法蓮華經七卷　【鳴】
L143n1608_p0553a04║右佛為一大事因緣故出現於世。為欲令
L143n1608_p0553a05║眾生開示悟入佛之知見。故說此一乗法。
L143n1608_p0553a06║授諸聲聞記。如是妙法諸佛時一說之。如
L143n1608_p0553a07║優曇華時一現耳。先示化城之權。終與髻
L143n1608_p0553a08║珠之祕。雖三車異駕而一雨同滋。皆令自
L143n1608_p0553a09║知決定作佛。說是經時。多寶佛塔從地湧
L143n1608_p0553a10║出十方諸佛集會證明。六萬恒河沙等菩
L143n1608_p0553a11║薩。及其眷屬。護持流布。持經隨喜。有六根
L143n1608_p0553a12║清淨等無量功德。若夫入旋陀羅尼諸三
L143n1608_p0553a13║昧。見靈山法會儼然佛常住不滅。證悟者
L143n1608_p0553a14║自知。非思議境界。天親菩薩論二卷。天台
L143n1608_p0553a15║智者證旋陀羅尼三昧九旬談妙。妙玄文
L143n1608_p0553b01║句止觀。三大部三十卷。盛行東南。慈恩法
L143n1608_p0553b02║師章䟽。廣化西北。誦持靈感具有傳記。流
L143n1608_p0553b03║通震旦無盛此經。
L143n1608_p0553b04║法華三昧經
L143n1608_p0553b05║右是法華支派。
L143n1608_p0553b06║無量義經
L143n1608_p0553b07║右是法華前說。
L143n1608_p0553b08║薩曇分陀利經
L143n1608_p0553b09║右是略出寶塔提婆品中少分。
L143n1608_p0553b10║正法華經十卷　【鳳】
L143n1608_p0553b11║右西晉竺法護譯。品義大同。翻文有異。
L143n1608_p0553b12║添品法華經八卷　【在】
L143n1608_p0553b13║右隋天竺三藏崛多笈多。以秦譯有闕文。
L143n1608_p0553b14║添藥草喻之半。提婆達多品陀羅尼次神
L143n1608_p0553b15║力品後。囑累品在卷終。餘諸字句。亦間有
L143n1608_p0554a01║改定。
L143n1608_p0554a02║維摩詰經三卷
L143n1608_p0554a03║右什法師譯。維摩詰此云淨名。示疾毗耶
L143n1608_p0554a04║離城。佛遣聲聞諸菩薩問疾。皆辭不任。文
L143n1608_p0554a05║殊與八千菩薩大弟子等。來入丈室問答
L143n1608_p0554a06║妙法。深談實相不二法門等。借座燈王。請
L143n1608_p0554a07║飯香積。手按大千。室容海眾。亦名不思議
L143n1608_p0554a08║解脫法門（生肇融𠮉四法師注解天台智者略䟽十卷）。
L143n1608_p0554a09║維摩詰經二卷
L143n1608_p0554a10║右吳支謙譯。
L143n1608_p0554a11║說無垢稱經六卷　【樹】
L143n1608_p0554a12║右奘法師譯已上三經本同譯別。
L143n1608_p0554a13║大方等頂王經
L143n1608_p0554a14║大乗頂王經
L143n1608_p0554a15║善思童子經二卷　【白】
L143n1608_p0554b01║右三經同本異譯。善思童子維摩詰子也。
L143n1608_p0554b02║乳母抱持在重閣上。見佛自湧身空中。投
L143n1608_p0554b03║下而住。空中獻華問答。說甚深法。佛為授
L143n1608_p0554b04║記作佛。
L143n1608_p0554b05║大悲分陀利經八卷
L143n1608_p0554b06║悲華經十卷　【駒】
L143n1608_p0554b07║二經同本異譯右說諸佛本願莊嚴清淨
L143n1608_p0554b08║佛土。釋迦如來以大悲故。願出五濁惡世
L143n1608_p0554b09║成佛度生。說釋迦佛因地布施身命。種種
L143n1608_p0554b10║大悲行願。彌陀阿閦觀音勢至文殊普賢
L143n1608_p0554b11║本所發願。讀誦書寫此經。乃至一偈勝十
L143n1608_p0554b12║大劫行六波羅蜜。
L143n1608_p0554b13║金光明最勝王經十卷　【食】
L143n1608_p0554b14║合部金光明經八卷　【場】
L143n1608_p0554b15║右前後三譯。經同品異。初北涼曇無讖譯
L143n1608_p0555a01║四卷十八品。次隋僧寶貴合諸譯為八卷
L143n1608_p0555a02║二十四品。然文皆不足。唐義淨譯十卷三
L143n1608_p0555a03║十一品。比前最備佛說是金光明微妙經
L143n1608_p0555a04║典諸經中王。說佛壽長遠三身差別。金鼓
L143n1608_p0555a05║懺悔。天神護法。大辯才天。大功德天。天王
L143n1608_p0555a06║地神。皆同佑衛此妙經法。及供養天神天
L143n1608_p0555a07║女。誦呪祈願種種法門。後說救魚生天。捨
L143n1608_p0555a08║身飼虎。皆成佛因緣。
L143n1608_p0555a09║伅真陀羅所問如來三昧經三卷
L143n1608_p0555a10║右伅真此言樹。謂天伎樂神。即乾達婆王
L143n1608_p0555a11║名也。大緊那羅王經與此本同譯別。伅徒
L143n1608_p0555a12║門反。
L143n1608_p0555a13║大樹緊那羅王所問經四卷　【化】
L143n1608_p0555a14║右二經本同譯別。經初天冠菩薩問佛諸
L143n1608_p0555a15║菩薩種種法門。佛隨問答。說菩薩諸四句
L143n1608_p0555b01║法。時大樹緊那羅王從香山中與諸大眾
L143n1608_p0555b02║來禮敬佛。奏諸伎樂須彌等山頗峨湧沒。
L143n1608_p0555b03║四眾八部大迦葉等。惟除不退轉菩薩。皆
L143n1608_p0555b04║悉起舞不能自持。樂中說偈。八千菩薩得
L143n1608_p0555b05║無生忍請佛菩薩於香山供養七夜。佛說
L143n1608_p0555b06║淨六度方便等諸波羅蜜。一一各三十二
L143n1608_p0555b07║法門。六十萬餘眾生發無上正真道心。授
L143n1608_p0555b08║王作佛記。又為八千王子說助菩提法。為
L143n1608_p0555b09║八萬四千夫人婇女說轉女身法。及說菩
L143n1608_p0555b10║薩成就三十二法。能為法器。及菩薩諸行
L143n1608_p0555b11║法。又法施有三十二功德。此經亦名宣說
L143n1608_p0555b12║不思議法品。
L143n1608_p0555b13║佛昇忉利天為母說法經三卷
L143n1608_p0555b14║右佛昇忉利天度夏安居三月。月天子問
L143n1608_p0555b15║諸菩薩種種法門。佛隨問答。略如維摩經。
L143n1608_p0556a01║佛告目連。勿謂佛獨在一閻浮提成道度
L143n1608_p0556a02║生。於三千大千世界中示現降胎。現生成
L143n1608_p0556a03║佛示滅。略說四方四維等諸佛名號國土。
L143n1608_p0556a04║應現種種不同等事。
L143n1608_p0556a05║佛說道神足無極變化經四卷
L143n1608_p0556a06║右與昇忉利天為母說法經本同譯別。
L143n1608_p0556a07║寶雨經十卷　【被】
L143n1608_p0556a08║寶雲經七卷　【草】
L143n1608_p0556a09║右二經同本異譯。除蓋障菩薩問佛。云何
L143n1608_p0556a10║菩薩得十波羅蜜圓滿。云何得等於地水
L143n1608_p0556a11║火風空。如日月。如師子。如蓮華。調伏寂靜
L143n1608_p0556a12║廣大清淨。智慧如海。善巧辯才。令眾生歡
L143n1608_p0556a13║喜信受。空無相願。慈悲喜捨。遊戲神通。離
L143n1608_p0556a14║八難處。住不退轉得如來法身金剛身。十
L143n1608_p0556a15║二頭陀。云何得種種善巧。生清淨佛土。乃
L143n1608_p0556b01║至云何速證無上菩提。佛各隨問為說。問
L143n1608_p0556b02║一答十。微妙富備。大略如華嚴普賢二千
L143n1608_p0556b03║酬行法。
L143n1608_p0556b04║阿惟越致遮經四卷
L143n1608_p0556b05║不退轉法輪經四卷　【木】
L143n1608_p0556b06║廣博嚴淨不退轉法輪經六卷
L143n1608_p0556b07║右三經本同譯別。廣略文異說佛出五濁。
L143n1608_p0556b08║方便說三乗化導眾生。令入一佛乗。他方
L143n1608_p0556b09║淨土二十那由他劫植眾德本。不如忍界
L143n1608_p0556b10║從明至食說法化愚。令受三歸五戒。況勸
L143n1608_p0556b11║人出家廣為說法令出三界。佛說信行法
L143n1608_p0556b12║行八輩四果辟支佛。皆是不退轉菩薩微
L143n1608_p0556b13║妙法門。次諸大阿羅漢說密語。我等具足
L143n1608_p0556b14║五無間業。謂無明能生生死為母。不正思
L143n1608_p0556b15║惟及喜愛為父。壞諸想諸行為破僧。不壞
L143n1608_p0557a01║凡夫法滅羅漢想。名殺阿羅漢。滅如來想
L143n1608_p0557a02║名出佛身血。知一切法如幻如影如響故。
L143n1608_p0557a03║次說眾生若聞釋迦牟尼佛名者皆於菩
L143n1608_p0557a04║提得不退轉。況持一華以供養耶。如尼拘
L143n1608_p0557a05║陀樹種子甚小。漸次長大。至蔭五百人。有
L143n1608_p0557a06║東方佛剎來三大菩薩。頭面禮佛言。我等
L143n1608_p0557a07║於此法中無有疑惑。我是如來。我是世尊。
L143n1608_p0557a08║我是佛。爾時眾會皆作是念。無有二佛並
L143n1608_p0557a09║出世間。何緣彼作是說。佛偈云。不住一切
L143n1608_p0557a10║法。求寂滅菩提。亦不得菩提。是故名如來。
L143n1608_p0557a11║詳如本國五百童女。五千尼。五千居士婦。
L143n1608_p0557a12║聞法不復受胎為女人。皆生佛國。無量無
L143n1608_p0557a13║邊不可思議天龍八部人非人等。皆於菩
L143n1608_p0557a14║提得不退轉。
L143n1608_p0557a15║入定不定印經
L143n1608_p0557b01║不必定入印經
L143n1608_p0557b02║右二經本同譯別佛說五種菩薩行。一羊
L143n1608_p0557b03║乗行。二象乗行。初二菩薩於正等覺是不
L143n1608_p0557b04║決定。於生死海不能救濟一切有情。退失
L143n1608_p0557b05║無上道。三日月神通乗行。四聲聞神通乗
L143n1608_p0557b06║行。五如來神通乗行。後三菩薩必定不退
L143n1608_p0557b07║無上智道。如來行中廣明種種大乗利他
L143n1608_p0557b08║行法。大心人之龜鑑也。末說信敬供養瞋
L143n1608_p0557b09║惡侵損大乗法人極大罪福。
L143n1608_p0557b10║等集眾德三昧經二卷　【賴】
L143n1608_p0557b11║集一切福德三昧經三卷
L143n1608_p0557b12║右二經本同譯別。毗舍離城淨威力士。自
L143n1608_p0557b13║念。我成就大力。閻浮提中無與等者。我當
L143n1608_p0557b14║往觀佛。何如我也。佛欲降伏。令目連取。佛
L143n1608_p0557b15║為童子時與兄弟捔力。射箭著鐵圍山。佛
L143n1608_p0558a01║言。是菩薩父母生力非神通力。若以神力
L143n1608_p0558a02║當過無量諸佛世界。佛說人牛象師子力
L143n1608_p0558a03║士諸天力諸菩薩力。各各增上十乃當一。
L143n1608_p0558a04║以至十十地菩薩力。等一後身菩薩力。至
L143n1608_p0558a05║成佛時超百千陪。過於菩薩魔梵人天等。
L143n1608_p0558a06║不可喻說。次復較量種種福德。復說成就
L143n1608_p0558a07║莊嚴福德種種法義。復次佛諸菩薩問答。
L143n1608_p0558a08║解說此三昧法義。
L143n1608_p0558a09║持心梵天所問經四卷
L143n1608_p0558a10║右經初說如來種種光明名號功德。次持
L143n1608_p0558a11║心梵天問。何謂菩薩志性堅強。言無惱熱。
L143n1608_p0558a12║德超眾生。威儀安詳。心不憒亂。開化塵勞。
L143n1608_p0558a13║乃至於諸佛法而不退轉。佛隨所問。廣為
L143n1608_p0558a14║演說。次明網菩薩梵天文殊大弟子等問
L143n1608_p0558a15║答法要。又諸菩薩各隨所樂說菩薩法。次
L143n1608_p0558b01║梵天大菩薩等受成佛記。末說此經大功
L143n1608_p0558b02║德力。
L143n1608_p0558b03║思益梵天所問經四卷
L143n1608_p0558b04║姚秦什法師譯。
L143n1608_p0558b05║勝思惟梵天所問經六卷
L143n1608_p0558b06║魏菩提流支譯右二經與持心梵天所問
L143n1608_p0558b07║經同本異譯佛放光明照三千大千世界。
L143n1608_p0558b08║普及十方無量佛土。東方過七十二恒河
L143n1608_p0558b09║沙佛土。國名清潔。佛號日月光如來。有菩
L143n1608_p0558b10║薩梵天。名曰思益。白佛。欲詣娑婆世界。佛
L143n1608_p0558b11║言。應以十法遊於彼土。於毀譽心無增減。
L143n1608_p0558b12║於善惡心無分別。於諸愚智等以悲心。於
L143n1608_p0558b13║上中下眾生之類意常平等。於輕毀供養
L143n1608_p0558b14║心無有二。於他闕失不見其過。見種種乗
L143n1608_p0558b15║皆是一乗。聞三惡道亦勿驚畏。於諸菩薩
L143n1608_p0559a01║生如來想。佛出五濁。生希有想。於此國中
L143n1608_p0559a02║百千萬劫淨修梵行。不如彼土從旦至食
L143n1608_p0559a03║無瞋礙心。其福為勝。
L143n1608_p0559a04║持人菩薩經四卷　【萬】
L143n1608_p0559a05║晉譯。
L143n1608_p0559a06║持世經四卷
L143n1608_p0559a07║秦什法師譯右二經本同譯別。什師所譯。
L143n1608_p0559a08║文備詞順。持世菩薩問佛。云何菩薩能知
L143n1608_p0559a09║諸法實相。亦善分別諸法相。云何得念力
L143n1608_p0559a10║轉身成就不斷念。乃至得無上菩提。佛為
L143n1608_p0559a11║隨問開示。初品答所問種種法門。次五陰
L143n1608_p0559a12║品。次十八性品。次十二入品。次十二因緣
L143n1608_p0559a13║品次四念處品。次五根品。次八聖道品。次
L143n1608_p0559a14║世間出世間品。次有為無為法品。逐品法
L143n1608_p0559a15║義至詳至妙。及說過去諸佛本事。此經有
L143n1608_p0559b01║種種大功德利益。乃至疾得無上菩提。
L143n1608_p0559b02║濟諸方等學經
L143n1608_p0559b03║大乗方廣總持經
L143n1608_p0559b04║右二經本同譯別。佛說。謗佛法僧人必墮
L143n1608_p0559b05║地獄。多劫不能得出。佛說過去劫為法比
L143n1608_p0559b06║丘。以惡毒心謗淨命比丘。揚其惡行。八十
L143n1608_p0559b07║劫中。受地獄苦。又多生墮畜生中。方得人
L143n1608_p0559b08║身。常受貧厄。瘖瘂無舌。法比丘者。則我身
L143n1608_p0559b09║是。淨命比丘彌陀佛是。由我過去愚癡無
L143n1608_p0559b10║智。受苦如是。當知隨順惡友求法師短。譏
L143n1608_p0559b11║毀損害。為自傷損。
L143n1608_p0559b12║大方廣寶篋經二卷　【方】
L143n1608_p0559b13║文殊現寶藏經三卷
L143n1608_p0559b14║右二經本同譯別。說文殊智慧辯才神通
L143n1608_p0559b15║威德。遊於諸佛國土。現種種殊勝等事東
L143n1608_p0560a01║方佛土有第一智慧弟子。住梵天說法。聲
L143n1608_p0560a02║徧三千大千世界。聞文殊發大音聲。驚怖
L143n1608_p0560a03║墜落。如旋嵐風吹於小鳥。復有佛土。大火
L143n1608_p0560a04║災起世界充滿。文殊於彼火中。作蓮華網
L143n1608_p0560a05║而從中過。火所觸和適快樂。聲聞神力如
L143n1608_p0560a06║小鳥。文殊神力如金翅迅疾。又七日七夜
L143n1608_p0560a07║雨不斷絕。諸比丘眾未得禪定者。饑羸困
L143n1608_p0560a08║苦。文殊化一鉢食置講堂上。千二百五十
L143n1608_p0560a09║比丘。萬二千菩薩皆得飽足。鉢無減耗。魔
L143n1608_p0560a10║化四萬比丘來入會中。亦皆受供。鉢食亦
L143n1608_p0560a11║無減耗。悉皆降伏。又文殊三月竟夏不現
L143n1608_p0560a12║佛邊。大迦葉問何所在耶。答云。我在王宮
L143n1608_p0560a13║婇女中。及諸婬女小兒中。迦葉念言。何緣
L143n1608_p0560a14║此人與清淨僧眾為臘。即撾揵椎。欲逐出
L143n1608_p0560a15║文殊。即見十方不可計數佛邊各有文殊。
L143n1608_p0560b01║各有迦葉。撾揵椎欲逐出之。佛語迦葉。汝
L143n1608_p0560b02║欲逐出何者文殊。迦葉慚愧。欲置揵椎于
L143n1608_p0560b03║地盡其神力而不能也。佛令禮文殊乃得
L143n1608_p0560b04║墮地。佛言。文殊三月教化城中女人宮中
L143n1608_p0560b05║婇女。及童男童女各五百人。及無量人得
L143n1608_p0560b06║不退轉成道得果。或生天宮。又說三十二
L143n1608_p0560b07║德鎧法門三萬二千天人皆發無上道意。
L143n1608_p0560b08║是經亦名文殊所現變化降伏眾魔化諸
L143n1608_p0560b09║異學。名曰寶藏。
L143n1608_p0560b10║證契大乗經二卷
L143n1608_p0560b11║大乗同性經二卷
L143n1608_p0560b12║右二經本同譯別。佛在楞伽山。為羅剎王
L143n1608_p0560b13║說眾生捨身受身。中陰識神隨業輪轉。戒
L143n1608_p0560b14║律持犯善不善果報種種差別。修行三十
L143n1608_p0560b15║七品。至成無上菩提。聲聞辟支佛菩薩如
L143n1608_p0561a01║來。皆有十地。如諸小河流皆入大海。一切
L143n1608_p0561a02║諸法皆悉流入毗盧遮那智藏大海。同一
L143n1608_p0561a03║真如清淨法性。授羅剎王成佛記。及說過
L143n1608_p0561a04║去佛菩薩本緣。
L143n1608_p0561a05║深密解脫經五卷　【蓋】
L143n1608_p0561a06║魏菩提流支譯。
L143n1608_p0561a07║解深密經五卷
L143n1608_p0561a08║唐玄奘譯右佛說一切法相。略有三種。一
L143n1608_p0561a09║徧計所執相。二依他起相。三圓成實相。徧
L143n1608_p0561a10║計所執。謂一切法。名假安立。自性差別。依
L143n1608_p0561a11║他謂一切法緣生自性。如無明緣行。乃至
L143n1608_p0561a12║集大苦蘊。圓成實相。謂一切法平等真如
L143n1608_p0561a13║通達修習。乃至無上菩提。一切諸法皆無
L143n1608_p0561a14║自性。無生無滅本來寂靜。自性涅槃。如空
L143n1608_p0561a15║華。如幻像。如虛空無生無滅。第三卷。彌勒
L143n1608_p0561b01║問瑜伽種種義。極於微妙。第四。觀世音問
L143n1608_p0561b02║十地十一地微細法門。地地殊勝功德。及
L143n1608_p0561b03║二愚癡。與所應學法。六波羅蜜因果種種
L143n1608_p0561b04║法門。第五卷。文殊問如來法身化身。出現
L143n1608_p0561b05║調伏說法威德住持等法門。
L143n1608_p0561b06║解節經
L143n1608_p0561b07║右如理正聞菩薩。問能解甚深義節。菩薩
L143n1608_p0561b08║一切法無二。答說此經。
L143n1608_p0561b09║緣生初勝分法本經二卷
L143n1608_p0561b10║右序曰。本是一心積為三界。理極實相。筌
L143n1608_p0561b11║窮假名。五因七果十有二分緣生之法。總
L143n1608_p0561b12║備於此。佛說十二因緣法義微妙眾經綱
L143n1608_p0561b13║目。攝在茲焉。聖者鬱楞伽作論釋此經。先
L143n1608_p0561b14║立偈三十。後以論釋。故亦名三十論。
L143n1608_p0561b15║分別緣起初勝法門經二卷
L143n1608_p0562a01║右與緣生經同本異譯。
L143n1608_p0562a02║相續解脫地波羅蜜了義經
L143n1608_p0562a03║右與解深密經第四第五卷同本異譯。解
L143n1608_p0562a04║在彼經。
L143n1608_p0562a05║楞伽阿跋多羅寶經四卷
L143n1608_p0562a06║宋天竺三藏求那跋陀羅譯右佛在南海
L143n1608_p0562a07║瀕楞伽山頂。昔諸如來皆於此城說自所
L143n1608_p0562a08║得聖智證法。非外道邪見及二乗修行境
L143n1608_p0562a09║界。我今亦當開示此法。時大慧菩薩致一
L143n1608_p0562a10║百八問。佛隨所問答。說諸佛正覺性自性
L143n1608_p0562a11║第一義心。成就世間出世間上上法。心意
L143n1608_p0562a12║識生住滅相等。一百八法。傳燈錄僧那禪
L143n1608_p0562a13║師曰。我初祖兼付楞伽經四卷。謂我師二
L143n1608_p0562a14║祖曰。吾觀震旦。唯有此經可以印心。仁者
L143n1608_p0562a15║依行自得度世。又二祖凡說法竟。乃曰。此
L143n1608_p0562b01║經四世之後變成名相。深可悲哉。我今付
L143n1608_p0562b02║汝。宜善護持。
L143n1608_p0562b03║入楞伽經十卷　【身】
L143n1608_p0562b04║三藏真諦譯。
L143n1608_p0562b05║大乗入楞伽經七卷　【髮】
L143n1608_p0562b06║實叉難陀譯右三經同本異譯。初譯四卷
L143n1608_p0562b07║楞伽。夜叉王城勸請序致及流通等文不
L143n1608_p0562b08║足。次流支譯十卷。次七卷。則天久視年中
L143n1608_p0562b09║譯。序云。此經諸佛心量之玄樞。羣經理窟
L143n1608_p0562b10║之妙鍵。廣喻幽旨。洞明深義。跋陀之譯未
L143n1608_p0562b11║弘。流支之義多舛。今討三本之要。詮成七
L143n1608_p0562b12║卷之了教。傳燈之句不窮。湧泉之義無盡。
L143n1608_p0562b13║菩薩行方便境界神通變化經三卷
L143n1608_p0562b14║右上卷文殊說六波羅蜜等各各十二功
L143n1608_p0562b15║德進修行門。次二卷尼乾子說佛三十二
L143n1608_p0563a01║相。三十二大悲行。三十七助道四無畏。十
L143n1608_p0563a02║八不共法等。與尼乾子經同而稍略。
L143n1608_p0563a03║大薩遮尼乾子所說經十卷　【四】
L143n1608_p0563a04║右第一第二卷。佛說一乗菩薩行方便境
L143n1608_p0563a05║界奮迅法門。第三尼乾子與八十八千萬
L143n1608_p0563a06║尼乾子俱遊行諸國。為嚴熾王說十不善
L143n1608_p0563a07║業果報（華嚴十地品第二同）說國王護眾生法。說轉
L143n1608_p0563a08║輪聖王七寶功德。又復有七種次寶。七者。
L143n1608_p0563a09║一劒。二海龍王皮。三牀。四園。五屋舍。六衣。
L143n1608_p0563a10║七足所用寶。次說諸國王治國善惡法行。
L143n1608_p0563a11║法行王能救護眾生善行政治。用兵愛民
L143n1608_p0563a12║等種種事甚詳。及說國王布施十五種功
L143n1608_p0563a13║德。次說外道聰明智慧各有罪過。第六至
L143n1608_p0563a14║第九。說唯佛無諸過失。三十二相。八十種
L143n1608_p0563a15║好。三十七品菩提分法。六通四無礙智。十
L143n1608_p0563b01║力四無畏。十八不共法等不思議法門。佛
L143n1608_p0563b02║言。尼乾子現行外道法。以一切無量種種
L143n1608_p0563b03║身。化無量眾生發菩提心。所供養佛不可
L143n1608_p0563b04║量數。過無量數劫。當得成佛。名實慧幢王。
L143n1608_p0563b05║國土勝妙壽法長遠。此經是如來祕密藏。
L143n1608_p0563b06║純淨妙藏。佛法印藏。三千大千世界眾生
L143n1608_p0563b07║俱時成佛。有人滿足一劫供養禮拜爾所
L143n1608_p0563b08║諸佛。所得功德。不如有人受持讀誦書寫
L143n1608_p0563b09║流布此法門。過彼無量無邊。
L143n1608_p0563b10║大方等無想經六卷　【大】
L143n1608_p0563b11║右大雲藏菩薩問佛。云何修行得陀羅尼。
L143n1608_p0563b12║云何得大海三昧。云何能解諸佛密語。云
L143n1608_p0563b13║何得知具足法義。云何得到諸佛大海彼
L143n1608_p0563b14║岸。云何如來身不名為血肉筋骨之所成
L143n1608_p0563b15║立。若有如是身。云何為空。云何為地獄眾
L143n1608_p0564a01║生作安樂。云何得佛不可思議等問。佛答
L143n1608_p0564a02║所問說此經。佛言。此經諸佛菩薩四百不
L143n1608_p0564a03║可思議解脫法門。諸法寶藏神通王三昧
L143n1608_p0564a04║等門。此經三名大雲密藏菩薩所問。故名
L143n1608_p0564a05║大雲如來常住。畢竟無有入涅槃者。一切
L143n1608_p0564a06║眾生皆有佛性。故名大般涅槃。受持讀誦
L143n1608_p0564a07║斷一切想。故名無想。
L143n1608_p0564a08║大雲輪請雨經二卷
L143n1608_p0564a09║大雲經請雨品二卷
L143n1608_p0564a10║右佛在龍宮。諸大龍王與八十四億百千
L143n1608_p0564a11║那由他龍王等俱來集會。廣興供養。佛為
L143n1608_p0564a12║說除滅諸龍一切苦惱。降澍甘雨。誦陀羅
L143n1608_p0564a13║尼。念五十四如來名。結壇祈求等法。二經
L143n1608_p0564a14║本同譯別。佛言。若一七二七日。遠至三七
L143n1608_p0564a15║日。必降甘雨。除不專念無慈心人及穢濁
L143n1608_p0564b01║者。海水潮來尚可盈縮。此言真實決定不
L143n1608_p0564b02║虛。
L143n1608_p0564b03║諸法無行經二卷　【五】
L143n1608_p0564b04║諸法本無經三卷
L143n1608_p0564b05║右本同譯別。佛與師子遊步菩薩文殊等
L143n1608_p0564b06║問答。說一切法性。畢竟空寂無根本。無形
L143n1608_p0564b07║相。無生滅無依住。入是法門疾得無生法
L143n1608_p0564b08║忍。及說文殊與佛往昔因地謗毀說法性
L143n1608_p0564b09║寂滅真空菩薩故。人墮大地獄。
L143n1608_p0564b10║無極寶三昧經
L143n1608_p0564b11║寶如來三昧經二卷
L143n1608_p0564b12║右二經本同譯別。佛入寶如來三昧。震動
L143n1608_p0564b13║十方無極佛剎海眾菩薩來會。寶如來菩
L143n1608_p0564b14║薩文殊舍利弗等種種問答。
L143n1608_p0564b15║慧印三昧經
L143n1608_p0565a01║如來智印經
L143n1608_p0565a02║右二經本同譯別世尊入佛境界三昧。爾
L143n1608_p0565a03║時眾皆不見如來身心相。佛從三昧起。舍
L143n1608_p0565a04║利弗文殊彌勒等問答說是經。
L143n1608_p0565a05║大灌頂經十二卷　【常】
L143n1608_p0565a06║右卷別各是一經。具列如左。第一卷灌頂
L143n1608_p0565a07║七萬二千神王護比丘呪經。二卷灌頂十
L143n1608_p0565a08║二萬神王護比丘尼呪。第三卷灌頂三歸
L143n1608_p0565a09║五戒帶佩護身呪經。第四卷灌頂百結神
L143n1608_p0565a10║王護身呪經。第五卷灌頂宮宅神王守鎮
L143n1608_p0565a11║左右呪經。第六卷灌頂塚墓因緣四方神
L143n1608_p0565a12║呪經。說諸佛輪王四方葬法。第七卷灌頂
L143n1608_p0565a13║伏魔封印大神呪經。第八卷灌頂摩尼羅
L143n1608_p0565a14║亶大神呪經。第九卷灌頂召五方龍攝疫
L143n1608_p0565a15║毒神呪經。第十卷灌頂梵天王神䇿經。占
L143n1608_p0565b01║卜吉凶。第十一卷灌頂隨願往生十方淨
L143n1608_p0565b02║土經。或云普廣所問品。即是別行隨願往
L143n1608_p0565b03║生經。說誦經然燈造旛追福等法。追薦功
L143n1608_p0565b04║德七分獲一。若自發心獲福無量。又說那
L143n1608_p0565b05║含長者救父母生天因緣。第十二卷灌頂
L143n1608_p0565b06║拔除過罪生死得度經。即是舊藥師經。佛
L143n1608_p0565b07║遊維耶離者。
L143n1608_p0565b08║佛說藥師如來本願經　【恭】
L143n1608_p0565b09║藥師瑠璃光如來本願功德經
L143n1608_p0565b10║右二經本同譯別。說東方藥師佛。本發十
L143n1608_p0565b11║二大願攝受眾生。國土莊嚴如極樂世界。
L143n1608_p0565b12║持誦願求種種如意。及建立道場。放生解
L143n1608_p0565b13║結。除病續命等法。與前灌頂經第十二一
L143n1608_p0565b14║卷。本同譯別。
L143n1608_p0565b15║藥師瑠璃光七佛本願功德經二卷
L143n1608_p0566a01║右佛說東方七佛本因誓願。國土莊嚴。種
L143n1608_p0566a02║種功德教人持誦求願。第七即是藥師佛
L143n1608_p0566a03║與前經本同譯別。前略此廣。
L143n1608_p0566a04║阿闍世王經二卷
L143n1608_p0566a05║右本同下後廣此略。
L143n1608_p0566a06║文殊師利普超三昧經三卷
L143n1608_p0566a07║右文殊與諸菩薩問答法義。時諸天子以
L143n1608_p0566a08║佛道難成。欲退取二乗滅度。佛為救此等
L143n1608_p0566a09║故。放鉢於地。下過七十二恒河沙佛土。五
L143n1608_p0566a10║百聲聞等皆莫能知鉢在何處。文殊入普
L143n1608_p0566a11║超三昧。不起於座。伸手下取而於鉢來。諸
L143n1608_p0566a12║佛土菩薩雲集。於是退心者。與無量眾皆
L143n1608_p0566a13║堅發無上道心。阿闍世王為造逆罪故。問
L143n1608_p0566a14║文殊諸大菩薩聲聞眾。乞請決疑。王上金
L143n1608_p0566a15║色疊。文殊等諸菩薩皆忽然不現。乃至自
L143n1608_p0566b01║不見身。遂悟道。文殊為說法。王斷疑見諦。
L143n1608_p0566b02║得不起法忍。佛為授記。於未來世當得作
L143n1608_p0566b03║佛。號淨界如來。
L143n1608_p0566b04║放鉢經
L143n1608_p0566b05║右即普超三昧經中。文殊取鉢。化退大心
L143n1608_p0566b06║天子等。
L143n1608_p0566b07║月燈三昧經十卷　【惟】
L143n1608_p0566b08║右月光童子問諸佛行何等行。能為世作
L143n1608_p0566b09║光明。得不思議智。云何得說法最上智無
L143n1608_p0566b10║邊智。具戒定慧淨身口意。能知宿命。不處
L143n1608_p0566b11║胞胎。得不壞眾無礙辯。佛所得諸法相到
L143n1608_p0566b12║一切法彼岸。願為我說。佛為說此月燈正
L143n1608_p0566b13║行一切諸法。體性平等。無戲論三昧。解釋
L143n1608_p0566b14║三百句法門。經中廣說諸佛菩薩往昔因
L143n1608_p0566b15║地行願微妙法義。不可具載。
L143n1608_p0567a01║月燈三昧經　【鞠】
L143n1608_p0567a02║右說三界一切法生滅滅已寂滅為樂等
L143n1608_p0567a03║法。皆具六種不可思議。如十八界四諦十
L143n1608_p0567a04║二因緣等。一者諸行道識不可思議。二有
L143n1608_p0567a05║為道識。三無為道識。四有住道識。五無住
L143n1608_p0567a06║道識。六者皆空。不可思議。是為六種。
L143n1608_p0567a07║無所希望經
L143n1608_p0567a08║象腋經
L143n1608_p0567a09║右二經本同譯別。佛說菩薩地甚深之法。
L143n1608_p0567a10║口誦心思是菩薩藏解。此經者。如大象力。
L143n1608_p0567a11║如大龍力。能令菩薩勇猛。故信解此經。是
L143n1608_p0567a12║人現致二十種功德。
L143n1608_p0567a13║大淨法門品經
L143n1608_p0567a14║大莊嚴法門經二卷
L143n1608_p0567a15║右二經本同譯別。文殊教化勝金色光明
L143n1608_p0567b01║德女發菩提心者。即汝身是。女聞法已。宿
L143n1608_p0567b02║善根故。即得順法忍。即能於四眾中如法
L143n1608_p0567b03║說法。與長者子同見佛受記。下卷說非以
L143n1608_p0567b04║剃髮染衣戒律等名為出家。能除眾生煩
L143n1608_p0567b05║惱三毒。起四無量心等。名為出家。問答略
L143n1608_p0567b06║如維摩經。
L143n1608_p0567b07║如來莊嚴智慧光明入一切佛境界經二卷
L143n1608_p0567b08║右文殊為諸菩薩眾。問如來法身不生不
L143n1608_p0567b09║滅義。佛為種種喻說。
L143n1608_p0567b10║度一切諸佛境界智嚴經
L143n1608_p0567b11║右十方菩薩雲集。文殊為請問無生無滅
L143n1608_p0567b12║法義。佛說此經。
L143n1608_p0567b13║後出彌陀偈經
L143n1608_p0567b14║右讚往生淨土勝妙。
L143n1608_p0567b15║觀無量壽佛經
L143n1608_p0568a01║右阿闍世王母韋提希夫人幽閉苦惱。願
L143n1608_p0568a02║往生淨土。不樂復生濁惡世中。佛為說極
L143n1608_p0568a03║樂世界十六觀九品往生法門。
L143n1608_p0568a04║阿彌陀經
L143n1608_p0568a05║什法師譯。
L143n1608_p0568a06║稱讚淨土佛攝受經
L143n1608_p0568a07║奘法師譯右本同譯別。並佛說無量壽佛
L143n1608_p0568a08║國勝妙莊嚴。種種功德。勸人念佛往生彼
L143n1608_p0568a09║國。
L143n1608_p0568a10║觀彌勒菩薩上生兜率天經　【養】
L143n1608_p0568a11║右佛說兜率天上有微妙寶宮四十九重
L143n1608_p0568a12║垣牆宮殿。寶華寶林欄楯。瑠璃為渠。皆七
L143n1608_p0568a13║寶所成。莊嚴光明雨華天樂。說妙法音。極
L143n1608_p0568a14║妙樂事說不可盡。彌勒於一時中成就五
L143n1608_p0568a15║百億不退轉天子。若人能精勤修諸功德。
L143n1608_p0568b01║威儀不缺。掃塔塗地。以眾名香妙華供養。
L143n1608_p0568b02║行眾三昧。深入正受。讀誦經典。雖不斷結。
L143n1608_p0568b03║若一念頃受八戒齋繫念發願。即得往生。
L143n1608_p0568b04║彌勒於閻浮提歲數五十六億萬歲。爾乃
L143n1608_p0568b05║下生。
L143n1608_p0568b06║彌勒下生成佛經
L143n1608_p0568b07║彌勒大成佛經
L143n1608_p0568b08║並什法師譯。
L143n1608_p0568b09║彌勒下生經
L143n1608_p0568b10║法護譯。
L143n1608_p0568b11║彌勒來時經
L143n1608_p0568b12║失譯人名右四經本同譯別詳略異耳佛
L143n1608_p0568b13║說彌勒下生時。閻浮提地平淨如瑠璃鏡
L143n1608_p0568b14║寶華林樹。過於帝釋歡喜之園。人有智慧
L143n1608_p0568b15║威德。五欲快樂。無九惱苦。壽足八萬四千
L143n1608_p0569a01║歲。無中天者。皆長一十六丈。唯有三病。飲
L143n1608_p0569a02║食便利衰老。人常慈心和順調伏。無水火
L143n1608_p0569a03║刀兵怨賊劫竊。饑饉毒害之難。不閉戶。不
L143n1608_p0569a04║殺生。不貪眾寶。人無遠近。皆兩得相見。八
L143n1608_p0569a05║功德水。異香華果充滿。百味具足。佛身三
L143n1608_p0569a06║十二丈。胷廣十丈。面長五丈。一一相有八
L143n1608_p0569a07║萬四千好。光照千由旬。日月等光皆不為
L143n1608_p0569a08║用。早晨出家是夜成佛。初會龍華樹下說
L143n1608_p0569a09║法。度九十六億人成阿羅漢。第二會度九
L143n1608_p0569a10║十四億人。第三會度九十二億人。皆阿羅
L143n1608_p0569a11║漢。詣耆闍山出迦葉定。受釋迦衣。迦葉奉
L143n1608_p0569a12║衣已。踴身空中。現十八變。說釋迦佛十二
L143n1608_p0569a13║部經。八十億人得阿羅漢。彌勒住世及正
L143n1608_p0569a14║法住。各六萬歲。於四天下各起八萬四千
L143n1608_p0569a15║塔像法二萬歲。
L143n1608_p0569b01║大威燈光仙人問疑經
L143n1608_p0569b02║第一義法勝經
L143n1608_p0569b03║右二經本同譯別。仙人問佛。眾生流轉諸
L143n1608_p0569b04║趣。生滅輪回。業相體性義。佛說此經。
L143n1608_p0569b05║順權方便經二卷
L143n1608_p0569b06║樂瓔珞莊嚴方便品經
L143n1608_p0569b07║右二經本同譯別。轉女身菩薩。與須菩提
L143n1608_p0569b08║舍利弗問答法義。說三十種沙門法。大乗
L143n1608_p0569b09║諸行相貌法。有二十無過患利益眾生事。
L143n1608_p0569b10║故如來乞食。菩薩能隨宜機變。順眾生樂
L143n1608_p0569b11║欲而調伏之。化令進道。及說菩薩八種瓔
L143n1608_p0569b12║珞莊嚴。以自嚴飾。化度一切眾生。得無礙
L143n1608_p0569b13║辯。佛說轉女身菩薩。方便成熟無量眾生。
L143n1608_p0569b14║受記成佛。
L143n1608_p0569b15║諸法勇王經
L143n1608_p0570a01║一切法高王經
L143n1608_p0570a02║右二經本同譯別。意義與羊字凾諸法最
L143n1608_p0570a03║上王經本同。解在彼經。
L143n1608_p0570a04║六度集經七卷　【豈】
L143n1608_p0570a05║右施度二卷。說佛因地。不惜身命國城妻
L143n1608_p0570a06║子種種行施因緣。戒度一卷。忍度一卷精
L143n1608_p0570a07║進度一卷。禪度一卷。明度一卷。皆雜集眾
L143n1608_p0570a08║經中事類。佛昔因地戒忍精進定慧種種
L143n1608_p0570a09║因緣。
L143n1608_p0570a10║菩薩睒子經
L143n1608_p0570a11║睒子經
L143n1608_p0570a12║右二經本同譯別。出六度經第二卷。施度
L143n1608_p0570a13║中說菩薩因地孝行死而更生事。
L143n1608_p0570a14║太子須大拏經
L143n1608_p0570a15║右與六度經。第二卷中須大拏事。本同譯
L143n1608_p0570b01║別。說佛因地。為國王子施白香象故。被逐
L143n1608_p0570b02║入山。復施二子及妃等事。
L143n1608_p0570b03║太子慕魄經
L143n1608_p0570b04║太子沐魄經
L143n1608_p0570b05║右二經本同譯異。出六度經第四卷戒度
L143n1608_p0570b06║中。說佛因地。為國王子不語十二年。出家
L143n1608_p0570b07║修道事。
L143n1608_p0570b08║九色鹿經
L143n1608_p0570b09║右出六度經第六卷精進度中。說佛因地。
L143n1608_p0570b10║為鹿王捨身濟人事。
L143n1608_p0570b11║
L143n1608_p0570b12║
L143n1608_p0570b13║大藏聖教法寶標目卷第三
L143n1608_p0570b14║
L143n1608_p0570b15║
L143n1608_p0571a01║音釋
L143n1608_p0571a02║詰（苦吉切）。瘖瘂（瘖於金切瘂烏下切瘖瘂疾不能言也）。撾（陟𤓰切擊
L143n1608_p0571a03║也）。鍵（巨偃切戶鑰也）。睒（失冉切）。