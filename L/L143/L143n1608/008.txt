L143n1608_p0659b01║大藏聖教法寶標目卷第八　　　　庭八
L143n1608_p0659b02║元清源居士王古撰
L143n1608_p0659b03║根本說一切有部戒經　【隨】
L143n1608_p0659b04║十誦比丘戒本
L143n1608_p0659b05║五分比丘戒本
L143n1608_p0659b06║僧祇律比丘戒本
L143n1608_p0659b07║僧祇律比丘尼戒本
L143n1608_p0659b08║十誦律比丘尼戒本
L143n1608_p0659b09║根本說一切有部苾芻尼戒本
L143n1608_p0659b10║右七經同帙。僧律。四波羅夷。十三僧殘。二
L143n1608_p0659b11║不定。三十捨墮尼薩耆波夜提。九十波夜
L143n1608_p0659b12║提。四悔過波羅提提舍尼眾學法。七滅諍
L143n1608_p0659b13║法。尼律。八波羅夷。十九婆尸沙。一百四十
L143n1608_p0659b14║一波夜提。餘尼薩耆波夜提。眾學滅諍法。
L143n1608_p0659b15║數同佛制。半月布薩說戒。即此本也。
L143n1608_p0660a01║四分解脫戒本
L143n1608_p0660a02║四分戒本
L143n1608_p0660a03║四分僧戒本
L143n1608_p0660a04║右本同譯別。
L143n1608_p0660a05║四分比丘尼戒本
L143n1608_p0660a06║五分比丘尼戒本
L143n1608_p0660a07║右尼律。八波羅夷。十七僧殘。三十捨墮。一
L143n1608_p0660a08║百七十八墮法。五分。二百一十八悔過眾
L143n1608_p0660a09║學法。七滅諍法。
L143n1608_p0660a10║沙彌十戒經并七十二威儀法
L143n1608_p0660a11║沙彌威儀
L143n1608_p0660a12║沙彌尼戒文
L143n1608_p0660a13║沙彌尼戒經
L143n1608_p0660a14║右經題名義自具。
L143n1608_p0660a15║舍利弗問經　【外】
L143n1608_p0660b01║右佛說涅槃後律。分為五部因緣。舍利弗
L143n1608_p0660b02║問佛制律。或開或遮疑義。及八部鬼神何
L143n1608_p0660b03║故生於惡道。而見佛聞法等事。
L143n1608_p0660b04║根本說一切有部百一羯磨十卷　【受】
L143n1608_p0660b05║右梵語羯磨此云時到。亦云辦事。謂集僧
L143n1608_p0660b06║出家授戒。出白眾罪悔過。折伏諫𢷤等法。
L143n1608_p0660b07║百一者舉其大數。與大律數雖不同。無違
L143n1608_p0660b08║妨也。
L143n1608_p0660b09║大沙門百一羯磨　【傅】
L143n1608_p0660b10║羯磨上下二卷
L143n1608_p0660b11║曇無德律部雜羯磨
L143n1608_p0660b12║十誦羯磨比丘要用
L143n1608_p0660b13║彌沙塞羯磨本
L143n1608_p0660b14║四分比丘尼羯磨
L143n1608_p0660b15║優波離問佛經
L143n1608_p0661a01║右優波離問戒律種種事。
L143n1608_p0661a02║四分律刪補隨機羯磨二卷　【訓】
L143n1608_p0661a03║右唐宣律師集。
L143n1608_p0661a04║四分僧羯磨三卷
L143n1608_p0661a05║右唐懷素集。
L143n1608_p0661a06║四分尼羯磨三卷
L143n1608_p0661a07║右亦懷素集。
L143n1608_p0661a08║大愛道比丘尼經二卷　【入】
L143n1608_p0661a09║右佛說。比丘尼當受八敬法。復受十戒行
L143n1608_p0661a10║十事等。乃受五百具足大戒。佛正法當住
L143n1608_p0661a11║千歲。以阿難大愛道累請度尼。故減五百
L143n1608_p0661a12║歲。然佛言若女人作沙門。精進持戒不犯
L143n1608_p0661a13║毛髮。現身化成男子。復說受請受食行路
L143n1608_p0661a14║入室出戶種種戒法當除滅八十四態法。
L143n1608_p0661a15║佛般泥洹後。當有二千比丘尼。末世時有
L143n1608_p0661b01║八萬比丘尼。奉持是法律。皆得阿羅漢。其
L143n1608_p0661b02║餘者却後百三十劫。當復奉是法律。得阿
L143n1608_p0661b03║羅漢。
L143n1608_p0661b04║根本說毗柰雜事攝頌　【入】
L143n1608_p0661b05║一切有部毗柰耶尼陀那頌
L143n1608_p0661b06║根本說一切有部毗柰耶頌五卷
L143n1608_p0661b07║右以少偈頌收戒律廣文。總括宏綱使易
L143n1608_p0661b08║記憶。西域尊者毗舍佉等造。
L143n1608_p0661b09║目連問戒律中五百輕重事經
L143n1608_p0661b10║右佛說戒律中罪犯輕重事理精詳。
L143n1608_p0661b11║迦葉禁戒經
L143n1608_p0661b12║右說真沙門持戒行道。不惜壽命。不求供
L143n1608_p0661b13║養。有不行沙門法者。不名沙門。如貧人稱
L143n1608_p0661b14║名大富。如醫師不自愈病。如摩尼珠墮不
L143n1608_p0661b15║淨中。如死人著金銀珍寶。
L143n1608_p0662a01║佛說戒消災經
L143n1608_p0662a02║右說持歸戒人鬼神畏避不敢害犯。
L143n1608_p0662a03║佛說犯戒罪輕重經
L143n1608_p0662a04║右佛說犯眾學戒。九百千歲墮地獄。犯波
L143n1608_p0662a05║羅提提舍尼。三億六十千歲。犯波逸提。二
L143n1608_p0662a06║十四億四十千歲。犯偷蘭遮。五十億六十
L143n1608_p0662a07║千歲。犯丘尼誹謗如是毗尼者。非吾弟子。
L143n1608_p0662a08║是魔朋侶。世世學道不成。不出三界。
L143n1608_p0662a09║優婆塞五戒相經
L143n1608_p0662a10║右戒殺盜婬妄語飲酒。可悔不可悔。有罪
L143n1608_p0662a11║無罪。僧伽婆尸沙。二百三十億四十千歲。
L143n1608_p0662a12║犯波羅夷。九百二十一億六十千歲。佛言。
L143n1608_p0662a13║若比丘比罪等事理精詳。
L143n1608_p0662a14║根本薩婆多部律攝十四卷　【奉】【母】
L143n1608_p0662a15║右尊者勝友造。於佛戒律中以略顯廣。明
L143n1608_p0662b01║舉持犯輕重種種學處。并佛略教。非遮非
L143n1608_p0662b02║許。清淨不清淨等諸所有事。皆明其義。與
L143n1608_p0662b03║諸部毗柰耶等。多相叅照。
L143n1608_p0662b04║摩得勒伽經十卷　【儀】
L143n1608_p0662b05║右說戒律中持犯輕重種種法。叅照諸部
L143n1608_p0662b06║理事甚詳。
L143n1608_p0662b07║毗柰耶八卷　【諸】
L143n1608_p0662b08║右毗秦言去。柰耶言真也。去若干非而就
L143n1608_p0662b09║真也。降伏此心息此心忍不起。降伏戒也。
L143n1608_p0662b10║息定也。忍智也。三世佛法藏祕要訓三乗
L143n1608_p0662b11║聲聞。使得道成佛。皆從戒律始。此律一部
L143n1608_p0662b12║姚秦世初所譯律也。制戒之因持犯輕重。
L143n1608_p0662b13║與諸部律多同。但詞有詳略爾。
L143n1608_p0662b14║善見律毗婆沙十八卷　【姑】【伯】
L143n1608_p0662b15║右律毗婆沙名善具足。分別戒相不雜他
L143n1608_p0663a01║語。於律中因緣根本所說義味具足。善能
L143n1608_p0663a02║分別一切律藏。無有障礙故名具足。第十
L143n1608_p0663a03║八卷。舍利弗與優波離問答律義。甚詳。
L143n1608_p0663a04║佛阿毗曇經二卷
L143n1608_p0663a05║右出家相品。說一千阿僧祇世界眾生所
L143n1608_p0663a06║有功德成佛。一毛孔如是徧身毛孔。功德
L143n1608_p0663a07║成一好。如是八十種好。功德增百倍。成如
L143n1608_p0663a08║來一相。三十相功德。增千倍成一毫相。千
L143n1608_p0663a09║毫相功德。增百倍成無見頂相。次說十二
L143n1608_p0663a10║因緣四諦等法義。甚詳。次說佛為眾演法
L143n1608_p0663a11║受具。乃至廣說滅惡法度人出家等事。
L143n1608_p0663a12║毗尼母論八卷　【叔】
L143n1608_p0663a13║右毗尼此名滅。滅諸惡法故。母論者。廣攝
L143n1608_p0663a14║律義故。律藏外諸義一切經要。皆在此中
L143n1608_p0663a15║如眾流入海。制戒因本皆在此中。
L143n1608_p0663b01║大比丘三千威儀經二卷
L143n1608_p0663b02║右說行住坐臥衣服飲食等種種規繩詞
L143n1608_p0663b03║簡事詳。委曲精盡。
L143n1608_p0663b04║薩婆多毗尼毗婆沙九卷　【猶】
L143n1608_p0663b05║右此解十誦律論。大解律中九十事。及悔
L143n1608_p0663b06║罪眾學滅諍等法。
L143n1608_p0663b07║律二十二明了論　【子】
L143n1608_p0663b08║右分別解釋律中所立名義。
L143n1608_p0663b09║阿毗曇八揵度論三十卷　【兒】
L143n1608_p0663b10║右迦旃延子造。竺佛念等譯。阿毗曇者。此
L143n1608_p0663b11║云無比法。揵度者此云聚。即法聚也。解釋
L143n1608_p0663b12║種種法義。謂初說世間第一法頂法煖法。
L143n1608_p0663b13║次十二緣九十八使結繫四果見諦。三界
L143n1608_p0663b14║所斷煩惱四諦。七覺意。八智等法。此論三
L143n1608_p0663b15║十卷。分為八揵度。八部法類不同故。一雜。
L143n1608_p0664a01║二結使。三智。四行。五四大。六二十二根。七
L143n1608_p0664a02║定。八見。八揵度中。復列四十四品。一雜。雜
L143n1608_p0664a03║明諸事故。二結使。明諸根隨煩惱。三釋智
L143n1608_p0664a04║慧差別。四辯善惡邪正諸行。五明淨根智
L143n1608_p0664a05║證見聖諦理。六辨利鈍根乗行業差別。七
L143n1608_p0664a06║明四禪八定差別。八明意止欲想時節見
L143n1608_p0664a07║解各不同故。此論中性相理事法數無邊。
L143n1608_p0664a08║故名法聚。亦是藏之別名。故新論作八蘊。
L143n1608_p0664a09║阿毗達磨發智論二十卷　【孔】【懷】
L143n1608_p0664a10║右奘法師譯。與阿毗曇論本同譯別譯文
L143n1608_p0664a11║順暢。即是說一切有部對法藏之根本。佛
L143n1608_p0664a12║圓寂後。三百年中。論師迦多衍尼子之所
L143n1608_p0664a13║造也。後代傳人本有廣略。此發智論文義
L143n1608_p0664a14║具足。傳習之者號為身論。以餘論各辯一
L143n1608_p0664a15║支。有異於身故。
L143n1608_p0664b01║阿毗達磨法蘊足論十二卷　【兄】
L143n1608_p0664b02║右大目揵連造。集眾法寶聚。普施群生。論
L143n1608_p0664b03║首偈曰。阿毗達磨如大海。大山大地大虛
L143n1608_p0664b04║空。具攝無邊聖法財。今我正勤略顯示。其
L143n1608_p0664b05║總頌曰。覺支淨果行聖種。正勝足念諦靜
L143n1608_p0664b06║慮。無量無色定覺支。離根處蘊界緣起。
L143n1608_p0664b07║法蘊足論者。蓋阿毗達磨之權輿。一切有
L143n1608_p0664b08║部之洪源也。大目揵連所製。鏡六通之妙
L143n1608_p0664b09║慧。晣三達之智明。桴金鼓於大千。聲玉螺
L143n1608_p0664b10║於百億。摘藏海之奇琬。鳩教山之勝珍。使
L143n1608_p0664b11║天鏡常懸法幢永樹。眾邪息藩籬之望。諸
L143n1608_p0664b12║子騁遊戲之歡也。佛涅槃後百有餘年。疊
L143n1608_p0664b13║啟五分之殊。解開二九之異。雖各擅連城
L143n1608_p0664b14║之貴。俱稱照乗之珍。唯一切有部。卓乎迥
L143n1608_p0664b15║秀。若妙高之處宏海。猶朗月之冠眾星者。
L143n1608_p0665a01║豈不以本弘基永者歟。至如八種揵度。騖
L143n1608_p0665a02║微于發智之場。五百應真。馳譽於廣說之
L143n1608_p0665a03║𫟍。斯皆揖此㳙波。分茲片玉。遂得駕群部
L143n1608_p0665a04║而高蹈。接天衢而布武。是知登崐閬者必
L143n1608_p0665a05║培塿於眾山。游溟渤者亦坳塘於群澍矣
L143n1608_p0665a06║（出奘法師同譯靖邁序）。
L143n1608_p0665a07║阿毗達磨集異門足論二十卷　【弟】【同】
L143n1608_p0665a08║右佛令舍利弗。代吾為眾宣說法要。自一
L143n1608_p0665a09║法二法以至十法。一法者。一切有情皆依
L143n1608_p0665a10║食住。一切有情皆依行住。二法品。謂名色
L143n1608_p0665a11║等。總二十七門。三法有十。謂善不善根各
L143n1608_p0665a12║三。善不善尋各三。惡行妙行各三。三界欲
L143n1608_p0665a13║恚害。三界出離。四法有十。謂四念住。四正
L143n1608_p0665a14║斷。四神足。四靜處。四聖諦。四想。四無量。四
L143n1608_p0665a15║無色。四聖眾。四沙門果。次五法。次六法以
L143n1608_p0665b01║至十法。佛歎善哉善哉。汝能結集如來所
L143n1608_p0665b02║說增一法門。復告苾芻眾。汝等皆應受持
L143n1608_p0665b03║讀誦。能引大善大義大法。清白梵行菩提
L143n1608_p0665b04║涅槃。
L143n1608_p0665b05║集謂聚積。異謂差別法門。名相各別異故。
L143n1608_p0665b06║足謂周足。舍利子智慧第一。於佛所說法。
L143n1608_p0665b07║十二分教中增一名數。勒為一聚。廣大周
L143n1608_p0665b08║足故。
L143n1608_p0665b09║阿毗達磨識身足論十六卷　【氣】【連】
L143n1608_p0665b10║右提婆設。磨阿羅漢造論。初頌曰。阿毗達
L143n1608_p0665b11║磨正法燈。心中淨眼智根本。三界照明慧
L143n1608_p0665b12║眼道。一切法燈佛語海。能發勝慧破諸疑。
L143n1608_p0665b13║是諸聖賢法衢路。了此勝法至聰明。悟斯
L143n1608_p0665b14║聖教真佛子。
L143n1608_p0665b15║阿毗達磨界身足論三卷
L143n1608_p0666a01║右尊者世友造。說十大地法。十大煩惱地
L143n1608_p0666a02║法。十小煩惱地法。五惱五法。數性相事。理
L143n1608_p0666a03║各各體性差別。如地水火風四大欲。色無
L143n1608_p0666a04║色十八界等各不同。故名界。多界共聚集。
L143n1608_p0666a05║故名身。攝義周圓滿足。故名足。總通大小
L143n1608_p0666a06║乗三界九地五位修斷行門故。
L143n1608_p0666a07║基法師序云。界身足論者。說一切有部發
L143n1608_p0666a08║智。六足之一足也。先是婆沙八蘊闕五蘊
L143n1608_p0666a09║之幽趣發智六足。無五足之玄文。元本頌
L143n1608_p0666a10║有六千。後譯刪略為九百頌或五百頌。奘
L143n1608_p0666a11║法師翻八百三十頌。文遺廣略義離增減。
L143n1608_p0666a12║神功妙思。繄可殫言。
L143n1608_p0666a13║阿毗達磨品類足論十八卷　【枝】【交】
L143n1608_p0666a14║右尊者世友造。唐奘法師譯。一切法眾。多
L143n1608_p0666a15║流類不同。此論各隨品類。條貫義理。收攝
L143n1608_p0666b01║一切法。周圓滿足不亂故總有五法。一色
L143n1608_p0666b02║法。二心法。三心所法。四不相應行法。五無
L143n1608_p0666b03║為法。第一辯五事品。第二辯諸智品。三辯
L143n1608_p0666b04║諸處。四辯七事。五辯九十八隨眠六辯攝
L143n1608_p0666b05║等法。七答千問。八次擇品。如是諸品中。收
L143n1608_p0666b06║一切法義無不圓足。
L143n1608_p0666b07║眾事分門毗曇論十二卷　【友】
L143n1608_p0666b08║右宋天竺三藏譯。二論本同譯別。
L143n1608_p0666b09║阿毗達磨大毗婆沙論二百卷　【投】【逸】
L143n1608_p0666b10║右梵語阿毗曇此言大法也。阿毗達磨此
L143n1608_p0666b11║云勝法。或言無比法毗婆此云廣解說。或
L143n1608_p0666b12║云種種說（出道安法師序及諸經音義）佛涅槃後四百
L143n1608_p0666b13║年。健䭾邏國王。以諸部執師資異論。召集
L143n1608_p0666b14║賢聖大阿羅漢。脇尊者世友尊者等五百
L143n1608_p0666b15║人。皆具三明六通。復內窮三藏。外達五明。
L143n1608_p0667a01║集義製論凡三十萬頌。九百六十萬言。備
L143n1608_p0667a02║釋三藏。懸諸千古。窮其枝葉。究其淺深。佛
L143n1608_p0667a03║法重明。微言再顯。唐三藏法師。於西域具
L143n1608_p0667a04║獲本文。傳譯流布焉（出西域記第三卷及本論後三藏偈）。
L143n1608_p0667a05║俱舍釋論二十三卷　【心】【神】
L143n1608_p0667a06║俱舍論本頌
L143n1608_p0667a07║右天親造。解釋俱舍論三十卷中義理。梵
L143n1608_p0667a08║本來有先後故釋論在前。本論在後。
L143n1608_p0667a09║俱舍論三十卷　【疲】【真】
L143n1608_p0667a10║右天親菩薩造俱皆也。舍此云藏。則庫藏
L143n1608_p0667a11║之總名也（出諸經音義）此論博綜群籍。備摧異
L143n1608_p0667a12║說。天竺大小乗學依此為本。（本序）論有九品。
L143n1608_p0667a13║一分別界品。說四大六入十八界等。二分
L143n1608_p0667a14║別根品。說眼耳鼻舌男女命意等二十二
L143n1608_p0667a15║根。三分別世品。廣說有情世間及器世間
L143n1608_p0667b01║各多差別三界種種事相。次四分別業品。
L143n1608_p0667b02║前言世別皆由業生。此明種種善惡諸業。
L143n1608_p0667b03║業由隨眠方得生長。次五分別隨眠品。次
L143n1608_p0667b04║六分別賢聖品。說諸賢聖道相。次七分別
L143n1608_p0667b05║智品。次八分別定品次九破執我品。謂有
L143n1608_p0667b06║我執無容解脫。
L143n1608_p0667b07║阿毗達磨順正理論八十卷　【志】【持】
L143n1608_p0667b08║右眾賢論師造。眾賢博學高才。明一切部
L143n1608_p0667b09║毗婆沙論時。天親先作俱舍論。破毗婆沙
L143n1608_p0667b10║門所執。理奧文華。西域學徒莫不讚仰。鬼
L143n1608_p0667b11║神亦皆稱習。眾賢心憤二十年覃思。作俱
L143n1608_p0667b12║舍雹論。欲與天親面定是非。未果而終。天
L143n1608_p0667b13║親後見其論歎有知解。言其思力甚順我
L143n1608_p0667b14║義。宜名順正理論。遂依行焉。
L143n1608_p0667b15║阿毗達磨藏顯宗論四十卷　【雅】【爵】
L143n1608_p0668a01║右眾賢論師造序偈云。已說論名順正理。
L143n1608_p0668a02║樂思擇者所應學。文句𣲖演隔難尋。非少
L143n1608_p0668a03║劬勞所能解。為撮廣文令易了。故造略論
L143n1608_p0668a04║名顯宗。飾存彼頌以為歸。刪順理中廣決
L143n1608_p0668a05║擇。對彼謬言申正釋。顯此所宗真妙義。
L143n1608_p0668a06║阿毗曇心論四卷　【自】
L143n1608_p0668a07║右尊者法勝造論。列十品。辯一切法門義
L143n1608_p0668a08║理行相。令學者生解達法故。
L143n1608_p0668a09║法勝阿毗曇心論六卷
L143n1608_p0668a10║右大德優波扇多造。序云。昔論師解釋太
L143n1608_p0668a11║廣太略。使學者迷惑煩勞。今離於廣略。釋
L143n1608_p0668a12║不顛倒法相。令人覺悟真實。離諸過惡生
L143n1608_p0668a13║諸功德。得勇猛第一義利故。
L143n1608_p0668a14║雜阿毗曇心論十一卷　【縻】【都】
L143n1608_p0668a15║右尊者法救造序云。諸師釋阿毗曇心義。
L143n1608_p0668b01║極略難解。知法勝所釋最為略極。廣令智
L143n1608_p0668b02║退。優婆扇多八千偈。又一師萬二千偈。此
L143n1608_p0668b03║名廣也。我達磨多羅專精思惟義賢眾所
L143n1608_p0668b04║應學。正要易解了。於諸論中為殊勝具足。
L143n1608_p0668b05║顯示真實義一切境界故。
L143n1608_p0668b06║阿毗曇甘露味論二卷
L143n1608_p0668b07║右一施戒品。二三界五道品。三住食生品。
L143n1608_p0668b08║四業品。五陰持入。六行。七十二緣。八根。九
L143n1608_p0668b09║禪智。十無漏。十一智。十二禪定。十三雜定。
L143n1608_p0668b10║十四三十七品。十五四諦。十六雜品。逐品
L143n1608_p0668b11║分辯法義。得道聖人名瞿沙造。欲令學者
L143n1608_p0668b12║盡一切漏。得一切智甘露味故。
L143n1608_p0668b13║隨相論二卷
L143n1608_p0668b14║右說諸法不能自生藉緣方起。如小兒藉
L143n1608_p0668b15║扶方起。人不能自生。藉貪愛及業父母因
L143n1608_p0669a01║緣方生。如地水生榖芽。若無人功置榖子
L143n1608_p0669a02║地中。芽終不生眾生作善惡業。方牽生果。
L143n1608_p0669a03║各隨其相故。
L143n1608_p0669a04║尊婆須蜜論十卷　【邑】【華】
L143n1608_p0669a05║右婆須蜜菩薩大士次繼彌勒作佛師子
L143n1608_p0669a06║如來也。從釋迦文降生為大婆羅門。父命
L143n1608_p0669a07║觀佛侍佛。四月已出家佛涅槃後撰此論
L143n1608_p0669a08║一十品。十四揵度。該羅深度博盡諸法。撰
L143n1608_p0669a09║論已入三昧。如彈指頃。昇神兜率。與次補
L143n1608_p0669a10║光燄如來柔仁如來。皆集彌勒天宮。
L143n1608_p0669a11║三法度論三卷
L143n1608_p0669a12║右說依三寶修行。可度生死修財法無畏
L143n1608_p0669a13║施可入聖道修身口意三業。除三漏。越三
L143n1608_p0669a14║塗。超三界。近三寶。除三毒。滅三苦。生三慧。
L143n1608_p0669a15║入三聖位等法。故總名三法度論。
L143n1608_p0669b01║入阿毗達磨論二卷
L143n1608_p0669b02║右塞建陀羅阿羅漢造。說有學人聞對法。
L143n1608_p0669b03║中名義稠林。便生怖畏。欲令彼於法相海
L143n1608_p0669b04║中深洄澓處欣樂易入。故作斯論。辯演阿
L143n1608_p0669b05║毗達磨中八種法。謂色受想行識。空擇滅
L143n1608_p0669b06║非擇滅。總攝一切義。
L143n1608_p0669b07║成實論十六卷　【夏】【東】
L143n1608_p0669b08║右成謂成就圓滿實謂真實不虛。此論辯
L143n1608_p0669b09║一切法義皆真實圓成。故初佛寶具足品。
L143n1608_p0669b10║四無畏十號三不護。三善品眾法品。十二
L143n1608_p0669b11║部經品。清淨品。賢聖品。福田品如是等二
L143n1608_p0669b12║百二品類集演說。詳如本論。
L143n1608_p0669b13║立世阿毗曇論十卷　【西】
L143n1608_p0669b14║右立謂成立。世謂大千世界。佛於起世經
L143n1608_p0669b15║中說器世間。有情世間。四洲諸天。三界諸
L143n1608_p0670a01║趣。因果善惡。受生壽命。依正勝劣。地動晝
L143n1608_p0670a02║夜。種種地獄。大小日月。三災劫住成壞空
L143n1608_p0670a03║等種種事相。與起世經樓炭經俱舍論等
L143n1608_p0670a04║相參照。
L143n1608_p0670a05║解脫道論十二卷　【二】
L143n1608_p0670a06║右阿羅漢優波底沙造。以十二品演說分
L143n1608_p0670a07║別因緣戒頭陀定求善友分別行。行處行
L143n1608_p0670a08║門。五神通分別慧五。方便分別諦後。偈云
L143n1608_p0670a09║無邊無稱不可思。無量善才善語言。於此
L143n1608_p0670a10║法中誰能知。唯坐禪人能受持。微妙勝道
L143n1608_p0670a11║為善行。於教不惑離無明。
L143n1608_p0670a12║舍利弗阿毗曇論三十卷　【京】【邙】
L143n1608_p0670a13║右與舍利弗集異足門論。法義相涉而體
L143n1608_p0670a14║製不同。初十二入品。次十八界品。次五陰
L143n1608_p0670a15║四聖諦。二十二根。七覺不善善根。四大優
L143n1608_p0670b01║婆塞諸界諸業。四果三乗。二覺等人品。智
L143n1608_p0670b02║品。十二緣念處正勤禪定道品。煩惱攝品
L143n1608_p0670b03║緒品。總演一切法名事理。
L143n1608_p0670b04║五事毗婆沙論二卷　【面】
L143n1608_p0670b05║右尊者法救造。釋世友尊者所製五事論。
L143n1608_p0670b06║為欲開發深隱義。如發伏藏。令世間歡喜
L143n1608_p0670b07║受用。如除雲翳日月顯照。世友製論。為有
L143n1608_p0670b08║弟子怖廣聞持。欲令依止略文起明了覺。
L143n1608_p0670b09║於一切法自相共相明了故。雖略說五事。
L143n1608_p0670b10║而攝一切法故。
L143n1608_p0670b11║毗婆沙論十四卷　【洛】【浮】
L143n1608_p0670b12║右說迦旃延子本誓願。於五千佛修阿毗
L143n1608_p0670b13║曇章句。分揵度品。數立章門。此論解釋彼
L143n1608_p0670b14║諸品法義。
L143n1608_p0670b15║三彌底部論三卷
L143n1608_p0671a01║右說諸有情死此生彼。中有陰五道三界
L143n1608_p0671a02║捨受身等法。
L143n1608_p0671a03║四諦論四卷　【渭】
L143n1608_p0671a04║右婆藪菩薩造。說苦集滅道法。
L143n1608_p0671a05║分別功德論三卷
L143n1608_p0671a06║右說三寶及諸大弟子各有第一勝妙功
L143n1608_p0671a07║德。
L143n1608_p0671a08║辟支佛因緣論二卷
L143n1608_p0671a09║右說辟支佛觀老病死四時改變。知一切
L143n1608_p0671a10║法皆無常苦空無我因緣而覺故。亦名獨
L143n1608_p0671a11║覺。神通變現飛空自在。不樂說法。以神足
L143n1608_p0671a12║化人。作勝福田。
L143n1608_p0671a13║十八部論
L143n1608_p0671a14║部執異論
L143n1608_p0671a15║異部宗輪論
L143n1608_p0671b01║右皆說佛涅槃後諸部各異。所從出生。
L143n1608_p0671b02║佛所行讚經五卷　【據】
L143n1608_p0671b03║右馬鳴菩薩讚佛功德。自降生出家成道
L143n1608_p0671b04║度人。以至涅槃。分舍利等。為二十八品。
L143n1608_p0671b05║佛本行經七卷
L143n1608_p0671b06║右密迹金剛。為諸天人有不識見佛者。頌
L143n1608_p0671b07║說世尊功德。自降胎出家成道利生以至
L143n1608_p0671b08║涅槃。分布舍利等事。為三十一品。
L143n1608_p0671b09║百緣經十卷　【涇】
L143n1608_p0671b10║右撰集恭敬供養三寶。受大福報生天得
L143n1608_p0671b11║道。及慳貪作惡墮餓鬼等種種善惡因果
L143n1608_p0671b12║等。凡一百緣。
L143n1608_p0671b13║出曜經三十卷　【宮】【盤】
L143n1608_p0671b14║右婆須蜜舅法救菩薩之所撰集。比一千
L143n1608_p0671b15║章。三十三品名曰法句。錄其本起繫而為
L143n1608_p0672a01║釋。名曰出曜出曜者。舊名譬喻。即十二部
L143n1608_p0672a02║第六部也（本經序）出曜者。從無常品至梵志
L143n1608_p0672a03║品。採眾經之要藏。演說布現以訓將來。故
L143n1608_p0672a04║名出曜經第六卷。
L143n1608_p0672a05║賢愚因緣經十三卷　【鬱】
L143n1608_p0672a06║右說聖賢解脫。受大福報生天得道及惡
L143n1608_p0672a07║業人沉淪苦趣。罪報輪轉。種種因緣。佛往
L143n1608_p0672a08║昔捨身命求菩提。為月光王施頭。尸毗王
L143n1608_p0672a09║以身代鴿。薩埵太子飼虎。佛成道梵天請
L143n1608_p0672a10║轉法輪。及降伏六師等緣。給孤獨長者布
L143n1608_p0672a11║金買地造寺。及為過去七佛皆造寺。二鸚
L143n1608_p0672a12║鵡誦四諦法。為野狸所殺。七反生天成辟
L143n1608_p0672a13║支佛等緣。
L143n1608_p0672a14║修行道地經七卷　【樓】
L143n1608_p0672a15║右總眾經之大較。示修行之徑路。使學者
L143n1608_p0672b01║易進無惑。次第曉然多所決擇。
L143n1608_p0672b02║道地經
L143n1608_p0672b03║右與前經本同譯別。文句簡略耳。
L143n1608_p0672b04║僧伽羅剎所集佛行經三卷
L143n1608_p0672b05║右僧伽羅剎。須頼國人。佛後七百年著此
L143n1608_p0672b06║經。賢劫第八佛也。載釋迦降生成道。行化
L143n1608_p0672b07║入滅。事迹甚備。與普曜本行等經相叅照。
L143n1608_p0672b08║手援樹葉而立化。國王以巨象挽絙。終不
L143n1608_p0672b09║能動搖。即就焚化樹葉不燋。修行道地經
L143n1608_p0672b10║亦其所著也。
L143n1608_p0672b11║百喻經四卷　【觀】
L143n1608_p0672b12║右尊者僧伽斯那撰以一百事喻說道法
L143n1608_p0672b13║邪正。戒律持犯。修行善惡等事。
L143n1608_p0672b14║菩薩本緣經四卷
L143n1608_p0672b15║右說佛昔因地以國城妻子布施種種緣。
L143n1608_p0673a01║大乗修行菩薩行門諸經要集三卷
L143n1608_p0673a02║右終南山智巖集。於諸經四十二部中集
L143n1608_p0673a03║菩薩行門。總六十六條。於修行人有大利
L143n1608_p0673a04║益。法珠之寶聚。大乗之龜鑑也。
L143n1608_p0673a05║付法藏因緣傳六卷　【飛】
L143n1608_p0673a06║右元魏西域二三藏同譯。略記自世尊付
L143n1608_p0673a07║法。迦葉展轉付受至師子尊者。傳法因緣。
L143n1608_p0673a08║坐禪三昧經二卷
L143n1608_p0673a09║右說修習禪定法。什法師譯。
L143n1608_p0673a10║佛醫經
L143n1608_p0673a11║右說四大病苦種種因緣。水屬口。火屬眼。
L143n1608_p0673a12║風屬耳等。
L143n1608_p0673a13║惟日雜難經
L143n1608_p0673a14║右說世尊及菩薩二乗人。修行功德等。種
L143n1608_p0673a15║種差別法義因緣。
L143n1608_p0673b01║迦葉赴佛涅槃經
L143n1608_p0673b02║右說世尊入滅迦葉來赴供養偈讚等事。
L143n1608_p0673b03║呵色欲經
L143n1608_p0673b04║右說捨欲復念。如出獄思入。如病差思病。
L143n1608_p0673b05║種種呵誡。
L143n1608_p0673b06║四品學法經
L143n1608_p0673b07║右說備戒行多聞能化度人為上品。真學
L143n1608_p0673b08║承法學為中。依福學為下。行三事號散侍
L143n1608_p0673b09║為外品。
L143n1608_p0673b10║佛入涅槃密迹金剛力士哀戀經
L143n1608_p0673b11║右密迹金剛力士哀戀世尊。歎佛種種功
L143n1608_p0673b12║德而為無常所壞。帝釋勸止謂佛事周訖
L143n1608_p0673b13║乃入涅槃。汝等不應生大憂惱等。
L143n1608_p0673b14║佛使迦旃延說法沒盡偈百二十章
L143n1608_p0673b15║右記末法中種種事。
L143n1608_p0674a01║佛說治身經
L143n1608_p0674a02║右說戒行制身脫一切苦。
L143n1608_p0674a03║治意經
L143n1608_p0674a04║右說精進守意福未滿。自守已滿得禪。
L143n1608_p0674a05║那先比丘經二卷　【驚】
L143n1608_p0674a06║右國王彌蘭悉知異道。能答九十六種經
L143n1608_p0674a07║人問難。無能勝者。那先阿羅漢與王問答。
L143n1608_p0674a08║王大敬伏。以所問答為經種種論難譬喻。
L143n1608_p0674a09║王言。沙門言在世作惡臨死念佛。得生天。
L143n1608_p0674a10║殺一生死即入泥犂中。我不信是語。那先
L143n1608_p0674a11║言。如人持小石置水上便沒。持百枚大石
L143n1608_p0674a12║置船上。以船力故不沒。人作惡。以念佛力
L143n1608_p0674a13║故生天。作惡不知佛經故。便入泥犂。王言。
L143n1608_p0674a14║羅漢飛上梵天。如人屈伸臂頃。不信行數
L143n1608_p0674a15║千萬億里如是疾耶。那先言。王念大秦國
L143n1608_p0674b01║事。王言。我念已。那先曰。反復八萬里。何太
L143n1608_p0674b02║疾耶。王稱善哉。如是等詳如本經。
L143n1608_p0674b03║雜寶藏經十卷
L143n1608_p0674b04║右集諸經古今事一百一十八緣。初說佛
L143n1608_p0674b05║於往昔孝養父母等種種緣事。佛告諸比
L143n1608_p0674b06║丘。有二種法。能使人疾得人天至涅槃樂。
L143n1608_p0674b07║一供養父母。二供養賢聖。有二法速墮三
L143n1608_p0674b08║惡受大苦惱。謂於父母及賢聖所作諸不
L143n1608_p0674b09║善。次集種種供養布施。獻華然燈。造舍造
L143n1608_p0674b10║塔。齋戒修行。皆得生天受福報事。及羅漢
L143n1608_p0674b11║見沙彌。後七日當命盡。遣歸道中。見水漂
L143n1608_p0674b12║眾蟻救之。得命延長及修塔修寺。設齋延
L143n1608_p0674b13║壽。施食施衣受種種福報。羅漢知宿命時
L143n1608_p0674b14║作惡。五百生作狗緣。次說佛降伏曠野鬼
L143n1608_p0674b15║神。鬼子母。羅睺羅住胎六年等緣。
L143n1608_p0675a01║五門禪經要用法　圖
L143n1608_p0675a02║右大禪師佛陀蜜多撰。五門者。一安般。二
L143n1608_p0675a03║不淨。三慈心。四觀緣十二緣。五念佛。若亂
L143n1608_p0675a04║心多者教安般。若貪欲多者教不淨若瞋
L143n1608_p0675a05║恚多者教修慈。若著我多者教因緣。若心
L143n1608_p0675a06║沒者教念佛。禪觀法相甚詳。略出觀佛三
L143n1608_p0675a07║十事修慈四十事。
L143n1608_p0675a08║達磨多羅禪經二卷
L143n1608_p0675a09║右說安般不淨觀。四無量心觀。五陰六入。
L143n1608_p0675a10║十二因緣等。修行勝道。進分住分退分。種
L143n1608_p0675a11║種功德法。開示甚詳。
L143n1608_p0675a12║禪法要解經二卷
L143n1608_p0675a13║右羅什譯。說修不淨觀除五蓋。得四禪相
L143n1608_p0675a14║法。修慈念佛。修四無量心。四無色定。修六
L143n1608_p0675a15║神通等法。
L143n1608_p0675b01║禪要訶欲經
L143n1608_p0675b02║右說人身種種不淨。眾生妄愛著邪婬及
L143n1608_p0675b03║載目連為婦說偈。
L143n1608_p0675b04║法觀經
L143n1608_p0675b05║右與內身觀思惟略要等經。文意相涉入。
L143n1608_p0675b06║內身觀章句經
L143n1608_p0675b07║右說身三十六物。三百六十骨節。九孔不
L143n1608_p0675b08║淨等。是為一切病宅一切苦器。
L143n1608_p0675b09║思惟略要法經
L143n1608_p0675b10║右羅什譯。說求初禪先習諸觀謂不淨四
L143n1608_p0675b11║無量觀因緣安般念佛等。觀無量壽法華
L143n1608_p0675b12║三昧等。
L143n1608_p0675b13║佛說十二遊經
L143n1608_p0675b14║右說佛降生成道。十二年中。於十六大國
L143n1608_p0675b15║等處行化度人。
L143n1608_p0676a01║雜譬喻經二卷
L143n1608_p0676a02║雜譬喻經　【寫】
L143n1608_p0676a03║右抄集諸經中善惡因果種種譬喻事。
L143n1608_p0676a04║阿育王譬喻經
L143n1608_p0676a05║右初說育王作福。以金鑄像。與海龍王較
L143n1608_p0676a06║福力輕重事。後復有種種喻。說善惡事。
L143n1608_p0676a07║阿育王經十卷
L143n1608_p0676a08║右說佛行化。路中有小兒沙中戲。以沙為
L143n1608_p0676a09║糗捧內佛鉢。以為一繖地王。於佛法中廣
L143n1608_p0676a10║作供養。佛記涅槃後百年。鐵輪阿育王廣
L143n1608_p0676a11║興供養。起八萬四千舍利塔。後育王登位。
L143n1608_p0676a12║造地獄多所殺害。有阿羅漢。於鑊湯中現
L143n1608_p0676a13║十八變。王大驚異。羅漢說佛所記王能役
L143n1608_p0676a14║使龍鬼夜叉。於一日中安置八萬四千塔
L143n1608_p0676a15║已。作廣大供養布施等事。第六卷後說優
L143n1608_p0676b01║波笈廣度弟子事。
L143n1608_p0676b02║阿育王傳七卷
L143n1608_p0676b03║右與阿育王經本同譯別。第三卷後。載優
L143n1608_p0676b04║波毱多廣行化度等事。
L143n1608_p0676b05║阿育王太子息壞目因緣經二卷　【禽】
L143n1608_p0676b06║右說育王太子業報壞目本緣事。
L143n1608_p0676b07║四阿含暮抄
L143n1608_p0676b08║右本序云。阿含暮秦言趣無也。阿難既出
L143n1608_p0676b09║十二部經。又採撮其要逕至道法。為四阿
L143n1608_p0676b10║含暮。與阿毗曇及律。並為三苑焉。文約義
L143n1608_p0676b11║豐經之瓔鬘。
L143n1608_p0676b12║法句經二卷　【獸】
L143n1608_p0676b13║右集佛偈以類分品。
L143n1608_p0676b14║法句喻經四卷
L143n1608_p0676b15║右說佛行化度人。種種教化譬喻句偈。
L143n1608_p0677a01║迦葉結集經
L143n1608_p0677a02║右略記諸大阿羅漢結集法藏緣。
L143n1608_p0677a03║撰集三藏及雜藏經
L143n1608_p0677a04║右迦葉阿難等結集法藏。魔波旬來嬈法
L143n1608_p0677a05║集。阿難迦葉化人狗蛇三尸。繫魔頸降伏
L143n1608_p0677a06║之。遂成法藏。
L143n1608_p0677a07║三慧經
L143n1608_p0677a08║右說種種緣法。似四十二章。
L143n1608_p0677a09║阿毗曇五法行經
L143n1608_p0677a10║右說四諦及諸結使等義。
L143n1608_p0677a11║阿含口解十二因緣經
L143n1608_p0677a12║右說十二緣等種種法義。
L143n1608_p0677a13║小道地經
L143n1608_p0677a14║右說修行持息等法。
L143n1608_p0677a15║文殊發願經
L143n1608_p0677b01║右大略如普賢行願經。
L143n1608_p0677b02║六菩薩亦當誦持經
L143n1608_p0677b03║右說六菩薩功德。宜應持誦。
L143n1608_p0677b04║一百五十讚佛頌
L143n1608_p0677b05║右讚如來種種勝妙功德。
L143n1608_p0677b06║讚觀世音菩薩頌
L143n1608_p0677b07║右讚淨聖種種功德。
L143n1608_p0677b08║無明羅剎經三卷　【畫】
L143n1608_p0677b09║右說十二因緣種種譬喻。
L143n1608_p0677b10║馬鳴菩薩傳
L143n1608_p0677b11║龍樹王菩薩傳
L143n1608_p0677b12║提婆菩薩傳（龍樹弟子）
L143n1608_p0677b13║右三菩薩傳。略與付法傳事迹相類。
L143n1608_p0677b14║婆藪盤豆法師傳
L143n1608_p0677b15║右梵語也。此云天親并說無著菩薩等事
L143n1608_p0678a01║迹。
L143n1608_p0678a02║龍樹菩薩勸誡王頌
L143n1608_p0678a03║勸發諸王要偈
L143n1608_p0678a04║龍樹說法要偈
L143n1608_p0678a05║右三本本同譯別。是龍樹菩薩以詩代書。
L143n1608_p0678a06║寄諸親友國王等。種種勸發教誡簡要精
L143n1608_p0678a07║切。寄歸傳云。西域學佛法人。首皆誦此。
L143n1608_p0678a08║金七十論三卷
L143n1608_p0678a09║右仙人迦毗羅。從空而生。自然四德。一法
L143n1608_p0678a10║二慧三離欲四自在。憫世盲暗。起大悲心。
L143n1608_p0678a11║為婆羅弟子。問答演說一切微妙法義。此
L143n1608_p0678a12║七十偈論。是大論略抄。攝六萬偈義盡。
L143n1608_p0678a13║勝宗十句義論
L143n1608_p0678a14║右尊者慧月造十句義論一者實。二者德
L143n1608_p0678a15║至十者無說辯。種種法義。
L143n1608_p0678b01║賔頭盧為優陀延王說法緣經
L143n1608_p0678b02║右訶勸捨離五欲無常之法。二鼠侵藤。醉
L143n1608_p0678b03║象四蛇等喻苦切精至。
L143n1608_p0678b04║請賔頭盧經
L143n1608_p0678b05║右說請聖僧法。
L143n1608_p0678b06║分別業報略經
L143n1608_p0678b07║右說善惡諸趣因果報應事。
L143n1608_p0678b08║當來變經
L143n1608_p0678b09║右記說末法種種變事。
L143n1608_p0678b10║大阿羅漢難提蜜多羅所說法住記
L143n1608_p0678b11║右唐言慶友說十六大阿羅漢并眷屬等
L143n1608_p0678b12║名數住處護法應供等事。過刀兵劫。至人
L143n1608_p0678b13║壽七萬歲時。方入涅槃。釋迦法滅。并記人
L143n1608_p0678b14║能於釋迦佛法中。於三寶所種諸善根。種
L143n1608_p0678b15║種因緣。得預彌勒三會獲涅槃果。
L143n1608_p0679a01║
L143n1608_p0679a02║
L143n1608_p0679a03║大藏聖教法寶標目卷第八
L143n1608_p0679a04║
L143n1608_p0679a05║音釋
L143n1608_p0679a06║晣（之列切明也）。桴（縳謀切擊皷椎也）。[琬-(夗-夕)+匕]（於阮切玉名）。騖（亡遇切亂
L143n1608_p0679a07║馳也）。培塿（培薄口切塿郎斗切培塿小阜也）。[坳-力+刀]（烏交切地[坳-力+刀]下不平也）。
L143n1608_p0679a08║絙（居登切大索也）。繖（蘇旰切）。毱（渠竹切）。