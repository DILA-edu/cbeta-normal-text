L153n1635_p0329a01║序　　　　　　　　　　　　　　素六
L153n1635_p0329a02║佛稱三界醫王所說一大藏經如世之醫方
L153n1635_p0329a03║至於相宗文字如醫家之脉訣世之醫者捨
L153n1635_p0329a04║脉而不知病症之微細則妄施方藥雖金丹
L153n1635_p0329a05║適令人死故學佛而獨以叅禪為向上不究
L153n1635_p0329a06║性相之原如醫不問病症而槩施以金丹未
L153n1635_p0329a07║有不瞑眩發狂者此今禪門之大謬也若習
L153n1635_p0329a08║教而不知叅禪如說方而不識藥亦有知藥
L153n1635_p0329a09║而不知病者叅禪而不知教是猶重金丹而
L153n1635_p0329a10║棄方脉莫不夭折慧命喪法身此可為法門
L153n1635_p0329a11║之大憂也西域佛滅六百年中性相相攻破
L153n1635_p0329a12║壞正法故馬鳴大士作起信論以一之達磨
L153n1635_p0329a13║東來禪教相非亦甚圭峯禪師一之未能永
L153n1635_p0329a14║明大師集一大藏為宗鏡錄以會歸一心為
L153n1635_p0329a15║二宗之極則學者槩束之高閣且相宗之不
L153n1635_p0329b01║明也久矣我明二百年來魯山法師始揭其
L153n1635_p0329b02║規矩為補註萬曆中高原一雨諸公始倡唯
L153n1635_p0329b03║識損葊王太史為之博采證義其說益明然
L153n1635_p0329b04║特施於專門尚難入若夫修禪之士猶憒憒
L153n1635_p0329b05║也故執藥之病卒不可治予至徑山澹居鎧
L153n1635_p0329b06║公請益性相宗旨予畧拈兩宗之要為說以
L153n1635_p0329b07║通之以名相既有諸解精詳不俟一一特取
L153n1635_p0329b08║其義而變其文以歸一心為極致可為宗鏡
L153n1635_p0329b09║之提綱直欲初機易會此說一出而兩家牴
L153n1635_p0329b10║牾可釋然無疑修禪得此可免誤服之虞而
L153n1635_p0329b11║習教者亦無執方之誚此亦均調之劑也智
L153n1635_p0329b12║者觀之若飲倉公上池之水則洞見肺肝特
L153n1635_p0329b13║以胗脉為名耳可不快哉前以落筆草槀付
L153n1635_p0329b14║徑山謄寫多譌佛殿山古愚拙公重梓以結
L153n1635_p0329b15║法緣因為訂正傳之諸方當以此本為正故
L153n1635_p0330a01║序其始末以弁其首。
L153n1635_p0330a02║憨山叟德清題