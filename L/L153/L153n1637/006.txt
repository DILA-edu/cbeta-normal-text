L153n1637_p0570a01║龍池幻有禪師語錄卷之六　　　　史六
L153n1637_p0570a02║門人圓悟圓修等編
L153n1637_p0570a03║舉古
L153n1637_p0570a04║舉九峰勘石霜首座休去歇去云云明什麼
L153n1637_p0570a05║邊事乃至首座脫去。師云惜哉可謂食到嘴
L153n1637_p0570a06║邊不解喫恰被個九峰傍不肯撥却是可忍
L153n1637_p0570a07║耶幸自往日畜得個脫身計子乃曰裝香來
L153n1637_p0570a08║我若不會先師意香烟起處脫去不得若將
L153n1637_p0570a09║一幅布遮却走開去了不然即百眾人前甘
L153n1637_p0570a10║自忍饑將臉孔着在何處可奈九峰又放伊
L153n1637_p0570a11║不過毒心務要送伊上路使彼轉來不得道
L153n1637_p0570a12║坐脫立亾即不無會先師意未在師舉拂子
L153n1637_p0570a13║左右顧視問眾中有會先師意者麼良久曰
L153n1637_p0570a14║即覓個坐脫立亾人也不得爭奈老僧生不
L153n1637_p0570a15║在當時若作首座見九峰舉休去歇去以至
L153n1637_p0570b01║明什麼邊事但只消輕輕豎起拳頭道止明
L153n1637_p0570b02║得這箇饒他九峰縱有無窮伎倆也使不得
L153n1637_p0570b03║未免一塲懡㦬隱忍而退雖然如是眾兄弟
L153n1637_p0570b04║老僧今日也是路見不平直饒如此判斷去
L153n1637_p0570b05║還救得當時首座活麼擲拂子云路遙知馬
L153n1637_p0570b06║力日久見人心下座。
L153n1637_p0570b07║舉仰山問僧甚處來僧云幽州山云我恰要
L153n1637_p0570b08║幽州信幽州米作麼價僧云某甲無端從他
L153n1637_p0570b09║市橋上過踏折他橋梁。
L153n1637_p0570b10║師云仰山可謂有頭無尾打初既與他索
L153n1637_p0570b11║幽州信見說踏折他橋梁只恐連累及伊
L153n1637_p0570b12║恰似閃開一邊去了再不見伊側聲何也
L153n1637_p0570b13║幸後得保寧勇走出來代伊云放你三十
L153n1637_p0570b14║棒做個解交不然却是一塲懡㦬不免遭
L153n1637_p0570b15║人齒頰。
L153n1637_p0571a01║舉王常侍與臨濟至僧堂乃問這一堂僧還
L153n1637_p0571a02║看經也無濟云不看經還習禪也無濟云不
L153n1637_p0571a03║習禪侍云經又不看禪又不習究竟作什麼
L153n1637_p0571a04║濟云總教成佛作祖去侍云金屑雖貴落眼
L153n1637_p0571a05║成翳濟云我將謂你是個俗漢。
L153n1637_p0571a06║師云臨濟若無後語門風幾被伊抹却然
L153n1637_p0571a07║看王常侍勘米和尚也算是家裏人。
L153n1637_p0571a08║舉婺州新建禪師一生不畜沙彌有座主云
L153n1637_p0571a09║上座年尊何不討箇沙彌侍奉州云若有眼
L153n1637_p0571a10║暗耳聾口瘂底為我討一個來主無對。
L153n1637_p0571a11║師云若只要這三個沙彌某甲從來畜得
L153n1637_p0571a12║俱全爭奈上座年深隔別了縱有也奉侍
L153n1637_p0571a13║不及奈何纔有僧出擬開口問師便與一
L153n1637_p0571a14║摑云退去纔不聞縱有也奉侍不及。
L153n1637_p0571a15║舉筠州末山尼了然因灌溪到問如何是末
L153n1637_p0571b01║山尼云不露頂溪云如何是末山尼云非男
L153n1637_p0571b02║女相溪乃喝云何不變去尼云不是神不是
L153n1637_p0571b03║鬼變個什麼。
L153n1637_p0571b04║師云觀這尼子兩種答話前後有旨只被
L153n1637_p0571b05║灌溪喝曰何不變去便伏手伏脚展轉不
L153n1637_p0571b06║得乃云乃云可見未離本色難得超脫若
L153n1637_p0571b07║是向某甲道何不變去便還他劈臉一摑
L153n1637_p0571b08║直令灌溪眼裏流星迸出認我不得可不
L153n1637_p0571b09║光前絕後。
L153n1637_p0571b10║舉關南道吾和尚每執木劒橫在肩上作舞
L153n1637_p0571b11║僧問手中劍甚處得來吾遂擲於地僧却置
L153n1637_p0571b12║吾手中吾云甚處得來僧無對吾云容汝三
L153n1637_p0571b13║日下取一轉語僧亦無對吾乃拈劍肩上作
L153n1637_p0571b14║舞云恁麼始得。
L153n1637_p0571b15║師云元來木劍也好殺人何也不見這僧
L153n1637_p0572a01║曾遭道吾一劍其限奚止三日直至而今
L153n1637_p0572a02║未見伊透氣信矣這僧若是作家纔見伊
L153n1637_p0572a03║擲劍在地便拈起置肩上也作舞一出待
L153n1637_p0572a04║道吾反問你這劍從何處得來但擲於地
L153n1637_p0572a05║掉轉頭來擺手便行有何不可。
L153n1637_p0572a06║舉僧問靈雲佛未出世時如何雲竪起拂子
L153n1637_p0572a07║僧云出世後如何雲亦竪起拂子僧不肯後
L153n1637_p0572a08║到雪峰峰問甚處來僧云靈雲來峰云有何
L153n1637_p0572a09║言句僧舉前話峰云你肯他麼僧云不肯峰
L153n1637_p0572a10║云你問我與你道僧云佛未出世時如何峰
L153n1637_p0572a11║竪起拂子僧云出世後如何峰放下拂子僧
L153n1637_p0572a12║禮拜峰便打僧後到玄沙舉前話沙問你怎
L153n1637_p0572a13║生會僧云不會沙云我與你作個譬喻如人
L153n1637_p0572a14║賣一片園東西四至結契總了也中心有個
L153n1637_p0572a15║樹子猶屬我在。
L153n1637_p0572b01║師云可惜者僧休言不認得那兩個拂子
L153n1637_p0572b02║即自己一個不肯尚不解使若解使直須
L153n1637_p0572b03║使教到底管教有棒也打不着伊以不解
L153n1637_p0572b04║使故更休論佛出世不出世即者三個老
L153n1637_p0572b05║和尚也不曾識得可謂遇而不遇者矣。
L153n1637_p0572b06║舉洪州米領和尚垂語云莫過於此時有僧
L153n1637_p0572b07║問未審是什麼莫過於此州云不出是其僧
L153n1637_p0572b08║後問長慶為什麼不出是慶云汝擬喚作什
L153n1637_p0572b09║麼。
L153n1637_p0572b10║師云若恁麼教人𨚫似沾粘費力不若百
L153n1637_p0572b11║丈上堂見大眾纔集以拄杖趂散復召云
L153n1637_p0572b12║大眾眾回首乃曰是什麼若於此會得何
L153n1637_p0572b13║等輕快何等省力。
L153n1637_p0572b14║舉三聖示眾云我逢人即出出即不為人便
L153n1637_p0572b15║下座興化云我即不然逢人即不出出即便
L153n1637_p0573a01║為人。
L153n1637_p0573a02║師云這兩個水牯牛只好將來一串穿𨚫
L153n1637_p0573a03║不然便要各自分疆立界去也然不識逢
L153n1637_p0573a04║底又是甚人所為底又是甚人也好將來
L153n1637_p0573a05║一串穿𨚫直教伊為也沒得為說也說不
L153n1637_p0573a06║出去。
L153n1637_p0573a07║舉仁王評禪師問首山如何是佛法大意山
L153n1637_p0573a08║便喝評便禮拜山拈棒評云和尚勿世界那
L153n1637_p0573a09║山擲下棒云明眼人難瞞評云草賊大敗。
L153n1637_p0573a10║舉三交嵩禪師問僧甚處來僧云潞府嵩云
L153n1637_p0573a11║潞府米作麼價僧云和尚試道看嵩云不解
L153n1637_p0573a12║作客勞煩主人庫下喫茶去。
L153n1637_p0573a13║舉石門蘊聰禪師到太陽和尚處陽問近離
L153n1637_p0573a14║甚處門云襄州陽云作麼生是不隔底句門
L153n1637_p0573a15║云和尚住持不易陽云且坐喫茶門便叅眾
L153n1637_p0573b01║去侍者問和尚適來新到秪對和尚住持不
L153n1637_p0573b02║易和尚為甚教且坐喫茶陽云我獻他新羅
L153n1637_p0573b03║附子他酬我舶上茴香你自去問他有語在
L153n1637_p0573b04║侍者請喫茶問師意旨如何門云真金不博
L153n1637_p0573b05║鍮。
L153n1637_p0573b06║師云這二三因緣皆會得主賔之句便見
L153n1637_p0573b07║應酬交接處自然各適其宜兩不相傷凡
L153n1637_p0573b08║在叅學不可不知也。
L153n1637_p0573b09║舉仰山問僧近離甚處僧云廬山山云曾到
L153n1637_p0573b10║五老峰麼僧云不曾到山云闍黎不曾遊山。
L153n1637_p0573b11║師云你看這兩家作賔則始終賔作主則
L153n1637_p0573b12║始終主各具殺活之機俱有出身之路休
L153n1637_p0573b13║言未見伊交鋒犯手處有個輸贏正所謂
L153n1637_p0573b14║路逢劍客須呈劍不是詩人不語詩若謂
L153n1637_p0573b15║這僧休去便見者非也。
L153n1637_p0574a01║舉仰山問僧近離甚處僧云向南師云便好
L153n1637_p0574a02║與二十棒山拈拄杖云彼中還說這個麼僧
L153n1637_p0574a03║云不說山云不說這個還說那個麼僧云不
L153n1637_p0574a04║說山召大德叅堂去僧便去師云也不差山
L153n1637_p0574a05║復召僧應諾師云將謂將謂山云近前來僧
L153n1637_p0574a06║近前山便打師云元來元來。
L153n1637_p0574a07║師一日與客對坐語及仰山因大溈問大地
L153n1637_p0574a08║眾生業識茫茫無本可據子作麼生知他有
L153n1637_p0574a09║之與無山云某甲有驗處時有一僧從面前
L153n1637_p0574a10║過山召云闍黎其僧回首山云和尚者個便
L153n1637_p0574a11║是業識茫茫無本可據溈山云此是獅子一
L153n1637_p0574a12║滴乳迸散六斛驢乳因言至此忽有行僧亦
L153n1637_p0574a13║從面前走過師喚之再三不應悄悄掐米了
L153n1637_p0574a14║向厨去矣師隨後令侍者喚此僧來面責云
L153n1637_p0574a15║喚你不應何也僧云和尚葢不知下情堂中
L153n1637_p0574b01║客人坐了要飯喫爐上水滾了立等米下鍋
L153n1637_p0574b02║豈有餘工幹別事耶師轉面對客笑云此便
L153n1637_p0574b03║是業識茫茫有本可據者乃曰去我不置你
L153n1637_p0574b04║在驢乳亦足矣。
L153n1637_p0574b05║舉皷山示眾云皷山門下不得咳嗽時有僧
L153n1637_p0574b06║便咳嗽一聲山云作麼僧云傷寒山云傷寒
L153n1637_p0574b07║即得。
L153n1637_p0574b08║師云觀皷山𨚫似說真方賣假藥底太醫
L153n1637_p0574b09║雖是一期將錯就錯見機而作由是則知
L153n1637_p0574b10║伊後來法道終不能行若是個明經太醫
L153n1637_p0574b11║不管伊有病無病都與他一帖平胃散喫
L153n1637_p0574b12║庶恩無浪費令不徒張行矣故遭琅邪覺
L153n1637_p0574b13║曰雷聲甚大雨點全無不有愧乎。
L153n1637_p0574b14║舉陳尊宿因秀才相看云會二十四家書宿
L153n1637_p0574b15║以拄杖空中點一點云會麼秀才罔措宿云
L153n1637_p0575a01║又道會二十四家書永字八法也不識。
L153n1637_p0575a02║師云若作秀才待伊問會麼但云未委尊
L153n1637_p0575a03║宿這法是誰傳授縱無後救亦弗令褒貶
L153n1637_p0575a04║以至於此。
L153n1637_p0575a05║師一日陞座舉藥山因僧問學人有疑請師
L153n1637_p0575a06║決疑山云待晚間來為汝決至晚叅眾集山
L153n1637_p0575a07║云今日要決疑僧何在僧便出來山下座把
L153n1637_p0575a08║住云大眾者僧有疑便與一推𨚫歸方丈師
L153n1637_p0575a09║語畢云我此眾中還有要决疑者麼我不用
L153n1637_p0575a10║汝待至于晚即今便決纔有僧走上前師搖
L153n1637_p0575a11║手云且住且住老僧屎𢚩便下座歸方丈。
L153n1637_p0575a12║師因自恣日舉洞山示眾云兄弟初秋夏末
L153n1637_p0575a13║東去西去直須向萬里無寸草處去始得只
L153n1637_p0575a14║如萬里無寸草處作麼生去後有舉似石霜
L153n1637_p0575a15║霜云出門便是草太陽云直道不出門亦草
L153n1637_p0575b01║漫漫地師語至此云兄弟你道這二三老和
L153n1637_p0575b02║尚曾未行履麼何不看伊樣子以拄杖畫地
L153n1637_p0575b03║一下云向這裏行去問僧云會麼云不會良
L153n1637_p0575b04║久曰怪洞山道大唐國裏能有幾人。
L153n1637_p0575b05║舉僧問雲門十方薄伽梵一路涅槃門薄伽
L153n1637_p0575b06║梵即不問如何是一路涅槃門門云我道不
L153n1637_p0575b07║得僧云和尚為什麼道不得門云你舉話即
L153n1637_p0575b08║得。
L153n1637_p0575b09║師云若據你舉話即得一句則何往而道
L153n1637_p0575b10║不得耶怪雪竇別曰淺水無魚徒勞下釣
L153n1637_p0575b11║他後來又僧問此則云扇子𨁝跳上三十
L153n1637_p0575b12║三天觸着帝釋鼻孔東海鯉魚打一棒雨
L153n1637_p0575b13║似盆傾何其多也余因舉二端於此可以
L153n1637_p0575b14║並看。
L153n1637_p0575b15║舉明謙在婺州智者寺為第一座尋常不受
L153n1637_p0576a01║淨水主事云不識觸淨淨水也不肯受謙下
L153n1637_p0576a02║床拈起淨瓶云這箇是觸是淨主事無語謙
L153n1637_p0576a03║乃撲破淨瓶。
L153n1637_p0576a04║師云明謙兩眼放光爍破四天下會人何
L153n1637_p0576a05║多奈無一人酬價何也總不如撲破這淨
L153n1637_p0576a06║瓶。
L153n1637_p0576a07║舉雪峰領二百眾到浮江和尚處問寄院過
L153n1637_p0576a08║夏得也無江將拄杖畫地一下云着不得即
L153n1637_p0576a09║道峰無語。
L153n1637_p0576a10║師云但雪峰當時只消輕輕道也知和尚
L153n1637_p0576a11║慈悲復召大眾任意取挂搭直教浮江當
L153n1637_p0576a12║褊衫賣布袴也推不開去。
L153n1637_p0576a13║舉西域異見王問波羅提曰何者是佛答曰
L153n1637_p0576a14║見性是佛王曰師見性否答曰我見佛性王
L153n1637_p0576a15║曰性在何處答曰性在作用王曰是何作用
L153n1637_p0576b01║我今不見答曰今見作用王自不見王曰於
L153n1637_p0576b02║我有否答曰王若作用無有不是王若不用
L153n1637_p0576b03║體自難見王曰若當用時幾處出現當為我
L153n1637_p0576b04║說波羅提即說偈曰在胎為身處世名人在
L153n1637_p0576b05║眼曰見在耳曰聞在鼻辯香在舌談論在手
L153n1637_p0576b06║執捉在足運奔徧現俱該沙界收攝在一微
L153n1637_p0576b07║塵識者知是佛性不識喚作精魂王聞偈已
L153n1637_p0576b08║心即開悟師云愈病不假驢駝藥知音何用
L153n1637_p0576b09║別彈琴。
L153n1637_p0576b10║舉達磨於此土化緣既畢欲返西竺命門人
L153n1637_p0576b11║曰盍各言所得乎道副曰如我所見不執文
L153n1637_p0576b12║字不離文字而為道用磨曰汝得吾皮尼總
L153n1637_p0576b13║持曰我今所解如慶喜見阿閦佛國一見更
L153n1637_p0576b14║不再見磨曰汝得吾肉道育曰四大本空五
L153n1637_p0576b15║蘊非有而我見處無一法可得磨曰汝得吾
L153n1637_p0577a01║骨最後慧可禮拜了依位而立磨曰汝得吾
L153n1637_p0577a02║髓或曰達磨大師來此土走一廻既去𨚫把
L153n1637_p0577a03║一身皮肉骨髓盡情折散都分付與人矣獨
L153n1637_p0577a04║留個心肝五臟恰似捨不得幻有云殊不知
L153n1637_p0577a05║打初來見梁武帝時早挖出矣即如梁武帝
L153n1637_p0577a06║問如何是聖諦第一義大師曰廓然無聖這
L153n1637_p0577a07║赤心片片汝等還見麼又問對朕者誰磨云
L153n1637_p0577a08║不識此果是大師不識耶梁武帝不識耶武
L153n1637_p0577a09║帝當時便識得達磨務要逞神通踏蘆作麼。
L153n1637_p0577a10║舉善住天子而白文殊可共俱往如來之所
L153n1637_p0577a11║咨受未聞亦同此時如法問難文殊云爾莫
L153n1637_p0577a12║分別取着如來天子云如來今在何所令我
L153n1637_p0577a13║莫着文殊云秪在目前天子云若如是者我
L153n1637_p0577a14║何不見文殊云爾若一切不見是名真見如
L153n1637_p0577a15║來天子云若見在前云何戒我莫取着如來
L153n1637_p0577b01║文殊云爾今見前何有天子云有虛空界文
L153n1637_p0577b02║殊云如來者虛空界是故虛空界者即是如
L153n1637_p0577b03║來此中無有一物可分別者。
L153n1637_p0577b04║師云金剛般若又道如來者即諸法如義
L153n1637_p0577b05║如來者無所從來亦無所去故名如來此
L153n1637_p0577b06║𨚫謂虛空界是又謂如來法身不墮諸數
L153n1637_p0577b07║安得如來之義乃有多體是知多體非如
L153n1637_p0577b08║來身然一體亦非如來身一多既非而無
L153n1637_p0577b09║非如來者僧乃問然則如何是如來耶師
L153n1637_p0577b10║即拊掌唱曰哩蓮花蓮花落便休。
L153n1637_p0577b11║舉世尊因自恣日文殊三處過夏迦葉欲白
L153n1637_p0577b12║椎𢷤去纔拈椎乃見百千萬億文殊迦葉盡
L153n1637_p0577b13║其神力椎不能舉世尊遂問迦葉汝擬𢷤那
L153n1637_p0577b14║個文殊迦葉無對。
L153n1637_p0577b15║師云文殊當時太殺神通迦葉奈何局於
L153n1637_p0578a01║智短若作迦葉應把黃面老子先須𢷤却
L153n1637_p0578a02║何也豈不聞來說是非者便是是非人。
L153n1637_p0578a03║舉趙州從諗禪師問南泉離四句絕百非請
L153n1637_p0578a04║師道泉便下座歸方丈州云這老漢尋常口
L153n1637_p0578a05║吧吧地今日被我一問直得無言可對侍者
L153n1637_p0578a06║云莫道和尚無語好州便與一摑云這一摑
L153n1637_p0578a07║合是王老師吃。
L153n1637_p0578a08║師云若恁麼意似未圓何不再與一摑云
L153n1637_p0578a09║這一摑合是從諗吃好。
L153n1637_p0578a10║舉因紫璘供奉擬註思益經忠國師乃問大
L153n1637_p0578a11║德凡註經須會佛意始得供奉云若不會佛
L153n1637_p0578a12║意爭解註得國師令侍者盛一椀水着七粒
L153n1637_p0578a13║米在水中椀面安一隻筯乃問這個是什麼
L153n1637_p0578a14║義供奉無語國師云老僧意尚不會豈況佛
L153n1637_p0578a15║意爭能註得經。
L153n1637_p0578b01║師云莫謂紫璘供奉不識此意即如佛來
L153n1637_p0578b02║也不解國師所設是何意耶偶然幻有一
L153n1637_p0578b03║見便會得元來總是一個非難意。
L153n1637_p0578b04║舉肅宗問忠國師如何是十身調御師乃起
L153n1637_p0578b05║立曰會麼曰不會師曰與老僧過淨瓶來趙
L153n1637_p0578b06║州侍者一日報云大王來也趙州即合掌曰
L153n1637_p0578b07║大王萬福侍者云未到在趙州曰又道來也。
L153n1637_p0578b08║師舉畢即喚侍者分付云你去為我覓兩
L153n1637_p0578b09║個土工帶取鋤頭鍬子來山門前瓟個坑
L153n1637_p0578b10║子者云作麼師曰為我將這兩個老和尚
L153n1637_p0578b11║做一坑埋𨚫會麼者云不會師以手合掌
L153n1637_p0578b12║曰老僧罪過。
L153n1637_p0578b13║舉僧問徑山欽如何是道師云山上有鯉魚
L153n1637_p0578b14║水底有蓬塵此等之語不唯超脫新奇抑且
L153n1637_p0578b15║為啟悟標格見道法幢者也適有僧問幻有
L153n1637_p0579a01║如何是道但以成言答曰理無曲斷車不橫
L153n1637_p0579a02║推便了又論什麼巧拙。
L153n1637_p0579a03║舉僧問破竈墮如何是脩善行人墮曰捻槍
L153n1637_p0579a04║帶甲問如何是作惡行人墮曰修禪入定僧
L153n1637_p0579a05║曰某甲淺機請師直指師着語曰這麼懵懂
L153n1637_p0579a06║墮曰汝問我惡惡不從善汝問我善善不從
L153n1637_p0579a07║惡良久曰會麼云不會師着語曰却校些子
L153n1637_p0579a08║墮曰惡人無善念善人無惡心所以道善惡
L153n1637_p0579a09║如浮雲俱無起滅處僧於言下大悟師着語
L153n1637_p0579a10║曰入地獄如箭。
L153n1637_p0579a11║舉二十四祖師子尊者因罽賔國王秉劍於
L153n1637_p0579a12║前云師得蘊空不祖云已得蘊空王云既得
L153n1637_p0579a13║蘊空離生死不祖云已離生死王云既離生
L153n1637_p0579a14║死就師乞頭得不祖云身非我有豈況於頭
L153n1637_p0579a15║王便斬之白乳涌高數尺王臂自墮。
L153n1637_p0579b01║師云你看罽賔國王豈不審細豈不義勇
L153n1637_p0579b02║既㧞劍了𨚫也罷休不得秪是師子尊者
L153n1637_p0579b03║還不丈夫還不性快直要教罽賔國王站
L153n1637_p0579b04║立等待多時了以致兩臂皆為墮落何不
L153n1637_p0579b05║再礙一時待教國王兩臂先墮了要斬也
L153n1637_p0579b06║斬不成免致後輩兒孫紛紛議論不息不
L153n1637_p0579b07║亦好事若作師子纔聞問師得蘊空不但
L153n1637_p0579b08║云要頭便斬將去問什麼蘊空不蘊空偶
L153n1637_p0579b09║語至此忽打噴嚏云某甲今日話多了又
L153n1637_p0579b10║冐風矣。
L153n1637_p0579b11║舉寶誌公和尚云終日拈香擇火不知身是
L153n1637_p0579b12║道塲玄沙云真個道塲昭覺勤云終日拈香
L153n1637_p0579b13║擇火不知拈香擇火。
L153n1637_p0579b14║師云老僧晚年無餘事終日秪是拈香擇
L153n1637_p0579b15║火。
L153n1637_p0580a01║舉南岳慧思和尚因誌公令人傳語云何不
L153n1637_p0580a02║下山教化眾生目視雲漢作麼思云三世諸
L153n1637_p0580a03║佛被我一口吞盡何處更有眾生可教化。
L153n1637_p0580a04║師云若作誌公更須令人傳語謝大師度
L153n1637_p0580a05║生已畢。
L153n1637_p0580a06║舉僧問歸宗如何是佛宗曰我向汝道汝還
L153n1637_p0580a07║信否僧云和尚誠言何敢不信宗曰即汝便
L153n1637_p0580a08║是僧云如何保任宗曰一翳在目空花亂墜
L153n1637_p0580a09║又子湖嘗於中夜僧堂前呌云有賊有賊大
L153n1637_p0580a10║眾俱被驚有一僧從僧堂內出被子湖把住
L153n1637_p0580a11║曰捉得也捉得也其僧急出救云不是某甲
L153n1637_p0580a12║不是某甲子湖輕輕托開曰是即是只是你
L153n1637_p0580a13║不肯承當師舉了曰你看這兩個老和尚捺
L153n1637_p0580a14║硬教人曲垂方便宛如按牛頭喫草相似雖
L153n1637_p0580a15║然這二僧若果肯承當得則佛與眾生有甚
L153n1637_p0580b01║分別處山僧如今即不然若有僧來問如何
L153n1637_p0580b02║是佛山僧反問伊你還識眾生麼若言識山
L153n1637_p0580b03║僧但曰如水投水若言不識山僧更曰似空
L153n1637_p0580b04║合空良久云即如山僧今日捺硬比前二老
L153n1637_p0580b05║和尚還有優劣麼汝等有暇時試檢點看莫
L153n1637_p0580b06║言不曾道破珍重。
L153n1637_p0580b07║舉世尊在靈山會上拈花示眾是時眾皆默
L153n1637_p0580b08║然唯迦葉尊者破顏微笑世尊云吾有正法
L153n1637_p0580b09║眼藏涅槃妙心實相無相微妙法門不立文
L153n1637_p0580b10║字教外別傳付囑摩訶迦葉。
L153n1637_p0580b11║師云迦葉尊者雖向世尊拈花處領略得
L153n1637_p0580b12║猶是鈍漢已落在有傳有受了也纔有傳
L153n1637_p0580b13║受便知有限故世尊座下人天百萬秪得
L153n1637_p0580b14║迦葉一人有已而今天下叢林尚乃烘烘
L153n1637_p0580b15║烈烈仍至腰包杖䇿南天台北五臺叅求
L153n1637_p0581a01║知識訪慕明師負決烈之志務要究取單
L153n1637_p0581a02║傳直指之道每見其難何也葢只緣汝軰
L153n1637_p0581a03║秪是依草附木向他有傳有受處覓轉見
L153n1637_p0581a04║其難不能會得而未肯𤼵個丈夫志氣別
L153n1637_p0581a05║立生涯且向那世尊未拈花已前薦得這
L153n1637_p0581a06║一着從古以來也未曾有人傳也未曾有
L153n1637_p0581a07║人受也未曾有人得也未曾有人不得既
L153n1637_p0581a08║然如此還有個信驗處麼我試問汝輩打
L153n1637_p0581a09║初從父母胞胎出來有此一個肉丸子堪
L153n1637_p0581a10║堪長大了便知饑知飽知寒知熱有手便
L153n1637_p0581a11║會執捉運用有足便會奔馳蹈舞有口便
L153n1637_p0581a12║解喫飯說話有眼便能看人看物有耳便
L153n1637_p0581a13║解音響有鼻便識香臭解入息出息乃至
L153n1637_p0581a14║會屙會尿幾多種種神通妙用盡情都與
L153n1637_p0581a15║汝輩說破了我止留得者向上一着子未
L153n1637_p0581b01║與汝輩道在且待下次上座着珍重。
L153n1637_p0581b02║舉世尊一日示隨色摩尼珠問五方天王此
L153n1637_p0581b03║珠而作何色時五方天王互說異色世尊復
L153n1637_p0581b04║藏珠入袖却擡手云此珠作何色天王云佛
L153n1637_p0581b05║手中無珠何處有色世尊嘆云汝何迷倒之
L153n1637_p0581b06║甚吾將世珠示之便各強說有青黃赤白吾
L153n1637_p0581b07║將真珠示之便總不知時五方天王悉皆悟
L153n1637_p0581b08║道。
L153n1637_p0581b09║師云咄這黃面老子拈東捉西說真說假
L153n1637_p0581b10║誘惑人未有了日然五方天王獨不向世
L153n1637_p0581b11║尊纔示珠處便悟道仁者見之謂之仁智
L153n1637_p0581b12║者見之謂之智去直要待世尊將珠入袖
L153n1637_p0581b13║了擡起手來纔悟去這鈍漢元來也秪悟
L153n1637_p0581b14║得個鬼窟裡底若曰真悟未敢相保。
L153n1637_p0581b15║舉洞山聰代舜老夫答問古鏡未磨時如何
L153n1637_p0582a01║聰云此去漢陽不遠曰磨後如何聰云黃鶴
L153n1637_p0582a02║樓前鸚鵡洲。
L153n1637_p0582a03║師云老僧則不然有問古鏡未磨時如何
L153n1637_p0582a04║曰有眼如盲磨後如何曰對境還迷且道
L153n1637_p0582a05║洞山與老漢所答還有誵訛處麼有僧纔
L153n1637_p0582a06║出擬舉老僧便喝云瞎瞎。
L153n1637_p0582a07║舉古人道盡十方世界是沙門一隻眼且置
L153n1637_p0582a08║之勿論即如古今乃聖乃賢及爾我一切高
L153n1637_p0582a09║低人物在這個眼裏不在這個眼裏汝等各
L153n1637_p0582a10║各為我一檢點看若有人檢點得諦當了我
L153n1637_p0582a11║許汝更具一隻眼若檢點不決汝等不過總
L153n1637_p0582a12║是循行數目底瞎漢穿衣喫飯底常流莫怪
L153n1637_p0582a13║老僧造口業。
L153n1637_p0582a14║舉古人謂具足凡夫法凡夫不知具足聖人
L153n1637_p0582a15║法聖人不會聖人若會即同凡夫凡夫若知
L153n1637_p0582b01║即是聖人。
L153n1637_p0582b02║師云老僧即不然凡夫具足聖人法凡夫
L153n1637_p0582b03║不知聖人具足凡夫法聖人不會聖人若
L153n1637_p0582b04║會則不有聖人凡夫若知則凡夫何在即
L153n1637_p0582b05║如老僧如此折倒還有甄別麼喝一聲云
L153n1637_p0582b06║路逢達道人莫將語默對下座。
L153n1637_p0582b07║舉雪峰一日召備頭陀何不徧叅去玄沙云
L153n1637_p0582b08║達磨不來東土二祖不往西天師云大眾且
L153n1637_p0582b09║道這兩個老漢還曾相遇也無若道不曾相
L153n1637_p0582b10║遇則教外別傳之旨阿誰授受也老僧不然
L153n1637_p0582b11║達磨既來東土二祖𨚫往西天佛法本來周
L153n1637_p0582b12║徧幾人相繼綿綿。
L153n1637_p0582b13║舉棗山仁師上堂未至禪床謂眾曰不負平
L153n1637_p0582b14║生眼目致個問訊來還有麼方乃陞堂坐時
L153n1637_p0582b15║有僧出禮拜山曰不負我且從大眾何也便
L153n1637_p0583a01║歸方丈翌日有別僧請辯前語意旨如何山
L153n1637_p0583a02║曰齋時有飯與汝喫夜後有床與汝眠一向
L153n1637_p0583a03║煎迫我作什麼僧禮拜山曰苦苦僧曰請師
L153n1637_p0583a04║直指山乃垂足曰舒縮一任老僧。
L153n1637_p0583a05║師曰疎山老漢可謂慈悲太殺爭奈不遇
L153n1637_p0583a06║其人忽聞門外狗咬聲師𢚩索曰快開門
L153n1637_p0583a07║看有甚祖師來也倘是中下之機且緩緩
L153n1637_p0583a08║開門我今勞倦歇去。
L153n1637_p0583a09║舉僧問翠微如何是大乘微云車索如何是
L153n1637_p0583a10║小乘微云錢貫問如何是清平家風微云一
L153n1637_p0583a11║斗麵作三個蒸餅問如何是禪答胡猻上樹
L153n1637_p0583a12║尾連顛問如何是有漏微云笊籬如何是無
L153n1637_p0583a13║漏微云木杓問覿面相呈時如何微云分付
L153n1637_p0583a14║與典座。
L153n1637_p0583a15║師云若恁麼說話且道還有佛法商量也
L153n1637_p0583b01║無若道有則烏張三黑李四牛挺尾巴驢
L153n1637_p0583b02║搖耳朵雞啼犬吠鵲噪鴉鳴皆可商量若
L153n1637_p0583b03║道無則啼得血流無用處不如緘口過殘
L153n1637_p0583b04║春。
L153n1637_p0583b05║拈古
L153n1637_p0583b06║僧問寶壽萬里無片雲時如何壽云青天也
L153n1637_p0583b07║須喫棒。
L153n1637_p0583b08║師云寶壽則知盡法不管無民且如青天
L153n1637_p0583b09║果有喫棒分麼纔有僧走過師召闍黎僧
L153n1637_p0583b10║應諾師曰放汝三十棒只恁麼亦過矣。
L153n1637_p0583b11║僧問首山虛心以何為體山云老僧在汝脚
L153n1637_p0583b12║底僧曰和尚為什麼在學人脚底山云知汝
L153n1637_p0583b13║是個瞎漢。
L153n1637_p0583b14║師云不唯眼瞎兼又蠻憨然與三十棒校
L153n1637_p0583b15║此語瞎孰優。
L153n1637_p0584a01║僧問三角謙和尚如何是佛謙云速禮三拜。
L153n1637_p0584a02║師云好個悟頭爭奈此僧信未及何老僧
L153n1637_p0584a03║不然待問如何是佛但曰即汝便是恁麼
L153n1637_p0584a04║答還肯信麼信則歸家穩坐不信則任汝
L153n1637_p0584a05║瞎撞去若造化好偶然撞着亦不可知。
L153n1637_p0584a06║舉世尊纔生下一手指天一手指地周行七
L153n1637_p0584a07║步目顧四方云天上天下唯我獨尊雲門偃
L153n1637_p0584a08║云我當時若見一棒打殺與狗子喫𨚫圖天
L153n1637_p0584a09║下太平。
L153n1637_p0584a10║師云雲門當時可謂超卓極力矣覩此語
L153n1637_p0584a11║何異掉棒打月雖未曾搆得月體造語抑
L153n1637_p0584a12║且驚人然雖如是也秪具得一隻眼。
L153n1637_p0584a13║錢唐鎮使在界上為鎮將時問僧其或相契
L153n1637_p0584a14║即留止宿一日因二僧至遂問近離甚處云
L153n1637_p0584a15║江西馬大師處云馬師有甚方便僧云道即
L153n1637_p0584b01║心即佛便被揖出又有二僧到亦如前問僧
L153n1637_p0584b02║云非心非佛亦被揖出不得止宿。
L153n1637_p0584b03║師云這鎮使可謂兵權在手也只好勘驗
L153n1637_p0584b04║一個半個行軍衲僧鼻孔未搆着在若有
L153n1637_p0584b05║個衲僧但向伊云山僧特謁鎮使不求止
L153n1637_p0584b06║宿敢乞相契耳待鎮將纔擬啟口拂袖便
L153n1637_p0584b07║行使伊知我衲僧向上一路自別。
L153n1637_p0584b08║睦州陳尊宿一日喚僧云大德僧回首州云
L153n1637_p0584b09║擔板漢。
L153n1637_p0584b10║師云老睦州着甚麼死𢚩不知者僧擔板
L153n1637_p0584b11║來已三生六十劫矣管教你這一番喚他
L153n1637_p0584b12║不回頭在。
L153n1637_p0584b13║賔頭盧尊者因阿育王問承聞尊者親見佛
L153n1637_p0584b14║來是不尊者以手䇿起眉毛良久云會麼王
L153n1637_p0584b15║云不會者云阿耨達池龍王曾請佛齋吾是
L153n1637_p0585a01║時亦預其數。
L153n1637_p0585a02║師云此個因緣前輩拈頌甚眾統要中有
L153n1637_p0585a03║七八家文多不錄總似某甲則不然若作
L153n1637_p0585a04║育王纔見以手䇿起眉毛但曰描看伊作
L153n1637_p0585a05║麼生放下手來。
L153n1637_p0585a06║昔有座主念彌陀名號次小師遂喚和尚及
L153n1637_p0585a07║其回顧小師不對如是數四座主叱之小師
L153n1637_p0585a08║云和尚幾年喚他即得某甲纔喚便乃𤼵惡。
L153n1637_p0585a09║師云這座主終日嘴喃喃地念得無個合
L153n1637_p0585a10║殺𨚫被個小師輕輕一觸直得氷消瓦解。
L153n1637_p0585a11║睦州示眾云裂開也在我捏聚也在我時有
L153n1637_p0585a12║僧問如何是裂開州云三九二十七菩提涅
L153n1637_p0585a13║槃真如解脫即心是佛我且與麼道你又作
L153n1637_p0585a14║麼生僧云某甲不與麼道州云盞子撲落地
L153n1637_p0585a15║楪子成七片。
L153n1637_p0585b01║師云有誰逼拶你用如此着忙作麼。
L153n1637_p0585b02║百靈和尚一日路次見龐居士乃問昔日南
L153n1637_p0585b03║嶽得力句曾舉向人麼士云曾舉來靈曰舉
L153n1637_p0585b04║向甚人士以手自指云龐公靈云直是妙德
L153n1637_p0585b05║空生也讚之不及士𨚫問百靈得力句是誰
L153n1637_p0585b06║得知靈便戴笠子而去士云善為道路靈一
L153n1637_p0585b07║去更不回首。
L153n1637_p0585b08║師云你看這兩個僧俗偶於路途覿面相
L153n1637_p0585b09║逢直是作家不同尋常令人可觀可想然
L153n1637_p0585b10║爭奈百靈獨被老龐的背一推推轉去了
L153n1637_p0585b11║再也翻不過身來何。
L153n1637_p0585b12║龐居士因賣竹漉籬下橋喫撲女子靈照一
L153n1637_p0585b13║見亦去爺邊倒士云你作什麼女云見爺倒
L153n1637_p0585b14║地某甲扶起。
L153n1637_p0585b15║師云這女子無一毫用處秪堪靠父母喫
L153n1637_p0586a01║飯一生可惜熱大父親也只扶持伊不起。
L153n1637_p0586a02║佛陀波利尊者游臺山到忻州見一老人問
L153n1637_p0586a03║向甚麼處去者云臺山禮文殊去老人云大
L153n1637_p0586a04║德見文殊還識不尊者無對。
L153n1637_p0586a05║師云若作尊者但向前以手把住曰識不
L153n1637_p0586a06║識且置我問你是什麼人待伊說是張三
L153n1637_p0586a07║便與伊三拜若道是李四𨚫還他一摑托
L153n1637_p0586a08║開云來說是非者定是是非人。
L153n1637_p0586a09║僧問香嚴如何是道嚴云枯木裏龍吟僧云
L153n1637_p0586a10║不會嚴云髑髏裏眼睛後有問石霜如何是
L153n1637_p0586a11║枯木裏龍吟霜云猶帶喜在如何是髑髏裏
L153n1637_p0586a12║眼睛霜云猶帶識在又有問曹山如何是枯
L153n1637_p0586a13║木裏龍吟山云血脉不斷問如何是髑髏裏
L153n1637_p0586a14║眼睛山云乾不盡問未審還有得聞者麼山
L153n1637_p0586a15║云盡大地未有一個不聞問未審龍吟是何
L153n1637_p0586b01║章句山云也不知是何章句聞者皆喪（別言神鼎
L153n1637_p0586b02║昭覺徑山諸語）。
L153n1637_p0586b03║師云我見後來這一隊老凍儂都被伊兩
L153n1637_p0586b04║句語脉轉去不得自由山僧不然有僧問
L153n1637_p0586b05║如何是道但曰黃鶯樹上啼會麼云不會
L153n1637_p0586b06║更曰春云百花飛還會麼云不會更曰莫
L153n1637_p0586b07║待斷猿聲絕處不孤悽去也孤悽。
L153n1637_p0586b08║福州雙峰和尚因仰山問師弟近日見處如
L153n1637_p0586b09║何峰云據某甲見處實無一法可當情仰云
L153n1637_p0586b10║汝解猶在境峰云某甲只如此師兄又如何
L153n1637_p0586b11║仰云汝豈無能知無一法可當情者溈山聞
L153n1637_p0586b12║云寂子一句疑殺天下人。溈山喆云前箭
L153n1637_p0586b13║猶輕後箭深無限平人被陸沉。續東禪岳
L153n1637_p0586b14║云解弄不須霜刃劍延齡何必九還丹。
L153n1637_p0586b15║師云我到你不到你要我不要只消這兩
L153n1637_p0587a01║句拈來恰好。
L153n1637_p0587a02║霍山大禪佛景通禪師因到仰山前乃翹一
L153n1637_p0587a03║足云西天二十八祖亦如是唐土六祖亦如
L153n1637_p0587a04║是和尚亦如是某甲亦如是仰山下禪床打
L153n1637_p0587a05║四藤條。
L153n1637_p0587a06║師云仰山打四藤條也不是賞伊也不是
L153n1637_p0587a07║罸伊只要教大禪佛疑着去呵呵大笑曰
L153n1637_p0587a08║果然。
L153n1637_p0587a09║元康和尚因謁石樓樓纔見便收足坐康云
L153n1637_p0587a10║得與麼威儀周足樓云汝適來見什麼康云
L153n1637_p0587a11║無端被人領過樓云是與麼始為真見康云
L153n1637_p0587a12║苦哉賺𨚫幾人來樓便起身康云見即見已
L153n1637_p0587a13║動即不動樓云盡力道不出定也康拊掌三
L153n1637_p0587a14║下。南泉願云天下人斷者兩個是非不得
L153n1637_p0587a15║若斷得與他同叅。
L153n1637_p0587b01║師云老南泉不識好惡者兩個老和尚已
L153n1637_p0587b02║似泥人與土人打𨷖不休汝又驀頭加一
L153n1637_p0587b03║瓢水做個解交令人轉見不堪雖然如伊
L153n1637_p0587b04║三點不無優劣。
L153n1637_p0587b05║舉僧問道吾無神通菩薩為什麼踪跡難尋
L153n1637_p0587b06║吾云同道者方知僧云和尚還知麼吾云不
L153n1637_p0587b07║知僧云為甚不知吾云去汝不會我語。
L153n1637_p0587b08║師云老僧雖有些些神通只是沒有使處
L153n1637_p0587b09║既使矣敢保也無踪跡可尋時有僧𨚫問
L153n1637_p0587b10║曰如何是和尚底神通師云恰為汝尋着
L153n1637_p0587b11║了也僧云和尚若為相弄也師劈脊與一
L153n1637_p0587b12║棒曰分明舉似諸方。
L153n1637_p0587b13║保福在疾問僧我與你相識年深有何名方
L153n1637_p0587b14║妙藥相救僧云藥方甚有聞說和尚不解忌
L153n1637_p0587b15║口。
L153n1637_p0588a01║師云始知保福初無異疾秪有些些口病
L153n1637_p0588a02║耳若非這僧深知伊病源任至而今亦無
L153n1637_p0588a03║人醫得伊口故雪竇顯云更用第二個人
L153n1637_p0588a04║醫恐難為和尚也。
L153n1637_p0588a05║德山垂示云我先祖見處即不然這裏無佛
L153n1637_p0588a06║無祖達磨是老臊胡釋迦是乾屎橛文殊普
L153n1637_p0588a07║賢是擔屎漢等覺妙覺是破執凡夫菩提涅
L153n1637_p0588a08║槃是繫驢橛十二分教是神鬼簿是拭瘡疣
L153n1637_p0588a09║紙四果三賢初心十地是守古塚鬼自救不
L153n1637_p0588a10║了。雲門偃云讚佛讚祖須是德山老人始
L153n1637_p0588a11║得。琅邪覺云諸方若與麼會入地獄如箭
L153n1637_p0588a12║射只如雲門與麼道也是入地獄如箭射。
L153n1637_p0588a13║師云只如雲門琅邪二師所語所見若水
L153n1637_p0588a14║火不合要且瞞幻有不得試問即今還有
L153n1637_p0588a15║肯同商略者麼咦天共白雲曉水和明月
L153n1637_p0588b01║流。
L153n1637_p0588b02║玄沙一日見皷山來乃作圓相示之山云人
L153n1637_p0588b03║人出這個不得沙云情知汝向驢胎馬腹裏
L153n1637_p0588b04║作活計山云和尚又作麼生沙云人人出這
L153n1637_p0588b05║個不得山云和尚與麼道𨚫得某甲為甚道
L153n1637_p0588b06║不得沙云我得汝不得。
L153n1637_p0588b07║師云玄沙未作圓相前有個長處人所未
L153n1637_p0588b08║知既作圓相是其所短直令皷山墮在此
L153n1637_p0588b09║中至今還未出得致令玄沙自己亦未出
L153n1637_p0588b10║得舉拂子召眾曰你看這兩個水牯牛既
L153n1637_p0588b11║同在這個圈繢為甚𨚫道又有個得又有
L153n1637_p0588b12║個不得不可不知也。
L153n1637_p0588b13║玄沙上堂眾集遂將拄杖一時趂散却廻向
L153n1637_p0588b14║侍者云我今日作得一解嶮入地獄如箭射
L153n1637_p0588b15║者云喜得和尚再復人身。
L153n1637_p0589a01║師云玄沙雖是大有作略秉殺活劍驅遣
L153n1637_p0589a02║自由將大眾一時嚇退也只虎頭蛇尾兩
L153n1637_p0589a03║管鼻孔却被個小小侍者一把擰住了至
L153n1637_p0589a04║今氣息不通。
L153n1637_p0589a05║韶山見白頭因至乃云莫是多口白頭因麼
L153n1637_p0589a06║因云不敢山云有多少口因云徧身是山云
L153n1637_p0589a07║大小二事向甚處屙因云向韶山口裏屙山
L153n1637_p0589a08║云有韶山口即得無韶山口向甚處屙因無
L153n1637_p0589a09║語山便打。
L153n1637_p0589a10║師云這白頭因也只空白頭了況徒有多
L153n1637_p0589a11║口之名被韶山問得猶趂狗逼墻相似若
L153n1637_p0589a12║是個獅子兒掉轉頭來哮吼一聲饒他性
L153n1637_p0589a13║命苟存直令伊大小二便平空裏嚇出使
L153n1637_p0589a14║得時有僧出問曰設韶山問師有韶山口
L153n1637_p0589a15║即得無韶山口向甚處屙師又作麼生語
L153n1637_p0589b01║未畢被師連打數掌呌喊曰打到幾時住
L153n1637_p0589b02║師攝手云若似你這樣見解打殺也不為
L153n1637_p0589b03║分外正所謂有意氣時增意氣不風流處
L153n1637_p0589b04║也風流。
L153n1637_p0589b05║雪峰因僧辭問甚處去僧云禮拜徑山和尚
L153n1637_p0589b06║去峰云徑山問你此閒佛法如何你作麼生
L153n1637_p0589b07║道僧云待問即道峰便打𨚫回問鏡清云這
L153n1637_p0589b08║僧過在甚處便喫棒清云問得徑山徹困也
L153n1637_p0589b09║峰云徑山在浙中因甚問得徹困清云不見
L153n1637_p0589b10║道遠問近對峰便休。
L153n1637_p0589b11║師云一般米麵由人變造不同富足貧寒
L153n1637_p0589b12║孰肯那長補短正可謂末後太過最初不
L153n1637_p0589b13║足師舉拂子召眾云此間還有同甘苦識
L153n1637_p0589b14║好惡具擇法眼衲僧麼咦一堂風冷淡千
L153n1637_p0589b15║古意分明。
L153n1637_p0590a01║龍池幻有禪師語錄卷之六
L153n1637_p0590a02║音釋
L153n1637_p0590a03║頰（吉恊切音筴面旁也）。舶（簿陌切音白海中大船）。挖（馬刮切音斡挑挖也）。
L153n1637_p0590a04║懵懂（上母總切音蠓下多動切音董心亂也）。髑髏（上杜谷切音獨下落
L153n1637_p0590a05║侯切音樓髑髏頂也）。疣（于求切音由贅也結肉也）。