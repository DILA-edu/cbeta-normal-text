L153n1637_p0590b01║龍池幻有禪師語錄卷之七　　　　史七
L153n1637_p0590b02║門人圓悟圓修等編
L153n1637_p0590b03║徵古
L153n1637_p0590b04║丹霞一日訪忠國師值睡次乃問侍者躭源
L153n1637_p0590b05║云國師在不者云在即在秪是不見客霞云
L153n1637_p0590b06║太深遠生者云莫道上座佛眼也覷不見霞
L153n1637_p0590b07║云龍生龍子鳳生鳳兒國師睡起侍者舉似
L153n1637_p0590b08║師乃打二十棒趂出丹霞聞之乃云不謬為
L153n1637_p0590b09║南陽國師。師云且休言侍者謂在即在祗
L153n1637_p0590b10║是不見客為落節語即如丹霞云太深遠
L153n1637_p0590b11║生向這裏作麼生下得一轉語救取侍者
L153n1637_p0590b12║倘未知下落也恠丹霞不得謾道龍生龍
L153n1637_p0590b13║子鳳生鳳兒去也。
L153n1637_p0590b14║石鞏一日問西堂汝解捉得虛空麼堂云解
L153n1637_p0590b15║捉得曰作麼生捉堂以手撮空鞏曰作麼生
L153n1637_p0591a01║恁麼捉虗空堂曰師兄作麼生捉鞏把西堂
L153n1637_p0591a02║鼻孔拽忍痛云太殺拽人鼻孔直得脫去鞏
L153n1637_p0591a03║云直須恁麼捉虗空始得。師徵云只如西
L153n1637_p0591a04║堂當時還識得鼻孔也未既識得如何却
L153n1637_p0591a05║又云直得脫去且如要脫去底端的是鼻
L153n1637_p0591a06║孔是虗空耶試檢點看。
L153n1637_p0591a07║亮長老問北蘭讓禪師伏承師兄畫得先師
L153n1637_p0591a08║真暫請瞻禮讓以手擘胷開示之亮便禮拜
L153n1637_p0591a09║讓云莫禮莫禮亮云師兄錯也某甲不禮師
L153n1637_p0591a10║兄讓云汝禮先師真亮云因什麼教某甲莫
L153n1637_p0591a11║禮讓云何曾錯。師云看這兩個長老又何
L153n1637_p0591a12║曾將錯就錯一個到底錯一個到底不錯
L153n1637_p0591a13║且檢點那個是錯那個是不錯。
L153n1637_p0591a14║舉百丈一日普請钁地次忽有一僧聞飯鼓
L153n1637_p0591a15║鳴舉起钁頭大笑便歸丈云俊哉此是觀音
L153n1637_p0591b01║入理之門丈歸院乃喚其僧問適來見什麼
L153n1637_p0591b02║道理便恁麼對云適來只聞鼓聲動歸喫飯
L153n1637_p0591b03║去來丈乃笑又溈山一日在法堂坐庫子擊
L153n1637_p0591b04║木魚火頭擲却火抄拊掌大笑溈云眾中也
L153n1637_p0591b05║有恁麼人喚來問作麼生火頭云某甲不喫
L153n1637_p0591b06║粥肚饑所以喜歡溈乃點頭。師舉罷召眾
L153n1637_p0591b07║云這兩僧歡喜處甚同其間還有得失麼
L153n1637_p0591b08║不信但看這兩個老和尚笑處并點頭處
L153n1637_p0591b09║一似賞伊一似罰伊汝等試檢點看不得
L153n1637_p0591b10║草草放過。
L153n1637_p0591b11║舉鏡清叅龍牙問如何是祖師意牙云與我
L153n1637_p0591b12║過蒲團來清過蒲團牙接得便打清云打即
L153n1637_p0591b13║任打要且無祖師意又叅臨濟問如何是祖
L153n1637_p0591b14║師意濟云與我過禪板來清過禪板濟接得
L153n1637_p0591b15║便打清云打即任打要且無祖師意後鏡清
L153n1637_p0592a01║出世有問和尚當初叅二尊宿肻伊不肯伊
L153n1637_p0592a02║清云肯即深肯要且無祖師意。師云觀鏡
L153n1637_p0592a03║清前後語祖師意無差且道伊會意處還
L153n1637_p0592a04║同麼若道同他却恁麼語若道不同他却
L153n1637_p0592a05║恁麼語有人檢辯得許伊具一隻眼。
L153n1637_p0592a06║舉陳操尚書一日齋僧次躬行餅僧展手接
L153n1637_p0592a07║陳乃縮手僧無語師曰只得吞聲飲氣陳曰
L153n1637_p0592a08║果然異日問僧曰有個事與上座商量得麼
L153n1637_p0592a09║僧曰合取狗口師曰冷灰裏荳爆了也陳自
L153n1637_p0592a10║摑曰操罪過僧曰知過必改師曰依然黑𣴭
L153n1637_p0592a11║茫地陳曰恁麼即乞上座口吃飯。師云大
L153n1637_p0592a12║眾且道乞上座口吃飯是賞伊是罰伊又
L153n1637_p0592a13║且道尚書是我家裏人不是我家裏人。
L153n1637_p0592a14║趙州因問一婆子什麼處去婆云偷趙州笋
L153n1637_p0592a15║去州云忽遇趙州又作麼生婆連打兩掌州
L153n1637_p0592b01║休去。師徵云且道這婆子掌是有意思掌
L153n1637_p0592b02║是沒意思掌又且道趙州休去還肯伊不
L153n1637_p0592b03║肯伊。
L153n1637_p0592b04║西堂智藏曾燒殺一僧一日現身索命藏云
L153n1637_p0592b05║你還死也無對云死也藏云你既死覓命者
L153n1637_p0592b06║是誰便乃不見。師云且道這僧現身索命
L153n1637_p0592b07║是真要命是不真要命又智藏恁麼語是
L153n1637_p0592b08║果還伊命也是不還伊命也。
L153n1637_p0592b09║舉有僧到曹溪因守衣鉢僧提起衣云此是
L153n1637_p0592b10║大𢈔嶺頭提不起底僧云為什麼在上座手
L153n1637_p0592b11║裏僧無對。師徵云如今人皆信知此衣當
L153n1637_p0592b12║時在大𢈔嶺頭果然提不起即今還有信
L153n1637_p0592b13║知這僧提起却放不下麼。
L153n1637_p0592b14║肅宗帝一日問忠國師云師在曹溪得何法
L153n1637_p0592b15║忠云陛下還見空中一片雲麼帝云見忠云
L153n1637_p0593a01║丁釘着懸挂着。師徵曰且道肅宗帝當時
L153n1637_p0593a02║便會得也未若不會得爭得便恁麼休去
L153n1637_p0593a03║又若會得又爭肯恁麼不措一辭。
L153n1637_p0593a04║菴婆提女問文殊云明知生是不生之法為
L153n1637_p0593a05║什麼却被生死之所流轉文殊云其力未充
L153n1637_p0593a06║後有進山主問修山主明知生是不生之法
L153n1637_p0593a07║為什麼却被生死之所流轉修云笋畢竟成
L153n1637_p0593a08║竹去如今作篾使得麼進云汝向後自悟去
L153n1637_p0593a09║在修云某甲所見秪如此上座意旨如何進
L153n1637_p0593a10║云這個是監院房那個是典座房修乃禮謝。
L153n1637_p0593a11║師云我還要問明知生是不生之法為什
L153n1637_p0593a12║麼被生死之所流轉在。
L153n1637_p0593a13║世尊將諸聖眾往第六天說大集經勑他方
L153n1637_p0593a14║此土人間天上一切獰惡鬼神悉皆集會受
L153n1637_p0593a15║佛付囑擁護正法設有不赴者四天門王飛
L153n1637_p0593b01║熱鉄輪追之令集既集會已無有不順佛勑
L153n1637_p0593b02║者各𤼵弘誓擁護正法唯有一魔王謂世尊
L153n1637_p0593b03║云瞿曇我待一切眾生成佛盡眾生界空無
L153n1637_p0593b04║有眾生名字我乃𤼵菩提心。師徵云且道
L153n1637_p0593b05║這個魔王是皈依佛語是不皈依佛語。
L153n1637_p0593b06║鎮州第二世保壽和尚開堂日三聖乃推出
L153n1637_p0593b07║一僧壽便打聖云恁麼為人非但瞎却這僧
L153n1637_p0593b08║眼瞎却鎮州一城人眼去在壽便歸方丈。
L153n1637_p0593b09║師云據這公案恰似路見不平未免遭人
L153n1637_p0593b10║齒頰統要中紛紛評論有十五人俱是當
L153n1637_p0593b11║世明眼宗匠若約正知正見判斷處三分
L153n1637_p0593b12║中但有其一耳不可不知。
L153n1637_p0593b13║鎮州大悲和尚因僧問除上去下請師便道
L153n1637_p0593b14║州云我開口即錯僧云與麼則真是學人師
L153n1637_p0593b15║也州云今日向弟子手中死。師云且道這
L153n1637_p0594a01║語是錯不錯。
L153n1637_p0594a02║吉州資福和尚示眾云隔江見資福剎竿便
L153n1637_p0594a03║回去脚跟下也好與三十棒豈況過江來時
L153n1637_p0594a04║有僧纔出州云不堪共語。師徵云且道這
L153n1637_p0594a05║兩種因緣那箇用得親親底堪與今時撥
L153n1637_p0594a06║眼不親則自救不了。
L153n1637_p0594a07║首山省念禪師問僧與麼來者是什麼人僧
L153n1637_p0594a08║云問者是阿誰山云老僧僧便喝山云向你
L153n1637_p0594a09║道是老僧又惡𤼵作麼僧又喝山云恰遇棒
L153n1637_p0594a10║不在手僧云草賊大敗山云今日又似得便
L153n1637_p0594a11║宜又似落便宜。師云作麼生是得便宜處
L153n1637_p0594a12║又作麼生是落便宜處。
L153n1637_p0594a13║烏石靈觀禪師曹山行脚時問如何是毘盧
L153n1637_p0594a14║法身主觀云不道曹舉似洞山山云好箇話
L153n1637_p0594a15║頭只欠進語何不更去問為甚不道曹乃去
L153n1637_p0594b01║進語觀云若言我不道即啞却我口若言我
L153n1637_p0594b02║道即禿却我舌曹歸舉似洞山山深肯之。
L153n1637_p0594b03║師云洞山深肯即休作麼生是毘盧法身
L153n1637_p0594b04║主若有會得者即老觀也肯你具一隻眼。
L153n1637_p0594b05║香嚴智閑禪師示眾云如人在千尺懸崖口
L153n1637_p0594b06║衘樹枝手無所攀脚無所踏忽有人問西來
L153n1637_p0594b07║意不對則違他所問若對又喪身失命當恁
L153n1637_p0594b08║麼時作麼生即是有虎頭上座云上樹即不
L153n1637_p0594b09║問未上樹請和尚道嚴呵呵大笑。師云香
L153n1637_p0594b10║嚴只知盡法不管無民可謂觀前不觀後
L153n1637_p0594b11║者也若不得虎頭上座出來這人被香嚴
L153n1637_p0594b12║幾乎懸殺在樹枝復呵呵大笑云還有知
L153n1637_p0594b13║這笑落處麼。
L153n1637_p0594b14║雪峰一日喚僧近前來僧近前峰云去僧珍
L153n1637_p0594b15║重便去。師云更有一僧雪峰喚彼來便來
L153n1637_p0595a01║遣彼去亦去但曰勘破了也徵曰且道前
L153n1637_p0595a02║僧親見雪峰後僧親見雪峰有人定當得
L153n1637_p0595a03║也具一隻眼。
L153n1637_p0595a04║僧問雪峰乞指示峰但云是什麼僧於言下
L153n1637_p0595a05║大悟。師舉畢召眾徵曰且道這僧大悟去
L153n1637_p0595a06║悟底是什麼。
L153n1637_p0595a07║雪峰示眾云盡大地是個解脫門把手拽不
L153n1637_p0595a08║入時一僧出云和尚恠某甲不得一僧云用
L153n1637_p0595a09║入作麼峰便打。師云即如二僧俱也會到
L153n1637_p0595a10║這裏因甚有喫棒有不喫棒者誵訛在什
L153n1637_p0595a11║麼處不可不知又不喫棒者姑置勿論即
L153n1637_p0595a12║如喫棒者在裏邊不在裏邊若在裏邊自
L153n1637_p0595a13║合不喫棒若不在裏邊亦不應喫棒。
L153n1637_p0595a14║保福因僧侍立乃云你得與麼麄心僧云甚
L153n1637_p0595a15║處是某甲麄心處福拈一塊土度與云拋向
L153n1637_p0595b01║門外着僧拋了却來云甚處是某甲麄心福
L153n1637_p0595b02║云我見你築着磕着所以道麄心。師云可
L153n1637_p0595b03║惜這僧保福為你無事生事恁麼老婆恰
L153n1637_p0595b04║如個雙盲乞兒置他在飯籮裏坐了猶只
L153n1637_p0595b05║是舒兩手向人乞之不暇而未解取食可
L153n1637_p0595b06║謂麄心者也且而今還有不麄心者麼保
L153n1637_p0595b07║福云切忌莫築着磕着。
L153n1637_p0595b08║雲居懷岳禪師因僧問明鏡當臺時如何居
L153n1637_p0595b09║云不鑒照僧云為甚不鑒照居云胡來胡現
L153n1637_p0595b10║漢來漢現僧云大好不鑒照居便打。師云
L153n1637_p0595b11║只如這僧喫棒是胡來胡現漢來漢現喫
L153n1637_p0595b12║棒也是不會得喫棒也然此僧會得肯恁
L153n1637_p0595b13║麼道不會得肯恁麼道。
L153n1637_p0595b14║舉石頭問大顛那個是汝心顛云言語者是
L153n1637_p0595b15║頭便喝出經旬日顛復問前者既不是除此
L153n1637_p0596a01║外何者是心頭云除却揚眉瞬目將心來顛
L153n1637_p0596a02║云無心可得將來頭云元來有心何言無心
L153n1637_p0596a03║無心盡同謗顛於言下有省。師云古德多
L153n1637_p0596a04║謂今人但認得個昭昭靈靈便以為真却
L153n1637_p0596a05║以揚眉瞬目喫飯穿衣屙屎送尿語言動
L153n1637_p0596a06║止莫不總是這個且如古德垂訓焉肯誤
L153n1637_p0596a07║人然則即昭昭靈靈與揚眉瞬目其誵訛
L153n1637_p0596a08║利害畢竟作麼生揀別試請於閒暇時各
L153n1637_p0596a09║自檢點尋思看。
L153n1637_p0596a10║舉洞山上堂云有一人在千人萬人中不背
L153n1637_p0596a11║一人不向一人你道此人具何面目雲居膺
L153n1637_p0596a12║出曰某甲叅堂去。師曰大眾且道雲居謂
L153n1637_p0596a13║叅堂去是何面目。
L153n1637_p0596a14║舉僧問洞山時時勤拂拭為什麼不得他衣
L153n1637_p0596a15║鉢未審什麼人合得山云不入門者曰不入
L153n1637_p0596b01║門者還得也無山云雖然如此不得不與他
L153n1637_p0596b02║却又云直道本來無一物猶未合得他衣鉢
L153n1637_p0596b03║汝道什麼人合得這裏合下得一轉語且道
L153n1637_p0596b04║下得什麼語時有一僧下九十六轉語並不
L153n1637_p0596b05║契末後一轉始愜山意山曰闍𥠖何不早恁
L153n1637_p0596b06║麼道別有一僧密聽祗不聞末後一轉遂請
L153n1637_p0596b07║益其僧僧不肯說如是三年相從終不為舉
L153n1637_p0596b08║一日因疾其僧曰某三年請舉前話不蒙慈
L153n1637_p0596b09║悲善取不得惡取去遂持刀白曰若不為某
L153n1637_p0596b10║舉即殺上座去也其僧悚然曰闍𥠖且待我
L153n1637_p0596b11║為你舉乃曰直饒將來亦無處着其僧禮謝。
L153n1637_p0596b12║師云其僧禮謝且休大約從來以得失商
L153n1637_p0596b13║量多即今還有沒商量者麼雖然恁麼且
L153n1637_p0596b14║道六祖當時是受伊衣鉢不受伊衣鉢。
L153n1637_p0596b15║舉僧問曹山學人通身是病請師醫山云不
L153n1637_p0597a01║醫曰為什麼不醫山曰教汝求生不得求死
L153n1637_p0597a02║不得。師舉了云大眾且道這僧還活也無
L153n1637_p0597a03║試檢點看。
L153n1637_p0597a04║舉石霜問僧近離甚處僧云審道霜於面前
L153n1637_p0597a05║畫一畫云你刺脚與麼來還審得這個麼僧
L153n1637_p0597a06║云審不得霜云你衲衣與麼厚為甚却審這
L153n1637_p0597a07║個不得僧云某甲衲衣雖厚爭柰審這個不
L153n1637_p0597a08║得霜云與麼則七佛出世也救汝不得僧云
L153n1637_p0597a09║說甚七佛千佛出世也救某甲不得霜云大
L153n1637_p0597a10║懵懂生僧云爭柰聻霜云叅堂去僧云諾諾。
L153n1637_p0597a11║或謂我若做這僧纔到堂便云為我今日
L153n1637_p0597a12║勘破這老和尚了也轉身便行不妨使這
L153n1637_p0597a13║老和尚略也沉吟去或云殊不知石霜聞
L153n1637_p0597a14║這僧云爭柰聻便覺得故令伊叅堂去耳
L153n1637_p0597a15║師云請具眼者試察之孰是。
L153n1637_p0597b01║頌古
L153n1637_p0597b02║琅邪覺禪師問英首座近離甚處座云金鑾
L153n1637_p0597b03║夏在甚處座云金鑾去夏在甚處座云金鑾
L153n1637_p0597b04║前夏在甚處座云金鑾先前夏在甚處座云
L153n1637_p0597b05║和尚何不領話覺云我也不會勘得你教庫
L153n1637_p0597b06║下供過奴子來勘且點一椀茶與你溼口。
L153n1637_p0597b07║頌云。問窮頻應四金鑾誰會三玄見不堪
L153n1637_p0597b08║須點一甌茶溼口致無言處倒平安
L153n1637_p0597b09║德山小叅示眾云今夜不答話有問話者三
L153n1637_p0597b10║十棒時有僧出禮拜山便打僧云某甲話也
L153n1637_p0597b11║未問為甚打某甲山云你是甚處人僧云新
L153n1637_p0597b12║羅人山云未跨船舷好與三十。
L153n1637_p0597b13║又示眾云問即有過不問又乖有僧纔出作
L153n1637_p0597b14║禮山便打僧云某甲話也未問為甚便打山
L153n1637_p0597b15║云待你開口堪作什麼。
L153n1637_p0598a01║頌云。門庭施設若為高善識兵機有是刀
L153n1637_p0598a02║即使青霄鷂子過不勞拔箭見飛毛
L153n1637_p0598a03║玄沙因雪峰云吾見溈山問仰山從上諸聖
L153n1637_p0598a04║什麼處去仰云或在天上或在人間汝道仰
L153n1637_p0598a05║山意作麼生沙云若問諸聖出沒處與麼道
L153n1637_p0598a06║即不可峰云汝渾不肯忽有人問汝作麼生
L153n1637_p0598a07║道沙云但道錯峰云是汝不錯沙云何異於
L153n1637_p0598a08║錯。
L153n1637_p0598a09║頌云。若問諸聖去處溈仰摸索不着雪峰
L153n1637_p0598a10║纔肯玄沙不錯何異於錯檢點將來總是
L153n1637_p0598a11║秦時轢𨍏咄神𪚴七十二鑽那堪卜了又
L153n1637_p0598a12║卜
L153n1637_p0598a13║玄沙有時拈拄杖云識得這個一生叅學事
L153n1637_p0598a14║畢△雲門云識得拄杖為什麼不肯住。
L153n1637_p0598a15║師拈拄杖頌云。識得這個始不負我別有
L153n1637_p0598b01║長處鑽氷取火
L153n1637_p0598b02║鏡清問靈雲行脚事大乞師指南雲云浙中
L153n1637_p0598b03║米作麼價清云若不是某甲洎作米價會。
L153n1637_p0598b04║頌云。從上行脚事最大靈雲此話令人怕
L153n1637_p0598b05║坐久方纔省得來浙中米賣作麼價
L153n1637_p0598b06║鏡清問僧門外是什麼聲僧云蛇咬蝦蟇聲
L153n1637_p0598b07║清云將謂眾生苦更有苦眾生。
L153n1637_p0598b08║師云。却較些子咦門外什麼響蛇咬蝦䗫
L153n1637_p0598b09║聲將謂眾生苦更有苦眾生以為頌。
L153n1637_p0598b10║無厭足王入大寂定乃勑有情無情皆順於
L153n1637_p0598b11║王若有一物不順於王即入大寂定不得師
L153n1637_p0598b12║翻後語若有一物不順於王即出大寂定不
L153n1637_p0598b13║得。
L153n1637_p0598b14║頌云。淨染初無揀逆順不思議那伽常在
L153n1637_p0598b15║定無有不定時
L153n1637_p0599a01║仰山因僧問法身還解說法也無山云我說
L153n1637_p0599a02║不得別有一人說得僧云說得底人在甚處
L153n1637_p0599a03║山乃推出枕子溈山聞乃云寂子用劍刃上
L153n1637_p0599a04║事。
L153n1637_p0599a05║頌云。眇得凡身即法身未諳說法又何人
L153n1637_p0599a06║寧知剎說眾生說換取梁皇努眼嗔
L153n1637_p0599a07║白雲子祥禪師問僧不壞假名而談實相作
L153n1637_p0599a08║麼生僧云這個是椅子雲以手撥云與我拈
L153n1637_p0599a09║鞋袋來僧無語雲云這虛頭漢後雲門聞乃
L153n1637_p0599a10║云須是他始得。
L153n1637_p0599a11║頌云。善者何用多方實相無乎不在輕輕
L153n1637_p0599a12║拈轉話頭椅子豈如鞋袋
L153n1637_p0599a13║雲門因僧問佛法如水中月是不門云清波
L153n1637_p0599a14║無透路僧云和尚從何得門云再問復何來
L153n1637_p0599a15║僧云便與麼去時如何門云重叠關山路。
L153n1637_p0599b01║頌云。一自昔年超脫去滔滔無滯孰為疑
L153n1637_p0599b02║夜來觸折須彌柱試問闍𥠖知不知
L153n1637_p0599b03║僧侍玄沙次沙以杖指面前地白點問云還
L153n1637_p0599b04║見麼僧云見沙如是三問三云見沙云你也
L153n1637_p0599b05║見我也見為什麼道不會。
L153n1637_p0599b06║頌云。你也見我也見何勞再問未成現因
L153n1637_p0599b07║緣時節待來前頓令見見凝一片
L153n1637_p0599b08║舉文殊三處度夏話師於椎不能舉處着語
L153n1637_p0599b09║云接了伊錢輭却手又於迦葉不能加對處
L153n1637_p0599b10║着語云喫了伊食啞却口復召云諸兄弟且
L153n1637_p0599b11║道這兩着語有甚意思倘未了得者一任咬
L153n1637_p0599b12║嚼去若有向老僧道也不較多則不妨說着
L153n1637_p0599b13║了也。仍有頌云。
L153n1637_p0599b14║處處文殊是作家飲光被惑眼生花拈椎
L153n1637_p0599b15║擬舉渾無力千古令人不浪誇
L153n1637_p0600a01║舉馬師令人送書徑山山開緘但見書中一
L153n1637_p0600a02║○相山於圓相中着一點却封回後忠國師
L153n1637_p0600a03║聞云欽師猶被馬師惑師云徑山當初開緘
L153n1637_p0600a04║但見個○相何不收却了另寫個回書道馬
L153n1637_p0600a05║兄從何得此消息來好。仍有頌云。
L153n1637_p0600a06║偶於○相着一點大似斗鰕跳不出從何
L153n1637_p0600a07║得此消息來欽師爭被馬師惑
L153n1637_p0600a08║雪竇顯舉古云眼裏着沙不得耳裏着水不
L153n1637_p0600a09║得忽若有個漢信得及把得住不受人謾祖
L153n1637_p0600a10║佛言教是什麼熱椀鳴聲便請高挂鉢囊拗
L153n1637_p0600a11║折拄杖管取一員無事道人又舉古云眼裏
L153n1637_p0600a12║着得須彌山耳裏着得大海水一般漢受人
L153n1637_p0600a13║商量祖佛言教如龍得水似虎靠山却須挑
L153n1637_p0600a14║起鉢囊橫擔拄杖亦是一員無事道人復云
L153n1637_p0600a15║與麼也不得不與麼也不得然後沒交涉三
L153n1637_p0600b01║員無事道人中要選一人為師。
L153n1637_p0600b02║頌云。若論辯驗諸方此老大有作略要選
L153n1637_p0600b03║一人為師到底摸索不着
L153n1637_p0600b04║白雲守端初叅楊岐岐問上座落髮師誰端
L153n1637_p0600b05║云茶陵郁和尚岐云聞渠有悟道頌試舉看
L153n1637_p0600b06║端舉云我有明珠一顆久被塵勞關鎖今朝
L153n1637_p0600b07║塵盡光生照破山河萬朵岐大笑而起師遂
L153n1637_p0600b08║懷疑次日問云先師悟道頌人人道好和尚
L153n1637_p0600b09║因甚𤼵笑岐云汝見打驅儺者不端云見岐
L153n1637_p0600b10║云汝一籌不及渠端大驚曰何謂也岐云他
L153n1637_p0600b11║要人笑汝怕人笑端於言下大悟。
L153n1637_p0600b12║頌云。他要人笑汝怕人笑一般戲局善作
L153n1637_p0600b13║者妙
L153n1637_p0600b14║東林常總因僧紹慈問世尊傅金襴外別傅
L153n1637_p0600b15║何物林舉起拂子慈云畢竟作麼生林以拂
L153n1637_p0601a01║子驀曰打慈擬開口林又打慈忽有省遂奪
L153n1637_p0601a02║却拂子林云三十年老將今日被小卒折倒。
L153n1637_p0601a03║頌云。東林總老有頭無腦喫跌詐輸莊顛
L153n1637_p0601a04║莊倒咦寒山睡醒開門拾得歸來恰好
L153n1637_p0601a05║僧問龍牙十二時中如何用力牙云如無手
L153n1637_p0601a06║人行拳。
L153n1637_p0601a07║頌云。十二時中力用全如人無手欲行拳
L153n1637_p0601a08║密雲彌布大千界放去收來豈頼天
L153n1637_p0601a09║台州幽棲道者一日斂鐘上堂大眾纔集乃
L153n1637_p0601a10║問什麼人打鐘僧云維那者云近前來僧便
L153n1637_p0601a11║近前者遂打一掌却歸方丈。
L153n1637_p0601a12║頌云。平地推人便吃交道人行處意何超
L153n1637_p0601a13║分明月到梧桐上不照梧桐照碧霄
L153n1637_p0601a14║臨濟問洛浦從上來一人行棒一人行喝阿
L153n1637_p0601a15║那箇親浦云總不親濟云親處作麼生浦便
L153n1637_p0601b01║喝濟乃打。
L153n1637_p0601b02║頌云。棒喝交馳總不親即非親處孰為真
L153n1637_p0601b03║寧同生也莫同死直下休教錯認人
L153n1637_p0601b04║投子在桐城縣途逢趙州問莫便是投子庵
L153n1637_p0601b05║主麼子云茶鹽錢布施我來趙州先歸庵晚
L153n1637_p0601b06║間見子自携油回州云久嚮投子到來秪見
L153n1637_p0601b07║賣油翁子云你秪見賣油翁且不識投子州
L153n1637_p0601b08║云如何是投子子提起油瓶云油油。
L153n1637_p0601b09║頌云。路途猶諱不知名究竟還教覿面呈
L153n1637_p0601b10║莫恠相逢不相識為憐人老忌多情
L153n1637_p0601b11║棗山光仁禪師一日陞堂大眾集定未登座
L153n1637_p0601b12║乃云不負平生眼目置個問訊來時有僧出
L153n1637_p0601b13║作禮山云負我且從大眾何也便歸方丈異
L153n1637_p0601b14║日有僧請益云和尚陞堂云負我且從大眾
L153n1637_p0601b15║何也意旨如何山云齊時有飯與汝吃夜間
L153n1637_p0602a01║有床與汝睡一向煎逼我作麼僧禮拜山云
L153n1637_p0602a02║苦苦僧云乞師指示山垂下一足云展縮一
L153n1637_p0602a03║任老僧。
L153n1637_p0602a04║頌云。棗山大有作略說法無可不可豈徒
L153n1637_p0602a05║用垂一足展縮要當由我
L153n1637_p0602a06║雲居膺和尚問僧念什麼經僧云維摩經膺
L153n1637_p0602a07║云我不問你維摩經念底是什麼經僧因此
L153n1637_p0602a08║有省。
L153n1637_p0602a09║頌云。維摩本只是維摩但誦摩訶薩達磨
L153n1637_p0602a10║再問却疑因擬議方知鷂子過新羅
L153n1637_p0602a11║洞山一日問雲居甚處去來居云踏山來洞
L153n1637_p0602a12║云阿那箇山可住居云阿那箇山不可住洞
L153n1637_p0602a13║云與麼則國內總被闍𥠖占却也居云不然
L153n1637_p0602a14║洞云與麼則子得箇入路居云無路洞云若
L153n1637_p0602a15║無路爭得與老僧相見居云若有路即與和
L153n1637_p0602b01║尚隔生也洞云此子已後千人萬人把不住。
L153n1637_p0602b02║頌云。珠走盤兮盤走珠大千何異一茅廬
L153n1637_p0602b03║任伊依舊踏山去不動纖塵本自如
L153n1637_p0602b04║石霜問道吾和尚百年後有人問極則事向
L153n1637_p0602b05║伊道什麼吾喚沙彌彌應諾吾云添淨瓶水
L153n1637_p0602b06║着却問霜汝適來問箇什麼霜再舉前問吾
L153n1637_p0602b07║便起霜於此有省。
L153n1637_p0602b08║頌云。正乞𤓰時不與𤓰却從他處折楊華
L153n1637_p0602b09║須知施主多方便不是其時不付他
L153n1637_p0602b10║僧問石霜如何是祖師西來意霜咬齒示之
L153n1637_p0602b11║僧不會霜遷化後僧問九峰先師咬齒意旨
L153n1637_p0602b12║如何峰云我寧可截舌不犯國諱僧又問雲
L153n1637_p0602b13║葢葢云我與先師有甚冤讐。
L153n1637_p0602b14║頌云。你也不說我也不說宛似三人證𪚴
L153n1637_p0602b15║成鼈
L153n1637_p0603a01║僧問洞山寒暑到來如何回避山云何不向
L153n1637_p0603a02║無寒暑處去僧云如何是無寒暑處山云寒
L153n1637_p0603a03║時寒殺闍黎熱時熱殺闍黎師着語云既熱
L153n1637_p0603a04║誰加火當寒不益氷。
L153n1637_p0603a05║頌曰。地寂天搖固不移無寒無暑却生疑
L153n1637_p0603a06║動中有靜誰還識火裏生氷道者知
L153n1637_p0603a07║代古
L153n1637_p0603a08║朱溪謙禪師因韶國師遊方時到忽聞犬咬
L153n1637_p0603a09║靈鼠聲韶便問是什麼聲溪云犬咬靈鼠聲
L153n1637_p0603a10║韶云既是靈鼠為甚却被犬咬溪云咬殺也
L153n1637_p0603a11║韶云好個犬溪便打韶云莫打某甲話在。
L153n1637_p0603a12║師代朱溪後語云何不早恁麼道。
L153n1637_p0603a13║舉青原思因僧問如何是祖師西來意思云
L153n1637_p0603a14║又恁麼去也僧又問近日有何言句乞師一
L153n1637_p0603a15║兩則思云近前來僧近前思云分明記取。
L153n1637_p0603b01║師代僧作禮云某甲不虛為和尚弟子。
L153n1637_p0603b02║舉僧問石霜咫尺之間為甚不覩師顏霜云
L153n1637_p0603b03║我道徧界不曾藏僧後問雪峰徧界不曾藏
L153n1637_p0603b04║意旨如何峰云什麼處不是石霜僧回舉似
L153n1637_p0603b05║霜霜云這老漢有什麼死急。師代僧云我
L153n1637_p0603b06║尚未識雪峰在。
L153n1637_p0603b07║舉藥山問僧什麼處來僧云湖南來山云洞
L153n1637_p0603b08║庭湖水滿也未僧云未山云許多時雨水為
L153n1637_p0603b09║甚未滿。師代僧後語云為欠和尚這一問。
L153n1637_p0603b10║舉丹霞問僧甚處來僧云山下來霞云喫飯
L153n1637_p0603b11║了也未僧云喫飯了也霞云將飯與汝喫底
L153n1637_p0603b12║人還具眼麼僧無對。師代僧撫掌呵呵大
L153n1637_p0603b13║笑云勘破了也。
L153n1637_p0603b14║睦州因西峰長老至茶菓次問長老今夏在
L153n1637_p0603b15║甚處安居峰云蘭溪州云有多少眾峰云七
L153n1637_p0604a01║十來人州云時中將何示徒峰拈起柑子州
L153n1637_p0604a02║云着什麼死急。師代峰云和尚此間將何
L153n1637_p0604a03║示人見伊纔有定動拂袖便行也不為擔
L153n1637_p0604a04║板。
L153n1637_p0604a05║昔有僧持鉢到長者家偶為犬傷長者因問
L153n1637_p0604a06║龍披一縷金翅不吞大師全披法服為甚却
L153n1637_p0604a07║被狗咬。師代僧云如長者這一問無差。
L153n1637_p0604a08║趙州問僧曾到此間麼僧云曾到州云喫茶
L153n1637_p0604a09║去或曰不曾到州亦云喫茶去後院主云和
L153n1637_p0604a10║尚為甚曾到也云喫茶去不曾到也云喫茶
L153n1637_p0604a11║去州喚院主主應諾州云喫茶去。師云若
L153n1637_p0604a12║作院主在當時直謂不然待趙州有說但
L153n1637_p0604a13║曰和尚莫也用得一甌麼。
L153n1637_p0604a14║溈山因僧問如何是道山云無心是道僧云
L153n1637_p0604a15║某甲不會山云會取不會底好僧云如何是
L153n1637_p0604b01║不會底山云秪是你不是別人。師代僧後
L153n1637_p0604b02║語云我會也我會也待溈山云汝作麼會
L153n1637_p0604b03║但曰還我道來。
L153n1637_p0604b04║洞山因普請次巡寮去見一僧不赴普請山
L153n1637_p0604b05║問你何不去僧云某甲不安山云你尋常徤
L153n1637_p0604b06║時亦何曾去來。師代僧禮謝云蒙和尚指
L153n1637_p0604b07║示某甲病幸瘳矣但恩大難酬。
L153n1637_p0604b08║舉一俗士問一講肇論座主承聞大德講得
L153n1637_p0604b09║肇論是否座云麄知士曰肇有物不遷義是
L153n1637_p0604b10║否主云是士即以茶盞就地撲曰這個是遷
L153n1637_p0604b11║不遷主無對。師代主云幾錯會此義。
L153n1637_p0604b12║舉大覺臨終謂眾曰我有一隻箭要付與人
L153n1637_p0604b13║師云看箭時有一僧出云請和尚箭師云果
L153n1637_p0604b14║然不識覺云汝喚什麼作箭代僧喝云我等
L153n1637_p0604b15║不用如是虛𡚶授記覺打數下自歸方丈師
L153n1637_p0605a01║云可謂按牛頭吃草者也喚其僧入問云汝
L153n1637_p0605a02║適來會麼師云將謂將謂僧云不會師云元
L153n1637_p0605a03║來元來覺又打數下師云可謂雪上加霜老
L153n1637_p0605a04║婆太殺擲拄杖云已後遇明眼人分明舉似
L153n1637_p0605a05║代僧云知道了乃告寂代僧云去便休爭柰
L153n1637_p0605a06║放不下這隻箭何。
L153n1637_p0605a07║舉雪峰搬柴次乃於洞山前拋下一束山曰
L153n1637_p0605a08║重多少峰曰盡大地人提不起山曰爭得到
L153n1637_p0605a09║這裏峰無語。師云何不道因風吹火用力
L153n1637_p0605a10║不多又云氣急殺人。
L153n1637_p0605a11║別古
L153n1637_p0605a12║投子有菜頭一日入方丈請益子云且去待
L153n1637_p0605a13║無人時來為闍𥠖說頭明日伺得無人又來
L153n1637_p0605a14║請和尚說子曰近前來師云將謂有多少底
L153n1637_p0605a15║蘊與你便走近前子曰輙不得舉似於人。
L153n1637_p0605b01║師云且問這菜頭還夢得也未倘未夢得
L153n1637_p0605b02║這說話分明是絕他後望也幻有不然但
L153n1637_p0605b03║喚伊近前來待近前乃曰老僧邇來牙齒
L153n1637_p0605b04║不方便好熟爛菜須煮一椀來我喫便不
L153n1637_p0605b05║辜汝來問我記取記取。
L153n1637_p0605b06║舉藥山一日問飯頭你在這裏多少時頭云
L153n1637_p0605b07║三年也山云我總不識你其僧不曉憤然而
L153n1637_p0605b08║去。師云藥山可謂婆心太殺勞而無功恰
L153n1637_p0605b09║如耕夫不善使牛俾伊東走西走終不上
L153n1637_p0605b10║犂路只欠沒後但曰我方纔識得汝也不
L153n1637_p0605b11║唯使這飯頭別有生機亦令伊過後還思
L153n1637_p0605b12║君子。
L153n1637_p0605b13║法眼有時指橙子云識得橙子周帀有餘後
L153n1637_p0605b14║雲門道識得橙子天地懸殊。師云識得橙
L153n1637_p0605b15║子更叅三十年歸來休云依舊是橙子。
L153n1637_p0606a01║法眼因問井被沙塞却泉眼乃問僧泉眼不
L153n1637_p0606a02║通被沙塞道眼不通被什麼礙僧無對眼自
L153n1637_p0606a03║代云被眼礙。師云既曰道眼應云道礙。
L153n1637_p0606a04║玄沙示眾云總似今日老胡有望後保福云
L153n1637_p0606a05║總似今日老胡絕望。師云老僧不恁麼總
L153n1637_p0606a06║似今日一個糊餅兩頓粥老僧千足與萬
L153n1637_p0606a07║足但願日日只如此縱有珍饈吾不欲。
L153n1637_p0606a08║汾州善昭禪師示眾云識得拄杖子行脚事
L153n1637_p0606a09║畢。師云某則不然乃竪起拳頭曰這與拄
L153n1637_p0606a10║杖無二無別又行什麼驢脚馬脚。
L153n1637_p0606a11║昔有僧到翠岩相看值不在遂看主事事云
L153n1637_p0606a12║叅見和尚也未僧云未主事乃指狗子云上
L153n1637_p0606a13║人要見和尚但禮拜這狗子僧無語後翠岩
L153n1637_p0606a14║歸得聞乃云作麼生免得與麼無語。師云
L153n1637_p0606a15║若作這僧但禮主事三拜何也不聞雲門
L153n1637_p0606b01║偃曰欲觀其師先觀其子。
L153n1637_p0606b02║興化一日謂克賔維那云爾不久為唱導之
L153n1637_p0606b03║師賔云不入者保社化云會了不入不會不
L153n1637_p0606b04║入賔云總不與麼化便打乃云克賔維那法
L153n1637_p0606b05║戰不勝罰錢五貫設饡飯一堂至明日興化
L153n1637_p0606b06║自白椎云克賔維那法戰不勝不得喫飯即
L153n1637_p0606b07║便趂出院。師云可柰維那當時失却一隻
L153n1637_p0606b08║眼但只消得纔見伊舉起棒便接住止用
L153n1637_p0606b09║輕輕推一推時那得就要你罰錢乃至出
L153n1637_p0606b10║院也管教和氣不傷千好萬好且免他多
L153n1637_p0606b11║少不平閒話。
L153n1637_p0606b12║仰山因見雪師子乃指云還有過得此色者
L153n1637_p0606b13║麼眾無對。師云老僧若在當時自有方便
L153n1637_p0606b14║但見伊問聲纔住便答云有掉轉頭來徑
L153n1637_p0606b15║走任伊呼喚打罵總不采伊若再與葛藤
L153n1637_p0607a01║葛藤有甚了首。
L153n1637_p0607a02║溈山一日陞堂時有僧出云請和尚為眾說
L153n1637_p0607a03║法山云我為汝得徹困也僧便作禮。師云
L153n1637_p0607a04║須知這僧禮拜不是好心若作溈山纔見
L153n1637_p0607a05║僧出云請和尚為眾說法劈脊便打云要
L153n1637_p0607a06║汝多口作麼却曰我為汝得徹困也是何
L153n1637_p0607a07║言歟。
L153n1637_p0607a08║保福從展禪師因僧問雪峰平生有何言句
L153n1637_p0607a09║得似羚羊挂角時福云我不可作雪峰弟子
L153n1637_p0607a10║不得。師云保福恁麼道可謂太煞道得十
L153n1637_p0607a11║二分超脫奇特矣以老僧觀之實下乘語
L153n1637_p0607a12║也是無繩自縛出這僧圈繢不得正如良
L153n1637_p0607a13║駛追風未免受伊驅纏若作保福纔聞雪
L153n1637_p0607a14║峰平生有何言句得似羚羊挂角但與震
L153n1637_p0607a15║威一喝且漫漫云不可謂雪峰作我弟子
L153n1637_p0607b01║不得豈不氣岸則不辜雪竇云一千五百
L153n1637_p0607b02║個布衲保福較些子也。
L153n1637_p0607b03║鏡清問僧門外是什聲僧云雨滴聲清云眾
L153n1637_p0607b04║生顛倒迷己逐物僧云和尚作麼生清云洎
L153n1637_p0607b05║不迷己僧云洎不迷己意旨如何清云出身
L153n1637_p0607b06║猶可易脫體道應難。師云若作這僧纔見
L153n1637_p0607b07║謂眾生顛倒迷己逐物便曰若不顛倒門
L153n1637_p0607b08║外實雨滴聲待鏡清更有別語却曰出身
L153n1637_p0607b09║猶可易脫體道應難便休說甚迷己洎不
L153n1637_p0607b10║迷己。
L153n1637_p0607b11║玄沙一日見三人新到遂自去打普請鼓三
L153n1637_p0607b12║下却歸方丈新到具威儀了亦去打普請鼓
L153n1637_p0607b13║三下却入僧堂久住來白沙云新到輕欺和
L153n1637_p0607b14║尚沙云打鐘集眾勘過大眾集新到不赴沙
L153n1637_p0607b15║令侍者去喚新到纔至法堂却向侍者背上
L153n1637_p0608a01║拍一下云和尚喚你侍者至沙處新到便歸
L153n1637_p0608a02║堂久住乃問和尚何不勘新到沙云我與你
L153n1637_p0608a03║勘了也。師云余即不然待久住乃問和尚
L153n1637_p0608a04║何不勘新到但云新到輕欺大眾却連𢗅
L153n1637_p0608a05║答曰我與你勘了也有甚商量處。
L153n1637_p0608a06║報慈藏與禪師因僧問承古有言情生智隔
L153n1637_p0608a07║想變體殊只情未生時如何慈云隔僧云情
L153n1637_p0608a08║未生時隔個什麼慈云這梢子未遇人在。
L153n1637_p0608a09║師云余即不然待伊道情未生時隔個什
L153n1637_p0608a10║麼但喚僧近前來兜臉與一摑云去令伊
L153n1637_p0608a11║腦門着痛便休說甚這梢子未遇人在。
L153n1637_p0608a12║六祖因風颺剎旛有二僧對論一云風動一
L153n1637_p0608a13║云旛動往復曾未契理祖云不是風動不是
L153n1637_p0608a14║旛動仁者心動二僧竦然。師別云不是風
L153n1637_p0608a15║動不是旛動也不是心動有僧問既不是
L153n1637_p0608b01║風旛心當為何動耶師召僧近前來僧近
L153n1637_p0608b02║前乃與一摑云只許你知不許你會又與
L153n1637_p0608b03║一摑云去。
L153n1637_p0608b04║僧問天台古鏡未磨時如何台曰不施功曰
L153n1637_p0608b05║磨後如何台曰不照燭。師別曰僧問古鏡
L153n1637_p0608b06║未磨時如何云見明不見暗磨後如何云
L153n1637_p0608b07║見暗不見明。
L153n1637_p0608b08║雪峰示眾云我這裏如一面古鏡相似胡來
L153n1637_p0608b09║胡現漢來漢現時有僧便問忽遇明鏡來時
L153n1637_p0608b10║如何峰云胡漢俱隱。師云吾則不然若曰
L153n1637_p0608b11║忽遇明鏡來時如何老僧但曰收起收起
L153n1637_p0608b12║何也若不收起有甚合殺處。
L153n1637_p0608b13║有僧叅睦州州云汝豈不是行脚僧云是州
L153n1637_p0608b14║云禮佛也未云禮那土堆作麼州云自領出
L153n1637_p0608b15║去。師云某即不然但問汝豈不是行脚僧
L153n1637_p0609a01║待纔云是便推轉門閉却何也不聞禮那
L153n1637_p0609a02║土堆作麼。
L153n1637_p0609a03║舉文公因唐憲宗迎佛舍利入大內供養夜
L153n1637_p0609a04║放光明早朝宣問羣臣皆賀陛下聖德聖感
L153n1637_p0609a05║唯文公不賀上宣問羣臣皆賀獨卿何不賀
L153n1637_p0609a06║文公因奏對微臣嘗看佛書況佛光非青黃
L153n1637_p0609a07║赤白等相此是龍神衛護之光上宣問如何
L153n1637_p0609a08║是佛光公無對因以罪請出雪竇顯代云請
L153n1637_p0609a09║陛下高垂天鑒。師云雪竇不識好惡不知
L153n1637_p0609a10║憲宗聞文公謂非青黃赤白識鑒早明審
L153n1637_p0609a11║矣更曰高垂天鑒個什麼。
L153n1637_p0609a12║舉金峰明禪師上堂老僧二十年前有老婆
L153n1637_p0609a13║心二十年後無老婆心僧問如何是二十年
L153n1637_p0609a14║前有老婆心峰曰問凡答凡問聖答聖曰如
L153n1637_p0609a15║何是二十年後無老婆心峰曰問凡不荅凡
L153n1637_p0609b01║問聖不答聖。師舉了曰山僧即不然有問
L153n1637_p0609b02║如何是和尚老婆心曰問凡不答凡問聖
L153n1637_p0609b03║不答聖如何非和尚老婆心曰問凡答聖
L153n1637_p0609b04║問聖答凡。
L153n1637_p0609b05║舉洞山問講維摩經僧曰不可以智知不可
L153n1637_p0609b06║以識識喚作什麼語曰讚法身語山曰喚作
L153n1637_p0609b07║法身早是讚也。師別曰喚作法身早是謗
L153n1637_p0609b08║也。
L153n1637_p0609b09║舉寒山吾心似秋月碧潭光皎潔無物堪比
L153n1637_p0609b10║論教我如何說保福權曰吾心似燈籠點火
L153n1637_p0609b11║內外紅有物堪比倫來朝日出東。別曰吾
L153n1637_p0609b12║心閃爍見猶把扇遮面比倫不比倫雲雷
L153n1637_p0609b13║鼓掣電。
L153n1637_p0609b14║舉婆子問趙州住什麼處州答住趙州東院
L153n1637_p0609b15║西州歸院謂眾曰合用得那個西字有云棲
L153n1637_p0610a01║泊之棲有云東西西字州曰汝等總作得個
L153n1637_p0610a02║鹽鐵判官。師曰若某甲在恰不用這兩個
L153n1637_p0610a03║西棲字時趙州問你用那個西字但云某
L153n1637_p0610a04║甲今日惓且歇去饒他若大趙州也不免
L153n1637_p0610a05║摩胡而退。
L153n1637_p0610a06║機緣自序
L153n1637_p0610a07║余初度嘉靖己酉為童稚體肥性靈異好頑
L153n1637_p0610a08║以至捕魚羅雀靡所不為八歲進書舘授大
L153n1637_p0610a09║學十二三肌膄骨出廢書業又二年病作偶
L153n1637_p0610a10║為母看誦香山偈語遂𤼵善念持齋戒十六
L153n1637_p0610a11║歲父母強婚未幾琴瑟不調乃有出家志幾
L153n1637_p0610a12║又二年病不戢出家意始決沐手焚香默對
L153n1637_p0610a13║觀音像誓曰某若再近女身此身當若何若
L153n1637_p0610a14║何其夜即遯去訪道修行其婦既娠及臨產
L153n1637_p0610a15║父命使徧覓終弗獲父亦裹糧尋訪途中相
L153n1637_p0610b01║遇強余歸再合終不就仍以母疾篤候侍又
L153n1637_p0610b02║一年既歿喪𣩵畢遂辭父長往不返入荊谿
L153n1637_p0610b03║顯親寺禮沙門樂庵為師一年落髮至馬跡
L153n1637_p0610b04║山六庭法師處受沙彌戒聽講法華經畢歸
L153n1637_p0610b05║事先師乞開示先師允之即燃頂香於觀音
L153n1637_p0610b06║菩薩像前𤼵願云我持菩薩名號以此燃香
L153n1637_p0610b07║為始若弗見性明心誓不將身倒睡於是克
L153n1637_p0610b08║勤精進自無昏惰歷二七日餘一夕聞琉璃
L153n1637_p0610b09║燈花熚爆聲有省求印於先師師肯之是冬
L153n1637_p0610b10║先師西逝明春𣩵畢當萬曆丙子四月八日
L153n1637_p0610b11║閉戶為先師守制萬曆戊寅冬遊方初叅笑
L153n1637_p0610b12║岩和尚於京西觀音庵禮拜次師問上座何
L153n1637_p0610b13║來云自南方曰來此擬需何事云但乞和尚
L153n1637_p0610b14║印證心地工夫曰若果認得心地便休何更
L153n1637_p0610b15║有工夫印證耶余云雖然如是不得不舉似
L153n1637_p0611a01║過曰汝且去叅堂看余叅堂了即告辭師曰
L153n1637_p0611a02║何去之速也還得再面否余云要相見甚便
L153n1637_p0611a03║此去不遠在咫尺耳師曰雖便不若便就老
L153n1637_p0611a04║僧余云惟和尚如臨濟問院主州中糶米來
L153n1637_p0611a05║如溈山問仰山田中看禾來之慈悲某甲即
L153n1637_p0611a06║日從挂搭師曰若只恁麼或不辜爾余遂取
L153n1637_p0611a07║行囊從挂搭叅禮罷師曰待大眾功課畢汝
L153n1637_p0611a08║自入室來余依時而至師曰汝把你從前所
L153n1637_p0611a09║悟底得力工夫一一明說來我為汝印證余
L153n1637_p0611a10║具實語到中間師驀趯出一隻鞋云向這裏
L153n1637_p0611a11║道一句來着遂把余話頭一齊打斷以至移
L153n1637_p0611a12║時不能措得一辭師乃曰汝今晚且歸堂息
L153n1637_p0611a13║去余禮拜歸堂通夕睡不着以至明辰猶佇
L153n1637_p0611a14║立簷楹下師出方丈見之喚某甲余回顧師
L153n1637_p0611a15║翹一足作修羅障日月勢余有省以手默指
L153n1637_p0611b01║點禪堂余徑入禪堂睡去又一日因師冒寒
L153n1637_p0611b02║疾自捏筆寫藥方手顫余至前云待某甲寫
L153n1637_p0611b03║和尚但說師即閣筆驀舒手向云我手何似
L153n1637_p0611b04║驢蹄乎余亦無以答又從新正點地燈師至
L153n1637_p0611b05║前云煒煒煌煌最可翫賞余至前吹滅燈師
L153n1637_p0611b06║曰入地獄如箭射余斯時亦無以答一日師
L153n1637_p0611b07║持一拄杖入堂曰我這杖要與人有要底麼
L153n1637_p0611b08║秘庵首座曰某甲要師曰汝要作麼曰某甲
L153n1637_p0611b09║要他鏟斷天下人舌根師以杖駕肩轉身云
L153n1637_p0611b10║楖栗橫擔不顧人直入千峰萬峰去余即下
L153n1637_p0611b11║禪炕云若果如是須分付某甲可也余往前
L153n1637_p0611b12║迎取之師乃微笑云汝當久久執持一番始
L153n1637_p0611b13║可打草去也余然後指方丈叩辭時師乃書
L153n1637_p0611b14║曹溪正脉來源付之仍以斗笠贈云當以此
L153n1637_p0611b15║覆之無露圭角去。笑岩和尚一日因法光
L153n1637_p0612a01║上座握手作別師問上座何往光云拜徧融
L153n1637_p0612a02║師去也師云曾與伊會過麼光云若論會則
L153n1637_p0612a03║三千大千世界何處不得會師側首曰汝從
L153n1637_p0612a04║廬山會過矣光答沒有師即笑而不語歸戶
L153n1637_p0612a05║轉身命余送光光始知非追悔云和尚慣捉
L153n1637_p0612a06║蹉脚兔耳余送光還師喚余問曰適云云汝
L153n1637_p0612a07║會得麼余答不會師曰爾許久在此即紅綿
L153n1637_p0612a08║套索尚未識余歸堂始省得。
L153n1637_p0612a09║畫像語
L153n1637_p0612a10║一日眾徒請僧水雲與師傳真師問水雲曰
L153n1637_p0612a11║汝知僧繇出處否雲答不知師曰汝道彼當
L153n1637_p0612a12║時為什麼畫不得誌公真汝道得麼雲答不
L153n1637_p0612a13║會師曰要會有什麼難只是當時但不與伊
L153n1637_p0612a14║酒喫便畫不得了也者是當時僧繇畫不得
L153n1637_p0612a15║底我已為汝等說了只如如今水雲畫得底
L153n1637_p0612b01║汝等眾中還有道得者麼良久師乃曰未能
L153n1637_p0612b02║象外知方便徒事獃獃錯認真一日摹真既
L153n1637_p0612b03║就懸於齋堂北面壁間師聞板響過堂舉首
L153n1637_p0612b04║忽見之三歎奇哉曰往時日頭從東方出如
L153n1637_p0612b05║今却又向南邊出了復顧修徒曰汝等曉得
L153n1637_p0612b06║麼修云不曉得師曰不然者影子從何而得
L153n1637_p0612b07║來耶至晚同水雲上座并徒輩對真喫茶次
L153n1637_p0612b08║師云適來已問修徒他不會雖然爛橘子不
L153n1637_p0612b09║能止諸人之渴遂指真云般若道凡所有相
L153n1637_p0612b10║皆是虛妄若見諸相非相即見本來曰如何
L153n1637_p0612b11║是本來難道者個就是本來麼復曰水雲上
L153n1637_p0612b12║座比來徒輩特特請你叩頭禮拜指望求你
L153n1637_p0612b13║一個金錢好買𩞁𩞁喫誰知你勞神費力吃
L153n1637_p0612b14║盡辛苦秪為伊畫得個黃葉子你可道是麼
L153n1637_p0612b15║我引個古人說話與你們證據昔有僧問馬
L153n1637_p0613a01║祖云和尚為什麼只說即心即境祖云為止
L153n1637_p0613a02║小兒啼曰啼止時如何云非心非境曰除此
L153n1637_p0613a03║二種人來如何祖云且教伊體會大道師云
L153n1637_p0613a04║汝等還知大道麼良久曰汝等出家者反不
L153n1637_p0613a05║如當初一個在家俗漢名張喬乃云大道本
L153n1637_p0613a06║來無所染水雲那得有心期遠公獨刻蓮華
L153n1637_p0613a07║漏猶向山中禮六時所謂大道者轉轆轆活
L153n1637_p0613a08║鱍鱍縱橫無礙左右逢源四穿八達十二時
L153n1637_p0613a09║中常自虛豁豁地一毫也沾染伊不得一毫
L153n1637_p0613a10║也妨礙伊不得頭頭上現物物上彰彼此無
L153n1637_p0613a11║乖是非一致若不會大道終為名色所覊安
L153n1637_p0613a12║得不況之黃葉然雖黃葉令頑徒輩妄念既
L153n1637_p0613a13║消初心亦滿矣何謂非心非境心不自心由
L153n1637_p0613a14║境故心境不自境由心故境由心故境境非
L153n1637_p0613a15║境矣由境故心心非心焉故謂之非心非境
L153n1637_p0613b01║傍有曰即心即佛非心非佛是也師曰老僧
L153n1637_p0613b02║多忘偶一時記差了智侍者曰豈不聞將錯
L153n1637_p0613b03║就錯西方極樂心外無境境外無心安得不
L153n1637_p0613b04║為即心即境乎師云說你既稱個座主所以
L153n1637_p0613b05║善通者個道理據老僧意思又別不聞雲門
L153n1637_p0613b06║大師謂佛之一字吾不喜聞故以世尊初生
L153n1637_p0613b07║周行七步處云我當時若見一棒打殺與狗
L153n1637_p0613b08║子喫却貴圖天下太平時有僧問何故和尚
L153n1637_p0613b09║不喜見佛雲門曰金屑雖貴落眼成塵此不
L153n1637_p0613b10║是即心即境歟有問如何即心曰靈知不昧
L153n1637_p0613b11║問如何即佛曰不昧靈知此又豈不是即心
L153n1637_p0613b12║即佛乎兄弟正所謂心如工技兒能幻諸形
L153n1637_p0613b13║像汝等既要這個像不妨已為汝等畫就雖
L153n1637_p0613b14║然若不從水雲上座心中神通妙用變化無
L153n1637_p0613b15║方如何描摸得這個影子出來指真曰汝等
L153n1637_p0614a01║會麼偈曰有相之中無相身莫於無相辯虛
L153n1637_p0614a02║真若知有相原無相始識凡身即法身。
L153n1637_p0614a03║自題小像
L153n1637_p0614a04║這老和尚從何處起我恰不認得你未善說
L153n1637_p0614a05║法務要捏個麈尾是什麼時節只今還閉着
L153n1637_p0614a06║嘴咄不說不知不識廉耻。
L153n1637_p0614a07║又
L153n1637_p0614a08║眼窩欠寬鼻孔且大恰似個死猫兒頭爭奈
L153n1637_p0614a09║無一人酬價慣要山行夜間不怕尋常對賔
L153n1637_p0614a10║又懶說話更不會禪不會講不會道會喫會
L153n1637_p0614a11║屙會罵有甚長處務要描伊作個笑欛咦雖
L153n1637_p0614a12║然雖然弗齖。
L153n1637_p0614a13║一笑說
L153n1637_p0614a14║始吾聞三界唯心話及心生則種種法生而
L153n1637_p0614a15║有悟以呈業師業師曰子當用世出世間事
L153n1637_p0614b01║一以貫之始終不異可耳故字之曰一心然
L153n1637_p0614b02║一心覃思洞察三十又五𧝀矣曾無替置似
L153n1637_p0614b03║未解脫昨因酣睡忽醒不覺一笑日來則不
L153n1637_p0614b04║辯一笑屬之吾道也吾道屬之一笑也道與
L153n1637_p0614b05║笑或異也不異也所謂知人面前亦有三尺
L153n1637_p0614b06║暗者一笑也即具擇法眼人為我辯之一笑
L153n1637_p0614b07║也未具擇法眼者為我辯之一笑也同我異
L153n1637_p0614b08║我一笑也信我疑我一笑也利我害我一笑
L153n1637_p0614b09║也毀我譽我一笑也吾當以一笑為不二法
L153n1637_p0614b10║門布施大眾一笑何如。
L153n1637_p0614b11║龍池幻有禪師語錄卷之七
L153n1637_p0614b12║音釋
L153n1637_p0614b13║戢（側立切音輯止也）。熚（卑吉切音必火聲也）。糶（他弔切音眺出穀也）。鏟
L153n1637_p0614b14║（楚簡切音剗鏶也與剗同）。欛（必駕切音霸刀柄名）。齖（魚駕切音訝齰齖齒不相
L153n1637_p0614b15║值）。