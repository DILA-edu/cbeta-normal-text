L153n1637_p0615a01║龍池幻有禪師語錄卷之八　　　　史八
L153n1637_p0615a02║門人圓悟圓修等編
L153n1637_p0615a03║書問
L153n1637_p0615a04║與素菴上座
L153n1637_p0615a05║得手札知上座病狀詳甚所言但覺心神婺
L153n1637_p0615a06║亂未獲安穩之方者惟上座方當疼極難忍
L153n1637_p0615a07║之時即反究此疼者為誰而知疼者又為誰
L153n1637_p0615a08║的確見得果是兩個則當知疼者自疼而知
L153n1637_p0615a09║疼者未嘗疼也又若見得知即疼而疼即知
L153n1637_p0615a10║者則又當知非真主人原一個矣此知必是
L153n1637_p0615a11║妄知此疼亦必是妄疼如果真疼此應常疼
L153n1637_p0615a12║常疼豈容有妄知耶如果真知此應常知常
L153n1637_p0615a13║知又豈容有妄疼耶上座但未嘗肯切究己
L153n1637_p0615a14║躬下事所以躭着其妄則又有知又有疼更
L153n1637_p0615a15║有情緒萬端種種俱放不下之過矣若真實
L153n1637_p0615b01║肯究竟根本上面何嘗有一毫頭影子所以
L153n1637_p0615b02║謂生死本空五蘊非有以非有故則不妨八
L153n1637_p0615b03║苦交煎以本空故當下便是安閒之法耳第
L153n1637_p0615b04║恐未悟本空非有所以謂棄𨚫四大海水秪
L153n1637_p0615b05║認這一浮漚體為自身相以六塵緣影為自
L153n1637_p0615b06║心相耳且言四大海水是甚當要悟得盡十
L153n1637_p0615b07║方世界總是爾我一個根本法身蓋以一切
L153n1637_p0615b08║虛處即天一切實處即地若使世間人墾土
L153n1637_p0615b09║掘地開山塞海則其法身忍疼豈有已也又
L153n1637_p0615b10║若世人攖拂虛空觸着撞着則此心害痛寧
L153n1637_p0615b11║有間乎惟上座痛究此於二六時中必以為
L153n1637_p0615b12║何如。
L153n1637_p0615b13║謝澹游居士重建山門墻壁布施書
L153n1637_p0615b14║山門墻壁日昨為居士既已扶起秖有一語
L153n1637_p0615b15║未圓得山野從南至北自東達西相逢一個
L153n1637_p0616a01║個只解推倒不解扶起若只恁麼即過去現
L153n1637_p0616a02║在乃至盡未來際無有一人發菩提心者唯
L153n1637_p0616a03║澹游居士即不然只解扶起不解推倒然於
L153n1637_p0616a04║遭罪獲福與解推倒等何也不見今有避罪
L153n1637_p0616a05║者則先於戒殺祈福莫先於養牲而不知養
L153n1637_p0616a06║牲遭罪與屠家等所謂不養則不殺是也然
L153n1637_p0616a07║而推倒扶起又奚假一毫人力耶即盡十方
L153n1637_p0616a08║世界凡在含靈具識莫不均稟父母𢑱倫手
L153n1637_p0616a09║足宛然終為無用只合隨分隨緣拈匙握筯
L153n1637_p0616a10║喫飯穿衣屙屎放尿消遣嵗時而已何又有
L153n1637_p0616a11║個道可悟禪可叅生死可了佛法可學耶山
L153n1637_p0616a12║野今日正若路見不平者未免亦有相藉勞
L153n1637_p0616a13║攘雖然如是且問居士畢竟推倒為人去也
L153n1637_p0616a14║扶起為人去也若向我道推倒為人也好扶
L153n1637_p0616a15║起為人也好山野却與居士作個問訊謝布
L153n1637_p0616b01║施。
L153n1637_p0616b02║澹游居士惠佛手柑云此兜羅綿手也
L153n1637_p0616b03║藉以上供大師不得作佛想不得作手
L153n1637_p0616b04║想無以香味生心無以空色起見畢竟
L153n1637_p0616b05║道個什麼敬獻敬問
L153n1637_p0616b06║老僧云三世諸佛昨於夜半時分被幻人一
L153n1637_p0616b07║口吞却不知從何處又凸出這一隻來幻人
L153n1637_p0616b08║見之不覺退身三步知此定是吞吐不得底
L153n1637_p0616b09║異物纔合十誦讀君語不作佛想不作手想
L153n1637_p0616b10║幾乎被伊輕輕一掌然幻人似未知痛痒當
L153n1637_p0616b11║與大眾共饟謹答仔細矚之原來秪是個死
L153n1637_p0616b12║拳頭姑置之弗論。
L153n1637_p0616b13║送磁彌勒與居士
L153n1637_p0616b14║昔南泉問一座主今日講什麼經云講彌勒
L153n1637_p0616b15║下生經泉曰彌勒幾時下生云現在天宮當
L153n1637_p0617a01║來下生泉曰天上無彌勒地下無彌勒雲居
L153n1637_p0617a02║膺持此語問洞山即如天上無彌勒地下無
L153n1637_p0617a03║彌勒未審誰與安名洞山被問直得禪床震
L153n1637_p0617a04║動乃云膺闍𥠖我在雲岩曾問老人直得火
L153n1637_p0617a05║爐震動今日被子一問直得通身汗流乃知
L153n1637_p0617a06║古人開口竟不是草草道得也茲有磁彌勒
L153n1637_p0617a07║一尊奉案頭供養天上地下無即姑置請道
L153n1637_p0617a08║此是彌勒不是彌勒若道是即觸道不是即
L153n1637_p0617a09║背作麼生道得一句要與此相應知居士定
L153n1637_p0617a10║不使藤床震動也呵呵。
L153n1637_p0617a11║又與居士書
L153n1637_p0617a12║鄙人修行無力常與病俱方當少分輕安擬
L153n1637_p0617a13║圖晤語又為天緣隔絕若久奈何幸居士則
L153n1637_p0617a14║不被塵勞所困鄙人亦因之稱水和泥少有
L153n1637_p0617a15║相通分耳倘居士更向鄙人語言上點斤度
L153n1637_p0617b01║兩定是與非又使無何有地水牯牛茫無着
L153n1637_p0617b02║落矣呵呵。
L153n1637_p0617b03║自識居士來被居士追逐得我慌但未暇喘
L153n1637_p0617b04║氣日昨又被拏住我咽喉幸放手寬鬆些休
L153n1637_p0617b05║把老僧捏殺了算好手纔得些些氣息却向
L153n1637_p0617b06║居士道還有話在待居士彖頭徃前作聽勢
L153n1637_p0617b07║老僧但與震威一喝。
L153n1637_p0617b08║上代祖師多作四料揀接人驗人山野雖非
L153n1637_p0617b09║其人微竊彼大意秪堪自印敢語為人耶所
L153n1637_p0617b10║謂有一人儘說得一步也行不得有一人儘
L153n1637_p0617b11║行得則一句也說不得有一人說得行得更
L153n1637_p0617b12║有一人一句也說不得一步也行不得且道
L153n1637_p0617b13║今時還有出得這圈繢麼倘出不得須知都
L153n1637_p0617b14║在這行戶要得個穩當處立地了即尋常日
L153n1637_p0617b15║用胡說亂說由你去若未曾得個立地處饒
L153n1637_p0618a01║你十二時中常常在繩墨上行何曾有一毫
L153n1637_p0618a02║是處有麼有麼若無老僧又向十字街頭呌
L153n1637_p0618a03║喚去也。
L153n1637_p0618a04║與陶太史書
L153n1637_p0618a05║嘗聞大慧道大悟一十八遍小悟不計其數
L153n1637_p0618a06║貧道檢得東坡居士語中有個悟頭彼云十
L153n1637_p0618a07║二時中常切覺察這個是什麼一日自泗守
L153n1637_p0618a08║席上回忽然夢得個消息乃作頌云百滾油
L153n1637_p0618a09║鐺裏恣把心肝煠這個在其中不寒亦不熱
L153n1637_p0618a10║似則是似則未是不唯這個不寒熱那個也
L153n1637_p0618a11║不寒熱咄甚呌做這個那個貧道亦咄云這
L153n1637_p0618a12║是夢耶是悟耶是大悟是小悟然此說話覩
L153n1637_p0618a13║之盡若了了者錄之呈似居士幸不萌意念
L153n1637_p0618a14║敷雪得寄個信來貧道不。
L153n1637_p0618a15║與王靜虛居士書
L153n1637_p0618b01║山僧新年來增得個歡喜處正欲與左右抵
L153n1637_p0618b02║掌呵呵通個消息而不知左右旋南之速不
L153n1637_p0618b03║一晤語去也豈知吾周行者自正月二十二
L153n1637_p0618b04║遣彼南還二月一日猶在京得左右遺書至
L153n1637_p0618b05║二月五日寄我況彼又知左右初四日啟行
L153n1637_p0618b06║遂使吾有所歉矣然左右應試歸南當如適
L153n1637_p0618b07║千里者須三月聚糧可耳蓋大丈夫處世無
L153n1637_p0618b08║論世間出世間事務要抖擻精神勇猛竭力
L153n1637_p0618b09║做得一番着緊底工夫必欲通徹得到究竟
L153n1637_p0618b10║自信自肯處然後臨時應用始得不負生平
L153n1637_p0618b11║之志不是適莾蒼者為之果然而已又如獅
L153n1637_p0618b12║子搏象全其威力搏兔亦全其威力又如學
L153n1637_p0618b13║射必正已挽弓滿而後發不發則已發則必
L153n1637_p0618b14║中乃為可耳不然則不如我林下道人無榮
L153n1637_p0618b15║無辱無是無非無成無敗無信無疑無得無
L153n1637_p0619a01║失無悟無迷無好無惡無高無低誰毀誰譽
L153n1637_p0619a02║孰短孰長誰曲誰直孰閒孰忙誰逆誰順孰
L153n1637_p0619a03║乖孰張誰進誰退孰存孰亡如是則窮通莫
L153n1637_p0619a04║變貴賤不移大小相入寤寐一如生死未定
L153n1637_p0619a05║出入何拘惺寂雙流定慧等驅賢愚各得彼
L153n1637_p0619a06║此相忘卷舒自在苦樂無妨動靜不異朝暮
L153n1637_p0619a07║尋常徃復無際取捨炎涼有無濃淡隱顯抑
L153n1637_p0619a08║揚晴雨明暗起倒行藏麄細緩促愛惡陰陽
L153n1637_p0619a09║聚散同異垢淨縱橫究竟到底終不如吾進
L153n1637_p0619a10║亦呵呵退亦呵呵來亦呵呵去亦呵呵[(冰-水+〡)*ㄆ]亦
L153n1637_p0619a11║呵呵放亦呵呵乃至有故亦呵呵無故亦呵
L153n1637_p0619a12║呵輕我亦呵呵重我亦呵呵饑寒亦呵呵飽
L153n1637_p0619a13║煖亦呵呵加益我亦呵呵減損我亦呵呵及
L153n1637_p0619a14║時不及時亦呵呵無可無不可亦呵呵道之
L153n1637_p0619a15║得行亦呵呵道之不行亦呵呵今日死亦呵
L153n1637_p0619b01║呵明日死亦呵呵無徃而非呵呵也雖然更
L153n1637_p0619b02║有個不呵呵處山僧今且未暇為左右剖破
L153n1637_p0619b03║呵呵因書及此恰有一僧來問如何是祖師
L153n1637_p0619b04║西來大意山僧即閤筆向伊义手云牡丹花
L153n1637_p0619b05║下臥猫兒一總寫寄去靜虛王居士呵呵三
L153n1637_p0619b06║月初六日寓京福田寺書也。
L153n1637_p0619b07║又
L153n1637_p0619b08║昔石霜有云休去歇去一念萬年去寒灰枯
L153n1637_p0619b09║木去一條白練去古廟裏香爐去九峰舉此
L153n1637_p0619b10║問首座明什麼邊事未嘗分雪得山僧今日
L153n1637_p0619b11║忍俊不禁驀地打得一個噴嚏云今日何太
L153n1637_p0619b12║傷風雖然山僧從南徃北搜尋一遍無一人
L153n1637_p0619b13║於此話相應亦無一人於此話不相應耳是
L153n1637_p0619b14║個問頭又金剛般若云若以色見我以音聲
L153n1637_p0619b15║求我是人行邪道不能見如來或謂不以色
L153n1637_p0620a01║見聲求亦不能見耳然又云凡所有相皆是
L153n1637_p0620a02║虛妄若見諸相非相即見如來山僧謂即今
L153n1637_p0620a03║耳聞眼見莫不是聲色且作麼生非是個問
L153n1637_p0620a04║頭又楞嚴云若能轉物即同如來梵語首楞
L153n1637_p0620a05║嚴此云一切事究竟堅固又作麼生轉是個
L153n1637_p0620a06║問頭山僧過白塔無他事舉此以問居士有
L153n1637_p0620a07║以報我不。
L153n1637_p0620a08║與凝庵少卿書
L153n1637_p0620a09║聞檀越明春壽登七十當絕念於世緣正所
L153n1637_p0620a10║謂妄心休處即菩提而坐進斯道此不在貧
L153n1637_p0620a11║道面祝得之矣然於世間機智并一切經書
L153n1637_p0620a12║道理則一毫瞞檀越不得但以向上一竅生
L153n1637_p0620a13║死關頭未曾打破茫然如黑漆桶隱隱常在
L153n1637_p0620a14║目前休嫌不道需俟貧道異日南還為一掀
L153n1637_p0620a15║翻趯破未可量也呵呵。
L153n1637_p0620b01║與孫太史書
L153n1637_p0620b02║頃覩佳作記語何文辭浩瀚中多種種差別
L153n1637_p0620b03║不一總不出一片白雲橫谷口幾多歸鳥盡
L153n1637_p0620b04║迷巢兩句端倪畢矣若論這本領不但在左
L153n1637_p0620b05║右猶未知着落即朱靜峰尚不曾夢見奈何
L153n1637_p0620b06║莫怪山野不惜口業一總為伊點破去也惟
L153n1637_p0620b07║左右諒之。
L153n1637_p0620b08║孫太史復
L153n1637_p0620b09║承來教想是昔人喚裴休意旨領益多矣不
L153n1637_p0620b10║佞情累今冬恐不能有作也并復。
L153n1637_p0620b11║與孫太史
L153n1637_p0620b12║前得手教想是昔人喚裴休意旨者是使山
L153n1637_p0620b13║野失利而獲罪多矣豈果所謂大丈夫面前
L153n1637_p0620b14║有三尺暗許久不一悟耶然左右情累又豈
L153n1637_p0620b15║但今冬序語恐不能有作耶曷不一想昔人
L153n1637_p0621a01║罵于頔相公客作漢致令相公臉上作色乃
L153n1637_p0621a02║曰此便是黑風吹其船舫飄墮羅剎鬼國為
L153n1637_p0621a03║近耶曷又不一想趙昌善牡丹而葉公畫龍
L153n1637_p0621a04║耶何如何如。
L153n1637_p0621a05║復孟白李大夫
L153n1637_p0621a06║來諭師姑原是女人做既會是活語也許公
L153n1637_p0621a07║具一隻眼則不勞貧道更與蘇公商證也何
L153n1637_p0621a08║如然貧道近亦有個悟處公還知麼南方好
L153n1637_p0621a09║水牯一日只耕得八畆田請試道看。
L153n1637_p0621a10║唐太常來書
L153n1637_p0621a11║兩年以修志事相覊承示物不遷論真如
L153n1637_p0621a12║嚼蠟竊謂此等處原着不得言語見解一
L153n1637_p0621a13║有言有見必不圓成矣如何如何僕連紙
L153n1637_p0621a14║望公之歸頗切矣更不蒙省念茲三僧來
L153n1637_p0621a15║乃貴道所謂法眷能無情乎且情之必不
L153n1637_p0621b01║可已處即是性可以無情亦可以無性矣
L153n1637_p0621b02║俗人不能作出俗語願公且以俗膓應俗
L153n1637_p0621b03║人語亦三十二應化法所不遺也又何如
L153n1637_p0621b04║何如。
L153n1637_p0621b05║復書
L153n1637_p0621b06║隔嵗冬二三頑徒至承惠并辱手教披領讀
L153n1637_p0621b07║之使貧道芒寒色顫深自慚赧然貧道又是
L153n1637_p0621b08║何人敢當此諄諄連柬相為之勤耶又何使
L153n1637_p0621b09║貧道頑嚚一至於此蓋無他第一顧賤軀衰
L153n1637_p0621b10║替不堪第二有鄙語付梓未竟第三且人生
L153n1637_p0621b11║分緣主張似不由己第四以生平志願妄欲
L153n1637_p0621b12║總若冷灰發不起者以故始覺此賤軀卒不
L153n1637_p0621b13║是舊日賤軀心膓亦不是舊日心膓即識見
L153n1637_p0621b14║亦非是徃時識見承足下惠柬屢屢相促還
L153n1637_p0621b15║將謂是舊日之人仍在此者不亦有辜足下
L153n1637_p0622a01║慈悲相為耶雖然須信別有一人去此不遠
L153n1637_p0622a02║將當與足下把臂驀然暫一笑於電光石火
L153n1637_p0622a03║中但在異日卒不得以有心待彼也何如。
L153n1637_p0622a04║龍池幻有禪師韻語題辭
L153n1637_p0622a05║儒者以默識為第一義是以詩壇文社即禪
L153n1637_p0622a06║門首示戒焉幻有道人深於不二法門也者
L153n1637_p0622a07║胡為乎工是詩哉是不然黃友人與余論及
L153n1637_p0622a08║曾氏一貫之傳既唯之後尚隨事精察否曰
L153n1637_p0622a09║平居漫為實際悟後特為游萟工夫耳極言
L153n1637_p0622a10║之猶未也方抵出世菩薩上證佛果非眾生
L153n1637_p0622a11║不成下度眾生非偈語不顯舉世昏沉竟以
L153n1637_p0622a12║無聲三昧之法示之而曰直指心體然則拈
L153n1637_p0622a13║花座上默契世尊宗旨者何僅一迦葉耶法
L153n1637_p0622a14║界重重十二威儀戲論權教喝棒所加總為
L153n1637_p0622a15║眾生解脫故空手把鋤按地現法無非止兒
L153n1637_p0622b01║啼爾道人韻語類皆發忬性靈闡揚禪理曰
L153n1637_p0622b02║言語文字則淺之乎觀道人矣余故序之代
L153n1637_p0622b03║告眾道人云。
L153n1637_p0622b04║居陵無念居士劉應龍手書
L153n1637_p0622b05║韻語
L153n1637_p0622b06║題彌勒圖扇
L153n1637_p0622b07║天上人間獨憐此老隨處現形更無煩惱
L153n1637_p0622b08║贈嚴侍者別號無漏
L153n1637_p0622b09║嚴淨毘尼弘範三界無漏無為有修有壞只
L153n1637_p0622b10║與麼去生死事大一旦𢄶然悟也是快
L153n1637_p0622b11║嵗暮日一念居士惠寄書此報之
L153n1637_p0622b12║一念萬年萬年一念惠出斯心斯心乃見
L153n1637_p0622b13║一念居士話別踵前偈意衍成十首相
L153n1637_p0622b14║贈
L153n1637_p0622b15║君暮西方我留東土迷雖未迷悟豈是悟
L153n1637_p0623a01║一念做官一心學道二本不同同歸未了
L153n1637_p0623a02║心心無住念念不虛仔細檢點此中何如
L153n1637_p0623a03║我果無心君不起念如木偶人命食王饍
L153n1637_p0623a04║一心圓融無處不通以水投水似空合空
L153n1637_p0623a05║一念未發何徃不達利若吹毛味如嚼蠟
L153n1637_p0623a06║西方不遠但問一心放下念頭烏用別尋
L153n1637_p0623a07║東土旅寓但隨緣住一念頓忘無起滅處
L153n1637_p0623a08║嗟嗟爾我締交烏可其寒似氷其熱如火
L153n1637_p0623a09║昨日相逢今朝語別心念依依何曾決絕
L153n1637_p0623a10║凝菴少卿哭子短句弔慰廿首
L153n1637_p0623a11║藉伊方笑反我既哭以馬喻馬胡為不足
L153n1637_p0623a12║先生曰父生後曰子先後未分哭誰為死
L153n1637_p0623a13║來未必時去未必順安處非宜哀樂有分
L153n1637_p0623a14║生勿為喜死勿為驚始終不易聖哲洞明
L153n1637_p0623a15║人無百嵗五十有零閃爍光中誰為久停
L153n1637_p0623b01║師亡厥徒父喪其子慟哭靡殊方年亦爾
L153n1637_p0623b02║計生不死計死不生化成罔醒觸感傷情
L153n1637_p0623b03║道果易圓愛根難絕歷刦輪廻淚同海積
L153n1637_p0623b04║樂不厭多哀勿嫌寡禍福須知塞翁失馬
L153n1637_p0623b05║勸君母哭既窒彼欲似炊黃粱今尚未熟
L153n1637_p0623b06║夫獨愛妻母偏憐子情有重輕性無彼此
L153n1637_p0623b07║即伯樂道聖善且賢倍增感慼婉愉不前
L153n1637_p0623b08║愛情牢縛困此娑婆未能解脫樂少苦多
L153n1637_p0623b09║誰將小智以排八苦如捧漏卮用灌焦釜
L153n1637_p0623b10║未有聰明不能念道薄利微名反為熱惱
L153n1637_p0623b11║甚愛思廢多藏慮亡知足不辱知止乃臧
L153n1637_p0623b12║順之則喜逆之則怒天下同情初誰肯悟
L153n1637_p0623b13║我憂彼憂彼樂吾樂生也無歡死亦不惡
L153n1637_p0623b14║殤子既壽籛生奚天莊氏小窺大端非了
L153n1637_p0623b15║來弗能禦徃奚可追哀哀不息存者為誰
L153n1637_p0624a01║復澹游居士
L153n1637_p0624a02║予寓燕之普照寺壁傾圮居士因送
L153n1637_p0624a03║布施偈云大師緣境俱了不顧墻攤
L153n1637_p0624a04║壁倒若也四大未離且恁藏頭蓋腦
L153n1637_p0624a05║奉施無相資糧一任買灰買草咦直
L153n1637_p0624a06║饒人我山空也須來好去好此復之
L153n1637_p0624a07║云。
L153n1637_p0624a08║只為憧憧未了故把墻壁推倒既已覿面相
L153n1637_p0624a09║逢烏用回頭轉腦不貴丈六金身却要插一
L153n1637_p0624a10║莖草咦直饒人我頓空不是痒處需俟異日
L153n1637_p0624a11║相與搔着千好萬好
L153n1637_p0624a12║又復澹游居士
L153n1637_p0624a13║來偈云了無所了露地恰好本來面
L153n1637_p0624a14║目無頭無腦體空三輪較量身草鸚
L153n1637_p0624a15║鵡能言不離飛鳥復云。
L153n1637_p0624b01║君既了了無好不好本來如是有甚頭腦人
L153n1637_p0624b02║我未空且莫草草別更有言秋蟲春鳥
L153n1637_p0624b03║贈丁五公子偈
L153n1637_p0624b04║我心如木石無可與君說羨爾有斯心方當
L153n1637_p0624b05║效吾拙吾拙雖異常不用別思量終日獃獃
L153n1637_p0624b06║地醍醐如未嘗未嘗終不了擬向他人討着
L153n1637_p0624b07║衣吃飯時溫飽誰知道
L153n1637_p0624b08║道安友人新領北山普濟寺戲贈
L153n1637_p0624b09║五臺山裡龍終戀五臺土不擾凡民家偏擾
L153n1637_p0624b10║岱王府岱王忽起嗔捉做招提主可以興風
L153n1637_p0624b11║雷可以作雲雨老龍老龍毋勞苦但存普濟
L153n1637_p0624b12║心休只灌園圃
L153n1637_p0624b13║吾聞獅子嬌不吃當山草乞食到王家人前
L153n1637_p0624b14║弄牙爪誰知布網羅走入伊圈套騎則任彼
L153n1637_p0624b15║騎跳不由君跳獅子獅子休煩惱生自南嶺
L153n1637_p0625a01║生老向北山老
L153n1637_p0625a02║水東老人新嵗邀余齋畢索詩為贈走
L153n1637_p0625a03║筆戲題
L153n1637_p0625a04║君年七十六懶向招提宿情若眷高人胡為
L153n1637_p0625a05║厭白足閒來談道話跏坐論心腹子大已為
L153n1637_p0625a06║官妻亡剛滿服新嵗特邀余題詩上方軸
L153n1637_p0625a07║去年七十五碌碌猶辛苦日出訪高僧晚歸
L153n1637_p0625a08║註園譜有時呼酒嘗有時索琴撫自擊唾壺
L153n1637_p0625a09║歌兒着斑衣舞但云天下寧不願有封土
L153n1637_p0625a10║擬寒山子詩
L153n1637_p0625a11║錦繡叢中客山林野外人相逢未相得誰謂
L153n1637_p0625a12║不同倫試看河邊樹年年一度新可憐憔悴
L153n1637_p0625a13║子徒憶洞天春
L153n1637_p0625a14║寓臺山鳳林寺雜詠八首
L153n1637_p0625a15║偶爾乘幽興携筇入鳳林談經何有意作賦
L153n1637_p0625b01║本無心漫賞山中畫閒探澗底琴頻登翠微
L153n1637_p0625b02║閣對月一高吟
L153n1637_p0625b03║山中無可玩但有兩崖雪月出一登樓臨眸
L153n1637_p0625b04║㬰奇絕幽人觀不休野老歌未徹欲睡發清
L153n1637_p0625b05║音清音聞轉恱
L153n1637_p0625b06║堂堂一丈夫作事猶近鹵問佛佛不知問道
L153n1637_p0625b07║道不覩如牛有𣙢拘似鶴無因舞弗謂自身
L153n1637_p0625b08║貧反謂人貧苦
L153n1637_p0625b09║吾今妙有訣不假廣長舌昧者詎能聞聞之
L153n1637_p0625b10║自爾悅非同老釋迦掩室於摩竭徒用老婆
L153n1637_p0625b11║心令人未始徹
L153n1637_p0625b12║重巖足考槃豈但全幽野但聽採芝歌不逢
L153n1637_p0625b13║談道者走向盤石上坐看清流瀉却憶飡薇
L153n1637_p0625b14║翁忍饑還瀟洒
L153n1637_p0625b15║寄語未休人胡為忙碌碌縱有百年生秪食
L153n1637_p0626a01║千斗粟日月易蹉跎光陰彌迅速留神一自
L153n1637_p0626a02║思己事當貞卓
L153n1637_p0626a03║一個鐵酸餡隨吾已有年咬時常密密忘却
L153n1637_p0626a04║亦綿綿擬語未休者將為不值錢何須憂爛
L153n1637_p0626a05║却且作枕頭眠
L153n1637_p0626a06║余生無半百宛如日墜西光景既不久涉世
L153n1637_p0626a07║且高低寵辱幻起滅本來何悟迷徒云無價
L153n1637_p0626a08║物將混鐵酸棃
L153n1637_p0626a09║懷秋江上人
L153n1637_p0626a10║擬泛秋江上須尋朗月公操舟嫌棹短煑茗
L153n1637_p0626a11║愧瓶空雲散晴瀰眼波澄冷浸穹幽居淼何
L153n1637_p0626a12║處相憶不相逢
L153n1637_p0626a13║度夏通州聽妙宗鈔次韻
L153n1637_p0626a14║結制潞城東還疑佛世同方聞三妙觀頓越
L153n1637_p0626a15║二乘空四色蓮開沼諸音樂奏風寂光知不
L153n1637_p0626b01║遠那辨是蛇龍
L153n1637_p0626b02║月川兄開講臺山戲書為寄
L153n1637_p0626b03║雪裏一株梅馨香絕世埃酬機方索核說法
L153n1637_p0626b04║已登臺玉帛皆天賜朋從自遠來憑君留晚
L153n1637_p0626b05║節待我菊花開
L153n1637_p0626b06║寓臺山送德心上人徃牢山再訪清公
L153n1637_p0626b07║秋雨正瀰茫窮途誰裹糧送君增別恨兼我
L153n1637_p0626b08║是同鄉不耐鳴師子仍歸禮象王海雲如有
L153n1637_p0626b09║問為報採芝忙
L153n1637_p0626b10║清夜獨吟
L153n1637_p0626b11║跏趺入夜深自發一長吟不悟如來旨焉知
L153n1637_p0626b12║清淨心天河蟾色淡帝閣漏聲沉未識𪖙𪖙
L153n1637_p0626b13║者還曾醒此音
L153n1637_p0626b14║暮春訪拙菴師留贈
L153n1637_p0626b15║懶散羨山家春殘覩落花因留方外友旋摘
L153n1637_p0627a01║雨前茶蝶夢餘揮麈鶯啼正結跏柴門何所
L153n1637_p0627a02║有炊飯只胡麻
L153n1637_p0627a03║贈非臺非幻二上人
L153n1637_p0627a04║相窺兩貫休早嵗尚清修解渴烹泉瀑支寒
L153n1637_p0627a05║衲布裘吟詩紛雪片入定止溪流愧我若為
L153n1637_p0627a06║老經年只漫遊
L153n1637_p0627a07║游西山宿平坡寺
L153n1637_p0627a08║偶爾乘幽興携筇入薜蘿迎樵無遠嘯信口
L153n1637_p0627a09║有高歌日暮歸鴉急秋深落木多因尋投宿
L153n1637_p0627a10║處披月過平坡
L153n1637_p0627a11║次融湖居士韻
L153n1637_p0627a12║懶散一陀頭經年海上遊不圖河滿腹奚取
L153n1637_p0627a13║芥為舟極目沉浮影都空大小漚乘風度幽
L153n1637_p0627a14║壑時被白雲留
L153n1637_p0627a15║答蘭谷茂士
L153n1637_p0627b01║野衲久居山柴門慣不關年無客尋訪日與
L153n1637_p0627b02║烏回還適性惟疎懶披襟自曠閒多君推轂
L153n1637_p0627b03║意未敢向人間
L153n1637_p0627b04║秋夜獨坐
L153n1637_p0627b05║萬里火雲[(冰-水+〡)*ㄆ]天空夜起秋涼飈隨竹響纖月
L153n1637_p0627b06║傍星流久坐堪成佛狂行詎見頭殷勤聊借
L153n1637_p0627b07║問誰共爾為儔
L153n1637_p0627b08║贈本源上人字
L153n1637_p0627b09║觸處湛然滿何由阿耨池貪嗔癡已息戒定
L153n1637_p0627b10║慧奚為汩汩寧同轍綿綿不我欺高山與平
L153n1637_p0627b11║地未始不逢伊
L153n1637_p0627b12║陳居士見訪龍池
L153n1637_p0627b13║何處二三友携壺到石梁情真存訪道意不
L153n1637_p0627b14║在流觴摩竭鬚無剪曼殊舌頗長深慚供香
L153n1637_p0627b15║積相對盡敷揚
L153n1637_p0628a01║復唐少卿二首
L153n1637_p0628a02║無家方野鶴踪跡自優游錫寄龍蛇舞杯投
L153n1637_p0628a03║日月浮微吟山雨歇長嘯海雲[(冰-水+〡)*ㄆ]不似栖栖
L153n1637_p0628a04║者年來有許愁
L153n1637_p0628a05║不作同塵客無緣鼓濁波悲歡由爾厭寵辱
L153n1637_p0628a06║奈吾何傲雪欺霜少吟風嘯月多乾坤一淨
L153n1637_p0628a07║室相對只維摩
L153n1637_p0628a08║山中初夏寄友
L153n1637_p0628a09║細雨散輕𮈔薰風殿閣時園林新脫笋籬岸
L153n1637_p0628a10║旋開蘼山僻無飛燕簷深有網蜘思君懸錫
L153n1637_p0628a11║處定是奏新詩
L153n1637_p0628a12║清涼山中臺舍利塔傾側多年一日復
L153n1637_p0628a13║正之於風雷霹靂中眾以為奇予因記
L153n1637_p0628a14║之
L153n1637_p0628a15║自謂西乾有五竺清涼五頂皆其屬懸知我
L153n1637_p0628b01║佛從中生舍利依然更相燭稽首峯頭曼室
L153n1637_p0628b02║師三灾不壞斯奚獨祗緣金口信無疑所以
L153n1637_p0628b03║羣生來種福一萬菩薩行彌廣五百龍王氣
L153n1637_p0628b04║多毒猶為培植窣堵波令人千古追阿育
L153n1637_p0628b05║題羅漢揭厲圖
L153n1637_p0628b06║世尊初不羨神通羅漢猶爭學脫空祗應龍
L153n1637_p0628b07║宮一席飯為誰圖在波濤中妙喜公妙喜公
L153n1637_p0628b08║曷爾無能西復東
L153n1637_p0628b09║春日偶成
L153n1637_p0628b10║秋逝冬回春又終乾坤於此豈無功鶯誰使
L153n1637_p0628b11║囀燕誰語柳自能青花自紅人走利名形影
L153n1637_p0628b12║病雲飛南北去來空到頭輸我惺惺者不住
L153n1637_p0628b13║陰陽造化中
L153n1637_p0628b14║山居
L153n1637_p0628b15║誰謂山居不自然細推物物總堪憐夜遙月
L153n1637_p0629a01║映玲瓏樹晝寂風傳嗚噎泉山偃白雲低露
L153n1637_p0629a02║頂鶴翹脩竹翠聯翩野人非是多饒舌要比
L153n1637_p0629a03║如來無垢禪
L153n1637_p0629a04║重陽前一日同碧淵陸山人送五遊道
L153n1637_p0629a05║者
L153n1637_p0629a06║說罷人情事總虛臨行分手倍躊躇詩稱陶
L153n1637_p0629a07║謝君多似道重生融我不如傍圃菊花因節
L153n1637_p0629a08║放沿堤柳葉冐霜疎殷勤更訂相逢處跨鶴
L153n1637_p0629a09║還教到草廬
L153n1637_p0629a10║醻志伊居士兼致凝菴少卿
L153n1637_p0629a11║自拈拄杖懶談禪為覔同叅一返燕君有閉
L153n1637_p0629a12║門栽柳意我無錐地種松緣衝寒擬羨霜中
L153n1637_p0629a13║栢觸熱還輸火裡蓮思得此時償舊約野人
L153n1637_p0629a14║徒夢賦歸田
L153n1637_p0629a15║贈郁茂士
L153n1637_p0629b01║常從[皋-白+自]比論英豪語到幽玄更寂寥柔不茹
L153n1637_p0629b02║兮剛不吐貧無諂也富無驕年過半百知安
L153n1637_p0629b03║分道適生平肯折腰可愧我為方外侶轉期
L153n1637_p0629b04║顏子樂簞瓢
L153n1637_p0629b05║古風師久出不返寄勉還山
L153n1637_p0629b06║白雲去住合無心出岫何妨返故林彼岸詎
L153n1637_p0629b07║宜仍用筏石田安事久為霖經行路長莓苔
L153n1637_p0629b08║滑說法堂生忍草深寂寂柴門蹻佇者徒聞
L153n1637_p0629b09║幽鳥與泉吟
L153n1637_p0629b10║送友還廬山
L153n1637_p0629b11║上人堅志學無餘歷徧江湖返故廬定後不
L153n1637_p0629b12║求安坐訣忘機休擬息交書香爐峯頂高揮
L153n1637_p0629b13║麈瀑布泉邊漫把鋤異日倘乘雲出谷莫辭
L153n1637_p0629b14║迢遞一尋余
L153n1637_p0629b15║山中答友
L153n1637_p0630a01║處處青山不我期杖藜隨意返龍池結庵應
L153n1637_p0630a02║向白雲外種樹恐遮明月遲適性懶慵雙鍵
L153n1637_p0630a03║坐交情珍重幾行題多君惠我陽春曲只剪
L153n1637_p0630a04║巴歈報所知
L153n1637_p0630a05║寄惺初茂士
L153n1637_p0630a06║與君談笑後獨坐空齋久時或一登樓東風
L153n1637_p0630a07║拂高柳
L153n1637_p0630a08║贈田父
L153n1637_p0630a09║有酒且自酌所對皆柴門每吞三五盞醺醺
L153n1637_p0630a10║望遠村
L153n1637_p0630a11║過高城庵有感
L153n1637_p0630a12║開口忽一笑俄清萬刦塵誰云我獨醒物物
L153n1637_p0630a13║皆同仁乾坤總一瓢四外何寥寥但作安身
L153n1637_p0630a14║處歸來路不遙
L153n1637_p0630a15║咏雪
L153n1637_p0630b01║天上白蝴蝶飛來化作雪山僧指示人時人
L153n1637_p0630b02║俱不識
L153n1637_p0630b03║示眾
L153n1637_p0630b04║一切法不有一切法不無若能如是會水上
L153n1637_p0630b05║打葫蘆
L153n1637_p0630b06║春明即事
L153n1637_p0630b07║睡起筭河沙松牕日已斜不知春事曉門外
L153n1637_p0630b08║亂飛花
L153n1637_p0630b09║付法偈
L153n1637_p0630b10║法本不自付付竟還如故今付如故法故法
L153n1637_p0630b11║無差互
L153n1637_p0630b12║登歸雲庵留題二首
L153n1637_p0630b13║隔楚有高處幽居唯許雲野人試來此天籟
L153n1637_p0630b14║最先聞
L153n1637_p0630b15║有雲同我來無雲同我去昔未築庵時不識
L153n1637_p0631a01║歸何處
L153n1637_p0631a02║幽居四首
L153n1637_p0631a03║靜坐蒲團穩閒凭竹几輕野人因側耳聞得
L153n1637_p0631a04║墮塵聲
L153n1637_p0631a05║一日偶忘食多緣有悟期晚來方咬得半個
L153n1637_p0631a06║鐵酸梨
L153n1637_p0631a07║人以生為勞勿以死為慮生死本同途悲哉
L153n1637_p0631a08║不相恕
L153n1637_p0631a09║青山愛我閒我愛青山壽相愛不相侔相因
L153n1637_p0631a10║為故友
L153n1637_p0631a11║仲春南還舟中
L153n1637_p0631a12║村村紅杏雨處處綠楊風況更聞啼鳥都如
L153n1637_p0631a13║送遠公
L153n1637_p0631a14║題飛來峯
L153n1637_p0631a15║何處飛來峯可以挂錫住不須茆蓋頭自有
L153n1637_p0631b01║幾株樹
L153n1637_p0631b02║答友
L153n1637_p0631b03║幻人本不有幸有非幻在非幻作主人幻變
L153n1637_p0631b04║去不礙
L153n1637_p0631b05║聞唐太常病以偈為寄二首
L153n1637_p0631b06║昔人病病終非病居士惺惺豈不惺倚枕閒
L153n1637_p0631b07║吟漫搔首蠹殘摩詰兩函經
L153n1637_p0631b08║了知四大元非有休管衰年病未除兩眼於
L153n1637_p0631b09║今幸精力不勞他借五車書
L153n1637_p0631b10║偶成
L153n1637_p0631b11║道人經嵗一無憂似為無憂已白頭終不效
L153n1637_p0631b12║伊忙碌碌何須騎鶴上揚州
L153n1637_p0631b13║寄友三首
L153n1637_p0631b14║曾憶當年住五臺山中學就一癡呆而今還
L153n1637_p0631b15║想山中去更有癡呆學不來
L153n1637_p0632a01║世上久因迷道術由來肝膽未曾忘而今四
L153n1637_p0632a02║海皆兄弟病退醫除不假方
L153n1637_p0632a03║一個糊餅兩頓粥老僧千足與萬足但願日
L153n1637_p0632a04║日只如此縱有珍羞吾不欲
L153n1637_p0632a05║聯芳偈二首
L153n1637_p0632a06║曹溪流脉事何孤續得拈花意也無不憶笑
L153n1637_p0632a07║岩正法眼瞎驢滅却在三吳
L153n1637_p0632a08║紹隆佛種是吾徒覺道藤穿何處無需得些
L153n1637_p0632a09║些折拄杖斷橋溝缺頼伊扶
L153n1637_p0632a10║作觀
L153n1637_p0632a11║四緣非我故形骸物物須知假托胎一念萬
L153n1637_p0632a12║年終不變頓令情識死猶灰
L153n1637_p0632a13║山中初夏
L153n1637_p0632a14║綠樹陰濃覆幾層茆堂儘可避炎蒸臨流多
L153n1637_p0632a15║有盤陀石解讀楞嚴只老僧
L153n1637_p0632b01║山居二首
L153n1637_p0632b02║月色玲瓏夜未央竹搖清影到虛堂老僧兀
L153n1637_p0632b03║兀蒲團坐忽想人生有底忙
L153n1637_p0632b04║千峰壁拱藍如靛萬壑泉聲響似雷不是為
L153n1637_p0632b05║伊聲色轉自慚如兀又如呆
L153n1637_p0632b06║舟居
L153n1637_p0632b07║老衲年來愛攬舟隨風飄泊古溪頭倚檣獨
L153n1637_p0632b08║立無人會一曲滄浪唱未休
L153n1637_p0632b09║誦經
L153n1637_p0632b10║徧界清音不覆藏經聲何更響琅琅老僧徒
L153n1637_p0632b11║有云何梵笑殺無人解廣長
L153n1637_p0632b12║贈心所上人
L153n1637_p0632b13║觸處易知空即色爍然難會境唯心給孤長
L153n1637_p0632b14║者依稀悟只布祗園一片金
L153n1637_p0632b15║送吳本如儀部南還
L153n1637_p0633a01║去住分明一本如何於南北二吾廬試看天
L153n1637_p0633a02║上娥眉月半照桐城半照予
L153n1637_p0633a03║臺山卜居
L153n1637_p0633a04║五峰雲頂古文殊盡日跏趺總笑予半點苦
L153n1637_p0633a05║寒禁不得躊躇未了又躊躇
L153n1637_p0633a06║山中懷劉居士
L153n1637_p0633a07║山中無事獨追思何不相叅玉板師況歷幾
L153n1637_p0633a08║番春雨足別來多日豈無詩
L153n1637_p0633a09║山居秋晚
L153n1637_p0633a10║昨夜秋風忽作威白雲和葉曉還飛幽人不
L153n1637_p0633a11║用頻頻掃況此山深客到稀
L153n1637_p0633a12║居龍池寄唐太常
L153n1637_p0633a13║我已橫身萬壑中謝君休更把雲封試看天
L153n1637_p0633a14║上一輪月昨夜西歸今又東
L153n1637_p0633a15║都下別友之五臺
L153n1637_p0633b01║萍交纔得兩經秋明日分襟復漫遊萬里孤
L153n1637_p0633b02║雲共飛錫道人行處自悠悠
L153n1637_p0633b03║留別蔣思耕
L153n1637_p0633b04║萍水相逢總異鄉多君義氣越尋常孤笻明
L153n1637_p0633b05║日臺山道千里回看亦淼茫
L153n1637_p0633b06║戲題小畫二首
L153n1637_p0633b07║五嶽嵯峨勢逼天鳥飛不到鎻寒煙幽庭寂
L153n1637_p0633b08║寂無雲宿留待人來學坐禪
L153n1637_p0633b09║雲過長空水過橋道人行處亦逍遙是誰留
L153n1637_p0633b10║得三分相你也描來我也描
L153n1637_p0633b11║靜中偶成八首
L153n1637_p0633b12║野人在處躭幽獨北地却疑聞僁𩘹深夜月
L153n1637_p0633b13║明開戶看庭前那有風吹竹
L153n1637_p0633b14║旋嵐偃嶽鎮常禪一念萬年曾未遷說與世
L153n1637_p0633b15║間人不信工夫到後始方圓
L153n1637_p0634a01║大千一個水晶宮日月須彌冷浸中不是幻
L153n1637_p0634a02║人躭有相都緣心眼未曾空
L153n1637_p0634a03║偶自良宵認得渠年來隨寓樂無餘未知誰
L153n1637_p0634a04║得忘機去同與白雲行太虛
L153n1637_p0634a05║大地分明一顆珠頭頭景象攝無餘總令擲
L153n1637_p0634a06║向別方去不動纖塵本自如
L153n1637_p0634a07║不背看經不住禪着衣吃飯自年年雖然未
L153n1637_p0634a08║得大周徧信手拈來總現前
L153n1637_p0634a09║道人處世竟無拘試看浮雲過太虛起滅去
L153n1637_p0634a10║來曾不住相逢何必道如如
L153n1637_p0634a11║觸處自知空即色等閒誰信土為金茫茫宇
L153n1637_p0634a12║宙人無數究竟無能了此心
L153n1637_p0634a13║寄居山寺二首
L153n1637_p0634a14║白雲終日繞空飛片片飛作青山衣荊谷道
L153n1637_p0634a15║人眼不耐呼童半掩茆柴扉
L153n1637_p0634b01║誰謂幽人不解文山居安得事紛紛經行偶
L153n1637_p0634b02║曳杖藜去劃破飛來幾片雲
L153n1637_p0634b03║山中新秋夜坐
L153n1637_p0634b04║午夜峰頭覺暑微千山月色碧如飛吟詩忽
L153n1637_p0634b05║得驚人句坐久渾忘露濕衣
L153n1637_p0634b06║秋夜聞琵琶
L153n1637_p0634b07║長空秋色正堪觀誰把朱絃月下彈一唱又
L153n1637_p0634b08║兼三復嘆令人聽徹不勝寒
L153n1637_p0634b09║鴈宕偶題
L153n1637_p0634b10║余游鴈宕見題諾矩那尊者并大龍
L153n1637_p0634b11║湫一詩云抱黃金膝挺雙眸萬丈巖
L153n1637_p0634b12║前看瀑流識得破兮元是水請煩尊
L153n1637_p0634b13║者放低頭荊山師次之云我來送目
L153n1637_p0634b14║與雲齊着境令人意自迷巖下水同
L153n1637_p0634b15║巖上水男兒誰肯放頭低余因口占
L153n1637_p0635a01║云。
L153n1637_p0635a02║龍湫開口似天高吐出黃河到半腰萬壑盡
L153n1637_p0635a03║為飛雨處不知縹緲幾多遙
L153n1637_p0635a04║次韻復石玉居士
L153n1637_p0635a05║昨宵因夢泛虛舟高視天涯一色秋今日醒
L153n1637_p0635a06║為江上客何須更覔水中鷗
L153n1637_p0635a07║示徒
L153n1637_p0635a08║厭諠求寂路猶差極樂娑婆本一家但得不
L153n1637_p0635a09║生分別念眼前都是白蓮花
L153n1637_p0635a10║余講法華於秘魔崖寺忽值大雪座間
L153n1637_p0635a11║漫成二偈
L153n1637_p0635a12║紛紛六出滿長空此境觀之更不同昔日靈
L153n1637_p0635a13║山元不異須知都在白毫中
L153n1637_p0635a14║未解桓因雨四花松風盈耳弄頻伽殷勤說
L153n1637_p0635a15║向叅玄者門外何曾有鹿車
L153n1637_p0635b01║示眾念佛二首
L153n1637_p0635b02║一句彌陁一葉舟一舟裝此幾閻浮眾生度
L153n1637_p0635b03║盡渾無覺暑徃寒來春復秋
L153n1637_p0635b04║一聲佛號一枝蓮樂土分明在眼前剔起眉
L153n1637_p0635b05║毛假誰力這廻不薦待驢年
L153n1637_p0635b06║贈碧淵禪人
L153n1637_p0635b07║翩翩一錫寄天涯遍扣禪關始到家不為途
L153n1637_p0635b08║中婆子惑知君已飲趙州茶
L153n1637_p0635b09║同月川兄閱藏
L153n1637_p0635b10║幻影浮光倐爾過輪廻生死竟如何饒君日
L153n1637_p0635b11║覽窮三藏認指為明當得麼
L153n1637_p0635b12║寄立禪瑩上人
L153n1637_p0635b13║二十年來為學禪未曾將脇倒牀眠幾廻立
L153n1637_p0635b14║待三更月又送鐘聲到耳邊
L153n1637_p0635b15║即夢
L153n1637_p0636a01║扁舟昨夜泛春江徹聽漁歌楚韻長明月照
L153n1637_p0636a02║人寒逼眼忽尋歸路轉茫茫
L153n1637_p0636a03║登北臺喜遇南舟兄
L153n1637_p0636a04║幾年相別不相逢有幸還登叶斗峯信宿與
L153n1637_p0636a05║君分榻坐相看都在白雲中
L153n1637_p0636a06║贈一源上人
L153n1637_p0636a07║拈來一字足為奇續得源生阿耨池四海五
L153n1637_p0636a08║湖蒙潤澤未知端的是闍𥠖
L153n1637_p0636a09║贈翠峯林上人
L153n1637_p0636a10║巖前蘿影拂簾櫳得意時登望海峯盡日看
L153n1637_p0636a11║山情不厭月明禪觀翠微中
L153n1637_p0636a12║贈印心澄上人
L153n1637_p0636a13║教外自吾傳祖印時中誰復問安心為言直
L153n1637_p0636a14║下本無事留得闍𥠖立夜深
L153n1637_p0636a15║寓隱山上人精舍二首
L153n1637_p0636b01║暫借松房只半間未圖衣食豈圖閒殷勤示
L153n1637_p0636b02║語叅玄者莫謂子今學隱山
L153n1637_p0636b03║盡日閒閒無所思開牕每坐月來時近窺蒼
L153n1637_p0636b04║翠心逾寂滴露和煙謾寫詩
L153n1637_p0636b05║再登北臺有感
L153n1637_p0636b06║直上清涼叶斗中此中高聳落羣峯漫將日
L153n1637_p0636b07║月為明鏡盡照源流處處通
L153n1637_p0636b08║寄道安友人
L153n1637_p0636b09║野人久已忘情識忽憶曾貽爾詩叶園中八
L153n1637_p0636b10║月蔬正肥時能惠我兩莖喫
L153n1637_p0636b11║游日光寺贈拙庵上人
L153n1637_p0636b12║天地為廬不假茆田園嵗稔詎徒勞試看徃
L153n1637_p0636b13║古灌蔬者抱甕何曾羨桔橰
L153n1637_p0636b14║中秋夜坐
L153n1637_p0636b15║月華生彩正秋容丹桂香浮滴露濃無事野
L153n1637_p0637a01║人清不寐坐看林外亂飛螢
L153n1637_p0637a02║題香爐
L153n1637_p0637a03║有耳聞聲一似聾無容餘物動乎中灰心未
L153n1637_p0637a04║必常如此贏得清煙便不同
L153n1637_p0637a05║壽三際禪師
L153n1637_p0637a06║籛氏之年未足誇誰云殤子壽些些爭如今
L153n1637_p0637a07║日趙州老更接方來此喫茶
L153n1637_p0637a08║訪別山道友於西林留贈
L153n1637_p0637a09║德雲常住妙高峯有意探尋轉不逢今日偶
L153n1637_p0637a10║隨支遁侶相看時在翠微中
L153n1637_p0637a11║寄悟玄少卿二首
L153n1637_p0637a12║昔日見君顏色好今日見君君已老百年如
L153n1637_p0637a13║在剎那間未知胎息能常保
L153n1637_p0637a14║新秋兩訪故維摩歸去連遭雨澤何先濕袈
L153n1637_p0637a15║裟猶未曝更思拽杖撥雲過
L153n1637_p0637b01║同安節吳侍御小癡徐山人再游善卷
L153n1637_p0637b02║雲鶴相依踵舊游洞流澄碧映高秋層崖高
L153n1637_p0637b03║論霏玄雪疑是巖間石點頭
L153n1637_p0637b04║柬徹如吳儀部二首
L153n1637_p0637b05║圍合千山與萬山中間祗許野僧閒堂堂大
L153n1637_p0637b06║道無輪迹天地為門久不關
L153n1637_p0637b07║兀坐高軒雅趣多烟雲凝結滿松蘿忽聞隔
L153n1637_p0637b08║塢林間犬白晝嘹嘹有客過
L153n1637_p0637b09║寄友四首
L153n1637_p0637b10║老去何須更掩關自慚無力走溪山白雲剛
L153n1637_p0637b11║被秋風捲露出幽人閃爍間
L153n1637_p0637b12║浮生方及四旬五無論世間出世間獨憶杖
L153n1637_p0637b13║藜曾伴我十年踏遍清涼山
L153n1637_p0637b14║大化真同水逝川前波方落後波連可憐多
L153n1637_p0637b15║少白頭者猶恨無恒獨秉權
L153n1637_p0638a01║每欲談玄未作家口中先落數盤牙予今喜
L153n1637_p0638a02║有當門齒只好留來咬爛𤓰
L153n1637_p0638a03║贈雪莪茂士
L153n1637_p0638a04║獨憶君家肥膩草白牛初見曾餐飽試問今
L153n1637_p0638a05║年春信蚤不勤澆灌將無槁
L153n1637_p0638a06║辛卯季春𣷉初上人閉關贈偈四首
L153n1637_p0638a07║上人曾不愧桃花新得扃扉意可嘉除却徑
L153n1637_p0638a08║山曾指破徒令千古憶玄沙
L153n1637_p0638a09║見花悟道語紛紛天下雷音久不聞烏用別
L153n1637_p0638a10║圖尋劍客閉門應更有靈雲
L153n1637_p0638a11║誰知圓悟與玄沙千百年來兩作家識得杲
L153n1637_p0638a12║師親見處碧桃今日又開花
L153n1637_p0638a13║羨君有志繼靈雲一見桃花便閉門何用玄
L153n1637_p0638a14║沙更饒舌從知迷悟本同根
L153n1637_p0638a15║過杭之法相寺偶題
L153n1637_p0638b01║四大合成原屬假走來都說是真身可憐遺
L153n1637_p0638b02║得些金屑眯瞎世間多少人
L153n1637_p0638b03║贈無己上人誦法華經偈
L153n1637_p0638b04║自信蓮花從口發須知佛果在心修悟來物
L153n1637_p0638b05║物原無己觸處頭頭是白牛
L153n1637_p0638b06║淨土偈四首
L153n1637_p0638b07║十方佛土一毛函未遂將伊作指南不識此
L153n1637_p0638b08║中誰獨醒出頭天外顧毘嵐
L153n1637_p0638b09║了知心外元無土土外看來猶有心莫恣伯
L153n1637_p0638b10║牙絃絕響子期初亦未知音
L153n1637_p0638b11║了知四大本來空一念回光總不容誰更喚
L153n1637_p0638b12║南還作北為憐雲散月明中
L153n1637_p0638b13║我謂夢真真亦夢誰知真夢夢非真了知彼
L153n1637_p0638b14║此俱非實常寂光中有幾人
L153n1637_p0638b15║寄唐太常六首
L153n1637_p0639a01║此個分明不倚人無成無壞舊來均嗒言放
L153n1637_p0639a02║下便無事歸併精神孰有身
L153n1637_p0639a03║萬物共吾原一體休云天地未同根堂堂大
L153n1637_p0639a04║道無人走開闢已來誰閉門
L153n1637_p0639a05║大夢既惺誰作對拈來物物不思議野僧無
L153n1637_p0639a06║故因人惑問着依然猶未知
L153n1637_p0639a07║此道分明不遠人惟人自遠覺疎親而今四
L153n1637_p0639a08║海多商賈燕石非珍試贈君
L153n1637_p0639a09║幾度返觀親切矣豈知親切轉非真萬機休
L153n1637_p0639a10║息誰當會此事從來罕得人
L153n1637_p0639a11║龍池愧我無功德長者何多此布金寄語吾
L153n1637_p0639a12║徒為珉勒但存千古不磨心
L153n1637_p0639a13║偶偈
L153n1637_p0639a14║山自青青水自流白雲終古恣遨遊道人一
L153n1637_p0639a15║種忘懷處慣引疎風撼鐵牛
L153n1637_p0639b01║贈夷度居士持經偈
L153n1637_p0639b02║黑非文墨白非紙以妄遣妄俱不是舉未舉
L153n1637_p0639b03║念兩重魔究竟何曾轉一字
L153n1637_p0639b04║偶題六言
L153n1637_p0639b05║大道只在目前萬物皆備於我秤槌本分是
L153n1637_p0639b06║鐵杲日詎為螢火天生萬物與人人無一物
L153n1637_p0639b07║與天到老不知慙愧忙忙走至黃泉迷者認
L153n1637_p0639b08║南為北達者易西作東見處分明各別會意
L153n1637_p0639b09║何嘗不同
L153n1637_p0639b10║友人南還信筆漫贈
L153n1637_p0639b11║寥寥廣莫野杳杳無何鄉偃蹇尚不礙逍遙
L153n1637_p0639b12║亦豈妨太虛難比況露地空承當中有長髯
L153n1637_p0639b13║子端居丈一方噎唏咄但恁麼信向歸休漫
L153n1637_p0639b14║度量
L153n1637_p0639b15║送蘇中翰南還
L153n1637_p0640a01║誰云兩眼明反見瞳人不羨彼蘇學士深諳
L153n1637_p0640a02║此最久試寫盤山真不用翻觔斗寥寥宇宙
L153n1637_p0640a03║間摩詰是交友堪嗟末後句未會何曾有放
L153n1637_p0640a04║汝歸去來唯聞獅子吼
L153n1637_p0640a05║余在京日偶過吉祥見有以佛菩薩生
L153n1637_p0640a06║辰詰難沙門者有以生死得失較量沙
L153n1637_p0640a07║門者即說偈曰
L153n1637_p0640a08║佛本無形形唯我形佛本不有孰為形守佛
L153n1637_p0640a09║本無生況有生辰我尚非我彼乃何人生既
L153n1637_p0640a10║無生死亦非死最愍癡人競說夢事妄見有
L153n1637_p0640a11║生妄見有死若無妄見孰是不是無衣道人
L153n1637_p0640a12║所說如此
L153n1637_p0640a13║
L153n1637_p0640a14║
L153n1637_p0640a15║龍池幻有禪師語錄卷之八
L153n1637_p0640b01║音釋
L153n1637_p0640b02║饟（式亮切與餉同）。顫（之饍切音戰頭不正也）。赧（乃版切音戁靣慚赤也）。
L153n1637_p0640b03║殤（尸羊切音商未成人䘮也）。籛（將先切音箋姓也老彭姓籛名鏗在商為守藏
L153n1637_p0640b04║吏在周為柱下史）。