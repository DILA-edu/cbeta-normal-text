L153n1637_p0658a01║龍池幻有禪師語錄卷之十　　　　史十
L153n1637_p0658a02║門人圓悟圓修等編
L153n1637_p0658a03║性住釋引
L153n1637_p0658a04║余屬性住釋擬灾諸木門人圓修軰再稽首
L153n1637_p0658a05║止之曰和尚前刻駁語某甲歷見有作色呵
L153n1637_p0658a06║之者至有撫掌為笑者將無見以不測加諸
L153n1637_p0658a07║余因笑云吾徒為慮固然若其不嗔則不見
L153n1637_p0658a08║吾真若其不笑則不足為道而未會吾正愍
L153n1637_p0658a09║此軰不知向方茫無着落為設故永嘉大師
L153n1637_p0658a10║云不是山僧逞人我脩行恐落斷常坑耳所
L153n1637_p0658a11║以此中不咎空印而咎清涼者安知此軰不
L153n1637_p0658a12║效清涼蹈襲空印為之耶況吾為法門大係
L153n1637_p0658a13║有三不得不辯第一為余與空印友人為同
L153n1637_p0658a14║叅相見笑巖和尚來第二為笑巖和尚生平
L153n1637_p0658a15║務教外別傳之旨接人未嘗濫可義學第三
L153n1637_p0658b01║為達磨未來此土教家咸已知歸聖諦第一
L153n1637_p0658b02║義然而斷常坑見云何如清涼果以性空為
L153n1637_p0658b03║不遷者則知以不遷為不遷故豈不為斷見
L153n1637_p0658b04║耶更若偏取真諦說不遷者是則又引起他
L153n1637_p0658b05║俗諦為對真故以遷為遷矣是豈非世間常
L153n1637_p0658b06║情所見乎故肇公云談真有不遷之稱導俗
L153n1637_p0658b07║有流動之說是也寧知物不遷題旨要以即
L153n1637_p0658b08║真俗諦會題明不遷故則無以不遷為不遷
L153n1637_p0658b09║不遷即遷耶復不以遷為遷故遷即不遷耳
L153n1637_p0658b10║因語及此且截斷葛藤為引。
L153n1637_p0658b11║性住釋
L153n1637_p0658b12║喟夫人情之惑久矣奈何固結而不釋良為
L153n1637_p0658b13║水息茲會客有以肇公物不遷等論真同莊
L153n1637_p0658b14║生齊物之旨囬向大乘無不圓通為言余應
L153n1637_p0658b15║之曰子但見其華而未見其實又客有曰但
L153n1637_p0659a01║世間出世間法無精麄無好惡無是非無內
L153n1637_p0659a02║外畢竟平等性空無有可說處余又應之曰
L153n1637_p0659a03║子但知一而未知其二耳余昔居臺山時有
L153n1637_p0659a04║空印友人示我正量稿大都宗性空而駁肇
L153n1637_p0659a05║公性住之說因與辯未竟還南迄今壬寅秋
L153n1637_p0659a06║來京得會伊于慈因精舍仍以刻本示余余
L153n1637_p0659a07║目之多覺其未了了因又辯焉此豈余之好
L153n1637_p0659a08║為諜諜亦因彼是而是之即彼非而非之耳
L153n1637_p0659a09║且是是者固有師而非非者寧無師乎今余
L153n1637_p0659a10║舉彼是而是之則無逾龍𣗳舉彼非而非之
L153n1637_p0659a11║則曷舍清涼故舍清涼所謂物各性住一世
L153n1637_p0659a12║為濫小乘於何以責其實逾龍樹則不來亦
L153n1637_p0659a13║不出合住無所住於何以見其玄以是知是
L153n1637_p0659a14║是者何嘗未是非非者安得不非况不解談
L153n1637_p0659a15║真則逆俗順俗則違真與夫不遷流動之說
L153n1637_p0659b01║為方便釋題轉語烏又知物不遷諦是即真
L153n1637_p0659b02║之俗不真空諦乃即俗之真實無生旨一體
L153n1637_p0659b03║無殊故彼始豈弗會三諦理為圓融法既終
L153n1637_p0659b04║何忘乎空有相非對待言歟及余閒簡涅槃
L153n1637_p0659b05║大典始知性空之說尚屬不了義經豈得無
L153n1637_p0659b06║說再閱中論益知物不遷等論其出有自皆
L153n1637_p0659b07║究竟大乘無生旨來根本與法華涅槃潛符
L153n1637_p0659b08║密契如出一口即法華譬喻品如來其猶長
L153n1637_p0659b09║者權以三車誘引諸子既出火宅於四衢道
L153n1637_p0659b10║中露地而坐到此之際方稱本懷所以等賜
L153n1637_p0659b11║諸子一大白牛之車是破三乘之權歸一乘
L153n1637_p0659b12║之實事耳正合中論破盡諸法始知性住性
L153n1637_p0659b13║空真諦俗諦以至般若涅槃皆為戲論不實
L153n1637_p0659b14║即觀涅槃品云究竟推求世間涅槃實際無
L153n1637_p0659b15║生際以平等不可得故無毫釐差別又於畢
L153n1637_p0660a01║竟空中皆不可得諸有所得皆息戲論皆滅
L153n1637_p0660a02║戲論滅故通達諸法實相得安隱道從因緣
L153n1637_p0660a03║品來分別推求諸法有亦無無亦無有無亦
L153n1637_p0660a04║無非有非無亦無是名諸法實相亦名如法
L153n1637_p0660a05║性實際涅槃是故如來無時無處為人說涅
L153n1637_p0660a06║槃定相是說諸有所得皆息戲論皆滅況性
L153n1637_p0660a07║空性住而有定相乎以是知前軰題名著作
L153n1637_p0660a08║務先循本自有旨歸竟非從空鑿出觀物不
L153n1637_p0660a09║遷等論初若潛取彼義無露一毫圭角細原
L153n1637_p0660a10║其旨終竟合一而不背然有道殊世異百慮
L153n1637_p0660a11║一致理固相符而可證者若龍𣗳大士直取
L153n1637_p0660a12║如來一大藏教以至法華涅槃究竟了義作
L153n1637_p0660a13║端本既得其要仍舉如來藏中因緣等一一
L153n1637_p0660a14║未了義名相悉破之曰不生亦不滅不常亦
L153n1637_p0660a15║不斷不一亦不異不來亦不出能說是因緣
L153n1637_p0660b01║善滅諸戲論我稽首禮佛諸說中第一如關
L153n1637_p0660b02║鑰開固閉若金剛擊重堅至哉斯語益可喻
L153n1637_p0660b03║針攻藥石之治無㿈瘇之難破靡欝滯而弗
L153n1637_p0660b04║通鎔盡萬法而畧義類有二十七品成六卷
L153n1637_p0660b05║故僧叡序云滯惑生於倒見三界以之而淪
L153n1637_p0660b06║溺偏悟起於厭智耿介以之而致乖故知大
L153n1637_p0660b07║覺在乎曠照小智纏乎隘心照之不曠則不
L153n1637_p0660b08║足以夷有無一道俗知之不盡則未可以涉
L153n1637_p0660b09║中途泯二際道俗之不夷二際之不泯菩薩
L153n1637_p0660b10║之憂也蓋肇論物不遷不真空般若無知涅
L153n1637_p0660b11║槃無名四要所元出於此如諸法不自生亦
L153n1637_p0660b12║不從他生不共不無因是故知無生至宗本
L153n1637_p0660b13║所謂本無實相法性性空緣會一義者亦即
L153n1637_p0660b14║觀四諦品所謂眾因緣生法我說即是無亦
L153n1637_p0660b15║為是假名亦是中道義未曾有一法不從因
L153n1637_p0661a01║緣生是故一切法無不是空者而已顧物不
L153n1637_p0661a02║遷中責向求今等說出自破去來品偈曰已
L153n1637_p0661a03║去無有去未去亦無去離已去未去去時亦
L153n1637_p0661a04║無去又去者則不住不去者不住離去不去
L153n1637_p0661a05║者何有第三住即合之言去不必去閑人之
L153n1637_p0661a06║常想稱住不必住釋人之所謂徃耳豈曰去
L153n1637_p0661a07║而可遣住而可留等語何等親切顯著明白
L153n1637_p0661a08║即梵志少壯同體百齡一質彼破行品云言
L153n1637_p0661a09║五陰虗妄無有定相如嬰兒時色非匍匐時
L153n1637_p0661a10║色匍匐時色非行時色行時色非童子時色
L153n1637_p0661a11║童子時色非壯年時色壯年時色非老年時
L153n1637_p0661a12║色等云云惜乎以我有限之形而隨無窮之
L153n1637_p0661a13║世以無住故所謂有力者負之而趨昧者不
L153n1637_p0661a14║覺其斯之謂歟以實無去故所謂物各性住
L153n1637_p0661a15║一世不容以此之世為彼之世則豈容以此
L153n1637_p0661b01║之物為彼之物此之性為彼之性故消息盈
L153n1637_p0661b02║虛各自有時而春花秋月斷不可易即古來
L153n1637_p0661b03║大聖神若某開闢若某垂拱某征誅某制作
L153n1637_p0661b04║某演化亦先天而天弗違後天而奉天時不
L153n1637_p0661b05║能為時能不失時試思之功流萬世而常存
L153n1637_p0661b06║道通百劫而彌固皆以功業不化故不遷而
L153n1637_p0661b07║况物乎彼觀業品偈云雖空亦不斷雖有亦
L153n1637_p0661b08║不常業果報不失是名佛所說故經云三災
L153n1637_p0661b09║彌綸而行業湛然信其言也即果不俱因因
L153n1637_p0661b10║因而果因因而果因不昔滅因不昔滅句便
L153n1637_p0661b11║見肇公妙會處若謂昔因滅而有今果者可
L153n1637_p0661b12║謂之無因果何也以因滅而有果故故彼觀
L153n1637_p0661b13║因果品偈曰若因與果因作因已而滅是因
L153n1637_p0661b14║有二體一與一則滅若因不與果作因已而
L153n1637_p0661b15║滅因滅而果生是果則無因若眾緣合時而
L153n1637_p0662a01║有果生者生者及可生則為一時俱若先有
L153n1637_p0662a02║果生而後眾緣合此即離因緣名為無因果
L153n1637_p0662a03║若因變為果因即至於果是則前生因生已
L153n1637_p0662a04║而復生云何因滅失而能生於果又若因在
L153n1637_p0662a05║果云何因生果若因徧有果更生何等果因
L153n1637_p0662a06║見不見果是二俱不生若言過去因而於過
L153n1637_p0662a07║去果未來現在果是則終不合若言未來因
L153n1637_p0662a08║而於未來果現在過去果是則終不合若言
L153n1637_p0662a09║現在因而於現在果未來過去果是則終不
L153n1637_p0662a10║合若不和合者因何能生果若有和合者因
L153n1637_p0662a11║何能生果若因空無果因何能生果若因不
L153n1637_p0662a12║空果因何能生果果不空不生果不空不滅
L153n1637_p0662a13║以果不空故不生亦不滅果空故不生果空
L153n1637_p0662a14║故不滅以果是空故不生亦不滅以是則知
L153n1637_p0662a15║性住性空總是大乘方等無生一實之旨兼
L153n1637_p0662b01║知真諦俗諦咸為般若圓融三諦無疑故觀
L153n1637_p0662b02║成壞品云若法性空者誰當有成壞若性不
L153n1637_p0662b03║空者亦無有成壞成壞若一者是事則不然
L153n1637_p0662b04║成壞若異者是事亦不然若謂以現見而有
L153n1637_p0662b05║生滅者則為是癡妄而見有生滅所有受法
L153n1637_p0662b06║者不墮於斷常因果相續故不斷亦不常若
L153n1637_p0662b07║因果生滅相續而不斷滅更不生故因即為
L153n1637_p0662b08║斷滅法住於自性不應有有無涅槃滅相續
L153n1637_p0662b09║則墮於斷滅若如此說合果不俱因因因而
L153n1637_p0662b10║果因因而果因不昔滅則何處又有生滅斷
L153n1637_p0662b11║常一異去來之偏耶又若初有滅者則無有
L153n1637_p0662b12║後有肇公謂因不昔滅則無是咎初有若不
L153n1637_p0662b13║滅亦無有後有肇公云因不來今亦無是咎
L153n1637_p0662b14║何也有今昔之分故若初有滅時而後有生
L153n1637_p0662b15║者滅時是一有生時是一有此豈非異法耶
L153n1637_p0663a01║若言於生滅而謂一時者則於此陰死即於
L153n1637_p0663a02║此陰生此豈非一法乎故清涼以物各性住
L153n1637_p0663a03║一世濫同小乘者此耳且物不遷所宗俗諦
L153n1637_p0663a04║即性住旨乃兼時而言者以因不昔滅故故
L153n1637_p0663a05║無時外之物然即因不來今又豈有物外之
L153n1637_p0663a06║時乎以此則可謂之圓見可謂之無生旨可
L153n1637_p0663a07║謂之了義經若清涼所謂物之性空者但言
L153n1637_p0663a08║物不言時豈不顯然以性空之物出在時外
L153n1637_p0663a09║耶以此較彼孰偏孰圓故涅槃判屬不了義
L153n1637_p0663a10║經不亦宜乎且原肇公因不昔滅一句何嘗
L153n1637_p0663a11║不識分分之水皆有前後乃至毫滴皆有前
L153n1637_p0663a12║毫後毫耶故彼偈又曰三世中求有相續不
L153n1637_p0663a13║可得若三世中無何有有相續如此究竟須
L153n1637_p0663a14║知肇公云性住性空之旨果有因耶其無因
L153n1637_p0663a15║乎即於因果一法較之中論無生之旨且有
L153n1637_p0663b01║異耶其無異乎一法如此其他法法不言可
L153n1637_p0663b02║以神領默會故前觀涅槃品曰究竟推求世
L153n1637_p0663b03║間涅槃實際無生際以平等不可得故無毫
L153n1637_p0663b04║𨤲差別信矣問若性住語肇公初不列宗本
L153n1637_p0663b05║獨物不遷中成無去來義所設者何也荅彼
L153n1637_p0663b06║以性住義屬無生旨在宗本五法亦無一不
L153n1637_p0663b07║含何須別列其名耶故破行品云若有不空
L153n1637_p0663b08║法則應有空法實無不空法何得有空法問
L153n1637_p0663b09║若性住果是性空對待法宗本固不須別列
L153n1637_p0663b10║者何于華嚴法華涅槃般若大乘方等諸經
L153n1637_p0663b11║中以真諦俗諦色空事理斷常成壞生滅真
L153n1637_p0663b12║如涅槃五陰彼我異同等俱屬對待務用並
L153n1637_p0663b13║彰何也既性空之說在涅槃大典謂屬不了
L153n1637_p0663b14║義經始知性住語固是性空對待法無疑矣
L153n1637_p0663b15║又何諸大乘經典并諸先聖賢俱未倡獨肇
L153n1637_p0664a01║公於物不遷中始言之耶荅是何言歟葢諸
L153n1637_p0664a02║大乘經論題名立法雖有偏圓單複不同但
L153n1637_p0664a03║所彰法道不可偏廢拘泥而不通唯在人不
L153n1637_p0664a04║在法耳所云法者何也唯屬吾心故馬鳴大
L153n1637_p0664a05║士起信云依一心法有二種門一心真如門
L153n1637_p0664a06║二心生滅門以是二門不相離故如如爾我
L153n1637_p0664a07║一念纔生住相滅相俱時頓現即生住滅相
L153n1637_p0664a08║在二乘人觀屬有為法如法身菩薩等覺於
L153n1637_p0664a09║念住念無住相以離分別麄念相故所謂在
L153n1637_p0664a10║人而不在法以是知大乘經論并諸先聖賢
L153n1637_p0664a11║所談種種法門俱屬吾心又何嘗離了生住
L153n1637_p0664a12║滅相謂之非法可乎又謂諸先聖賢而曾口
L153n1637_p0664a13║掛壁上可乎豈但過去諸聖賢即現在并未
L153n1637_p0664a14║來諸聖賢無時而不說法古人所謂乘時說
L153n1637_p0664a15║法故知徃者某佛某祖師說法在某年月日
L153n1637_p0664b01║時即如而今現在某禪師法師說法談經在
L153n1637_p0664b02║某年月日時即令人按諸時事可以稽考不
L153n1637_p0664b03║失豈謂肇公云性住一世便同之凡外偏見
L153n1637_p0664b04║惑執屬彼有為法耶又豈以肇公同彼鈍根
L153n1637_p0664b05║癡人見有着有見空着空計有一物在彼死
L153n1637_p0664b06║住而不移耶問所言性住固然但恐性住一
L153n1637_p0664b07║世與法華法住法位不同何如荅亦無不同
L153n1637_p0664b08║法住法位者何即無所住心當體寂滅湛然
L153n1637_p0664b09║不動是也但肯諦信試一時頓斷卻生滅念
L153n1637_p0664b10║緣直下便見得湛然不動心體還有邊涯際
L153n1637_p0664b11║畔麼倘爾見得廣大心體了便識得肇公性
L153n1637_p0664b12║住一世亦不出心外既知得性住一世不出
L153n1637_p0664b13║吾心即與法華法住法位有何揀別既又識
L153n1637_p0664b14║得性住一世與法住法位無殊亦豈異般若
L153n1637_p0664b15║經中所問真諦俗諦其有異耶其無異耶荅
L153n1637_p0665a01║云無異若真俗之諦既爾無乖即色空之旨
L153n1637_p0665a02║亦何嘗有異如此則有何對待之法不是大
L153n1637_p0665a03║乘方等而乖中道無生一實旨耶况物之所
L153n1637_p0665a04║生由時而著且時無別體必亦因物物非懸
L153n1637_p0665a05║空亦必因時故觀時品云時住不可得時去
L153n1637_p0665a06║亦叵得時若不可得云何說時相因物故有
L153n1637_p0665a07║時離物何有時物尚無所有何况當有時夫
L153n1637_p0665a08║世者當時之謂由是知世不能外物物又安
L153n1637_p0665a09║能離世所以知物在時亦在時亡則物亦亡
L153n1637_p0665a10║安得不可謂性住一世耶亦豈異乎法住法
L153n1637_p0665a11║位耶畧語物之性空者非無物也以非無物
L153n1637_p0665a12║故故肇公有不真空之作今有以不真空三
L153n1637_p0665a13║字并物不遷三字俱離開作兩叚釋者可發
L153n1637_p0665a14║一噱所謂性住一世者亦非有物也以物物
L153n1637_p0665a15║未嘗住故曾不離世故云性住一世耳然性
L153n1637_p0665b01║住一世豈是常情惑執偏見而不移以物無
L153n1637_p0665b02║不遷故非無因非無因故以物不遷為題云
L153n1637_p0665b03║又豈以世遷故謂物不遷以物遷故謂世不
L153n1637_p0665b04║遷耶此直以世在物亦在世遷而物亦遷故
L153n1637_p0665b05║云物各性住一世者耳既謂之世也物也豈
L153n1637_p0665b06║同𪚴毛兔角既謂之物也世也亦豈異乎兔
L153n1637_p0665b07║角𪚴毛若肇公引中觀云觀方知彼去去者
L153n1637_p0665b08║不至方既曰不至謂至則不可實有所去人
L153n1637_p0665b09║不得謂無去設有得有至又謂之形證矣抑
L153n1637_p0665b10║豈般若更有塵累耶問然則題名物不遷者
L153n1637_p0665b11║固非偏辭也所宗乃緣俗諦直以遷說不遷
L153n1637_p0665b12║者如諸大乘經中對真說俗指色談空皆此
L153n1637_p0665b13║類耳即不真空所宗真諦當何所表有甚分
L153n1637_p0665b14║別處荅快哉是問佛所談大乘真諦者為破
L153n1637_p0665b15║癡暗凡夫人我見而設心經所謂色不異空
L153n1637_p0666a01║空不異色以色空相因有故皆非其實名未
L153n1637_p0666a02║究竟云不了義所謂大乘俗諦者是破二乘
L153n1637_p0666a03║鈍根法我見而陳所謂色即是空空即是色
L153n1637_p0666a04║以色空不二動靜靡殊為究竟旨亦名了義
L153n1637_p0666a05║經所以真俗之諦既具各有攸當不可不知
L153n1637_p0666a06║且不聞馬鳴起信所謂一切邪執皆依我見
L153n1637_p0666a07║若離於我則無邪執一人我見二法我見人
L153n1637_p0666a08║我見者依諸凡夫有五種一者聞修多羅說
L153n1637_p0666a09║如來法身畢竟寂寞猶如虗空以不知為破
L153n1637_p0666a10║着故即謂虗空是如來性云何對治明虗空
L153n1637_p0666a11║相是其妄法體無不實以對色故有是可見
L153n1637_p0666a12║相令心生滅以一切色法本來是心實無外
L153n1637_p0666a13║色若無外色者則無虗空之相所謂一切境
L153n1637_p0666a14║界唯心妄起故有若心離於妄動則一切境
L153n1637_p0666a15║界滅唯一真心無所不徧此謂如來廣大性
L153n1637_p0666b01║智究竟之義非如虗空相故葢今人多認着
L153n1637_p0666b02║虗空是如來性以為法身以為實相如此則
L153n1637_p0666b03║實相與世相竟不同即色身與法身亦有異
L153n1637_p0666b04║耳倘無志為人天眼目垂範後人則已果有
L153n1637_p0666b05║志焉不可不熟玩是論不可不究明斯旨祝
L153n1637_p0666b06║祝二者聞修多羅說世間諸法畢竟體空乃
L153n1637_p0666b07║至涅槃真如之法亦畢竟空從本已來自空
L153n1637_p0666b08║離一切相以不知為破着故即謂真如涅槃
L153n1637_p0666b09║之性唯是其空云何對治明真如法身自體
L153n1637_p0666b10║不空具足無量性功德故乃至三四五云云
L153n1637_p0666b11║亦復如是法我見者依諸二乘鈍根故如來
L153n1637_p0666b12║但為說人無我以說不究竟故見有五陰生
L153n1637_p0666b13║滅之法怖畏生死妄取涅槃云何對治以五
L153n1637_p0666b14║陰法自性不生則無有滅本來涅槃故即中
L153n1637_p0666b15║論破因緣品青目亦謂佛滅度後後五百嵗
L153n1637_p0667a01║像法中人根轉鈍深着諸法求十二因緣五
L153n1637_p0667a02║陰十二入十八界等决定相不知佛意但着
L153n1637_p0667a03║文字聞大乘法中說畢竟空不知何因緣故
L153n1637_p0667a04║空即生見疑若都畢竟空云何分別有罪福
L153n1637_p0667a05║報應等如是則無世諦第一義諦取是空相
L153n1637_p0667a06║而起貪着於畢竟空中生種種過龍𣗳菩薩
L153n1637_p0667a07║為是等故造此中論故青目於觀法品註云
L153n1637_p0667a08║因破我法有無我我决定不可得况有無我
L153n1637_p0667a09║若决定有無我則是斷滅生於貪着如般若
L153n1637_p0667a10║中說菩薩有我亦非行無我亦非行云云觀
L153n1637_p0667a11║四諦品偈曰空法壞因果亦壞於罪福亦復
L153n1637_p0667a12║悉毀壞一切世俗法青目謂若受空法者則
L153n1637_p0667a13║破罪福及罪福果報亦破世俗法有如是等
L153n1637_p0667a14║諸過故諸法不應空倘謂性空為究竟了義
L153n1637_p0667a15║則奚分世間出世間法即一切善惡因緣禍
L153n1637_p0667b01║福報應等俱為一體何於善惡業性獨不空
L153n1637_p0667b02║而五戒十善務生天上人間作十惡五逆定
L153n1637_p0667b03║墮三途地獄竟弗少有差𫻪故中論曰若無
L153n1637_p0667b04║因有果者布施持戒應墮地獄十惡五逆應
L153n1637_p0667b05║當生天何也以無因故若現膺福慶非營善
L153n1637_p0667b06║所召罹禍患不測不本積惡所致如此則為
L153n1637_p0667b07║善者屈甚作惡者幸甚故曰於畢竟空中生
L153n1637_p0667b08║種種過如是乃知善惡業性原是不空業性
L153n1637_p0667b09║不空則知真如涅槃等性亦不空了然明矣
L153n1637_p0667b10║問如此究竟既明但學人愚昧尚有餘疑未
L153n1637_p0667b11║雪前謂肇公四論之要出自破因緣品首偈
L153n1637_p0667b12║四句於此當如何配合荅爾既知得龍𣗳所
L153n1637_p0667b13║說句句為中道語務合無生之旨况此四句
L153n1637_p0667b14║有何可疑即肇公雖有四論之殊無一不歸
L153n1637_p0667b15║了義大乘此四論四句總是一個氣脉互攝
L153n1637_p0668a01║互融無一不可配合然以物不遷配之不來
L153n1637_p0668a02║亦不出人所易曉以物各性住一世顯然彼
L153n1637_p0668a03║以為病者試配之既曰性住一世謂不見有
L153n1637_p0668a04║一物自世外入來者豈不曰不來既不有來
L153n1637_p0668a05║應有出否曰亦不出若謂有出應見此物有
L153n1637_p0668a06║時出向世去以無見亦無此義故故曰亦不
L153n1637_p0668a07║出以物各性住一世故物不為世世不為物
L153n1637_p0668a08║故曰不一既曰不同可謂是異法曰亦不異
L153n1637_p0668a09║何也以無世則無物有物即有世故故曰亦
L153n1637_p0668a10║不異又以物各性住一世故以世性本空物
L153n1637_p0668a11║體無實以世與物相因而有故謂不常亦不
L153n1637_p0668a12║生既謂是相因而有應有續斷亦應有滅曰
L153n1637_p0668a13║亦不斷亦不滅何也以無世無物無物無世
L153n1637_p0668a14║故故曰亦不斷亦不滅耳余所以云彼偈雖
L153n1637_p0668a15║有四句不同總合無生一實之旨即肇公四
L153n1637_p0668b01║論總是一個氣脉舉此四句配諸四論法法
L153n1637_p0668b02║未有不合處由是題名物不遷者正以物各
L153n1637_p0668b03║性住一世故耳問前謂談真則逆俗順俗則
L153n1637_p0668b04║違真後又曰談真有不遷之稱導俗有流動
L153n1637_p0668b05║之說二語當如何會釋以成一貫荅此前後
L153n1637_p0668b06║兩說總是肇公善巧釋題轉語務用合歸中
L153n1637_p0668b07║道無生旨故若肇公果以物物皆真建題說
L153n1637_p0668b08║不遷者應言順俗反謂之逆者何以遮世人
L153n1637_p0668b09║視有為俗物俱屬遷移流動故而不知肇公
L153n1637_p0668b10║正所表下句之文乃為順俗者是也以背真
L153n1637_p0668b11║故則知俗諦法法總是無常敗壞物耳豈不
L153n1637_p0668b12║原同波斯匿王所見現前念念不停新新無
L153n1637_p0668b13║住者於是知次句所謂違真故迷性而莫返
L153n1637_p0668b14║逆俗故言淡而無味肇公所謂不然者為以
L153n1637_p0668b15║即真俗諦𣗳題名不遷故曰物不遷雖爾逆
L153n1637_p0669a01║俗不為無味之談性雖未返不是違真之說
L153n1637_p0669a02║故後所謂談真有不遷之稱導俗有流動之
L153n1637_p0669a03║說豈不有召有應而終成一貫為中道旨耶
L153n1637_p0669a04║此所謂正言似反誰當信者畧釋如此又如
L153n1637_p0669a05║肇公之意以遮表詮量再釋談真則逆俗者
L153n1637_p0669a06║若以即俗之真說不遷則言逆而理順何也
L153n1637_p0669a07║以遮俗諦之遷而說不遷故謂之言逆以表
L153n1637_p0669a08║性空不遷無礙遷故謂之理順如此則言理
L153n1637_p0669a09║之義無乖逆順之旨不異此謂遮表同時釋
L153n1637_p0669a10║故肇公後謂談真有不遷之稱是也下句順
L153n1637_p0669a11║俗則違真者若以即真之俗說遷則言順而
L153n1637_p0669a12║理逆何也以遮真諦之不遷而說遷故謂之
L153n1637_p0669a13║言順以表性住不遷非異遷故謂之理逆如
L153n1637_p0669a14║是則言理既其相乖順逆之情不一此謂遮
L153n1637_p0669a15║表不同時釋故肇公後謂順俗有流動之說
L153n1637_p0669b01║是也然而豈知性空之旨即不遷而見有遷
L153n1637_p0669b02║者性住旨即遷而見不遷耶但以遮表不同
L153n1637_p0669b03║時故謂之行布法謂之物各性住一世故題
L153n1637_p0669b04║名謂之物不遷耳又以遮表同時故謂之圓
L153n1637_p0669b05║融法謂之真俗不異空有無殊故題名乃謂
L153n1637_p0669b06║不真空焉問題名曰物不遷曰不真空所宗
L153n1637_p0669b07║二諦總屬圓融法何又有彼此之局清涼與
L153n1637_p0669b08║肇公所說不同耶荅物體本一而在人所見
L153n1637_p0669b09║并用處不同故可以說真可以說俗故肇公
L153n1637_p0669b10║云豈以諦二而二於物哉以是之故所謂為
L153n1637_p0669b11║圓融法耳原夫肇公立題本意各有攸當須
L153n1637_p0669b12║知不真空所宗真諦性空為即俗之真故論
L153n1637_p0669b13║以有無一本物不遷所宗俗諦性住乃即真
L153n1637_p0669b14║之俗故論以去住同源以是知二諦未始異
L153n1637_p0669b15║二論未嘗同耳故涅槃第十三卷佛荅文殊
L153n1637_p0670a01║所問第一義諦世諦曰有善方便隨順眾生
L153n1637_p0670a02║說有二諦如出世人之所知者名第一義諦
L153n1637_p0670a03║世人知者名為世諦問既云二諦之旨無差
L153n1637_p0670a04║即物不遷依清涼性空謂不遷有何不可荅
L153n1637_p0670a05║倘如此又不相當矣不見涅槃如來性品云
L153n1637_p0670a06║若言如來入於涅槃如薪盡火滅名不了義
L153n1637_p0670a07║又云如經中說一切燒然一切無常一切皆
L153n1637_p0670a08║苦一切皆空一切無我是名不了義何以故
L153n1637_p0670a09║以不能了如是義故今諸眾生墮阿鼻獄所
L153n1637_p0670a10║以者何以取着故於義不了一切燒者謂如
L153n1637_p0670a11║來說涅槃亦燒一切無常者涅槃亦無常苦
L153n1637_p0670a12║空無我亦復如是是故名為不了義經不應
L153n1637_p0670a13║依止問性空之說既不應依止如何性住又
L153n1637_p0670a14║堪依止耶荅前不云乎其名似偏其旨則一
L153n1637_p0670a15║所謂在人而不在法如中論觀因果品所談
L153n1637_p0670b01║空有生滅以歸中道一實之旨二偈云果空
L153n1637_p0670b02║故不生果空故不滅以果是空故不生亦不
L153n1637_p0670b03║滅又果不空不生果不空不滅以果不空故
L153n1637_p0670b04║不生亦不滅今物不遷性住之旨則併諸者
L153n1637_p0670b05║出自中論一本耳故云言去不必去閑人之
L153n1637_p0670b06║常想稱住不必住釋人之所謂徃耳豈謂去
L153n1637_p0670b07║而可遣住而可留耶若此發揚性住之旨可
L153n1637_p0670b08║謂是有為俗物不可以立宗依乎可謂是常
L153n1637_p0670b09║情惑執偏見乎故中論偈乃又云諸佛依二
L153n1637_p0670b10║諦為眾生說法一以世俗諦二第一義諦若
L153n1637_p0670b11║人不能知分別於二諦則於深佛法不知真
L153n1637_p0670b12║實義若不依俗諦不得第一義不得第一義
L153n1637_p0670b13║則不得涅槃不能正觀空鈍根則自害如不
L153n1637_p0670b14║善呪術不善捉毒蛇世尊知是法甚深微妙
L153n1637_p0670b15║相非鈍根所及是故不欲說余故謂子但見
L153n1637_p0671a01║其華未見其實又子但知一而未知其二耳
L153n1637_p0671a02║且無論他說即因不昔滅一句該盡不生亦
L153n1637_p0671a03║不滅不常亦不斷不一亦不異不來亦不出
L153n1637_p0671a04║四義矣可謂之妙會否乎而况全題物不遷
L153n1637_p0671a05║及種種餘法并不真空般若無知涅槃無名
L153n1637_p0671a06║等論而又有異旨乖且不合耶雖然性空亦
L153n1637_p0671a07║住性住亦空豈有二義惟執一則義未完且
L153n1637_p0671a08║立論如龍𣗳肇公亦豈可遂輕議也者余故
L153n1637_p0671a09║不容無辯特書此為性住釋以俟識者。
L153n1637_p0671a10║物不遷題旨
L153n1637_p0671a11║慨夫眾生躭染五欲之樂沉迷六趣之苦出
L153n1637_p0671a12║此入彼無能解脫者何皆由未達世相本空
L153n1637_p0671a13║俱無自性故耳所以如來愍之說摩訶般若
L153n1637_p0671a14║色空不二物我同源旨者葢緣此軰作也故
L153n1637_p0671a15║謂之破有法王於法自在即肇公繼闡如來
L153n1637_p0671b01║般若涅槃本旨復作物不遷等四論者亦豈
L153n1637_p0671b02║有他哉然有不善會者反從而咎之以為異
L153n1637_p0671b03║旨不亦怪事因原之宗本不有不無一句大
L153n1637_p0671b04║端此四論題旨都在其間矣試以物不遷三
L153n1637_p0671b05║字騐之若據世諦而論即題名一個物字實
L153n1637_p0671b06║實是個物可謂是有果真實是有則一毫也
L153n1637_p0671b07║移動他不得而不知但是名字故金剛般若
L153n1637_p0671b08║云眾生眾生者如來說非眾生是名字眾生
L153n1637_p0671b09║以此則知物字亦是名而非實既不得以物
L153n1637_p0671b10║為物故知有亦名字不可以有為有以有即
L153n1637_p0671b11║無故以動即靜以遷即不遷為真諦相故肇
L153n1637_p0671b12║公始謂談真則逆俗是也雖云逆而何嘗逆
L153n1637_p0671b13║以性空義會有無名法爾靡殊然既不得以
L153n1637_p0671b14║物為物又豈可以非物為非物哉以非物未
L153n1637_p0671b15║遺跡故以無即有以靜即動以不遷即遷為
L153n1637_p0672a01║俗諦相故云云順俗則違真是也雖曰違亦
L153n1637_p0672a02║何嘗違以性住旨合動靜體本來非異茲兩
L153n1637_p0672a03║言者肇公初為立題之難言也據真實理言
L153n1637_p0672a04║不遷者則逆世人謂有生死去來見故若順
L153n1637_p0672a05║世人果有去來生滅之見說遷者則又背卻
L153n1637_p0672a06║無生真實道理也後復謂談真有不遷之稱
L153n1637_p0672a07║導俗有流動之說相繼有二言者肇公正要
L153n1637_p0672a08║表明立題本意爾也所謂談真者言實智也
L153n1637_p0672a09║若據實智則不必去有談空離動求靜廢遷
L153n1637_p0672a10║說不遷所謂談真有不遷之稱是焉然曰不
L153n1637_p0672a11║遷而未嘗不遷為以性空故不遷即遷耳導
L153n1637_p0672a12║俗者說權智也若依權智而說亦以空不廢
L153n1637_p0672a13║有以靜不離動以不遷非去遷故所謂導俗
L153n1637_p0672a14║有流動之說者是也然言遷而未嘗遷為以
L153n1637_p0672a15║性住故遷即不遷耳然則以物不遷為題者
L153n1637_p0672b01║何嘗偏以俗諦命題說遷又何嘗別有真諦
L153n1637_p0672b02║異題說不遷耶肇公既為掀飜般若妙旨立
L153n1637_p0672b03║物不遷三字作題者豈不以有無一貫動靜
L153n1637_p0672b04║同源為唱乎何獨於去住之義真俗二諦不
L153n1637_p0672b05║得共本又有異旨耶况肇公分明云以性空
L153n1637_p0672b06║言去不必去以性住言住不必住既言去住
L153n1637_p0672b07║之不必者知皆因對待言也以對待言故是
L153n1637_p0672b08║知即去住而非去住也何嘗俗諦相有違真
L153n1637_p0672b09║諦相乎據清涼云肇公若以物各性住為真
L153n1637_p0672b10║諦相寧非性空無可遷也然肇公非不取真
L153n1637_p0672b11║諦務用俗諦性住證不遷者恐偏於真諦性
L153n1637_p0672b12║空由屬不了義經以故不獨取之故用物不
L153n1637_p0672b13║遷字立題意在真俗不二耳清涼以肇公物
L153n1637_p0672b14║各性住於一世有何物而可去來云是濫同
L153n1637_p0672b15║小乘此生此滅無容從此轉至餘方而有法
L153n1637_p0673a01║體是生是滅為一法矣然肇公但言物各性
L153n1637_p0673a02║住於一世未嘗言物偏死住於一處其物各
L153n1637_p0673a03║性住於一世者原符法華是法住法位世間
L153n1637_p0673a04║相常住旨其性住者對性空說殊不知性空
L153n1637_p0673a05║義空實未嘗空乎即性住義住實未嘗住耳
L153n1637_p0673a06║且性住性空旨果同耶異耶其一世之世字
L153n1637_p0673a07║乃時字異名時無住相然則即知性住一世
L153n1637_p0673a08║亦是住無所住矣再言物各性住於一世者
L153n1637_p0673a09║中間雖有今昔相懸不一然亦不異會去住
L153n1637_p0673a10║古今俱不必故所謂去不必去以去即住住
L153n1637_p0673a11║不必住以住即去故去住雖殊其趣不別又
L153n1637_p0673a12║古不必古以古不異今今不必今以今不異
L153n1637_p0673a13║古以今不異古今還作古以古不異今古亦
L153n1637_p0673a14║曾今然而今不至古古亦不至今故謂之各
L153n1637_p0673a15║性住於一世有何物而可去來耶輙未曾言
L153n1637_p0673b01║物偏死住於一處耳既未嘗言物偏死住於
L153n1637_p0673b02║一處者則何所謂是濫小乘此生此滅無容
L153n1637_p0673b03║從此轉至餘方而有法體是生是滅為一法
L153n1637_p0673b04║乎是乃清涼檢點不到處且觀但願空諸所
L153n1637_p0673b05║有詎非真諦旨慎勿實諸所無又非俗諦義
L153n1637_p0673b06║乎况肇公所言各住者亦因對惑有去來而
L153n1637_p0673b07║言也若不因對惑有去來而言各住者是無
L153n1637_p0673b08║因論也空印謂此有宗無因者奈無夢見肇
L153n1637_p0673b09║公何豈知肇公發揮般若旨故即因遷說不
L153n1637_p0673b10║遷又肯借他別法以為因耶若用借他別法
L153n1637_p0673b11║作因者則不合般若色空不二物我同源旨
L153n1637_p0673b12║矣以般若果不離因故因生死即涅槃因煩
L153n1637_p0673b13║惱證菩提因無明明佛性因塵勞得解脫極
L153n1637_p0673b14║而推之即內之根身外之器界總不越此三
L153n1637_p0673b15║字以俱無自性故若以物為物故即真如皆
L153n1637_p0674a01║為俗諦由不以物為物故即俗諦便是真如
L153n1637_p0674a02║矣以此物字未嘗動故所謂不遷者只是不
L153n1637_p0674a03║曾滿得他肇公意理在若要真實滿他肇公
L153n1637_p0674a04║意須知伊說遷是為對不遷者說即說不遷
L153n1637_p0674a05║是正對遷者說耳如此則若言肇公說又何
L153n1637_p0674a06║嘗說若言不說又何嘗緘口默然來更若說
L153n1637_p0674a07║此物并肇公兩俱不曾動者是動過去久矣
L153n1637_p0674a08║太煞從來似不有人知道在奈何但看清涼
L153n1637_p0674a09║此說則知之然本之實相中間實無個遷與
L153n1637_p0674a10║不遷為對遷故有物不遷說以此三字看真
L153n1637_p0674a11║活潑潑地要在人別具隻眼豈得以死殺法
L153n1637_p0674a12║看是。
L153n1637_p0674a13║贅語
L153n1637_p0674a14║竊觀空印註解肇公般若無知論中云且無
L153n1637_p0674a15║知生於無知者以不解故輙把下面無知無
L153n1637_p0674b01║字去掉了為是註之可發一笑果如此又是
L153n1637_p0674b02║圭峯當初謂圓覺經中一切眾生皆證圓覺
L153n1637_p0674b03║改之皆具圓覺是也而不知肇公意旨正說
L153n1637_p0674b04║般若無知者且無個知生於無知耳若有個
L153n1637_p0674b05║知生於無知者無知是一個知又是一個似
L153n1637_p0674b06║為兩個也以無知未嘗生出個知來故所以
L153n1637_p0674b07║云且無知生於無知無無知也無有知也唯
L153n1637_p0674b08║不以無知為無知故無知即知不以知為知
L153n1637_p0674b09║故知即無知止是一個未曾作兩個看也若
L153n1637_p0674b10║除卻下面一個無字又是知生出個無知來
L153n1637_p0674b11║了然雖與肇公意思相反不同大端止是一
L153n1637_p0674b12║個道理以知與無知還為兩個也殊不思亦
L153n1637_p0674b13║不以知為知故知即無知不以無知為無知
L153n1637_p0674b14║故無知即知耳則不可說為有個知故為有
L153n1637_p0674b15║個無知終為兩個也不見下面云無有知也
L153n1637_p0675a01║謂之非有無無知也謂之非無又曰真般若
L153n1637_p0675a02║者非有非無無起無滅不可說示於人即知
L153n1637_p0675a03║此個靈知自性般若既不屬於有無亦無起
L153n1637_p0675a04║滅即知盡十方徧法界亘古今無物我無非
L153n1637_p0675a05║總屬我一個靈知自性無疑矣即天地與我
L153n1637_p0675a06║同根萬物與我一體不亦了然耶以此知空
L153n1637_p0675a07║印註解何曾夢見肇公在幻有淺見如此當
L153n1637_p0675a08║有識者鑑此為何如蓋緣空印錯認了所知
L153n1637_p0675a09║非所知所知生於知所知既生知知亦生所
L153n1637_p0675a10║知所知既相生相生即緣法緣法故非真非
L153n1637_p0675a11║真故非真諦也所以去掉了者個無字殊不
L153n1637_p0675a12║會肇公說般若無知屬無生旨故所以不同
L153n1637_p0675a13║耳。
L153n1637_p0675a14║有僧問師曰和尚邇年來還在文字中留心
L153n1637_p0675a15║否師曰弗也僧遂亢語曰既不在文字中留
L153n1637_p0675b01║心又安能解得文字師謂此問何意耶曰某
L153n1637_p0675b02║看和尚性住釋見有笑于空印大師處如和
L153n1637_p0675b03║尚意畢竟要把不真空三字作一句念為是
L153n1637_p0675b04║耶師曰然曰然則世間文字中但無這樣文
L153n1637_p0675b05║法如某甲看實以世間法法不真故空耳師
L153n1637_p0675b06║曰然則世間真故有不空物乎僧曰有即金
L153n1637_p0675b07║剛舍利等是師曰然汝豈不自迷其源乎何
L153n1637_p0675b08║則若金剛等以如性故能堅久者見火則不
L153n1637_p0675b09║合鎔唯舍利以業力薰故能堅且久者然亦
L153n1637_p0675b10║曾無自性又何嘗不空哉除此外別更有不
L153n1637_p0675b11║空物乎麼僧曰某識見不廣世間物未能盡
L153n1637_p0675b12║識如眼前所見則未有真不空物其實唯不
L153n1637_p0675b13║真故空耳師曰然則汝還知世間空亦不真
L153n1637_p0675b14║乎麼僧曰某愚昧未解其旨敢乞和尚明指
L153n1637_p0675b15║師曰余所謂不真空如宗本所謂不有不無
L153n1637_p0676a01║者何正不可以有為有以無為無以有無俱
L153n1637_p0676a02║未真故肇師所以有不真空之作大都有因
L153n1637_p0676a03║無見無以有彰設世間無無又孰能見其有
L153n1637_p0676a04║耶以有既不自見其有以有即無故所謂之
L153n1637_p0676a05║真諦以無既不自見其無以無即有故所謂
L153n1637_p0676a06║之俗諦即這兩法不異然亦不一豈容此外
L153n1637_p0676a07║別更有個無字見存耶故所以云不存無以
L153n1637_p0676a08║觀法者可謂識法實相矣如此見得可謂色
L153n1637_p0676a09║大般若大色清淨故般若清淨又云一切智
L153n1637_p0676a10║智清淨無二無二分無別無斷故耳又云見
L153n1637_p0676a11║法實相謂之般若能不形證漚和功也然則
L153n1637_p0676a12║般若之旨又豈可以有無雙凖空色兩真哉
L153n1637_p0676a13║以故直謂之不真空論焉不可以有無雙凖
L153n1637_p0676a14║者則不得以有是有以有即無亦不得以無
L153n1637_p0676a15║是無以無即有此謂有無一旨又不可以空
L153n1637_p0676b01║色兩真者則不得以空是空以空即色亦不
L153n1637_p0676b02║得以色是色以色即空此謂色空一體耳前
L153n1637_p0676b03║之所謂物不遷論者又豈有別旨耶止是單
L153n1637_p0676b04║提一去來即動靜而說不遷如世間所論明
L153n1637_p0676b05║來暗去暗至明亡互相凌奪原無實體本來
L153n1637_p0676b06║只是一法中又豈有去來動靜之隔及知動
L153n1637_p0676b07║靜又豈不同源乎即去住亦原無二致所以
L153n1637_p0676b08║謂世間物物頭頭從來實相未嘗有一毫遷
L153n1637_p0676b09║動處耳若據空印註解將不真二字一氣說
L153n1637_p0676b10║了把空字丟在一邊另釋將個物字另說了
L153n1637_p0676b11║取不遷二字又各置在一邊俱註斷開了何
L153n1637_p0676b12║不將般若二字也說開即無知二字亦拈向
L153n1637_p0676b13║一邊涅槃無名亦復如是若果如此註釋肇
L153n1637_p0676b14║論要使肇公暗裡點頭相許幻有敢保實未
L153n1637_p0676b15║肯在肇公若其有靈安肯不再出頭來為一
L153n1637_p0677a01║證據耶僧曰若如此旨看來四論實與法華
L153n1637_p0677a02║涅槃二經深有所契以四論合之物不遷與
L153n1637_p0677a03║般若無知始終一貫即不真空與涅槃無名
L153n1637_p0677a04║因果同條耳師曰然空印以世間法法不真
L153n1637_p0677a05║故空者豈知以非不真計不真則是以不真
L153n1637_p0677a06║為不真亦是以空為空見卻反為肇公強註
L153n1637_p0677a07║成個外道斷見矣然空印又豈知惟世間法
L153n1637_p0677a08║法皆真故但不自以為真哉又以物不遷物
L153n1637_p0677a09║字謂肇公豈以有為俗物可作宗依者則亦
L153n1637_p0677a10║不反強肇公實成個凡夫惑見乎即舉此兩
L153n1637_p0677a11║端便見空印高明極論處又烏用一一枚舉
L153n1637_p0677a12║其非耶僧稽首復問其故何哉師曰無他也
L153n1637_p0677a13║如法華云諸佛兩足尊知法常無性佛種從
L153n1637_p0677a14║緣起是故說一乘是法住法位世間相常住
L153n1637_p0677a15║於道塲知已導師方便說又云唯此一事實
L153n1637_p0677b01║餘二則非真終不以小乘濟度於眾生以此
L153n1637_p0677b02║知般若於世間法實無個遷與不遷亦無個
L153n1637_p0677b03║知與無知以對遷故說不遷為對知故說無
L153n1637_p0677b04║知耳然於涅槃分中又豈有個真與不真亦
L153n1637_p0677b05║豈有個空與不空耶亦為對真故說不真以
L153n1637_p0677b06║對形名故說無名耳所以如來深贊曰我見
L153n1637_p0677b07║世間無有少法過於涅槃若有少法過似涅
L153n1637_p0677b08║槃者我說如夢如幻如泡如影非真實矣於
L153n1637_p0677b09║是僧唯唯踊躍再拜而去。
L153n1637_p0677b10║附雲棲大師書
L153n1637_p0677b11║多載濶別向蒙
L153n1637_p0677b12║手書并
L153n1637_p0677b13║佳㓨宋化卿居士自京師寄來今化卿南還
L153n1637_p0677b14║已[婁*殳]年矣因乏便人久未伸
L153n1637_p0677b15║謝春間託一
L153n1637_p0678a01║貴縣香客附柬想亦不到茲遇顯親耨池上
L153n1637_p0678a02║人乃吾
L153n1637_p0678a03║兄同寺深為喜慰其
L153n1637_p0678a04║肇論解駁精確明悉但恐空印執心太堅不
L153n1637_p0678a05║肯服善然正辯破惑理自應爾彼之信否
L153n1637_p0678a06║無足計也臥疾草草不能多語
L153n1637_p0678a07║諒之諒之。
L153n1637_p0678a08║同叅弟袾宏和南
L153n1637_p0678a09║附憨山大師書
L153n1637_p0678a10║徃者幸會臺山眾中未能盡領
L153n1637_p0678a11║教益自爾岐路東西良緣不易再也顧鄙人
L153n1637_p0678a12║深愧夙業深重所辱法門遠投瘴鄉忽忽
L153n1637_p0678a13║十有七載嗟嗟老矣念與
L153n1637_p0678a14║法門故舊幾為永隔令人可悲况解脫無期
L153n1637_p0678a15║徒有雲鶴之思耳惟
L153n1637_p0678b01║慈不棄鄙陋遠
L153n1637_p0678b02║惠德音慰我遐想及讀
L153n1637_p0678b03║語錄言言見諦真末世法眼後學頼為依歸
L153n1637_p0678b04║此
L153n1637_p0678b05║法施之隆當為法門盛事喜躍何如鄙人向
L153n1637_p0678b06║為
L153n1637_p0678b07║曹溪作奴郎翻成話柄今已謝事將圖南
L153n1637_p0678b08║嶽作休老計此緣尚未遂適遇京師延壽
L153n1637_p0678b09║顯禪人之便垂此布
L153n1637_p0678b10║訊法履小㓨二種不堪入
L153n1637_p0678b11║法眼借以請
L153n1637_p0678b12║教惟
L153n1637_p0678b13║慈鑒之不一。
L153n1637_p0678b14║寓嶺外辱友德清和南致
L153n1637_p0678b15║塔銘
L153n1637_p0679a01║賜進士出身通議大夫資治尹戶部侍郎致
L153n1637_p0679a02║仕周汝登撰
L153n1637_p0679a03║一心老人予向從石簣墨池兩公聞其在京
L153n1637_p0679a04║弘法大闡宗風而未覿一面也後更號幻有
L153n1637_p0679a05║遷化荊谿塔骨在焉其法孫王朝式狀其得
L153n1637_p0679a06║法事展轉乞銘於予時予臥病未能握筆爰
L153n1637_p0679a07║口為授命姪九賔書之稿以致銘曰。
L153n1637_p0679a08║一心幻有幻有一心何真何假
L153n1637_p0679a09║泡沫浮沉這箇消息曹溪至今
L153n1637_p0679a10║樂庵觸發笑巖印心五臺隱跡
L153n1637_p0679a11║闡法荊岑開大爐鞲點鐵成金
L153n1637_p0679a12║誰其承嗣密雲等森陶王二士
L153n1637_p0679a13║昔聞叩音曾可度與鴛鴦繡針
L153n1637_p0679a14║𢚩須着眼幻有難尋難尋幻有
L153n1637_p0679a15║有光少林閱師語錄超越功勳
L153n1637_p0679b01║貴其無比千古傳吟
L153n1637_p0679b02║幻有禪師語錄後序
L153n1637_p0679b03║余於辛丑壬寅間在長安得見
L153n1637_p0679b04║一心和尚於慈因寺同叅諸公為合金買小
L153n1637_p0679b05║菴於貫城坊後僅蔽風雨趨謁者輻輳師多
L153n1637_p0679b06║所酬答是時蔡槐庭方主西方師與蘇雲浦
L153n1637_p0679b07║論產難公案未相投契而獨許予入室為竟
L153n1637_p0679b08║日之譚內錄中猶有二則予是時註添為郎
L153n1637_p0679b09║十二載每以差出差歸故事師最久一日別
L153n1637_p0679b10║師歸師問予有何疑予舉九峯不肯首座因
L153n1637_p0679b11║緣問畢竟明何事師竪起拳頭予擬議師曰
L153n1637_p0679b12║公不要開口且細叅去又數年入都屢相過
L153n1637_p0679b13║也一日過師坐次有一內監老僧者先在師
L153n1637_p0679b14║從容謂余曰聞公俸深將外轉老僧亦將還
L153n1637_p0679b15║荊谿相信一塲公案未明大事未了空自懡
L153n1637_p0680a01║㦬大非我意也予因請益師曰向年舉的公
L153n1637_p0680a02║案記得否予曰和尚今日拳頭在那裡師厲
L153n1637_p0680a03║聲曰沒有予曰和尚拳頭失卻鼻孔元止半
L153n1637_p0680a04║邊師遂變色轉向面壁予亦趨出內監僧曰
L153n1637_p0680a05║大師如何這般待這位居士時予在堦下聞
L153n1637_p0680a06║師厲聲曰這個人放鬆了不奈他何且拿住
L153n1637_p0680a07║索套皃不由他三年五年不來尋我內監僧
L153n1637_p0680a08║趨出送予曰和尚是好意予曰大機大用只
L153n1637_p0680a09║怕承受不來無何余果轉外藩特去辭師值
L153n1637_p0680a10║師外出時兩僧在中堂看經一僧傍立予因
L153n1637_p0680a11║與兩僧敘數年與師相徃復因緣未竟旁立
L153n1637_p0680a12║僧瞠目大聲喝曰恰值大和尚不在予驚起
L153n1637_p0680a13║汗出而旁僧已去予遂於佛前禮拜而行後
L153n1637_p0680a14║來宦游問一心師不知踪跡三十餘年矣祇
L153n1637_p0680a15║聞密雲大師得教於幻有和尚出世天童為
L153n1637_p0680b01║宇內法席第一近黃檗以直師自天童歸携
L153n1637_p0680b02║有幻有禪師語錄支浮師見之謂予曰見有
L153n1637_p0680b03║與公問答二則予茫然曰此尊宿向未承事
L153n1637_p0680b04║也及借讀之則知幻有即一心而更號耳向
L153n1637_p0680b05║所刊一心禪語亦存什一也當日三年五年
L153n1637_p0680b06║之語今三十餘年矣大負我師不覺泣下日
L153n1637_p0680b07║者為無念大師書請塔銘於天童大師不允
L153n1637_p0680b08║所請依然轉身面壁家風也其父子間門庭
L153n1637_p0680b09║教範可想也夫可敬也夫。
L153n1637_p0680b10║崇禎丁丑閏四月李長庚敬書於後
L153n1637_p0680b11║龍池幻有禪師語錄卷之十
L153n1637_p0680b12║音釋
L153n1637_p0680b13║諜（同喋喋喋多言也）。誘（以九切音酉教也相勸也）。噱（其虐切音▆大笑也）。
L153n1637_p0680b14║贅（朱芮切音[祟*ㄆ]煩言也）。瘴（之亮切音障瘴癘也）。藩（方煩切音翻籬也又域也）。
L153n1637_p0680b15║範（房啖切音犯法也式也模也）。