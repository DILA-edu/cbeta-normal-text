L153n1638_p0776b01║雪嶠大師拈古頌古序　　　　　　魚六
L153n1638_p0776b02║郭凝之謹撰
L153n1638_p0776b03║雪嶠禪師淛之四明人也行遊武康禮高峰
L153n1638_p0776b04║祖塔遂結茆雙髻峰頂坐斷孤雲三十年喝
L153n1638_p0776b05║風棒月拈指吹毛已乃飛錫徑塢豎法幢於
L153n1638_p0776b06║千指庵頭傾波倒嶽一似龍湫欲沸而喝石
L153n1638_p0776b07║俱走師乃復返髻峰閉關掃甎而雙徑岑寂
L153n1638_p0776b08║又禮請拈燈一枝朝陽樓閣千峰行將揭迷
L153n1638_p0776b09║霧而開佛日矣不慧扣禮法席叅印有年第
L153n1638_p0776b10║見師洗月供餐裁雲補衲而孤情傲雪奇骨
L153n1638_p0776b11║撐霆悠遠長懷閴漻無聲若乃春霆發響而
L153n1638_p0776b12║驚蟄飛競幽泉高鏡神騰飈拂爾時拈提正
L153n1638_p0776b13║令撇智海於黑洋千七百則陳爛葛藤不用
L153n1638_p0776b14║作止啼之葉抑或舌吐蓮藏轉氷月之輪筆
L153n1638_p0776b15║燦空華繪天日之巧於時琴筑併奏笙竽俱
L153n1638_p0777a01║唱以風胎雨鷇之舌騁石火電影之機今讀
L153n1638_p0777a02║其拈頌古真如巨鰲贔屓大鵰繽翻振盪汪
L153n1638_p0777a03║流雷忭重淵者已維今狂慧蠹禪宗印靡統
L153n1638_p0777a04║千類萬聲自相喧聒然而聚沫作山吹網欲
L153n1638_p0777a05║滿傲自足於一漚孰與量溟渤之宏深哉大
L153n1638_p0777a06║師幼不識丁自心花開明走龍蛇於筆下又
L153n1638_p0777a07║不為呵罵佛祖行逕而詠懷淨土游戲樂邦
L153n1638_p0777a08║運悲智為慈航導法流歸心印直令蓮生火
L153n1638_p0777a09║宅而宗鏡重朗者矣大師性安林薄而津梁
L153n1638_p0777a10║不疲禪威無焰有不衫不履之槩至當機作
L153n1638_p0777a11║獅子吼則狐兔潛踪倘遇皮相士面冥山而
L153n1638_p0777a12║問郢雖轟雷破柱詎能為耳食者啟聰余不
L153n1638_p0777a13║慧自叩籌室于師有水乳之契緣借剞劂寸
L153n1638_p0777a14║刃為師斬藤絕蔓逗漏春枝而復有蕪辭叨
L153n1638_p0777a15║絮猶撒穢毘盧頂上師不予嗔乃相與破顏
L153n1638_p0777b01║微笑。時天啟七年丁卯歲夏六月廿有一日
L153n1638_p0777b02║序
L153n1638_p0777b03║自序
L153n1638_p0777b04║古人鼻孔大小常流未敢措辭摸索惟過量
L153n1638_p0777b05║人方許發言吐氣批判古今不然入地獄如
L153n1638_p0777b06║箭射予念無智庸人有何作用抱愚守癡久
L153n1638_p0777b07║臥空山拈華落草打水驚魚一笑一歌日逐
L153n1638_p0777b08║如此偶日不知何處降下一尊阿師撞入茅
L153n1638_p0777b09║茨捏住幾則公案索頌予笑曰汝何癡也縱
L153n1638_p0777b10║饒頌得祖師公案徹頭徹尾與汝分中有何
L153n1638_p0777b11║交涉若要理會西來大意畢竟向己躬下透
L153n1638_p0777b12║出方可與古人相見汝等土心木膽說不肯
L153n1638_p0777b13║信不頌汝必謂我佛法有所悋咄薦取第一
L153n1638_p0777b14║座。
L153n1638_p0777b15║
L153n1638_p0778a01║雪嶠禪師語錄卷第六
L153n1638_p0778a02║叅學門人弘珠等編
L153n1638_p0778a03║拈頌
L153n1638_p0778a04║世尊纔生下乃一手指天一手指地周行七
L153n1638_p0778a05║步目顧四方曰天上天下惟吾獨尊。
L153n1638_p0778a06║拈世尊奇特忒煞奇特未免傍觀者哂。
L153n1638_p0778a07║頌。七步周行也不妨指天指地便郎當大
L153n1638_p0778a08║風吹倒梧桐𣗳自有傍人說短長
L153n1638_p0778a09║未離兜率已降王宮未出母胎度人已畢。
L153n1638_p0778a10║拈這個語話向青盲人說始得若遇明眼
L153n1638_p0778a11║人亂鎚一頓莫言不道。
L153n1638_p0778a12║頌。一園春色播江湖香入丹青絕妙圖非
L153n1638_p0778a13║但瞿曇能賣弄張三李四赤鬍鬚等閑註
L153n1638_p0778a14║破黃金面大好男兒不丈夫總使不移蛙
L153n1638_p0778a15║足跡那知早已落程途鵲嘻嘻兮鳥啼啼
L153n1638_p0778b01║這個風流在院西扶出樓臺公子貴活埋
L153n1638_p0778b02║踪跡牯牛蹄花明閨閣春多怨月落無勞
L153n1638_p0778b03║報曉鷄莓爛石頭香醉眼何須土上更加
L153n1638_p0778b04║泥
L153n1638_p0778b05║世尊拈花。
L153n1638_p0778b06║拈世尊說法四十九年不知賺殺多少人
L153n1638_p0778b07║到這裏猶是放不下咄莫作是說𣗳高千
L153n1638_p0778b08║丈葉落歸根三乘十二分教乃拈華之註
L153n1638_p0778b09║腳世尊還記得麼。
L153n1638_p0778b10║頌。末後拈來花一枝露濃香冷報君知人
L153n1638_p0778b11║天百萬同長短何故偏消迦葉疑可惜許
L153n1638_p0778b12║春風遙送殘更雨
L153n1638_p0778b13║文殊白椎。
L153n1638_p0778b14║拈雙髻當時若在奪却文殊椎子喝一喝
L153n1638_p0778b15║看那黃面老人作何去就。
L153n1638_p0779a01║頌。張郎沈醉一盃酒扶醉李郎醉更深不
L153n1638_p0779a02║顧腳根三尺水只貪縱步上高岑
L153n1638_p0779a03║阿難問迦葉曰師兄世尊傳金襴袈裟外別
L153n1638_p0779a04║傳個甚麼迦葉召阿難阿難應諾迦葉曰倒
L153n1638_p0779a05║却門前剎竿著。
L153n1638_p0779a06║拈阿難善問迦葉善答迦葉答處阿難未
L153n1638_p0779a07║必會阿難問處迦葉赴機雖然如是要且
L153n1638_p0779a08║剎竿至今扶不起嗟別傳之旨迦葉其人
L153n1638_p0779a09║歟血脈久長從這裏流出。
L153n1638_p0779a10║頌。隣含無油不點燈清談待月眼惺惺剎
L153n1638_p0779a11║竿倒却渾多事為指阿難過草亭迦葉老
L153n1638_p0779a12║仔細聽魚行水濁荻蘆青曹溪路上秋風
L153n1638_p0779a13║急驚起雁行飛不停
L153n1638_p0779a14║岟崛摩羅因持鉢至長者門其家婦人正值
L153n1638_p0779a15║產難子母未分長者曰瞿曇弟子汝為至聖
L153n1638_p0779b01║何法可免產難羅曰我乍入道未知此法待
L153n1638_p0779b02║問世尊來相報及返白佛佛曰我自賢聖法
L153n1638_p0779b03║來未嘗殺生岟崛疾持佛語徃告之其婦當
L153n1638_p0779b04║時分娩。
L153n1638_p0779b05║拈岟崛傳言送語好與三十拄杖其婦當
L153n1638_p0779b06║時分娩且許一半何故貪觀天上月失却
L153n1638_p0779b07║手中橈。
L153n1638_p0779b08║頌。墻角花容欲綻眉曉霜清冷蘊香池橫
L153n1638_p0779b09║開不在春枝上別有家風一𫨻奇
L153n1638_p0779b10║世尊因靈山會上五百比丘得四禪定具五
L153n1638_p0779b11║神通未得法忍以宿命智通各各自見過去
L153n1638_p0779b12║殺父害母及諸重罪於自心內各各懷疑於
L153n1638_p0779b13║甚深法不能證入於是文殊承佛神力遂手
L153n1638_p0779b14║握利劒持逼如來世尊乃謂文殊曰住住不
L153n1638_p0779b15║應作逆勿得害吾吾必被害為善被害文殊
L153n1638_p0780a01║師利爾從本已來無有我人但以內心見有
L153n1638_p0780a02║我人內心起時我必被害即名為害於是五
L153n1638_p0780a03║百比丘自悟本心如夢如幻於夢幻中無有
L153n1638_p0780a04║我人乃至能生所生父母於是五百比丘同
L153n1638_p0780a05║讚歎曰文殊大智士深達法源底自手握利
L153n1638_p0780a06║劒持逼如來身如劒佛亦爾一相無有二無
L153n1638_p0780a07║相無所生是中云何殺。
L153n1638_p0780a08║拈文殊殺佛則且從若無黃面老人打許
L153n1638_p0780a09║多葛藤五百比丘疑至今日尚未住手。
L153n1638_p0780a10║頌。莫笑他家忤逆兒戲房鑼鼓振天嘶住
L153n1638_p0780a11║住住透牛皮雨爛春風花滿池內心不起
L153n1638_p0780a12║如何也瓦解氷消萬劫疑
L153n1638_p0780a13║乾闥婆王獻樂。
L153n1638_p0780a14║拈乾闥婆王被世尊東扯西拽說得却好
L153n1638_p0780a15║王雖懡㦬而退且信一半。
L153n1638_p0780b01║頌。風不來𣗳不動田鷄不跳草不動乾闥
L153n1638_p0780b02║婆王眼失睛埋冤迦葉偷糟甕
L153n1638_p0780b03║女子出定。
L153n1638_p0780b04║拈也奇怪文殊乃七佛之師因甚出女人
L153n1638_p0780b05║定不得且道利害在甚麼所在。
L153n1638_p0780b06║頌。子丑寅卯辰巳午甲乙丙丁莫莾鹵瞥
L153n1638_p0780b07║然撞著李將軍石頭何用千鈞弩
L153n1638_p0780b08║龍𣗳尊者西天竺國人也亦名龍勝始於摩
L153n1638_p0780b09║羅尊者得法後至南印土彼國之人多信福
L153n1638_p0780b10║業祖為說法遞相謂曰人有福業世間第一
L153n1638_p0780b11║徒言佛性誰能覩之祖曰汝欲見佛性先須
L153n1638_p0780b12║除我慢彼人曰佛性大小祖曰非大非小非
L153n1638_p0780b13║廣非狹無福無報不死不生彼聞理勝悉回
L153n1638_p0780b14║初心祖復於座上現自在身如滿月輪一切
L153n1638_p0780b15║眾惟聞法音不覩祖相彼眾中有長者子名
L153n1638_p0781a01║迦那提婆謂眾曰識此相否眾曰目所未覩
L153n1638_p0781a02║安能辨識提婆曰此是尊者現佛性體相以
L153n1638_p0781a03║示我等何以知之盖以無相三昧形如滿月
L153n1638_p0781a04║佛性之義廓然虛明言訖輪相即隱。
L153n1638_p0781a05║拈余觀此一𫨻甚為奇特而今目前眾生
L153n1638_p0781a06║稱悟道頗多不識曾見佛性體相如滿月
L153n1638_p0781a07║輪否若不自己親見一番自稱見性悟道
L153n1638_p0781a08║者俱為戲論。
L153n1638_p0781a09║頌。吾心清淨同滿月一切影現於其中若
L153n1638_p0781a10║有若無不可取非現非比非聲色不屬陰
L153n1638_p0781a11║陽造化功而能造化諸品物祖佛豈能測
L153n1638_p0781a12║其際眾生朝夕輪回光輪廻光中如夢事
L153n1638_p0781a13║一一成現三摩地若離一切眾生界畢竟
L153n1638_p0781a14║心相不可得心相猶於業力邊亦有亦無
L153n1638_p0781a15║而顯現若人欲知自心體滌身垢穢同秋
L153n1638_p0781b01║水水清自然現其月洞達孤照不思議孤
L153n1638_p0781b02║照之功非在水水空滄溟豈無月因水清
L153n1638_p0781b03║淨而應之要知五蘊根本處一鎚錐碎娘
L153n1638_p0781b04║生鼻四大原無似空幻覺之通身蓮花莖
L153n1638_p0781b05║晝夜香風吹入眉眉間毛孔皆諸佛佛是
L153n1638_p0781b06║何人我亦誰我無我故同諸佛君欲起念
L153n1638_p0781b07║黑雲生埃塵面面飛蓬孛仙人外道及邪
L153n1638_p0781b08║魔總入珠體非外物魔王持刀欲斬水水
L153n1638_p0781b09║不成痕月不動春秋夏月及冬季時時不
L153n1638_p0781b10║出心空界地獄天堂翻覆為或為牛馬或
L153n1638_p0781b11║猪狗或作人天或作祖俱在心相中來徃
L153n1638_p0781b12║六根晝夜光湛然淨潔無為若滿月囑付
L153n1638_p0781b13║癡愚莫動著動著好與三十棒
L153n1638_p0781b14║障蔽魔王領諸眷屬一千年隨從金剛齊覓
L153n1638_p0781b15║起處不得忽一日得見乃問云汝當依何住
L153n1638_p0782a01║我一千年覓汝起處不得菩薩云我不依有
L153n1638_p0782a02║住而住不依無住而住如是而住。
L153n1638_p0782a03║拈金剛齊菩薩太煞逗漏既如是而住怎
L153n1638_p0782a04║麼又被魔王覷破妙喜老人云一千年隨
L153n1638_p0782a05║從底又是甚麼囫圇吞個棗若依徑山斷
L153n1638_p0782a06║總之不然既不見金剛齊隨從一千年作
L153n1638_p0782a07║麼既有可隨從者忽有可見者豈非二金
L153n1638_p0782a08║剛齊也且要問伊二人那裏過日。
L153n1638_p0782a09║頌。妙喜老人下一語大似囫圇吞個棗塞
L153n1638_p0782a10║北春寒凍馬蹄江南地暖先青草有住無
L153n1638_p0782a11║住且放過朝夕隨從底事好金剛齊還知
L153n1638_p0782a12║道楊花粘地一些些袖裏風光都靠倒
L153n1638_p0782a13║臺山㜑子。
L153n1638_p0782a14║拈臺山路上少這婆子不得自從趙州勘
L153n1638_p0782a15║破後直至於今草漫漫地東倒西擂。
L153n1638_p0782b01║頌。臺山婆臺山婆死去十分沒奈何開眼
L153n1638_p0782b02║受人穿鼻孔惡人自有惡人魔
L153n1638_p0782b03║大隨和尚庵側有一龜僧問一切眾生皮裹
L153n1638_p0782b04║骨這個眾生為甚骨裹皮師拈草履覆龜背
L153n1638_p0782b05║上僧無語。
L153n1638_p0782b06║拈還知麼大隨和尚拈草鞋盖覆烏龜不
L153n1638_p0782b07║是好心這僧無語口似磉盤。
L153n1638_p0782b08║頌。皮裹骨骨裹皮草鞋拈得覆烏龜風吹
L153n1638_p0782b09║日𬉹渾無事不怕人來問著渠
L153n1638_p0782b10║溈山問香嚴我聞汝在百丈先師處問一答
L153n1638_p0782b11║十問十答百此是汝聰明靈利意解識想生
L153n1638_p0782b12║死根本父母未生時試道一句看師被一問
L153n1638_p0782b13║直得茫然歸寮將平日看過底文字從頭要
L153n1638_p0782b14║尋一句酬對竟不能得乃自歎曰畫餅不可
L153n1638_p0782b15║充饑屢乞溈山說破山曰我若說似汝汝已
L153n1638_p0783a01║後罵我去我說底是我底終不干汝事師遂
L153n1638_p0783a02║將平昔所看文字燒却曰此生不學佛法也
L153n1638_p0783a03║且作個長行粥飯僧免役心神乃泣辭溈山
L153n1638_p0783a04║直過南陽覩忠國師遺蹟遂憩止焉一日芟
L153n1638_p0783a05║除草木偶拋瓦礫擊竹作聲忽然省悟遽歸
L153n1638_p0783a06║沐浴焚香遙禮溈山讚曰和尚大慈恩逾父
L153n1638_p0783a07║母當時若為我說破何有今日之事乃有頌
L153n1638_p0783a08║曰一擊忘所知（墮落深坑裏）更不假修持（秤鎚鐵打的）
L153n1638_p0783a09║動容揚古路（切莫錯認著）不墮悄然機（猶是第二義）處
L153n1638_p0783a10║處無踪跡（只道得一半）聲色外威儀（無人識得渠）諸方
L153n1638_p0783a11║達道者（冬瓜茄子不生耳躲）咸言上上機（少賣弄）溈山聞
L153n1638_p0783a12║得謂仰山曰此子徹也仰山不肯師又呈頌
L153n1638_p0783a13║曰去年貧未是貧今年貧始是貧去年貧猶
L153n1638_p0783a14║有卓錐之地今年貧錐也無仰曰如來禪許
L153n1638_p0783a15║師弟會祖師禪未夢見在師復有頌曰我有
L153n1638_p0783b01║一機瞬目視伊若人不會別喚沙彌仰乃報
L153n1638_p0783b02║溈山曰且喜閑師弟會祖師禪也。
L153n1638_p0783b03║拈仰山逼師弟落水香嚴一命償一命若
L153n1638_p0783b04║不著無底靴怎解入龍宮。
L153n1638_p0783b05║頌。無事長林掃地來蒼烟擊竹頂門開溈
L153n1638_p0783b06║山今日分明道五月霜花照石苔
L153n1638_p0783b07║臨濟三頓棒。
L153n1638_p0783b08║拈三度問話三度被打總之毒根深種不
L153n1638_p0783b09║知痛癢若無大愚點破何處見有臨濟兒
L153n1638_p0783b10║孫橫行天下。
L153n1638_p0783b11║頌。尊宿當年心太孤生機斷送入紅爐尿
L153n1638_p0783b12║牀鬼子如何道肋下還拳有大愚
L153n1638_p0783b13║僧問雪峰古澗寒泉時如何峰曰睜目不見
L153n1638_p0783b14║底曰飲者如何峰曰不從口入其僧舉似趙
L153n1638_p0783b15║州州曰不從口入不可從鼻孔裏入僧卻問
L153n1638_p0784a01║古澗寒泉時如何州曰苦曰飲者如何州曰
L153n1638_p0784a02║死後雪峰聞得自此三年不答話。
L153n1638_p0784a03║拈雪峰老老大大未免隨人起倒趙州若
L153n1638_p0784a04║無這僧何處得見雪峰雙髻今日將二老
L153n1638_p0784a05║縛作一束拋在春風堆裏任他花開花落
L153n1638_p0784a06║還有人與二老雪屈者麼。
L153n1638_p0784a07║頌。五里一箇亭十里一箇舖方便有多岐
L153n1638_p0784a08║出門不認貨雪峰老何處討烟波江上釣
L153n1638_p0784a09║魚舟夾岸荻花秋正好殘更不必著精神
L153n1638_p0784a10║伸腳莫愁天地杳
L153n1638_p0784a11║百丈再叅。
L153n1638_p0784a12║拈父子互換縱奪可觀冷眼看來總是白
L153n1638_p0784a13║地上弄精魂。
L153n1638_p0784a14║復拈馬祖一喝坐斷諸佛頂𩕳何人敢向
L153n1638_p0784a15║此說是大機大用尚未識馬祖這一喝在
L153n1638_p0784b01║百丈自得三日耳聾猶是指踪迷跡之象
L153n1638_p0784b02║豈但三日耳聾為然哉頌三日耳聾也大
L153n1638_p0784b03║奇業風揭塞髑髏泥而今鼓弄唇皮者能
L153n1638_p0784b04║得幾人像阿師何以故此處無銀三十兩
L153n1638_p0784b05║咄。
L153n1638_p0784b06║頌。馬祖一喝重須彌不落空山萬級梯未
L153n1638_p0784b07║有祖師先有喝却聾百丈不聾妻宗風高
L153n1638_p0784b08║起飛龍象狐隊沉淪弄鼓鼙何似青天揮
L153n1638_p0784b09║霹靂藥山一笑與君齊
L153n1638_p0784b10║洛浦到夾山不禮拜乃當面叉手而立山曰
L153n1638_p0784b11║鷄棲鳳巢非其同類出去師曰自遠趨風請
L153n1638_p0784b12║師一接山曰目前無闍𥠖此間無老僧師便
L153n1638_p0784b13║喝山曰住住且莫草草囱囱雲月是同溪山
L153n1638_p0784b14║各異截斷天下人舌頭即不無闍𥠖爭教無
L153n1638_p0784b15║舌人解語師佇思山便打因茲服膺。
L153n1638_p0785a01║拈笑殺人將謂洛浦有多少奇特到此未
L153n1638_p0785a02║免被人驀面咒殺活得來幾時也。
L153n1638_p0785a03║頌。鐵鷂高翔極盡空了無江海別相通苦
L153n1638_p0785a04║哉忽地天崩倒合殺從教飛活龍
L153n1638_p0785a05║瑯琊覺和尚問舉和尚近離甚處舉曰兩浙
L153n1638_p0785a06║曰船來陸來曰船來曰船在甚處曰步下曰
L153n1638_p0785a07║不涉程途一句作麼生道舉以座具摵一摵
L153n1638_p0785a08║曰杜撰長老如麻似粟便拂袖而出瑯琊問
L153n1638_p0785a09║侍者此是甚麼人曰舉上座瑯琊遂下旦過
L153n1638_p0785a10║問莫是舉上座麼莫怪適來相觸忤舉便喝
L153n1638_p0785a11║復問長老何時到汾陽曰某時到舉曰我在
L153n1638_p0785a12║浙江早聞汝名元來見解秪如此何得名播
L153n1638_p0785a13║寰宇瑯琊遂作禮曰慧覺罪過。
L153n1638_p0785a14║拈拳來腳去此是衲僧家本分鉗鎚若將
L153n1638_p0785a15║破提籃盛水救火非惟不能息其燄笑殺
L153n1638_p0785b01║傍觀者三十年後有人說破。
L153n1638_p0785b02║頌。黑霧紛紛潑面來手持玉笏歎悠哉電
L153n1638_p0785b03║光影裏穿針眼線腳重重挑不開
L153n1638_p0785b04║僧叅法眼文益和尚立次師指簾時有僧同
L153n1638_p0785b05║去捲師曰一得一失。
L153n1638_p0785b06║頌。牛角撐撐虎角垂十分顏色著春枝可
L153n1638_p0785b07║憐拽角攀枝者闔地一交雙𩯭泥
L153n1638_p0785b08║南岳芭蕉庵谷泉禪師與慈明遇一毒龍湫
L153n1638_p0785b09║捉明衣同浴明掣肘徑去師解衣跳入霹靂
L153n1638_p0785b10║隨至腥風吹雨明蹲草中須㬰晴霽師引頸
L153n1638_p0785b11║出波間曰㘞。
L153n1638_p0785b12║拈谷泉作風作顛毒龍不敢動其一毫毛
L153n1638_p0785b13║慈明老老大大猶有這個在。
L153n1638_p0785b14║頌。谷泉忒殺作風顛一撥龍湫浪括天雷
L153n1638_p0785b15║雨至今如不息慈明抱死草中眠
L153n1638_p0786a01║普化和尚或城市或塚間振一鐸曰明頭來
L153n1638_p0786a02║明頭打暗頭來暗頭打四方八面來旋風打
L153n1638_p0786a03║虛空來連架打一日臨濟令僧捉住曰總不
L153n1638_p0786a04║恁麼來時如何師拓開曰來日大悲院裏有
L153n1638_p0786a05║齋。
L153n1638_p0786a06║拈普化和尚恁般作怪被臨濟鼻孔一捏
L153n1638_p0786a07║酸去十分若無大悲院躲得過何處見有
L153n1638_p0786a08║普化。
L153n1638_p0786a09║頌。大悲院裏有齋喫普化親曾赴此回茶
L153n1638_p0786a10║熟飯香人正餓放開窮漢肚皮來
L153n1638_p0786a11║高峰大師隨侍雪巖欽和尚赴天寧中間因
L153n1638_p0786a12║被詰問日間浩浩時作得主麼答云作得主
L153n1638_p0786a13║又問睡夢中作得主麼答云作得主又問正
L153n1638_p0786a14║睡著時無夢無想無見無聞主在甚麼處到
L153n1638_p0786a15║這裏直得無言可對無理可伸和尚卻囑云
L153n1638_p0786b01║從今日去也不要你學佛學法也不要你窮
L153n1638_p0786b02║古窮今但只饑來喫飯困來打眠覺來却抖
L153n1638_p0786b03║擻精神我遮一覺主人公畢竟在甚處安身
L153n1638_p0786b04║立命雖信得極遵守此語奈資質遲鈍轉見
L153n1638_p0786b05║難明遂有龍鬚之行即自誓云[打-丁+棄]一生做個
L153n1638_p0786b06║癡獃漢定要見遮一著子明白經及五載一
L153n1638_p0786b07║日寓庵宿睡覺正疑此事忽同宿道友推枕
L153n1638_p0786b08║子墮地作聲驀然打破疑團如在網羅中跳
L153n1638_p0786b09║出追憶日前所疑佛祖誵訛公案古今差別
L153n1638_p0786b10║因緣恰如泗州見大聖遠客還故鄉元來只
L153n1638_p0786b11║是舊時人不改舊時行履處自此安邦定國
L153n1638_p0786b12║天下太平一念無為十方坐斷。
L153n1638_p0786b13║拈賊不打貧兒家高峰到此趕得主人公
L153n1638_p0786b14║飛走通身冷汗不知遺下甚麼地方向枕
L153n1638_p0786b15║子邊打破家私至今主人公影也不見一。
L153n1638_p0787a01║頌。一捺捺倒扒不起渾身沒在爛泥裏驀
L153n1638_p0787a02║然枕子笑呵呵咄喫瓔珞粥的不是你
L153n1638_p0787a03║巖頭奯禪師值沙汰於湖邊作渡子兩岸各
L153n1638_p0787a04║挂一板有人過渡打板一下師曰阿誰或曰
L153n1638_p0787a05║要過那邊去師乃舞棹迎之一日因一婆抱
L153n1638_p0787a06║一孩兒來乃曰呈橈舞棹即不問且道婆手
L153n1638_p0787a07║中兒甚處得來師便打婆曰婆生七子六箇
L153n1638_p0787a08║不遇知音秪這一箇也不消得便拋向水中。
L153n1638_p0787a09║拈這婆子雙髻若是巖頭和這婆子送向
L153n1638_p0787a10║水中令他母子聚頭無離骨肉。
L153n1638_p0787a11║頌。不消這個意如何賣弄家私臭老婆惡
L153n1638_p0787a12║浪千層捲殘月萬山愁斷白雲多
L153n1638_p0787a13║百丈卷席。
L153n1638_p0787a14║拈百丈出捲席冤有家債有主不必論量
L153n1638_p0787a15║野鴨子向何處安頓。
L153n1638_p0787b01║頌。沒意味的老古錐惡聲早已播今時卷
L153n1638_p0787b02║却席漫狐疑不是箇中人不知
L153n1638_p0787b03║玄沙和尚道鐘中無鼓響鼓中無鐘聲鐘鼓
L153n1638_p0787b04║不交叅句句無前後。
L153n1638_p0787b05║頌。打破鼓撞破鐘玄沙佛法信難通江山
L153n1638_p0787b06║如畫杳然立流水一條道不同
L153n1638_p0787b07║大事未明如喪考妣大事已明如喪考妣。
L153n1638_p0787b08║頌。孰言春色無高下藍者是藍青者青試
L153n1638_p0787b09║問禪流高著眼莫將犬吠作驢鳴
L153n1638_p0787b10║南泉斬猫。
L153n1638_p0787b11║拈南泉斬猫兒拋磚引玉誰知兩堂都是
L153n1638_p0787b12║個飯袋子可惜許。
L153n1638_p0787b13║頌。刀下猫兒何俊哉腥風千古動人哀這
L153n1638_p0787b14║些面目儼然在我亦幾番呼喚回
L153n1638_p0787b15║趙州自外歸師舉前話示之州乃脫草鞋安
L153n1638_p0788a01║頭上而出師曰子若在即救得猫兒也。
L153n1638_p0788a02║拈咄是何言歟頂草鞋出去大似西施戴
L153n1638_p0788a03║箬㡌。
L153n1638_p0788a04║頌。趙州婁陡狗酒酉無端頂却草鞋走直
L153n1638_p0788a05║饒三搭不回頭未免早落他人手
L153n1638_p0788a06║昔有婆子供養一庵主經二十年常令一二
L153n1638_p0788a07║八女子送飯給侍一日令女子抱定曰正恁
L153n1638_p0788a08║麼時如何主曰枯木倚寒巖三冬無煖氣女
L153n1638_p0788a09║子舉似婆婆曰我二十年秪供養得箇俗漢
L153n1638_p0788a10║遂遣出燒卻庵。
L153n1638_p0788a11║拈冷地看來這婆子也不唧𠺕何待遣出
L153n1638_p0788a12║這僧方燒却且道雙髻意落在甚麼處具
L153n1638_p0788a13║眼者辨看。
L153n1638_p0788a14║復拈古人云無奈船何打破戽斗愚謂古
L153n1638_p0788a15║人之言針對針不差一些些深得婆子燒
L153n1638_p0788b01║庵之旨可謂一個鼻孔出氣今有杜撰長
L153n1638_p0788b02║老云無奈船何打破戽斗此乃黃金增色
L153n1638_p0788b03║耳吾不知此人作何見解便容易放出熏
L153n1638_p0788b04║人非惟不識燒菴打破戽斗之意兼之文
L153n1638_p0788b05║理不通見地不亮臨命終時寧不道個歷
L153n1638_p0788b06║歷分明悲哉真杜撰長老也且婆子二十
L153n1638_p0788b07║年供養得個俗漢這僧有枯木倚寒巖三
L153n1638_p0788b08║冬無煖氣之語婆子徵其道眼不明謂之
L153n1638_p0788b09║俗漢豈黃金增色為然哉若婆子將二十
L153n1638_p0788b10║年茶飯供養一狗子抱定曰正恁麼時如
L153n1638_p0788b11║何狗子搖頭顛尾却較些子。
L153n1638_p0788b12║頌。正恁麼時會也麼漫勞更問我如何比
L153n1638_p0788b13║來一樣娘生肉徹底風流不較多
L153n1638_p0788b14║頌。茅堂俗漢一堆燒冷地烘烘好插蕉千
L153n1638_p0788b15║古誵訛都坐斷春風送雨夾花飄
L153n1638_p0789a01║有僧問報國照禪師祖佛塔廟為甚麼却被
L153n1638_p0789a02║雷霹師曰通天作用為甚麼却霹佛祖曰作
L153n1638_p0789a03║用處何處見有佛曰爭奈狼籍何曰見甚麼。
L153n1638_p0789a04║拈不霹祖佛更教伊霹阿那個聻。
L153n1638_p0789a05║頌。驀地青天霹靂來葛藤粉碎塔門開家
L153n1638_p0789a06║私未許庸人薦佛塔沉沉空劫灰
L153n1638_p0789a07║舍利弗默然天女不肯維摩默然諸大菩薩
L153n1638_p0789a08║讚嘆。
L153n1638_p0789a09║頌。生意各別共街走養家一般破苕帚籮
L153n1638_p0789a10║空籃空愁殺人茆店板橋啼鷄狗
L153n1638_p0789a11║妙喜竹篦子話。
L153n1638_p0789a12║頌。好笑徑山竹篦脫苕帚柄相似刺著罔
L153n1638_p0789a13║明鼻孔女子從定而起
L153n1638_p0789a14║韓文公叅大顛。
L153n1638_p0789a15║拈大顛和尚賊過後張弓活埋他俗人雖
L153n1638_p0789b01║然如是秪救得一半。
L153n1638_p0789b02║頌。夜深賊被狗子咬墻洞慌忙補得好補
L153n1638_p0789b03║不好長安幾箇知天曉
L153n1638_p0789b04║魯祖尋常見僧來便面壁南泉聞曰我尋常
L153n1638_p0789b05║向師僧道向佛未出世時會取尚不得一箇
L153n1638_p0789b06║半箇他甚麼驢年去。
L153n1638_p0789b07║拈魯祖面壁若作佛法商量入地獄如箭
L153n1638_p0789b08║射。
L153n1638_p0789b09║頌。從來個事只尋常好肉何須𭃰作瘡久
L153n1638_p0789b10║坐自然腰折了清茶一盞濕枯腸
L153n1638_p0789b11║風動幡動六祖曰仁者心動。
L153n1638_p0789b12║拈六祖在黃梅得些子氣息向這裏便亂
L153n1638_p0789b13║撒也只是箇賣柴翁。
L153n1638_p0789b14║頌。風動幡動元無過不動風幡更甚麼堪
L153n1638_p0789b15║笑新州盧行者生枝節外便誵訛
L153n1638_p0790a01║楊岐乍住屋壁疎滿牀盡撒雪珍珠縮却項
L153n1638_p0790a02║暗嗟噓返憶古人樹下居。
L153n1638_p0790a03║頌。枯柳殘暘雪片輕草堂墜落兩三楹板
L153n1638_p0790a04║門久不關風月趙老胡蘆挂不成
L153n1638_p0790a05║莫將尚書謁南堂靜禪師咨决心要堂使其
L153n1638_p0790a06║向好處提撕適如側俄聞穢氣急以手掩鼻
L153n1638_p0790a07║有省即偈曰從來姿韻愛風流幾笑時人向
L153n1638_p0790a08║外求萬別千差無覓處得來原在鼻大頭南
L153n1638_p0790a09║堂答曰一法纔通法法周縱橫妙用更何求
L153n1638_p0790a10║青蛇出匣魔軍伏碧眼胡僧笑點頭。
L153n1638_p0790a11║拈莫尚書向鼻尖頭摸得些臭氣便揚出
L153n1638_p0790a12║熏人南堂老漢好與三十棒何故養子不
L153n1638_p0790a13║教父之過。
L153n1638_p0790a14║頌。摸得黃金特地愁支離縱好漫風流當
L153n1638_p0790a15║時若作今時用截斷尚書臭鼻頭
L153n1638_p0790b01║梁山遠禪師上堂舉僧問楊岐如何是佛岐
L153n1638_p0790b02║曰三腳驢子弄蹄行曰莫這是麼岐曰湖南
L153n1638_p0790b03║長老。
L153n1638_p0790b04║拈要會三腳驢子落處須向驢胎馬腹裏
L153n1638_p0790b05║走一遍來見楊岐也不難不然饒你扯得
L153n1638_p0790b06║葛藤萬丈長出不得楊岐佛在三分天下
L153n1638_p0790b07║有其二以服事殷周之德其可謂至德也
L153n1638_p0790b08║已矣。
L153n1638_p0790b09║頌。東風花暖色依依在處墻頭蝴蝶飛竈
L153n1638_p0790b10║婦不聞天子勅太平晝夜不關扉
L153n1638_p0790b11║靈雲見桃花豁然大悟偈曰三十年來尋劒
L153n1638_p0790b12║客幾回葉落又抽枝自從一見桃花後直至
L153n1638_p0790b13║如今更不疑。
L153n1638_p0790b14║拈靈雲行腳三十年不知踏破幾許草鞋
L153n1638_p0790b15║若無桃花刺破眼睛更走三十年未是苦
L153n1638_p0791a01║在。
L153n1638_p0791a02║頌。遍界桃花歷亂開遊蜂香醉落紅腮如
L153n1638_p0791a03║何獨許靈雲見咄咄時人快道來
L153n1638_p0791a04║磨穿鞋底路悽悽一見桃花雙腳泥無限
L153n1638_p0791a05║風流只這是𣗳頭賺殺杜鵑啼
L153n1638_p0791a06║僧問馬祖離四句絕百非請師直指西來意
L153n1638_p0791a07║祖曰我今日勞倦不能為汝說得問取智藏
L153n1638_p0791a08║其僧乃來問師師曰汝何不問和尚僧曰和
L153n1638_p0791a09║尚令某甲來問上座師曰我今日頭痛不能
L153n1638_p0791a10║為汝說得問取海兄去僧又去問海百丈和
L153n1638_p0791a11║尚海曰我到這裏却不會僧乃舉似馬祖祖
L153n1638_p0791a12║曰藏頭白海頭黑。
L153n1638_p0791a13║拈這僧非惟眼瞎亦復耳聾。
L153n1638_p0791a14║頌。簷前風過白雲斜幾度笙歌意轉賖犬
L153n1638_p0791a15║吠夜深途路客為貪花柳未歸家
L153n1638_p0791b01║花塢春風滿袖香紅紅白白兩相當那堪
L153n1638_p0791b02║更有多情者麥笛一聲過野塘
L153n1638_p0791b03║興化獎禪師謂克賔維那曰汝不久為唱導
L153n1638_p0791b04║之師賔曰不入這保社師曰會了不入不會
L153n1638_p0791b05║了不入曰總不與麼師便打曰克賔維那法
L153n1638_p0791b06║戰不勝罸錢五貫設饡飯一堂次日師自白
L153n1638_p0791b07║椎曰克賔維那法戰不勝不得喫飯即便出
L153n1638_p0791b08║院。
L153n1638_p0791b09║拈賊是小人智過君子興化腳跟被克賔
L153n1638_p0791b10║掀起半空過一小劫方得著地克賔古佛
L153n1638_p0791b11║其心安如海會麼賣盡衣單終不赤膊好
L153n1638_p0791b12║則好矣美則盡美生鐵橛子只不得喫飯。
L153n1638_p0791b13║頌。昨日喫飯今日饑得便宜處失便宜爛
L153n1638_p0791b14║泥上壁不得力劈面西風打活籬
L153n1638_p0791b15║德山托鉢。
L153n1638_p0792a01║拈密啟其意壁上貼門神低頭歸方丈慚
L153n1638_p0792a02║惶殺人果與尋常不同毫𨤲有差天地懸
L153n1638_p0792a03║隔也秪得三年活我為法王於法自在豈
L153n1638_p0792a04║受人塗污咄咄。
L153n1638_p0792a05║頌。出門不利情不賖相逢都是生冤家歸
L153n1638_p0792a06║去罷較些些亂啼春鳥落藤花
L153n1638_p0792a07║丹霞慧林寺遇天大寒取木佛燒火向院主
L153n1638_p0792a08║訶曰何得燒我木佛師以杖子撥灰曰吾燒
L153n1638_p0792a09║取舍利主曰木佛何有舍利師曰既無舍利
L153n1638_p0792a10║更取兩尊燒主自後眉鬚墮落。
L153n1638_p0792a11║拈院主便恁麼道因甚眉鬚墮落具眼者
L153n1638_p0792a12║試說看。
L153n1638_p0792a13║頌。中堂虎坐面門穿彗孛星飛入子年掩
L153n1638_p0792a14║室春風家裏過不知花落草芊芊
L153n1638_p0792a15║一喝分賔主照用一時行。
L153n1638_p0792b01║拈臨濟和尚提唱空王佛向上一著可謂
L153n1638_p0792b02║搆村迭店暗裏書符忽遇無舌人他喝不
L153n1638_p0792b03║得又作麼生賔主俱隱照用俱瞎佛法無
L153n1638_p0792b04║靈驗。
L153n1638_p0792b05║頌。桃李花開三月天滿園青白潑人寒枝
L153n1638_p0792b06║頭春倦吹微細砌地殘紅不耐看
L153n1638_p0792b07║一句中具三玄一玄中具三要。
L153n1638_p0792b08║拈人人盡道臨濟和尚是個白拈賊到這
L153n1638_p0792b09║裏話不虛傳咄其言不當。
L153n1638_p0792b10║頌。春曉黃鶯呌翠微遊人陌上踏歌歸紙
L153n1638_p0792b11║錢縷縷堆寒食遍野青氊古墓暉
L153n1638_p0792b12║佛照燒木佛有舍利天然燒木佛無舍利。
L153n1638_p0792b13║拈我也道。
L153n1638_p0792b14║頌。丹霞佛照一坑埋誰向爐邊拾死柴千
L153n1638_p0792b15║古路亭寒索索逼人舍利滿青鞋
L153n1638_p0793a01║有秀才看千佛名經問曰百千諸佛但見其
L153n1638_p0793a02║名未審居何國土還化物也無師曰黃鶴樓
L153n1638_p0793a03║崔灝題後秀才還曾題也未曰未曾師曰得
L153n1638_p0793a04║閒題取一篇好。
L153n1638_p0793a05║拈可惜一座黃鶴樓被長沙和尚埋沒殺
L153n1638_p0793a06║千佛名經裏許喚作註解得麼癡人面前
L153n1638_p0793a07║勿得說夢。
L153n1638_p0793a08║頌。塞鴈一聲喉舌冷悽悽蘆笛月明中荒
L153n1638_p0793a09║塘踪跡無漁火徒有秋烟拂暗風
L153n1638_p0793a10║僧問洞山初和尚牛頭未見四祖時如何山
L153n1638_p0793a11║云楖𣗖木拄杖見後如何山云竇八布衫。
L153n1638_p0793a12║拈洞山和尚大似不唧[口*(堊-王+田)]將別家拄杖布
L153n1638_p0793a13║衫作自己物與他人若是個皮下有血的
L153n1638_p0793a14║衲僧拄杖布衫一時安置竇八郎赤條條
L153n1638_p0793a15║過日豈不悲哉。
L153n1638_p0793b01║頌。竇八布衫不禦寒七穿八穴破闌殘自
L153n1638_p0793b02║從一見祖師後燈盞茶瓶盡入官
L153n1638_p0793b03║僧問初和尚如何是諸佛出身處山云寒山
L153n1638_p0793b04║不語拾得笑。
L153n1638_p0793b05║拈屈哉苦哉這兩個風顛漢自由自在自
L153n1638_p0793b06║喜自悲與他諸佛影無交涉扯來填溝塞
L153n1638_p0793b07║壑有屈無呌處。
L153n1638_p0793b08║頌。寒山不語拾得笑覿面與君說破了花
L153n1638_p0793b09║落苔深春雨時曹兵敗走華容道
L153n1638_p0793b10║僧問如何是佛山云麻三斤。
L153n1638_p0793b11║拈洞山定盤星也不識向秤鎚上辨斤兩。
L153n1638_p0793b12║頌。如何是佛麻三斤搓得一條釣桶繩枯
L153n1638_p0793b13║草井邊風雨爛年深日久變成精
L153n1638_p0793b14║趙州問一婆子甚麼處去婆云偷趙州筍去
L153n1638_p0793b15║師曰忽遇趙州又作麼生婆便與一掌師休
L153n1638_p0794a01║去。
L153n1638_p0794a02║拈夜眠侵曉起更有不眠人婆子一掌趙
L153n1638_p0794a03║州猶如啞子喫黃𤓰雖然這婆子也是看
L153n1638_p0794a04║孔著楔未是好手。
L153n1638_p0794a05║頌。趙州慣使上頭關活脫齒牙若劒山今
L153n1638_p0794a06║日偶逢花面虎雖無傷命血潺潺這一掌
L153n1638_p0794a07║那一掌竹林深處倦將還相逢狹路難回
L153n1638_p0794a08║避唱個山歌也當閒
L153n1638_p0794a09║黃檗運禪師因有六人新到五人作禮中一
L153n1638_p0794a10║人提起坐具打一圓相師曰我聞有一隻獵
L153n1638_p0794a11║犬甚惡僧云尋[羺-而+品]羊聲來師曰[羺-而+品]羊無聲到
L153n1638_p0794a12║汝尋僧云尋[羺-而+品]羊跡來師曰[羺-而+品]羊無跡到汝
L153n1638_p0794a13║尋僧云尋[羺-而+品]羊蹤來師曰[羺-而+品]羊無蹤到汝尋
L153n1638_p0794a14║僧云與麼則死[羺-而+品]羊也師便休去明日陞堂
L153n1638_p0794a15║曰昨尋[羺-而+品]羊僧出來僧便出師曰昨日公案
L153n1638_p0794b01║未了老僧休去你作麼生僧無語師曰將謂
L153n1638_p0794b02║是本色衲僧元來是義學沙門便打趂出。
L153n1638_p0794b03║拈黃檗幸是作家何不當時便打趂出須
L153n1638_p0794b04║待明日且道黃檗意作麼生這僧既會尋
L153n1638_p0794b05║[羺-而+品]羊蹤跡來又不會黃檗休去非惟義學
L153n1638_p0794b06║沙門還是脫空奴子。
L153n1638_p0794b07║頌。要覓[羺-而+品]羊蹤跡無村農钁罷晚來沽滿
L153n1638_p0794b08║林寒鵲爭枝聚風送餘音不當烏
L153n1638_p0794b09║仰山隨溈山游山到盤陀石上坐師侍立次
L153n1638_p0794b10║忽鵶銜一紅柿落在面前溈拾與師師接得
L153n1638_p0794b11║洗了度與溈溈曰子甚處得來師曰此是和
L153n1638_p0794b12║尚道德所感溈曰汝也不得無分即分半與
L153n1638_p0794b13║師。
L153n1638_p0794b14║拈你看溈山父子譚禪盡是平實語言著
L153n1638_p0794b15║著不離紅柿一枚何似大地眾生性命不
L153n1638_p0795a01║出溈山父子舌尖上吞吐鵶子供養序品
L153n1638_p0795a02║第一可謂佛法人情事事皆到。
L153n1638_p0795a03║頌。溈山倦坐興偏賒飛箇鵶兒也作家何
L153n1638_p0795a04║處啣來紅柿子溈山父子當盃茶
L153n1638_p0795a05║仰山一日有梵僧從空而至師曰近離甚處
L153n1638_p0795a06║僧云西天師曰幾時離彼僧云今早師曰何
L153n1638_p0795a07║太遲生僧云遊山玩水師曰神通遊戲即不
L153n1638_p0795a08║無佛法須還老僧始得僧云特來東土禮文
L153n1638_p0795a09║殊却遇小釋迦遂出梵書貝多葉與師作禮
L153n1638_p0795a10║乘空而去自此號小釋迦。
L153n1638_p0795a11║拈這胡僧不識是誰家之子徃返得恁麼
L153n1638_p0795a12║快便仰山小釋迦梵僧口邊得名一時佛
L153n1638_p0795a13║法隆盛若依語風斷小釋迦不合受伊梵
L153n1638_p0795a14║書貝多葉既受應當與梵僧三十拄杖何
L153n1638_p0795a15║故世無不答之禮文殊哂之。
L153n1638_p0795b01║頌。飛來一錫禮文殊遊戲雲烟作便輿風
L153n1638_p0795b02║細細雨疎疎仰山古佛一茅廬道人錯落
L153n1638_p0795b03║天中月不合𭣣他一梵書
L153n1638_p0795b04║瑞州九峰道虔禪師福州人也嘗為石霜侍
L153n1638_p0795b05║者洎霜歸寂眾請首座繼住持師白眾曰須
L153n1638_p0795b06║明得先師意始可首座曰先師有甚麼意師
L153n1638_p0795b07║曰先師道休去歇去冷湫湫地去一念萬年
L153n1638_p0795b08║去寒灰枯木去古廟香爐去一條白練去其
L153n1638_p0795b09║餘即不問如何是一條白練去首座曰這箇
L153n1638_p0795b10║秪是明一色邊事師曰元來未會先師意在
L153n1638_p0795b11║首座曰你不肯我那但裝香來香烟斷處若
L153n1638_p0795b12║去不得即不會先師意遂裝香香烟未斷座
L153n1638_p0795b13║已脫去師拊其背曰坐脫立亡即不無先師
L153n1638_p0795b14║意未夢見在。
L153n1638_p0795b15║拈若論九峰逼殺泰首座理合喫二十棒
L153n1638_p0796a01║首座未會先師意惑亂大眾三十拄杖一
L153n1638_p0796a02║杖較不得泰首座脫去如此迅速果然難
L153n1638_p0796a03║得無奈達磨大師先曾說破不論禪定解
L153n1638_p0796a04║脫惟論見性成佛今泰首座錯解石霜之
L153n1638_p0796a05║語單修枯定一色邊作活計若當時九峰
L153n1638_p0796a06║拊背迸出活眼曰先師意聻管教九峰滿
L153n1638_p0796a07║面慚惶容身無地如紙衣道者見曹山山
L153n1638_p0796a08║云莫是紙衣道者麼者諾山曰如何是紙
L153n1638_p0796a09║衣下事者曰一裘纔挂體萬事悉皆如山
L153n1638_p0796a10║曰如何是紙衣下用者進前三步脫去山
L153n1638_p0796a11║曰秪解恁麼去不解恁麼來者即開眼問
L153n1638_p0796a12║曰一靈真性不假包胎時如何山曰未是
L153n1638_p0796a13║妙者曰如何是妙山曰不借借者脫去這
L153n1638_p0796a14║箇纔是語風今日與首座代一語九峰若
L153n1638_p0796a15║問如何是一條白練去便與劈脊一棒。
L153n1638_p0796b01║頌。白練千尋孰可攀影無顏色似人間苦
L153n1638_p0796b02║哉錯會先師意脫去妨他路轉頑九峰老
L153n1638_p0796b03║語忒辣祖庭氣岸從來惡把住須彌不放
L153n1638_p0796b04║行更添腳下千斤索
L153n1638_p0796b05║僧問大梅如何是祖師西來意大梅曰西來
L153n1638_p0796b06║無意鹽官聞乃曰一箇棺材兩箇死漢。
L153n1638_p0796b07║拈大梅猶自可鹽官苦殺人三箇也有。
L153n1638_p0796b08║頌。答處虛虛江上風一枝搖落荻花叢漁
L153n1638_p0796b09║舠輕放瀟湘月那得魚龍入網中故使傍
L153n1638_p0796b10║觀發一笑雙雙驚起宿沙鴻
L153n1638_p0796b11║雲門匡真禪師到江州有陳尚書請齋纔見
L153n1638_p0796b12║便問儒書即不問三乘十二分教自有座主
L153n1638_p0796b13║作麼生是衲僧行腳事師曰曾問幾人來書
L153n1638_p0796b14║曰即今問上座師曰即今且置作麼生是教
L153n1638_p0796b15║意書曰黃卷赤軸師曰這箇是文字語言作
L153n1638_p0797a01║麼生是教意書曰口欲譚而辭喪意欲緣而
L153n1638_p0797a02║慮忘師曰口欲譚而辭喪為對有言意欲緣
L153n1638_p0797a03║而慮忘為對忘想作麼生是教意尚書無語
L153n1638_p0797a04║師曰見說尚書看法華經是否書曰是師曰
L153n1638_p0797a05║經中道一切治生產業皆與實相不相違背
L153n1638_p0797a06║且道非非想天有幾人退位書無語師曰尚
L153n1638_p0797a07║書且莫草草三經五論師僧拋却特入叢林
L153n1638_p0797a08║十年二十年尚不奈何尚書又爭得會書禮
L153n1638_p0797a09║拜曰某甲罪過。
L153n1638_p0797a10║拈這俗漢草賊大敗不知觸忤多少阿師
L153n1638_p0797a11║來今日赤眼撞著火柴頭拶得上天無路
L153n1638_p0797a12║入地無謀渾身放倒方知禪和子利害古
L153n1638_p0797a13║今白衣說法頗多難問者不少陳尚書可
L153n1638_p0797a14║謂法門榜樣。
L153n1638_p0797a15║頌。紙糊面孔黑漆心撞著銅頭鐵眼禽活
L153n1638_p0797b01║捉生擒死去也放渠殘命度荒林雲門老
L153n1638_p0797b02║千古萬古何處討鋒鋩雷電秋空曉霹碎
L153n1638_p0797b03║巖前爛草窠這回狂浪殘聲杳分付妻孥
L153n1638_p0797b04║莫亂道江湖自有肝膽人捏死狐狼血牙
L153n1638_p0797b05║爪
L153n1638_p0797b06║僧問趙州和尚狗子還有佛性也無州云無。
L153n1638_p0797b07║頌。趙州狗子無佛性太上老君急急令張
L153n1638_p0797b08║三燒却兩莖眉燋爛古墳丞相病
L153n1638_p0797b09║藥山令供養主抄化甘贄行者問甚處來曰
L153n1638_p0797b10║藥山來甘曰來作麼曰教化甘曰將得藥來
L153n1638_p0797b11║麼曰行者有甚麼病甘便捨銀兩錠意山中
L153n1638_p0797b12║有人此物却回無人即休主便歸納疏藥山
L153n1638_p0797b13║問曰子歸何速主曰問佛法相當得銀兩錠
L153n1638_p0797b14║山令舉其語主舉已山曰速送還他子著賊
L153n1638_p0797b15║了也主便送還甘曰由來有人遂添銀施之。
L153n1638_p0798a01║拈古人道一句合頭語千載繫驢橛行者
L153n1638_p0798a02║到這裏被化主一合合倒轉身不得兩錠
L153n1638_p0798a03║金填溝塞壑化主却在困頭上捧金便走
L153n1638_p0798a04║若無藥山相救至今尚在困夢中。
L153n1638_p0798a05║頌。石中有水水中火燒殺禪人一張嘴忙
L153n1638_p0798a06║至堂前舉向渠累他辛苦多來去
L153n1638_p0798a07║秦時𨍏鑠鑽。
L153n1638_p0798a08║頌。秦時鍍鑠鑽隔墻野鬼喚芻狗吠茅叢
L153n1638_p0798a09║但聽取一半
L153n1638_p0798a10║雪嶠禪師語錄卷第六
L153n1638_p0798a11║音釋
L153n1638_p0798a12║筑（之六切音竹以竹曲為五絃之樂也）。贔（平秘切音備巨鼇贔屓首冠靈山力
L153n1638_p0798a13║壯貌）。磉（寫曩切音顙柱下石）。蹲（徂尊切音存踞也）。顋（桑才切音鰓頰顋）。
L153n1638_p0798a14║[羺-而+品]（郎丁切音靈與羚同羚羊似羊而大角有圓繞蹙文夜則懸角木上以防患）。