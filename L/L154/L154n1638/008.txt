L154n1638_p0023a01║雪嶠禪師語錄卷第八　　　　　　魚八
L154n1638_p0023a02║參學門人弘珠等編
L154n1638_p0023a03║書問
L154n1638_p0023a04║辭眾檀開法徑山
L154n1638_p0023a05║凡稱善知識助佛祖揚化使衲子回心向道
L154n1638_p0023a06║移風易俗古人當理之言余今嚴身無德濫
L154n1638_p0023a07║廁僧倫視聽不聰幸安林下叨居雙髻雙徑
L154n1638_p0023a08║三十餘年但隨緣消遣澹泊而已絕無望上
L154n1638_p0023a09║之心出世之想况復佛祖門墻未可容易人
L154n1638_p0023a10║天眾前福力不勝欲舉大事因緣要以機教
L154n1638_p0023a11║相扣非揚揚鼓舌者擔荷大法所以閒心於
L154n1638_p0023a12║風月林前孤崖獨步問水於東坡池上掬烟
L154n1638_p0023a13║累手歌一聲兩聲主山神錄記殘楓紅散碧
L154n1638_p0023a14║落踏秋山以無處逐狂鹿而不返夕陽西去
L154n1638_p0023a15║茅亭綻衲下松枝旭日東來爛石蒼頭飛竹
L154n1638_p0023b01║葉幽幽不動軒中老病扶持天台藤杖垂垂
L154n1638_p0023b02║語風石上白髮難為蘇堤烟水道之隆替豈
L154n1638_p0023b03║常耶在人弘之耳末法下衰諸方說禪者有
L154n1638_p0023b04║人馬鹿鳴猿嘯唧唧草根則吾豈敢類聚諸
L154n1638_p0023b05║方若州院之菊花水土各異有落不落之分
L154n1638_p0023b06║別且教放我深深處鬼神覰不破無陰陽地
L154n1638_p0023b07║上卓箇青檐呌不應山谷中煑些紅雨隨春
L154n1638_p0023b08║秋以將息拈黃熟而祝聖年年如是月月皆
L154n1638_p0023b09║然善法堂中分明舉示已上供通並是詣實
L154n1638_p0023b10║望大檀護法留我在山作千古之榜樣萬感。
L154n1638_p0023b11║寄憨山大師
L154n1638_p0023b12║師老矣某何時出山方得一晤雲水緇素頗
L154n1638_p0023b13║多其中不知有一個半個為問此事否末法
L154n1638_p0023b14║澆漓難得其人某何日潑皮大膽將十方塵
L154n1638_p0023b15║剎國土鎔作一咲拋擲座下欲師一一還我
L154n1638_p0024a01║去住頭緒亦鎔作一咲擲之徑山語風居今
L154n1638_p0024a02║朝幸是無事師亦不可將本頭上現成茶飯
L154n1638_p0024a03║打發三家村裏齋公亦不許之乎者也以當
L154n1638_p0024a04║生平。
L154n1638_p0024a05║與聞谷禪師
L154n1638_p0024a06║兄意欲弟晤便是舊時面孔晤作甚麼今年
L154n1638_p0024a07║五十一狂心未休歇摸着鏡中頭臨濟白拈
L154n1638_p0024a08║賊雙髻蹔安身驢馬生牛月惡聲天下傳誰
L154n1638_p0024a09║是親骨血有日出頭來一棒俱打折留得趙
L154n1638_p0024a10║州狗咬折乾屎橛前山與後山虎狼齊呌屈
L154n1638_p0024a11║夜半捉烏鷄天曉日頭出來時我獨來無口
L154n1638_p0024a12║為兄說。
L154n1638_p0024a13║附石布衲余集生居士書
L154n1638_p0024a14║弟子裕拈香啟問今日是臘月八日自宋
L154n1638_p0024a15║東京諸大寺於是日作浴佛會以七寶五
L154n1638_p0024b01║味粥相遺沿傳至今不論木佛金佛泥佛
L154n1638_p0024b02║城裏也浴山裏也浴灌頂底灌頂捧足底
L154n1638_p0024b03║捧足請問水裏泥佛如何浴爐裏金佛如
L154n1638_p0024b04║何浴火裏木佛如何浴秪如教中道不洗
L154n1638_p0024b05║塵不洗體却向甚麼處浴起縱浴得紫金
L154n1638_p0024b06║胸還浴得白毫光麼縱浴得三十二相還
L154n1638_p0024b07║浴得頂相麼即今七寶粥供佛了未審一
L154n1638_p0024b08║眾均沾也無。
L154n1638_p0024b09║荅石布衲
L154n1638_p0024b10║不管伊金木水火土紫磨白毫光浴得浴不
L154n1638_p0024b11║得與我𭣣拾來一時埋向釋迦老子鼻孔裏
L154n1638_p0024b12║免教惑亂人家男女在七寶粥早以吃向肚
L154n1638_p0024b13║裏飽飽煖煖坐石負暄僧眾忻沾即此是復。
L154n1638_p0024b14║與何芝岳相國
L154n1638_p0024b15║老人雖在開先心居白下時與相公對談還
L154n1638_p0025a01║曾見老人麼這個語話不是說道理的的真
L154n1638_p0025a02║真此中面目悟後人方知此𫨻境界今相公
L154n1638_p0025a03║做工夫切為生死大事世所希有世所難得
L154n1638_p0025a04║然要時時刻刻如救頭然日逐亦不必打入
L154n1638_p0025a05║妄想窠裏亦不必穿鑿古人公案第得一日
L154n1638_p0025a06║㘞地一聲桶底爆碎自然智慧自然天真古
L154n1638_p0025a07║人云絕後再甦欺君不得大慧杲云士大夫
L154n1638_p0025a08║叅禪只圖速效那邊這邊東覰西覰尖尖滿
L154n1638_p0025a09║滿𡎺一肚皮壅塞悟門反說叅禪無靈驗所
L154n1638_p0025a10║以難了倘肯知非把娘未生時鼻孔一翻翻
L154n1638_p0025a11║轉一切妄想惡習頓然氷冷佛亦不要做說
L154n1638_p0025a12║甚麼何相公張相公劉相公水邊林下正好
L154n1638_p0025a13║去將養聖胎養得純純熟熟出來提挈人也
L154n1638_p0025a14║好不出來也好到那時穩坐高堂方知吾不
L154n1638_p0025a15║欺也囑囑。
L154n1638_p0025b01║與朱廣原居士
L154n1638_p0025b02║數載不晤近來道心若何與本命元辰親徹
L154n1638_p0025b03║否德尊爵重世所希有己事不明如何排遣
L154n1638_p0025b04║誦經持素叩已而叅鼓舌搖唇為復是誰六
L154n1638_p0025b05║根如舊明暗有異此中性靈豈同妄覺當隨
L154n1638_p0025b06║緣提挈勿使迷悶昔年居士到菴余早以提
L154n1638_p0025b07║省有平日在那裏過日之語彼時氣宇頗盛
L154n1638_p0025b08║總不理會以致今日有上危崖之逼塞也若
L154n1638_p0025b09║肯留心當處打徹任伊百歲千年那怕甕中
L154n1638_p0025b10║走鼈他日相逢畢竟另有一番消息。
L154n1638_p0025b11║與圓通
L154n1638_p0025b12║十七日煩公過開先設齋大眾甚渴感謝之
L154n1638_p0025b13║至老人即欲到圓通一談奈近日幻軀覺有
L154n1638_p0025b14║不快諒遲遲秋凉過一晤以誅曲直匡山一
L154n1638_p0025b15║家無分彼此矣笑笑。
L154n1638_p0026a01║復黃闇齋居士
L154n1638_p0026a02║世出世法總之不離本地豈別有佛法世法
L154n1638_p0026a03║但以中心樹子不變異何懼鑊湯爐炭皆清
L154n1638_p0026a04║凉國土矣有甚不快所苦者苦於不得道相
L154n1638_p0026a05║應中心樹子變異耳今居士得一貫功夫奔
L154n1638_p0026a06║馳山水間皆乃遊戲拄杖古人云見道忘山
L154n1638_p0026a07║居士得之矣。
L154n1638_p0026a08║復李夢白居士
L154n1638_p0026a09║接得尊翰數十年之慕清名方得瞥地喜甚
L154n1638_p0026a10║喜甚九峯是牛頭獄吏泰首座是地獄阿旁
L154n1638_p0026a11║那時若無九峯扶出石霜幾被首座累他墮
L154n1638_p0026a12║坑落塹幻有老人竪起拳頭且道為九峯為
L154n1638_p0026a13║首座和尚今日拳頭在那裏大似貧兒索舊
L154n1638_p0026a14║債他道個沒有曾奈拳頭何拳頭失却鼻孔
L154n1638_p0026a15║元止半邊當時若是徑山劈脊便打這半邊
L154n1638_p0026b01║還知痛癢麼擬議即喝出驚起汗出夜夢不
L154n1638_p0026b02║祥近今末法衰替要個真叅實悟的人萬中
L154n1638_p0026b03║無一此事大不容易達磨大師云行解相應
L154n1638_p0026b04║是名曰祖而今人總之不論意識卜度生死
L154n1638_p0026b05║結根縱得十分相似皮毛而已便向人前亂
L154n1638_p0026b06║做宗門掃地今日矣或竪指或喝或云和尚
L154n1638_p0026b07║何不領話或打○相或拂袖便行或女人拜
L154n1638_p0026b08║此等皆是滅胡種之魔子也可悲可痛嗟杜
L154n1638_p0026b09║撰長老如麻似粟朽到開先原非本意自念
L154n1638_p0026b10║福薄德淺言語不重何能似古人匡宗行道
L154n1638_p0026b11║帶水拖泥只可深埋山谷茅屋石鐺隨春秋
L154n1638_p0026b12║問花問柳捱一日是一日有何道可悟眾生
L154n1638_p0026b13║可度哉家家門前火把子那個男兒摸壁行
L154n1638_p0026b14║華嚴會上無厭足王𭃰心取肝抽膓拔舌真
L154n1638_p0026b15║個是如幻三昧豈虛語哉毒恨黃元公三回
L154n1638_p0027a01║五次持書徑山盤桓三年朽不得已作遊山
L154n1638_p0027a02║計還他一點道心結制一期即還雙徑所以
L154n1638_p0027a03║赴開先之請混俗塵世太宰果欲上山乞早
L154n1638_p0027a04║幾日作盤桓了生死債結般若心空及第緣
L154n1638_p0027a05║當自努力。
L154n1638_p0027a06║復方孩未居士
L154n1638_p0027a07║接手教云云夜臥不寧日裏少困以清茶爐
L154n1638_p0027a08║香對古人語句消遣夢境擾亂作張主不得
L154n1638_p0027a09║此是日間意識紛飛狂馳不定日成妄想夜
L154n1638_p0027a10║成夢也咄哉主人公端坐正堂風火隨我號
L154n1638_p0027a11║令那許容伊聚散如大海水平平坦坦融納
L154n1638_p0027a12║白川不見有己不見有彼此時秋月新輝澄
L154n1638_p0027a13║清皎潔靜夜寒潭湛湛地有甚外物可到這
L154n1638_p0027a14║裏我今少開方便見色聞聲時即便拽轉提
L154n1638_p0027a15║撕話頭上生不知身老不知心逐日着衣喫
L154n1638_p0027b01║飯要見是個甚麼道理牢牢靠靠一咬咬定
L154n1638_p0027b02║地水火風是我本源心地更無別物迷之則
L154n1638_p0027b03║生死始悟之即法身佛也除四大之外何處
L154n1638_p0027b04║尋佛即四大之內佛亦不立且道即今落筆
L154n1638_p0027b05║把箸的復是阿誰速道速道。
L154n1638_p0027b06║與蕭伯玉居士
L154n1638_p0027b07║居士西江道人也佛法中大檀越樹蔭覆苾
L154n1638_p0027b08║蒭我之所來開先者遊山作佛事切勿我有
L154n1638_p0027b09║禪道利益人然而上堂小叅出不得已遣日
L154n1638_p0027b10║子豈有出世念而到匡山做人不是這個道
L154n1638_p0027b11║理黃元公三回五次上徑山書不辜伊之一
L154n1638_p0027b12║片苦心為法門耳今將一年結制已竟當抽
L154n1638_p0027b13║身遊山隨緣放浪於山水間老身七十歲不
L154n1638_p0027b14║隨心而寧受人區宇耶。
L154n1638_p0027b15║復金正希居士
L154n1638_p0028a01║己分中事只在舉足掉臂間無勞遠覓若將
L154n1638_p0028a02║道理語句湊泊那事轉踈轉遠矣何以故他
L154n1638_p0028a03║是無滋味無道理寂寞之鄉道理加之如何
L154n1638_p0028a04║使得西來大師教外別傳者為此方人泥於
L154n1638_p0028a05║道理文字弄得嘴頭水漉漉地不得見性明
L154n1638_p0028a06║心勞他得得過來掃除葛藤有直指人心見
L154n1638_p0028a07║性之一宗也今時士大夫做功夫圖速效喜
L154n1638_p0028a08║解說不知那事所有法無法至空界色界種
L154n1638_p0028a09║種殊勝劣緣一切沾粒他不着何以故他是
L154n1638_p0028a10║無佛性無知解不作佛不作眾生你若要親
L154n1638_p0028a11║近無你親近處直饒文殊普賢快口利辭與
L154n1638_p0028a12║麼與麼不與麼不與麼與那事毫沒交涉若
L154n1638_p0028a13║有所得心欲證西來大意十萬八千未是遠
L154n1638_p0028a14║在畢竟如何畢竟要辦個氷冷心肝和前所
L154n1638_p0028a15║知所覺道理無道理乃至世諦習氣一齊掃
L154n1638_p0028b01║却掃不去𢬵命掃忽然掃破釋迦頂相諸代
L154n1638_p0028b02║祖師鼻孔一時穿却快哉伯林吳居士進堂
L154n1638_p0028b03║結制一月便覺心地清楚信有此事雖與道
L154n1638_p0028b04║遠肯如此朝夕做去自然有倒斷日子古人
L154n1638_p0028b05║云但辦肯心必不相賺。
L154n1638_p0028b06║與黃海岸居士
L154n1638_p0028b07║春來道體安主人公住不動地何其應緣無
L154n1638_p0028b08║虧拈之不得覩之沒形逈出天上天下作大
L154n1638_p0028b09║佛事真奇特也嗟乎此事唯佛與佛乃能知
L154n1638_p0028b10║之臨濟謂之無位真人雲門北斗裏藏身祖
L154n1638_p0028b11║師呼之瞎漢者𫨻光明容受萬有圓照法界
L154n1638_p0028b12║雪山覩明星悟此也諸代祖師東語西話證
L154n1638_p0028b13║此也十方諸佛東湧西沒說法如雲如雨說
L154n1638_p0028b14║此也維摩默然𢍆此也靈照笟籬賣弄此也
L154n1638_p0028b15║百姓日用而不知五欲三毒人我貢高迷此
L154n1638_p0029a01║也末法時祖道頹然宗風零替夢幻泡影認
L154n1638_p0029a02║為實法自謂修證道德齊於佛祖橫行直闖
L154n1638_p0029a03║棒喝三家村婆婆媽媽騙衣索食痛哉一宗
L154n1638_p0029a04║沉之海底老人三十年來不曾見一人頂天
L154n1638_p0029a05║立地高唱祖庭披烟雲於萬里挈綱宗於當
L154n1638_p0029a06║世如此法門何人不流涕痛惜者哉。
L154n1638_p0029a07║與譚埽菴居士
L154n1638_p0029a08║別後不審居士道體若何老人邇來晨昏無
L154n1638_p0029a09║繫寒光野色盡為眷属紅黃楓葉面攤東西
L154n1638_p0029a10║靜坐林間惟見落葉三片五片鳥啼一聲兩
L154n1638_p0029a11║聲時也追思物情尚有風霜韻致草木槁潤
L154n1638_p0029a12║天地豈有心使然前承水原留住半月甚為
L154n1638_p0029a13║適意朽何人也一老僧也住山四十載今當
L154n1638_p0029a14║行腳踏明月於萬方喙清霜於千里古人云
L154n1638_p0029a15║未有長行而不住未有長住而不行者老人
L154n1638_p0029b01║得之矣笑笑。
L154n1638_p0029b02║與葵石朱居士
L154n1638_p0029b03║向承供養極感道心朽刻下居超果靜室逍
L154n1638_p0029b04║遙稱嬾萬勿慮我也居士近日道體珍重促
L154n1638_p0029b05║膝高談當在何日雖然安居別井那能及空
L154n1638_p0029b06║山一笑九十里相聞耶古之藥山今之何人
L154n1638_p0029b07║也三泖烟雲幾時肯撥棹否。
L154n1638_p0029b08║與子容朱居士
L154n1638_p0029b09║西園吟詠秉燭夜遊誠為快事春夏已交未
L154n1638_p0029b10║見携囊買棹大都又向楮先生處遊過了也
L154n1638_p0029b11║笑笑東溪佳什羙則羙矣若云更勝耶溪老
L154n1638_p0029b12║人不覺噴飯子容當親到一番始知雲門不
L154n1638_p0029b13║作誑語。
L154n1638_p0029b14║與祈遠唐居士
L154n1638_p0029b15║朽自去秋出山雲門挂笠日逐逍遙竟不知
L154n1638_p0030a01║湘之南潭之北也不晤居士有日矣然無便
L154n1638_p0030a02║人不及一訊刻下息超果靜室以問柳為生
L154n1638_p0030a03║涯梅花落地無可得問也燕子將來蠶豆花
L154n1638_p0030a04║半開矣不知居士近日佛法作何面目門墻
L154n1638_p0030a05║高廣無敢輕動笑笑。
L154n1638_p0030a06║與狷菴單居士
L154n1638_p0030a07║午夜間忽有異人謂我言昔有梅花百詠流
L154n1638_p0030a08║傳若再題百絕海內可稱奇絕老人喝曰汝
L154n1638_p0030a09║是何人敢向我索詩耶其人稽首而請曰我
L154n1638_p0030a10║非人也亦非天也乃梅花神耳師以佛法利
L154n1638_p0030a11║生非詩也老人諾諾即題百絕續之時燈下
L154n1638_p0030a12║率成恐字句差落顛錯不公乞為改正。
L154n1638_p0030a13║歌
L154n1638_p0030a14║十二時歌
L154n1638_p0030a15║夜半子熟睡同小死驚覺起窓破風鳴紙
L154n1638_p0030b01║鷄鳴丑洗面展兩手苦追尋莫飲無明酒
L154n1638_p0030b02║平旦寅眉毛眼上橫祖師來雲門吃胡餅
L154n1638_p0030b03║日出卯莫與生死拗且隨緣疑破心了了
L154n1638_p0030b04║食時辰黃花笑白蘋問何為滿目是癡人
L154n1638_p0030b05║禺中巳張三呼李四臥官街生平無個事
L154n1638_p0030b06║日南午飯飽敲魚鼓白雲歸塞斷茅菴路
L154n1638_p0030b07║日昳未短䇿遊山去青草中蝦蟆隱腳底
L154n1638_p0030b08║晡時申寂寞且孤吟落木響始覺有知音
L154n1638_p0030b09║日入酉暮色牽山走草蕭蕭隣舍啼芻狗
L154n1638_p0030b10║黃昏戌天外黑如漆進門來一頭撞着壁
L154n1638_p0030b11║人定亥法身沒被盖露堂堂任渠壞不壞
L154n1638_p0030b12║和趙州十二時歌
L154n1638_p0030b13║鷄鳴丑寒影燈殘窓逗漏明月堂前竹葉浮
L154n1638_p0030b14║踏開天際何曾有白雲曉風布口水沸砂鐺
L154n1638_p0030b15║煑南斗瞌睡思量再上床夢中作主不唧𠺕
L154n1638_p0031a01║平旦寅荒村破院共誰論炊香白粥去年喫
L154n1638_p0031a02║今日厨司尚見塵閒弄管字還親山水圖中
L154n1638_p0031a03║過客頻亂髮廉纖如洒雪老來活計戴頭巾
L154n1638_p0031a04║日出卯還同昨日生煩惱有田不耕可憐生
L154n1638_p0031a05║破屋蓬塵何必掃生柴多熟飯少逐日思歸
L154n1638_p0031a06║徑山老憑他牛馬入門來那管短長法堂草
L154n1638_p0031a07║食時辰鐵鉢曾持走四鄰去年喫了菜包子
L154n1638_p0031a08║今日還生舌上津角鹿少兔來頻青天白晝
L154n1638_p0031a09║沒閒人偷心只在青蚨杖只畏饑瘡不畏嗔
L154n1638_p0031a10║禺中巳披了袈裟豈如此世間可畏腥羶僧
L154n1638_p0031a11║問着東西眼若死黃廿一李十四慚愧何曾
L154n1638_p0031a12║有些子滔滔富貴慠他人兩腳長伸面上紙
L154n1638_p0031a13║日南午索飯烏鴉無節度飛過山邊又水邊
L154n1638_p0031a14║不離寸步如經註死猫頭酸似醋拖入肝腸
L154n1638_p0031a15║苦萵苣這般供養也難消百鳥不來地堅固
L154n1638_p0031b01║日昳未花陰掇轉南軒地饑來哈口西北風
L154n1638_p0031b02║慚愧人天還不是只隨緣有何義渴飲曹溪
L154n1638_p0031b03║坐不睡善法堂中無此娛一床破被壓吾背
L154n1638_p0031b04║晡時申沽酒提壺無別人生下小兒半帶癭
L154n1638_p0031b05║黑面黃眉唇皴皴楊柳茶貴似珍烏龜露骨
L154n1638_p0031b06║不露筋十字街頭癡布袋逢着便教乞一文
L154n1638_p0031b07║日入酉寂靜家風教誰守這樣山門影現無
L154n1638_p0031b08║四大部洲豈沒有水漉漉道人口繼續傳燈
L154n1638_p0031b09║臨濟後常用祖師一字關透得過者子胡狗
L154n1638_p0031b10║黃昏戌山前有個維摩室珍珠等物總不逢
L154n1638_p0031b11║惟見衲衣黑如漆脚尖頭起紅日踢出祖師
L154n1638_p0031b12║聲唧唧忤逆兒孫林下行採花蜂去香成蜜
L154n1638_p0031b13║人定亥除却魔王俱不愛雪山堆裏白牛眠
L154n1638_p0031b14║香草纏身何必盖獅子兒說甚戒打滾雲中
L154n1638_p0031b15║莫作怪錦帶飄飄春雨泥牛王問取還曾會
L154n1638_p0032a01║半夜子生死冥冥何定止可憐羊啞劫中人
L154n1638_p0032a02║出格丈夫能幾幾石腳床爛蘆廢亂草些些
L154n1638_p0032a03║作盖被自來怪燒黃熟香絕不相聞牛糞氣
L154n1638_p0032a04║閒閒歌
L154n1638_p0032a05║心地閒不生草舊時學問多忘了尋常冷煖
L154n1638_p0032a06║自家知不去向人外邊討散誕行勿繫絆蓬
L154n1638_p0032a07║頭赤腳寒山樣相逢只是笑咍咍石虎當途
L154n1638_p0032a08║何足怪五峰寒雙徑杳白雲自去松杉老幾
L154n1638_p0032a09║聞山答月樓鐘古殿無僧關寂寥梅花香不
L154n1638_p0032a10║可折飛窓暗度春枝雪冷魂飄磬下樓臺禪
L154n1638_p0032a11║板蒲團閒不徹妙喜風竹篦子活人劍也臨
L154n1638_p0032a12║機使鋒鋩鮮利按龍蛇是聖是凡捶出髓何
L154n1638_p0032a13║國人何國住大唐天子原尊貴相扶同過玉
L154n1638_p0032a14║河橋歷歷風霜太狼狽東坡池舊公案烟堆
L154n1638_p0032a15║千指毘盧面山根野水曲灣灣殘塔稜層猶
L154n1638_p0032b01║倔僵日放憨夜漠漠短床裌被如何樂任他
L154n1638_p0032b02║千聖出頭來我正睡濃伸兩腳
L154n1638_p0032b03║不修行歌
L154n1638_p0032b04║不修行不染汙絕壁懸巖獅子住夜深哮吼
L154n1638_p0032b05║月明前虎狼妖怪奔無路行便行臥便臥水
L154n1638_p0032b06║漚一個依空聚妄想生時諸佛興何勞卓卓
L154n1638_p0032b07║如泥塑天大明日頭露村前烟火炊無數正
L154n1638_p0032b08║是山家得意時猫頭臭爛無人顧破衣裳半
L154n1638_p0032b09║節袴放憨林下曾分付不向靈山受記來驢
L154n1638_p0032b10║胎馬腹教誰怖
L154n1638_p0032b11║示獅聲珠侍者住山
L154n1638_p0032b12║獅子兒漫哮吼莫學狐狸邊界走葛藤窠裏
L154n1638_p0032b13║老成精刺碎心肝難放手不放手病轉深尋
L154n1638_p0032b14║枝討葉入荒林一槌擊破臭糟甕大笑携笻
L154n1638_p0032b15║上翠岑今日會始知情直向匡廬峰之頂一
L154n1638_p0033a01║間茅屋半間雲枯木龍吟絕人影不求祖不
L154n1638_p0033a02║求佛說甚疑情生死切番來覆去任逍遙歷
L154n1638_p0033a03║歷孤明是何物心法忘根塵寂南北東西莫
L154n1638_p0033a04║分別忽然迸斷血腥腥明月堂中清皎潔菜
L154n1638_p0033a05║飯香真快活利鎖名韁都擺脫一個筋斗打
L154n1638_p0033a06║出門五老峰前招彌勒
L154n1638_p0033a07║諸方都作十究竟歌予作不究竟
L154n1638_p0033a08║不究竟心擬思千里白雲深一重山色一重
L154n1638_p0033a09║水夾竹梅花冷獨吟
L154n1638_p0033a10║不究竟身五陰聚沫幻非真馬蹄忙殺歸家
L154n1638_p0033a11║晚芳草途中載主人
L154n1638_p0033a12║不究竟事紅紫枝頭無不是眼睛定動鬼門
L154n1638_p0033a13║關塞外烟塵何所視
L154n1638_p0033a14║不究竟理酒肆婬坊誰讚毀山程不許夜人
L154n1638_p0033a15║行天曉還鄉能幾幾
L154n1638_p0033b01║不究竟生黃鳥聲聲楊柳新披雨簑衣泥沒
L154n1638_p0033b02║膝前村傀儡戲初成
L154n1638_p0033b03║不究竟老面黃齒赤非草草任他歲月髑髏
L154n1638_p0033b04║乾這個何曾受顛倒
L154n1638_p0033b05║不究竟病神工難按鉢盂柄川芎甘草及當
L154n1638_p0033b06║歸妙藥難醫要死症
L154n1638_p0033b07║不究竟死世上幾人得到此三般不了可憐
L154n1638_p0033b08║生業識茫茫千萬里
L154n1638_p0033b09║不究竟苦窮通榮辱石邊火丙丁童子擬翻
L154n1638_p0033b10║身時節因緣無處躲
L154n1638_p0033b11║不究竟樂刀山劍樹何曾惡頭頭原是自家
L154n1638_p0033b12║珍倒却剎竿早已錯
L154n1638_p0033b13║瞌睡歌
L154n1638_p0033b14║瞌睡哥瞌睡哥我欲惺惺爾欲呵不知何劫
L154n1638_p0033b15║結冤家從死至生沒奈何苦捱排逐時過又
L154n1638_p0034a01║怕經行散亂多方纔打坐上蒲團燒得寸香
L154n1638_p0034a02║頸又蹉無方便驅逐他因循歲月住巖阿剔
L154n1638_p0034a03║起眉毛仔細看猶若長江水上波心不了動
L154n1638_p0034a04║干戈他本無根我自羅話頭不切境涉境散
L154n1638_p0034a05║亂如何魔復魔不必恨且支掄昏沉原是自
L154n1638_p0034a06║家人我若無心他便休一腔和氣劫前春三
L154n1638_p0034a07║十載誰為隣茶來飯去並無嗔空中月散主
L154n1638_p0034a08║中主枕上黃粱賔復賔今覺了主中賔穿衣
L154n1638_p0034a09║喫飯更何人香嫩渾如三月雨光虛正是五
L154n1638_p0034a10║湖民賔中主寐亦親梅花枝上雪花嚬飛來
L154n1638_p0034a11║山鵲白禪翁滾水一杯吟玉塵瞌睡哥瞌睡
L154n1638_p0034a12║哥石人兒子木人婆赤條條地打鼾眠那管
L154n1638_p0034a13║日輪天上過堪笑諸方癡衲子都來昏散做
L154n1638_p0034a14║功夫
L154n1638_p0034a15║逍遙吟
L154n1638_p0034b01║新茶嫩笋芳草垂楊徐步山谷鐵石心膓好
L154n1638_p0034b02║鳥相喚其音丁當如何白雲飛滿眠床山下
L154n1638_p0034b03║有田菜麥青黃溪邊有屋烟樹蒼茫忽來明
L154n1638_p0034b04║月池上生光誰為侍者松杉兩旁橫攛拄杖
L154n1638_p0034b05║擊碎空王正恁麼時日出東方如大火聚今
L154n1638_p0034b06║古文章普天之樂萬歲君皇常敬常仰竹爐
L154n1638_p0034b07║生香山泉自流清聲勿狂金毛獅子哮吼高
L154n1638_p0034b08║崗驚走無路妖怪狐狼一喝兩喝佛祖潛藏
L154n1638_p0034b09║無人可伴臨濟家鄉為眾生苦地獄天堂精
L154n1638_p0034b10║神痛快煒煒煌煌長年受用百結衣裳續祖
L154n1638_p0034b11║慧命伶俐兒郎吾師授受時刻不忘
L154n1638_p0034b12║山行吟
L154n1638_p0034b13║春雲裂破一聲鳥七片五片花飛沼清冷莓
L154n1638_p0034b14║苔爛石頭新鮮薜荔穿林杪危巖壁立不可
L154n1638_p0034b15║登斗室藏身未嘗小狼虎嬉嬉印雨泥猿猱
L154n1638_p0035a01║逐逐啼天曉草鞋脫落付秋風拄杖揭開千
L154n1638_p0035a02║佛杳即此幻化空劫身有何法則與君了吟
L154n1638_p0035a03║長吟笑獨笑赤腳高歌趂鹿行罵人怪煞無
L154n1638_p0035a04║同調
L154n1638_p0035a05║居山歌
L154n1638_p0035a06║君不見好兒郎問汝何為洗俗腸俗腸不洗
L154n1638_p0035a07║神不清到頭氣息終難忘行腳去草茫茫望
L154n1638_p0035a08║烟乞食興猖狂形骸枯盡若木偶道眼未明
L154n1638_p0035a09║真可傷還只是居山強草蓬一個毛竹牀澹
L154n1638_p0035a10║泊隨緣修午供盛來滿鉢菜根香孤屹屹豈
L154n1638_p0035a11║郎當杜鵑聲裏日初長山中十日九日雨烏
L154n1638_p0035a12║花黴徹衲衣裳分明說不覆藏夜塘水漲白
L154n1638_p0035a13║雲鄉千峰如浪湧門外打破老僧折腳鐺
L154n1638_p0035a14║辭院歌
L154n1638_p0035a15║君不見閻浮地寬得幾杖世界不属人商量
L154n1638_p0035b01║春風秋風有時冷黃蜂蝴蝶雙過墻小兒子
L154n1638_p0035b02║誰家即眉目分明衣帶香手中拈却大明律
L154n1638_p0035b03║何必威儀入學堂記得起浮玉山偶然失腳
L154n1638_p0035b04║墮坑巖是則名為教兒法返擲猶如脫汗衫
L154n1638_p0035b05║何人會乾坤函密不通風絕聖凡琉璃瓶碎
L154n1638_p0035b06║山河雪一剎那頃坐斷嵒又不見本懷原是
L154n1638_p0035b07║住山翁不愛叢林愛箬蓬此來扮出不成套
L154n1638_p0035b08║恨殺新城黃元公這模樣未嘗逢一回懽喜
L154n1638_p0035b09║一回空砂米炊香生鐵屑苦死人也遇劫風
L154n1638_p0035b10║將就安身一年已償債開先作短工罪滿來
L154n1638_p0035b11║春我欲去留我廬山甚不通燈下別寫歌辭
L154n1638_p0035b12║山靈土地又如何假饒住此一千歲塞斷肺
L154n1638_p0035b13║腸石屑過告訴弟告訴哥黃天放我出巖阿
L154n1638_p0035b14║眉愁終日不得快一番狼藉一番魔時運不
L154n1638_p0035b15║濟遇荒歲水陸程途數不差雲深路杳三千
L154n1638_p0036a01║里好對金焦月下歌由天命謝神祗護我還
L154n1638_p0036a02║山東坡池毛竹萬竿風細細玉蘭一樹影癡
L154n1638_p0036a03║癡梵王宮裏傳寒磬飄落人間渾是詩別大
L154n1638_p0036a04║眾不須留四十年來何所求一切隨緣恁麼
L154n1638_p0036a05║過水足草足老牯牛道人身邊空索索絕沒
L154n1638_p0036a06║青蚨挂杖頭八月秋風衣帶解一帆江水共
L154n1638_p0036a07║悠悠去兮去兮是時節黃花紅蓼東籬色大
L154n1638_p0036a08║笑黃河水迸流千指菴中碁奕奕
L154n1638_p0036a09║雜著
L154n1638_p0036a10║蝸角喻
L154n1638_p0036a11║佛之為言心也以心靈故作萬物主以心明
L154n1638_p0036a12║故不受諸蘊故曰天上天下惟我獨尊佛豈
L154n1638_p0036a13║有我以無我而我空我故轉萬物為自己無
L154n1638_p0036a14║物故統四大全萬物也既萬物總是一心何
L154n1638_p0036a15║分別而有世界眾生耶眾生世界本是一心
L154n1638_p0036b01║因世界起便有如是若干差別差別者眾生
L154n1638_p0036b02║妄也以妄性不定起種種念種種識見異生
L154n1638_p0036b03║異滅生而復死死而復生六道流轉汪洋不
L154n1638_p0036b04║息始知世界起於眾生妄有雖曰流轉其心
L154n1638_p0036b05║常故眾生不實業識所成何干於佛譬如日
L154n1638_p0036b06║輪明暗虛空不動能流轉者業識自為然亦
L154n1638_p0036b07║不外虛空別說有個流轉性既流轉者亦無
L154n1638_p0036b08║自性又如雲散虛空倐忽即無雲豈別有家
L154n1638_p0036b09║鄉出沒太虛耶故曰即佛即心即真即妄也
L154n1638_p0036b10║既說佛即心我何不見心作何色而能成佛
L154n1638_p0036b11║不也佛本無相而曰即心心無自性而曰即
L154n1638_p0036b12║佛真不別立而曰即妄妄不自有而曰即真
L154n1638_p0036b13║譬如大地能載草木不失其時能開合者何
L154n1638_p0036b14║也若說樹性本然而能花果樹當自成其時
L154n1638_p0036b15║何假大地風霜雨露若說因大地而有功歸
L154n1638_p0037a01║於地也地既能成何不自成而來花木知否
L154n1638_p0037a02║如是流轉不出因緣而別有因果也佛也眾
L154n1638_p0037a03║生也俱不離因緣本源心地因緣若離心佛
L154n1638_p0037a04║何在哉斯人便能坐微塵裏轉大法輪於一
L154n1638_p0037a05║毫端現寶王剎今人若欲見自性明本心者
L154n1638_p0037a06║先當離雜用心動靜之際下隻臂撮摩虛空
L154n1638_p0037a07║用心久長慎勿退轉精勤勞役初心不遷如
L154n1638_p0037a08║是趨向自然有日一掬在手快哉始信佛祖
L154n1638_p0037a09║之言不二之語也嗟嗟余原住眾生地摸索
L154n1638_p0037a10║聖智猜詳西來達磨傳佛心印非老人實證
L154n1638_p0037a11║之旨請君勿疑蝸角者若說其有亦不必有
L154n1638_p0037a12║若說其無亦不必無因以為喻。
L154n1638_p0037a13║大佛頂
L154n1638_p0037a14║任伊千聖出頭向此下不得個元字腳若論
L154n1638_p0037a15║世尊所說大佛頂者乃一部楞嚴經之綱目
L154n1638_p0037b01║未嘗不是然而知楞嚴經者解楞嚴經者不
L154n1638_p0037b02║可逐文字而食其糟粕也大佛頂有旨焉大
L154n1638_p0037b03║佛頂者乃是十方諸佛一切眾生命根謂之
L154n1638_p0037b04║貪欲坑驢馬窟地獄渣山河吠大佛頂作用
L154n1638_p0037b05║之體性也何以故善惡二緣離大佛頂無別
L154n1638_p0037b06║有法近與眾生為名為號立知見本遠至十
L154n1638_p0037b07║方諸佛莫不由斯經過利生濟物諸代祖師
L154n1638_p0037b08║得大佛頂續祖慧命機用全提激揚後學大
L154n1638_p0037b09║佛頂者世尊影上出影夢中說夢耳他原不
L154n1638_p0037b10║属有無空等名相今世尊安名曰大抱屈無
L154n1638_p0037b11║申他原不是件物而世尊安名曰佛教誰領
L154n1638_p0037b12║話他原不是落影響絕內絕外無標無示而
L154n1638_p0037b13║世尊安名曰頂何人承當擔荷大佛頂耶捏
L154n1638_p0037b14║目云乎哉梵語首楞嚴此言一切事究竟堅
L154n1638_p0037b15║固可見十方世界一切所有之法同漚花幻
L154n1638_p0038a01║影動他不得壞他不得乃至碎為微塵丸為
L154n1638_p0038a02║小大一任撮弄眼前有法無不是究竟堅固
L154n1638_p0038a03║或云依如是說竟不必修行總之堅固罪福
L154n1638_p0038a04║因果無不究竟了無少法在內外經云所作
L154n1638_p0038a05║業不忘果報還自受乃在大佛頂上打筋斗
L154n1638_p0038a06║何患不究竟堅固哉今學道者當細察審思
L154n1638_p0038a07║故曰本自無瘡勿傷之也。
L154n1638_p0038a08║水喻
L154n1638_p0038a09║法身如水隨緣流止不滯一隅不拘淨穢無
L154n1638_p0038a10║分別無憎愛無背向高處高平低處低平空
L154n1638_p0038a11║古今而不亂治寰宇而不動水之情物之體
L154n1638_p0038a12║非造化而生非雕琢而有豈可擬議而得之
L154n1638_p0038a13║耶人之謂人者妄人之謂性者虛既虛妄和
L154n1638_p0038a14║合而成人何不推窮我之四大從何處起何
L154n1638_p0038a15║處來假父母赤白二垢而成是則名為一塊
L154n1638_p0038b01║血肉何曾有人今之搖擺風流遊山玩水隨
L154n1638_p0038b02║識妄以攀前境是則名為識主分別業蕩娑
L154n1638_p0038b03║婆生死漂溺豈真性本心有此一種若悟後
L154n1638_p0038b04║人不妨於事何以故趙州云汝等被十二時
L154n1638_p0038b05║轉老僧轉得十二時此便是悟後人樣子。
L154n1638_p0038b06║贈題子葵居士夢石譜
L154n1638_p0038b07║玄黃宇宙不可摸眼耳鼻舌安能知吾有居
L154n1638_p0038b08║士最靈異翛然不滯雲水機夜深獨臥鴛湖
L154n1638_p0038b09║閣神人出沒不可思千古萬古性一真劍鋩
L154n1638_p0038b10║雖利難割水化石且教遺在夢天明小樓紅
L154n1638_p0038b11║日起。
L154n1638_p0038b12║題手卷
L154n1638_p0038b13║朽自庚辰春到匡廬開先十笏山齋坐夏閒
L154n1638_p0038b14║情供眼拄杖逢人晝𥨊之餘山行林麓樹綠
L154n1638_p0038b15║松長澗流飛瀑無日可更山色也昨弟子三
L154n1638_p0039a01║五輩談及宗門事近日相聞禪宗行海內若
L154n1638_p0039a02║白雲過太虛忽有忽無之間未可寓也朽招
L154n1638_p0039a03║隱橋引杖而歸幽然於心卓立香氣洒窓生
L154n1638_p0039a04║平所習悉皆現前即為潑墨傍有僧謂朽曰
L154n1638_p0039a05║老人單丁獨處時始得今為人天師作諸方
L154n1638_p0039a06║眼豈可做這個勾當禪和子傳將去宗門何
L154n1638_p0039a07║在請暫息還徑山一憑老人作用朽咄曰你
L154n1638_p0039a08║也說得有理奈何朽不欲作土地去若依汝
L154n1638_p0039a09║輩要我板板的循規蹈矩方是佛法不知自
L154n1638_p0039a10║性中無所不有朽拈筆示之這是甚麼年間
L154n1638_p0039a11║造的僧無語劈面一掌僧忍痛作聲朽曰好
L154n1638_p0039a12║山水。
L154n1638_p0039a13║
L154n1638_p0039a14║
L154n1638_p0039a15║雪嶠禪師語錄卷第八
L154n1638_p0039b01║音釋
L154n1638_p0039b02║𡎺（側六切音纖塞也）。賺（直䧟切音詀賣也）。喙（許穢切音▆以喙而息也）。
L154n1638_p0039b03║昳（杜結切音耋日𣅦也言日蹉跌而下謂未時也）。晡（奔模切音逋申時也）。皴
L154n1638_p0039b04║（七倫切音逡皮細起也）。