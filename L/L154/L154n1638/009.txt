L154n1638_p0040a01║雪嶠禪師語錄卷第九　　　　　　魚九
L154n1638_p0040a02║參學門人弘珠等編
L154n1638_p0040a03║道行碑上（附）
L154n1638_p0040a04║徑山語風老人嗣臨濟第三十世雪嶠信大
L154n1638_p0040a05║禪師道行碑
L154n1638_p0040a06║欽命國子監司業兼掌祭酒事前戊辰二甲
L154n1638_p0040a07║進士工部虞𢖍司郎中大理寺左寺副曹
L154n1638_p0040a08║溪受法弟子福徵譚貞默槃談書
L154n1638_p0040a09║埽道人不慧默以壬子歲落一椽于武林
L154n1638_p0040a10║湖山之南屏山曰聊齋讀書習靜慕與方
L154n1638_p0040a11║外善知識交得遇
L154n1638_p0040a12║大師時師尚住雙髻號雪庭道臈四旬有三
L154n1638_p0040a13║而宗風已震攝諸方矣不慧時年二十有
L154n1638_p0040a14║三早知執禮問道師亦一見深許自此相
L154n1638_p0040a15║與結菴雙徑東坡池頭三十餘年來來往
L154n1638_p0040b01║往看山看水話東話西不減家常戚屬至
L154n1638_p0040b02║乙酉春而不慧別往金陵丁亥秋而大師
L154n1638_p0040b03║示寂雲門矣思彥禪友從雲門走南雍任
L154n1638_p0040b04║所以訃聞而不慧隨合皈依善信藉覺浪
L154n1638_p0040b05║和尚普說定祖庭位次以報矣載閱歲辛
L154n1638_p0040b06║卯春而獅聲珠公復不遠千里從匡山走
L154n1638_p0040b07║金陵以陶人也居士行緣來更從檇李走
L154n1638_p0040b08║雲門以王予安道兄塔銘來而徹崖歇公
L154n1638_p0040b09║并續補東塔雲門二會未梓語錄來屬不
L154n1638_p0040b10║慧描抹大師本來面目葢二公竝大師親
L154n1638_p0040b11║侍法乳謂熟悉大師生平道行者莫不慧
L154n1638_p0040b12║若也謬以末後大事因緣見屬其何敢辭
L154n1638_p0040b13║因念雙髻那畔事大師兩番落索已經親
L154n1638_p0040b14║口道破只須筆頭點出頰上三毛特易易
L154n1638_p0040b15║耳若語風向後事一舉一動一話一言悉
L154n1638_p0041a01║在不慧眼裏亦悉在諸方眼裏難將一隻
L154n1638_p0041a02║手掩却天下目况大師為法忘身入泥入
L154n1638_p0041a03║水方且狼藉遍地誰敢收拾瞞天倘稍加
L154n1638_p0041a04║嫌諱畏世間生眼不畏老人寂光乎其大
L154n1638_p0041a05║難說者無如壁立門風逢着痛罵即至主
L154n1638_p0041a06║法同叅亦復不免更大難說者早已機緣
L154n1638_p0041a07║響振酬報歷代師承偏自顛倒縱橫爛薰
L154n1638_p0041a08║禹門鼻孔正所謂機用莫測賔主雙忘一
L154n1638_p0041a09║任無眼人作是非實法會無煩纖毫嫌諱
L154n1638_p0041a10║也真正大善知識若語風者擔荷頹綱斬
L154n1638_p0041a11║新正令顯是慈明現相妙喜傳神有明三
L154n1638_p0041a12║百年來宗壇鐵漢絕不肻人亦絕不受人
L154n1638_p0041a13║肻究竟謂之人肻不得謂之自肻亦不得
L154n1638_p0041a14║獨許從上佛祖的的首肻之者惟青獅翁
L154n1638_p0041a15║一人而已功成呵佛罵祖纔許做忤逆親
L154n1638_p0041b01║兒徹到舉世皆孩始信是大人作略埽道
L154n1638_p0041b02║人不勝傾心瀝膽惝恍親炙知我罪我其
L154n1638_p0041b03║何敢辭憶昔天目中峰和尚有虞學士集
L154n1638_p0041b04║撰塔銘復有宋祭酒本製道行碑從來道
L154n1638_p0041b05║行碑不多見惟唐代大沙門有之非此不
L154n1638_p0041b06║足以綜其實寫其真特為拈香奮筆抽繹
L154n1638_p0041b07║疇昔睹記所及叅取本山諸山應請語錄
L154n1638_p0041b08║錯綜敘次穩順節文爰製徑山語風道行
L154n1638_p0041b09║碑用勒金石以識不朽。
L154n1638_p0041b10║大師法諱圓信初號雪庭既改雪嶠亦號青
L154n1638_p0041b11║獅翁晚號語風老人浙江寧波府鄞縣之江
L154n1638_p0041b12║井巷人俗姓朱父素稱長者母計氏以隆慶
L154n1638_p0041b13║辛未二月初十日誕師室有異光初在襁抱
L154n1638_p0041b14║視日目不瞬輒歡笑計病尋歿不得乳飲長
L154n1638_p0041b15║者遂飯之啼悽尫羸幾不成立九歲長者復
L154n1638_p0042a01║終寄食于貧戚家其家以酒腐為生業師體
L154n1638_p0042a02║貌岸偉肌膚柔膩天性孤挺奇僻不受世羈
L154n1638_p0042a03║一日往倚僧廬聞誦彌陀經水鳥樹林皆念
L154n1638_p0042a04║佛法僧忽然心動體中爆然有聲自此其家
L154n1638_p0042a05║日替相與釀酒酒酸作腐腐減師既目不識
L154n1638_p0042a06║丁復好放行兀坐傭作玩愒衣食難周逡巡
L154n1638_p0042a07║至二十九歲始决志出家就寶峰法師受五
L154n1638_p0042a08║戒遂往若虛法師席下聽講嫌其解析不明
L154n1638_p0042a09║乃自截髮為頭陀去之天台即猛念出家為
L154n1638_p0042a10║何事一箇不明白念頭打脫不下東走西走
L154n1638_p0042a11║狀若風癲不識寒暑饑渴人與粥飯即以衣
L154n1638_p0042a12║袖或兜帽承食衣敝零落嚴冬薦草臥古祠
L154n1638_p0042a13║中止一敝袴遇無袴者解與之赤體七日夜
L154n1638_p0042a14║冷氣攻腹痛難忍苦支二載無入頭處遂還
L154n1638_p0042a15║俗一月餘正上床時忽空中垂大臂掐鼻鼻
L154n1638_p0042b01║梁本隆直從此中斷曉起人咸怪之至得悟
L154n1638_p0042b02║後因有若非鼻梁斷那得頂門開之句時尚
L154n1638_p0042b03║未離家數日復垂大臂取喉中筋扯去數寸
L154n1638_p0042b04║痛不可忍手按頸上筋結成塊觸着不得即
L154n1638_p0042b05║捲衣渡江其塊便消如前打脫不徹日乞食
L154n1638_p0042b06║夜廟宿至雲棲出復渡江至紹興往五雲門
L154n1638_p0042b07║外草菴晚單上見一人金幞紅袍跪床下害
L154n1638_p0042b08║眼三七日別過一菴夢韋䭾立前展杵鼓弄
L154n1638_p0042b09║次日與住僧語僧叱曰你要放光住秦望山
L154n1638_p0042b10║去隨渡江到秦望普濟寺訪靜主妙楨楨舉
L154n1638_p0042b11║他心通僧勘少林僧三天竺公案屬師代轉
L154n1638_p0042b12║一語師下語楨呵曰宗門何得亂話師愧恨
L154n1638_p0042b13║無已苦提竟夜五更聞報鐘入廚洗面抱衣
L154n1638_p0042b14║赤膊見者怪而問之始省着衣仍走石頭上
L154n1638_p0042b15║高提那一竺來速道速道至此通身是箇疑
L154n1638_p0043a01║情指日輪曰日午不明當扼吭自絕跨石上
L154n1638_p0043a02║下狠提俄頃跨上石頭高聲曰也罷了忽前
L154n1638_p0043a03║後際斷無身相可得衝口說偈云石貼背脊
L154n1638_p0043a04║骨翻身脇肋骨仔細思量來動也動不得復
L154n1638_p0043a05║喝一喝云張三殺人李四償命既見楨楨怪
L154n1638_p0043a06║其逞然自喜曰今朝何得作怪師語以偈云
L154n1638_p0043a07║紙上山河壓殺人擔來擔去幾多春纔知不
L154n1638_p0043a08║是真消息卸下長江斷踪影此日境界非常
L154n1638_p0043a09║遂能作偈然尚未識字未能作書也徃叅徹
L154n1638_p0043a10║堂腹正枵見飯輒以手摶食堂見而叱之師
L154n1638_p0043a11║曰勘破你拍手出因訪儀峰彖彖恒持一叢
L154n1638_p0043a12║師直前奪其鼗曰道道彖無語師重擉一拳
L154n1638_p0043a13║便行返天台尋人印證未得忽擡頭見古雲
L154n1638_p0043a14║門三字乃大悟便發願弘雲門宗途中作偈
L154n1638_p0043a15║云一上天台雲更深脚跟踏斷草鞋繩比丘
L154n1638_p0043b01║五百無踪影見得他時打斷筋遂就人索紙
L154n1638_p0043b02║筆書此偈後自題云雲門石頭上得正句又
L154n1638_p0043b03║作偈云昨日樵柴手今朝文筆峰借君一張
L154n1638_p0043b04║紙流水寫東風前此盲然於識字作書者向
L154n1638_p0043b05║後手腕憑空脫皮換骨如獅子擺壞鎖韁揮
L154n1638_p0043b06║灑縱橫一往吟山寫水得大自在成無師智
L154n1638_p0043b07║統自見古雲門三字始此拈弄瓣香落索文
L154n1638_p0043b08║字不可思議之來緣師末後到龍池特特自
L154n1638_p0043b09║云從雲門普濟寺得地所謂直心是道場也
L154n1638_p0043b10║既去雲門望空聲唱曰我待熱病一回方知
L154n1638_p0043b11║工夫真假到天台華山頂太白書堂果患傷
L154n1638_p0043b12║寒病中看來都無區宇有靜主顓愚者憨山
L154n1638_p0043b13║國師第一高足也識師非常人留之室中調
L154n1638_p0043b14║理顓見座頭切菜語師曰刀刀見底師曰何
L154n1638_p0043b15║不道一刀見底閱月病愈乃下山走西天目
L154n1638_p0044a01║大殿禮佛見左邊坐伽藍神金幞紅袍乃昔
L154n1638_p0044a02║日草菴所見問知為周宣靈王過活埋菴僧
L154n1638_p0044a03║請偈有香爐一箇折隻脚之句先是雲棲大
L154n1638_p0044a04║師曾往五臺訪憨師同叅笑巖和尚師乃再
L154n1638_p0044a05║詣雲棲欲求印證時法堂香爐冷地爆碎方
L154n1638_p0044a06║丈槌僧懺悔封鍋不㸑師觸前香爐折腳語
L154n1638_p0044a07║合是印證之讖入堂跪曰香爐是某甲打碎
L154n1638_p0044a08║特為懺悔語聞方丈蓮師令侍者答之曰你
L154n1638_p0044a09║是客不是你打碎師曰打碎香爐不分賔主
L154n1638_p0044a10║又令問曰打得幾塊生師曰贓物現在因叩
L154n1638_p0044a11║首數百求開鍋侍者傳喻開鍋少頃仍未開
L154n1638_p0044a12║師復進跪叩首數百頭幾破始得開鍋因謝
L154n1638_p0044a13║而出蓮師顧侍者曰新到真菩薩行人好生
L154n1638_p0044a14║留住師飯畢堂中禮九拜唱曰某甲不學好
L154n1638_p0044a15║累及大眾竟去雨淋至十八澗通身濕透復
L154n1638_p0044b01║渡江到雲門普濟寺後雞心隴結底草屋居
L154n1638_p0044b02║數月苦熱下至妙楨靜室夜單中聞牆外高
L154n1638_p0044b03║聲云了義師父師謂楨呼之楨曰誰呼汝乃
L154n1638_p0044b04║夢也忽思因緣有在次日即行被衲觸大暑
L154n1638_p0044b05║至湖州弁山多寶寺苦告韋䭾連頓首數十
L154n1638_p0044b06║云何不護法指示一安身處珊瑚枕上兩行
L154n1638_p0044b07║淚半是思君半恨君後到嘉興楞嚴寺韋䭾
L154n1638_p0044b08║現身云我未嘗不護法師曰既是護法的去
L154n1638_p0044b09║韋䭾即從空而去因為偈云買箇小舟撐撐
L154n1638_p0044b10║南復撐北何時撐上山拋舟抱雲宿忽思武
L154n1638_p0044b11║康有雙髻峰是高峰和尚結茆故址欲往居
L154n1638_p0044b12║之遂至武康上高峰山山中有寺寺主讓牀
L154n1638_p0044b13║與師宿是夜主夢一獅子在牀上越日言之
L154n1638_p0044b14║以為異師登嶺尋地仰望雙髻壁立萬山中
L154n1638_p0044b15║師念曰我何福堪此遂于是夜獨立草中試
L154n1638_p0045a01║之至黃昏有蝙蝠飛下遶身三回者再師曰
L154n1638_p0045a02║蝠來地必在上矣至一團瓢逢住靜者號措
L154n1638_p0045a03║菴謂師曰難得你虎窠裏立一夜因問知高
L154n1638_p0045a04║峰故址師曰安所得米五斗銀五錢結一合
L154n1638_p0045a05║掌草篷千足矣措菴指見普濟菴施主潘明
L154n1638_p0045a06║霞師往告以欲向此結茆潘曰住山要錢糧
L154n1638_p0045a07║師曰先辦錢糧後住山者此人不濟潘問師
L154n1638_p0045a08║何處人師曰寧波潘誤聽寧國師復曰寧波
L154n1638_p0045a09║潘驚起請師上坐曰我前夜夢到雙髻一茅
L154n1638_p0045a10║菴額題寧波二字此師道塲也詰朝再拜同
L154n1638_p0045a11║上雙髻得夢中地而無菴潘為搆小三楹師
L154n1638_p0045a12║自運山草披葢之大笑曰快活無量矣于是
L154n1638_p0045a13║以瓶底為碗爐以編竹為供案亂石為牀蘆
L154n1638_p0045a14║柴為褥上漏下濕忍餓吞饑嘗一日喫爛豆
L154n1638_p0045a15║渣半碗不下自囑曰你是薄福人定要你喫
L154n1638_p0045b01║因拈高峰枕子落地機緣作頌云一𭡠𭡠倒
L154n1638_p0045b02║扒不起渾身沒在爛泥裏驀然枕子笑呵呵
L154n1638_p0045b03║咄喫瓔珞粥的不是你自此閱歷三年矣或
L154n1638_p0045b04║入林採薪或擔柴出市或鋤雲栽疏或齊鼠
L154n1638_p0045b05║喂鴉乏米時以少許米置瓶中喂鼠鼠銜竹
L154n1638_p0045b06║葉松毛葢好一粒不動種菜三疄望空分付
L154n1638_p0045b07║偷菜老兔與以一疄此疄和根喫盡雨疄片
L154n1638_p0045b08║葉不傷性愛打筋斗每遇軟草平坡輒打筋
L154n1638_p0045b09║斗數個垢面蓬頭人呼風子有過訪者盡物
L154n1638_p0045b10║托出不留少許因作山居四時偈云簾捲春
L154n1638_p0045b11║風啼曉鴉閒情無過是吾家青山個個伸頭
L154n1638_p0045b12║看看我菴中喫苦茶古人樹下居無屋我有
L154n1638_p0045b13║山居勝得多雷雨盡時苦亦盡奇雲影裏笑
L154n1638_p0045b14║呵呵秋光一度正將殘野菊無香木葉乾入
L154n1638_p0045b15║骨半窗寒雨過愁人不在布衣單半天紅日
L154n1638_p0046a01║照青巒草薦封門睡正酣莫道老僧真個懶
L154n1638_p0046a02║起來炊火怕風寒一日上嶺見殘雪中二虎
L154n1638_p0046a03║高眠石上覺師至從容起聚頭舞爪次第進
L154n1638_p0046a04║林師作偈有日午枝頭雪未消熟眠老虎未
L154n1638_p0046a05║伸腰之句又一日過嶺訪友見虎在竹林下
L154n1638_p0046a06║打滾師語虎曰我亦無此快活立久之其虎
L154n1638_p0046a07║竪兩足東西顧盻師乃徐行還菴有瓶窑聞
L154n1638_p0046a08║谷師叅請龍池幻有和尚歸過雙髻訪師師
L154n1638_p0046a09║方于日中捫蝨谷從後拊其背曰慈悲些師
L154n1638_p0046a10║曰個個見血谷因舉似龍池機緣曰此笑巖
L154n1638_p0046a11║真子也宜往謁之師乃下山至荊溪龍池叅
L154n1638_p0046a12║幻和尚師纔見便把住曰佛不見身知是佛
L154n1638_p0046a13║且置如何是若實有知別無佛幻云有了你
L154n1638_p0046a14║沒了我師即拓開禮拜幻曰汝不得老僧道
L154n1638_p0046a15║師拂袖出留踰月受具足戒而歸幻特與更
L154n1638_p0046b01║名圓信實為天童圓悟磬山圓修二師同派
L154n1638_p0046b02║非初出家時法名也因復往叅雲棲蓮和尚
L154n1638_p0046b03║問如何得成佛作祖去蓮曰問道于盲師曰
L154n1638_p0046b04║道豈盲耶蓮曰我盲師打○相曰總在這裏
L154n1638_p0046b05║運曰盲師曰見婦不須重下淚還他原是個
L154n1638_p0046b06║中人蓮曰不是個中人師曰却好蓮曰好好
L154n1638_p0046b07║師禮拜次日呈偈蓮為逐句着語不解西方
L154n1638_p0046b08║不學禪（着）低聲低聲偶來塵世只隨緣（着）解
L154n1638_p0046b09║也學也三間茅屋傍溪住（着）溪深路滑兩扇
L154n1638_p0046b10║竹窗關月眠（着）春色滿園關不住碎盡衲衣
L154n1638_p0046b11║那有結（着）曾似寸絲不掛養長頭髮欲成顛
L154n1638_p0046b12║（着）成顛亦不惡自從會得吾師意（着）胡餅裏
L154n1638_p0046b13║討汁白雪飄飄六月天（着）夏行冬令寒暑不
L154n1638_p0046b14║正師拜別去蓮送之囑以頭陀行住山續祖
L154n1638_p0046b15║慧命又囑以深藏後出師于爾時別有領會
L154n1638_p0047a01║到底拈香供養猶是雲棲香爐冷地爆碎時
L154n1638_p0047a02║不可思議因緣也閱歲復往龍池叅幻和尚
L154n1638_p0047a03║幻竪一指問會麼師道這個喚作甚麼幻微
L154n1638_p0047a04║笑師拂衣出又閱歲復省龍池着草鞋直上
L154n1638_p0047a05║方丈幻和尚曰你草鞋猶未脫也師曰何處
L154n1638_p0047a06║見我草鞋來幻微笑師即呈偈云數載龍池
L154n1638_p0047a07║三度登重重問話舌生氷草鞋分付虎狼去
L154n1638_p0047a08║雙髻峰頭一個僧幻頷之及幻示寂留兜[申*冒]
L154n1638_p0047a09║付師以示信後來師到龍池掃塔眾請普說
L154n1638_p0047a10║有從上諸祖傳佛心印的的心髓樹高千丈
L154n1638_p0047a11║葉落歸根之語此三上龍池消息會前雲門
L154n1638_p0047a12║雲棲兩不思議大因緣正師所自謂有時作
L154n1638_p0047a13║賔有時作主有時賔主齊彰有時賔主雙忘
L154n1638_p0047a14║此是臨濟家大機大用人天莫測者也靈雲
L154n1638_p0047a15║見桃花而悟香嚴擊竹而悟是桃是竹未有
L154n1638_p0047b01║不葉落歸根者故曰但憑徑山作主諸人安
L154n1638_p0047b02║得摸索也師住雙髻作拈古頌古一百三十
L154n1638_p0047b03║則其自序云古人鼻孔大小常流未敢措辭
L154n1638_p0047b04║摸索惟過量人方許發言吐氣批判古今不
L154n1638_p0047b05║然入地獄如箭射予念無智庸人有何作用
L154n1638_p0047b06║抱愚守癡久臥空山拈華落草打水驚魚一
L154n1638_p0047b07║笑一歌日逐如此偶日不知何處降下一尊
L154n1638_p0047b08║阿師撞入茅茨捏住幾則公案索頌子笑曰
L154n1638_p0047b09║汝何癡也縱饒頌得祖師公案徹頭徹尾與
L154n1638_p0047b10║汝分中有何交涉若要理會西來大意畢竟
L154n1638_p0047b11║向己躬下透出方可與古人相見汝等土心
L154n1638_p0047b12║木膽說不肯信不頌汝必謂我佛法有所恡
L154n1638_p0047b13║咄薦取第一座此天啟乙丑秋日語也其首
L154n1638_p0047b14║一則世尊纔生師拈云世尊奇特忒煞奇特
L154n1638_p0047b15║未免傍觀者哂頌云七步周行也不妨指天
L154n1638_p0048a01║指地便郎當大風吹倒梧桐樹自有傍人說
L154n1638_p0048a02║短長其餘別有全錄梓行又作懷淨土詩自
L154n1638_p0048a03║敘云甲子秋遊黃山直上危峰絕頂若昇忉
L154n1638_p0048a04║利忽空中人語比丘久隱時當弘法眾生差
L154n1638_p0048a05║異善調伏之子憶雲棲大師記續祖慧命之
L154n1638_p0048a06║語敢辜負耶自恨滯貨不及脫手一切時聽
L154n1638_p0048a07║其自然逍遙過日亦不禁風月閒情觸處舌
L154n1638_p0048a08║根皆生雲氣葢天葢地時商山艸堂隨手走
L154n1638_p0048a09║筆作懷淨土詩四十八首以報先師一憑諸
L154n1638_p0048a10║方扯將糊壁其第一首云青蓮臺上老金仙
L154n1638_p0048a11║接引眾生不論年必也慈悲癡眷屬娑婆搏
L154n1638_p0048a12║作四禪天後癸未開堂東塔復續成一百八
L154n1638_p0048a13║首師命畫自己像手捏數珠無非不忘雲棲
L154n1638_p0048a14║因緣也各有全梓行世又雙髻四威儀云山
L154n1638_p0048a15║中行上稜嶒縛腰爛草繩思量活菜喫石壁
L154n1638_p0048b01║採朱藤山中住檀那地茆屋漏無底四壁冷
L154n1638_p0048b02║蕭蕭半夜來風雨山中坐虛空破何處覓功
L154n1638_p0048b03║夫觔斗打出門天外笑呵呵山中臥將就過
L154n1638_p0048b04║着地鋪草窠衲被不遮寒猿啼五更苦又雪
L154n1638_p0048b05║偈云諸山俱被我埋沒縱使虛空亦受關夜
L154n1638_p0048b06║半日輪當午照不曾留跡在人間雪霽云雪
L154n1638_p0048b07║霽青松流濕烟梅花石壁兩翛然廚房不乞
L154n1638_p0048b08║鄰家火熱煑春風劈爛椽師初住雙髻作念
L154n1638_p0048b09║曰高峰六年我亦住六年及六年滿石板為
L154n1638_p0048b10║之自鳴合掌竈房火自然之又念雲棲深藏
L154n1638_p0048b11║後出之囑留戀數年至乙卯師年六十歲檇
L154n1638_p0048b12║李埽道人與會稽王子安苕溪閔裴卿武林
L154n1638_p0048b13║卓笑生諸道侶謀展一坐具地于徑山之東
L154n1638_p0048b14║坡池頭即曩時張無垢馮濟川兩居士與大
L154n1638_p0048b15║慧果禪師盤桓問道處所名不動軒者是也
L154n1638_p0049a01║師曳拄杖到山之日鄰僧過慶烏鴉亦隨之
L154n1638_p0049a02║鳴立牆頭環繞幾遍其地實占雙徑之勝登
L154n1638_p0049a03║最上層千山如指因名千指菴作千指偈云
L154n1638_p0049a04║朝夕菴開殺活機門前春色野雲飛亂峰數
L154n1638_p0049a05║出千僧指指點吾家白板扉後于山頂築語
L154n1638_p0049a06║風居因號語風老人從此宗風披拂聲振江
L154n1638_p0049a07║南叅徒問道往來絡繹于雙溪道中者無虛
L154n1638_p0049a08║日榜其居云孤雲臥此中萬山拜其下又云
L154n1638_p0049a09║烹煉五湖伶俐衲子活埋四海惡毒獰龍又
L154n1638_p0049a10║云雷霆禪而生焰石火機亦無嗔又徑山四
L154n1638_p0049a11║威儀云山中行脚健草鞋輕踏破了白雲千
L154n1638_p0049a12║萬層山中住閒送春秋去鳥不啼花落溪邊
L154n1638_p0049a13║樹山中坐窗亮胡蕉布虎狼歸在我簷前過
L154n1638_p0049a14║山中臥困到日頭午炊粥喫鄰菴去討火又
L154n1638_p0049a15║逍遙吟云新茶嫩笋芳草垂楊徐步山谷鐵
L154n1638_p0049b01║石心腸好鳥相喚其音丁當如何白雲飛滿
L154n1638_p0049b02║眠牀山下有田菜麥青黃溪邊有屋烟樹蒼
L154n1638_p0049b03║茫忽來明月池上生光誰為侍者松杉兩傍
L154n1638_p0049b04║橫攛拄杖擊碎空王正恁麼時日出東方如
L154n1638_p0049b05║大火聚今古文章普天之樂萬歲君皇常敬
L154n1638_p0049b06║常仰竹爐生香山泉自流清聲勿狂金毛獅
L154n1638_p0049b07║子哮吼高岡驚走無路妖怪狐狼一喝兩喝
L154n1638_p0049b08║佛祖潛藏無人可伴臨濟家鄉為眾生苦地
L154n1638_p0049b09║獄天堂精神痛快煒煒煌煌長年受用百結
L154n1638_p0049b10║衣裳續祖慧命伶俐兒郎吾師授受時刻不
L154n1638_p0049b11║忘丙辰冬十一月憨山國師以弘法罹難戍
L154n1638_p0049b12║曹溪恩赦還東遊上徑山茶毘達觀大師留
L154n1638_p0049b13║山中禪堂度歲雪師固峭聳特立與世無偶
L154n1638_p0049b14║憨國師雖門庭廣大亦鮮所許可獨與雪師
L154n1638_p0049b15║盤桓契洽為作千指菴六妙銘改名其前峰
L154n1638_p0050a01║為麟角峰有羣走奔騰一麟自足惟麟所重
L154n1638_p0050a02║在乎角獨之句自言喻雪之獨師亦頌和六
L154n1638_p0050a03║銘其自序云家住在朝陽峰之左東坡池之
L154n1638_p0050a04║上紫石崚崚若虎狼千峰萬峰如遊龍時丁
L154n1638_p0050a05║巳歲春日憨山老師過我喜其風景翛然山
L154n1638_p0050a06║光雅致嘆曰此地小小規模大大眼界因題
L154n1638_p0050a07║六景為六妙銘予復頌和之（云云）憨國師又
L154n1638_p0050a08║為題雪嶠山主真讚云坐斷雙髻峰捏出秤
L154n1638_p0050a09║鎚汁打破金剛圈咬碎鐵栗棘幾番凍餓死
L154n1638_p0050a10║復生剛博得些閒氣息不是殺父冤讐為甚
L154n1638_p0050a11║着這死急落得一條性命却又東拋西擲走
L154n1638_p0050a12║向雙徑峰頭不解掃蹤滅跡露出這形容也
L154n1638_p0050a13║是眼中着屑縱饒雪上加霜須知炎天赫日
L154n1638_p0050a14║試看端的橫眉鱉鼻杜鵑聲裏雨如烟東風
L154n1638_p0050a15║吹落花狼籍赤脚蓬頭下翠微相逢誰是真
L154n1638_p0050b01║相識臨別又受師鐵如意而為之銘後師寄
L154n1638_p0050b02║憨國師書云師老矣信何時出山方得一晤
L154n1638_p0050b03║雲水緇素頗多其中不知有一個半個為問
L154n1638_p0050b04║此事否末法澆漓難得其人信何日潑皮大
L154n1638_p0050b05║膽將十方塵剎國土鎔作一笑拋擲座下欲
L154n1638_p0050b06║師一一還我去住頭緒亦鎔作一笑擲之徑
L154n1638_p0050b07║山語風居今朝幸是無事師亦不可將本頭
L154n1638_p0050b08║上現成茶飯打發三家村裏齋公亦不許之
L154n1638_p0050b09║乎者也以當生平（云云）此埽道人追隨雙徑
L154n1638_p0050b10║同王芥菴朱白民二公目擊師與曹溪肉祖
L154n1638_p0050b11║憨本師一番大因緣不得不當塲拈出者也
L154n1638_p0050b12║己未仲春海昌郭凝之延過放生池埽道人
L154n1638_p0050b13║往會同過白鷗山金粟古剎隨喜故孫吳時
L154n1638_p0050b14║康居國尊者道塲也師到山已及暮是日僧
L154n1638_p0050b15║來迎者有喜色亟云午刻集蜂數斗環繞大
L154n1638_p0051a01║悲像三週如纓絡盤旋𭣣之入籠如故物見
L154n1638_p0051a02║在以為師開堂興復之兆遮留入方丈越日
L154n1638_p0051a03║彭祝吳許諸檀越宰官居士畢集具啟留師
L154n1638_p0051a04║住錫師亦棲遲彌月眾請說法終若夷然不
L154n1638_p0051a05║屑者頃之即還千指菴葢是時天童梵設方
L154n1638_p0051a06║弘師遂攢眉而去正如高峰位下斷崖義公
L154n1638_p0051a07║時嗇其用以推揖于中峯本公也有去金粟
L154n1638_p0051a08║詩云適來金粟山何晚把袂傳燈碑上看樓
L154n1638_p0051a09║閣棲遲蜂一斗池塘清澹月千竿楓殘半落
L154n1638_p0051a10║人家掃春老全提僧梵安孤掌浪鳴居國調
L154n1638_p0051a11║龍蛇出沒海狂瀾又題金粟景物十一絕和
L154n1638_p0051a12║者累百人時李九疑先生諱日華者深會法
L154n1638_p0051a13║門宗旨與師有特契是舉實為倡和之首師
L154n1638_p0051a14║既還山浹歲埽道人復過徑山同黃介子請
L154n1638_p0051a15║師自說行脚備述雙髻以前苦叅悟道行略
L154n1638_p0051b01║至移錫雙徑日而止介子筆而傳之從此不
L154n1638_p0051b02║出語風居者許久有春日雪霽山居詩云鈍
L154n1638_p0051b03║置青林不施功草鞋如虎杖如龍寒流春澗
L154n1638_p0051b04║消殘玉抱石松濤落晚風窗啟臥雲山鵲嚷
L154n1638_p0051b05║池連化日火魚紅老來沒有逃禪興毛穎先
L154n1638_p0051b06║生尚未空又秋日山居云石邊筧水到廚房
L154n1638_p0051b07║最喜山家物理長鋪舊竹牀伸脚穩刈新茅
L154n1638_p0051b08║草枕頭香青桐葉落日初短白荳花開天又
L154n1638_p0051b09║涼方外許多癡衲子就中那個不郎當又咏
L154n1638_p0051b10║雪云鳥無音律古溪幽草樹生機挂玉旒一
L154n1638_p0051b11║鉢澹香獅子肉滿爐寒焰石人頭從教埋沒
L154n1638_p0051b12║閑田地漫說浮沈壓髑髏滄海不隨緣變滅
L154n1638_p0051b13║白波千里自悠悠又亂髮吟云亂髮垂垂直
L154n1638_p0051b14║到肩白雲如水雨如煙山中一片莓苔石滑
L154n1638_p0051b15║到野狐幾萬千又拄杖云拄杖多年不遇人
L154n1638_p0052a01║閒閒壁立滿頭塵從教一擲成龍去千里煙
L154n1638_p0052a02║雲攪海春大抵在菴吟嘯多年絕不襲人牙
L154n1638_p0052a03║後慧一字而衝口所出無非西來大意亦無
L154n1638_p0052a04║非超格好詩一時老禪和老詞伯總不能出
L154n1638_p0052a05║其手拈弄長短千篇賦雪偏多奇特要以自
L154n1638_p0052a06║寫本色不假推敲讀其句子者竟不曉其半
L154n1638_p0052a07║生不識隻字空菴絕無本頭也一日下山往
L154n1638_p0052a08║雲棲掃塔哭之以詩云千丈月沉西嶺去微
L154n1638_p0052a09║餘殘白紙窗浮影堂雨竹分枝淚草榻寒煙
L154n1638_p0052a10║布葉愁刻漏已回東土想傳燈虗焰梵村幽
L154n1638_p0052a11║家風未易遷題目衣鉢山中問道流就中衣
L154n1638_p0052a12║鉢兩字識者知非草草屬筆也至甲戌歲為
L154n1638_p0052a13║崇禎七年師住徑山越二十年矣苕上唐祈
L154n1638_p0052a14║遠元竑起名弘祖閔裴卿度起名弘復及諸
L154n1638_p0052a15║居士弟子合山大眾集千指菴請師開堂出
L154n1638_p0052b01║世師曰出世作甚麼把手牽他行不得惟人
L154n1638_p0052b02║自肯乃方親按牛頭喫草决使不得因舉雲
L154n1638_p0052b03║門謁雪峰項上鐵枷何不脫却話謂出世是
L154n1638_p0052b04║大惡業事放我在地獄裏去你看那個是為
L154n1638_p0052b05║生死的甚麼喚作生死謾神謔鬼有甚利益
L154n1638_p0052b06║直饒截我語風頭去寧作無頭人亦不隨汝
L154n1638_p0052b07║等脚跟轉大眾跪久始去越一日大眾復集
L154n1638_p0052b08║進云世尊三請方說法師曰世尊眼花及至
L154n1638_p0052b09║道個止止不須說早已漏逗不少有甚奇特
L154n1638_p0052b10║因全舉雪峰示眾一切法無差雲門胡餅趙
L154n1638_p0052b11║州茶之偈向眾云語風也有兩句一切法無
L154n1638_p0052b12║差鵓鴣對老鴉生臺爭飯喫打得亂如麻有
L154n1638_p0052b13║約不來過夜半閒敲棊子落燈花慚愧西湖
L154n1638_p0052b14║保叔塔六橋烟雨夕陽斜珍重師進室中眾
L154n1638_p0052b15║侯良久裴卿曰大師雖未登座說法已竟乙
L154n1638_p0053a01║亥歲春日杭州司理黃海岸名端伯到徑山
L154n1638_p0053a02║入千指菴即問云入泥入水時如何師曰滑
L154n1638_p0053a03║敘人岸云久聞雪嶠及至到來不見一點師
L154n1638_p0053a04║曰日頭大岸云雪鎔後如何師曰春水滿溪
L154n1638_p0053a05║流岸云大師曾見甚麼人來師點胸曰雪老
L154n1638_p0053a06║岸禮拜三月初三日海岸同余中丞集生名
L154n1638_p0053a07║大成沈水部彥威名棨及吳江諸居士請開
L154n1638_p0053a08║堂至韋䭾殿曰韋天韋天還記得湖州弁山
L154n1638_p0053a09║多寶寺苦告你因緣麼第一陞座師語至此
L154n1638_p0053a10║事人人具足個個圓成海岸出眾問曰如何
L154n1638_p0053a11║是個個圓成的事師曰好與三十棒會麼日
L154n1638_p0053a12║輪西墜夜月東昇卓拄杖下座第二陞座竪
L154n1638_p0053a13║拂子曰見麼若也見𭣟瞎汝眼若也不見眼
L154n1638_p0053a14║在何處眾門答竟師召大眾曰人人衣帶下
L154n1638_p0053a15║有此大事各宜照管擊拂子下座第三陞座
L154n1638_p0053b01║語次良久曰一搥擊碎珊瑚月大地山河是
L154n1638_p0053b02║阿誰僧問答竟有進問徑山堂上敲鐘擂鼓
L154n1638_p0053b03║驚起座中獅子舞如何是獅子舞師擲花瓶
L154n1638_p0053b04║曰花瓶倒地進云請大師再道師洒香灰曰
L154n1638_p0053b05║蘇嚕蘇嚕僧禮拜師曳拄杖下座第四陞座
L154n1638_p0053b06║師擊拂子曰八十七人在此經過非今日之
L154n1638_p0053b07║徑山非一日之徑山也千年常住一朝僧今
L154n1638_p0053b08║朝祖令當行十方坐斷且道還有祥瑞也無
L154n1638_p0053b09║鐘樓生耳朵佛殿又懷胎海岸出問云如何
L154n1638_p0053b10║是鐘樓生耳朵師拈生香示之曰會取這個
L154n1638_p0053b11║進云如何是佛殿又懷胎師曰產下也岸禮
L154n1638_p0053b12║拜師舉溈山泥壁次與疎山酬問有句無句
L154n1638_p0053b13║如藤倚樹語至溈山放下泥盤呵呵大笑師
L154n1638_p0053b14║便道溈山笑裏有刀召大眾曰要見溈山笑
L154n1638_p0053b15║裏刀麼呵呵大笑下座第五陞座說法已竟
L154n1638_p0054a01║海岸拈香問曰這一枝香供養天下老和尚
L154n1638_p0054a02║且道何處得來的師曰無根樹下莫思量千
L154n1638_p0054a03║古叢林今日是珍重下座明年丙子春三月
L154n1638_p0054a04║師往四明故里了塟母事地與天童逼近密
L154n1638_p0054a05║老人因遣十侍者齎書往邀書木啟封致辭
L154n1638_p0054a06║者傳有延請天童上堂之語師怫然怒擲書
L154n1638_p0054a07║于地侍者進之究不肯發視越日即令從者
L154n1638_p0054a08║腰包抵雲門留數日渡江還山天童侍者還
L154n1638_p0054a09║報密老人笑曰此我師弟故態非一日事矣
L154n1638_p0054a10║何怪下丑春月餘杭眾居士請下山于長明
L154n1638_p0054a11║寺上堂示眾有曰若論宗門一事甚為希有
L154n1638_p0054a12║悟此宗者直接西來穿過十方諸佛鼻孔歷
L154n1638_p0054a13║代祖師髑髏無奈末法下衰依依俙俙彷彷
L154n1638_p0054a14║彿彿自稱悟道少有一兩句文字寫得幾個
L154n1638_p0054a15║字咬嚼不進的公案無縫𦉑的語句問他他
L154n1638_p0054b01║便解說支吾過去此乃義學之流杜撰長老
L154n1638_p0054b02║這些冬𤓰瓠子那裏安身立命且道與古人
L154n1638_p0054b03║相去多少毫釐有差天地懸隔（云云）隨復還
L154n1638_p0054b04║山時道價隆重檀度響從歲在己卯余中丞
L154n1638_p0054b05║集生躬至徑山語風居啟請同應天錢京兆
L154n1638_p0054b06║元冲名士貴方柱史孩未名震孺方太史坦
L154n1638_p0054b07║菴名拱乾蔡太守明藩名屏周眾宰官及余
L154n1638_p0054b08║未也二聞顧與治夢游眾居士暨翠屏山靜
L154n1638_p0054b09║明寺山主等延師以長至月二十五日到山
L154n1638_p0054b10║上堂陞座曰半夜月明時正好相隨漁父過
L154n1638_p0054b11║瀟湘業風吹入靜明寺未免拈香祝帝王拈
L154n1638_p0054b12║香說法竟集生問云大師今日還有奇特事
L154n1638_p0054b13║也無師曰有進云如何是奇特事師曰案山
L154n1638_p0054b14║高似主山進云謝師答話師曰放你三十棒
L154n1638_p0054b15║集禮拜僧出問答竟師下座入方丈指門曰
L154n1638_p0055a01║方方圓圓恰好恰好在寺經年遍遊白下名
L154n1638_p0055a02║山諸勝各有詩作翠屏山五景詩各三律自
L154n1638_p0055a03║序云余自己卯仲冬住金陵翠屏山寺山靈
L154n1638_p0055a04║懷抱而風景雅致中有怪石長松池塘畎畝
L154n1638_p0055a05║道人之樂豈如是而已供眼遊山則不無此
L154n1638_p0055a06║景也曰翠屏山曰烏龍峰曰玉花泉曰石鴈
L154n1638_p0055a07║池曰狀元峰名山之下可無詩乎老人呵凍
L154n1638_p0055a08║敲烟題之五景以曉山林之勝云相與盤桓
L154n1638_p0055a09║殷至者為何相國芝岳方太史坦菴而集生
L154n1638_p0055a10║明藩尤契一日芝岳訪道畧及宗門話頭師
L154n1638_p0055a11║正色下鉗錐語岳面熱不能堪孩未遽曰相
L154n1638_p0055a12║公莫被黑風飄墮岳乃解頤師曰死馬醫作
L154n1638_p0055a13║麼明年庚辰前正月初一日石布衲余集生
L154n1638_p0055a14║請上堂師至法座前拈香曰今歲忻逢也大
L154n1638_p0055a15║奇春風兩度上梅枝拈香祝聖無多句國祚
L154n1638_p0055b01║遐昌萬壽期拈香竟即陞座石布衲出禮拜
L154n1638_p0055b02║云今年春王兩正月元下起元恰值徑山大
L154n1638_p0055b03║師七十初度行化京都弟子裕有新年頭佛
L154n1638_p0055b04║法一句不免對大眾拈出今大師拈的是雲
L154n1638_p0055b05║門香據俗眼觀來盡道是雲門一宗滅了也
L154n1638_p0055b06║千年桃核忽抽枝自解開花還結子何不即
L154n1638_p0055b07║今成褫一夥雲門兒孫得以接續將來師舉
L154n1638_p0055b08║拂子提唱雲門來歷千言末後云五宗各自
L154n1638_p0055b09║有師承不見古人只下得一語祥菴主便合
L154n1638_p0055b10║掌云雲門兒孫猶在豈徒然哉衲云即今雲
L154n1638_p0055b11║門宗那個是光前絕後的人師曰恰遇老僧
L154n1638_p0055b12║拄杖不在衲云大師拄杖分付何人師曰有
L154n1638_p0055b13║瞎漢在衲云不可教後人斷絕去也師曰何
L154n1638_p0055b14║不領話衲便禮拜歸眾有一僧擬出伸問次
L154n1638_p0055b15║師曰去去西天路迢迢十萬餘便下座埽道
L154n1638_p0056a01║人所見大師平昔拈提雲門宗旨特特向靜
L154n1638_p0056a02║明會上和盤托出試取語錄全篇備詳顛末
L154n1638_p0056a03║語句只謂雲門宗旨足葢五宗師承未嘗以
L154n1638_p0056a04║雲門宗三字作師承實法會抹煞龍池并抹
L154n1638_p0056a05║煞雲棲使前言後句自作矛盾也就此不許
L154n1638_p0056a06║石布衲成褫雲門兒孫一時早已葉落歸根
L154n1638_p0056a07║矣大師一生只怕魔昧後昆專提正法眼藏
L154n1638_p0056a08║豈有他意哉亦豈肯以佛法當人情哉閏正
L154n1638_p0056a09║月初一日濟生菴監院我空同大眾祝壽請
L154n1638_p0056a10║上堂陞座曰諦觀辛未年前事徹夜思量淚
L154n1638_p0056a11║不乾雖然父母未是親誰是最親者祖佛非
L154n1638_p0056a12║我道誰是最道者豎拂子召大眾曰還見老
L154n1638_p0056a13║人手中拂子麼還聞拂子說法麼既不見不
L154n1638_p0056a14║聞汝等尋常所用六根俱成虛妄以何為主
L154n1638_p0056a15║不見華嚴經云剎說塵說熾然說無間歇且
L154n1638_p0056b01║道何人得聞拂子得聞何人得見拂子得見
L154n1638_p0056b02║是何章句諦聽諦聽高聲曰紮得髻根牢便
L154n1638_p0056b03║休一朝何用兩梳頭大底還他肌骨好不搽
L154n1638_p0056b04║脂粉也風流卓拄杖下座二月初十日大師
L154n1638_p0056b05║壽誕余集生黃海岸薛更生余子揚吳備三
L154n1638_p0056b06║眾居士請上堂師就座海岸拈香問答竟師
L154n1638_p0056b07║曰若論第一義諸代祖師到不得十方諸佛
L154n1638_p0056b08║會不得不見古人云只許老胡知不許老胡
L154n1638_p0056b09║會今日老僧還到得也無自代云太遠在七
L154n1638_p0056b10║十年從何處來浙江山水亦悠哉喜逢海岸
L154n1638_p0056b11║今朝至眼上眉毛不用猜諸仁者既是恁麼
L154n1638_p0056b12║現成為甚麼搆他不得只為你因循五欲沉
L154n1638_p0056b13║溺生死不得自在你若猛着精彩坐斷十方
L154n1638_p0056b14║那裏見有世數短長千歲百歲來石布衲出
L154n1638_p0056b15║問今日靜明來日開先畢竟為甚麼事師曰
L154n1638_p0057a01║來為靜明來去為開先去問答竟乃擊拂子
L154n1638_p0057a02║云今日開舖全無主顧收拾下堂閉門打坐
L154n1638_p0057a03║便下座作詩留別石布衲云不將征事付蠡
L154n1638_p0057a04║湖先著鴻書上病夫匡嶺籃輿添別緒白門
L154n1638_p0057a05║烟棹豈言辜江聲遙接金輪影雲氣初開五
L154n1638_p0057a06║老圖他日春風扣籬落玉花依舊到山廚是
L154n1638_p0057a07║歲三月應請入匡廬大師于江行途中紀事
L154n1638_p0057a08║云己夘冬十月初三日下徑山至十七日到
L154n1638_p0057a09║白門寓馴象門外蟄菴余集生居士靜室十
L154n1638_p0057a10║二月二十五日改寓靜明寺進山二十里許
L154n1638_p0057a11║庚辰二月十一日出山住有一百五日十二
L154n1638_p0057a12║日在蟄菴與海岸同齊十三日到上清河船
L154n1638_p0057a13║上看海岸話別予十六日上船十八日解纜
L154n1638_p0057a14║江水參差帆澀不能行躭閣蝴蝶山有詩三
L154n1638_p0057a15║十日到小姑山泊船其山如指秀㧞可仰石
L154n1638_p0057b01║面貼波有浮遊之意石𦉑中有佛閣僧寮森
L154n1638_p0057b02║森樹木出入以舟為路凡船隻過往者乞錢
L154n1638_p0057b03║米為供日之費猶如江水發一漚泡噫不識
L154n1638_p0057b04║此中人在漚泡中如何過日有詩三月初一
L154n1638_p0057b05║日送東北風帆如劈箭至半途有大姑山一
L154n1638_p0057b06║名鞵山有詩其日舟行二百里許到南康彭
L154n1638_p0057b07║蠡門初二日進匡山開先寺大雨此師從出
L154n1638_p0057b08║徑山入匡山越歲自記語也初四日挂鐘板
L154n1638_p0057b09║合山大眾及眾居士請上堂陞座喝一喝云
L154n1638_p0057b10║雲門宗旨絕商量函葢乾坤不覆藏觸着頂
L154n1638_p0057b11║門便顛蹶棒頭指出好兒郎吳潯上黃海岸
L154n1638_p0057b12║居士等書來徑山請三度五度無奈他何捉
L154n1638_p0057b13║猪上櫈不得已應個時節諸人應自思惟六
L154n1638_p0057b14║根門頭縱橫妙用不可躭着五欲遷延歲月
L154n1638_p0057b15║增長無明眼光落地打發不去今日老人到
L154n1638_p0058a01║此急急料理衣帶下事他日黑面老爺捉將
L154n1638_p0058a02║去佛也救你不得卓拄杖下座三月十九日
L154n1638_p0058a03║住開先十笏山齋方丈拈管適意云白雲既
L154n1638_p0058a04║去頂露青山竹底凉風安能及無草茅之頂
L154n1638_p0058a05║相有時扶杖出門招隱橋跏趺而歌綠樹桐
L154n1638_p0058a06║花進茶盃而到口忽來黃鳥枝頭三三兩兩
L154n1638_p0058a07║樹下噴雪狂流逐疎烟而不定爛頭亭子斷
L154n1638_p0058a08║臂觀音此山門標榜古宿之龜鑑也長松傍
L154n1638_p0058a09║立若迎若待于海上橫行衲子平石坦然可
L154n1638_p0058a10║賔可主惟月下高眠自得倦人天氣炎蒸火
L154n1638_p0058a11║傘人間獨我山林風疎雨竹巖阿有硯一方
L154n1638_p0058a12║有紙千堆可供老年消遣白日痛責枕頭昨
L154n1638_p0058a13║夜夢裏又歸雙徑東坡池上語風居侍者寮
L154n1638_p0058a14║與子孫輩哆哆啝啝看御愛峰指點峰頭憨
L154n1638_p0058a15║山老師云小小規模大大眼界越日往五乳
L154n1638_p0058b01║峰掃憨國師塔後作廬山面目云山中叢林
L154n1638_p0058b02║若干五乳院憨老師復建居僧五十餘有靜
L154n1638_p0058b03║室一千五百各得其地深藏幽寂松竹所圍
L154n1638_p0058b04║泉石受用無不樂懷修其道本然而艱苦異
L154n1638_p0058b05║常不可勝言也時嘉興黃闇齋名承昊者為
L154n1638_p0058b06║九江道以問道通書往來適有伐佛手崖松
L154n1638_p0058b07║木燒炭事師特作書述　太祖御碑禁語又
L154n1638_p0058b08║言山中僧人願贖竹木以蔭匡山闇為給示
L154n1638_p0058b09║禁止山賴以安五月初一日吉安郭首龍居
L154n1638_p0058b10║士請上堂師陞座曰一字相聞忉利天廬山
L154n1638_p0058b11║荒寺在開先喜逢他日成金殿萬指同叅來
L154n1638_p0058b12║復禪棗柏大士云自他不隔毫端始終不離
L154n1638_p0058b13║當念因舉白雲祥禪師椅子鞵袋公案曰這
L154n1638_p0058b14║僧既會椅子又不識鞵袋宗師家手出不得
L154n1638_p0058b15║卓拄杖下座六月初四日新建齋堂監院請
L154n1638_p0059a01║上堂師陞座喝一喝曰亘古開先風景異比
L154n1638_p0059a02║山何似紫袈裟無言童子分明說那個男兒
L154n1638_p0059a03║先到家復喝曰諸人還見麼為開先重興祖
L154n1638_p0059a04║席今朝隨喜慶賀擔個甚麼東西來乾屎橛
L154n1638_p0059a05║倒一說二事奉與諸人咬嚼百千雲水飡香
L154n1638_p0059a06║飯盡是解粘去縛人珍重下座六月十四日
L154n1638_p0059a07║覺休李居士請上堂師陞座拈香白椎竟乃
L154n1638_p0059a08║曰今日順天李居士發菩提心已久到處叅
L154n1638_p0059a09║訪經歷程途不得因緣躭閣至今遇老人懇
L154n1638_p0059a10║求出家號覺休覺者覺一切煩惱生死根本
L154n1638_p0059a11║了達自性圓明通天徹地無彼此相無優劣
L154n1638_p0059a12║想故金剛經云是法平等無有高下蠢動含
L154n1638_p0059a13║靈皆入平等菩提道塲不變初心永為法門
L154n1638_p0059a14║道種下座七月初九日黃吏部海岸端伯起
L154n1638_p0059a15║名弘調同李揮使覺休二居士祝髮請上堂
L154n1638_p0059b01║師陞座卓拄杖喝一喝曰萬樹秋風入院賒
L154n1638_p0059b02║綠袍換得紫袈裟若干頭腦一刀盡性海澄
L154n1638_p0059b03║清不浪花拈香白椎竟踞坐曰老人今日為
L154n1638_p0059b04║新城黃海岸發心出家非一日兩日夙植德
L154n1638_p0059b05║本般若正因入我法門䰅髮自落作大比丘
L154n1638_p0059b06║這事舉示人不得如人飲水冷煖自知絕後
L154n1638_p0059b07║再甦欺君不得因舉丹霞捧水跪前石頭即
L154n1638_p0059b08║與剃落丹霞到馬祖處入禪堂騎聖僧項因
L154n1638_p0059b09║緣海岸出問云騎却獅子項時如何師曰看
L154n1638_p0059b10║尾巴進云如何是出家事師喝一喝進云如
L154n1638_p0059b11║何是到家事師曰非汝境界進云大師曾到
L154n1638_p0059b12║此境界麼師以拂子打一圓相岸禮拜云明
L154n1638_p0059b13║眼人難瞞師曰珍重下座八月初一日薦覺
L154n1638_p0059b14║休上堂師陞座海岸出問生從何來死從何
L154n1638_p0059b15║去師曰向這裏會取進云死中得活時如何
L154n1638_p0060a01║師曰初三十一岸禮拜師乃云嗟乎痛哉覺
L154n1638_p0060a02║休纔見披剃今日又見薦亡生死路長人欲
L154n1638_p0060a03║苦回頭便是涅槃山覺休此去歸何處竹色
L154n1638_p0060a04║秋聲月掩關大眾無常迅速剎那異世豈得
L154n1638_p0060a05║不怕隨業動流無可據秋風依舊掩門時下
L154n1638_p0060a06║座一日師遊金輪峰回大眾請上堂師喝曰
L154n1638_p0060a07║遊罷金輪峰歸來招隱坐大凡一切事體須
L154n1638_p0060a08║得親到方知端的向南向北若不親到一回
L154n1638_p0060a09║接耳聽來未免殽訛兼之疑情不解金輪峰
L154n1638_p0060a10║昔來耶舍尊者自西域持佛舍利造塔其頂
L154n1638_p0060a11║常放寶光老人昨日去彼禮塔今日方回不
L154n1638_p0060a12║曾動着一步諸仁者還見老人去來麼若見
L154n1638_p0060a13║老人出入即是諸人鬼窟裏活計何曾得見
L154n1638_p0060a14║老人良久曰樹頭黃葉盡應見遠山青珍重
L154n1638_p0060a15║下座十一月初一日結制上堂師陞座喝一
L154n1638_p0060b01║喝曰四十年來恁麼行斬開碧落血腥腥其
L154n1638_p0060b02║中果有希奇事獅子遊行不問程今日結制
L154n1638_p0060b03║此乃古來舊規不許交頭接耳不許亂走一
L154n1638_p0060b04║步又不許作默照邪禪亦不得在鬼窟裏作
L154n1638_p0060b05║活計只有本叅一個話頭切要明白離心意
L154n1638_p0060b06║識叅絕聖凡路學僧問還丹一粒點鐵成金
L154n1638_p0060b07║至理一言轉凡成聖金鐵即不問如何是丹
L154n1638_p0060b08║師曰大展坐具看進云至理如何師曰好似
L154n1638_p0060b09║念經一般卓拄杖下座示眾結制偈云莫道
L154n1638_p0060b10║進堂好進堂生死拗半夜不得眠昏散和衣
L154n1638_p0060b11║倒雙眼撐不開板響生煩惱若是其中人晝
L154n1638_p0060b12║叅夜無飽板聲入耳門祖佛俱了了十五日
L154n1638_p0060b13║上堂師陞座維那白椎竟師呵呵大笑如雷
L154n1638_p0060b14║曰這一笑笑破諸佛鼻孔虛空百雜碎老僧
L154n1638_p0060b15║今日頭痛不得為你說且舉古人現成公案
L154n1638_p0061a01║不着佛求不着法求不着僧求作麼生會鵓
L154n1638_p0061a02║鳩樹頭鳴意在麻畬裏好與三十拄杖喝一
L154n1638_p0061a03║喝舉雲門一念不起須彌山公案問還有會
L154n1638_p0061a04║的麼出來若不會老僧為你頌破一念不起
L154n1638_p0061a05║須彌山青天白日鬼門關黃鶴樓前鸚鵡岸
L154n1638_p0061a06║白蘋紅蓼血斑斑久立珍重便下座十八日
L154n1638_p0061a07║吉安蕭次公居士請上堂師陞座拈香白椎
L154n1638_p0061a08║竟良久曰我堂中大眾懵懵董董過日子有
L154n1638_p0061a09║甚好也須着些筋骨看是個甚麼道理不要
L154n1638_p0061a10║蹉過這樣道心檀越天色溫煖寒有火向饑
L154n1638_p0061a11║有飯喫莫看作容易當生慚愧始得久立珍
L154n1638_p0061a12║重下座臘月八日說戒大眾請上堂師陞座
L154n1638_p0061a13║說戒義戒性竟曰菩薩子五戒沙彌戒比丘
L154n1638_p0061a14║戒菩薩戒諸佛成道都打這裏過離不得五
L154n1638_p0061a15║戒根本根本若虛求菩薩戒皆為枉然自今
L154n1638_p0061b01║受戒之後婬殺盜妄永不再犯成就戒香定
L154n1638_p0061b02║香慧香解脫香知見香十方諸佛所遺到今
L154n1638_p0061b03║日各各自己守護大眾禮拜師下座歸方丈
L154n1638_p0061b04║楚中透菴鄧居士棄家至開先結制臘月十
L154n1638_p0061b05║六日請上堂師至座前曰先以定動後以智
L154n1638_p0061b06║拔喝一喝陞座維那白椎竟唯一出問云如
L154n1638_p0061b07║何是第一義師曰且緩緩一云請更道師便
L154n1638_p0061b08║喝一轉身對透云今日上堂特特為居士聞
L154n1638_p0061b09║居士有些見識古人云此是選佛塲心空及
L154n1638_p0061b10║第歸選佛塲且置如何是心空及第速道速
L154n1638_p0061b11║道透以袖左拂一云未在透以袖右拂復座
L154n1638_p0061b12║前禮拜大師師笑曰多得的一遂出去師乃
L154n1638_p0061b13║曰這位漢陽鄧透菴居士看華嚴經至毘目
L154n1638_p0061b14║仙人執善財手善財得無數三昧向這裏打
L154n1638_p0061b15║失特來開先見老人所謂欲窮千里目更上
L154n1638_p0062a01║一層樓喝一喝曰這個事原非兒戲如今世
L154n1638_p0062a02║間多是絡絡索索有許多葛藤瞞騙龍天似
L154n1638_p0062a03║有所得問他得個甚麼開先這裏則不然比
L154n1638_p0062a04║山當面來白拂隨手轉下座十七日西林一
L154n1638_p0062a05║如禪人請上堂師陞座喝一喝曰今日恁麼
L154n1638_p0062a06║明日不恁麼來來去去上上下下有甚麼要
L154n1638_p0062a07║緊有耳不聞圓頓教有眼不見舍那身可憐
L154n1638_p0062a08║生其中有大根器者决不向這裏躭閣過時
L154n1638_p0062a09║喝一喝卓拄杖下座。
L154n1638_p0062a10║雪嶠禪師語錄卷第九
L154n1638_p0062a11║音釋
L154n1638_p0062a12║愒（去例切音𡳅息也）。枵（虛嬌切音囂虛也）。鼗（徒刀切音陶如鼓而小持
L154n1638_p0062a13║其柄搖之兩耳還自擊）。𦉑（虛訝切音嚇缶燒善裂也）。紮（側八切音札纏束也）。
L154n1638_p0062a14║畬（詩車切音奢火種也）。