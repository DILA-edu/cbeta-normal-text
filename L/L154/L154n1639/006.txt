L154n1639_p0166a01║天隱禪師語錄卷第六　　　　　　秉六
L154n1639_p0166a02║嗣法門人通琇編
L154n1639_p0166a03║示眾
L154n1639_p0166a04║示眾舉張無垢居士叅楚明禪師問入道之
L154n1639_p0166a05║要明云此事惟念念不舍久久純熟時節到
L154n1639_p0166a06║來自然證入復舉趙州栢𣗳子話令時時提
L154n1639_p0166a07║撕士久之無省謁善權禪師問此事人人有
L154n1639_p0166a08║分個個圓成是否善云然士云為甚某無個
L154n1639_p0166a09║入處善於袖中出數珠示之云此是誰的士
L154n1639_p0166a10║俛仰無對善復袖之云是汝的則拈取去士
L154n1639_p0166a11║悚然未幾留蘇氏館一夕如廁以栢樹子話
L154n1639_p0166a12║究之聞蛙鳴釋然契入有偈云春天月夜一
L154n1639_p0166a13║聲蛙撞破乾坤共一家正恁麼時誰會得嶺
L154n1639_p0166a14║頭脚痛有玄沙師云古人為道决不敢造次
L154n1639_p0166a15║須是真實叅悟方自信自入無垢後來復見
L154n1639_p0166b01║諸大老叅證至徑山與馮給事諸公議格物
L154n1639_p0166b02║慧云公祗知有格物而不知有物格士茫然
L154n1639_p0166b03║慧大笑士云師能開諭乎慧云不見小說載
L154n1639_p0166b04║唐人有與安祿山謀叛者其人先為閬守有
L154n1639_p0166b05║畫像在焉明皇幸蜀見之怒令侍臣以劍擊
L154n1639_p0166b06║其像首時閬守居陝西首忽墮地士聞頓領
L154n1639_p0166b07║㴱旨題不動軒壁云子韶格物妙喜物格欲
L154n1639_p0166b08║識一貫兩箇五百慧始許可你看無垢當時
L154n1639_p0166b09║既悟得乾坤共一家因甚到者裏自家茶飯
L154n1639_p0166b10║又喫不下且道利害在什麼處者裏若會得
L154n1639_p0166b11║許你們叅得祖師禪若未會得切不可將之
L154n1639_p0166b12║乎者也以當平生自欺欺人况先軰大儒投
L154n1639_p0166b13║誠入室不自埋沒廼今之衲子一百個倒有
L154n1639_p0166b14║九十九個略得些光影便斷送一生光陰易
L154n1639_p0166b15║過歲不久留汝等珍重。
L154n1639_p0167a01║示眾師云今朝臘月十五夜半椎鐘擂鼓觀
L154n1639_p0167a02║音入理之門到此休教莽鹵不莽鹵五九四
L154n1639_p0167a03║十五五九四十五窮漢街頭舞不要舞春寒
L154n1639_p0167a04║途中猶更苦顧左右云且道家堂坐的又作
L154n1639_p0167a05║麼生喝一喝云休瞌睡下座。
L154n1639_p0167a06║立春示眾師云拶破泥牛徧界春一回消息
L154n1639_p0167a07║一回新江山不改舊時色指點諸人賞寂音。
L154n1639_p0167a08║示眾舉乾峰云舉一不得舉二放過一著落
L154n1639_p0167a09║在第二雲門出眾云昨日有人從天台來卻
L154n1639_p0167a10║往徑山去乾峰召維那云來日不得暜請師
L154n1639_p0167a11║云乾峰當時卻似誘人犯法好與三十棒雲
L154n1639_p0167a12║門雖是見兔放鷹亦是忘前失後諸人到此
L154n1639_p0167a13║不得放過乾峰來日不得暜請句雖然也是
L154n1639_p0167a14║賊過後張弓頌云漁翁終日在灘頭釣得金
L154n1639_p0167a15║鱗即便休放去𭣣來風浪穩坐看明月下滄
L154n1639_p0167b01║洲。
L154n1639_p0167b02║示眾舉世尊九十日在忉利天為母說法及
L154n1639_p0167b03║辭天界下時四眾八部俱往虛空界迎有蓮
L154n1639_p0167b04║華色比丘尼作念云我是尼身必俱大僧後
L154n1639_p0167b05║見佛不如用神力變作轉輪聖王千子圍繞
L154n1639_p0167b06║最初見佛果滿其願世尊纔見廼訶云蓮華
L154n1639_p0167b07║色比丘尼何得越大僧見吾汝雖見吾色身
L154n1639_p0167b08║且不見吾法身須菩提巖中宴坐卻見吾法
L154n1639_p0167b09║身師云蓮華色比丘尼未解世尊太煞慈悲
L154n1639_p0167b10║若解當下脫然雖然世尊只說得如來禪若
L154n1639_p0167b11║山僧見他恁麼來攔頭便棒管教變去不得
L154n1639_p0167b12║諸人還知落處麼良久云天共白雲曉水和
L154n1639_p0167b13║明月流。
L154n1639_p0167b14║示眾舉夾山云我二十年住山未嘗舉著宗
L154n1639_p0167b15║門中事有僧問承和尚有言我二十年住山
L154n1639_p0168a01║未嘗舉著宗門中事是否山云是僧便掀倒
L154n1639_p0168a02║禪牀山休去師云報恩若作夾山但云今日
L154n1639_p0168a03║卻被闍𥠖啟請看他眼目定動劈脊便棒山
L154n1639_p0168a04║明日暜請掘一坑令侍者請昨日問話僧來
L154n1639_p0168a05║云老僧二十年只說無義語師云支離不少
L154n1639_p0168a06║山云請上座打殺老僧埋向坑中便請便請
L154n1639_p0168a07║上座若不打殺老僧自著打殺埋此坑中始
L154n1639_p0168a08║得師云雖用紅緜套子亦是令人不快山僧
L154n1639_p0168a09║若作者僧但進前云某甲罪過拂袖便行何
L154n1639_p0168a10║必潛去諸人委悉麼未會更為頌出賔主由
L154n1639_p0168a11║來未作家遞相鈍置莫矜誇個中若具拏龍
L154n1639_p0168a12║手任爾風濤眼豈賒。
L154n1639_p0168a13║示眾舉石樓和尚一日纔見龐居士來便掩
L154n1639_p0168a14║卻門云多知老翁莫與相見士云獨坐獨語
L154n1639_p0168a15║過在阿誰樓便開門纔出被居士把住云是
L154n1639_p0168b01║師多知是我多知樓云多知且置閉門開門
L154n1639_p0168b02║卷之與舒相較幾何士云秖此一問氣急殺
L154n1639_p0168b03║人樓不語師云二大老驀劄相逢如兩陣交
L154n1639_p0168b04║鋒不無勝負報恩若作石樓便道居士老老
L154n1639_p0168b05║大大作者個話會他若道弄巧成拙但云卻
L154n1639_p0168b06║是廼說頌云兩陣交鋒果是奇到頭贏得者
L154n1639_p0168b07║些兒當塲一著擬強弱不避𨦟鋩破禁圍閒
L154n1639_p0168b08║翫賞弄旌旗𭣣得頭來把尾歸咄。
L154n1639_p0168b09║示眾舉道吾因南泉云法身具四大否有人
L154n1639_p0168b10║道得與他一腰褌吾云性地非空空非性地
L154n1639_p0168b11║此是地大三大亦然泉不違前言廼與褌一
L154n1639_p0168b12║腰師云道吾與麼道報恩則不然性地本空
L154n1639_p0168b13║空非性地一大如故三大亦然且道與古人
L154n1639_p0168b14║是同是別若人撿點得出還我一腰褌有麼
L154n1639_p0168b15║有麼。
L154n1639_p0169a01║示眾舉歸宗禪師泥壁次白侍郎叅宗問汝
L154n1639_p0169a02║是君子儒小人儒白云君子儒宗廼打泥拓
L154n1639_p0169a03║一下白遂過泥宗接得便使良久云莫便是
L154n1639_p0169a04║快俊的白侍郎否白云不敢宗云秖有過泥
L154n1639_p0169a05║分師云侍郎將成萬仞之山未進一簣之土
L154n1639_p0169a06║山僧若作侍郎但云和尚莫壓良為賤雖然
L154n1639_p0169a07║今日要恁麼君子儒也難得諸人不得放過
L154n1639_p0169a08║莫將無事為無事往往事從無事生。
L154n1639_p0169a09║元宵示眾師云一燈續燄百千燈剔起眉毛
L154n1639_p0169a10║見未曾照徹心空及第處方堪遠繼嶺南人。
L154n1639_p0169a11║示眾師云今時人做工夫疑情不起葢為生
L154n1639_p0169a12║死心不切生死心若切疑情不得不起教你
L154n1639_p0169a13║放也放不下。
L154n1639_p0169a14║示眾師云今時禪門大變總是個弄虛頭漢
L154n1639_p0169a15║教壞人家男女不肯指點人做實地工夫剛
L154n1639_p0169b01║剛學些魔嘴說話不顧本分中黑漆漆地老
L154n1639_p0169b02║僧者裏不比諸方容人打口令謂之叅禪若
L154n1639_p0169b03║要在此住須將從前學得的盡情吐卻淨淨
L154n1639_p0169b04║地本分叅究一回討個分曉始得若不如斯
L154n1639_p0169b05║唐喪光陰有何利益。
L154n1639_p0169b06║示眾舉玉泉浩布褌因東坡相訪浩問云尊
L154n1639_p0169b07║官何姓坡云姓秤是秤天下長老的秤浩唾
L154n1639_p0169b08║地云者一唾重多少坡無對師云山僧若作
L154n1639_p0169b09║東坡便道未出定盤星在不使者老漢一唾
L154n1639_p0169b10║至今𭣣不得還有人𭣣得麼若𭣣得也許伊
L154n1639_p0169b11║識分兩顧視左右頌云識得眉毛眼上何須
L154n1639_p0169b12║特地戈矛氣吞宇宙無礙觸著風雷捲𭣣意
L154n1639_p0169b13║綢繆漫看天涯一色秋者裏若還親薦得道
L154n1639_p0169b14║人無事樂悠悠。
L154n1639_p0169b15║示眾舉善道禪師因杏山問承聞行者遊臺
L154n1639_p0170a01║山來還見文殊麼善云見杏云道什麼善云
L154n1639_p0170a02║道你生身父母在深草裏杏無對師云山僧
L154n1639_p0170a03║若作杏山便道恁麼說話未見文殊在拂袖
L154n1639_p0170a04║便行廼頌云𦏰羊蹤跡最難尋步步相隨意
L154n1639_p0170a05║轉新挨到一天星斗上陡然霹靂暗中行。
L154n1639_p0170a06║示眾舉藥山向手中書一佛字問道吾是什
L154n1639_p0170a07║麼吾云佛字山云者多口阿師師云藥山秖
L154n1639_p0170a08║知他人多口不知自己多手廼呵呵大笑云
L154n1639_p0170a09║老僧恁麼批判秖見錐利不見鑿方諸人還
L154n1639_p0170a10║知落處麼若知落處他日不得錯舉不知落
L154n1639_p0170a11║處他日亦不得錯舉珍重。
L154n1639_p0170a12║示眾舉大慧禪師上堂舉須菩提巖中宴坐
L154n1639_p0170a13║諸天雨華讚歎尊者云空中雨華讚歎者是
L154n1639_p0170a14║何人天云我是梵天尊者云汝云何讚歎天
L154n1639_p0170a15║云我重尊者善說般若尊者云我於般若未
L154n1639_p0170b01║曾說一字云何言善說慧喝一喝云當時若
L154n1639_p0170b02║下得者一喝非但塞卻梵天口亦廼二千年
L154n1639_p0170b03║後免被徑山檢點天云尊者無說我廼無聞
L154n1639_p0170b04║無說無聞是真般若慧又喝一喝云當時若
L154n1639_p0170b05║下得者一喝非但塞卻須菩提口亦廼二千
L154n1639_p0170b06║年後免被徑山檢點且道徑山還有遭人檢
L154n1639_p0170b07║點處也無自云有什麼處是遭人檢點處不
L154n1639_p0170b08║合多口師云徑山老人築著空生梵天漏洞
L154n1639_p0170b09║自家漏洞還曾築著也未諸人若築得著道
L154n1639_p0170b10║將一句來良久云不合多口便下座。
L154n1639_p0170b11║示眾師云今朝七月一秋風漸漸急若是個
L154n1639_p0170b12║中人不用重重說他人難用力須教自打徹
L154n1639_p0170b13║大眾且道打徹個什麼驀竪拂子云八角磨
L154n1639_p0170b14║盤空裏走露柱懷胎笑點頭下座。
L154n1639_p0170b15║示眾舉翠巖真禪師因黃國博問百丈華長
L154n1639_p0171a01║老既是百丈為什麼卻短小華云今日好天
L154n1639_p0171a02║晴黃不契卻請真代語真云但問將來黃再
L154n1639_p0171a03║問真云須彌南畔把手同行黃佇思卻問意
L154n1639_p0171a04║旨如何真云蚊子上鐵牛黃又佇思云不會
L154n1639_p0171a05║請和尚為某甲說真云你離卻妻子來老僧
L154n1639_p0171a06║為你說黃云秖如和尚還行得麼真云上藍
L154n1639_p0171a07║寺裏送客一日行百千遭師云大小國博恁
L154n1639_p0171a08║麼見解欲勘騐諸方未到你在山僧今日也
L154n1639_p0171a09║是扶強不扶弱眾中有扶弱不扶強的出來
L154n1639_p0171a10║代他一轉語看若代不得切忌草草頌云三
L154n1639_p0171a11║擒三放不知歸陸地行舟未可為個裏要知
L154n1639_p0171a12║端的意還他真正作家兒。
L154n1639_p0171a13║辛未重陽眾請說始終叅悟示眾師云若論
L154n1639_p0171a14║此事本無言說叩己所叅聊通影響余生荊
L154n1639_p0171a15║谿閔門母潘氏不幸早歲失怙母老孀居時
L154n1639_p0171b01║值凶荒艱難困苦無從師範讀書幸植宿因
L154n1639_p0171b02║時中嘗念觀音名號憶得小時伯母攜出閒
L154n1639_p0171b03║望井邑忽一念返照見空豁豁地境界一回
L154n1639_p0171b04║至十餘歲賣菜養母漸涉世緣不覺隨聲逐
L154n1639_p0171b05║色轉轉迷重從此頓失前來赤子之心年二
L154n1639_p0171b06║十始發心茹齋報母劬勞之恩然不知三寶
L154n1639_p0171b07║歸向惟對神明立願二六時中邪念忽起默
L154n1639_p0171b08║誦小人閒居為不善章頓然念息一日偶經
L154n1639_p0171b09║講肆值講楞嚴一切眾生皆由不知常住真
L154n1639_p0171b10║心性淨明體用諸妄想此想不真故有輪轉
L154n1639_p0171b11║余時一聞惕然發起畏生死心自念既在世
L154n1639_p0171b12║間虛受輪廻遷變不常咸屬幻化何不急早
L154n1639_p0171b13║修行貴圖脫苦聞幻有和尚是大善知識自
L154n1639_p0171b14║清凉山來廼唐凝菴太常吳安節通政延居
L154n1639_p0171b15║龍池山道風遐播闡揚臨濟正宗單提向上
L154n1639_p0172a01║一著渴欲拜見聞出山過毗陵龍嘴菴即日
L154n1639_p0172a02║買舟至毗陵相見和尚顧余曰何弗出家余
L154n1639_p0172a03║曰有志未逮曰何故余曰老母在堂是未敢
L154n1639_p0172a04║也一見遂別明年又同密雲兄特造龍池時
L154n1639_p0172a05║遇風雪連住十餘日得盤桓請益自後但一
L154n1639_p0172a06║念怕生死心切單單體究本分一著雖處塵
L154n1639_p0172a07║寰之中實無有一毫留念世緣一日母命攜
L154n1639_p0172a08║籃買腐籃錢俱與店家空手而歸被母呵責
L154n1639_p0172a09║余時工夫愈覺痛切母見我道念堅固不悅
L154n1639_p0172a10║處世亦食長齋偶請瞽目星士使推余命士
L154n1639_p0172a11║曰此八字壽夭余適從外歸問曰出家可否
L154n1639_p0172a12║士曰出家甚好時母聞說方允出家余即禮
L154n1639_p0172a13║謝明年萬曆戊戌遂脫俗芟染初看趙州無
L154n1639_p0172a14║字話半載和尚問曰工夫邇來如何余曰話
L154n1639_p0172a15║頭雖切但無入處和尚示余更叅如何是父
L154n1639_p0172b01║母未生前本來面目余領受歸堂刻刻提撕
L154n1639_p0172b02║無論閒忙動靜處行住坐臥時死死挨拶不
L154n1639_p0172b03║敢少怠一日和尚同眾看出窰有覺所兄云
L154n1639_p0172b04║聞四大名山菩薩出現神通廣大和尚驀接
L154n1639_p0172b05║語云我者裏亦不少余進云如何是者裏神
L154n1639_p0172b06║通和尚曰快些度甎其時稍稍有入次後工
L154n1639_p0172b07║夫急切晝三夜三看來看去及百餘日偶展
L154n1639_p0172b08║楞嚴見佛咄阿難云此非汝心於時如善財
L154n1639_p0172b09║入彌勒樓閣忽憶昔年童稚境界與現前無
L154n1639_p0172b10║異無別頓覺從前疑情放下平貼貼地一日
L154n1639_p0172b11║室中和尚舉華嚴經佛身充滿於法界暜現
L154n1639_p0172b12║一切羣生前為什麼汝等張著兩眼不見時
L154n1639_p0172b13║邘州兄云據某見處是佛見無我是我見無
L154n1639_p0172b14║佛和尚云料掉沒交涉復顧余曰你如何會
L154n1639_p0172b15║余曰據某見處道得一字即不出和尚曰同
L154n1639_p0173a01║坑無異土明春侍和尚入城在顯親禪堂余
L154n1639_p0173a02║請問永嘉大師道忽然如拓空時如何和尚
L154n1639_p0173a03║一喝復顧余云我代你修行罷余時禮拜便
L154n1639_p0173a04║會得主賔照用之句復適石城寓天界寺謁
L154n1639_p0173a05║雲松老師貌古臘高精勤定課寒暑不移可
L154n1639_p0173a06║畏可敬親榻數日受益良多又訪文齋老師
L154n1639_p0173a07║於能仁寺此老敏而文出語新奇令人心暢
L154n1639_p0173a08║秋後還山至辛丑余遂掩關和尚囑云汝既
L154n1639_p0173a09║有入處此番當更精進他日利導有情勿令
L154n1639_p0173a10║斷絕吾北行矣余時不獲從侍巾缾如失慈
L154n1639_p0173a11║父懊恨無已然無可奈何只得關中依時消
L154n1639_p0173a12║遣雖閱古人因緣一一有透露處或拈或頌
L154n1639_p0173a13║隨問隨答至僧問乾峰十方薄伽梵一路涅
L154n1639_p0173a14║槃門未審路頭在什麼處乾峰拈拄杖畫一
L154n1639_p0173a15║畫云在者裏僧復問雲門門拈扇子云𨁝跳
L154n1639_p0173b01║上三十三天築著帝釋鼻孔東海鯉魚打一
L154n1639_p0173b02║棒雨似盆傾卻又去不得於是力叅兩載終
L154n1639_p0173b03║日蒲團正在忘絕境界之際忽聞驢鳴恍然
L154n1639_p0173b04║頓釋前疑如放下百千斤擔子有偈曰忽聞
L154n1639_p0173b05║驢子呌驚起當人笑萬別與千差非聲非色
L154n1639_p0173b06║閙自後看公案如劈竹相似了無滯礙偶聞
L154n1639_p0173b07║風拂松梢雨打窓紙隨口云風聲與水聲不
L154n1639_p0173b08║必論疎親一耳聞為決何曾有二音至甲辰
L154n1639_p0173b09║年四月八日解關與密雲兄三藐弟覲和尚
L154n1639_p0173b10║於燕都暜照寺時冬殘矣和尚見三人遠去
L154n1639_p0173b11║甚喜因騐余等曰汝軰離老僧三載各各呈
L154n1639_p0173b12║個見處看余禮拜便出復呈偈曰人說北地
L154n1639_p0173b13║寒我說南方暖寒暖不知人竆人知寒暖和
L154n1639_p0173b14║尚笑云汝是竆人次日復徵云汝既為我臨
L154n1639_p0173b15║濟門下兒孫當盡臨濟法要秖如四料簡汝
L154n1639_p0174a01║如何會余以四法界答之和尚首肯余復問
L154n1639_p0174a02║曰歷歷孤明時如何和尚曰待你到者田地
L154n1639_p0174a03║與你道余便喝和尚曰汝還起緣心麼余拂
L154n1639_p0174a04║袖便出一日因侍和尚穿褊衫舉椅子曰汝
L154n1639_p0174a05║上坐待我拜你為師余含笑而退呈偈曰木
L154n1639_p0174a06║人提唱笑呵呵更著衣衫誰識他昨日覸來
L154n1639_p0174a07║是男子今朝還作老婆婆和尚覽竟云此偈
L154n1639_p0174a08║甚愜老僧意只是不可得而名焉余故假傀
L154n1639_p0174a09║儡題之時古輝老師博通三藏講諸經於白
L154n1639_p0174a10║塔寺余思教乘不可不達古德云通宗不通
L154n1639_p0174a11║教開口便亂道通教不通宗如蛇入竹筒宗
L154n1639_p0174a12║教兩俱通如日處虛空宗教俱不通如犬吠
L154n1639_p0174a13║茅叢因同密雲兄遊歷教海明春蒙聖母慈
L154n1639_p0174a14║恩建無遮大會於臺山延靜淵老師主法余
L154n1639_p0174a15║時得從杖履領法華妙旨此老孤高標格操
L154n1639_p0174b01║履冰霜真乘法範萬指圍繞余受益甚多又
L154n1639_p0174b02║親近妙峰老師於塔院寺連居數月真誠苦
L154n1639_p0174b03║行因果明白德業浩然回京謁幻也老人於
L154n1639_p0174b04║天寧高風逸韻人所不及以上皆一時耆宿
L154n1639_p0174b05║為人師法者一日本師和尚得恙甚重余思
L154n1639_p0174b06║法門事大吾本分雖略露一斑曾未明證儻
L154n1639_p0174b07║和尚不起奈何時晨夕不離左右曾於中夜
L154n1639_p0174b08║拜跪曰某雖侍和尚十有餘載本分所得因
L154n1639_p0174b09║緣特未明騐今欲呈似不敢自欺一字望和
L154n1639_p0174b10║尚證明和尚矍然坐起余一一傾心披誠和
L154n1639_p0174b11║尚曰汝既如是吾亦如是余時便禮拜丁未
L154n1639_p0174b12║歲余與三藐弟懇和尚還龍池次年臘月就
L154n1639_p0174b13║龍池開堂命余為西堂余固辭是冬發大病
L154n1639_p0174b14║明春稍愈和尚復以秉拂事命余余復固辭
L154n1639_p0174b15║癸丑命理院事余因病又辭因假嶺南靜室
L154n1639_p0175a01║掩關時計隨侍和尚南北往還并初發心親
L154n1639_p0175a02║近共一十八載䟦涉道途間關勞頓總為自
L154n1639_p0175a03║己本分事冬底拜辭入關和尚復垂偈付密
L154n1639_p0175a04║雲兄齎來云老衲於今不坐關既無住也幸
L154n1639_p0175a05║無閒何曾進又何曾出只在尋常天地間余
L154n1639_p0175a06║拜讀訖隨韻呈數首不幸春來和尚順世余
L154n1639_p0175a07║破關匍匐而歸哀悼不已待抿龕安制調停
L154n1639_p0175a08║叢林事妥曳杖弗辭依舊入關承凝菴居士
L154n1639_p0175a09║及諸檀越貽書強余出關余力辭不返至㴱
L154n1639_p0175a10║秋舊病復作幾番垂死延到冬底眾兄弟強
L154n1639_p0175a11║余還山余亦恐不能久住於世故順從歸龍
L154n1639_p0175a12║池沉疴之症夙業牽纏淹留至庚申年方得
L154n1639_p0175a13║病瘳意希徧歷諸方遇緣垂手偶識徒蹋此
L154n1639_p0175a14║山南幽處進二十餘里名磬山廼荊谿極㴱
L154n1639_p0175a15║谷也余因是有終焉之思矣是年秋便誅茅
L154n1639_p0175b01║仲冬後蒙密雲兄等送余越嶺時祁寒中縛
L154n1639_p0175b02║茅未就尚無卓錐之地匆匆到來眾皆歎息
L154n1639_p0175b03║此冬洎春大雪緜緜積五十餘日人跡罕到
L154n1639_p0175b04║徘徊四顧惟饑禽野獸而已儲盡糧空㸑烟
L154n1639_p0175b05║欲絕余自若也因卓杖語伴者曰若老僧數
L154n1639_p0175b06║盡即埋此山不必更送骸骨入龍池塔他日
L154n1639_p0175b07║自然成就伽藍地也迄今屈指已經一十二
L154n1639_p0175b08║寒暑藉眾檀那吳曹諸公協力護持卻成叢
L154n1639_p0175b09║席每每雲水高流沿溪尋入乞余開示備述
L154n1639_p0175b10║往行余素不從不期今日與諸人吐露浪布
L154n1639_p0175b11║一場敗闕正眼觀之如空花水月本無生滅
L154n1639_p0175b12║去來之相可不見笑大方諸人若要幹辦本
L154n1639_p0175b13║分大事豈在尋人蹤跡宜當自勉勿記吾言
L154n1639_p0175b14║大眾躍然禮謝。
L154n1639_p0175b15║小叅
L154n1639_p0176a01║住荊谿磬山華嚴禪期小叅師云要蹋毘盧
L154n1639_p0176a02║頂上行不須向外去追尋回光返照原初體
L154n1639_p0176a03║著著拈來不是塵豎起拂子云大眾還見麼
L154n1639_p0176a04║十方虛空無邊香水海一一世界中有千丈
L154n1639_p0176a05║盧舍那身在此一毛端上現寶王剎轉大法
L154n1639_p0176a06║輪打開華藏玄門演出不思議法所以道塵
L154n1639_p0176a07║說剎說眾生說熾然說無間歇於此會得逈
L154n1639_p0176a08║出三乘高超十地不勞覺城東畔始見文殊
L154n1639_p0176a09║樓閣門開方叅慈氏脫或未然再打之遶去
L154n1639_p0176a10║也若人欲識佛境界當淨其意如虛空遠離
L154n1639_p0176a11║妄想及諸取令心所向皆無礙汝等既到此
L154n1639_p0176a12║間妄想不得不離意根不得不淨意根既淨
L154n1639_p0176a13║妄想自離妄想既離令心所向自然無礙心
L154n1639_p0176a14║既無礙左打一拂云者邊也無礙右打一拂
L154n1639_p0176a15║云那邊亦無礙中間打一拂云者裏亦無礙
L154n1639_p0176b01║無礙無礙亦無礙今人聞此等說話便道貪
L154n1639_p0176b02║嗔癡亦無礙殺盜[婬-壬+(工/山)]亦無礙妄言綺語亦無
L154n1639_p0176b03║礙惡口兩舌亦無礙如此見解撥無因果莽
L154n1639_p0176b04║莽蕩蕩他時後日閻羅老子打算喫鐵棒有
L154n1639_p0176b05║日在莫言不道不見南嶽讓和尚初叅曹谿
L154n1639_p0176b06║六祖祖云什麼物恁麼來只此一轉語叅承
L154n1639_p0176b07║八載方始瞥地云某甲有個會處祖云何不
L154n1639_p0176b08║道云說似一物即不中祖云還假修證否云
L154n1639_p0176b09║修證則不無染污即不得祖云即此不染污
L154n1639_p0176b10║諸佛之所護念汝既如是吾亦如是善自護
L154n1639_p0176b11║持者便是真叅實悟真修實踐的樣子汝等
L154n1639_p0176b12║既到者裏當磨褌擦褲堅豎脊梁打屏身心
L154n1639_p0176b13║體究一回始得古人云懸崖撒手自肯承當
L154n1639_p0176b14║絕後再甦欺君不得正恁麼時直截根源一
L154n1639_p0176b15║句作麼生道良久云木馬暗嘶雲影道泥牛
L154n1639_p0177a01║橫臥石巖前若能坐斷千差路頃刻歸家不
L154n1639_p0177a02║用鞭和聲擲下拂子喝一喝。
L154n1639_p0177a03║元宵小叅師云山中正月十五也無邨歌社
L154n1639_p0177a04║舞都盧本分禪和不打尋常笛鼓剔起無相
L154n1639_p0177a05║燈光照破人人鼻祖且道燈未明時光在什
L154n1639_p0177a06║麼處舉起拂子云明暗兩頭俱脫落一毛端
L154n1639_p0177a07║上現全身。
L154n1639_p0177a08║清明小叅師云今朝原來清明節河邊細柳
L154n1639_p0177a09║垂枝折捐舟登岸小阿娘跌脚捶胸訴冤屈
L154n1639_p0177a10║聲聲哭到松林間呌殺青天全不答誰知生
L154n1639_p0177a11║死路悠悠一去更無個消息何如脫俗出家
L154n1639_p0177a12║兒無憂無喜無交涉驀拈拄杖卓一下云惟
L154n1639_p0177a13║有者個不遷變今年去年曾無倦登山涉水
L154n1639_p0177a14║賴伊扶風前月下長相見見見見眼裏瞳神
L154n1639_p0177a15║耳裏現喝一喝良久云愁人莫向愁人說說
L154n1639_p0177b01║與愁人愁殺人。
L154n1639_p0177b02║小叅師拈拄杖云達磨一宗看看掃地矣賴
L154n1639_p0177b03║有志者盡力扶之何故今時大法未明而為
L154n1639_p0177b04║人師者觸著則任意揮張便道大機大用不
L154n1639_p0177b05║識是何宗旨學人問著蒲團即將蒲團打問
L154n1639_p0177b06║著禪板即將禪板打設若問著虛空你還將
L154n1639_p0177b07║虛空打得麼問著山河大地還將山河大地
L154n1639_p0177b08║打得麼若將不得可見大機大用不在蒲團
L154n1639_p0177b09║禪板上有等不識好惡者吞卻鈎餌播弄一
L154n1639_p0177b10║生生死岸頭一毫用不著諸人也須撿點古
L154n1639_p0177b11║人謂此是風力所轉終歸敗壞不見趙州和
L154n1639_p0177b12║尚有個秀才來問佛不違眾生願是否州云
L154n1639_p0177b13║是才云弟子欲就和尚手中乞取拄杖得否
L154n1639_p0177b14║州云君子不奪人所好才云某甲非君子州
L154n1639_p0177b15║云老僧亦不是佛看他得的人大機大用活
L154n1639_p0178a01║鱍鱍地老僧晚年來有些性燥也要用些棒
L154n1639_p0178a02║行些喝葢遇其人則不得不行不得不用顧
L154n1639_p0178a03║左右云磬山非是貶駁諸方要且扶立宗旨
L154n1639_p0178a04║作麼生是宗旨喝一喝卓拄杖云男兒自有
L154n1639_p0178a05║衝天志不向古人行處行復云今晚就水和
L154n1639_p0178a06║泥趁爐打鐵也要打草驚蛇還委悉麼將拄
L154n1639_p0178a07║杖橫肩云楖栗橫擔不顧人直入千峰萬峰
L154n1639_p0178a08║去便歸方丈。
L154n1639_p0178a09║小叅師云今辰二月十九菩薩應身暜救人
L154n1639_p0178a10║人好證圓通打破無明窠臼舉拂子云觀音
L154n1639_p0178a11║妙智力能救世間苦打一下云大眾聞麼如
L154n1639_p0178a12║若不聞除是生來耳如若聞又聞個什麼來
L154n1639_p0178a13║雲門大師道觀音菩薩將錢買胡餅放下手
L154n1639_p0178a14║原來是饅頭山僧者裏也無胡餅也無饅頭
L154n1639_p0178a15║且道大眾喫個什麼今日周沙彌為伊師設
L154n1639_p0178b01║供補慶乞老僧說個小叅仰勞大眾誦無量
L154n1639_p0178b02║壽真言唵嘛呢叭𠺗吽復說偈云生來半百
L154n1639_p0178b03║知安分漫看山華爛熳紅且喜闍𥠖實頭處
L154n1639_p0178b04║長年相伴老龍鍾。
L154n1639_p0178b05║到陽山眾請小叅師云目瞪雲霄第一峰端
L154n1639_p0178b06║居無事萬緣空無生曲調從君和不落閒忙
L154n1639_p0178b07║動靜中既不落閒忙動靜且道在什麼處驀
L154n1639_p0178b08║卓拄杖召眾云莫不落在者裏還會得麼你
L154n1639_p0178b09║若會得即便言下知歸若未會得現前若僧
L154n1639_p0178b10║若俗若老若少波波挈挈登此陽山作麼好
L154n1639_p0178b11║生叅個古人的話頭昔我禹門堂上幻有老
L154n1639_p0178b12║人慣教人叅如何是我父母未生前本來面
L154n1639_p0178b13║目汝等須是行也叅坐也叅語默動靜叅迎
L154n1639_p0178b14║賔待客叅做買做賣叅穿衣喫飯叅屙矢放
L154n1639_p0178b15║溺叅莫管一年兩年十年二十年直須叅到
L154n1639_p0179a01║無叅處忽然㘞地一聲親見本來面目所以
L154n1639_p0179a02║道叅須實叅悟須實悟閻羅老子不怕多語
L154n1639_p0179a03║復舉古德云十方世界是沙門一隻眼師云
L154n1639_p0179a04║且道眼在什麼處老僧今日為汝等諸人點
L154n1639_p0179a05║出將拄杖指燈云智燈常燄燄晝夜永光明
L154n1639_p0179a06║擲拄杖休去。
L154n1639_p0179a07║到烏瞻山眾請小叅師云摩竭令行傳千古
L154n1639_p0179a08║而今拈出又重新爍迦羅眼猶難覰試問當
L154n1639_p0179a09║機有幾人良久云南贍部洲打鼓北俱盧洲
L154n1639_p0179a10║陞座西牛賀洲說法東勝神洲叅堂且道說
L154n1639_p0179a11║什麼法諸人還聞麼若聞對眾證據未聞切
L154n1639_p0179a12║忌作驢前馬後漢認奴作郎古人道叅禪都
L154n1639_p0179a13║是病病在耳目者撐眉努目側耳點頭為禪
L154n1639_p0179a14║病在口舌者顛言倒語胡喝亂喝為禪病在
L154n1639_p0179a15║手足者進前退後指東畫西為禪病在心腹
L154n1639_p0179b01║者竆玄究妙超情離見為禪據彼所論無非
L154n1639_p0179b02║是病所以道涅槃心易曉差別智難明芭蕉
L154n1639_p0179b03║和尚云你有拄杖子我與你拄杖子你無拄
L154n1639_p0179b04║杖子我奪你拄杖子又有尊宿云你有拄杖
L154n1639_p0179b05║子我奪你拄杖子你無拄杖子我與你拄杖
L154n1639_p0179b06║子磬山則不然你有拄杖子我不奪你拄杖
L154n1639_p0179b07║子你無拄杖子我不與你拄杖子諸人還會
L154n1639_p0179b08║麼若會得從你高高峰頂盤結草菴把定牢
L154n1639_p0179b09║關不通凡聖又從你入草求人帶水拖泥現
L154n1639_p0179b10║佛現魔隨方應用你若未會切忌動著動著
L154n1639_p0179b11║則三十棒卓拄杖復示偈云問答須教識主
L154n1639_p0179b12║賔休迷事理亂君臣一言失照無憑據萬行
L154n1639_p0179b13║全乖喪本真舉起吹毛當面截高撾塗毒絕
L154n1639_p0179b14║根塵果然佛日重懸處相播玄風憶少林。
L154n1639_p0179b15║烏瞻山薦亡道場小叅師云百嵗光陰瞬息
L154n1639_p0180a01║回幾人到此不曾欺貪名圖利心無厭逐色
L154n1639_p0180a02║隨聲意轉迷生死岸頭方有悔輪廻路上更
L154n1639_p0180a03║多疑如來金口分明諭地獄天堂任爾之今
L154n1639_p0180a04║日廼溫氏薦夫愛谿吳居士道場完滿乞老
L154n1639_p0180a05║僧對眾舉無生之旨不免說幾句現成說話
L154n1639_p0180a06║妙性圓明離諸名相本來無有世界眾生因
L154n1639_p0180a07║妄有生因生有滅生滅名妄滅妄名真驀豎
L154n1639_p0180a08║拂子云咦還見麼若道見離諸名相又見個
L154n1639_p0180a09║什麼若道不見妙性圓明何處安著者裏會
L154n1639_p0180a10║得便識得愛谿居士安身立命處識得愛谿
L154n1639_p0180a11║安身立命處便識得自己安身立命處識得
L154n1639_p0180a12║自己安身立命處便識得從上諸佛諸祖安
L154n1639_p0180a13║身立命處所以生本無生滅本無滅中論云
L154n1639_p0180a14║已生無有生未生亦無生離已生未生生時
L154n1639_p0180a15║亦無生已死無有死未死亦無死離已死未
L154n1639_p0180b01║死死時亦無死諸人會麼有則對眾拈出老
L154n1639_p0180b02║僧與你證據若未會各各珍重叅取去。
L154n1639_p0180b03║解華嚴禪期小叅師云說甚長期與短期自
L154n1639_p0180b04║家面目自家知坐叅五十三員老樓閣門開
L154n1639_p0180b05║彈指時卓拄杖云吽大開了也諸人還覺毛
L154n1639_p0180b06║寒骨豎麼出亦得入亦得雖然如是且道門
L154n1639_p0180b07║在什麼處還見麼如此見得無論開卷便退
L154n1639_p0180b08║者終卷而退者一部而退者半部而退者一
L154n1639_p0180b09║年而退者年餘而退者二年餘而退者三年
L154n1639_p0180b10║滿而終者一任七縱八橫逍遙自在故經云
L154n1639_p0180b11║心同虛空界示等虛空法證得虛空時無是
L154n1639_p0180b12║無非法你若者裏未見得徹從你三年期滿
L154n1639_p0180b13║而終者兩年不足而退者半部一部廼至一
L154n1639_p0180b14║卷半卷而退者總皆當面蹉卻所以道如人
L154n1639_p0180b15║數他寶自無半錢分於法不修行多聞亦如
L154n1639_p0181a01║是白雲端祖云若得一回汗出一莖草現出
L154n1639_p0181a02║瓊樓玉殿未得一回汗出瓊樓玉殿卻被一
L154n1639_p0181a03║莖草葢覆切忌顢頇努力自辦卓拄杖云雪
L154n1639_p0181a04║後始知松栢操事難方見丈夫心。
L154n1639_p0181a05║小叅師云雲霞堆裏埋沒祖心人我無明山
L154n1639_p0181a06║高水㴱華柳叢中闡揚佛道塵勞習氣風恬
L154n1639_p0181a07║浪靜所以道愚人除境不除心智者除心不
L154n1639_p0181a08║除境直饒心智兩忘根塵俱泯到衲僧分上
L154n1639_p0181a09║正好買草鞵行腳臨濟大師道我有時先照
L154n1639_p0181a10║後用有時先用後照有時照用同時有時照
L154n1639_p0181a11║用不同時汝等若會得臨濟大師在汝等鼻
L154n1639_p0181a12║孔裏出氣若未會老僧借臨濟大師鼻孔為
L154n1639_p0181a13║汝等出氣汝等還知麼喝一喝云者是先照
L154n1639_p0181a14║而後用又喝一喝云汝等還聞麼者是先用
L154n1639_p0181a15║而後照且道如何是照用同時復喝一喝隨
L154n1639_p0181b01║聲以拄杖打云看棒照用不同時廼龍象蹴
L154n1639_p0181b02║蹋非驢所堪緩緩地與你們商量咄臨濟大
L154n1639_p0181b03║師來也便出堂。
L154n1639_p0181b04║
L154n1639_p0181b05║天隱禪師語錄卷第六
L154n1639_p0181b06║音釋
L154n1639_p0181b07║孀（師莊切音霜嫠婦曰孀）。[懊-釆+米]（鳥浩切音襖懊惱也）。覸（居閑切音艱視貌）。
L154n1639_p0181b08║妥（他果切音㟎安也民去愁歎而就安妥）。屏（必郢切音丙除也）。