L154n1639_p0182a01║天隱禪師語錄卷第七　　　　　　秉七
L154n1639_p0182a02║嗣法門人通琇編
L154n1639_p0182a03║小叅
L154n1639_p0182a04║除夕小叅僧問昨日萬山松今朝千嶺雪一
L154n1639_p0182a05║色本同真俄爾成差別如何是不差別法師
L154n1639_p0182a06║云當爐不避火進云古人烹露地牛與眾分
L154n1639_p0182a07║歲今日磬山以何分歲師云舉意便知有僧
L154n1639_p0182a08║禮拜云恁麼則謝恩無𥁞師便喝問燈燈續
L154n1639_p0182a09║燄祖祖聯芳濟上一宗至今猶在未審阿誰
L154n1639_p0182a10║分中事師高聲云道什麼僧喝師便打僧又
L154n1639_p0182a11║喝師亦喝師廼云老漢居山三十年未曾輕
L154n1639_p0182a12║舉到人間只因諸子尋蹤迹不肯糢糊放過
L154n1639_p0182a13║關大眾今夜大盡佛法無剩祖印全提要行
L154n1639_p0182a14║正令若向壁立萬仞處腦後一槌百尺竿頭
L154n1639_p0182a15║時脚跟下鏟適纔二上座不顧危亡得失抑
L154n1639_p0182b01║揚酬唱諸人還知麼若也未知不可影影逴
L154n1639_p0182b02║逴依依稀稀多知多見埋沒自己一𫨻大事
L154n1639_p0182b03║老僧說到者裡記得雲門大師道盡乾坤大
L154n1639_p0182b04║地無有纖毫過患猶為轉句不見一法猶是
L154n1639_p0182b05║半提若到者裡更須知有全提時節且道那
L154n1639_p0182b06║個是全提時節不見臨濟大師道大凡演唱
L154n1639_p0182b07║宗乘一句中須具三玄門一玄門須具三要
L154n1639_p0182b08║有權有實有照有用今時有等杜撰長老以
L154n1639_p0182b09║玄為權以要為實定言前為照後為用咄你
L154n1639_p0182b10║還曾夢見我臨濟大師汗臭氣麼他明明向
L154n1639_p0182b11║你道有時先照後用有時先用後照有時照
L154n1639_p0182b12║用同時有時照用不同時先照後用有人在
L154n1639_p0182b13║先用後照有法在照用同時驅耕夫之牛奪
L154n1639_p0182b14║饑人之食敲骨打髓痛下針錐照用不同時
L154n1639_p0182b15║有問有答立主立賔合水和泥應機接物若
L154n1639_p0183a01║是過量人向未舉時撩起便行猶較些子所
L154n1639_p0183a02║以汾陽老人云三玄三要事難分得意忘言
L154n1639_p0183a03║道易親一句明明該萬象重陽九日菊華新
L154n1639_p0183a04║此頌正治者般病所謂醍醐上味為世所珍
L154n1639_p0183a05║遇此等人翻成毒藥諸人還知落處麼若知
L154n1639_p0183a06║落處便知磬山落處若知磬山落處便知古
L154n1639_p0183a07║人落處若識得古人落處便知杜撰錯處老
L154n1639_p0183a08║僧今晚有個頌子白拈手𫨻在當場不是英
L154n1639_p0183a09║靈孰敢當裂石崩崖休側耳奔雷掣電豈容
L154n1639_p0183a10║商小根魔子何堪諭無智狂徒益轉茫今日
L154n1639_p0183a11║老人親說破從教千古不磨揚喝一喝且道
L154n1639_p0183a12║依時及節一句作麼生道良久云燈殘小案
L154n1639_p0183a13║臘方盡爆竹一聲春已回卓拄杖云珍重。
L154n1639_p0183a14║小叅師一日驀地入堂一喝眾駭然無語師
L154n1639_p0183a15║周帀四顧而出次日晚小叅云老僧昨晚立
L154n1639_p0183b01║在萬仞崖頭命如懸絲為接汝等老僧今晚
L154n1639_p0183b02║卻用婆婆禪接汝等復喝一喝云且道今日
L154n1639_p0183b03║一喝與昨日一喝是同耶是異耶不同耶不
L154n1639_p0183b04║異耶汝等若會得出眾道來老僧為你證㨿
L154n1639_p0183b05║一僧出纔禮拜師劈脊便棒僧起師震聲云
L154n1639_p0183b06║速道速道僧云忽逢英傑手聲未絕師復打
L154n1639_p0183b07║僧退步師卓拄杖云瞎漢廼云不見臨濟大
L154n1639_p0183b08║師道我有時一喝如金剛王寶劍有時一喝
L154n1639_p0183b09║如踞地師子有時一喝如探竿影草有時一
L154n1639_p0183b10║喝不作一喝用師喝一喝云且道者一喝是
L154n1639_p0183b11║金剛王寶劍是踞地師子是探竿影草是一
L154n1639_p0183b12║喝不作一喝用若會得方作得我臨濟門下
L154n1639_p0183b13║兒孫若會不得切忌亂統以拄杖旋風打散。
L154n1639_p0183b14║除夕小叅師云自從拈得者烏藤蹋徧清涼
L154n1639_p0183b15║返故岑今住磬山十餘載未曾打著個中人
L154n1639_p0184a01║有麼有麼不見臨濟大師道我有時先照後
L154n1639_p0184a02║用有時先用後照有時照用同時有時照用
L154n1639_p0184a03║不同時師驀地一喝和聲打一拄杖云且道
L154n1639_p0184a04║者是先照後用耶是先用後照耶是照用同
L154n1639_p0184a05║時耶是照用不同時耶眾無語師云且放過
L154n1639_p0184a06║一著大眾你道如何是個中人莫是深山窮
L154n1639_p0184a07║谷雲耕雨種草衣木食者是麼莫是千里迢
L154n1639_p0184a08║迢四海叅尋撥草瞻風者是麼莫是昭昭靈
L154n1639_p0184a09║靈認著見聞覺知觸著動著者是麼莫是靜
L154n1639_p0184a10║悄悄地終日蒲團細念纔生即便遏捺者是
L154n1639_p0184a11║麼莫是錦繡叢中柳巷花街披一片挂一片
L154n1639_p0184a12║以瓢乞食者是麼莫是寶華王座萬指圍繞
L154n1639_p0184a13║嘴漉漉地說長道短者是麼若恁麼摶量老
L154n1639_p0184a14║僧拄杖子未肯點頭在良久云年窮時盡且
L154n1639_p0184a15║與你們商量古人道欲識佛性義當觀時節
L154n1639_p0184b01║因緣時節若至其理自彰若喚作時節會則
L154n1639_p0184b02║孤負老僧拄杖子若不喚作時節會又埋沒
L154n1639_p0184b03║諸人自己大眾且道如何是其理自彰的句
L154n1639_p0184b04║卓拄杖云一聲爆竹度殘年幾點梅華放春
L154n1639_p0184b05║谷。
L154n1639_p0184b06║禹門院入塔請小叅師云靈源寂寂本無去
L154n1639_p0184b07║而無來智體如如現有生而有滅生即不生
L154n1639_p0184b08║故來而無來滅即不滅故去而無去來而無
L154n1639_p0184b09║來故不來相而來湛若太虛而無際萬象不
L154n1639_p0184b10║能逃其形去而無去故不去相而去明如杲
L154n1639_p0184b11║日以當空森羅不能遺其照所以亘古今而
L154n1639_p0184b12║常存超然獨脫根塵之外者也既然如是生
L154n1639_p0184b13║亦得死亦得少亦得老亦得大亦得小亦得
L154n1639_p0184b14║凡亦得聖亦得都盧歸向個中安享無為之
L154n1639_p0184b15║化到者裡𭣣因結果一句作麼生道驀呈拄
L154n1639_p0185a01║杖云雲飛不斷青山靜水到無邊滄海閒。
L154n1639_p0185a02║四月八師病起小叅師云病骨羸形氣力衰
L154n1639_p0185a03║奈緣諸子又歸來強扶竹杖行庭際指點虛
L154n1639_p0185a04║空道眼開以拄杖指云者是虛空那裡是道
L154n1639_p0185a05║眼卓拄杖云者是道眼那裡是虛空若人單
L154n1639_p0185a06║明虛空不開道眼如人有體而無足若人單
L154n1639_p0185a07║明道眼不悟虛空如人有足而無體且問大
L154n1639_p0185a08║眾超出虛空道眼一句作麼生道一僧云那
L154n1639_p0185a09║邊不坐空王殿豈肯耘田向日輪師云放汝
L154n1639_p0185a10║三十棒問當初四月八降生悉達未審今日
L154n1639_p0185a11║降生什麼人師豎拄杖問諸佛不入法界眾
L154n1639_p0185a12║生不出法界請問釋迦老子從何處降生師
L154n1639_p0185a13║以拄杖點地云從者裡生進云忽遇雲門大
L154n1639_p0185a14║師來時如何師云且教站過一邊師廼云淨
L154n1639_p0185a15║法界身本無出沒大悲願力示現受生驀舉
L154n1639_p0185b01║拄杖云釋迦老子在山僧拄杖頭上一手指
L154n1639_p0185b02║天一手指地道天上天下惟吾獨尊當時有
L154n1639_p0185b03║個跛足阿師道我若見一棒打殺與狗子喫
L154n1639_p0185b04║貴圖天下太平撿點將來也是無佛處稱尊
L154n1639_p0185b05║磬山則不然將此身心奉塵剎是則名為報
L154n1639_p0185b06║佛恩擲拄杖趨殿禮佛。
L154n1639_p0185b07║休夏小叅師云古風不墜全憑衲子扶持正
L154n1639_p0185b08║眼圓明何勞知識鍛鍊山僧卑志隱迹巖房
L154n1639_p0185b09║豈料諸仁者不遠千里而來共守寂寥同甘
L154n1639_p0185b10║澹薄拋卻拄杖脫落草鞵放下蒲團諸緣坐
L154n1639_p0185b11║斷直須盡底掀翻廓徹本來靣目不見當時
L154n1639_p0185b12║馬大師問藥山云汝在者裏多時本分事作
L154n1639_p0185b13║麼生山云皮膚脫落盡惟有一真實祖云子
L154n1639_p0185b14║之見處可謂協于心體布于四肢何不將三
L154n1639_p0185b15║條篾束取肚皮隨處住山去山云某甲何人
L154n1639_p0186a01║敢言住山祖云未有常行而不住未有常住
L154n1639_p0186a02║而不行欲益無所益欲為無所為宜作舟航
L154n1639_p0186a03║無久住此由是住山師召眾云你看古人到
L154n1639_p0186a04║者田地猶不肯自就須知此事不得草草若
L154n1639_p0186a05║到得者田地不妨隨緣去住若不到者田地
L154n1639_p0186a06║終是倚草附木有什麼用處更有一偈不學
L154n1639_p0186a07║諸方撩嘴禪奮然努力究心源頂門豁達通
L154n1639_p0186a08║天眼方始迴流駕鐵船雖然如是者猶是功
L154n1639_p0186a09║勳邊事且道不涉程途一句作麼生道卓拄
L154n1639_p0186a10║杖云熏風自南來殿閣生微凉。
L154n1639_p0186a11║端午小叅僧問時逢端午百毒皆藏未審磬
L154n1639_p0186a12║山塗毒鼓藏向什麼處師云還聞麼進云為
L154n1639_p0186a13║什麼猶有聞而不死者師便喝進云還有賔
L154n1639_p0186a14║主也無師以拄杖畫一畫進云如何是賔中
L154n1639_p0186a15║主師以拄杖點云下是誰進云如何是主中
L154n1639_p0186b01║賓師卓拄杖進云如何是賓中賔師云腳下
L154n1639_p0186b02║帶泥深進云如何是主中主師收拄杖橫按
L154n1639_p0186b03║進云如何是主賔互換之機師便打進云不
L154n1639_p0186b04║落賓主一句又作麼生道師云且過一邊師
L154n1639_p0186b05║廼云當陽顯露未免周遮覿面提持猶為委
L154n1639_p0186b06║曲適纔者闍𥠖問四賓主老僧恁麼答他諸
L154n1639_p0186b07║人還會得麼若也會得恁麼也得不恁麼也
L154n1639_p0186b08║得恁麼不恁麼總得若也不會恁麼也不得
L154n1639_p0186b09║不恁麼也不得恁麼不恁麼總不得于中還
L154n1639_p0186b10║有向直截根源處道得一句者麼一僧禮拜
L154n1639_p0186b11║出師云且緩著顧視左右云還有麼又僧云
L154n1639_p0186b12║請和尚歸方丈師云老僧還要按個時節師
L154n1639_p0186b13║迺云天中節令五月五他方已有龍舟舞磬
L154n1639_p0186b14║山㴱處本寂寥也要乘時撾毒鼓千妖百怪
L154n1639_p0186b15║盡潛藏放出林間一羣虎雖然未備爪牙兒
L154n1639_p0187a01║已是氣具吞牛勢萬仞崖頭撒手歸翻身蹋
L154n1639_p0187a02║破來時路還委悉麼頂門開道眼肘後挂神
L154n1639_p0187a03║符。
L154n1639_p0187a04║解夏小叅師云秋風飄飄秋葉蕭蕭凉颼颼
L154n1639_p0187a05║地客路迢迢一條楖栗杖散漫以逍遙秪與
L154n1639_p0187a06║麼去又是隨羣逐隊不與麼去切忌枯守寒
L154n1639_p0187a07║巖正當恁麼時如何通消息拈拄杖云結也
L154n1639_p0187a08║從者裡結山河大地情與無情一時結解也
L154n1639_p0187a09║從者裡解森羅萬象人與非人一時解不結
L154n1639_p0187a10║不解一句又如何道卓拄杖云幾年獨立千
L154n1639_p0187a11║峰頂劃破飛雲不放高以拄杖一時趁散。
L154n1639_p0187a12║檀越請小叅僧問今日陞堂說法為薦蓉城
L154n1639_p0187a13║先靈此去江千二百八未審亡者還聞法要
L154n1639_p0187a14║否師云聞則暜天帀地聞師廼云靈源湛若
L154n1639_p0187a15║覺體自如迥脫根塵高超物表迷之者永劫
L154n1639_p0187b01║輪迴悟之者當處閴寂澄江居士黃介子為
L154n1639_p0187b02║薦先考彚所元公乞山僧舉揚般若若論此
L154n1639_p0187b03║事向居士未舉念處山僧未啟口時大解脫
L154n1639_p0187b04║了也其或遲疑不妨起模畫樣以拂子打圓
L154n1639_p0187b05║相召大眾云者裡會得圓明了知無欠無餘
L154n1639_p0187b06║不見道身從無相中受生猶如幻出諸形象
L154n1639_p0187b07║幻人心識本來無罪福皆空無所住既無所
L154n1639_p0187b08║住亦無所去既無所去寧有來耶無去無來
L154n1639_p0187b09║無住故湛然常寂心境一如不被三世之所
L154n1639_p0187b10║拘如是且道元公即今安身立命在什麼處
L154n1639_p0187b11║識得他安身立命便識得自己安身立命處
L154n1639_p0187b12║識得自己安身立命便識得諸佛諸祖安身
L154n1639_p0187b13║立命處識得諸佛諸祖安身立命便識得一
L154n1639_p0187b14║切蠢動含靈安身立命處到此便知佛與眾
L154n1639_p0187b15║生平等煩惱與菩提平等生死與涅槃平等
L154n1639_p0188a01║西方與東土平等近亦得遠亦得動亦得靜
L154n1639_p0188a02║亦得生亦得死亦得來亦得去亦得得無所
L154n1639_p0188a03║得無去無來無生無滅無動無靜無遠無近
L154n1639_p0188a04║恁麼即今追薦一句又作麼生道驀拍香几
L154n1639_p0188a05║云彈指頓超華藏界剎那擊碎涅槃城復聽
L154n1639_p0188a06║一偈孝子蘭孫世希有江上佳聲傳已久專
L154n1639_p0188a07║誠一念薦先嚴萬仞崖頭要垂手天生者種
L154n1639_p0188a08║火中蓮直透威音那畔阜若能言下悟無生
L154n1639_p0188a09║超脫從前不唧𠺕下座。
L154n1639_p0188a10║檀越請小叅師云妙性圓明離諸名相本來
L154n1639_p0188a11║無有世界眾生因妄有生因生有滅生滅名
L154n1639_p0188a12║妄滅妄名真真既不立其妄本空不意釋迦
L154n1639_p0188a13║老子說到者個田地而今現前大眾若僧若
L154n1639_p0188a14║俗若男若女若老若少若高若下還能離諸
L154n1639_p0188a15║名相得達妙性圓明否只因各守其名各執
L154n1639_p0188b01║其相故不得見本來面目山僧今日與你諸
L154n1639_p0188b02║人通個消息以拂子打圓相云高著眼看者
L154n1639_p0188b03║裡薦得也無僧也無俗也無男也無女也無
L154n1639_p0188b04║老也無少也無高也無下轉愚癡為般若易
L154n1639_p0188b05║短壽為長年恁麼薦得時山還是山水還是
L154n1639_p0188b06║水僧還是僧俗還是俗男還是男女還是女
L154n1639_p0188b07║老還是老少還是少高還是高下還是下不
L154n1639_p0188b08║得動著一絲毫動著則與你三十拄杖委悉
L154n1639_p0188b09║麼不見道具足凡夫法凡夫不知具足聖人
L154n1639_p0188b10║法聖人不會聖人若會即同凡夫凡夫若知
L154n1639_p0188b11║即同聖人左右顧視云還知麼聖賢俱是凡
L154n1639_p0188b12║夫做秪恐凡夫心不堅驀擲拂子。
L154n1639_p0188b13║眾請小叅師拈拂子云仰藉名藍清眾助揚
L154n1639_p0188b14║法化玄猷直須言下薦取不用遲疑別求還
L154n1639_p0188b15║有淵底鯨鯤出現麼僧問昨夜三更後簷前
L154n1639_p0189a01║水滴聲祖庭華又發春澤滿江瀛如何是不
L154n1639_p0189a02║通涓滴句師云漫天漫地師廼云當臺顯露
L154n1639_p0189a03║誘引初機覿面提持猶為晚進個中無向背
L154n1639_p0189a04║此際絕誵譌不可以智知不可以識識驀豎
L154n1639_p0189a05║拂子云恁麼恁麼會得豎窮三際放下拂子
L154n1639_p0189a06║云不恁麼不恁麼會得橫徧十方復豎拂子
L154n1639_p0189a07║云恁麼不恁麼會得輝騰日月放下拂子云
L154n1639_p0189a08║不恁麼恁麼會得超越古今若向坦坦平平
L154n1639_p0189a09║處入須是屼屼㟮㟮處全彰若向屼屼㟮㟮
L154n1639_p0189a10║處入須是坦坦平平處放下若不如斯饒你
L154n1639_p0189a11║喝似雷轟棒如雨點掀翻四大海趯倒五須
L154n1639_p0189a12║彌未是衲僧本分事且道如何是衲僧本分
L154n1639_p0189a13║事一念頓超塵劫外千峰齊立下風吹。
L154n1639_p0189a14║檀越請小叅慧法師出眾云目前萬象崢嶸
L154n1639_p0189a15║那畔一輪空寂向背本來非有迷悟也須體
L154n1639_p0189b01║悉諸方勞苦不辭奔走磬山求決咦四眾覿
L154n1639_p0189b02║面當機請觀向上一著師震聲一喝廼以拂
L154n1639_p0189b03║子打圓相云靈光獨耀照破罪性之本空智
L154n1639_p0189b04║鑑常明見徹因果之報實因果報實故須懺
L154n1639_p0189b05║累劫之愆尤罪性本空故以證無生之實際
L154n1639_p0189b06║逍遙於三界之中放曠於六塵之外不見有
L154n1639_p0189b07║一法可生不見有一法可滅生滅既滅寂滅
L154n1639_p0189b08║現前正恁麼時儲茂士向何處安身立命驀
L154n1639_p0189b09║豎拂子云在拂子頭上得大解脫且轉身一
L154n1639_p0189b10║句又作麼生打一拂云一拂打開生死路翻
L154n1639_p0189b11║身步步蹋金蓮。
L154n1639_p0189b12║懸鐘小叅師云懸起也名喧宇宙遐邇安寧
L154n1639_p0189b13║撞著也響應寰區幽冥拯拔恁麼則名從何
L154n1639_p0189b14║得聲從何來名不自名聲不自聲聲若自聲
L154n1639_p0189b15║不待撞而自鳴名若自名不待鑄而自成既
L154n1639_p0190a01║然如是其名也聲也都從檀越信心中流出
L154n1639_p0190a02║諸人還知麼咄但將眼聽分明也徧界何曾
L154n1639_p0190a03║有覆藏。
L154n1639_p0190a04║小叅師云今朝六月十九菩薩應身暜救大
L154n1639_p0190a05║開圓通法門不落聲色窠臼驀豎拄杖云大
L154n1639_p0190a06║眾者是色還見麼卓一卓云者是聲還聞麼
L154n1639_p0190a07║若見若聞如何是不落窠臼一句顧視左右
L154n1639_p0190a08║云觀音菩薩將錢買胡餅放下手元來是饅
L154n1639_p0190a09║頭還知落處麼若不知落處觀音菩薩隱拄
L154n1639_p0190a10║杖裏入千峰萬峰去也喝一喝。
L154n1639_p0190a11║到龍舌菴小叅師云指月臺前拈拄杖連雲
L154n1639_p0190a12║片片石顛頭笑他誰是知音者萬水千山聽
L154n1639_p0190a13║不休卓拄杖云古人建菴龍舌上也教說法
L154n1639_p0190a14║虎頭邊而今到此重拈出那個男兒不丈夫
L154n1639_p0190a15║到者裏懸崖撒手自肯承當絕後再甦欺君
L154n1639_p0190b01║不得便可逍遙翠篔徑漫跨觀瀑橋直上擊
L154n1639_p0190b02║竹崖行住坐臥於曝背巖窩酌石浪泉唱無
L154n1639_p0190b03║生曲挂瓢於蒼松枝上作個無事衲僧其或
L154n1639_p0190b04║未然切不得見山忘道所以古人云通玄峰
L154n1639_p0190b05║頂不是人間心外無法滿目青山喝一喝云
L154n1639_p0190b06║且道懸崖撒手一句作麼生道舉頭天外看
L154n1639_p0190b07║誰是者般人。
L154n1639_p0190b08║住烏瞻山法濟禪院佛誕小叅僧問指天指
L154n1639_p0190b09║地獨稱尊棒下無生不讓人今日喜臨佳節
L154n1639_p0190b10║令皇宮降誕是何人師卓拄杖一下進云恁
L154n1639_p0190b11║麼則雲門大師來也師以拄杖拉過進云龍
L154n1639_p0190b12║袖拂開全體現象王行處絕狐蹤師云且放
L154n1639_p0190b13║過你進云如何是烏瞻境師云兩株白果參
L154n1639_p0190b14║天進云如何是境中人師便喝進云人境交
L154n1639_p0190b15║參如何施設師便打僧禮拜云不因今日問
L154n1639_p0191a01║錯到五峰前師云且過問纔出娘生悉達未
L154n1639_p0191a02║曾舉步稱尊纔出娘生則不問如何是稱尊
L154n1639_p0191a03║的句師豎拄杖云還見麼進云如何是悉達
L154n1639_p0191a04║師攔頭一棒僧禮拜云謝師答話師云伶俐
L154n1639_p0191a05║衲僧問今朝四月八說法傳戒利生請問和
L154n1639_p0191a06║尚如何是戒中戒師云向下看進云如何是
L154n1639_p0191a07║定中戒師云中間看進云如何是慧中戒師
L154n1639_p0191a08║云頂上看進云有戒無戒請和尚別道一句
L154n1639_p0191a09║師便喝問即今四月八幸遇聞佛法二途俱
L154n1639_p0191a10║不問單傳一句請師明師豎起拂子進云單
L154n1639_p0191a11║傳一句蒙師指立地相呈是何人師揮拂一
L154n1639_p0191a12║下進云至道無難惟嫌簡擇即今什麼是無
L154n1639_p0191a13║簡擇處師云闍𥠖是第一個師廼云諸佛無
L154n1639_p0191a14║心出世祖師豈意西來秪緣眾生顛倒垂慈
L154n1639_p0191a15║應接凡胎今晨是我釋迦老子露頭露面的
L154n1639_p0191b01║時節現前大眾若僧若俗若男若女若老若
L154n1639_p0191b02║少若遠若近還委悉麼若委悉得見聞隨喜
L154n1639_p0191b03║者皆發菩提心欣懷戀慕者願成無上道到
L154n1639_p0191b04║者裏還有知恩報恩者麼不見當時世尊初
L154n1639_p0191b05║生下時一手指天一手指地周行七步目顧
L154n1639_p0191b06║四方云天上天下惟我獨尊便有衲僧氣象
L154n1639_p0191b07║末後有個雲門道我當時若見一棒打殺與
L154n1639_p0191b08║狗子喫貴圖天下太平雖是逆風把舵且要
L154n1639_p0191b09║報恩有分何故一言迥脫特拔古今老僧今
L154n1639_p0191b10║日有個頌子要與佛祖相見頌云三大阿僧
L154n1639_p0191b11║祗劫修出頭端的振玄猷可憐跛足韶陽老
L154n1639_p0191b12║盡力掀翻徹骨醻沒來由堪笑時人逐浪遊
L154n1639_p0191b13║不是英靈真衲子誰敢當機撼鐵牛老僧今
L154n1639_p0191b14║要順水張帆更與諸人通箇消息若要紹隆
L154n1639_p0191b15║佛祖應須諦審先宗若不諦審先宗盡是隨
L154n1639_p0192a01║邪逐隊看以拂子打圓相舉柄剔破打一拂
L154n1639_p0192a02║云在臨濟則三玄三要照用同時復以拂子
L154n1639_p0192a03║打圓相舉柄剔破打一拂云在曹洞則五位
L154n1639_p0192a04║君臣緜密回互復以拂子打圓相舉柄剔破
L154n1639_p0192a05║打一拂云在雲門則事理雙彰權實竝用復
L154n1639_p0192a06║以拂子打圓相舉柄剔破打一拂云在溈仰
L154n1639_p0192a07║則父子唱醻體用不二復以拂子打圓相舉
L154n1639_p0192a08║柄剔破打一拂云在法眼則滿目青山心境
L154n1639_p0192a09║一如且道在山僧分上合作麼生拋下拂子
L154n1639_p0192a10║云佛也祖也照也用也君也臣也事也理也
L154n1639_p0192a11║父也子也體也用也心也境也都盧只在者
L154n1639_p0192a12║些本地風光上發現喝一喝復拈拂子云而
L154n1639_p0192a13║今一一重拈出收放還他得自由。
L154n1639_p0192a14║端陽小叅同雲問皮肉骨髓心印心二枝五
L154n1639_p0192a15║派續宗乘吾師今日重拈出一曲無生作麼
L154n1639_p0192b01║吟師云天上漫漫地下漫漫進云三度喫棒
L154n1639_p0192b02║揚家醜代代兒孫達要玄臨濟宗風請師施
L154n1639_p0192b03║設師云千雷竝吼進云趯倒淨缾山子住集
L154n1639_p0192b04║雲峰前小釋迦溈仰宗乘畢竟如何師云父
L154n1639_p0192b05║子投機進云會得無情能說法過谿睹影露
L154n1639_p0192b06║全身洞上一宗意旨如何師云君臣道合進
L154n1639_p0192b07║云閉門推出秦時鑽跛足阿師千古聞雲門
L154n1639_p0192b08║宗旨乞師指示師云一鏃破三關進云片石
L154n1639_p0192b09║在心行不得三界惟心作麼論法眼宗趣又
L154n1639_p0192b10║且如何師云即在目前進云五宗已蒙師指
L154n1639_p0192b11║示儻遇不涉宗乘的人時如何師以拄杖橫
L154n1639_p0192b12║按几上進云還有應時及節一句請師全道
L154n1639_p0192b13║師攔頭一棒云你還當得麼雲禮拜云恁麼
L154n1639_p0192b14║則龍得水時增意氣虎逢山勢長威獰師云
L154n1639_p0192b15║過一邊著問如何是端陽節師云麥糉子你
L154n1639_p0193a01║曾噇麼進云家賊難防時如何師云識得不
L154n1639_p0193a02║為冤進云不為冤後如何師云且去坐進云
L154n1639_p0193a03║大眾證明師云未在問杲日臨頭古今一色
L154n1639_p0193a04║杲日臨頭即不問古今一色是何人境界師
L154n1639_p0193a05║云目前無闍𥠖進云此是迦葉門庭事還有
L154n1639_p0193a06║威音那畔請師明師豎起拄杖問時逢端午
L154n1639_p0193a07║事如何師云日輪正當午進云正午時百毒
L154n1639_p0193a08║在何處藏身師云猶有一個進云和尚還有
L154n1639_p0193a09║藏身處麼師便喝僧亦喝師便打師廼卓拄
L154n1639_p0193a10║杖云天中節令嚴千妖萬怪盡被山僧拄杖
L154n1639_p0193a11║子一口吞卻了也所以世界清淨一世界清
L154n1639_p0193a12║淨則四維上下世界清淨四維上下世界清
L154n1639_p0193a13║淨則多世界清淨多世界清淨則無量無邊
L154n1639_p0193a14║世界清淨無量無邊世界清淨則不可思議
L154n1639_p0193a15║世界清淨不可思議世界清淨則無不可思
L154n1639_p0193b01║議世界清淨清淨亦清淨且道拄杖子何故
L154n1639_p0193b02║有如是威光如是作用如是奇特如是自在
L154n1639_p0193b03║復卓拄杖當年曾蹋上頭關今日分明親舉
L154n1639_p0193b04║似。
L154n1639_p0193b05║六月十九小叅玉林琇侍者問鳴蟬滿林噪
L154n1639_p0193b06║青蓮徧界馨觀音大士從耳根證圓通則不
L154n1639_p0193b07║問如何是正法眼師云腦後看進云與麼則
L154n1639_p0193b08║飲光生面重開煥殘榴飛處笑顏新也師云
L154n1639_p0193b09║過那一邊進云秪如大士千眼阿那隻是正
L154n1639_p0193b10║眼師豎起拄杖云還見麼進云傑侍者喚作
L154n1639_p0193b11║破沙盆還有報恩分也無師云無進云與麼
L154n1639_p0193b12║則瞎驢滅卻風猷振臨濟綱宗千古威三玄
L154n1639_p0193b13║三要請師提掇師云歷問將來進云如何是
L154n1639_p0193b14║第一玄師拈拄杖云者是楖栗拄杖子進云
L154n1639_p0193b15║如何是第二玄師拈杖橫按桌上進云如何
L154n1639_p0194a01║是第三玄師喝隨聲便打進云如何是第一
L154n1639_p0194a02║要師云開口便好笑進云如何是第二要師
L154n1639_p0194a03║云我不向你道進云如何是第三要師云日
L154n1639_p0194a04║輪當午照進云秪如入門便喝作麼生應和
L154n1639_p0194a05║師云你試喝看進云三頓烏藤還有差別也
L154n1639_p0194a06║無師便喝進云與麼則要玄棒喝鋒鋩凜穿
L154n1639_p0194a07║鑿顢頇犯手多師以拄杖畫一畫云截斷葛
L154n1639_p0194a08║藤進云枝頭啼血空勞力不如緘口臥煙蘿
L154n1639_p0194a09║天色炎蒸伏惟珍重便禮拜師云少賣弄又
L154n1639_p0194a10║僧禮拜起問者一拜是崇德是辯惑師云你
L154n1639_p0194a11║那裡摸得脚跟著僧推香爐向師前云供養
L154n1639_p0194a12║和尚師便打問如何於生死中得脫生死師
L154n1639_p0194a13║橫按拄杖云你還識得者個麼師廼云揭開
L154n1639_p0194a14║雲霧鎻露出萬重山大悲千手眼隨處得安
L154n1639_p0194a15║然驀豎拄杖云大眾還見麼菩薩現全身作
L154n1639_p0194b01║用於拄杖頭上興慈運悲暜利一切要某上
L154n1639_p0194b02║座助揚法化只得舉則現成公案與大眾通
L154n1639_p0194b03║個消息記得南院問風穴南方一棒作麼商
L154n1639_p0194b04║量穴云作奇特商量穴卻問和尚此間一棒
L154n1639_p0194b05║作麼商量院拈拄杖曰棒下無生忍臨機不
L154n1639_p0194b06║見師穴於言下大徹玄旨當時風穴悟則不
L154n1639_p0194b07║無爭奈落在第二頭了也若山僧作南院待
L154n1639_p0194b08║他開口道和尚此間一棒作麼商量劈脊便
L154n1639_p0194b09║棒管教伊七通八達雖然今時有等莾鹵漢
L154n1639_p0194b10║便作一棒會埋沒先聖瞎卻時人眼目不少
L154n1639_p0194b11║諸人又作麼生會顧視左右喝一喝云劍為
L154n1639_p0194b12║不平離寶匣藥因救病出金缾。
L154n1639_p0194b13║小叅師拈拄杖云若論此事久叅達士未舉
L154n1639_p0194b14║先知晚學初機應當努力不見趙州和尚道
L154n1639_p0194b15║我在南方三十年除二時粥飯是我雜用心
L154n1639_p0195a01║處諸人作麼生得不雜用心昔日有一僧問
L154n1639_p0195a02║龍牙十二時中如何用力牙云如無手人行
L154n1639_p0195a03║拳大溈云是則是又教人入陰界裏作活計
L154n1639_p0195a04║十二時中如何用力如有手人行拳又且如
L154n1639_p0195a05║何今日法濟道你若十二時中用力處道無
L154n1639_p0195a06║卻是斬頭覓活落在龍牙手裏你若十二時
L154n1639_p0195a07║中用力處道有又是頭上安頭落在大溈手
L154n1639_p0195a08║裏你若十二時中用力處道不有不無一發
L154n1639_p0195a09║儱儱侗侗又落在法濟手裡你若道三處俱
L154n1639_p0195a10║不著又是莽莽蕩蕩了也到者裏諸人十二
L154n1639_p0195a11║時中如何用力生死事大切不得悠悠漾漾
L154n1639_p0195a12║唐喪光陰他日有人算飯錢莫言不道卓拄
L154n1639_p0195a13║杖云叅。
L154n1639_p0195a14║七月朔小叅師云今朝已夏末明早是秋來
L154n1639_p0195a15║人人本分事切莫被時埋且道不涉陰陽一
L154n1639_p0195b01║句作麼生道左右顧視云出頭天外看誰是
L154n1639_p0195b02║者般人。
L154n1639_p0195b03║嚴居士兄弟施銅鐘薦先請小叅師拈槌指
L154n1639_p0195b04║鐘云者鐘為薦父母乞山僧說法山僧無法
L154n1639_p0195b05║可說記得東坡云有鐘誰為撞有撞誰撞之
L154n1639_p0195b06║三合而後鳴聞所聞為五缺一不可得汝則
L154n1639_p0195b07║安能聞汝聞竟安在云云大小東坡說義理
L154n1639_p0195b08║禪山僧則不然驀舉鐘槌云還見麼復敲鐘
L154n1639_p0195b09║三下云還聞麼者裏會得一超直入如來地
L154n1639_p0195b10║其或未會更聽一偈鐘聲一擊頓超然薦拔
L154n1639_p0195b11║先靈出陰纏今日老人親指示管教步步蹋
L154n1639_p0195b12║青蓮。
L154n1639_p0195b13║薦亡小叅師云靈光耿耿智體如如今古洞
L154n1639_p0195b14║然聖凡靡間與麼委悉得逍遙於三界之中
L154n1639_p0195b15║放曠於六塵之外男身沒女身出不減一𮈔
L154n1639_p0196a01║毫女身沒男身出不增一線道來時如片雲
L154n1639_p0196a02║點太虛而無所住去時似孤月映寒潭不留
L154n1639_p0196a03║剩迹於是則生亦得死亦得湛然常住心境
L154n1639_p0196a04║一如既然如是且道目前所薦茅氏在何處
L154n1639_p0196a05║安身立命豎拂子云全憑殊勝力畢竟拓蓮
L154n1639_p0196a06║胎。
L154n1639_p0196a07║復舉文殊師利問菴提遮女曰生以何為義
L154n1639_p0196a08║女曰生以不生生為生義殊曰如何是生以
L154n1639_p0196a09║不生生為生義女曰若能明知地水火風四
L154n1639_p0196a10║緣未嘗自得有所和合而能隨其所宜是為
L154n1639_p0196a11║生義殊曰死以何為義女曰死以不死死為
L154n1639_p0196a12║死義殊曰如何是死以不死死為死義女曰
L154n1639_p0196a13║若能明知地水火風四緣未嘗自得有所離
L154n1639_p0196a14║散而能隨其所宜是為死義到者裏菴提遮
L154n1639_p0196a15║女翻問文殊師利曰明知生是不生之理為
L154n1639_p0196b01║什麼卻被生死之所流轉殊曰其力未充師
L154n1639_p0196b02║云大小菴提遮女雖見到而未能行到文殊
L154n1639_p0196b03║師利雖行到也則盡力說得個其力未充大
L154n1639_p0196b04║眾即今其力已充一句又作麼生道喝一喝
L154n1639_p0196b05║云巨靈擡手無多子分破華山千萬重。
L154n1639_p0196b06║解夏小叅師拈拄杖云當陽顯露作者知歸
L154n1639_p0196b07║驀劄相逢時人未會收綸罷釣五湖煙水澄
L154n1639_p0196b08║清撥草瞻風四海雲林奔走若住也若行也
L154n1639_p0196b09║本來無得無失若迷也若悟也便迺有證有
L154n1639_p0196b10║修到者裏直須兩頭撒開中間不立所以道
L154n1639_p0196b11║未有常行而不住未有常住而不行欲益無
L154n1639_p0196b12║所益欲為無所為既然如是隨緣不變一句
L154n1639_p0196b13║作麼生道卓拄杖云且歸茅屋舊居處閒看
L154n1639_p0196b14║清谿不斷流。
L154n1639_p0196b15║住吳興報恩檀越請小叅師拈香云者一瓣
L154n1639_p0197a01║香從祈遠唐居士信心中流出爇向爐中祝
L154n1639_p0197a02║延慈父當朝冢宰存憶大檀越壽請山僧舉
L154n1639_p0197a03║揚般若眾中還有知恩報德衲子出眾相見
L154n1639_p0197a04║麼僧問如何是奪人不奪境師云脚下蹋黃
L154n1639_p0197a05║泥進云如何是奪境不奪人師云頭頂破屋
L154n1639_p0197a06║漏進云如何是人境兩俱奪師云老僧者裏
L154n1639_p0197a07║也無說法者亦無聽法者進云如何是人境
L154n1639_p0197a08║俱不奪師便喝進云三陽交泰即不問一陽
L154n1639_p0197a09║未動時作麼生道師云退後看進云聲前句
L154n1639_p0197a10║後且止即今問處如何師云闍𥠖還具眼麼
L154n1639_p0197a11║僧禮拜云謝和尚師云切莫詐明頭問報恩
L154n1639_p0197a12║有路通峰頂蹋破歸來見月明報恩有路即
L154n1639_p0197a13║不問蹋破歸來事若何師云到家即不問進
L154n1639_p0197a14║云謝和尚指示師云未在僧喝師云也許你
L154n1639_p0197a15║者一喝問長江浪涌曹溪水今日重興臨濟
L154n1639_p0197b01║宗曹谿一句即不問如何是臨濟宗師震聲
L154n1639_p0197b02║一喝進云還有為人處也無師云未好與你
L154n1639_p0197b03║道在僧喝師云胡喝亂喝作麼問冬至陽生
L154n1639_p0197b04║時添一線未審唐冢宰本命元辰壽添多少
L154n1639_p0197b05║師舉拂柄云添得者些子進云恁麼則片梅
L154n1639_p0197b06║雪裏傳新臘孤月天中印碧潭師云好似一
L154n1639_p0197b07║聯詩僧禮拜云謝和尚證明師噓師廼云驀
L154n1639_p0197b08║劄相逢便舉揚拈來無事不相當至誠一念
L154n1639_p0197b09║超情念敢保無虞日月長天地覆育父母生
L154n1639_p0197b10║成人所共恩誰能報答直須看到父母未生
L154n1639_p0197b11║已前親見一回到者裏無恩不報無德不醻
L154n1639_p0197b12║召眾云還委悉麼不見當時陸亘大夫叅南
L154n1639_p0197b13║泉云肇法師道天地同根萬物一體也甚奇
L154n1639_p0197b14║怪泉指庭前牡丹云大夫時人見此一株華
L154n1639_p0197b15║如夢相似當時南泉大師雖具驅耕夫之牛
L154n1639_p0198a01║奪饑人之食手𫨻未能令大夫慶快去今日
L154n1639_p0198a02║居士若問山僧天地同根萬物一體驀豎起
L154n1639_p0198a03║拂子云都盧在者裏放下拂子左右顧視云
L154n1639_p0198a04║者裏若還親見得醻恩報德在其間。
L154n1639_p0198a05║除夕小叅師云爆竹聲聲歷亂來煙雲陣陣
L154n1639_p0198a06║過蒼苔老人兀坐山窓下閒看梅花笑滿腮
L154n1639_p0198a07║還有道出常情者麼僧問年窮歲盡許學人
L154n1639_p0198a08║探個消息也無師云錯過了也僧喝師云喝
L154n1639_p0198a09║後如何僧禮拜起呈坐具云和尚便歸眾師
L154n1639_p0198a10║云都盧去也問歲盡年窮即不問斬新一句
L154n1639_p0198a11║請師宣師云明日向你道進云恁麼則萬物
L154n1639_p0198a12║生輝去也師云未到你在問爆竹聲聲歷亂
L154n1639_p0198a13║來是誰的消息師云開眼看進云秪如大眾
L154n1639_p0198a14║濟濟又作麼生師云你自道看進云學人便
L154n1639_p0198a15║禮拜去師云莫錯認好僧喝師云好一喝只
L154n1639_p0198b01║是未知落處在進云蒼天蒼天師云蒼天蒼
L154n1639_p0198b02║天師廼云天無蓋地無載森羅萬象無在不
L154n1639_p0198b03║在春夏秋冬只恁麼過於中不知誰主宰燈
L154n1639_p0198b04║籠露柱最相親佛殿山門咸頂戴東村喫酒
L154n1639_p0198b05║西村舞笑倒張家王小妹且道笑個什麼一
L154n1639_p0198b06║年四季好風流此際分明都捉敗顧視左右
L154n1639_p0198b07║云更有一事一發與你諸人說破今夜小盡
L154n1639_p0198b08║圍爐喫茶去。
L154n1639_p0198b09║小叅師拽杖入堂云今日有則因緣不得不
L154n1639_p0198b10║舉似大眾知道報恩偶得二猫玉林琇書記
L154n1639_p0198b11║攜至方丈問老僧云那一個好老僧指琇左
L154n1639_p0198b12║手的云者個好琇驀擲下而去二猫皆幾死
L154n1639_p0198b13║老僧問旁人云死了耶移時琇復入老僧云
L154n1639_p0198b14║你又來迺趁出琇云老漢真個無殺心至後
L154n1639_p0198b15║老僧出猫猶放在地上琇見便與一蹋猫亂
L154n1639_p0199a01║輥老僧趕進琇已從別路出老僧拈棒直趁
L154n1639_p0199a02║至門外打眾皆集琇轉身云和尚也掙命老
L154n1639_p0199a03║僧便打琇約住作掌勢老僧復抽杖打琇拗
L154n1639_p0199a04║折拄杖擲地歸寮老僧復至寮外高聲云你
L154n1639_p0199a05║不知鼠的害只欲行祖師門下事琇在寮高
L154n1639_p0199a06║聲答應云說什麼祖師不祖師老僧云與麼
L154n1639_p0199a07║為甚蹋殺猫琇云和尚作者個說話入地獄
L154n1639_p0199a08║如箭射老僧低頭入方丈到者裏老僧性命
L154n1639_p0199a09║幾合不存眾中有人代得一轉語相救老僧
L154n1639_p0199a10║麼箬菴出眾云大眾和尚今日暜請拂袖出
L154n1639_p0199a11║師云過去了也玉林厲聲云箭去西天十萬
L154n1639_p0199a12║里猶在大明國裏擬議便退師卓拄杖云雖
L154n1639_p0199a13║然如是不因漁父力爭得見波濤。
L154n1639_p0199a14║
L154n1639_p0199a15║天隱禪師語錄卷第七
L154n1639_p0199b01║音釋
L154n1639_p0199b02║羸（力為切音𡰟瘦也）。蠢（尺允切音惷[乏-之+蟲]動也）。漾（弋亮切音樣水搖動貌）。
L154n1639_p0199b03║耿（古幸切音𦵸光也與炯通）。厲（力霽切音例烈也猛也）。