L154n1639_p0200a01║天隱禪師語錄卷第八　　　　　　秉八
L154n1639_p0200a02║嗣法門人通琇編
L154n1639_p0200a03║舉古
L154n1639_p0200a04║舉鼓山赴王大王請雪峰門送回至法堂廼
L154n1639_p0200a05║云一隻聖箭直射九重城裏去也孚上座云
L154n1639_p0200a06║是伊未在峰云渠是徹的人孚云若不信待
L154n1639_p0200a07║某甲去勘過遂趁至中路便問師兄向什麼
L154n1639_p0200a08║處去山云九重城裏去孚云忽遇三軍圍繞
L154n1639_p0200a09║時如何山云他家自有通霄路孚云恁麼則
L154n1639_p0200a10║離宮失殿去也山云何處不稱尊孚便回峰
L154n1639_p0200a11║問如何孚云好隻聖箭中路折卻了也遂舉
L154n1639_p0200a12║前話峰廼云奴渠語在孚云者老凍膿猶有
L154n1639_p0200a13║鄉情在妙喜云眾中商量道什麼處是聖箭
L154n1639_p0200a14║折處云鼓山不合答話是聖箭折處鼓山不
L154n1639_p0200a15║合說道理是聖箭折處恁麼剖判非惟不識
L154n1639_p0200b01║鼓山亦廼不識孚老殊不知孚上座正是一
L154n1639_p0200b02║枚賊漢於鼓山面前納一塲敗闕懡㦬而歸
L154n1639_p0200b03║卻來雪峰拔本大似屋裏販揚州若非雪老
L154n1639_p0200b04║有大人相者賊向甚處容身當時可惜放過
L154n1639_p0200b05║卻成不了公案只今莫有為古人出氣的麼
L154n1639_p0200b06║試出來我要問你什麼處是聖箭折處師云
L154n1639_p0200b07║知子莫若父在雪老有之矣可惜當時折卻
L154n1639_p0200b08║拄杖子若磬山者裏有此等漢直打出山門
L154n1639_p0200b09║免教他日遭人撿點雖然未免有得有失還
L154n1639_p0200b10║有跳得得失出者麼驀喝一喝。
L154n1639_p0200b11║舉恕中和尚頌芭蕉拄杖話云咄哉亂走阿
L154n1639_p0200b12║師何曾放得拄杖捉來拗作兩橛（請續末後
L154n1639_p0200b13║句）師呵呵笑云有無還他一半。
L154n1639_p0200b14║舉五祖和尚云世有一物不屬凡不屬聖不
L154n1639_p0200b15║屬邪不屬正萬事臨時自然號令恕中云世
L154n1639_p0201a01║有一物在凡屬凡在聖屬聖在邪屬邪在正
L154n1639_p0201a02║屬正萬事紛紜何須號令師云兩個老古錐
L154n1639_p0201a03║各自分疆界一個混俗和光隨流得妙一個
L154n1639_p0201a04║峭子孤危坐斷情塵磬山將來縛作一束拋
L154n1639_p0201a05║向大洋東海免使後人分凡分聖說邪說正
L154n1639_p0201a06║旁有不甘者出來道和尚恁麼道是分耶不
L154n1639_p0201a07║分耶說耶不說耶拈拄杖直打出去廼呵呵
L154n1639_p0201a08║笑云也是為他閒事長無明喝一喝。
L154n1639_p0201a09║舉馬祖令僧馳書上徑山山開緘見一圓相
L154n1639_p0201a10║於中下一點卻封回忠國師聞廼云欽師猶
L154n1639_p0201a11║被馬師惑雪竇云徑山被惑且置若將呈似
L154n1639_p0201a12║國師別作個什麼伎倆免被惑去有老宿云
L154n1639_p0201a13║當時坐卻便休亦有道但與畫破若與麼只
L154n1639_p0201a14║是不識羞敢謂天下老師各具金剛眼睛廣
L154n1639_p0201a15║作神通變化還免得麼雪竇見處也要諸人
L154n1639_p0201b01║共知只者馬師當時畫出早自惑了也浮山
L154n1639_p0201b02║云欽師被馬師惑且置國師惑卻多少人雪
L154n1639_p0201b03║竇云馬師當時畫出早自惑了也穿卻天下
L154n1639_p0201b04║人鼻孔恕中云馬師自惑國師惑人置而弗
L154n1639_p0201b05║論當時徑山下者一點非惟點破馬師髑髏
L154n1639_p0201b06║抑且為千古龜鑑師云一隊老宿揣虛空之
L154n1639_p0201b07║骨掃雲霧之蹤總未出得馬大師圈繢在有
L154n1639_p0201b08║出得者麼一任𨁝跳如無切莫弄虛。
L154n1639_p0201b09║舉無盡居士詢晦堂家風於兜率恱欲往就
L154n1639_p0201b10║見恱云此老只一拳頭耳師喝一喝恱廼潛
L154n1639_p0201b11║奉書於晦堂云無盡居士世智辯聰非老和
L154n1639_p0201b12║尚一拳垂示安能使其知有宗門向上事耶
L154n1639_p0201b13║師又喝一喝無盡訪晦堂堂果示以拳頭話
L154n1639_p0201b14║無盡默計不出恱所料由是易之有偈云久
L154n1639_p0201b15║向黃龍山裏龍到來只見住山翁須知背觸
L154n1639_p0202a01║拳頭外別有靈犀一點通師云著賊了也二
L154n1639_p0202a02║大老何以隨人腳跟轉兜率悅是何心行耶
L154n1639_p0202a03║蒼天蒼天。
L154n1639_p0202a04║舉德山到溈山挾複子上法堂從西過東從
L154n1639_p0202a05║東過西云有麼有麼溈坐次殊不顧盼德云
L154n1639_p0202a06║無無便出至門首廼云雖然如此也不得草
L154n1639_p0202a07║草遂具威儀再入相見纔跨門提起坐具云
L154n1639_p0202a08║和尚溈擬取拂子德便喝拂袖而出溈至晚
L154n1639_p0202a09║問首座今日新到在否座云當時背卻法堂
L154n1639_p0202a10║著草鞵出去也溈云此子已後向孤峰頂上
L154n1639_p0202a11║盤結草菴呵佛罵祖去在師云二大老龍象
L154n1639_p0202a12║蹴蹋誠為作家相見雖然待他提起坐具便
L154n1639_p0202a13║與一喝管教草鞵脫在溈山何必去後施設
L154n1639_p0202a14║未免賊過張弓今日莫有新到者麼許伊穿
L154n1639_p0202a15║卻草鞵相見老僧要拔本有麼有麼。
L154n1639_p0202b01║舉傅大士云法地若動一切不安楚石云壽
L154n1639_p0202b02║山從朝至暮不知走了幾遭若是法地誰敢
L154n1639_p0202b03║動著一莖草復云我不爭恁麼道傅大士坐
L154n1639_p0202b04║了起不得師云楚石恁麼道起了坐不得有
L154n1639_p0202b05║起得坐得的出來相見看喝一喝云雖具一
L154n1639_p0202b06║雙窮相手未曾下揖等閒人。
L154n1639_p0202b07║舉睦州問僧近離甚處僧云河北州云河北
L154n1639_p0202b08║有趙州和尚上座曾到彼麼僧云某甲近離
L154n1639_p0202b09║彼中州云趙州有何言句示徒僧舉喫茶話
L154n1639_p0202b10║州廼呵呵大笑云慙愧卻問僧趙州意作麼
L154n1639_p0202b11║生僧云秪是一期方便州云苦哉趙州被你
L154n1639_p0202b12║將一杓矢潑了也便打雪竇云者僧克由尀
L154n1639_p0202b13║耐將一杓矢潑他二員古佛妙喜云雪竇只
L154n1639_p0202b14║知一杓矢潑了趙睦二州殊不知者僧末上
L154n1639_p0202b15║被趙州將一杓矢潑了卻到睦州又遭一杓
L154n1639_p0203a01║只是不知氣息若知氣息什麼處有二員古
L154n1639_p0203a02║佛師云雪竇扶弱不扶強妙喜扶強不扶弱
L154n1639_p0203a03║且道磬山合作麼生也不可放過或有一人
L154n1639_p0203a04║纔出眾老僧即云珍重。
L154n1639_p0203a05║舉裴相國入寺見壁間畫像問院主是何圖
L154n1639_p0203a06║相主云高僧真儀公云真儀可觀高僧何在
L154n1639_p0203a07║主無對公云此間有禪僧麼適黃檗禪師散
L154n1639_p0203a08║眾在寺主云近有一僧投寺執役頗似禪者
L154n1639_p0203a09║公遂請相見云休適有一問諸德吝辭今請
L154n1639_p0203a10║上人代醻一語檗云但請問來公舉前語檗
L154n1639_p0203a11║召裴休公應諾檗云在什麼處公於言下領
L154n1639_p0203a12║旨師云裴公忘人忘我言下超脫黃檗直心
L154n1639_p0203a13║快口獨露真機是者等人可說者等話千古
L154n1639_p0203a14║䂓模令人欣羨妙喜云黃檗只有殺人刀且
L154n1639_p0203a15║無活人劍師召眾云且道那裏是他無活人
L154n1639_p0203b01║劍處還撿點得麼若道有埋沒妙喜若道無
L154n1639_p0203b02║屈殺黃檗二邊不涉還我裴相國悟的意旨
L154n1639_p0203b03║來良久云谿邊石女暗嗟吁海底泥牛亂奔
L154n1639_p0203b04║走。
L154n1639_p0203b05║舉百靈一日路次見龐居士廼問昔日南嶽
L154n1639_p0203b06║得力句曾舉向人麼士云曾舉來靈云舉向
L154n1639_p0203b07║甚人士以手自指云龐公靈云直是妙德空
L154n1639_p0203b08║生也贊之不及士卻問阿師得力句是誰得
L154n1639_p0203b09║知靈戴笠子便行士云善為道路靈更不回
L154n1639_p0203b10║首師云二大老得力句子各各有本若到磬
L154n1639_p0203b11║山未放你在何故切忌認奴作郎即今還有
L154n1639_p0203b12║道得得力句者麼速道速道。
L154n1639_p0203b13║舉興化謂克賓維那云汝不久為唱導之師
L154n1639_p0203b14║賓云不入者保社化云會了不入不會不入
L154n1639_p0203b15║賓云總不與麼化便打廼云克賓維那法戰
L154n1639_p0204a01║不勝罰錢五貫設飯一堂次日化自白椎云
L154n1639_p0204a02║克賓維那法戰不勝不得喫飯即便趁出雲
L154n1639_p0204a03║居舜云大冶精金應無變色其奈興化令行
L154n1639_p0204a04║太嚴不是克賓維那也大難承當若是如今
L154n1639_p0204a05║泛泛之徒翻轉面皮多少時也師云灼然灼
L154n1639_p0204a06║然妙喜云雲居拗曲作直要作臨濟烜赫兒
L154n1639_p0204a07║孫直須翻轉面皮始得師云妙喜老人不是
L154n1639_p0204a08║誘人犯法諸人還知他落處麼路逢劍客須
L154n1639_p0204a09║呈劍不是詩人莫獻詩。
L154n1639_p0204a10║舉石頭示眾云言語動用沒交涉藥山云非
L154n1639_p0204a11║言語動用亦沒交涉頭云我者裏鍼劄不入
L154n1639_p0204a12║山云我者裏如石上栽華師云石頭藥山彈
L154n1639_p0204a13║沒絃琴唱無生曲父子投機師資道合雖然
L154n1639_p0204a14║不顧旁觀者見其家醜承虛接響漢切忌動
L154n1639_p0204a15║著動著則三十棒。
L154n1639_p0204b01║舉雪峰住菴有僧到峰見以手拓菴門放身
L154n1639_p0204b02║出云是什麼僧亦云是什麼峰低頭歸菴其
L154n1639_p0204b03║僧後至巖頭頭云雪老有何言句僧舉前話
L154n1639_p0204b04║頭云雪峰道什麼僧云雪峰無語頭云噫我
L154n1639_p0204b05║當初悔不向伊道末後句若向伊道天下人
L154n1639_p0204b06║不奈雪老何僧至夏末舉此話請益頭云汝
L154n1639_p0204b07║何不早問僧云不敢造次頭云雪峰雖與我
L154n1639_p0204b08║同條生不與我同條死要識末後句秪者是
L154n1639_p0204b09║師云雪峰老將久戰沙場者僧小卒何能抵
L154n1639_p0204b10║敵泛泛流到巖頭又納敗闕至今還曾識得
L154n1639_p0204b11║末後句麼良久云會中若有仙陀客好向人
L154n1639_p0204b12║前唱鷓鴣。
L154n1639_p0204b13║舉疎山示眾云病僧咸通年已前會得法身
L154n1639_p0204b14║邊事咸通年已後會得法身向上事雲門出
L154n1639_p0204b15║問云如何是法身邊事山云枯樁門云如何
L154n1639_p0205a01║是法身向上事山云非枯樁門云還許學人
L154n1639_p0205a02║說道理也無山云許門云秪如枯樁豈不是
L154n1639_p0205a03║明法身邊事山云是門云非枯樁豈不是明
L154n1639_p0205a04║法身向上事山云是門云未審法身還該一
L154n1639_p0205a05║切也無山云法身周徧爭得不該門指淨缾
L154n1639_p0205a06║云還有法身也無山云闍黎莫向淨缾邊覓
L154n1639_p0205a07║門禮拜師云疎山引敵入寨雲門單鎗直入
L154n1639_p0205a08║疎山若無後語幾乎勞而無功老僧今日不
L154n1639_p0205a09║問諸人法身向上事法身邊道將一句來咦
L154n1639_p0205a10║洎合停囚長智。
L154n1639_p0205a11║舉天如和尚示眾云雲門道東海鯉魚打一
L154n1639_p0205a12║棒雨似盆傾意作麼生各請下一語看良久
L154n1639_p0205a13║自代云東海鯉魚打一棒雨似盆傾師云天
L154n1639_p0205a14║如老人卻似抱樁搖櫓且道天隱又如何泥
L154n1639_p0205a15║牛流出血木馬走如烟。
L154n1639_p0205b01║舉古人云山中何所有嶺上多白雲只可自
L154n1639_p0205b02║怡恱不堪持贈君師呵呵大笑云古人恁麼
L154n1639_p0205b03║道謾人即得謾磬山未在且道白雲是誰家
L154n1639_p0205b04║物廼以拂子點雲云看看。
L154n1639_p0205b05║舉天如示眾云生死事大諸禪德須是將生
L154n1639_p0205b06║死兩字貼在額頭上始得有僧出云某甲不
L154n1639_p0205b07║然只將不生不死四字貼在額頭上如召眾
L154n1639_p0205b08║云者漢元來怕生死如何會得老漢禪遂拈
L154n1639_p0205b09║拄杖趁出師云怕生死的師子林門下不容
L154n1639_p0205b10║不怕生死的龍池山門下不容且道古人的
L154n1639_p0205b11║是老僧的是諸禪德也須撿點不可放過儻
L154n1639_p0205b12║有云怕生死即不怕生死的不怕生死即怕
L154n1639_p0205b13║生死的師喝云者儱侗漢出去。
L154n1639_p0205b14║舉趙州問僧甚處來僧云雪峰來州云雪峰
L154n1639_p0205b15║有何言句示徒僧云雪峰道盡大地是沙門
L154n1639_p0206a01║一隻眼汝諸人向什麼處屙州云汝若回我
L154n1639_p0206a02║附你鍬子去雪竇云者僧既不從雪峰來可
L154n1639_p0206a03║惜趙州鍬子師召眾云者僧道雪峰來雪竇
L154n1639_p0206a04║何以云不從雪峰來試說看。
L154n1639_p0206a05║舉僧到金峰方叅禮峰云我有一則因緣舉
L154n1639_p0206a06║似你只是不得錯會僧云請和尚舉峰豎起
L154n1639_p0206a07║拂子僧作聽勢峰云早錯會了也僧以目顧
L154n1639_p0206a08║視便出峰云雪上加霜師云者僧點頭知尾
L154n1639_p0206a09║爭奈落第二機何。
L154n1639_p0206a10║舉天奇和尚云世間無法出世間無法透得
L154n1639_p0206a11║者個無法歸家穩坐師云奇祖只要盡法不
L154n1639_p0206a12║顧無民不肖子孫卻不恁麼世間無法出世
L154n1639_p0206a13║間無法透得者個無法正好行腳。
L154n1639_p0206a14║舉千巖和尚云無明者裏只使無明與你一
L154n1639_p0206a15║棒太煞慈悲與你一喝十分直捷若作棒喝
L154n1639_p0206b01║商量千里萬里師云不作棒喝商量亦千里
L154n1639_p0206b02║萬里且道作無明是佛法是喝一喝。
L154n1639_p0206b03║舉千巖和尚舉祖師云父母非我親誰是最
L154n1639_p0206b04║親者諸佛非我道誰是最道者雲蓋本云父
L154n1639_p0206b05║母非我親無有不親者諸佛非我道無有不
L154n1639_p0206b06║道者祖師得第一句雲蓋得第二句有人添
L154n1639_p0206b07║得一句許伊鼎足三分無明則不然父母非
L154n1639_p0206b08║我親我亦非親者諸佛非我道道亦非我者
L154n1639_p0206b09║祖師也不得第一句雲蓋也不得第二句無
L154n1639_p0206b10║明碎身作微塵何止頭破作七分師云祖師
L154n1639_p0206b11║雲蓋輸我千巖老人一籌何故𢬵得自己贏
L154n1639_p0206b12║得他人咦還有人添得一句麼試道看。
L154n1639_p0206b13║舉僧問破竈墮和尚如何是大修行人竈云
L154n1639_p0206b14║擔枷抱鎖僧云如何是大作業人竈云坐禪
L154n1639_p0206b15║入定復云會麼僧云不會竈云你問我善善
L154n1639_p0207a01║不從惡你問我惡惡不從善後有僧舉似安
L154n1639_p0207a02║國師安云此子會盡諸法無生佛果云窮善
L154n1639_p0207a03║善自何生究惡惡從何起若能明見者個田
L154n1639_p0207a04║地便是諸法無生有問崇寧如何是大修行
L154n1639_p0207a05║人對他道坐禪入定如何是大作業人對他
L154n1639_p0207a06║道擔枷抱鎖且道是同是別師云若道同一
L154n1639_p0207a07║個問善答惡一個問善答善若道別從來佛
L154n1639_p0207a08║法無兩般有問磬山如何是大修行人向他
L154n1639_p0207a09║道不執一法如何是大作業人向他道不了
L154n1639_p0207a10║一法且道與古人相去幾何。
L154n1639_p0207a11║舉臨濟同普化赴施主齋次濟問毛吞巨海
L154n1639_p0207a12║芥納須彌為復是神通妙用為復是法爾如
L154n1639_p0207a13║然化趯倒飯牀濟云太麤生化云者裏是什
L154n1639_p0207a14║麼所在說麤說細濟休去次日又同赴齋濟
L154n1639_p0207a15║復問今日供養何似昨日化又趯倒飯牀濟
L154n1639_p0207b01║云得即得太麤生化云瞎漢佛法說甚麤細
L154n1639_p0207b02║濟廼吐舌師云得大機發大用龍象蹴蹋非
L154n1639_p0207b03║驢所堪今人未到古人田地也要弄些牙爪
L154n1639_p0207b04║不顧旁觀者哂山僧不是倚勢欺人壓良為
L154n1639_p0207b05║賤也要諸人簡別邪正識取來源正己正人
L154n1639_p0207b06║實非草草咄臨濟普化又來赴齋也不覺吐
L154n1639_p0207b07║舌。
L154n1639_p0207b08║舉仰山坐次大禪佛到翹一足云西天二十
L154n1639_p0207b09║八祖亦如是唐土六祖亦如是和尚亦如是
L154n1639_p0207b10║某甲亦如是仰下禪牀打四藤條佛果云師
L154n1639_p0207b11║資會遇輥芥投鍼一期借路經過不免互相
L154n1639_p0207b12║鈍置雪竇道藤條未到折因甚只打四下大
L154n1639_p0207b13║似隨邪逐惡大禪佛後到霍山自云集雲峰
L154n1639_p0207b14║下四藤條天下大禪佛叅霍云維那打鐘著
L154n1639_p0207b15║禪便走果云者漢擔仰山一個冬瓜印子向
L154n1639_p0208a01║人前賣弄若不是霍山幾被糊塗雖然可惜
L154n1639_p0208a02║令行一半當時不用喚維那好與擒住更打
L154n1639_p0208a03║四藤條且聽者漢疑三十年師云如今負冬
L154n1639_p0208a04║瓜印子者不少且看大禪佛被我圓悟老祖
L154n1639_p0208a05║活埋在無底深坑了也諸禪德見不賢而內
L154n1639_p0208a06║自省還救得伊麼如無老僧救一救看將拄
L154n1639_p0208a07║杖作釣勢良久云夜靜水寒魚不餌滿船空
L154n1639_p0208a08║載月明歸。
L154n1639_p0208a09║舉玄沙問僧近離甚處僧云瑞巖沙云有何
L154n1639_p0208a10║言句示徒僧云長喚主人公復應諾自云惺
L154n1639_p0208a11║惺著他後莫受人謾沙云一等是弄精魂也
L154n1639_p0208a12║甚奇怪復云何不且在彼住僧云已遷化也
L154n1639_p0208a13║沙云如今還喚得應麼僧無語雪竇云蒼天
L154n1639_p0208a14║蒼天師云本分修行輸他瑞巖臨機勘辯堪
L154n1639_p0208a15║羨玄老者僧親見作家當面蹉過待他道如
L154n1639_p0208b01║今還喚得應麼但云也知和尚大慈悲便禮
L154n1639_p0208b02║拜免得後來撿點佛果云萬丈寒潭徹底月
L154n1639_p0208b03║在當心千尺巖松倚天風生幽谷直得凜凜
L154n1639_p0208b04║孤標澄澄風彩及至月離碧天影落雲衢遂
L154n1639_p0208b05║廼當面蹉過當時者僧若是個漢待伊道如
L154n1639_p0208b06║今還喚得應麼當下便喝非惟把定玄沙要
L154n1639_p0208b07║津亦與瑞巖老子出氣師召眾云今日還有
L154n1639_p0208b08║與者僧出氣者麼一片白雲橫谷口幾多歸
L154n1639_p0208b09║鳥盡迷巢。
L154n1639_p0208b10║舉藥山久不陞堂院主白云大眾久思和尚
L154n1639_p0208b11║示誨山云打鐘著眾纔集山便下座歸方丈
L154n1639_p0208b12║院主隨後問云和尚既許為大眾說法因甚
L154n1639_p0208b13║一言不措山云經有經師論有論師爭怪得
L154n1639_p0208b14║老僧師云善言言者言所不能言咄院主失
L154n1639_p0208b15║卻一隻眼。
L154n1639_p0209a01║舉世尊示隨色摩尼珠問五方天王云此珠
L154n1639_p0209a02║作何色時五方天王互說異色世尊藏珠入
L154n1639_p0209a03║袖卻擡手云此珠作何色時五方天王云佛
L154n1639_p0209a04║手中無珠何處有色世尊歎云汝何迷倒之
L154n1639_p0209a05║甚吾將世珠示之便各強說有青黃赤白色
L154n1639_p0209a06║吾將真珠示之便總不知時五方天王悉皆
L154n1639_p0209a07║悟道師云世尊奇特俾天王一一悟道千古
L154n1639_p0209a08║之下令人樂聞磬山不肖遠孫也要效顰不
L154n1639_p0209a09║識大眾信得及未驀伸出拳云是什麼色若
L154n1639_p0209a10║云是拳非珠老僧喚他近前來你恁麼道天
L154n1639_p0209a11║王不知且道是賞伊是罰伊。
L154n1639_p0209a12║舉世尊因外道問昨日說何法世尊云說定
L154n1639_p0209a13║法外道云今日說何法世尊云說不定法外
L154n1639_p0209a14║道云昨日說定法今日何故說不定法世尊
L154n1639_p0209a15║云昨日定今日不定師云世尊說法似隨色
L154n1639_p0209b01║摩尼何定不定外道卻如矮子觀戲記得天
L154n1639_p0209b02║真頌云曉雨乍晴山色好夜凉如水月明多
L154n1639_p0209b03║凭欄姹女聞天籟逐響隨聲意欲何者個頌
L154n1639_p0209b04║子分明說破了也諸人還知落處麼也是鉢
L154n1639_p0209b05║盂添柄。
L154n1639_p0209b06║舉僧問百丈如何是奇特事丈云獨坐大雄
L154n1639_p0209b07║峰僧禮拜丈便打師云百丈和尚寰中獨據
L154n1639_p0209b08║振閫外之威權者僧亦一員上將到此只得
L154n1639_p0209b09║拍拍聽令棒頭有眼明如日實是真金不混
L154n1639_p0209b10║沙豈非奇特之事須向奇特人前拈出即今
L154n1639_p0209b11║還有人撥著麼快來與木上座相見如無老
L154n1639_p0209b12║僧失利。
L154n1639_p0209b13║舉僧問藥山平田淺草麈鹿成羣如何射得
L154n1639_p0209b14║麈中主山云看箭僧放身便倒山云侍者拖
L154n1639_p0209b15║出者死漢僧便走山云弄泥團漢有什麼限
L154n1639_p0210a01║師云好一枝箭爭奈其人未敢承當若是個
L154n1639_p0210a02║丈夫漢開襟俯受不勞藥山放出後箭而今
L154n1639_p0210a03║還有敵勝驚羣者麼且道如何射得麈中主
L154n1639_p0210a04║喝一喝。
L154n1639_p0210a05║舉高亭叅德山隔江問訊山以手招之亭忽
L154n1639_p0210a06║開悟廼橫趨而去更不回顧後開法嗣德山
L154n1639_p0210a07║妙喜云高亭橫趨而去許伊是個伶俐衲僧
L154n1639_p0210a08║若要法嗣德山則未可何故猶與德山隔江
L154n1639_p0210a09║在師云徑山老漢是謂一擡一捺且賊過後
L154n1639_p0210a10║張弓今時人在知識門下三二十年既不隔
L154n1639_p0210a11║江合作麼生路遙知馬力日久見人心。
L154n1639_p0210a12║舉僧問趙州寂寂無依時如何州云老僧在
L154n1639_p0210a13║你背後師云者僧挨到者個田地意欲就手
L154n1639_p0210a14║安閒廼被趙州腦後一搥直得無言可對無
L154n1639_p0210a15║理可伸師召眾云汝等還見趙州在背後麼
L154n1639_p0210b01║若云趙州則不見但見磬山在面前向他道
L154n1639_p0210b02║你那裏得見磬山來拈棒一時趁出。
L154n1639_p0210b03║舉無業國師云若一毫頭凡聖情念未盡不
L154n1639_p0210b04║免入驢胎馬腹裏去白雲端和尚云設使一
L154n1639_p0210b05║毫頭凡聖情念淨盡亦未免入驢胎馬腹裏
L154n1639_p0210b06║去師云未盡淨盡一時拈卻喝一喝云切忌
L154n1639_p0210b07║鑽龜打瓦。
L154n1639_p0210b08║舉南院上堂云赤肉團上壁立千仞時有僧
L154n1639_p0210b09║問赤肉團上壁立千仞豈不是和尚道院云
L154n1639_p0210b10║是僧便掀倒禪牀院云你看者瞎漢亂做僧
L154n1639_p0210b11║擬議院便打趁出師云者僧欲成九仞之山
L154n1639_p0210b12║未進一簣之土待南院道你看者瞎漢亂做
L154n1639_p0210b13║不若一不做二不休縱然南院打殺也不得
L154n1639_p0210b14║趁你出院即今還有人於壁立千仞處與者
L154n1639_p0210b15║僧出氣麼。
L154n1639_p0211a01║舉外道問佛不問有言不問無言世尊良久
L154n1639_p0211a02║外道讚歎云世尊大慈大悲開我迷雲令我
L154n1639_p0211a03║得入外道去後阿難問佛外道有何所證而
L154n1639_p0211a04║云得入世尊云如世良馬見鞭影而行雪竇
L154n1639_p0211a05║云邪正不分過由鞭影大慧云邪正兩分正
L154n1639_p0211a06║由鞭影師云二大老卻在鞭影裏批判且道
L154n1639_p0211a07║離卻鞭影一句作麼生道良久云三十年後
L154n1639_p0211a08║此話大行。
L154n1639_p0211a09║舉僧辭趙州州云甚處去僧云諸方學佛法
L154n1639_p0211a10║去州豎起拂子云有佛處不得住無佛處急
L154n1639_p0211a11║走過三千里外逢人不得錯舉僧云與麼則
L154n1639_p0211a12║不去也州云摘楊華摘楊華師云者僧鼻孔
L154n1639_p0211a13║被趙州穿卻若人會得許伊具叅方眼。
L154n1639_p0211a14║舉雲門上堂拈拄杖云凡夫實謂之有二乘
L154n1639_p0211a15║析謂之無緣覺謂之幻有菩薩當體即空衲
L154n1639_p0211b01║僧家見拄杖但喚作拄杖行但行坐但坐不
L154n1639_p0211b02║得動著師云雲門老人法令雖嚴可謂官不
L154n1639_p0211b03║容鍼私通車馬雖然有人動著亦得不動著
L154n1639_p0211b04║亦得動著不動著總得有人動著不得不動
L154n1639_p0211b05║著不得動著不動著總不得且道利害在什
L154n1639_p0211b06║麼處。
L154n1639_p0211b07║舉天衣和尚云百骸俱潰散一物鎮長靈百
L154n1639_p0211b08║骸潰散皆歸土一物長靈甚處安南堂云一
L154n1639_p0211b09║物長靈甚處安長空雲散碧天寬蓮宮佛剎
L154n1639_p0211b10║華無數眨起眉毛仔細看師云眨起眉毛仔
L154n1639_p0211b11║細看天堂地獄任君安百骸未散當先覺莫
L154n1639_p0211b12║待臨時撒手難。
L154n1639_p0211b13║舉僧問香林如何是衲衣下事林云臘月火
L154n1639_p0211b14║燒山師云臘月火燒山衣下事何干千峰雪
L154n1639_p0211b15║覆冷坐破者蒲團若人更不會分明也大難。
L154n1639_p0212a01║舉昔有秀才因看千佛名經問長沙云百千
L154n1639_p0212a02║諸佛但見其名未審居何國土沙召秀才才
L154n1639_p0212a03║應諾沙云黃鶴樓崔顥題後秀才還曾題麼
L154n1639_p0212a04║才云不曾題沙云得閒題取一篇好師云長
L154n1639_p0212a05║沙雖得殺人刀活人劍曲垂善巧不無龍頭
L154n1639_p0212a06║蛇尾使人不能當下擔荷若是山僧待伊應
L154n1639_p0212a07║諾時高聲云居何國土免致葛藤。
L154n1639_p0212a08║舉祖師云極小同大忘絕境界師云拄杖子
L154n1639_p0212a09║吞卻十方虛空剎那間流出無邊香水海若
L154n1639_p0212a10║道是忘絕境界合喫衲僧痛棒若道非忘絕
L154n1639_p0212a11║境界且叅取信心銘好與拄杖子相見祖師
L154n1639_p0212a12║云極大同小不見邊表師云須彌山走出蟭
L154n1639_p0212a13║螟眼裏須臾之頃見徹三千大千界若道不
L154n1639_p0212a14║見邊表未可與衲僧拄杖子相見若道見邊
L154n1639_p0212a15║表如何合得信心銘叅。
L154n1639_p0212b01║舉僧問雲門佛法如水中月是否門云清波
L154n1639_p0212b02║無透路僧云和尚從何得門云再問復何來
L154n1639_p0212b03║僧云便恁麼去時如何門云重疊關山路師
L154n1639_p0212b04║云者僧萬古碧潭再三撈摝爭奈雲門老漢
L154n1639_p0212b05║有翻天覆地之能不易抵當可惜末後進不
L154n1639_p0212b06║得且道者一步又如何進始得。
L154n1639_p0212b07║舉臨濟兩堂首座相見同時下喝僧問臨濟
L154n1639_p0212b08║還有賓主也無濟云賓主歷然師云以鏡照
L154n1639_p0212b09║鏡面面皆正蓮華出水香流遠蘭谷風飄氣
L154n1639_p0212b10║宇清。
L154n1639_p0212b11║舉僧問五祖一大藏教是個切腳未審切那
L154n1639_p0212b12║個字祖云鉢囉孃師云電光裏穿鍼。
L154n1639_p0212b13║舉前寶壽問後寶壽父母未生前那個是你
L154n1639_p0212b14║本來面目後寶壽罔措一日在街頭見兩人
L154n1639_p0212b15║相爭揮一拳云你得恁麼無面目壽當下大
L154n1639_p0213a01║悟師云錦繡叢中撞著白雲堆裏活埋洞見
L154n1639_p0213a02║本地風光面目依然長在。
L154n1639_p0213a03║舉南泉示眾云王老師自小養一頭水牯牛
L154n1639_p0213a04║擬向谿東牧不免食他國王水草擬向谿西
L154n1639_p0213a05║牧亦不免食他國王水草不如隨分納些些
L154n1639_p0213a06║總不見得師云把住則坐臥空園放行則雲
L154n1639_p0213a07║山萬里混塵俗而不流超潔白而無住縱橫
L154n1639_p0213a08║自在左右逢源雖然切忌動著動著則三十
L154n1639_p0213a09║棒。
L154n1639_p0213a10║舉古人云護生須是殺殺盡始安居會得個
L154n1639_p0213a11║中意鐵船水上浮師云今時有一等癡狂漢
L154n1639_p0213a12║自不能守戒護生而笑人守戒護生便以護
L154n1639_p0213a13║生須是殺殺盡始安居為據佛果老人云且
L154n1639_p0213a14║道殺個什麼殺眾生物凡夫見解殺六賊煩
L154n1639_p0213a15║惱座主見解殺佛殺祖大闡提人見解衲僧
L154n1639_p0213b01║分上畢竟殺個什麼試定當看。
L154n1639_p0213b02║舉趙州到百丈丈問從甚處來州云南泉來
L154n1639_p0213b03║丈云南泉有何言句示人州云有時道未得
L154n1639_p0213b04║之人亦須悄然去丈叱之州容愕然丈云大
L154n1639_p0213b05║好悄然州便作舞而出師云趙州生而知之
L154n1639_p0213b06║卻到百丈門下鈍置再撥而轉何不當伊叱
L154n1639_p0213b07║時呵呵大笑拂袖而出。
L154n1639_p0213b08║舉曹山行腳時問靈觀如何是毗盧師法身
L154n1639_p0213b09║主觀云不道曹舉似洞山山云好個話頭只
L154n1639_p0213b10║欠進語何不更去問為甚不道曹去進語觀
L154n1639_p0213b11║云若言我不道即啞卻我口若言我道即禿
L154n1639_p0213b12║卻我舌曹歸舉似洞山山深肯之師云三大
L154n1639_p0213b13║老雖同毗盧頂上行其間不無優劣秪如洞
L154n1639_p0213b14║山雖識機宜卻似扶小兒入市教他語話曹
L154n1639_p0213b15║山雖遵承師命要且隨人腳跟老觀也是方
L154n1639_p0214a01║便不少且道山僧恁麼說話是肯伊不肯伊
L154n1639_p0214a02║若道肯伊如何恁麼說若道不肯伊又如何
L154n1639_p0214a03║恁麼說會得許你具一隻眼。
L154n1639_p0214a04║舉僧問仰山法身還解說法也無山云我說
L154n1639_p0214a05║不得別有一人說得僧云說得的人在甚處
L154n1639_p0214a06║山廼推出枕子溈山聞廼云寂子用劍刃上
L154n1639_p0214a07║事師云仰山藏身露影謾者僧即得謾磬山
L154n1639_p0214a08║未在若作者僧待伊云別有一人說得遂揕
L154n1639_p0214a09║住云莫不是者老賊麼縱然手快教伊推枕
L154n1639_p0214a10║不出雖然不知溈老道個劍刃上事又作麼
L154n1639_p0214a11║生商量咄休將死鼠為真玉莫把山鷄當鳳
L154n1639_p0214a12║凰。
L154n1639_p0214a13║舉洞山問雲居甚處去來居云蹋山來山云
L154n1639_p0214a14║阿那個山可住居云阿那個山不可住山云
L154n1639_p0214a15║與麼則國內總被闍黎占卻也居云不然山
L154n1639_p0214b01║云與麼則子得個入路居云無路山云若無
L154n1639_p0214b02║路爭得與老僧相見居云若有路即與和尚
L154n1639_p0214b03║隔生也山云此子已後千人萬人把不住師
L154n1639_p0214b04║云今時人要覓個山子住且看雲居蹋山樣
L154n1639_p0214b05║子若不如斯出門便是草漫漫雖然不是洞
L154n1639_p0214b06║山老漢也勘驗他不出可謂作家相見如珠
L154n1639_p0214b07║走盤盤走珠縱橫無礙豈比迷頭認影敲冰
L154n1639_p0214b08║索火緣木求魚者哉今日有人蹋山來且問
L154n1639_p0214b09║有路來無路來若有路不合雲居若無路不
L154n1639_p0214b10║合洞山若有路無路磬山道隔隔且作麼生
L154n1639_p0214b11║合得古人去試道看。
L154n1639_p0214b12║
L154n1639_p0214b13║
L154n1639_p0214b14║
L154n1639_p0214b15║天隱禪師語錄卷第八
L154n1639_p0215a01║音釋
L154n1639_p0215a02║孑（古屑切音結健也）。潰（胡對切音繪散也）。叱（尺栗切音䲧訶也大訶曰
L154n1639_p0215a03║叱）。揕（知鴆切砧去聲擬擊也）。