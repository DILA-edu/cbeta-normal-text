L154n1639_p0268a01║天隱禪師語錄卷第十二　　　　　直二
L154n1639_p0268a02║嗣法門人通琇編
L154n1639_p0268a03║或問
L154n1639_p0268a04║或問人之生也天之所賦應無前世後生之
L154n1639_p0268a05║說師云爾不知生生不息之機也老氏有云
L154n1639_p0268a06║無名天地之始有名萬物之母母也者生生
L154n1639_p0268a07║之義也易曰精氣為物游魂為變精靈知也
L154n1639_p0268a08║氣形氣也二者合而為生魂即精也游即住
L154n1639_p0268a09║也徃也者不息之誠也如果無受後生之說
L154n1639_p0268a10║則先所受天之所賦者此何物也且與天是
L154n1639_p0268a11║一耶是二耶若曰是一也既云是一何所授
L154n1639_p0268a12║之若曰是二也既云是二又何須受之此其
L154n1639_p0268a13║授受必有所授受者非無以也龍樹菩薩偈
L154n1639_p0268a14║云不生亦不滅不常復不斷不一亦不異不
L154n1639_p0268a15║來亦不去夫不生不滅者性空也不常不斷
L154n1639_p0268b01║者緣起也不一不異者本無也不來不去者
L154n1639_p0268b02║無生也緣起之法有而不有性空之無無而
L154n1639_p0268b03║不無無而不無故起於緣會有而不有故悟
L154n1639_p0268b04║於性空悟於性空即此生本非有者也達於
L154n1639_p0268b05║緣會即後世實非無者也故知非有非無者
L154n1639_p0268b06║非是離有別有一無也非是離無別有一有
L154n1639_p0268b07║也如是豈可滯定生謂之有寂而謂之無哉
L154n1639_p0268b08║古人云有物先天地無形本寂寥能為萬象
L154n1639_p0268b09║主不逐四時凋不其然乎或曰然則因果何
L154n1639_p0268b10║謂也曰試觀世間地之所植麥也其出豈豆
L154n1639_p0268b11║乎春之所種者因也秋之所收者果也世未
L154n1639_p0268b12║有一物不具因果也善惡報應如影隨形死
L154n1639_p0268b13║生輪廻如車轉輻罪福湛然寧曰無耶若能
L154n1639_p0268b14║向不思善不思惡正與麼時返照回光親見
L154n1639_p0268b15║本來面目則二六時中不取一物不舍一物
L154n1639_p0269a01║不著於相不墮於空生而不為有亡而不為
L154n1639_p0269a02║無動之不為躁靜之不為虛古今一致生死
L154n1639_p0269a03║一息有無一觀性相一如非色非空非生非
L154n1639_p0269a04║滅無去無來無常無斷自然脫略情見罪福
L154n1639_p0269a05║皆空矣叡公云照之不廣則不足以夷有無
L154n1639_p0269a06║一道俗知之不盡則未可以涉中途泯二際
L154n1639_p0269a07║道俗之不一二際之不泯菩薩之憂也凡有
L154n1639_p0269a08║志於道者宜究𬚽心地為要玄解有日在。
L154n1639_p0269a09║或問中峰謂道德仁義禮樂刑政八者皆不
L154n1639_p0269a10║外吾一心之妙用此何謂也師云非心通則
L154n1639_p0269a11║不達乎道非心正則不修乎德非心慈則不
L154n1639_p0269a12║存乎仁非心平則不行乎義非心中則不立
L154n1639_p0269a13║乎禮非心和則不調乎樂非心直則不公乎
L154n1639_p0269a14║刑非心𬚽則不善乎政心𬚽而政善心直而
L154n1639_p0269a15║刑公心和而樂調心中而禮立心平而義行
L154n1639_p0269b01║心慈而仁存心正而德修心通而道達通也
L154n1639_p0269b02║者心之靈也正也者心之謹也慈也者心之
L154n1639_p0269b03║善也平也者心之常也中也者心之真也和
L154n1639_p0269b04║也者心之愷也直也者心之誠也𬚽也者心
L154n1639_p0269b05║之虛也凡所利天下而澤斯民者未有不由
L154n1639_p0269b06║吾心妙用之所著也故曰誠於中形於外豈
L154n1639_p0269b07║欺我哉客躍然曰治世聖人之教已聞命矣
L154n1639_p0269b08║然則出世聖人之教可得聞與師云山僧今
L154n1639_p0269b09║日口酸來日與你說破。
L154n1639_p0269b10║或問俗子固不知因果間有釋子亦不顧因
L154n1639_p0269b11║果何也師云恐非真釋子也豈有釋子而不
L154n1639_p0269b12║顧因果者乎且世間中人未嘗知如來之教
L154n1639_p0269b13║誡未嘗讀聖人之典章尚存心立行要做好
L154n1639_p0269b14║人要行好事而況我輩投入空門身披灋服
L154n1639_p0269b15║口食灋喜居清淨之廣堂住伽藍之福地王
L154n1639_p0270a01║家無役使之勞父母闕甘旨之奉上無威嚴
L154n1639_p0270a02║之逼下無縈絆之累若悠悠縱意泛泛隨情
L154n1639_p0270a03║不達心地本源不遵教戒律儀埋沒家寶昧
L154n1639_p0270a04║卻正因真法門之罪人也不思我佛棄萬乘
L154n1639_p0270a05║之尊灰頭土面兀坐窮山不過為我輩曠劫
L154n1639_p0270a06║至今迷流忘返汩沒識浪之中浮沉苦海之
L154n1639_p0270a07║內頭出頭沒解脫無期所以設教殊途化導
L154n1639_p0270a08║不一先以因果罪福嚴道之藩籬若夫道念
L154n1639_p0270a09║不真情見不脫隨聲逐色迷妄失真順境飄
L154n1639_p0270a10║流隨緣造業上負師承之教授下失良友之
L154n1639_p0270a11║提攜雖有佛祖之弘規禪宗之心要烏得其
L154n1639_p0270a12║門而入也可不哀與或曰身既出家當修出
L154n1639_p0270a13║塵之行尚有混迹塵俗者又何為也曰此有
L154n1639_p0270a14║二說有上乘根器者一聞千悟徹證真常了
L154n1639_p0270a15║了無餘惟有度生之念不見一法當情從他
L154n1639_p0270b01║酒肆婬房純一真心接物利生隨順世緣毫
L154n1639_p0270b02║無𦊱礙涅槃生死等若空華豈為世網之羅
L154n1639_p0270b03║籠塵情之煽惑者哉苟或心地未了道眼未
L154n1639_p0270b04║𬚽觸處成礙縱有宏為皆非究竟矣客唯唯
L154n1639_p0270b05║而退。
L154n1639_p0270b06║或問禪立五宗有心為之乎師云是豈有心
L154n1639_p0270b07║哉譬如一樹而起五枝枝枝挺秀天然奇絕
L154n1639_p0270b08║五宗開灋本無優劣隨順機宜門庭設施用
L154n1639_p0270b09║處不同耳客曰然則五宗源流誰近誰遠孰
L154n1639_p0270b10║得孰失師云道本無為灋非生滅遠近得失
L154n1639_p0270b11║之論在人不在灋豈可測量哉客曰比見歸
L154n1639_p0270b12║正錄云得之精者傳之遠臨濟直㨗而失傳
L154n1639_p0270b13║曹洞愈微而愈不泯或此有為之言乎抑無
L154n1639_p0270b14║稽之語乎師云彼既樹立宗乘豈肯造此無
L154n1639_p0270b15║稽語句輕毀先輩得罪灋門客呈其錄師覽
L154n1639_p0271a01║之笑曰彼云洞山五傳至太陽玄玄寄直裰
L154n1639_p0271a02║皮履於遠公而得投子青青得芙蓉楷楷得
L154n1639_p0271a03║丹霞淳淳得長蘆了了得天童玨玨得雪竇
L154n1639_p0271a04║鑑廼至國初萬松秀雪庭裕居少林授受相
L154n1639_p0271a05║傳至壽昌又云臨濟傳至風穴得首山念念
L154n1639_p0271a06║得汾陽昭昭得石霜圓中興於世廼至國初
L154n1639_p0271a07║天如則楚石琦至於天奇絕咄可見博山不
L154n1639_p0271a08║知來源又云絕則五宗俱絕存則五宗俱存
L154n1639_p0271a09║此尤是大漏逗處如人四肢未聞一肢損而
L154n1639_p0271a10║肢肢同壞者且彼自敘源流實無所考遂將
L154n1639_p0271a11║臨濟一脉朦朧混舉烏知臨濟正宗代不乏
L154n1639_p0271a12║人石霜傳楊岐會會傳白雲端端傳五祖演
L154n1639_p0271a13║演傳圓悟勤勤傳虎丘隆隆傳應菴華華傳
L154n1639_p0271a14║密菴傑傑傳破菴先先傳無凖範範傳雪巖
L154n1639_p0271a15║欽欽傳高峰妙妙傳中峰本本傳千巖長長
L154n1639_p0271b01║傳萬峰蔚蔚傳寶藏持持傳東𬚽旵旵傳海
L154n1639_p0271b02║舟慈慈傳寶峰瑄瑄傳天奇瑞瑞傳無聞聰
L154n1639_p0271b03║聰傳笑巖寶祖寶祖傳我先師幻有老人奕
L154n1639_p0271b04║世相承語錄流布遐邇昭然豈若默接無稽
L154n1639_p0271b05║儱儱侗侗者哉至其間種種異論皆不待辯
L154n1639_p0271b06║而自𬚽矣嗚呼此孟浪之言失於未考也客
L154n1639_p0271b07║稽首謝曰願記之以曉來學。
L154n1639_p0271b08║或問達磨既直指人心見性成佛不立文字
L154n1639_p0271b09║語言是有道理說耶是無道理說耶師云直
L154n1639_p0271b10║指人心見性成佛若更有道理說是增益謗
L154n1639_p0271b11║矣或曰吾聞先儒譚道以理之凝聚而言則
L154n1639_p0271b12║謂之性以凝聚之主宰而言則謂之心豈無
L154n1639_p0271b13║融會之處乎何吾師以無說為無說耶師云
L154n1639_p0271b14║若以無說為無說是又損減謗矣况個中何
L154n1639_p0271b15║堪以理之凝聚而曰心性哉或彼因人之散
L154n1639_p0272a01║亂而說有凝聚此但可言對待不可言心性
L154n1639_p0272a02║也心性詎落對待乎或曰然則性是有耶是
L154n1639_p0272a03║無耶師驀豎起拂子云者個是有耶是無耶
L154n1639_p0272a04║是非有耶是非無耶速道速道客擬進語師
L154n1639_p0272a05║咄云無你下口處。
L154n1639_p0272a06║或問龍潭信禪師原宗馬祖位下天王悟何
L154n1639_p0272a07║故傳燈載繼石頭天皇悟耶師云因名是一
L154n1639_p0272a08║寺號音同故忽在一時惑由千古矣然歷代
L154n1639_p0272a09║如林間錄五燈會元諸書所辯甚多當詳審
L154n1639_p0272a10║之不待老僧言也。
L154n1639_p0272a11║丹陽賀居士結精舍顏曰極菴來問說於師
L154n1639_p0272a12║師云夫真實荷道極盡今時無一毫留滯無
L154n1639_p0272a13║半點隔礙不見有凡可了不見有聖可成無
L154n1639_p0272a14║聖無凡無得無失是名為極是名為菴無得
L154n1639_p0272a15║故實無所得無失故實無所失歷歷𬚽𬚽湛
L154n1639_p0272b01║湛寂寂能轉一切物一切物不能轉蕩蕩然
L154n1639_p0272b02║菴亦無菴極亦無極無菴故菴無極故極無
L154n1639_p0272b03║極故不舍一灋無菴故無處非菴出則虛而
L154n1639_p0272b04║靈入則寂而照無出無入非照非寂超然獨
L154n1639_p0272b05║立於器界根塵之外是則吾為極菴之說。
L154n1639_p0272b06║書問
L154n1639_p0272b07║與玉峰融師弟
L154n1639_p0272b08║本分一著人多被靜境埋沒吾弟開闢萬山
L154n1639_p0272b09║中雲鉏雨種數年功成豈非兩足尊行業耶
L154n1639_p0272b10║努力努力。
L154n1639_p0272b11║答陳在田居士
L154n1639_p0272b12║居士具大根器得大辯才所諭一一拈出不
L154n1639_p0272b13║二灋門疑維摩再來忻慰忻慰雖然若云見
L154n1639_p0272b14║得磬山人未蹋磬山路可謂見到而行未到
L154n1639_p0272b15║也若云蹋著磬山路未見磬山人可謂行到
L154n1639_p0273a01║而見未到也必周旋磬山境見徹磬山人頗
L154n1639_p0273a02║有商量分若云不涉二途無師自悟即落天
L154n1639_p0273a03║然外道又云磬山路絕處理會語錄舌斷處
L154n1639_p0273a04║禮拜切莫作此見解磬山指路頭於帀地你
L154n1639_p0273a05║向那裏窮源磬山借廣長舌於谿聲你向何
L154n1639_p0273a06║處截斷直饒有無不立中道不安猶未喫得
L154n1639_p0273a07║衲僧痛棒在而况未入磬山門未見磬山人
L154n1639_p0273a08║者哉所以道言前薦取屈辱宗風句後承當
L154n1639_p0273a09║埋沒自己不是壓良為賤要人實證實悟而
L154n1639_p0273a10║已貧道信筆及此惟居士相忘言外可也。
L154n1639_p0273a11║與王震南居士
L154n1639_p0273a12║承居山臨訪深山叅叩此道年高志確如此
L154n1639_p0273a13║具見宿根不淺只是本分一著未能透脫生
L154n1639_p0273a14║死關頭恐未穩當提持話頭須十二時中行
L154n1639_p0273a15║住坐臥緜緜密密不可將心就悟不可逆疑
L154n1639_p0273b01║話頭提後得悟也無亦不可疑者話頭也用
L154n1639_p0273b02║不著未悟時而先卜度迺叅禪人大病貧道
L154n1639_p0273b03║思居士年近耄耋雲山邈隔晤面時稀專徒
L154n1639_p0273b04║代候申此欵欵儻居士親見本來不妨通個
L154n1639_p0273b05║消息與貧道一笑也。
L154n1639_p0273b06║答曹念茲居士
L154n1639_p0273b07║昔與門下道左相逢一笑莫逆十五年來病
L154n1639_p0273b08║患中見愛日新道人家風惟將生平少分見
L154n1639_p0273b09║處與門下共見始洽素心況居富貴而不為
L154n1639_p0273b10║富貴沒溺如門下者真宿世道種不審比來
L154n1639_p0273b11║造道何似能覿面通一消息否令嗣君靈苗
L154n1639_p0273b12║宿植病中能覺察妄念起處勝進參苓數劑
L154n1639_p0273b13║矣別後聞云玄門祕訣別有本領工夫可做
L154n1639_p0273b14║此不待衲僧笑其外道知解即在渠教亦屬
L154n1639_p0273b15║罪人不見老子云偽道養形真道養神丹陽
L154n1639_p0274a01║子云抱元守一是工夫懶漢如今一也無終
L154n1639_p0274a02║日銜盃暢神思醉中卻有那人扶且道如何
L154n1639_p0274a03║是那人噫即就者裏見得徹去烏有祕訣而
L154n1639_p0274a04║過此乎諦觀先聖靡不指點從心入道是正
L154n1639_p0274a05║修行路願偕令郎時常黽勉能於病中徹見
L154n1639_p0274a06║無病本來即世相𬚽實相復何病復何藥復
L154n1639_p0274a07║何禪復何玄復何祕密復何淺顯哉專申鄙
L154n1639_p0274a08║見以報瓊瑤不宣。
L154n1639_p0274a09║與潘如荄表弟
L154n1639_p0274a10║人於天地間學業分岐心志不一者多吾與
L154n1639_p0274a11║弟三十年來多寒溫世故而已未曾撥著者
L154n1639_p0274a12║一著子近於西園中盤桓始知吾弟有志此
L154n1639_p0274a13║道但未能究竟一番別後深為慨惜試觀先
L154n1639_p0274a14║輩咸在功名事業裏作菩提場成就世出世
L154n1639_p0274a15║間事若道了卻世間事方可做得出世事不
L154n1639_p0274b01║知世事如剝芭蕉去一層又一層何嘗有了
L154n1639_p0274b02║的日子功名大則世事大功名小則世事小
L154n1639_p0274b03║學問廣則知解多學問淺則知解輕不如就
L154n1639_p0274b04║今輕省處一念回光見得本來面目然後知
L154n1639_p0274b05║世間事即是出世間事出世間事即是世間
L154n1639_p0274b06║事方識得不壞世間相而𬚽實相也在功名
L154n1639_p0274b07║富貴中不被功名富貴籠絡在塵勞煩惱中
L154n1639_p0274b08║不被塵勞煩惱遮障方可自利利人祝祝。
L154n1639_p0274b09║答吳楓隱居士
L154n1639_p0274b10║來諭云菩薩妙相不出於香不出於匠皆藉
L154n1639_p0274b11║磬山指點而成貧道云若離香匠貧道又指
L154n1639_p0274b12║點個什麼來指點既無三處俱空空即不空
L154n1639_p0274b13║緣會而有豈非菩薩全身示無生之理耶像
L154n1639_p0274b14║既如是灋灋無生貧道又何嘗動唇舌來居
L154n1639_p0274b15║士又何嘗接貧道去菩薩又何嘗留菴中住
L154n1639_p0275a01║分別不得不分別亦不得雖然如是若約衲
L154n1639_p0275a02║僧分上正未有喫棒分在直筆復秋水菴主
L154n1639_p0275a03║人一笑。
L154n1639_p0275a04║與吳迪美居士
L154n1639_p0275a05║冬底別來不覺春過半矣光陰荏苒學道人
L154n1639_p0275a06║不可不與時競也貧道雖烟霞物外人念此
L154n1639_p0275a07║懸懸耳。
L154n1639_p0275a08║又
L154n1639_p0275a09║貧道一秋多病枯坐柴牀時序如流恍然如
L154n1639_p0275a10║夢曾遊夢中之夢與君趺坐白雲閒看流水
L154n1639_p0275a11║提究此事覺來一笑此情此景是償宿逋之
L154n1639_p0275a12║因耶抑徵他日之緣耶不知夢笑覺耶覺笑
L154n1639_p0275a13║夢耶復笑不已正欲書似忽接手翰知君微
L154n1639_p0275a14║恙令人懸想相忘於夢覺也惟慎時自重此
L154n1639_p0275a15║祝。
L154n1639_p0275b01║答蔣函九居士
L154n1639_p0275b02║此事無論在家出家秖要𬚽徹心地了悟本
L154n1639_p0275b03║來提個話頭緜緜密密叅究挨拶將去一點
L154n1639_p0275b04║也做作不得一點也取舍不得一點也顢頇
L154n1639_p0275b05║不得一點也儱侗不得直須豁然頓悟然後
L154n1639_p0275b06║本來心地名字無所安著無所安著的亦無
L154n1639_p0275b07║所安著亦無所安著的亦無所安著方有少
L154n1639_p0275b08║分相應纔喫得山僧痛棒何必拘定出家在
L154n1639_p0275b09║家以山林城市分心乎大丈夫若得此道透
L154n1639_p0275b10║徹無可不可況功名正務寧有妨礙乎不見
L154n1639_p0275b11║古人云不離當處常湛然覓即知君不可見
L154n1639_p0275b12║祝祝。
L154n1639_p0275b13║答曹起𬚽居士
L154n1639_p0275b14║來書云塵勞中妄念易動愈趨愈下貧道看
L154n1639_p0275b15║來正居士真心發露耳今既知妄念易動即
L154n1639_p0276a01║當究其易動之體究之無處則能動之念頓
L154n1639_p0276a02║空能動之念頓空則所動之境亦寂能所空
L154n1639_p0276a03║寂即返照能究之心安在果能如是不須求
L154n1639_p0276a04║靜而靜相自然現前矣靜相現前何分城市
L154n1639_p0276a05║山林無時無處無靜無不靜也。
L154n1639_p0276a06║答徐雨公居士
L154n1639_p0276a07║接手書并偈讀之深喜令兄去後以為失一
L154n1639_p0276a08║慕道之士何期居士能繼美耶居士自信得
L154n1639_p0276a09║去不妨十二時中真實受用自然不被塵勞
L154n1639_p0276a10║封鎖六根應用無不了了只恐還在文字邊
L154n1639_p0276a11║討消息耳若能迴光返昭徹見父母未生前
L154n1639_p0276a12║自己本來面目方知十方虛空生汝心中如
L154n1639_p0276a13║片雲點太清裏居士曾到者個田地麼若到
L154n1639_p0276a14║者個田地更有一語在異日相晤道破。
L154n1639_p0276a15║答潘如荄表弟
L154n1639_p0276b01║吾弟根器不羣年將不惑必須卓卓然有個
L154n1639_p0276b02║腳踏實地處觀世間空華水月一無所好亦
L154n1639_p0276b03║無不好之念境緣苦切處不被挫折便見學
L154n1639_p0276b04║道人琢磨工夫得力不得力一一自家撿點
L154n1639_p0276b05║不可放過至祝。
L154n1639_p0276b06║與密雲灋兄
L154n1639_p0276b07║客歲冐寒出山過吳門初意欲強吾兄還山
L154n1639_p0276b08║不得已從命而返春聞灋體勝常受請赴育
L154n1639_p0276b09║王遂駐錫天童有光祖窟灋化之隆於斯為
L154n1639_p0276b10║盛山僻地殊無因聞問時時馳仰近日三峰
L154n1639_p0276b11║連刺書來并所刻諸語其間多譏棒喝不知
L154n1639_p0276b12║方今拈一條白棒橫行天下者舍吾兄更有
L154n1639_p0276b13║誰乎審之總不出他自縛詐降獨施冷刺之
L154n1639_p0276b14║句既欲為濟下兒孫何得心行如斯耶所謂
L154n1639_p0276b15║師子身中蟲自食師子身中肉信然弟復書
L154n1639_p0277a01║巳付剞劂今寄上幸吾兄諒察當詳究其端
L154n1639_p0277a02║可也不然未免旁觀者哂耳不盡不盡。
L154n1639_p0277a03║答吳亦如居士
L154n1639_p0277a04║兩載未及通候承惠書令人感愧貧道自揣
L154n1639_p0277a05║福薄智淺守拙巖壑無以作後來標榜實為
L154n1639_p0277a06║灋門罪人然靜夜思之髮白面皺正灋懸𮈔
L154n1639_p0277a07║不無永歎每念居士夙植靈根必現宰官說
L154n1639_p0277a08║法化利末世當念去聖時遙人心愈薄不惟
L154n1639_p0277a09║信力輕微轉見機械相競藉口大乘實實心
L154n1639_p0277a10║行不及小乘一二致使晚學初機半進半退
L154n1639_p0277a11║遂以昏沉為寂寂以掉舉為惺惺狂則播弄
L154n1639_p0277a12║虛頭劣則厭喧求靜佛道下𮕱以斯故耳讀
L154n1639_p0277a13║來諭云自置如氷貧道為之助喜但恐不能
L154n1639_p0277a14║真如氷耳若得如氷則內心不喘內心不喘
L154n1639_p0277a15║則外息塵緣外息塵緣則何喧可喧何寂可
L154n1639_p0277b01║寂一念無生便同本有若到者田地更覓個
L154n1639_p0277b02║安身立命處了不可得豈有分而不分合而
L154n1639_p0277b03║不合者乎如斯見得到我德山臨濟門下始
L154n1639_p0277b04║有喫棒分貧道與居士自幼締交未獲心相
L154n1639_p0277b05║體解茲箬菴回極道居士切於性命之旨故
L154n1639_p0277b06║一一供直幸諒之。
L154n1639_p0277b07║答吳廸美居士
L154n1639_p0277b08║灋門𮕱替因主灋者不嚴菽麥混收邪正難
L154n1639_p0277b09║辯秖圖門庭熱閙不顧後學無依貧道痛思
L154n1639_p0277b10║正灋如懸𮈔默默流涕非力可能挽也公輩
L154n1639_p0277b11║超羣之姿當念宿因體究先聖宗旨作將來
L154n1639_p0277b12║眼目共出隻手以祛其惑不在貧道之多言
L154n1639_p0277b13║也。
L154n1639_p0277b14║與路元昭居士
L154n1639_p0277b15║聞公急切為道剪髮割鬚此非可倉卒也夫
L154n1639_p0278a01║道不拘僧俗豈在畏影逃形須是一一從自
L154n1639_p0278a02║己胸中了當外不見有塵相可離內不見有
L154n1639_p0278a03║六根可淨中不見有六識可空即世出世無
L154n1639_p0278a04║有一毫沾染處無有一毫挂懷處方始居塵
L154n1639_p0278a05║亦得脫俗亦得不然身雖靜而心未淨形欲
L154n1639_p0278a06║逃而影愈彰何若就陰而止隨寓而安免得
L154n1639_p0278a07║向外尋覓也不見古人云雲無心而出岫鳥
L154n1639_p0278a08║倦飛而知還水落石出自有其時也。
L154n1639_p0278a09║寄示印中授徒
L154n1639_p0278a10║灋門𮕱替奈無其人苟得其人師資唱和老
L154n1639_p0278a11║僧一夏來勉強與諸子提持個事或令彼拈
L154n1639_p0278a12║頌勘驗各人得力處每思得汝同聲相和今
L154n1639_p0278a13║未審高高山頂日用何所務也記得當時臨
L154n1639_p0278a14║濟大師半夏上黃檗山見檗看經濟云我將
L154n1639_p0278a15║謂是個人元來是唵黑豆老和尚住數日迺
L154n1639_p0278b01║辭檗檗云汝破夏來何不終夏去濟云某甲
L154n1639_p0278b02║暫來禮拜和尚檗便打趁令去濟行數里疑
L154n1639_p0278b03║此事卻回終夏後又辭檗檗云甚處去濟云
L154n1639_p0278b04║不是河南便歸河北檗便打濟約住與一掌
L154n1639_p0278b05║檗大笑迺喚侍者將百丈先師禪板几案來
L154n1639_p0278b06║濟云侍者將火來檗云不然子但將去已後
L154n1639_p0278b07║坐斷天下人舌頭去在且道臨濟當時喫三
L154n1639_p0278b08║頓痛棒已是徹上徹下何故至此又卻不會
L154n1639_p0278b09║者裏汝若透得提個鉢袋子去若未透不可
L154n1639_p0278b10║坐却白雲須是再來度夏始得總饒你會得
L154n1639_p0278b11║不來正好痛棒何故莫道一觸便了不顧差
L154n1639_p0278b12║別門頭若差別門頭還有誵譌處他日何堪
L154n1639_p0278b13║為人師灋也所以我臨濟大師透頂透底師
L154n1639_p0278b14║資道合立灋著著自有源頭不若今時無根
L154n1639_p0278b15║種草自瞎瞎人不怕諸方撿點以作笑具當
L154n1639_p0279a01║自審細不盡。
L154n1639_p0279a02║寄示暜聞
L154n1639_p0279a03║古人為本分事不憚千里萬里買草鞵行腳
L154n1639_p0279a04║叅尋知識拶得心華頓開而後曲盡師灋方
L154n1639_p0279a05║好隨處住山分化一方豈肯草草埋沒世緣
L154n1639_p0279a06║誤己妨人耶汝既見老僧有泱烈志自信自
L154n1639_p0279a07║證接眾修行老僧恐汝不能盡古人灋要又
L154n1639_p0279a08║不能近師長提持拈一事出一言有漏逗處
L154n1639_p0279a09║未免見笑大方累及老僧所以不得已幾番
L154n1639_p0279a10║痛拶切不可入時人得少為足一隊裏去當
L154n1639_p0279a11║究𬚽佛祖綱宗徹證徹悟然後為人師範亦
L154n1639_p0279a12║未遲不然落在焦芽敗種類有何補於灋門
L154n1639_p0279a13║乎至囑至囑。
L154n1639_p0279a14║答澄江黃介子居士
L154n1639_p0279a15║貧道自昔聞公篤信此道但闕面晤臨風想
L154n1639_p0279b01║仰接手教益知現居士身說灋摧邪顯正叱
L154n1639_p0279b02║小褒圓非深念灋門𮕱晚能如是乎開慰開
L154n1639_p0279b03║慰貧道自揣智識暗短抱拙巖阿甘作自了
L154n1639_p0279b04║漢因緇流聞風叅叩不得已時一拈提所刻
L154n1639_p0279b05║徒塵聽覩也何日把臂一陳鄙固不盡不盡。
L154n1639_p0279b06║答澄江方克駿居士
L154n1639_p0279b07║貧道守拙巖阿遙望澄江有大居士出現於
L154n1639_p0279b08║世但未一面為之悵然也聞公勇猛有絕塵
L154n1639_p0279b09║之志此事不爭在家出家大丈夫能一刀斷
L154n1639_p0279b10║得亦不妨慶快平生如或未能則意絆兩頭
L154n1639_p0279b11║翻為耽閣不如就塵勞而作佛事亦火中蓮
L154n1639_p0279b12║也贈章甚美愧老拙不堪醻唱聊賡韻而已。
L154n1639_p0279b13║又
L154n1639_p0279b14║承公遠顧深林緣貧道老病支頤不能盤桓
L154n1639_p0279b15║盡致別後輒怏怏也昨接手書知切切用古
L154n1639_p0280a01║人牧牛工夫此是第一等傍實下手處深慰
L154n1639_p0280a02║深慰記得當時郭功甫訪白雲端禪師雲問
L154n1639_p0280a03║牛淳乎功曰淳矣雲叱之功拱而立雲曰淳
L154n1639_p0280a04║乎淳乎南泉大溈無異此也迺贈一偈曰牛
L154n1639_p0280a05║來山中水足草足牛出山去東觸西觸磬山
L154n1639_p0280a06║今亦贈公一偈捏著繩頭不放鬆山中城市
L154n1639_p0280a07║一般同調純到得無拘束看破持鞭個牧童
L154n1639_p0280a08║且看此偈與古人是同是別道將一句來。
L154n1639_p0280a09║答繆采室居士
L154n1639_p0280a10║向聞令先尊忠節貧道雖山林野人不覺仰
L154n1639_p0280a11║空合掌天生正骨砥柱末流挫折一時清風
L154n1639_p0280a12║千載矣每每詢及公輩知皆象賢欽仰欽仰
L154n1639_p0280a13║遠承手翰知復能留意向上事極副宿懷嗟
L154n1639_p0280a14║乎天下穰穰苦不知有此事耳公既知有此
L154n1639_p0280a15║事豈容住手乎但恐朱紫不分路頭不正便
L154n1639_p0280b01║有疑滯公果具眼能窺見古人作略又何妨
L154n1639_p0280b02║於筆舌辯駁哉又寧分得自己大事於古於
L154n1639_p0280b03║今不相干涉耶果看到無古無今忘人忘我
L154n1639_p0280b04║處貧道與公相見久矣又何俟向未覿面未
L154n1639_p0280b05║開口處再為饒舌乎一笑不盡。
L154n1639_p0280b06║與賀極菴居士
L154n1639_p0280b07║聞公受暑生毒想當平復矣不審正痛苦時
L154n1639_p0280b08║如何用心若痛苦時歡娛時能一樣用心亦
L154n1639_p0280b09║可作入道之徑今時人多打作兩橛不知痛
L154n1639_p0280b10║苦者是誰歡娛老又是誰者裏蹉過別尋頭
L154n1639_p0280b11║路便錯了也然猶是第二門頭若要直㨗慶
L154n1639_p0280b12║快須向歡娛痛苦不到處坐斷要津了了分
L154n1639_p0280b13║明作得主把得住從他苦亦得歡亦得不歡
L154n1639_p0280b14║不苦亦得纔不被塵勞煩惱根境之所奪也
L154n1639_p0280b15║如是行持如是作略在儒亦得在僧亦得原
L154n1639_p0281a01║無二致如何。
L154n1639_p0281a02║答曹念茲居士
L154n1639_p0281a03║屢接手書惟以苦境相告貧道閱之未嘗不
L154n1639_p0281a04║置簡長歎雖然觀此世界豈獨居士為然哉
L154n1639_p0281a05║故我大覺聖人運大慈悲開方便門指出一
L154n1639_p0281a06║條直㨗徑路要人返本還源經云一切有為
L154n1639_p0281a07║灋如夢幻泡影如露亦如電應作如是觀若
L154n1639_p0281a08║識得世間一切灋如夢如幻了了分𬚽一一
L154n1639_p0281a09║非實即知身心亦幻也功名亦幻也富貴亦
L154n1639_p0281a10║幻也煩惱亦幻也便可在塵勞作佛事居火
L154n1639_p0281a11║宅為道場豈肯埋沒己靈虛生浪死居士年
L154n1639_p0281a12║過知命隨時應用切須體究人生世業無窮
L154n1639_p0281a13║精神有限肯將有限精神逐無窮世業乎高
L154n1639_p0281a14║𬚽察之。
L154n1639_p0281a15║示復林臯
L154n1639_p0281b01║邇來諸方大壞綱宗蓋為師承授受不擇其
L154n1639_p0281b02║人秪圖衒虛名熱閙門庭𬚽眼者覰之痛心
L154n1639_p0281b03║酸鼻即有挽回不能救萬分之一嗟嗟佛法
L154n1639_p0281b04║下𮕱已至如斯賢契當自努力體老僧心念
L154n1639_p0281b05║更須持守一番學不厭多語不嫌寡不可自
L154n1639_p0281b06║是而輕忽一切儻一事失之於前百事不能
L154n1639_p0281b07║挽於後矣切須仔細。
L154n1639_p0281b08║答韓聖開居士
L154n1639_p0281b09║學道人坐斷千差向直㨗根源處拶入自然
L154n1639_p0281b10║不走尋常義路行到不疑之地方可隨宜受
L154n1639_p0281b11║用動靜一如切忌將古人言教為證據也病
L154n1639_p0281b12║筆不多及。
L154n1639_p0281b13║答張大若居士
L154n1639_p0281b14║昨承居士枉顧并惠讀易記審知居士留心
L154n1639_p0281b15║易理有會於動靜之間比問居士四大各歸
L154n1639_p0282a01║動靜了不可得那時在什麼處安身立命居
L154n1639_p0282a02║士雖應之頻頻卻未愜貧道意若要生死岸
L154n1639_p0282a03║頭用得著須向一畫以前薦取方許一動一
L154n1639_p0282a04║靜一語一默著著歸根無不了了不然猶落
L154n1639_p0282a05║古人糟粕裏何如。
L154n1639_p0282a06║答方克駿居士
L154n1639_p0282a07║承閱貧道前所示偈識貧道為人處不勝喜
L154n1639_p0282a08║慰然貧道語句亦一時應病之藥豈可執為
L154n1639_p0282a09║久治之方耶元白上座來述居士七日靜功
L154n1639_p0282a10║得個歡喜處既有歡喜處不妨入山呈似不
L154n1639_p0282a11║得錯認影響為真實此事最忌抱樁搖櫓以
L154n1639_p0282a12║當平生直須徹頭徹尾始得貧道𮕱年殘喘
L154n1639_p0282a13║不知在世幾時願公努力努力。
L154n1639_p0282a14║答黃元公司理
L154n1639_p0282a15║久聞有大居士現宰官身隨宜說灋起於壽
L154n1639_p0282b01║昌博山末後向天童山中觸著拄杖頭西江
L154n1639_p0282b02║一𣲖波涌紋生深荷灋門牆塹有人矣貧道
L154n1639_p0282b03║久棲巖谷自適一生比入苕濵誅茅深隱渾
L154n1639_p0282b04║忘人世承居士以東𬚽見招并唐居士再三
L154n1639_p0282b05║竭力此旵祖道場靈塔現在貧道何忍坐視
L154n1639_p0282b06║寥落但值伏枕未能扶笻命學徒山茨代引
L154n1639_p0282b07║一方二百餘年未了公案得居士舉揚此話
L154n1639_p0282b08║大行又何待病僧饒舌也。
L154n1639_p0282b09║
L154n1639_p0282b10║天隱禪師語錄卷第十二
L154n1639_p0282b11║音釋
L154n1639_p0282b12║黽（弭盡切音泯勉也刀所不堪心所不欲而勉強為之曰黽）。締（特計切音弟結
L154n1639_p0282b13║不解也）。袪（丘於切音墟遣也逐也散也）。賡（古衡切音庚賡續也乃賡載歌）。
L154n1639_p0282b14║穰（如羊切音穰穰穰眾也）。