L154n1639_p0283a01║天隱禪師語錄卷第十三　　　　　直三
L154n1639_p0283a02║嗣法門人通琇編
L154n1639_p0283a03║法語
L154n1639_p0283a04║示印中授徒
L154n1639_p0283a05║吾子卓然獨立於羣峰之上苦寒無極而確
L154n1639_p0283a06║志不移庶幾古昔忘軀為道之風既有其志
L154n1639_p0283a07║必期乎超佛越祖所見所證決要到佛祖不
L154n1639_p0283a08║到處而後已此事不是單守一個乾蘿蔔頭
L154n1639_p0283a09║無所施設無所作為者今人學解未至道力
L154n1639_p0283a10║不充喫緊須看古人無義味話種種因緣一
L154n1639_p0283a11║一俱要透過不被他謾然此猶是悟邊事直
L154n1639_p0283a12║至無疑無悟之地七穿八穴拶到古人不到
L154n1639_p0283a13║之處則所悟真所行到所學實所證明最親
L154n1639_p0283a14║切處更加親切然後甦醒得來掀翻窠臼掃
L154n1639_p0283a15║絕蹤由把從前學解的見聞的悟證的一拋
L154n1639_p0283b01║拋向那邊更那邊慢慢拈龜毛拂指東話西
L154n1639_p0283b02║繫風點雨捉兔角杖敲空作響摟海推山橫
L154n1639_p0283b03║拈倒用都合其宜有時將一大藏教[(冰-水+〡)*ㄆ]向拄
L154n1639_p0283b04║杖頭邊說權說實有時將千七百則拈來拂
L154n1639_p0283b05║子頭上談妙談玄無文處著文得句時剗句
L154n1639_p0283b06║或說非以奪是或說是以破非不涉思惟熾
L154n1639_p0283b07║然作用不動真覺徧界周圓蓋覺性平等目
L154n1639_p0283b08║前法法無非空劫之寥寥空劫寥寥即是目
L154n1639_p0283b09║前之法法要以見在機先意超言外飛泉落
L154n1639_p0283b10║澗清韻長吟空谷行風玄音和雅汝欲頌之
L154n1639_p0283b11║豈非頌也雲起青山如鸞如象鳥啼翠竹若
L154n1639_p0283b12║瑟若琴汝欲詩之豈非詩也否則古人公案
L154n1639_p0283b13║不是造次拈提得快須猛著精彩不是信口
L154n1639_p0283b14║胡亂得必欲直入靈源不是依樣描畫得須
L154n1639_p0283b15║知別通消息不是抱椿搖櫓得要當放浪虛
L154n1639_p0284a01║舟思之思之切須仔細。
L154n1639_p0284a02║慧林範徒住東禪請示
L154n1639_p0284a03║衲子秖慮乎道力之弗充不患乎福緣之不
L154n1639_p0284a04║就福緣就於外道力充於內內外相應其道
L154n1639_p0284a05║始行老僧時常要人操持者一著子見得真
L154n1639_p0284a06║蹋得穩無論山林城市隨寓而安隨方以化
L154n1639_p0284a07║不被境緣順逆得失之所拘礙且住持之要
L154n1639_p0284a08║以行道為急務切思佛祖慧命懸微不可苟
L154n1639_p0284a09║逐世緣孤負初志勉哉至囑。
L154n1639_p0284a10║示賢道人
L154n1639_p0284a11║道者既為生死實志修行看破身心虛幻不
L154n1639_p0284a12║著浮生世樂真為難得有此善根須要先知
L154n1639_p0284a13║大體然後發大智慧得大受用修證工夫不
L154n1639_p0284a14║離日用在世出世無有一毫留滯若有留滯
L154n1639_p0284a15║即落旁門小教非我禪宗門下客也且道如
L154n1639_p0284b01║何是大體大體者須達自己妙明常住真心
L154n1639_p0284b02║無有𮈔毫隔礙處無有𮈔毫做作處若有𮈔
L154n1639_p0284b03║毫隔礙𮈔毫做作便是邪魔外道一切事務
L154n1639_p0284b04║到來撿點分明打發去不起猒煩心若有猒
L154n1639_p0284b05║煩心起多一重魔障不能發大智慧得大自
L154n1639_p0284b06║在受用也經云心佛眾生三無差別秪因眾
L154n1639_p0284b07║生妄想攀緣處處執著不能證得隨類受苦
L154n1639_p0284b08║生死無窮如來出世欲令眾生開佛知見識
L154n1639_p0284b09║取自家本來面目非從外得若云外得即是
L154n1639_p0284b10║外道知見不合如來教理教理者何略云戒
L154n1639_p0284b11║定慧三學乃三堅之法若能依此修持生生
L154n1639_p0284b12║世世不墮三惡道中無諸苦難秖在爾我一
L154n1639_p0284b13║念之間回光返照本來清淨若得一念清淨
L154n1639_p0284b14║心無貪瞋癡身無殺盜婬口無妄言綺語惡
L154n1639_p0284b15║罵兩舌身口意清淨即根根塵塵清淨根根
L154n1639_p0285a01║塵塵清淨即一世界清淨一世界清淨即諸
L154n1639_p0285a02║世界清淨諸世界清淨即無邊世界清淨無
L154n1639_p0285a03║邊世界清淨即不可說世界清淨不可說世
L154n1639_p0285a04║界清淨清淨亦清淨火宅安居便是極樂世
L154n1639_p0285a05║界十二時中驅奴使婢接物應緣乃至穿衣
L154n1639_p0285a06║喫飯無不清淨方纔佛法現前打成一片爭
L154n1639_p0285a07║奈時人日用不知埋沒家寶不得光明透露
L154n1639_p0285a08║反欲向外求覔不知愈求愈遠真可憐憫道
L154n1639_p0285a09║者既皈依三寶須是一一從我如來教誨切
L154n1639_p0285a10║忌尋常生煩惱煩惱若生即落煩惱魔障之
L154n1639_p0285a11║中尋常亦不可生懈怠若起懈怠心便落散
L154n1639_p0285a12║亂魔障之中宜當徐徐行去日有定課定課
L154n1639_p0285a13║之餘不妨料理家業不可落空見莽莽蕩蕩
L154n1639_p0285a14║所以祖師云離世覔菩提却如求兔角彼邪
L154n1639_p0285a15║魔外道胡說亂說見神見鬼令人盲修瞎鍊
L154n1639_p0285b01║雖是善因必招惡果至若念佛不拘行住坐
L154n1639_p0285b02║臥頻頻舉念不必高聲正念之際更加提撕
L154n1639_p0285b03║念佛的是誰日久月深自然心地開朗不向
L154n1639_p0285b04║外求儻遭邪魔外道之說入於八識田中永
L154n1639_p0285b05║劫無能拔矣已上說話因見道者至誠不覺
L154n1639_p0285b06║忉怛。
L154n1639_p0285b07║示知有本徒掩關
L154n1639_p0285b08║古人設關立限撥置諸緣端為本分其間根
L154n1639_p0285b09║行不等或有發明而養道者或有入手而未
L154n1639_p0285b10║得親證者或有發憤而求妙悟者或稍有省
L154n1639_p0285b11║發研窮古人公案者或厭煩囂求靜慮為得
L154n1639_p0285b12║者雖則不同歸源一致不是徒衒虛名而已
L154n1639_p0285b13║吾徒既發此志須教心地中打點潔潔淨淨
L154n1639_p0285b14║無有纖毫住著處不可身居靜室意逐外緣
L154n1639_p0285b15║關中日期有限過了一日無一日矣溈山老
L154n1639_p0286a01║人云理雖頓悟須除現業流識此是真實修
L154n1639_p0286a02║證工夫不可莾莾蕩蕩作聰明知見以了平
L154n1639_p0286a03║生今人學道叅尋知識或一言之下撥動機
L154n1639_p0286a04║關便為得手日久月深漸漸疎怠隨逐世緣
L154n1639_p0286a05║道力不能勝於業力清濁不分權宜不達忽
L154n1639_p0286a06║忽光陰遂成虛度依然埋沒無有出頭日子
L154n1639_p0286a07║是真可憐憫者汝須審細若有纖毫凝滯即
L154n1639_p0286a08║落今時咄金剛寶劍當頭截莫管人間是與
L154n1639_p0286a09║非。
L154n1639_p0286a10║示廣儀道人
L154n1639_p0286a11║凡人在病中須觀四大本空五蘊非有生時
L154n1639_p0286a12║原不曾帶什麼來死時原不曾帶什麼去湛
L154n1639_p0286a13║然不動心境一如直下若能頓了何有生滅
L154n1639_p0286a14║去來之相被三世所拘繫也古佛偈云假借
L154n1639_p0286a15║四大以為身心本無生因境有前境若無心
L154n1639_p0286b01║亦無罪福如幻起亦滅若到者田地虛空粉
L154n1639_p0286b02║碎大地平沈無有纖毫障礙處無有纖毫挂
L154n1639_p0286b03║念處生亦得死亦得病亦得健亦得調養好
L154n1639_p0286b04║亦得不好亦得如此將老僧前來所說一一
L154n1639_p0286b05║置於空閒無用之地亦不為分外其或未然
L154n1639_p0286b06║請將古佛偈默默提撕自然得力珍重。
L154n1639_p0286b07║示正念居士
L154n1639_p0286b08║居士諱大心一日過磬山出紙乞余法語老
L154n1639_p0286b09║僧曰天地大莫大於虛空虛空大莫大於心
L154n1639_p0286b10║量不可得而名焉不可得而形焉經云十方
L154n1639_p0286b11║虛空生汝心中如片雲點太清裏到得真實
L154n1639_p0286b12║田地猶為比量中事衲僧門下正好喫棒大
L154n1639_p0286b13║心居士果如何會會得也三十棒會不得也
L154n1639_p0286b14║三十棒透得許你稱大心。
L154n1639_p0286b15║示如道人
L154n1639_p0287a01║今人學道不肯體究本來面目秖在門頭戶
L154n1639_p0287a02║口處承當日用境緣上為是殊不知有用而
L154n1639_p0287a03║無體也者日用的事須明徹本體纔得相應
L154n1639_p0287a04║若本體不明而單取目前為是者正認識神
L154n1639_p0287a05║為自己了也認識神為自己生死之念何時
L154n1639_p0287a06║得空苦樂之因何時得脫所以當向未生前
L154n1639_p0287a07║自究明本來面目直須休歇到一念不生前
L154n1639_p0287a08║後際斷親見一回然後慢慢甦醒將來一動
L154n1639_p0287a09║一靜一語一默無不了然無不自在得無諸
L154n1639_p0287a10║礙自然頭頭爾法法爾但辦肯心必不相賺。
L154n1639_p0287a11║示妙如道人
L154n1639_p0287a12║祖師心印狀似鐵牛之機去則印住住則印
L154n1639_p0287a13║破豈有實法繫累人耶所以教人叅禪發明
L154n1639_p0287a14║本有不向外求直須極盡今時不可怕落空
L154n1639_p0287a15║怕落空一念即是生死根本一總空却能所
L154n1639_p0287b01║頓忘纖緣淨盡纔知三十六年不曾生百年
L154n1639_p0287b02║後不曾滅生滅既滅寂滅現前咄。
L154n1639_p0287b03║示印林禪人掩關
L154n1639_p0287b04║修頭陀行當究明心要心要者何乃人人本
L154n1639_p0287b05║源真性也若達其源則終日風波泛濫而未
L154n1639_p0287b06║嘗動若未達其源則妄念隨時流浪如水流
L154n1639_p0287b07║入於海即名為海水流入於江河即名為江
L154n1639_p0287b08║河水或流入於溝渠不淨之處則成溝渠不
L154n1639_p0287b09║淨之水矣水固無二也因噐而別之妄乃本
L154n1639_p0287b10║空也緣迷以逐之若六度偏修於一則如得
L154n1639_p0287b11║於波而未達其源也汝今掩關當究其本本
L154n1639_p0287b12║也者不可以形名得不可以智識求須默默
L154n1639_p0287b13║體究念念叅窮直得㘞地一聲心華開發親
L154n1639_p0287b14║見本來那時一拳打破關來再見老僧方有
L154n1639_p0287b15║喫棒分勉之勉之。
L154n1639_p0288a01║示林臯豫禪人
L154n1639_p0288a02║鼻祖西來不立文字直指人心初無委曲六
L154n1639_p0288a03║傳而至曹溪法門隆盛虎驟龍驤宗分南嶽
L154n1639_p0288a04║青原兩派嶽出馬祖原出石頭再傳繁茂徧
L154n1639_p0288a05║滿寰區五宗各出手眼相續緜緜或痛快或
L154n1639_p0288a06║嚴密或承順或投機或普應總不越初祖單
L154n1639_p0288a07║傳之旨各展玄猷而三玄三要五位君臣一
L154n1639_p0288a08║鏃三關父慈子敬三界惟心隨人所入悟徹
L154n1639_p0288a09║根源門庭雖異理終一揆豈意今日去聖時
L154n1639_p0288a10║遙雖從其𣲖不善先宗妄自穽鑿將古人旨
L154n1639_p0288a11║趣扭捏是非分彼分此出自己見誤賺後裔
L154n1639_p0288a12║雖有智者力不能挽正是魔強法弱之際可
L154n1639_p0288a13║嗟可歎林臯豫禪人始叅雲門次見愽山再
L154n1639_p0288a14║禮金粟臨末稍頭來入磬山相依三易寒暑
L154n1639_p0288a15║老僧一一拈本分鉗錘令透從上知見不是
L154n1639_p0288b01║尋常裨販之流衒虛頭竊名譽者也素願深
L154n1639_p0288b02║山窮谷盤結草菴以待天緣接一個半個以
L154n1639_p0288b03║了生平因乞老僧法語用助其志云耳。
L154n1639_p0288b04║示方克駿居士
L154n1639_p0288b05║人處苦海中不發勇猛之志斷不能出生死
L154n1639_p0288b06║流既知有此事豈可悠悠緩縱耶生死臨頭
L154n1639_p0288b07║何有老少從他至親骨肉不能挽回空自躑
L154n1639_p0288b08║足搥胷耳當趁色力強健決要話頭上討個
L154n1639_p0288b09║分曉打徹根源穩穩當當那時來去自由不
L154n1639_p0288b10║妨慶快平生工夫不得綿密皆由生死心不
L154n1639_p0288b11║切果生死心切則在功名富貴中不被功名
L154n1639_p0288b12║富貴之所埋沒在人我是非中不被人我是
L154n1639_p0288b13║非之所牢籠為僧亦得為儒亦得譬如摩尼
L154n1639_p0288b14║寶珠落於淤泥塵穢終不變色雖經塵劫本
L154n1639_p0288b15║質光耀也工夫拶到極處不覺㘞地一聲那
L154n1639_p0289a01║時便識得自家寶藏不從外來記取記取。
L154n1639_p0289a02║示新都孫子和居士
L154n1639_p0289a03║寄迹儒業潛心般若非大根噐不能提話頭
L154n1639_p0289a04║不管忙閒動靜處行住坐臥時默默提撕久
L154n1639_p0289a05║久純熟不提自提方纔話頭得力日深月久
L154n1639_p0289a06║凝然湛寂連者話頭無所著處外不見有山
L154n1639_p0289a07║河大地內不見有五蘊身心純純是一片疑
L154n1639_p0289a08║情那時橫又橫不得豎又豎不得便是好消
L154n1639_p0289a09║息也切忌被他人惑打失了宜加勇猛難行
L154n1639_p0289a10║要行難忍要忍如是挨將去驀然漆桶底脫
L154n1639_p0289a11║爆地一聲方是徹頭處也今時有等魔家眷
L154n1639_p0289a12║属秖要鼓弄人家男女見人畧具些些英氣
L154n1639_p0289a13║便道是法噐有甚工夫可做我有祕要令他
L154n1639_p0289a14║即日可辦不怕作地獄業自賺猶可更賺他
L154n1639_p0289a15║人佛出世來救伊不得切須仔細具擇法眼
L154n1639_p0289b01║知見圓明邪正自辯生死事大至祝至祝。
L154n1639_p0289b02║示石林玉禪人
L154n1639_p0289b03║百千法門同歸方寸方寸得了頭頭爾法法
L154n1639_p0289b04║爾念念爾物物爾目前無有一𮈔毫間隔處
L154n1639_p0289b05║若未了得處處黏著物物有障念念有乖法
L154n1639_p0289b06║法有執便有凡聖見有愚智分有迷有悟纖
L154n1639_p0289b07║毫打不透皆被聲塵色相上轉却了也。
L154n1639_p0289b08║示周侍者住大寂菴
L154n1639_p0289b09║乾坤之內宇宙之間中有一寶祕在形山古
L154n1639_p0289b10║人恁麼道今人放過者多體解者少周沙彌
L154n1639_p0289b11║七歲隨父剗羅事老漢有年矣晨夕殷勤執
L154n1639_p0289b12║勞幹辦事事盡善惟此一著未了今離左右
L154n1639_p0289b13║引徒住山當自卓力遵佛遺訓達祖源頭叩
L154n1639_p0289b14║己所參即此大寂場中見得徹放得下無邊
L154n1639_p0289b15║佛事從此頓興可作一方領袖慎終如始庶
L154n1639_p0290a01║不孤負檀越之恩師長之誨至囑至囑。
L154n1639_p0290a02║示玉林琇侍者
L154n1639_p0290a03║既為大僧當行大事立志要高願力要深膽
L154n1639_p0290a04║氣要大心行要細心行若細念念入微見到
L154n1639_p0290a05║一念未生之前則不被境緣奪去而為麤心
L154n1639_p0290a06║浮氣之所動作也膽氣若大始可擔荷潑天
L154n1639_p0290a07║門戶他日普化羣品能以無畏說法也願力
L154n1639_p0290a08║若深百千法門學而不厭縱遇諸魔障難於
L154n1639_p0290a09║中不動毫端了了分明一一順受勇猛精進
L154n1639_p0290a10║也立志若高則無速求見聞知解塞自悟門
L154n1639_p0290a11║不到徹頭徹尾大休大歇田地決不肯應點
L154n1639_p0290a12║時流埋沒自己也若四種成就豈是泛常小
L154n1639_p0290a13║根小莖秖圖熱閙門庭不揣道力未充德業
L154n1639_p0290a14║未辦見地不徹學問不廣背己逐物徒衒虛
L154n1639_p0290a15║名而已哉吾琇侍者幼習儒業已婚年十九
L154n1639_p0290b01║則捐妻徑造磬山禮老僧為師祝髮受具叩
L154n1639_p0290b02║己所叅古今因緣多有透露處莫不由其宿
L154n1639_p0290b03║因也雖然老僧愈不肯輕放過伊加其鞭䇿
L154n1639_p0290b04║無他蓋欲爾成其大樹為異日人之所望也
L154n1639_p0290b05║一日將紙跪於前以求法語老僧信筆直書
L154n1639_p0290b06║如斯忉怛未免見笑大方憐兒不覺醜在。
L154n1639_p0290b07║示梵音禪人
L154n1639_p0290b08║凡學道心志真誠踐履朴實不被聲色所轉
L154n1639_p0290b09║始可謂之衲子常把戒定慧三個字時時現
L154n1639_p0290b10║前要了生死心切切在念惟恐日用之間一
L154n1639_p0290b11║事一理一語一默不照覺即落魔界裏無有
L154n1639_p0290b12║出頭日子古人云叅須實叅悟須實悟閻羅
L154n1639_p0290b13║老子不怕多語誠然誠然近來祖道荒凉蓋
L154n1639_p0290b14║為後生晚進不遵戒律不通教乘不達禪宗
L154n1639_p0290b15║不重實行致使法門靡靡愈薄良可歎也梵
L154n1639_p0291a01║音禪人乞法語䇿進故直示此。
L154n1639_p0291a02║示唐祈遠居士
L154n1639_p0291a03║本分一著直下薦取不容擬議古人云向上
L154n1639_p0291a04║一著千聖不傳學者勞形如猿捕影如未委
L154n1639_p0291a05║悉提取話頭如何是我父母未生前本來面
L154n1639_p0291a06║目行也提住也提坐也提臥也提提得不提
L154n1639_p0291a07║而自提疑情純熟㘞地一聲方見自家本來
L154n1639_p0291a08║面目到此之際正好來喫老僧痛棒。
L154n1639_p0291a09║示湛空禪人
L154n1639_p0291a10║行腳人須具大根噐蹋破千峰千人萬人處
L154n1639_p0291a11║要到一人兩人處亦要到不可被名聞絆扯
L154n1639_p0291a12║亦不可被緣分牽纏一一要叩己所叅今生
L154n1639_p0291a13║決自了辦直下見得本地風光無有顢頇處
L154n1639_p0291a14║無有廻避處纔是真正學道人湛空禪人造
L154n1639_p0291a15║余室中叅叩察其氣度盖本色衲子書此勉
L154n1639_p0291b01║之。
L154n1639_p0291b02║示曹心簡居士
L154n1639_p0291b03║大道秖在目前要且目前難見既在目前為
L154n1639_p0291b04║甚難見蓋為聲色之所流轉隨念遷流背覺
L154n1639_p0291b05║合塵在功名富貴中被功名富貴之所牽纏
L154n1639_p0291b06║在塵勞煩惱中被塵勞煩惱之所折伏或發
L154n1639_p0291b07║一念修持又各執己見不達佛道虛受辛勤
L154n1639_p0291b08║所以云學道如牛毛悟道如麟角要當叩己
L154n1639_p0291b09║所叅具金剛鐵石之志逆順境緣現前若泰
L154n1639_p0291b10║山不動疑來疑去疑到無疑之地㘞地一聲
L154n1639_p0291b11║方見自己本來面目龐居士云但願空諸所
L154n1639_p0291b12║有慎勿實諸所無斯言至矣然後處功名富
L154n1639_p0291b13║貴中即功名富貴上作活計而利己利人處
L154n1639_p0291b14║塵勞煩惱中即塵勞煩惱中為佛事念念證
L154n1639_p0291b15║真心心無住到者田地正好喫老僧痛棒。
L154n1639_p0292a01║示夏君都居士
L154n1639_p0292a02║道在心悟不在言說若以言說為道其道轉
L154n1639_p0292a03║遠今人不知此妄生穿鑿將古人言句隔鞾
L154n1639_p0292a04║抓癢有甚了期居士既為生死提話頭必須
L154n1639_p0292a05║在話頭上討個分曉不要在意根下卜度終
L154n1639_p0292a06║不能有入處所以古人云叅須實𠫵悟須實
L154n1639_p0292a07║悟閻家老子不怕多語須十二時中行住坐
L154n1639_p0292a08║臥無有𮈔毫孔隙處亦無𮈔毫雜用心處工
L154n1639_p0292a09║夫純熟方得㘞地一聲勉之勉之。
L154n1639_p0292a10║示道明禪人
L154n1639_p0292a11║道本無為明與不明末也雖然如是不明者
L154n1639_p0292a12║在迷分中說明者在悟分中說試問道明還
L154n1639_p0292a13║曾悟也未須向自己脚跟下揣摩此事不在
L154n1639_p0292a14║語言文字中不在見聞覺知處秖要當人一
L154n1639_p0292a15║念覰破歷劫無明慢慢甦醒來亦不離見聞
L154n1639_p0292b01║覺知處亦不離語言文字中所以古人留一
L154n1639_p0292b02║言半句如指月人要人見月非是即指為月
L154n1639_p0292b03║也汝今在病中諸緣不得不放下正好參枯
L154n1639_p0292b04║木禪把一切佛法世法總坐斷當自看此身
L154n1639_p0292b05║心是何光景縱有佛法知見用得著用不著
L154n1639_p0292b06║豈肯自欺也。
L154n1639_p0292b07║示古竹嵩典座
L154n1639_p0292b08║昔日藥山和尚問雲巖甚處來巖云百丈來
L154n1639_p0292b09║山云百丈有何言句巖云有時示眾云我有
L154n1639_p0292b10║一句子百味具足山云鹹即鹹味淡即淡味
L154n1639_p0292b11║不鹹不淡是常味作麼生是百味具足的句
L154n1639_p0292b12║巖無對山笑云爭奈目前生死何巖云目前
L154n1639_p0292b13║無生死山云二十年在百丈俗氣也不除汝
L154n1639_p0292b14║今為典座必知其味不鹹不淡是什麼味若
L154n1639_p0292b15║代得一轉語即生死永斷如未透得直須做
L154n1639_p0293a01║一番死工夫始得不是依依俙俙當有當無
L154n1639_p0293a02║鹹也不管淡也不管秖管亂做去打發得便
L154n1639_p0293a03║罷老僧者裏决不輕放過了誤汝以誤後人
L154n1639_p0293a04║因汝出紙求法語老僧漫書及此不可忽不
L154n1639_p0293a05║可忽。
L154n1639_p0293a06║法偈
L154n1639_p0293a07║示慧林範徒
L154n1639_p0293a08║嚴淨毘尼弘範三界只與麼去無𦊱無礙我
L154n1639_p0293a09║自不欺那管人怪隨方就圓處處自在分內
L154n1639_p0293a10║分外個中不快道非言詮聊償筆債
L154n1639_p0293a11║示知有本
L154n1639_p0293a12║抖擻精神做一番莫將心去放虛閒雖然者
L154n1639_p0293a13║片舊田地幾度行來幾度難
L154n1639_p0293a14║示印中授徒
L154n1639_p0293a15║果爾殷勤道念真一番相見一番新竿頭進
L154n1639_p0293b01║步心空濶喝下知歸眼底清入室光含千嶂
L154n1639_p0293b02║月披衣影帶萬峰雲機前者著能超脫方紹
L154n1639_p0293b03║曹谿正法輪
L154n1639_p0293b04║答顧九疇太史色空義二首
L154n1639_p0293b05║捏碎太虛空萬象絕行蹤靈明者一點火燄
L154n1639_p0293b06║飛大鵬
L154n1639_p0293b07║色不自色色空不自空空乾坤一隻眼那辯
L154n1639_p0293b08║是蛇龍
L154n1639_p0293b09║示太虛禪人
L154n1639_p0293b10║一點靈光徹太虛森羅萬象總非殊念由境
L154n1639_p0293b11║起心空現境自心生相即如心境兩忘迷解
L154n1639_p0293b12║盡法塵不立悟還除堂堂大道無今古歷歷
L154n1639_p0293b13║盤中自走珠
L154n1639_p0293b14║示燈禪
L154n1639_p0293b15║道業未成君早修百年霎爾似雲[(冰-水+〡)*ㄆ]喫桃吐
L154n1639_p0294a01║核看成樹纔作兒童便白頭饑時飯睡時齁
L154n1639_p0294a02║己躬活計急精搜莫逐妄緣顛倒轉迷頭認
L154n1639_p0294a03║影真可羞君不見蘭墅山前老牯子只思水
L154n1639_p0294a04║草無他求從來不犯青苗稼何用溈山牧自
L154n1639_p0294a05║由
L154n1639_p0294a06║示心宇居士
L154n1639_p0294a07║魚驚釣而深藏鳥脫籠而高飛詎暇啜食那
L154n1639_p0294a08║肯停枝休瞌睡莫遲疑轉來春夢過吐出黃
L154n1639_p0294a09║金泥
L154n1639_p0294a10║示慧生居士
L154n1639_p0294a11║不是心不是佛不是物個中摸索無邊濶提
L154n1639_p0294a12║來提去不知名蹋破虛空露出骨藕𮈔繫住
L154n1639_p0294a13║毘盧身獨腳何曾走得行㘞地一聲親見得
L154n1639_p0294a14║依然原是舊時人咦春風拂拂滿面生到此
L154n1639_p0294a15║臨機活鱍鱍
L154n1639_p0294b01║示印中授徒
L154n1639_p0294b02║獨宿孤峰辦道真個中著著要相親須明格
L154n1639_p0294b03║外驢蹄旨叅透玄關鼈鼻音奪境奪人全照
L154n1639_p0294b04║用分賓分主達權𢖍當陽直㨗單提印優鉢
L154n1639_p0294b05║華開大地春
L154n1639_p0294b06║示箬菴問徒
L154n1639_p0294b07║萬仞崖頭撒手誰能為汝分剖若是本色道
L154n1639_p0294b08║流豈將言教摟搜直須覿面提持猶隔聲前
L154n1639_p0294b09║聲後擬議白棒臨頭換却眼睛烏豆堂堂大
L154n1639_p0294b10║丈夫兒定不糢糊依舊相期秋月來更莫落
L154n1639_p0294b11║言後咄去住分明得自由白雲坐兮青山走
L154n1639_p0294b12║示山茨際徒
L154n1639_p0294b13║憧憧往返三千里一望渺茫隔江水不緣個
L154n1639_p0294b14║事肯孜孜豈作尋常孤負爾鍛鍊十成有八
L154n1639_p0294b15║九摸著鼻孔打失口從教此際得優游他年
L154n1639_p0295a01║以作師子吼如牛有欄不分外如鶴有翼高
L154n1639_p0295a02║飛快正邪勘驗眼已明賤買決不肯賤賣世
L154n1639_p0295a03║衰道微竭力掙良朋彼此互發憤常懷佛祖
L154n1639_p0295a04║的深恩畢竟當與人徹困腳蹋實地頭蓋茅
L154n1639_p0295a05║懸崖撒手稱英豪不圖名聞虛浩浩倣傚昔
L154n1639_p0295a06║人棲鳥巢若逢個中真種草逼拶須持庫內
L154n1639_p0295a07║刀斷却命根盡底掃直教言下頓然超坐斷
L154n1639_p0295a08║千峰寒徹色騎出崑崙陶鑄物三玄三要驀
L154n1639_p0295a09║然提照用不來只一奪從上宗乘非造次不
L154n1639_p0295a10║是時流沒意旨把住咽喉吐得氣全機大用
L154n1639_p0295a11║主中主
L154n1639_p0295a12║示𢘆證禪人二首
L154n1639_p0295a13║孤負高流到此山電光影裏睹頹顏相逢本
L154n1639_p0295a14║是無言語莫道無言是等閒
L154n1639_p0295a15║個中難得一知音肯向無聞聞處聞若是闍
L154n1639_p0295b01║𥠖能聽聽他年別立一乾坤
L154n1639_p0295b02║示聖淨禪人
L154n1639_p0295b03║行盡山山路轉窮漫隨黃葉上高峰白雲影
L154n1639_p0295b04║裏尋蹤迹端的誰知在個中石磬不敲聲徧
L154n1639_p0295b05║界無心觸處悟圓通相承再叩宗乘事笑指
L154n1639_p0295b06║桃華一樹紅
L154n1639_p0295b07║示吳廸美居士二首
L154n1639_p0295b08║此道元來不属修證無修處出常流是真精
L154n1639_p0295b09║進天然懶不是尋常按鼻牛
L154n1639_p0295b10║崎嶇世路可堪嗟機械相尋不可遮輸與道
L154n1639_p0295b11║人忘管帶從他去著眼中華
L154n1639_p0295b12║寄示吳子文居士四首
L154n1639_p0295b13║曾聞斷臂乞心安少室峰前雪染看無限風
L154n1639_p0295b14║光留不住野華流水正同歡
L154n1639_p0295b15║野老狂來不自裁但令心地恰如騃幾番欲
L154n1639_p0296a01║入廛垂手秖恐時人著意猜
L154n1639_p0296a02║頻呼秖欲檀郎聽誰是黃粱夢已醒堪笑當
L154n1639_p0296a03║年陸亘老養得鵞兒難出缾
L154n1639_p0296a04║開窓露出萬山青映徹須教正令行憶得去
L154n1639_p0296a05║年曾有約便風吹語落空翎
L154n1639_p0296a06║示如初禪人
L154n1639_p0296a07║幾番走入雲窩裏長途跋涉拖泥水佛法兩
L154n1639_p0296a08║字我本無飯裏却有廬陵米喫了齁齁去打
L154n1639_p0296a09║眠說破明明礙唇嘴咄
L154n1639_p0296a10║示五輯居士
L154n1639_p0296a11║萬緣放下了不可住於空提起話頭來不可
L154n1639_p0296a12║著於有因妄要明真認真亦窠臼打破兩重
L154n1639_p0296a13║關步步無前後
L154n1639_p0296a14║示同雲學徒
L154n1639_p0296a15║咄哉本來面直下親自見晝夜十二時轟雷
L154n1639_p0296b01║并掣電動止非動止轉變非轉變若水也無
L154n1639_p0296b02║力載舟却是善識不可識識現亦非現現吾
L154n1639_p0296b03║無法雨施權示者方便
L154n1639_p0296b04║示琇侍者芟染
L154n1639_p0296b05║昨日為儒今日僧轉凡成聖不多能翻思昔
L154n1639_p0296b06║日靈山老也是其年得越城
L154n1639_p0296b07║芟染後復示
L154n1639_p0296b08║善哉大丈夫出世應自截十九已捐妻擲下
L154n1639_p0296b09║文場筆飄然出塵勞澄江泛舟楫直造磬山
L154n1639_p0296b10║阿投師修白業一片赤心腸多生種奇絕竭
L154n1639_p0296b11║力提撕兮個中自然徹拶透上乘關嚼碎一
L154n1639_p0296b12║團鐵頓然心地空剎那超三劫弘法利羣生
L154n1639_p0296b13║畢竟無畏說若報四重恩他年定名碣
L154n1639_p0296b14║行全臨別示偈
L154n1639_p0296b15║丹霞昔日見馬祖剗草何曾定一方今古洞
L154n1639_p0297a01║然無彼此要成法噐是渾鋼
L154n1639_p0297a02║示常愚禪人
L154n1639_p0297a03║撥草瞻風自遠來雲山疊疊破莓苔老人一
L154n1639_p0297a04║種平懷處分付闍𥠖仔細猜
L154n1639_p0297a05║示了凡賢侍者
L154n1639_p0297a06║了得凡心即聖心個中須是要分明日行日
L154n1639_p0297a07║踐無餘事管取菩提果自成
L154n1639_p0297a08║示任還生居士
L154n1639_p0297a09║不是心不是佛不是物要把虛空跐出骨當
L154n1639_p0297a10║人獨立萬層巔一念圓成似秋月風雲腳下
L154n1639_p0297a11║任縱橫俯視人間真汩汩出頭天外看由誰
L154n1639_p0297a12║麒麟不臥師子窟問渠得個甚端倪恩大難
L154n1639_p0297a13║醻憑此力咄他年再入磬山窩奪却君持手
L154n1639_p0297a14║中笏
L154n1639_p0297a15║示澄江方克駿居士二首
L154n1639_p0297b01║本無蹤迹與人尋可比深山華裏春多見客
L154n1639_p0297b02║來枝上采誰知蹋步又迷津
L154n1639_p0297b03║不生一念已空空拓出須彌一個峰會得韶
L154n1639_p0297b04║陽親切處磬山路路可相通
L154n1639_p0297b05║天隱禪師語錄卷第十三
L154n1639_p0297b06║音釋
L154n1639_p0297b07║剗（楚簡切音鏟削也平也）。裨（頻彌切音脾卑也小也）。鞾（許茄切音𢪎鞮
L154n1639_p0297b08║屬亦作靴）。齁（呼侯切音呴鼻怠也）。咄（當沒切敦入聲呵也又咄咄驚怪聲也）。
L154n1639_p0297b09║楫（即涉切音接舟櫂也刳木為舟剡木為楫舟楫之利以濟並通）。