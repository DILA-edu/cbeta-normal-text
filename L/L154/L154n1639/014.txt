L154n1639_p0298a01║天隱禪師語錄卷第十四　　　　　直四
L154n1639_p0298a02║嗣法門人通琇編
L154n1639_p0298a03║法偈
L154n1639_p0298a04║示非一禪人
L154n1639_p0298a05║見道忘山山不山見山忘道道非道非一要
L154n1639_p0298a06║去住茅菴老僧如實指示了
L154n1639_p0298a07║示蒼碧禪人
L154n1639_p0298a08║但能了得凡情事聖解何曾不現前者裏兩
L154n1639_p0298a09║頭俱脫落青天喫棒始如然
L154n1639_p0298a10║示湛淵禪人
L154n1639_p0298a11║一菴清隱最高峰雲掩柴扉煙翠中透得本
L154n1639_p0298a12║來真面目管教無處不融通
L154n1639_p0298a13║示林臯豫徒住中山淨雲禪院
L154n1639_p0298a14║淨雲深處可安居就裏藏鋒得自如門戶潑
L154n1639_p0298a15║開須接納鉗錘鍛鍊勘承虛宗乘了了曾淘
L154n1639_p0298b01║汰己分明明任卷舒不是尋常泛然客莫教
L154n1639_p0298b02║心意更躊躇
L154n1639_p0298b03║示箬菴問書記
L154n1639_p0298b04║通問當年未脫俗先受老僧個荼毒截髮捐
L154n1639_p0298b05║妻入武林端為本分無私曲十八灘頭洗滌
L154n1639_p0298b06║心一肩擔月歸荊谷秖緣毒氣種深來棒頭
L154n1639_p0298b07║撥著笑亦哭屢年復受老鉗錘吐盡肺肝傾
L154n1639_p0298b08║盡腹饑餐渴飲已自知鄭重藏鋒於穆穆出
L154n1639_p0298b09║頭天外看時人潔操孤清真可掬不欲泛泛
L154n1639_p0298b10║混常流確志深山住茅屋他年起我臨濟宗
L154n1639_p0298b11║殺活縱橫開天目若人來問道如何笑指庭
L154n1639_p0298b12║前幾莖竹
L154n1639_p0298b13║性空老衲七十有二叅訪贈之
L154n1639_p0298b14║昔人八十猶行脚君亦而今傚古風此去一
L154n1639_p0298b15║回九百里草鞵未肯脫山中
L154n1639_p0299a01║示樹南禪人
L154n1639_p0299a02║叅究本來面直下須自見日用尋常裏不許
L154n1639_p0299a03║隔條線
L154n1639_p0299a04║示永泰禪人
L154n1639_p0299a05║萬仞崖頭翻身一擲趯破虛空再與你說
L154n1639_p0299a06║示洪源禪人
L154n1639_p0299a07║曹谿一派滴水滴凍打徹源頭大江滃涌
L154n1639_p0299a08║示羅愛谿居士
L154n1639_p0299a09║一片風光在目前幾人閙市得安然全憑此
L154n1639_p0299a10║際心無礙火裏青蓮出蓋纏
L154n1639_p0299a11║示自空禪人
L154n1639_p0299a12║不假空空空自空於中妙理事難窮果能得
L154n1639_p0299a13║到空空地萬水千山一目通
L154n1639_p0299a14║示就空居士
L154n1639_p0299a15║不待空兮空就空四方八面盡玲瓏乾坤本
L154n1639_p0299b01║自無遮障只在當人一念中
L154n1639_p0299b02║示深谷禪人還江淮二首
L154n1639_p0299b03║瞻風撥草學無生坐臥經行深谷林今日飄
L154n1639_p0299b04║然杖藜去六時須自要惺惺
L154n1639_p0299b05║放爾歸兮暫息肩過江風月半秋天有人問
L154n1639_p0299b06║著叅禪事笑指玄言在目前
L154n1639_p0299b07║示景源徹禪人
L154n1639_p0299b08║徹頭徹尾性相不住觸著動著如大火聚著
L154n1639_p0299b09║著有源者裏方許似鳥飛空乘風而去咄
L154n1639_p0299b10║示玉林琇徒省親
L154n1639_p0299b11║母在澄江江上住為緣省覲出山去秋風飄
L154n1639_p0299b12║飄秋水清幽鳥喃喃送離語丈夫不獨念劬
L154n1639_p0299b13║勞要施十方暜法雨森羅萬象盡霑恩情與
L154n1639_p0299b14║無情咸歡愉佛祖命脈在汝躬盖天盖地僧
L154n1639_p0299b15║中龍光吞日月開頂目他年必樹臨濟宗不
L154n1639_p0300a01║比尋常人碌碌一刀未斷猶𦆟𦆟賓中有主
L154n1639_p0300a02║從他穿過華柳巷中寂爾忘緣主中有賓自
L154n1639_p0300a03║然透脫殺活機權大用現前知離知微識得
L154n1639_p0300a04║本際玄虛達進達退把住道源總持魔強灋
L154n1639_p0300a05║弱在當世努力掀翻自家的玄中玄要中要
L154n1639_p0300a06║拈來說與鄉隣道切莫輕忽出家兒出家自
L154n1639_p0300a07║有僧中寶汝親見得個中圓白髮也須剪卻
L154n1639_p0300a08║了臨行助爾一長篇滿門度盡方纔好
L154n1639_p0300a09║示無絃音禪人
L154n1639_p0300a10║宗如山教如海吞吐須教心地快分明卓犖
L154n1639_p0300a11║不須求坐斷乾坤得瀟灑上古家風歷歷然
L154n1639_p0300a12║韶陽拓出誰能解泥牛𨷖入自無蹤隱山說
L154n1639_p0300a13║破今藹藹山非山海非海撥動機關無不在
L154n1639_p0300a14║拈來便用自家的著著現前了無礙
L154n1639_p0300a15║孤休法弟乞偈
L154n1639_p0300b01║雙徑堆堆十餘載探教窺宗心若海六時行
L154n1639_p0300b02║願最堅持接物利生尤不怠今過耳順已衰
L154n1639_p0300b03║年喜怒應教有主宰淨業功成侶勝流十方
L154n1639_p0300b04║世界咸自在灋灋須知個裏圓劫火洞然原
L154n1639_p0300b05║不改若云修證著釐毫太虛點翠施文彩念
L154n1639_p0300b06║君與我同條生聊書俚言辭不逮堪嗟此別
L154n1639_p0300b07║隔湖山杳望林間雲靉靆
L154n1639_p0300b08║示上生蓮沙彌
L154n1639_p0300b09║智慧蓮華淨頭頭自現成西方與東土那隔
L154n1639_p0300b10║一牛鳴
L154n1639_p0300b11║示復暜聞極
L154n1639_p0300b12║春去秋來冬又至南北山頭無定止白雲去
L154n1639_p0300b13║住合無蹤堪笑闍黎如斯已不老不少懶似
L154n1639_p0300b14║石他年安作人師子言中有響未知歸句裏
L154n1639_p0300b15║藏鋒休露齒佛法兩字非人情擬議之間隔
L154n1639_p0301a01║萬里聊將此偈復來書須要慎終如慎始
L154n1639_p0301a02║示盡演靜主
L154n1639_p0301a03║蹋破千峰已罷叅蕭然一室養耆年了知宗
L154n1639_p0301a04║教無餘事收拾雙趺好住菴
L154n1639_p0301a05║示復許九環居士
L154n1639_p0301a06║君如毘耶叟說法師子吼富貴了空華功名
L154n1639_p0301a07║若墮缶兩兩不成雙三三一如九吾豈真文
L154n1639_p0301a08║殊良緣亦非偶道本出常情德業持來久言
L154n1639_p0301a09║言見諦真字字不失守推開不二門掣斷綱
L154n1639_p0301a10║宗紐秖用一默心杜絕羣英口想依願力來
L154n1639_p0301a11║一見如故友不弄雪峰蛇不喚子胡狗握手
L154n1639_p0301a12║逍遙遊漫看谿山走蹋斷古路頭已出者窠
L154n1639_p0301a13║臼臥病一室中機用恁唧𠺕命徒問疾來香
L154n1639_p0301a14║飯曾借否
L154n1639_p0301a15║示嚴長惺居士
L154n1639_p0301b01║長坐惺惺地閒開不二門谿山原一體真幻
L154n1639_p0301b02║本同心觸處隨宜用當機有淺深若存玄妙
L154n1639_p0301b03║見猶著眼中塵
L154n1639_p0301b04║示玉林琇徒掩關
L154n1639_p0301b05║虛空關不住天地本無門一把無鬚鎖深藏
L154n1639_p0301b06║在玉林半肩擔祖印雙足蹋靈雲入出原無
L154n1639_p0301b07║礙休言定幾春
L154n1639_p0301b08║示幻緣禪人
L154n1639_p0301b09║知幻即離離幻覺此中畢竟要摸索頭頭不
L154n1639_p0301b10║昧自家的無論山林與城郭三學應須力竝
L154n1639_p0301b11║行一乘超出大火宅打破窠窟豈容蹲無位
L154n1639_p0301b12║真人方出格道在尋常日用中休教偏執坐
L154n1639_p0301b13║虛白如鵬一舉九萬里笑倒蜩鳩搶榆翮
L154n1639_p0301b14║示懶牛靜主二首
L154n1639_p0301b15║雙徑寥寥十載餘松風幽鳥解相知金車峰
L154n1639_p0302a01║頂翻身轉蹋斷谿聲一雨飛
L154n1639_p0302a02║臥雲深處藏蹤迹水草咸餘懶外尋今古不
L154n1639_p0302a03║傳些子妙溈山端的是知音
L154n1639_p0302a04║示唐祈遠居士四首
L154n1639_p0302a05║跋涉谿山訪道真為尋知己討分明若能一
L154n1639_p0302a06║念回光照法法頭頭本現成
L154n1639_p0302a07║拶到心空未肯休直須大用應機醻大千提
L154n1639_p0302a08║掇掌中現好引疎風撼鐵牛
L154n1639_p0302a09║觸處隨宜須自看個中那住一毫端從來不
L154n1639_p0302a10║許偏空法著著分明在目前
L154n1639_p0302a11║道在尋常日用中脚頭步步蹋高峰玄關擊
L154n1639_p0302a12║碎無多子信手拈來處處通
L154n1639_p0302a13║示沈叔芳居士
L154n1639_p0302a14║寄迹儒冠了世緣滿懷風月照林泉徧叅已
L154n1639_p0302a15║羨龐公志操守應超楊大年父母未生前薦
L154n1639_p0302b01║得乾坤獨露個中玄居塵不涉塵緣事閒坐
L154n1639_p0302b02║幽軒心境圓
L154n1639_p0302b03║示芥生禪人
L154n1639_p0302b04║不是心不是物拶得虛空眼睛突十方世界
L154n1639_p0302b05║一疑團白日青天取風骨雲收霧捲不肯休
L154n1639_p0302b06║定教打破無生窟露出孃生面目來驀直之
L154n1639_p0302b07║間咄咄咄
L154n1639_p0302b08║示達渠禪人
L154n1639_p0302b09║渠無國土要逢渠識得分明不是伊堪笑時
L154n1639_p0302b10║人弄影子自家謾了自生疑
L154n1639_p0302b11║示智閒觀禪人
L154n1639_p0302b12║大智閒閒守之無端小智間間行之為顛不
L154n1639_p0302b13║行不守其用緜緜臨機無住方始得全妙在
L154n1639_p0302b14║其中玄之又玄法句無句如觀流泉
L154n1639_p0302b15║示穎生禪人
L154n1639_p0303a01║道本自無言言從何處起鏡若能鑑人可能
L154n1639_p0303a02║鑑自己
L154n1639_p0303a03║耐菴上人重修鐵佛寺示之
L154n1639_p0303a04║百千三昧從何得一味平常耐久來玉殿瓊
L154n1639_p0303a05║樓從此現菴前先𤼵一枝梅
L154n1639_p0303a06║示嘯雲禪人
L154n1639_p0303a07║披雲一嘯脫然皆妙獨露乾坤無方不照
L154n1639_p0303a08║示許紫翼居士
L154n1639_p0303a09║憶昔秀才有張拙古今學道真英傑歷叅大
L154n1639_p0303a10║老未明心步入石霜方始歇一聞巧拙總不
L154n1639_p0303a11║干觸著了然言下決世出世間皆暢懷儒釋
L154n1639_p0303a12║原來無兩舌翼公要學此輩人奮志力叅當
L154n1639_p0303a13║徑截一句話頭無忙閒必須個裏要打徹奚
L154n1639_p0303a14║用登山涉水尋終日相逢不相識若能此際
L154n1639_p0303a15║日日新一得自然以永得了知四大即空身
L154n1639_p0303b01║都教拉向無生國無生國裏甚悠然不假他
L154n1639_p0303b02║人一毫力功名富貴空中華直下頓然超百
L154n1639_p0303b03║億
L154n1639_p0303b04║示理融宜禪人
L154n1639_p0303b05║一口吸盡西江水橫拈拄杖倒騎牛靈機鱍
L154n1639_p0303b06║鱍無拘束放去收來得自由咄山青水綠四
L154n1639_p0303b07║大部洲蹋破歸來滿面羞識得報恩親切句
L154n1639_p0303b08║不風流處也風流
L154n1639_p0303b09║示紫垣居士病中
L154n1639_p0303b10║身心本空病從何起於中了了夙業無住
L154n1639_p0303b11║示顧孟河居士二首
L154n1639_p0303b12║幻影浮華總百年覺來都在剎那間誰能見
L154n1639_p0303b13║惜春光早華柳叢中自得閒
L154n1639_p0303b14║富貴榮華蜨夢空休教栩栩亂心宗紅塵堆
L154n1639_p0303b15║裏能為主盖色騎聲自不同
L154n1639_p0304a01║示文節座主
L154n1639_p0304a02║昔年有個亮座主一見馬師心自許忙忙辭
L154n1639_p0304a03║眾入西山人去尋伊不知處百般經論拋那
L154n1639_p0304a04║邊師子遊行無伴侶文禪今日見老僧不識
L154n1639_p0304a05║能效亮公否
L154n1639_p0304a06║寄示金豈凡方伯
L154n1639_p0304a07║此道寥寥孰肯修幾人到此不凝眸養高心
L154n1639_p0304a08║自得閒靜見重身遊正路頭抱子弄孫無可
L154n1639_p0304a09║累觀山玩水有何留聊為應世勤王事意在
L154n1639_p0304a10║煙霞龐老儔
L154n1639_p0304a11║白雲禪人執瓢乞偈
L154n1639_p0304a12║覆則樹癭仰則瓢形不覆不仰非瓢非癭名
L154n1639_p0304a13║豈自名形豈自形千里逍遙從之白雲
L154n1639_p0304a14║張居士受衣乞偈
L154n1639_p0304a15║吾授汝衣汝自受持在塵勞中得佛律儀忙
L154n1639_p0304b01║閒動靜一念自如如是行持出生死期
L154n1639_p0304b02║募燈油
L154n1639_p0304b03║佛面菩薩面暗裏人不見剔起吠瑠璃都在
L154n1639_p0304b04║光中現心華頓然開翻照本來面無量福田
L154n1639_p0304b05║中此是大方便
L154n1639_p0304b06║有客問余姓以偈答之
L154n1639_p0304b07║幾欲藏身無處藏心如頑石道如常君今要
L154n1639_p0304b08║識山僧面原是當年閔四郎
L154n1639_p0304b09║新正即事警眾五首
L154n1639_p0304b10║纔得新正幾日過流光倐忽莫蹉跎承虛接
L154n1639_p0304b11║響終無用悟徹根源好大哥
L154n1639_p0304b12║性本圓明莫妄求千差萬別個中流聲前色
L154n1639_p0304b13║後無餘事空起許多閒念頭
L154n1639_p0304b14║祖師真印印無偏拶到心空意自圓看破二
L154n1639_p0304b15║邊中不立一輪皎月照當軒
L154n1639_p0305a01║金峰卓立眾山中萬象高懸眼界空無角鐵
L154n1639_p0305a02║牛橫古路幾人得見白雲翁
L154n1639_p0305a03║古寺深藏萬壑中夜來孤月照蒼穹森羅寂
L154n1639_p0305a04║寂無開口幾個當機繼遠宗
L154n1639_p0305a05║示眾二首
L154n1639_p0305a06║修行不得力每與境相敵誰知境即心反起
L154n1639_p0305a07║心分別心境本來空如水印明月月出自無
L154n1639_p0305a08║遮萬象皆照徹
L154n1639_p0305a09║我有一句子默默說與爾休將所聞聞廼合
L154n1639_p0305a10║無旨旨有旨不為真無旨亦非是迷雲忽地
L154n1639_p0305a11║開性天方顯耳
L154n1639_p0305a12║示叅禪
L154n1639_p0305a13║叅禪要透徹一毫不假力對境自無心忘緣
L154n1639_p0305a14║體空寂者個話頭圓大千無孔隙擬議欲承
L154n1639_p0305a15║當生死何了日
L154n1639_p0305b01║驢鳴有感
L154n1639_p0305b02║忽聞驢子呌驚起當人笑萬別與千差非聲
L154n1639_p0305b03║非色閙
L154n1639_p0305b04║書法被
L154n1639_p0305b05║當機一著那許摸索信手拈來笊籬木杓咄
L154n1639_p0305b06║眼目定動是猶遲萬里天邊飛一鶚
L154n1639_p0305b07║關中次本師示偈六首
L154n1639_p0305b08║了知此際不容關物外無心到處閒心境廓
L154n1639_p0305b09║然原不二也歸無念剎那間
L154n1639_p0305b10║徹見虛空無閉關身心萬物自常閒從他出
L154n1639_p0305b11║也從他入也歸無念剎那間
L154n1639_p0305b12║突興一念是重關放下之時便等閒起滅不
L154n1639_p0305b13║停誰滅滅也歸無念剎那間
L154n1639_p0305b14║一重撥去一重關弗若摩尼本自閒應物現
L154n1639_p0305b15║形原不動也歸無念剎那間
L154n1639_p0306a01║有生有滅隔重關無滅無生當處閒是誰生
L154n1639_p0306a02║也是誰滅也歸無念剎那間
L154n1639_p0306a03║老漢從來把住關不容擬議落忙閒也知就
L154n1639_p0306a04║裏婆心切總歸無念剎那間
L154n1639_p0306a05║次密雲法兄韻寄友四首
L154n1639_p0306a06║剎剎塵塵是道塲婬房酒肆不拘方頂門廓
L154n1639_p0306a07║徹通天眼帀地全彰見法王把住虛空當撲
L154n1639_p0306a08║碎放行輪劫未為長堪嗟苦海無邊際任爾
L154n1639_p0306a09║縱橫倒駕航
L154n1639_p0306a10║徹底掀翻到古盤超然物外悟心寬大千沙
L154n1639_p0306a11║界一毫現百億須彌個裏含法法盡從伊建
L154n1639_p0306a12║立頭頭原藉爾為端偶然點破於中事說與
L154n1639_p0306a13║知音仔細看
L154n1639_p0306a14║學道須當徹骨窮寸𮈔不挂露家風但能對
L154n1639_p0306a15║境忘人我不假澄心當體空山色雨過添晚
L154n1639_p0306b01║翠谿光霞接映朝紅乾坤許我林間老不逐
L154n1639_p0306b02║風塵西復東
L154n1639_p0306b03║不住陽兮不住陰了然如月照孤岑萬緣放
L154n1639_p0306b04║下理先覺一念無私道可尋行履直教非內
L154n1639_p0306b05║外應醻休逐在升沈生平樂業何勞覓不昧
L154n1639_p0306b06║原初一點心
L154n1639_p0306b07║別達觀大師夜行偈
L154n1639_p0306b08║星夜經行時前後步互起前步若至地後
L154n1639_p0306b09║步不能起後步若至地前步亦不起前後
L154n1639_p0306b10║不至地廼能起不已即此諦觀之足何嘗
L154n1639_p0306b11║至地足既不至地空水亦可履空水既可
L154n1639_p0306b12║履神通孰不具。
L154n1639_p0306b13║月下閒經行步步須自起前步不至地後步
L154n1639_p0306b14║不得起後步若止地前步亦不起前後不住
L154n1639_p0306b15║地廼能步不已吾以是觀之足何嘗住地足
L154n1639_p0307a01║既不住地空水履無履空水履無履神通個
L154n1639_p0307a02║個具
L154n1639_p0307a03║拈陽明先生良知二首
L154n1639_p0307a04║良知即是獨知時知得知時知己知般若無
L154n1639_p0307a05║知知徧界風清月白更由誰
L154n1639_p0307a06║風清月白更由誰徧界靈知無別知觸目湛
L154n1639_p0307a07║然無可說休認惺惺是有為
L154n1639_p0307a08║和真淨老人雲居頌五首
L154n1639_p0307a09║絕頂雲居北斗齊雲菴老漢最先提凡情莫
L154n1639_p0307a10║測大機用纔露鋒鋩已涉泥
L154n1639_p0307a11║絕頂雲居北斗齊出頭天外始應提道人活
L154n1639_p0307a12║計原無著好似青蓮出水泥
L154n1639_p0307a13║絕頂雲居北斗齊虛空突出露全提羣峰疊
L154n1639_p0307a14║疊高低應無限人來杖帶泥
L154n1639_p0307a15║絕頂雲居北斗齊電光影裏好持提明超日
L154n1639_p0307b01║月乾坤淨擬議將來三尺泥
L154n1639_p0307b02║絕頂雲居北斗齊幾人到此個中提雲收霧
L154n1639_p0307b03║捲天空闊開眼緣何脚蹋泥
L154n1639_p0307b04║和暜明禪師牧牛頌
L154n1639_p0307b05║未牧
L154n1639_p0307b06║水雲渺渺亂聲哮密密尋蹤路更遙晝夜風
L154n1639_p0307b07║霜不知處恐伊相犯別家苗
L154n1639_p0307b08║初調
L154n1639_p0307b09║纔獲繩頭把鼻穿漫將痛處更加鞭也知鄉
L154n1639_p0307b10║井迢迢遠拽轉頭來著力牽
L154n1639_p0307b11║受制
L154n1639_p0307b12║不從他性遠驅馳寸步提持漫漫隨幾度黑
L154n1639_p0307b13║風吹暴雨通身泥水總忘疲
L154n1639_p0307b14║回首
L154n1639_p0307b15║驀地忘機自轉頭悄然性氣已調柔山中水
L154n1639_p0308a01║草了知足不用遲疑在外留
L154n1639_p0308a02║馴伏
L154n1639_p0308a03║閒放林間與水邊橫騎短笛任悠然歸來一
L154n1639_p0308a04║帶煙霞晚瀟灑歌謠不假牽
L154n1639_p0308a05║無礙
L154n1639_p0308a06║出入無欄心自如擬思量處更猶拘滿懷風
L154n1639_p0308a07║月人牛穩鞭索俱忘樂有餘
L154n1639_p0308a08║任運
L154n1639_p0308a09║野𡶨谿灣華柳中一環山水翠林茸逍遙快
L154n1639_p0308a10║樂無求也輭草為氈睡興濃
L154n1639_p0308a11║相忘
L154n1639_p0308a12║拶到忘懷混沌中千山一色絕相同風光不
L154n1639_p0308a13║覺人牛處任運騰騰西復東
L154n1639_p0308a14║獨照
L154n1639_p0308a15║不須收放得安閒脫略尋常顧盼間散步漫
L154n1639_p0308b01║歸明月下蹋翻從上兩重關
L154n1639_p0308b02║雙泯
L154n1639_p0308b03║人牛處處竟無蹤新月孤懸萬象空借問歸
L154n1639_p0308b04║源端的旨枯椿春到綠叢叢
L154n1639_p0308b05║山中四威儀偈
L154n1639_p0308b06║山中行杖頭觸處凍雲深鐵鞵蹋破千峰頂
L154n1639_p0308b07║烏用回頭戀碧層
L154n1639_p0308b08║山中住幾番寒暑侵不去風光自足四時天
L154n1639_p0308b09║著意尋他無覓處
L154n1639_p0308b10║山中坐幾度白雲空自過孤燈圓月照松房
L154n1639_p0308b11║覺了死生之事大
L154n1639_p0308b12║山中臥經年縮脚巖龕破夢裏常懷法濟人
L154n1639_p0308b13║覺後依然貪懶惰
L154n1639_p0308b14║十二時歌
L154n1639_p0308b15║金烏趲玉兔催百年光景剎那之野人兀兀
L154n1639_p0309a01║蒲團坐虛度閻浮十二時半夜子團團一個
L154n1639_p0309a02║虛空爾靈然無覺亦無聞百劫千生偷心死
L154n1639_p0309a03║雞鳴丑翻身下榻慣搔首課誦經年魚絕聲
L154n1639_p0309a04║如是之經轉乎否平旦寅眼空無我亦無人
L154n1639_p0309a05║大千沙界渾無事若道無心早有心日出卯
L154n1639_p0309a06║天上人間無價寶紅光照耀東山頭萬戶千
L154n1639_p0309a07║門熱閙閙食時辰松間谿畔信口吟提掇祖
L154n1639_p0309a08║師心地印屈指當今有幾人禺中巳布袋憨
L154n1639_p0309a09║憨常化市街頭邨後等個人來者何曾是相
L154n1639_p0309a10║識日中午飯罷谿邊洗鉢無撥草瞻風羣衲
L154n1639_p0309a11║子試問奔波何所圖日昳未室中一物何所
L154n1639_p0309a12║寄拈起尋常老竹篦無論佛魔咸打去晡時
L154n1639_p0309a13║申無位真人那受塵露柱燈籠閒笑傲佛殿
L154n1639_p0309a14║山門忽作嗔日入酉石虎西山怪哮吼鐵牛
L154n1639_p0309a15║驚入瘞幽林笑破虛空半邊口黃昏戌撿點
L154n1639_p0309b01║將來由自隔衣線下事竟如何多年曾作他
L154n1639_p0309b02║鄉客人定亥赤體條條取性快破衲蒙頭伸
L154n1639_p0309b03║脚眠無憂無慮無思解者個日日秖如此一
L154n1639_p0309b04║念萬年終不改從他滄海變桑田行住坐臥
L154n1639_p0309b05║常自在
L154n1639_p0309b06║警策浮生歌
L154n1639_p0309b07║嗟歎人生虛夢幻爍爍光陰剎那箭功名富
L154n1639_p0309b08║貴空中華生死老病真大患人間縱有百年
L154n1639_p0309b09║生逐日歡娛都有限迷中迷戀中戀只道榮
L154n1639_p0309b10║華無改變誰知個裏不容情一息不來去如
L154n1639_p0309b11║電好作業不行善招因帶果直如線田中種
L154n1639_p0309b12║稻定得穀麥裏須知還出麫看來報應決無
L154n1639_p0309b13║差得失從君須自薦既知浮世屬無常豈逐
L154n1639_p0309b14║境緣聲色轉眼光落地已茫茫臨渴掘井難
L154n1639_p0309b15║成辦現行日用要自推莫待閻老從頭判若
L154n1639_p0310a01║不迷頭認影子翻身即到菩提𡶨回光返照
L154n1639_p0310a02║㘞地聲管取自見本來面逍遙自在出塵居
L154n1639_p0310a03║無拘無束無羈絆大丈夫皃只麼行達得浮
L154n1639_p0310a04║生了虛幻了虛幻有何羨靈山化導釋迦尊
L154n1639_p0310a05║王位俱拋苦修鍊人天四眾得瞻依羊鹿牛
L154n1639_p0310a06║車示方便今日歸投急早修像季也稱真法
L154n1639_p0310a07║眷
L154n1639_p0310a08║無生歌
L154n1639_p0310a09║無生歌無生歌我唱無生生更多三界茫茫
L154n1639_p0310a10║何日了四生六道混娑婆者裏出那裏沒出
L154n1639_p0310a11║沒於中無所脫回頭蹋著者些皃都盧拉向
L154n1639_p0310a12║無生國莫蹉跎趁色力扭定鼻頭不可忽工
L154n1639_p0310a13║夫到得熟處生相近無生好消息好消息寥
L154n1639_p0310a14║寥獨坐無人識個中若未達無生便把無生
L154n1639_p0310a15║作空豁十八空門空不空空空空到無邊闊
L154n1639_p0310b01║驀地翻身識得渠打失鼻孔眼睛突森羅萬
L154n1639_p0310b02║象笑咍咍千兩黃金難買得語默動靜合無
L154n1639_p0310b03║生柳巷華街心似石勘時人不果決依依俙
L154n1639_p0310b04║俙未真實譚玄說妙當無生個裏何曾親見
L154n1639_p0310b05║徹衲僧家且罕得立向人前要真說言言見
L154n1639_p0310b06║諦了無生覿面臨機如霹靂莫將此語當尋
L154n1639_p0310b07║常不是途中泛言客無生路上不思議直入
L154n1639_p0310b08║條條是空劫生死牢關劄地開曇華朵朵明
L154n1639_p0310b09║如日般若力金剛劍無明積劫劃然斷悟得
L154n1639_p0310b10║無生徹底空天魔外道一齊勘靈雲昔日見
L154n1639_p0310b11║桃華都道當年是作家無生曲調應難和幸
L154n1639_p0310b12║有玄沙語不賒長慶老非等閒坐破蒲團七
L154n1639_p0310b13║個難捲起簾來見天下纔覺無生滿世間世
L154n1639_p0310b14║人因甚不能了逐色隨聲空懊惱拈來灋灋
L154n1639_p0310b15║是無生管取頭頭不相擾無生歌無生歌唱
L154n1639_p0311a01║得吾今沒奈何依然收拾跏趺坐閒看山雲
L154n1639_p0311a02║陣陣過
L154n1639_p0311a03║休休歌
L154n1639_p0311a04║休休休老邁無心向外遊自從住個尖頭屋
L154n1639_p0311a05║千丈巖前擲釣鈎動亦休靜亦休四威儀內
L154n1639_p0311a06║晏然休本來邋遢無拘束瀟灑林間已白頭
L154n1639_p0311a07║名也休利也休於中了了是真休若還一點
L154n1639_p0311a08║不了得負墮他年作馬牛玄也休妙也休目
L154n1639_p0311a09║睹雲霄有甚愁三世諸佛口挂壁六代祖師
L154n1639_p0311a10║難出頭今亦休古亦休百劫千生難逢此際
L154n1639_p0311a11║之優游得亦休失亦休片時少刻忘懷個裏
L154n1639_p0311a12║之玄猷休兮休兮吾何休風傳四海知音者
L154n1639_p0311a13║學我懶漢之休休無端撞入山阿裏也將名
L154n1639_p0311a14║字挂林丘你也休我也休休到何年始是休
L154n1639_p0311a15║大家識得休休訣拍手歸兮不用休
L154n1639_p0311b01║牧牛歌
L154n1639_p0311b02║曠劫從來未嘗失緣思水草千山擲尋伊不
L154n1639_p0311b03║見入雲深始探林巒覓蹤迹披襟急急過山
L154n1639_p0311b04║巔獨步悠然夕陽歇時登峰頂受風霜夜半
L154n1639_p0311b05║明星天共徹寥寥兮每警䇿總有黃金難買
L154n1639_p0311b06║得純純者個黑牛兒莫逐尋常販鞭客想形
L154n1639_p0311b07║容真本色生來不受人拘執驀地相逢獲著
L154n1639_p0311b08║伊牢把繩頭手中縶或時騎或時睡拍盲愛
L154n1639_p0311b09║惜心如醉調得純兮放索頭耕徧田園不離
L154n1639_p0311b10║位不離位有時吾倦卻忘懷渠亦無心趁眉
L154n1639_p0311b11║黛五雲陣陣過長空暗暗人牛皆自在皆自
L154n1639_p0311b12║在呼喚從教相應快逍遙無礙更無求明月
L154n1639_p0311b13║清風知梗槩天荒地老絕無憂試問牛兒有
L154n1639_p0311b14║何賴有何賴趯破未生前大塊歸兮歸兮歸
L154n1639_p0311b15║便休茅屋山家雲靉靆
L154n1639_p0312a01║了道歌
L154n1639_p0312a02║了了了時無可了個中豈用從他討夜來風
L154n1639_p0312a03║捲嶺殘雲月印千谿明皓皓明皓皓休草草
L154n1639_p0312a04║小中現大大中小此道何曾有定名觸著方
L154n1639_p0312a05║知了無了應機宜無煩惱句裏分明義了了
L154n1639_p0312a06║若還滯義復承言個裏依然了未了大丈夫
L154n1639_p0312a07║氣浩浩自有衣中無價寶尋常用處不思議
L154n1639_p0312a08║莫向途中打之遶境中了智中了境智雙忘
L154n1639_p0312a09║作麼了若將一個囫圇吞須彌山子誰推倒
L154n1639_p0312a10║行亦了坐亦了語默動靜都要了了得頭頭
L154n1639_p0312a11║本是空未是吾家真種草者邊了那邊了古
L154n1639_p0312a12║路條條靜悄悄風吹石臼演摩訶黧奴白牯
L154n1639_p0312a13║卻知道覺已了夢已了一念之中有分曉本
L154n1639_p0312a14║無一灋可當情泥牛背上銜華鳥事亦了理
L154n1639_p0312a15║亦了權實竝行方纔好拈來那用涉思惟師
L154n1639_p0312b01║子搏兒不露爪宗亦了教亦了殺活縱橫誰
L154n1639_p0312b02║敢道一條白棒活如龍銅頭鐵額俱打倒來
L154n1639_p0312b03║也了去也了鴈過長空天色皎老胡留隻破
L154n1639_p0312b04║皮鞵園林華𤼵知多少我也了你也了佛魔
L154n1639_p0312b05║到此一齊掃於中淨盡絕無餘燈籠露柱知
L154n1639_p0312b06║音少不了了了亦了了無所了一切了只麼
L154n1639_p0312b07║隨緣自在行乾坤坐斷無邊表
L154n1639_p0312b08║
L154n1639_p0312b09║
L154n1639_p0312b10║天隱禪師語錄卷第十四
L154n1639_p0312b11║音釋
L154n1639_p0312b12║輭（而兗切音軟柔也人柔弱亦謂之輭）。趲（則旰切音讚逼使走也）。昳（杜結
L154n1639_p0312b13║切音耋日昃也言日蹉跌而下謂未時也）。邋遢（上力盇切音臘下吐盍切音榻
L154n1639_p0312b14║邋遢行貌又邋遢不謹事也）。