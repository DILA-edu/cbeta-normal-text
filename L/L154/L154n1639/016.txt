L154n1639_p0327a01║天隱禪師語錄卷第十六　　　　　直六
L154n1639_p0327a02║嗣法門人通琇編
L154n1639_p0327a03║機緣
L154n1639_p0327a04║僧問恁麼也不得不恁麼也不得恁麼不恁
L154n1639_p0327a05║麼總不得意旨如何師云恁麼也得不恁麼
L154n1639_p0327a06║也得恁麼不恁麼總得進云萬古碧潭空界
L154n1639_p0327a07║月再三撈漉始應知師云撈後如何僧無語
L154n1639_p0327a08║師起身出堂進云請和尚逐句下一轉語師
L154n1639_p0327a09║云問將來進云如何是恁麼師向下行兩步
L154n1639_p0327a10║進云如何是不恁麼師向上行兩步進云如
L154n1639_p0327a11║何是恁麼不恁麼師復坐僧禮拜。
L154n1639_p0327a12║朗然作禮起伸出拳頭云者個是緣會如何
L154n1639_p0327a13║是性空師云我道是性空不是緣會進云爭
L154n1639_p0327a14║奈有者個在師驀頭一棒云你道是性空是
L154n1639_p0327a15║緣會朗無語師云立地死漢。
L154n1639_p0327b01║僧問如何是臨濟大師面目師顧視云瞎進
L154n1639_p0327b02║云請和尚別道師震聲喝退。
L154n1639_p0327b03║棲蓮問有人問和尚如何接人向他道什麼
L154n1639_p0327b04║師云你道平常進云恁麼和尚有法與人師
L154n1639_p0327b05║云平常說什麼進云口喃喃師云道什麼蓮
L154n1639_p0327b06║擬議師云放汝三十棒。
L154n1639_p0327b07║僧問如何是第一玄師以手打圓相進云如
L154n1639_p0327b08║何是第二玄師云妙句不能傳進云如何是
L154n1639_p0327b09║第三玄師云其中絕正偏進云如何是第一
L154n1639_p0327b10║要師云月出長空笑進云如何是第二要師
L154n1639_p0327b11║云雨打松梢呌進云如何是第三要師云木
L154n1639_p0327b12║人鼓掌頂門眼開。
L154n1639_p0327b13║箬菴呈頌末云夜半露柱相逢橫吹無孔鐵
L154n1639_p0327b14║笛師覽畢問云露柱還有口麼進云熾然常
L154n1639_p0327b15║說師云也則道得一半進云和尚又如何師
L154n1639_p0328a01║云此問復何來菴於言下有省次日入室呈
L154n1639_p0328a02║似師云你見處作麼生進云直下如團火相
L154n1639_p0328a03║似師云不得燒卻眉毛菴便喝師云燒卻了
L154n1639_p0328a04║也菴云看者老漢一場敗缺便出。
L154n1639_p0328a05║僧問如何是法身邊事師云開口便錯進云
L154n1639_p0328a06║如何是法身師云動念即乖進云如何是法
L154n1639_p0328a07║身向上事師竪起拳進云如何是出格句師
L154n1639_p0328a08║云挂角𦏰羊。
L154n1639_p0328a09║恒證呈偈有始從者裏脚跟閒句師覽畢示
L154n1639_p0328a10║云汝青年當鄭重既有志此事須是一脚蹋
L154n1639_p0328a11║到底始得進云如何是到底一句時值板鳴
L154n1639_p0328a12║師云且去喫飯來與汝道進云喫飯來又作
L154n1639_p0328a13║麼生道師攔腮便掌。
L154n1639_p0328a14║僧叅問蹋破千峰來請師指示師云既蹋破
L154n1639_p0328a15║千峰你向那裏下脚進云今日親到磬山師
L154n1639_p0328b01║云磬山是山不是山進云蹋破了也師震聲
L154n1639_p0328b02║一喝。
L154n1639_p0328b03║僧問月白風清時如何師云凉颼颼地進云
L154n1639_p0328b04║請師別轉一語師云再問將來進云月白風
L154n1639_p0328b05║清時如何師云凉颼颼地進云某則不然師
L154n1639_p0328b06║云你又作麼生進云者裏是什麼所在師云
L154n1639_p0328b07║灼然是什麼所在僧頓足師云瞎漢進云親
L154n1639_p0328b08║言出親口師喝退。
L154n1639_p0328b09║僧問猛虎以肉為命云何不食其子師云是
L154n1639_p0328b10║親必顧進云虛空無向背云何有東西南北
L154n1639_p0328b11║師云切忌回頭轉腦進云飲乳等四大海水
L154n1639_p0328b12║積骨如毘富羅山那個是最初父母師云養
L154n1639_p0328b13║子方知。
L154n1639_p0328b14║火頭問某甲不曉得修行乞和尚指示一條
L154n1639_p0328b15║徑路師云燒火須橫了柴樓空了肚頭擬問
L154n1639_p0329a01║師云不要拈一放一。
L154n1639_p0329a02║僧問華開碧岫山糚面月印寒潭水畫眉即
L154n1639_p0329a03║不問如何是本來面目師云直下看進云看
L154n1639_p0329a04║破了也師云看破個什麼僧喝師便打。
L154n1639_p0329a05║僧問如何是句到意不到師云言言見諦步
L154n1639_p0329a06║步迷蹤進云如何是意到句不到師云秪在
L154n1639_p0329a07║舌尖頭盡力吐不出進云如何是意句俱到
L154n1639_p0329a08║師云有時獨倚庭闌上閒看梅開三五枝進
L154n1639_p0329a09║云如何是意句俱不到師云落華流水去空
L154n1639_p0329a10║負浪遊人。
L154n1639_p0329a11║棲蓮問某甲途中得個消息呈似和尚師云
L154n1639_p0329a12║試道看進云蹋破澄江一回摸鼻師云摸後
L154n1639_p0329a13║如何進云通身洪汗冷如冰師云未在更道
L154n1639_p0329a14║蓮喝師便打。
L154n1639_p0329a15║直方問如何是一喝不作一喝用師笑云你
L154n1639_p0329b01║氣急那進云不會師云豈不聞古人以一喝
L154n1639_p0329b02║分五教乎直釋然隨問云昔日臨濟問黃檗
L154n1639_p0329b03║佛法的的大意為什麼不喝便棒師云你作
L154n1639_p0329b04║棒會麼進云未審作什麼會師云你作喝會
L154n1639_p0329b05║麼直出師云且緩著直轉身呈頌云一喝如
L154n1639_p0329b06║珠處處圓千差萬別一時全癡人不解先宗
L154n1639_p0329b07║旨徒把虛空亂鑿穿師震聲一喝直禮拜。
L154n1639_p0329b08║僧問佛祖公案秪是一個道理因甚有明與
L154n1639_p0329b09║不明師云其力未充進云大修行人當遵佛
L154n1639_p0329b10║行因甚不守毘尼師云殺人刀活人劍進云
L154n1639_p0329b11║杲日當空無所不照因甚被片雲遮卻師云
L154n1639_p0329b12║開頂門眼看進云人人有個影子寸步不離
L154n1639_p0329b13║因甚蹋不著師云蹋著則頭角生進云大徹
L154n1639_p0329b14║的人本脫生死因甚命根不斷師云將命根
L154n1639_p0329b15║來我與你斷進云盡大地是個火坑得何三
L154n1639_p0330a01║昧不被燒卻師云你即今站在什麼處。
L154n1639_p0330a02║聖淨問世尊降生時一手指天一手指地周
L154n1639_p0330a03║行七步目顧四方云天上天下惟吾獨尊後
L154n1639_p0330a04║又睹明星悟道若道睹明星處是則指天指
L154n1639_p0330a05║地不是了也若道指天指地處是則睹明星
L154n1639_p0330a06║又不是了也若道前後相同古人又說一見
L154n1639_p0330a07║不再見若道不相同指天指地與睹明星時
L154n1639_p0330a08║豈有二也師云切忌向迷悟處覓進云女子
L154n1639_p0330a09║出定因緣文殊鳴指一下罔明亦鳴指一下
L154n1639_p0330a10║二大士一般鳴指為什麼卻有出得出不得
L154n1639_p0330a11║未審文殊過在甚處師云三十棒待別時進
L154n1639_p0330a12║云古人道一人得大機一人得大用如何是
L154n1639_p0330a13║大機大用如何是大機之用如何是大用之
L154n1639_p0330a14║機師云看孔著楔買帽相頭進云舉一不得
L154n1639_p0330a15║舉二放過一著落在第二如何是舉一如何
L154n1639_p0330b01║是不得舉二如何是落在第二師云切忌錯
L154n1639_p0330b02║會如何如何落二落三了也。
L154n1639_p0330b03║僧問渴鹿趁燄如何得歇師云見水即止進
L154n1639_p0330b04║云摩尼珠久埋沒塵土中如何急切覓得師
L154n1639_p0330b05║云好個客作漢進云一斬一切斷如何得此
L154n1639_p0330b06║利劍師云鈍置殺人進云等是水味有品為
L154n1639_p0330b07║第一泉有品為第二泉作何剖分師云舌在
L154n1639_p0330b08║口裏進云黑夜中認賊為子認子為賊作何
L154n1639_p0330b09║判斷師云有智主人二俱不受進云家親作
L154n1639_p0330b10║祟如何處置師云識得不為冤進云的的主
L154n1639_p0330b11║人翁如何得覿面一見師便喝進云堪輿家
L154n1639_p0330b12║羅經縱橫移動鍼必指南是誰作主師云拈
L154n1639_p0330b13║東捉西進云家宅是諸人生身活計見得什
L154n1639_p0330b14║麼便肯破家蕩宅師云恁麼也不得不恁麼
L154n1639_p0330b15║也不得進云電光中良驥瞬息千里如何得
L154n1639_p0331a01║一往追上攬轡入手師云何得甘為下賤進
L154n1639_p0331a02║云大慧云將八識一刀憑甚安身立命師云
L154n1639_p0331a03║你還識得持刀的麼進云胡來胡現漢來漢
L154n1639_p0331a04║現是鏡體是鏡光師云猶盼兩頭在進云未
L154n1639_p0331a05║開口以前為甚便棒便喝師云若喚作棒喝
L154n1639_p0331a06║帶累德山臨濟了也進云日昇月沈雷轟電
L154n1639_p0331a07║掣山靜雲閒水流華開農歌牧唱婦誶兒嬉
L154n1639_p0331a08║莫非是者個迸現如何拈向得脚跟下要用
L154n1639_p0331a09║便用師云動念即乖進云修行人多怕去後
L154n1639_p0331a10║黑漫漫地不知現前黑漫漫地更苦盡說生
L154n1639_p0331a11║死事大不知現前剎那死死生生更切此際
L154n1639_p0331a12║重關一擊如何下手師鳴指一下進云高峰
L154n1639_p0331a13║大師云大徹的人本脫生死為甚命根不斷
L154n1639_p0331a14║命根既未斷呌做大徹徹的何事師云待汝
L154n1639_p0331a15║徹後即向汝道進云一句當天八萬門永絕
L154n1639_p0331b01║生死者一句得恁有力師云壁立千仞。
L154n1639_p0331b02║僧問佛未出世祖未西來元無佛法世法之
L154n1639_p0331b03║名迥出黑山鬼窟一句作麼生道師云頭不
L154n1639_p0331b04║梳面不洗與你相見了也進云佛既出世祖
L154n1639_p0331b05║已西來佛法世法相為建立不犯化門道將
L154n1639_p0331b06║一句來師云入水見長人進云佛生凡聖對
L154n1639_p0331b07║待之門世法佛法名言強立一切總拈過一
L154n1639_p0331b08║邊衲僧本分一句試且道看師云鼻頭向下
L154n1639_p0331b09║垂進云人人有一叚風光撲頭撲面因甚全
L154n1639_p0331b10║然不識師云一回喫水一回噎進云個個具
L154n1639_p0331b11║有如來智慧辯才於尋常間語言問答甚平
L154n1639_p0331b12║易甚不思議剛被人問個如何是你本有的
L154n1639_p0331b13║佛性為什麼卻反眼竪口啞師云鵞王擇乳
L154n1639_p0331b14║素非鴨類進云既名佛子志階佛地為甚一
L154n1639_p0331b15║個佛字最不喜聞師云到者方知。
L154n1639_p0332a01║僧問古人道皮膚脫落盡惟此一真實如何
L154n1639_p0332a02║是一真實師云你皮膚脫落盡也未進云脫
L154n1639_p0332a03║落後如何師云真實聻進云求和尚慈悲師
L154n1639_p0332a04║云切忌向人討進云討個什麼師打云話頭
L154n1639_p0332a05║也忘卻了。
L154n1639_p0332a06║僧問臘盡梅香則不問衝霄鳥唱事如何師
L154n1639_p0332a07║云你在那裏著脚僧喝師便打僧退後云東
L154n1639_p0332a08║風捲盡殘巖雪枯木華開是何人境界師云
L154n1639_p0332a09║近前來與你道進云看破了也師云看破個
L154n1639_p0332a10║什麼僧連拜云再禮一拜師云看破了也。
L154n1639_p0332a11║同雲云某纔得個歇處呈偈云閃爍紅光影
L154n1639_p0332a12║吾身覺自輕古今無變易元來沒處尋師云
L154n1639_p0332a13║既沒處尋又道得個歇處進云古今無變易
L154n1639_p0332a14║師云即今聻進云在師云在什麼處雲喝師
L154n1639_p0332a15║便打。
L154n1639_p0332b01║僧問客散堂空為什麼賔主歷然師云那裏
L154n1639_p0332b02║得者個消息進云佛真法身猶如虛空法身
L154n1639_p0332b03║在什麼處師云觸著動著進云除卻穿衣喫
L154n1639_p0332b04║飯外如何是法身向上事師云切忌迷頭認
L154n1639_p0332b05║影進云末後一著始到牢關如何是牢關師
L154n1639_p0332b06║云打破來與汝相見進云聲色未彰睹聞個
L154n1639_p0332b07║什麼師云切忌死水裏浸殺進云虛空生我
L154n1639_p0332b08║心內猶如片雲點太清裏世尊在虛空內耶
L154n1639_p0332b09║虛空外耶師云捏碎虛空向汝道。
L154n1639_p0332b10║僧問徧界是個火坑得何三昧不被燒卻師
L154n1639_p0332b11║云看取眉毛進云狂心頓歇歇即菩提如何
L154n1639_p0332b12║得歇去師云歇不得擔取去進云從緣薦得
L154n1639_p0332b13║相應疾就體消停得力遲如何是從緣薦得
L154n1639_p0332b14║師竪拂云你還識得麼僧禮拜起佇立師云
L154n1639_p0332b15║你還有得問麼進云徧界不曾藏師云你在
L154n1639_p0333a01║那裏安身立命進云黃鶯啼處百華香師打
L154n1639_p0333a02║一拂云打落枝頭時如何僧無語。
L154n1639_p0333a03║眾僧叅禮臨別一僧問臨行一句請和尚道
L154n1639_p0333a04║師指門外云脚蹋實地去又一僧問出山一
L154n1639_p0333a05║路如何去師云春風滿面去又僧禮拜問知
L154n1639_p0333a06║有的人如何保任師撫其背云第三句語卻
L154n1639_p0333a07║不與你道眾僧禮謝而退。
L154n1639_p0333a08║僧問山嶽傾頺為甚煙霞不散師云捨大戀
L154n1639_p0333a09║小僧云獨臨玉鏡云何眉目不睹師云打破
L154n1639_p0333a10║鏡來相見。
L154n1639_p0333a11║振宗云二載竝無一疑伏望慈悲容入室盤
L154n1639_p0333a12║桓師云汝既不疑又盤桓個什麼進云工夫
L154n1639_p0333a13║上不疑公案上有盤桓處師云不是不是宗
L154n1639_p0333a14║無語師云我看你一肚子疑進云不疑師云
L154n1639_p0333a15║切忌坐在不疑之地進云不疑尚不可得何
L154n1639_p0333b01║坐之有師笑云問他作麼進云不問焉知不
L154n1639_p0333b02║疑師云又坐也宗又無語師云直須究竟始
L154n1639_p0333b03║得宗禮拜。
L154n1639_p0333b04║僧問青山自青山白雲自白雲云何而有念
L154n1639_p0333b05║師云青山自青山白雲自白雲你問作麼僧
L154n1639_p0333b06║禮拜師云你會得禮拜會不得禮拜進云到
L154n1639_p0333b07║者裏無開口處師云問的是什麼進云師資
L154n1639_p0333b08║正理師云又開口也。
L154n1639_p0333b09║僧問盡大地是一個眼睛為甚隔窻牖而不
L154n1639_p0333b10║見其內師云觸瞎眼睛相見。
L154n1639_p0333b11║僧呈偈有吞時卻易吐卻難之句師云且道
L154n1639_p0333b12║不吞不吐時如何進云謝和尚慈悲師云你
L154n1639_p0333b13║又要吞也進云吞個什麼師云瞎漢話頭也
L154n1639_p0333b14║忘了。
L154n1639_p0333b15║僧問學人未到磬山先已喫棒了也師云空
L154n1639_p0334a01║頭禪和進云再求和尚賜棒師云老僧無者
L154n1639_p0334a02║閒氣力。
L154n1639_p0334a03║僧問趙州勘二菴主為什麼肯一不肯一師
L154n1639_p0334a04║云你那裏見他肯與不肯來進云趙州饒舌
L154n1639_p0334a05║師云莫謗趙州好。
L154n1639_p0334a06║僧叅云某甲千里萬里為生死事大而來請
L154n1639_p0334a07║問和尚如何了得生死師云你未發足時在
L154n1639_p0334a08║什麼處安身立命。
L154n1639_p0334a09║僧問趙州當時眠在雪裏呌僧相救請和尚
L154n1639_p0334a10║代一轉語師云老僧若在還他一蹋進云那
L154n1639_p0334a11║僧眠下趙州便起且道趙州救此僧此僧救
L154n1639_p0334a12║趙州師云你道你與我說我與你說僧以手
L154n1639_p0334a13║拓一拓師呵呵大笑僧禮拜師云放你三十
L154n1639_p0334a14║棒進云和尚也須分一半師云我道你不敢
L154n1639_p0334a15║全當。
L154n1639_p0334b01║師飯罷偶剔牙僧問如何是出生死一條徑
L154n1639_p0334b02║路師以剔牙杖示之云你還識得者個麼進
L154n1639_p0334b03║云和尚還有方便麼師云太煞方便了也進
L154n1639_p0334b04║云畢竟如何師云也無畢竟。
L154n1639_p0334b05║問天未開地未闢人未生時景象若何師云
L154n1639_p0334b06║你者一問從那裏來進云那時一切眾生在
L154n1639_p0334b07║何處安身立命師云在者裏進云恁麼則百
L154n1639_p0334b08║草待春回惟有梅華先破臘師云更有先者
L154n1639_p0334b09║在進云鎮日梅華堆裏坐今朝識得真消息
L154n1639_p0334b10║便禮拜師云莫是學來的進云不是師叱出。
L154n1639_p0334b11║僧問無字可了得生死師云你那裏見得無
L154n1639_p0334b12║字來進云未見師云既未見又問了得了不
L154n1639_p0334b13║得僧擬議師云你且領話進云望和尚慈悲
L154n1639_p0334b14║師云老僧忒煞慈悲了也。
L154n1639_p0334b15║僧問如何是黑白未分時事師云你未開口
L154n1639_p0335a01║時如何僧擬議師便打進云分後如何師復
L154n1639_p0335a02║打僧急走云青天白日師云者瞎漢。
L154n1639_p0335a03║僧問如何是某甲安身立命處師云汝從那
L154n1639_p0335a04║裏來進云即今在者裏師云既在者裏又覓
L154n1639_p0335a05║甚安身立命處進云莫不便是師便喝。
L154n1639_p0335a06║僧問世尊明星意旨如何師云黑裏白。
L154n1639_p0335a07║僧問沒奈何時如何師云老僧亦沒奈何進
L154n1639_p0335a08║云不與萬法為侶者是什麼人師云你又有
L154n1639_p0335a09║奈何了也進云百尺竿頭如何進步師云向
L154n1639_p0335a10║後看進云某甲不會求和尚開示師云進前
L154n1639_p0335a11║來僧無語。
L154n1639_p0335a12║僧問做工夫如何是下手處師直視云穿衣
L154n1639_p0335a13║喫飯屙矢放溺你還信得及麼進云信得及
L154n1639_p0335a14║又如何師云信得及當下便是僧擬議師云
L154n1639_p0335a15║擬議即差。
L154n1639_p0335b01║僧問三乘等觀性空而得道如何是性空師
L154n1639_p0335b02║拈拂子云者個三十七文買的。
L154n1639_p0335b03║同雲問如何是接物利生句師云近前來向
L154n1639_p0335b04║汝道雲擬進師便打雲禮拜云恁麼則恩大
L154n1639_p0335b05║難醻師云向後看進云向後又作麼生師云
L154n1639_p0335b06║接物利生雲復禮拜出。
L154n1639_p0335b07║僧問門庭邊事則不問如何是室中事師云
L154n1639_p0335b08║舉眼看進云者猶是門庭邊事師云你秖知
L154n1639_p0335b09║門庭邊事不知室中事僧喝師亦喝僧禮拜
L154n1639_p0335b10║印乾呈偈云父母未生前本來無一物通身
L154n1639_p0335b11║是口兮向人說不出師云既通身是口你身
L154n1639_p0335b12║子在什麼處進云沒藏身處師云你口聻進
L154n1639_p0335b13║云口亦了不可得師云二俱不可得畢竟作
L154n1639_p0335b14║麼生進云卻請和尚道師便喝乾禮拜師示
L154n1639_p0335b15║偈云看得身心一物無此中端的不糊塗當
L154n1639_p0336a01║陽一喝能擔荷道在目前何所圖。
L154n1639_p0336a02║僧問文殊是七佛之師出女子定不得請問
L154n1639_p0336a03║和尚過在什麼處師云你還識得罔明麼進
L154n1639_p0336a04║云卻請和尚道師便掌。
L154n1639_p0336a05║僧問荊棘林中下脚易月明簾外轉身難如
L154n1639_p0336a06║何是轉身一句師云你從那裏入進云從堂
L154n1639_p0336a07║中來師云轉身了也進云便從者裏去也師
L154n1639_p0336a08║便打。
L154n1639_p0336a09║養明問如何是佛眼法眼師舉拂示云你喚
L154n1639_p0336a10║作拂子不喚作拂子進云總不要師云蹉過
L154n1639_p0336a11║佛眼法眼了也進云也無藏處師云曉得你
L154n1639_p0336a12║按著死蛇頭進云活處又從那裏來師云待
L154n1639_p0336a13║死蛇頭發現始得。
L154n1639_p0336a14║僧問大地一隻牛未審鼻孔在什麼處師云
L154n1639_p0336a15║在你眼裏進云和尚被某甲牽師云穿卻你
L154n1639_p0336b01║眼睛了也。
L154n1639_p0336b02║僧問月映山中賓作主山山得主主為賓賓
L154n1639_p0336b03║主歷然如何施設師打一拂進云謝師火上
L154n1639_p0336b04║添油師云恁麼燒盡大千世界你向那裏安
L154n1639_p0336b05║身立命進云不會師云了。
L154n1639_p0336b06║僧問兩株銀杏樹那一株是賓那一株是主
L154n1639_p0336b07║師云賓則總賓主則總主進云一把大火時
L154n1639_p0336b08║誰作主師云看取自家眉毛。
L154n1639_p0336b09║玉林書記一夕炷香禮拜問云古人十智同
L154n1639_p0336b10║真請師曲垂方便師云老僧今日勞倦進云
L154n1639_p0336b11║乞師不吝師云試問看進云千形揉雜萬象
L154n1639_p0336b12║森羅作麼生同一質師云不用巧安排進云
L154n1639_p0336b13║會權歸實而五千退席拈華別傳而百萬遲
L154n1639_p0336b14║疑作麼生同大事師云迷悟同源進云此坐
L154n1639_p0336b15║彼立之不一太孤太奢之各殊作麼生總同
L154n1639_p0337a01║叅師云高低普應進云人心之不同猶如人
L154n1639_p0337a02║面作麼生同真志師云曲不藏直進云南人
L154n1639_p0337a03║惡熱北人畏寒作麼生同徧普師云寒時寒
L154n1639_p0337a04║殺你熱時熱殺你進云黃菊經霜綻紅葉趁
L154n1639_p0337a05║風飄作麼生同具足師云枯者從他枯茂者
L154n1639_p0337a06║從他茂進云一家歡喜一家憂作麼生同得
L154n1639_p0337a07║失師云出得得失來與你道進云揖讓而鳥
L154n1639_p0337a08║獸咸若征誅而血流標杵作麼生同生殺師
L154n1639_p0337a09║云仁者能好人能惡人進云百舌千聲殊唇
L154n1639_p0337a10║異口作麼生同音吼師云未開口時其聲如
L154n1639_p0337a11║雷進云各家門各家戶作麼生同得入師云
L154n1639_p0337a12║知出便知入進云十智已蒙師指示汾陽當
L154n1639_p0337a13║時說到者裏舌頭拖著地和尚還肯道與什
L154n1639_p0337a14║麼人同得入師云東邨王大姐進云與阿誰
L154n1639_p0337a15║同音吼師便喝進云作麼生同生殺師云好
L154n1639_p0337b01║與三十棒進云什麼物同得失師云拄杖子
L154n1639_p0337b02║今日𨁝跳進云阿那個同具足師云石敢當
L154n1639_p0337b03║進云是什麼同徧普師云夜半正明進云何
L154n1639_p0337b04║人同真志師云波斯嚼鐵進云孰能總同叅
L154n1639_p0337b05║師云山河大地進云那個同大事師云孟八
L154n1639_p0337b06║郎漢進云何物同一質師云脚下草鞵進云
L154n1639_p0337b07║恁麼則澄潭不礙蛟龍舞笑殺看椿搖櫓人
L154n1639_p0337b08║師云一輪明月照萬影碧潭空進云個中能
L154n1639_p0337b09║有幾人知便禮拜。
L154n1639_p0337b10║道林等五人打不臥七畢入室作禮師問七
L154n1639_p0337b11║日內事道將一句來看林向前云若論本體
L154n1639_p0337b12║中事師隨聲問云如何是本體進云眼光相
L154n1639_p0337b13║接處師云者不是你本體秪如眼光落地時
L154n1639_p0337b14║你向什麼處相接林擬議師便打。
L154n1639_p0337b15║盡演問如何是奪人不奪境師云野渡無人
L154n1639_p0338a01║舟自橫進云如何是奪境不奪人師云打破
L154n1639_p0338a02║蔡州城進云如何是人境兩俱奪師云一人
L154n1639_p0338a03║發真歸源十方世界悉皆銷殞進云如何是
L154n1639_p0338a04║人境俱不奪師以拂子指云目前是什麼演
L154n1639_p0338a05║禮拜。
L154n1639_p0338a06║僧問一陣凉風翻轉山河大地師云作麼生
L154n1639_p0338a07║翻轉進云大地平沈師云你站在什麼所在
L154n1639_p0338a08║進云連自己也沒卻了師云放汝三十棒。
L154n1639_p0338a09║師病中僧問時人有病醫王醫醫王有病阿
L154n1639_p0338a10║誰醫師云者一問從那裏來進云祖祖相傳
L154n1639_p0338a11║如何分付師云赤手條條進云末後一句請
L154n1639_p0338a12║師道來進云始初好與三十棒。
L154n1639_p0338a13║僧呈偈云父母未生前青天白日懸照破當
L154n1639_p0338a14║人面清風陣陣寒師覽畢云懸在那裏進云
L154n1639_p0338a15║和尚還見麼師云見已生後了也僧無語師
L154n1639_p0338b01║云你還見麼僧又無語師云屈。
L154n1639_p0338b02║僧問父母未生前與生後一般教某甲疑個
L154n1639_p0338b03║什麼師云既是一般為甚有生前生後僧擬
L154n1639_p0338b04║開口師以手掩住僧禮拜云謝和尚慈悲師
L154n1639_p0338b05║云你見個什麼道理便恁麼道進云現前一
L154n1639_p0338b06║般師云你一口氣不來向甚處去進云便是
L154n1639_p0338b07║者裏轉得身好師指云且出去僧便出師呵
L154n1639_p0338b08║呵大笑。
L154n1639_p0338b09║僧問過去心已去未來心未來現在心不住
L154n1639_p0338b10║教某甲如何體認師云誰知三心僧拊案云
L154n1639_p0338b11║總在者裏師云者裏是什麼所在進云聖凡
L154n1639_p0338b12║不立師云你還有者個在。
L154n1639_p0338b13║僧問千差萬別則不問歸家一句是如何師
L154n1639_p0338b14║云你還穿草鞵麼進云兀坐寒灰時如何師
L154n1639_p0338b15║云冷湫湫地去僧退後一步師云進前來看。
L154n1639_p0339a01║僧問日裏即有睡中即無如何得寤寐一如
L154n1639_p0339a02║去師云誰與你道的有無進云不會師云不
L154n1639_p0339a03║會最親切。
L154n1639_p0339a04║僧問某甲數千里來乞和尚開示不惟不識
L154n1639_p0339a05║佛法一個自己也不識師云既不識誰拖著
L154n1639_p0339a06║你來進云某纔出得二年家只是慕和尚來
L154n1639_p0339a07║的師云你二年做得什麼來進云不會師云
L154n1639_p0339a08║又道二年。
L154n1639_p0339a09║僧問某湖廣人請和尚指示師拈起廣扇云
L154n1639_p0339a10║者是湖廣來的你還識得麼進云不識師云
L154n1639_p0339a11║你不是湖廣人。
L154n1639_p0339a12║僧叅云久慕道風今日得見和尚師高聲喏
L154n1639_p0339a13║進云三乘十二分教則不問當陽一句請師
L154n1639_p0339a14║直指師竪起拂子僧禮拜師云你那裏來進
L154n1639_p0339a15║云今日得到磬山師云猶是者邊的事那邊
L154n1639_p0339b01║事作麼生僧出師云未在。
L154n1639_p0339b02║僧問忽然打破沙鍋露出家常茶飯時如何
L154n1639_p0339b03║師云吞又吞不得吐又吐不得。
L154n1639_p0339b04║僧問明明百草頭明明祖師意如何是百草
L154n1639_p0339b05║頭師拈起案上筆進云如何是祖師意師擲
L154n1639_p0339b06║筆視之進云空生大覺中如海一漚發為甚
L154n1639_p0339b07║又道虛空也須喫棒師云你見大覺麼。
L154n1639_p0339b08║僧問熱則隨熱寒則隨寒人人有者個為甚
L154n1639_p0339b09║麼摸不著師云要摸著作麼僧擬議師云何
L154n1639_p0339b10║不進語進云摸著後如何師云熱亦得寒亦
L154n1639_p0339b11║得。
L154n1639_p0339b12║僧辭去問如何是出門一句師云步步蹋著
L154n1639_p0339b13║實地去。
L154n1639_p0339b14║僧問某甲不曉得修行乞和尚指示師云誰
L154n1639_p0339b15║著你來問。
L154n1639_p0340a01║僧問如何是本來面目師云我不識進云和
L154n1639_p0340a02║尚為什麼不識師云若識不是本來面目。
L154n1639_p0340a03║僧問如何是得意忘言師云拈卻話頭來僧
L154n1639_p0340a04║擬議師便喝。
L154n1639_p0340a05║僧問眉目甚分明打破鏡時如何師云眉目
L154n1639_p0340a06║聻。
L154n1639_p0340a07║僧問學人拾得一雙破草鞵特來見和尚師
L154n1639_p0340a08║云將來看進云從來不假借師云難道僧禮
L154n1639_p0340a09║拜云莫怪學人慳吝師云露醜了也。
L154n1639_p0340a10║僧叅師問你到者裏多少路僧竪一指師云
L154n1639_p0340a11║一百里麼僧擬議師便打。
L154n1639_p0340a12║僧問迸碎虛空放光動地師云道什麼僧喝
L154n1639_p0340a13║師云驢鳴馬嘶。
L154n1639_p0340a14║僧問樹凋葉落時如何師云體露金風進云
L154n1639_p0340a15║便恁麼去時如何師云坐殺了也。
L154n1639_p0340b01║慈門講主問某甲痛恨昔年錯用心此事如
L154n1639_p0340b02║黑漆桶相似和尚還有方便令學人得進一
L154n1639_p0340b03║步否師云你昨日同那個來主患耳重無語
L154n1639_p0340b04║師指侍者者云你昨日同那個來主擬開口
L154n1639_p0340b05║師便以手掩其口主顧者云他傳錯了師云
L154n1639_p0340b06║你錯他不錯主無語師云切不得放過進云
L154n1639_p0340b07║將錯就錯時如何師云你那裏得見錯來進
L154n1639_p0340b08║云到者裏無開口處師云錯。
L154n1639_p0340b09║僧問自遠趨風乞師一接師云近前來向你
L154n1639_p0340b10║道僧近前師便掌。
L154n1639_p0340b11║僧問眼光落地四大分張時在何處安身立
L154n1639_p0340b12║命師云你即今在什麼處安身立命進云十
L154n1639_p0340b13║二時中教某甲如何用心師云無心可用僧
L154n1639_p0340b14║擬議師連打兩掌。
L154n1639_p0340b15║僧問無夢無想無見無聞主人公在什麼處
L154n1639_p0341a01║師云你即今是夢是想是見是聞進云不會
L154n1639_p0341a02║師云夢未醒在僧無語師云青天白日進云
L154n1639_p0341a03║畢竟作麼生會師震聲一喝。
L154n1639_p0341a04║僧問不是心不是佛不是物畢竟是個什麼
L154n1639_p0341a05║師云諸佛亦不識。
L154n1639_p0341a06║僧問雲門使僧問雪峰項上鐵枷何不脫卻
L154n1639_p0341a07║乞和尚代一轉語師云你那裏得見鐵枷來。
L154n1639_p0341a08║僧問一塵不立時如何師云直須打破。
L154n1639_p0341a09║僧問如何是明頭合暗頭合師云一字不加
L154n1639_p0341a10║點進云如何不加點師云明頭也合暗頭也
L154n1639_p0341a11║合進云離卻明暗外請和尚道一句師云老
L154n1639_p0341a12║僧到者裏氣急殺人。
L154n1639_p0341a13║𨍏轢居士叅禮師云久聞居士篤信此事士
L154n1639_p0341a14║云和尚喚什麼作此事師劈面一拂進云久
L154n1639_p0341a15║嚮和尚有此機要師云你還要第二杓惡水
L154n1639_p0341b01║那進云和尚者裏也不少師云今日且放過
L154n1639_p0341b02║士又入室次師云今時人亂做者多若論此
L154n1639_p0341b03║事須當究己己事既明然後造差別智進云
L154n1639_p0341b04║恁麼說話弟子疑和尚也師云只恐你不疑
L154n1639_p0341b05║澄江請師不赴玉林書記破關來見叉手云
L154n1639_p0341b06║狂兒國土父不容過者個峰頭還是老漢住
L154n1639_p0341b07║處麼師云你且站下脚我與你道林掀倒香
L154n1639_p0341b08║案便出師高聲云將拄杖來林遙應云劍去
L154n1639_p0341b09║久矣。
L154n1639_p0341b10║僧問父母未生前即不問如何是本來面目
L154n1639_p0341b11║師云直須向未生前看進云白日紅光現青
L154n1639_p0341b12║山似須彌師云與他了無干涉僧竪起指頭
L154n1639_p0341b13║云滿地是虛空師云也是空頭語。
L154n1639_p0341b14║僧問求和尚指示向上工夫師高聲云向上
L154n1639_p0341b15║有什麼工夫進云即今如何做工夫師云向
L154n1639_p0342a01║下看。
L154n1639_p0342a02║僧問求和尚慈悲一言之下令某甲得悟正
L154n1639_p0342a03║因師云除卻偷心無不是正因。
L154n1639_p0342a04║新都僧同三居士叅僧云三居士初發心的
L154n1639_p0342a05║求和尚慈悲接引師云已是到者裏了也進
L154n1639_p0342a06║云求和尚更開方便門師云喫夜飯了麼進
L154n1639_p0342a07║云未師云喫夜飯去居士問一物無依時如
L154n1639_p0342a08║何師云你步步蹋在什麼處士喝師云有依
L154n1639_p0342a09║了也士無語師笑顧前僧云好個初發心道
L154n1639_p0342a10║人。
L154n1639_p0342a11║天隱禪師語錄卷第十六
L154n1639_p0342a12║音釋
L154n1639_p0342a13║𦏰（郎丁切音靈亦作羚羚羊似羊而大角有圓繞蹙文夜則懸角木上以防患）。
L154n1639_p0342a14║颼（所流切音搜颼颼風聲）。誶（雖遂切音𥚢罵也詬也）。寤（五故切音誤寐
L154n1639_p0342a15║覺而有言曰寤）。