L154n1639_p0342b01║天隱禪師語錄卷第十七　　　　　直七
L154n1639_p0342b02║嗣法門人通琇編
L154n1639_p0342b03║頌古
L154n1639_p0342b04║舉臨濟三玄。
L154n1639_p0342b05║第一玄。不磨古鏡已多年光吞萬象無痕迹
L154n1639_p0342b06║雨打風吹不值錢
L154n1639_p0342b07║第二玄。千奇萬妙在言前一擒一縱分明處
L154n1639_p0342b08║著著拈來絕正偏
L154n1639_p0342b09║第三玄。眼上眉毛尖又尖從教剔起人人薦
L154n1639_p0342b10║切莫遲疑落二三
L154n1639_p0342b11║舉臨濟三玄三要。
L154n1639_p0342b12║第一玄。一字不加畫分明是個賊咄咄咄咄
L154n1639_p0342b13║處且最毒
L154n1639_p0342b14║第二玄。快手何曾先撒沙并撒土露露露露
L154n1639_p0342b15║出孃生褲
L154n1639_p0343a01║第三玄。一曲江邨岸風月隨時看[(冰-水+〡)*ㄆ][(冰-水+〡)*ㄆ][(冰-水+〡)*ㄆ][(冰-水+〡)*ㄆ]
L154n1639_p0343a02║去個中流
L154n1639_p0343a03║第一要。驀地忽一笑笑倒須菩提攙起迦葉
L154n1639_p0343a04║老
L154n1639_p0343a05║第二要。袖裏個金圈拈出是莖草瞬目牛吞
L154n1639_p0343a06║了
L154n1639_p0343a07║第三要。伸縮誰能照隻手握雙拳打得虛空
L154n1639_p0343a08║呌
L154n1639_p0343a09║舉臨濟四料揀。
L154n1639_p0343a10║有時奪人不奪境葢覆將來風雷陣若然不
L154n1639_p0343a11║透者重關猶隔烟雲千萬嶺
L154n1639_p0343a12║有時奪境不奪人輕輕撥去眼中塵從斯剔
L154n1639_p0343a13║起眉毛看拋擲大千沒處尋
L154n1639_p0343a14║有時人境兩俱奪白棒臨頭天地黑轉身無
L154n1639_p0343a15║路暗慙惶打失孃生靣方徹
L154n1639_p0343b01║有時人境俱不奪權實竝行非一橛四海遨
L154n1639_p0343b02║遊未識伊而今點出家常訣
L154n1639_p0343b03║舉臨濟四照用。
L154n1639_p0343b04║電光影裏見尤難及至鍼錐轉不堪若得英
L154n1639_p0343b05║靈師子子擲機用在照先前
L154n1639_p0343b06║白棒臨頭殺活機轉身吐氣見遲遲𮈔綸漫
L154n1639_p0343b07║擲鉤頭餌任爾風波柄已持
L154n1639_p0343b08║和聲便打絕商量明月清風豈覆藏若是祖
L154n1639_p0343b09║師門下客通身拶碎也承當
L154n1639_p0343b10║或時風雨或時晴果爾知音不用聽堪笑時
L154n1639_p0343b11║人無理會錯將孤境向人吟
L154n1639_p0343b12║舉臨濟四喝。
L154n1639_p0343b13║金剛寶劍倚天寒喝下分明邪正看擬議直
L154n1639_p0343b14║教心膽喪𨦟鋩纔犯髑髏乾
L154n1639_p0343b15║金毛踞地露全威哮吼從他百獸危電卷風
L154n1639_p0344a01║馳山嶽裂管教聲動震如雷
L154n1639_p0344a02║探竿影草露𨦟鋩真偽何曾得掩藏喝裏如
L154n1639_p0344a03║同明鏡現自分妍醜見乖張
L154n1639_p0344a04║一喝全[(冰-水+〡)*ㄆ]萬喝宗幾人悟得到心空諸方錯
L154n1639_p0344a05║有商量者莫待臨機落下風
L154n1639_p0344a06║總頌。
L154n1639_p0344a07║一喝不作一喝用探竿影草隨處弄若是金
L154n1639_p0344a08║毛師子兒翻擲之機風雷動
L154n1639_p0344a09║舉臨濟四賔主。
L154n1639_p0344a10║賔中賔。綠水青山伺外尋秪因未具叅方眼
L154n1639_p0344a11║縱遇知音不識人
L154n1639_p0344a12║賔中主。四海遨遊無所倚回頭卻望故鄉關
L154n1639_p0344a13║及至歸來兩目瞽
L154n1639_p0344a14║主中賔。應機接物莫沈吟打風打雨天然在
L154n1639_p0344a15║無論高低一樣平
L154n1639_p0344b01║主中主。坐斷乾坤令行矣何須要假庫中刀
L154n1639_p0344b02║太平不用將軍致
L154n1639_p0344b03║舉臨濟賔主四看。
L154n1639_p0344b04║賔看主。
L154n1639_p0344b05║杖藜行處萬峯低勘破諸方師子皮[(冰-水+〡)*ㄆ]拾蒲
L154n1639_p0344b06║團疊雙足免教空費老婆癡
L154n1639_p0344b07║主看賔。
L154n1639_p0344b08║入廛垂手吾家事種草須教百劫來個裏一
L154n1639_p0344b09║些湊不著面前猶隔萬重臺
L154n1639_p0344b10║主看主。
L154n1639_p0344b11║驀拶相逢曲調高知音不用更推敲橫行直
L154n1639_p0344b12║入千峰外天海歸來不憚勞
L154n1639_p0344b13║賔看賔。
L154n1639_p0344b14║水中撈月妄心高卻被舟人又刻刀孤負己
L154n1639_p0344b15║靈何日醒可憐賔主轉徒勞
L154n1639_p0345a01║舉意句四料揀。
L154n1639_p0345a02║有時意到句不到月隱雲中難普照森羅萬
L154n1639_p0345a03║象亂如麻指點烏能得分曉
L154n1639_p0345a04║有時句到意不到攢華簇錦無邊表撞著無
L154n1639_p0345a05║位老真人拶破不值一莖草
L154n1639_p0345a06║有時意句兩俱到坐斷乾坤光晃耀拈來一
L154n1639_p0345a07║字足為奇物物頭頭隨處了
L154n1639_p0345a08║有時意句俱不到杖牆摸壁向外討驀然撞
L154n1639_p0345a09║著自家的方始知羞免顛倒
L154n1639_p0345a10║舉黃龍三關。
L154n1639_p0345a11║我手何似佛手展開雲暗星斗更若擬議商
L154n1639_p0345a12║量劈靣欄腮一肘
L154n1639_p0345a13║我腳何似驢脚[(冰-水+〡)*ㄆ]來伸去蹋著蹋翻海底泥
L154n1639_p0345a14║牛一任魚龍摸索
L154n1639_p0345a15║人人有個生緣喫飯穿衣打眠騎著三腳驢
L154n1639_p0345b01║子真入千山萬山
L154n1639_p0345b02║舉雲門三句。
L154n1639_p0345b03║凾葢乾坤體自然個中原不著毫端虛空一
L154n1639_p0345b04║口能吞盡放出三千及大千
L154n1639_p0345b05║截斷眾流非解悟何容擬議落言詮饒他佛
L154n1639_p0345b06║祖親傳受到此還須用鐵鞭
L154n1639_p0345b07║隨波逐浪趁風游月下垂鉤放小舟識得句
L154n1639_p0345b08║中消息子回頭不住在中流
L154n1639_p0345b09║舉世尊拈華公案。
L154n1639_p0345b10║四十九年無一字末後拈華有底事都緣飲
L154n1639_p0345b11║老破微顏代代兒孫笑不止
L154n1639_p0345b12║舉善財叅五十三員善知識末後到彌勒閣
L154n1639_p0345b13║前見樓閣門閉善財暫時斂念云大慈大悲
L154n1639_p0345b14║願樓閣門開令我得入尋時彌勒領諸眷屬
L154n1639_p0345b15║至善財前彈指一聲樓閣門開善財得入入
L154n1639_p0346a01║已還閉見百千萬億樓閣一一樓閣內有一
L154n1639_p0346a02║彌勒領諸眷屬并一善財在面前立彌勒復
L154n1639_p0346a03║彈指云善男子起法性如是。
L154n1639_p0346a04║衣帶烟霞過碧嶒暫時斂念豁重門當年樓
L154n1639_p0346a05║閣深深處更有一人叅未曾
L154n1639_p0346a06║舉布袋和尚常在通衢或問在此何為袋云
L154n1639_p0346a07║等個人來或云來也袋云汝不是者個人或
L154n1639_p0346a08║解開布袋百物俱有撒下云看看又一一將
L154n1639_p0346a09║起問人云者個喚作什麼或袋內探果子與
L154n1639_p0346a10║僧僧擬接袋廼縮手云汝不是者個人或見
L154n1639_p0346a11║人過廼拊背一下人回首袋云乞我一文錢
L154n1639_p0346a12║有時倚布袋終日憨睡或起行市肆間小兒
L154n1639_p0346a13║譁逐之或拄杖或數珠與兒戲有僧問如何
L154n1639_p0346a14║是祖師西來意遂放下布袋叉手而立僧云
L154n1639_p0346a15║秖此別更有在袋拈起布袋肩負而去。
L154n1639_p0346b01║憨憨終日市廛中疎逸無拘眼底空內院佳
L154n1639_p0346b02║珍全不顧剛提破袋撒清風阿呵呵會也麼
L154n1639_p0346b03║拊背乞錢人無數那個知音識老翁
L154n1639_p0346b04║舉鳥窠吹布毛公案。
L154n1639_p0346b05║一毫端上露全機及至惺惺鴈過西未舉已
L154n1639_p0346b06║前親薦得白雲終不定巢居
L154n1639_p0346b07║舉僧問馬祖為什麼說即心即佛祖云為止
L154n1639_p0346b08║小兒啼僧云啼止時如何祖云非心非佛僧
L154n1639_p0346b09║云除此二種人來如何指示祖云向伊道不
L154n1639_p0346b10║是物僧云忽遇其中人來時如何祖云且教
L154n1639_p0346b11║伊體會大道。
L154n1639_p0346b12║即心即佛頭戴帽非心非佛帽戴頭撒手到
L154n1639_p0346b13║家人不會龔公峯頂閙啾啾
L154n1639_p0346b14║舉百丈卷席因緣。
L154n1639_p0346b15║高崖師子震全威百獸聞之腦裂時不是象
L154n1639_p0347a01║王回首顧爭教大地吼如雷
L154n1639_p0347a02║舉南泉與歸宗麻谷同去叅禮南陽國師泉
L154n1639_p0347a03║於路上畫一圓相云道得即去宗便於圓相
L154n1639_p0347a04║中坐谷作女人拜泉云與麼則不去也宗云
L154n1639_p0347a05║是什麼心行泉廼相喚便回更不去禮國師。
L154n1639_p0347a06║益友匆匆去訪師雲山疊疊欲何之雖然驀
L154n1639_p0347a07║地抽身得也到南陽路上歸
L154n1639_p0347a08║舉南泉在山上刈茅次有僧問南泉路向什
L154n1639_p0347a09║麼處去泉拈起鐮子云我者茅鐮子三十錢
L154n1639_p0347a10║買得僧云我不問茅鐮子南泉路向什麼處
L154n1639_p0347a11║去泉云我使得最快。
L154n1639_p0347a12║行色憧憧問路頭大人機用出常流而今睹
L154n1639_p0347a13║面重拈出三十文錢第二籌
L154n1639_p0347a14║舉南泉斬猫公案。
L154n1639_p0347a15║愛憎忽起昧天真正今全提救不清不得趙
L154n1639_p0347b01║州諳風勢兩堂雲水盡迷津
L154n1639_p0347b02║舉陸亘大夫問南泉云肇法師也甚奇怪解
L154n1639_p0347b03║道天地與我同根萬物與我一體泉指庭前
L154n1639_p0347b04║牡丹華云大夫時人見此一株華如夢相似。
L154n1639_p0347b05║天地同根物一體潛龍臥在深淵裏豁然飛
L154n1639_p0347b06║上九重霄一任興雲與布雨
L154n1639_p0347b07║舉陸亘大夫問南泉大悲菩薩用許多手眼
L154n1639_p0347b08║作什麼泉云秖如國家又用大夫作什麼。
L154n1639_p0347b09║大悲千手眼幾人能得見如月印千江波波
L154n1639_p0347b10║全體現全體現有何驗王老機鋒過閃電當
L154n1639_p0347b11║頭一拶主賔分聊與大夫通一線通一線難
L154n1639_p0347b12║分辯言中有則君自看
L154n1639_p0347b13║舉盤山示眾三界無法何處求心四大本空
L154n1639_p0347b14║佛依何住璿璣不動寂爾無言覿面相呈更
L154n1639_p0347b15║無餘事。
L154n1639_p0348a01║三界無法何處求心林間獨坐樹上啼鶯啼
L154n1639_p0348a02║得落華流水去依然緘口過殘春
L154n1639_p0348a03║舉百丈野狐因緣。
L154n1639_p0348a04║前百丈後百丈兩個老胡鼻一樣不落不昧
L154n1639_p0348a05║叵商量且看眉毛在眼上咄
L154n1639_p0348a06║舉泐潭法會禪師問馬祖如何是祖師西來
L154n1639_p0348a07║意祖云低聲近前來向汝道會近前祖打一
L154n1639_p0348a08║摑云六耳不同謀且去來日來會至來日獨
L154n1639_p0348a09║入法堂云請和尚道祖云且去待老漢上堂
L154n1639_p0348a10║出來問與汝證明會忽有省遂云謝大眾證
L154n1639_p0348a11║明廼繞法堂一帀便去。
L154n1639_p0348a12║六月炎天雪滿巔那知身到清凉山文殊舉
L154n1639_p0348a13║手金剛窟[(冰-水+〡)*ㄆ]取玻璃盞子還
L154n1639_p0348a14║舉藥山因道吾雲巖侍立次廼指案山上枯
L154n1639_p0348a15║榮二樹問道吾云枯者是榮者是吾云榮者
L154n1639_p0348b01║是山云灼然一切處光明燦爛去又問雲巖
L154n1639_p0348b02║枯者是榮者是巖云枯者是山云灼然一切
L154n1639_p0348b03║處放教枯淡去高沙彌忽至山云枯者是榮
L154n1639_p0348b04║者是彌云枯者從他枯榮者從他榮山顧道
L154n1639_p0348b05║吾雲巖云不是不是。
L154n1639_p0348b06║榮者榮兮枯者枯沙彌爭肯受糊塗長松壁
L154n1639_p0348b07║立危巖上鶴唳一聲千載孤
L154n1639_p0348b08║舉溈山侍立百丈丈問誰山云某甲丈云汝
L154n1639_p0348b09║撥爐中有火否山撥云無火丈躳起深撥得
L154n1639_p0348b10║少火舉以示之云汝道無者個聻山由是發
L154n1639_p0348b11║悟禮謝次日同入山作務丈云將得火來麼
L154n1639_p0348b12║山云將得來丈云在甚處山廼拈一枝柴吹
L154n1639_p0348b13║兩吹度與丈丈云如蟲禦木。
L154n1639_p0348b14║寒灰深撥見微熒爍破乾坤眼不同行到水
L154n1639_p0348b15║竆山盡際拈來物物自從容
L154n1639_p0349a01║舉溈山摘茶次謂仰山云終日摘茶秖聞子
L154n1639_p0349a02║聲不見子形仰撼茶樹溈云子秖得其用不
L154n1639_p0349a03║得其體仰云未審和尚如何溈良久仰云和
L154n1639_p0349a04║尚秖得其體不得其用溈云放子三十棒仰
L154n1639_p0349a05║云和尚棒某甲喫某甲棒教誰喫溈云放子
L154n1639_p0349a06║三十棒玄覺云且道過在什麼處師著語云
L154n1639_p0349a07║且道什麼處有過。
L154n1639_p0349a08║體即用用即體溈老家風端肯許機鋒互換
L154n1639_p0349a09║得全提三十山藤打徹汝
L154n1639_p0349a10║舉茶陵郁山主不曾行腳因廬山有化士至
L154n1639_p0349a11║論及宗門中事教今看僧問法燈百尺竿頭
L154n1639_p0349a12║如何進步法燈云噁凡三年一日乘驢渡橋
L154n1639_p0349a13║一蹋橋板而墮忽然大悟遂有頌云我有神
L154n1639_p0349a14║珠一顆久被塵勞關鎻今朝塵盡光生照破
L154n1639_p0349a15║山河萬朵因茲更不遊方。
L154n1639_p0349b01║百尺竿頭未肯休橋梁蹋斷始知羞吟風笑
L154n1639_p0349b02║月茶川上閒看巖華逐水流
L154n1639_p0349b03║舉雲巖初叅百丈後造藥山山問甚處來巖
L154n1639_p0349b04║云百丈來山云百丈有何言句示徒巖云尋
L154n1639_p0349b05║常道我有一句子百味具足山云鹹則鹹味
L154n1639_p0349b06║淡則淡味不鹹不淡是常味作麼生是百味
L154n1639_p0349b07║具足的句巖無語山云爭奈目前生死何巖
L154n1639_p0349b08║云目前無生死山云在百丈多少時巖云二
L154n1639_p0349b09║十年山云二十年在百丈俗氣也不除。
L154n1639_p0349b10║歷徧乾坤路不賒那知壺內有人家全身一
L154n1639_p0349b11║句能超脫生死方除眼裏華
L154n1639_p0349b12║舉趙州謂眾云我向行腳到南方火爐頭有
L154n1639_p0349b13║個無賔主話直至如今無人舉著。
L154n1639_p0349b14║無賔主話誰能舉舉得分明我未許觀音院
L154n1639_p0349b15║裏老趙州慣向人前賣口嘴
L154n1639_p0350a01║舉趙州因僧侍次遂指火問云者個是火你
L154n1639_p0350a02║不得喚作火老僧道了也僧無對復莢起火
L154n1639_p0350a03║云會麼僧云不會州云此去舒州有投子和
L154n1639_p0350a04║尚汝徃禮拜問之必為汝說因緣相契不用
L154n1639_p0350a05║更來不相契卻來其僧到投子子問近離甚
L154n1639_p0350a06║處僧云趙州子云趙州有何言句僧舉前話
L154n1639_p0350a07║子云汝會麼僧云不會乞師指示子下禪牀
L154n1639_p0350a08║行三步卻坐問云會麼僧云不會子云你歸
L154n1639_p0350a09║舉似趙州其僧卻回舉似州州云還會麼僧
L154n1639_p0350a10║云不會州云投子與麼不較多也。
L154n1639_p0350a11║不識玄旨徒勞念靜以火喻火今人未信咄
L154n1639_p0350a12║哉老趙州鉢盂重添柄投子暗投機虛空著
L154n1639_p0350a13║釘釘
L154n1639_p0350a14║舉趙州因尼問如何是密密意州以手掐之
L154n1639_p0350a15║尼云和尚猶有者個在州云卻是你有者個
L154n1639_p0350b01║在。
L154n1639_p0350b02║密密意誰能識潦倒趙州親掐出爭奈行人
L154n1639_p0350b03║未作家翻身跳入煙蘿窟
L154n1639_p0350b04║舉僧問趙州如何是祖師西來意州云庭前
L154n1639_p0350b05║柏樹子僧云和尚莫將境示人州云我不將
L154n1639_p0350b06║境示人僧云如何是祖師西來意州云庭前
L154n1639_p0350b07║柏樹子。
L154n1639_p0350b08║不將境示人分明直對君庭前柏樹子千古
L154n1639_p0350b09║客乘陰
L154n1639_p0350b10║舉僧問趙州白雲自在時如何州云爭似春
L154n1639_p0350b11║風處處閒。
L154n1639_p0350b12║爭似春風處處閒幾人能過趙州關白雲自
L154n1639_p0350b13║在天峯外野老謳歌鳥道還
L154n1639_p0350b14║舉僧問趙州如何是趙州州云東門西門南
L154n1639_p0350b15║門北門。
L154n1639_p0351a01║南北東西到處通腳跟點地許君從相逢不
L154n1639_p0351a02║解舊相識眼裏無筋一世竆
L154n1639_p0351a03║舉龍濟示眾具足凡夫法凡夫不知具足聖
L154n1639_p0351a04║人法聖人不會聖人若會即是凡夫凡夫若
L154n1639_p0351a05║知即是聖人此具一理二義若人辯得不妨
L154n1639_p0351a06║於佛法中有個入處若辯不得莫道不疑。
L154n1639_p0351a07║凡聖情超當下機石人舉步笑嘻嘻暗中蹋
L154n1639_p0351a08║著珊瑚影秖許惺惺不許知
L154n1639_p0351a09║舉臨濟三頓痛棒因緣。
L154n1639_p0351a10║痛棒三承一似獃知恩奮氣去還來了然識
L154n1639_p0351a11║得孃生面萬劫昏沈當下開
L154n1639_p0351a12║又。
L154n1639_p0351a13║祖令全提發大機普賢到此也難知可憐多
L154n1639_p0351a14║少效顰者鷃翅焉能萬里飛
L154n1639_p0351a15║舉普化和尚於北地行化或城市或塚間振
L154n1639_p0351b01║鐸云明頭來明頭打暗頭來暗頭打四方八
L154n1639_p0351b02║面來旋風打虛空來連架打一日臨濟令僧
L154n1639_p0351b03║捉住云總不恁麼來時如何化拓開云來日
L154n1639_p0351b04║大悲院裏有齋僧回舉似濟濟云我從來疑
L154n1639_p0351b05║著者漢。
L154n1639_p0351b06║臨濟當時善用兵干戈不動便生擒誰知普
L154n1639_p0351b07║化機關透百帀千重有出身
L154n1639_p0351b08║舉大隨菴側有一龜僧問一切眾生皮裹骨
L154n1639_p0351b09║者個眾生為什麼骨裹皮隨拈草鞵覆龜背
L154n1639_p0351b10║上僧無語。
L154n1639_p0351b11║草鞵覆卻者盲龜獨露堂堂更莫疑良馬已
L154n1639_p0351b12║乘鞭影去凝然久立者闍黎
L154n1639_p0351b13║舉僧問靈雲如何是端坐念實相雲云河裏
L154n1639_p0351b14║失錢河裏摝。
L154n1639_p0351b15║大塊蒲團端坐無偏空華亂墜白日青天河
L154n1639_p0352a01║裏失錢河裏摝幾人得渡謝家船
L154n1639_p0352a02║舉俱𦙆和尚住菴時有尼頂笠攜錫遶𦙆三
L154n1639_p0352a03║帀云道得即下笠子三問𦙆皆無語尼便去
L154n1639_p0352a04║𦙆云日勢稍晚何不且住尼云道得即住𦙆
L154n1639_p0352a05║又無對尼去後𦙆欲棄菴徃諸方叅尋知識
L154n1639_p0352a06║其夜山神告云不須離此將有肉身菩薩來
L154n1639_p0352a07║為說法逾旬天龍和尚到𦙆具陳前事龍豎
L154n1639_p0352a08║一指示之𦙆大悟自此凡學者叅問惟舉一
L154n1639_p0352a09║指無別提唱有一童子每見人問事亦豎指
L154n1639_p0352a10║人謂𦙆云和尚童子亦會佛法凡有問皆如
L154n1639_p0352a11║和尚豎指𦙆一日潛袖刀問童云𨵙你會佛
L154n1639_p0352a12║法是否童云是𦙆云如何是佛童豎指𦙆以
L154n1639_p0352a13║刀斷其指童呌喚走出𦙆名童子童回首𦙆
L154n1639_p0352a14║云如何是佛童舉手不見指豁然大悟。
L154n1639_p0352a15║三問無醻意太高遶師帀帀不相饒俱𦙆未
L154n1639_p0352b01║會天龍指怎得當時善用刀
L154n1639_p0352b02║舉洞山問僧世間何物最苦僧云地獄最苦
L154n1639_p0352b03║山云不然在此衣線下不明大事是名最苦。
L154n1639_p0352b04║無間地獄苦多般鐵柱銅牀未足酸深信古
L154n1639_p0352b05║人親切語身披法服莫顢頇
L154n1639_p0352b06║舉僧問投子同禪師曹谿猶如指月靈山猶
L154n1639_p0352b07║如話月如何是真月同云昨夜三更轉向西。
L154n1639_p0352b08║昨夜三更轉向西明中有暗幾人知不須撈
L154n1639_p0352b09║摝澄潭影一道寒光塞太虛
L154n1639_p0352b10║舉仰山一日在法堂上坐見一僧來問訊了
L154n1639_p0352b11║向東邊叉手立以目視山山廼垂下左足僧
L154n1639_p0352b12║卻過西邊叉手立山垂下右足僧向中間叉
L154n1639_p0352b13║手立山[(冰-水+〡)*ㄆ]雙足僧禮拜山云老僧自住此未
L154n1639_p0352b14║曾打著一人拈拄杖便打僧騰空而去。
L154n1639_p0352b15║拈條白棒活如龍鼻豎眉開兩眼橫定動也
L154n1639_p0353a01║須重勘驗當頭一摑便騰空
L154n1639_p0353a02║舉僧問興化四方八面來時如何化云打中
L154n1639_p0353a03║間的僧便禮拜化云昨日赴個邨齋途遇一
L154n1639_p0353a04║陣卒風暴雨卻向古廟裏軃避得過。
L154n1639_p0353a05║打著中間的個人通身有口也難伸可憐一
L154n1639_p0353a06║拜隨他去暴雨狂風滿面嗔
L154n1639_p0353a07║舉九峯虔禪師嘗為石霜侍者洎霜示寂眾
L154n1639_p0353a08║請首座住持虔白眾云須明得先師意始可
L154n1639_p0353a09║遂問先師道休去歇去冷湫湫地去一念萬
L154n1639_p0353a10║年去寒灰枯木去古廟香爐去一條白練去
L154n1639_p0353a11║明什麼邊事座云明一色邊事虔云元來未
L154n1639_p0353a12║會先師意在座云你不肯我那但裝香來香
L154n1639_p0353a13║煙斷處若去不得即不會先師意遂焚香香
L154n1639_p0353a14║煙未斷座已脫去虔拊座背云坐脫立亡即
L154n1639_p0353a15║不無先師意未夢見在。
L154n1639_p0353b01║香煙裊裊半騰空元座翛翛一色中不是九
L154n1639_p0353b02║峯開正眼石霜血脈怎流通
L154n1639_p0353b03║舉涌泉欣禪師因唐武宗廢教在院看牛時
L154n1639_p0353b04║有彊德二禪客到於路次見師騎牛不識廼
L154n1639_p0353b05║云蹄角甚分明爭奈騎者不識欣驟牛而去
L154n1639_p0353b06║二禪客相次憩於樹下煎茶欣回下牛近前
L154n1639_p0353b07║問訊與坐喫茶廼問二禪客近離甚處禪客
L154n1639_p0353b08║云那邊欣云那邊事作麼生禪客提起茶盞
L154n1639_p0353b09║欣云此猶是者邊事那邊事作麼生禪客無
L154n1639_p0353b10║對欣云莫道騎者不識好。
L154n1639_p0353b11║榮榮春色草依依老牧橫牛信意騎堪笑迷
L154n1639_p0353b12║途雲水客異中有路不知歸
L154n1639_p0353b13║舉僧問雲門不起一念還有過也無門云須
L154n1639_p0353b14║彌山。
L154n1639_p0353b15║不起一念開口便錯野鶴高飛衝開碧落
L154n1639_p0354a01║舉僧問雲門如何是佛門云乾矢橛。
L154n1639_p0354a02║乾矢橛硬似鐵無限行人蹋著跌未知香臭
L154n1639_p0354a03║孰何分孤負雲門一條舌者條舌都漏泄山
L154n1639_p0354a04║色無非清淨身谿聲即是廣長舌
L154n1639_p0354a05║舉僧問雲門如何是諸佛出身處門云東山
L154n1639_p0354a06║水上行又客問先龍池幻老和尚如何是諸
L154n1639_p0354a07║佛出身處尚云西河火裏坐。
L154n1639_p0354a08║東山水上行西河火裏坐兩個老古錐當面
L154n1639_p0354a09║休蹉過不蹉過水上東山行火裏西河坐
L154n1639_p0354a10║舉僧問雲門如何是透法身句門云北斗裏
L154n1639_p0354a11║藏身。
L154n1639_p0354a12║錐卓地全無藏身北斗孤天機從此轉月出
L154n1639_p0354a13║在冰壺
L154n1639_p0354a14║舉德山圓明大師示眾云及盡去也直得三
L154n1639_p0354a15║世諸佛口挂壁上更有一人呵呵大笑若識
L154n1639_p0354b01║得此人叅學事畢。
L154n1639_p0354b02║長江秋水淨𣷉空萬象森羅暎現中漁父晚
L154n1639_p0354b03║歌清浪曲漫垂鉤釣得鼇龍
L154n1639_p0354b04║舉僧問風穴如何是佛穴云杖林山下竹筋
L154n1639_p0354b05║鞭。
L154n1639_p0354b06║杖林山下竹筋鞭信手拈來用得鮮驚起鐵
L154n1639_p0354b07║牛無住處蹋破山河露地眠
L154n1639_p0354b08║舉僧問大龍洪禪師色身敗壞如何是堅固
L154n1639_p0354b09║法身洪云山華開似錦澗水湛如藍。
L154n1639_p0354b10║山華似錦水如藍四海叅尋過幾山問著依
L154n1639_p0354b11║然還不會隨風飄泊渡頭船
L154n1639_p0354b12║舉疎山聞福州大溈安和尚示眾云有句無
L154n1639_p0354b13║句如藤倚樹山特入嶺到彼值溈泥壁便問
L154n1639_p0354b14║承聞和尚道有句無句如藤倚樹是否溈云
L154n1639_p0354b15║是山云忽遇樹倒藤枯句歸何處溈放下泥
L154n1639_p0355a01║盤呵呵大笑歸方丈山云某甲三千里賣卻
L154n1639_p0355a02║布單特為此事而來何得相弄溈喚侍者取
L154n1639_p0355a03║二百錢與者上座去遂囑云向後有獨眼龍
L154n1639_p0355a04║為子點破在後聞婺州明招謙和尚出世徑
L154n1639_p0355a05║徃禮拜招問甚處來山云閩中來招云曾到
L154n1639_p0355a06║大溈否山云到招云有何言句山舉前話招
L154n1639_p0355a07║云溈山可謂頭正尾正秖是不遇知音山亦
L154n1639_p0355a08║不省復問樹倒藤枯句歸何處招云卻使溈
L154n1639_p0355a09║山笑轉新山於言下大悟廼云溈山元來笑
L154n1639_p0355a10║裏有刀遙望禮拜悔過。
L154n1639_p0355a11║呵呵大笑意分明何事迷頭又逐程不是婺
L154n1639_p0355a12║州重點破至今猶作賣單人
L154n1639_p0355a13║舉後寶壽開堂日三聖推出一僧壽便打聖
L154n1639_p0355a14║云恁麼為人非但瞎卻者僧眼瞎卻鎮州一
L154n1639_p0355a15║城人眼去在壽擲下拄杖便歸方丈。
L154n1639_p0355b01║大開爐鞴聖凡鎔一棒當頭便建宗師子擲
L154n1639_p0355b02║機全體露象王行處絕狐蹤
L154n1639_p0355b03║舉玄沙示眾若論此事喻一片田地四至界
L154n1639_p0355b04║分結契賣與諸人了也秖有中心樹子猶屬
L154n1639_p0355b05║老僧在。
L154n1639_p0355b06║從來一片閒田地賣去[(冰-水+〡)*ㄆ]回總不多留得中
L154n1639_p0355b07║心者樹子卻乘風月蔭婆娑
L154n1639_p0355b08║舉僧問鏡清如何是大道之源清云從者裏
L154n1639_p0355b09║流出。
L154n1639_p0355b10║灼然從者裏流出大道源頭誰委悉須彌峰
L154n1639_p0355b11║頂浪滔滔四海蓬塵絕一滴
L154n1639_p0355b12║舉僧問法眼聲色兩字什麼人透得眼卻謂
L154n1639_p0355b13║眾云諸上座且道者個僧還透得也未若會
L154n1639_p0355b14║得此僧問處透聲色也不難。
L154n1639_p0355b15║幾人不被聲色轉聲色重重眼耳通根境脫
L154n1639_p0356a01║然忘彼此大千沙界一毫中
L154n1639_p0356a02║舉僧問南臺勤禪師如何是祖師西來意勤
L154n1639_p0356a03║云一寸龜毛重九斤。
L154n1639_p0356a04║一寸龜毛重九斤南臺出語便驚人黃河攪
L154n1639_p0356a05║得澄清徹玉兔懷胎水底明
L154n1639_p0356a06║舉慈明問楊岐馬祖見讓師便悟去且道迷
L154n1639_p0356a07║卻在什麼處岐云要悟即易要迷即難。
L154n1639_p0356a08║要悟即易要迷即難擬思量處覿面千山茫
L154n1639_p0356a09║茫宇宙人無數幾個英靈過此關
L154n1639_p0356a10║舉楊岐問僧雲深路僻高步何來僧云天無
L154n1639_p0356a11║四壁岐云蹋破多少草鞵僧便喝岐云一喝
L154n1639_p0356a12║兩喝又作麼生僧云你看者老和尚岐云拄
L154n1639_p0356a13║杖不在且坐喫茶。
L154n1639_p0356a14║白雲深處探來機透過重關路不迷一喝頓
L154n1639_p0356a15║超言象外漫留茶話少人知
L154n1639_p0356b01║舉天衣和尚上堂鴈過長空影沈寒水鴈無
L154n1639_p0356b02║遺蹤之意水無留影之心若能如是方解向
L154n1639_p0356b03║異類中行不用續鳬截鶴夷嶽盈壑放行也
L154n1639_p0356b04║百醜千拙[(冰-水+〡)*ㄆ]來也攣攣拳拳用之敢與八大
L154n1639_p0356b05║龍王𨷖富不用都來不值半文錢叅。
L154n1639_p0356b06║異類中行孰敢當夜來猛虎角生長鴈高影
L154n1639_p0356b07║落秋江上惹得盲龜笑一場
L154n1639_p0356b08║舉寶壽第二世在先寶壽為供養主先寶壽
L154n1639_p0356b09║問父母未生前還我本來面目來壽立至夜
L154n1639_p0356b10║深下語不契翌日辭去先寶壽云汝何徃壽
L154n1639_p0356b11║云南方學佛法去先寶壽云汝且住此作街
L154n1639_p0356b12║坊若是佛法紅塵浩浩譚說壽不敢違一日
L154n1639_p0356b13║街頭見兩人相爭揮一拳云你得恁麼無面
L154n1639_p0356b14║目壽當下大悟歸告先寶壽深蒙印可。
L154n1639_p0356b15║一拳突出本來面碧眼胡僧難覰見桃紅柳
L154n1639_p0357a01║綠故園春總是大悲千手眼
L154n1639_p0357a02║舉女子出定因緣。
L154n1639_p0357a03║出入分明不用猜誰知消息契如來華開華
L154n1639_p0357a04║落春風裏笑殺時人轉阿獃
L154n1639_p0357a05║天隱禪師語錄卷第十七
L154n1639_p0357a06║音釋
L154n1639_p0357a07║攙（初銜切音毚扶也）。瞽（公五切音古盲也）。掐（乞洽切音恰爪按曰掐）。
L154n1639_p0357a08║鼇（牛刀切音敖海中大鼈也）。攪（古巧切音絞亂也繞也又手動也）。覰（七句
L154n1639_p0357a09║切蛆去聲何視也）。