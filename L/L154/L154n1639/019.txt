L154n1639_p0375a01║天隱禪師語錄卷第十九　　　　　直九
L154n1639_p0375a02║嗣法門人通琇編
L154n1639_p0375a03║詩
L154n1639_p0375a04║山居四十首
L154n1639_p0375a05║自入空山無異緣兩忘喧寂始惺然石泉落
L154n1639_p0375a06║澗離絃曲竹影翻堦得句玄蓬戶半開雲霧
L154n1639_p0375a07║鎖蒲龕細起篆烟連休云此際清虛境更覓
L154n1639_p0375a08║西來鼻祖禪
L154n1639_p0375a09║四顧青巒列畫屏兩谿碧水絕紅塵白雲堆
L154n1639_p0375a10║裏半間屋綠樹叢中一個僧寂寂孤明天際
L154n1639_p0375a11║月堂堂大道佛傳心誰能到此忘賓主信手
L154n1639_p0375a12║拈來付與君
L154n1639_p0375a13║一個蒲團心境間千峰環繞薜蘿間風搖華
L154n1639_p0375a14║片鋪如錦月上林梢色愈藍盡日看山雲冉
L154n1639_p0375a15║冉長時倚樹鳥𠴨𠴨現成公案無能會更向
L154n1639_p0375b01║諸方乞指南
L154n1639_p0375b02║道人得趣在山林結個茅菴遠市塵瓦竈斷
L154n1639_p0375b03║烟敲石火筧流無水鑿池冰閒看竹節知形
L154n1639_p0375b04║瘦倦倚松根覺老侵無限風光留不住世間
L154n1639_p0375b05║能有幾知音
L154n1639_p0375b06║山中活計最天然事物拈來得自便筧竹水
L154n1639_p0375b07║流砂罐底燒柴風送火爐邊石牀寂寂閒雲
L154n1639_p0375b08║伴松徑幽幽孤月還道在目前無別灋不勞
L154n1639_p0375b09║彈指透玄關
L154n1639_p0375b10║狂心頓歇便居山放曠幽情泉石間嶺挂白
L154n1639_p0375b11║雲啼鳥破谿流紅葉道人還窮源休住三空
L154n1639_p0375b12║灋把本忘叅一字關豈用磨甎成鏡子天池
L154n1639_p0375b13║止水照空顏
L154n1639_p0375b14║此事天真莫浪修饑餐渴飲睡來齁迷中狂
L154n1639_p0375b15║鹿追陽燄悟後𦏰羊挂角幽爛嚼二時無米
L154n1639_p0376a01║飯亂披四季碎雲裘自憐計拙能疎懶閒臥
L154n1639_p0376a02║松陰枕石頭
L154n1639_p0376a03║生平偏愛住深山古路松門竟不關心若寒
L154n1639_p0376a04║灰機見少身如枯木世緣刪閒題拂石清風
L154n1639_p0376a05║起長坐臨谿白鳥還灋灋本空誰是道嗒然
L154n1639_p0376a06║忘我笑開顏
L154n1639_p0376a07║野人計拙任天真不肯馳求混世塵畏冷朝
L154n1639_p0376a08║陽聯破衲忍饑帶露摘生菁麻鞵竹杖連雲
L154n1639_p0376a09║步紙帳松窻對月吟堪笑隱山修道者年年
L154n1639_p0376a10║華發已知春
L154n1639_p0376a11║雲山寂寂自棲遲盡日閒閒無所思路入谷
L154n1639_p0376a12║深人絕迹松搖天外鶴巢枝頻挑野菜陪僧
L154n1639_p0376a13║飯漫采山華供佛帷獨步澗邊吟白石一番
L154n1639_p0376a14║風月一番詩
L154n1639_p0376a15║居僻深林別一天苔封石徑接層巔松風帶
L154n1639_p0376b01║韻摩霄漢樹色含光拂湛川靜看遠山青朵
L154n1639_p0376b02║朵閒臨清澗碧潺潺此間物物天真趣何似
L154n1639_p0376b03║西方上品蓮
L154n1639_p0376b04║白髮頭陀住翠微晚年無力下山蹊杖藜懶
L154n1639_p0376b05║探清谿碧欹枕橫眠浩月輝見鹿失羣思石
L154n1639_p0376b06║老騎牛逐隊憶泉師殷勤寄語叅玄士好到
L154n1639_p0376b07║林間度歲時
L154n1639_p0376b08║茅屋三間碧澗旁閒來兀坐對斜陽定中雲
L154n1639_p0376b09║護添衣冷飯後禽飛逐鉢香有悟有迷還屬
L154n1639_p0376b10║假無修無證卻相當無心說破家傳事此道
L154n1639_p0376b11║分明絕覆藏
L154n1639_p0376b12║林巒積翠鎖雲烟靜後施功事事玄觸目湛
L154n1639_p0376b13║然心月朗回光閴寂性天圓疎風翻蜨窻前
L154n1639_p0376b14║舞細雨啼鶯樹上傳物我消融渾不會豈居
L154n1639_p0376b15║正位豈居偏
L154n1639_p0377a01║茅屋深居積翠嶒蘿龕無暑若秋清谿光淡
L154n1639_p0377a02║淡連雲白山色青青帶雨新觸境明真真即
L154n1639_p0377a03║幻無心合道道方親詩題石壁風摩古笑傲
L154n1639_p0377a04║空山得幾人
L154n1639_p0377a05║山重重處水重重就裏安居過幾冬石上舊
L154n1639_p0377a06║題懷老韻巖前新得濟宗風鐺兒折腳煨黃
L154n1639_p0377a07║芋鉏子無鋒種碧松不是見山忘道者依然
L154n1639_p0377a08║卻被白雲封
L154n1639_p0377a09║生平興趣在青山無事人問去往還曲徑手
L154n1639_p0377a10║栽松色老方臺親砌石苔斑雲過嶽頂天空
L154n1639_p0377a11║淨水到蒼谿性自閒堪笑野人生計拙寥寥
L154n1639_p0377a12║兀坐絕躋攀
L154n1639_p0377a13║曲徑逶迆隔遠峰三間茅屋萬株松無思未
L154n1639_p0377a14║是心空灋有念何嘗達此宗事理消融還穩
L154n1639_p0377a15║密機權喪盡見中庸尋常一味山家樂任運
L154n1639_p0377b01║騰騰識得儂
L154n1639_p0377b02║磬山深處白雲阿路僻林幽少客過幾樹夜
L154n1639_p0377b03║蟬鳴徹困一谿秋水截奔波蒼松乍見龍鱗
L154n1639_p0377b04║古清鏡俄看鶴髮多莫道野情耽僻處還思
L154n1639_p0377b05║先覺鳥同窠
L154n1639_p0377b06║潦倒烟霞鄙陋顏不圖名利豈圖閒臨崖忽
L154n1639_p0377b07║蹋驚人句到岸方明無手攀虎嘯風生窻外
L154n1639_p0377b08║嶺龍吟雲起檻前山麻鞵歷徧無尋處秖在
L154n1639_p0377b09║松蘿石洞間
L154n1639_p0377b10║萬竿修竹隱茅茨飲啄隨緣度歲時靜悟更
L154n1639_p0377b11║須重放下超玄總不涉離微經行漫破莓苔
L154n1639_p0377b12║徑說灋長教碧玉池收拾聲光過濁世空山
L154n1639_p0377b13║獨笑自忘機
L154n1639_p0377b14║山水相宜便結菴宿緣分定莫生貪迷從不
L154n1639_p0377b15║覺千般礙悟自回光萬種函啼樹玄猿青嶂
L154n1639_p0378a01║裏泛沙白鷺碧谿南真機活鱍吾無隱也要
L154n1639_p0378a02║分明仔細叅
L154n1639_p0378a03║薜蘿空掩徑蕭蕭閒倚荊扉賞寂寥雨過萬
L154n1639_p0378a04║松添翠色雲開千嶂露丹霄枯榮不論隨他
L154n1639_p0378a05║去禍福須知任爾招抱朴守愚林下住翻思
L154n1639_p0378a06║顏子樂簞瓢
L154n1639_p0378a07║住老雲窩在萬山尋常風雨閉松關石牀夜
L154n1639_p0378a08║冷添黃葉竹戶秋深接翠巖不解谷中砃有
L154n1639_p0378a09║玉秖看林下草生蘭試探匿迹忘緣者莫把
L154n1639_p0378a10║幽居當等閒
L154n1639_p0378a11║塵飛不到小松房秖許閒雲伴寂場粥飯罷
L154n1639_p0378a12║來無雜念暑寒交逼悟時光依蒲兀坐巖遮
L154n1639_p0378a13║日就案看經月滿窻活計盡從時變化肯將
L154n1639_p0378a14║身逐世途忙
L154n1639_p0378a15║懶散頭陀久住山柴門終日未嘗關銜華白
L154n1639_p0378b01║鹿長來擾偷果黃猿去復還憎愛兩忘無取
L154n1639_p0378b02║舍貪瞋俱泯得安閒了知此道超言象不把
L154n1639_p0378b03║工夫向外攀
L154n1639_p0378b04║識得無生了幻緣甘休林下度餘年梅開嶺
L154n1639_p0378b05║上香飄室竹鎖窻前影倒簾靜裏聯詩含造
L154n1639_p0378b06║化閒中達道合先天誰憐個裏原無事兀坐
L154n1639_p0378b07║寥寥月到軒
L154n1639_p0378b08║人間百事總無因幽趣年來覺轉新漫剪白
L154n1639_p0378b09║雲聯破衲曾將黃葉止啼嬰莊生一馬能齊
L154n1639_p0378b10║物玄老三拳契本真看到情忘心寂處碧桃
L154n1639_p0378b11║華下悟傳燈
L154n1639_p0378b12║年來落魄懶居廛得意幽林翠竹軒寒向火
L154n1639_p0378b13║爐煨榾柮渴將茶銚煮清泉經行楖栗真知
L154n1639_p0378b14║己趺坐蒲團亦妄緣一念未生時薦取閒看
L154n1639_p0378b15║物物本超玄
L154n1639_p0379a01║青茅新[匚@贛]兩間房山色全收小碧窻到者竟
L154n1639_p0379a02║忘賓主話住來無事暑寒忙雲生晚谷成千
L154n1639_p0379a03║態月到中峰印十方個裏本無元字腳分心
L154n1639_p0379a04║分境錯商量
L154n1639_p0379a05║閒開窻戶笑春風幾樹華敷白間紅且喜枝
L154n1639_p0379a06║頭翻玉蜨每憐香裏醉游蜂忙忙奔走人空
L154n1639_p0379a07║老汲汲研求路轉窮無事倚闌吟半偈相看
L154n1639_p0379a08║都在寂寥中
L154n1639_p0379a09║自從胡亂便居山雖設柴扉常不關曳杖看
L154n1639_p0379a10║雲登嶺上呼童采蕨過谿灣臨崖移石心逾
L154n1639_p0379a11║寂繞徑芟茅身自閒不向個中問親切况於
L154n1639_p0379a12║此外更追攀
L154n1639_p0379a13║年來一事也無求饑則餐兮睡則齁佛法那
L154n1639_p0379a14║愁他爛卻緣心看破我先休胷中文學原疎
L154n1639_p0379a15║懶身上衣裘不暇修長憶當年幾高士眠雲
L154n1639_p0379b01║拙守個山頭
L154n1639_p0379b02║小搆茅廬在碧岑寥寥四顧孰為鄰平生安
L154n1639_p0379b03║分成無用半世隨緣不外尋倚樹看經風送
L154n1639_p0379b04║月依蒲納毳坐連雲自憐住得山深絕那有
L154n1639_p0379b05║漁人來問津
L154n1639_p0379b06║林居尤勝在陽春萬木榮榮得自欣繡谷風
L154n1639_p0379b07║生香撲鼻蘭谿水足味甘唇菴前菴後禽聲
L154n1639_p0379b08║好雲去雲來山色新總是一般誰造化個中
L154n1639_p0379b09║惟許道為真
L154n1639_p0379b10║捫懷無事得寒暄直到忘機話始圓獨坐柴
L154n1639_p0379b11║牀清夢遠深居茅屋片心寬矮窻疎竹啼幽
L154n1639_p0379b12║鳥修徑蒼松徹夜蟬招隱有誰償舊約好和
L154n1639_p0379b13║雲水作圖看
L154n1639_p0379b14║三十年來獨住山幾人曾得到柴關層巖路
L154n1639_p0379b15║僻崎嶇處曲澗泉深瀲灎灣把住直教龍象
L154n1639_p0380a01║畏放行且與鳥禽閒幾番乘興思飛錫秖恐
L154n1639_p0380a02║奔波累病顏
L154n1639_p0380a03║孤岑寂寂秋光冷寒夜蕭蕭木葉飄案上殘
L154n1639_p0380a04║經未竟讀巖前明月不須招竹窻晝夢松風
L154n1639_p0380a05║破石砌長流華雨漂雲出又歸還伴我當軒
L154n1639_p0380a06║幾片挂林梢
L154n1639_p0380a07║老住深山雪滿顛頻思故舊最堪憐隨聲逐
L154n1639_p0380a08║隊何時了棄本馳緣不自慚劫石尚能消歲
L154n1639_p0380a09║月幻軀誰復計千年空林松菊依然在雲水
L154n1639_p0380a10║歸來好息肩
L154n1639_p0380a11║清閒不得自家忙好似獼猴跳六窻世上爭
L154n1639_p0380a12║雄無了日眼前覻破有收場懸崖撒手誰能
L154n1639_p0380a13║會閙市迷頭秖自狂笑傲一生林下客道風
L154n1639_p0380a14║千載足思量
L154n1639_p0380a15║廛居十首
L154n1639_p0380b01║懶散頭陀寓市廛老年無力钁頭邊擎歸一
L154n1639_p0380b02║鉢千家滿著破三衣百結穿華柳巷中全梵
L154n1639_p0380b03║律管絃樓上漏真詮尋常者種難謾處未舉
L154n1639_p0380b04║分明在目前
L154n1639_p0380b05║居在塵中不見塵頭頭觸處最相親天涯有
L154n1639_p0380b06║水皆涵月大地無華不帶春納履忽惺樓子
L154n1639_p0380b07║曲擲刀指出案頭精市場也有真消息何必
L154n1639_p0380b08║谿山遠問津
L154n1639_p0380b09║了得凡心不假禪逍遙塵市只隨緣蒲團放
L154n1639_p0380b10║下街頭坐靜板攜來到處閒三界本空諸子
L154n1639_p0380b11║著一真纔動四生全西來莫問吾何旨鼓角
L154n1639_p0380b12║城樓夜月圓
L154n1639_p0380b13║心閒無事得廛棲應物明明不我欺旁舍笙
L154n1639_p0380b14║歌歡滿地鄰園華柳樂無私了知白髮隨時
L154n1639_p0380b15║變肯悟朱顏逐世移雲月是同山市別幾人
L154n1639_p0381a01║到此不曾迷
L154n1639_p0381a02║破衲鶉居混世塵不圖利養豈圖名沿街漫
L154n1639_p0381a03║步隨流語傍戶尋他逐隊行想見憨翁攜布
L154n1639_p0381a04║袋惟憐普老振金鈴野人無者閒家具浩浩
L154n1639_p0381a05║塵中劫外春
L154n1639_p0381a06║乾坤何處不堪居豈特深山是故廬垂手入
L154n1639_p0381a07║廛忘管帶回頭到岸卻無拘千樓夜月憐歌
L154n1639_p0381a08║舞萬井風塵笑馬驢會得個中消息子無邊
L154n1639_p0381a09║剎境自如如
L154n1639_p0381a10║我本山林野外人偶來塵市寄閒身居無錐
L154n1639_p0381a11║地隨檀度耕有心田遠世情衣破難藏珠裏
L154n1639_p0381a12║色鞵穿露出脚頭春東風昨夜堆堆笑笑我
L154n1639_p0381a13║年來徹骨貧
L154n1639_p0381a14║年老心閒到處家市廛端坐沒生涯忙看碌
L154n1639_p0381a15║碌如燈馬靜鑑明明似鏡華個裏本無分好
L154n1639_p0381b01║醜此中曾不著纖瑕何緣昔日靈山老火宅
L154n1639_p0381b02║須教用鹿車
L154n1639_p0381b03║莫道閒居在市朝古來大隱作清標曾聞龍
L154n1639_p0381b04║女獻珠事不見屠兒放下刀成佛直教心地
L154n1639_p0381b05║穩天真豈涉路途勞古來聖世能堪愛造業
L154n1639_p0381b06║場中轉寂寥
L154n1639_p0381b07║於中了了事無侵且在塵勞作故林心境兩
L154n1639_p0381b08║忘空有我聖凡不立道由人春和鶯破綠楊
L154n1639_p0381b09║陌秋冷蟬高碧樹陰休道遠山真樂靜市廛
L154n1639_p0381b10║中亦有清音
L154n1639_p0381b11║龍池絕頂
L154n1639_p0381b12║翠壁嵯峨勢插天萬峰迴合在中間僧居藤
L154n1639_p0381b13║縛凌虛閣客上雲埋半截山碧水池深龍臥
L154n1639_p0381b14║穩蒼苔石古虎生斑為憐源祖幽棲處今日
L154n1639_p0381b15║無人更作關
L154n1639_p0382a01║客過龍池留題次韻
L154n1639_p0382a02║荒寺幽棲草徑賖林深日暮集歸鵶松窻半
L154n1639_p0382a03║掩寒雲淨石澗長流明月斜雨過亂山添遠
L154n1639_p0382a04║翠風行空谷落殘華夜來何處狂遊客喫盡
L154n1639_p0382a05║壺中七椀茶
L154n1639_p0382a06║善權寺
L154n1639_p0382a07║探徧烟霞第一林風傳鐘磬隔峰聽山旁幽
L154n1639_p0382a08║洞天開迹徑覆喬松道者心玉帶小橋流碧
L154n1639_p0382a09║水瓊臺古殿接青雲斷碑遺記三生建千載
L154n1639_p0382a10║令人感慨深
L154n1639_p0382a11║次醻吳廸美居士
L154n1639_p0382a12║卓錫烟巒小搆新草龕風雪度殘春長鑱漫
L154n1639_p0382a13║把開荒徑短拂閒拈憶故人雲出遠空山黯
L154n1639_p0382a14║澹水流深洞石嶙峋知君欲究真消息百尺
L154n1639_p0382a15║竿頭進步頻
L154n1639_p0382b01║秋夜有懷子文居士訪道
L154n1639_p0382b02║燈殘香燼漏聲沈兀坐蕭蕭對碧岑萬戶當
L154n1639_p0382b03║天明有月幾人學道了無心清光遠照山如
L154n1639_p0382b04║畫白水長流澗似琴感慨叅玄岐路者徒勞
L154n1639_p0382b05║向外去追尋
L154n1639_p0382b06║楊西蓮居士送姪芟染臨別贈之
L154n1639_p0382b07║遠帆因送姪投師別語叮嚀自可思肩帶夜
L154n1639_p0382b08║來江上月心懸日後嶺頭詩言中有響雲棲
L154n1639_p0382b09║曲句裏藏鋒石磬辭信筆贈君分袂去修持
L154n1639_p0382b10║先寄一蓮枝
L154n1639_p0382b11║秋夜看月
L154n1639_p0382b12║雲卷秋空月到庭開窻遙望萬山青林巒靄
L154n1639_p0382b13║靄烟籠樹谷岫依依翠點屏境智了然常寂
L154n1639_p0382b14║寂塵緣空處愈惺惺須知此際無偏黨長夜
L154n1639_p0382b15║柴門不自扃
L154n1639_p0383a01║誕日示諸子
L154n1639_p0383a02║衰年事事已無求嗟歎光陰自水流冷澹如
L154n1639_p0383a03║雲點空碧歡娛似鴈過滄洲籬邊黃菊經霜
L154n1639_p0383a04║老巖上青松滴露秋誰道此生真夢幻夢回
L154n1639_p0383a05║蝴蜨笑莊周
L154n1639_p0383a06║次韻醻霍玉環居士
L154n1639_p0383a07║荒寺蕭蕭苔蘚封何期每過叩心宗休疑巖
L154n1639_p0383a08║石非真虎笑指蒼松是活龍雲水五湖憑一
L154n1639_p0383a09║鉢烟霞四海聽朝鐘龐公去後風流杳幾個
L154n1639_p0383a10║知音繼此蹤
L154n1639_p0383a11║吳九敘居士再叅金谷寄懷
L154n1639_p0383a12║湖帆杳杳遠相臨不畏風波見道心別後每
L154n1639_p0383a13║思連夜月閒來還憶舊時吟經寒輸與垂庭
L154n1639_p0383a14║柏論序誰驚過牖禽人世希逢幾回笑留題
L154n1639_p0383a15║行樂在空林
L154n1639_p0383b01║贈駱仲如孝廉
L154n1639_p0383b02║觸破湖南幾片雲不辭迢遞越嶙峋谿聲遠
L154n1639_p0383b03║頌淨名德山色幽藏野老身荒寺秋烟俱寂
L154n1639_p0383b04║寞籃輿晴澗獨殷勤相逢坐語熏風外明月
L154n1639_p0383b05║光含徧界新
L154n1639_p0383b06║懷友
L154n1639_p0383b07║春鳥啼不歇空山客自尋微風拂苔徑疑有
L154n1639_p0383b08║舊遊人
L154n1639_p0383b09║同妙光訪秀巖
L154n1639_p0383b10║偶入秀巖林沿谿草木深兩人迷古道回首
L154n1639_p0383b11║夕陽岑
L154n1639_p0383b12║渡江
L154n1639_p0383b13║一錫碧波遊烟霞兩岸秋長江落日晚歸人
L154n1639_p0383b14║爭渡舟
L154n1639_p0383b15║效覺範禪師用唐高僧詩作八絕
L154n1639_p0384a01║附高僧詩沙泉帶草堂紙帳卷空牀
L154n1639_p0384a02║靜是真消息吟非俗肺腸園林坐清
L154n1639_p0384a03║影梅杏嚼紅香誰住原西寺鐘聲送
L154n1639_p0384a04║夕陽。
L154n1639_p0384a05║古澗清流澄徹茅簷綠樹深穠窻對亂山成
L154n1639_p0384a06║翠沙明長瀉如虹
L154n1639_p0384a07║竹榻蕭然無夢梅幮不染清虛夜靜光含孤
L154n1639_p0384a08║月從教輝映吾廬
L154n1639_p0384a09║偶脫諸緣小隱寥寥一事無求個中半點不
L154n1639_p0384a10║得比之明月中秋
L154n1639_p0384a11║巖石堪題秀句肺腸差擬秋雲信口閒歌適
L154n1639_p0384a12║興無心琱琢自文
L154n1639_p0384a13║山家隨處種樹竹籬就地成園溽暑支頤小
L154n1639_p0384a14║坐清陰枕钁長眠
L154n1639_p0384a15║脫核杏纔可口鮮紅梅又甘唇笑古應機未
L154n1639_p0384b01║達聞香空自吞津
L154n1639_p0384b02║幻住東山巖下那邊誰結幽林相看覿面不
L154n1639_p0384b03║遠只是呼之不應
L154n1639_p0384b04║我道住此深山不意山深尤甚晚來忽地鐘
L154n1639_p0384b05║聲疑是方廣相近
L154n1639_p0384b06║夏日四首
L154n1639_p0384b07║樹色陰濃閒坐不作一毫工課個裏本自無
L154n1639_p0384b08║求莫云尊貴之墮
L154n1639_p0384b09║幽谷了無溽暑一榻蕭然自許有人借問西
L154n1639_p0384b10║來未肯輕言錯舉
L154n1639_p0384b11║住個深山茅屋窻對幾莖脩竹風來凉似清
L154n1639_p0384b12║秋堪歎時人馳逐
L154n1639_p0384b13║長日寥寥放過也不忘卻者個昔人頻喚主
L154n1639_p0384b14║人三十年前勘破
L154n1639_p0384b15║山居二十首
L154n1639_p0385a01║幽居何事得干懷寂寂柴門竟日開雲意欲
L154n1639_p0385a02║歸風滿隖亭亭吹過玉陽臺
L154n1639_p0385a03║片片白雲飛嶺外潺潺綠水過谿東流光一
L154n1639_p0385a04║息無能止誰向山中學脫空
L154n1639_p0385a05║坐破蒲團萬境閒一輪皎潔照中天千秋碧
L154n1639_p0385a06║落危巖下底事塵勞人不還
L154n1639_p0385a07║飯罷經行澗水邊心空衲破道人閒尋常莫
L154n1639_p0385a08║論榮枯事風月隨緣得住山
L154n1639_p0385a09║清池水映連天碧香桂初敷滴露濃兀兀坐
L154n1639_p0385a10║忘塵世慮千山靜照月明中
L154n1639_p0385a11║巖房獨坐寂寥寥世念何曾有一毫不是息
L154n1639_p0385a12║心除妄想本無一物與人描
L154n1639_p0385a13║凝眸終日對青山石几爐烟意自閒懸榻久
L154n1639_p0385a14║無高士駕劃然長嘯白雲間
L154n1639_p0385a15║偶爾經行到石梁山華流水有餘香遊魚啜
L154n1639_p0385b01║食能知味秖恐人來下釣忙
L154n1639_p0385b02║武陵谿水赴湖東終日波濤終日風輸我磬
L154n1639_p0385b03║山閒長老半生無事入塵中
L154n1639_p0385b04║閒居無事可安排半種青松半種梅昨日幾
L154n1639_p0385b05║番騷客過要聯詩句愧非才
L154n1639_p0385b06║竹院幽深晚景凉木樨華發滿庭香閒吟未
L154n1639_p0385b07║遇叅玄士孤負良宵明月堂
L154n1639_p0385b08║曲徑蒼苔絕影蹤巖龕冷落笑華叢道人一
L154n1639_p0385b09║種清貧處長把白雲窻戶封
L154n1639_p0385b10║秋卷殘雲陣陣過峰前閒立一吟哦月中嶽
L154n1639_p0385b11║色清新句却被疎風轉薜蘿
L154n1639_p0385b12║野人原不入時流到處山居得自由來去信
L154n1639_p0385b13║從雙脚步免教閒事上眉頭
L154n1639_p0385b14║個事從來不強行也無長處接高明聽由他
L154n1639_p0385b15║底欣欣地我此山門似水清
L154n1639_p0386a01║曲順機宜我不能天容老谷一閒僧個中了
L154n1639_p0386a02║了無餘事泛濫隨波實可矜
L154n1639_p0386a03║幻軀多病好安閒不喜人間秖住山石屋巖
L154n1639_p0386a04║龕坐黃葉幾人得過上頭關
L154n1639_p0386a05║道在目前無別法現成公案不須叅山頭老
L154n1639_p0386a06║漢今饒舌切莫隨他落二三
L154n1639_p0386a07║此事須教有正因了無一物守清貧常懷雪
L154n1639_p0386a08║老餐松柏拶到明星萬谷春
L154n1639_p0386a09║大千總是一茅廬善惡都從個裏居長的長
L154n1639_p0386a10║來短的短得便宜處失便宜
L154n1639_p0386a11║臨谿有感二首
L154n1639_p0386a12║閒步林間過小谿遊魚噉影鳥啼枝微風吹
L154n1639_p0386a13║送松華落拾得歸來月滿池
L154n1639_p0386a14║谿水如藍徹底清閒來默坐可觀心曾留半
L154n1639_p0386a15║偈人間去漫向磬陀石上吟
L154n1639_p0386b01║題白雲巖
L154n1639_p0386b02║誰把虛空劈半邊走來都道白雲巖相看秖
L154n1639_p0386b03║恐即飛去不覺月明東畔山
L154n1639_p0386b04║拄杖
L154n1639_p0386b05║拈頭點尾活如龍千里迢迢一似風觸破萬
L154n1639_p0386b06║山雲與雪歸來閒倚碧堂東
L154n1639_p0386b07║中秋夜坐
L154n1639_p0386b08║夜靜凉生葛袂單已知秋氣到松關窻前獨
L154n1639_p0386b09║坐披新月好把禪心一樣看
L154n1639_p0386b10║寄許丞侯居士二首
L154n1639_p0386b11║萬松林下獨幽棲每歎紅輪易墜西剛得春
L154n1639_p0386b12║來幾多日梅華飄落出前谿
L154n1639_p0386b13║千嶂未消殘雪冷一菴端坐夕陽曛思君偶
L154n1639_p0386b14║出峰前望蹋破飛來幾片雲
L154n1639_p0386b15║石磬
L154n1639_p0387a01║石磬高懸萬壑中外山壁立裏頭空知音不
L154n1639_p0387a02║用重敲擊響應無方帀地風
L154n1639_p0387a03║題武陵洞二首（洞在磬山前有水從洞出至谿）
L154n1639_p0387a04║小徑深深古洞迷涓涓漱石透前谿偶攜竹
L154n1639_p0387a05║杖尋幽迹惟有山公挂樹啼
L154n1639_p0387a06║洞口莓苔積幾層蒼蘿引石白雲凝且聆太
L154n1639_p0387a07║古無絃曲漫逐桃華覓武林
L154n1639_p0387a08║遊大潮山
L154n1639_p0387a09║二十年來慕大潮何期今日入層霄攀蘿直
L154n1639_p0387a10║上最高頂滿目湖烟挂樹梢
L154n1639_p0387a11║磬山初闢
L154n1639_p0387a12║雲籠高嶽倚荊南漫剪藤蘿結小菴獨坐月
L154n1639_p0387a13║明當戶照更無餘事到峰尖
L154n1639_p0387a14║百舌啼
L154n1639_p0387a15║枝頭百舌話偏長啼破寒梅滿院香有耳不
L154n1639_p0387b01║聞仍熟睡可憐窻外好風光
L154n1639_p0387b02║曹念茲居士訪余山中不值題寄
L154n1639_p0387b03║柴門暫把白雲封誰想虛君過遠峰休笑深
L154n1639_p0387b04║林茅屋冷道人端的有家風
L154n1639_p0387b05║別徐居士
L154n1639_p0387b06║相逢又別出巖阿目送寒雲片片過思得舊
L154n1639_p0387b07║遊人再至青燈竹榻話應多
L154n1639_p0387b08║西園寄曹從龍居士
L154n1639_p0387b09║池中屋冷五更寒破衲蒙頭意自安憶得故
L154n1639_p0387b10║山煨榾柮地爐相伴有人看
L154n1639_p0387b11║答汰如講主
L154n1639_p0387b12║羨君鶴骨最孤清雲水從來舊有聲堪笑老
L154n1639_p0387b13║僧疎懶甚也無詩興接高明
L154n1639_p0387b14║振宗堂
L154n1639_p0387b15║寥寥獨坐振宗堂寂寂孤明萬壑凉笑我本
L154n1639_p0388a01║無心說法不勞天女散華香
L154n1639_p0388a02║燈華
L154n1639_p0388a03║休將春色擬栽培脫略人工巧剪裁遊子滿
L154n1639_p0388a04║園覓不得秖因伊向火中開
L154n1639_p0388a05║磬山十景
L154n1639_p0388a06║限門嶺
L154n1639_p0388a07║嶺頭大塊眠雲石自古傳來立限門今日鑿
L154n1639_p0388a08║開賓主路從教車馬一時新
L154n1639_p0388a09║西施洞
L154n1639_p0388a10║層巒秀石天開洞古往今來遊者多識得遠
L154n1639_p0388a11║超聲色外西施名不染烟蘿
L154n1639_p0388a12║面壁巖
L154n1639_p0388a13║巉巖峭壁天然畫忽地雲生遮半邊開合不
L154n1639_p0388a14║知誰作主其中消息若為傳
L154n1639_p0388a15║萬松徑
L154n1639_p0388b01║不是知音不到來萬松徑上滿莓苔烟霞影
L154n1639_p0388b02║迹空來去陣陣清風拂石臺
L154n1639_p0388b03║慈慧橋
L154n1639_p0388b04║慈慧須憑一路修從教步步蹋源頭而今建
L154n1639_p0388b05║得功成也千古令人作勝遊
L154n1639_p0388b06║武陵谿
L154n1639_p0388b07║繞殿旁通一脈泉涓涓流出有真源莫非直
L154n1639_p0388b08║接曹谿水相續緜緜不記年
L154n1639_p0388b09║望湖亭
L154n1639_p0388b10║白虎山頭石坦平於中獨立望湖亭主賓醻
L154n1639_p0388b11║唱忘歸去月起湖心一片明
L154n1639_p0388b12║白茅峰
L154n1639_p0388b13║磬山最頂白茅峰昔日何人雨種松留得荒
L154n1639_p0388b14║基深草裏而今誰肯繼前蹤
L154n1639_p0388b15║洗鉢池
L154n1639_p0389a01║飯罷禪和咸洗鉢趙州公案未曾圓山僧今
L154n1639_p0389a02║日重拈出漫向池邊得句玄
L154n1639_p0389a03║脩竹林
L154n1639_p0389a04║散步攜笻到竹林常懷多福語如霆古今多
L154n1639_p0389a05║少乘陰者幾個忘言見古人
L154n1639_p0389a06║龍池八景（并序）
L154n1639_p0389a07║余依栖先師於龍池二十餘年晨夕執
L154n1639_p0389a08║侍巾缾初不知泉石為何物及辭師出
L154n1639_p0389a09║山誅茅深隱者又十有五年矣今懷片
L154n1639_p0389a10║香掃先師塔始得婆娑泉石不覺愴然
L154n1639_p0389a11║閒拈八景景系一詩。
L154n1639_p0389a12║中龍池
L154n1639_p0389a13║池平澄灎臥龍藏烟雨霏霏歲月長天外一
L154n1639_p0389a14║聲雷震起萬山雲合徹龍光
L154n1639_p0389a15║分賓嶺
L154n1639_p0389b01║小嶺騎峰賓主分登臨別是一乾坤樵蘇帀
L154n1639_p0389b02║帀歌聲遠忽地雲生掩石門
L154n1639_p0389b03║白雲巖
L154n1639_p0389b04║巉巖如玉倚青霄翼翼連雲勢欲搖何不摶
L154n1639_p0389b05║風竟飛去想伊留作後人標
L154n1639_p0389b06║憑虛閣
L154n1639_p0389b07║小閣凌雲在碧空凭闌四顧萬峰叢幽居秖
L154n1639_p0389b08║許林間老對月閒吟天際風
L154n1639_p0389b09║試心石
L154n1639_p0389b10║突兀高懸可試心幾回獨立畏崖深豁然脚
L154n1639_p0389b11║蹋虛空碎石上風生大地春
L154n1639_p0389b12║玉陽臺
L154n1639_p0389b13║林巒積翠映危臺遙望烟湖萬頃開日吐波
L154n1639_p0389b14║心帆影亂霞光先照碧崔嵬
L154n1639_p0389b15║伏虎石
L154n1639_p0390a01║腥腥血氣染蒼峐凜凜威風片石來千載高
L154n1639_p0390a02║眠披雨露至今足迹破莓苔
L154n1639_p0390a03║避暑窟
L154n1639_p0390a04║古穴當年源老棲孤風冷冷至今知寥寥四
L154n1639_p0390a05║壁惟餘座誰繼先宗作範規
L154n1639_p0390a06║烏瞻八景
L154n1639_p0390a07║雲松徑
L154n1639_p0390a08║一徑逶迤翠色濃小橋橫澗拂清風偶然曳
L154n1639_p0390a09║杖支頤坐閒看雲來護碧松
L154n1639_p0390a10║笑影潭
L154n1639_p0390a11║睹影深知不在潭分明那隔一毫端渠無我
L154n1639_p0390a12║也潭何現水靜風恬自笑看
L154n1639_p0390a13║龍鱗石
L154n1639_p0390a14║山腰片片石如鱗歲月頻經積蘚紋林下道
L154n1639_p0390a15║人看不猒半餘蒼色半餘雲
L154n1639_p0390b01║俯谿亭
L154n1639_p0390b02║雨谿相競接湖波竹筏隨流拍浪過風雨歇
L154n1639_p0390b03║時來往疾小亭俯視漫吟哦
L154n1639_p0390b04║揮麈臺
L154n1639_p0390b05║巖前天設石磐臺風月隨時揮麈來老漢不
L154n1639_p0390b06║須重註脚千山一帶笑顏開
L154n1639_p0390b07║斷雲嶺
L154n1639_p0390b08║側嶺崚嶒欲斷雲鳥飛不過羽翎分遠看山
L154n1639_p0390b09║色點空碧半落晴光帶晚曛
L154n1639_p0390b10║五老峰
L154n1639_p0390b11║插入青霄五個峰攀躋欲上路難通不知昔
L154n1639_p0390b12║日誰稱老眾壑羣山列下風
L154n1639_p0390b13║湖翠峰
L154n1639_p0390b14║一片湖光涌翠峰自來出沒雨烟中孤危遠
L154n1639_p0390b15║映山山碧倒影中流過短蓬
L154n1639_p0391a01║夢登凌霄峰
L154n1639_p0391a02║夢到凌霄最上峰千山萬水隔重重忽然省
L154n1639_p0391a03║得來時路拋却從前一古笻
L154n1639_p0391a04║寄懷洞如睿姪
L154n1639_p0391a05║二十年來獨住山羨君無事到人間去秋一
L154n1639_p0391a06║面曾相約閒看白雲空往還
L154n1639_p0391a07║宿清源菴
L154n1639_p0391a08║菴泊谿頭最得源間房接納道人眠夜來正
L154n1639_p0391a09║對中秋月指與林間人共看
L154n1639_p0391a10║新正夜坐二首
L154n1639_p0391a11║簷頭雨滴夜偏長冷冷梅華滿院香一片春
L154n1639_p0391a12║光行已到令人獨坐忽神傷
L154n1639_p0391a13║我勸諸賢急早修光陰瞬息總難留秖知送
L154n1639_p0391a14║舊迎新事不覺年來白了頭
L154n1639_p0391a15║天隱禪師語錄卷第十九
L154n1639_p0391b01║音釋
L154n1639_p0391b02║嗒（吐盍切音榻嗒然忘懷也）。[匚@贛]（古禫切音感覆頭也）。芟（師銜切音衫刈草也）。
L154n1639_p0391b03║毳（此芮切音脃獸細毛也）。鑱（鋤銜切音巉銳器也）。漱（所右切音瘦此水曰
L154n1639_p0391b04║漱）。隖（安古切音鄔村隖也與塢同）。