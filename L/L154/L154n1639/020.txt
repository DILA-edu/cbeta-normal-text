L154n1639_p0392a01║天隱禪師語錄卷第二十　　　　　直十
L154n1639_p0392a02║嗣法門人通琇編
L154n1639_p0392a03║讚
L154n1639_p0392a04║觀音大士讚
L154n1639_p0392a05║錢貢善繪筆意精妙以淡墨畫大士
L154n1639_p0392a06║趺坐磐石上作巉巖覆之一善財于
L154n1639_p0392a07║洪波浩渺中跪蓮[向-口+┴]頂禮。
L154n1639_p0392a08║茫茫大海中化現一磐石廣度諸有緣禮敬
L154n1639_p0392a09║皆歡悅眼裏聞妙音耳裏見妙質善財童子
L154n1639_p0392a10║身波浪蓮[向-口+┴]出不畏風濤險頓然超百億菩
L154n1639_p0392a11║薩如父母念念垂哀接猛烈同善財生死當
L154n1639_p0392a12║下息
L154n1639_p0392a13║又
L154n1639_p0392a14║三十二應權為應著眼看來原不定心如孤
L154n1639_p0392a15║月照長空千江有水千江印光明寂照徧河
L154n1639_p0392b01║沙兀兀無言行正令
L154n1639_p0392b02║達磨大師讚
L154n1639_p0392b03║一葦渡江九年面壁識之不識追之不及神
L154n1639_p0392b04║光斷臂一場狼藉而今滿地是兒孫看來得
L154n1639_p0392b05║髓何曾徹咄
L154n1639_p0392b06║又
L154n1639_p0392b07║飄飄一葦渡江淮少室峰前眼不開默坐九
L154n1639_p0392b08║年成底事一身皮肉付人回自提隻履西歸
L154n1639_p0392b09║去影子從何得得來今日相逢試相問當門
L154n1639_p0392b10║齒缺可曾栽
L154n1639_p0392b11║十六羅漢汎海圖讚
L154n1639_p0392b12║優游性海出常流蕩漾隨機出自由各顯神
L154n1639_p0392b13║通施妙用千模萬狀應全周水灎灎風颼颼
L154n1639_p0392b14║無邊無岸也無[向-口+┴]徃來不假纖毫力溟渤看
L154n1639_p0392b15║兮掌上漚自從悟得心空法三界寥寥無所
L154n1639_p0393a01║求休休休轉悠悠若到宗門欠一籌
L154n1639_p0393a02║續後十一代祖師讚（并序）
L154n1639_p0393a03║余閱中峰錄自初祖達磨以至高峰和
L154n1639_p0393a04║尚凡二十有八代俱作偈讚之從中峰
L154n1639_p0393a05║和尚師師相印傳至笑巖師翁及先師
L154n1639_p0393a06║幻有老人又十有一代尚未見有遞代
L154n1639_p0393a07║讚揚者謹為焚香述偈以發明從上傳
L154n1639_p0393a08║持之德俾後學知臨濟正宗代不乏人
L154n1639_p0393a09║耳
L154n1639_p0393a10║中峰本禪師
L154n1639_p0393a11║天目開明中峰成仁觀河流水大法雷霆
L154n1639_p0393a12║千巖長禪師
L154n1639_p0393a13║千丈巖顛握金剛圈長年兀坐化利人天
L154n1639_p0393a14║萬峰蔚禪師
L154n1639_p0393a15║萬峰頭上氣吞佛祖遇此等人震塗毒鼓
L154n1639_p0393b01║寶藏持禪師
L154n1639_p0393b02║衣珠一露魔王大怒持平等心善惡咸度
L154n1639_p0393b03║東明旵禪師
L154n1639_p0393b04║心光發現無背無面闡化東明聊通一線
L154n1639_p0393b05║海[向-口+┴]慈禪師
L154n1639_p0393b06║渡生死流全憑慈舟令人到岸瀟灑天遊
L154n1639_p0393b07║寶峰瑄禪師
L154n1639_p0393b08║山藏奇玉林巒秀蔚得者安閒不向外逐
L154n1639_p0393b09║天奇瑞禪師
L154n1639_p0393b10║少林祕要直露心巧忒煞天奇宗風絕倒
L154n1639_p0393b11║無聞聰禪師
L154n1639_p0393b12║圓通一門頓悟心聞高超三界震動乾坤
L154n1639_p0393b13║笑巖寶禪師
L154n1639_p0393b14║心如皎月未可方說聞小兒啼悟西來訣
L154n1639_p0393b15║禹門傳禪師
L154n1639_p0394a01║江南開宗此老稱雄造其室者如雲從龍
L154n1639_p0394a02║高峰大師讚
L154n1639_p0394a03║張公洞裏死關天目山頭活棒足迹不落人
L154n1639_p0394a04║間真子從何標榜描也描他不成畫也畫他
L154n1639_p0394a05║不像識得高峰老人鼻孔有時向上
L154n1639_p0394a06║本師幻有大和尚讚
L154n1639_p0394a07║蹋破笑巖巖上月翻身直入清凉窟萬年氷
L154n1639_p0394a08║裏一蒲團坐斷乾坤赤骨律虛空為口須彌
L154n1639_p0394a09║舌大千沙界風雷說兩肩擔荷臨濟宗腳下
L154n1639_p0394a10║兒孫千百億鉗錘喫盡禹門來今日磬山為
L154n1639_p0394a11║雪屈
L154n1639_p0394a12║又
L154n1639_p0394a13║特石非堅芭蕉非幻吾師面目澄澄湛湛無
L154n1639_p0394a14║緣之慈應徧知接物利生有何倦百億化現
L154n1639_p0394a15║度羣迷夜叉羅剎咸法眷
L154n1639_p0394b01║又
L154n1639_p0394b02║一片青山一谿碧水敷個蒲團依石梁止拈
L154n1639_p0394b03║龜毛拂提向上旨懸河之辯閃電之機曾經
L154n1639_p0394b04║毒手二十年餘今朝覿面痛徹骨髓欲形文
L154n1639_p0394b05║彩讚吾師却似一滴投海底噫大笑一聲淚
L154n1639_p0394b06║如雨且道悲兮且道喜
L154n1639_p0394b07║南嶽怡泉禪師像讚
L154n1639_p0394b08║此老心直口快不假禪道捏怪生平不蓄半
L154n1639_p0394b09║文舉作千金痛快若非稠錫再來定是普門
L154n1639_p0394b10║還債嘗親幻有老人得些活鱍主宰住此南
L154n1639_p0394b11║嶽山中卓錫泉邊自在不須臨濟三玄奚用
L154n1639_p0394b12║遠公九帶肯接雲水上流𬞞飯二時慷慨大
L154n1639_p0394b13║悲高閣立成如來破殿重蓋兒孫描真供養
L154n1639_p0394b14║來索磬山讚唄咦和尚無相福田與個虛空
L154n1639_p0394b15║同壞
L154n1639_p0395a01║題柳谿牧牛圖
L154n1639_p0395a02║岸柳斜煙下逍遙一牧童橫騎牛背上放意
L154n1639_p0395a03║任春風識得牛兒性因他癢處通歸家一笑
L154n1639_p0395a04║看明月風流瀟灑碧谿東
L154n1639_p0395a05║題照菴居士像
L154n1639_p0395a06║有照有知全是假無知無覺亦非真兩頭擔
L154n1639_p0395a07║子俱拋却清淨茅菴一老人
L154n1639_p0395a08║題張大若居士像
L154n1639_p0395a09║飄然有出塵之行毅然有絕世之剛棄功名
L154n1639_p0395a10║若敝屣玩塵俗如粃糠逍遙北窓之下將直
L154n1639_p0395a11║上乎羲皇
L154n1639_p0395a12║自讚
L154n1639_p0395a13║山茨際徒請
L154n1639_p0395a14║拈𪚴毛拂坐個蒲團別無長處佛祖難謾清
L154n1639_p0395a15║風拂白月此意有誰諳者裏一分親切處秖
L154n1639_p0395b01║許闍𥠖隻眼看
L154n1639_p0395b02║箬菴問徒請
L154n1639_p0395b03║者個老禿奴胸中一字無拈條楖栗棒佛祖
L154n1639_p0395b04║難近傍眼光爍破四天下即今還坐枯藤上
L154n1639_p0395b05║咄若然會得者些兒雙手與你者拄林
L154n1639_p0395b06║玉林琇徒請
L154n1639_p0395b07║山不是山水不是水坐破蒲團豈有定止千
L154n1639_p0395b08║巖萬壑之中豺狼羣隊之裏要尋個張牙露
L154n1639_p0395b09║爪的驀然撞著捋虎鬚不是我兮便是你
L154n1639_p0395b10║慈引居士請
L154n1639_p0395b11║鬚長眉細心中無住放下蒲團說法隨處拈
L154n1639_p0395b12║龜毛拂提向上旨遇此等人全身交付咄草
L154n1639_p0395b13║深一丈沒法堂明月清風吹兩耳
L154n1639_p0395b14║啟明菴主請
L154n1639_p0395b15║長坐白雲巖吸盡龍池水刈得磬山茅來屙
L154n1639_p0396a01║報恩矢老禿髮又長誰人不識你問渠渠不
L154n1639_p0396a02║知閉著一張嘴咄恰似無廉恥
L154n1639_p0396a03║印林燈禪人請
L154n1639_p0396a04║敷草蒲團秖圖輭和一物不為爭肯話墮道
L154n1639_p0396a05║不會學禪不會叅剛是一枚獃坐
L154n1639_p0396a06║道明蓮禪人請
L154n1639_p0396a07║無道可修有法成垢拈個拂子向人前難免
L154n1639_p0396a08║出乖露醜咦風雷滿地來且看三十年後
L154n1639_p0396a09║崇北振知事請
L154n1639_p0396a10║此老生平慣行棒何故而今坐却杖果能諳
L154n1639_p0396a11║得者些兒許伊作個人天樣面目儼然襟懷
L154n1639_p0396a12║沒量咄都從幻影乞留題誰道於中無形相
L154n1639_p0396a13║晦曇承知客請
L154n1639_p0396a14║一片蒲團隨方就圓擲下拂子袖手安閒眼
L154n1639_p0396a15║空四海心若大川出懸河之辯舉倒嶽之鞭
L154n1639_p0396b01║咄冷地看來不值半文錢
L154n1639_p0396b02║六解恒侍者請
L154n1639_p0396b03║一根拄杖雙手不放遇個中人打模畫樣幾
L154n1639_p0396b04║莖瘦竹鶴立地上點點石頭奇形怪狀咄可
L154n1639_p0396b05║以謂幻境可以謂實相
L154n1639_p0396b06║百訥全禪人請
L154n1639_p0396b07║一節兩節竹三莖四莖曲擊之了無聲昔人
L154n1639_p0396b08║曾中毒者個老頭陀拋甎要引玉描他本無
L154n1639_p0396b09║為舒𭘻開人目咄咄此事何須更叮囑
L154n1639_p0396b10║智閒觀禪人請
L154n1639_p0396b11║一個蒲團兀兀忘緣祖師心印却教誰傳太
L154n1639_p0396b12║虛為口本爾難宣出廣長舌仗此爐烟透頂
L154n1639_p0396b13║透底無勞我言
L154n1639_p0396b14║大蔭耦禪人請
L154n1639_p0396b15║爾我看來那個真百年之後化為塵全憑一
L154n1639_p0397a01║點丹青手留與人間不記春
L154n1639_p0397a02║無絃音侍者請
L154n1639_p0397a03║倚几默坐探取古話得意忘懷不覺物化心
L154n1639_p0397a04║空法空惟餘者個知音者從能言者和試看
L154n1639_p0397a05║淡墨屏風上更有一事不說破
L154n1639_p0397a06║玉林琇徒請
L154n1639_p0397a07║雲無所來山無所去無去無來道人無住繡
L154n1639_p0397a08║谷風生蘭谿水注一一拈來各有本據如虎
L154n1639_p0397a09║戴角如鳥乘羽咄
L154n1639_p0397a10║箬菴問徒請
L154n1639_p0397a11║遠山青近水綠兀坐蒲團如槁木個裏原無
L154n1639_p0397a12║半點塵石上苔斑鴨頭綠手中拂子却付誰
L154n1639_p0397a13║走向煙霞潛深谷宿世冤家撥不開務要描
L154n1639_p0397a14║伊露人目
L154n1639_p0397a15║智林妙禪人請
L154n1639_p0397b01║白雲非白黑石非黑閒坐於中繩繩默默半
L154n1639_p0397b02║肩擔荷佛祖家風兩腳跏趺人天莫測誰是
L154n1639_p0397b03║知音識得渠大明國裏一老賊
L154n1639_p0397b04║了凡賢侍者請
L154n1639_p0397b05║峰巒疊疊瀑布雙流閒坐於中無作無修天
L154n1639_p0397b06║生瀟灑人世優游佛法不會個裏真休描模
L154n1639_p0397b07║供養俱不得不如擲在壁角落頭
L154n1639_p0397b08║玉林琇徒請
L154n1639_p0397b09║堂堂正坐無事可做龍象交叅一一按過頂
L154n1639_p0397b10║門具眼劈頭打破林玹小廝慣要惹禍來捋
L154n1639_p0397b11║虎鬚許伊膽大
L154n1639_p0397b12║心宇居士請
L154n1639_p0397b13║一葉落知天下秋道人無事自優游憨憨兀
L154n1639_p0397b14║坐盤陀石却似尋常懶老牛煙霞影裏留蹤
L154n1639_p0397b15║迹瀟灑林間已白頭咦識得渠儂真面目不
L154n1639_p0398a01║風流處也風流
L154n1639_p0398a02║覲南居士請
L154n1639_p0398a03║無相山中坐臥無影樹下安閒有人舉問西
L154n1639_p0398a04║來雙履脫却於前供養伊集福毀罵伊增愆
L154n1639_p0398a05║去此二途道一句來咄也是如驢覰天
L154n1639_p0398a06║佛事
L154n1639_p0398a07║聞遠師弟火
L154n1639_p0398a08║浮生如夢幻質如雲去住無礙出入縱橫非
L154n1639_p0398a09║眼所見非耳所聞靈明者點蓋色騎聲無聞
L154n1639_p0398a10║之聞謂之真聞無見之見謂之真見真見所
L154n1639_p0398a11║以能見圓真聞所以能聞遠正恁麼時聞遠
L154n1639_p0398a12║師弟還聞麼以拄杖挑火炬云一團紅燄騰
L154n1639_p0398a13║騰起本地風光在目前。
L154n1639_p0398a14║紹巖師弟火
L154n1639_p0398a15║紹巖師弟聽我說偈無上菩提言下薦取禹
L154n1639_p0398b01║門院裏安禪伏龍山下脫去打破涅槃城子
L154n1639_p0398b02║截斷生死路頭逍遙三界之中如師脫索獨
L154n1639_p0398b03║步遂將火炬打○○○云正與麼時三世諸
L154n1639_p0398b04║佛歷代祖師現此光中異口同音轉大法輪
L154n1639_p0398b05║令嵩長老全身放下得大自在去也便投炬。
L154n1639_p0398b06║紹巖師弟入塔
L154n1639_p0398b07║靈明廓徹廣大虛寂風吹不裂雨打不濕者
L154n1639_p0398b08║無縫塔豈有出入雖然如是以拄杖指塔門
L154n1639_p0398b09║云爭奈杖頭有眼明如日便推骨入塔不是
L154n1639_p0398b10║懸崖親撒手那能個裏得安居。
L154n1639_p0398b11║上生居士請為母對靈
L154n1639_p0398b12║師揮案三下云靈臺獨鑑照破煩惱昏衢覺
L154n1639_p0398b13║體洞明頓證無生法忍迷之者六道輪廻悟
L154n1639_p0398b14║之者三途永息舉拂子云看看打○○○云
L154n1639_p0398b15║圓陀陀光爍爍無去無來淨躶躶赤灑灑非
L154n1639_p0399a01║生非滅於此會得不涉程途其或未然且聽
L154n1639_p0399a02║眾僧轉般若波羅蜜多心經。
L154n1639_p0399a03║示寶印菴主覺靈（時起龕）
L154n1639_p0399a04║梅蕊含香玉吐春凝寒徹骨笑吟吟不居常
L154n1639_p0399a05║寂光中地先向枝頭漏好音於此會得轉身
L154n1639_p0399a06║一路即在目前其或不然別通消息喝一喝
L154n1639_p0399a07║云寶印還會麼驀豎拄杖云看舉起也直透
L154n1639_p0399a08║非非想天穿破帝釋鼻孔卓下也摟空波波
L154n1639_p0399a09║地獄觸著閻羅腦門所以道十方薄伽梵一
L154n1639_p0399a10║路涅槃門遂卓一卓偈云拶破分明毛骨栗
L154n1639_p0399a11║劃然打失孃生鼻本來面目要承當也是虛
L154n1639_p0399a12║空閃電迹佛祖牢關鎻忽開大地山河一片
L154n1639_p0399a13║雪到者裏轉身一句作麼生道以拄杖指棺
L154n1639_p0399a14║云杖頭點出金剛眼崑崙騎象鷺鷥牽曳拄
L154n1639_p0399a15║杖便出。
L154n1639_p0399b01║寶印菴主火
L154n1639_p0399b02║身從無相中受生猶如幻出諸形相幻人心
L154n1639_p0399b03║識本來無罪福皆空無所住既無所住亦無
L154n1639_p0399b04║所去於無所去處生於無所去處滅生滅既
L154n1639_p0399b05║滅寂滅現前到者裏末後一句如何道偈云
L154n1639_p0399b06║寶印持來已久印破虛空三有回觀自家面
L154n1639_p0399b07║目嚇得須彌倒走以火炬打圓相云吽吽吽。
L154n1639_p0399b08║蔣虎叔居士請為母對靈
L154n1639_p0399b09║靈光獨耀本無去以無來幻質非堅現有生
L154n1639_p0399b10║而有滅非堅故生即不生獨耀故去即不去
L154n1639_p0399b11║去即不去故來而無來生即不生故滅而無
L154n1639_p0399b12║滅既然如是且道蔣母熊氏安人在何處安
L154n1639_p0399b13║身立命揮案一下云九品蓮臺隨處現三塗
L154n1639_p0399b14║地獄頓然空。
L154n1639_p0399b15║示廣修宜人靈
L154n1639_p0400a01║師以如意擊棺三下云諸行無常是生滅法
L154n1639_p0400a02║生滅滅已寂滅為樂無上大涅槃圓明常寂
L154n1639_p0400a03║照凡愚謂之死外道執為斷諸求二乘人目
L154n1639_p0400a04║以為無作惟有過量人通達無取舍祖師盡
L154n1639_p0400a05║力說到者裏秖說得個無取舍既無取舍亦
L154n1639_p0400a06║無去來既無去來豈有生死生時不來死時
L154n1639_p0400a07║不去湛然圓寂心境一如但能直下頓了不
L154n1639_p0400a08║被三世所拘且道吳氏廣修在什麼處安身
L154n1639_p0400a09║立命舉如意云仰憑三寶恩光力特達蓮臺
L154n1639_p0400a10║第一枝。
L154n1639_p0400a11║成侍者起龕
L154n1639_p0400a12║師以拄杖擊龕云吾徒通成可謂信心脫俗
L154n1639_p0400a13║九載事師殷勤只者著子尚未惺惺涅槃堂
L154n1639_p0400a14║上汝却先行且道正恁麼時是生耶是死耶
L154n1639_p0400a15║生既未生生即無生死既離死死亦無死無
L154n1639_p0400b01║死無生靈然獨存咦門外春風瀟灑去一回
L154n1639_p0400b02║消息一回新。
L154n1639_p0400b03║聰侍者起龕
L154n1639_p0400b04║行聰行聰十九如風偶然失腳滿盤俱空空
L154n1639_p0400b05║到無空處還元總是同你若會得生來便去
L154n1639_p0400b06║也不為夭你若不會得縱然百歲不為老即
L154n1639_p0400b07║今會得麼以拄杖指龕云便恁麼去。
L154n1639_p0400b08║示航禪人覺靈
L154n1639_p0400b09║假借四大以為身心本無生因境有前境若
L154n1639_p0400b10║無心亦無罪福如幻起亦滅既然如幻生亦
L154n1639_p0400b11║如幻死亦如幻來亦如幻去亦如幻善亦如
L154n1639_p0400b12║幻惡亦如幻有亦如幻無亦如幻天堂亦如
L154n1639_p0400b13║幻地獄亦如幻樂亦如幻苦亦如幻秪如汝
L154n1639_p0400b14║五十二歲父母未生前清淨本體亦如幻五
L154n1639_p0400b15║十二歲中間所作所為或善或惡因果昭然
L154n1639_p0401a01║亦如幻直至五十二歲後氣斷聲銷復元初
L154n1639_p0401a02║體亦如幻如幻亦如幻所以經云一切有為
L154n1639_p0401a03║法如夢幻泡影於此會得轉身一路即在目
L154n1639_p0401a04║前其或未會假我木上座通個消息倒拄杖
L154n1639_p0401a05║擊龕三下云打開頂門眼返見本來人四大
L154n1639_p0401a06║了然空今復歸何處山前一片地直指汝歸
L154n1639_p0401a07║去。
L154n1639_p0401a08║航禪人入塔
L154n1639_p0401a09║山河一片雪行人那裏歇條條赤體空且向
L154n1639_p0401a10║個中入卓拄杖云歇歇一念頓超塵數劫相
L154n1639_p0401a11║看只在剎那間杖頭從此清風徹。
L154n1639_p0401a12║起達本師兄骨歸龍池入塔
L154n1639_p0401a13║海底泥牛銜月走巖前石虎抱兒眠吾兄既
L154n1639_p0401a14║達元初本何故淹留在此間歸去來歸去來
L154n1639_p0401a15║故山院裏絕塵埃相逢俱是舊相識管使吾
L154n1639_p0401b01║兄笑眼開。
L154n1639_p0401b02║達妄煉骨
L154n1639_p0401b03║達妄明真體了知四大空衲僧巴鼻事今日
L154n1639_p0401b04║與君通投炬云看白骨從教煆煉來眉毛端
L154n1639_p0401b05║的何曾動。
L154n1639_p0401b06║拙獃禪人火
L154n1639_p0401b07║性火真空性空真火天上人間也無處躲東
L154n1639_p0401b08║風撲面來真個也奇哉照破渠儂真面目徧
L154n1639_p0401b09║界都是火蓮開便投炬。
L154n1639_p0401b10║嚴道人起棺
L154n1639_p0401b11║師以拄杖擊棺云迷從曠劫直至而今舍身
L154n1639_p0401b12║受身輪廻虛幻者裏薦得業障如山一擊分
L154n1639_p0401b13║明百雜碎真性如海片時返照萬緣空既然
L154n1639_p0401b14║如是且道出門一句作麼生以拄杖外指云
L154n1639_p0401b15║熏風自南來且歸林下去。
L154n1639_p0402a01║檀越請對靈
L154n1639_p0402a02║師以拂子打圓相云靈覺昭然不滯空死生
L154n1639_p0402a03║無異體元同當年信有者般事覿面相呈達
L154n1639_p0402a04║此宗喝一喝云孫氏還會麼其或未然與你
L154n1639_p0402a05║別資淨路無沈中陰以遲疑直㨗一路到蓮
L154n1639_p0402a06║池上品菩薩為伴侶拋却人間五濁泥驀擲
L154n1639_p0402a07║拂子。
L154n1639_p0402a08║示曹門智常楊氏靈
L154n1639_p0402a09║世尊時七賢女遊尸陀林一女指一尸云尸
L154n1639_p0402a10║在者裏人向甚處去一女應云作麼作麼其
L154n1639_p0402a11║時諸姊皆悟無生即今智常楊氏其人不在
L154n1639_p0402a12║其靈在此老僧恁麼舉揚還悟也未其或未
L154n1639_p0402a13║然更與你別通消息偈云大千沙界一靈知
L154n1639_p0402a14║無滅無生無所拘者裏若還親薦得蓮邦拓
L154n1639_p0402a15║質定無疑咄。
L154n1639_p0402b01║傳
L154n1639_p0402b02║嗣法門人通琇述
L154n1639_p0402b03║臨濟正宗第三十世宜興石磬山開山初祖
L154n1639_p0402b04║武康報恩寺重開山第一世天隱大和尚諱
L154n1639_p0402b05║圓修生宜興閔氏父某母潘氏生而超異靈
L154n1639_p0402b06║然不昧童子時伯母携望井邑一念回光豁
L154n1639_p0402b07║然真空現前祖以義讓寓於屠肆世稱牛場
L154n1639_p0402b08║閔師不樂居歲饑家貧賣菜養母迄二十歲
L154n1639_p0402b09║感念劬勞未知佛教惟誓神茹素幼孤失學
L154n1639_p0402b10║聞輙能行時中念起默誦小人閒居為不善
L154n1639_p0402b11║章凡情頓息偶經講寺值演楞嚴聞至一切
L154n1639_p0402b12║眾生皆由不知常住真心性淨明體用諸妄
L154n1639_p0402b13║想此想不真故有輪轉猛念生死志求出離
L154n1639_p0402b14║無異如來四門遊觀時也時聞龍池幻祖是
L154n1639_p0402b15║大知識會為毘陵唐太常輩迎赴龍嘴菴即
L154n1639_p0403a01║日買[向-口+┴]趨見幻祖祖曰何不芟染師以母老
L154n1639_p0403a02║難之明年再叅龍池住旬餘晨夕請益而歸
L154n1639_p0403a03║叅研益切雖處寰中無少塵念一日攜筐入
L154n1639_p0403a04║市錢筐俱委舖家茫然空歸母感師道念堅
L154n1639_p0403a05║猛亦長齋事佛延星士推師造士曰此命不
L154n1639_p0403a06║壽師適從外來問曰出家可否士曰出家則
L154n1639_p0403a07║大成母因割愛令師出家越歲徃龍池得度
L154n1639_p0403a08║時萬曆戊戌也初叅無字半歲不得力幻袒
L154n1639_p0403a09║令叅父母未生前本來面目提撕嚴密閒忙
L154n1639_p0403a10║無間一日隨眾出窰同叅問幻祖四大名山
L154n1639_p0403a11║菩薩出現神通廣大祖驀云者裏亦不少師
L154n1639_p0403a12║進云如何是者裏神通祖曰度磚來師言下
L154n1639_p0403a13║有得工夫加切過百餘日偶展楞嚴至佛咄
L154n1639_p0403a14║阿難云此非汝心遂大悟自云如善財入彌
L154n1639_p0403a15║勒樓閣與童年隨伯母望井邑時境界無異
L154n1639_p0403b01║無別從前諸疑一時放下一日侍祖過城南
L154n1639_p0403b02║顯親寺問云忽然如拓空時如何祖便喝復
L154n1639_p0403b03║云我代你修行罷師言下會得賓主照用之
L154n1639_p0403b04║句往留京因謁雲松老宿於天界訪文齋老
L154n1639_p0403b05║宿於能仁或文或行多自得益辛丑還山掩
L154n1639_p0403b06║關祖方北行示云汝既悟入當更精進他日
L154n1639_p0403b07║利導有情勿令斷絕師關中閱古人因緣日
L154n1639_p0403b08║有發明至僧問乾峰雲門十方薄伽梵話忽
L154n1639_p0403b09║礙力叅兩載一日坐中正忘絕境界之時忽
L154n1639_p0403b10║聞驢鳴頓失前疑偈云忽聞驢子呌驚起當
L154n1639_p0403b11║人笑萬別與千差非聲非色閙自後看古人
L154n1639_p0403b12║話劃然破竹矣歲甲辰四月八日期滿解關
L154n1639_p0403b13║尋與同叅密雲悟公三藐某公入京覲祖於
L154n1639_p0403b14║普照寺時已歲暮祖見色喜問曰別來三歲
L154n1639_p0403b15║各呈似看師禮拜便出復呈偈有寒暖不知
L154n1639_p0404a01║人窮人知寒暖之句祖頷之次日入室祖曰
L154n1639_p0404a02║既為臨濟兒孫當盡臨濟法道秖如四料簡
L154n1639_p0404a03║汝如何會師詳引盡旨祖頷之師進云歷歷
L154n1639_p0404a04║孤明時如何祖云待你到此與你道師便喝
L154n1639_p0404a05║祖曰你還起緣心麼師拂袖而出一日侍祖
L154n1639_p0404a06║著衣次祖忽指椅云汝上坐我拜汝為師師
L154n1639_p0404a07║大笑呈偈曰木人提唱笑呵呵更著衣衫誰
L154n1639_p0404a08║識他昨日看來是男子今朝還作老婆婆祖
L154n1639_p0404a09║深肯之師復與同叅遊歷教海叅尋尊宿如
L154n1639_p0404a10║古輝法主設講白塔靜淵耆德開法臺山師
L154n1639_p0404a11║皆與席苦行知識如塔院妙峰宗門高古如
L154n1639_p0404a12║天寧幻也師多瞻風承事一日幻祖臥病師
L154n1639_p0404a13║晨夕左右中夜跪白云某侍和尚十餘年所
L154n1639_p0404a14║得未經明驗今請呈似祖矍然起坐師一一
L154n1639_p0404a15║傾吐祖云汝既如是吾亦如是師作禮而退
L154n1639_p0404b01║歲丁未懇祖南還戊申冬祖開堂龍池命充
L154n1639_p0404b02║西堂師固辭己酉春命師秉拂又辭癸丑命
L154n1639_p0404b03║總院事師復辭因假嶺南靜室掩關時計事
L154n1639_p0404b04║幻祖南北共一十有八載冬十二月辭入關
L154n1639_p0404b05║祖門送曰子去吾無與語矣閱日書偈付密
L154n1639_p0404b06║雲悟公齎示云老衲於今不坐關既無住也
L154n1639_p0404b07║幸無閒何曾進又何曾出秖在尋常天地間
L154n1639_p0404b08║甲寅春幻祖示寂師破關歸治後事盡哀盡
L154n1639_p0404b09║禮堂殯訖仍曳杖入關唐凝菴太常輩與山
L154n1639_p0404b10║中清眾貽書固請還龍池師固辭入秋舊病
L154n1639_p0404b11║復作乃順請還山歸即一室一榻示病者數
L154n1639_p0404b12║年歲庚申病起徒輩蹋得山南地名石磬師
L154n1639_p0404b13║縛茅居焉山在荊谿最深處水從洞出如古
L154n1639_p0404b14║桃源嶺門石立如入磬口故谿名武陵山名
L154n1639_p0404b15║石磬向稱虎穴龍宇世未敢有問津者初住
L154n1639_p0405a01║大雪五十餘日炊煙幾絕師安之晏如也一
L154n1639_p0405a02║住十五年遂成精藍師以弘法為己任自侶
L154n1639_p0405a03║木石以至廣眾鶴侍無刻不拈提向上一語
L154n1639_p0405a04║一默一吟一笑無行不與有云三間茅屋冷
L154n1639_p0405a05║淒淒來者俱緣向上機又云把住直教龍象
L154n1639_p0405a06║畏放行且與鳥禽間亦約略見其風範矣痛
L154n1639_p0405a07║法門衰晚師道陵夷力揚宗要嚴辯正邪語
L154n1639_p0405a08║在示眾普說復問中諸方知好惡識重輕者
L154n1639_p0405a09║不憚寒暑接踵趨風結制本寺休夏別峰俱
L154n1639_p0405a10║無以容眾皆環跪而請始許以六十出山歲
L154n1639_p0405a11║甲戌乃開法於浙西武康之上柏金車山報
L154n1639_p0405a12║恩寺蓋緇素重申前請時師年方六十也先
L154n1639_p0405a13║是壬申癸酉連却數請聞報恩為唐宋古剎
L154n1639_p0405a14║久廢慨然許行至則赭山破寺荒寒尤甚師
L154n1639_p0405a15║安之晏如也雖數以名剎繼請師皆辭之是
L154n1639_p0405b01║歲結冬衲子雲集至就樹縛屋以棲常指點
L154n1639_p0405b02║土木瓦礫為大眾演上上機凡承顏接謦欬
L154n1639_p0405b03║者皆爽然自失經提命者悉知自重明年又
L154n1639_p0405b04║辭蓉城士紳之請時琇方死關江上累書促
L154n1639_p0405b05║歸属以後事秋遂示寂報恩正寢歲乙亥九
L154n1639_p0405b06║月二十三日也遺命停龕待叢席成方可入
L154n1639_p0405b07║塔不肖琇謬承付囑至己亥堂搆麤成乃奉
L154n1639_p0405b08║龕歸塔荊谿之海會師降生於萬曆乙亥十
L154n1639_p0405b09║月二日涅槃於崇禎乙亥九月二十有三日
L154n1639_p0405b10║世壽六十有一僧臘三十有七師平生慎許
L154n1639_p0405b11║可雖籌滿石室不輕付授若山茨際箬菴問
L154n1639_p0405b12║林臯豫分化一方不墜家聲印中授有徒雲
L154n1639_p0405b13║外澤能自立不墮時蹊晦曇承皆於座下有
L154n1639_p0405b14║悟入而操履不苟者琇重編集師語錄二十
L154n1639_p0405b15║卷行世嗟乎師之道闇而益章久而益明沒
L154n1639_p0406a01║世而益光大識者謂師事師獨久曲盡鉗錘
L154n1639_p0406a02║同讓祖高臥荊谿挽之不出同汾陽及出世
L154n1639_p0406a03║後雖破院殘僧儼臨千眾同楊岐門風高峻
L154n1639_p0406a04║人類精奇同神鼎至其闢邪衛道揀異救時
L154n1639_p0406a05║使大法中天先宗不墜則功同妙喜噫洵知
L154n1639_p0406a06║言哉嗚呼哲人逝矣泰山其頺予小子琇終
L154n1639_p0406a07║何仰耶。
L154n1639_p0406a08║先師磬山天隱老和尚語錄䟦言
L154n1639_p0406a09║通琇獲入先師之室深蒙獎借然每有進益
L154n1639_p0406a10║而先師愈遠一回𠫵請一回自失而先師獎
L154n1639_p0406a11║借愈甚意惟此不能自已者先師其許我可
L154n1639_p0406a12║契無住心宗乎豈惟親質時為然迄今三十
L154n1639_p0406a13║年來恭讀遺言自失如昨茲特編刻全錄公
L154n1639_p0406a14║之於世俾知達磨臨濟沿流不止端的有在
L154n1639_p0406a15║先錄初刻有磬山集磬山敬錄磬山晚錄法
L154n1639_p0406b01║濟晚錄報恩語錄報恩遺錄共若干卷又語
L154n1639_p0406b02║錄若干卷皆隨時隨人所刻或未編或編而
L154n1639_p0406b03║未盡未備今一倣虎邱隆祖所編圓悟勤祖
L154n1639_p0406b04║語錄而類列較詳自上堂至佛事共二十種
L154n1639_p0406b05║并附述小傳於後令覽者皆見其乘願再來
L154n1639_p0406b06║摧邪秉正繼祖開宗之梗概云捐資虔刻者
L154n1639_p0406b07║為松陵葉行弘用薦亡室趙氏超穆其室篤
L154n1639_p0406b08║信宗乘臨終正念耿耿化姑與夫植般若勝
L154n1639_p0406b09║因有如此。
L154n1639_p0406b10║嗣法徒通琇焚沐百拜手述
L154n1639_p0406b11║天隱禪師語錄卷第二十
L154n1639_p0406b12║音釋
L154n1639_p0406b13║捋（郎括切鸞入聲手捋也）。㡧（猪孟切音倀開張畫繪也）。獃（魚開切音皚癡
L154n1639_p0406b14║也）。齎（牋西切音𩐎持也遺也）。籌（除留切音儔籌筭也又籌第）。洵（相倫
L154n1639_p0406b15║切音荀信也）。