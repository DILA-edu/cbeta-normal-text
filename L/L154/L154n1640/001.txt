L154n1640_p0409a01║進天童密雲悟禪師語錄奏章　　　庶一
L154n1640_p0409a02║浙江寧波府鄞縣天童寺臣僧道忞謹
L154n1640_p0409a03║奏為恭懇
L154n1640_p0409a04║天恩
L154n1640_p0409a05║賜將先師語錄入藏以光祖道以茂
L154n1640_p0409a06║皇猷事
L154n1640_p0409a07║皇上統承精一道契真宗性命之學尤深致
L154n1640_p0409a08║意至於古聖語言有關世道人心者尤
L154n1640_p0409a09║必廣布頒行使若見若聞各達本性方
L154n1640_p0409a10║愜
L154n1640_p0409a11║御衷真
L154n1640_p0409a12║覺皇之慈心振古希有者矣道忞幸逢
L154n1640_p0409a13║盛化身叨
L154n1640_p0409a14║寵遇又每承
L154n1640_p0409a15║天眷追念先師
L154n1640_p0409b01║賜邈頂相復刻遺編感
L154n1640_p0409b02║恩已渥復敢何求唯是𥾝念天童先師圜悟
L154n1640_p0409b03║生當末運興振禪宗六坐名山忘軀荷
L154n1640_p0409b04║法一時提唱機語皆開鑒人天單明直
L154n1640_p0409b05║指日雖刻布人間但未經入藏恐漸湮
L154n1640_p0409b06║沒道忞伏見宋景德年中僧道原所著
L154n1640_p0409b07║傳燈錄三十卷頒降入藏元祐間明教
L154n1640_p0409b08║禪師契嵩所著輔教編三卷及傳法正
L154n1640_p0409b09║宗記一十二卷亦賜入藏乾道七年僧
L154n1640_p0409b10║蘊聞所進大慧禪師宗杲語錄三十卷
L154n1640_p0409b11║亦賜入藏元元統二年僧善達密的理
L154n1640_p0409b12║所進其師普應國師明本語錄三十卷
L154n1640_p0409b13║皆賜入藏此四者人雖異代咸遇清時
L154n1640_p0409b14║道法耿光於今維烈况忞生值昌期之
L154n1640_p0409b15║運躬逢
L154n1640_p0410a01║佛心天子重法之秋誠千載一時奇遇謹扳
L154n1640_p0410a02║前件事例將先師圜悟語錄壹拾貳卷
L154n1640_p0410a03║與忞所編年譜陸拾貳帙先經繕寫進
L154n1640_p0410a04║呈外伏乞
L154n1640_p0410a05║俯鑒微忱下頒
L154n1640_p0410a06║鈞旨
L154n1640_p0410a07║賜[(冰-水+〡)*ㄆ]入大藏永使流通則正法眼千古長
L154n1640_p0410a08║新而
L154n1640_p0410a09║願力恩普天均戴者矣為此冒昧具奏懇
L154n1640_p0410a10║賜下部施行忞不勝翹禱待
L154n1640_p0410a11║命之至謹具奏
L154n1640_p0410a12║聞。
L154n1640_p0410a13║順治十七年三月二十三日奉
L154n1640_p0410a14║旨禮部議奏本月二十九日禮部覆奏本日
L154n1640_p0410a15║奉
L154n1640_p0410b01║旨依議。
L154n1640_p0410b02║
L154n1640_p0410b03║
L154n1640_p0410b04║
L154n1640_p0410b05║
L154n1640_p0410b06║
L154n1640_p0410b07║
L154n1640_p0410b08║
L154n1640_p0410b09║
L154n1640_p0410b10║
L154n1640_p0410b11║
L154n1640_p0410b12║
L154n1640_p0410b13║
L154n1640_p0410b14║
L154n1640_p0410b15║
L154n1640_p0411a01║密雲禪師語錄序
L154n1640_p0411a02║達磨受西天般若多羅密印六傳而至曹谿
L154n1640_p0411a03║曹谿之後分為二支而臨濟之兒孫獨盛臨
L154n1640_p0411a04║濟之後又分為二支而楊岐之兒孫獨盛盖
L154n1640_p0411a05║監寺受慈明遙記與黃檗之記臨濟正同故
L154n1640_p0411a06║禪道獨為天下冠今之所傳臨濟派者則皆
L154n1640_p0411a07║系出於圓悟勤之子虎邱隆者也虎邱之子
L154n1640_p0411a08║天童華知見高邁大慧嘗作偈特稱之天童
L154n1640_p0411a09║華傳天童傑傑傳破菴先先傳無準範範傳
L154n1640_p0411a10║雪嵒欽欽傳高峰玅玅傳中峰本本傳千嵒
L154n1640_p0411a11║長長傳萬峰蔚蔚傳寶藏持持傳東明旵旵
L154n1640_p0411a12║傳海舟慈慈傳寶峰瑄瑄傳天奇瑞瑞傳絕
L154n1640_p0411a13║學聰聰傳月心寶寶傳禹門傳禹門嫡子是
L154n1640_p0411a14║為今天童圓悟大師大師之望前圓悟勤公
L154n1640_p0411a15║凡二十世其望臨濟則三十世而望達磨則
L154n1640_p0411b01║四十世也天童居大海之東山川環擁當年
L154n1640_p0411b02║之坐道場說法者八十餘員大率皆臨濟之
L154n1640_p0411b03║裔也庚午之春余在武林僧舍偶見大師語
L154n1640_p0411b04║錄一編始知臨濟宗風至今未墜修書致敬
L154n1640_p0411b05║請師說法太白山中即天童華禪師故址也
L154n1640_p0411b06║棒喝交馳學者無開口處莫不望風而靡以
L154n1640_p0411b07║為臨濟再來也大師操履嚴峻有古尊宿之
L154n1640_p0411b08║風行解相應與末世之狂禪迥別余嘗覩其
L154n1640_p0411b09║用處縱奪自䌛每吐一言盖天盖地其所從
L154n1640_p0411b10║來者異矣應般若多羅之讖而中興臨濟之
L154n1640_p0411b11║道於今時正令全提坐斷十方世界至矣哉。
L154n1640_p0411b12║崇禎壬申歲三月朔旦弟子黃端伯稽首和
L154n1640_p0411b13║南譔
L154n1640_p0411b14║
L154n1640_p0411b15║
L154n1640_p0412a01║密雲禪師語錄目錄
L154n1640_p0412a02║奏章
L154n1640_p0412a03║序文
L154n1640_p0412a04║第一卷
L154n1640_p0412a05║上堂
L154n1640_p0412a06║第二卷
L154n1640_p0412a07║上堂
L154n1640_p0412a08║第三卷
L154n1640_p0412a09║上堂
L154n1640_p0412a10║第四卷
L154n1640_p0412a11║上堂開示
L154n1640_p0412a12║小參
L154n1640_p0412a13║室中開示
L154n1640_p0412a14║入室機緣
L154n1640_p0412a15║問畣機緣
L154n1640_p0412b01║第五卷
L154n1640_p0412b02║問畣機緣
L154n1640_p0412b03║勘辨機緣
L154n1640_p0412b04║法語
L154n1640_p0412b05║書問
L154n1640_p0412b06║第六卷
L154n1640_p0412b07║書問
L154n1640_p0412b08║舉古
L154n1640_p0412b09║拈古
L154n1640_p0412b10║第七卷
L154n1640_p0412b11║拈古
L154n1640_p0412b12║徵古
L154n1640_p0412b13║別古
L154n1640_p0412b14║代古
L154n1640_p0412b15║頌古
L154n1640_p0413a01║第八卷
L154n1640_p0413a02║頌古
L154n1640_p0413a03║佛祖贊
L154n1640_p0413a04║自贊
L154n1640_p0413a05║偈
L154n1640_p0413a06║佛事
L154n1640_p0413a07║雜著
L154n1640_p0413a08║第九卷
L154n1640_p0413a09║行狀
L154n1640_p0413a10║年譜
L154n1640_p0413a11║第十卷
L154n1640_p0413a12║年譜
L154n1640_p0413a13║塔銘
L154n1640_p0413a14║
L154n1640_p0413a15║密雲禪師語錄目錄
L154n1640_p0413b01║密雲禪師語錄卷第一
L154n1640_p0413b02║天童弘法寺住持門人弘覺禪師（臣）道忞上進
L154n1640_p0413b03║上堂
L154n1640_p0413b04║住常州荊溪龍池禹門禪院於萬曆丁巳四
L154n1640_p0413b05║月望日眾請開堂迎至法座前師指云堂堂
L154n1640_p0413b06║坐斷千差路卓卓分明絕去來喝一喝顧視
L154n1640_p0413b07║大眾云還見麼遂陞拈香云此一瓣香明歷
L154n1640_p0413b08║歷上拄天下拄地爇向爐中端為今上皇帝
L154n1640_p0413b09║祝延聖躬萬歲復拈云此一瓣香名不得狀
L154n1640_p0413b10║不得自從親遭毒手今日對眾拈出供養即
L154n1640_p0413b11║此堂上傳曹谿正脈三十三世幻有老人用
L154n1640_p0413b12║醻法乳之恩就座白椎云法筵龍象眾當觀
L154n1640_p0413b13║第一義師舉拂子召云大眾見麼只此拂子
L154n1640_p0413b14║已刺破釋迦老子眼睛了也眾中莫有眼見
L154n1640_p0413b15║如盲口說如啞者向金不博金處道將一句
L154n1640_p0414a01║來良久云眼空宇宙渾無物大座當軒孰敢
L154n1640_p0414a02║窺擊拂云若向者裏領略得去便請歸家穩
L154n1640_p0414a03║坐脫或未然更聽葛藤復擊拂云一切智智
L154n1640_p0414a04║清淨無二無二分無別無斷故禹門院裏上
L154n1640_p0414a05║堂四大部洲打鼓南山起雲北山下雨且道
L154n1640_p0414a06║蓑衣箬笠向甚處著有知著落處者出來對
L154n1640_p0414a07║眾通箇消息若也未知恰是開眼瞌睡禹門
L154n1640_p0414a08║如此告報莫有不甘底衲僧奮性出來把腳
L154n1640_p0414a09║拽下座前爛搥一頓共助無為之化寧不謂
L154n1640_p0414a10║之好事者哉雖然如是逢人切莫錯舉擲下
L154n1640_p0414a11║拂子復舉波斯匿王問佛勝義諦中還有世
L154n1640_p0414a12║俗諦否若言其有智不應一若言其無智不
L154n1640_p0414a13║應二一二之義其義云何佛言大王汝於過
L154n1640_p0414a14║去龍光佛所曾問此義我今無說汝亦無聞
L154n1640_p0414a15║無說無聞是名一義二義今日忽有人問禹
L154n1640_p0414b01║門勝義諦中還有世俗諦否若言其有智不
L154n1640_p0414b02║應一若言其無智不應二一二之義其義云
L154n1640_p0414b03║何只向道一箇鼻頭兩孔出氣是名一義亦
L154n1640_p0414b04║名二義白椎云諦觀法王法法王法如是師
L154n1640_p0414b05║拍厀下座。
L154n1640_p0414b06║上堂舉高峰和尚云海底泥牛銜月走巗前
L154n1640_p0414b07║石虎抱兒眠銕蛇鑽入金剛眼崑崙騎象鷺
L154n1640_p0414b08║鷥牽此四句內有一句能縱能奪能殺能活
L154n1640_p0414b09║簡點得出者參學事畢師云高峰之句不妨
L154n1640_p0414b10║奇怪只是不經簡點今日禹門亦有四句四
L154n1640_p0414b11║句者何饑飡渴飲閒坐困眠此四句內亦有
L154n1640_p0414b12║一句能縱能奪能殺能活簡點得出者來方
L154n1640_p0414b13║丈通箇消息。
L154n1640_p0414b14║上堂若論此事畢竟直不藏曲諺云不曲咸
L154n1640_p0414b15║謂面赤不如語直禹門看來即也不然若據
L154n1640_p0415a01║不曲語直不如面赤良久召眾云還會麼不
L154n1640_p0415a02║見道心不負人面無慙色遂涌身震威一喝
L154n1640_p0415a03║下座。
L154n1640_p0415a04║上堂舉盤山示眾心月孤圓光吞萬象光非
L154n1640_p0415a05║照境境亦非存光境俱忘復是何物洞山云
L154n1640_p0415a06║光境未忘復是何物大慧云白鷺下田千點
L154n1640_p0415a07║雪黃鸝上𣗳一枝華師驀拈拄杖云孟八郎
L154n1640_p0415a08║漢又恁麼去也好與三十棒且道過在甚麼
L154n1640_p0415a09║處擲下云具眼者辨取。
L154n1640_p0415a10║普請採茶上堂舉溈山摘茶次謂仰山云終
L154n1640_p0415a11║日摘茶祇聞子聲不見子形仰撼茶𣗳溈云
L154n1640_p0415a12║子祇得其用不得其體仰云未審和尚如何
L154n1640_p0415a13║溈良久仰云和尚祇得其體不得其用師云
L154n1640_p0415a14║溈仰父子雖善切磋未免體用分作二路爭
L154n1640_p0415a15║似禹門者裏體用本無二致且作麼生是體
L154n1640_p0415b01║用一致底旨舉手云普請採茶去。
L154n1640_p0415b02║上堂四月十五日已過去六月十五日猶未
L154n1640_p0415b03║來過去與未來以拄杖〡云都從者裏剖復
L154n1640_p0415b04║以拄杖[中-口+○]云若於此識得根源朝打三千暮
L154n1640_p0415b05║打八百若識不得是不知痛癢底死漢莫怪
L154n1640_p0415b06║悟上座造口業壓良為賤擲下拄杖復舉德
L154n1640_p0415b07║山初出蜀於澧陽路上見一婆子賣餅息肩
L154n1640_p0415b08║買餅點心婆指擔曰什麼文字曰青龍疏鈔
L154n1640_p0415b09║曰講何經曰金剛經曰我有一問你若答得
L154n1640_p0415b10║施與點心若畣不得且別處去金剛經道過
L154n1640_p0415b11║去心不可得現在心不可得未來心不可得
L154n1640_p0415b12║未審上座點那箇心德山當時無語師云我
L154n1640_p0415b13║若作德山只向道山僧肚饑揀大者快搬來
L154n1640_p0415b14║使者婆子直得手忙腳亂打發不迭及至搬
L154n1640_p0415b15║來時肩擔便行管教者婆子疑殺行腳衲僧
L154n1640_p0416a01║別有長處。
L154n1640_p0416a02║上堂擬欲參禪圖脫生死已錯了也不擬參
L154n1640_p0416a03║禪圖脫生死又錯了也敢問眾兄弟合作麼
L154n1640_p0416a04║生得不錯去咄洎合停囚長智。
L154n1640_p0416a05║上堂禪不在參道不須悟直下了然超佛越
L154n1640_p0416a06║祖驀拈拄杖云即今莫有超佛越祖者麼卓
L154n1640_p0416a07║拄杖云正好朝打三升暮打八百為甚如此
L154n1640_p0416a08║者裏放過即不可。
L154n1640_p0416a09║上堂一葉落天下秋一塵起大地[(冰-水+〡)*ㄆ]今朝七
L154n1640_p0416a10║月六日無論一葉落不落而天下秋眾兄弟
L154n1640_p0416a11║已備知矣舉起拂子云一塵起也且作麼是
L154n1640_p0416a12║大地[(冰-水+〡)*ㄆ]底道理擲下云若知撲落非他物始
L154n1640_p0416a13║見縱橫不是塵。
L154n1640_p0416a14║上堂大道只在目前要且目前難睹若知大
L154n1640_p0416a15║道真體箇箇成佛作祖以手搥胸云甜瓜徹
L154n1640_p0416b01║蔕甜苦瓜連根苦。
L154n1640_p0416b02║上堂百日禪期正如畫地為牢祗要諸人知
L154n1640_p0416b03║箇分曉若也知得分曉便知四月十五日結
L154n1640_p0416b04║制本非結今日七月十五日解制亦非解既
L154n1640_p0416b05║非結亦非解且畢竟四月十五日到今日七
L154n1640_p0416b06║月十五日者是箇甚麼良久云若總未分曉
L154n1640_p0416b07║無奈漆桶不快何。
L154n1640_p0416b08║上堂舉文殊師利在靈山會上諸佛集處見
L154n1640_p0416b09║一女子近佛坐入於三昧文殊白佛云何此
L154n1640_p0416b10║女得近佛坐佛云汝但覺此女令從三昧起
L154n1640_p0416b11║汝自問之文殊繞女三帀鳴指一下乃至托
L154n1640_p0416b12║至梵天盡其神力而女不出定佛云假使百
L154n1640_p0416b13║千文殊出此女定不得下方過四十二恒河
L154n1640_p0416b14║沙國土有罔明菩薩能出此女定須㬰罔明
L154n1640_p0416b15║從地涌出作禮世尊世尊敕出此女定罔明
L154n1640_p0417a01║即於女前鳴指一下女子從定而出師云若
L154n1640_p0417a02║文殊大士用處與罔明大士用處一般因甚
L154n1640_p0417a03║女子不出定又若罔明大士與文殊大士用
L154n1640_p0417a04║處一般因甚女子卻出定眾兄弟還知二大
L154n1640_p0417a05║士併女子落處麼顧視左右云有利無利不
L154n1640_p0417a06║離行市放過一著落在第二。
L154n1640_p0417a07║上堂竪起拂子云眾兄弟見麼過去諸佛現
L154n1640_p0417a08║在諸佛未來諸佛盡向悟上座拂子頭上聚
L154n1640_p0417a09║頭打葛藤道凡所有相皆是虛妄若見諸相
L154n1640_p0417a10║非相即見如來若也放開從教口勞舌費若
L154n1640_p0417a11║也把住擊禪牀云不消一擊復竪起云還見
L154n1640_p0417a12║麼擲拂子下座。
L154n1640_p0417a13║歲旦上堂舊年是新年舊新年是舊年新新
L154n1640_p0417a14║年與舊年有口也難申所謂處處真處處真
L154n1640_p0417a15║塵塵盡是本來人真實說時聲不現正體堂
L154n1640_p0417b01║堂沒卻身乃顧視大眾喝一喝下座。
L154n1640_p0417b02║晚參上堂今宵正是正月半家家點起上元
L154n1640_p0417b03║燈禹門院裏家風別卻將吹滅暗中行遂吹
L154n1640_p0417b04║息燭下座佇立云眾兄弟還見麼若也見得
L154n1640_p0417b05║則諸暗相永不能昏若也未見高聲喚侍者
L154n1640_p0417b06║云移取皮燈籠來引大眾過堂喫茶去。
L154n1640_p0417b07║上堂今日禹門院裏結制須與眾兄弟一議
L154n1640_p0417b08║不用眾兄弟參禪不用眾兄弟會理單單不
L154n1640_p0417b09║許瞌睡若也瞌睡一棒打出骨髓莫言不道
L154n1640_p0417b10║立秋上堂舉諺云朝立秋陰颼颼暮立秋熱
L154n1640_p0417b11║殺秋此中大有好消息所謂治世語言皆與
L154n1640_p0417b12║實相不相違背只是世間人未曾一簡點若
L154n1640_p0417b13║也簡點就要會天地同根萬物一體有甚麼
L154n1640_p0417b14║難眾中有曾簡點其中消息者麼一總未曾
L154n1640_p0417b15║悟上座試為簡點朝暮且置不知喚什麼作
L154n1640_p0418a01║秋卻說陰颼颼熱殺秋還知麼不見道不因
L154n1640_p0418a02║夜來雁爭見海門秋拍香几下座。
L154n1640_p0418a03║上堂舉洞山云秋初夏末兄弟東去西去直
L154n1640_p0418a04║須向萬里無寸草處去禹門又卻不然禹門
L154n1640_p0418a05║今日解制兄弟東去西去驀拈拄杖云逢人
L154n1640_p0418a06║切莫錯舉擲拄杖喝一喝下座。
L154n1640_p0418a07║因雪上堂昨日青山今朝白雪眾兄弟好消
L154n1640_p0418a08║息壄鹿行人步步成迹唯有挂角𦏪羊絕氣
L154n1640_p0418a09║息從來獵犬難尋覓高著眼始得。
L154n1640_p0418a10║上堂人人本具箇箇不無不是聖賢了事凡
L154n1640_p0418a11║夫且事又作麼生了舉起拂子云不喚作拂
L154n1640_p0418a12║子便了取好不喚作拂子便了又喚什麼作
L154n1640_p0418a13║事以拂子擊香几云惺惺底惺惺瞌睡底瞌
L154n1640_p0418a14║睡然喚作惺惺瞌睡依舊無本可據喝一喝
L154n1640_p0418a15║云老僧據本去也便下座。
L154n1640_p0418b01║普請上堂據眾兄弟擔了飯米來伴悟上座
L154n1640_p0418b02║各各計明己躬事不該動靜眾兄弟然而俗
L154n1640_p0418b03║諺有之曰有例不可滅無例不可置如百丈
L154n1640_p0418b04║大智禪師剏叢林立規矩有普請例及諸家
L154n1640_p0418b05║語錄亦有普請說所謂作則均其勞飯則同
L154n1640_p0418b06║其食自今觀之似乎不然作者應當作閒者
L154n1640_p0418b07║應當閒致令古風凋喪法門澹薄無他盖主
L154n1640_p0418b08║者不舉之故也乃云要且者般事須是者般
L154n1640_p0418b09║漢若畏刀避箭躲賴偷閒不足為伴雖然恰
L154n1640_p0418b10║有箇驗處以何為驗舉手鼓掌云打鼓普請
L154n1640_p0418b11║看。
L154n1640_p0418b12║上堂悟上座妄譚般若未死舌頭先壞死後
L154n1640_p0418b13║定墮拔舌犁耕眾兄弟有相救者出來試救
L154n1640_p0418b14║看良久云無則悟上座只得自作自受去也。
L154n1640_p0418b15║上堂忽雨忽晴天道變化物遂其生舉起拂
L154n1640_p0419a01║子云唯有者箇自古至今不屬雨晴且道屬
L154n1640_p0419a02║箇甚麼與侍者云縣於方丈內異日指他人。
L154n1640_p0419a03║上堂天上月正圓人間道月半衲僧事如何
L154n1640_p0419a04║直截當自看。
L154n1640_p0419a05║上堂纔然正月初一不覺二月十五光陰迅
L154n1640_p0419a06║速催遷日月如同電火竪起拂子云觀音玅
L154n1640_p0419a07║智力能救世間苦擊拂子云眾兄弟休莾鹵
L154n1640_p0419a08║擲拂子下座云參。
L154n1640_p0419a09║上堂古人道若論此事多說不如少說少說
L154n1640_p0419a10║不如不說驀拈拄杖卓云者裏是甚麼所在
L154n1640_p0419a11║說多說少說說說不說舉起拄杖云是多耶
L154n1640_p0419a12║是少耶是說耶是不說耶復云正當恁麼時
L154n1640_p0419a13║諸人還委悉也無若委悉去獨步大方橫行
L154n1640_p0419a14║天下如未委悉不煩久立便下座。
L154n1640_p0419a15║上堂問梧桐葉落傳秋信作家相見意如何
L154n1640_p0419b01║師便喝進云喝後如何師乃打進云何不道
L154n1640_p0419b02║看師云將謂作家元來不是乃云舉一不得
L154n1640_p0419b03║舉二放過一著落在第二只如今朝七月一
L154n1640_p0419b04║汝等作麼舉若也舉得南天台北五臺若舉
L154n1640_p0419b05║未得喝一喝云速退速退便下座。
L154n1640_p0419b06║歲朝連雪上堂連日雪紛紛山河一色吞天
L154n1640_p0419b07║開銀世界別是一乾坤眾兄弟還會麼當恁
L154n1640_p0419b08║麼時正是古人所謂三十年前未得箇入處
L154n1640_p0419b09║見山是山見水是水三十年後得箇入處見
L154n1640_p0419b10║山不是山見水不是水是箇大地平沈底時
L154n1640_p0419b11║節且憑箇什麼得恁麼地良久云世出世間
L154n1640_p0419b12║窮徹底常樂我淨獨為尊。
L154n1640_p0419b13║上堂今朝正是正月七世上相傳是人日可
L154n1640_p0419b14║憐大夢未惺人卻見陰晴起瞋說令人轉憶
L154n1640_p0419b15║雲門老解道日日是好日眾兄弟還知雲門
L154n1640_p0420a01║老子落處麼良久云祇是不分皂白底漆桶
L154n1640_p0420a02║復云日日好日當下心息本無孔竅寧容情
L154n1640_p0420a03║測各各珍重不煩久立。
L154n1640_p0420a04║上堂若論此事擬心則差強言則隔覿面分
L154n1640_p0420a05║付罕人委悉遂展手云分付了也眾兄弟還
L154n1640_p0420a06║曾委悉麼若未委悉急須珍重。
L154n1640_p0420a07║幻有和尚忌辰拈香云當時巴陵為雲門大
L154n1640_p0420a08║師設忌有三轉語高峰為雪巗和尚設忌單
L154n1640_p0420a09║單只有一句悟上座今日為幻有老人設忌
L154n1640_p0420a10║一句也無何以舉起香云者是一句耶是三
L154n1640_p0420a11║句耶插香云逢人切莫錯舉。
L154n1640_p0420a12║上堂盤山道向上一路千聖不傳慈明道向
L154n1640_p0420a13║上一路千聖不然徑山道向上一路熱盌鳴
L154n1640_p0420a14║聲老僧道向上一路蹋破草鞵。
L154n1640_p0420a15║上堂舉教中道今佛放光明助發實相義眾
L154n1640_p0420b01║兄弟還知釋迦老子立地處麼若也知得從
L154n1640_p0420b02║教徧界分身設若未知悟上座不免更資一
L154n1640_p0420b03║路舉起拂云者是放底光明且如何是實相
L154n1640_p0420b04║義擲下拂云急著眼覰。
L154n1640_p0420b05║上堂古者道我一喝不作一喝用遂喝一喝
L154n1640_p0420b06║云且道悟上座一喝與古人相去多少莫有
L154n1640_p0420b07║端的者試端的看良久復喝一喝下座。
L154n1640_p0420b08║上堂云竺土大僊心東西密相付謹白參玄
L154n1640_p0420b09║人光陰莫虛度且作麼生是不虛度底光陰
L154n1640_p0420b10║記得小時騎竹馬看看又是白頭翁。
L154n1640_p0420b11║上堂唲聲一發獨稱尊引得兒孫惡水淋不
L154n1640_p0420b12║是與人難共聚大都緇素要分明。
L154n1640_p0420b13║上堂今朝正是五月一為眾分明重剖析昔
L154n1640_p0420b14║日雲門老古錐卻道日日是好日是又是別
L154n1640_p0420b15║又別汝諸人瞥不瞥龐公不昧本來身衲僧
L154n1640_p0421a01║正眼頂門裂喝一喝下座。
L154n1640_p0421a02║上堂六月日頭真箇熱赤肉團邊如火畗且
L154n1640_p0421a03║問現前眾兄弟無位真人徹未徹若也已徹
L154n1640_p0421a04║向無陰陽地上竪去橫來若也未徹未免來
L154n1640_p0421a05║日熱如今日。
L154n1640_p0421a06║上堂竚立座前云老僧氣喘不能說話遂咳
L154n1640_p0421a07║嗽吐痰於地云眾兄弟試道看良久無有出
L154n1640_p0421a08║者師以腳抹卻歸方丈。
L154n1640_p0421a09║上堂若論此事描也描不成畫也畫不就喝
L154n1640_p0421a10║下銕圍山倒走一句當天八萬門句句自然
L154n1640_p0421a11║絕滲漏趙州關雲門普雪峰輥毬禾山打鼓
L154n1640_p0421a12║上來一隊老古錐看來未解師子㖃汝諸人
L154n1640_p0421a13║須抖擻轉身路子若能行處處莫著隨人後
L154n1640_p0421a14║拶著翻身便齩伊始可人前開大口且道禹
L154n1640_p0421a15║門者裏用箇什麼驀拈拄杖云一條拄杖黑
L154n1640_p0421b01║如漆是聖是凡劈脊摟喝一喝下座。
L154n1640_p0421b02║上堂恁麼也不得道火何曾燒著口不恁麼
L154n1640_p0421b03║也不得嚼爛虛空牙齒出恁麼不恁麼總不
L154n1640_p0421b04║得石頭老子舌無骨驀拈拄杖云恁麼也得
L154n1640_p0421b05║放下云不恁麼也得復拈拄杖擲下云恁麼
L154n1640_p0421b06║不恁麼總得汝諸人還知禹門落處麼便下
L154n1640_p0421b07║座。
L154n1640_p0421b08║上堂十方無壁四面無門中有一寶任運縱
L154n1640_p0421b09║橫便下座。
L154n1640_p0421b10║上堂年年有箇臘月八相傳世尊悟時節咸
L154n1640_p0421b11║謂如來睹明星誰知打失眼睛瞎諸人若欲
L154n1640_p0421b12║辨端倪正眼須從頂門發從茲突出普天輝
L154n1640_p0421b13║將此深心奉塵剎喝一喝眾兄弟還見釋迦
L154n1640_p0421b14║老子打破漆桶處麼便下座。
L154n1640_p0421b15║住天台山通玄寺結夏上堂若論此事本非
L154n1640_p0422a01║行住坐臥之相豈可結制定期為限祇如今
L154n1640_p0422a02║古叢林皆以九旬禁足三月安居正眼看來
L154n1640_p0422a03║大似畫地為牢置人必死之地雖然如是正
L154n1640_p0422a04║恁麼時諸人向什麼處出氣有善出者速速
L154n1640_p0422a05║出來對眾出氣看良久云一總未能且有條
L154n1640_p0422a06║攀條無條攀例以大圓覺為我伽藍身心安
L154n1640_p0422a07║居平等性智與悟上座眉毛廝結到八月一
L154n1640_p0422a08║日說破時有僧出云說破箇什麼師云速退
L154n1640_p0422a09║僧茫然師云只得一跳出去僧云再撲一交
L154n1640_p0422a10║師云速禮三拜復舉開山韶國師云通玄峰
L154n1640_p0422a11║頂不是人間心外無法滿目青山法眼聞云
L154n1640_p0422a12║只此一偈堪起吾宗師云殊不知滅汝宗者
L154n1640_p0422a13║即此偈耳不見道毘婆尸佛早留心直至而
L154n1640_p0422a14║今不得玅今日新通玄不免別開一路乃云
L154n1640_p0422a15║通玄峰頂別是人間只緣不薦錯認青山遂
L154n1640_p0422b01║喝一喝云還薦麼便下座。
L154n1640_p0422b02║上堂纔然昨日又是今朝流光電速人亦隨
L154n1640_p0422b03║遷當勤精進如救頭然驀拈拄杖云穿卻諸
L154n1640_p0422b04║人鼻孔換卻諸人眼睛還我救底頭來擲拄
L154n1640_p0422b05║杖云大眾委悉麼差之毫𨤲失之千里平地
L154n1640_p0422b06║上死人無數切莫停囚長智。
L154n1640_p0422b07║上堂今朝正是六月六貓兒狗兒皆沐浴通
L154n1640_p0422b08║玄峰頂禪和子箇箇渾身乾暴暴復云會即
L154n1640_p0422b09║途中受用不會即世諦傳續且道傳續箇什
L154n1640_p0422b10║麼三十年後抱頭哭莫言老僧不道參。
L154n1640_p0422b11║晚參茲當六月初七夜衲子聚頭將畢夏霹
L154n1640_p0422b12║靂天風忽地來草菴卸下琉璃瓦且道是何
L154n1640_p0422b13║宗旨喝一喝下座。
L154n1640_p0422b14║上堂十五日已前誰復重打算十五日已後
L154n1640_p0422b15║孰肯定從容今日正當十五日又且如何透
L154n1640_p0423a01║脫宗驀拈拄杖云龍袖拂開全體現象王行
L154n1640_p0423a02║處絕狐蹤卓拄杖下座。
L154n1640_p0423a03║上堂茲當六月念五况是日輪明露本無雲
L154n1640_p0423a04║翳覆藏爭奈時人不睹驀拈拄杖云睹不睹
L154n1640_p0423a05║若也睹自然超佛越祖。
L154n1640_p0423a06║上堂拈拄杖指云不得舉二唯舉一老僧拄
L154n1640_p0423a07║杖為竭力指示分明須薦取莫待將來驀頭
L154n1640_p0423a08║楔喝一喝云天色時炎不煩久立便下座。
L154n1640_p0423a09║上堂舉韶國師偈通玄峰頂師云大家在者
L154n1640_p0423a10║裏不是人間師云錯下註腳心外無法師云
L154n1640_p0423a11║逼塞殺人滿目青山師云有眼如盲大眾還
L154n1640_p0423a12║識韶國師麼若也識昔日韶國師今日老僧
L154n1640_p0423a13║不成話墮若不識且道是誰之過下座云參。
L154n1640_p0423a14║上堂八月一日解制訖腰間包頭上笠通玄
L154n1640_p0423a15║寺裏放門開行腳衲僧攙前出被人拶著要
L154n1640_p0423b01║翻身切莫隨人穿卻鼻復舉洞山云秋初夏
L154n1640_p0423b02║末師云將謂忘卻兄弟東去西去師云亂走
L154n1640_p0423b03║作麼直須向萬里無寸草處去師云坐斷路
L154n1640_p0423b04║頭石霜云出門便是草師云奴見婢殷勤又
L154n1640_p0423b05║有道直得不出門亦是草漫漫地師云同阬
L154n1640_p0423b06║無異土乃云者一隊老漢被老僧折倒了也
L154n1640_p0423b07║諸人還知出身處也無若也知得日費斗金
L154n1640_p0423b08║非分外脫或未然萬古碧潭空界月再三撈
L154n1640_p0423b09║摝始應知喝一喝下座。
L154n1640_p0423b10║開爐上堂烹佛烹祖大爐𩍁煆生煆死惡鉗
L154n1640_p0423b11║鎚驀拈拄杖云若是超佛越祖出生逾死者
L154n1640_p0423b12║不用如何若何便請單刀直入與通玄拄杖
L154n1640_p0423b13║子相見良久乃云今日是箇十月十五今古
L154n1640_p0423b14║謂之開爐老僧更指虛空是箇爐子其中山
L154n1640_p0423b15║河大地草木叢林凡有事物俱是煤炭世間
L154n1640_p0424a01║僧俗男女一切人天皆在者箇爐子裏苦樂
L154n1640_p0424a02║逆順聲色逼惱晝夜煎熬生情取舍遂成輪
L154n1640_p0424a03║轉謂之三界無安猶如火宅唯有一門可出
L154n1640_p0424a04║而復狹小汝諸人還知出路麼時有僧出云
L154n1640_p0424a05║出路即不問如何是火宅師云待汝出來與
L154n1640_p0424a06║汝道僧無語師云汝道不得老僧為汝道去
L154n1640_p0424a07║也一盲引眾盲相牽出火阬便下座。
L154n1640_p0424a08║冬至上堂欲識佛性義當觀時節因緣時節
L154n1640_p0424a09║若至如迷忽悟如忘忽憶驀拈拄杖云三世
L154n1640_p0424a10║諸佛一切眾生被老僧拄杖一時穿卻了也
L154n1640_p0424a11║拈起也直教箇箇放光動地放下也直使人
L154n1640_p0424a12║人無處出氣不拈不放時且道落在什麼處
L154n1640_p0424a13║若是銕眼銅睛漢直下覰透時即見三世諸
L154n1640_p0424a14║佛此時成道此時說法此時度人亦見一切
L154n1640_p0424a15║眾生此時輪廻此時日用所謂百姓日用而
L154n1640_p0424b01║不知若也知去即見兩儀䌛此時剖判日月
L154n1640_p0424b02║乘此時運行四序從此時推移於無陰陽地
L154n1640_p0424b03║上好不資一蒙醜不資一豪能為萬象主不
L154n1640_p0424b04║逐四時凋正當恁麼時忽憶忽悟一句作麼
L154n1640_p0424b05║生道還委悉麼到頭輸我惺惺者不住陰陽
L154n1640_p0424b06║造化中。
L154n1640_p0424b07║上堂舉金剛經若以色見我以音聲求我是
L154n1640_p0424b08║人行邪道不能見如來師豎起拳云還見麼
L154n1640_p0424b09║喝一喝云還聞麼聞見分明若喚作聲色入
L154n1640_p0424b10║地獄如箭䠶一僧出眾云不喚作聲色喚作
L154n1640_p0424b11║甚麼師乃合掌云我不敢輕於汝等汝等皆
L154n1640_p0424b12║即如來。
L154n1640_p0424b13║上堂病骨尚未愈無已強扶笻陞堂無法說
L154n1640_p0424b14║坐斷通玄峰乃拈拂子云只得借拂子為諸
L154n1640_p0424b15║人通箇消息豎起云見麼敲香几云聞麼若
L154n1640_p0425a01║見若聞正是逐色隨聲漢不聞不見又是避
L154n1640_p0425a02║色逃聲漢更若非見非聞又是戲論相違漢
L154n1640_p0425a03║直須中間撒開兩頭截斷二邊渾莫立中道
L154n1640_p0425a04║不須安正當恁麼時獨脫一句作麼生道八
L154n1640_p0425a05║角磨盤空裏走下座。
L154n1640_p0425a06║上堂五九四十五窮漢街頭舞會則途中受
L154n1640_p0425a07║用不會則世諦流布。
L154n1640_p0425a08║上堂天上月正圓人間道月半半即背於圓
L154n1640_p0425a09║圓定違於半欲得兩相應分身兩處看。
L154n1640_p0425a10║歲旦上堂新年新月新日新時長老又披新
L154n1640_p0425a11║法衣提起衣云者箇是衣如何是法放下衣
L154n1640_p0425a12║云九九百百張七趙八孟春猶寒不得露骨
L154n1640_p0425a13║喝一喝下座。
L154n1640_p0425a14║請化主上堂今朝正是正月半通玄峰頂無
L154n1640_p0425a15║燈看祇要諸人返自觀迥脫根塵常煥煥常
L154n1640_p0425b01║煥煥大地虛空無畔𡶨森羅萬象歷歷同參
L154n1640_p0425b02║一切眾生明明共伴若人如是見徹氣質如
L154n1640_p0425b03║是變化本無能化所化之人亦無能施所施
L154n1640_p0425b04║之物化者施者吾道一貫雖然如是更有一
L154n1640_p0425b05║事且去化緣歸來重新打算。
L154n1640_p0425b06║上堂當頭一著坐斷要津纔然側耳喪卻家
L154n1640_p0425b07║珍從來佛法不順人情所以道出群須是英
L154n1640_p0425b08║靈漢敵勝還他師子皃。
L154n1640_p0425b09║上堂新正二十日又五且喜日輪正當戶晝
L154n1640_p0425b10║夜明明無間斷只因時人不解顧若解顧廓
L154n1640_p0425b11║徹乾坤全體露東西南北任縱橫那事應須
L154n1640_p0425b12║沒差互所以道參玄人莫虛度且如何是不
L154n1640_p0425b13║虛度底光陰阿呵呵還見麼復云一寸光陰
L154n1640_p0425b14║一寸金寸金難買寸光陰光陰本自非他物
L154n1640_p0425b15║青天白日笑唫唫。
L154n1640_p0426a01║密雲禪師語錄卷第一
L154n1640_p0426a02║音釋
L154n1640_p0426a03║繕（時戰切音膳補也）。翹（祁堯切音䎗企也）。颼（所流切音搜風聲）。莽
L154n1640_p0426a04║鹵（上模朗切音蟒下籠五切音魯莽鹵猶粗率也）。熬（牛刀切音熬煎也）。金
L154n1640_p0426a05║（魚音切音▆義同）。