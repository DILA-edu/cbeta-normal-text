L154n1640_p0467b01║密雲禪師語錄卷第四　　　　　　庶四
L154n1640_p0467b02║天童弘法寺住持門人弘覺禪師臣道忞上進
L154n1640_p0467b03║上堂開示
L154n1640_p0467b04║三世諸佛出世不為別事歷代祖師說法不
L154n1640_p0467b05║說別事只為爾我沈淪三界流轉四生所以
L154n1640_p0467b06║教爾我出三界輪迴脫四生苦趣所謂佛佛
L154n1640_p0467b07║授手祖祖相承唯為一大事因緣故出現於
L154n1640_p0467b08║世也是故大慧杲和尚見人不知大事之所
L154n1640_p0467b09║以遂註解向人道唯人生不知來處謂之生
L154n1640_p0467b10║大死不知去處謂之死大故謂生死大事也
L154n1640_p0467b11║又慮人不以為事復云你們生前曾做驢做
L154n1640_p0467b12║馬來也不知而今死後做驢做馬去也不知
L154n1640_p0467b13║上天堂也不知入地獄也不知既都不知一
L154n1640_p0467b14║息不來前路茫茫豈不是要緊底大事耶然
L154n1640_p0467b15║據悟上座即不然只者生不知來處死不知
L154n1640_p0468a01║去處便是當人出生死底消息唯人作計攀
L154n1640_p0468a02║緣遂成流轉何故生不知來處則來無所從
L154n1640_p0468a03║死不知去處則去無所至去無所至則內無
L154n1640_p0468a04║所出來無所從則外無所入外無所入則外
L154n1640_p0468a05║息諸緣內無所出則內心無喘既內心無喘
L154n1640_p0468a06║外息諸緣則一念不生一念不生則前後際
L154n1640_p0468a07║斷前後際斷則覿體現前覿體現前則行不
L154n1640_p0468a08║知行坐不知坐臥不知臥住不知住騰騰任
L154n1640_p0468a09║運任運騰騰到恁麼時切忌失腳跌破鼻頭
L154n1640_p0468a10║怨恨老僧遂喝一喝轉身歸方丈。
L154n1640_p0468a11║諸佛與一切眾生本無異相只緣迷悟見有
L154n1640_p0468a12║差殊雖有差殊迷時本體本不曾迷悟時本
L154n1640_p0468a13║體本不曾悟迷悟都不干本體事迷時則全
L154n1640_p0468a14║體而全眾生悟時則全眾生而全佛全眾生
L154n1640_p0468a15║而全佛眾生不見諸佛之名全佛而全眾生
L154n1640_p0468b01║諸佛不見眾生之相諸佛不見眾生相故諸
L154n1640_p0468b02║佛何曾度一人眾生不見諸佛名故眾生度
L154n1640_p0468b03║盡恒沙佛眾生度盡恒沙佛眾生與諸佛無
L154n1640_p0468b04║殊諸佛何曾度一人諸佛與眾生不異如是
L154n1640_p0468b05║則舉手所指縱目所觀眾生與諸佛正如水
L154n1640_p0468b06║中鹽味色裏膠青雖有所指不見其形故德
L154n1640_p0468b07║山云聖名凡號盡是虛聲殊相劣形皆為幻
L154n1640_p0468b08║色汝欲求之得無累乎及其厭之又成大患
L154n1640_p0468b09║豈不是鏡中像水中月取不得捨不得不可
L154n1640_p0468b10║得中只麼得大千沙界海中漚一切聖賢如
L154n1640_p0468b11║電拂茲乃俞道人等乞開示諸佛眾生所以
L154n1640_p0468b12║底意若約衲僧拄杖子要且未在不見芭蕉
L154n1640_p0468b13║道你有拄杖子我與你拄杖子你無拄杖子
L154n1640_p0468b14║我奪卻你拄杖子拈拄杖云悟上座已有拄
L154n1640_p0468b15║杖子也眾兄弟又作麼與悟上座拄杖子放
L154n1640_p0469a01║下云悟上座已無拄杖子也眾兄弟又作麼
L154n1640_p0469a02║奪悟上座拄杖子良久云既不能奪又不能
L154n1640_p0469a03║與則眾兄弟未有拄杖子在復拈拄杖云還
L154n1640_p0469a04║會麼還知麼正恁麼時悟上座性命在諸兄
L154n1640_p0469a05║弟手裏若是眼裏有筋皮下有血手裏有骨
L154n1640_p0469a06║一逴逴得便能羅籠三界提拔四生設或未
L154n1640_p0469a07║能卓拄杖云眾兄弟性命卻在悟上座手裏
L154n1640_p0469a08║復卓一卓喝一喝擲拄杖下座。
L154n1640_p0469a09║世菴禪人乞示華嚴圓旨薦母請上堂老僧
L154n1640_p0469a10║出家年晚為生死事急無暇及於教乘祇有
L154n1640_p0469a11║兩句㤓直話說了去罷你也替我不得我也
L154n1640_p0469a12║替你不得父子上山各自努力拽取東勝神
L154n1640_p0469a13║洲與西牛賀州鬬頟不為分外恁麼見得行
L154n1640_p0469a14║得要會華嚴圓旨有甚麼難不見永明謂此
L154n1640_p0469a15║經為純真法界法界者四聖六凡是也四聖
L154n1640_p0469b01║六凡正眼觀之純一真相經云佛身充滿於
L154n1640_p0469b02║法界普現一切羣生前楞嚴云妙性圓明離
L154n1640_p0469b03║諸名相本來無有世界眾生法如是故不假
L154n1640_p0469b04║強為所謂真如淨境界一泯未嘗存能隨染
L154n1640_p0469b05║淨緣遂成十法界淨緣有大小故證四聖之
L154n1640_p0469b06║果而有殊染緣有重輕故感六凡之報而不
L154n1640_p0469b07║等故成十法界雖成十法界界界皆圓眾生
L154n1640_p0469b08║若不圓則不流轉異類及成佛道佛菩薩若
L154n1640_p0469b09║不圓即不隨類應身廣度眾生但一界悟入
L154n1640_p0469b10║界界無餘一人迷時類類各別各別則不能
L154n1640_p0469b11║互攝互融無餘則何妨問此答彼所以道男
L154n1640_p0469b12║子身中入定時女子身中從定出東方入定
L154n1640_p0469b13║西方起男身沒女身彰如是則何妨母身沒
L154n1640_p0469b14║子身彰佛佛悟此不見優劣相不生人我見
L154n1640_p0469b15║成一真法界故永嘉云夢裏明明有六趣覺
L154n1640_p0470a01║後空空無大千葢法界體各各圓滿具足只
L154n1640_p0470a02║爭悟與不悟悟則當下透脫覿體全彰永斷
L154n1640_p0470a03║輪迴所以相替不得各要努力然法界有事
L154n1640_p0470a04║有理有事理無礙有事事無礙未悟之人只
L154n1640_p0470a05║見其事不見其理業識茫茫無本可據若悟
L154n1640_p0470a06║得者只據本分一著葢天葢地無天堂可欣
L154n1640_p0470a07║無地獄可厭處處圓融事事無礙故真淨和
L154n1640_p0470a08║尚云事事無礙如意自在手把猪頭口誦淨
L154n1640_p0470a09║戒趁出滛坊未還酒債十字街頭解開布袋
L154n1640_p0470a10║驀拈拄杖云事事無礙如意自在信手拈來
L154n1640_p0470a11║貫徹法界佛鬼妖魔無此無彼地獄天堂卓
L154n1640_p0470a12║拄杖云一槌粉碎直令呂氏母子目前相見
L154n1640_p0470a13║烏用如目連入地獄方能救得擲拄杖云還
L154n1640_p0470a14║見麼喝一喝下座。
L154n1640_p0470a15║今日陞座無他葢為釋迦如來悟道之辰本
L154n1640_p0470b01║山啟建閱藏禪期之日雖然如是只此兩端
L154n1640_p0470b02║眾兄弟當知期悟為本閱藏為末不見世尊
L154n1640_p0470b03║當初棄王宮入雪山靜思六載於臘月八夜
L154n1640_p0470b04║舉頭覩明星忽然大悟何曾有三藏十二部
L154n1640_p0470b05║看閱而悟來又於靈山會上拈華迦葉微笑
L154n1640_p0470b06║遂以清淨法眼涅槃妙心付囑傳化謂之教
L154n1640_p0470b07║外別傳所以阿難問云世尊傳金襴袈裟外
L154n1640_p0470b08║別傳何事迦葉召云倒卻門前剎竿著阿難
L154n1640_p0470b09║從此大悟為第二祖於是祖祖相承至二十
L154n1640_p0470b10║八祖達磨大師遙觀此方有大乘根器遂航
L154n1640_p0470b11║海來初見梁武帝帝問聖諦第一義眾兄弟
L154n1640_p0470b12║梁武深解教乘故知聖諦為極致而不知達
L154n1640_p0470b13║磨秉教外別傳之旨直截一揮便乃不知落
L154n1640_p0470b14║處所以道攙出去也直至嵩山面壁九年方
L154n1640_p0470b15║得慧可大師來乞安心被磨一拶欲覓個心
L154n1640_p0471a01║與磨安盡其精神而不能將得出便徹見本
L154n1640_p0471a02║體當下休歇磨亦見他徹底悟去乃與之印
L154n1640_p0471a03║可云為汝安心竟繼有三祖亦只見得罪無
L154n1640_p0471a04║自性本體露現故二祖亦與之印可云為汝
L154n1640_p0471a05║懺罪竟至於六祖一聞應無所住而生其心
L154n1640_p0471a06║便乃大悟又何曾待閱三藏十二部然後悟
L154n1640_p0471a07║哉更有靈雲見桃華而悟道香嚴因擊竹以
L154n1640_p0471a08║明心乃至大慧杲禪師十八歲叅禪至三十
L154n1640_p0471a09║六歲聞圓悟禪師舉諸佛出身處熏風自南
L154n1640_p0471a10║來殿閣生微涼方纔瞥地眾兄弟畧舉從上
L154n1640_p0471a11║世尊至此無不以悟為期然且遇緣不一奚
L154n1640_p0471a12║必待睹明星而悟道耶遂舉拂子云只者拂
L154n1640_p0471a13║子已刺破釋迦老子眼睛穿卻釋迦老子鼻
L154n1640_p0471a14║孔負命者上鉤來為釋迦老子出氣了便請
L154n1640_p0471a15║歸家穩坐有麼有麼良久云無則普請歸堂
L154n1640_p0471b01║掀翻海藏。
L154n1640_p0471b02║知而無知不是無知而說無知會而不會不
L154n1640_p0471b03║是不會而言不會所以道具足凡夫法凡夫
L154n1640_p0471b04║不知具足聖人法聖人不會聖人若會即同
L154n1640_p0471b05║凡夫凡夫若知即是聖人即是聖人無凡夫
L154n1640_p0471b06║可知即同凡夫無聖人可會無聖人可會則
L154n1640_p0471b07║眾生度盡恒沙佛無凡夫可知則諸佛何曾
L154n1640_p0471b08║度一人如是說者無能說所說如是聽者無
L154n1640_p0471b09║能聞所聞各各歷歷孤明露出本來面目發
L154n1640_p0471b10║揮本地風光爭肯囊藏被葢正當恁麼時為
L154n1640_p0471b11║人拶著又且如何喝一喝云切莫錯對便下
L154n1640_p0471b12║座。
L154n1640_p0471b13║小叅
L154n1640_p0471b14║病起小叅舉五祖演和尚云如今人似發瘧
L154n1640_p0471b15║一般寒一上熱一上不覺過了一生矣只此
L154n1640_p0472a01║兩句話悟上座生平亦只尋常看過了適纔
L154n1640_p0472a02║病中體之可謂斷盡人病不惟未打徹底人
L154n1640_p0472a03║有時為此事急切著忙有時丟在無事甲裏
L154n1640_p0472a04║設使徹底人於日用現行處亦未免觸事則
L154n1640_p0472a05║因事生心緣無便依無息念被寒熱二途打
L154n1640_p0472a06║作兩截今日更為一頌一番寒了一番熱服
L154n1640_p0472a07║盡多方藥不痊直得一身白汗出始覺從前
L154n1640_p0472a08║怗怗然今日禹門重頌出舉似禪人緊著鞭
L154n1640_p0472a09║且道鞭頭落在甚麼處便下座。
L154n1640_p0472a10║天封舒安律師請小叅世尊出世說法四十
L154n1640_p0472a11║九年譚經三百餘會至拈華教外別傳方了
L154n1640_p0472a12║本懷故教立戒定慧三法曰因戒生定因定
L154n1640_p0472a13║發慧爾我既出家當須出三界了生死方始
L154n1640_p0472a14║事畢若但持戒止免三途既兼生定止超六
L154n1640_p0472a15║欲若其發慧方超三界故以發慧為主然今
L154n1640_p0472b01║時多言慧竟不知發慧之繇如要發慧須是
L154n1640_p0472b02║明心六祖云即心名慧即佛乃定定慧等持
L154n1640_p0472b03║意中清淨是以心若苟明意自清淨於日用
L154n1640_p0472b04║頭頭無𮈔毫過患所以我笑巖師翁道欲無
L154n1640_p0472b05║禪禪無欲相奪相傾事不厭俗故曰清淨行
L154n1640_p0472b06║者不上天堂破戒比丘不入地獄驀拈拄杖
L154n1640_p0472b07║云通玄者裏又且不然喝一喝云且道是戒
L154n1640_p0472b08║耶定耶慧耶是心耶佛耶是清淨耶破戒耶
L154n1640_p0472b09║是上天堂不上天堂耶是入地獄不入地獄
L154n1640_p0472b10║耶又喝一喝云切莫停囚長智便下座。
L154n1640_p0472b11║除夜小叅一年三百六十日日日撞到今宵
L154n1640_p0472b12║極箇中極處體全彰殺活全承此恩力是以
L154n1640_p0472b13║古喻爾我臨命終時眼光落地底時節眼光
L154n1640_p0472b14║既落地耳光亦落地鼻光亦落地舌光亦落
L154n1640_p0472b15║地身光亦落地意光亦落地六光既落地則
L154n1640_p0473a01║無見聞覺知之情何有聲色觸法之翳淨裸
L154n1640_p0473a02║裸赤灑灑清寥寥白滴滴一片本地風光一
L154n1640_p0473a03║著本來面目到箇裏所作俱息無佛道可成
L154n1640_p0473a04║無眾生可度無生死可斷無涅槃可證然後
L154n1640_p0473a05║天是天地是地僧是僧俗是俗於者一片地
L154n1640_p0473a06║都來沒干涉雖無干涉謾他一點不得雖謾
L154n1640_p0473a07║不得不假思議之心全憑者片本地風光靡
L154n1640_p0473a08║所不周靡所不徧所以道日應萬緣而不撓
L154n1640_p0473a09║其神千難殊對而不干其慮正當恁麼時除
L154n1640_p0473a10║夜分歲一句作麼生道白雲盡處是青山行
L154n1640_p0473a11║人更在青山外。
L154n1640_p0473a12║解夏小叅覿面分付尚涉廉纖直下承當猶
L154n1640_p0473a13║存情識玄機獨唱截斷眾流恁麼也不得不
L154n1640_p0473a14║恁麼也不得恁麼不恁麼總不得事不獲已
L154n1640_p0473a15║放一線道開第二義門三月結制挂起盋囊
L154n1640_p0473b01║放下複子便作安居今朝解制著卻草鞵挑
L154n1640_p0473b02║著擔子便為行動殊不知天童者裏日日著
L154n1640_p0473b03║草鞵日日挑擔子未嘗向諸人道安居行動
L154n1640_p0473b04║諸人若會時時安居之地事事出身之路恁
L154n1640_p0473b05║麼也得不恁麼也得恁麼不恁麼總得設若
L154n1640_p0473b06║兩頭不涉中間不立又有甚麼恁麼不恁麼
L154n1640_p0473b07║得與不得正當諸人分中如何通信莫是拳
L154n1640_p0473b08║一拳掌一掌麼莫是打一棒喝一喝麼莫是
L154n1640_p0473b09║彈一彈豎一指麼莫是說道理呈見解麼莫
L154n1640_p0473b10║是總不恁麼以坐具拂一拂便行麼如此者
L154n1640_p0473b11║總是依草附木良久云須知自有冲天志莫
L154n1640_p0473b12║學他人行處行。
L154n1640_p0473b13║施主請小叅三世諸佛六道眾生皆是摩訶
L154n1640_p0473b14║般若光光未發時無佛無眾生消息從甚麼
L154n1640_p0473b15║處來只因一念心生分別遂見有佛有天有
L154n1640_p0474a01║人有修羅有畜生有餓鬼有冤有親有逆有
L154n1640_p0474a02║愛有男有女有心有性有玄有妙有煩惱有
L154n1640_p0474a03║涅槃乃至有行有住有坐有臥有語有默若
L154n1640_p0474a04║也一念回光返照明見本來面目遂見三世
L154n1640_p0474a05║諸佛也是者箇面目天也者箇面目人也者
L154n1640_p0474a06║箇面目阿修羅也者箇面目畜生也者箇面
L154n1640_p0474a07║目餓鬼也者箇面目乃至冤也者箇面目親
L154n1640_p0474a08║也者箇面目逆也者箇面目愛也者箇面目
L154n1640_p0474a09║行也者箇面目住也者箇面目坐也者箇面
L154n1640_p0474a10║目臥也者箇面目語也者箇面目默也者箇
L154n1640_p0474a11║面目既皆者箇面目說佛不得說天不得說
L154n1640_p0474a12║人不得喚作修羅不得喚作畜生不得喚作
L154n1640_p0474a13║餓鬼不得喚作煩惱不得喚作涅槃不得喚
L154n1640_p0474a14║作心不得喚作性不得喚作玄不得喚作妙
L154n1640_p0474a15║不得喚作是不得喚作非不得乃至喚作行
L154n1640_p0474b01║不得喚作住不得喚作坐不得喚作臥不得
L154n1640_p0474b02║喚作語不得喚作默不得喚作冤不得喚作
L154n1640_p0474b03║親不得喚作愛不得喚作逆不得喚作凡不
L154n1640_p0474b04║得喚作聖不得既皆不得一道平等浩然大
L154n1640_p0474b05║均上無攀仰下絕己躬畢竟天人羣生類皆
L154n1640_p0474b06║承此恩力既承此恩力終不落虛可以超聲
L154n1640_p0474b07║越色離見絕聞坐斷是非頭語默絕消息不
L154n1640_p0474b08║求超生不求證滅無欣無厭淨裸裸赤灑灑
L154n1640_p0474b09║全體與麼來全體與麼去通身無影像處處
L154n1640_p0474b10║絕行蹤所以道處處真處處真塵塵盡是本
L154n1640_p0474b11║來人真實說時聲不現正體堂堂沒卻身正
L154n1640_p0474b12║當恁麼時只如孝子鍾大向追薦先妣朱氏
L154n1640_p0474b13║又作麼安身立命還委悉麼彌陀元不異只
L154n1640_p0474b14║者是西方。
L154n1640_p0474b15║解制小叅結制只得兩箇月老僧無福沒飯
L154n1640_p0475a01║喫普請諸人各各行大丈夫兒當自立從門
L154n1640_p0475a02║入者非家珍諸人莫蓄粟米粒𣗳凋葉落露
L154n1640_p0475a03║金風脫盡皮膚赤骨𩪸箇事人人本具然到
L154n1640_p0475a04║底不從他處得一任諸方玄又玄莫教污卻
L154n1640_p0475a05║本來質祖師西來無別事討箇人兒不受惑
L154n1640_p0475a06║老僧如是恁麼道諸人分上無交涉只如諸
L154n1640_p0475a07║人分上又作麼生會卓拄杖歸方丈。
L154n1640_p0475a08║小叅僧出作禮師便打云靈山話月曹谿指
L154n1640_p0475a09║月天童一味掉棒打月若也見月忘指方見
L154n1640_p0475a10║棒頭落處無事不畢所以道見月休觀指歸
L154n1640_p0475a11║家罷問程古人見人不會不得已下箇註腳
L154n1640_p0475a12║云若喚作棒入地獄如箭射或舉杖云喚作
L154n1640_p0475a13║拄杖即觸不喚作拄杖即背喚作山河大地
L154n1640_p0475a14║即觸不喚作山河大地即背乃至喚作一切
L154n1640_p0475a15║聲即觸不喚作一切聲即背祇要人向拄杖
L154n1640_p0475b01║頭邊默契默運向聲色頭上坐臥聲色頭上
L154n1640_p0475b02║安閒不被一切聲色之所籠罩一切聲色之
L154n1640_p0475b03║所回換一切聲色之所擺撲始得自繇既得
L154n1640_p0475b04║目繇則臨命終時定得自由不披業識之所
L154n1640_p0475b05║回換則生死輪迴息矣縱聞十方佛祖老和
L154n1640_p0475b06║尚出世亦如色等說法亦如聲等則不被佛
L154n1640_p0475b07║祖老和尚舌頭之所籠罩之所回換之所擺
L154n1640_p0475b08║撲方滿佛祖老和尚出世之本懷故曰祖師
L154n1640_p0475b09║西來覓箇不受惑底人方始自信臨濟大師
L154n1640_p0475b10║云少信根人終無了日祇如自信之人於世
L154n1640_p0475b11║出世法中如何行履百華樷裏過一葉不沾
L154n1640_p0475b12║身。
L154n1640_p0475b13║孝子鍾鴻穎為父紫符公請對靈小叅夫道
L154n1640_p0475b14║也聖凡同體生死一如只緣不了以致隨境
L154n1640_p0475b15║生情隨情造業隨業緣故三界昇沈受報好
L154n1640_p0476a01║醜以拄杖敲靈几云若向者裏回光返照棺
L154n1640_p0476a02║木裏眨眼便乃脫死超生剔起便行管取十
L154n1640_p0476a03║方自在自在也天堂尚不住地獄豈能留千
L154n1640_p0476a04║人萬人羅籠不住百千境界轉變不得應同
L154n1640_p0476a05║體悲為如來使普現色身隨處作主興無緣
L154n1640_p0476a06║慈導利羣品同成正覺正恁麼時歸根復本
L154n1640_p0476a07║一句作麼生道盧舍本身纔獨露豁開正眼
L154n1640_p0476a08║絕纖塵。
L154n1640_p0476a09║為洞陽蔡公對靈小叅本體恒然無生無滅
L154n1640_p0476a10║正眼洞明離出離入祇因見倒惑生認境漂
L154n1640_p0476a11║流以致輪迴不息若能當頭坐斷一念返本
L154n1640_p0476a12║純源便見當處超脫所以道淨法界身本無
L154n1640_p0476a13║出沒大悲願力示現受生雖然如是正恁麼
L154n1640_p0476a14║時逍遙獨脫一句作麼生道卓拄杖云還委
L154n1640_p0476a15║悉麼但能信腳騰騰去徧界無非淨法身。
L154n1640_p0476b01║為懶菴祝居士對靈小叅生死去來全體現
L154n1640_p0476b02║陰間陽世本無邊所以道無邊剎境自他不
L154n1640_p0476b03║隔於毫端十世古今始終不離於當念只因
L154n1640_p0476b04║離於不離隔於不隔遂乃見倒惑生妄生分
L154n1640_p0476b05║別於無生見生無滅見滅隨境有無心存取
L154n1640_p0476b06║舍遂致輪迴不息乃以拄杖指靈几云直須
L154n1640_p0476b07║當頭點破管教全體顯現一念常光現前永
L154n1640_p0476b08║證不生滅地所謂無常生死法與我不相干
L154n1640_p0476b09║若能如是解不用哭蒼天正恁麼時高超物
L154n1640_p0476b10║表一句作麼生道良久云千峰勢到嶽邊止
L154n1640_p0476b11║萬派聲歸海上消。
L154n1640_p0476b12║孝子金善鎔為父玄石公請對靈小叅秀水
L154n1640_p0476b13║年年秀青山歲歲青祇因人不覺剛目見遷
L154n1640_p0476b14║更以拄杖敲淨缾云擊碎蟠桃核方見舊時
L154n1640_p0476b15║仁急薦取好惺惺頓證無生地高登安樂城
L154n1640_p0477a01║崇成無漏業端坐寶蓮心復以拄杖敲淨缾
L154n1640_p0477a02║云還見麼卓拄杖下座。
L154n1640_p0477a03║葉暹晟為父君錫公請對靈小叅生死無二
L154n1640_p0477a04║相去來沒兩人祇因自不覺逐色與隨聲逐
L154n1640_p0477a05║色隨聲也捉一放一心如猿猴茫茫無據遂
L154n1640_p0477a06║致三界六道去來不息以拄杖點靈几云我
L154n1640_p0477a07║今為你當頭點醒自知無滅無生覿面提持
L154n1640_p0477a08║管取自由自在自由自在也不為業識之所
L154n1640_p0477a09║牽無滅無生也永證金剛之固體正當恁麼
L154n1640_p0477a10║時立命安身一句作麼生道直教兩腳捎空
L154n1640_p0477a11║去鼻孔依前搭上唇。
L154n1640_p0477a12║室中開示
L154n1640_p0477a13║僧求開示師云汝且去僧行三五步師喚回
L154n1640_p0477a14║云會麼僧云不會師云汝是何處人僧云常
L154n1640_p0477a15║熟人師云汝父母未生前是何處人僧無語
L154n1640_p0477b01║師云汝父母未生前與常熟人相去多少僧
L154n1640_p0477b02║云不會師云汝去會會來。
L154n1640_p0477b03║二僧求開示師垂一足云有甚遮障處復收
L154n1640_p0477b04║足云還會麼一僧禮拜出一僧復云乞和尚
L154n1640_p0477b05║開示師展兩手云開示箇甚麼云某甲不會
L154n1640_p0477b06║師云你且去第二次來。
L154n1640_p0477b07║居士求開示師云吾嘗於此切古人云叅禪
L154n1640_p0477b08║無祕訣只要生死切猶是第二頭話者吾嘗
L154n1640_p0477b09║於此切纔是透底話你去體會切字自然得
L154n1640_p0477b10║箇透底處士云作麼生會師厲聲云吾嘗於
L154n1640_p0477b11║此切者等會去。
L154n1640_p0477b12║善信求開示師云汝為何來云弟子不為別
L154n1640_p0477b13║事師云何為不別事云為修行故來乞開示
L154n1640_p0477b14║師云修行也是別事做買做賣也是別事乃
L154n1640_p0477b15║至虛空天地日月星辰森羅萬象以至父母
L154n1640_p0478a01║兄弟妻子皆是別事如何是你不別底事云
L154n1640_p0478a02║弟子不會師云汝去會不會底來。
L154n1640_p0478a03║僧問某甲初發心乞和尚開示師云初即且
L154n1640_p0478a04║置心從甚處發僧無語師云汝且去究取心
L154n1640_p0478a05║起處便是心倒斷處亦即是心明處。
L154n1640_p0478a06║僧乞示做工夫師云我者裏沒有甚麼工夫
L154n1640_p0478a07║做只要擡𣗳擡石挑甎瓦挑柴穿衣喫飯屙
L154n1640_p0478a08║屎放尿至於行住坐臥祇是不可喚作擡𣗳
L154n1640_p0478a09║擡石乃至行住坐臥亦不可喚作工夫你且
L154n1640_p0478a10║道喚作甚麼僧云未審如何下手師云拄杖
L154n1640_p0478a11║子不在你自去打三十棒。
L154n1640_p0478a12║偶言
L154n1640_p0478a13║師一日與西堂妙行居士求如圍爐次妙行
L154n1640_p0478a14║舉解山論格物云格是格去物欲師云他見
L154n1640_p0478a15║如此汝又若何妙行云格字可作體字看否
L154n1640_p0478b01║師云似即似只成了兩箇妙行云師又如何
L154n1640_p0478b02║師云不妨為汝問著求如云當時妙喜答子
L154n1640_p0478b03║韶云今人但知格物而不知物格好箇物格
L154n1640_p0478b04║云何子韶不能當下領取而又求箇樣子師
L154n1640_p0478b05║云汝卻如何求如云今日天寒師云何不脫
L154n1640_p0478b06║體道一句求如云和尚如何師即起去。
L154n1640_p0478b07║一日妙行舉月川法師不信無情成佛和尚
L154n1640_p0478b08║如何道師云我亦道無情不成佛云青青翠
L154n1640_p0478b09║竹盡是真如鬱鬱黃華無非般若何故無情
L154n1640_p0478b10║不成佛師云待有情成佛無情亦成佛妙行
L154n1640_p0478b11║指桌云和尚如今已成佛云何還有者箇在
L154n1640_p0478b12║師云你作者箇會那云和尚不作者箇會卻
L154n1640_p0478b13║又如何師乃掌之。
L154n1640_p0478b14║入室機緣
L154n1640_p0478b15║一僧入師問你在者裏做甚麼僧云磨豆腐
L154n1640_p0479a01║師云你替甚麼人磨僧云替和尚磨師云你
L154n1640_p0479a02║喫自己飯為甚替老僧忙僧云不替和尚磨
L154n1640_p0479a03║莫是替學人磨麼師打出又一僧入師云你
L154n1640_p0479a04║來做甚麼僧云挑水師云水桶在甚麼處僧
L154n1640_p0479a05║擬對師打云打破了也又一僧入師舉世尊
L154n1640_p0479a06║初生一手指天一手指地云天上天下唯我
L154n1640_p0479a07║獨尊你作麼會僧喝師云你者喝還喝世尊
L154n1640_p0479a08║喝老僧喝你自己僧無語師打出又一僧入
L154n1640_p0479a09║師云我適纔舉世尊天上天下唯我獨尊者
L154n1640_p0479a10║僧亂喝打出去也你作麼會僧擬開口師云
L154n1640_p0479a11║你欲攀撦老僧那以拄杖趁出。
L154n1640_p0479a12║問答機緣
L154n1640_p0479a13║問大悟底人還有憎愛也無師云能愛人能
L154n1640_p0479a14║惡人云此是儒家世間之說豈是大悟出世
L154n1640_p0479a15║間之事師云汝是甚麼人僧擬議師喝出。
L154n1640_p0479b01║問如我按指海印發光汝暫舉心塵勞先起
L154n1640_p0479b02║師指壁間觀音像云者是甚麼云觀音聖像
L154n1640_p0479b03║師云汝暫舉心塵勞先起。
L154n1640_p0479b04║問乞師指截徑處師云汝是甚處人云江西
L154n1640_p0479b05║師把住云江西到者裏多少路僧擬議師推
L154n1640_p0479b06║出。
L154n1640_p0479b07║問月明簾外如何轉身師云你但進門來云
L154n1640_p0479b08║如何是門裏事師便打云請師不用棒不用
L154n1640_p0479b09║喝將轉身事盡情道一句師起云我倦要睡
L154n1640_p0479b10║去。
L154n1640_p0479b11║問如何是三玄三要師云你者一問聻云某
L154n1640_p0479b12║甲不會請和尚明示師云你且放下著。
L154n1640_p0479b13║問大事未明如喪考妣意旨如何師云你是
L154n1640_p0479b14║無主孤魂云為甚大事已明亦如喪考妣師
L154n1640_p0479b15║云唯我獨尊。
L154n1640_p0480a01║問某甲一向做工夫沒箇入處師云誰教你
L154n1640_p0480a02║來僧擬開口師直打出。
L154n1640_p0480a03║問古人道亡僧誦一部佛法語未絕師云亡
L154n1640_p0480a04║僧甚處去也僧擬議師便打僧云乞和尚開
L154n1640_p0480a05║示師云汝道亡僧還開得口麼僧無語師云
L154n1640_p0480a06║既開口不得佛法合作麼誦。
L154n1640_p0480a07║問如何是佛法大意師偶搔頭云老僧頭癢
L154n1640_p0480a08║云還有奇特也無師展兩手。
L154n1640_p0480a09║問大事未明乞師開示師云你喚甚麼作大
L154n1640_p0480a10║事云豈無方便師便打。
L154n1640_p0480a11║僧乞師法語云欲朝暮禮拜師云朝暮禮拜
L154n1640_p0480a12║箇甚麼僧擬議師便打僧禮拜師一蹋僧起
L154n1640_p0480a13║師云你者禮拜與朝暮禮拜是同是別僧復
L154n1640_p0480a14║擬議師云饒你會得無二無別且道者一蹋
L154n1640_p0480a15║又如何。
L154n1640_p0480b01║問瑯琊覺讚初祖未句云師心兮戴大慧果
L154n1640_p0480b02║云戴之一字不得動著動著即禍生師拈棒
L154n1640_p0480b03║指云直須動著動著從教東擲西拋。
L154n1640_p0480b04║靈鑑講主叅問和尚接人還用古人底自己
L154n1640_p0480b05║底師以手展握云你道是古人底自己底主
L154n1640_p0480b06║擬開口師便打主一喝師云三喝四喝後又
L154n1640_p0480b07║如何主罔措師展手云元來學弄虛底又問
L154n1640_p0480b08║現前一眾是叅話頭是直下承當師云你又
L154n1640_p0480b09║作麼生主云無心可用師云恁麼則後語不
L154n1640_p0480b10║應前言云有條攀條師云攀甚麼條主無語
L154n1640_p0480b11║問不會做工夫求師開示師云不干老僧事
L154n1640_p0480b12║云求箇明白路頭師云但向暗處走。
L154n1640_p0480b13║問諸法從心生未審心從甚麼處生師云老
L154n1640_p0480b14║僧正疑著。
L154n1640_p0480b15║居士問弟子揚州來為大事不明師云汝既
L154n1640_p0481a01║不明將甚麼來士無語。
L154n1640_p0481a02║問古人一言之下為甚麼便曉得雲門兒孫
L154n1640_p0481a03║師打云你是甚麼人僧禮拜師又打。
L154n1640_p0481a04║問如何是祕密藏師云八萬四千。
L154n1640_p0481a05║問搬石挑沙明甚麼邊事師云來日再去挑
L154n1640_p0481a06║行者問吞不進吐不出時如何師云問取舌
L154n1640_p0481a07║頭。
L154n1640_p0481a08║問還是念佛好還是做工夫好師云總不好
L154n1640_p0481a09║僧擬議師打云向者裏會得恰好。
L154n1640_p0481a10║問如何是乾屎橛師云田塍上看。
L154n1640_p0481a11║問如何是清淨本然師便打僧云如何是忽
L154n1640_p0481a12║生山河大地師云你又恁麼去也。
L154n1640_p0481a13║問工夫散亂不得成片時如何師打云我道
L154n1640_p0481a14║棒打不開。
L154n1640_p0481a15║問乞師指箇修行路師云我從來不會修行
L154n1640_p0481b01║云更冀慈悲師云一事無成兩鬢𮈔。
L154n1640_p0481b02║問古人道老僧無法與人祇解識病時有僧
L154n1640_p0481b03║出作禮古人便歸方丈意旨如何師云汝且
L154n1640_p0481b04║出去僧擬再問師云你未知病在云如何是
L154n1640_p0481b05║某甲未知病處師舉手搔頭僧罔措。
L154n1640_p0481b06║比丘尼問如何是本地風光師云嘗在汝面
L154n1640_p0481b07║門出入尼欣然禮拜師云且放過汝。
L154n1640_p0481b08║子糓蔡居士問如何是世法師云四大五薀
L154n1640_p0481b09║如何是出世法師云四大五薀如何是世出
L154n1640_p0481b10║世法師云四大五薀又問易曰艮其背不獲
L154n1640_p0481b11║其身既有箇背在如何不獲師云分明道了。
L154n1640_p0481b12║居士問弟子與和尚那分別和尚者樣快活
L154n1640_p0481b13║弟子者樣苦師云汝將苦來與汝分別云弟
L154n1640_p0481b14║子不可道是快活師云老僧亦不可道是快
L154n1640_p0481b15║活云爭奈天堂地獄何師云你喚甚麼作天
L154n1640_p0482a01║堂地獄你曾到天堂地獄也無士無語又問
L154n1640_p0482a02║眾生即佛弟子信不過師云信不過且做眾
L154n1640_p0482a03║生云佛又作麼樣師云但肯作眾生佛即在
L154n1640_p0482a04║其中又問聞和尚已發明幾位去了師云那
L154n1640_p0482a05║裏去了士擬開口師趯一趯云那裏去了士
L154n1640_p0482a06║乃點首。
L154n1640_p0482a07║三峰叅云積年仰慕今日遠來濟上門庭則
L154n1640_p0482a08║不問如何是堂奧中事師云你即今在甚麼
L154n1640_p0482a09║處峰云此猶是門庭邊事師指座云且坐峰
L154n1640_p0482a10║禮拜起云咦師休去。
L154n1640_p0482a11║問如何是賓中賓師云滿面著埃塵如何是
L154n1640_p0482a12║賓中主師云老僧無伴侶如何是主中主師
L154n1640_p0482a13║云三更月下無人識如何是主中賓師云堂
L154n1640_p0482a14║前坐來沒人陪。
L154n1640_p0482a15║問如何是奪人不奪境師云百萬軍中斬顏
L154n1640_p0482b01║良如何是奪境不奪人師云取了荊州放魯
L154n1640_p0482b02║肅如何是人境兩俱奪師云殺卻陳友諒并
L154n1640_p0482b03║吞數十州如何是人境俱不奪師云當今天
L154n1640_p0482b04║下太平國王萬歲云料揀已蒙師指示全提
L154n1640_p0482b05║向上事如何師以拄杖連擉云退去退去。
L154n1640_p0482b06║問眾中操履好靜處操履好師云分身兩處
L154n1640_p0482b07║看。
L154n1640_p0482b08║居士問弟子常發火性師云你適來為甚麼
L154n1640_p0482b09║罵我士無語師驀面一掌士亦無語師云打
L154n1640_p0482b10║也打不發說甚常發火性。
L154n1640_p0482b11║問某甲欲做工夫乞和尚開示師云昨日有
L154n1640_p0482b12║人恁麼問打出去也僧擬作禮師便打出。
L154n1640_p0482b13║三峰問從上來宗旨如何師豎起拳云不可
L154n1640_p0482b14║喚作拳頭云還有麼師云一腳趯殺你云蒙
L154n1640_p0482b15║示多矣師云又問作麼峰禮拜師便打良久
L154n1640_p0483a01║師問峰云寂然不動感而遂通峰禮拜出師
L154n1640_p0483a02║打一棒云且道是賞你罰你。
L154n1640_p0483a03║問父母未生前如何師大笑生後如何師便
L154n1640_p0483a04║打春秋鼎盛時如何師云恰好你識羞。
L154n1640_p0483a05║問如何是第一玄師云有口不能宣如何是
L154n1640_p0483a06║第二玄師云足方頭頂圓如何是第三玄師
L154n1640_p0483a07║云恰好在腰邊又僧問如何是三要印開朱
L154n1640_p0483a08║點窄師打云打你一棒云何不打兩棒師云
L154n1640_p0483a09║鈍根阿師。
L154n1640_p0483a10║問和尚納福麼師云你管他作麼云也須問
L154n1640_p0483a11║過師云問過後如何僧擬議師乃打。
L154n1640_p0483a12║問如何是的的大意師云向前來僧近前師
L154n1640_p0483a13║便打僧云上根大器直下承當中下人來如
L154n1640_p0483a14║何師云老僧從來未嘗眼華僧無語師云你
L154n1640_p0483a15║是最下種也未得在。
L154n1640_p0483b01║問如何是離心離境旨師云向前來僧近前
L154n1640_p0483b02║師云會麼云不會師云禮拜著僧禮拜師與
L154n1640_p0483b03║一蹋云是心是境僧擬議師便喝出。
L154n1640_p0483b04║薀虛講主叅問未到金粟時如何師云雲岫
L154n1640_p0483b05║菴中到後如何師云喫茶已畢釋迦未出世
L154n1640_p0483b06║祖師不西來喚甚麼作正法眼藏師正身云
L154n1640_p0483b07║見麼云有見則不堪師云未夢見在又問古
L154n1640_p0483b08║人道喚作一物即不中如何又喚作無位真
L154n1640_p0483b09║人師云你即今是一物是無位真人云若說
L154n1640_p0483b10║作兩橛師云還我一橛來云猶是第二門師
L154n1640_p0483b11║云怪你做座主所以善講。
L154n1640_p0483b12║問清水洗塵塵水歸何處師云茅廁裏云某
L154n1640_p0483b13║甲不會師云問取淨頭去。
L154n1640_p0483b14║問生滅不停如何降伏師攔胸搊住云停不
L154n1640_p0483b15║停云不會師放云恁麼即降伏了也僧擬進
L154n1640_p0484a01║語師乃叱出。
L154n1640_p0484a02║問如何是五眼圓明師云老僧止兩隻。
L154n1640_p0484a03║問未舉念時意旨如何師良久僧擬再舉師
L154n1640_p0484a04║云去。
L154n1640_p0484a05║問黑漆皮燈籠還有亮時也無師打云老僧
L154n1640_p0484a06║要打破。
L154n1640_p0484a07║問如何得出生死師云如何是生死云學人
L154n1640_p0484a08║不會乞和尚慈悲師云老僧無奈汝何。
L154n1640_p0484a09║問如何是三寶師云一頓胡餅兩頓粥云不
L154n1640_p0484a10║問者三飽師云老僧日日奉持。
L154n1640_p0484a11║慈侍者問四大甚麼人主立師云好箇問頭
L154n1640_p0484a12║祇是兩橛云四大分散時如何師云待汝四
L154n1640_p0484a13║大分散來與汝道。
L154n1640_p0484a14║問曹洞宗有君臣偏正師云除卻君臣偏正
L154n1640_p0484a15║致一問來云除君臣偏正教某更問甚麼師
L154n1640_p0484b01║云只你恁麼道是君是臣是偏是正僧擬議
L154n1640_p0484b02║師喝出。
L154n1640_p0484b03║問己事未明乞師指示時值版響師云打版
L154n1640_p0484b04║了喫粥去。
L154n1640_p0484b05║問喚作竹篦則觸不喚作竹篦則背不知喚
L154n1640_p0484b06║作甚麼師熟眎云是甚麼僧禮拜師便打。
L154n1640_p0484b07║問生死如何透師打一拳云向者裏透。
L154n1640_p0484b08║問某甲千里而來乞和尚開示師以拄杖畫
L154n1640_p0484b09║一圓相僧擬議師打出。
L154n1640_p0484b10║問某甲駕船三載因甚摸不著舵柄師打云
L154n1640_p0484b11║還摸著也未四面狂風起又如何安身立命
L154n1640_p0484b12║師亦打。
L154n1640_p0484b13║問某甲一字不識乞師開示師云我正要一
L154n1640_p0484b14║字不識底還你一字不識底去處來僧無語
L154n1640_p0484b15║師乃打。
L154n1640_p0485a01║問雲門餅趙州茶和尚者裏有甚麼師云一
L154n1640_p0485a02║頓大拳頭。
L154n1640_p0485a03║問二年不見和尚倒後生了師云後生了多
L154n1640_p0485a04║少云後生了一半師云從那裏分起僧無語
L154n1640_p0485a05║師展手云了。
L154n1640_p0485a06║俗士問我輩修行不知從那一步起師云從
L154n1640_p0485a07║你未動腳者一步起又問此心如何定得師
L154n1640_p0485a08║云定即且置如何是心士無語師云汝且會
L154n1640_p0485a09║會心看。
L154n1640_p0485a10║問如何是無生法師打云會麼云不會師云
L154n1640_p0485a11║賴汝不會若會老僧性命卻在汝手裏。
L154n1640_p0485a12║問大修行人為甚擔枷帶鎖師云自作自受
L154n1640_p0485a13║無人救云萬丈嵒前作揖百尺竿頭拱手師
L154n1640_p0485a14║云自拈自弄得人憎如何是賓師云終日走
L154n1640_p0485a15║途程如何是主師云坐斷乾坤唯自許如何
L154n1640_p0485b01║是賓中賓師云眼裏瞳人精又精如何是主
L154n1640_p0485b02║中主師云腳底腳頭舉更舉。
L154n1640_p0485b03║問如何是暗中明師云東邨王老夜摩肩如
L154n1640_p0485b04║何是明中暗師云南海波斯晝洗面明暗相
L154n1640_p0485b05║去幾何師云分身兩處看。
L154n1640_p0485b06║師作務次僧叅云某甲特來叅叩和尚師拖
L154n1640_p0485b07║土籃云為我擡土去云某甲只是閒師云去
L154n1640_p0485b08║老僧沒工夫說閒話。
L154n1640_p0485b09║
L154n1640_p0485b10║密雲禪師語錄卷第四
L154n1640_p0485b11║音釋
L154n1640_p0485b12║頟（鄂格切音額顙也）。鬱（紆物切音罻木叢生者）。鬢（必刃切音儐頰髮也）。
L154n1640_p0485b13║搊（楚蒐切音篘手搊也）。舵（待可切音柁與柁與柂同正船木）。