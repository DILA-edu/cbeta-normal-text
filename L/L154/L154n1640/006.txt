L154n1640_p0504b01║密雲禪師語錄卷第六　　　　　　庶六
L154n1640_p0504b02║天童弘法寺住持門人弘覺禪師臣道忞上進
L154n1640_p0504b03║書問
L154n1640_p0504b04║復破山朙上座
L154n1640_p0504b05║吾儕為本分事行本分事是吾儕本分事也
L154n1640_p0504b06║其他皆因行掉臂耳。
L154n1640_p0504b07║復石車乘上座
L154n1640_p0504b08║凡為一方化主事宜諦審不可自尊不自尊
L154n1640_p0504b09║則上下稱美上下美則自不尊而人自尊之
L154n1640_p0504b10║人自尊則化道行化道既行則叢林可卜矣。
L154n1640_p0504b11║復紫垣程居士
L154n1640_p0504b12║來諭謂不離自性其他聰𬚽智巧總用不著
L154n1640_p0504b13║每每向心上求箇安穩者是知居士認識心
L154n1640_p0504b14║識性為本命元辰故於胸次中打攪弗安穩
L154n1640_p0504b15║耳苟若要安穩但把心性二種情識掉向他
L154n1640_p0505a01║方於汝分上了無交涉然後向自己腳跟下
L154n1640_p0505a02║摸索看是心耶是性耶忽然摸著非心性底
L154n1640_p0505a03║可來貧道手裏請棒喫。
L154n1640_p0505a04║復象垣程居士
L154n1640_p0505a05║若果向不𬚽白處會則無有真我假我亦無
L154n1640_p0505a06║有曉得不曉得底人復無有惺惺不惺惺者
L154n1640_p0505a07║何也惺惺不惺惺曉得不曉得真與不真皆
L154n1640_p0505a08║屬想耳若果要了徹但向睡到無夢無想時
L154n1640_p0505a09║一臥臥起來東摸西摸信手摸著鼻孔不覺
L154n1640_p0505a10║失聲㘞則了徹不了徹不著問人自知之矣。
L154n1640_p0505a11║復性符錢居士
L154n1640_p0505a12║來教謂不能純一用功未明不思議處若貧
L154n1640_p0505a13║道看時不思議即純一處若離了純一處別
L154n1640_p0505a14║求不思議處不惟蹉過不思議處要且用功
L154n1640_p0505a15║處即不純一如欲兩路歸一直向一念不生
L154n1640_p0505b01║回光自看看得鼻孔撩天㘞地一聲便見古
L154n1640_p0505b02║人所謂一念不生全體現即純一不純一思
L154n1640_p0505b03║議不思議都來沒干涉耳。
L154n1640_p0505b04║復清漳東里王居士
L154n1640_p0505b05║教諭過稱貧道為人不惜身命寧使𠷔身失
L154n1640_p0505b06║命終不開第二門者令貧道益生慙愧盇緣
L154n1640_p0505b07║貧道生無學識兼之口訥不善委曲接人故
L154n1640_p0505b08║以一條白棒當頭直指耳然亦見門下迥出
L154n1640_p0505b09║時人之表吾宗門下得一法幢共相建立必
L154n1640_p0505b10║使祖道重光也欣羨欣羨書中一一門下自
L154n1640_p0505b11║舉自斷貧道更復何云乃至云願垂頂門一
L154n1640_p0505b12║鍼母曰五百里外棒頭不到者貧道謂門下
L154n1640_p0505b13║已喫棒了也然細玩之自淺而深從始至末
L154n1640_p0505b14║云祗是年來被問官錯看了賊負屈多時今
L154n1640_p0505b15║得明白且莫匆匆認贓寧可空手歸家者貧
L154n1640_p0506a01║道謂即者空手之見歸家住著之見便是見
L154n1640_p0506a02║解入微最難透脫坐在無疑必死之地不能
L154n1640_p0506a03║明大法發大機施大用須信有絕後再甦欺
L154n1640_p0506a04║君不得百尺竿頭更進一步可也。
L154n1640_p0506a05║復我萬陳居士
L154n1640_p0506a06║遠承惠寄信儀勝盡欲與貧道結後來之緣
L154n1640_p0506a07║者貧道以為不然君了千里同風尚無彼此
L154n1640_p0506a08║之間豈有現在後來之分是則貧道已與居
L154n1640_p0506a09║士相見了也居士直下見得透則與貧道有
L154n1640_p0506a10║何異哉。
L154n1640_p0506a11║復君馨葉居士
L154n1640_p0506a12║來諭不知佛性中有許直腸入者直腸但於
L154n1640_p0506a13║世少造業緣故有正直為神之說佛性須假
L154n1640_p0506a14║悟明故有見性成佛之說且直腸與諂曲相
L154n1640_p0506a15║對佛性出於對待故六祖云明佛性是佛法
L154n1640_p0506b01║佛法是不二之法故維摩談不二法時惟良
L154n1640_p0506b02║久而已如是則門下但向言語道斷心行處
L154n1640_p0506b03║滅處看是何景象是何面目看來看去向不
L154n1640_p0506b04║知不覺處忽然惺得㘞地一聲則不著問人
L154n1640_p0506b05║自明了也。
L154n1640_p0506b06║再復東里王居士
L154n1640_p0506b07║接教諭雖不若筍竹篾有先後三時之別而
L154n1640_p0506b08║凍必徹底寒必徹骨方是放春時候祇管大
L154n1640_p0506b09║死一番不怕不活者足見門下以寒春一時
L154n1640_p0506b10║死活一致以為全機大用其餘種種說話雖
L154n1640_p0506b11║為此箇端由亦似套頭語且前貧道謂門下
L154n1640_p0506b12║空手歸家尚著不得况可容如許知見耶然
L154n1640_p0506b13║可見門下真誠之意呈似貧道若從長簡點
L154n1640_p0506b14║總不出解說形容未得心言路絕皆是未絕
L154n1640_p0506b15║前事非絕後事也若據絕之一字正要絕人
L154n1640_p0507a01║世出世間一切情解知見直至千聖不識自
L154n1640_p0507a02║不能測就裏打輥轉來稍似絕後再甦寫至
L154n1640_p0507a03║此時有僧云忽有問和尚絕後再甦又且如
L154n1640_p0507a04║何貧道擲筆擒云速道速道僧擬議連掌掌
L154n1640_p0507a05║出一併寫上何如何如。
L154n1640_p0507a06║復元公黃居士
L154n1640_p0507a07║手教驀然撞倒鐵山纔開口時又覺有物為
L154n1640_p0507a08║礙者盇因台下祗知撞倒鐵山不解扶起鐵
L154n1640_p0507a09║山苟扶起時則不妨信腳行信手揮信口道
L154n1640_p0507a10║乃至東倒西攂無非箇座鐵山更有何物而
L154n1640_p0507a11║作礙哉故龐公云日用事無別唯吾自偶諧
L154n1640_p0507a12║頭頭非取舍處處沒張乖朱紫誰為號邱山
L154n1640_p0507a13║絕點埃神通并妙用運水及搬柴此偈雖八
L154n1640_p0507a14║句日用不過只根於無別而已不識台下以
L154n1640_p0507a15║為何如承命永樂禪院固當從喚無奈老病
L154n1640_p0507b01║纏身日久不能領眾固辭金粟但思自養待
L154n1640_p0507b02║盡而已伏惟台照不悉。
L154n1640_p0507b03║又
L154n1640_p0507b04║來諭根機遲鈍者事不如此也大都根機不
L154n1640_p0507b05║在推託貴在承當若不承當則涉思量一涉
L154n1640_p0507b06║思量則蹉過根機所以謂如擲劒揮空莫論
L154n1640_p0507b07║及之不及則自然不觸犯耳。
L154n1640_p0507b08║又
L154n1640_p0507b09║聞尊堂歸矣固當弔慰奈因生平不行其事
L154n1640_p0507b10║恐從此啟例後有不周到處以此為罪端耳
L154n1640_p0507b11║然生死二事能迷卻天下人亦能悟卻天下
L154n1640_p0507b12║人所以古人聞紅輪必定沈西去未審亡靈
L154n1640_p0507b13║往那方而孝子哭哀哀古人便悟豈非悟者
L154n1640_p0507b14║亡者哭者同歸無二無二分無別無斷故如
L154n1640_p0507b15║是則與一切人生即同生死即同死喜即與
L154n1640_p0508a01║母同喜哭即與母同哭慶即與一切人同慶
L154n1640_p0508a02║弔則與一切人同弔何有間然如是可謂哭
L154n1640_p0508a03║真哭喜真喜不然則母是母子是子哭是哭
L154n1640_p0508a04║喜是喜慶是慶弔是弔不惟不知亡靈去處
L154n1640_p0508a05║亦乃自己茫然哭亦無地即虛行故事與學
L154n1640_p0508a06║道人乖矣。
L154n1640_p0508a07║復爾赤馮居士
L154n1640_p0508a08║來諭當此西風徹骨政落葉歸根之候應自
L154n1640_p0508a09║有不冷不熱處又謂戀著火宅未得出路要
L154n1640_p0508a10║貧道方便開示者不覺一笑何也居士已上
L154n1640_p0508a11║竝是詣實供通方便亦在其中出路亦在其
L154n1640_p0508a12║中不冷不熱亦在其中貧道除此外別無方
L154n1640_p0508a13║便別無出路別無不冷不熱是以古人問善
L154n1640_p0508a14║知識云寒暑到來如何廻避知識云何不向
L154n1640_p0508a15║無寒暑處去云如何是無寒暑處云寒時寒
L154n1640_p0508b01║殺闍黎熱時熱殺闍黎如是則欲識不冷不
L154n1640_p0508b02║熱底但向西風徹骨處識若識得西風徹骨
L154n1640_p0508b03║便是落葉歸根底時候識得落葉歸根底時
L154n1640_p0508b04║候便是出路識得出路便是方便所以貧道
L154n1640_p0508b05║謂方便亦在其中出路亦在其中不冷不熱
L154n1640_p0508b06║亦在其中既都在其中豈不是間不容髮既
L154n1640_p0508b07║間不容髮正法華謂三界無安猶如火宅唯
L154n1640_p0508b08║有一門而復狹小便是者箇道理也若離此
L154n1640_p0508b09║外別立方便別有出路別有不寒不熱別有
L154n1640_p0508b10║時候即沒交涉也故經云唯此一事實餘二
L154n1640_p0508b11║則非真無方便中真方便無出路中真出路
L154n1640_p0508b12║無時候中真時候寒熱中真無寒熱故貧道
L154n1640_p0508b13║謂已上竝是詣實供通然異日相見守此見
L154n1640_p0508b14║解劈脊一棒莫言不道。
L154n1640_p0508b15║復趙居士（諱天香）
L154n1640_p0509a01║來諭無生本無旨亦無指者是居士未悟故
L154n1640_p0509a02║有此說何也不見道華開見佛悟無生豈可
L154n1640_p0509a03║謂無生本無旨乎因次一偈貧道從來秉直
L154n1640_p0509a04║指直指人人自悟耳自悟無生無不生直下
L154n1640_p0509a05║何曾有彼此。
L154n1640_p0509a06║復紀常陳居士
L154n1640_p0509a07║來諭展轉躊躇𣴭無下手處如此沈迷將終
L154n1640_p0509a08║無出頭日子欲貧道拯人於阬塹之中呼人
L154n1640_p0509a09║於醉夢之際者貧道謂只因展轉躊躇便錯
L154n1640_p0509a10║下手了也居士但以手摸頭自問頭看沈迷
L154n1640_p0509a11║耶出頭耶阬塹之中耶醉夢之際耶若自摸
L154n1640_p0509a12║不著問不明則真果沈迷真果無出頭處真
L154n1640_p0509a13║果阬塹之中真果醉夢之際矣若摸得著問
L154n1640_p0509a14║得明方知無沈迷中自作沈迷無出頭處自
L154n1640_p0509a15║求出頭無阬塹中自作阬塹無醉夢際自作
L154n1640_p0509b01║醉夢耳雖然如此乃貧道說底不識居士本
L154n1640_p0509b02║分處又且如何。
L154n1640_p0509b03║又
L154n1640_p0509b04║來諭一切煩惱自造但平時雖見得如此而
L154n1640_p0509b05║一涉境緣便不能自主者盇因無始時來於
L154n1640_p0509b06║境緣習熟故也然學道當先期悟以悟力充
L154n1640_p0509b07║至頭頭無間則無昧悟力而平時熟習自無
L154n1640_p0509b08║地矣故經云理須頓悟習氣漸除乘悟併消
L154n1640_p0509b09║因次第盡所以前問居士本分處又且如何
L154n1640_p0509b10║若不知本分處即未有悟若未有悟即何有
L154n1640_p0509b11║行止於路頭哉試問居士畢竟如何是本分
L154n1640_p0509b12║處。
L154n1640_p0509b13║復海槎鍾居士（諱鴻穎）
L154n1640_p0509b14║來翰云上智人有上智人克己下愚人有下
L154n1640_p0509b15║愚人克己者貧道謂此正未克己復禮之言
L154n1640_p0510a01║也若克己復禮則不見有上智下愚之人故
L154n1640_p0510a02║曰克己復禮天下歸仁焉唯高明悉之。
L154n1640_p0510a03║復元怙張居士（諱次仲）
L154n1640_p0510a04║來諭墮落塵垢已數十年營營擾擾了無住
L154n1640_p0510a05║足又言此事非拋却世緣十年二十年死活
L154n1640_p0510a06║數番無有是處者非門下真誠為此事則不
L154n1640_p0510a07║能發如是之言然亦不可執如是之見何也
L154n1640_p0510a08║此事無乎不在若執如是之見則與此事覿
L154n1640_p0510a09║體相違反成障矣且十年二十年之說非定
L154n1640_p0510a10║式也因為此事不明故或歷多年所耳如裴
L154n1640_p0510a11║相國聞黃檗一言便乃知歸李太守聞藥山
L154n1640_p0510a12║雲在青天水在缾亦乃自肯豈必拋卻世緣
L154n1640_p0510a13║十年二十年死活數番纔得是處且死活二
L154n1640_p0510a14║字非如門下預作意計底不見大慧杲聞圓
L154n1640_p0510a15║悟禪師舉如何是諸佛出身處答熏風自南
L154n1640_p0510b01║來殿閣生微涼乃得瞥地盇瞥地者於此事
L154n1640_p0510b02║明白相應也故圓悟印許曰難得你到者田
L154n1640_p0510b03║地可惜死了不得活是為死底意故知久近
L154n1640_p0510b04║死活在人不在此事無定式也豈如門下謂
L154n1640_p0510b05║拋卻世緣為死乎盇與此事相應則世緣不
L154n1640_p0510b06║待拋而自拋知見不待離而自離語言不待
L154n1640_p0510b07║忘而自忘總之世出世間語言知見都來與
L154n1640_p0510b08║道人分上無干涉者無他因與此事相應故
L154n1640_p0510b09║也門下若到此地即見尊慈一切勤苦亦何
L154n1640_p0510b10║曾勤苦祇因日用不與此事相應則為世緣
L154n1640_p0510b11║勤苦墮落塵垢矣。
L154n1640_p0510b12║復仲堅李居士（諱燦）
L154n1640_p0510b13║目來諭足見居士似有些力量故有些倔強
L154n1640_p0510b14║所以謂寧可諸方哭笑不可令諸方贊誦獨
L154n1640_p0510b15║超灑脫皆為埋沒塗污贊誦哭笑俱無干涉
L154n1640_p0511a01║也但不知止說到獨超灑脫底影像耳若不
L154n1640_p0511a02║得向上全提則正坐在理路中作活計葛藤
L154n1640_p0511a03║窠裏藏頭反不得獨超灑脫在高明以為何
L154n1640_p0511a04║如。
L154n1640_p0511a05║復似孫江居士
L154n1640_p0511a06║手諭認得言思路絕一著又云於古德言句
L154n1640_p0511a07║有彼此乖迕不能無疑者總之未真證得言
L154n1640_p0511a08║思路絕故也若果證得則自然一心不生一
L154n1640_p0511a09║心不生則妄情不起妄情不起則無現業流
L154n1640_p0511a10║識無現業流識則曠劫習氣頓淨矣然則試
L154n1640_p0511a11║問居士如何是言思路絕底一著切莫學恁
L154n1640_p0511a12║麼說便當了也。
L154n1640_p0511a13║復孩未方居士
L154n1640_p0511a14║來諭謂此毛孔中虛無所有一切恩仇盡皆
L154n1640_p0511a15║平等者似多生出一種知見不若普觀悉皆
L154n1640_p0511b01║毛孔則無虛無所有之情存雖然直饒實證
L154n1640_p0511b02║到此田地只到死了不得活未能轉身吐氣
L154n1640_p0511b03║古人所謂正知見障卻動是要說道理說工
L154n1640_p0511b04║夫說實落說虛無說恩怨說平等說毛孔說
L154n1640_p0511b05║痛棒須是造到無功用道即不墮此不識居
L154n1640_p0511b06║士以為何如。
L154n1640_p0511b07║復爾赤馮居士
L154n1640_p0511b08║接尊諭知居士工夫見諦則不無而錯認錯
L154n1640_p0511b09║判亦不少如引李卓吾曰人可死不可病判
L154n1640_p0511b10║云天下焉有可死而不可病者抑知此老不
L154n1640_p0511b11║善終職此一言為之階乎復引憨憨子曰能
L154n1640_p0511b12║病病者病奚從生以不能病病我故病焉旨
L154n1640_p0511b13║哉是言葢庶幾於道云者老僧謂卓吾與憨
L154n1640_p0511b14║憨及居士正同阬無異土耳何則卓吾謂不
L154n1640_p0511b15║可病正憨憨能病病者病奚從生耳亦居士
L154n1640_p0512a01║不為病所縛等為卓吾之註腳故惟有不病
L154n1640_p0512a02║者言卓吾為人可死正居士冷啾啾作倚巗
L154n1640_p0512a03║枯木必死之疾耳且居士謂終日死未嘗死
L154n1640_p0512a04║此可死者居士何反見卓吾不善終職此者
L154n1640_p0512a05║耶且貧道生平一味打也不管病者打不病
L154n1640_p0512a06║者亦打能病病者亦打病奚從生者亦打不
L154n1640_p0512a07║為病所縛者亦打能縛病者亦打生亦打死
L154n1640_p0512a08║亦打無生亦打無死亦打聾者亦打瞽者亦
L154n1640_p0512a09║打跎者亦打嗅不知香者亦打食不辨味者
L154n1640_p0512a10║亦打至於知香者亦打辨味者亦打直使一
L154n1640_p0512a11║箇箇不作病看不作不病看不作能病病者
L154n1640_p0512a12║看不作病奚從生看不作能縛病者看不作
L154n1640_p0512a13║不為病所縛者看不作足以縛病者看不作
L154n1640_p0512a14║生看不作死看不作不生不死看不作無生
L154n1640_p0512a15║看不作聾不聾看不作瞽不瞽看不作跎不
L154n1640_p0512b01║跎看不作知香不知香看不作辨味不辨味
L154n1640_p0512b02║看乃至一棒不作一棒看一喝不作一喝看
L154n1640_p0512b03║豈更可作參看苓看薑看桂看芩看連看作
L154n1640_p0512b04║清涼散看若作棒喝至於清涼散等看則為
L154n1640_p0512b05║雜毒入心豈無暖氣耶直饒立地回春亦正
L154n1640_p0512b06║好打然則居士作何伎倆。
L154n1640_p0512b07║復敬身陸居士
L154n1640_p0512b08║來教述前歷訴諸苦而謂貧道云知苦本不
L154n1640_p0512b09║是苦此言貧道已忘矣即如來教知有中邊
L154n1640_p0512b10║䌛障有深淺試問居士全身入塵者是知耶
L154n1640_p0512b11║不知耶若不知則何以謂全身入塵若知則
L154n1640_p0512b12║何以謂知有中邊障有深淺又塵若是障何
L154n1640_p0512b13║以謂全身入塵若知有中邊則請居士分析
L154n1640_p0512b14║以何為中以何為邊若知與塵為中則塵與
L154n1640_p0512b15║身了無干涉何為障哉若知與身為中則身
L154n1640_p0513a01║與塵亦無干涉又何為入哉如是則初無障
L154n1640_p0513a02║入居士自作障入初無有苦居士自作是苦
L154n1640_p0513a03║若如是知苦則苦本不是苦知非一隙之光
L154n1640_p0513a04║矣。
L154n1640_p0513a05║復留僲馮居士
L154n1640_p0513a06║適接尊教前後總不必論惟謂居士得一病
L154n1640_p0513a07║險把性命拋却以維摩詰言從癡有愛則我
L154n1640_p0513a08║病生未識者段本緣何所因起當云何滅欲
L154n1640_p0513a09║貧道教導者而貧道別無他術祇以筆頭寄
L154n1640_p0513a10║打居士三十棒若解棒頭落處則八萬四千
L154n1640_p0513a11║身病心病毛病管教瓦解氷消求起滅本緣
L154n1640_p0513a12║了不可得方許居士親來請棒喫。
L154n1640_p0513a13║復黎眉郭居士
L154n1640_p0513a14║讀手翰總無他事盇未喫貧道棒耳不信但
L154n1640_p0513a15║看棒頭打在甚麼處更看棒頭打處有此三
L154n1640_p0513b01║紙書中種種事也無若無但據棒頭指處於
L154n1640_p0513b02║中行履則世出世一切知解道理不用置之
L154n1640_p0513b03║度外自於居士分中了無干涉矣。
L154n1640_p0513b04║復型塘徐居士
L154n1640_p0513b05║翰教歷敘尊家金粟五年之間如許顛倒者
L154n1640_p0513b06║貧道敢謂門下所見所歷從本以來𮈔毫不
L154n1640_p0513b07║動若門下親證不動之元則楞嚴金剛等經
L154n1640_p0513b08║皆門下註䟽矣今以門下註䟽金剛心經豈
L154n1640_p0513b09║不反成顛倒哉。
L154n1640_p0513b10║復體心禪人
L154n1640_p0513b11║凡為出家人必先修道德行化道化道行則
L154n1640_p0513b12║不成居處而居處自成今汝未出頭行化道
L154n1640_p0513b13║皆因自未修其德況出頭露面與人爭住處
L154n1640_p0513b14║耶且既是施主買之請汝自有施主與之清
L154n1640_p0513b15║理汝當先遠去可也今之法門不幸者皆因
L154n1640_p0514a01║爾我出家人以居處為急務不思化道不行
L154n1640_p0514a02║而不修道德故也思之。
L154n1640_p0514a03║復吳道婆
L154n1640_p0514a04║諸佛世尊唯為一大事因緣故出現於世正
L154n1640_p0514a05║要有大丈夫氣槩隻肩獨荷不被世出世間
L154n1640_p0514a06║一切境界語言轉換始有獨立自由分則生
L154n1640_p0514a07║死不用斷而自斷自成辦大事耳縱五宗差
L154n1640_p0514a08║別之語言亦無非明人人本分一著若離人
L154n1640_p0514a09║人本分一著別有差別之智則隨名相展轉
L154n1640_p0514a10║生差別之情識依舊無自由分世尊所云清
L154n1640_p0514a11║淨法根涅槃妙心付囑摩訶迦葉廣流傳化
L154n1640_p0514a12║無令斷絕金口所囑反成顛倒當知涅槃妙
L154n1640_p0514a13║心是大海差別智是雨滴滴雖不同總歸大
L154n1640_p0514a14║海自無差別所謂唯此一事實餘二則非真
L154n1640_p0514a15║是正宗正旨若有差別之智勝過涅槃者是
L154n1640_p0514b01║為魔說古云若有一法過於涅槃我說如夢
L154n1640_p0514b02║如幻細觀來書於本分一著尚未親證當據
L154n1640_p0514b03║實呈本分然後所疑五宗說話不妨開來貧
L154n1640_p0514b04║道方好點化不則斷不敢細解註也。
L154n1640_p0514b05║復蘭嶼吳居士
L154n1640_p0514b06║承諭要貧道法語以薦拔先亡者貧道若有
L154n1640_p0514b07║法語則著我人眾生壽者若無法語亦著我
L154n1640_p0514b08║人眾生壽者門下若見父母妻室可度亦著
L154n1640_p0514b09║我人眾生壽者若不見有父母妻室可度亦
L154n1640_p0514b10║著我人眾生壽者門下如是超脫此四轉語
L154n1640_p0514b11║則父母妻室不求度而自度矣。
L154n1640_p0514b12║復祈遠唐居士
L154n1640_p0514b13║祖師西來直指人心今居士不省直指之旨
L154n1640_p0514b14║盇涉於委曲故也如曰求進步者是居士自
L154n1640_p0514b15║生委曲也提話頭者諸方善知識委曲不直
L154n1640_p0515a01║指居士故也貧道則不然居士擬求進步則
L154n1640_p0515a02║蹉過居士蹉過居士則失祖師直指也擬提
L154n1640_p0515a03║話頭亦失祖師直指蹉過居士也若居士分
L154n1640_p0515a04║中則進步無門退步無地況可以提起為勇
L154n1640_p0515a05║猛放下為懈怠哉若據提起則有放下則無
L154n1640_p0515a06║正生滅之心豈無生無滅之體耶。
L154n1640_p0515a07║復董居士
L154n1640_p0515a08║來諭自揣罪網交羅何處是出頭日子儻哀
L154n1640_p0515a09║日暮之窮指示路頭不蹉者不知擬求指示
L154n1640_p0515a10║路頭則已蹉過路頭蹉過路頭則無出頭日
L154n1640_p0515a11║子正若以頭覓頭以路尋路豈知頭無二頭
L154n1640_p0515a12║路無二路又豈知頭是出路之頭路乃出頭
L154n1640_p0515a13║之路如是則路外無別頭頭外無別路又何
L154n1640_p0515a14║處更容罪網交羅更哀日暮之窮哉然雖如
L154n1640_p0515a15║是須真踐實履念念不忘不然則依舊業識
L154n1640_p0515b01║茫茫無本可據與不求指示者無異也。
L154n1640_p0515b02║復清伯黃居士（諱行英）
L154n1640_p0515b03║來諭欲貧道法語於一言之下少有開發不
L154n1640_p0515b04║知貧道若有一言加於居士分上即障居士
L154n1640_p0515b05║非開發也居士但向不立一言時看覰忽然
L154n1640_p0515b06║覰透本無一物一言遮障底即自開發矣不
L154n1640_p0515b07║信則請看龐居士問馬大師云不與萬法為
L154n1640_p0515b08║侶者是甚麼人答云待汝一口吸盡西江水
L154n1640_p0515b09║即向汝道能如是會則不特開發直自居士
L154n1640_p0515b10║盇天盇地去也。
L154n1640_p0515b11║舉古
L154n1640_p0515b12║舉世尊初生一手指天一手指地周行七步
L154n1640_p0515b13║目顧四方云天上天下唯我獨尊雲門偃云
L154n1640_p0515b14║我當時若見一棒打殺與狗子喫貴圖天下
L154n1640_p0515b15║太平師云我不似雲門大驚小怪當時山僧
L154n1640_p0516a01║若見但向前以手加頟云貓看他面皮向甚
L154n1640_p0516a02║處著。
L154n1640_p0516a03║世尊因調達謗佛生身入地獄遂令阿難傳
L154n1640_p0516a04║問你在地獄安不達云我雖在地獄如三禪
L154n1640_p0516a05║天樂佛又令阿難傳問你還求出不達云我
L154n1640_p0516a06║待世尊來便出阿難云佛是三界大師豈有
L154n1640_p0516a07║入地獄分達云佛既無入地獄分我豈有出
L154n1640_p0516a08║地獄分翠嵒真云親言出親口師云調達如
L154n1640_p0516a09║世刁惡誣謗無罪之人平白䧟人反自取䧟
L154n1640_p0516a10║不能取勝務須打箇平交然則翠嵒道親言
L154n1640_p0516a11║出親口是點罰語是證𬚽語。
L154n1640_p0516a12║維摩會上三十二菩薩各說不二法門至文
L154n1640_p0516a13║殊云我於一切法無言無說無示無識離諸
L154n1640_p0516a14║問畣是為菩薩入不二法門文殊問維摩摩
L154n1640_p0516a15║默然文殊歎云乃至無有語言文字是菩薩
L154n1640_p0516b01║真入不二法門說是入不二法門時於此眾
L154n1640_p0516b02║中五千菩薩皆入不二法門得無生法忍師
L154n1640_p0516b03║云不二與默然廣慧為諸人拈過一邊還見
L154n1640_p0516b04║維摩做處麼當堂慵正坐全體本無餘。
L154n1640_p0516b05║菴提遮女問文殊云𬚽知生是不生之理為
L154n1640_p0516b06║何卻被生死之所流轉殊云其力未充師云
L154n1640_p0516b07║卻勞大士。
L154n1640_p0516b08║舉洞山於扇上書佛字雲嵒見卻書不字山
L154n1640_p0516b09║又改作非字雪峰見乃一時除却師云猶有
L154n1640_p0516b10║扇遮羞在我若見和扇燒却看者三個老漢
L154n1640_p0516b11║面向甚處著。
L154n1640_p0516b12║趙州因僧問大耳三藏第三度不見國師未
L154n1640_p0516b13║審國師在甚麼處州云在三藏鼻孔裏後僧
L154n1640_p0516b14║問玄沙既在三藏鼻孔裏因甚不見沙云只
L154n1640_p0516b15║為太近白雲端云國師若在三藏鼻孔裏有
L154n1640_p0517a01║甚難見殊不知在三藏眼睛裏師云即今若
L154n1640_p0517a02║有道在三藏眼睛裏因甚不見廣慧向他道
L154n1640_p0517a03║非汝境界。
L154n1640_p0517a04║舉文殊令善財採藥云是藥者採將來善財
L154n1640_p0517a05║徧採無不是藥却來白云無不是藥者文殊
L154n1640_p0517a06║云是藥者採將來善財乃拈一莖草度與文
L154n1640_p0517a07║殊殊拈起示眾云此藥亦能殺人亦能活人
L154n1640_p0517a08║天童華云大小文殊被善財換卻眼睛師云
L154n1640_p0517a09║天童只知其一不知其二殊不知善財腳不
L154n1640_p0517a10║穩被文殊驅使打初待文殊教令採藥卻好
L154n1640_p0517a11║向道大士且請忌口。
L154n1640_p0517a12║舉智者大師誦法華經至藥王品云是真精
L154n1640_p0517a13║進是名真法供養如來於是悟法華三昧獲
L154n1640_p0517a14║旋陀羅尼見靈山一會儼然未散師云大小
L154n1640_p0517a15║智者大似開眼說夢。
L154n1640_p0517b01║舉布袋和尚常將破袋并破席一領於通衢
L154n1640_p0517b02║往來布袋內盛盋盂木屨魚飯菜肉瓦石土
L154n1640_p0517b03║木諸般總有或於稠人處打開布袋內物撒
L154n1640_p0517b04║下云看看師云少賣弄又一一將起問人云
L154n1640_p0517b05║者箇喚作甚麼切莫換人眼睛或在通衢立
L154n1640_p0517b06║有僧問和尚在此作麼問得也好袋云等箇
L154n1640_p0517b07║人來答得也奇僧云來也隨他去也袋於懷
L154n1640_p0517b08║中取一橘子度與僧擬接將謂將謂袋縮手
L154n1640_p0517b09║云汝不是者箇人元來元來。
L154n1640_p0517b10║舉昔有僧去覆船路逢一賣鹽翁僧問覆船
L154n1640_p0517b11║路向甚處去翁良久僧又問翁云你患聾耶
L154n1640_p0517b12║僧云你向我道甚麼翁云向你道覆船路僧
L154n1640_p0517b13║云翁莫會禪麼翁云莫道會禪佛法也會盡
L154n1640_p0517b14║僧云試說看翁挑起鹽僧云難翁云你喚作
L154n1640_p0517b15║甚麼僧云鹽翁云有甚麼交涉僧云你作麼
L154n1640_p0518a01║生翁云不可更向你道是鹽師云既不可更
L154n1640_p0518a02║向道是鹽且向道是甚麼有為翁作主者試
L154n1640_p0518a03║出來與廣慧相見。
L154n1640_p0518a04║舉南泉云王老師自小養一頭水牯牛擬向
L154n1640_p0518a05║谿東牧不免食他國王水草向谿西牧亦不
L154n1640_p0518a06║免食他國王水草如今不免隨分納些些總
L154n1640_p0518a07║不見得師云南泉希圖本分不知翻成分外。
L154n1640_p0518a08║舉大梅示徒云來莫可抑往莫可追從容聞
L154n1640_p0518a09║鼯鼠聲乃云即此物非他物汝善護持吾當
L154n1640_p0518a10║逝矣寶峰文云既非他物是甚麼物地藏恩
L154n1640_p0518a11║云甚麼語話師云將謂無人證𬚽。
L154n1640_p0518a12║舉大隨因僧辭隨問甚處去僧云峨嵋禮暜
L154n1640_p0518a13║賢去隨豎拂子云文殊暜賢總在者裏僧畫
L154n1640_p0518a14║一圓相拋於背後隨云侍者將一帖茶與者
L154n1640_p0518a15║僧師云者僧可謂出羣須是英靈漢敵勝還
L154n1640_p0518b01║他師子兒雖然如是將成九仞之山猶欠一
L154n1640_p0518b02║簣之土何故待他喚侍者將一帖茶與者僧
L154n1640_p0518b03║何不向他道也不消得。
L154n1640_p0518b04║舉百靈和尚一日路見龐公乃問昔日南嶽
L154n1640_p0518b05║得力句曾舉向人麼公云曾舉來百云舉向
L154n1640_p0518b06║甚麼人公以手自指云龐公百云直是妙德
L154n1640_p0518b07║空生也讚之不及公卻問百得力句是誰得
L154n1640_p0518b08║知百便戴笠子而去公云善為道路百去更
L154n1640_p0518b09║不回首徑山杲云者箇話端若不是龐公幾
L154n1640_p0518b10║乎錯舉似人雖然如是百靈輸他龐公一著
L154n1640_p0518b11║何故當時若無破笠遮却髑髏有甚面目見
L154n1640_p0518b12║他龐公師云百靈若無徑山直饒戴破笠子
L154n1640_p0518b13║也無出頭分。
L154n1640_p0518b14║舉臨濟問寺主甚麼處去來主云州中糴黃
L154n1640_p0518b15║米來濟以拄杖畫一畫云還糴得者箇麼主
L154n1640_p0519a01║便喝濟便打次典座至濟乃舉似典座座云
L154n1640_p0519a02║寺主不會和尚意濟云你又作麼生座禮拜
L154n1640_p0519a03║濟亦打師云臨濟大師謾他一點不得且甚
L154n1640_p0519a04║麼處是謾不得處乃拈拄杖云棒頭有眼𬚽
L154n1640_p0519a05║如日要識真金火裏看遂擲下云看。
L154n1640_p0519a06║舉臨濟半夏上黃檗問訊見檗看經云我將
L154n1640_p0519a07║謂是箇人元來是箇淹黑豆老和尚住數日
L154n1640_p0519a08║乃辭去檗云汝破夏來不終夏了去濟云某
L154n1640_p0519a09║甲暫來禮拜和尚檗遂打趁令去濟行數里
L154n1640_p0519a10║疑此事卻回終夏師云直令天下人疑殺。
L154n1640_p0519a11║舉六祖謂門人云吾歸新州汝等速治舟楫
L154n1640_p0519a12║門人云師從此去早晚却回祖云葉落歸根
L154n1640_p0519a13║來時無口五祖演云祖師恁麼道猶欠悟在
L154n1640_p0519a14║師云五祖恁麼道還端的也無。
L154n1640_p0519a15║舉三聖道我逢人即出出即不為人興化道
L154n1640_p0519b01║我逢人即不出出則便為人師云古人拈提
L154n1640_p0519b02║未有出他圈繢金粟路見不平各與二十棒
L154n1640_p0519b03║更有二十棒待打箇人。
L154n1640_p0519b04║舉藥山尋常不許人看經一日自將經看僧
L154n1640_p0519b05║問和尚不許人看經為甚却自看經藥云我
L154n1640_p0519b06║只要遮眼僧云某甲學和尚看得麼藥云你
L154n1640_p0519b07║若看牛皮也須穿師云藥山豈只遮眼直得
L154n1640_p0519b08║通身裹卻者僧若看豈只牛皮須穿直得撞
L154n1640_p0519b09║破乾坤始得不被他謾。
L154n1640_p0519b10║舉德山問龍潭久嚮龍潭到來潭又不見龍
L154n1640_p0519b11║又不現潭云子親到龍潭山乃作禮師云既
L154n1640_p0519b12║曰潭又不見龍又不現因甚道子親到龍潭
L154n1640_p0519b13║恁麼大似方木逗圓竅諸仁者甚麼處是親
L154n1640_p0519b14║到處試斷看。
L154n1640_p0519b15║舉德山云今夜不答話問話者三十棒時有
L154n1640_p0520a01║僧出禮拜山便打僧云某甲話也未問為甚
L154n1640_p0520a02║打某甲山云你是甚處人云新羅人山云未
L154n1640_p0520a03║跨船舷好與三十棒師云古今拈提者極多
L154n1640_p0520a04║錯會者不少殊不知德山出一計要尋知己
L154n1640_p0520a05║者僧若是敵手待他打時但接棒輕輕推一
L154n1640_p0520a06║推管取德山老漢必也全身遠害。
L154n1640_p0520a07║拈古
L154n1640_p0520a08║舉世尊一日陞座大眾集定文殊白椎云諦
L154n1640_p0520a09║觀法王法法王法如是世尊便下座師云文
L154n1640_p0520a10║殊大似認影迷頭世尊也是脚跟不著地。
L154n1640_p0520a11║舉阿難尊者問迦葉世尊傳金襴袈裟外別
L154n1640_p0520a12║傳箇甚麼迦葉召阿難阿難應諾迦葉云倒
L154n1640_p0520a13║却門前剎干著師云阿難自討得箇忙。
L154n1640_p0520a14║舉三祖商那和修問毱多尊者汝年幾耶云
L154n1640_p0520a15║我年十七祖云汝身十七耶性十七耶者云
L154n1640_p0520b01║師髮已白為髮白耶心白耶祖云我但髮白
L154n1640_p0520b02║非心白爾者云我身十七非性十七師云大
L154n1640_p0520b03║小祖師話作兩橛。
L154n1640_p0520b04║舉大川和尚有江陵僧參川云幾時發江陵
L154n1640_p0520b05║僧提起坐具川云謝子遠來下去僧便出川
L154n1640_p0520b06║曰若不恁麼爭知眼目端的僧捬掌云苦殺
L154n1640_p0520b07║人幾錯判諸方老宿川肯僧舉似丹霞霞曰
L154n1640_p0520b08║於大川法道即得於我者裏即不然云未審
L154n1640_p0520b09║此間作麼生霞曰猶較大川三步僧禮拜霞
L154n1640_p0520b10║曰錯判諸方底甚多洞山聞曰不是丹霞難
L154n1640_p0520b11║分玉石師云洞山老漢失却一隻眼須知者
L154n1640_p0520b12║僧禮拜不是好心只是後來少一轉語前話
L154n1640_p0520b13║不圓所以遭人簡點當時待丹霞曰錯判諸
L154n1640_p0520b14║方底甚多但捬掌笑云者老漢大似不打自
L154n1640_p0520b15║招如此則任是老丹霞也未免疑著。
L154n1640_p0521a01║舉世尊因耆婆善別音響至一塚間見五髑
L154n1640_p0521a02║髏乃敲一髑髏問耆婆此生何處云生人道
L154n1640_p0521a03║又敲一云此生何處云生天道又別敲一云
L154n1640_p0521a04║此生何處耆罔知生處師云世尊大似有先
L154n1640_p0521a05║鋒無殿後耆婆罔知也好與他一敲何故不
L154n1640_p0521a06║見道先以定動後以智拔。
L154n1640_p0521a07║舉勝思惟梵天問不退轉天子云天子我常
L154n1640_p0521a08║於此佛國土不曾見汝天子云梵天我亦不
L154n1640_p0521a09║曾於此國土不曾見我師云者兩箇漢各自
L154n1640_p0521a10║分彊立界各各不相見各各自稱尊殊不知
L154n1640_p0521a11║旁觀者醜乃召大眾云金粟恁麼告報諸人
L154n1640_p0521a12║還慙愧麼。
L154n1640_p0521a13║舉溈山石上座仰山侍立次忽鴉銜一柿落
L154n1640_p0521a14║在面前仰取柿拭過呈似溈溈云子甚處得
L154n1640_p0521a15║來仰云此是和尚道德所感溈云汝也不得
L154n1640_p0521b01║無分即分半與仰玄沙云大小溈山被仰山
L154n1640_p0521b02║一坐至今起不得師云玄沙衹知溈山被仰
L154n1640_p0521b03║山一坐至今起不得竟不知仰山被溈山半
L154n1640_p0521b04║箇柿子塞却咽喉至今轉氣不來。
L154n1640_p0521b05║舉趙州云至道無難唯嫌揀擇纔有語言是
L154n1640_p0521b06║揀擇是明白老僧不在明白裏諸人作麼生
L154n1640_p0521b07║護惜時有僧問既不在明白裏護惜箇甚麼
L154n1640_p0521b08║州云我亦不知云和尚既不知為甚道不在
L154n1640_p0521b09║明白裏州云問事即得禮拜了退師云大小
L154n1640_p0521b10║趙州大似推惡離己何不與他本分草料。
L154n1640_p0521b11║密雲禪師語錄卷第六
L154n1640_p0521b12║音釋
L154n1640_p0521b13║攪（古巧切音絞撓也亂也）。篾（彌列切音蔑竹皮也）。揣（楚委切音欀量度也）。
L154n1640_p0521b14║鼯（訛瑚切音吾鼠屬）。糴（杜歷切音狄入米也）。捬（方遇切音付同拊以手著
L154n1640_p0521b15║物也）。