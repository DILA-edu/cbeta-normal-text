L154n1640_p0522a01║密雲禪師語錄卷第七　　　　　　庶七
L154n1640_p0522a02║天童弘法寺住持門人弘覺禪師（臣）道忞上進
L154n1640_p0522a03║拈古
L154n1640_p0522a04║舉僧問趙州萬法歸一一歸何處州云我在
L154n1640_p0522a05║青州做領布衫重七斤師云我不似趙州委
L154n1640_p0522a06║曲如有問萬法歸一一歸何處劈脊便棒寧
L154n1640_p0522a07║惟直截抑且免致伊向萬法歸一一歸何處
L154n1640_p0522a08║躲根。
L154n1640_p0522a09║舉茱萸示眾云你等諸人莫向虗空裏釘橛
L154n1640_p0522a10║時有僧出云虛空是橛萸便打僧云莫錯打
L154n1640_p0522a11║某甲萸便歸方丈師云茱萸當時打者僧果
L154n1640_p0522a12║錯不錯若錯為甚歸方丈若不錯為甚歸方
L154n1640_p0522a13║丈大眾試斷看復云疑殺人。
L154n1640_p0522a14║舉溈山云老僧百年後向山下作一頭水牯
L154n1640_p0522a15║牛右脇書五字云溈山僧某甲此時若喚作
L154n1640_p0522b01║溈山僧又是水牯牛喚作水牯牛又是溈山
L154n1640_p0522b02║僧且道喚作甚麼即得師云溈山大似不打
L154n1640_p0522b03║自招復云還知金粟落處麼。
L154n1640_p0522b04║舉黃檗示眾云汝等諸人盡是噇酒糟漢與
L154n1640_p0522b05║麼何有今日還知大唐國裏無禪師麼時有
L154n1640_p0522b06║僧云只如諸方匡徒領眾又作麼生檗云不
L154n1640_p0522b07║道無禪只是無師師云黃檗大似龍頭蛇尾
L154n1640_p0522b08║當時待者僧云只如諸方匡徒領眾又作麼
L154n1640_p0522b09║生和聲便打更若擬議劈脊打出卻恁老婆
L154n1640_p0522b10║可謂酒糟太多。
L154n1640_p0522b11║舉溈山問仰山甚處來仰云田中來溈云田
L154n1640_p0522b12║中多少人仰插鍬叉手而立溈云今日南山
L154n1640_p0522b13║大有人刈茅仰曳鍬而去師云我若作仰山
L154n1640_p0522b14║待溈山問田中多少人便乃出不惟截斷溈
L154n1640_p0522b15║山後來老婆教伊許大溈山討頭鼻不著亦
L154n1640_p0523a01║作天下牓樣。
L154n1640_p0523a02║舉仰山夢往彌勒內院居第二座有一尊者
L154n1640_p0523a03║白椎云今當第二座說法仰起白椎云摩訶
L154n1640_p0523a04║衍法離四句絕百非諦聽諦聽師云古今尊
L154n1640_p0523a05║宿都向仰山白椎處拈提殊不知仰山當時
L154n1640_p0523a06║刺腦入膠盆被尊者白椎云今當第二座說
L154n1640_p0523a07║法腦門粉碎了也若拂袖便行直令一院聖
L154n1640_p0523a08║眾疑著猶更白椎逐塊不少且當時聖眾散
L154n1640_p0523a09║去是聽仰山散去不聽仰山散去且仰山入
L154n1640_p0523a10║內院居第二位是夢耶不是夢耶若是夢溈
L154n1640_p0523a11║山因甚道子已登聖位今日有為古人作主
L154n1640_p0523a12║者試出來與金粟相見。
L154n1640_p0523a13║徵古
L154n1640_p0523a14║舉洛浦久為臨濟侍者濟嘗稱臨濟門下一
L154n1640_p0523a15║隻箭誰敢當鏠浦一日辭濟濟問甚處去浦
L154n1640_p0523b01║云南方濟以拄杖畫一畫云過得者箇便去
L154n1640_p0523b02║浦乃喝濟便打浦禮拜濟明日陞堂云臨濟
L154n1640_p0523b03║門下有一赤梢鯉魚搖頭擺尾向南方去不
L154n1640_p0523b04║知向誰家齏瓮裏淹殺師云者便是第一箇
L154n1640_p0523b05║學喝底牓樣且如臨濟以拄杖畫云過得者
L154n1640_p0523b06║箇便去合作麼免得他打及免向人家齏瓮
L154n1640_p0523b07║裏淹殺。
L154n1640_p0523b08║舉世尊纔生一手指天一手指地周行七步
L154n1640_p0523b09║目顧四方云天上天下唯我獨尊雲門偃云
L154n1640_p0523b10║我當時若見一棒打殺與狗子喫貴圖天下
L154n1640_p0523b11║太平師云諸仁者世尊還有過也無若有甚
L154n1640_p0523b12║麼處是世尊過處若無雲門恁麼道意旨如
L154n1640_p0523b13║何試簡點看。
L154n1640_p0523b14║舉世尊因文殊至諸佛集處值諸佛各還本
L154n1640_p0523b15║處唯有一女人近佛座入於三昧文殊白佛
L154n1640_p0524a01║云何此女得近佛坐而我不得佛告文殊汝
L154n1640_p0524a02║但覺此女令從三昧起汝自問之文殊繞女
L154n1640_p0524a03║三帀鳴指一下乃托至梵天盡其神力而不
L154n1640_p0524a04║能出世尊云假使百千文殊亦出此女定不
L154n1640_p0524a05║得下方過四十二恒河沙國土有罔明菩薩
L154n1640_p0524a06║能出此女定須㬰罔明大士從地涌出作禮
L154n1640_p0524a07║世尊世尊敕罔明出罔明卻過女前鳴指一
L154n1640_p0524a08║下女子於是從定而出師云出得出不得且
L154n1640_p0524a09║置作麼生是底定。
L154n1640_p0524a10║舉世尊因黑爪梵志運神力以左右手擎華
L154n1640_p0524a11║雨株來供養佛佛召云仙人梵志應諾佛云
L154n1640_p0524a12║放下著志遂放下左手一株華佛又召仙人
L154n1640_p0524a13║放下著志又放下右手一株華佛又云仙人
L154n1640_p0524a14║放下著志云世尊我今空身而住更教放下
L154n1640_p0524a15║箇甚麼佛云吾非教汝放舍其華汝當放舍
L154n1640_p0524b01║外六塵內六根中六識一時舍却無可舍處
L154n1640_p0524b02║是汝免生死處梵志於言下悟無生忍師云
L154n1640_p0524b03║既舍六根六塵六識可謂俱舍甚麼處是無
L154n1640_p0524b04║可舍處是免生死處又喚甚麼作無生忍而
L154n1640_p0524b05║言悟乎。
L154n1640_p0524b06║舉六祖因風颺剎旛動有二僧對論一云風
L154n1640_p0524b07║動一云旛動往復未曾契理祖云不是風動
L154n1640_p0524b08║不是旛動仁者心動二僧竦然師高聲呼大
L154n1640_p0524b09║眾眾皆舉首遂舉拂子搖曳云且道風動耶
L154n1640_p0524b10║拂動耶心動耶。
L154n1640_p0524b11║舉六祖謂門人云吾歸新州汝等速治舟楫
L154n1640_p0524b12║門人云師從此去早晚卻回祖云葉落歸根
L154n1640_p0524b13║來時無口師云且道祖師為門人答話耶說
L154n1640_p0524b14║道理耶。
L154n1640_p0524b15║舉世尊在尼拘律樹下坐次因二商人問世
L154n1640_p0525a01║尊還見車過不世尊云不見商人云還聞不
L154n1640_p0525a02║世尊云不聞商云莫禪定不世尊云不禪定
L154n1640_p0525a03║商云莫睡眠不世尊云不睡眠商云莫別去
L154n1640_p0525a04║不世尊云不曾別去商人乃歎言善哉善哉
L154n1640_p0525a05║世尊覺而不見遂獻白㲲兩段師云商人如
L154n1640_p0525a06║是問世尊如是答甚麼處是商人見世尊覺
L154n1640_p0525a07║而不見處。
L154n1640_p0525a08║舉阿難白佛言今日出城見一奇特事佛云
L154n1640_p0525a09║見何奇特事難云入城見一攢樂人作舞出
L154n1640_p0525a10║城總見無常佛云我昨日入亦見一奇特事
L154n1640_p0525a11║難云未審見何奇特事佛云我入城時見一
L154n1640_p0525a12║攢樂人作舞出城時亦見樂人作舞師云阿
L154n1640_p0525a13║難與世尊所見還有優劣也無若無世尊與
L154n1640_p0525a14║阿難所見不同若有利害在甚麼處。
L154n1640_p0525a15║舉二祖云覓心了不可得三祖云今日始知
L154n1640_p0525b01║罪性不在內外中間如其心然師云一人覓
L154n1640_p0525b02║心不可得紹祖位一人一切如心紹祖位是
L154n1640_p0525b03║同是別若別則不應相紹祖位若同為甚一
L154n1640_p0525b04║人有心一人無心諸人試簡點看喚甚麼是
L154n1640_p0525b05║心喚甚麼是無心。
L154n1640_p0525b06║舉鹽官會下有主事僧忽見鬼使來追僧告
L154n1640_p0525b07║云某甲身充主事未暇修行乞容七日得不
L154n1640_p0525b08║使云待為白王若許七日後來不然須㬰便
L154n1640_p0525b09║至言訖不見至七日後復來竟覓其僧了不
L154n1640_p0525b10║可得師云前頭鬼使因甚見後頭鬼使為甚
L154n1640_p0525b11║不見。
L154n1640_p0525b12║舉南泉與杉山向火次乃云不用指東畫西
L154n1640_p0525b13║本分事直下道將來杉以火箸插向爐內泉
L154n1640_p0525b14║云直饒如是猶較王老師一線道又如前問
L154n1640_p0525b15║趙州州遂畫一圓相中心點一點泉云直饒
L154n1640_p0526a01║如是猶較王老師一線道師云猶較王老師
L154n1640_p0526a02║一線道且置祇如王老師又向甚麼處作活
L154n1640_p0526a03║計。
L154n1640_p0526a04║舉杉山因普請擇蕨次南泉提起一莖云者
L154n1640_p0526a05║箇大好供養山云非但者箇百味珍饈他亦
L154n1640_p0526a06║不顧泉云雖然如是箇箇須嘗過始得師云
L154n1640_p0526a07║祇如南泉道箇箇須嘗過始得是肯杉山不
L154n1640_p0526a08║肯杉山若肯杉山又道非但者箇百味珍饈
L154n1640_p0526a09║他亦不顧若不肯為甚道箇箇須嘗過始得。
L154n1640_p0526a10║舉睦州喚僧云大德僧回首州云擔版漢師
L154n1640_p0526a11║云且道睦州賞伊罰伊若道罰伊者僧喚既
L154n1640_p0526a12║回首甚麼處是擔版處若道賞伊睦州因甚
L154n1640_p0526a13║道擔版漢諸人也須簡點始得莫學矮子看
L154n1640_p0526a14║戲好。
L154n1640_p0526a15║舉水潦問馬祖如何是西來的的意祖乃當
L154n1640_p0526b01║胸蹋倒潦大悟起來撫掌呵呵大笑云也大
L154n1640_p0526b02║奇也大奇百千三昧無量妙義只向一豪頭
L154n1640_p0526b03║上一時識得根源去住後示眾云自從一喫
L154n1640_p0526b04║馬師蹋直至如今笑不休蔣山泉云忽然瞥
L154n1640_p0526b05║地更是好笑師云只如蔣山道忽然瞥地更
L154n1640_p0526b06║是好笑且道在那箇分上有人道得許伊瞥
L154n1640_p0526b07║地好笑。
L154n1640_p0526b08║別古
L154n1640_p0526b09║舉世尊與阿難行次見一古佛塔世尊便作
L154n1640_p0526b10║禮難云此是甚麼人塔世尊云此是過云諸
L154n1640_p0526b11║佛塔難云過去諸佛是甚麼人弟子佛云是
L154n1640_p0526b12║吾弟子難云應當如是師云廣慧若作阿難
L154n1640_p0526b13║待世尊道是吾弟子但問佛是甚麼人弟子
L154n1640_p0526b14║待世尊擬開口時便乃作禮即休卻謂應當
L154n1640_p0526b15║如是隨風倒舵豈是丈夫。
L154n1640_p0527a01║舉昔有外道問一入定僧輪王眾生種非佛
L154n1640_p0527a02║非羅漢不受後有身是甚麼義僧便入定問
L154n1640_p0527a03║彌勒彌勒為答了卻出定語外道云譬如陶
L154n1640_p0527a04║師埏埴成器師云廣慧則不然見他道輪王
L154n1640_p0527a05║眾生種非佛非羅漢不受後有身是甚麼義
L154n1640_p0527a06║只向他道親言出親口。
L154n1640_p0527a07║舉肅宗帝問忠國師百年後所須何物忠云
L154n1640_p0527a08║與老僧造箇無縫塔云請師塔樣忠良久云
L154n1640_p0527a09║會麼云不會師云若是山僧但向道恁麼則
L154n1640_p0527a10║不必更造也忠云吾有付法弟子耽源卻諳
L154n1640_p0527a11║此事請詔問之帝後詔源問源乃頌云湘之
L154n1640_p0527a12║南潭之北中有黃金充一國無影樹下合同
L154n1640_p0527a13║船琉璃殿上無知識保寧勇云非父不生其
L154n1640_p0527a14║子師云殊不知養子不及父家門一世衰欲
L154n1640_p0527a15║得不辱其父當時但展兩手云請陛下鑒尤
L154n1640_p0527b01║較些子。
L154n1640_p0527b02║舉忠國師問南泉甚處來云江西忠云還將
L154n1640_p0527b03║得馬師真來不云祇者是忠云背後底聻泉
L154n1640_p0527b04║休去師云王老師尤少機關在當時待伊道
L154n1640_p0527b05║還將得馬師真來不徑轉身便行免得大小
L154n1640_p0527b06║國師向靣前背後作活計。
L154n1640_p0527b07║舉忠國師問紫璘供奉大德所薀何業云青
L154n1640_p0527b08║龍疏國云是金剛經麼云是國云經文最初
L154n1640_p0527b09║兩字喚作甚麼師云大小國師寐語作麼云
L154n1640_p0527b10║如是國云是甚麼奉無語又問城南草作何
L154n1640_p0527b11║色師又云大小國師寐語作麼云作黃色國
L154n1640_p0527b12║乃問童子城南草作何色云作黃色國云祇
L154n1640_p0527b13║者童子亦可簾前賜紫對御譚玄師云但與
L154n1640_p0527b14║他震威一喝便行。
L154n1640_p0527b15║舉雪竇云天得一以清地得一以寧衲僧得
L154n1640_p0528a01║一以無風浪興爾若辨得禍不入慎家之門
L154n1640_p0528a02║師云者龍頭蛇尾漢錯下註脚乃云天得一
L154n1640_p0528a03║以清地得一以寧衲僧得一以無風浪興以
L154n1640_p0528a04║拄杖一時趁散。
L154n1640_p0528a05║舉睦州因西峰長老至茶次問長老今夏在
L154n1640_p0528a06║甚處安居云蘭谿州云有多少眾云七十來
L154n1640_p0528a07║人州云時中將何示徒峰拈起柑子師別云
L154n1640_p0528a08║老老大大猶問在州云著甚麼死急師代云
L154n1640_p0528a09║真善知識謾一點不得。
L154n1640_p0528a10║舉臨濟侍德山次山云今日困濟云者老漢
L154n1640_p0528a11║寐語作麼山便打濟掀倒禪牀師云臨濟拽
L154n1640_p0528a12║倒禪牀大似不奈船何打破戽斗當時若作
L154n1640_p0528a13║今時拽倒驀靣擲豈不得人一牛還人一馬。
L154n1640_p0528a14║舉僧問灌谿久嚮灌谿到來只見漚麻池谿
L154n1640_p0528a15║云汝只見漚麻池要且不識灌谿僧云如何
L154n1640_p0528b01║是灌谿谿云劈箭急師云灌谿雖拽轉人鼻
L154n1640_p0528b02║孔爭奈惹人情見何不待伊問如何是灌谿
L154n1640_p0528b03║劈脊便打。
L154n1640_p0528b04║舉僧問石霜咫尺之間為甚不睹師顏霜云
L154n1640_p0528b05║我道徧界不曾藏僧後問雪峰徧界不曾藏
L154n1640_p0528b06║意旨如何峰云甚麼處不是石霜僧回舉似
L154n1640_p0528b07║霜霜云者老漢著甚麼死急師云雪峰石霜
L154n1640_p0528b08║大似勞而無功若問山僧咫尺之間為甚不
L154n1640_p0528b09║睹師顏驀靣便唾徧界不曾藏意旨如何劈
L154n1640_p0528b10║脊便棒。
L154n1640_p0528b11║舉僧問龍牙十二時中如何用力牙云如無
L154n1640_p0528b12║手人行拳石門聰云道即太殺道只道得一
L154n1640_p0528b13║半乃云如無舌人解唱歌始得師云石門也
L154n1640_p0528b14║只道得一半直須通身如舌手始得。
L154n1640_p0528b15║舉僧問乾峰十方薄伽梵一路涅槃門未審
L154n1640_p0529a01║路頭在甚麼處峰以拄杖畫一畫云在者裏
L154n1640_p0529a02║僧復請益雲門門拈起扇子云扇子𨁝跳上
L154n1640_p0529a03║三十三天築著帝釋鼻孔東海鯉魚打一棒
L154n1640_p0529a04║雨似盆傾會麼師云古今皆謂二老作家善
L154n1640_p0529a05║能通變殊不知弄巧成拙忽有問十方薄伽
L154n1640_p0529a06║梵一路涅槃門未審路頭在甚麼處只向道
L154n1640_p0529a07║看脚下。
L154n1640_p0529a08║代古
L154n1640_p0529a09║舉維摩因須菩提持鉢到乃取鉢滿盛香飯
L154n1640_p0529a10║謂尊者曰若能於法等者於食亦等乃至入
L154n1640_p0529a11║諸邪見不到彼岸住於八難不得無難同於
L154n1640_p0529a12║煩惱離清淨法汝得無諍三昧一切眾生亦
L154n1640_p0529a13║得是定其施汝者不名福田供養汝者墮三
L154n1640_p0529a14║惡道為與眾魔同一手作諸勞侶汝與眾魔
L154n1640_p0529a15║及諸塵勞等無有異於一切眾生而有怨心
L154n1640_p0529b01║謗於佛毀於法不入眾數終不滅度汝若如
L154n1640_p0529b02║是乃可取食須菩提聞此茫然不知以何答
L154n1640_p0529b03║置鉢欲去師云食送口邊而不能食廣慧若
L154n1640_p0529b04║作須菩提但擎鉢舞躍而出。
L154n1640_p0529b05║舉大義禪師問諸碩德云行住坐臥畢竟以
L154n1640_p0529b06║何為道有對曰知者是義云不可以智知不
L154n1640_p0529b07║可以識識何謂知者是有對曰無分別是義
L154n1640_p0529b08║云善能分別諸法相於第一義而不動安得
L154n1640_p0529b09║無分別是有對曰四禪八定是義云佛身無
L154n1640_p0529b10║為不墮諸數安得四禪八定是耶時舉眾杜
L154n1640_p0529b11║口代云和尚面皮厚多少。
L154n1640_p0529b12║舉僧謂趙州云某甲從長安來橫一條拄杖
L154n1640_p0529b13║不曾撥著一人州云自是大德拄杖短僧無
L154n1640_p0529b14║語代云某甲罪過不意輕觸和尚。
L154n1640_p0529b15║舉僧參趙州州問甚處來云南方州云佛法
L154n1640_p0530a01║盡在南方汝來作麼云佛法豈有南北州云
L154n1640_p0530a02║饒汝從雪峰雲居來也只是箇擔版漢僧無
L154n1640_p0530a03║語代云若不是某甲被和尚遮卻。
L154n1640_p0530a04║舉仰山𢹂一杖子僧問甚處得來仰山拈向
L154n1640_p0530a05║背後僧無語代以手鼓掌笑云今日識得和
L154n1640_p0530a06║尚。
L154n1640_p0530a07║舉洞山問德山侍者從何方來曰德山來洞
L154n1640_p0530a08║云來作甚麼曰孝順和尚洞曰世間甚麼物
L154n1640_p0530a09║最孝順者無對代云唯某最孝順或曰作麼
L154n1640_p0530a10║孝順直道吾嘗於此切。
L154n1640_p0530a11║舉乾峰問眾云輪廻六趣具甚麼眼眾無對
L154n1640_p0530a12║代云具輪廻六趣眼。
L154n1640_p0530a13║舉僧參聖壽嚴嚴補衲次提起示之曰山僧
L154n1640_p0530a14║一衲衣展示眾人見雲水請兩條莫教露鍼
L154n1640_p0530a15║線快道僧無對代云請和尚放下即道待伊
L154n1640_p0530b01║放下卻自提衣而出。
L154n1640_p0530b02║舉僧問招慶匡禪師如何是提宗一句慶云
L154n1640_p0530b03║不得昧著招慶僧禮拜起慶云不得昧著招
L154n1640_p0530b04║慶囑汝作麼生是提宗一句僧無對代云學
L154n1640_p0530b05║人自領去。
L154n1640_p0530b06║舉世尊將諸聖眾徃第六天說大集經敕他
L154n1640_p0530b07║方此土人間天上一切獰惡鬼神悉皆集會
L154n1640_p0530b08║受佛付囑擁護正法設不赴者四天門王飛
L154n1640_p0530b09║熱鐵輪追之令集既集會已無有不順佛敕
L154n1640_p0530b10║者各發弘誓擁護正法唯一魔王謂世尊云
L154n1640_p0530b11║瞿曇我待一切眾生成佛盡眾生界空無有
L154n1640_p0530b12║眾生名字我乃發菩提心代世尊云唯汝款
L154n1640_p0530b13║分明。
L154n1640_p0530b14║舉世尊因耆婆善別音響至一塚間見五髑
L154n1640_p0530b15║髏乃敲一髑髏問云此生何處耆云生人道
L154n1640_p0531a01║世尊又敲一云此生何處耆云生天道世尊
L154n1640_p0531a02║又別敲一髑髏云此生何處耆婆罔知生處
L154n1640_p0531a03║代耆婆但云生佛處世尊若更擬議時便與
L154n1640_p0531a04║震威一喝呵呵大笑而行。
L154n1640_p0531a05║舉達磨初至梁因武帝問如何是聖諦第一
L154n1640_p0531a06║義磨云廓然無聖云對朕者誰磨云不識帝
L154n1640_p0531a07║不領悟代云不枉西來。
L154n1640_p0531a08║舉忠國師因虞軍容問師住白崕山如何修
L154n1640_p0531a09║行師喚童子以手摩頂云惺惺直言惺惺歷
L154n1640_p0531a10║歷直言歷歷向後莫受人謾軍容無語代云
L154n1640_p0531a11║不問那知。
L154n1640_p0531a12║舉無著到五臺文殊陪喫茶次殊拈起玻瓈
L154n1640_p0531a13║盞問南方還有者箇麼云無殊云尋常將甚
L154n1640_p0531a14║麼喫茶著無對代即以盞驀口擲云只將者
L154n1640_p0531a15║箇。
L154n1640_p0531b01║舉鶴林素禪師因僧敲門林問是甚麼人云
L154n1640_p0531b02║是僧林云非但是僧佛來也不著云佛來為
L154n1640_p0531b03║甚不著林云無汝止泊處代當時打破門行。
L154n1640_p0531b04║舉荷澤神會禪師到思和尚處思問甚麼處
L154n1640_p0531b05║來會云曹谿思云曹谿意旨如何會振身立
L154n1640_p0531b06║思云猶帶瓦礫在代但作噓噓聲會云和尚
L154n1640_p0531b07║此間莫有真金與人麼思云設有與汝向甚
L154n1640_p0531b08║麼處著代云元來元來。
L154n1640_p0531b09║舉西天大耳三藏到京云得他心通肅宗命
L154n1640_p0531b10║忠國師試驗藏纔見忠乃禮拜立於右忠問
L154n1640_p0531b11║汝得他心通耶藏云不敢忠云汝道老僧即
L154n1640_p0531b12║今在甚麼處藏云和尚是一國之師何得去
L154n1640_p0531b13║西川看競渡忠良久再問汝道老僧即今在
L154n1640_p0531b14║甚麼處藏云和尚是一國之師何得向天津
L154n1640_p0531b15║橋上看弄猢猻至第三次問三藏良久罔知
L154n1640_p0532a01║去處代云和尚是一國之師何得寐語忠叱
L154n1640_p0532a02║云者野狐精他心通在甚麼處代云重言不
L154n1640_p0532a03║當喫復云卻是和尚善他心通。
L154n1640_p0532a04║舉昔有官人入鎮州天王院睹神象因問院
L154n1640_p0532a05║主此是甚麼功德云護國天王官云只護此
L154n1640_p0532a06║國徧護餘國云在秦為秦在楚為楚官云臘
L154n1640_p0532a07║月二十九日打破鎮州城天王向甚處去主
L154n1640_p0532a08║無對代云官人切莫造反復云今日得官人
L154n1640_p0532a09║作證。
L154n1640_p0532a10║舉昔有持鉢僧至長者家偶為犬傷長者因
L154n1640_p0532a11║問龍披一縷金翅不吞大師全披法服為甚
L154n1640_p0532a12║卻被狗齩代云卻是者畜生具眼。
L154n1640_p0532a13║舉南泉典座辦兩分食詣園中管顧園頭食
L154n1640_p0532a14║時展鉢次忽有念佛鳥鳴園頭乃敲鉢一下
L154n1640_p0532a15║又鳴再敲一下鳴既住頭乃問典座會麼座
L154n1640_p0532b01║云不會又敲一下代云敲即任你敲會即我
L154n1640_p0532b02║不會。
L154n1640_p0532b03║舉昔有僧還魂云𡨋中見地藏遂問某平生
L154n1640_p0532b04║修何行業某云念法華經藏云止止不須說
L154n1640_p0532b05║為是說為是不說代還魂僧云當時與一喝
L154n1640_p0532b06║某無對師云且喜汝果得還魂。
L154n1640_p0532b07║舉昔有老宿問座主疏鈔解義廣略如何主
L154n1640_p0532b08║云鈔解疏疏解經宿云經解甚麼主無對代
L154n1640_p0532b09║云和尚不得重加箋釋。
L154n1640_p0532b10║舉南泉云王老師賣身去也還有人買麼時
L154n1640_p0532b11║有僧出云某甲買泉云不作貴不作賤你作
L154n1640_p0532b12║麼生買僧無對代云恰好。
L154n1640_p0532b13║舉鹽官一日喚侍者將犀牛扇子來者云破
L154n1640_p0532b14║也官云扇子既破還我犀牛兒來者無對代
L154n1640_p0532b15║但向前數步云來也來也。
L154n1640_p0533a01║舉鹽官問一座主薀何經云華嚴經官云華
L154n1640_p0533a02║嚴經有幾種法界云略言有四廣說則重重
L154n1640_p0533a03║無盡官豎起拂云者是第幾種中[(冰-水+〡)*ㄆ]主無對
L154n1640_p0533a04║代云卻請和尚[(冰-水+〡)*ㄆ]起。
L154n1640_p0533a05║舉僧問趙州至道無難唯嫌揀擇如何得不
L154n1640_p0533a06║揀擇州云天上天下唯我獨尊僧云此猶是
L154n1640_p0533a07║揀擇州云田庫奴甚麼處是揀擇代云天上
L154n1640_p0533a08║天下唯我獨尊聻者老漢更若擬議一喝便
L154n1640_p0533a09║行。
L154n1640_p0533a10║舉陸亘大夫因南泉遷化來弔慰院主問大
L154n1640_p0533a11║夫何不哭云院主道得亘即哭主無對代云
L154n1640_p0533a12║蒼天蒼天。
L154n1640_p0533a13║舉仰山指雪師子云還有過得此色者麼眾
L154n1640_p0533a14║無對代但騎卻雪師子。
L154n1640_p0533a15║頌古
L154n1640_p0533b01║世尊初生一手指天一手指地云天上天
L154n1640_p0533b02║下唯我獨尊。
L154n1640_p0533b03║纔出胞胎脫體彰指天指地為人揚引他無
L154n1640_p0533b04║限癡男女天上人間沒處藏
L154n1640_p0533b05║世尊拈華。
L154n1640_p0533b06║世尊脫體風流迦葉渾身賣俏當時百萬人
L154n1640_p0533b07║天只見拈華微笑
L154n1640_p0533b08║女子出定。
L154n1640_p0533b09║出得出不得無在無不在女子與瞿曇靈山
L154n1640_p0533b10║元一隊君不見臺山路口驀直婆明州市裏
L154n1640_p0533b11║憨布袋
L154n1640_p0533b12║七賢聖女遊屍陀林。
L154n1640_p0533b13║陰陽不涉閒田地呌不應山何處所突然伸
L154n1640_p0533b14║出箇拳頭無根樹子花朵朵
L154n1640_p0533b15║傅大士披衲頂冠靸履朝見梁武帝。
L154n1640_p0534a01║道冠儒履佛袈裟無限平人被此遮三事問
L154n1640_p0534a02║來三指破至今猶有眼生華
L154n1640_p0534a03║傅大士見武帝不起。
L154n1640_p0534a04║大小傅大士一款便成招雖然身不動爭奈
L154n1640_p0534a05║舌頭搖
L154n1640_p0534a06║布袋和尚。
L154n1640_p0534a07║一箇破布袋袋盡大千界無奈渾身沒處藏
L154n1640_p0534a08║卻向人前生捏怪
L154n1640_p0534a09║楞嚴經吾不見時何不見吾不見之處若
L154n1640_p0534a10║見不見自然非彼不見之相若不見吾不
L154n1640_p0534a11║見之地自然非物云何非汝。
L154n1640_p0534a12║空山不見人但聞人語響返景入深林復照
L154n1640_p0534a13║青苔上
L154n1640_p0534a14║若能推者即是汝心則是認賊為子修山
L154n1640_p0534a15║主云若能推者不是汝心則是認賊為子。
L154n1640_p0534b01║如今推也是子是賊度體裁衣短長自識
L154n1640_p0534b02║若能轉物即同如來。
L154n1640_p0534b03║若能轉物即如來黃面瞿曇好掌顋未舉已
L154n1640_p0534b04║前先薦得翻身獨步上天台
L154n1640_p0534b05║圓覺經居一切時不起妄念於諸妄心亦
L154n1640_p0534b06║不息滅住妄想境不加了知於無了知不
L154n1640_p0534b07║辨真實。
L154n1640_p0534b08║明明見了非他見了了常知無別知山月如
L154n1640_p0534b09║銀牽老興閒行不覺過峰西
L154n1640_p0534b10║法華經假使滿世間皆如舍利弗盡思共
L154n1640_p0534b11║度量不能測佛智。
L154n1640_p0534b12║如何是佛智共汝謾商量人貧覺智短馬瘦
L154n1640_p0534b13║見毛長咦嘻咄參
L154n1640_p0534b14║此經開方便門示真實相深固幽遠無人
L154n1640_p0534b15║能到。
L154n1640_p0535a01║你知我不知我到你不到彼此自分明咄哉
L154n1640_p0535a02║黃面老
L154n1640_p0535a03║維摩默然。
L154n1640_p0535a04║居士何曾是默然文殊不二妄加呈白雲影
L154n1640_p0535a05║裏怪石露只可惺惺不可名
L154n1640_p0535a06║金剛經凡所有相皆是虛妄若見諸相非
L154n1640_p0535a07║相即見如來。
L154n1640_p0535a08║明明百草頭明明祖師意衲僧若恁麼何曾
L154n1640_p0535a09║摸著鼻
L154n1640_p0535a10║經首題火字。
L154n1640_p0535a11║以字不成八字錯碧眼胡僧難註脚我土聰
L154n1640_p0535a12║名人強名天將夫子為木鐸
L154n1640_p0535a13║迦葉召阿難。
L154n1640_p0535a14║金襴傳外別何傳驀召阿難似可堪倒卻門
L154n1640_p0535a15║前剎竿著阿難依舊被他謾
L154n1640_p0535b01║達磨面壁。
L154n1640_p0535b02║老胡九年冷坐爭奈無人勘破我若當時看
L154n1640_p0535b03║見劈脊一拳打倒
L154n1640_p0535b04║五祖弘忍大師。
L154n1640_p0535b05║誰是前身孰後身分明有口也難伸無端累
L154n1640_p0535b06║彼周家女疑殺世間多少人
L154n1640_p0535b07║忠國師三喚侍者。
L154n1640_p0535b08║國師三喚出枯腸侍者連聲舉廣長負汝負
L154n1640_p0535b09║吾重註脚至今天下亂摶量
L154n1640_p0535b10║南嶽懷讓禪師。
L154n1640_p0535b11║恁麼來兮甚麼物不似一物還似屈堂堂直
L154n1640_p0535b12║下用無私後代兒孫施棒喝
L154n1640_p0535b13║青原因僧問佛法大意曰廬陵米作麼價。
L154n1640_p0535b14║青原老喫廬陵飯米價猶來似不知端的見
L154n1640_p0535b15║他何大意莫教孤負兩行眉
L154n1640_p0536a01║馬祖三十年不曾少鹽醬。
L154n1640_p0536a02║馬祖說法足鹽醬盡十方人皆供養若是衲
L154n1640_p0536a03║僧沾著脣一條窮命通身喪
L154n1640_p0536a04║百丈捲席。
L154n1640_p0536a05║馬祖陞堂百丈卷席分明一貫兩箇五百
L154n1640_p0536a06║馬祖不安。
L154n1640_p0536a07║日面月面晝夜常現孰信盲人卻自能見
L154n1640_p0536a08║百丈再參馬祖。
L154n1640_p0536a09║馬師喝下意非常百丈聾時據有方堪笑而
L154n1640_p0536a10║今效顰者誰知黃檗舌頭長
L154n1640_p0536a11║百丈野狐。
L154n1640_p0536a12║不昧不落舌拄上𦠍一任諸人胡穿亂鑿
L154n1640_p0536a13║不落不昧聲出皮袋百丈野狐兩箇一對
L154n1640_p0536a14║南泉牧牛。
L154n1640_p0536a15║不如隨分納些些一種風流出當家兩角橫
L154n1640_p0536b01║分開正眼騰騰任運自生涯
L154n1640_p0536b02║古德莊上喫油糍。
L154n1640_p0536b03║偷喫油糍阿誰見你不說不知不識廉恥
L154n1640_p0536b04║盤山云光境俱忘復是何物洞山云光境
L154n1640_p0536b05║未忘復是何物。
L154n1640_p0536b06║忘未忘時境復何思量貧恨一身多可憐昔
L154n1640_p0536b07║日王羲之卻寫黃庭換白鵝
L154n1640_p0536b08║東寺云心不是佛智不是道劒去久矣爾
L154n1640_p0536b09║方刻舟。
L154n1640_p0536b10║衝開碧落松千尺截斷紅塵水一谿飽食高
L154n1640_p0536b11║眠人不識日從東畔又沈西
L154n1640_p0536b12║龐居士參馬祖問不與萬法為侶者是甚
L154n1640_p0536b13║麼人祖云待汝一口吸盡西江水即向汝
L154n1640_p0536b14║道。
L154n1640_p0536b15║一口吸盡西江水多少行人作道理野老年
L154n1640_p0537a01║來氣力頹只顧早眠并晏起
L154n1640_p0537a02║藥山石上坐次。
L154n1640_p0537a03║不為不閒坐笑倒破竈墮有人來問我正好
L154n1640_p0537a04║驀面唾
L154n1640_p0537a05║藥山陞座眾纔集便下座歸方丈師著語
L154n1640_p0537a06║云看破了也院主問其故山云經有經師
L154n1640_p0537a07║律有律師爭怪得老僧師著語云看破了
L154n1640_p0537a08║也。
L154n1640_p0537a09║一看破二看破人人鼻孔下頭大珍重諸人
L154n1640_p0537a10║摸取好若摸錯時休怪我
L154n1640_p0537a11║藥山看經。
L154n1640_p0537a12║梵語唐言總一般言端端更語端端要知遮
L154n1640_p0537a13║得何人眼試把牛皮子細看
L154n1640_p0537a14║丹霞燒木佛。
L154n1640_p0537a15║木佛燒來身體煗眉鬚墮落面皮光明明果
L154n1640_p0537b01║報無藏處堪笑時人亂度量
L154n1640_p0537b02║溈山趯倒淨缾。
L154n1640_p0537b03║百丈舉起少火溈山直下看破翻身趯倒淨
L154n1640_p0537b04║缾壓倒華林首座
L154n1640_p0537b05║溈山見尼劉鐵磨來師曰老牸牛汝來也
L154n1640_p0537b06║磨曰來日臺山大會齋和尚還去麼山放
L154n1640_p0537b07║身作臥勢磨便出去。
L154n1640_p0537b08║一似戲話一似相罵得人一牛還人一馬作
L154n1640_p0537b09║臥便行可知禮也
L154n1640_p0537b10║黃檗大唐國裏無禪師。
L154n1640_p0537b11║參禪參見沒師禪鼻孔依然口上邊黃檗無
L154n1640_p0537b12║錢沽酒喫諸人噇卻酒糟眠參
L154n1640_p0537b13║白馬曇照禪師。
L154n1640_p0537b14║一生呌快活臨終卻呌苦拈起枕子時大蟲
L154n1640_p0537b15║元是虎珍重諸人切忌莽鹵擬議商量西秦
L154n1640_p0538a01║東魯
L154n1640_p0538a02║陸亘大夫問南泉肇法師也甚奇怪解道
L154n1640_p0538a03║天地同根萬物一體泉指庭前牡丹曰大
L154n1640_p0538a04║夫時人見此一株華如夢相似。
L154n1640_p0538a05║天地同根物一體黃鸎嗁在深華裏可憐大
L154n1640_p0538a06║夢未惺人空聽好音迷自己
L154n1640_p0538a07║夾山參船子。
L154n1640_p0538a08║離鉤三寸如何道一橈打入洪波跳忽覺來
L154n1640_p0538a09║時自點頭請續此句
L154n1640_p0538a10║李翱見藥山。
L154n1640_p0538a11║雲在青天水在缾藥山無地可容身真金自
L154n1640_p0538a12║有真金價終不和沙賣與人
L154n1640_p0538a13║南泉平常心是道。
L154n1640_p0538a14║平常心是道南泉是王老日用事無餘全身
L154n1640_p0538a15║入荒草
L154n1640_p0538b01║趙州四佛。
L154n1640_p0538b02║泥佛不度水堪笑趙州賣口嘴金佛不度爐
L154n1640_p0538b03║丈夫誰肯受糊塗木佛不度火覿面何曾孤
L154n1640_p0538b04║負我真佛內裏坐無限平人多蹉過
L154n1640_p0538b05║庭前柏樹子。
L154n1640_p0538b06║趙州柏樹子撐天兼拄地頂門眼豁開我卻
L154n1640_p0538b07║不是你
L154n1640_p0538b08║趙州因尼問如何是密密意州以指掐之
L154n1640_p0538b09║尼曰和尚猶有者箇在。
L154n1640_p0538b10║冷地分明事極精等閒觸著便生情閒時事
L154n1640_p0538b11║著忙時用會處應教用處親
L154n1640_p0538b12║趙州喫茶去。
L154n1640_p0538b13║逢人豈是閒開口堪笑都從語脈走留坐喫
L154n1640_p0538b14║茶珍重去到底未聞師子㖃
L154n1640_p0538b15║趙州洗鉢話。
L154n1640_p0539a01║喫粥了也洗鉢去大似茫茫無本據有本據
L154n1640_p0539a02║其僧自是無藏處
L154n1640_p0539a03║趙州狗子無佛性。
L154n1640_p0539a04║狗無佛性全提正令擬議思量蹉過窮命
L154n1640_p0539a05║臨濟三頓棒。
L154n1640_p0539a06║連打三番不展眸更饒一撥始昂頭築拳鼓
L154n1640_p0539a07║掌威獰甚虎頭虎尾通併[(冰-水+〡)*ㄆ]
L154n1640_p0539a08║臨濟枉遭三頓棒累及兒孫恨不消一報到
L154n1640_p0539a09║頭還一報至今代代不相饒
L154n1640_p0539a10║最喜當仁不讓人築拳鼓掌絕踈親可憐千
L154n1640_p0539a11║百年前事直至如今有幾人
L154n1640_p0539a12║臨濟凡見僧入門便棒便喝。
L154n1640_p0539a13║祖令全提繼後蹤示徒端不在從容棒頭擊
L154n1640_p0539a14║起隈嵒虎霹靂轟騰臥海龍
L154n1640_p0539a15║臨濟兩堂首座同時下喝。
L154n1640_p0539b01║一條拄杖兩人扶試問諸人會也無滿目堂
L154n1640_p0539b02║堂通是漢幾箇男兒是丈夫
L154n1640_p0539b03║僧問大隨劫火洞然大千俱壞未審者箇
L154n1640_p0539b04║壞不壞隨曰壞曰恁麼則隨他去也隨曰
L154n1640_p0539b05║隨他去僧不肯後到投子舉前話子裝香
L154n1640_p0539b06║遙禮曰西川古佛出世謂其僧曰汝速回
L154n1640_p0539b07║去懺悔僧回大隨隨已遷化僧再至投子
L154n1640_p0539b08║子亦遷化。
L154n1640_p0539b09║壞亦壞兮隨亦隨行人於此轉猜疑山僧為
L154n1640_p0539b10║汝分明說壞壞隨隨箇是誰
L154n1640_p0539b11║陳操尚書與僚屬登樓次見數僧行來一
L154n1640_p0539b12║官人曰來者總是行脚僧公曰不是曰焉
L154n1640_p0539b13║知不是公曰待來勘過須㬰僧至樓前公
L154n1640_p0539b14║驀喚上座僧皆舉首公謂諸官曰不信道。
L154n1640_p0539b15║羅籠不住喚無回猶是憨憨強主哉拶著返
L154n1640_p0540a01║身驀頭擲衲僧行脚眼方開
L154n1640_p0540a02║俱𦙆和尚。
L154n1640_p0540a03║俱𦙆指頭禪突出向人前一生用不盡直至
L154n1640_p0540a04║到黃泉
L154n1640_p0540a05║德山參龍潭。
L154n1640_p0540a06║潭不見龍不現親到龍潭遭一箭紙燈吹滅
L154n1640_p0540a07║眼方開棒上縱橫光焰焰
L154n1640_p0540a08║洞山解制。
L154n1640_p0540a09║不出門草出門草大丈夫兒通蹋倒隨流任
L154n1640_p0540a10║運本來身徧界莫非無價寶
L154n1640_p0540a11║令遵禪師因僧問如何是大乘遵曰井索
L154n1640_p0540a12║曰如何是小乘遵曰錢貫又問如何是有
L154n1640_p0540a13║漏遵曰笊籬曰如何是無漏遵曰木杓。
L154n1640_p0540a14║笊籬木杓錢貫井索靈利衲僧都來拋卻丈
L154n1640_p0540a15║夫自有衝天志萬里天邊飛一鶚
L154n1640_p0540b01║密雲禪師語錄卷第七
L154n1640_p0540b02║音釋
L154n1640_p0540b03║颺（移章切音陽風所飛揚也）。蕨（居月切音厥菜也初生無葉可食）。庫（式夜
L154n1640_p0540b04║切音舍姓也）。顋（桑才切音鰓頰顋一作揌）。𦠍（逆各切音㖾齒齗也）。鶚（五各
L154n1640_p0540b05║切音咢雕鶚也）。