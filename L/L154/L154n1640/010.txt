L154n1640_p0593b01║密雲禪師語錄卷第十（年譜附）　　　庶十
L154n1640_p0593b02║繼住明州天童寺嗣法門人道忞編
L154n1640_p0593b03║毅宗烈皇帝崇禎元年戊辰
L154n1640_p0593b04║師六十三歲以謝事告諸檀越將為拂衣
L154n1640_p0593b05║之舉時徐中丞從治朱侍御泰禎曹侍御
L154n1640_p0593b06║谷皆再輓莫回而鍾孝廉鴻穎載言曰師
L154n1640_p0593b07║為子糓住四春秋矣屈千日為穎自效犬
L154n1640_p0593b08║馬之地遂不哀憐穎乎師惻然為留之岳
L154n1640_p0593b09║大司馬元聲以嘗見紫栢尊者亦獵三教
L154n1640_p0593b10║遺言遂自撰禪門口訣詣師就正藉一言
L154n1640_p0593b11║以流通焉師展卷見一實字即指問曰此
L154n1640_p0593b12║字如何解說岳擬議云卻解說不出師曰
L154n1640_p0593b13║恁麼則虛言了岳面熱不能答去後復致
L154n1640_p0593b14║書云一見和尚心甚念世出世法還須落
L154n1640_p0593b15║草盤桓頌古見教師答偈曰須知一念未
L154n1640_p0594a01║生前世出世法不可得祇憑者箇老源頭
L154n1640_p0594a02║世出世法通貫徹聞師拂衣復致書云此
L154n1640_p0594a03║時宜靜不宜動家中人不打鄉談和尚自
L154n1640_p0594a04║理會師答曰老僧從來不見有動靜居士
L154n1640_p0594a05║既有宜靜不宜動取捨情存此是門外漢
L154n1640_p0594a06║未夢見在陽羡吳問卿居士亦以書上聞
L154n1640_p0594a07║禪師於嘉禾大倡宗風海內法侶泉涌雲
L154n1640_p0594a08║集非具大神力曷以臻此但古尊宿有識
L154n1640_p0594a09║超三界而終日悶悶不立一宗不豎一椽
L154n1640_p0594a10║不蓄一徒如趙州八十猶行脚者盛名之
L154n1640_p0594a11║下猶望禪師韜光內斂[(冰-水+〡)*ㄆ]眎返聽又云古
L154n1640_p0594a12║人接引後學機權不等有不下禪牀接者
L154n1640_p0594a13║有至三門外接者隨其根器各有淺㴱若
L154n1640_p0594a14║徒以庭前栢樹子為題禪師之頓即後學
L154n1640_p0594a15║之鈍尤祈吾師巧譬曲喻無以一棒一喝
L154n1640_p0594b01║塞責可也師復云讀手教見門下愛我深
L154n1640_p0594b02║矣至矣第貧道固是個不識好惡漢故不
L154n1640_p0594b03║知有可禪牀上接者有可三門外接者故
L154n1640_p0594b04║亦不見有一人可為徒者也故有眼亦如
L154n1640_p0594b05║盲者也有耳亦如聾者也如是則不見有
L154n1640_p0594b06║眎可以[(冰-水+〡)*ㄆ]者也亦不見有聽可以返者也
L154n1640_p0594b07║亦烏有光可以韜者也若見有可以禪牀
L154n1640_p0594b08║上接者有可以三門外接者即見有可以
L154n1640_p0594b09║為徒者人相未空我見未忘分別念存造
L154n1640_p0594b10║種種業弗敢為也又云心無分別則無取
L154n1640_p0594b11║舍無取舍則無憎愛無憎愛則無業識無
L154n1640_p0594b12║業識則從心所欲不踰矩焉題玉芝禪師
L154n1640_p0594b13║象贊為抱朴蓮禪師題禹門傳和尚真贊
L154n1640_p0594b14║（二）復錢性符問道書示太虛藏禪人病中
L154n1640_p0594b15║法語答蔡大中丞懋德十七問一時傳[番*支]
L154n1640_p0595a01║諸方遂各有答頌焉秋建護世四神王寑
L154n1640_p0595a02║殿與齋庫泡湢之屬一撒而新之冬過秦
L154n1640_p0595a03║谿為鍾海槎父對靈小叅。
L154n1640_p0595a04║二年己巳
L154n1640_p0595a05║師六十四歲正月於法堂之右方鑿山開
L154n1640_p0595a06║址覆屋五間為函丈之室遂有僧問師和
L154n1640_p0595a07║尚造方丈向甚處下柱脚師云向汝頭頂
L154n1640_p0595a08║心下完後向甚處開門師云一棒打開門
L154n1640_p0595a09║開令學人如何入師云看脚下初師正寑
L154n1640_p0595a10║止三楹而康僧象設分其半故席前之地
L154n1640_p0595a11║不盈尺眾以自居廣廈而師處湫隘不自
L154n1640_p0595a12║安乃各出衣盂為建造之二月命門弟子
L154n1640_p0595a13║王朝式及昌侍者申狀於周少常伯乞傳
L154n1640_p0595a14║和尚塔上之銘三月與萬峰漢月藏東塔
L154n1640_p0595a15║破山明書多規誨法門大體事四月丈室
L154n1640_p0595b01║告厥成功眾擇日請師居之八月受福建
L154n1640_p0595b02║黃檗山萬福禪寺之請九月歸受業埽傳
L154n1640_p0595b03║和尚塔還禮先塋舉族來觀其老者語少
L154n1640_p0595b04║者曰吾上世之卜此地也得師之貞利見
L154n1640_p0595b05║千丁今五世以來吾戶不加增而斯人繞
L154n1640_p0595b06║萬指受地之靈乃夫夫也邪咨嗟不已至
L154n1640_p0595b07║善權埽樂菴祖塔曹琅玕居士等迎請說
L154n1640_p0595b08║法於城中萬壽法藏禪寺有山僧出家將
L154n1640_p0595b09║及四十載別也無成得什麼事祇明得祖
L154n1640_p0595b10║師西來一著子等語還過姑蘇鄧尉山天
L154n1640_p0595b11║壽聖恩禪寺埽萬峰寶藏兩祖塔嗣法漢
L154n1640_p0595b12║月藏護法趙大中丞士諤周孝廉永年等
L154n1640_p0595b13║迎就本山陞座說偈曰今日不肖兒孫高
L154n1640_p0595b14║陞遠祖之堂不必重說偈言覿面為眾舉
L154n1640_p0595b15║揚急著眼莫思量逴得便行真漢子人間
L154n1640_p0596a01║天上更無雙時郡之士紳若汪給諫國拄
L154n1640_p0596a02║胡度支子浩劉憲副錫玄徐內史容等皆
L154n1640_p0596a03║齋候於城東之瑞光寺而僧俗男女聞師
L154n1640_p0596a04║之來萬眾喧闐街衢巷陌為之不通乃登
L154n1640_p0596a05║塔之絕級一受瞻禮焉過虎邱埽隆祖塔
L154n1640_p0596a06║闔寺辦嚴而譁逐愈甚遂不及舉上而還
L154n1640_p0596a07║過松陵舟人不敢維舟近岸僅於中流受
L154n1640_p0596a08║熊明府開元一齋過秀水為孝子金善鎔
L154n1640_p0596a09║對靈說偈秀水年年秀青山歲歲青祇因
L154n1640_p0596a10║人不覺剛自見遷更以拄杖擊靈几云擊
L154n1640_p0596a11║碎蟠桃核方見舊時仁急薦取好惺惺頓
L154n1640_p0596a12║證無生地高登安樂城崇成無漏業端坐
L154n1640_p0596a13║寶蓮心十月結冬制舉費隱容為第二座
L154n1640_p0596a14║時眾滿萬指矣。
L154n1640_p0596a15║三年庚午
L154n1640_p0596b01║師六十五歲正月過武原郡丞湯道衡迎
L154n1640_p0596b02║於官衙齋畢就請天寧千佛寶閣基陞座
L154n1640_p0596b03║二月過武林眾請說法於報國禪院赴閩
L154n1640_p0596b04║川黃檗請也黃檗為運禪師脫白之地故
L154n1640_p0596b05║至三門有昔日遠祖斷際禪師從此出今
L154n1640_p0596b06║日不肖兒孫從此入雖然出入不同要且
L154n1640_p0596b07║同為標格之語三月廿七日入院四月十
L154n1640_p0596b08║五日開堂垂示云一葉扁舟泛海中乘風
L154n1640_p0596b09║來到福城東洪波浩渺無餘事只作拋綸
L154n1640_p0596b10║擲釣翁因觀葉相國文忠公詩嘉念之次
L154n1640_p0596b11║韻四首以寺為文忠題請
L154n1640_p0596b12║朝命所復也今錄其一及第心空選佛場箇
L154n1640_p0596b13║中無地列隅方一豪透體豁醒眼十界通
L154n1640_p0596b14║身見法王迷去妄分人與我悟來了却短
L154n1640_p0596b15║和長回頭直下情無倚便是高登彼𡶨航
L154n1640_p0597a01║五月受香城圓初上人齋需偈為題云暫
L154n1640_p0597a02║為黃檗主請作香城客齋罷索予言予言
L154n1640_p0597a03║絕標格研磨半錠墨污却一張白舉筆盡
L154n1640_p0597a04║力揮○字不著畫欲會西來意問取門前
L154n1640_p0597a05║栢覿面豁然惺撞破乾坤厏六月示定觀
L154n1640_p0597a06║時默誕生三禪人偈復葵山彌陳我萬葉
L154n1640_p0597a07║內史益蕃問道書清漳王大司憲志道幼
L154n1640_p0597a08║歲得省發以就正無人每致生晚之歎因
L154n1640_p0597a09║見師垂示語不覺身心踊躍遣使走福唐
L154n1640_p0597a10║致書與師曰法錫南來遂令黃檗千年道
L154n1640_p0597a11║場儼然未散祇此道場非古非今然不因
L154n1640_p0597a12║師來爭知非古今也大師為人不惜身命
L154n1640_p0597a13║寧使𠷔身失命終不為開第二門此是徹
L154n1640_p0597a14║骨徹髓獨超千七百則宗門而遠近傳者
L154n1640_p0597a15║多作棒頭商量或言可度有智人不可度
L154n1640_p0597b01║無智人或曰止可度未悟人不可度已悟
L154n1640_p0597b02║人如此等見蒼天蒼天敝漳近有僧定觀
L154n1640_p0597b03║者歸述六月一日上堂法語云若汗淋淋
L154n1640_p0597b04║時是乾爆爆時如何若乾爆爆時是汗淋
L154n1640_p0597b05║淋時如何此是向芒芒無可據中抉出人
L154n1640_p0597b06║人眼睛令他自見又云人世易度大法難
L154n1640_p0597b07║逢一番蹉過百劫千生願埀頂門一鍼毋
L154n1640_p0597b08║曰五百里外棒頭不到也七月復遣使致
L154n1640_p0597b09║書曰讀教札身心踊躍歡喜無量學人秊
L154n1640_p0597b10║來捨身捨命祇為絕後再穌一著來教直
L154n1640_p0597b11║拈出此句真棒著了也知痛了也疑於此
L154n1640_p0597b12║疑信亦於此信了也又云亦為前來紛紛
L154n1640_p0597b13║起惡知見者皆為不知棒頭是何物不敢
L154n1640_p0597b14║不強生分䟽亦欲令後來有真痛痒者稍
L154n1640_p0597b15║知十方三世四生十地總在拄杖子裏一
L154n1640_p0598a01║握一掌一棒一條不作暗糢糊亂猜也師
L154n1640_p0598a02║之所荅僃見語錄時檇李諸檀督師還浙
L154n1640_p0598a03║甚嚴僧俗聞之奔走攀留如失依怙如薛
L154n1640_p0598a04║君秉鉉書云聞象駕不日言旋遂使黃檗
L154n1640_p0598a05║道場復作雲封古剎奈何奈何眾情若此
L154n1640_p0598a06║八月離黃檗葉文忠公孫晟與暹迎師至
L154n1640_p0598a07║府第為先君對靈小叅留九日過侯官眾
L154n1640_p0598a08║姓請於西禪陞座為留三日九月達武林
L154n1640_p0598a09║僧俗迎至鳳林說法因於昭慶受齋時岳
L154n1640_p0598a10║司馬在焉相見之際師以佛法真實相為
L154n1640_p0598a11║遂至牴牾十月師還金粟撾鼓告眾以清
L154n1640_p0598a12║規估唱式分裱衣盂竟飄然拂衣而去道
L154n1640_p0598a13║過吳門以舟車勞頓腹疾旋作門弟子乃
L154n1640_p0598a14║迎歸北禪調侍故冬月誕日眾勉請陞座
L154n1640_p0598a15║說偈云山僧六十有五素來不涉迷悟無
L154n1640_p0598b01║端痢疾三年累得通身骨露若人如是證
L154n1640_p0598b02║明管取超佛越祖日用二六時中直教更
L154n1640_p0598b03║無差互若能如是行持定證金剛堅固試
L154n1640_p0598b04║看碓坊蹋碓人終日未嘗移一步蘇州城
L154n1640_p0598b05║有六座門門門有路通人路可惜無人簡
L154n1640_p0598b06║點知其數臘月明州黃司李端伯嚮師之
L154n1640_p0598b07║久聞退院正欲迎𧥣會慈之永樂禪院成
L154n1640_p0598b08║覬得師主之乃致書曰往歲獲侍壽昌始
L154n1640_p0598b09║知宗門別有長處然客塵煩惱纏累不休
L154n1640_p0598b10║丁卯季秋偶過開先小憇坐參踰月驀然
L154n1640_p0598b11║撞倒銕山然纔開口時又覺有物為礙雖
L154n1640_p0598b12║屢承博山提誨猶抱疑情靜地思量須到
L154n1640_p0598b13║古人大休歇地不應得少為足以自昧生
L154n1640_p0598b14║平也客冬偶到武林小菴得睹大師語錄
L154n1640_p0598b15║雷轟電掣儼然臨濟兒孫庶幾一覲威光
L154n1640_p0599a01║以領吾師熱棒耳永樂禪院荒廢幾數十
L154n1640_p0599a02║年近蒙蕭道臺盡力護持故物漸復然譒
L154n1640_p0599a03║揚大教正須金粟如來也伏望慈悲憫念
L154n1640_p0599a04║速賜光臨俾博地凡夫頓斷多生結習耳
L154n1640_p0599a05║師畣書既悉來機復以自養待盡不能領
L154n1640_p0599a06║眾為辤而司李與祁大中丞彪佳必欲致
L154n1640_p0599a07║師遂復有鄮山阿育王廣利禪寺之命焉。
L154n1640_p0599a08║四年辛未
L154n1640_p0599a09║師六十六歲元日受阿育王寺請為玄津
L154n1640_p0599a10║上人書偈於船子和尚推蓬室記之後人
L154n1640_p0599a11║日發蔡坦如問道書上元日別吳門登舟
L154n1640_p0599a12║解維二月一日抵明州駐天寧受眾姓齋
L154n1640_p0599a13║三日入院十五日司李就請本寺開堂指
L154n1640_p0599a14║法座者便是大司李大護法於丁卯秋廬
L154n1640_p0599a15║山開先寺撞倒底銕山今對人天眾前扶
L154n1640_p0599b01║起去也還見麼遂陞一眾雜然稱善舉達
L154n1640_p0599b02║澄昭為第二座題雲門湛然禪師真贊為
L154n1640_p0599b03║海昌𥠖眉居士制先覺宗乘序三月過天
L154n1640_p0599b04║童景德禪寺埽應菴密菴兩祖塔時寺僧
L154n1640_p0599b05║明貫已白郡司李王邑侯章士紳李侍御
L154n1640_p0599b06║遵徐侍御之垣檀越徐有𣏌等請主太白
L154n1640_p0599b07║名山而檇李吳太常伯中偉徐大中丞從
L154n1640_p0599b08║治虞給諫廷陞請再主金粟兩郡交迎幾
L154n1640_p0599b09║致違言師乃集眾告曰老僧住院唯汝之
L154n1640_p0599b10║故今日去止亦唯汝之故汝等其自裁之
L154n1640_p0599b11║聲問眾曰住天童耶住金粟耶舉眾譁天
L154n1640_p0599b12║童師意遂定然猶不忍絕故知更與檇李
L154n1640_p0599b13║諸檀訂一期相見之盟焉四月三日入院
L154n1640_p0599b14║至佛殿基有虛空作殿日月為燈之語葢
L154n1640_p0599b15║天童自𣈆義興開山宋宏智中興以來號
L154n1640_p0600a01║江南第一寶坊故宋舒王安石有句曰二
L154n1640_p0600a02║十里松行欲盡青山捧出梵王宮可想見
L154n1640_p0600a03║之而滄桑代變𣈆殿唐宮不能與丹崕翠
L154n1640_p0600a04║壁磨歲月強半湮沒僅餘甲乙相傳之予
L154n1640_p0600a05║院者五然皆苔蘚生房荊搸滿院古先列
L154n1640_p0600a06║宿之風陵夷至此極矣師乃為作興修偈
L154n1640_p0600a07║曰太白山下天童寺洪水漂流殿如洗普
L154n1640_p0600a08║告四眾諸檀那大家出手共扶起司李亦
L154n1640_p0600a09║次以偈偈曰太白峰高禪林牓樣一朝平
L154n1640_p0600a10║地起風濤推倒黃金瑞相而今重整舊家
L154n1640_p0600a11║風安住十方龍象面面玲瓏全無遮障要
L154n1640_p0600a12║明者段因緣問取堂頭和尚五月至金粟
L154n1640_p0600a13║八月還天童過明州司李迎歸公署乞留
L154n1640_p0600a14║再信師一宿而別故有官衙扣擊及請益
L154n1640_p0600a15║盛公因緣之語盇師入閩時有盛上座者
L154n1640_p0600b01║不自來見乃致書於師有濫付非人之譏
L154n1640_p0600b02║故師復云盡大地誰是非人者請上人指
L154n1640_p0600b03║出看若指不出祗可懸梁縊𣦸夢筆山中
L154n1640_p0600b04║而司李疑為太甚師哂之別後乃疏導其
L154n1640_p0600b05║意（云云）司李大為愧服以書與師曰承示
L154n1640_p0600b06║盛公一段公案乃知大師直截為人抑逼
L154n1640_p0600b07║瞎驢使他無轉身通氣處正宗門所謂殺
L154n1640_p0600b08║人刀也盛公孟八郎漢帶累天下明眼作
L154n1640_p0600b09║家正不妨存者段葛藤俾渠有出身之路
L154n1640_p0600b10║耳每服大師手段辛辢與諸方說老婆禪
L154n1640_p0600b11║者迥殊要使大地眾生箇箇阬陷非僅為
L154n1640_p0600b12║盛公一人也仍為作真贊曰菩薩面夜叉
L154n1640_p0600b13║心惡聲流[番*支]滿樷林禹門浪急龍騰處翻
L154n1640_p0600b14║轉山河大地沈佛也打祖也打眼光爍破
L154n1640_p0600b15║四天下阿師太似敗家婆教得孩兒會相
L154n1640_p0601a01║罵牛頭沒馬頭回狂風驟雨滿天來四方
L154n1640_p0601a02║八面相追逼縱有神通掣不開行脚僧會
L154n1640_p0601a03║不會腦後一槌百雜碎沙界眾生結大冤
L154n1640_p0601a04║禿奴忒殺無慚愧風顛漢老成魔諸方那
L154n1640_p0601a05║箇奈伊何巗頭獨見大人相直向德山頭
L154n1640_p0601a06║上屙咄九月復為𥠖睂居士制五家語錄
L154n1640_p0601a07║序時道聲益振王公大人皆自遠趨風至
L154n1640_p0601a08║忘位貌之崇如錢相國龍錫之入山問道
L154n1640_p0601a09║方侍御震孺之虛往實歸駸駸與歲月增
L154n1640_p0601a10║長方通所得於師曰謁大師語及工夫不
L154n1640_p0601a11║切實蒙師劈面作掌矍然汗下敢呈短偈
L154n1640_p0601a12║兼以為別倚牆靠壁多生謎賺海偷天似
L154n1640_p0601a13║也無劈面原來真箇熱更從何處說糢糊
L154n1640_p0601a14║百城烟水阿誰邊一宿天童大有緣歸去
L154n1640_p0601a15║千山盡紅葉誰云渡口有江船至小白嶺
L154n1640_p0601b01║再呈偈曰說去一直便去那怕雨泣風愁
L154n1640_p0601b02║為甚不生猶豫被師捏過鼻頭十月為還
L154n1640_p0601b03║源本其侍者題自真贊十一月作慰司李
L154n1640_p0601b04║書有生死二字能迷卻天下人亦能悟卻
L154n1640_p0601b05║天下人所以古人聞紅輪必定沈西去未
L154n1640_p0601b06║審亡靈往那方而孝子哭哀哀古人便悟
L154n1640_p0601b07║豈非悟者亡者哭者同歸無二無二無二
L154n1640_p0601b08║分無別無斷故等語以司李丁太夫人艱
L154n1640_p0601b09║扶襯歸豫章也十二月復爾赤馮居士問
L154n1640_p0601b10║道書為破山明道生本題自真贊。
L154n1640_p0601b11║五年壬申
L154n1640_p0601b12║師六十七歲四海雲從人人步道履德規
L154n1640_p0601b13║繩不束而嚴其久侍籌室相與紀綱翼贊
L154n1640_p0601b14║者則有若石奇雲唯一潤鹽梅鼎牧雲門
L154n1640_p0601b15║佛音智空林遠林野奇山幢懷古津用高
L154n1640_p0602a01║原普南源融肇心啟法海訓一拙立雪浦
L154n1640_p0602a02║琮梅菴宜之輩皆樷林老成故師次眾韻
L154n1640_p0602a03║有曰從今一日不離山肅肅雍雍雲水環
L154n1640_p0602a04║獅象潛藏一隊裏龍蛇混雜眾群間老僧
L154n1640_p0602a05║棒棒棒誰意衲子惺惺惺孰顏記取他年
L154n1640_p0602a06║出林去莫教放過上頭關示若愚廣雪浦
L154n1640_p0602a07║琮二禪人偈作天童即景十三首傳法偈
L154n1640_p0602a08║一首荅鍾海槎張元岵李仲堅周君謨四
L154n1640_p0602a09║殿元問道書為王金如題自真贊實印禪
L154n1640_p0602a10║人題出山大士贊復黃司李偈著據評說
L154n1640_p0602a11║發難詶詰共萬有餘言以明肇公物不遷
L154n1640_p0602a12║義葢
L154n1640_p0602a13║神廟時有法師空印者惑性各住於一世之
L154n1640_p0602a14║說作正量論非之自傳和尚之論出印已
L154n1640_p0602a15║毀版以謝矣近復有僧左袒空印作為證
L154n1640_p0602b01║語師恐大義微言卒晦於世乃著是說云。
L154n1640_p0602b02║六年癸酉
L154n1640_p0602b03║師六十八歲荅江似孫陳紀常馮爾赤陸
L154n1640_p0602b04║內史寶問道書荅報恩修禪師書荅方侍
L154n1640_p0602b05║御書制𭦟殊大士贊題童子南詢觀音贊
L154n1640_p0602b06║為萬如微題自真贊取忞自強之義題自
L154n1640_p0602b07║頂相示忞曰者箇阿獃真阿獃一味一生
L154n1640_p0602b08║自勉強據箇單傳直指人徹骨徹髓一條
L154n1640_p0602b09║棒天下那有者等善知識不顧諸方嫌與
L154n1640_p0602b10║謗咄偈贈同參慧轂輪曰本是同根生誰
L154n1640_p0602b11║重復誰輕堂堂全體用正令要須行夏四
L154n1640_p0602b12║月建通堂九楹㴱六十尺延袤一百四十
L154n1640_p0602b13║尺於大雄寶殿之西偏前容方軌內受千
L154n1640_p0602b14║人應供與逵廊半分之復以基搆雄尊上
L154n1640_p0602b15║公應迹首冠南國之精廬而廟貌庭除委
L154n1640_p0603a01║諸蓁莽無以祝
L154n1640_p0603a02║皇圖而壽
L154n1640_p0603a03║國集龍天而庇民乃遣僧三十輩航海入閩
L154n1640_p0603a04║伐山市木於建甌高陽之虛復嗣法漢月
L154n1640_p0603a05║藏洎瑞光弘徹書徹葢藏之嗣也為夏通
L154n1640_p0603a06║鐙作曹谿源流荅頌自南嶽至禹門共三
L154n1640_p0603a07║十有三世焉。
L154n1640_p0603a08║七年甲戌
L154n1640_p0603a09║師六十九歲春建諸寮十九楹於方丈後
L154n1640_p0603a10║山之麓復於善法堂之西偏建屋一十四
L154n1640_p0603a11║楹眎前九楹者淺十尺修倍六十尺級高
L154n1640_p0603a12║下而三授之前均後殺正與應共之堂聯
L154n1640_p0603a13║翩共列焉因居士乞壽五旬偈為題曰夕
L154n1640_p0603a14║陽西去水東流人老何曾見白頭能向箇
L154n1640_p0603a15║中高著眼普觀法界其同儔示靈根荷講
L154n1640_p0603b01║主偈為本梵禪人題血書華嚴經後為眾
L154n1640_p0603b02║禪者作洞山尊貴頌為黃檗費隱容題自
L154n1640_p0603b03║真贊為雲棲蓮大士作真贊復朝宗忍書
L154n1640_p0603b04║復劉孝廉道貞論宗旨書萬言書出而風
L154n1640_p0603b05║聞寰海江湖閩粵之人雖猒𩜈保社操鈯
L154n1640_p0603b06║斧而山邊水邊者莫不憮然自失願就弟
L154n1640_p0603b07║子之列夏雨甚時西澗湮夷無復故𡶨山
L154n1640_p0603b08║水暴漲囓及平原師默計曰千里金隄潰
L154n1640_p0603b09║於蟻壤况環山之水瀉以一道無隄𡶨而
L154n1640_p0603b10║防之萬一玄冥夜作吾輩不其魚乎乃躳
L154n1640_p0603b11║率徒役日持畚鍤築長隄首起盋盂峰下
L154n1640_p0603b12║尾屬外萬工池通計一千三百五十尺皆
L154n1640_p0603b13║用巨石壘砌隄高水下唯聞淒淒嗚咽聲
L154n1640_p0603b14║遠近來觀疑登雉堞俯城濠焉秋殿材至
L154n1640_p0603b15║自閩挾六舶泛鯨波浮江塞港而入已進
L154n1640_p0604a01║關過閘矣府上佐以私意糾察師曰寺明
L154n1640_p0604a02║州寺耳豈為吾修哉徑拂衣而去時李侍
L154n1640_p0604a03║御追輓不可過慈谿適馮大中丞與大司
L154n1640_p0604a04║馬皆休沐居第聞師過要諸郵亭力為攀
L154n1640_p0604a05║留乃率邑之士紳與侍御躳送還山上堂
L154n1640_p0604a06║說偈道人行履處幽然意不蒙檀那雖送
L154n1640_p0604a07║入不可把雲封試看紅輪日任運轉西東
L154n1640_p0604a08║古今常顯露䌛來無定蹤冬黃司李服關
L154n1640_p0604a09║補武林司李省師山中為上堂昨晚無舌
L154n1640_p0604a10║說今朝呈醜拙耳聞兼目睹不間僧與俗
L154n1640_p0604a11║選佛與選官同體不同服不以服飾觀便
L154n1640_p0604a12║見真面目復馮大司馬問道書為𥠖眉居
L154n1640_p0604a13║士制教外別傳序卻杭州靈隱之命。
L154n1640_p0604a14║八年乙亥
L154n1640_p0604a15║師七十歲制高峰大師真贊題法師三際
L154n1640_p0604b01║真贊為定水禪人題自真贊為李孝廉燦
L154n1640_p0604b02║題自真贊作慰鍾孝廉書著辯天說為泰
L154n1640_p0604b03║西教也與藏公書復萬言有奇即今之後
L154n1640_p0604b04║錄也秋建天人師殿於殿之址高百尺縱
L154n1640_p0604b05║廣如故建殿九楹為演法之堂高六十尺
L154n1640_p0604b06║廣如殿之百三十尺縱如殿之九十九尺
L154n1640_p0604b07║而殺其十建閣而藏佛菩薩之語於善法
L154n1640_p0604b08║堂西廡之右高五十六尺廣如殿之縱縱
L154n1640_p0604b09║殺殿之三十尺皆同時建立焉故師撾鼓
L154n1640_p0604b10║上堂有不用材木殿閣成現不勞斧斤法
L154n1640_p0604b11║堂本彰不動舌頭只向青天白日下要轉
L154n1640_p0604b12║便轉之語葢初秋之四日也冬於朝元寶
L154n1640_p0604b13║閣之基復建護世四神王殿高㴱壯麗傑
L154n1640_p0604b14║立其前正與文人師殿相雄峙更於明樓
L154n1640_p0604b15║疊翠（其棲久燬）間俯善法寶藏之闕建寢堂一
L154n1640_p0605a01║十三楹中五為丈室西五為樓為燕閒其
L154n1640_p0605a02║三之在東者則儼設開山與說法本寺者
L154n1640_p0605a03║之位號而祠奉之未幾天供厨復成左達
L154n1640_p0605a04║西澗右抱九楹若回瞻遙禮於法藏寶閣
L154n1640_p0605a05║之前中奉異僧所讖之監厨使者葢寺初
L154n1640_p0605a06║嚴是相時有異僧過見之囑曰他後當有
L154n1640_p0605a07║數萬指從此君受食故寺僧奉之猶敬䖍
L154n1640_p0605a08║云為爾保程居士題自真贊制說法堂之
L154n1640_p0605a09║銘荅唐孝廉元竑問道書書復黃司李偈
L154n1640_p0605a10║示錢廷尉士貴是歲之冬為師七[〦/失/衣]眾踰
L154n1640_p0605a11║三萬指殿堂履滿諸名碩問候者晝夜絡
L154n1640_p0605a12║繹於道不休而寺無恒產歲用十千一出
L154n1640_p0605a13║於傾廩倒橐唯恐其後者先是殿之左有
L154n1640_p0605a14║古栢枯且死至是復重榮焉。
L154n1640_p0605a15║九年丙子
L154n1640_p0605b01║師七十一歲上元日黃司李入山省眎復
L154n1640_p0605b02║為上堂今朝正是正月半家家辦賞上元
L154n1640_p0605b03║節都隨浮世恣情歡誰省茫茫忘本確祗
L154n1640_p0605b04║有居士黃元公獨入㴱山無別樂不若維
L154n1640_p0605b05║摩但默然互相唱和妙獨覺為佛音智一
L154n1640_p0605b06║拙立題自真贊示淨虛禪人法語示佘總
L154n1640_p0605b07║戎偈示沈大司𡨥演偈示唐孝廉偈送其
L154n1640_p0605b08║侍者住雪竇上峰偈與瑞光弘徹書與劉
L154n1640_p0605b09║孝廉道貞書合二萬言即今之三錄也是
L154n1640_p0605b10║歲東建左序修廊與前九楹十四楹者森
L154n1640_p0605b11║然夾殿而立如臣如僕奉君公焉西建兩
L154n1640_p0605b12║司於法寶藏天供厨之間堂司後庫司前
L154n1640_p0605b13║或廣博而靖㴱或警嚴而詳至皆廊要縵
L154n1640_p0605b14║回檐牙高啄妙極梵宇之崇復於護世四
L154n1640_p0605b15║神王殿之右覆屋四周通二十楹為涅槃
L154n1640_p0606a01║之居以處有疾僧伽名曰有喜者從雲間
L154n1640_p0606a02║錢廷尉之所命也先是廷尉有子及冠而
L154n1640_p0606a03║卒於疾大漸時自曰天童天童復曰我念
L154n1640_p0606a04║天童則病苦無矣後復夢告曰我今天童
L154n1640_p0606a05║披染三年還復歸來故廷尉入山求所以
L154n1640_p0606a06║似續之者師為勸修是堂堂成而熊羆叶
L154n1640_p0606a07║兆繼生一子廷尉以為有後之祥遂以今
L154n1640_p0606a08║名命焉又自天供𢊍之西循澗而北隆者
L154n1640_p0606a09║屋之窪者樓之延聯至於盋盂峰下外復
L154n1640_p0606a10║繚以周垣而寺西之地盡矣。
L154n1640_p0606a11║十年丁丑
L154n1640_p0606a12║師七十二歲天臘日制先覺堂碑文復自
L154n1640_p0606a13║書丹木令日制皋亭中塔院興修偈有當
L154n1640_p0606a14║年屋塔護全身一夕火光真歇了之句以
L154n1640_p0606a15║院燬於火故也次韻示李警菴四首復南
L154n1640_p0606b01║嶽霜輪講主書更示以偈示覺圓敏禪人
L154n1640_p0606b02║偈為恒證據張敬橋張通伯題自真贊為
L154n1640_p0606b03║眾禪者作溈山水牯牛頌為祁驥超居士
L154n1640_p0606b04║書醒菴二字更跋其後二月為忞書正覺
L154n1640_p0606b05║靈光四字於南海梵音菴舍利記贊之前
L154n1640_p0606b06║撾鼓上堂舉黃檗費隱容為座元時容解
L154n1640_p0606b07║院事歸省自閩川也三月遠近鬨傳以師
L154n1640_p0606b08║將赴大溈之請闔郡士紳偕入山中計留
L154n1640_p0606b09║其市井往往偶語儻師果行吾輩將磨礪
L154n1640_p0606b10║以須與楚人從事師笑曰客秋有湖南僧
L154n1640_p0606b11║至此偶言之耳諸君曷為哉眾乃止然臨
L154n1640_p0606b12║淮甌越之民猶奔走竭蹷恐後不及見焉
L154n1640_p0606b13║為洞如覺制傳和尚真贊偈示天鈞徐居
L154n1640_p0606b14║士題法師靈鑑真贊復嘉魚曹居士書更
L154n1640_p0606b15║示以偈為是空表自瑞峰三禪人題自真
L154n1640_p0607a01║贊為清菴澄題自真贊六月卻弁山圓證
L154n1640_p0607a02║之命七月發慰馮大中丞左遷書八月跋
L154n1640_p0607a03║振伯周居士血書金剛經更示以偈九月
L154n1640_p0607a04║其侍者乞山居之顏為書端嚴一室四字
L154n1640_p0607a05║授之十月立朝宗忍為第二座復馬大中
L154n1640_p0607a06║丞問道書復佘周生胡彥𢑱二居士問道
L154n1640_p0607a07║書十一月為林野奇朝宗忍題自真贊十
L154n1640_p0607a08║二月卻荊谿禹門之命是歲建屋於𥨊堂
L154n1640_p0607a09║之前及先覺司香之室以樓計者十有三
L154n1640_p0607a10║楹以室計者則四十有四楹以明堂計者
L154n1640_p0607a11║則前後左右有五以大小計者則大一中
L154n1640_p0607a12║二小又二焉猶以伽藍祖師未有寧宇乃
L154n1640_p0607a13║於殿之左右翼建堂二區而奉安之復摶
L154n1640_p0607a14║土而肖三世如來百福千光之相於殿之
L154n1640_p0607a15║正中刻木而肖當來慈氏與廣陵所輦至
L154n1640_p0607b01║護法天大將軍相皆礲石為牀座前後妥
L154n1640_p0607b02║寘於四神王殿之內莊嚴妙麗如紫金山
L154n1640_p0607b03║聚焉。
L154n1640_p0607b04║十一年戊寅
L154n1640_p0607b05║師七十三歲道風益[番*支]無遠不屆雖下里
L154n1640_p0607b06║窮巟之域身形拘礙之人莫不想望風裁
L154n1640_p0607b07║而咨決心疑者師皆無忝哀慕一以慈光
L154n1640_p0607b08║攝授之是夏遂有復韶陽劉曰相陳明欽
L154n1640_p0607b09║二居士問道書復閩漳尼寂煇問道書復
L154n1640_p0607b10║五羊葉行證袁行成二道婆問道書復內
L154n1640_p0607b11║監車天祥蘇若霖問道書復鹽官朱通頂
L154n1640_p0607b12║問道書復毘陵王登之王觀方問道書復
L154n1640_p0607b13║秀水孫弘基徐廣密問道書春建下院於
L154n1640_p0607b14║古攔路菴之前殿堂齋庫凡樷林所宜有
L154n1640_p0607b15║者咸僃焉三月荊谿闔邑士紳以師秊臘
L154n1640_p0608a01║尊高宜歸根桑梓復有法藏之命狀曰禪
L154n1640_p0608a02║師為法門龍象海內瞻依當此佛法傾頹
L154n1640_p0608a03║而師硬豎脊骨肩此重任所謂拌卻一條
L154n1640_p0608a04║窮性命刀山劍樹也須登非師而誰大慧
L154n1640_p0608a05║云此大丈夫之事非公矦將相之所能為
L154n1640_p0608a06║興言及此吾輩真當愧死然度盡海內眾
L154n1640_p0608a07║生而於桑梓反𢗊然無情冥然不顧則法
L154n1640_p0608a08║門所言平等者果安在乎此某某所以不
L154n1640_p0608a09║能已於今日之請也吾里中富貴者如油
L154n1640_p0608a10║入麫永無解脫貧賤者如北行南轅愈趨
L154n1640_p0608a11║愈遠顓望法錫光臨一為指迷謹此合詞
L154n1640_p0608a12║以請師以衰病力卻之履卿戈居士乞偈
L154n1640_p0608a13║以玄沙頌通意次韻為示有蹋翻天地無
L154n1640_p0608a14║家業笑出蘆華恰正圜之句冬濬外萬工
L154n1640_p0608a15║池師親自鳩工鑿澗置隄以殺壅閼之災
L154n1640_p0608b01║按天童志曰裏外兩區昔人費多工鑿成
L154n1640_p0608b02║故名萬工又名雙鏡各𣸧數十尺一道橫
L154n1640_p0608b03║分澄碧可鑑上峙七塔寺徑緣此入先是
L154n1640_p0608b04║外池壞於洪水裏尚無恙崇禎辛未忽徧
L154n1640_p0608b05║生朱藻波紋斕然而密雲老人適至此殿
L154n1640_p0608b06║工告成念外池湍決緣內水直瀉無旁殺
L154n1640_p0608b07║其勢者乃別為一澗引西澗水曲折出清
L154n1640_p0608b08║關橋下皆輦致巨石堅築圍𡶨鳩工亦且
L154n1640_p0608b09║萬計云示程泰華顧德祥鮑元之三居士
L154n1640_p0608b10║偈持經法語示程弘業葉行如崔明道二
L154n1640_p0608b11║居士乞語薦親書偈示之。
L154n1640_p0608b12║十二年己卯
L154n1640_p0608b13║師七十四歲正月修天童列祖藏骨之塔
L154n1640_p0608b14║奉衣盂貲為龍池傳和尚營歲祀之田善
L154n1640_p0608b15║卷樂菴祖田如之為驥超祁居士制宗門
L154n1640_p0609a01║崇行錄序臺山梅菴宜新搆梵宇成請𬱃
L154n1640_p0609a02║為大書獨露堂付顓使更次以偈二月遣
L154n1640_p0609a03║唯一潤率諸禪復航海入閩市材集公孫
L154n1640_p0609a04║居士摹師小影勒石請贊自書授之張大
L154n1640_p0609a05║司憲瑋入山叅謁乞開發為示偈曰一切
L154n1640_p0609a06║二邊俱坐斷本無中道可須安掀翻海嶽
L154n1640_p0609a07║無人會白棒當頭為指南四月為古南牧
L154n1640_p0609a08║雲門題自真贊復孝廉張立廉問道書丹
L154n1640_p0609a09║陽湯應冠者常遊禪肆因自集刻相見諸
L154n1640_p0609a10║老語附狀呈師師目其說多紕繆恐誤人
L154n1640_p0609a11║乃荅曰承翰刻中載貧道機語總之有無
L154n1640_p0609a12║不必論如謂貧道一棒的的清而有力則
L154n1640_p0609a13║知居士未諳貧道棒頭指處故未得如龐
L154n1640_p0609a14║居士之唯吾自偶諧故見有偶有老聃有
L154n1640_p0609a15║孔丘及知斯事無止法如七層塔一層又
L154n1640_p0609b01║有一層者正居士眼華也豈不聞古云當
L154n1640_p0609b02║何所務即不落階級請居士細思之八月
L154n1640_p0609b03║寺鄰徐氏之族以師所修祖山為己塋兆
L154n1640_p0609b04║嘖有煩言師徑曳杖去按梅谿語錄荅諸
L154n1640_p0609b05║郡縣留行書其略曰貧道濫主天童法席
L154n1640_p0609b06║誠非其人但既身處此地不得不任其責
L154n1640_p0609b07║山中一切宜問况歷代祖師之塔法道有
L154n1640_p0609b08║今日者以有歷代祖師也有歷代祖師故
L154n1640_p0609b09║天童斯有今日飲水尚當知源學道人可
L154n1640_p0609b10║以忘本乎然則貧道初入天童即當以修
L154n1640_p0609b11║塔為第一義所以遲遲至今者於中良有
L154n1640_p0609b12║不得已也一則念久弊不可須革一則念
L154n1640_p0609b13║己於天童無𮈔髮之功驟舉難行之事人
L154n1640_p0609b14║必不諒一則念徐宅萬一不能以道義自
L154n1640_p0609b15║持或有煩言則貧道唯有一去如此則天
L154n1640_p0610a01║童有再興之機而某宅實敗之上孤諸檀
L154n1640_p0610a02║信下䧟某宅以無量罪過非利生本願也
L154n1640_p0610a03║今辛苦九年百廢麤張自揣於諸檀相喚
L154n1640_p0610a04║初心稍可無愧故敢以是舉然自知無德
L154n1640_p0610a05║不足以化人又不忍坐眎祖塔終於毀壞
L154n1640_p0610a06║其勢亦唯有一去而已過虎林錢太史洪
L154n1640_p0610a07║中丞與孝廉王元建方子凡輩咸執弟子
L154n1640_p0610a08║問道留供養卻之卒至子凡園居浹旬會
L154n1640_p0610a09║明州護法諸公輓留繼至而杭之四眾瞻
L154n1640_p0610a10║禮者且日以萬數師益猒因夜發將之荊
L154n1640_p0610a11║楚抵吳門問道弟子諸千如要迎為一過
L154n1640_p0610a12║鹿城以次受葉縣侯張孝廉顧宗伯齋遂
L154n1640_p0610a13║得明州王海道應華書且浼宗伯力輓不
L154n1640_p0610a14║聽前師益堅去志取道虎邱禮隆祖塔出
L154n1640_p0610a15║貲囑累申汪二方伯楊解元為修葺之時
L154n1640_p0610b01║四方風聞師將遠去留益力於是暫還擕
L154n1640_p0610b02║李作退休計一時富有力者聞之爭得師
L154n1640_p0610b03║供養莫適從乃止孫集公園問道者如市
L154n1640_p0610b04║語載梅谿錄中而越諸檀護使者日相望
L154n1640_p0610b05║於道不得已聽還天童九月晦嗣法費隱
L154n1640_p0610b06║容迎至金粟大集武原諸舊人檀越侍齋
L154n1640_p0610b07║留七日十月入山故陞座有驀拈拄杖云
L154n1640_p0610b08║爭如者箇木上座生平不近人情之語偈
L154n1640_p0610b09║示顧宗伯孫集公方子凡持經法語示別
L154n1640_p0610b10║駕曹茹真為宗伯封翁書知非閣三字立
L154n1640_p0610b11║林野奇為第二座師出凡五旬過郡五縣
L154n1640_p0610b12║十六所至無僧俗男女空邑傾都甚而追
L154n1640_p0610b13║隨不獲見者若干數士紳之輩舟車之勞
L154n1640_p0610b14║不與焉按天童志曰己卯秋老人曳杖渡
L154n1640_p0610b15║江為修塔也其事不具論心韋凡三致書
L154n1640_p0611a01║苦心備至歐陽廬陵云初匪其艱在其終
L154n1640_p0611a02║之徐侍御之護天童可謂有始卒矣寧波
L154n1640_p0611a03║慈谿餘姚諸薦紳先生或合詞或顓簡或
L154n1640_p0611a04║轉囑輓留不遺餘力王海道園長書一再
L154n1640_p0611a05║至且託𧬄侍御象三致請教饑㵣之懷即
L154n1640_p0611a06║裴丞相之於黃檗白侍郎之於鳥窠諦信
L154n1640_p0611a07║不是過焉時卓錫梅谿菴孫居士集公梓
L154n1640_p0611a08║語錄以行文司李鐙嵒為之序曰有敬日
L154n1640_p0611a09║月肅江河者即有䠶日月詛江河者道明
L154n1640_p0611a10║而聖或時可毀法著而佛或時可攻聖未
L154n1640_p0611a11║來毀毀聖道愈明佛豈致攻攻佛法愈著
L154n1640_p0611a12║云云是行也追隨杖屨則有黃大參履素
L154n1640_p0611a13║顧宗伯瑞庰張大司憲二無王居士金如
L154n1640_p0611a14║祁居士驥超周孝廉君謨而往返山中不
L154n1640_p0611a15║避嫌怨葢宗伯之力居多。
L154n1640_p0611b01║十三年庚辰
L154n1640_p0611b02║師七十五歲春又正月再卻雪竇之命先
L154n1640_p0611b03║是丙子冬僧發光凡三請師弗赴至是復
L154n1640_p0611b04║以宗伯之狀來其略曰今春有僧靈雲同
L154n1640_p0611b05║徐樊二居士從雪竇來苦乞大師住錫彼
L154n1640_p0611b06║山大師如鑒其誠而許之錫疇至秋不難
L154n1640_p0611b07║再渡錢塘親送大師之雪竇疇亦擬搆數
L154n1640_p0611b08║椽於徐鳬巖與大師之鐘鼓相聞亦浮生
L154n1640_p0611b09║一愉快事也望大師决焉師力卻之偈示
L154n1640_p0611b10║見雲余內監為黃介子柳昇宇襲侍者題
L154n1640_p0611b11║自真贊復東魯武岷源問道書從沈給諫
L154n1640_p0611b12║因仲請為尹山隆菩薩書
L154n1640_p0611b13║聖朝首表奉和
L154n1640_p0611b14║高廟御製賜隆菩薩詩有無影樹頭身出表
L154n1640_p0611b15║不萌枝上覺華從之句葢隆燓身顯化事
L154n1640_p0612a01║詳吳中聖蹟記三月復立梅菴宜為都監
L154n1640_p0612a02║寺御用王弘𦙌內監嚮師道化復聞師有
L154n1640_p0612a03║辯天主教說慨然誓作法城衛塹且切皈
L154n1640_p0612a04║依之志師為答曰來諭求老僧記獲菩提
L154n1640_p0612a05║老僧自不見有一人受記者果知此意即
L154n1640_p0612a06║欲逃老僧而不可得何用求耶只因人不
L154n1640_p0612a07║知此所以說天說地老僧因不得已辯之
L154n1640_p0612a08║非多事也題聖緣唐居士像十月因事至
L154n1640_p0612a09║石頭城一時諸常問道者如張大司憲方
L154n1640_p0612a10║趙二侍御錢太常阮少司馬咸驚喜出非
L154n1640_p0612a11║意留齋三日離都還山示趙侍御偈蘇慈
L154n1640_p0612a12║引李妙光王實相三內監偈砯崖徐居士
L154n1640_p0612a13║偈書答倪太史太史之與師書其略曰元
L154n1640_p0612a14║璐根器薄然讀和尚書微見鞭影一我亦
L154n1640_p0612a15║有性骨只是拗耳和尚治拗應有法何不
L154n1640_p0612b01║偽與之華鬘三尸蟲著身不得脫立當乞
L154n1640_p0612b02║哀還望和尚終悲憐之一我者諱觀復為
L154n1640_p0612b03║太史同門友所謂太平獨往子也曾見師
L154n1640_p0612b04║天童於師言句不契因自著逢渠解等書
L154n1640_p0612b05║排諸方故師與辯折亦幾萬言見直說中
L154n1640_p0612b06║復木麗江問道書是歲山中建置告厥成
L154n1640_p0612b07║功按天童志曰昔宏智覺欲新天童寺有
L154n1640_p0612b08║以形家言獻曰此寺所以未大顯者山川
L154n1640_p0612b09║宏大而棟宇未僃師能為層樓傑閣以發
L154n1640_p0612b10║越淑靈之氣則此山且震燿於時我老人
L154n1640_p0612b11║自辛未入山乙亥嵗始建佛殿天王殿藏
L154n1640_p0612b12║閣法堂先覺堂大小方丈前此僅一應供
L154n1640_p0612b13║堂耳後此丙子則建雲水堂延壽堂丁丑
L154n1640_p0612b14║則建禪堂東西客堂戊寅則建下院庚辰
L154n1640_p0612b15║則又建東禪堂新新堂鐘樓回光閣返照
L154n1640_p0613a01║樓餘寮房泡湢次第稱是眎宏智覺經始
L154n1640_p0613a02║於壬子冬畢工於甲寅春一年所而精藍
L154n1640_p0613a03║涌出誠遜其神速且層樓傑閣炳煥亦𧬄
L154n1640_p0613a04║弗如然而礎布楹列梁橫桷攢所云上棟
L154n1640_p0613a05║下宇葢略僃矣老人以無功用行任運莊
L154n1640_p0613a06║嚴凡梓人圬人匋人治人強半四方參學
L154n1640_p0613a07║者日用事無別如是如是豈僅曰其發謀
L154n1640_p0613a08║也審其行志也斷其使下率眾也惠且勤
L154n1640_p0613a09║世諦流布而已哉。
L154n1640_p0613a10║十四年辛巳
L154n1640_p0613a11║師七十六歲次韻答璞川曾居士偈復陳
L154n1640_p0613a12║靖江木叔書更步來韻復東魯武張聯問
L154n1640_p0613a13║道書四月立石奇雲為座元制笑巗寶和
L154n1640_p0613a14║尚真贊募塐初祖達磨偈五月
L154n1640_p0613a15║毅廟承乾宮皇貴妃
L154n1640_p0613b01║國戚田弘遇奉
L154n1640_p0613b02║旨進香齎紫衣入山命陞座為演法奉祝
L154n1640_p0613b03║皇圖更明佛祖信衣授受之旨為石奇雲元
L154n1640_p0613b04║真德題自真贊嗣宗吳居士乞語祈嗣書
L154n1640_p0613b05║偈示之八月辤南都報恩之命先是正月
L154n1640_p0613b06║二十日前軍都督府太子太傅左都督田
L154n1640_p0613b07║弘遇題奏稱南京大報恩寺係朝廷家佛
L154n1640_p0613b08║堂高皇高后聖碑在焉梵剎志載有文皇
L154n1640_p0613b09║敕書始知頟名報恩乃統承大寶之後修
L154n1640_p0613b10║此以報高皇高后之恩者近厄於劫火八
L154n1640_p0613b11║十三年祖宗孝思勝蹟一旦委諸瓦礫臣
L154n1640_p0613b12║實恫然今鄉紳士民久欲捐修天童山七
L154n1640_p0613b13║十六歲高僧圜悟大闡宗風凡人見之無
L154n1640_p0613b14║不樂施但未奉明旨不敢擅舉仰乞皇上
L154n1640_p0613b15║俯鑒臣言敕下該管衙門奉行督理興修
L154n1640_p0614a01║以祝延萬壽庇佑生民云云三月二十六
L154n1640_p0614a02║日奉
L154n1640_p0614a03║聖旨特賜俞允䌛是國戚與都下士紳合詞
L154n1640_p0614a04║敦請師力卻弗赴九月常住務殷眾益繁
L154n1640_p0614a05║師忘盈滿乃因事出山僧俗遮留不止遂
L154n1640_p0614a06║曳杖渡江過紹興問道弟子祁驥超與弟
L154n1640_p0614a07║大中丞要止別業為棧絕住來省師詶應
L154n1640_p0614a08║然四方問道者日戶屨晨滿如市莫能禁
L154n1640_p0614a09║也居凡四閱月為祁德公父夷度翁母王
L154n1640_p0614a10║氏題贊一陰一陽化育無窮唯惺惺者不
L154n1640_p0614a11║住其中法語示惠王府王選侍復吳嗣宗
L154n1640_p0614a12║王元泰吳培之三居士問道書曰至詹居
L154n1640_p0614a13║士乞薦先慈書法語示之示報恩玉林法
L154n1640_p0614a14║姪書。
L154n1640_p0614a15║十五年壬午
L154n1640_p0614b01║師七十七歲明州宋海憲特遣使迎師還
L154n1640_p0614b02║山且託中丞勸駕師不得已乃親過甬水
L154n1640_p0614b03║以天童囑累宋公徑拂衣入天台正月二
L154n1640_p0614b04║十四日至通玄山紆路僻澗肅林寒人迹
L154n1640_p0614b05║罕登涉而學者日益親依雖任勞苦服役
L154n1640_p0614b06║雜傭作加諸敺逐弗去䌛是復成樷席焉
L154n1640_p0614b07║二月示絮文金內監偈三月復詹曰至張
L154n1640_p0614b08║太素二居士問道書為奉階謝居士題自
L154n1640_p0614b09║真贊四月復朝宗忍書有欲汝細思深想
L154n1640_p0614b10║一行一步當為後人牓樣是老僧本誓願
L154n1640_p0614b11║之語再示惠府王選侍法語五月武張聯
L154n1640_p0614b12║居士乞語薦親書偈示之復台州蔣司李
L154n1640_p0614b13║鳴玉問道書六月初六日再卻田
L154n1640_p0614b14║國戚報恩之命二十四日與期生吳居士
L154n1640_p0614b15║如貧道再撞到居士面前了但不能為居
L154n1640_p0615a01║士吐一字云云七月天台縣百里內居民
L154n1640_p0615a02║咸見通玄峰四山變白夜有流光如火照
L154n1640_p0615a03║燿巗谷初三日師示微疾初五日手書復
L154n1640_p0615a04║驥超祁居士初六日嗣法靈鷲石奇雲以
L154n1640_p0615a05║問疾至師顰蹙曰汝忝為一方化主奈何
L154n1640_p0615a06║以我故頻頻往來騷擾諸山哉不懌者久
L154n1640_p0615a07║之初七日晨興巡閱工作院務如故日午
L154n1640_p0615a08║歸方丈語侍僧倦甚因登寢榻臥少頃起
L154n1640_p0615a09║坐跏趺未竟奄然示寂是月明州天台兩
L154n1640_p0615a10║處僧俗咸欲起塔廟奉全身相持莫決乃
L154n1640_p0615a11║於龕前枚卜三之太白九月門弟子率勤
L154n1640_p0615a12║舊六十餘人執紼擁幢歸師天童塔建本
L154n1640_p0615a13║寺前山幻智菴之右隴僧俗四眾送者以
L154n1640_p0615a14║萬計哀聲震山谷更以居恒[(冰-水+〡)*ㄆ]藏髮爪建
L154n1640_p0615a15║窣堵波於玲瓏巗上峰先是青烏家為師
L154n1640_p0615b01║覓地蹋徧群峰莫知向詣偶憇足青谿之
L154n1640_p0615b02║陰忽一總角童子前笑曰汝等為老和尚
L154n1640_p0615b03║擇地耶汝常住自有地何用他覓不見道
L154n1640_p0615b04║青龍脚下眠買盡世間田遂遙指烏桕樹
L154n1640_p0615b05║云此下是也果如言而得吉壤及訊之數
L154n1640_p0615b06║里內曾無是童云師凡六建法幢其陞堂
L154n1640_p0615b07║語要開示小參機緣法語書問拈頌偈贊
L154n1640_p0615b08║雜著忞自金粟黃檗育王天童恒日隨聞
L154n1640_p0615b09║抄錄自丙子後則山幢海懷古雪通喆所
L154n1640_p0615b10║記今總禹門通玄編成二十卷集公孫弘
L154n1640_p0615b11║基離為四冊刊入嘉禾楞嚴藏室流通其
L154n1640_p0615b12║闢妄據評辯天判語諸說亦忞與白山布
L154n1640_p0615b13║季牙璜錄出介子黃毓祺編為十卷離五
L154n1640_p0615b14║冊與闢救說共刊行以壽於世其支本別
L154n1640_p0615b15║部如夏通鐙所集源流答頌之類則樷林
L154n1640_p0616a01║學者包藏袱挾不啻百千部散諸人間矣
L154n1640_p0616a02║鬀度弟子自通壽等凡三百餘人嗣法自
L154n1640_p0616a03║大溈如學萬峰法藏東塔海明金粟通容
L154n1640_p0616a04║金粟通乘寶華通忍禹門通微雪竇通雲
L154n1640_p0616a05║鶴林通門報恩通賢通玄通奇一十二人
L154n1640_p0616a06║各各入廛垂手分化一方復有光相通普
L154n1640_p0616a07║等數十餘人則皆室中密印未及付授者
L154n1640_p0616a08║其或負正知見有聲樷肆如鹽梅鼎佛音
L154n1640_p0616a09║智淑之賢天峰景西無聲古峰之輩則先
L154n1640_p0616a10║師入寂者也若夫招手橫趨闚鞭即去眎
L154n1640_p0616a11║雲漢以高舉入西山而不還者又殆與王
L154n1640_p0616a12║臣國士摳衣問道之流同一濟濟不可殫
L154n1640_p0616a13║述焉必若投身爐𩍁親見指歸則大司憲
L154n1640_p0616a14║王公志道侍御方公震孺居士沈求如通
L154n1640_p0616a15║華王金如朝式孝廉李公燦聞人王介子
L154n1640_p0616b01║毓祺其最著者自此以還如陶宗伯石簣
L154n1640_p0616b02║周少常伯海門唐太常凝之陶郡丞石梁
L154n1640_p0616b03║馮大中丞留僊大司馬鄴僊李侍御漸鴻
L154n1640_p0616b04║徐侍御心韋王侍御芳洲顧宗伯瑞庰王
L154n1640_p0616b05║督學園長黃大參履素祁大中丞世培周
L154n1640_p0616b06║侍御衷玄𧬄侍御象三陳侍御平若陸內
L154n1640_p0616b07║史敬身劉郡丞九霞錢太常元沖張大司
L154n1640_p0616b08║憲二無趙侍御二瞻張廣文客卿吳憲副
L154n1640_p0616b09║與則金太史正希孝廉唐祁遠周君謨鍾
L154n1640_p0616b10║海槎張元岵方子凡張冰菴居士管霞標
L154n1640_p0616b11║蔡子糓馮爾赤祁驥超徐型塘輩則皆確
L154n1640_p0616b12║誠諦信所謂弘護無斁者也師以海山容
L154n1640_p0616b13║納之量誘掖方來凡聖一目之懷等觀大
L154n1640_p0616b14║地說法不帶枝葉為人絕諸廉纖操惡辢
L154n1640_p0616b15║鉗鎚單提持向上碎莽蕩二見之窠堀剪
L154n1640_p0617a01║差宗異目之稠林微[彳*巳]必呵纖情不順所
L154n1640_p0617a02║以士大夫中往往有聞時富貴見後貧窮
L154n1640_p0617a03║者多矣况諸學子一以從上綱宗內諸海
L154n1640_p0617a04║印三昧苟有差互痛與排斥昔人稱佛印
L154n1640_p0617a05║元牽牛蹊人之田而奪之牛元弗惜雖師
L154n1640_p0617a06║亦有焉力爭祖命靡愛厥身卒俾少室重
L154n1640_p0617a07║光濟河復漲三十年間風行草偃馳走天
L154n1640_p0617a08║下宿衲嚮往一世鴻儒道滿神州名傳
L154n1640_p0617a09║紫閣愚頑咸慕德率土盡欽風故過化則埽
L154n1640_p0617a10║邑空都來施則傾廩倒橐坐立之際千指
L154n1640_p0617a11║圍繞顧盼之餘蜃樓幻出雖晚年謝迹名
L154n1640_p0617a12║藍投身絕壑而蠅趨蟻附奔輳愈殷及夫
L154n1640_p0617a13║慧日停輝慈雲掩彩四方聞赴如𠷔所生
L154n1640_p0617a14║千里哭臨有同孺慕山川為之變色（通玄峰四
L154n1640_p0617a15║山變白）太白猶然效靈（化現童子指點吉壞）則皆師生
L154n1640_p0617b01║平教澤所普被至行所感通如斯之類葢
L154n1640_p0617b02║久矣落江湖之口碑矣若其約眾持身之
L154n1640_p0617b03║法紹先啟後之謨動必合章程語必該典
L154n1640_p0617b04║則津梁百世標表人天者則雖費日糜年
L154n1640_p0617b05║莫可殫紀今謹採樷林𦒿宿平昔記聞與
L154n1640_p0617b06║忞所親知目見者參諸往錄定之歲月撮
L154n1640_p0617b07║略而編次之庶幾傳布將來使後之人師
L154n1640_p0617b08║有所規鑒云爾。
L154n1640_p0617b09║
L154n1640_p0617b10║天童密雲禪師年譜終