L154n1641_p0674b01║大覺普濟能仁玉琳琇國師語錄卷第三　幾三
L154n1641_p0674b02║嗣法門人行岳編
L154n1641_p0674b03║小叅（一）
L154n1641_p0674b04║晚叅師拈柱杖云我此山中一物也無石
L154n1641_p0674b05║頭大的大小的小內外諸人每日出坡三
L154n1641_p0674b06║兩度驀有個漢出來道和尚前言不應後
L154n1641_p0674b07║語但向他道非汝境界顧左右云若也會
L154n1641_p0674b08║得許你不齩一粒米大盌喫飯不挂一縷
L154n1641_p0674b09║𮈔終日著衣若也不會不是逐色隨聲即
L154n1641_p0674b10║落解脫深坑大眾到者裏切須仔細良久
L154n1641_p0674b11║卓柱杖云叅。
L154n1641_p0674b12║晚叅師拈柱杖云當初龐居士到百尺竿
L154n1641_p0674b13║頭將謂見過於人開口便道不與萬法為
L154n1641_p0674b14║侶者是什麼人幸而其時諸方有人若遇
L154n1641_p0674b15║如今狐狼野干之屬盲引眾盲見有百尺
L154n1641_p0675a01║竿頭坐的便道你已死了須透祖師機緣
L154n1641_p0675a02║方是死中得活便教人胡穿亂鑿今日透
L154n1641_p0675a03║者一則明日透那一則若恁麼豈不見笑
L154n1641_p0675a04║一時遺臭萬世討甚蓋天蓋地好龐老耶
L154n1641_p0675a05║然而也是當人肯入作家爐韛肯求大手
L154n1641_p0675a06║眼人鍛鍊始得你看龐居士見石頭問不
L154n1641_p0675a07║與萬法為侶者是什麼人頭驀掩其口於
L154n1641_p0675a08║此有個會處慚惶不少未到大休大歇田
L154n1641_p0675a09║地到江西馬大師處仍舊問云不與萬法
L154n1641_p0675a10║為侶者是什麼人馬大師蹋向前一步云
L154n1641_p0675a11║待汝一口吸𥁞西江水方與汝道龐居士
L154n1641_p0675a12║到者裏方纔命根子卒地折爆地斷放開
L154n1641_p0675a13║窮肚皮海納百川七縱八橫千通萬達高
L154n1641_p0675a14║步大方發一言令人不敢正耳聽著立一
L154n1641_p0675a15║行令人不敢正眼視著師召眾云馬大師
L154n1641_p0675b01║進那一步諸人還見到也未若也見到方
L154n1641_p0675b02║可與山僧柱杖子相見若未見到豈可衲
L154n1641_p0675b03║子不如他俗人有麼有麼驀竪柱杖云吸
L154n1641_p0675b04║𥁞西江且止只如山僧柱杖子作麼生吞
L154n1641_p0675b05║良久卓杖云劍為不平離寶匣藥因救病
L154n1641_p0675b06║出金缾擲杖出堂。
L154n1641_p0675b07║十五夜小𠫵舉僧問趙州如何是祖師西
L154n1641_p0675b08║來意州云庭前栢𣗳子師云報恩則不然
L154n1641_p0675b09║有人問如何是祖師西來意但向道今夜
L154n1641_p0675b10║一輪滿清光何處無。
L154n1641_p0675b11║小叅師云山僧不指路頭一任諸人瞎闖
L154n1641_p0675b12║諸人若也瞎闖得勇猛不顧危亡得失𥁞
L154n1641_p0675b13║力闖將去驀然撞著峭壁巉巖磕破腦殼
L154n1641_p0675b14║則一回知痛癢也未可知問諸人瞎闖則
L154n1641_p0675b15║不問磕破腦殼時如何師云又慚惶又好
L154n1641_p0676a01║笑問磕破腦殼則不問為甚又慚惶又好
L154n1641_p0676a02║笑師云非汝境界。
L154n1641_p0676a03║小叅舉眉州黃龍禪師僧問如何是密室
L154n1641_p0676a04║龍曰斫不開曰如何是密室中人龍曰非
L154n1641_p0676a05║男女相師云古人恁麼道山僧則不然如
L154n1641_p0676a06║何是密室七通八達如何是密室中人長
L154n1641_p0676a07║的長矮的矮且道與古人是同是別喝一
L154n1641_p0676a08║喝卓柱杖一下。
L154n1641_p0676a09║仲春晚叅師云古者道靈雲見處不在桃
L154n1641_p0676a10║華上且道他見處作麼生眾無語師云正
L154n1641_p0676a11║所謂如將名品果子殼也去了核也去了
L154n1641_p0676a12║送人口邊人不解喫。
L154n1641_p0676a13║舉峰西堂秉拂師云昔日趙州云我在南
L154n1641_p0676a14║方火爐邊有個無賔主話至今無人舉著
L154n1641_p0676a15║噁直饒道閉門打睡接上上機也未若如
L154n1641_p0676b01║斯提持今時人聞舉著向上一路末後牢
L154n1641_p0676b02║關未嘗不商量浩浩地如說藥人真藥現
L154n1641_p0676b03║前都不能識淵明云平疇交遠風良苗亦
L154n1641_p0676b04║懷新東坡云非古之耦耕植杖者不能道
L154n1641_p0676b05║非吾世農不知此語之妙吾於趙州亦云
L154n1641_p0676b06║少間煩峰西堂對眾拈出。
L154n1641_p0676b07║晚叅問答不錄師云早間森首座領眾請
L154n1641_p0676b08║法山僧道鐘動喫齋召眾云木包方外細
L154n1641_p0676b09║徹毫端帆正晴湘𢖍開九靣出家兒造次
L154n1641_p0676b10║顛沛不離衣鉢之側端能與露柱同披一
L154n1641_p0676b11║領袈裟與山僧同一鉢盂烹饗也未此間
L154n1641_p0676b12║一草一木同證圓明胡為有人自疑自別
L154n1641_p0676b13║損法財滅功德莫不繇茲心意識誠哉是
L154n1641_p0676b14║言也台山南岱宗北殊天異域之賔咸與
L154n1641_p0676b15║山僧晨香暮燈共分寥寂胡為有人咫尺
L154n1641_p0677a01║關山只為分明極翻令所得遲不大可哀
L154n1641_p0677a02║乎昔日少林面壁二祖趨風寒庭立雪沒
L154n1641_p0677a03║膝齊腰何等心骨鼻祖尚訶為輕心慢心
L154n1641_p0677a04║徒勞無益斷臂安心出羣得髓瞻彼前修
L154n1641_p0677a05║豈同裨販打一拂云精金百鍊自光瑩藥
L154n1641_p0677a06║汞從教誇耀冶。
L154n1641_p0677a07║晚叅問某甲閱楞嚴至七處徵心有個會
L154n1641_p0677a08║處師云咄此非汝心作麼生會進云某甲
L154n1641_p0677a09║無心師云齩人矢橛不是好狗問光陰如
L154n1641_p0677a10║箭日月如梭如何了生脫死師云莫厚顏
L154n1641_p0677a11║師乃云莫謂無心云是道無心猶隔一重
L154n1641_p0677a12║關又有道說甚一重直是千重萬重既然
L154n1641_p0677a13║如是畢竟如何明心見性良久云山僧昨
L154n1641_p0677a14║在報恩示眾云古之天地日月猶今之天
L154n1641_p0677a15║地日月天地日月無古今之異禪道佛法
L154n1641_p0677b01║亦不應有古今之分為甚麼古之知識千
L154n1641_p0677b02║百世之下凜凜常在人目前後之知識當
L154n1641_p0677b03║世現在每淹淹如九泉下人古之學者一
L154n1641_p0677b04║靣瞥地耀古輝今今之學者今日有些會
L154n1641_p0677b05║處明日有些會處及乎生死到來依舊手
L154n1641_p0677b06║忙脚亂蓋道無同異同異在人今之發心
L154n1641_p0677b07║未嘗不如古人叅究未嘗不如古人刻苦
L154n1641_p0677b08║未嘗不如古人用心到無用心處亦未嘗
L154n1641_p0677b09║不如古人但古人到無用心處决不望崖
L154n1641_p0677b10║而退百尺竿頭更能進步所以道懸崖撒
L154n1641_p0677b11║手自肯承當絕後再甦欺君不得今人到
L154n1641_p0677b12║千峰絕頂不惟不進步反退轉身來云吾
L154n1641_p0677b13║已死而得活了以了不可得為究竟以擎
L154n1641_p0677b14║拳竪指為透祖師關𥁞是懸崖縮脚種種
L154n1641_p0677b15║自欺去他古人遠之遠矣卓拄杖云有志
L154n1641_p0678a01║之士自知好惡。
L154n1641_p0678a02║晚叅師云明道者多行道者少大小祖師
L154n1641_p0678a03║話作兩橛明而不能行明的事向那裏去
L154n1641_p0678a04║也諸人十二時中行的事作麼生良久云
L154n1641_p0678a05║遶菴一水聲常住擁榻千峰勢欲翔。
L154n1641_p0678a06║早叅師云古者道莫被天下老和尚舌頭
L154n1641_p0678a07║瞞山僧道莫被天下善知識行履瞞祖師
L154n1641_p0678a08║門下客須確實為生死口不嚼一粒米身
L154n1641_p0678a09║不挂一縷𮈔方可隨意穿衣喫飯眼中不
L154n1641_p0678a10║見一畫一竪耳中不聞一語一言方可隨
L154n1641_p0678a11║時寫字看書否則大事未明如喪考妣大
L154n1641_p0678a12║事已明如喪考妣如或生死心不切慎勿
L154n1641_p0678a13║出家縱出家慎勿來宗門何以故目下雖
L154n1641_p0678a14║未為生死儻不輕易出家不輕易來宗門
L154n1641_p0678a15║尚知有出家事在尚知有宗門事在有等
L154n1641_p0678b01║造次出家來此宗門隨羣逐隊發意做工
L154n1641_p0678b02║夫如撞采的一般做幾時撞不著便一日
L154n1641_p0678b03║悠忽一日一時怠惰一時自己既然將謂
L154n1641_p0678b04║他人亦是如此謗大般若苦報無量有志
L154n1641_p0678b05║之士務須確實。
L154n1641_p0678b06║晚叅師云同居在此不論久叅初學須各
L154n1641_p0678b07║各退步到真實不欺之地。
L154n1641_p0678b08║晚叅師云龍淵今冬與大眾約法三章第
L154n1641_p0678b09║一飲水不得打濕口第二喫飯不得齩著
L154n1641_p0678b10║米第三經行不得撞著露柱。
L154n1641_p0678b11║元旦知浴領檀越請小叅師云大眾知麼
L154n1641_p0678b12║汝等成佛以來已經無量阿僧祗劫舉足
L154n1641_p0678b13║下足其地堅固金剛所成上妙寶輪以為
L154n1641_p0678b14║嚴飭寶池瓊閣奇𣗳珍禽樂具充溢無有
L154n1641_p0678b15║苦緣壽命無量光明無量法親無量如或
L154n1641_p0679a01║未知則不矜久脩不薄初學一念回光即
L154n1641_p0679a02║同諸聖若也根思遲鈍便請一念不生去
L154n1641_p0679a03║如或多知解多愚癡便請淨念相繼去但
L154n1641_p0679a04║辦肯心决不相賺雖然如是且道善財入
L154n1641_p0679a05║樓閣門為甚入已還閉所以道如來不出
L154n1641_p0679a06║世祖師不西來汝等成佛已經無量阿僧
L154n1641_p0679a07║祇劫。
L154n1641_p0679a08║晚叅師云昨夜行者通大眾晚叅山僧傳
L154n1641_p0679a09║語云大好月你諸人作麼生會僧云砍却
L154n1641_p0679a10║月中桂清光應更多師云矢上加尖眾久
L154n1641_p0679a11║立師云山僧自領三十棒。
L154n1641_p0679a12║知浴古淵領海寧眾居士請解制紹興范
L154n1641_p0679a13║居士求釋𠎝同請小叅問答畢師揮拂云
L154n1641_p0679a14║人人殊勝箇箇淨明似鳥行空而昧空如
L154n1641_p0679a15║魚在水而忘水無瑕翳中自生瑕翳無障
L154n1641_p0679b01║緣處自生障緣結空花於無明𣗳頭有何
L154n1641_p0679b02║實果撈水月於昏沉海上徒見勞心既能
L154n1641_p0679b03║物外逍遙必須真源頓達苟知空門皈向
L154n1641_p0679b04║定應覺性洞明覺性明真源達方知罪垢
L154n1641_p0679b05║本空而無罪不懺法道本超而無法不成
L154n1641_p0679b06║大眾我不輕於汝等汝等皆當作佛下座。
L154n1641_p0679b07║小叅師云昨日大眾晚叅山僧道洗清昔
L154n1641_p0679b08║日擔泉處斫出當年靣壁巖汝諸大眾各
L154n1641_p0679b09║各領悟也否聞斯提舉若能正眼洞開則
L154n1641_p0679b10║忙閒動靜一語一默著著有出身之路用
L154n1641_p0679b11║得十二時不為十二時用轉得一切物不
L154n1641_p0679b12║為一切物轉攪長河為酥酪變大地作黃
L154n1641_p0679b13║金供養大眾不為分外如或不然二時粥
L154n1641_p0679b14║飯齩須彌山子唇齒之間太費支持七尺
L154n1641_p0679b15║形骸挂冰稜鐵甲俯仰之際大有不便卓
L154n1641_p0680a01║柱杖。
L154n1641_p0680a02║結夏檀越請小叅師云圓陀陀光爍爍淨
L154n1641_p0680a03║躶躶赤灑灑三頭六臂千手千眼而本無
L154n1641_p0680a04║一物純真一如無臭無聲而萬象縱橫閉
L154n1641_p0680a05║門打坐遍界不藏閙市橫身孤巍嚴密諸
L154n1641_p0680a06║作紛紜而非動一物不為而非寂違之者
L154n1641_p0680a07║自暴求之者愈失千賢萬聖趨向無門千
L154n1641_p0680a08║佛萬祖退身有分師以拂子打一下云誰
L154n1641_p0680a09║叅勝熱婆羅門六月霜花凝枕席下座。
L154n1641_p0680a10║晚叅師云去聖時遙言高志下欲明格外
L154n1641_p0680a11║旨須𥁞域中情顧左右云大眾看脚下。
L154n1641_p0680a12║晚叅師云劫火洞然大千俱壞未審者箇
L154n1641_p0680a13║壞不壞壞恁麼則隨他去也隨他去大隨
L154n1641_p0680a14║恁麼答話有甚長處投子望山禮拜眾無
L154n1641_p0680a15║語師云古之學者為己以竹篦拍香案便
L154n1641_p0680b01║歸寢室。
L154n1641_p0680b02║晚叅師云祖師時時在水桶上出現剛見
L154n1641_p0680b03║人挑水走入水桶裏去也祖師時時在火
L154n1641_p0680b04║燄上出現剛見人燒火走入火燄裏去也
L154n1641_p0680b05║祖師時時在木魚上出現剛見人打木魚
L154n1641_p0680b06║走入木魚裏去也祖師時時在鐘鼓上出
L154n1641_p0680b07║現剛見人打鐘鼓走入鐘鼓裏去也良久
L154n1641_p0680b08║云有人出來道和尚何得壓良為賤山僧
L154n1641_p0680b09║只要你恁麼道。
L154n1641_p0680b10║小叅師云理無事外之理事無理外之事
L154n1641_p0680b11║理外之事則愚事外之理則狂狂則為魔
L154n1641_p0680b12║所攝愚則為佛所悲寧為佛悲莫為魔攝
L154n1641_p0680b13║大眾來此祖庭必須立深誓願正知正見
L154n1641_p0680b14║正路修行庶幾同證圓滿菩提。
L154n1641_p0680b15║晚叅師云昔年大慧禪師因一禪子叅公
L154n1641_p0681a01║案不透乞求方便慧云你是福建人我為
L154n1641_p0681a02║汝說箇譬喻如將名品荔枝皮也去了核
L154n1641_p0681a03║也去了送在汝口邊只是汝不解喫師召
L154n1641_p0681a04║眾云當初大慧為此一人設個譬喻此人
L154n1641_p0681a05║當下齩破舌頭山僧因眾叅上𣗳公案重
L154n1641_p0681a06║重相為云緊夾籓籬寬闢道如何眾中未
L154n1641_p0681a07║見有脚頭點地的乃云但辦肯心必不相
L154n1641_p0681a08║賺更與汝等一個安心丸子三文大光錢
L154n1641_p0681a09║買得個油餈喫向肚裏了當下便不饑。
L154n1641_p0681a10║晚叅師顧左右云今日晚叅不許問話不
L154n1641_p0681a11║問話者三十棒眾擬議師云自從立雪人
L154n1641_p0681a12║歸後幾片白雲護翠岑。
L154n1641_p0681a13║結制古淵知浴領海寧眾檀越請小叅問
L154n1641_p0681a14║爐韝大開不留鈍鐵金鎚揮擲萬竅通明
L154n1641_p0681a15║還許學人立地成佛也無師云進前來喫
L154n1641_p0681b01║棒進云與麼則滾入紅爐大冶中直得通
L154n1641_p0681b02║身無縫𦉑師云許汝胆大問得祖宗之髓
L154n1641_p0681b03║登祖宗之堂敢問和尚昔日僧問臨濟如
L154n1641_p0681b04║何是奪人不奪境濟云煦日發生鋪地錦
L154n1641_p0681b05║嬰兒垂髮白如𮈔為甚本山中祖道錯師
L154n1641_p0681b06║云一對無孔鐵鎚進云與麼則二大老料
L154n1641_p0681b07║揀一齊蒙和尚指示去也師云與汝六十
L154n1641_p0681b08║棒問如何是法王正令師云千鈞之弩進
L154n1641_p0681b09║云與麼則人人沾恩個個得力師云已放
L154n1641_p0681b10║過居士問不侶萬法不取凡聖事如何師
L154n1641_p0681b11║云佛子受佛戒即入諸佛位師乃云天目
L154n1641_p0681b12║山下無寸土天目山頭無片雲脚跟跐著
L154n1641_p0681b13║寸土有寒暑兮促君壽有鬼神兮妒君福
L154n1641_p0681b14║眼中見有片雲風力所轉終成敗壞且道
L154n1641_p0681b15║住此天目山如何行履即得虗空拍手呵
L154n1641_p0682a01║呵笑報汝人人淨法身聞斯告報直下承
L154n1641_p0682a02║當如來禪許汝會更須知有祖師禪始得
L154n1641_p0682a03║且道如何是祖師禪驀喝一喝隨聲以竹
L154n1641_p0682a04║篦撫案一下。
L154n1641_p0682a05║晚叅師云祖師示現全身向汝諸人毛孔
L154n1641_p0682a06║中念普字真言汝等𥁞見𥁞聞麼一僧喝
L154n1641_p0682a07║師云胡喝亂喝乃云分明指出平川路却
L154n1641_p0682a08║奈忠言逆耳何。
L154n1641_p0682a09║除夕晚叅師拈柱杖召眾云識得柱杖子
L154n1641_p0682a10║麼一日不為少千載不成多小則蟭螟眼
L154n1641_p0682a11║裏橫眠大則乾坤西傾東闕出息不隨眾
L154n1641_p0682a12║緣入息不居陰界試看先宗是何標格你
L154n1641_p0682a13║有柱杖子與你柱杖子你無柱杖子奪你
L154n1641_p0682a14║柱杖子。
L154n1641_p0682a15║晚叅師召大眾云莫瞌睡。
L154n1641_p0682b01║石庭晚叅師以杖指一碎石云者石版如
L154n1641_p0682b02║何沒一些縫良久又指一完石云者石版
L154n1641_p0682b03║若為有許多縫一僧云謝師指示師便打
L154n1641_p0682b04║乃云今時學者有兩種錯路一種錯路的
L154n1641_p0682b05║問著便道喚什麼作燈籠一種錯路的問
L154n1641_p0682b06║著便道露柱沒一點縫是者兩般錯路便
L154n1641_p0682b07║掩蔽却人人本地風光若不蹋著本地風
L154n1641_p0682b08║光終不能免此兩種錯路今日不惜眉毛
L154n1641_p0682b09║說似諸人竪柱杖云山僧柱杖子有九千
L154n1641_p0682b10║九百九十九隻眼顧眎左右云更有一隻
L154n1641_p0682b11║不與你們說𥁞何故若教容易得便作等
L154n1641_p0682b12║閒看。
L154n1641_p0682b13║晚叅師云吾觀大眾𥁞與佛祖無二無別
L154n1641_p0682b14║但存人我自生間隔所以祖師示眾誦金
L154n1641_p0682b15║剛般若經上根者一聞千悟後來祖師教
L154n1641_p0683a01║人叅死了燒了話父母未生前話便是將
L154n1641_p0683a02║一卷般若經括作一句教人持念汝諸大
L154n1641_p0683a03║眾須在佛祖路上行方到佛祖田地若四
L154n1641_p0683a04║相未空徒勞無益各宜珍重。
L154n1641_p0683a05║晚叅師云山僧說得一篇佛法懸在雨華
L154n1641_p0683a06║橋上大眾各去看取良久云伯樂曾三顧
L154n1641_p0683a07║千金誰解增贈君君不納完壁倚枯藤。
L154n1641_p0683a08║晚叅舉傅大士道空手把鋤頭步行騎水
L154n1641_p0683a09║牛人從橋上過橋流水不流師云天目則
L154n1641_p0683a10║不然生鐵打鋤頭披簑収水牛人從橋上
L154n1641_p0683a11║過水流橋不流且道傅大士的是山僧的
L154n1641_p0683a12║是良久云朝叅暮請緣何事應須立透祖
L154n1641_p0683a13║師關。
L154n1641_p0683a14║早叅舉六祖云本來無一物長慶云萬象
L154n1641_p0683a15║之中獨露身師云孫必類祖大眾會麼拈
L154n1641_p0683b01║柱杖旋風打散。
L154n1641_p0683b02║晚叅師云汝諸大眾多有廣遊人間世徧
L154n1641_p0683b03║禮諸名山的多有叅遍諸方久親知識的
L154n1641_p0683b04║多有諸方許可記莂的我不問汝別樣佛
L154n1641_p0683b05║法只有一句極平常最要緊的話問你且
L154n1641_p0683b06║道者一時香在什麼所在坐良久云衲僧
L154n1641_p0683b07║在處如火消冰終不却成冰若道有香可
L154n1641_p0683b08║坐有坐的人有坐的所在莫道你廣遊博
L154n1641_p0683b09║禮叅方受記直饒你向世尊肚中轉一過
L154n1641_p0683b10║來也只是箇能仁的矢橛各各自揣摩道
L154n1641_p0683b11║箇驚人句看顧視左右震威一喝。
L154n1641_p0683b12║小叅舉世尊九十日在忉利天為母說法
L154n1641_p0683b13║及辭天界下時四眾八部俱住空界迎有
L154n1641_p0683b14║蓮華色比丘尼作念云我是尼身必居大
L154n1641_p0683b15║僧後見佛不如用神力變作轉輪聖王千
L154n1641_p0684a01║子圍繞最初見佛果滿其願世尊纔見乃
L154n1641_p0684a02║訶云蓮華色比丘尼汝何得越大僧見我
L154n1641_p0684a03║汝雖見我色身且不見我法身須菩提巖
L154n1641_p0684a04║中宴坐却見我法身師云大小世尊抑強
L154n1641_p0684a05║為劣山僧若見蓮華色比丘尼但云汝真
L154n1641_p0684a06║能現大人相殷勤見我若須菩提巖中宴
L154n1641_p0684a07║坐乃是閉門作活豈能見我全身驀拈柱
L154n1641_p0684a08║杖云還有為世尊作主的麼有則出來各
L154n1641_p0684a09║出人一頭地卓柱杖云好手豈容無妙拍
L154n1641_p0684a10║三臺須是大家推。
L154n1641_p0684a11║小叅舉趙州問南泉知有的人向甚處去
L154n1641_p0684a12║泉云山前檀越家作一頭水牯牛去師云
L154n1641_p0684a13║長帬新婦拖泥走州云謝師答話師云帆
L154n1641_p0684a14║隨湘轉望𢖍九靣泉云昨夜三更月到牕
L154n1641_p0684a15║師云向上一路千聖不傳。
L154n1641_p0684b01║晚叅舉僧問趙州如何是佛州云殿裏的
L154n1641_p0684b02║師云古佛恁麼道可謂眼空四海。
L154n1641_p0684b03║晚叅師云解制來走動的走動各執少人
L154n1641_p0684b04║久住者未免辛苦汝諸大眾如何得不為
L154n1641_p0684b05║境轉一僧云心如木石師笑云說到行到
L154n1641_p0684b06║吾為汝保任此事終不虗也。
L154n1641_p0684b07║早叅師云有一人日勤眾務一物不為有
L154n1641_p0684b08║一人一物不為日勤眾務且道那箇作家
L154n1641_p0684b09║一僧出師打退又一僧作禮師亦喝出師
L154n1641_p0684b10║廼云有叟情相似日香夜夜燈。
L154n1641_p0684b11║晚叅師云如淨琉璃內外明徹凡見道者
L154n1641_p0684b12║若身心世界果如淨琉璃內外明徹方是
L154n1641_p0684b13║真見本來靣目的人不然徒自欺耳生死
L154n1641_p0684b14║到來悔將何及不見道吾心似燈籠點火
L154n1641_p0684b15║內外紅雖非依樣畫描却是一鼻出氣。
L154n1641_p0685a01║晚叅師云秋來好坐禪賢衲莫亂走各得
L154n1641_p0685a02║坐具地他年大開口且得地一句作麼生
L154n1641_p0685a03║道父母所生口終不為人說。
L154n1641_p0685a04║燈節知浴同王檀越請小叅師云如淨琉
L154n1641_p0685a05║璃內外明徹光逾日月量裹太虛探之不
L154n1641_p0685a06║見其初避之莫究其極山河大地即之靡
L154n1641_p0685a07║不消鎔明暗色空捨之無以建立神鬼不
L154n1641_p0685a08║能覷賢聖不能知潔之不新垢之不故蝡
L154n1641_p0685a09║動不減佛祖不增謂之為微普天帀地謂
L154n1641_p0685a10║之為顯朕蹟不留指為智珠闇然日著目
L154n1641_p0685a11║為福嶽坦然日尊召大眾云我見燈明佛
L154n1641_p0685a12║本光瑞如此。
L154n1641_p0685a13║戒私看文書晚叅師云上三畫長下二畫
L154n1641_p0685a14║短天左旋地右轉日月照臨乎其上龍象
L154n1641_p0685a15║奔走乎其下高出無頂天深逾香水海無
L154n1641_p0685b01║論智愚賢不肖識得者個字宣聖孟夫子
L154n1641_p0685b02║拱手讚歎釋迦不在前彌勒不在後奔軼
L154n1641_p0685b03║絕塵今之古之誰敢與偶好大哥直截根
L154n1641_p0685b04║源尚迂曲尋枝摘葉復何如。
L154n1641_p0685b05║小叅問話畢師云一片清凉地安閒絕比
L154n1641_p0685b06║倫徃來及住眾舉步莫迷津眾久立師震
L154n1641_p0685b07║威一喝下座。
L154n1641_p0685b08║小叅師云有一無事人終日忙鹿鹿有一
L154n1641_p0685b09║精進漢長年訥且木如是二人中有一人
L154n1641_p0685b10║堪與人為師汝諸大眾出入好看良久云
L154n1641_p0685b11║寂光真境何嘗遠同在琉璃國土行下座
L154n1641_p0685b12║立春因事小叅師云春風吹春雨潤忽地
L154n1641_p0685b13║園林秀且媚無根𣗳子也開華試問禪家
L154n1641_p0685b14║會不會顧左右云若也會得佛法叢林時
L154n1641_p0685b15║時茂盛若也未會禪林秋晚卒風暴雨頗
L154n1641_p0686a01║多眾兄弟善自護持莫被風力所轉卓柱
L154n1641_p0686a02║杖出堂。
L154n1641_p0686a03║元宵小叅師拈柱杖云眾兄弟一年又過
L154n1641_p0686a04║了半個月矣流光易度幻質非堅生死到
L154n1641_p0686a05║來如何抵敵聞恁麼道拽下地去痛打一
L154n1641_p0686a06║頓方拂著某癢處然而實具個般手眼始
L154n1641_p0686a07║得若有一毫虛妄則某上座緩緩地走起
L154n1641_p0686a08║來向你道個㘞見你眼目定動連棒打折
L154n1641_p0686a09║你驢腰也未肯放在苟不自欺簡點眼光
L154n1641_p0686a10║落地時未親見不變不遷無晦無明的真
L154n1641_p0686a11║靣目生不知來處真個生大死不知去處
L154n1641_p0686a12║真個死大把此生死大事切切在念叅究
L154n1641_p0686a13║一個無意味話頭孜孜不捨叅而不透生
L154n1641_p0686a14║死未了當入室中喫某上座痛棒叅而透
L154n1641_p0686a15║生死已了當入室中喫某上座痛棒為甚
L154n1641_p0686b01║如此高擎柱杖云棒頭有眼明如日要識
L154n1641_p0686b02║真金火裏看拽杖出堂。
L154n1641_p0686b03║小叅舉僧問睦州如何是急州云通你一
L154n1641_p0686b04║問進云如何是急中急州云朝向西瞿耶
L154n1641_p0686b05║尼暮向北鬱單越師云者老漢恁麼答話
L154n1641_p0686b06║非但頂門具金剛正眼抑且脚下有通天
L154n1641_p0686b07║活路然而說佛法各有時節因緣新報恩
L154n1641_p0686b08║則不然若有人問如何是急但向道近日
L154n1641_p0686b09║厨中少油沒醬更問如何是急中急但向
L154n1641_p0686b10║道錢糧既難處戶役更難何且道新報恩
L154n1641_p0686b11║恁麼答話與古人是同是別有知得落處
L154n1641_p0686b12║的出來道看顧左右云若知落處則便知
L154n1641_p0686b13║得大法的人無時無處不可扶竪佛祖綱
L154n1641_p0686b14║宗叢林富足也好叢林澹薄也好住現成
L154n1641_p0686b15║叢林有遺米遺銀也好住苦難叢林有遺
L154n1641_p0687a01║債遺累也好初復叢林要墾土掘地搬石
L154n1641_p0687a02║運木也好叢林完備安閒樂道也好若未
L154n1641_p0687a03║知落處便廼汩沒塵勞擾攘中住富足叢
L154n1641_p0687a04║林色色週全前人有遺米遺銀也苦住苦
L154n1641_p0687a05║難叢林事事虧欠前人有遺債遺累也苦
L154n1641_p0687a06║眾兄弟大家在者裏撑老漢難撑之門行
L154n1641_p0687a07║老漢難行之事切須甘澹薄忘勞苦必要
L154n1641_p0687a08║究明大法一朝力竭工圓便見無油菜裏
L154n1641_p0687a09║也走出老漢來亂石堆裏也走出老漢來
L154n1641_p0687a10║土木堆裏也走出老漢來便見老漢說誠
L154n1641_p0687a11║實言向眾兄弟道正月廿二早某上座把
L154n1641_p0687a12║如來正法眼藏分明揭示大眾了也且道
L154n1641_p0687a13║如何是今早分明揭示的正法眼藏卓柱
L154n1641_p0687a14║杖云心不負人靣無慚色。
L154n1641_p0687a15║眾禮千佛懺小叅師云昨晚丈室坐久展
L154n1641_p0687b01║手剔燈忽見三千諸佛在指甲中揚聲大
L154n1641_p0687b02║呌小長老謂之曰你者等不情漢大眾連
L154n1641_p0687b03║夜在殿禮你何得隱在者裏亂呌喚諸佛
L154n1641_p0687b04║復高聲曰阿㖿阿㖿你還不知大眾道禮
L154n1641_p0687b05║我等懺罪誰知止增益罪過小長老驚視
L154n1641_p0687b06║之曰因甚如此諸佛曰你莫驚異試問禮
L154n1641_p0687b07║佛大眾還見我等是怎樣靣孔是那樣身
L154n1641_p0687b08║相若總未見而云禮佛豈不造大妄語應
L154n1641_p0687b09║墮地獄佛語未竟護法韋䭾尊神擎山持
L154n1641_p0687b10║杵從牕眼走入白諸佛曰諸佛世尊莫作
L154n1641_p0687b11║是說近有一等狂禪和開口便道無佛無
L154n1641_p0687b12║祖撥無因果招殃惹禍今佛更道禮佛者
L154n1641_p0687b13║增益罪過未免為豁達空者張本永造無
L154n1641_p0687b14║間業去也諸佛曰咄我等各分身萬億在
L154n1641_p0687b15║一切人八萬四千毛孔中橫入竪出又豈
L154n1641_p0688a01║可道無佛若作是解更入地獄如箭射兩
L154n1641_p0688a02║相理論不已小長老夜深欲睡鳴指一下
L154n1641_p0688a03║一齊逐退今日不可不對眾决斷召眾云
L154n1641_p0688a04║若道禮佛還曾見佛也未若道無佛可禮
L154n1641_p0688a05║如何說無佛的道理於此透去一任你道
L154n1641_p0688a06║有佛可禮也得無佛可禮也得小長老敢
L154n1641_p0688a07║保你禮佛諸佛不敢正眼視著說無佛諸
L154n1641_p0688a08║佛不敢正耳𦗟著不然𥁞是造大妄語當
L154n1641_p0688a09║墮地獄的漢子莫言無人說過驀拈杖云
L154n1641_p0688a10║者兩種人喫得痛棒皆可因邪打正更有
L154n1641_p0688a11║一等知有佛而甘心不見佛懶惰不禮佛
L154n1641_p0688a12║正如焦芽敗種那有喫棒分擲下柱杖。
L154n1641_p0688a13║小叅師拈柱杖云千日竝炤那有一毫隱
L154n1641_p0688a14║晦處虛空通達那有一毫隔礙處某上座
L154n1641_p0688a15║在母腹中便轉大法輪出頭斯世阿誰謾
L154n1641_p0688b01║得到磬山見先師和尚亦有甚奇特處敢
L154n1641_p0688b02║誑謔人諸方珍重傳受辛苦叅討的五家
L154n1641_p0688b03║宗旨一齊勘破縱顛縱狂輕佛慢祖自號
L154n1641_p0688b04║無師子不意先師肯我是狂竟付生平不
L154n1641_p0688b05║輕付之拂子拜違荊谷掩室江干因蓉城
L154n1641_p0688b06║請先和尚先師不赴請寄書某上座言有
L154n1641_p0688b07║末後付囑某上座呵呵大笑因破關來見
L154n1641_p0688b08║先師义手問云狂兒國土父不容過者個
L154n1641_p0688b09║峯頭還是老漢住處麼先師云且站下脚
L154n1641_p0688b10║與你道某便掀倒香案而出先師高聲云
L154n1641_p0688b11║將柱杖來某遙𦗟得笑云劍去久矣室中
L154n1641_p0688b12║復理論多端一日先師上堂維那擬白椎
L154n1641_p0688b13║某便喝住云待我問了話白椎問云昔日
L154n1641_p0688b14║黃檗道大唐國裏無禪師如今大明國裏
L154n1641_p0688b15║還有麼先師拈柱杖作打勢云看棒某便
L154n1641_p0689a01║喝先師亦喝某復喝一喝轉身云不是狂
L154n1641_p0689a02║兒多意氣秪因曾透上頭關便出先師又
L154n1641_p0689a03║喝某亦喝遙聞維那重白椎某廼高聲云
L154n1641_p0689a04║歎死氣吁嗟乎仰山道的誰是知音先師
L154n1641_p0689a05║示寂便欲縛屋萬峯誰意有此不了公案
L154n1641_p0689a06║眾居士等堅請為先師了卻某上座既到
L154n1641_p0689a07║者裏必欲眾兄弟洞明大法不向他人行
L154n1641_p0689a08║處行若不奮大人志氣不知道出常情向
L154n1641_p0689a09║瞎老禿口角邊覓涕唾喫聽他說黃道黑
L154n1641_p0689a10║只管記憶思惟日久月深多成異解或認
L154n1641_p0689a11║穿衣喫飯舉足動步的為自性或以暫歇
L154n1641_p0689a12║塵勞為究竟直饒得見法身竿頭進步那
L154n1641_p0689a13║邊會得者邊行履見與師齊減師半德要
L154n1641_p0689a14║透末後牢關未在未在且道知有末後一
L154n1641_p0689a15║著如兜率悅張無𥁞時如何咄雲菴老人
L154n1641_p0689b01║在你脚下且置是事昔日白雲端禪師已
L154n1641_p0689b02║肯五祖演悟處廼未幾時忽語之曰有數
L154n1641_p0689b03║禪客自廬山來皆有悟入處教伊說亦說
L154n1641_p0689b04║得有來繇舉因緣問伊亦明得教伊下語
L154n1641_p0689b05║亦下得秪是未在祖於是大疑私自計曰
L154n1641_p0689b06║既悟了說亦說得明亦明得如何卻未在
L154n1641_p0689b07║遂叅究累日忽然省悟從前寶惜一時放
L154n1641_p0689b08║下走見白雲雲為手舞足蹈祖亦一笑而
L154n1641_p0689b09║已如今妄為師範的老禿奴還有個般手
L154n1641_p0689b10║眼鍛鍊人麼奔南走北漫稱𠫵學的無慚
L154n1641_p0689b11║愧漢還受得明眼作家如是鉗錘麼若不
L154n1641_p0689b12║識古人者個作畧則馬祖喝黃檗棒興化
L154n1641_p0689b13║罸𢷤一槩意思閒放過為師者見人畧有
L154n1641_p0689b14║些見處便與他一個冬𤓰印子學者無大
L154n1641_p0689b15║人志氣要人許可便入邪師圈繢豈不大
L154n1641_p0690a01║可哀哉盲引眾盲解說五家宗旨分而不
L154n1641_p0690a02║分不分而分靣皮厚多少本子上念將去
L154n1641_p0690a03║口傳耳受去欲扶持從上綱宗真可憐生
L154n1641_p0690a04║還曾夢見古人汗臭氣麼一僧出眾云和
L154n1641_p0690a05║尚又作麼生道師云若有所道何異邪解
L154n1641_p0690a06║僧禮拜師連棒打云切忌謗我廼顧左右
L154n1641_p0690a07║云纔見某上座欲提持此事便推翻香案
L154n1641_p0690a08║拗折柱杖令某上座無開口處猶較些子
L154n1641_p0690a09║若如此總受人謾了也更討甚麼盌拽杖
L154n1641_p0690a10║歸方丈。
L154n1641_p0690a11║小叅師拈柱杖云千鈞之弩不為鼷鼠發
L154n1641_p0690a12║機萬丈之𮈔顓為鯨鯢設釣有麼良久云
L154n1641_p0690a13║大丈夫莫自遲疑莫自間隔似鳥飛空何
L154n1641_p0690a14║東何西而不空如魚在水何順何逆而非
L154n1641_p0690a15║水某上座者裏竝無實法與人亦無定法
L154n1641_p0690b01║限人不起期結制畫地為牢不做樣粧模
L154n1641_p0690b02║誑謔愚瞽行的一任行坐的一任坐某上
L154n1641_p0690b03║座敢保諸人坐也釋迦彌勒左右侍立行
L154n1641_p0690b04║也飲光達磨前後追隨無人無時不向毘
L154n1641_p0690b05║盧頂上行有甚禪可叅有甚道可學秪是
L154n1641_p0690b06║諸人亦有自己放不過的還知病根在甚
L154n1641_p0690b07║處麼竪柱杖云人既自放不過柱杖子亦
L154n1641_p0690b08║不放過看取打草驚蛇舉僧問乾峯十方
L154n1641_p0690b09║薄伽梵一路涅槃門未審路頭在甚麼處
L154n1641_p0690b10║峯以柱杖畫一畫云在者裏僧又問雲門
L154n1641_p0690b11║門廼拈起扇子云扇子𨁝跳上三十三天
L154n1641_p0690b12║築著帝釋鼻孔東海鯉魚打一棒雨似盆
L154n1641_p0690b13║傾師云者則因緣議論的類牛毛判斷的
L154n1641_p0690b14║同兔角某上座不怕諸方簡點分明判斷
L154n1641_p0690b15║去也者僧終日長安更向旁人問路所謂
L154n1641_p0691a01║道在邇而求諸遠事在易而求諸難忒殺
L154n1641_p0691a02║癡狂那堪乾峯雲門不與本分草料雖各
L154n1641_p0691a03║是一等為人未免轉轉鈍置若報恩門下
L154n1641_p0691a04║有人出來問十方薄伽梵一路涅槃門未
L154n1641_p0691a05║審路頭在甚麼處便劈脊打出或其忽爾
L154n1641_p0691a06║瞥地自合知羞驀喝一喝以柱杖拍香案
L154n1641_p0691a07║一下歸方丈。
L154n1641_p0691a08║懸板小叅師云虛空雖久此板彌堅天地
L154n1641_p0691a09║雖弘此板彌大徧法界無內無外亘古今
L154n1641_p0691a10║不變不遷晝夜六時出微妙音成殊勝事
L154n1641_p0691a11║聾者聆之耳根圓聞瞽者睹之目根圓見
L154n1641_p0691a12║病者繇之得瘥苦者繇之停酸一切縛著
L154n1641_p0691a13║者莫不繇之解脫然而全憑有福慧人一
L154n1641_p0691a14║念信心一念肯心彰著如是不思議事當
L154n1641_p0691a15║知錢居士鑄此報恩禪寺香積堂大板頓
L154n1641_p0691b01║令十方世界齊成大板恒沙佛土舉凡香
L154n1641_p0691b02║積堂大板一時成就新報恩擊此大板而
L154n1641_p0691b03║此板無刻無地不鳴如斯見徹方顯我宗
L154n1641_p0691b04║檀越迥異尋常我宗真個道出常情不同
L154n1641_p0691b05║流俗見解不是粥飯師僧且道既是十方
L154n1641_p0691b06║世界都成大板喚甚作十方世界既是十
L154n1641_p0691b07║方世界又如何說個都成大板的道理到
L154n1641_p0691b08║者裏須是舉一明三目機銖兩所以道事
L154n1641_p0691b09║是過量事人須過量人但得過量人自明
L154n1641_p0691b10║過量事鳴板云知音不用頻頻舉識者應
L154n1641_p0691b11║知暗點頭。
L154n1641_p0691b12║懸鐘板小叅師指鐘板云倩二上座為大
L154n1641_p0691b13║眾早晚發機普願若遠若近見者聞者同
L154n1641_p0691b14║露柱知音共磉盤唱和喝一喝休去。
L154n1641_p0691b15║早叅師云臨濟大師道有時奪人不奪境
L154n1641_p0692a01║有時奪境不奪人有時人境兩俱奪有時
L154n1641_p0692a02║人境俱不奪今時學者大法不明開眼作
L154n1641_p0692a03║夢一味依樣畫貓何異韓盧逐塊召眾云
L154n1641_p0692a04║切莫見說奪人不奪境但向境上粧點兩
L154n1641_p0692a05║句見說奪境不奪人但向人上粧點兩句
L154n1641_p0692a06║要明濟上綱宗須識取有時二字始得有
L154n1641_p0692a07║時奪人不奪境你作麼生領覽有時奪境
L154n1641_p0692a08║不奪人你作麼生擔承有時人境兩俱奪
L154n1641_p0692a09║你作麼生當抵有時人境俱不奪你作麼
L154n1641_p0692a10║生步趨山僧不惜眉毛更為諸人頌出奪
L154n1641_p0692a11║人不奪境滿栽華柳風醉遊人疎影橫斜
L154n1641_p0692a12║逋客獨醒奪境不奪人脫㡌忘鋤羅敷有
L154n1641_p0692a13║夫五馬踟躇使君何愚人境俱奪破楚鞭
L154n1641_p0692a14║屍逆行倒施我必復之秦為出師人境俱
L154n1641_p0692a15║不奪桃華夾岸雞黍延賔洞口逕窄人誰
L154n1641_p0692b01║問津顧左右云久立珍重。
L154n1641_p0692b02║晚叅師云僧問趙州如何是不蹉路州云
L154n1641_p0692b03║識心見性是不蹉路師左右顧視云心作
L154n1641_p0692b04║麼生識性作麼生見良久拈柱杖云敢來
L154n1641_p0692b05║者裏瞌睡旋風打散。
L154n1641_p0692b06║小叅師云昔日香嚴禪師垂語云若論此
L154n1641_p0692b07║事如人上𣗳口銜𣗳枝脚不蹋枝手不攀
L154n1641_p0692b08║枝𣗳下忽有人問如何是祖師西來意不
L154n1641_p0692b09║對他又違他所問若對他又喪身失命當
L154n1641_p0692b10║恁麼時作麼生即得如今人𥁞道達磨大
L154n1641_p0692b11║師無當門齒殊不知香嚴老子倍甚有人
L154n1641_p0692b12║識得先聖赤心片片山僧當將山河大地
L154n1641_p0692b13║揑作一個大饅頭以為供養高聲召大眾
L154n1641_p0692b14║驀歸方丈。
L154n1641_p0692b15║晚叅師云昔日達磨大師到東土來指示
L154n1641_p0693a01║人云心如墻壁可以入道如今許多大眾
L154n1641_p0693a02║在者裏有幾個心如墻壁的如何得入道
L154n1641_p0693a03║若有透得過的出來與柱杖子相見我也
L154n1641_p0693a04║不敢鈍置你若透不過也不得孤負達磨
L154n1641_p0693a05║大師來者一番良久師云久立珍重。
L154n1641_p0693a06║長至日舉勇首座立僧小叅師廼云如何
L154n1641_p0693a07║是正法眼破砂盆只者一轉語三玄五位
L154n1641_p0693a08║縱橫父子體用殊特目前包裹天長地久
L154n1641_p0693a09║日月齊明一鏃破三關雲從龍風從虎恁
L154n1641_p0693a10║麼會得可與建法幢立宗旨然而未明向
L154n1641_p0693a11║上一竅在且道如何是向上一竅問取堂
L154n1641_p0693a12║中首座勇。
L154n1641_p0693a13║小叅師拍香案云山僧等閒一拍山河大
L154n1641_p0693a14║地明暗色空情與無情一時百雜碎秪有
L154n1641_p0693a15║一個頑禪和打不死無如之何眾中有高
L154n1641_p0693b01║明的出來為我設個方便拈柱杖云木上
L154n1641_p0693b02║座出來道某甲有個方便罸他向飯籮邊
L154n1641_p0693b03║餓死大海裏渴死師呵呵大笑云上座你
L154n1641_p0693b04║者樣說話慈悲耶惡毒耶擲柱杖云從教
L154n1641_p0693b05║彼禪和自己簡點。
L154n1641_p0693b06║元旦小叅問證得虛空時無是無非法請
L154n1641_p0693b07║問虛空作麼生證師云梅清滿谷問新年
L154n1641_p0693b08║頭佛法古人道有道無和尚者裏又如何
L154n1641_p0693b09║師云前谿水急後嶺風高師廼云昨日法
L154n1641_p0693b10║座已為諸人說法了也諸人還信得及麼
L154n1641_p0693b11║若信得及則普天同慶若信不及未免堆
L154n1641_p0693b12║華錦上起身云新春兩序頭首合寺大眾
L154n1641_p0693b13║起居萬福。
L154n1641_p0693b14║晦日晚叅師顧左右云三冬一月去水牯
L154n1641_p0693b15║尚顢頇坐香人瞌睡露柱腿生酸諸上座
L154n1641_p0694a01║好生觀青山𨁝跳谿聲住柴牀木枕語喃
L154n1641_p0694a02║喃。
L154n1641_p0694a03║望日早叅師云禪林秋晚學道之士貴乎
L154n1641_p0694a04║一切真實顓為生死不爭人我是發心真
L154n1641_p0694a05║實切問近思不學虛頭是叅問真實一一
L154n1641_p0694a06║從胸襟流出葢天葢地是醻唱真實好賢
L154n1641_p0694a07║樂善成人道業是領眾真實省虛文務誠
L154n1641_p0694a08║敬是禮貌真實誡浮華崇節儉是日用真
L154n1641_p0694a09║實遠奸侫近仁厚是交接真實明因果識
L154n1641_p0694a10║罪福去害除𡚁是任事真實甘澹泊恥謀
L154n1641_p0694a11║求是家風真實更有一處真實一發與諸
L154n1641_p0694a12║人道破大抵還他肌骨好不搽紅粉也風
L154n1641_p0694a13║流。
L154n1641_p0694a14║舉森首座立僧小叅師拈柱杖云山僧有
L154n1641_p0694a15║時一句子在諸人日用中諸人若向日用
L154n1641_p0694b01║處會未免觸途成滯山僧有時一句子無
L154n1641_p0694b02║你諸人用心處諸人若向無用心處會未
L154n1641_p0694b03║免當靣蹉卻山僧有時一句子八角磨盤
L154n1641_p0694b04║空裏走諸人若作八角磨盤空裏走會轉
L154n1641_p0694b05║見白雲萬里所以道一句中具三玄一玄
L154n1641_p0694b06║中具三要有權有實有炤有用千日竝炤
L154n1641_p0694b07║不足喻其明千雷竝吼不足喻其威第一
L154n1641_p0694b08║句中薦得方可與佛祖為師且道如何是
L154n1641_p0694b09║第一句卓柱杖云問取堂中森首座。
L154n1641_p0694b10║晚叅師云今時學者每易自足少有久長
L154n1641_p0694b11║親師擇友的即親近人亦少朝叅暮究日
L154n1641_p0694b12║臻玄奧的自足之患最為法門大禍山僧
L154n1641_p0694b13║午夜時零風穴之淚惟恐穿鑿顢頇順朱
L154n1641_p0694b14║填墨三種𡚁病復見於將來佛祖大法真
L154n1641_p0694b15║有𮈔懸九鼎之危此間兄弟深造極詣者
L154n1641_p0695a01║亦豈能多得然耐長忍苦未嘗無人秪如
L154n1641_p0695a02║臨濟大師道大凡演唱宗乘一句須具三
L154n1641_p0695a03║玄門一玄門須具三要有權有實有炤有
L154n1641_p0695a04║用汝等作麼生會還有人看破臨濟大師
L154n1641_p0695a05║也未聽取山僧頌出舉尾知頭南泉趙州
L154n1641_p0695a06║月來昨夜去矣君候敲空作響遐哉溈仰
L154n1641_p0695a07║不負耽源燒卻圓相回互不互石頭滑路
L154n1641_p0695a08║弗會佛法東西密付人來靣壁手眼通身
L154n1641_p0695a09║高山流水別有知音輥出木球爍破髑髏
L154n1641_p0695a10║収來舊處把櫓看鉤吸𥁞西江全生全殺
L154n1641_p0695a11║奔逸絕塵鞭影一蹋直饒山僧恁麼道要
L154n1641_p0695a12║夢見臨濟大師汗臭氣也未在驀卓柱杖
L154n1641_p0695a13║喝一喝。
L154n1641_p0695a14║晚叅問世尊拈華迦葉微笑笑個甚麼師
L154n1641_p0695a15║云齩人矢橛不是好狗師廼云𥁞十虛渾
L154n1641_p0695b01║成一塊頑鐵多少人自生穿鑿自生喫跌
L154n1641_p0695b02║屈千里卻同風對靣不相識。
L154n1641_p0695b03║解冬小叅問答不錄師廼云𥁞大地撮來
L154n1641_p0695b04║粟米大不會打入普請看古人恁麼道如
L154n1641_p0695b05║將百二十斤擔子加在諸人肩上若是承
L154n1641_p0695b06║當得的各各安家樂業如或未然一任東
L154n1641_p0695b07║觸西觸。
L154n1641_p0695b08║檀越請小叅問共聞無量壽佛名未審無
L154n1641_p0695b09║量壽佛在何處安身立命師云堦下五湖
L154n1641_p0695b10║源師拈柱杖云濶濶秋空遠海山鼎峙青
L154n1641_p0695b11║裏糧明祖意拈出萬年藤卓柱杖喝一喝
L154n1641_p0695b12║下座。
L154n1641_p0695b13║冬至晚叅師云學道者學至無可學說法
L154n1641_p0695b14║者說至無可說何故聻學道者求了生死
L154n1641_p0695b15║殊不知本無生死了甚生死若言有道可
L154n1641_p0696a01║學有生死可了斯人未在說法者因人迷
L154n1641_p0696a02║妄執有生死為說悟法示了生死殊不知
L154n1641_p0696a03║本無迷悟何法可說若言有法可說有生
L154n1641_p0696a04║可利斯人未在雖然如是直饒山僧恁麼
L154n1641_p0696a05║道合喫三十柱杖汝等諸人上來下去好
L154n1641_p0696a06║不丈夫以柱杖旋風打散。
L154n1641_p0696a07║晚叅師云拈華微笑肇祖開宗數千年來
L154n1641_p0696a08║源深流遠青出於藍代不乏人或拈或頌
L154n1641_p0696a09║或抑或揚日月光天德山河著地靈殊不
L154n1641_p0696a10║知清光萬古穿鑿浮雲讚歎也讚歎不及
L154n1641_p0696a11║評論也評論不及抑之如打水平江揚之
L154n1641_p0696a12║如負土足嶽師廼竪拂召眾云大眾道看
L154n1641_p0696a13║良久云一𮈔寒撒千江外漠漠魚龍動地
L154n1641_p0696a14║雷。
L154n1641_p0696a15║元旦小叅師云雲鋤雪築冰臥風餐忙忙
L154n1641_p0696b01║百十僧個個無一事壬辰正月一山僧普
L154n1641_p0696b02║為大眾一切授記長者長法身短者短法
L154n1641_p0696b03║身佛子住此地則是佛受用經行及坐臥
L154n1641_p0696b04║常在於其中。
L154n1641_p0696b05║結制小叅師云十方無壁四靣無門一念
L154n1641_p0696b06║萬年古今不異有甚堂內堂外說甚結制
L154n1641_p0696b07║解制諸禪客丘壑人須自有一盂靜撥煙
L154n1641_p0696b08║霞。
L154n1641_p0696b09║晚叅舉趙州勘婆話師云僧問臺山路如
L154n1641_p0696b10║何云驀直去僧便去如何云好個師僧又
L154n1641_p0696b11║恁麼去也前來師僧也恁麼後來趙州也
L154n1641_p0696b12║恁麼那裏是看破處一僧作禮云打鼓普
L154n1641_p0696b13║請看師云儱侗禪和如麻似粟一僧云昨
L154n1641_p0696b14║日晴今日雨師云三十棒且待別時一僧
L154n1641_p0696b15║云車不橫推理無曲斷師云多少人恁麼
L154n1641_p0697a01║道打出去也師廼云聽取山僧重說頌言
L154n1641_p0697a02║十五日前用錐便十五日後用鉤㨗正當
L154n1641_p0697a03║十五日鉤錐一齊歇一個失錢遭罪一個
L154n1641_p0697a04║弄巧成拙是他過量人荒草深深入。
L154n1641_p0697a05║晚叅眾問話畢師良久顧左右云南閻浮
L154n1641_p0697a06║提石頭大的大成佛小的小成佛汝等諸
L154n1641_p0697a07║人為甚在此粧村以柱杖旋風打散。
L154n1641_p0697a08║解制小叅知浴問今日小叅事如何師云
L154n1641_p0697a09║念汝辛勤進云某甲一口吞𥁞山河大地
L154n1641_p0697a10║諸佛還有站身處也無師云恁麼施主得
L154n1641_p0697a11║安樂師廼云道人降世無非與人作同事
L154n1641_p0697a12║攝麤衣蔽體糲食充饑此外復有何事毫
L154n1641_p0697a13║釐繫念三塗業因瞥爾情生萬劫羈鎻如
L154n1641_p0697a14║人飲水冷煖自知前日同眾坐三因僧舉
L154n1641_p0697a15║鳶飛戾天魚躍於淵山僧徵云作麼生說
L154n1641_p0697b01║察的道理如今有人下得語麼眾答話畢
L154n1641_p0697b02║師云山僧自道取黑。
L154n1641_p0697b03║住緗谿扣冰小叅師拈柱杖云百草頭釋
L154n1641_p0697b04║迦努目閙市裏彌勒攢眉三家邨裏廖胡
L154n1641_p0697b05║子惡發衝破三十三天琉璃殿角壓碎南
L154n1641_p0697b06║海波斯大拇指且道什麼人解救得良久
L154n1641_p0697b07║卓柱杖云叅。
L154n1641_p0697b08║晚叅師云昨日齋主請小叅山僧云端坐
L154n1641_p0697b09║受供養施主常安樂大眾還會麼若也會
L154n1641_p0697b10║得十方薄伽梵一路涅槃門釋迦不在前
L154n1641_p0697b11║彌勒不在後如或未然喫水防噎喫醬防
L154n1641_p0697b12║渴。
L154n1641_p0697b13║草菴晚叅師高聲召大眾眾無語師乃云
L154n1641_p0697b14║點即不到眾僧競出問話師左右顧視云
L154n1641_p0697b15║入戶已知來見解何須更舉轢中泥拈杖
L154n1641_p0698a01║打散。
L154n1641_p0698a02║江上敔山菴小叅師云今時人學道如在
L154n1641_p0698a03║洪波大海中中有吞舟之魚旁有羅剎鬼
L154n1641_p0698a04║國岸有罔人修羅天際真人遺下鐵葉方
L154n1641_p0698a05║寸許有智之士穩坐飛渡始得如或捕影
L154n1641_p0698a06║撈空難免羅剎鬼國等難古德云禪乃無
L154n1641_p0698a07║文字之教教乃有文字之禪端能明教定
L154n1641_p0698a08║許會禪若不會禪焉能明教何以言之教
L154n1641_p0698a09║乃佛語禪乃佛心不明佛心而會佛語有
L154n1641_p0698a10║是理乎秪如圓覺經云居一切時不起妄
L154n1641_p0698a11║念於諸妄心亦不息滅住妄想境不加了
L154n1641_p0698a12║知於無了知不辯真實如今人於此等言
L154n1641_p0698a13║句容易看得過殊不知醍醐毒藥毫釐有
L154n1641_p0698a14║差天地懸隔未入道者居一切時如何不
L154n1641_p0698a15║起妄念既不起妄念如何於諸妄心亦不
L154n1641_p0698b01║息滅此如茫茫大海中渾無著落者是也
L154n1641_p0698b02║有等一知半解得少為足者便道逢飯喫
L154n1641_p0698b03║飯要困便困淫坊酒肆不礙菩提逆行順
L154n1641_p0698b04║行一切不管所謂豁達空撥因果莾莾蕩
L154n1641_p0698b05║蕩招殃禍此如不塟吞舟之腹即墮羅剎
L154n1641_p0698b06║修羅之手山僧不惜眉毛為人頌出竹露
L154n1641_p0698b07║團光漾碧湍幽人琴罷倚闌干隔溪風轉
L154n1641_p0698b08║苕花白對對青蟲撲水寒。
L154n1641_p0698b09║晚叅師云天氣漸寒與大眾每人一箇大
L154n1641_p0698b10║火爐還各各受用得著麼良久云莫將閒
L154n1641_p0698b11║意解埋沒祖師心。
L154n1641_p0698b12║晚叅師云汝等諸人莫好高務奇莫趨難
L154n1641_p0698b13║行嶮但把身心世界一齊放却正恁麼時
L154n1641_p0698b14║看是甚麼境界驀喝一喝云道明上座騎
L154n1641_p0698b15║大𢈔嶺向諸人八萬四千毛孔中橫入竪
L154n1641_p0699a01║出見有多人不薦却向曹谿禮拜六祖大
L154n1641_p0699a02║師全身去也。
L154n1641_p0699a03║晚叅師云看看山僧一口吞却諸上座了
L154n1641_p0699a04║也諸上座還聞得山僧矢臭氣麼良久驀
L154n1641_p0699a05║掩卻室門。
L154n1641_p0699a06║丙申佛誕小叅師拈柱杖云三年不事事
L154n1641_p0699a07║強起答羣賢未了先師案塔根臥冷煙眾
L154n1641_p0699a08║問話畢師云告汝大眾同此荒寒岑寂叅
L154n1641_p0699a09║禪莫作叅禪會行行莫作行行會行行若
L154n1641_p0699a10║作行行會未免隨邪逐惡觸途成滯叅禪
L154n1641_p0699a11║若作叅禪會未免眼中著釘靣門塗炭直
L154n1641_p0699a12║饒雲門道釋迦老子初生一手指天一手
L154n1641_p0699a13║指地週行七步目顧四方云天上天下唯
L154n1641_p0699a14║吾獨尊山僧若見一棒打殺與狗子喫貴
L154n1641_p0699a15║圖天下太平切忌承虛接響何故我王庫
L154n1641_p0699b01║內無如是刀高聲召云大眾驀卓柱杖一
L154n1641_p0699b02║時打散。
L154n1641_p0699b03║結制夜小叅師云告汝內外大眾普請無
L154n1641_p0699b04║動無靜絕情絕解各各圓證自己本來靣
L154n1641_p0699b05║目從上佛祖是汝兒孫三乘十二分教是
L154n1641_p0699b06║甚拭不淨紙自是不歸歸便得故園風月
L154n1641_p0699b07║有誰爭。
L154n1641_p0699b08║晚叅師云古德見人入門便棒我者裏為
L154n1641_p0699b09║甚麼容許多人住眾無語師驀喝一喝云
L154n1641_p0699b10║把住直教龍象畏放行且與鳥禽閒。
L154n1641_p0699b11║晚叅師拈柱杖云汝諸大眾各住不思議
L154n1641_p0699b12║之地為甚自討許多生受不能得大解脫
L154n1641_p0699b13║眾擬議師震威一喝云散去。
L154n1641_p0699b14║晚叅師云一日三飡把施主好茶飯𥁞成
L154n1641_p0699b15║渣滓一月六叅把先宗標格𥁞成世諦流
L154n1641_p0700a01║布蒼天蒼天。
L154n1641_p0700a02║晚叅師云趙州老漢面目現在且道作麼
L154n1641_p0700a03║生與他相見驀喝一喝乃云聽取重說頌
L154n1641_p0700a04║言道有道無心甜口苦告汝諸人莫莾鹵
L154n1641_p0700a05║仔細隄防大雄山下虎。
L154n1641_p0700a06║歸報恩晚叅師云有人走到拄杖子下來
L154n1641_p0700a07║不與他拄杖子喫有人廻避拄杖子卻與
L154n1641_p0700a08║他拄杖喫且道喫拄杖子的是不喫拄杖
L154n1641_p0700a09║子的是後堂云知音不必頻頻舉達者須
L154n1641_p0700a10║知暗點頭師休去。
L154n1641_p0700a11║檀越請小叅問答畢師卓拄杖云大眾會
L154n1641_p0700a12║麼若會則靈山一會儼然未散如或未然
L154n1641_p0700a13║則金剛圈栗棘蓬作麼生吞作麼生透舉
L154n1641_p0700a14║拄杖云看看汾陽祖師來也一句明明該
L154n1641_p0700a15║萬象重陽九日菊花新擲拄杖喝一喝下
L154n1641_p0700b01║座。
L154n1641_p0700b02║檀越請小叅問答畢師拈拄杖云學般若
L154n1641_p0700b03║菩薩須識取真子真孫識得真子孫便識
L154n1641_p0700b04║得真父母識得真父母便識得真自己識
L154n1641_p0700b05║得真自己方知無死無生無聚無散無苦
L154n1641_p0700b06║無樂方知本無自己本無父母本無子孫
L154n1641_p0700b07║本無天地本無萬物本無佛祖本無眾生
L154n1641_p0700b08║不妨於此中示有佛祖示有眾生示有天
L154n1641_p0700b09║地示有萬物示有自己示有父母示有子
L154n1641_p0700b10║孫示有生死示有聚散示有苦樂方知示
L154n1641_p0700b11║有苦樂本無苦樂示有聚散本無聚散示
L154n1641_p0700b12║有生死本無生死示有自己本無自己示
L154n1641_p0700b13║有父母本無父母示有子孫本無子孫示
L154n1641_p0700b14║有萬物本無萬物示有天地本無天地示
L154n1641_p0700b15║有眾生本無眾生示有佛祖本無佛祖夫
L154n1641_p0701a01║是之謂真佛祖夫是之謂真自己夫是之
L154n1641_p0701a02║謂真父母夫是之謂真子孫竪拄杖云以
L154n1641_p0701a03║此舉揚般若之力回向法界有情齊圓種
L154n1641_p0701a04║智卓拄杖喝一喝下座。
L154n1641_p0701a05║開山老和尚忌日早叅師云清淨法身本
L154n1641_p0701a06║無出沒大悲願力示有去來古人恁麼道
L154n1641_p0701a07║山僧則不然大悲願力本無去來清淨法
L154n1641_p0701a08║身示有出沒。
L154n1641_p0701a09║初八晚請小叅師云彌勒真彌勒分身千
L154n1641_p0701a10║百億時時示時人時人自不識現前諸賢
L154n1641_p0701a11║還識得大肚皮老漢麼若識得布施一句
L154n1641_p0701a12║子與大眾結緣如無人道山僧自道去也
L154n1641_p0701a13║中旭上座到處作齋不曾供養一人山中
L154n1641_p0701a14║大眾兩度喫饅頭不曾咬著一些麫師復
L154n1641_p0701a15║云結制在邇更有一事白汝大眾本山半
L154n1641_p0701b01║月半月誓神務在清眾同居各須戒行清
L154n1641_p0701b02║楚因果分明若或未然未結制前速自起
L154n1641_p0701b03║單羯磨證戒非同兒戲。
L154n1641_p0701b04║丙申冬過大雄晚叅師驀喝一喝眾禮拜
L154n1641_p0701b05║師云半得半失。
L154n1641_p0701b06║師歸報恩檀越請小叅師云祖師西來別
L154n1641_p0701b07║無奇特秪要當人信得自己是佛見自本
L154n1641_p0701b08║來面目祖師門下客若不離心意識絕聖
L154n1641_p0701b09║凡路如何得見本來面目所以祖師又示
L154n1641_p0701b10║人向未生前薦取堪笑堪嗟十箇五雙口
L154n1641_p0701b11║說未生前秪向生後着倒上等外道以了
L154n1641_p0701b12║不可得為究竟無靣目為真靣目此在生
L154n1641_p0701b13║後着倒了也下等外道以運轉施為為本
L154n1641_p0701b14║來靣目此在生後着倒了也中等外道以
L154n1641_p0701b15║覓時則無用時則有為本來靣目此在生
L154n1641_p0702a01║後着倒了也不見臺山婆子他雖是箇婦
L154n1641_p0702a02║人宛有丈夫之作僧問臺山路向甚處去
L154n1641_p0702a03║婆云驀直去僧便去婆云好箇師僧又恁
L154n1641_p0702a04║麼去也趙州老漢不肯孤負他謂眾云臺
L154n1641_p0702a05║山婆子我與汝勘破了也此如千年古鏡
L154n1641_p0702a06║經磨而愈見光明百鍊精金遇煆而彌呈
L154n1641_p0702a07║光彩多少隨邪逐惡依語生解者胡拈妄
L154n1641_p0702a08║舉還知錯下一轉語墮五百生野狐身麼
L154n1641_p0702a09║所以道識法者懼。
L154n1641_p0702a10║晚叅師云僧問雲門一念不生還有過也
L154n1641_p0702a11║無門云須彌山大眾還知好惡麼後來雪
L154n1641_p0702a12║竇顯禪師問智門云一念不生為甚麼有
L154n1641_p0702a13║過門召近前竇近前門便打竇擬開口門
L154n1641_p0702a14║又打大眾還知棒頭落處麼良久云龍躍
L154n1641_p0702a15║桃花浪癡人戽夜塘。
L154n1641_p0702b01║晚叅師顧視左右云大家在者裏各各不
L154n1641_p0702b02║得自暴自棄良久云看脚下。
L154n1641_p0702b03║
L154n1641_p0702b04║
L154n1641_p0702b05║大覺普濟能仁玉琳琇國師語錄卷第三
L154n1641_p0702b06║音釋
L154n1641_p0702b07║闖（丑禁切琛去聲）。汞（胡孔切洪上聲水銀）。莽鹵（上母黨切茫上聲下
L154n1641_p0702b08║郎古切音魯莽鹵輕脫苟且也）。戽（[荒-亡+ㄊ]故切呼去聲杼水器）。