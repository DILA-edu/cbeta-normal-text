L154n1641_p0703a01║大覺普濟能仁玉琳琇國師語錄卷第四　幾四
L154n1641_p0703a02║嗣法門人行岳編
L154n1641_p0703a03║小叅（二）
L154n1641_p0703a04║檀越請小叅田單問如何是出身句師云
L154n1641_p0703a05║堂外禪坐堂內坐禪值牲問生死到來如
L154n1641_p0703a06║何抵敵師云三世諸佛不知有進云目前
L154n1641_p0703a07║一着子不得縱橫過在甚處師云狸奴白
L154n1641_p0703a08║牯卻知有問以大圓覺為我伽藍如何是
L154n1641_p0703a09║大圓覺師云近前來與汝道僧擬開口師
L154n1641_p0703a10║便喝僧又申問師便打問凢所有相皆是
L154n1641_p0703a11║虗妄為甚有山河大地聲未絕師便打又
L154n1641_p0703a12║僧出師亦打僧退師乃云山僧未出方丈
L154n1641_p0703a13║早已知歸猶是不唧𠺕漢更待向前喫棒
L154n1641_p0703a14║得與麼不知痛癢然而既到者裏且聽山
L154n1641_p0703a15║僧說夢山僧閉門打睡夢坐一道場彷彿
L154n1641_p0703b01║浴佛前後薰風天氣遠近緇素設供甚盛
L154n1641_p0703b02║山僧因齋慶讚訖閒行殿際歸坐法堂走
L154n1641_p0703b03║出一巍巍堂堂副寺來禮拜起出廣長舌
L154n1641_p0703b04║相吐舌覆面次滿十方高至梵天漸漸𭣣
L154n1641_p0703b05║轉摺作七十二叠還復納口舌相纔隱眉
L154n1641_p0703b06║間放白毫淨光光中出大音聲云啟白和
L154n1641_p0703b07║尚太子殿殿主偷供佛菓子山僧云如何
L154n1641_p0703b08║偷供佛菓子進云早間取去五碗晚間送
L154n1641_p0703b09║來五碗山僧不覺驚起盖此上人實難酬
L154n1641_p0703b10║對若道殿主偷菓子取去五碗送還五碗
L154n1641_p0703b11║如何是偷菓子若道副寺妄語安有如是
L154n1641_p0703b12║廣長舌相人而肯誑言不實不惟山僧不
L154n1641_p0703b13║能對徧問各寮頭首皆不肯對山僧次日
L154n1641_p0703b14║坐睡乃見前來副寺重理前話露柱中忽
L154n1641_p0703b15║然走箇一般巍巍堂堂的殿主出來高聲
L154n1641_p0704a01║喝住云副寺莫謗人他云如何謗人乃云
L154n1641_p0704a02║早來未嘗取菓子晚來何從還菓子於是
L154n1641_p0704a03║空王佛歡喜踴躍通身毛孔皆笑直得六
L154n1641_p0704a04║種震動山河大地明暗色空情與無情齊
L154n1641_p0704a05║入如來大寂滅海召眾云會麼若也會得
L154n1641_p0704a06║管教夢覺俱空若也不會湏知一回喫水
L154n1641_p0704a07║一回噎驀卓拄杖喝一喝下座。
L154n1641_p0704a08║五日雲禪薦親請小叅僧問請師直道妙
L154n1641_p0704a09║玄機師竪拄杖云烏藤七尺進云恁麼大
L154n1641_p0704a10║悲千手眼原來只箇身師云千鈞之弩不
L154n1641_p0704a11║為鼷鼠發機進云龍承點眼歸東海虎得
L154n1641_p0704a12║抽牙出杏林師云急走過問寂寂惺惺時
L154n1641_p0704a13║了無巴鼻未審者着子作麼生定當師云
L154n1641_p0704a14║毒蛇橫脚下進云正與麼時主人公在甚
L154n1641_p0704a15║麼處師云站過一邊進云恁麼則知音總
L154n1641_p0704b01║在閒忙裏不待安居結制期師云直要頭
L154n1641_p0704b02║破腦裂問舍利弗入城月上女出城是甚
L154n1641_p0704b03║麼人分中事師云進前來與汝道進云和
L154n1641_p0704b04║尚現大人相師打云捉兔亦全其力進云
L154n1641_p0704b05║有時恁麼便恁麼有時恁麼即不恁麼師
L154n1641_p0704b06║復打云還要第二杓進云不知三世諸佛
L154n1641_p0704b07║有此病麼師云得恁皮下無血師乃云人
L154n1641_p0704b08║如楚大夫國無叛臣家無逆子忠屈一時
L154n1641_p0704b09║義申千古此是千佛會中一數出家兒莫
L154n1641_p0704b10║莾鹵精白一心視乃祖身世遠且大何近
L154n1641_p0704b11║欺聾瞽人稱大覺璉誰見狐生虎驀卓拄
L154n1641_p0704b12║杖喝一喝復舉西天九祖密多尊者生提
L154n1641_p0704b13║伽國年五十口未曾言足未曾履八祖遊
L154n1641_p0704b14║化見其舍有白光乞侍者於其父尊者遽
L154n1641_p0704b15║起禮拜而說偈曰父母非我親誰是最親
L154n1641_p0705a01║者諸佛非我道誰是最道者八祖曰汝言
L154n1641_p0705a02║與心親父母非可比汝行與道合諸佛心
L154n1641_p0705a03║即是外求有相佛與汝不相似欲識汝本
L154n1641_p0705a04║心非合亦非離且道如何是非合亦非離
L154n1641_p0705a05║不見道虗空無內外心法亦如此若了虗
L154n1641_p0705a06║空故是達真如理聽取山僧報以木桃父
L154n1641_p0705a07║母為我親誰非最親者諸佛為我道誰非
L154n1641_p0705a08║最道者若有耳食者出來云和尚前言不
L154n1641_p0705a09║應後語適來辨魔揀異而今又作恁麼話
L154n1641_p0705a10║驀喝一喝云癡人面前莫說打你頭破腦
L154n1641_p0705a11║裂不知坐斷十方剛見逢人即揖下座。
L154n1641_p0705a12║晚叅師問維那云千鈞之弩不為鼷鼠發
L154n1641_p0705a13║機為甚古德見僧入門便喝進云車不橫
L154n1641_p0705a14║推理無曲斷師云我為甚麼容人在者裏
L154n1641_p0705a15║立進云大家有分師云還是與你棒喫不
L154n1641_p0705b01║與你棒喫進云一任和尚師云自領去進
L154n1641_p0705b02║云知恩有地僧問如何是學人本來面目
L154n1641_p0705b03║師云三箇眼睛四箇鼻孔問那吒太子析
L154n1641_p0705b04║骨還父析肉還母現本來身為父母說法
L154n1641_p0705b05║如何是本來身師云露進云萬古碧潭空
L154n1641_p0705b06║界月再三撈摝始應知師以扇子東西畫
L154n1641_p0705b07║數畫云前三三後三三是甚麼字進云禮
L154n1641_p0705b08║拜和尚師便喝柴頭問撥草瞻風祇圖見
L154n1641_p0705b09║性如何是性師云兩捆柴一担挑進云蒙
L154n1641_p0705b10║師指出金剛眼照見父母未生前師云日
L154n1641_p0705b11║日三担莫軃懶進云如人飲水冷煖自知
L154n1641_p0705b12║師云好生著力問馬祖一喝百丈三日耳
L154n1641_p0705b13║聾意旨如何師云非汝所言進云黃檗吐
L154n1641_p0705b14║舌又作麼生師云兩重公案問不慕諸聖
L154n1641_p0705b15║不重己靈還有向上事也無師云有進云
L154n1641_p0706a01║如何是向上事師云東司頭去撒進云恁
L154n1641_p0706a02║麼則直截去也師云莫惹人掩鼻問大智
L154n1641_p0706a03║文殊因甚出女子定不得師云那裏學得
L154n1641_p0706a04║來進云即今問和尚師云一人傳虗千人
L154n1641_p0706a05║傳實進云因甚罔明出得師云一處不通
L154n1641_p0706a06║兩處失功進云春色無高下花枝有短長
L154n1641_p0706a07║師云學語之流師乃顧視左右云諸大眾
L154n1641_p0706a08║大有生滅不停底在努力今生須了却莫
L154n1641_p0706a09║教累劫受餘殃眾擬議師以拄杖一時打
L154n1641_p0706a10║散。
L154n1641_p0706a11║晚叅師云石磉斫破你諸人腦殼露柱走
L154n1641_p0706a12║入你諸人鼻孔裏僧出作禮云連朝天雨
L154n1641_p0706a13║不扇自凉師云急走過師良久顧左右云
L154n1641_p0706a14║禍不入慎家之門各請歸寮眾作禮一僧
L154n1641_p0706a15║云如水乳合師云將謂停囚長智。
L154n1641_p0706b01║晚叅僧問不慕諸聖不重己靈時如何師
L154n1641_p0706b02║云利刃有蜜不須舐蠱毒之家水莫嘗問
L154n1641_p0706b03║脫體無依倚猶自立邊疆請問和尚過在
L154n1641_p0706b04║甚麼處師云急走過進云撒手千峰外渠
L154n1641_p0706b05║儂得自繇又作麼生師云近前來喫棒進
L154n1641_p0706b06║云與麼則分明一點乾坤露誰識其中有
L154n1641_p0706b07║活龍師云須是皮下有血問天地未分日
L154n1641_p0706b08║月未明本來面目在甚麼處師云荷葉團
L154n1641_p0706b09║團團似鏡菱角尖尖尖似錐師乃云世尊
L154n1641_p0706b10║四十九年說法秪接得箇飲光山僧二十
L154n1641_p0706b11║年來無法可說一味痛呵毒棒若是知好
L154n1641_p0706b12║惡的管教一箇箇超佛越祖去情義盡從
L154n1641_p0706b13║貧處斷世人偏向有錢家驀喝一喝卓拄
L154n1641_p0706b14║杖下座。
L154n1641_p0706b15║戊戌上巳荊溪眾檀越請師入主磬山小
L154n1641_p0707a01║叅師竪拂云龜毛拂子利如錐舉出離情
L154n1641_p0707a02║作者知生平不輕全許可拈香須將虎鬚
L154n1641_p0707a03║兒拈香云此一瓣香供養即此磬山堂上
L154n1641_p0707a04║得度得法本師開山老和尚用報無恩之
L154n1641_p0707a05║恩斂衣就座云阿呵呵自具一雙瘦冷脚
L154n1641_p0707a06║未曾輕踐等閒山乃指香案云先師建立
L154n1641_p0707a07║者箇公案經十餘載佛祖不敢正眼覰著
L154n1641_p0707a08║昔年却被某上座徹底翻轉先師直得吼
L154n1641_p0707a09║聲如雷數十年來要人代他雪屈今日剛
L154n1641_p0707a10║得眾檀護出手扶起所謂佛法付與王臣
L154n1641_p0707a11║于今見之某上座于此座上顯現先師全
L154n1641_p0707a12║身去也驀拈拄杖卓一卓喝一喝下座。
L154n1641_p0707a13║晚叅師云汝諸大眾未出母胎已與山僧
L154n1641_p0707a14║相見了也已受山僧究竟了也還信得及
L154n1641_p0707a15║麼一僧禮拜而出師云似則似是則不是
L154n1641_p0707b01║師乃云各各信得及則堂上先老人刻刻
L154n1641_p0707b02║與汝諸人耳提面命若信不及則三八晚
L154n1641_p0707b03║叅𥁞須腦門着地一僧出禮拜大眾久立
L154n1641_p0707b04║師云大眾等你答話進云與和尚同鼻孔
L154n1641_p0707b05║出氣師云急走過。
L154n1641_p0707b06║晚叅師云如何是無寒暑處寒時寒殺闍
L154n1641_p0707b07║黎熱時熱殺闍黎大眾還會麼眾無語師
L154n1641_p0707b08║云同是山中人應識山中語。
L154n1641_p0707b09║結制早叅師云開山老和尚甲戌冬此日
L154n1641_p0707b10║開爐茆茨草榻築雪烹雲指點磚頭土塊
L154n1641_p0707b11║為諸人𤼵上上機直教寒谷春回花開石
L154n1641_p0707b12║筍接待三十年來今戊戌冬亦于此日開
L154n1641_p0707b13║爐殿堂寮舍具體而微知浴盡誠檀護一
L154n1641_p0707b14║德香齋次第燈燭煇煌法法頭頭點𤼵一
L154n1641_p0707b15║切人四楞著地直教紅爐涌雪月冷風高
L154n1641_p0708a01║獨露磬山面目且道開山老人乍住為人
L154n1641_p0708a02║心切久住為人心切喝一喝云粉骨碎身
L154n1641_p0708a03║未足酬到此了然超百億。
L154n1641_p0708a04║晚叅師舉扇子云扇子𨁝跳上三十三天
L154n1641_p0708a05║築著帝釋鼻孔東海鯉魚打一棒雨似盆
L154n1641_p0708a06║傾有一上座雲門大師踏在脚底進堂出
L154n1641_p0708a07║寮撞著露柱且道是那一箇眾久立師呵
L154n1641_p0708a08║呵大笑歸寢室。
L154n1641_p0708a09║晚叅僧問月白風清未是衲僧極則未審
L154n1641_p0708a10║如何即是師云巡照鳴椎催坐香進云恁
L154n1641_p0708a11║麼則頂門有眼還同瞽句裏無私用最親
L154n1641_p0708a12║師云何不向下薦取進云秪如下載清風
L154n1641_p0708a13║者拽耙牽犂說向誰師云依稀似曲進云
L154n1641_p0708a14║謝師答話師云且過一邊僧禮拜師良久
L154n1641_p0708a15║舉如意顧眾云看看大千世界總被如意
L154n1641_p0708b01║吞却了也會得的近前來喫棒會不得的
L154n1641_p0708b02║歸堂坐香。
L154n1641_p0708b03║晚叅僧問敗子成家不許東拋西擲者箇
L154n1641_p0708b04║公案還是和尚建立麼師微笑進云草賊
L154n1641_p0708b05║大敗師云已放過進云轉見不堪師呵呵
L154n1641_p0708b06║大笑云却使山僧笑轉新問出頭天外誰
L154n1641_p0708b07║能委任運無私作者知秪如不涉程途如
L154n1641_p0708b08║何接待師云近前來與汝棒喫僧便喝師
L154n1641_p0708b09║云好一喝遲了八刻進云和尚領取一半
L154n1641_p0708b10║師云再犯不容又僧出纔伸問師云踏步
L154n1641_p0708b11║已知來見解何勞更舉轢中泥僧復進語
L154n1641_p0708b12║師不顧悅眾鳴引磬大眾仍久立師云大
L154n1641_p0708b13║眾三十棒悅眾三十棒。
L154n1641_p0708b14║早叅眾問話畢師云向上一路千聖不傳
L154n1641_p0708b15║過去佛祖如是說現在佛祖如是說未來
L154n1641_p0709a01║佛祖如是說有者又道千聖不然又道熱
L154n1641_p0709a02║盌鳴聲競欲接竹點天未免影響之徒視
L154n1641_p0709a03║同兒戲不見大梅道惑亂人未有了日在
L154n1641_p0709a04║任他非心非佛我只管即心即佛鳳毛麟
L154n1641_p0709a05║趾好生取則驀休去。
L154n1641_p0709a06║晚叅僧問承師示誨露柱成佛覺性難酬
L154n1641_p0709a07║重乞證據師云放汝三十棒進云還丹一
L154n1641_p0709a08║粒須加點木石同源鐵謂金師云識痛癢
L154n1641_p0709a09║好問踢翻滄海大地塵飛喝散白雲虗空
L154n1641_p0709a10║粉碎語未竟師云放汝三十棒進云棒頭
L154n1641_p0709a11║有眼明如日要識真金火裏看師云更要
L154n1641_p0709a12║第二杓僧喝師云急走過問法無上下高
L154n1641_p0709a13║低因甚天上一輪滿月人間盡稱月半師
L154n1641_p0709a14║云放汝三十棒進云徧界寒光即不問月
L154n1641_p0709a15║輪落後又如何師便喝良久顧視左右云
L154n1641_p0709b01║雲月是同溪山各異。
L154n1641_p0709b02║早叅僧問馬大師道即心即佛南泉道不
L154n1641_p0709b03║是心不是佛不是物未審和尚作麼生道
L154n1641_p0709b04║師云即心即佛不是心不是佛不是物僧
L154n1641_p0709b05║擬議師便喝問今日深秋寒入骨庭前霜
L154n1641_p0709b06║履菊花新且道明甚麼邊事師便喝進云
L154n1641_p0709b07║恁麼則露柱成佛已竟請和尚為眾說法
L154n1641_p0709b08║師云三十棒待別時進云和尚說法已竟
L154n1641_p0709b09║爭奈知恩者少師云且過一邊問如何是
L154n1641_p0709b10║空手把鋤頭師便喝如何是步行騎水牛
L154n1641_p0709b11║師云急走過如何是人從橋上過師云傅
L154n1641_p0709b12║大士在汝脚底如何是橋流水不流師云
L154n1641_p0709b13║更要第二杓惡水問水無筋骨因甚長流
L154n1641_p0709b14║不斷師便喝進云恁麼則四面青山擎日
L154n1641_p0709b15║月一湖碧水浴乾坤師連喝兩喝良久乃
L154n1641_p0710a01║顧左右云清寒久立大眾珍重。
L154n1641_p0710a02║結制小叅僧問天得一以清地得一以寧
L154n1641_p0710a03║聖人得一而天下和平法王無上超出一
L154n1641_p0710a04║切其有所得而然耶其無所得而然耶師
L154n1641_p0710a05║云近前來與汝道進云有水皆含月無山
L154n1641_p0710a06║不帶雲師云放汝三十棒進云拂拂清風
L154n1641_p0710a07║生法座定教海晏與河清師云過問釋迦
L154n1641_p0710a08║過去彌勒未來正當此日請師舉唱師云
L154n1641_p0710a09║倚天長劍逼人寒進云如何是第一玄師
L154n1641_p0710a10║云知音不用頻頻舉進云如何是第二玄
L154n1641_p0710a11║師云漚和爭負截流機進云如何是第三
L154n1641_p0710a12║玄師云一條拄杖兩人舁問結夏安居即
L154n1641_p0710a13║不問請轉法輪事如何師云薰風自南來
L154n1641_p0710a14║殿閣生微凉師乃云山僧積勞久病窀穸
L154n1641_p0710a15║先親志惟廬墓因編集先錄暫稽舊山居
L154n1641_p0710b01║此報恩西序頭首當專治佛法凡自利利
L154n1641_p0710b02║他常住事與堂中無涉者不必干預閒住
L154n1641_p0710b03║執事當專究本分不可閒議閒管別事東
L154n1641_p0710b04║序頭首及一切執事事事處處當以助眾
L154n1641_p0710b05║成道為心不可舉用好事喜功之人有悞
L154n1641_p0710b06║修行研究佛法如登山須到頂入海須到
L154n1641_p0710b07║底登山不到頂不知宇宙之寬廣入海不
L154n1641_p0710b08║到底不知滄溟之淵深顧左右云今日結
L154n1641_p0710b09║制之辰何不舉揚大法提掇宗乘乃作如
L154n1641_p0710b10║斯尋常語話驀喝一喝云不見道大凡演
L154n1641_p0710b11║唱宗乘一句語須具三玄門一玄門須具
L154n1641_p0710b12║三要路有權有實有照有用又不聞曹洞
L154n1641_p0710b13║五位回互雲門一字三関溈仰父子投機
L154n1641_p0710b14║法眼三界唯心若能洞明大法了悟宗乘
L154n1641_p0710b15║山僧恁麼告報端不尋常驀卓拄杖喝一
L154n1641_p0711a01║喝下座。
L154n1641_p0711a02║晚叅師云盡十方虗空是箇火爐四生九
L154n1641_p0711a03║有盡向冷地裏坐不知以何法遮掩眾競
L154n1641_p0711a04║出答話師云師子齩人韓盧逐塊。
L154n1641_p0711a05║庚子夏過大雄端陽日檀越請小叅師乃
L154n1641_p0711a06║橫按拄杖云身心水月世界鏡花十方寂
L154n1641_p0711a07║寂萬法閒閒說甚海寬地厚有何鳬短鶴
L154n1641_p0711a08║長舉手攀南斗回身倚北辰出頭天外看
L154n1641_p0711a09║盡是我般人卓拄杖下座。
L154n1641_p0711a10║晚叅師拈拄杖云山僧拄杖子吞却山河
L154n1641_p0711a11║大地汝諸大眾向何處安身立命眾無語
L154n1641_p0711a12║師云不是冤家不聚頭。
L154n1641_p0711a13║晚叅師拈拄杖僧問如何是一切聖賢如
L154n1641_p0711a14║電拂師云棒打石人頭嚗嚗論實事進云
L154n1641_p0711a15║見性成佛事如何師云兩重公案進云一
L154n1641_p0711b01║亘晴空淨寒光絕是非師云再犯不容師
L154n1641_p0711b02║乃云清虗之理畢竟無身如理如事官不
L154n1641_p0711b03║容針觸瞎千聖頂𩕳眼曹山潦倒強惺惺
L154n1641_p0711b04║驀卓拄杖喝一喝。
L154n1641_p0711b05║禮塔歸晚叅師云若人識得心大地無寸
L154n1641_p0711b06║土天目代出明心見性祖師因甚卻有許
L154n1641_p0711b07║多奇松怪石眾良久師以禪板拍案云人
L154n1641_p0711b08║歸大國方知貴水到瀟湘一樣清。
L154n1641_p0711b09║晚叅師云敲空作響擊石無聲大眾默坐
L154n1641_p0711b10║時成得什麼章句課誦時能有幾人不動
L154n1641_p0711b11║口眾無語師云放下衲僧鐵面皮切莫隨
L154n1641_p0711b12║羣與逐隊。
L154n1641_p0711b13║即事晚叅師云適來坐睡作得一夢夢見
L154n1641_p0711b14║露柱害病請醫診脈却請著箇良醫把他
L154n1641_p0711b15║從頭至足診了一徧告他道你本無病却
L154n1641_p0712a01║是自生顛倒自討苦喫露柱恍然大悟通
L154n1641_p0712a02║身踊躍從無始至盡未來際覓病起處了
L154n1641_p0712a03║不可得頓入塵塵三昧與盡虗空徧法界
L154n1641_p0712a04║情與無情一時同證大安樂法門直教山
L154n1641_p0712a05║河大地明暗色空異口同音一唱三歎慶
L154n1641_p0712a06║幸希有剛被門邊立著箇央庠禪和子掉
L154n1641_p0712a07║頭不信摩挲露柱云你分明是箇立地死
L154n1641_p0712a08║漢惹得磉盤開口喝云你恁麼正是撞着
L154n1641_p0712a09║露柱的瞎漢山僧聞他者喝不覺歡喜便
L154n1641_p0712a10║廼驚醒問汝大眾露柱害病醫他好不醫
L154n1641_p0712a11║他好若道醫他則无妄之藥不可試也若
L154n1641_p0712a12║道不醫豈可覺時佛法與夢時一般到者
L154n1641_p0712a13║裏如何決擇良久顧左右云夜深歇去。
L154n1641_p0712a14║晚叅師云昨夜有僧問無夢無想主人公
L154n1641_p0712a15║在什麼處聲未絕山僧以手掩其口有透
L154n1641_p0712b01║得過的代進一語庶不孤負山僧良久云
L154n1641_p0712b02║雨華亭騎案山入佛殿去也入夜堂中坐
L154n1641_p0712b03║叅復令透此話夜深師云却得露柱透過
L154n1641_p0712b04║了告山僧云雨華亭騎案山入佛殿是真
L154n1641_p0712b05║語者實語者直令闔天目山內外大眾一
L154n1641_p0712b06║箇箇毛孔中著得幾座佛殿既有此木上
L154n1641_p0712b07║座道了葢覆得大眾過向下文長付在來
L154n1641_p0712b08║日。
L154n1641_p0712b09║月庭小叅師云古人道石頭大的大小的
L154n1641_p0712b10║小明什麼邊事又云翫月還是陰處好明
L154n1641_p0712b11║處好眾競進語師廼云昔日有書生來叅
L154n1641_p0712b12║山僧問他道鳶飛戾天魚躍於淵言其上
L154n1641_p0712b13║下察也如何是察的道理士答不契山僧
L154n1641_p0712b14║自代云黑諸人會得者一語要透適來兩
L154n1641_p0712b15║問也不難。
L154n1641_p0713a01║七月朔日早叅師云三秋今日始一夏事
L154n1641_p0713a02║如何萬里無寸草淨地奈先屙好大哥還
L154n1641_p0713a03║他肌骨好不用著衣多。
L154n1641_p0713a04║晚叅師握竹篦作撫琴勢僧出問作麼生
L154n1641_p0713a05║得四稜蹋地師云擬釣鯨鯢師廼云昨晚
L154n1641_p0713a06║香嚴禪師入室告報山僧道堂中大有人
L154n1641_p0713a07║會得老僧上𣗳話且道是那一箇眾無語
L154n1641_p0713a08║師連聲咄云盤山會裏翻筋斗到此方知
L154n1641_p0713a09║普化顛。
L154n1641_p0713a10║中元小叅師拈拄杖僧問如何是奪人不
L154n1641_p0713a11║奪境師竪起拄杖進云如何是奪境不奪
L154n1641_p0713a12║人師云禮拜著進云如何是人境兩俱奪
L154n1641_p0713a13║師云今日且放過進云如何是人境俱不
L154n1641_p0713a14║奪師云謝汝齊進云料揀已蒙師指示即
L154n1641_p0713a15║今臨濟大師是何面目師便打僧云咦師
L154n1641_p0713b01║又打幾擊著琉璃又僧問西來大意則不
L154n1641_p0713b02║問如何是正法眼藏師云琉璃代汝喫棒
L154n1641_p0713b03║了也進云與麼則當頭炤燿師云得恁知
L154n1641_p0713b04║痛癢問一子出家九族升天目連神通為
L154n1641_p0713b05║甚救母不得師云汝是大不孝人進云父
L154n1641_p0713b06║子上山各自努力玄沙悟道為甚其父生
L154n1641_p0713b07║天師云汝是大修行人進云只如和尚懽
L154n1641_p0713b08║衡祖令師範人天未審尊人居何地位師
L154n1641_p0713b09║震威一喝進云如是則幽顯普利萬彚沾
L154n1641_p0713b10║恩師云前谿水急後嶺風高師廼云祖庭
L154n1641_p0713b11║乍住頗荒凉準擬秋來絕稻糧每日雲堂
L154n1641_p0713b12║共危坐晚叅人道似汾陽召大眾云西河
L154n1641_p0713b13║有當門師子來者即便齩殺若為入得汾
L154n1641_p0713b14║陽門見得汾陽人驀喝一喝和聲卓拄杖
L154n1641_p0713b15║云我不可作汾陽兒孫不得然雖如是事
L154n1641_p0714a01║無一向今日却值佛歡喜僧自恣之辰十
L154n1641_p0714a02║方雲集香飯飽餐且道西峰師子與西河
L154n1641_p0714a03║師子同聲相應耶超宗異目耶直立拄杖
L154n1641_p0714a04║云看取汾陽祖師在山僧拄杖頭上坐寶
L154n1641_p0714a05║蓮華之座出廣長舌相徧覆三千大千世
L154n1641_p0714a06║界地搖六震草木瓦礫悉演法音琅琅說
L154n1641_p0714a07║頌云三玄三要事難分得意忘言道易親
L154n1641_p0714a08║一句明明該萬象寶盆珍饌供三尊下座。
L154n1641_p0714a09║晚叅師握拄杖坐良久廼云我觀坐禪瞌
L154n1641_p0714a10║睡者大都是不善用心我今不要你們用
L154n1641_p0714a11║心一箇箇令汝等見性去願麼一僧作禮
L154n1641_p0714a12║云和尚慈悲師指云大家禮取露柱卓拄
L154n1641_p0714a13║杖云待磉盤教住來向山僧手中喫棒。
L154n1641_p0714a14║晚叅師云僧問古德學人乍入叢林乞師
L154n1641_p0714a15║指箇入處古德云還聞偃谿水聲麼僧云
L154n1641_p0714b01║聞德云向者裏入汝等諸人作麼生會一
L154n1641_p0714b02║僧云仰止巖前師子吼雨華橋上牧童歸
L154n1641_p0714b03║師云三級浪高魚化龍癡人猶戽夜塘水
L154n1641_p0714b04║一僧云從門入者不是家珍師云自領三
L154n1641_p0714b05║十棒廼顧左右云歸堂喫茶。
L154n1641_p0714b06║晚叅師云堂中四箇露柱一時成佛去也
L154n1641_p0714b07║召眾云且道成佛的事作麼生廼云直得
L154n1641_p0714b08║現大人相爍破山河大地令古之今之瞻
L154n1641_p0714b09║仰他不及廻避他不及汝輩何得堆堆守
L154n1641_p0714b10║故轍以竹篦旋風打散。
L154n1641_p0714b11║晚叅師舉竹篦子云大眾喚者箇作什麼
L154n1641_p0714b12║良久師廼云夜來虗空落地大眾眉毛無
L154n1641_p0714b13║恙逢人覿靣提持未免觸途成滯所謂百
L154n1641_p0714b14║千澄清大海棄之而惟認一浮漚以竹篦
L154n1641_p0714b15║向地一畫。
L154n1641_p0715a01║豎前殿桐鄉公李護法送齋僧大鍋等進
L154n1641_p0715a02║山同遜予鋐上座體淨常禪人請小叅師
L154n1641_p0715a03║云我有一間殿無外亦無內廣蔭幾多人
L154n1641_p0715a04║問著難理會我有供眾鍋不少亦不多到
L154n1641_p0715a05║來盡飽餐飯罷任摩挲我有二三子非勤
L154n1641_p0715a06║亦非惰語默絕思惟動靜無虗過下座。
L154n1641_p0715a07║燈節晚叅師云龍池石磬報恩大雄天目
L154n1641_p0715a08║每年新正半月禮祖正當禮拜時且道祖
L154n1641_p0715a09║師對大眾說什麼法眾答話畢師左右顧
L154n1641_p0715a10║視云各各頂門著地始得。
L154n1641_p0715a11║晚叅師拈拄杖云汝諸大眾各各會得大
L154n1641_p0715a12║地無寸土麼一僧喝師云昨日有人胡喝
L154n1641_p0715a13║亂喝三十棒趁出去也師廼云主山高案
L154n1641_p0715a14║山低。
L154n1641_p0715a15║佛湼槃日晚叅師召大眾云今日是什麼
L154n1641_p0715b01║日子眾答話畢師廼云三春今已半箇事
L154n1641_p0715b02║合如何全身示現日睡眼細摩挲。
L154n1641_p0715b03║大悲誕晚叅師杖空一下召大眾云敲空
L154n1641_p0715b04║作響擊木無聲會麼。
L154n1641_p0715b05║晚叅師云若人識得心大地無寸土釋迦
L154n1641_p0715b06║文佛睹明星時天目山大轉法輪阿誰得
L154n1641_p0715b07║聞眾各進語師云若不藍田射石虎如何
L154n1641_p0715b08║識得李將軍。
L154n1641_p0715b09║小叅師云今日是開山高祖誕辰舉則公
L154n1641_p0715b10║案供養大眾昔日高祖住此西峰上堂云
L154n1641_p0715b11║盡十方世界是箇盋盂汝等諸人喫粥喫
L154n1641_p0715b12║飯也在裏許屙矢放溺也在裏許行住坐
L154n1641_p0715b13║臥廼至一動一靜總在裏許若也識得達
L154n1641_p0715b14║磨大師只與你作箇洗脚奴子若也不識
L154n1641_p0715b15║二時粥飯將什麼喫叅師云高祖恁麼告
L154n1641_p0716a01║報却似俯憐幼子提獎嬰兒新天目却要
L154n1641_p0716a02║問取久叅衲子盡大地是箇盋盂喚什麼
L154n1641_p0716a03║作穿衣喫飯喚什麼作屙矢放溺喚什麼
L154n1641_p0716a04║作行住坐臥語默動靜若也識得更有什
L154n1641_p0716a05║麼達磨大師若也不識便見有穿衣喫飯
L154n1641_p0716a06║便見有屙矢放溺便見有行住坐臥語默
L154n1641_p0716a07║動靜二時過堂喚他作飯袋子豈為分外
L154n1641_p0716a08║召大眾云且道高祖說得是新天目說得
L154n1641_p0716a09║是若高祖說得是佛法豈有兩般若新天
L154n1641_p0716a10║目說得是山僧却是高祖兒孫大凡叅學
L154n1641_p0716a11║須是透頂透底明緇素識好惡始得若也
L154n1641_p0716a12║半青半黃顢頇穿鑿未免觸途成滯驀喝
L154n1641_p0716a13║一喝云劍為不平離寶匣藥因救病出金
L154n1641_p0716a14║缾。
L154n1641_p0716a15║結夏小叅師云天目今年結制以盡虗空
L154n1641_p0716b01║徧法界為禪堂來者一任來去者一任去
L154n1641_p0716b02║若還偷心不死情知門外立地。
L154n1641_p0716b03║早叅師示眾云同居此西峯祖庭務須福
L154n1641_p0716b04║慧兩嚴事理出就方堪與開山祖師同盋
L154n1641_p0716b05║盂喫飯。
L154n1641_p0716b06║晚叅師握拄杖云不思善不思惡如何是
L154n1641_p0716b07║本來靣目垂𮈔千尺意在深潭不與萬法
L154n1641_p0716b08║為侶的是什麼人躡足龍門清風徧界今
L154n1641_p0716b09║時人聞舉著本來面目不侶萬法的人便
L154n1641_p0716b10║道葢天葢地惟我獨尊殊不知正是客作
L154n1641_p0716b11║漢馬大師云待汝一口吸盡西江水與汝
L154n1641_p0716b12║道也須是箇人始得切莫輕接嘴。
L154n1641_p0716b13║晚叅師舉扇子云雲門大師忍俊不禁在
L154n1641_p0716b14║扇子頭上揚聲大呌云大眾莫瞌睡眾作
L154n1641_p0716b15║禮師云各與三十棒。
L154n1641_p0717a01║晚叅師云經行及坐臥常在於其中且道
L154n1641_p0717a02║是什麼人分上事良久云莫道天目說如
L154n1641_p0717a03║來禪好。
L154n1641_p0717a04║天雨早叅師示眾云諸人專為生死入山
L154n1641_p0717a05║辦道晴天須動中用心天陰須靜中加工
L154n1641_p0717a06║靜中加工方知動中打失不打失顧左右
L154n1641_p0717a07║云三祖時時在汝諸人毛孔出入知麼各
L154n1641_p0717a08║各卸却皮囊子相見。
L154n1641_p0717a09║堂中晚叅師示眾云來此深山祖庭須叅
L154n1641_p0717a10║了生死的禪欲了生死須空四相不見金
L154n1641_p0717a11║剛經說令一切眾生入無餘湼槃而實無
L154n1641_p0717a12║一眾生得滅度者如是無人我眾生壽者
L154n1641_p0717a13║之相方到父母未生前到得父母未生前
L154n1641_p0717a14║自然證取本來面目所以五祖每令人誦
L154n1641_p0717a15║金剛般若不知者以般若為空宗殊不知
L154n1641_p0717b01║佛說之空未有空而不圓者若空而不圓
L154n1641_p0717b02║即是外道空臨濟大師道一句中具三玄
L154n1641_p0717b03║一玄中具三要法林秋晚有志之士須共
L154n1641_p0717b04║努力。
L154n1641_p0717b05║晚叅師云天目今年過分辛苦有箇不動
L154n1641_p0717b06║尊古如來乘本願輪作不請友時時為大
L154n1641_p0717b07║眾說法大眾共見共聞麼眾擬議師便喝。
L154n1641_p0717b08║晚叅師云白雲不動青山走。
L154n1641_p0717b09║堂中小叅是晚免巡香開小靜一老衲大
L154n1641_p0717b10║展九禮師云年多識廣師廼云饑則飽餐
L154n1641_p0717b11║香飯倦便垂頭黑甜好大哥樂也麼要睡
L154n1641_p0717b12║的各與箇枕子鐵磬大良久拈拄杖旋風
L154n1641_p0717b13║打眾伏地師驀擲拄杖出堂。
L154n1641_p0717b14║晚叅問話畢師廼云我祖昭覺老人有箇
L154n1641_p0717b15║瞌睡歌歌中有云睡著更綿密山僧是他
L154n1641_p0718a01║兒孫眾中有解睡者各與一箇鐵磬大的
L154n1641_p0718a02║枕子昨晚散與堂中大眾眾見枕子太大
L154n1641_p0718a03║承當不得盡嚇倒了今晚散與各堂寮大
L154n1641_p0718a04║眾承當得的各請領取驀拈拄杖眾皆走
L154n1641_p0718a05║散師以杖拍案云鍊得通紅打一鎚周遭
L154n1641_p0718a06║無數火星飛十成好箇金剛鑽攤向門前
L154n1641_p0718a07║賣與誰。
L154n1641_p0718a08║坐七完晚叅問話畢師廼云衲子不叅禪
L154n1641_p0718a09║山僧不答話此眾無枝葉惟有一真實。
L154n1641_p0718a10║檀越請小叅師拈香云者一炷香從遜子
L154n1641_p0718a11║鋐上座等領淮海道祖檀越信心中拈出
L154n1641_p0718a12║將來焫向爐中成如意寶輪滿足殊勝雲
L154n1641_p0718a13║供養盡虗空徧法界常住三寶靈山會上
L154n1641_p0718a14║本師釋迦牟尼尊佛尊法賢聖眾西天東
L154n1641_p0718a15║土歷代祖師南嶽直下諸祖臨濟本宗歷
L154n1641_p0718b01║代諸祖本寺開山諸祖荊谿石磬山先老
L154n1641_p0718b02║和尚伏願檀越福慧兩嚴上座輩自他俱
L154n1641_p0718b03║利現前大眾同成正覺同利眾生師就座
L154n1641_p0718b04║廼云不思善不思惡正恁麼時本來靣目
L154n1641_p0718b05║葢天葢地露柱頓開十萬八千金剛正眼
L154n1641_p0718b06║千峯萬峯奇松怪石化作金毛師子王𨁝
L154n1641_p0718b07║跳上三十三天虗空片片為瑞為祥滿落
L154n1641_p0718b08║人間阿呵呵好大哥風流不在着衣多。
L154n1641_p0718b09║早叅舉僧問趙州栢𣗳子幾時成佛州云
L154n1641_p0718b10║虗空落地時成佛僧云虗空幾時落地州
L154n1641_p0718b11║云栢𣗳子成佛時落地師云古佛與麼老
L154n1641_p0718b12║婆心切大眾知麼良久云趙州與諸人隔
L154n1641_p0718b13║江。
L154n1641_p0718b14║佛成道日小叅問答不錄師召大眾云世
L154n1641_p0718b15║尊於數千年前與天下古今人同證智慧
L154n1641_p0719a01║德相奈何數千年後尚有開眼瞌睡的五
L154n1641_p0719a02║祖示人念取金剛般若便把人人驀頭一
L154n1641_p0719a03║杓冷水廼僅聞老盧一人知非顧視左右
L154n1641_p0719a04║云庭栢蕭疎日卓午莫覓寒棲鼓翅聲。
L154n1641_p0719a05║草堂得月峯晚叅師云盡大地是沙門一
L154n1641_p0719a06║隻眼千松萬竹向甚處著一僧出師便喝
L154n1641_p0719a07║除夕晚叅師云古德烹露地白牛分歲老
L154n1641_p0719a08║僧與人人一靣古鏡良久云受用得的各
L154n1641_p0719a09║希鑒納如或不然未免完壁。
L154n1641_p0719a10║元旦小叅師云先天地而生後天地而不
L154n1641_p0719a11║老又有道惟有拄杖子無舊亦無新此皆
L154n1641_p0719a12║陳年曆日束而置之高閣可也老僧與大
L154n1641_p0719a13║眾說些應時及節的佛法廼云苟日新日
L154n1641_p0719a14║日新又日新。
L154n1641_p0719a15║春朝報恩堂小叅師云新春無可供諸大
L154n1641_p0719b01║眾指諸大眾叅取箇真善知識廼以如意
L154n1641_p0719b02║西指云者林竹得恁清復以如意東指云
L154n1641_p0719b03║者林松得恁古。
L154n1641_p0719b04║起期晚叅師云與大眾約法三章一不許
L154n1641_p0719b05║坐禪二不許經行三不許喫粥喫飯眾擬
L154n1641_p0719b06║議師震威一喝。
L154n1641_p0719b07║晚叅眾集師趁令退眾立不散師云大眾
L154n1641_p0719b08║既堅立不去豈可空過有生平不輕說的
L154n1641_p0719b09║佛法今日說與大眾驀休去。
L154n1641_p0719b10║晚叅師云有箇絕勝境界為甚人不肯到
L154n1641_p0719b11║良久云都緣太近。
L154n1641_p0719b12║解制小叅僧問羅籠不住呼喚不回成什
L154n1641_p0719b13║麼邊事師打云打出你頂門眼進云如是
L154n1641_p0719b14║則信步蹋翻華藏海堂堂徧界任縱橫師
L154n1641_p0719b15║以拄杖擉云刺瞎你眼中睛師廼橫按拄
L154n1641_p0720a01║杖云千人萬人中得一人半人得一人半
L154n1641_p0720a02║人方知一切眾生皆具如來智慧德相但
L154n1641_p0720a03║以妄想執著不能證得一冬來有不空過
L154n1641_p0720a04║的麼有則須向人前吐露莫只背地裏半
L154n1641_p0720a05║吞半吐胷次中不青不黃為山九仞功虧
L154n1641_p0720a06║一簣逗到結角羅紋處噬臍何及驀喝一
L154n1641_p0720a07║喝卓拄杖云把住也黃金失色放行也瓦
L154n1641_p0720a08║礫生光黃金失色必藥汞非真精金百鍊
L154n1641_p0720a09║愈見光輝瓦礫生光豈燕石為寶魚目作
L154n1641_p0720a10║珠彌增怪笑今日正當解制之日有最親
L154n1641_p0720a11║切的末後句分付大眾雪後始知松栢操
L154n1641_p0720a12║事難方見丈夫心。
L154n1641_p0720a13║晚叅師云不將境示人庭前栢𣗳子堆堆
L154n1641_p0720a14║老趙州石橋滑如水大眾作麼生與祖師
L154n1641_p0720a15║相見眾久立師云長帬新婦拖泥走端的
L154n1641_p0720b01║知恩解報恩。
L154n1641_p0720b02║晚叅舉世尊示隨色摩尼珠問五方天王
L154n1641_p0720b03║云此珠作何色時五方天王互說異色世
L154n1641_p0720b04║尊藏珠入袖却擡手云此珠作何色時五
L154n1641_p0720b05║方天王云佛手中無珠何處有色世尊歎
L154n1641_p0720b06║云汝何迷倒之甚吾將世珠示之便各強
L154n1641_p0720b07║說有青黃赤白色吾將真珠示之便總不
L154n1641_p0720b08║知時五方天王皆悉悟去先磬山云世尊
L154n1641_p0720b09║奇特俾天王一一悟道千古之下令人樂
L154n1641_p0720b10║聞磬山不肖遠孫也要效顰不識大眾信
L154n1641_p0720b11║得及未驀伸出拳云是什麼色若云是拳
L154n1641_p0720b12║非珠老僧喚他近前來你恁麼道天王不
L154n1641_p0720b13║如且道是賞伊是罰伊師云山僧聞此直
L154n1641_p0720b14║得帆隨湘轉望衡九面還有與新天目同
L154n1641_p0720b15║叅的麼良久云法如大海須將大海來傾
L154n1641_p0721a01║取大海去。
L154n1641_p0721a02║晚叅師示眾云凢看公案須研窮佛祖落
L154n1641_p0721a03║處不可在語脈裏轉嫫母效顰邯鄲學步
L154n1641_p0721a04║見笑大方取譏識者今將晚叅所舉隨色
L154n1641_p0721a05║摩尼因緣逐一徵示且道天王悟去在擡
L154n1641_p0721a06║手處不在擡手處是拳非珠是超宗異目
L154n1641_p0721a07║語是觸途成滯語若道超宗異目為甚先
L154n1641_p0721a08║磬山云是賞伊是罰伊若道觸途成滯為
L154n1641_p0721a09║甚云你恁麼道天王不如承言者喪滯句
L154n1641_p0721a10║者迷言無展事語不投機。
L154n1641_p0721a11║晚叅師云晚來山行巽僧百骸潰散時如
L154n1641_p0721a12║何進云徧界不曾藏山僧指面前石云喚
L154n1641_p0721a13║者箇作甚麼僧無語有人代他進得一語
L154n1641_p0721a14║麼良久云從緣薦得相應疾就體消停得
L154n1641_p0721a15║力遲。
L154n1641_p0721b01║結夏知浴同武林檀越請小叅師拈拄杖
L154n1641_p0721b02║僧問千年祖席重興萬古宗風再振除却
L154n1641_p0721b03║語默棒喝請師別通消息師云進前來與
L154n1641_p0721b04║汝道進云如是則銜月白牛露地走追風
L154n1641_p0721b05║天馬帶雲飛師云急走過問九旬禁足即
L154n1641_p0721b06║不問不涉功勳事若何師云放汝三十棒
L154n1641_p0721b07║僧禮拜師云得恁知痛癢師廼云山僧出
L154n1641_p0721b08║世三十餘年所有佛法盡皆說却了也今
L154n1641_p0721b09║來天目住箇破院子領眾作務時作務坐
L154n1641_p0721b10║禪時坐禪卓拄杖云切忌動著動著則三
L154n1641_p0721b11║十棒靠拄杖云同入此門來熏風好著力
L154n1641_p0721b12║塔院晚叅師左右顧視云汝諸大眾各須
L154n1641_p0721b13║使得一切時莫為一切時使轉得一切境
L154n1641_p0721b14║莫為一切境轉良久震威一喝。
L154n1641_p0721b15║普請栽秧晚叅師云古者道大眾為老僧
L154n1641_p0722a01║開田老僧為大眾說大義天目則不然大
L154n1641_p0722a02║眾未嘗栽田老僧却為說大義眾作禮師
L154n1641_p0722a03║云維那何不道與麼則大眾一箇箇閒閒
L154n1641_p0722a04║地去也。
L154n1641_p0722a05║盛暑晚叅師云鑊湯爐炭裏廻避無寒暑
L154n1641_p0722a06║處廻避且道那箇眼青那箇眼白眾荅話
L154n1641_p0722a07║畢師云謹白叅玄人寒暑莫虗度。
L154n1641_p0722a08║晚叅師舉扇云有見得雲門大師的麼維
L154n1641_p0722a09║那進云今晚定雨師云大眾幾人打溼袈
L154n1641_p0722a10║裟角那率眾作禮師云雷聲甚大。
L154n1641_p0722a11║謝雨晚叅師云雲門大師本擬向扇子裏
L154n1641_p0722a12║長伸兩脚安穩打眠剛被維那鳴椎竭力
L154n1641_p0722a13║驚他出定直得雨似盆傾澤被萬物大眾
L154n1641_p0722a14║有賴如今若為復請雲門大師向扇子裏
L154n1641_p0722a15║入定去良久云轉扇子歸雲門大師復云
L154n1641_p0722b01║既易轉扇子歸雲門轉大師歸扇子何難
L154n1641_p0722b02║祖堂晚叅師云大眾在祖師毛孔中作禮
L154n1641_p0722b03║祖師在大眾眉毛上趺坐。
L154n1641_p0722b04║早叅師云夜來露柱子入室報道到處走
L154n1641_p0722b05║一遭審知今時叅學人一箇箇銅頭鐵額
L154n1641_p0722b06║老大虗空整片掉將下來墻壁瓦礫悉百
L154n1641_p0722b07║雜碎惟有叅學人依舊眉端目正全沒星
L154n1641_p0722b08║子事山僧向他道臘月三十日快到各自
L154n1641_p0722b09║打掃門前管甚東家杓柄長西家杓柄短
L154n1641_p0722b10║露柱子聞即冲舉山僧一夜半疑半信適
L154n1641_p0722b11║來侍者云大眾早叅山僧不覺踊躍者件
L154n1641_p0722b12║疑事有箇雪處問諸大眾各各有甚護身
L154n1641_p0722b13║符子眾答不契師拈拄杖旋風打散眾作
L154n1641_p0722b14║禮師擲拄杖云一日復一日年從頭上增
L154n1641_p0722b15║除夕晚叅師云今日未悟道者不合睡凡
L154n1641_p0723a01║未悟道者如為客未到家一般不見古人
L154n1641_p0723a02║云旅舘寒燈獨不眠客心何事轉悽然故
L154n1641_p0723a03║鄉今夜思千里霜𩬆明朝又一年已悟道
L154n1641_p0723a04║者亦不合睡凡悟道者如生西方一般所
L154n1641_p0723a05║謂如蓮華開似大夢覺從此應無寒暑無
L154n1641_p0723a06║晝夜久悟道者亦不合睡凡久悟道者應
L154n1641_p0723a07║般若清楚如所謂夢中說六波羅蜜與醒
L154n1641_p0723a08║時說六波羅蜜是同是別此等葛藤應趁
L154n1641_p0723a09║殘年討箇倒斷何俟當來問取彌勒是為
L154n1641_p0723a10║天目三不睡昔人家風澹泊每說小叅以
L154n1641_p0723a11║為供養天目今日報恩堂佛事完遲說此
L154n1641_p0723a12║三不睡以為晚叅。
L154n1641_p0723a13║早叅問話畢師云天目有三訣一訣一鐵
L154n1641_p0723a14║橛若人吹得通佛祖下風列會得的對眾
L154n1641_p0723a15║激揚如或未能山僧自為頌出第一訣虗
L154n1641_p0723b01║空著地擲壓倒萬萬人阿㖿阿㖿泣第二
L154n1641_p0723b02║訣龍女解成佛大海徹底乾紅爐片片雪
L154n1641_p0723b03║第三訣門有當行客各自買與賣不費主
L154n1641_p0723b04║人力眾作禮師左右顧視云將此深心奉
L154n1641_p0723b05║塵剎是則名為報佛恩。
L154n1641_p0723b06║早叅師云向上向下熱碗鳴聲別有生機
L154n1641_p0723b07║鏤冰琢玉不是龍門客切忌遭點額驀拈
L154n1641_p0723b08║拄杖大眾一齊趨退師擲下拄杖。
L154n1641_p0723b09║早叅師云一則公案不透即是本叅不透
L154n1641_p0723b10║古人叅學片語未通廢寢忘餐决定討箇
L154n1641_p0723b11║分曉豈肯此間一期那間一期寄籬因熱
L154n1641_p0723b12║舐指𪭺柱窮年積歲半飽半饑眼光落地
L154n1641_p0723b13║恍惚慞惶前路渺茫噬臍無及汝諸大眾
L154n1641_p0723b14║會得夜來三訣頌便許會濟上三玄更有
L154n1641_p0723b15║三要語在切莫造次然而者件事一了百
L154n1641_p0724a01║了一處通千處萬處通一節了千節萬節
L154n1641_p0724a02║了果能契悟本來舉一明三自然明逾杲
L154n1641_p0724a03║日威迅雷霆直教人藏身無地掩耳不及
L154n1641_p0724a04║所以道三玄三要事難分得意忘言道易
L154n1641_p0724a05║親一句明明該萬象驀喝一喝和聲將竹
L154n1641_p0724a06║篦子拍案一下。
L154n1641_p0724a07║上開山祖塔供師拈香云虗空粉碎地平
L154n1641_p0724a08║沉真叅實悟眼中金枕子落地安邦國管
L154n1641_p0724a09║見狂奴窖底評師繞塔畢復作禮云透脫
L154n1641_p0724a10║重関代有聞死関終世更何人沐猴晝錦
L154n1641_p0724a11║氣葢世姬馬噬臍懊惱深。
L154n1641_p0724a12║上中祖塔供師拈香云透脫重關句法雲
L154n1641_p0724a13║拈出新生平不曾悟霹靂鴨能聞師繞塔
L154n1641_p0724a14║畢復作禮云有道惟頻退身世如浮雲叅
L154n1641_p0724a15║禪無秘訣承言生怒癭。
L154n1641_p0724b01║結秋小叅師云皮膚脫落盡惟有一真實
L154n1641_p0724b02║大眾會麼廼云汾陽化紙禹門普梆天目
L154n1641_p0724b03║者裏前谿水急後嶺風高且道那箇在前
L154n1641_p0724b04║那箇在後良久云歸堂喫茶。
L154n1641_p0724b05║友石靜主領寧國眾檀越請小叅眾問話
L154n1641_p0724b06║畢師云昔有政禪師每騎牛出入人呼之
L154n1641_p0724b07║為政黃牛住錦里功臣寺數十餘年未嘗
L154n1641_p0724b08║說法有問之者曰吾倩萬象開演我說有
L154n1641_p0724b09║盡此之開演無窮今日友石上座同諸檀
L154n1641_p0724b10║越啟請說法又作麼生須知萬象開演我
L154n1641_p0724b11║說無窮無言頂其聲如雷玉柱峯通身是
L154n1641_p0724b12║眼雨華橋橋流水峙旭日翠微和合高歌
L154n1641_p0724b13║諸上善人來時好道去時亦如來時一香
L154n1641_p0724b14║一果充塞寰區一米一豆十方普供且道
L154n1641_p0724b15║佛法極則一句是如何衝開碧落松千尺
L154n1641_p0725a01║截斷紅塵水一谿。
L154n1641_p0725a02║東山祖忌拈香師云透白雲重關行少室
L154n1641_p0725a03║正令有昭覺如龍得水似虎生翼唐虞之
L154n1641_p0725a04║際於斯為盛靠者著子如須彌山至簡至
L154n1641_p0725a05║要至易至直萬般存此道一味信前緣言
L154n1641_p0725a06║而世為天下法行而世為天下則天目拈
L154n1641_p0725a07║一片香直是仰望不及。
L154n1641_p0725a08║小叅舉黃檗接臨濟公案師示頌云生成
L154n1641_p0725a09║鐵壁銅墻能禁雨傾風撼平地壁倒墻坍
L154n1641_p0725a10║受敵驚羣八面寒光百鍊千鎚真金色變
L154n1641_p0725a11║不變要識師子搏兒不露爪牙難辨。
L154n1641_p0725a12║小叅舉趙州十二時歌師示頌云識心見
L154n1641_p0725a13║性不蹉路廓然太虗露露露平常心道擬
L154n1641_p0725a14║即乖知與不知二俱墮南泉終日口吧吧
L154n1641_p0725a15║問著無言忙下座超宗異目克家兒勘徧
L154n1641_p0725b01║諸方闢門戶向北天空日月寬石橋平滑
L154n1641_p0725b02║人難度砒霜鴆毒滿把摣虎狼蛇蝎供坐
L154n1641_p0725b03║臥不下繩牀接趙王敲扉排戶鳴饑餓步
L154n1641_p0725b04║行騎馬亦騎羊眼青無佛亦無祖教會婆
L154n1641_p0725b05║婆轉藏經臺山有路親勘破嘻笑怒罵震
L154n1641_p0725b06║如雷倒雪高聲墮雲霧知音緘口靜焚香
L154n1641_p0725b07║等閒寄取鍬子去。
L154n1641_p0725b08║九月朔檀越請小叅師云天得一以清地
L154n1641_p0725b09║得一以寧君得一以明父得一以慈子得
L154n1641_p0725b10║一以孝友得一以恒且道道者得一又作
L154n1641_p0725b11║麼生師拈拂子云釋迦文佛以至孝成無
L154n1641_p0725b12║上正等正覺達磨大師以至孝鼻祖支那
L154n1641_p0725b13║六祖大師以至孝傳法開宗先磬山老和
L154n1641_p0725b14║尚以至孝得龍池正印今日武林魏檀越
L154n1641_p0725b15║母難之辰同諸善友得得入山設齋請法
L154n1641_p0726a01║是為大孝之大孝且華果同時自利利親
L154n1641_p0726a02║一句作麼生道火裏金蓮高十丈披風拂
L154n1641_p0726a03║月長精神下座。
L154n1641_p0726a04║四月八日晚叅師云凡在天目住者辛苦
L154n1641_p0726a05║真辛苦澹薄真澹薄然須各各檢點為甚
L154n1641_p0726a06║來受此澹薄為甚來受此辛苦果能究竟
L154n1641_p0726a07║則著衣不挂一縷𮈔喫飯不嚼一粒米走
L154n1641_p0726a08║路不動步作務不動手澹薄不澹薄辛苦
L154n1641_p0726a09║不辛苦有入處的如此行持愈退愈進愈
L154n1641_p0726a10║晦愈明未有入處的如此行持自然工夫
L154n1641_p0726a11║成片管教定有入處大眾作禮師復云肯
L154n1641_p0726a12║信者幾句老實告報便見釋迦老子時時
L154n1641_p0726a13║出生在在成道。
L154n1641_p0726a14║結冬請小叅師拈拄杖云真叅實悟人多
L154n1641_p0726a15║是名佛出世真叅實悟人少是名佛湼槃
L154n1641_p0726b01║今日正當結制之始却值三祖尊者湼槃
L154n1641_p0726b02║之辰有識得祖師面目現在者出眾相見
L154n1641_p0726b03║一僧云徧界不曾藏一僧喝師云各與三
L154n1641_p0726b04║十棒師乃云江之南江之北六六三十六
L154n1641_p0726b05║淵之深天之遠兩眼對兩眼春花秋月夏
L154n1641_p0726b06║雲冬雪東涌西沒西涌東沒顧視左右云
L154n1641_p0726b07║從上來不可按牛頭喫草如世良馬見鞭
L154n1641_p0726b08║影而高飛驀喝一喝和聲卓拄杖下座。
L154n1641_p0726b09║除夕晚叅師云汝諸大眾同此天目度歲
L154n1641_p0726b10║還知有奇特事麼良久云日日香煙夜夜
L154n1641_p0726b11║燈。
L154n1641_p0726b12║千丈巖早叅師示眾云祖師鼻孔長大眾
L154n1641_p0726b13║鼻孔長知客進云將謂和尚忘却師云腦
L154n1641_p0726b14║後惺惺。
L154n1641_p0726b15║早叅問話畢師乃云叅禪無秘訣只要生
L154n1641_p0727a01║死切絕思惟處道將來吸盡西江口門濶
L154n1641_p0727a02║若還熟處不能忘追逐波旬遠彌勒棄諸
L154n1641_p0727a03║所重學無生記取夜行莫履白驀喝一喝
L154n1641_p0727a04║云鵞王擇乳龍象蹴蹋下座。
L154n1641_p0727a05║佛成道日早叅副寺問一句當天永絕八
L154n1641_p0727a06║萬門生死未審是那一句師云細磨豆粞
L154n1641_p0727a07║供午㸑旋挑脫粟接朝炊師乃云本師釋
L154n1641_p0727a08║迦文佛云一切眾生皆具如來智慧德相
L154n1641_p0727a09║但以妄想執著不能證得汝諸大眾還知
L154n1641_p0727a10║智慧德相麼內不見有身心外不見有世
L154n1641_p0727a11║界𤼵真歸源十虗消殞妄想寂滅執著淨
L154n1641_p0727a12║𥁞情與無情同成正覺且道塵塵三昧一
L154n1641_p0727a13║句作麼生道良久云碗裏粥碟裏菜下座
L154n1641_p0727a14║晦日晚叅師云本山大眾固是精勤苦行
L154n1641_p0727a15║但解制以來不無減舊增新更為申示自
L154n1641_p0727b01║後久居大眾須以尋常家範說與初進諸
L154n1641_p0727b02║賢第一須敦尚戒德已圓大戒者貴乎身
L154n1641_p0727b03║心俱淨方受具戒十戒者即須嚴束身口
L154n1641_p0727b04║初出家者須精持五戒五戒為眾戒根本
L154n1641_p0727b05║為一切法之根本也凡半月半月誦戒證
L154n1641_p0727b06║戒各須依時齊集執事者尋常見人持戒
L154n1641_p0727b07║不嚴即行舉退不可留一敗羣者於中儻
L154n1641_p0727b08║有證戒誦戒違約不到即行舉罰助眾精
L154n1641_p0727b09║嚴不可失舉致滋懈怠如是方為清眾同
L154n1641_p0727b10║居第二要福慧兩嚴來此祖庭須求入祖
L154n1641_p0727b11║師閫奧出生死絕輪廻閒忙動靜須似木
L154n1641_p0727b12║人坐臥木人行動時時觀看此身如死屍
L154n1641_p0727b13║一般如何解飲食解作為切切看破念頭
L154n1641_p0727b14║起處則一切處是你成正覺處一切時是
L154n1641_p0727b15║你成正覺時所以十方世界無鍼鋒許非
L154n1641_p0728a01║佛菩薩捨身命辦道證道處不相信者母
L154n1641_p0728a02║勞共住第三自利利他須𤼵願廻向仰三
L154n1641_p0728a03║尊之力懺其已往悔其將來二時課誦務
L154n1641_p0728a04║用精勤時至執事者尤當以領眾為心散
L154n1641_p0728a05║眾不到盡執舉罰各執不到互相舉察自
L154n1641_p0728a06║然人人精進至於饔餐稍繼須念世之饑
L154n1641_p0728a07║寒困苦凡遇普請念誦務須勇往直前四
L154n1641_p0728a08║㤙總報三有齊資顧視左右云前三約終
L154n1641_p0728a09║身可行後勸勉及時濟物所以行之者一
L154n1641_p0728a10║也是故君子誠之為貴召大眾云久立珍
L154n1641_p0728a11║重。
L154n1641_p0728a12║檀越請小叅師云一切有為法如夢幻泡
L154n1641_p0728a13║影如露亦如電應作如是觀者釋迦文佛
L154n1641_p0728a14║普利有情將安養世界瓊樓寶閣化食化
L154n1641_p0728a15║衣八功德池七重行𣗳微風眾樂異鳥同
L154n1641_p0728b01║音種種殊勝掇在人人目前直令過現未
L154n1641_p0728b02║來學般若菩薩空男女等老稚忘緇素同
L154n1641_p0728b03║一眼見同一耳聞同一身證光明無量壽
L154n1641_p0728b04║命無量眷屬無量與諸上善人俱會一處
L154n1641_p0728b05║飯食之頃盛眾妙華徧供十方無量諸佛
L154n1641_p0728b06║如是自利是為大利如是益人是為大益
L154n1641_p0728b07║且離幻大覺一句作麼生道虗空撲落地
L154n1641_p0728b08║栢𣗳子成佛震威一喝和聲擊如意下座。
L154n1641_p0728b09║解制小叅師云壬子年閏七月結夏一百
L154n1641_p0728b10║二十日天目亦隨例留得諸禪多澹泊一
L154n1641_p0728b11║月多辛苦一月今年田稻熟去住飽禪悅
L154n1641_p0728b12║古路鐵蛇橫拄杖笑不輟眾中有一天人
L154n1641_p0728b13║獻花無路鬼神窺覻無門的與大眾同坐
L154n1641_p0728b14║眠同作息且道是誰識得咄咄咄截路谿
L154n1641_p0728b15║谿水潔明標雲𣗳𣗳松奇出下座。
L154n1641_p0729a01║科司馬祈嗣請小叅師云灋界洪寬聖凡
L154n1641_p0729a02║靡間道源深密智巧何施得意忘言盡塵
L154n1641_p0729a03║沙國土是當人一隻眼返聞識性總十二
L154n1641_p0729a04║類生為如來千億身高不可踰卑而彌厚
L154n1641_p0729a05║爭之無我讓之匪他放行白鶴鸚鵡生輝
L154n1641_p0729a06║把住照乘連城失色承先則本端而流遠
L154n1641_p0729a07║開後則根固而葉蕃其入世也百花林裏
L154n1641_p0729a08║坐一葉不沾身其超世也古佛殿前行千
L154n1641_p0729a09║燈競𤼵燄且道是什麼人能行恁麼事眼
L154n1641_p0729a10║中著得須彌山指端傾出倉溟水下座。
L154n1641_p0729a11║晚叅師左右顧視云結制來一月也金剛
L154n1641_p0729a12║圈作麼生栗𣗥蓬作麼主眾競答話師云
L154n1641_p0729a13║道得的也三十棒道不得的也三十棒眾
L154n1641_p0729a14║作禮師云識法者懼。
L154n1641_p0729a15║晚叅師云盡大地是箇火阬得何三昧不
L154n1641_p0729b01║被燒却因甚道玩人喪德一僧云三十年
L154n1641_p0729b02║後大有人恁麼問師云何不道驚人之句
L154n1641_p0729b03║千古罕聞師顧視左右云山僧為甚昨日
L154n1641_p0729b04║不肯今日却肯眾聳然拱默師云我不輕
L154n1641_p0729b05║於汝等汝等本來是佛。
L154n1641_p0729b06║佛成道日知浴領檀越請小叅僧問如何
L154n1641_p0729b07║是趙州闋師云五九四十五窮漢街頭舞
L154n1641_p0729b08║問古人道盡大地無纖毫過患猶為轉句
L154n1641_p0729b09║不見一法始是半提更須知有向上全提
L154n1641_p0729b10║時節如何是向上全提的時節師云許你
L154n1641_p0729b11║膽大進云恁麼則雪滿長安眾盈猊座師
L154n1641_p0729b12║云知痛癢好進云末後一言更望布施師
L154n1641_p0729b13║云識法者懼問度盡眾生方成佛道如何
L154n1641_p0729b14║度眾生師云世尊成道日檀越送衣來進
L154n1641_p0729b15║云如何成道師云庭無立雪人焉明覩星
L154n1641_p0730a01║事師乃云有一道真言病者得瘥貧者得
L154n1641_p0730a02║寶苦者得樂天者得壽富者愈富貴者愈
L154n1641_p0730a03║貴長年者長年中尊安樂者安樂中尊是
L154n1641_p0730a04║大神咒是大明咒是無上咒是無等等咒
L154n1641_p0730a05║能除一切苦真實不虗且道是那一道真
L154n1641_p0730a06║言一切眾生具有如來智慧德相但以妄
L154n1641_p0730a07║想執著不能證得師震威一喝云若也直
L154n1641_p0730a08║下透得何須六年苦行夜半明星如或未
L154n1641_p0730a09║然試看先宗是何標格下座。
L154n1641_p0730a10║晚叅僧出問現前即不問聲未絕師便打
L154n1641_p0730a11║又僧出纔作禮師亦打師乃云老僧數十
L154n1641_p0730a12║年來與人婆婆和和今日索性婆和到底
L154n1641_p0730a13║隨聲以拄杖旋風打散。
L154n1641_p0730a14║解夏結秋清谿檀越請小叅侍者報眾集
L154n1641_p0730a15║久立師云向道老和尚與大眾說法竟眾
L154n1641_p0730b01║聞踴躍作禮而退。
L154n1641_p0730b02║癸丑九月朔小叅僧問如何是實相義師
L154n1641_p0730b03║云進前來與汝道僧擬議師便喝師乃云
L154n1641_p0730b04║水懸山立雲外高標雙塔峻風恬月滿牀
L154n1641_p0730b05║中古剎一川平坦坦夷夷處突突兀兀突
L154n1641_p0730b06║突兀兀處坦坦夷夷有時重關深掩有時
L154n1641_p0730b07║徧界分身欲從重關深掩處相見却也徧
L154n1641_p0730b08║界分身欲從徧界分身處相見却也重關
L154n1641_p0730b09║深掩得意忘言千里同風迷封滯殼覿靣
L154n1641_p0730b10║萬里傾葢如故白首如新十室忠信一賢
L154n1641_p0730b11║好學把住驚龍象放行馴鹿鷗師視左右
L154n1641_p0730b12║云久立珍重下座。
L154n1641_p0730b13║小叅問話畢師云空花千朵目翳自欺些
L154n1641_p0730b14║子金剛穢軀裂出出門問道好惡須知𤼵
L154n1641_p0730b15║步研宗邪正莫混形端影直響順聲和煮
L154n1641_p0731a01║砂終不成糜種豆焉能得糓久叅上士揀
L154n1641_p0731a02║魔辨異明析是非庶可自利利他若也菽
L154n1641_p0731a03║麥不分奴即不辨四恩難報枉廁僧倫不
L154n1641_p0731a04║是與人難共合大都緇素要分明下座。
L154n1641_p0731a05║小叅師云山僧日來端居丈室許久不與
L154n1641_p0731a06║大眾相見汝諸大眾各成枯木之侶頗不
L154n1641_p0731a07║犯人苗稼拄杖子𨁝跳上三十三天揚聲
L154n1641_p0731a08║大呌云東西南北四維上下普皆吹大法
L154n1641_p0731a09║螺擊大法鼓建大法幢如日普照如雷普
L154n1641_p0731a10║震驚得閻羅大帝眉毛火𤼵燒得東海龍
L154n1641_p0731a11║王手忙脚亂波騰浪涌奔走赴訴剛遇前
L154n1641_p0731a12║三門老巡照在枇杷𣗳下曝背坐睡嬾牛
L154n1641_p0731a13║鼾作師子吼驚得拄杖子退身三步潛身
L154n1641_p0731a14║歸來依舊靠在山僧繩床角頭穿却內外
L154n1641_p0731a15║大眾一切人鼻孔汝諸大眾十二時中語
L154n1641_p0731b01║默動靜好生隄防木蛇橫古路切忌觸著
L154n1641_p0731b02║觸著則禍生眾久立師震威一喝下座。
L154n1641_p0731b03║小叅侍者報眾集師云向道老和尚在大
L154n1641_p0731b04║眾鼻孔裏。
L154n1641_p0731b05║大覺普濟能仁玉琳琇國師語錄卷第四
L154n1641_p0731b06║音釋
L154n1641_p0731b07║噎（於歇切音謁食窒氣不通也）。窀穸（上朱倫切音肫下祥亦切音席
L154n1641_p0731b08║窀穸墓穴幽堂也）。效顰（下皮賔切音貧眉蹙也又強學人曰效顰）。嫫
L154n1641_p0731b09║（莫胡切音模醜嫗）。