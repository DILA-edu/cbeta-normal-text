L154n1641_p0732a01║大覺普濟能仁玉琳琇國師語錄卷第五　幾五
L154n1641_p0732a02║嗣法門人行岳編
L154n1641_p0732a03║法語
L154n1641_p0732a04║示全菴進上座
L154n1641_p0732a05║進上座事我十年不動竿頭每為齩破拇
L154n1641_p0732a06║指夏初入大雄室聞舉一歸何處話直下
L154n1641_p0732a07║透脫須念自利易利人難深心大心終身
L154n1641_p0732a08║誓居學地所謂證無量聖身猶未是泊頭
L154n1641_p0732a09║處也。
L154n1641_p0732a10║示嵿侍司
L154n1641_p0732a11║衲僧家不為小毀小譽所動方是具正見
L154n1641_p0732a12║行正行的一切去其計功謀利之心方許
L154n1641_p0732a13║一切真實無時無事不快樂。
L154n1641_p0732a14║示𡿄侍司
L154n1641_p0732a15║在堂中不要學佛學法辯古明今當毒眼
L154n1641_p0732b01║孤撑無佛無祖無人無己放出葢天葢地
L154n1641_p0732b02║志氣來東弗于逮橫身西瞿耶尼展脚南
L154n1641_p0732b03║贍部洲啜飯北鬱單越撒溺語默超越常
L154n1641_p0732b04║情動止迥殊舊習天神捧華無路人鬼覻
L154n1641_p0732b05║捕無門果能如是不變不雜等閒舉起鈍
L154n1641_p0732b06║刀子也能殺也能活也能照人肝膽也能
L154n1641_p0732b07║穪人伎倆把從上千七百老古錐遺下一
L154n1641_p0732b08║言半句或是作家相見或是出格提持或
L154n1641_p0732b09║嚴密或危險或泥中有刺或沙裏無油或
L154n1641_p0732b10║人目為誵訛或人目為奇特千岐萬別駭
L154n1641_p0732b11║狀奇音逢著箇鈍刀子自然如庖丁之解
L154n1641_p0732b12║牛由基之繞𣗳豈他穿窬擔板亂統支離
L154n1641_p0732b13║者可同年而語哉然猶未也并知山僧與
L154n1641_p0732b14║麼庭訓亦是憐兒不覺醜方是有氣性衲
L154n1641_p0732b15║子祖師云行解相應名之曰祖又曰明道
L154n1641_p0733a01║者多行道者少如斯料簡豈是等閒今時
L154n1641_p0733a02║有等無忌憚者擬為佛祖苗裔得些見地
L154n1641_p0733a03║全不修省難免道力不勝業力又安望其
L154n1641_p0733a04║透末後句向上關哉戒之勉之。
L154n1641_p0733a05║示岳書狀
L154n1641_p0733a06║余生平無甚長處秪不記古今隻言片字
L154n1641_p0733a07║生平亦有自負處不學他諸方佛法噫安
L154n1641_p0733a08║得不記人言句者聆我斯言乎書付行岳
L154n1641_p0733a09║以示千百年知音者。
L154n1641_p0733a10║示嵿侍司
L154n1641_p0733a11║禪和家善用心難善用心的得正悟難得
L154n1641_p0733a12║正悟的打脫見地難打脫見地的不走作
L154n1641_p0733a13║難翻此四難為四易則自利利他一切了
L154n1641_p0733a14║辨。
L154n1641_p0733a15║古人道數十年尚有走作或云我數十年
L154n1641_p0733b01║方打成一片成片者無論矣未成片者但
L154n1641_p0733b02║把曹谿云什麼物恁麼來隨時覺察管教
L154n1641_p0733b03║衲僧行處如火消冰。
L154n1641_p0733b04║示峰首座
L154n1641_p0733b05║長沙岑禪師因秀才看千佛名經問曰百
L154n1641_p0733b06║千諸佛但見其名未審居何國土還化物
L154n1641_p0733b07║也無岑曰黃鶴樓崔顥題後秀才還曾題
L154n1641_p0733b08║也未曰未曾曰得閒題取一篇好如斯荅
L154n1641_p0733b09║話非大有福慧人不能。
L154n1641_p0733b10║示慰我望維那
L154n1641_p0733b11║有意味處切忌貪戀絕依倚時努力進步
L154n1641_p0733b12║能如是行必慰我之所望也。
L154n1641_p0733b13║示祈遠唐居士
L154n1641_p0733b14║工夫做到疑情𤼵不起則已到門頭此時
L154n1641_p0733b15║不用性急不得回顧不得貪戀須連那得
L154n1641_p0734a01║知疑情𤼵不起的念頭亦不起只恁麼去
L154n1641_p0734a02║冷眼忽開入得門轉得身根性果利便會
L154n1641_p0734a03║開大口吸盡五湖水從前透不過的誵訛
L154n1641_p0734a04║公案管教七通八達到者田地切須時刻
L154n1641_p0734a05║親近正知正見大人受得他惡辣鉗錘透
L154n1641_p0734a06║過未後牢關方得大受用大自在大解脫
L154n1641_p0734a07║大如意超古超今越佛越祖見過於師端
L154n1641_p0734a08║可傳受為法門大𣗳蔭覆一切人去不然
L154n1641_p0734a09║總無實用。
L154n1641_p0734a10║示不妄是知山
L154n1641_p0734a11║三家邨裏走出來別無長處一身呆剃髮
L154n1641_p0734a12║未經八十日秪合鋤山與斫柴何事隨堂
L154n1641_p0734a13║學坐究驀然撞采笑開口此事本來太易
L154n1641_p0734a14║易打七得來未唧𠺕重喫烏藤動萬千最
L154n1641_p0734a15║難學是報恩禪要令山僧滿口許須教佛
L154n1641_p0734b01║祖無住處超宗異目亦非難好把身心同
L154n1641_p0734b02║鐵鑄。
L154n1641_p0734b03║示松水禪人
L154n1641_p0734b04║凡有所重即成窠臼此學者萬古之𪚴鑑
L154n1641_p0734b05║汝今痛念生死須猛著精彩親見含裏十
L154n1641_p0734b06║方廣大心體不可在一念不生時執方便
L154n1641_p0734b07║為究竟尊宿指示人叅父母未生前話廼
L154n1641_p0734b08║真屈曲垂慈耳核實而論直饒借未生前
L154n1641_p0734b09║為入路即見本來面目正好朝打三千暮
L154n1641_p0734b10║打八百况佇思停機乎戒之勉之。
L154n1641_p0734b11║示寂菴洽徒
L154n1641_p0734b12║須會古人無背面句一而不一異而不異
L154n1641_p0734b13║穿鑿顢頇時流大弊。
L154n1641_p0734b14║言須可行行須可言見說兩到行解相應
L154n1641_p0734b15║無愧屋漏嫓媺古人。
L154n1641_p0735a01║衲僧家行事當直遂己志如此自利如此
L154n1641_p0735a02║利人難忍能忍難為能為應緣接物不隨
L154n1641_p0735a03║波上下有愧獨知是非毀譽付之何有。
L154n1641_p0735a04║示誠先沈居士
L154n1641_p0735a05║四大各歸妄身本空前境不來妄心本無
L154n1641_p0735a06║且道居士面目何在咄莫謂無心云是道
L154n1641_p0735a07║無心正隔萬重關若向者裏見得透吐得
L154n1641_p0735a08║氣便可與雲門老子把臂同行將三門來
L154n1641_p0735a09║燈籠上是甚熱碗鳴聲如或不然跛脚阿
L154n1641_p0735a10║師跳在居士眼皮上呈十八變還見麼。
L154n1641_p0735a11║示超默
L154n1641_p0735a12║後生可畏既信向法門須先識因果明罪
L154n1641_p0735a13║福視世味若嚼蠟觀身相等空華諸惡不
L154n1641_p0735a14║作眾善奉行然後遇明眼人一指一撥自
L154n1641_p0735a15║然情盡光圓多見世人通身墮在五欲坑
L154n1641_p0735b01║內人天路上尚是站脚不穩妄欲插入佛
L154n1641_p0735b02║祖位中可𤼵一笑信筆書此惟自重自勉。
L154n1641_p0735b03║示䒢谿森上座
L154n1641_p0735b04║䒢谿森上座一見投機結制後十日偶閱
L154n1641_p0735b05║宗門統要出公案十則令上座拈頌端能
L154n1641_p0735b06║不負先聖有益後賢因說偈證之偈曰青
L154n1641_p0735b07║竿一擲碧潭渾再擲千峰雷雨腥寄語南
L154n1641_p0735b08║山白額虎我欲推蓬最上層。
L154n1641_p0735b09║示韞荊壁上座
L154n1641_p0735b10║壁上座多年叅學真切為己不肯輕𤼵躁
L154n1641_p0735b11║露迨叅我大雄一見得之累呼入室因命
L154n1641_p0735b12║尅期取證不一日捉敗趙州驚人之句皆
L154n1641_p0735b13║從實地中流出舉古人公案驗之悉能不
L154n1641_p0735b14║為語縛且志願遠大惟視人如己豁達大
L154n1641_p0735b15║度當為佛祖出氣可耳。
L154n1641_p0736a01║示徤禪人
L154n1641_p0736a02║古德削骨還父削肉還母方現全身為親
L154n1641_p0736a03║說法此間學者須是削骨還父削肉還母
L154n1641_p0736a04║克現全身方能聞我說法。
L154n1641_p0736a05║為行燭剗草
L154n1641_p0736a06║寸𮈔墨墨隱全形兩眼清清水浪行今日
L154n1641_p0736a07║一刀齊斷取本來空廓好分明驀喝一喝。
L154n1641_p0736a08║示求摩頂
L154n1641_p0736a09║檀越求摩頂授記師云你見本來面目麼
L154n1641_p0736a10║檀越應諾師展手摩空云我與你摩頂竟。
L154n1641_p0736a11║示超源芟染
L154n1641_p0736a12║信為道元功德母篤信好學超佛祖看取
L154n1641_p0736a13║千𮈔頓斷時大丈夫兒我真我名汝曰超
L154n1641_p0736a14║源字汝曰洞悟。
L154n1641_p0736a15║示復行者
L154n1641_p0736b01║清淨三業讀誦大乘讀而無讀誦而無誦
L154n1641_p0736b02║見思路絕言語道斷𥁞十方世界是沙門
L154n1641_p0736b03║一隻眼雪峰多口不得趙州插足不入祇
L154n1641_p0736b04║愁活不得死不怕死不得活。
L154n1641_p0736b05║示西塢古樵謹塔主
L154n1641_p0736b06║住在塔院當時時見祖師一草一木皆演
L154n1641_p0736b07║法音一動一靜無非佛事轉一切境勿為
L154n1641_p0736b08║一切境轉用一切時勿為一切時用斯真
L154n1641_p0736b09║大丈夫不忝為佛祖兒孫也。
L154n1641_p0736b10║自勵四誓
L154n1641_p0736b11║一誓不與本分間隔作一佛事乃至一稱
L154n1641_p0736b12║一禮一誓不與本分間隔為一人乃至交
L154n1641_p0736b13║一言一誓不與本分間隔閱一書作一字
L154n1641_p0736b14║一誓不與本分間隔一坐立一譚笑。
L154n1641_p0736b15║丙申三誓
L154n1641_p0737a01║重佛祖慧命故立此三誓一非透向上關
L154n1641_p0737a02║者即精明教理誓不獎借一非透向上關
L154n1641_p0737a03║者即精通文學誓不獎借一非透向上關
L154n1641_p0737a04║者即富有福德誓不獎借。
L154n1641_p0737a05║客問
L154n1641_p0737a06║客問學道如何不蹉路曰善哉問世之不
L154n1641_p0737a07║叅涅槃堂裏禪者難乎其不蹉路矣雖然
L154n1641_p0737a08║當今傳法者徧界方行等慈不擇淨穢開
L154n1641_p0737a09║闡無遮度諸疑謗先進者以廣接為心後
L154n1641_p0737a10║進者以易入為事知名盛而實衰辯名似
L154n1641_p0737a11║而實非者難道全無敢謂罕有吾言之安
L154n1641_p0737a12║足為人重而可與子深言之也哉客固請
L154n1641_p0737a13║曰如子之不以人廢言吾姑與子漫言之
L154n1641_p0737a14║學道欲無首越之燕之歎第一須𤼵心諦
L154n1641_p0737a15║當或志小見近圖作世間善人只消讀治
L154n1641_p0737b01║世聖賢之書行治世聖賢之事或遵行如
L154n1641_p0737b02║來權教法門助其修省亦有益無損若欲
L154n1641_p0737b03║究竟出世無上妙道當顓為生死始得顓
L154n1641_p0737b04║為生死則博聞強記如慶喜一問十荅如
L154n1641_p0737b05║香嚴百鳥銜華如牛頭千指遶座如夾山
L154n1641_p0737b06║尚須捨己從人况降斯而下者乎不為生
L154n1641_p0737b07║死必尚知見此道不屬知見不為生死必
L154n1641_p0737b08║務功能此道不屬功能不為生死必慕豪
L154n1641_p0737b09║放此道不屬豪放一尚知見務功能慕豪
L154n1641_p0737b10║放則非愚即狂成魔落外善因而招惡果
L154n1641_p0737b11║多自不顓為生死學道者而成豈不一蹉
L154n1641_p0737b12║永蹉哉第二須工夫諦當既為生死𤼵心
L154n1641_p0737b13║學道可不返躬自省果能具大根器一聞
L154n1641_p0737b14║千悟也未若也未能須叅一句話頭一日
L154n1641_p0737b15║不透一日叅一月不透一月叅一年不透
L154n1641_p0738a01║一年叅一生不透一生叅今生不透來生
L154n1641_p0738a02║叅永無退失永無改變方謂之諦當工夫
L154n1641_p0738a03║叅定一句話頭便是斬知見稠林之利刃
L154n1641_p0738a04║渡生死苦海之慈航解雜毒入心之聖藥
L154n1641_p0738a05║指萬古迷津之導師不集善而自集不斷
L154n1641_p0738a06║惡而自斷不持戒而自戒不習定而自定
L154n1641_p0738a07║不修慧而自慧不課佛而自課不誦經而
L154n1641_p0738a08║即誦不求生勝處而自生勝處不求多善
L154n1641_p0738a09║友而自多善友本不求譽亦莫可毀如是
L154n1641_p0738a10║顓一如是精進如是久遠縱未𤼵明亦現
L154n1641_p0738a11║在可為後學規模將來必得佛祖心髓倘
L154n1641_p0738a12║名色為生死學道而起傍疑求別助生異
L154n1641_p0738a13║見多外驚憚艱辛喜快便管教百妄交集
L154n1641_p0738a14║其蹉可勝言哉第三須悟處諦當既顓為
L154n1641_p0738a15║生死純一叅究必待工窮力極時至理彰
L154n1641_p0738b01║命根斷本來面目現不疑生死不疑古今
L154n1641_p0738b02║不墮坑落塹不彊作主宰不認識神不䧟
L154n1641_p0738b03║空豁不涉矯亂不入邪師圈繢不犯明眼
L154n1641_p0738b04║料簡儻魚目為珠瞌睡當死以鹵莾承當
L154n1641_p0738b05║為有力量以硬差排為不疑以麤放狂亂
L154n1641_p0738b06║為大機大用以顢頇為透脫無餘竿頭宜
L154n1641_p0738b07║進而不進言句應叅而不叅不煩穿鑿而
L154n1641_p0738b08║穿鑿不可抹殺而抹殺入門一蹉異解雜
L154n1641_p0738b09║陳所謂可痛哭流涕長太息者非此類乎
L154n1641_p0738b10║第四須師承諦當非但無真傳杜撰阿師
L154n1641_p0738b11║不可承虗接響即沿流不斷者亦須察其
L154n1641_p0738b12║行實不擔條斷貫索謬自主張蹉過師家
L154n1641_p0738b13║相為處否不孤負師家腦後深錐否洞明
L154n1641_p0738b14║從上綱宗否不施為偏重瞎人眼目否若
L154n1641_p0738b15║無真正作家宗師為之打瞎頂門眼奪却
L154n1641_p0739a01║肘後符則雖有實悟自了則可為人則禍
L154n1641_p0739a02║生儻若己見既偏投人又謬自方空豁復
L154n1641_p0739a03║向瞎棒瞎喝下似水合水如空合空謬執
L154n1641_p0739a04║金剛寶劍斬盡一切為實不知我王庫內
L154n1641_p0739a05║無如是刀盲引眾盲江河日下或自入處
L154n1641_p0739a06║廉纖沾著邪知惡解家滋味邪毒入心如
L154n1641_p0739a07║油入麫更或不知錯認漫云自肯不受人
L154n1641_p0739a08║究竟謂之不被他轉却又或云我見處是
L154n1641_p0739a09║的只要行履了此等何足挂之齒頰第五
L154n1641_p0739a10║須末後諦當末後一句始到牢關靈龜負
L154n1641_p0739a11║圖自取喪身之兆不透末後牢關而言得
L154n1641_p0739a12║大機大用不透末後牢關而言具本分草
L154n1641_p0739a13║料其不為麤惡狂徒者鮮矣不透此關有
L154n1641_p0739a14║正悟者猶可為一時唱導之師如無正悟
L154n1641_p0739a15║不知有此關者其於古人叅悟與悟後重
L154n1641_p0739b01║疑不移前作後指悟為迷者鮮矣謗先聖
L154n1641_p0739b02║誤後人皆繇不知向上一關可不畏懼乎
L154n1641_p0739b03║自利不全利人不足皆繇不透向上一關
L154n1641_p0739b04║可不惕厲乎第六須修道諦當雖𤼵心諦
L154n1641_p0739b05║當工夫諦當悟處諦當師承諦當末後透
L154n1641_p0739b06║脫諦當更須自己覺察是頓悟頓修根器
L154n1641_p0739b07║否是果地善知識否打成一片速於香林
L154n1641_p0739b08║否不走作過涌泉否現業流識淨盡否事
L154n1641_p0739b09║事無礙否行解相應名之為祖試看先宗
L154n1641_p0739b10║是何標格第七須為人諦當不可有實法
L154n1641_p0739b11║與人不可騙人云有方便助汝易入不可
L154n1641_p0739b12║教人不叅死話頭决要人真叅决要人實
L154n1641_p0739b13║悟决要人悟後達向上關棙决以見性謂
L154n1641_p0739b14║之悟不可輕意牢籠人於人認識之謬哄
L154n1641_p0739b15║云有省於人向念未生時認妄為真印云
L154n1641_p0740a01║有入圖一時門庭熱閙不顧展轉誤賺邪
L154n1641_p0740a02║法縱橫病𤼵於此寧絕嗣不亂傳方謂之
L154n1641_p0740a03║為人諦當前六種不諦當則自錯後一種
L154n1641_p0740a04║不諦當則錯人良藥苦口忠言逆耳憐子
L154n1641_p0740a05║請之誠而示之甚弗輕以語人。
L154n1641_p0740a06║客問士大夫可學道乎曰噫難言之矣士
L154n1641_p0740a07║大夫不可學道乎曰噫是何言歟客曰師
L154n1641_p0740a08║半肯半不肯何也曰吾明語子世之言道
L154n1641_p0740a09║者不一教子問道於我豈非以了生脫死
L154n1641_p0740a10║見性成佛之道乎此道不可以有心得不
L154n1641_p0740a11║可以無心求離婁無以用其明師曠無以
L154n1641_p0740a12║用其牕公輸子無以用其巧甯武子無以
L154n1641_p0740a13║用其愚不能忘身不可以學道不能忘心
L154n1641_p0740a14║不可以學道不能忘世不可以學道名不
L154n1641_p0740a15║能忘不可以學道利不能忘不可以學道
L154n1641_p0740b01║妻孥眷屬不忘不可以學道家園事業不
L154n1641_p0740b02║忘不可以學道知見不忘不可以學道記
L154n1641_p0740b03║習不忘不可以學道喜有靠傍不可以學
L154n1641_p0740b04║道貪易畏難不可以學道而士大夫果能
L154n1641_p0740b05║如是乎儻把智慧不向他處唐喪猛看破
L154n1641_p0740b06║此身虗幻一息不來即便敗壞此身尚爾
L154n1641_p0740b07║無可把捉身外更有何可留戀努力向天
L154n1641_p0740b08║地未成人物未立自己身心亦無之前一
L154n1641_p0740b09║回證自廣大性體方知自性本自清淨本
L154n1641_p0740b10║自具足本自不生滅自天子以至於庶人
L154n1641_p0740b11║無一不宜為無一不可到豈士大夫而云
L154n1641_p0740b12║不可學道耶。
L154n1641_p0740b13║機緣（一）
L154n1641_p0740b14║僧問如何是函葢乾坤句師鼓腹云我容
L154n1641_p0740b15║得你者些人萬萬千進云如何是截斷眾
L154n1641_p0741a01║流句師云趕得你無脚跑進云如何是隨
L154n1641_p0741a02║波逐浪句師云容你在者裏立片時。
L154n1641_p0741a03║師問僧玄沙是汝虎話你如何會僧舒五
L154n1641_p0741a04║指云牙爪齊露師便打復示偈云生平不
L154n1641_p0741a05║出嶺一語古今傳明眼人難會君須向上
L154n1641_p0741a06║看。
L154n1641_p0741a07║師問僧云向父母未生前道將一句來進
L154n1641_p0741a08║云八角磨盤空裏走師指香盒云者是什
L154n1641_p0741a09║麼僧擬議師便打僧無語師云真誠莫作
L154n1641_p0741a10║小兒嬉。
L154n1641_p0741a11║問行堂云飯桶裏多少達磨眼睛堂罔措
L154n1641_p0741a12║問火頭三世諸佛向火燄裏說法還端的
L154n1641_p0741a13║也未頭亦罔措師指傍立一僧云惟有者
L154n1641_p0741a14║箇師僧解荅話便歸方丈。
L154n1641_p0741a15║園頭問和尚病好了麼師云我從來不病
L154n1641_p0741b01║有何好不好進云某甲不能親近得和尚
L154n1641_p0741b02║師云我日日在你園中。
L154n1641_p0741b03║退菴呈世尊拈花頌云倚天長劍露鋒鋩
L154n1641_p0741b04║拈出何人敢近傍潦倒飲光輕觸著面門
L154n1641_p0741b05║血濺太郎當師云只見錐頭利不見鑿頭
L154n1641_p0741b06║方進云却被和尚看破師面壁云誰人知
L154n1641_p0741b07║此意令我憶龐公。
L154n1641_p0741b08║僧問如何是有拄杖子與拄杖子師云長
L154n1641_p0741b09║安風月貫今昔那箇兒童摸壁行進云如
L154n1641_p0741b10║何是無拄杖子奪却柱杖子師云多少人
L154n1641_p0741b11║飯籮邊餓死。
L154n1641_p0741b12║師還江上度親張靜涵老居士過訪十方
L154n1641_p0741b13║菴話次伸問塵勞中如何得本師云居士
L154n1641_p0741b14║者一問從那裏來士無語師云昔雲棲大
L154n1641_p0741b15║師雖不主持宗門指示人叅究却甚諦當
L154n1641_p0742a01║嘗盛稱人著述之妙末後提撕有云須看
L154n1641_p0742a02║者叚光明從何處流出於此著眼便是得
L154n1641_p0742a03║本之捷徑士云如何用力師云者箇代居
L154n1641_p0742a04║士不得。
L154n1641_p0742a05║師一日入庫房指團子問庫頭吸盡西江
L154n1641_p0742a06║即不問你試吞却者兩籮團子看進云吞
L154n1641_p0742a07║却了也師云大眾喫箇什麼頭荅不契師
L154n1641_p0742a08║自代云樂則同歡。
L154n1641_p0742a09║僧問不與萬法為侶的是誰師云桌子板
L154n1641_p0742a10║凳。
L154n1641_p0742a11║韞荊壁人精進三次日上方丈云某有箇
L154n1641_p0742a12║見處師云狗子為甚無佛性韞拳師肋下
L154n1641_p0742a13║云一向在趙州處落節今日在和尚處㧞
L154n1641_p0742a14║本師便推出次日復入師云盡大地火𤼵
L154n1641_p0742a15║得何三昧不被燒却進云特來度夏師便
L154n1641_p0742b01║喝壁呈頌云圓似滿月圓寬同大虗寬歷
L154n1641_p0742b02║劫無姓氏從來絕躋攀聖凡由此出剎海
L154n1641_p0742b03║在伊安始終無變異觸處善隨緣師云還
L154n1641_p0742b04║會適來一喝麼壁便出。
L154n1641_p0742b05║師從龍淵歸問侍司云你十二時中還見
L154n1641_p0742b06║念頭起處麼進云念頭了不可得更覓什
L154n1641_p0742b07║麼起處師云我適來見一塊石有九十九
L154n1641_p0742b08║條縫。
L154n1641_p0742b09║修殿公務作禮師云釋迦老子向灰瓦上
L154n1641_p0742b10║轉大法輪什麼人得聞眾無語師云好生
L154n1641_p0742b11║看取壁侍司作禮云請和尚荅一轉語師
L154n1641_p0742b12║云問將來進云聞的事作麼生師云逼塞
L154n1641_p0742b13║虗空無縫殿東西南北月輪紅。
L154n1641_p0742b14║江上歸師問眾云大地無寸土是什麼人
L154n1641_p0742b15║境界一僧進云和尚家風師云如何大地
L154n1641_p0743a01║無寸土是山僧家風僧不能荅師代云常
L154n1641_p0743a02║州湖州杭州。
L154n1641_p0743a03║僧問大地山河即不問一毛頭上事如何
L154n1641_p0743a04║師云吞取七箇八箇進云不會師云吐却
L154n1641_p0743a05║兩箇三箇。
L154n1641_p0743a06║僧問如何是萬法歸一師云天圓地方進
L154n1641_p0743a07║云一歸何處師云地方天圓。
L154n1641_p0743a08║僧問百千法門無量妙義如何是第一義
L154n1641_p0743a09║師云橫七豎八。
L154n1641_p0743a10║問如何是本來面目師舉扇示云不得喚
L154n1641_p0743a11║作扇僧禮拜師云伶俐衲僧。
L154n1641_p0743a12║問前不得後不得時如何是出身處師云
L154n1641_p0743a13║前去佛殿後去東司為甚不得。
L154n1641_p0743a14║問僧父母未生前道來僧以手外拱云遍
L154n1641_p0743a15║界不曾藏師云遍界不曾藏因甚偏向那
L154n1641_p0743b01║邊僧無語師云何不道某甲指東畫西。
L154n1641_p0743b02║僧叅師云承你遠來無可供養將五間禪
L154n1641_p0743b03║堂與你一口吞却進云大地無寸土吞箇
L154n1641_p0743b04║什麼師云多少人恁麼道苕箒柄各打三
L154n1641_p0743b05║十了也。
L154n1641_p0743b06║僧問一塵透脫千界光輝為甚十聖三賢
L154n1641_p0743b07║不明斯旨師云你莫管他十聖三賢且道
L154n1641_p0743b08║虗空作麼生證進云覓虗空了不可得師
L154n1641_p0743b09║云恰是進云和尚是大善知識師云正要
L154n1641_p0743b10║你檢點僧擬議師云直透萬重關莫住青
L154n1641_p0743b11║霄裏。
L154n1641_p0743b12║師問圓證堂寮主云香爐幾時成佛進云
L154n1641_p0743b13║成佛久矣師云昨夜被虗空壓碎你還知
L154n1641_p0743b14║麼僧擬議師云脫空妄語漢。
L154n1641_p0743b15║師雲覆菴歸侍司中路接師云你來得遲
L154n1641_p0744a01║將前面遠山與你作點心侍擬議師以拄
L154n1641_p0744a02║杖驀面劃一劃云再加一分䞋錢進云也
L154n1641_p0744a03║不得將別人家物作人情師云不但䞋錢
L154n1641_p0744a04║點心也消受不起。
L154n1641_p0744a05║師在磬山為侍者夜則隨堂坐香一夕未
L154n1641_p0744a06║開靜即進方丈老和尚見云今日香完何
L154n1641_p0744a07║早師云自是我不去坐也尚云見甚道理
L154n1641_p0744a08║不去坐師云即今亦無不坐尚驀拈案上
L154n1641_p0744a09║石屋錄問云者個是甚麼師云却請和尚
L154n1641_p0744a10║道尚云你不道教老僧道師云情知和尚
L154n1641_p0744a11║不敢道尚云石屋錄我為甚不敢道師云
L154n1641_p0744a12║隨他去也尚云贓誣老僧師者裏透不過
L154n1641_p0744a13║直得大淚如雨一晚目不交睫立尚單側
L154n1641_p0744a14║竟忘入寮至五鼓尚呼云不用急我為你
L154n1641_p0744a15║舉則古話昔日龐居士初見人時也似你
L154n1641_p0744b01║一般孤孤迥迥開口便問人不與萬法為
L154n1641_p0744b02║侶者是誰馬祖當時為甚蹋向前一步云
L154n1641_p0744b03║待汝一口吸𥁞西江水即與汝道師云某
L154n1641_p0744b04║有一頌尚云汝頌云何師呈頌云不侶萬
L154n1641_p0744b05║法的為誰誰亦不立始親渠有意馳求轉
L154n1641_p0744b06║暌隔無心識得不相違尚云不問你不侶
L154n1641_p0744b07║萬法要你會一口吸盡西江水師於言下
L154n1641_p0744b08║大悟廼拂袖而出尚後凡有徵詰師皆當
L154n1641_p0744b09║機不讓尚廼深肯有再來之稱。
L154n1641_p0744b10║師歸報恩眾叅師拈拄杖云先師和尚今
L154n1641_p0744b11║日在山僧拄杖頭上示現全身舉揚大法
L154n1641_p0744b12║還有共見共聞的麼出來互相激揚僧出
L154n1641_p0744b13║師便打又僧請益臨濟照用師卓拄杖云
L154n1641_p0744b14║喚作拄杖子又是先師和尚喚作先師和
L154n1641_p0744b15║尚又是拄杖子汝作麼生分析僧喝師便
L154n1641_p0745a01║打僧又喝師直打出法堂。
L154n1641_p0745a02║茶頭作禮師舉杖問云趙州茶報恩棒你
L154n1641_p0745a03║試齩嚼看孰苦執甜頭擬議師以杖趁出
L154n1641_p0745a04║僧述從前工夫師隱几而臥僧述畢師云
L154n1641_p0745a05║我適來困你說甚麼僧無語師趁出。
L154n1641_p0745a06║師在古山禪院因侍者還山自持裹脚布
L154n1641_p0745a07║往洗一僧迎拜求開示師云洗裹脚去僧
L154n1641_p0745a08║接得喜躍而去師大笑僧洗淨持來師接
L154n1641_p0745a09║云會麼僧云是教學人淨除垢污師云恁
L154n1641_p0745a10║麼汝只會洗裹脚。
L154n1641_p0745a11║俗士跪求開示師云起來了與你道士起
L154n1641_p0745a12║師便出。
L154n1641_p0745a13║僧胡跪云求和尚慈悲師云我無慈悲進
L154n1641_p0745a14║云和尚不慈悲教某甲如何師云教你橫
L154n1641_p0745a15║又橫不得豎又豎不得。
L154n1641_p0745b01║僧號無字師問旁僧云如何號無字進云
L154n1641_p0745b02║因叅無字故以為號師笑云叅乾矢橛時
L154n1641_p0745b03║如何。
L154n1641_p0745b04║僧甫出家即掩關寄偈求開示師批遠云
L154n1641_p0745b05║汝病甚拙速來猶可救僧破關來求救師
L154n1641_p0745b06║云我救汝已竟。
L154n1641_p0745b07║問㘞地一聲時如何師云慚惶殺人。
L154n1641_p0745b08║師問慧遠進堂幾日了成得什麼事遠舉
L154n1641_p0745b09║脚云草鞵破也師云昨日有人與麼道三
L154n1641_p0745b10║十棒趁去也遠作掩耳勢師喝出。
L154n1641_p0745b11║問如何是學人安身立命處師云者裏無
L154n1641_p0745b12║你安身處進云教某甲畢竟作麼生師云
L154n1641_p0745b13║教你進又進不得退又退不得。
L154n1641_p0745b14║普慧問某甲得箇惡夢師低頭休去慧在
L154n1641_p0745b15║方丈前呌喚師喚入云是你呌喚麼進云
L154n1641_p0746a01║是師便打。
L154n1641_p0746a02║師問僧多少年紀了進云三十二師云那
L154n1641_p0746a03║裏人進云長興師展兩指云者個指頭為
L154n1641_p0746a04║甚短者個指頭為甚長僧無語師云適來
L154n1641_p0746a05║一一荅得問你兩個指頭便荅不得拈杖
L154n1641_p0746a06║便打。
L154n1641_p0746a07║僧問某甲生死不明求和尚開示師云青
L154n1641_p0746a08║頭白臉禪和子對人說鬼話進云不會師
L154n1641_p0746a09║云得與麼沒廉恥。
L154n1641_p0746a10║僧問學人大事不明求和尚開示師云十
L154n1641_p0746a11║二時中如死人作活去。
L154n1641_p0746a12║無塵問如何是定師云顛顛倒倒進云如
L154n1641_p0746a13║何是慧師云愚愚癡癡進云如何是定慧
L154n1641_p0746a14║總持師云又顛倒又愚癡。
L154n1641_p0746a15║僧叅師問云那裏來進云淮安師豎拳云
L154n1641_p0746b01║淮安有者個麼進云某甲初出門師云家
L154n1641_p0746b02║裏事也不知。
L154n1641_p0746b03║僧問如何是本來面目師云兩眼一鼻。
L154n1641_p0746b04║僧問如何是奪人不奪境師云洪武門前
L154n1641_p0746b05║紅檔中進云如何是奪境不奪人師云踢
L154n1641_p0746b06║破鴻門樊噲怒進云如何是人境兩俱奪
L154n1641_p0746b07║師云推倒須彌山捏殺恒沙佛進云如何
L154n1641_p0746b08║是人境俱不奪師云一華一國土一葉一
L154n1641_p0746b09║釋迦進云四句已蒙師指示末後一句事
L154n1641_p0746b10║如何師便喝。
L154n1641_p0746b11║打七次師徵僧云如何是本來面目進云
L154n1641_p0746b12║拄天拄地師舉杖云者個是什麼進云識
L154n1641_p0746b13║破不值半文錢師便喝翌日呈頌云本來
L154n1641_p0746b14║面目真奇特古今千聖難捉得血氣丈夫
L154n1641_p0746b15║看破了含容沙界無得失師示之云本來
L154n1641_p0747a01║面目無奇特黧奴白牯何得失衲僧漫言
L154n1641_p0747a02║看破了青藜拄杖打一百知痛癢羞不輟
L154n1641_p0747a03║二祖當年依位立。
L154n1641_p0747a04║師指庭梅問僧云古人若為道時人見此
L154n1641_p0747a05║一株華如夢相似進云某甲不見師云不
L154n1641_p0747a06║得在者裏妝盲作聾便趁出又僧請益師
L154n1641_p0747a07║云會得同根兼一體方好前來喫蒺藜僧
L154n1641_p0747a08║擬議師便打。
L154n1641_p0747a09║師洗手次僧問某數千里來特求開示師
L154n1641_p0747a10║云却值山僧洗手。
L154n1641_p0747a11║守塔次僧叅師云還見先老和尚麼進云
L154n1641_p0747a12║何得當面諱却師云作家禪客僧作禮云
L154n1641_p0747a13║謝和尚慈悲師云得個驢兒便喜歡又僧
L154n1641_p0747a14║叅師云如何是沙門眼進云不會師云挑
L154n1641_p0747a15║土去。
L154n1641_p0747b01║師問白車黑豆未生芽時如何進云葉徧
L154n1641_p0747b02║十方師云已生後如何進云寂寂地師云
L154n1641_p0747b03║生與未生相去幾何進云一串穿却師便
L154n1641_p0747b04║喝車禮拜。
L154n1641_p0747b05║僧請益臨濟三玄三要話師云臨濟無此
L154n1641_p0747b06║語莫謗臨濟好。
L154n1641_p0747b07║僧問如何是終日焚香擇火不知身是道
L154n1641_p0747b08║塲師云近進云如何是終日焚香擇火不
L154n1641_p0747b09║知真個道塲師云普進云如何是終日焚
L154n1641_p0747b10║香擇火不知焚香擇火師云別進云如何
L154n1641_p0747b11║是老僧年來無事一味焚香擇火師云收
L154n1641_p0747b12║進云如何是千語千當不如一默師云毒。
L154n1641_p0747b13║師問雲居百丈有省如何是他省處進云
L154n1641_p0747b14║十字街頭遇父親師云你何不道打失鼻
L154n1641_p0747b15║頭張大口進云有理不在高聲師云捲却
L154n1641_p0748a01║拜單呢進云俊鷂撲天飛師云又道有理
L154n1641_p0748a02║不在高聲師又問百丈云即此用離此用
L154n1641_p0748a03║馬祖挂拂舊處馬祖云即此用離此用百
L154n1641_p0748a04║丈亦挂拂舊處為甚却與他一喝進云虎
L154n1641_p0748a05║頭虎尾一時收師云百丈已有省解捲席
L154n1641_p0748a06║解挂拂如何又道於此三日耳聾進云不
L154n1641_p0748a07║是個中人不知師云雪竇云大冶精金應
L154n1641_p0748a08║無變色呢進云千峰勢倒嶽邊止萬派聲
L154n1641_p0748a09║歸海上消師云張無盡如何不肯他進云
L154n1641_p0748a10║情知他是個俗人師云大慧為甚却肯無
L154n1641_p0748a11║盡進云偶爾成文師云你若作大慧時如
L154n1641_p0748a12║何進云居士更須喫棒始得師云我道許
L154n1641_p0748a13║他各具一隻眼居禮拜師云你作無盡時
L154n1641_p0748a14║如何進云某甲今日耳聾師云何不道下
L154n1641_p0748a15║官造次。
L154n1641_p0748b01║眾僧新進堂叅師云此間禪堂如百沸鑊
L154n1641_p0748b02║湯諸上座於中須自知冷煖眾無語師云
L154n1641_p0748b03║久立珍重。
L154n1641_p0748b04║䒢谿森入室師令頌本來面目䒢進頌云
L154n1641_p0748b05║苕谿寂寂水潺潺萬疊層巒一境閒乍雨
L154n1641_p0748b06║乍晴雲散合滿天風月到人間師云與汝
L154n1641_p0748b07║三十棒。
L154n1641_p0748b08║森知客入室師云古人道悟則不無怎奈
L154n1641_p0748b09║落第二頭既是悟了因甚落第二頭進云
L154n1641_p0748b10║為有悟在師便喝。
L154n1641_p0748b11║緯書記作禮師指庭前石云他叅得禪麼
L154n1641_p0748b12║進云叅參得師云你叅得麼緯擬議師云分
L154n1641_p0748b13║明無彼此擬議便誵訛。
L154n1641_p0748b14║僧叅問兩度大雄門庭高峻聲未絕師便
L154n1641_p0748b15║云為什麼當面蹉過。
L154n1641_p0749a01║師指露柱問僧者柱有九千九百九十九
L154n1641_p0749a02║隻眼睛你曾數過麼進云不會師云你進
L154n1641_p0749a03║堂幾時了進云半月師云念汝未久。
L154n1641_p0749a04║師問僧蟭螟蟲吞却南山白額𥁞大地人
L154n1641_p0749a05║寒毛卓朔阿誰解得者塲閙僧擬議師云
L154n1641_p0749a06║幾人於此茫然。
L154n1641_p0749a07║僧經行次師一拳打倒云髑髏粉碎時如
L154n1641_p0749a08║何僧擬議師復與一拳。
L154n1641_p0749a09║收飯僧乞開示師云三年後為汝劈破髑
L154n1641_p0749a10║髏僧作禮師云十字路口莫蹉過周顛僊
L154n1641_p0749a11║廼說偈云大好周顛僊宛有大人作打破
L154n1641_p0749a12║一桶篐一桶報太平。
L154n1641_p0749a13║師問僧山僧手中香板穿却常住七個禪
L154n1641_p0749a14║和子鼻孔遶四天下三匝為甚一個不知
L154n1641_p0749a15║進云和尚得恁老婆心師休去。
L154n1641_p0749b01║師問僧庭前梅𣗳穿却兩個禪和子鼻孔
L154n1641_p0749b02║遶四天下七匝為什麼沒有人知進云謝
L154n1641_p0749b03║和尚指示師云山僧罪過。
L154n1641_p0749b04║僧問見性成佛如何是性師云江上祥雲
L154n1641_p0749b05║滿。
L154n1641_p0749b06║師問京書記昔日那吒太子析骨還父析
L154n1641_p0749b07║肉還母然後現全身為父母說法大雄今
L154n1641_p0749b08║日開爐上座入爐全身鍛過荅得一語我
L154n1641_p0749b09║便肯你進云今日好雨師云眾生顛倒迷
L154n1641_p0749b10║己逐物進云者是什麼所在說己說物師
L154n1641_p0749b11║云天帝與東海龍王同時設供上座赴阿
L154n1641_p0749b12║誰請進云一口吞却師云饞嘴禪和又云
L154n1641_p0749b13║天供龍供許你一齊吞禪堂許多大眾向
L154n1641_p0749b14║那裏撒溺京良久師喝云者鈍漢。
L154n1641_p0749b15║師問僧證得虗空時無是無非法你作麼
L154n1641_p0750a01║生會進云全體獨露師喝云墮坑落塹小
L154n1641_p0750a02║闍黎笑倒山僧麤竹篦。
L154n1641_p0750a03║師問僧錢塘江火𤼵燒得東嶽齊天大帝
L154n1641_p0750a04║額頭汗出北海龍王替他打醮直令西嶽
L154n1641_p0750a05║華山觀裏一百二十個道士手忙脚亂且
L154n1641_p0750a06║道甚人解得者塲熱閙進云大家在者裏
L154n1641_p0750a07║師云放汝三十棒。
L154n1641_p0750a08║
L154n1641_p0750a09║
L154n1641_p0750a10║大覺普濟能仁玉琳琇國師語錄卷第五
L154n1641_p0750a11║音釋
L154n1641_p0750a12║騖（無暮切音務）。繢（胡對切音會）。睫（即涉切音接）。賺（牀陷切）。