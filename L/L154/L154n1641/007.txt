L154n1641_p0769a01║大覺普濟能仁玉琳琇國師語錄卷第七　幾七
L154n1641_p0769a02║嗣法門人行岳編
L154n1641_p0769a03║詩偈
L154n1641_p0769a04║贈履坦禪人兼報天一居士
L154n1641_p0769a05║鼎立三峰勢插天嶺門雖闢白雲連飛鴻
L154n1641_p0769a06║傳得人間信石壁難依過別川
L154n1641_p0769a07║入磬山
L154n1641_p0769a08║隱居風範依然在說法堂前任草生莫謂
L154n1641_p0769a09║門庭能閴寂從來此道少人行
L154n1641_p0769a10║示退菴重子住敔山
L154n1641_p0769a11║澄江有山孰多僻敔山兩灣蒼翠積澄江
L154n1641_p0769a12║有水孰多情敔山前後敔水平當年一身
L154n1641_p0769a13║澹如水夜隨明月過深林化山擬作推蓬
L154n1641_p0769a14║室扁舟乘興堪深入汝今為我先去住菴
L154n1641_p0769a15║傍閒地多栽芋忘世情懷爾我同茅鐮鐵
L154n1641_p0769b01║钁振先風得人不在門如市猶憶當年面
L154n1641_p0769b02║壁翁
L154n1641_p0769b03║贈禪人
L154n1641_p0769b04║見道誰修道忘山好住山雪深巖屋老百
L154n1641_p0769b05║衲一身閒
L154n1641_p0769b06║又
L154n1641_p0769b07║重巖之下茅屋耽耽有幽人兮雪立冰餐
L154n1641_p0769b08║又
L154n1641_p0769b09║好山如畫畫如山紅葉村村杖笠閒看到
L154n1641_p0769b10║桃華成一笑再來雲外訪柴關
L154n1641_p0769b11║守塔懷古
L154n1641_p0769b12║多年黃葉類形骸此日徘徊誰偶諧麻衣
L154n1641_p0769b13║草履食接氣象骨崖前呼再來
L154n1641_p0769b14║咏懷
L154n1641_p0769b15║千峰絕頂尖頭屋草薦柴牀火一爐三十
L154n1641_p0770a01║年中無一事諸方何處覓潛夫
L154n1641_p0770a02║靜夜思
L154n1641_p0770a03║枝枝葉葉月疎疎密密風誰共蹋流水倚
L154n1641_p0770a04║杖石橋東
L154n1641_p0770a05║題壁
L154n1641_p0770a06║星高月曉松雨滿衣西岡危坐嗒然忘歸
L154n1641_p0770a07║偶題
L154n1641_p0770a08║月浸千山冷風鳴萬木清一聲村外犬客
L154n1641_p0770a09║路有人行
L154n1641_p0770a10║山居
L154n1641_p0770a11║荒凉苔壁寺孤冷草堂人雨後舒長望庭
L154n1641_p0770a12║泥虎迹新
L154n1641_p0770a13║烹泉
L154n1641_p0770a14║廣修供養事如何百沸清泉上佛陀早色
L154n1641_p0770a15║爭妍排闥入鶯啼古木梵音多
L154n1641_p0770b01║對鏡（華山蘭若）
L154n1641_p0770b02║對鏡吾非昔捫懷志自新何林一枝別蔭
L154n1641_p0770b03║我雪霜身
L154n1641_p0770b04║冬日有懷（荊山旅堂）
L154n1641_p0770b05║空階栢子落饑鳥入門來千尺危巖下梅
L154n1641_p0770b06║花幾𣗳開
L154n1641_p0770b07║望臺山
L154n1641_p0770b08║荒濶三千路高閒一萬人當年冰畔石遲
L154n1641_p0770b09║我未歸身
L154n1641_p0770b10║舟居（三却竹林）
L154n1641_p0770b11║澹蕩寒煙古木孤懸雪浪輕帆只在尋常
L154n1641_p0770b12║行處杳然萬壑千嵒
L154n1641_p0770b13║又
L154n1641_p0770b14║一葉千谿水三盂六月霜逢人不舞棹高
L154n1641_p0770b15║臥對斜陽
L154n1641_p0771a01║冬歸草堂
L154n1641_p0771a02║潛形餐栢實放目看梅花何處忘機客同
L154n1641_p0771a03║來灌古畬
L154n1641_p0771a04║濟寧道中
L154n1641_p0771a05║臨溪茅屋臨簷𣗳雞犬依依水國村虞夏
L154n1641_p0771a06║平成風化永江南江北共林園
L154n1641_p0771a07║讀白樂天詩懷扣冰（舟次東昌）
L154n1641_p0771a08║池上有小舟舟中虗胡牀我心久忘世愧
L154n1641_p0771a09║未使世忘
L154n1641_p0771a10║甲馬營夜泊
L154n1641_p0771a11║水上舟如織人間事若蕉無為與無欲誰
L154n1641_p0771a12║共我逍遙
L154n1641_p0771a13║節食
L154n1641_p0771a14║寄形天地間飲食唯接氣翛然等個人明
L154n1641_p0771a15║此澹泊意
L154n1641_p0771b01║龍淵南塢坐月
L154n1641_p0771b02║松𣗳三長四短石臺七高八低坐來夕陽
L154n1641_p0771b03║在𣗳歸去月落峰西
L154n1641_p0771b04║晝寢
L154n1641_p0771b05║譬如木偶人鼓歇索亦住山僧動與靜請
L154n1641_p0771b06║問諸露柱
L154n1641_p0771b07║荊溪道中招友
L154n1641_p0771b08║正是千山紅葉時摩挲石壁好題詩百年
L154n1641_p0771b09║嚼蠟能多味分取松根帶露葵
L154n1641_p0771b10║高祖寢堂題壁
L154n1641_p0771b11║牀頭懸瀑布塔頂長苔衣一住不復入高
L154n1641_p0771b12║寒到乃知
L154n1641_p0771b13║示眾
L154n1641_p0771b14║萬里晴空誰共三春花柳爭遊王孫醉眠
L154n1641_p0771b15║芳草何似潄石枕流
L154n1641_p0772a01║我有蓮舟一葉沙城芥劫全收高歌唾壺
L154n1641_p0772a02║擊破童稚出沒洪流
L154n1641_p0772a03║山居
L154n1641_p0772a04║胸中無一事終日坐閒閒睡起摩挲腹山
L154n1641_p0772a05║間與水間
L154n1641_p0772a06║高步
L154n1641_p0772a07║登山造極步自此始有懷君子行遠本邇
L154n1641_p0772a08║促都監立還山
L154n1641_p0772a09║山中有佳月宜人終夜看山中有好風解
L154n1641_p0772a10║衣可盤桓泉鳴千嶂寂松靜一濤寒永日
L154n1641_p0772a11║鳥相喚清秋蟲自紈解𦗟紫芝曲喬木在
L154n1641_p0772a12║層巒活埋與斷壁千古仰金蘭時哉石梁
L154n1641_p0772a13║雉雪飲且霞餐
L154n1641_p0772a14║普請口占
L154n1641_p0772a15║年來漸覺精神復老去偏知日月閒飽飯
L154n1641_p0772b01║安眠無一事椎鳴隨眾看秋山
L154n1641_p0772b02║枕流臺題石
L154n1641_p0772b03║山中流水寂無聲枯木生花別有春若箇
L154n1641_p0772b04║到來知解絕紅爐分取萬年冰
L154n1641_p0772b05║庚戌二月磬山題壁
L154n1641_p0772b06║面目分明徧界親偏於此地受恩深三更
L154n1641_p0772b07║月下[仁-二+氏]徊立恍是當年侍拂巾
L154n1641_p0772b08║磬山揮麈臺（先錄法濟十咏之一有此名）
L154n1641_p0772b09║松根時獨坐花雨不從栽憶昔別峰侍無
L154n1641_p0772b10║言聲似雷
L154n1641_p0772b11║庚戌題壁（三首）
L154n1641_p0772b12║本是矜矜自了僧飽餐安寢別無能酬恩
L154n1641_p0772b13║報祖雄明哲斗室焚香懷古人
L154n1641_p0772b14║一盋霜華半榻雲無求無喜亦無嗔三更
L154n1641_p0772b15║對月開扉坐慚愧焚香侍立人
L154n1641_p0773a01║臥倚青山飯白雲谿聲鳥語共晨昏空庭
L154n1641_p0773a02║有隙栽蘭蕙緘戶無蹊入怨恩
L154n1641_p0773a03║捲簾
L154n1641_p0773a04║尋常入望驚殊絕何意全身住此中傳語
L154n1641_p0773a05║巖棲木石侶時時放眼識雲松
L154n1641_p0773a06║獨樂園雨後（二首）
L154n1641_p0773a07║一谿銀鳳玉龍騰想見霜華此得名步到
L154n1641_p0773a08║上方忘藥石勞他從者請頻頻
L154n1641_p0773a09║枕流石上枕流臺到者教君悔晚來白鷺
L154n1641_p0773a10║羣飛千磵雪洪鐘大扣萬山雷
L154n1641_p0773a11║巡寮至大義閣（癸丑燈前）
L154n1641_p0773a12║花滿寒庭月滿林巡寮未半欲三更到門
L154n1641_p0773a13║且莫掀簾入愛此樓前布水聲
L154n1641_p0773a14║邗江贈虎公至契
L154n1641_p0773a15║交道江河下於公見古人素心千里月青
L154n1641_p0773b01║目一山晴
L154n1641_p0773b02║楚州題壁
L154n1641_p0773b03║澹黃微綠拂疏風到處垂楊適我慵覓得
L154n1641_p0773b04║小舠𤓰子大一帆漂渺水雲中
L154n1641_p0773b05║旅堂
L154n1641_p0773b06║愛柳無如我摩挲玩嵗年旅堂忘岑寂一
L154n1641_p0773b07║𣗳適垂軒
L154n1641_p0773b08║開窓
L154n1641_p0773b09║風聲雨聲聲聲入耳花色草色色色幽妍
L154n1641_p0773b10║山居
L154n1641_p0773b11║竹戶風清江入筵道吾一到至今傳逢塲
L154n1641_p0773b12║竿木時思曳戀此華亭雪滿船（菴名船子）
L154n1641_p0773b13║示淳徒病中
L154n1641_p0773b14║接氣三盂粥消閒一縷香石牀黃葉襯何
L154n1641_p0773b15║處得嚴霜
L154n1641_p0774a01║天目雙清莊
L154n1641_p0774a02║兩峰清拍肩雙谿寒共語中有一徑清昔
L154n1641_p0774a03║人此遐舉
L154n1641_p0774a04║金沙顧龍山留題宿處絕句
L154n1641_p0774a05║不問江南與江北枯藜為友笠為菴龍山
L154n1641_p0774a06║半日登臨足又蹋春風去去憨
L154n1641_p0774a07║言志
L154n1641_p0774a08║客夢秋山遠閒情黃葉深脚麻松下石過
L154n1641_p0774a09║嶺覓禽音
L154n1641_p0774a10║題壁
L154n1641_p0774a11║栢庭霜夜月蘚屋夕陽風岑寂非人境犬
L154n1641_p0774a12║聲東舍東
L154n1641_p0774a13║廣武題壁
L154n1641_p0774a14║松崖罷聽得梅而樂孤立月庭旅影落落
L154n1641_p0774a15║藕塘題壁
L154n1641_p0774b01║蹋徧秋林步步霜麻衣草履自清狂逢人
L154n1641_p0774b02║𣗳側彽徊立惆悵千峰華政黃
L154n1641_p0774b03║大雄山居
L154n1641_p0774b04║臨海渾無地潛谿却有邨蘿菴在空碧鐘
L154n1641_p0774b05║動月為門
L154n1641_p0774b06║懷靜涵老居士
L154n1641_p0774b07║落落松根石蒼苔沒欲平江風吹木葉寒
L154n1641_p0774b08║月漾波清
L154n1641_p0774b09║懷五玉弟
L154n1641_p0774b10║江流清日夜今古葉聲乾高臥石牕下一
L154n1641_p0774b11║燈相對寒
L154n1641_p0774b12║絕糧
L154n1641_p0774b13║山空水碧千指壁立摩挲布毛縫衣炊食
L154n1641_p0774b14║壬辰歸報恩
L154n1641_p0774b15║本是金峰苦行身芒鞵短拄舞還新漫教
L154n1641_p0775a01║𣏌𣗥藩吾室指點泥丸光印人水滿蒲谿
L154n1641_p0775a02║流夜月風生菊徑靜芳辰好來和我紫芝
L154n1641_p0775a03║曲大小石頭正法輪
L154n1641_p0775a04║高齋對月
L154n1641_p0775a05║嗒焉忘言徙倚夜半皎皎毛髮月明九面
L154n1641_p0775a06║禪者請書
L154n1641_p0775a07║有一僊兮睡布被裏入被尋伊滿頭尿矢
L154n1641_p0775a08║又
L154n1641_p0775a09║扶起法堂拆却佛殿昔許爾聞今便眼見
L154n1641_p0775a10║又
L154n1641_p0775a11║方寸之𣗳生石柱底放華一葉覆徧大地
L154n1641_p0775a12║荅老母
L154n1641_p0775a13║若欲我度親別無法可度死𥁞世間心當
L154n1641_p0775a14║下同佛祖
L154n1641_p0775a15║江上十方菴慈氏芟染
L154n1641_p0775b01║修行在行不在說萬事應須猛割截者回
L154n1641_p0775b02║似斬一握𮈔一斬一切俱了畢頂上圓光
L154n1641_p0775b03║含十虗從今更不重埋沒非是山僧輕度
L154n1641_p0775b04║親十載先師曾記莂剎那具足丈夫儀法
L154n1641_p0775b05║名通光號悟徹不向他人行處行管教步
L154n1641_p0775b06║步蓮華國（通光先磬山親題法名）
L154n1641_p0775b07║和示峰子
L154n1641_p0775b08║山月滿檐諸子侍立面黃者黃面黑者黑
L154n1641_p0775b09║或撥爐灰或研墨汁眼明手快善知時節
L154n1641_p0775b10║擬索枯膓青藜三十
L154n1641_p0775b11║題壁
L154n1641_p0775b12║此偈贈一切人不能收取須還山僧。
L154n1641_p0775b13║萬年冰上久安居却向紅爐放雪飛到處
L154n1641_p0775b14║逢人不相識瘦拳高枕自忘機
L154n1641_p0775b15║對鏡（有引）
L154n1641_p0776a01║向侍先磬山聞溈山荒寂有願四旬體
L154n1641_p0776a02║胖曳杖往住二十年於茲矣適浴室臨
L154n1641_p0776a03║鏡因有此偈。
L154n1641_p0776a04║不是溈山舊住僧年來四十骨稜稜金峰
L154n1641_p0776a05║峰下堪鋤石待個英靈剔祖燈
L154n1641_p0776a06║自擬
L154n1641_p0776a07║有芝東巖東風兩石為屋嵩壁平莫攀龍
L154n1641_p0776a08║山高可逐
L154n1641_p0776a09║江上法願菴
L154n1641_p0776a10║到處耕荒翻石笋今來坐月友寒烟半間
L154n1641_p0776a11║老屋安親膝五合香粳努力煎
L154n1641_p0776a12║草堂月
L154n1641_p0776a13║喬林花滿地晴瀬月當天題石貽來哲應
L154n1641_p0776a14║同徹曉禪
L154n1641_p0776a15║代草堂老人示徒
L154n1641_p0776b01║雲開山突突霜重栢蒼蒼倚徙閒庭寂寒
L154n1641_p0776b02║籬菊晚香
L154n1641_p0776b03║圍爐得月峯
L154n1641_p0776b04║三長兩短此坐彼立當年有叟盆池欵客
L154n1641_p0776b05║西樓題壁
L154n1641_p0776b06║架月峰前獨坐時寶峰塔在翠烟西有言
L154n1641_p0776b07║枕筆吟難就山水蒼茫客自知
L154n1641_p0776b08║中臺書竹
L154n1641_p0776b09║翠幢之下或坐或立惟有一閒長年眼碧
L154n1641_p0776b10║杖底松風
L154n1641_p0776b11║疑立海上峰春潮夜來急笑聲落層崖誰
L154n1641_p0776b12║人和月拾
L154n1641_p0776b13║寄羽明居士
L154n1641_p0776b14║信宿金峰頂喜分半芋香荊溪一葦便拂
L154n1641_p0776b15║袖意蒼茫
L154n1641_p0777a01║草堂晝眠
L154n1641_p0777a02║飯罷松根一榻清波濤萬頃屋頭聲年來
L154n1641_p0777a03║滄海扁舟志起立千巖鳥碎鳴
L154n1641_p0777a04║夏夜露坐
L154n1641_p0777a05║星隨夕梵湧月為殘經留寒暑不到處松
L154n1641_p0777a06║根六月秋
L154n1641_p0777a07║掃徑
L154n1641_p0777a08║掃出綠雲徑送來銜日山黃花紅葉際杖
L154n1641_p0777a09║笠道人閒
L154n1641_p0777a10║早叅罷
L154n1641_p0777a11║明月入窓三尺雪松風拂簟一天濤夜來
L154n1641_p0777a12║有客中庭立不負嵩山折葦勞
L154n1641_p0777a13║大雄面壁巖夜坐將赴磬山請
L154n1641_p0777a14║愛此一牀月長年臥掩關先師案欲了破
L154n1641_p0777a15║雪問家山
L154n1641_p0777b01║梅軒題柱
L154n1641_p0777b02║此君澹似我我冷此君知風雨應嫌癖落
L154n1641_p0777b03║花坐不移
L154n1641_p0777b04║贈豫章齊居士
L154n1641_p0777b05║解學死心禪世居山谷里春風歸去來湘
L154n1641_p0777b06║江流不已
L154n1641_p0777b07║松濤
L154n1641_p0777b08║松濤堆裏來松濤堆裏住北山松濤濶南
L154n1641_p0777b09║山松濤聚境濶勞亦濶境聚閒亦聚不緣
L154n1641_p0777b10║恩未酬誰肯舍此去
L154n1641_p0777b11║示眾（大士誕舟次下相）
L154n1641_p0777b12║萬頃清風透碧紗西來一筏濟人賒同舟
L154n1641_p0777b13║莫自拖泥水放下空拳指指斜
L154n1641_p0777b14║歸草堂
L154n1641_p0777b15║幻影歸草堂如臨秋水碧慈幃吾所依松
L154n1641_p0778a01║竹吾所宅蕉葉入櫩櫳濃翠濕床席
L154n1641_p0778a02║芟松
L154n1641_p0778a03║愛山尤愛月芟竹亦芟松此夜西窓坐清
L154n1641_p0778a04║光到曉風
L154n1641_p0778a05║旅堂雜咏
L154n1641_p0778a06║老松一萬𣗳新竹百千竿題遍琅玕碧寒
L154n1641_p0778a07║濤枕上看
L154n1641_p0778a08║山居
L154n1641_p0778a09║無念常趺坐多閒時手書海棠開爛熳曳
L154n1641_p0778a10║履步庭除
L154n1641_p0778a11║雪齋歌（懷徐羣玉）
L154n1641_p0778a12║世間少得休心客我學休心休未能何意
L154n1641_p0778a13║賢親有吾子雪齋遙對兩閒人
L154n1641_p0778a14║溪上吟
L154n1641_p0778a15║望見青山眼便開前生疑此坐禪來千巖
L154n1641_p0778b01║絕壁知題石拂蘚披雲榻取回
L154n1641_p0778b02║乙巳五月十有七日
L154n1641_p0778b03║未敢登山侍祖燈傍溪縛屋欲安僧大忘
L154n1641_p0778b04║身世人來此看取懸崖千丈氷
L154n1641_p0778b05║丙午題壁
L154n1641_p0778b06║情忘若草木志定素氷霜客悟芭蕉法叅
L154n1641_p0778b07║同絕較量
L154n1641_p0778b08║秉燭踏雪
L154n1641_p0778b09║愛雪尋廊步臨軒坐擁爐萬年冰畔客習
L154n1641_p0778b10║氣未全除
L154n1641_p0778b11║洗澗
L154n1641_p0778b12║洗澗水深石出裁溪月冷風高兩堂聊蔽
L154n1641_p0778b13║風雨看取種竹栽桃
L154n1641_p0778b14║夜坐
L154n1641_p0778b15║山影界天碧燈光在竹末誰來千仞巖伴
L154n1641_p0779a01║我坐晨夕
L154n1641_p0779a02║千丈巖西窓即事
L154n1641_p0779a03║枕間懸瀑布几上叠千山絕學忘機客耳
L154n1641_p0779a04║流齒石閒
L154n1641_p0779a05║對百合花懷延陵公
L154n1641_p0779a06║獨許空生親見聞滿前香色任縱橫人人
L154n1641_p0779a07║不昧翁真面父子依依亘古今
L154n1641_p0779a08║西方菴題壁
L154n1641_p0779a09║寤寐泉聲三十年今來到處聽潺湲居山
L154n1641_p0779a10║我不嫌風雨張葢看雲布水懸
L154n1641_p0779a11║樵谿
L154n1641_p0779a12║樵出溪溪水坐平石石峰芒鞋徧四海應
L154n1641_p0779a13║念此山中
L154n1641_p0779a14║龍鬚禮祖
L154n1641_p0779a15║禮取龍鬚大徹堂祖翁面目絕遮藏人來
L154n1641_p0779b01║何處尋蹤跡庭滿六年枕上霜
L154n1641_p0779b02║既望夜叅後
L154n1641_p0779b03║滿堂明月光誰蹋太白霜坐客亦輕擲題
L154n1641_p0779b04║詩破夜香
L154n1641_p0779b05║有懷
L154n1641_p0779b06║淡紅淺碧八九𣗳江村茆屋兩三間草履
L154n1641_p0779b07║麻衣食接氣客到平分一味閑
L154n1641_p0779b08║新秋
L154n1641_p0779b09║新秋設藥石橄欖款羣賢苦澁眸雙烱坐
L154n1641_p0779b10║深月滿筵
L154n1641_p0779b11║仰止閣題壁
L154n1641_p0779b12║臥聽松風起啜茗粥短歌鼓腹庶幾知足
L154n1641_p0779b13║辛亥重九後一日示相隨諸子兼懷
L154n1641_p0779b14║下常住是年山邑饑
L154n1641_p0779b15║登高三日雨夜來誰有詩兩堂木石侶束
L154n1641_p0780a01║篾歌紫芝
L154n1641_p0780a02║荒園
L154n1641_p0780a03║翠竹兩竿梅一𣗳梅開竹孕鳥懷春荒園
L154n1641_p0780a04║曳杖日無事揀點生生此性情
L154n1641_p0780a05║雄峰有懷
L154n1641_p0780a06║千峰深處三間屋石壁誰人先養松半芋
L154n1641_p0780a07║平分慰饑渴十年雪臥放疎慵
L154n1641_p0780a08║無能
L154n1641_p0780a09║我是無能者人知我不能海天容浩蕩籬
L154n1641_p0780a10║落任紛更莊笑蠻和觸諧稱鯤化鵬綱宗
L154n1641_p0780a11║綜九鼎若箇振家聲
L154n1641_p0780a12║虀粥
L154n1641_p0780a13║肺腸久與君相洽一旦相逢似故人正脉
L154n1641_p0780a14║危微識法懼他年帶篾與君親
L154n1641_p0780a15║佛事
L154n1641_p0780b01║在明禪人火
L154n1641_p0780b02║生也不道死也不道咄哉古人未明向上
L154n1641_p0780b03║一竅報恩則不然在明老衲昨日死今日
L154n1641_p0780b04║擡來對眾燒。
L154n1641_p0780b05║亡僧起龕
L154n1641_p0780b06║昔日七賢女游屍陁林一女指屍曰屍在
L154n1641_p0780b07║者裏人向甚麼處去一女曰作麼作麼諸
L154n1641_p0780b08║姊諦觀各各契悟師倚杖云者一隊死丫
L154n1641_p0780b09║嬛好與一爐燒却靈利衲僧別有轉身一
L154n1641_p0780b10║路舉杖指云髑髏𨁝跳上三十三天東海
L154n1641_p0780b11║鯉魚打一棒雨似盆傾。
L154n1641_p0780b12║悼八十三默真老衲
L154n1641_p0780b13║汝年頗不少汝死頗安好如何連夕來我
L154n1641_p0780b14║心痛徹曉念汝度凶荒屈指可過了不虞
L154n1641_p0780b15║麥甫黃倐爾音容杳苦樂未易空死生未
L154n1641_p0781a01║易妙未證虗空心重來明此道我哭有餘
L154n1641_p0781a02║哀宿有好懷抱。
L154n1641_p0781a03║自覺尊火（尊柴頭一生擇木三遷勤普為眾臨寂撥置後事顓
L154n1641_p0781a04║持藥師名號數日泊然坐脫）
L154n1641_p0781a05║生知所止死知所歸豈無俊士於茲徘徊
L154n1641_p0781a06║咄哉行尊庶不虗為出世之人。
L154n1641_p0781a07║隱菴顯火（顯圜頭勤樸十年如一日歲饑禾麥而園蔬獨豐一
L154n1641_p0781a08║眾頼之）
L154n1641_p0781a09║隱菴顯老園頭十年為眾荷鍤不休惟是
L154n1641_p0781a10║歸家一路幾番盤躃門頭吾今助汝一炬
L154n1641_p0781a11║黃華白菜處處自繇。
L154n1641_p0781a12║印潭入塔
L154n1641_p0781a13║即此物非他物取不得捨不得青山以為
L154n1641_p0781a14║宅。
L154n1641_p0781a15║奠無障開闍黎
L154n1641_p0781b01║一靈皮袋皮袋一靈即此皮袋無障真身
L154n1641_p0781b02║杯茶盂飯聊盡眾心嗚呼尚饗。
L154n1641_p0781b03║奠志一達侍者（老成衣鉢）
L154n1641_p0781b04║行達行達汝解四大空我今為汝說真空
L154n1641_p0781b05║灋茶傾三奠香𤑔一爐。
L154n1641_p0781b06║洞如耆德火
L154n1641_p0781b07║性空三昧火自焚實相身今日是我洞如
L154n1641_p0781b08║老灋兄向火𦦨裏轉大灋輪令大地情與
L154n1641_p0781b09║無情俱證究竟堅固大定現前大眾異口
L154n1641_p0781b10║一音同誦首楞嚴王咒。
L154n1641_p0781b11║奠雲標岫侍司
L154n1641_p0781b12║泥多佛大水長船高葉落歸根知己力來
L154n1641_p0781b13║年仔細𤼵春條。
L154n1641_p0781b14║崒侍司火（老成衣鉢）
L154n1641_p0781b15║雲開崒侍司諦信真空理四大各有歸斯
L154n1641_p0782a01║人無去住無佛處作佛蓮華生碓嘴。
L154n1641_p0782a02║奠岸回老衲
L154n1641_p0782a03║者漢生亦如是死亦如是吾許汝如是與
L154n1641_p0782a04║汝一杯茶。
L154n1641_p0782a05║嘯岳月監院掩龕
L154n1641_p0782a06║荷眾廿年來歲繞數千指頗多素心人澹
L154n1641_p0782a07║永首肯爾掀眉絕眾緣清光滿大地師雙
L154n1641_p0782a08║手掩龕云多少死於句下不能入道的阿
L154n1641_p0782a09║師只作墻壁話會遂轉身設奠。
L154n1641_p0782a10║月監院火
L154n1641_p0782a11║萬仞峰頭撒手時千華競放月明枝以炬
L154n1641_p0782a12║繞龕云東西南北溈山火堪愛風顛胡亂
L154n1641_p0782a13║吹。
L154n1641_p0782a14║奠寂菴洽子
L154n1641_p0782a15║漚雲吾久視來去汝無拘汝有利生願重
L154n1641_p0782b01║來讀舊書。
L154n1641_p0782b02║奠月岸彼老衲
L154n1641_p0782b03║㨗去㨗來善終善始月岸彼老衲吾不弔
L154n1641_p0782b04║汝而慶汝纖纖雲淨夜光寒更莫遲疑落
L154n1641_p0782b05║二三拾得瀑華橋上笑絕塵千古髯無雙。
L154n1641_p0782b06║為南澗和尚火
L154n1641_p0782b07║香水湛然滿浴此無垢人吾兄徹始終火
L154n1641_p0782b08║裏洗箇澡。
L154n1641_p0782b09║為澹齋化主嚴土善上座火
L154n1641_p0782b10║嚴土土嚴寂善善寂萬善已圓善可嘉嘉
L154n1641_p0782b11║善告寂寂不寂再來重理舊𮈔綸嶺梅香
L154n1641_p0782b12║透千江雪。
L154n1641_p0782b13║鎮知屋火
L154n1641_p0782b14║師秉炬云者火從汝十餘年真實心中流
L154n1641_p0782b15║出將來光天燭地去也遂投炬適大雨師
L154n1641_p0783a01║歸方丈問眾雨從何來一僧云大家一身
L154n1641_p0783a02║濕師云是何言歟復云新遷化上座為汝
L154n1641_p0783a03║等說乾嚗嚗禪也不知。
L154n1641_p0783a04║量空寬都監火
L154n1641_p0783a05║師舉炬云盡大地是寬上座一隻眼寬上
L154n1641_p0783a06║座面前觸目菩提腦後圓光光萬丈山僧
L154n1641_p0783a07║更為爾錦上鋪花便擲炬。
L154n1641_p0783a08║智周足副寺火
L154n1641_p0783a09║足副寺生如幻死如幻𤼵心如幻出塵如
L154n1641_p0783a10║幻辦道如幻進業如幻甘澹泊如幻忘勤
L154n1641_p0783a11║勞如幻始終一德至死不變如幻更有一
L154n1641_p0783a12║種如幻舉揚待汝重來秉炬云臨行助汝
L154n1641_p0783a13║般若燄照徹人間與天上。
L154n1641_p0783a14║為織造馬護灋火
L154n1641_p0783a15║舉炬云昔年相見無相見今日相違未始
L154n1641_p0783b01║違欲識馬公真面目火裏蓮開大十圍。
L154n1641_p0783b02║雜著
L154n1641_p0783b03║東語西話
L154n1641_p0783b04║開了兩片皮只是粥飯罐當世有與麼人
L154n1641_p0783b05║山僧禮他三拜。
L154n1641_p0783b06║顛仙謠
L154n1641_p0783b07║憎愛胸中盡是非眼底空泥牛入海後聚
L154n1641_p0783b08║散問漚風。
L154n1641_p0783b09║書溈山語
L154n1641_p0783b10║行脚高士須向聲色裡睡眠聲色裡坐臥
L154n1641_p0783b11║始得山谷云東坡文字語言歷刦贊揚有
L154n1641_p0783b12║不能盡吾於溈山亦云戊子春二日荊邸
L154n1641_p0783b13║書。
L154n1641_p0783b14║題雪竇頌古
L154n1641_p0783b15║野鴨子知何許馬祖見來相共語話盡雲
L154n1641_p0784a01║山水月情依然不會還飛去却把住道道
L154n1641_p0784a02║頌出雪竇真能於法自在匪夷所思如清
L154n1641_p0784a03║光匝地猶戽夜塘以盡所欲言而妙此却
L154n1641_p0784a04║把住道道以不完題而妙盡所欲言如千
L154n1641_p0784a05║雷並吼易不完題如千日並照難偶閱之
L154n1641_p0784a06║直欲擊碎唾壺。
L154n1641_p0784a07║草堂書壁
L154n1641_p0784a08║日中一食𣗳下一宿世尊模範如是一語
L154n1641_p0784a09║不投折葦渡江少林九年終日面壁鼻祖
L154n1641_p0784a10║標格何如。
L154n1641_p0784a11║荊山旅堂紀事
L154n1641_p0784a12║丁亥十一月朔著新絮襖飽領本菴香飯
L154n1641_p0784a13║飯餘展足熟睡皆行脚經年未曾有事睡
L154n1641_p0784a14║起一趺晚晴快人遺景在屋庭東大𣗳茂
L154n1641_p0784a15║綠未衰殊映日溢目忽憶十五年前得先
L154n1641_p0784b01║師烏峰竹齋瞌睡起書牕浣壁時復憶甲
L154n1641_p0784b02║戌秋先師遷吳興報恩是日結冬破屋敗
L154n1641_p0784b03║垣炊巾滿谷羣賢臥草眠霜冰骨老人支
L154n1641_p0784b04║枯藤指點磚頭瓦礫為諸人闡最上機余
L154n1641_p0784b05║時獨處江千野色無垠天光連水曾和老
L154n1641_p0784b06║人寄示偈云師闢山頭宇吾撑水上門脚
L154n1641_p0784b07║仝蹋實地眼獨空叢林小兒無繩尺曠蕩
L154n1641_p0784b08║之言不謂至今多人成誦昨便鴻南去拈
L154n1641_p0784b09║句寄重監院高歌天地外穩臥雪霜中他
L154n1641_p0784b10║日憶此更作何狀。
L154n1641_p0784b11║書巖子紙
L154n1641_p0784b12║大雄道人廿年來炊冰煮雪接納諸方能
L154n1641_p0784b13║三十夏不憚寒苦者敢保出他人一頭地
L154n1641_p0784b14║巖子能否。
L154n1641_p0784b15║叅禪悟難既悟已忘悟難且道忘悟的人
L154n1641_p0785a01║何如巖子道看。
L154n1641_p0785a02║此事極平易極欺人等閒看得平易者此
L154n1641_p0785a03║最受人欺者也戒之哉。
L154n1641_p0785a04║多見人在殼漏子裡譚葢天葢地之道徒
L154n1641_p0785a05║自欺耳葢天葢地者能把殼漏子作塗毒
L154n1641_p0785a06║鼓撾。
L154n1641_p0785a07║書楚紙
L154n1641_p0785a08║近年少至性衲子葢稍有見處不能出頭
L154n1641_p0785a09║天外全體受用多以名利熏心學文字語
L154n1641_p0785a10║言還知但患不成佛不怕佛不解說法麼
L154n1641_p0785a11║筆此蜆子和尚卓立紙末。
L154n1641_p0785a12║三師說
L154n1641_p0785a13║吾有三師父師母師師師父師生我眼師
L154n1641_p0785a14║師開我眼母師護我眼父師身示無常此
L154n1641_p0785a15║生我眼者也師師了我生死此開我眼者
L154n1641_p0785b01║也母師勗我證果此護我眼者也三師皆
L154n1641_p0785b02║有大因緣使我悚然省豁然開惻然痛吾
L154n1641_p0785b03║何修而得此三善知識師也噫吾於荊溪
L154n1641_p0785b04║磬山開此眼於江上水關忘此眼於吳興
L154n1641_p0785b05║草堂保此眼不知何年得真不負三師也
L154n1641_p0785b06║有客躡而問曰忘矣何用保為曰此非汝
L154n1641_p0785b07║所知也保矣更俟何年不負師曰此非汝
L154n1641_p0785b08║所知也待汝證果地涅槃與汝共報難報
L154n1641_p0785b09║之恩可也雖然父師母師出離之緣皆頼
L154n1641_p0785b10║師師師乎師乎粉骨碎身未足酧將此身
L154n1641_p0785b11║心奉塵剎潛子苫次草述時乙未九月戊
L154n1641_p0785b12║戌。
L154n1641_p0785b13║西樓聞雪
L154n1641_p0785b14║潛子早失太山之仰不獲徧任兩序列職
L154n1641_p0785b15║壬辰夏報恩乏住持供先老人方丈重歸
L154n1641_p0786a01║侍室首修殿公務攝客司諸禪極不安潛
L154n1641_p0786a02║子有餘樂也向志夙夜守塔每為事奪適
L154n1641_p0786a03║寓監院寮後軒篝燈正當寶峰塔下漏下
L154n1641_p0786a04║三十刻聞雪起立不禁清絕向於磬山有
L154n1641_p0786a05║生平徼幸處千古快心時之句此際是第
L154n1641_p0786a06║二番境界時壬辰十一月癸巳手書所用
L154n1641_p0786a07║破硯猶是二十年前記室舊物并記。
L154n1641_p0786a08║報恩旅堂閒書
L154n1641_p0786a09║近日學者有二病一等弄聰明習外學一
L154n1641_p0786a10║等守愚抱拙般若不清楚二者皆不可與
L154n1641_p0786a11║言道不識一丁者必如六祖方可不撥文
L154n1641_p0786a12║字者必須遠同西天龍𣗳馬鳴近同永明
L154n1641_p0786a13║明教始得無過。
L154n1641_p0786a14║題壁
L154n1641_p0786a15║本學古人莫視流俗閱趙州語錄自勵。
L154n1641_p0786b01║跋趙州三佛話
L154n1641_p0786b02║金佛不度爐木佛不度火泥佛不度水真
L154n1641_p0786b03║佛內裏坐南嶽磨磚江西鹽醬不是過也
L154n1641_p0786b04║又云非四十年不雜用心者不知斯言簡
L154n1641_p0786b05║盡。
L154n1641_p0786b06║題藥師日課語
L154n1641_p0786b07║予辭恩絕塵不暇披覽偶入藏閱藥師如
L154n1641_p0786b08║來本願功德不覺手額失聲願人人入如
L154n1641_p0786b09║來願海也或問何於此經驚歎如是告之
L154n1641_p0786b10║曰予見世人順境淪溺者不一富貴可畏
L154n1641_p0786b11║甚于貧賤今此如來使人所求如願遂從
L154n1641_p0786b12║此永不退道直至菩提則欲於王臣長者
L154n1641_p0786b13║一切人中作同事攝不乘如來願航何從
L154n1641_p0786b14║濟乎大凡修持須量己量法直心直行誠
L154n1641_p0786b15║能厭惡三畍堅志往生則專依阿彌陀經
L154n1641_p0787a01║收攝六根淨念相繼所謂執持名號一心
L154n1641_p0787a02║不亂决定往生此先自利而後利人者之
L154n1641_p0787a03║所謂也若於現前富貴功名未能忘情男
L154n1641_p0787a04║女飲食之欲未知深厭則往生法門未易
L154n1641_p0787a05║深信即信矣身修淨土而心戀娑婆果何
L154n1641_p0787a06║益乎則求其不離欲鈎而成佛智處於順
L154n1641_p0787a07║境不致淪胥者固無如修持藥師願海者
L154n1641_p0787a08║之殊勝難思也癸巳之夏山居不寧偶奉
L154n1641_p0787a09║親歸養江上晏如程君以刻成藥師日課
L154n1641_p0787a10║見示此出人意表是經流傳已久編成日
L154n1641_p0787a11║課未之聞也乃得之吾江之善士為之助
L154n1641_p0787a12║喜信能修持久久不懈知不獨富貴功名
L154n1641_p0787a13║轉女成男離危廸吉如如意珠隨願成就
L154n1641_p0787a14║即得於一切成就處直至菩提永無退轉
L154n1641_p0787a15║何幸如之人間亦有揚州鶴但泛如來功
L154n1641_p0787b01║德船。
L154n1641_p0787b02║錄餘杭道中詩
L154n1641_p0787b03║舉目千矛刺淚流若為問路白雲頭大人
L154n1641_p0787b04║君子今何在長歎一聲天地秋餘杭道中
L154n1641_p0787b05║不知誰書此詩於壁題曰行脚紀事非目
L154n1641_p0787b06║擊其中人者不知此詩之悲也。
L154n1641_p0787b07║書禹門先師翁詩後
L154n1641_p0787b08║五峰雲頂古文殊盡日跏趺總笑余半點
L154n1641_p0787b09║苦寒禁不得躊躇未了又躊躇此禹門師
L154n1641_p0787b10║翁臺山卜居詩也師翁證處穩密超脫故
L154n1641_p0787b11║微言澹語中煞有吼意琇生也晚何幸目
L154n1641_p0787b12║聽洪音。
L154n1641_p0787b13║跋古德語
L154n1641_p0787b14║諸佛未出世人人鼻孔撩天出世後為甚
L154n1641_p0787b15║麼杳無消息三十棒寄打雪竇斯言函以
L154n1641_p0788a01║卞玉綴以隋珠供於百寶浮屠之上當夜
L154n1641_p0788a02║夜放千道奇光光中時現二龍𤼵大音聲
L154n1641_p0788a03║金聲玉振千佛萬祖于其音中示生音中
L154n1641_p0788a04║湼槃己丑中秋日手記。
L154n1641_p0788a05║跋大慧頌古
L154n1641_p0788a06║相體裁衣量水打碓毫髮不差且居門外
L154n1641_p0788a07║昨夜三更月到牕話後人逐塊亂頌無論
L154n1641_p0788a08║蹉過南泉趙州還曾夢見大慧乎雨牕偶
L154n1641_p0788a09║書。
L154n1641_p0788a10║書月祖偈
L154n1641_p0788a11║自笑當年畫模則幾番紅了幾番黑如今
L154n1641_p0788a12║謝主老還鄉那管生平得未得今人輕易
L154n1641_p0788a13║敢稱笑巖後裔余略舉此偈示之請莫造
L154n1641_p0788a14║次。
L154n1641_p0788a15║船子菴雜記
L154n1641_p0788b01║中秋前後臥鋤雲堂泉聲山色爭勝月出
L154n1641_p0788b02║當門日亦如之旦夕令人應接不暇數日
L154n1641_p0788b03║來倦忘寢饑忘食病廢藥終夜大啟戶牗
L154n1641_p0788b04║以納之早則堅臥不起金峰僧走候謂之
L154n1641_p0788b05║曰為我寄語重維那道人近得二入室弟
L154n1641_p0788b06║子清超絕倫僧曰二子為誰曰皆受馬簸
L154n1641_p0788b07║箕記莂來日面佛月面佛僧擬議筆以付
L154n1641_p0788b08║之曰可并示峰書狀。
L154n1641_p0788b09║潛子傳贊
L154n1641_p0788b10║潛子不知何如人自得法先磬山力以大
L154n1641_p0788b11║法為己任嗣住報恩數載雖百廢竝舉未
L154n1641_p0788b12║嘗一事營心數千指日環擁叅請未嘗有
L154n1641_p0788b13║一元字脚與人其許入室者愈臻玄奧愈
L154n1641_p0788b14║爽然自失久追隨者多忘身為道高年碩
L154n1641_p0788b15║德之侶主法不讓人情時有以認昭昭靈
L154n1641_p0789a01║靈為得本以識神空為末後無疑者明辯
L154n1641_p0789a02║其為狼䟦其胡載疐其尾復有死於棒下
L154n1641_p0789a03║以心如牆壁為明道眼等者直斥其為將
L154n1641_p0789a04║成九仞之山未進一簣之土皆苦其盲引
L154n1641_p0789a05║眾盲非好辯也人不知而不慍其志潛值
L154n1641_p0789a06║世危亂其時潛布袋和尚贈以偈曰一鉢
L154n1641_p0789a07║千家飯孤身萬里遊青目睹人少問路白
L154n1641_p0789a08║雲頭其行潛遂稱潛子贊曰汝何人斯
L154n1641_p0789a09║其三代之直歟抑乘願而來續垂絕之脈
L154n1641_p0789a10║者歟人徒描汝之形像汝只瞠目而熟視
L154n1641_p0789a11║其潛子歟。
L154n1641_p0789a12║書先賢偈
L154n1641_p0789a13║十方同聚會箇箇學無為此是選佛塲心
L154n1641_p0789a14║空及第歸禪人看公案多不透脫為書此
L154n1641_p0789a15║偈若曰此老僧之常談吾末如之何也已。
L154n1641_p0789b01║書示月庭邇
L154n1641_p0789b02║江國春風吹不起鷓鴣啼在深林裏乳峰
L154n1641_p0789b03║老人三十二相八十種好見此老一光者
L154n1641_p0789b04║百千諸佛同時現前透此老一言勝透一
L154n1641_p0789b05║大藏教咄山僧未免向佛頭上淋漓墨汁。
L154n1641_p0789b06║書屏
L154n1641_p0789b07║栢𣗳子幾時成佛虗空落地時成佛虗空
L154n1641_p0789b08║幾時落地栢𣗳子成佛時落地善財叅後
L154n1641_p0789b09║誰相訪樓閣門開竟日閒。
L154n1641_p0789b10║䟦保寧勇禪師頌古
L154n1641_p0789b11║煉得通紅打一鎚週遭無數火星飛十成
L154n1641_p0789b12║好箇金剛鑽攤向門前賣與誰夜坐偶憶
L154n1641_p0789b13║此頌不惟枯木頭陀通身毛孔皆笑直教
L154n1641_p0789b14║大地山河草木昆蟲悉皆起舞。
L154n1641_p0789b15║偶言
L154n1641_p0790a01║東坡云醉時是醒時語吾於今之言未生
L154n1641_p0790a02║前者亦云。
L154n1641_p0790a03║䟦古
L154n1641_p0790a04║成株大𣗳葢覆天下人去汝師黃檗非干
L154n1641_p0790a05║我事引者風顛漢叅堂去百丈云一句子
L154n1641_p0790a06║百味具足知言哉。
L154n1641_p0790a07║
L154n1641_p0790a08║
L154n1641_p0790a09║
L154n1641_p0790a10║大覺普濟能仁玉琳琇國師語錄卷第七
L154n1641_p0790a11║音釋
L154n1641_p0790a12║閴（苦臭切傾入聲寂靜也）。邗（河干切音寒地名）。崒（秦醉切音萃）。
L154n1641_p0790a13║櫩（移亷切音炎步廊）。
L154n1641_p0790a14║
L154n1641_p0790a15║
L154n1641_p0790b01║勅封大覺普濟能仁國師塔銘
L154n1641_p0790b02║洪惟
L154n1641_p0790b03║世祖皇帝聖德顯道彰于遐邇深仁厚澤洽
L154n1641_p0790b04║于幽明妙智圓通與如來心印為一嘗
L154n1641_p0790b05║命訪僧伽之行解圓證者與論向上宗旨於
L154n1641_p0790b06║時有大禪師奉
L154n1641_p0790b07║詔入京曰玉琳琇公葢天隱磬山之子而
L154n1641_p0790b08║臨濟三十一世孫也師諱通琇號玉琳
L154n1641_p0790b09║常州江陰人族姓楊氏父芳母繆氏皆
L154n1641_p0790b10║與般若有大因緣師之生也母夢大士
L154n1641_p0790b11║携童子自牗入寤而生師墮地敏悟夙
L154n1641_p0790b12║成能語輙誦佛號坐常跏趺十五閱語
L154n1641_p0790b13║錄叅誰字疑情大𤼵寢食俱廢晝夜徬
L154n1641_p0790b14║徨室中因觸翻溺器有省遂蟬蛻萬緣
L154n1641_p0790b15║决意究竟大事時磬山修禪師方弘化
L154n1641_p0791a01║荊溪爐韝正赤師直造其席依止受具
L154n1641_p0791a02║戒為侍者進則决疑請益立雪不移退
L154n1641_p0791a03║則宴默凝神危坐達旦必欲見道乃已
L154n1641_p0791a04║一日于一口吸盡西江水下瞥見馬祖
L154n1641_p0791a05║用處不覺身心慶快曰佛法落吾手矣
L154n1641_p0791a06║自此遇勘辨𤼵語縱橫自如當機不讓
L154n1641_p0791a07║無何辭歸省母磬山密囑徵信曰善自
L154n1641_p0791a08║護持勿輕洩也師既歸江陰益韜晦日
L154n1641_p0791a09║放曠雲水間偶乘月泛小舟舉頭頓忘
L154n1641_p0791a10║迷悟如虗空玲瓏不可凑泊急就證天
L154n1641_p0791a11║隱於武康之報恩叩擊之次迎刃不留
L154n1641_p0791a12║至掀案而出隱知其透關歎曰此吾宗
L154n1641_p0791a13║獅子兒也隱示寂遺命令師主法席師
L154n1641_p0791a14║不從避之凌霄峰絕頂時天龍業已推
L154n1641_p0791a15║出雖欲埋名煙壑而眾莫之許師不得
L154n1641_p0791b01║已起應之開法筵之日黑白環遶者萬
L154n1641_p0791b02║指莫不霑被化雨隨根沃潤而去丙戌
L154n1641_p0791b03║過大雄樂其山川幽寂就荒煙蔓草葺
L154n1641_p0791b04║[茆-ㄗ+(邱-丘)]為屋有終焉之志然聲光外流逐羶
L154n1641_p0791b05║者益眾期年復成叢席是時天童方唱
L154n1641_p0791b06║道東南其機鋒迅利諸方無能抗者惟
L154n1641_p0791b07║師以法門猶子後先角立應機接物如
L154n1641_p0791b08║疾雷破山龍泉出匣非真實證悟者不
L154n1641_p0791b09║能窺其縱奪之妙以故年甚少出世最
L154n1641_p0791b10║早而握機行令卷舒自由聞者莫不欽
L154n1641_p0791b11║服焉。
L154n1641_p0791b12║順治戊戌
L154n1641_p0791b13║世祖皇帝聞師名遣使
L154n1641_p0791b14║詔師己亥春師應
L154n1641_p0791b15║詔赴闕見
L154n1641_p0792a01║上於外朝慰勞優渥即
L154n1641_p0792a02║命近侍送居萬善殿不時臨訪道要一日問
L154n1641_p0792a03║如何用工師曰端拱無為又問如何是
L154n1641_p0792a04║大師云光被四表格於上下又問孔顏
L154n1641_p0792a05║樂處師云憂心悄悄
L154n1641_p0792a06║皇情大悅
L154n1641_p0792a07║命近侍傳語恨相見之晚焉
L154n1641_p0792a08║特賜號曰大覺禪師名香法衣之錫殆無虗
L154n1641_p0792a09║日尋以母未塟懇乞還山
L154n1641_p0792a10║詔許之出內府金錢助之襄事師受賜歸
L154n1641_p0792a11║以十九飯僧放生而以其一助營塔費
L154n1641_p0792a12║凡畚土運石一一皆身自為之庚子秋
L154n1641_p0792a13║復
L154n1641_p0792a14║詔至京禮遇尤渥進號大覺普濟能仁國
L154n1641_p0792a15║師至臘月世尊成道日
L154n1641_p0792b01║命於京師阜城門外慈壽寺為千五百僧說
L154n1641_p0792b02║菩薩大戒又
L154n1641_p0792b03║命作工夫說刊行之次年
L154n1641_p0792b04║世祖皇帝升遐師領大弟子作佛事七晝夜
L154n1641_p0792b05║畢辭還山
L154n1641_p0792b06║欽命遣官護送其寵榮稠疊近代無與同者
L154n1641_p0792b07║師雖遭際昌辰然性恬于榮利無毫髮
L154n1641_p0792b08║矜重意既歸如野鶴孤雲無所留礙會
L154n1641_p0792b09║於潛天目師子正宗禪寺歲久隤廢郡
L154n1641_p0792b10║人順天少京兆岵瞻戴君謂非師無以
L154n1641_p0792b11║舉揚宗風光輝祖席率眾延師居之遠
L154n1641_p0792b12║邇學徒聞風奔赴堂序殆不能容於頹
L154n1641_p0792b13║垣敗壁中一彈指間金輝碧明樓殿上
L154n1641_p0792b14║插雲際而未嘗見其有所作為善權之
L154n1641_p0792b15║請師雖勉強一赴然旋思歸老舊林亦
L154n1641_p0793a01║未嘗久留也天性至孝十二歲即喪父
L154n1641_p0793a02║得法後別構草堂于報恩之側奉母居
L154n1641_p0793a03║之躬進飲饍母歿斷食禪定者七日行
L154n1641_p0793a04║道不離𣩵次者三年先是師之父振陵
L154n1641_p0793a05║翁與受雲栖大戒深味禪悅臨終染衣
L154n1641_p0793a06║自度謂師兄弟不讀書即當出家母氏
L154n1641_p0793a07║亦受磬山記莂晚年離俗依師得悟世
L154n1641_p0793a08║號大慈老人葢非積慶之家不能生此
L154n1641_p0793a09║大士而師具全戒孝友陳睦州大慧杲
L154n1641_p0793a10║之風豈非契經所謂五因緣中真友者
L154n1641_p0793a11║耶晚年慈心益切不憚䟦涉之勞意將
L154n1641_p0793a12║窮搜泉石接引縛禪物外而不與塵世
L154n1641_p0793a13║接者嘗歎曰趙州八十行脚彼何人哉
L154n1641_p0793a14║乙卯春遂屏給侍飄然常往因觸熱渡
L154n1641_p0793a15║江止於淮安清江浦之慈雲庵索浴趺
L154n1641_p0793b01║坐說偈而逝時康熈乙卯八月十日也
L154n1641_p0793b02║壽六十有二臘四十三弟子奉龕歸天
L154n1641_p0793b03║目全身塔於東塢菴之後隴師凡六坐
L154n1641_p0793b04║道塲七會說法解結𤼵覆妙具善巧雖
L154n1641_p0793b05║沉迷重障一遭鉗鎚𦋀索無不斷絕焦
L154n1641_p0793b06║芽小草一蒙溉灌身心無不光潤得法
L154n1641_p0793b07║弟子二十餘人皆能傳燈續命接席分
L154n1641_p0793b08║輝者也師廣額豐頤平頂大耳面白玉
L154n1641_p0793b09║色目光烱烱射人宴坐如臨大眾故見
L154n1641_p0793b10║者不威而攝一生不蓄私財即纖細供
L154n1641_p0793b11║養亦不輕受嘗過青縣有苦行僧負斗
L154n1641_p0793b12║麫設供隨舟行者數日師憐其誠為說
L154n1641_p0793b13║法要即揮之使去終不納也每檀施至
L154n1641_p0793b14║輒教以持歸放贖生命同於攝受雖膺
L154n1641_p0793b15║紫衣之寵而服用不及恒僧既悟逸格
L154n1641_p0794a01║之禪復教人兼修淨業五會弟子從師
L154n1641_p0794a02║持藥師琉璃光如來名號得度者至不
L154n1641_p0794a03║可筭數皆謂師從彼世界應化來此方
L154n1641_p0794a04║云余昔從
L154n1641_p0794a05║內廷間立法席之後親覩師據獅子座舉明
L154n1641_p0794a06║正法𤼵轟雷掣電之機雖老叅宿學罔
L154n1641_p0794a07║知所措既而閉關習靜龍象萃處一室
L154n1641_p0794a08║而戶外不聞人聲至於廣廈細㫋從容
L154n1641_p0794a09║詔對語巧意圓窮極實際能助
L154n1641_p0794a10║九重增長法喜一時貴近無不函香問道師
L154n1641_p0794a11║於弘法外不𤼵一言其善慧深厚如此
L154n1641_p0794a12║是以緇素四眾罔不傾心馴至名德上
L154n1641_p0794a13║聞于
L154n1641_p0794a14║天寵被鴻名
L154n1641_p0794a15║龍光赫奕則師豈非乘夙世願輪隨助
L154n1641_p0794b01║聖人敷揚大化者乎謂之優曇鉢花千年一
L154n1641_p0794b02║現良不誣也銘曰。
L154n1641_p0794b03║西來妙旨五燈分繼震動鏗鍧
L154n1641_p0794b04║厥惟臨濟國師嗣法三十一傳
L154n1641_p0794b05║金輪御曆佛日中天兜率親升
L154n1641_p0794b06║演說般若光燭大千聲施九野
L154n1641_p0794b07║應機而出乘願以來心光內發
L154n1641_p0794b08║樓閣門開西江一吸劈靣全體
L154n1641_p0794b09║布袋打失凡情𥁞死扁舟夜汎
L154n1641_p0794b10║水月明融直入無見爍破虛空
L154n1641_p0794b11║六坐道塲大施正令凡聖皈依
L154n1641_p0794b12║天龍恭敬顯號榮名自
L154n1641_p0794b13║天之祐開士何心白雲出岫
L154n1641_p0794b14║天目高峰上摩穹碧師錫振飛
L154n1641_p0794b15║祖庭生色寶臺珠網彈指立成
L154n1641_p0795a01║隨順世間何經何營蘧廬終宿
L154n1641_p0795a02║曳杖江口起滅空幻我尚不有
L154n1641_p0795a03║坐脫淮上遊戲自如死生者誰
L154n1641_p0795a04║隱現在吾六十二年悄然無事
L154n1641_p0795a05║居士勒銘僅有半字
L154n1641_p0795a06║康熈乙丑仲夏
L154n1641_p0795a07║賜進士出身光祿大夫禮部尚書保和殿大
L154n1641_p0795a08║學士加三級宛平王熈薰沐拜撰