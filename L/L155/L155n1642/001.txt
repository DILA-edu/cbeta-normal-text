L155n1642_p0003a01║明道正覺䒢溪森禪師語錄目錄　幾八
L155n1642_p0003a02║卷上
L155n1642_p0003a03║上堂
L155n1642_p0003a04║小叅（上）
L155n1642_p0003a05║卷中
L155n1642_p0003a06║小叅（下）
L155n1642_p0003a07║示眾
L155n1642_p0003a08║普說
L155n1642_p0003a09║拈頌
L155n1642_p0003a10║法語
L155n1642_p0003a11║卷下
L155n1642_p0003a12║機緣
L155n1642_p0003a13║垂問
L155n1642_p0003a14║書問
L155n1642_p0003a15║讚偈
L155n1642_p0003b01║佛事
L155n1642_p0003b02║雜著
L155n1642_p0003b03║塔銘（附）
L155n1642_p0003b04║
L155n1642_p0003b05║
L155n1642_p0003b06║
L155n1642_p0003b07║
L155n1642_p0003b08║
L155n1642_p0003b09║
L155n1642_p0003b10║
L155n1642_p0003b11║
L155n1642_p0003b12║
L155n1642_p0003b13║
L155n1642_p0003b14║
L155n1642_p0003b15║
L155n1642_p0004a01║明道正覺䒢溪森禪師語錄卷上
L155n1642_p0004a02║嗣法門人超德等編
L155n1642_p0004a03║上堂
L155n1642_p0004a04║結制陞座問答畢師云放下布袋快活無
L155n1642_p0004a05║匹閒看猢猻偷喫生鐵阿呵呵的的的問
L155n1642_p0004a06║甚生前靣目誰論梨花笑日齋堂有粥有
L155n1642_p0004a07║飯禪和要喫便喫喫即不無飽後作麼生
L155n1642_p0004a08║夜行莫踏白下座。
L155n1642_p0004a09║解制陞座問正法眼藏即不問今朝解制
L155n1642_p0004a10║句如何師云穿山鼻孔破僧禮拜師大笑
L155n1642_p0004a11║云雖然和盤托出却是大叚不同瑯琊禪
L155n1642_p0004a12║師道本來無一物厭殺天下人直饒便分
L155n1642_p0004a13║明坐在糞坑裏作麼生是透脫一路妙音
L155n1642_p0004a14║觀世音梵音海潮音眾兄弟朝看東南暮
L155n1642_p0004a15║看西北近世雙笛從羌侊飯不及壺食下
L155n1642_p0004b01║座。
L155n1642_p0004b02║報恩元旦秉拂僧問古德道清光照眼尚
L155n1642_p0004b03║迷家明白轉身猶墮位且止請問報恩意
L155n1642_p0004b04║作麼生師云數點梅花報曉春進云恁麼
L155n1642_p0004b05║則月明簾外家風古寶鏡堂前瑞氣新師
L155n1642_p0004b06║云且站過問靈山記莂則不問今朝分座
L155n1642_p0004b07║事如何師云孤鴻嚦嚦進云龍象雲臻乞
L155n1642_p0004b08║慈再示師云野鶴穿雲進云點開碧眼水
L155n1642_p0004b09║到渠成畢竟恩歸何地師云不許物外安
L155n1642_p0004b10║身進云恁麼則水接長天遠春光徧界新
L155n1642_p0004b11║師云巡照去問物有新舊柱杖子還有新
L155n1642_p0004b12║舊也無師云老鴉亂呌進云今古頓超圓
L155n1642_p0004b13║智體何山松柏不青青師云截斷葛藤進
L155n1642_p0004b14║云謝師答話師云今日且放過問幾點梅
L155n1642_p0004b15║花送春來那裏來師云人笑你進云數聲
L155n1642_p0005a01║爆竹催臘去那裏去師云羞也不識進云
L155n1642_p0005a02║去來且止卉木咸新又作麼生師云轉見
L155n1642_p0005a03║轉見進云一天佳氣萬象騰輝師云望烟
L155n1642_p0005a04║尋食地一僧出呈數珠云這箇依舊一百
L155n1642_p0005a05║八請師點出新鮮句師云光寒星斗少進
L155n1642_p0005a06║云不會師云切忌五更初又進云不會師
L155n1642_p0005a07║便打進云從今更不疑師云錯認焇皮家
L155n1642_p0005a08║同舉足動步則不問新年接新令句作麼
L155n1642_p0005a09║生師云貴貨易土僧禮拜師云今日行森
L155n1642_p0005a10║承老人命為眾敷揚適纔一問一答秪恐
L155n1642_p0005a11║錯會數點梅花報曉春一聲爆竹催殘臘
L155n1642_p0005a12║不許物外安身誰論老鴉亂呌嗟嗟多少
L155n1642_p0005a13║人望烟尋食地錯認焇皮家呵呵光寒星
L155n1642_p0005a14║斗少切忌五更初咄孤鴻嚦嚦野鶴穿雲
L155n1642_p0005a15║新年新令貴貨易土眾兄弟六橋近日水
L155n1642_p0005b01║仙花十字街頭鐵拐李卓柱杖云珍重。
L155n1642_p0005b02║上堂問答畢師乃云行脚須具眼叅禪要
L155n1642_p0005b03║識句大眾識得句也未適纔答僧云是柱
L155n1642_p0005b04║不見柱咦非柱亦不見柱既然是非都去
L155n1642_p0005b05║了因甚又說是非裏薦取汝等諸人作麼
L155n1642_p0005b06║生薦莫是雲日能催曉風光不惜年麼莫
L155n1642_p0005b07║錯會好幸逢征客盡歸在落花前切忌顢
L155n1642_p0005b08║頇儱侗去所以古德云至道無難唯嫌揀
L155n1642_p0005b09║擇桃花紅李花白誰道融融只一色諸禪
L155n1642_p0005b10║德瞥不瞥一夜東風吹散枝頭殘雪會麼
L155n1642_p0005b11║老祖殿前梵王宮闕雙峰燈放九天風月
L155n1642_p0005b12║燕子語黃鶯鳴誰道關關只一聲不透祖
L155n1642_p0005b13║師關棙子空認山河作眼睛咄冷的冷熱
L155n1642_p0005b14║的熱粥鍋西邊底莓苔裏石碣良久喝一
L155n1642_p0005b15║喝云歇如今是什麼時節師大笑曳杖下
L155n1642_p0006a01║座。
L155n1642_p0006a02║兩序請陞座師竪拂云一羣子上來一羣
L155n1642_p0006a03║子下去殘夢五更鐘落花三月雨合掌低
L155n1642_p0006a04║頭換步時進前退後翻身處有利有害人
L155n1642_p0006a05║無遠慮歸到故鄉還似客布穀催耕鳴別
L155n1642_p0006a06║樹叉手句可惜許一切數句非數句打一
L155n1642_p0006a07║拂云去下座問學人道眼不明未審什麼
L155n1642_p0006a08║碍師云幾時立春僧云昨日二十三師云
L155n1642_p0006a09║怪我作麼。
L155n1642_p0006a10║小年上堂師曰諸禪德適纔問短草含金
L155n1642_p0006a11║臘請師法雨施又問今晚小年盡鐘中無
L155n1642_p0006a12║皷響還知答第三要金吳溪上樹麼寂歷
L155n1642_p0006a13║歷煒煌煌一入荒郊便夕陽私通車馬時
L155n1642_p0006a14║句前句後切須防浪跡莫言難問訊誰論
L155n1642_p0006a15║殿角露堂堂咄語路處滅遊人多在客僧
L155n1642_p0006b01║房流通千古者不是五通光第一要第二
L155n1642_p0006b02║要大開寶藏火裡冰霜打一拂曰樓閣門
L155n1642_p0006b03║開也善財童子在何方好笑開路神挺身
L155n1642_p0006b04║丈八長切忌破錢買破紙過後始思量喝
L155n1642_p0006b05║一喝。
L155n1642_p0006b06║結制上堂乃曰大雄新開爐韛鎔盡金銀
L155n1642_p0006b07║銅鐵那管你寒風𧺫白露垂天邊客子濕
L155n1642_p0006b08║征衣諸禪契知不知蝦蟇練橋人下棋昌
L155n1642_p0006b09║化縣人織𮈔大雄山結制長老上堂說的
L155n1642_p0006b10║是甚麼東西五七三十五三九二十七呵
L155n1642_p0006b11║呵富陽縣人賣木蜜卓柱杖下座。
L155n1642_p0006b12║老祖開爐上堂僧問雙峰插漢截斷眾流
L155n1642_p0006b13║不落古今請師別唱師曰又是新聞曰祗
L155n1642_p0006b14║如未出方丈法雨已降神通妙用耶法爾
L155n1642_p0006b15║如然耶師曰天不高地不遠曰一杖撥開
L155n1642_p0007a01║千澗月三盂収盡五湖烟師曰近火先焦
L155n1642_p0007a02║問老祖孤危關山險阻實可悲哀乞慈方
L155n1642_p0007a03║便師曰這塲大富貴憑人心所願問千年
L155n1642_p0007a04║罏韝今始開人天共聽無生曲如何是無
L155n1642_p0007a05║生曲師曰當官莫近前問輕風拂月寶華
L155n1642_p0007a06║開如何是寶華中事師曰白馬紫金鞍曰
L155n1642_p0007a07║考皷擊鐘師登寶座意旨如何師曰且莫
L155n1642_p0007a08║顛倒亂僧禮拜師乃曰適纔新聞普告眾
L155n1642_p0007a09║賢誰道關山險峻截斷眾流天不高地不
L155n1642_p0007a10║遠這塲大富貴憑人心所願卓杖云切忌
L155n1642_p0007a11║未生前你又如何看好笑顛倒者闖破餿
L155n1642_p0007a12║粥礶且莫悶且莫亂白馬紫金鞍騎出萬
L155n1642_p0007a13║人看咄現成公案下座。
L155n1642_p0007a14║老祖開池上堂乃曰萬仞雙峰存古寺祖
L155n1642_p0007a15║風千嵗復重新春日好趂良辰開池待月
L155n1642_p0007b01║蓄金鱗風暖竹隨松影舞紫雲端裏黑龍
L155n1642_p0007b02║吟須着力莫因循同心振起舊家聲咦莫
L155n1642_p0007b03║錯聽下座。
L155n1642_p0007b04║開中山上堂師竪拂曰諸上士到這裏莫
L155n1642_p0007b05║懈怠萬物因人成勝槩竹開三徑候賢行
L155n1642_p0007b06║中山深邃無塵礙屐齒脫心暢快怪石松
L155n1642_p0007b07║關如有待四顧山光接水光別是壺中閒
L155n1642_p0007b08║世界箇中無處不清凉老祖心傳千古外
L155n1642_p0007b09║溪一帶雲靉靆大好家風在拂一拂下座
L155n1642_p0007b10║臘八上堂師拈柱杖曰前山纔解松根雪
L155n1642_p0007b11║石臺又挂梅梢月說向諸禪人醒醒開眼
L155n1642_p0007b12║聽明星現時世尊悟道明星幾時不現一
L155n1642_p0007b13║僧出師便打僧茫然師笑曰世尊不覆藏
L155n1642_p0007b14║達磨不慎初洞庭湖鄱陽湖說甚麼梅放
L155n1642_p0007b15║鴈聲孤誰論錦上又花鋪呆禪客九江人
L155n1642_p0008a01║愛學姑蘇姑蘇城外閶門市家家年到貼
L155n1642_p0008a02║神符老祖山頭真好笑兩堂賢聖嘴蠻粗
L155n1642_p0008a03║下座。
L155n1642_p0008a04║起華嚴期上堂師卓杖曰華嚴法界相一
L155n1642_p0008a05║切若空花咦也難話南無觀世音菩薩嶺
L155n1642_p0008a06║樹江雲別路賒大眾未到故鄉都是客文
L155n1642_p0008a07║殊師利法王子忽聞鄉語似還家普賢老
L155n1642_p0008a08║大士虧了你過辛苦鏡裏明朝𩯭有華善
L155n1642_p0008a09║財童子落日流紅浪龍女哥哥因甚長江
L155n1642_p0008a10║徙白沙請問毘盧遮那佛昔日趙州懸足
L155n1642_p0008a11║井中呌曰相救相救南泉呼曰一二三四
L155n1642_p0008a12║五是甚麼道理良久云圓照今朝總說破
L155n1642_p0008a13║日近長安遠日遠長安近下座。
L155n1642_p0008a14║開龍溪上堂師竪拂子曰蕩蕩乎表表地
L155n1642_p0008a15║梁橫棟直法法全彰喝一喝有天有地來
L155n1642_p0008b01║幾個眼睛活一僧擬出復縮退師笑曰一
L155n1642_p0008b02║任襟懷倒峽越樣生機到這裏只得退身
L155n1642_p0008b03║三步是則是䒢溪也不擔板今日八字打
L155n1642_p0008b04║開拂一拂復大笑曰南靣北風凉下座
L155n1642_p0008b05║欽賜歸圓照結制上堂拈香祝
L155n1642_p0008b06║聖畢師曰今日開爐用報
L155n1642_p0008b07║皇恩竪拂子曰大眾三五一十五把定繩頭
L155n1642_p0008b08║數翻來覆去看鄉談因甚吐雨歇鐘聲催
L155n1642_p0008b09║日暮天溪汎影隔平渡露露崑崙奴着鐵
L155n1642_p0008b10║褲空裏走亂飛舞生呌喊老師父放出臨
L155n1642_p0008b11║濟大龍抽出雲門一顧妙妙拿倒猢猻鎚
L155n1642_p0008b12║作醋良久曰住了且看甚麼主顧拋拂子
L155n1642_p0008b13║下座。
L155n1642_p0008b14║元宵解制上堂問答畢師大笑云禪和子
L155n1642_p0008b15║知不知燈影裏馬如飛處處人搥牛皷皮
L155n1642_p0009a01║普天樂笑話兒遍地孩兒眼搭癡咄咄老
L155n1642_p0009a02║頭子自己家風不說起喜喜雨打風吹破
L155n1642_p0009a03║窓無紙好似人間措大詩下座。
L155n1642_p0009a04║香林禪師誕眾耆舊請上堂問答畢乃云
L155n1642_p0009a05║九日雨微晴香風出桂林鐵樹開花時碧
L155n1642_p0009a06║雲天黃花地金將火裏試還曾透出一字
L155n1642_p0009a07║也無天寒日短一不得向二不得開白露
L155n1642_p0009a08║収殘月霜風散曉霞一杈一撘時登高風
L155n1642_p0009a09║落㡌老祖能識人林㘭多敗葉卓杖云千
L155n1642_p0009a10║里何明又卓云清機歷掌去不到去來不
L155n1642_p0009a11║到來誰不錯會黃鶴斷磯頭人多悲客路
L155n1642_p0009a12║擲杖下座。
L155n1642_p0009a13║小叅（上）
L155n1642_p0009a14║眾入室師拈杖云摩訶般若波羅蜜明如
L155n1642_p0009a15║日黑如漆異解多途商量非一卓柱杖云
L155n1642_p0009b01║急若人信受奉行一生叅學事畢昔日殃
L155n1642_p0009b02║崛摩羅尊者持鉢至一長者家其家婦人
L155n1642_p0009b03║正值產難子母未分長者曰瞿曇弟子汝
L155n1642_p0009b04║為至聖當有何法能免產難尊者曰我乍
L155n1642_p0009b05║入道未知此法待問世尊却來相報及返
L155n1642_p0009b06║具事白佛佛告殃崛速往報言我從賢聖
L155n1642_p0009b07║法來未曾殺生殃崛奉佛語疾往告之其
L155n1642_p0009b08║婦得聞當時分娩師云從古至今拈提者
L155n1642_p0009b09║極多錯會者不少龍溪今晚索性與你點
L155n1642_p0009b10║出天蒼蒼野茫茫風吹草見牛羊禪和子
L155n1642_p0009b11║會也未不會再說一遍水溢天開堤花落
L155n1642_p0009b12║滿龍溪鳬隨潮落去日上綺霞低眾作禮
L155n1642_p0009b13║師擲柱杖便起。
L155n1642_p0009b14║小叅師拂一拂曰歌以盡言舞以盡意至
L155n1642_p0009b15║簡至易九月初一咄逢人不得錯舉便下
L155n1642_p0010a01║座。
L155n1642_p0010a02║小叅僧問如何是世尊不說說師曰爛柯
L155n1642_p0010a03║山上半盤棋曰如何是迦葉不聞聞師曰
L155n1642_p0010a04║東隣人殺牛曰如何是向上關棙子師曰
L155n1642_p0010a05║蝦蟇水上真書出曰還許學人進步也無
L155n1642_p0010a06║師曰蚯蚓泥中草寫之曰謝和尚指示師
L155n1642_p0010a07║曰西隣人禴祭僧禮拜師良久曰抱景者
L155n1642_p0010a08║咸扣懷響者必彈或因枝以振葉或沿波
L155n1642_p0010a09║以討源咄胡家車裏老倉官世尊不說說
L155n1642_p0010a10║爛柯山上半盤棋關棙子是甚的蝦蟇水
L155n1642_p0010a11║上真書出蚯蚓泥中草寫之東隣人殺牛
L155n1642_p0010a12║西隣人禴祭。
L155n1642_p0010a13║佛誕靈山法華會眾居士請小叅師召大
L155n1642_p0010a14║眾蝴蝶夢中蝴蝶舞杜鵑花裡杜鵑啼今
L155n1642_p0010a15║朝四月初八老僧親到靈山錢塘山水交
L155n1642_p0010b01║呈道趣鳥語花香互露真機直下逍遙超
L155n1642_p0010b02║然自在古人云單明自己不悟目前此人
L155n1642_p0010b03║有眼無足若悟目前不明自己此人有足
L155n1642_p0010b04║無眼據此二人十二時中常有一物蘊在
L155n1642_p0010b05║胸次胸次不安觸途成滯祖不云乎執之
L155n1642_p0010b06║失度必入邪路放之自然體無去住菩薩
L155n1642_p0010b07║子老作家濯足西湖水水底清見沙遊人
L155n1642_p0010b08║欣日晴笑指雙峰霞此話且置試問諸人
L155n1642_p0010b09║還見法華會上諸佛菩薩大放光明麼下
L155n1642_p0010b10║座。
L155n1642_p0010b11║小叅師云涫涫紛紛孰知其形世出世間
L155n1642_p0010b12║誰不錯認設有人云天溪又作麼生向他
L155n1642_p0010b13║道你真精靈。
L155n1642_p0010b14║小叅師舉德山因嵒頭來叅山纔見便下
L155n1642_p0010b15║禪床作抽坐具勢頭曰這箇且置或遇心
L155n1642_p0011a01║境一如底人來向伊道箇甚麼免被諸方
L155n1642_p0011a02║檢責山曰猶較昔日三步在別作箇主人
L155n1642_p0011a03║公來頭便喝山默然頭曰塞却者老漢咽
L155n1642_p0011a04║喉也拂袖便出溈山聞舉曰奯公雖得便
L155n1642_p0011a05║宜爭奈掩耳偷鈴師曰諸禪者難難西北
L155n1642_p0011a06║五臺山東南虎牢關魚枕蕉一舉十分當
L155n1642_p0011a07║覆盞誰能蜩蛻濁穢之中捨得命施之理
L155n1642_p0011a08║與萬物遷徙而不自失者呵呵香爐紫烟
L155n1642_p0011a09║生一綫天風吹落荻花灘。
L155n1642_p0011a10║小叅師竪拂曰耕夫習牛則獷獵夫習虎
L155n1642_p0011a11║則勇漁夫習水則沉戰夫習馬則健大眾
L155n1642_p0011a12║習底作麼生打一拂曰大寒在四九啞子
L155n1642_p0011a13║捧鬼首臘月二十四店前粘倒酉。
L155n1642_p0011a14║重陽早叅師云今朝九月九猢猻上樹賽
L155n1642_p0011a15║觔斗右轉左左轉右好手手中呈好手呵
L155n1642_p0011b01║呵天溪長老不唧𠺕。
L155n1642_p0011b02║早叅師云水中鹽味色裏膠青咄將謂明
L155n1642_p0011b03║星是眼睛通身有口向誰說挽盡天河洗
L155n1642_p0011b04║鐵丁。
L155n1642_p0011b05║六月十九早叅師云路上紅塵起江中白
L155n1642_p0011b06║浪飛拈柱杖云觀音菩薩來也有眼者近
L155n1642_p0011b07║前無眼者退後一僧出作禮畢擬歸位師
L155n1642_p0011b08║打云與麼不得得與麼良久卓柱杖云禮
L155n1642_p0011b09║拜歸位真堪笑與麼不得得與麼曼拏羅
L155n1642_p0011b10║指地為泉胡大頭錘破鐵山若也知去龍
L155n1642_p0011b11║行虎步如或懵懂世尊陞座默然阿難遣
L155n1642_p0011b12║出比丘左右顧云半山廟三天竺遂以柱
L155n1642_p0011b13║杖一齊打散。
L155n1642_p0011b14║冬至早叅師云冷地裏夢見一獃和尚曰
L155n1642_p0011b15║昨夜三更子癸時楓杉隔塢問松枝滿天
L155n1642_p0012a01║飛雪來何處寒梅低首笑嘻嘻他又大呌
L155n1642_p0012a02║云老祖老祖如今是什麼時節大眾說看
L155n1642_p0012a03║傍僧擬答師便打僧復出問生擒猛虎活
L155n1642_p0012a04║捉獰龍人來時如何師云官法如爐進云
L155n1642_p0012a05║忽遇透網金鱗又作麼生師云謹慎火燭
L155n1642_p0012a06║進云驅耕夫牛奪饑人食未是向上鉗鎚
L155n1642_p0012a07║如何是向上鉗鎚師叱云揚州客僧擬議
L155n1642_p0012a08║師云大眾歸堂。
L155n1642_p0012a09║四月八日早叅師云從古相傳釋迦佛今
L155n1642_p0012a10║日降生不知是否說與諸人檢點看南康
L155n1642_p0012a11║府裏星子縣黃梅縣外義豐城這便是森
L155n1642_p0012a12║長老見處良久云知客在否眾答在復云
L155n1642_p0012a13║內外大眾今早都念課誦麼眾云念師便
L155n1642_p0012a14║入臥室。
L155n1642_p0012a15║早叅云保寧勇和尚道有手脚無背靣既
L155n1642_p0012b01║無背靣如何有手脚明眼人看不見若看
L155n1642_p0012b02║不見何以為明眼人天左旋地右轉正當
L155n1642_p0012b03║恁麼時諸禪在那裏安身立命西風一陣
L155n1642_p0012b04║來落葉兩三片恰恰恰遶村捉鵝鴨。
L155n1642_p0012b05║早叅云大眾道眼若明纔脫窠臼接物應
L155n1642_p0012b06║機如鐘待扣咦千萬關山道分明南與北
L155n1642_p0012b07║觸目古人思時憑最高閣錯自知老祖癡
L155n1642_p0012b08║見笑水潦鶴昔有牛頭會下僧叅破竈墮
L155n1642_p0012b09║和尚遶一匝出去公案會麼良久曰新月
L155n1642_p0012b10║姢姢夜寒風靜山啣斗起來搔首雪裏梅
L155n1642_p0012b11║花瘦好個霜天閒却三臺手君知否古人
L155n1642_p0012b12║去後思念濃如酒說與行脚人左掌中書
L155n1642_p0012b13║右。
L155n1642_p0012b14║早叅云霽霞散曉雪猶明枯木挂殘星霜
L155n1642_p0012b15║花重逼雲裘冷西望陽關誰故人咄貼秤
L155n1642_p0013a01║麻三斤心共馬蹄輕打一拂曰金剛腦後
L155n1642_p0013a02║鐵釘深。
L155n1642_p0013a03║師誕早叅云圓照老凍膿不中用勞無功
L155n1642_p0013a04║五十五年成底事十千八百五更鐘也有
L155n1642_p0013a05║好處學得箇秘密真言今日母難之辰告
L155n1642_p0013a06║報大眾唵啞吽。
L155n1642_p0013a07║早叅師云香烟帶雨飄和緲不見明星出
L155n1642_p0013a08║現寂寂竹窓天已曉試問諸禪知此否枉
L155n1642_p0013a09║自空煩惱倒不如枯梅枝上翻寒鳥咦且
L155n1642_p0013a10║把茶頻澆看今朝臘八何似前宵。
L155n1642_p0013a11║早叅云徧地黃花秋容老最是東籬好趂
L155n1642_p0013a12║紅輪躡屐急登高任西風冉冉吹衣㡌却
L155n1642_p0013a13║有一件緊要脚下踏不實仰靣便躂倒。
L155n1642_p0013a14║早叅云圓照家風無異於人靣修原而帶
L155n1642_p0013a15║流水倚郊甸而枕平臯築蝸室於竹林搆
L155n1642_p0013b01║環堵於桑陌雖然如是可使莊周觀魚而
L155n1642_p0013b02║忘可使逸少袚褉而祥可使太白泳月而
L155n1642_p0013b03║狂祗有一般告報衲僧家不可使飽後而
L155n1642_p0013b04║貪凉見笑誌公和尚。
L155n1642_p0013b05║早叅云肯即未脫根塵不肯則永沉生死
L155n1642_p0013b06║因何道直饒句下承當猶是瞌睡漢雄雄
L155n1642_p0013b07║之尊近之不得怎麼又道如火與火將謂
L155n1642_p0013b08║一合相了不可得麼盡道不隔毫𨤲時流
L155n1642_p0013b09║遠嚮往往如斯莫是貴人多忘耶立不見
L155n1642_p0013b10║立行不見行良馬高飛天外去阿難依舊
L155n1642_p0013b11║世尊前識去就者下語看。
L155n1642_p0013b12║早叅云易之失失於鬼樂之失失於淫詩
L155n1642_p0013b13║之失失於愚書之失失於忮春秋之失失
L155n1642_p0013b14║於訾且道禪之失失於甚麼誰不知今日
L155n1642_p0013b15║是九月初一諸禪德一向恁麼去雨打無
L155n1642_p0014a01║聲鼓子花若不恁麼時眼底瞳人吹觱篥
L155n1642_p0014a02║不恁麼却恁麼作福不如還舊債恁麼却
L155n1642_p0014a03║不恁麼明朝後日悔之不及拂一拂。
L155n1642_p0014a04║佛誕早叅師云悉達哥實欠老指天指地
L155n1642_p0014a05║如何好教壞世人鬬百草亂尋討鬬罷可
L155n1642_p0014a06║憐生狼籍無人掃咄今朝四月八因甚不
L155n1642_p0014a07║學尖新偈頌却恁麼胡說亂道驀云有了
L155n1642_p0014a08║山東蚊子廣西獦蚤。
L155n1642_p0014a09║早叅云顏貌年年異世途局局奇盡為浮
L155n1642_p0014a10║生累其如高尚遲大眾肯自新者愚有得
L155n1642_p0014a11║事智有遺道市井諸法有可隨者禪學諸
L155n1642_p0014a12║俗有可非者善諸所在雖卑屈而世不能
L155n1642_p0014a13║賤惡諸所在雖隆盛而世不能貴呵呵好
L155n1642_p0014a14║笑村獦獠且碾鳳團消舊夢春王今早入
L155n1642_p0014a15║東郊咦說什麼着衣食飯量家道。
L155n1642_p0014b01║早叅云衲僧家𤼵言吐氣直須脫俗理要
L155n1642_p0014b02║深而遠大旨要切而明著句要練而顯喻
L155n1642_p0014b03║有意無意間逗露本地風光使人見聞有
L155n1642_p0014b04║所感悟方極其妙大眾觸石而出膚寸而
L155n1642_p0014b05║合不崇朝而遍雨乎天下者泰山之雲諸
L155n1642_p0014b06║禪覺華定自在王如來如何念。
L155n1642_p0014b07║早叅云金堤北去通沙磧梅堰南來接井
L155n1642_p0014b08║陘眾禪卿日出樓陰整整風暖烟消人靜
L155n1642_p0014b09║蚤起自搔頭閒掃門前荒徑清淨清淨秪
L155n1642_p0014b10║剩數枝竹影知音者道看書記問上東門
L155n1642_p0014b11║外人無數為何道青絹扇子足風凉師曰
L155n1642_p0014b12║捉蛇看七寸曰雪埋深夜月陸地慣行舟
L155n1642_p0014b13║師曰五服內犯重罪問石火莫及電光罔
L155n1642_p0014b14║通從上諸聖以何為人師曰七月算頭九
L155n1642_p0014b15║月算尾曰無人過價打與三百其實難道
L155n1642_p0015a01║師曰落地錢四六分。
L155n1642_p0015a02║早叅云虗空有體須親證定慧無門莫妄
L155n1642_p0015a03║修収収竹枝謾寫當年恨星曉寒聲葉葉
L155n1642_p0015a04║秋張打油李打油公子城今無食客覇王
L155n1642_p0015a05║宮已變荒邱慇懃為謝渭濵叟空坐磯邊
L155n1642_p0015a06║白了頭休南有睦州北有趙州。
L155n1642_p0015a07║早叅師云天曉也水上人家漠漠池塘十
L155n1642_p0015a08║里蛙門臨壩踈籬曲曲紫薇花諸禪者隔
L155n1642_p0015a09║河柶樹上無數白烏鴉。
L155n1642_p0015a10║早叅云人行野色分鳥囀溪光曙因甚吳
L155n1642_p0015a11║江造齋堂却來杭州天龍謝土莫是日出
L155n1642_p0015a12║小舟橫依依天外渡麼良久曰若然說得
L155n1642_p0015a13║不差明年再來下顧。
L155n1642_p0015a14║冬至早叅云天寒草木踈日出照平野物
L155n1642_p0015a15║情自索寞冬色正瀟灑罷罷大眾曹溪六
L155n1642_p0015b01║祖是盧行者唐明嵩和尚在雪地裏因甚
L155n1642_p0015b02║麼被首山念祖打。
L155n1642_p0015b03║早叅云夢覺朔風大落枝擊虗瓦鏗鏘玉
L155n1642_p0015b04║磬音隱隱迭高下咄咄西來的旨是何語
L155n1642_p0015b05║話罷罷大雅小雅之乎者也三千年前字
L155n1642_p0015b06║經三寫三千年後烏焉成馬。
L155n1642_p0015b07║早叅云一葉放春流孤窗來鳥語報道馬
L155n1642_p0015b08║回子甕裡捉老鼠妙湛總持不動尊在那
L155n1642_p0015b09║裏十字街四隅頭東西南北一年曆春夏
L155n1642_p0015b10║秋冬八個節大眾記得前嵗黃州火𤼵麼
L155n1642_p0015b11║不知打破多少酒甕。
L155n1642_p0015b12║早叅云大哉宗旨也萬世皆宗焉而邪禪
L155n1642_p0015b13║弗信耳若是真正佛祖必然師之然亦何
L155n1642_p0015b14║常師之有唯眼所師以佛祖之眼受佛祖
L155n1642_p0015b15║之訓得佛祖宗旨矣邪禪不知其由也其
L155n1642_p0016a01║唯祖師乎俗眼不明故先聖恐後人隨邪
L155n1642_p0016a02║而速正之所以宗旨立也擇而不僻順而
L155n1642_p0016a03║不苟直而有法其正法唯眼明今之禪者
L155n1642_p0016a04║非昔之禪也競雜外學而取名焉名為叅
L155n1642_p0016a05║禪其跡譎其乘流之弊不得已借稱宗門
L155n1642_p0016a06║故正眼沒而名實散矣臨濟先祖云大凡
L155n1642_p0016a07║演唱宗乘一句中須具三玄門一玄門須
L155n1642_p0016a08║具三要語有權有實有殺有活有縱有奪
L155n1642_p0016a09║有照有用有賔有主大眾第一玄人前切
L155n1642_p0016a10║莫亂粧村第二玄不相干處却相干第三
L155n1642_p0016a11║玄翻轉靣皮不是冤第一要莫與胡孫鬬
L155n1642_p0016a12║巧妙第二要捉虎拿龍須得竅第三要韓
L155n1642_p0016a13║獹野干憑他跳諸知識三玄三要作麼生
L155n1642_p0016a14║溪南溪北淡烟橫曉風吹斷沙禽夢人在
L155n1642_p0016a15║綠楊堤上行。
L155n1642_p0016b01║早叅云大眾一快不足以成善積快而為
L155n1642_p0016b02║德一𭜥不足以成非積𭜥而成恨千載之
L155n1642_p0016b03║積譽百世之積毀向什麼處見釋迦老子
L155n1642_p0016b04║今朝八月初一眼睛豈是金州漆。
L155n1642_p0016b05║早叅云衲僧家脫盡習套正眼方明正眼
L155n1642_p0016b06║明而佛法自可愛可喜可從可師故妙用
L155n1642_p0016b07║者出活機句到者顯妙用活機莫若妙用
L155n1642_p0016b08║妙用在於語脉語脉生於妙用是故因語
L155n1642_p0016b09║以識用用生於體故因用以明體意以句
L155n1642_p0016b10║𤼵用以言著故語者所以明用得用而忘
L155n1642_p0016b11║句用者所以明意得意而忘言者大宗匠
L155n1642_p0016b12║也是故學死句者非得妙用能妙用者須
L155n1642_p0016b13║得活機是故妙用生於活機而得受用焉
L155n1642_p0016b14║則所得者乃非實法也句生於用而得句
L155n1642_p0016b15║焉則所得者乃非死句也所以忘句乃能
L155n1642_p0017a01║活機活句乃能妙用得意在忘用得用在
L155n1642_p0017a02║忘句故𤼵用以盡意現顯以明妙是故觸
L155n1642_p0017a03║類方為妙用合道方為活機若眼不精明
L155n1642_p0017a04║邪見彌深縱復僥倖而道無可取葢死句
L155n1642_p0017a05║忘活機之由也脫死句而得活機者遣詞
L155n1642_p0017a06║命意雖無心學古而有心學古者不能到
L155n1642_p0017a07║也意高句老故不知其然而然矣大眾圓
L155n1642_p0017a08║照眉毛還在麼咄咄咄。
L155n1642_p0017a09║安居早叅師云大眾山高尋雲溪肆無景
L155n1642_p0017a10║南無慈力王佛南無紅𦦨帝幢王佛南無
L155n1642_p0017a11║善遊步功德佛小事之成不若大事之廢
L155n1642_p0017a12║隣隣阡陌多農家無寸泥誰道秀水扶踈
L155n1642_p0017a13║眾草齊妙妙叮的哩叮的哩。
L155n1642_p0017a14║元旦早叅師打一拂云大樹大皮裹小樹
L155n1642_p0017a15║小皮纏古徃今來者歡喜成風顛喫飯湯
L155n1642_p0017b01║燒速香開得眼來天地光咦俗氣不除呵
L155n1642_p0017b02║呵不妨不妨有大神呪有大明呪有無上
L155n1642_p0017b03║呪什麼呪新年新嵗而今而後入俗隨俗
L155n1642_p0017b04║入鄉隨鄉一卷子程子曰一卷天地玄黃
L155n1642_p0017b05║一味順朱填墨不用向下向上所以問新
L155n1642_p0017b06║年佛法答他紫雲瑞雪降重重問前三三
L155n1642_p0017b07║後三三答他梵王宮殿隱晴空大眾玉童
L155n1642_p0017b08║端拱雙尖上石船峰在碧波中年初一駕
L155n1642_p0017b09║長虹任從天上醉春風知眾在否眾應在
L155n1642_p0017b10║師云有功無功莫使肚空齋堂排齋佛殿
L155n1642_p0017b11║上供。
L155n1642_p0017b12║早叅云窮春秋演河圖不如載茗一車差
L155n1642_p0017b13║差低枝窺簷似含笑臨水小邨三四家舉
L155n1642_p0017b14║頭紅日近回首白雲奢咄什麼說話。
L155n1642_p0017b15║早叅云未曾動脚禪和瞞你一𮈔不得及
L155n1642_p0018a01║乎踏遍十方七尺單前為何又看苕菷星
L155n1642_p0018a02║不見十箇有五雙說今日是小年又遇立
L155n1642_p0018a03║春曾知紫雲峰頭故事麼湖天儼似水谿
L155n1642_p0018a04║山雪後凋咄咄。
L155n1642_p0018a05║早叅云悲歌久去耳風韻今何如荒院夕
L155n1642_p0018a06║流盻古道行人踈大眾雲天一片高談抗
L155n1642_p0018a07║冷氊笑寒暖世間人面且休分皂白儘隨
L155n1642_p0018a08║他冷淡因緣因甚道社蘭苦不長蕭艾苦
L155n1642_p0018a09║不殘。
L155n1642_p0018a10║早叅云溪頭鳥聲呼曉雨淡烟鎻斷村前
L155n1642_p0018a11║路呵呵圓照門前看天不見天看地不見
L155n1642_p0018a12║地諸禪者誰道眉毛是八字。
L155n1642_p0018a13║早叅彈指云剝剝剝誰錯誰不錯語不傳
L155n1642_p0018a14║於軒輶地不被乎正朔樂樂樂珠玉碌碌
L155n1642_p0018a15║瓦礫确确知藏問近奉山門請水上挂燈
L155n1642_p0018b01║毬是何宗旨師云是你沒造化進云待有
L155n1642_p0018b02║即向和尚道師云前面走的麻子笑你。
L155n1642_p0018b03║元旦早叅問答畢乃云老祖山頭春至臘
L155n1642_p0018b04║完送客偶出戶看雲還倚門說甚麼未生
L155n1642_p0018b05║前咄草蕪沒平野你要知今日事麼木落
L155n1642_p0018b06║見前村諸禪人仔細聽老祖病多識藥性
L155n1642_p0018b07║憑你說殘臘新春年新月新日日新三家
L155n1642_p0018b08║村裏舞魁星竹裏聲清急薦取莫將餿話
L155n1642_p0018b09║厭人聽雞未鳴風最冷梅花無數落山城
L155n1642_p0018b10║拍桌云無花果不結無枝果不成大笑下
L155n1642_p0018b11║座。
L155n1642_p0018b12║早叅云夢寒孤渚雪茶響一罏風若作世
L155n1642_p0018b13║諦會日出楚歌聲若作佛法會風生漢人
L155n1642_p0018b14║陣畢竟作麼生大眾細聽。
L155n1642_p0018b15║早叅云宗乘演唱均一句也今人隨其言
L155n1642_p0019a01║見其句不見脉古人會其意見其脉不逐
L155n1642_p0019a02║句祖師明其旨不滯意不滯句一通皆通
L155n1642_p0019a03║不執之即妙執之即不妙妙妙見乞兒與
L155n1642_p0019a04║美酒以免破屋之咎咦心眼精明透徹宗
L155n1642_p0019a05║旨者若碗若盂若瓶若壺若甕若盎皆能
L155n1642_p0019a06║建天地兆龜數蓍破瓦文石皆能告吉凶
L155n1642_p0019a07║是知萬物天地成理一物包焉物物皆包
L155n1642_p0019a08║之各各不相借會麼風急啼鶯未了雨來
L155n1642_p0019a09║戰蟻方酣真是真非安在人間北看成南
L155n1642_p0019a10║客僧問古帆未挂時因甚道後園驢喫草
L155n1642_p0019a11║師云夜長進云從門入者不是家珍作麼
L155n1642_p0019a12║生師云脚冷僧作禮師云顧水自憐湖水
L155n1642_p0019a13║碧高吟嬴得四山青。
L155n1642_p0019a14║早叅云四十二字妙陀羅泗州大聖那姓
L155n1642_p0019a15║何老禪客武功太白去天三百孤雲兩角
L155n1642_p0019b01║去天一握山水險阻黃金子午蛇盤烏隴
L155n1642_p0019b02║勢與天通吽吽䒢溪見處不瞞諸公。
L155n1642_p0019b03║四月八早叅云今日聖誕良辰洛伽石呌
L155n1642_p0019b04║曰黃鸝莫作藏身處一入柳𮈔遣不開漢
L155n1642_p0019b05║陽江應曰楚雲一夜真堪賦華頂峰道佛
L155n1642_p0019b06║國何年入望來泰安山問天下英雄今孰
L155n1642_p0019b07║是陳搏谷答犬聲空自聚如雷老祖各供
L155n1642_p0019b08║白水一盃淡薄淡薄莫怪莫怪侍者出禮
L155n1642_p0019b09║拜師便打客僧問少室山前無異路因甚
L155n1642_p0019b10║又道差別智難明師云噯㖿人無廉恥不
L155n1642_p0019b11║若狗彘進云鬧市裡打靜槌西方日出卯
L155n1642_p0019b12║師云苦哉撞在這個網裏。
L155n1642_p0019b13║早叅云終年說法一字無終年學道仍狂
L155n1642_p0019b14║夫諸禪者你在老祖何所圖漁樵耕讀非
L155n1642_p0019b15║有心帝車侯服非有意因甚道理安於獨
L155n1642_p0020a01║善勢便於兼濟盧舍佛言千佛諦聽汝先
L155n1642_p0020a02║言金剛種子有十心若佛子信者一切行
L155n1642_p0020a03║以信為首咦江上始知山色好時倚層雲
L155n1642_p0020a04║望笑臺為何又曰十七十八道着即瞎。
L155n1642_p0020a05║解制早叅云大眾今日甚麼時候竪拂云
L155n1642_p0020a06║結如芭蕉葉解如楊柳枝看看六月盡百
L155n1642_p0020a07║舌你何為若道須臾之間無忘其為賢者
L155n1642_p0020a08║必困其性百步之內無忘其為容者必累
L155n1642_p0020a09║其形咄且去䒢溪口似鼻孔擲拂下座。
L155n1642_p0020a10║早叅云盡道今朝是冬至為甚麼須菩提
L155n1642_p0020a11║涕淚悲泣迦葉尊者只管冷笑大眾記得
L155n1642_p0020a12║麼孟子見梁惠王僧問易開終始口難保
L155n1642_p0020a13║嵗寒心和尚又作麼生師云千世不修生
L155n1642_p0020a14║在貴州進云荊三汴四作麼生師云貞節
L155n1642_p0020a15║祠南石判官進云舉則易答則難如何到
L155n1642_p0020b01║得和尚田地師云麻城鹽客識闍黎。
L155n1642_p0020b02║起七早叅云夫出世至此時笑啼俱不敢
L155n1642_p0020b03║論道於末劫邪正遞相嘲古亦有之蔡中
L155n1642_p0020b04║郎以反舌為蝦蟇淮南子以砌𧉨為蠛蠓
L155n1642_p0020b05║高子明以乾鵲為蟋蟀文人誤謬自古為
L155n1642_p0020b06║然何獨於今禪者比聞有讀維摩經至舍
L155n1642_p0020b07║利弗問天女曰何不轉女身女曰我從二
L155n1642_p0020b08║十年來求女人相了不可得當何所轉即
L155n1642_p0020b09║時天女以神通力變舍利弗令如天女女
L155n1642_p0020b10║自化身如舍利弗乃問言何以不轉女身
L155n1642_p0020b11║舍利弗以天女相而答言我今不知云何
L155n1642_p0020b12║轉靣而變為女身今時有錯解者曰與倩
L155n1642_p0020b13║女離魂一般又有云不過弄鬼眼睛也又
L155n1642_p0020b14║有云者是如來禪又有云不合三玄三要
L155n1642_p0020b15║宗旨又有云與念佛者誰不相似又有云
L155n1642_p0021a01║不是巖頭末後句又有云豈有男身變女
L155n1642_p0021a02║人之理又有云恰是竹篦子相似大眾南
L155n1642_p0021a03║風靜兮北風興吹不了兮紙錢灰冷吹不
L155n1642_p0021a04║了兮古戌烟橫吹不了兮酒旗葉葉江邊
L155n1642_p0021a05║影吹不了兮野燒痕青吹不了兮人悲客
L155n1642_p0021a06║路斜陽艇吹不了兮鬼哭沙塲夜雨燐更
L155n1642_p0021a07║有一般吹不了子規啼月血微腥咄咄山
L155n1642_p0021a08║茗滿斟魑魅舞百塲三萬六千丁。
L155n1642_p0021a09║早叅云白紙書屏風客來且與讀咄甚麼
L155n1642_p0021a10║曲草裏跳蚤毒攪得睡不熟。
L155n1642_p0021a11║早叅召眾云今日是甚麼日眾無對師大
L155n1642_p0021a12║笑云人之生也直。
L155n1642_p0021a13║早叅僧問赤土畫簸箕使米跳不出是也
L155n1642_p0021a14║未師云闍黎生得好耳朵僧作禮師云何
L155n1642_p0021a15║所見而來何所聞而去水底看紅輪清波
L155n1642_p0021b01║無透路喝一喝云曲有誤周郎顧。
L155n1642_p0021b02║早叅云蘇子美讀漢書以此下酒百斗不
L155n1642_p0021b03║足多老祖瞌睡似夢非夢忽聞云船上不
L155n1642_p0021b04║漏針為何枕頭沒處尋茲請大眾判斷若
L155n1642_p0021b05║道復讐者不折鏌干雖有忮心者不𭜥飄
L155n1642_p0021b06║瓦不勞拈出。
L155n1642_p0021b07║早叅云見善修然必以自存見不善愀然
L155n1642_p0021b08║必以自省善在身介然必以自好不善在
L155n1642_p0021b09║身菑然必以自惡行森昨夜夢遇老演祖
L155n1642_p0021b10║勝如得美官栖栖無聊中握手意便歡再
L155n1642_p0021b11║三細問家風這樣清淡為何不學化緣。
L155n1642_p0021b12║早叅云亂石堆頭泛破航急流溪畔柳初
L155n1642_p0021b13║長歌欵乃濯滄浪四山遶座元章米雪居
L155n1642_p0021b14║孫皆非妙筆一目連天蝦蟇阜狗兒堆盡
L155n1642_p0021b15║是佳圖還有一般快活邇來公令嚴禁不
L155n1642_p0022a01║許開塲放賭知藏禮拜起喝一喝師大笑
L155n1642_p0022a02║進云靣前骨堆高三尺莫是三九二十七
L155n1642_p0022a03║麼師云接客喜送官愁進云華光寺主手
L155n1642_p0022a04║脚長師云你好似停喪赴考僧問如何是
L155n1642_p0022a05║有相身中無相身師云費錢因事急進云
L155n1642_p0022a06║入市能長笑歸家着短衣時作麼生師云
L155n1642_p0022a07║郎中尋韮菜進云橋翁賽南神日午點金
L155n1642_p0022a08║燈師云怪不得師叔賣茶地問學人肉有
L155n1642_p0022a09║千斤智無銖兩時如何師云你生得好眼
L155n1642_p0022a10║睛進云寧可截舌不犯國諱師云咄者樣
L155n1642_p0022a11║種草進云忙中怎得作閒人師云正好沿
L155n1642_p0022a12║街呌。
L155n1642_p0022a13║冬至早叅云數九不到九風引鐘聲喚客
L155n1642_p0022a14║留正欲徘徊思往事紛紛霜葉下長流大
L155n1642_p0022a15║眾真淨文禪師歸宗寺裏冬至日何故披
L155n1642_p0022b01║禪衣燒柏子香靣南看北斗你道洪覺範
L155n1642_p0022b02║禪師在那裏走。
L155n1642_p0022b03║早叅云毘富山頭豆花螿露濕四天之下
L155n1642_p0022b04║蟻隊出頺垣依報之土正報之身黃雞時
L155n1642_p0022b05║啄黍白屋曉炊烟世無災害祖師無所施
L155n1642_p0022b06║其德上下和睦衲僧無所立其功今日蘭
L155n1642_p0022b07║盆勝會為何王涅槃罵太嵗柴房寮主問
L155n1642_p0022b08║廣則一線道狹則一寸半意旨如何師云
L155n1642_p0022b09║問維那給假進云如何是不傷物義底句
L155n1642_p0022b10║子師云你師兄幾個徒弟知眾問罪性本
L155n1642_p0022b11║空未審和尚教學人向什麼處懺悔師云
L155n1642_p0022b12║扛竈擡石磨進云弄罷影戲回來別賽時
L155n1642_p0022b13║作麼生師云你却做得倍堂進云波斯不
L155n1642_p0022b14║學漢語師云你為何鼻孔頭出冷水。
L155n1642_p0022b15║大雪早叅云水似青銅鏡山如碧玉城厨
L155n1642_p0023a01║寒靣减色吟罷滴餘聲咦忽燒銀遍野種
L155n1642_p0023a02║玉成田白初粘草舍茅簷好似瑤池宮殿
L155n1642_p0023a03║天天空庖恰早炊㸑烟遲瓊英亂灑晨光
L155n1642_p0023a04║碎敲冰煮瀹茗香園𬞞脆一盞麤飯僧歡
L155n1642_p0023a05║喜人間尚有缾無米行脚詩僧得句時貧
L155n1642_p0023a06║家何限凄凉淚衲子品格第一要除葛藤
L155n1642_p0023a07║僧護經姑置之案頭何如。
L155n1642_p0023a08║早叅云大眾破除煩惱五更鐘鼓木魚聲
L155n1642_p0023a09║因甚又道白鶴飛來迎赤壁東坡到處便
L155n1642_p0023a10║西湖咦廣濟縣二十四都李大戶物故。
L155n1642_p0023a11║早叅云弄月嘲風此曲秪應天上有茅齋
L155n1642_p0023a12║竹院不知誰是地行仙桃花流水白雲深
L155n1642_p0023a13║處個中事作麼生。
L155n1642_p0023a14║早叅云富貴福兮人所難必不足恨獨恨
L155n1642_p0023a15║無販沽之能負擔之力俛仰之態為世絕
L155n1642_p0023b01║物大眾諸方生意何如呵呵黃連山和尚
L155n1642_p0023b02║道的。
L155n1642_p0023b03║早叅云撫心自惜觸物生感禪和子春風
L155n1642_p0023b04║天上來滿城紅與紫如何朝暮間飄落如
L155n1642_p0023b05║流水維那問兩度上名未審落在那裏師
L155n1642_p0023b06║云將直袋盛着進云塵中人自老天際月
L155n1642_p0023b07║常明師云多費閒錢雲水堂寮主問水出
L155n1642_p0023b08║高原即不問竹竿頭上禮西方意作麼生
L155n1642_p0023b09║師云兩個聾子講得好不熱閙進云卭州
L155n1642_p0023b10║多出九節杖悔𢹂書劒謁將軍師云呌做
L155n1642_p0023b11║一叚極希罕的新聞。
L155n1642_p0023b12║早叅云禪者禪者前觀音後勢至大市以
L155n1642_p0023b13║質小市以劑咄往往如斯。
L155n1642_p0023b14║
L155n1642_p0023b15║明道正覺䒢溪森禪師語錄卷上
L155n1642_p0024a01║音釋
L155n1642_p0024a02║懵懂（上莫紅切音蒙下多動切音董懵懂心亂貌）。獃（魚開切艾平聲
L155n1642_p0024a03║癡獃）。獰（奴登切）。蝸（古華切音瓜）。獦（居曷切音葛）。輶（于求切）。
L155n1642_p0024a04║确（轄覺切音學）。噯㖿（上於盖切音愛下似嗟切音邪聲也）。蠛蠓
L155n1642_p0024a05║（上彌列切音滅下母總切蒙上聲蠛蠓小飛[乏-之+蟲]）。