L155n1643_p0073a01║弘覺禪師語錄序　　　　　　　　中一
L155n1643_p0073a02║雲棲弟子大周金之俊譔
L155n1643_p0073a03║禪至今日而語錄之𡚁極矣少林西來原
L155n1643_p0073a04║無文字曹谿南邁廼著壇經漸有語言總
L155n1643_p0073a05║非色相厥後宗師代出接引隨機或傳心
L155n1643_p0073a06║要於單文或顯尼珠於隻字提關啟鑰演
L155n1643_p0073a07║無本之家門抉髓敲筋施不方之醫藥天
L155n1643_p0073a08║風鼓籟雖則成音短𥴦無腔何嘗有曲語
L155n1643_p0073a09║錄之傳是亦後人之刻舟求劒學者之𠎥
L155n1643_p0073a10║指觀月耳奈何偶落塵詮遂成習尚說法
L155n1643_p0073a11║者以為非錄弗貴聽法者以為無錄非師
L155n1643_p0073a12║梨棗成林豪毛盡禿甚至魔民登座必標
L155n1643_p0073a13║叩擊之機緣狐子白椎𥁞號支那之撰述
L155n1643_p0073a14║淺則虎皮羊質畫依樣之葫蘆㴱則馬角
L155n1643_p0073a15║龜毛駕脫空之鬼魅向枯椿而尋兔指岐
L155n1643_p0073b01║路以覓驢杜譔䨓同支離影響忝宗門之
L155n1643_p0073b02║話柄壞初祖之家風以斯為禪何如無語
L155n1643_p0073b03║以是為語何如無錄不有真師一㖃孰遏
L155n1643_p0073b04║埜狐亂鳴此弘覺禪師之語錄所以不可
L155n1643_p0073b05║已也禪師栽松宿世折竹今生早服儒冠
L155n1643_p0073b06║窺孔顏之樂處中咨心要洞佛祖之禪源
L155n1643_p0073b07║紹法天童密雲重布揚容古路法雨徧施
L155n1643_p0073b08║提令正而萬國從風當機圓而諸天頫首
L155n1643_p0073b09║我
L155n1643_p0073b10║世祖先皇帝金輪御世慧日中天訪道覺民
L155n1643_p0073b11║不𢡽崆峒之拜求人善世寧惟功德之諮
L155n1643_p0073b12║特屏
L155n1643_p0073b13║萬機
L155n1643_p0073b14║親發十問如鍼入芥似乳投酥覺寶山開
L155n1643_p0073b15║徽文電耀馬駒騰高足每承龍象褒揚猊
L155n1643_p0074a01║座顯真王迥異澤犴威德是以綱維三界
L155n1643_p0074a02║震動十方臨濟中興徑山再世棒頭有眼
L155n1643_p0074a03║爍開障日之翳雲口角藏鋒截斷迷津之
L155n1643_p0074a04║𦊰網鏡妖而竆[打-丁+穸]蕅孔衛道而罔避棘樷
L155n1643_p0074a05║三要三玄指歸有在五宗五葉滙合斯真
L155n1643_p0074a06║夫以言止言則妄言者廢以錄正錄斯僭
L155n1643_p0074a07║錄者銷茲帙之刻非沃沸之氷泉息喧之
L155n1643_p0074a08║毒鼓哉某染指大椉係心宗鏡慨正法之
L155n1643_p0074a09║衰濫仰振起之得人目擊道存意消言下
L155n1643_p0074a10║趙閱道偶然撞彩遇佛慧而開頂門裴居
L155n1643_p0074a11║士當下知音禮運師而空心蘊平陽箭過
L155n1643_p0074a12║始覺鋒寒良馬鞭垂方知影痛須識千機
L155n1643_p0074a13║萬句不是吾師脣吻邊事𠊳疑家書戶刻
L155n1643_p0074a14║未免世間門面中語矣斯錄具在天何言
L155n1643_p0074a15║哉。
L155n1643_p0074b01║天童弘覺忞禪師語錄序
L155n1643_p0074b02║㫺有客問張安道孔孟以後誰為命世聖賢
L155n1643_p0074b03║安道歷舉南嶽馬祖諸師謂儒門澹泊収拾
L155n1643_p0074b04║不住無𥁞居士聞之捬几擊節歎為達人高
L155n1643_p0074b05║論余嘗逆溯嵩少自華分五葉以來若牛頭
L155n1643_p0074b06║融若丹霞肰若風穴之魁奇慈明之雋拔㪅
L155n1643_p0074b07║若佛果之有覺華嚴玅喜之有西禪需皆以
L155n1643_p0074b08║書生問道方外舍縫掖而方袍弃選官而選
L155n1643_p0074b09║佛其初既已𡬾儒林幟折羣彥𧢲後乃痛念
L155n1643_p0074b10║生死慷慨落𩭄徧參哲匠紹續祖燈安道之
L155n1643_p0074b11║語斯焉益信夫宣聖以菩薩地為世間師內
L155n1643_p0074b12║祕外見隱實施權故所示言教微開其端引
L155n1643_p0074b13║而不發至大雄法道廣被真丹乃畼厥本懷
L155n1643_p0074b14║初祖汎海而來的示心宗㪅復𥁞底掀翻直
L155n1643_p0074b15║說直用而如來出世大事因緣始無遺憾故
L155n1643_p0075a01║當世精奇特達之士罔不歸宿於此如水投
L155n1643_p0075a02║巨壑萬派聲消而我儒宗末流習為訓詁漢
L155n1643_p0075a03║宋諸賢各守師說麤者徒箋象𢿘精者復耽
L155n1643_p0075a04║理解先聖㴱意泯闕不傳沿及近世則𢿥弄
L155n1643_p0075a05║詞華竟為貿易青紫之具此高人傑士所以
L155n1643_p0075a06║鄙弃而不欲道也山翁大師以嶺嶠英儒頓
L155n1643_p0075a07║[擭-雈+(韋-(口/(舛-夕)))]世網最初發心已超肰有將相不為之概
L155n1643_p0075a08║而討論章句纏綿理解之習亦已破其籓壁
L155n1643_p0075a09║而弃其筌蹏矣金鱗躍漢天馬追風信非儒
L155n1643_p0075a10║門所能收拾者是以一出而鬀染開先服勤
L155n1643_p0075a11║太白洎入廛垂手接物利生沛爾言滿天下
L155n1643_p0075a12║道𢿥江湖盛德高行人稱黃巖古佛即遊戲
L155n1643_p0075a13║翰墨亦一代宗工直與明教寂音並驅爭先
L155n1643_p0075a14║至於據本分一著號令人天指麾佛祖如茲
L155n1643_p0075a15║錄之豹露一斑者有時韻出青霄有時鼓撾
L155n1643_p0075b01║塗毒有時山竆水𥁞別轉旂槍有時電卷風
L155n1643_p0075b02║馳斬新日月師王哮㖃香象失威到此若佛
L155n1643_p0075b03║若儒總是崖州萬里說禪說道並須到退三
L155n1643_p0075b04║千就𠊳黃面老子碧眼胡僧尚且收拾不住
L155n1643_p0075b05║何獨儒門云爾哉冰菴道人與麼塗污亦是
L155n1643_p0075b06║平地骨堆無風起浪喫老漢痛棒有分諸方
L155n1643_p0075b07║鐵𬱃銅頭㪅當別具眼匘始得。鹿城門弟子
L155n1643_p0075b08║張立廉拜題
L155n1643_p0075b09║天童弘覺忞禪師語錄序
L155n1643_p0075b10║駿佳初閱禪籍見從上諸祖每以法器為重
L155n1643_p0075b11║默識而預期之竊疑曰此事阿誰無分奚問
L155n1643_p0075b12║器為及觀諸大老如丹霞以應舉選官大洪
L155n1643_p0075b13║以垂髫上第正覺以進士馳聲而曹山慈明
L155n1643_p0075b14║晦堂佛果皆以書生擅名當世又如汾陽圓
L155n1643_p0075b15║通白雲華嚴霛源佛印或童穉神智或博極
L155n1643_p0076a01║羣籍或翰墨精玅是皆能立譚取卿相者而
L155n1643_p0076a02║寶絡雖美象王弗顧金籠誠艶鵬翅弗貪此
L155n1643_p0076a03║其器固有超越於卿相之上者矣所以入此
L155n1643_p0076a04║宗門氣吞佛祖漚眎大千曾區區之毀譽得
L155n1643_p0076a05║失利養名聞足以稍嬰其念乎古人法器之
L155n1643_p0076a06║說肰後信其不誣矣駿佳於近代得山翁大
L155n1643_p0076a07║師焉師髫秊譽望頫矚公輔乃秊踰志學即
L155n1643_p0076a08║弃掌中之富貴室家完美頓斷千劫之愛纏
L155n1643_p0076a09║此非所謂器越卿相之上與丹霞諸公把臂
L155n1643_p0076a10║於九天之際者乎是以嚴霜震雷如黃檗師
L155n1643_p0076a11║登其堂吞佛殺祖如天童師入其室駿久遊
L155n1643_p0076a12║天童老人門下每從眾中一望見輒神聳意
L155n1643_p0076a13║肅曰古所謂法器者非斯人歟殆老人化去
L155n1643_p0076a14║師繼其席宗風大振衲子奔湊一時樷林公
L155n1643_p0076a15║論謂事事追蹤古人真足師範人天而雅量
L155n1643_p0076b01║厚德不可殫述焉法器之足重不於此益徵
L155n1643_p0076b02║哉佛果有云吾禪如大海必以大海受之正
L155n1643_p0076b03║此意也雖肰駿㪅有進焉今之以池沼受海
L155n1643_p0076b04║水者不足道矣苟以江河受海水者是僅得
L155n1643_p0076b05║師說之一二而不能具體者也即以大海受
L155n1643_p0076b06║大海者猶是智與師齊減師半德者也惟㪅
L155n1643_p0076b07║有廣於大海者以受之乃謂之智過於師方
L155n1643_p0076b08║堪傳受葢必授受之際恆有餘地存焉乃能
L155n1643_p0076b09║通權達變善繼善述以成克家之子如其不
L155n1643_p0076b10║肰洞山所謂全肯則孤負先師去矣駿佳觀
L155n1643_p0076b11║老人直截貞實斬𥁞支葉師固得其旨矣肰
L155n1643_p0076b12║古人緜密之機用玄奧之綱宗又不啻如寶
L155n1643_p0076b13║鏡當臺胡漢俱見也老人氣宇如王上下獨
L155n1643_p0076b14║尊師固繼其道矣肰虛懷推潛德之同參坦
L155n1643_p0076b15║衷埽濟洞之町畦又不啻如惠風披拂徧界
L155n1643_p0077a01║皆春也老人不辭筆削之勞以衛道不避好
L155n1643_p0077a02║辨之迹以荷法門師固已擔其任矣肰謗書
L155n1643_p0077a03║絕不寓目筆舌化於無諍又不啻如水天一
L155n1643_p0077a04║碧浪靜風恬也是正所謂善繼也善述也為
L155n1643_p0077a05║天童克家之子也苟非其器寬有餘地則𣦸
L155n1643_p0077a06║守師說不知變猶之飽餐珍味不能化孰知
L155n1643_p0077a07║珍味之能殺人哉具參方眼者請讀大師語
L155n1643_p0077a08║錄則自知之誠無俟駿之贅也。平原傭祁駿
L155n1643_p0077a09║佳拜題
L155n1643_p0077a10║
L155n1643_p0077a11║詔書
L155n1643_p0077a12║皇帝敕諭朕惟善政導民期適蕩平之路仁
L155n1643_p0077a13║風扇物統歸化育之中仰千聖之徽猷遡
L155n1643_p0077a14║百王之遺軌理無分於三教道豈外於一
L155n1643_p0077a15║心故佛演法門立闡揚之大旨祖標禪理
L155n1643_p0077b01║示默契之真宗皆所以迥脫疑情頓開覺
L155n1643_p0077b02║性惟曹谿之一脈儼雞足之上乘暨臨濟
L155n1643_p0077b03║之三玄允象王之法乳慧雨暜施於一切
L155n1643_p0077b04║宗風常勝於五燈緣衍法之獨隆斯傳衣
L155n1643_p0077b05║之最眾朕撫臨寰宇心切牖民期與四海
L155n1643_p0077b06║蒼生共臻覺路必𠊳明心而見性方能易
L155n1643_p0077b07║惡而至中時覽經文間常參究續圜頓交
L155n1643_p0077b08║融之旨必行解相應之人聞爾禪僧道忞
L155n1643_p0077b09║臨濟正傳宗門法器戒行清峻不染六欲
L155n1643_p0077b10║之塵道眼圓明能空四諦之妄風規早著
L155n1643_p0077b11║解脫有秊憫結習之牽纏揭單傳之要渺
L155n1643_p0077b12║是用特遣僧籙司右闡教淨行禪僧法璽
L155n1643_p0077b13║齎敕歬徃召爾來京欲闡玄風竚聞高論
L155n1643_p0077b14║爾其洗盋就道持錫遄征無耽㴱隱之清
L155n1643_p0077b15║用慰遠延之切於戲弘宣大道復淳古之
L155n1643_p0078a01║休風廣度迷情躋含生於壽域欽承朕命
L155n1643_p0078a02║式賁爾宗欽哉故諭。
L155n1643_p0078a03║順治十六秊閏三月　　日
L155n1643_p0078a04║敕書
L155n1643_p0078a05║皇帝敕諭朕惟佛會拈華玅心傳於迦葉禪
L155n1643_p0078a06║行面壁宗旨付於神光六葉既敷千華競
L155n1643_p0078a07║秀蔭法雲於真際火宅晨涼耀慧日於康
L155n1643_p0078a08║衢重昏夜曉以至瞚目揚眉擎拳舉指類
L155n1643_p0078a09║皆合宗門之玅諦得教外之霛機誠非他
L155n1643_p0078a10║學可知亦豈意生所及眷言道行冀覿高
L155n1643_p0078a11║蹤實悟真如必先玄覺咨爾禪僧道忞嗣
L155n1643_p0078a12║法天童傳宗臨濟克證無生之旨機自圓
L155n1643_p0078a13║明允通向上之關悟稱諦當朕爰稽載籍
L155n1643_p0078a14║祈會性真間覽玄文㴱嘉玅義故時於聽
L155n1643_p0078a15║政之暇詢爾以法道之微廼名言之不繁
L155n1643_p0078b01║克隨機而得解玄關幽鍵感即能通遙源
L155n1643_p0078b02║濬波酌之不竭傳一燈於種智了萬法於
L155n1643_p0078b03║真空廣量出於凡心元明踰於宿學引之
L155n1643_p0078b04║於有高謝四流推之於無俯弘六度信乎
L155n1643_p0078b05║凡之可以證聖洵哉惟覺所以悟迷非同
L155n1643_p0078b06║測海窺天固以登堂入室堪主法門之席
L155n1643_p0078b07║允稱禪眾之尊是用封爾為弘覺禪師錫
L155n1643_p0078b08║之敕印於戲慈周萬有大身徧於十方利
L155n1643_p0078b09║濟四生本覺超乎三世俾舉代咸登仁壽
L155n1643_p0078b10║之域抂隨方而啟般若之門其益懋爾勤
L155n1643_p0078b11║修庶弘開夫正梵式承嘉命丕闡宗風欽
L155n1643_p0078b12║哉故諭。
L155n1643_p0078b13║順治十七秊四月　　日
L155n1643_p0078b14║贊
L155n1643_p0078b15║憶自黃巖嗣席天童踞先覺堂卓卓孤峰楔
L155n1643_p0079a01║以楔出毒以毒攻蛇吞鼈鼻虎齩大蟲正合
L155n1643_p0079a02║全提孰𢼿嬰鋒出語成詠百折不竆佛果衙
L155n1643_p0079a03║官大慧附庸糠秕之導徃來愚衷國難以來
L155n1643_p0079a04║蹤跡西東兄遊天外余戲圜中世出世間皆
L155n1643_p0079a05║大英雄不負先師舊衲蒙茸眉毛結共鼻孔
L155n1643_p0079a06║氣通曹谿正脈臨濟真宗是木上座亦號山
L155n1643_p0079a07║翁法弟通表黃毓祺頓首贊。
L155n1643_p0079a08║天童開堂疏
L155n1643_p0079a09║恭惟天童堂頭山翁大和尚出身東粵異𣍘
L155n1643_p0079a10║谿之目不識丁奮迹儒衣勝丹霞之語猶帶
L155n1643_p0079a11║腐頫從人望嗣主天童點末後灮明炤地炤
L155n1643_p0079a12║天千丈法幢高豎了見成公案打風打雨一
L155n1643_p0079a13║條拄杖橫拈時屆仲春月維望日向者娑羅
L155n1643_p0079a14║雙𡬾俄成古佛儼肰示見雙趺茲焉太白孤
L155n1643_p0079a15║峰聿布新條豈曰浪鳴孤掌敬拂寶華王座
L155n1643_p0079b01║佇聆塗毒鼓聲績等曷勝翹跂之至。崇禎十
L155n1643_p0079b02║六秊二月十五日兵部職方司郎中孫嘉績
L155n1643_p0079b03║右率寧紹蘇常四𨛦護法士紳等七十三人
L155n1643_p0079b04║仝疏
L155n1643_p0079b05║同門疏
L155n1643_p0079b06║伏以嶺南無佛性三十五葉衣盂恰值乎其
L155n1643_p0079b07║人濟北𪭺虎須七百餘秊戈甲重新於此日
L155n1643_p0079b08║先和尚坐通玄峰頂密雲彌布大千新堂頭
L155n1643_p0079b09║入太白院中一雨暜滋羣品破沙盆赤手扶
L155n1643_p0079b10║起奚啻密菴傑之繼應菴華木上座劈面提
L155n1643_p0079b11║持不數東嵒日之承西嵒慧祺衣裳異色根
L155n1643_p0079b12║本同條雖難比三聖瞎驢撩寶壽之瞋點破
L155n1643_p0079b13║鎮州人眼猶庶幾郭家俗漢酬白雲之乳敬
L155n1643_p0079b14║拈五祖爐香所願恆順輿情不虗來請法王
L155n1643_p0079b15║登法座寰中奉斬新之敕寧假五帝三王師
L155n1643_p0080a01║子踞師牀天外㖃無畏之音盡埽千妖百怪
L155n1643_p0080a02║頂門著楔掀翻先覺堂從上古錐匘後加鎚
L155n1643_p0080a03║烹煅震旦國見前英物謹疏。崇禎十六秊二
L155n1643_p0080a04║月十五日毗陵江上黃毓祺疏
L155n1643_p0080a05║大能仁開堂疏
L155n1643_p0080a06║伏以嵩山並秀於鷲嶺五葉敷一乘之華濟
L155n1643_p0080a07║流逆遡於𣍘源一喝破三玄之奧宗風爰來
L155n1643_p0080a08║於漠北大法尤振於嶺南後五百而重逢實
L155n1643_p0080a09║千載之希遘恭惟山翁大和尚迹踵庾嶺乳
L155n1643_p0080a10║滴曹谿德灮耀舍那之身戒香馥毗盧之頂
L155n1643_p0080a11║飽黃檗之藥味殺活同時秉太白之金鋒外
L155n1643_p0080a12║魔器膽唯此能仁古剎首稱於越名藍四水
L155n1643_p0080a13║䘳環百畮圭尊臥龍北拱吐戒珠而呈祥文
L155n1643_p0080a14║雉南翔投寶林以獻瑞茲當久廢而復建須
L155n1643_p0080a15║仗大人之宏䂓幸霛錫飛出天台快慈航頫
L155n1643_p0080b01║臨越水從此烹煉凡聖洗陽燄之青黃號令
L155n1643_p0080b02║人天加蜃樓以梁棟倚天慧劒埜狐莫[彳*巳]吹
L155n1643_p0080b03║毛帀地紅輪陰霾立消見睍電灮中主賓互
L155n1643_p0080b04║換龍象未免迷津鋒刃上炤用同施佛祖亦
L155n1643_p0080b05║須乞命元寵等碑慚白字道媿青松𢼿分香
L155n1643_p0080b06║芋之齋冀醒牡丹之夢真儀有象呼來壁上
L155n1643_p0080b07║高僧法句驚人喚出缾中鵞子則麈尾揮魯
L155n1643_p0080b08║陽之㦸明返崦嵫而師音㖃奮地之雷春回
L155n1643_p0080b09║沙界矣。
L155n1643_p0080b10║順治六秊十月十五日越州魯元寵等疏
L155n1643_p0080b11║道場山開堂疏
L155n1643_p0080b12║伏以虎窟山㴱歲久腥風猶觸鼻龍池澤遠
L155n1643_p0080b13║春三雷雨恰當頭剷腐爛葛藤鐘抂縣而扣
L155n1643_p0080b14║隨大小提斬新正令眉挂劒而血濺梵天山
L155n1643_p0080b15║霛攝戒皈心祖席整開生面恭惟山翁大和
L155n1643_p0081a01║尚猊座下嶺南佛種濟北宗風脫樊籠謝八
L155n1643_p0081a02║股六經丈夫事匪將相能為趨上乘度四生
L155n1643_p0081a03║九類老婆心為含生徹困授法印於密雲之
L155n1643_p0081a04║室人驚師㖃攃珍珠於布水之臺戶頌迦音
L155n1643_p0081a05║固已合霛蠢以能仁徧遐邇而廣潤何止金
L155n1643_p0081a06║水流其異味涼風襲於摩提而已哉睠茲南
L155n1643_p0081a07║麓實古道場天荒石破於唐秊薪𥁞火傳於
L155n1643_p0081a08║歷代星移物換鼓寂鐘沈翠微嵒石空遺聽
L155n1643_p0081a09║法之蹤瑤席清波猶記坐禪之景今則地萌
L155n1643_p0081a10║芝艸天命𦏪羊兆大法之中興竚真人之至
L155n1643_p0081a11║止烷等暖姝末學款啟凡夫情逐境而成緣
L155n1643_p0081a12║徘徊火宅事與理而俱障偪仄迷方雖窺天
L155n1643_p0081a13║之管間依稀灮景之中肰埳井之[吉/黽]終望洋
L155n1643_p0081a14║涯涘之外詎曲士不可語於道在先生將善
L155n1643_p0081a15║移我情伏願江海無擇細流樓閣頓還舊觀
L155n1643_p0081b01║千秊暗室灮生一炬之紅一夜春風香𢿨千
L155n1643_p0081b02║林之錦彩雲景裏休將羅扇頻遮多子墖歬
L155n1643_p0081b03║再見金襴圍繞布髮掩泥慶際優曇之瑞揚
L155n1643_p0081b04║眉瞚目快吞栗𣗥之蓬異口同音引領合掌
L155n1643_p0081b05║謹啟。
L155n1643_p0081b06║順治八秊二月廿一日吳興費景烷等疏
L155n1643_p0081b07║
L155n1643_p0081b08║
L155n1643_p0081b09║
L155n1643_p0081b10║
L155n1643_p0081b11║
L155n1643_p0081b12║
L155n1643_p0081b13║
L155n1643_p0081b14║
L155n1643_p0081b15║
L155n1643_p0082a01║天童弘覺忞禪師語錄目錄
L155n1643_p0082a02║序（三）
L155n1643_p0082a03║詔書
L155n1643_p0082a04║勅書
L155n1643_p0082a05║贊
L155n1643_p0082a06║開堂疏（四）
L155n1643_p0082a07║第一卷
L155n1643_p0082a08║住明州太白山天童禪寺語錄
L155n1643_p0082a09║第二卷
L155n1643_p0082a10║住明州太白山天童禪寺語錄
L155n1643_p0082a11║第三卷
L155n1643_p0082a12║住明州太白山天童禪寺語錄
L155n1643_p0082a13║第四卷
L155n1643_p0082a14║住慈谿五磊山霛峰禪寺語錄
L155n1643_p0082a15║住越州雲門寺語錄
L155n1643_p0082b01║第五卷
L155n1643_p0082b02║住台州廣潤禪寺語錄
L155n1643_p0082b03║第六卷
L155n1643_p0082b04║住台州廣潤禪寺語錄
L155n1643_p0082b05║第七卷
L155n1643_p0082b06║住越州大能仁寺語錄
L155n1643_p0082b07║第八卷
L155n1643_p0082b08║住湖州道塲山護聖萬壽禪寺語錄
L155n1643_p0082b09║第九卷
L155n1643_p0082b10║住青州大覺禪寺語錄
L155n1643_p0082b11║第十卷
L155n1643_p0082b12║住青州大覺禪寺語錄
L155n1643_p0082b13║第十一卷
L155n1643_p0082b14║再住明州天童山弘法禪寺語錄
L155n1643_p0082b15║第十二卷
L155n1643_p0083a01║廣錄
L155n1643_p0083a02║法語
L155n1643_p0083a03║第十三卷
L155n1643_p0083a04║示眾垂代
L155n1643_p0083a05║因事垂代
L155n1643_p0083a06║第十四卷
L155n1643_p0083a07║舉古垂代
L155n1643_p0083a08║第十五卷
L155n1643_p0083a09║對眾機緣
L155n1643_p0083a10║第十六卷
L155n1643_p0083a11║頌古
L155n1643_p0083a12║第十七卷
L155n1643_p0083a13║贊
L155n1643_p0083a14║第十八卷
L155n1643_p0083a15║偈
L155n1643_p0083b01║第十九卷
L155n1643_p0083b02║佛事
L155n1643_p0083b03║小佛事
L155n1643_p0083b04║第二十卷
L155n1643_p0083b05║小佛事
L155n1643_p0083b06║雜著
L155n1643_p0083b07║御札
L155n1643_p0083b08║
L155n1643_p0083b09║
L155n1643_p0083b10║
L155n1643_p0083b11║
L155n1643_p0083b12║
L155n1643_p0083b13║
L155n1643_p0083b14║
L155n1643_p0083b15║
L155n1643_p0084a01║天童弘覺忞禪師語錄卷第一
L155n1643_p0084a02║嗣法門人顯權等編
L155n1643_p0084a03║住明州太白山天童禪寺語錄
L155n1643_p0084a04║師於崇禎壬午冬即天童堂上受請越明秊
L155n1643_p0084a05║二月朔有七日眾請主院事。
L155n1643_p0084a06║據室此乃從上烹佛煅祖繩尺後昆之所故
L155n1643_p0084a07║據斯室者千聖總教齊立下風一切與他匘
L155n1643_p0084a08║門著地猶是見成途轍㪅若全機展拓時密
L155n1643_p0084a09║不通風密不通風處全機展拓亦是時人功
L155n1643_p0084a10║幹去此二途作麼生為人好卓拄杖云黑漆
L155n1643_p0084a11║棒開三要印爍迦眼出透金塵。
L155n1643_p0084a12║癸未二月十五日寧紹蘇常諸郡護法檀越
L155n1643_p0084a13║暨同門合山大眾躳請開堂。
L155n1643_p0084a14║拈疏把住上大人顯揚丘乙己全憑者道真
L155n1643_p0084a15║言若是箇拈頭識尾底直得毛錐未動歬𠊳
L155n1643_p0084b01║可知禮也何須文彩全彰後依樣化三千雖
L155n1643_p0084b02║肰如是手執夜明符幾箇知天曉𠊳請表白
L155n1643_p0084b03║宣過。
L155n1643_p0084b04║法衣佛佛授手祖祖相傳莫不以此表信人
L155n1643_p0084b05║天敷宣法化所以欽灮攜坐雞足峰冤有頭
L155n1643_p0084b06║對盧老持歸大庾嶺計較未成今則明眼作
L155n1643_p0084b07║證委抂山僧相次脫珍著弊辭青嶂戴角披
L155n1643_p0084b08║毛入閙籃去也正當恁麼時如何施設即得
L155n1643_p0084b09║掀翻海嶽求知己撥動乾坤見大平。
L155n1643_p0084b10║法座看看須彌燈王如來已為諸人騎露柱
L155n1643_p0084b11║入燈籠穿過髑髏直下發明腳跟大事了也
L155n1643_p0084b12║果若不因心念無涉見聞一回覻透則舉足
L155n1643_p0084b13║下足莫非道場歬佛後佛初無二致𠊳好掀
L155n1643_p0084b14║倒曲彔喝𢿨諸人山僧也只得低頭歸方丈
L155n1643_p0084b15║有分其或未肰醬裏著鹽君不信舖華錦上
L155n1643_p0085a01║太堆生𠊳陞。
L155n1643_p0085a02║拈香此一瓣香至高無上至厚無垠爇向爐
L155n1643_p0085a03║中端為今上皇帝祝延聖壽萬歲萬歲萬萬
L155n1643_p0085a04║歲伏願堯仁廣被萬方履戴地天舜德恆明
L155n1643_p0085a05║八表就仰雲日次拈云此瓣香敲唱則君臣
L155n1643_p0085a06║道合挨拶則賓主歷肰奉為抂廷多士闔國
L155n1643_p0085a07║公孤遠近檀那見歬護法伏願忠勤媚於天
L155n1643_p0085a08║子道德簡抂帝心壽巘嵩高福源川至不忘
L155n1643_p0085a09║靈山付屬無昧般若正因復拈云此瓣香廿
L155n1643_p0085a10║載風霜十秊參侍骨露猶遭暗箭皮穿尚喫
L155n1643_p0085a11║獰拳毒恨滿懷一朝拈出端為供養即此堂
L155n1643_p0085a12║上密雲先師大和尚用醻法乳之恩斂衣敷
L155n1643_p0085a13║座古南和尚白椎云法筵龍象眾當觀第一
L155n1643_p0085a14║義師云北鬱單越人打鼓東勝神洲為宣揚
L155n1643_p0085a15║一槌擊碎無生堀徧界明明絕覆藏還有識
L155n1643_p0085b01║乾眼明知音善曲者麼出來與山僧拄杖子
L155n1643_p0085b02║相見（問答不錄）乃云古殿洞開明同杲日玲瓏八
L155n1643_p0085b03║面寬若太虛風送寶鐸聲搖夢回家園春曉
L155n1643_p0085b04║一一腳跟下重重樓閣門太殺見成十分受
L155n1643_p0085b05║用因甚諸人到此排身不進入作無門蓋緣
L155n1643_p0085b06║執吝情存尚留觀聽以致零星家寶自昧衣
L155n1643_p0085b07║珠苟能上無攀仰下絕己躳一肩擔荷將來
L155n1643_p0085b08║赤手提持得去則事出當肰宛同本得何勞
L155n1643_p0085b09║三登九上一任七縱八橫𠊳見大地全收十
L155n1643_p0085b10║方坐斷肰後奮金剛杵見自在身向虎穴魔
L155n1643_p0085b11║宮為人作主坐浮幢王剎轉大法輪直得如
L155n1643_p0085b12║明鏡當臺千妖百怪莫能逃其影質春風帀
L155n1643_p0085b13║地三艸二木咸悉賴其栽培正當恁麼時貨
L155n1643_p0085b14║舖初開斬新條令一句作麼生道但願東風
L155n1643_p0085b15║齊著力一時吹入我門來起身云道忞向緣
L155n1643_p0086a01║薄福自揣無能業遯迹嵒阿㴱藏愚䂐不意
L155n1643_p0086a02║人天眼滅法社中虛誼當諸位法兄則又固
L155n1643_p0086a03║為辭讓所以古南和尚靈鷲大師與諸同門
L155n1643_p0086a04║季昆抂郡檀越一時把住驢腳生按牛頭必
L155n1643_p0086a05║欲道忞繼席先人高陞此座㴱媿恩灮過溢
L155n1643_p0086a06║况當象駕簇臨今則祝聖開堂為眾演法一
L155n1643_p0086a07║期佛事幸已云周敬回以上善緣用培巨嶽
L155n1643_p0086a08║邊土伏願一人有慶萬國咸寧抂筵羣公觸
L155n1643_p0086a09║目證無生之旨見歬知識暜天建最勝之幢
L155n1643_p0086a10║有煩久立伏惟珍重復踞座云昔日臨濟大
L155n1643_p0086a11║師至滹沱河側住一小院名曰臨濟座下亦
L155n1643_p0086a12║有三百來眾一日謂暜化克符曰我欲於此
L155n1643_p0086a13║建立黃檗宗旨你二人須成禠我二人珍重
L155n1643_p0086a14║下去三日後暜化上來三日歬和尚道甚麼
L155n1643_p0086a15║臨濟拈棒𠊳打三日後克符上來和尚三日
L155n1643_p0086b01║歬因甚打暜化濟亦打師云一賓一主一挨
L155n1643_p0086b02║一拶生鐵鑄就純鋼打成建立黃檗宗旨發
L155n1643_p0086b03║明從上心髓須是者般漢但𢡽二人珍重下
L155n1643_p0086b04║去臨濟不與當下劋絕致令後人向三日歬
L155n1643_p0086b05║三日後弄精魂今日山僧路見不平不免為
L155n1643_p0086b06║伊劋絕去也諸仁者山僧亦欲於此建立天
L155n1643_p0086b07║童宗旨𢼿問諸仁作麼生成禠山僧好為復
L155n1643_p0086b08║珍重下去邪為復三日後上來邪為復從東
L155n1643_p0086b09║過西邪為復默肰良久邪為復拂袖出堂邪
L155n1643_p0086b10║為復繞座三匝作女人拜邪為復揚眉眴目
L155n1643_p0086b11║豎指擎拳邪為復掀倒法座喝𢿨大眾邪上
L155n1643_p0086b12║來做處總不出弄精魂畢竟作麼出隻手眼
L155n1643_p0086b13║共山僧建立宗旨還會麼鶴有九皋難翥翼
L155n1643_p0086b14║馬無千里謾追風白椎云諦觀法王法法王
L155n1643_p0086b15║法如是師卓拄杖下座。
L155n1643_p0087a01║次日上堂兼為檀越追嚴目擊道存鋒𨦵不
L155n1643_p0087a02║[彳*巳]頭頭顯露物物全彰猶是因高就下曲為
L155n1643_p0087a03║今時况復言中取則句裏呈機舉古明今拈
L155n1643_p0087a04║三𢿥兩大似鄭州出𣍘門何異南轅而北轍
L155n1643_p0087a05║殊不知當人腳跟下立地一著子如天暜蓋
L155n1643_p0087a06║似地暜擎抽一機則千機頓赴展一目則萬
L155n1643_p0087a07║目畢張透聲透色絕遮攔亙古亙今無處所
L155n1643_p0087a08║還生𣦸得伊麼還染汙得伊麼還榮枯得伊
L155n1643_p0087a09║麼還推遷得伊麼總有德山棒如雨點也則
L155n1643_p0087a10║打他不著臨濟喝似䨓奔也則無伊下口處
L155n1643_p0087a11║㪅說甚麼百問雲興千醻缾瀉一豪端際出
L155n1643_p0087a12║見無𥁞身雲一舉步間遊歷無邊國土正是
L155n1643_p0087a13║泥裏洗土塊蝦跳不出斗諸仁者從上既有
L155n1643_p0087a14║如此廣大門風穩密田地何不推他阿爺向
L155n1643_p0087a15║後放出渠儂一頭與麼直截承當去正恁麼
L155n1643_p0087b01║時接續流通一句作麼生道天高羣象正海
L155n1643_p0087b02║濶百川朝。
L155n1643_p0087b03║上堂多說不如少說少說不如不說山僧恁
L155n1643_p0087b04║麼告報為是說邪不是說邪若道是說且道
L155n1643_p0087b05║即今說箇甚麼若道不說爭奈牙齒敲磕脣
L155n1643_p0087b06║皮𢿥弄何諸仁者若向者裏透脫分曉𠊳見
L155n1643_p0087b07║塵說剎說熾肰說無間歇是處是彌勒無門
L155n1643_p0087b08║無善財所以山僧一條拄杖子有時牚天拄
L155n1643_p0087b09║地有時塞壑填溝塞壑填溝處不妨牚天拄
L155n1643_p0087b10║地牚天拄地時不妨塞壑填溝你諸人鼻孔
L155n1643_p0087b11║尋嘗與山僧拄杖子相拄行時住時乃至坐
L155n1643_p0087b12║臥語默動靜營為莫不與山僧拄杖子相拄
L155n1643_p0087b13║卓拄杖云還見麼桺𮈔誰曳千條玉二月春
L155n1643_p0087b14║風似剪刀。
L155n1643_p0087b15║蕪湖吉祥寺四眾舍法衣請上堂問如何是
L155n1643_p0088a01║見在佛師云師姑元是女人做如何是過去
L155n1643_p0088a02║佛師云且退後一邊著如何是未來佛師云
L155n1643_p0088a03║驢秊夢見抂僧擬進語師𠊳喝乃云千佛大
L155n1643_p0088a04║法衣吉祥處持來密劄無差互重重錦縫開
L155n1643_p0088a05║釋迦身不異慈氏體合裁慶贊因齋會曇華
L155n1643_p0088a06║擁寶臺提起衣云此是施主舍底衣作麼生
L155n1643_p0088a07║是法莫是柔和忍辱割截依持麼莫是五五
L155n1643_p0088a08║二十五條法數分明麼莫是各各四長一短
L155n1643_p0088a09║開合變化麼若恁麼隨聲逐色認名著相正
L155n1643_p0088a10║是靈龜負圖自取器身之寶畢竟作麼生是
L155n1643_p0088a11║法卓拄杖云鴛鴦繡出從君看不把金鍼度
L155n1643_p0088a12║與人。
L155n1643_p0088a13║上堂春山正明媚春水碧潭潭出谷鸎聲碎
L155n1643_p0088a14║巢梁燕語酣此四句中有一句是權有一句
L155n1643_p0088a15║是實有一句是照有一句是用諸人於此緇
L155n1643_p0088b01║素得出許伊親見臨濟三玄要句汾陽十智
L155n1643_p0088b02║同真於此不明以拄杖卓一下云兩段不同
L155n1643_p0088b03║收歸上科𠊳下座。
L155n1643_p0088b04║佛誕上堂世尊初生艸本不勞拈出一手指
L155n1643_p0088b05║天一手指地賣弄小孩兒周行七步腳跟未
L155n1643_p0088b06║點地抂目顧四方望空啟告天上天下唯我
L155n1643_p0088b07║獨尊囚供𣦸款雲門一棒打殺貪他香餌著
L155n1643_p0088b08║他鉤天童恁麼判斷雖則相席打令猶是大
L155n1643_p0088b09║嚼對屠門肰既慶贊因齋何妨𠎥華獻佛乃
L155n1643_p0088b10║召云大眾世尊初生拈向一邊祇如雲門一
L155n1643_p0088b11║棒且道打得他殺打他不殺若打得他殺西
L155n1643_p0088b12║天東土瓦解冰消豈有今朝與麼事若打他
L155n1643_p0088b13║不殺山僧不免㪅下毒手去也抴拄杖下座
L155n1643_p0088b14║大眾一時走𢿨。
L155n1643_p0088b15║結夏上堂十五日以歬動若行雲寬廓非外
L155n1643_p0089a01║十五日以後止猶谷神寂寥非內正當十五
L155n1643_p0089a02║日黃閣簾垂紫羅帳合內既不放出外亦不
L155n1643_p0089a03║放入活卓卓峭巍巍進則鐵壁當胷退則銀
L155n1643_p0089a04║山塞面不進不退頭上火發腳底煙生正當
L155n1643_p0089a05║恁麼時石女夢回木人起舞即且置祇如長
L155n1643_p0089a06║連牀上枕子𨁝跳上梵天築著憍陳如鼻孔
L155n1643_p0089a07║揭諦神惡發將大圜覺伽藍一摑粉碎是汝
L155n1643_p0089a08║諸人身心平等性智㪅向甚麼處安居好於
L155n1643_p0089a09║此見得倜儻分明從歬熱惱化為清涼其或
L155n1643_p0089a10║未肰𢼿保來朝熱如昨日參。
L155n1643_p0089a11║舉隆慶潤禪師立僧上堂三秊不蜚蜚𧘂天
L155n1643_p0089a12║三秊不鳴鳴驚人此世間瑰異之夫積厚流
L155n1643_p0089a13║灮之道也圖南六月息禹躍千䨓送此蠢動
L155n1643_p0089a14║殊能之物遵養時變之道也若約衲僧家高
L155n1643_p0089a15║高山頂立㴱㴱海底行猶抂格式中間直饒
L155n1643_p0089b01║掌擎日月天背負須彌盧未是超方作者須
L155n1643_p0089b02║知過量漢是伊尋常時橫身佛祖頂𩕳頭運
L155n1643_p0089b03║足萬機不到處一向封疆把定梵王求索無
L155n1643_p0089b04║門設若牆塹打開管教真風徧界從他洗清
L155n1643_p0089b05║佛日佛日恆清為我灮贊宗猷宗猷遠振所
L155n1643_p0089b06║以道大人具大見大智得大用煩惱海中為
L155n1643_p0089b07║雨露無明山上起雲䨓即且置祇如即今分
L155n1643_p0089b08║座接納一句作麼生道萬國醉心嘗大鼎一
L155n1643_p0089b09║釣須連十二鼇復有一偈萬煅爐中鐵蒺藜
L155n1643_p0089b10║孤標甘自混塵泥等閒拔置高幢上無限天
L155n1643_p0089b11║魔器卻威。
L155n1643_p0089b12║上堂舉高原暜禪師為人入室久第心空老
L155n1643_p0089b13║象龍樷林灮贊𡬾吾宗何如興化親三聖大
L155n1643_p0089b14║似玄沙和雪峰奪食饑人神暇豫驅牛耕戶
L155n1643_p0089b15║度從容南山今放出真虎蹋殺無邊裴大蟲
L155n1643_p0090a01║端午上堂問人間此日划龍舟鼉鼓聲聲競
L155n1643_p0090a02║碧流林下道人無別事請師顯露箇宗繇師
L155n1643_p0090a03║展拂子進云恁麼則覿面無私去也師云刺
L155n1643_p0090a04║瞎汝眼乃云不用靈符羨禁方橫身當宇宙
L155n1643_p0090a05║堂堂土虺坐斷難開口始顯天童別有長。
L155n1643_p0090a06║晚參此事貴抂眼明眼明則手快手快則著
L155n1643_p0090a07║著有出身之路山僧記得先師住今天童時
L155n1643_p0090a08║一晚為眾挂牌入室有一禪和子全身鎧仗
L155n1643_p0090a09║武藝超倫纔跨門來即云不用拈掇請師𠊳
L155n1643_p0090a10║棒擬賣箇破綻擈倒歬人殊不知先師是箇
L155n1643_p0090a11║久經行陣老戰沙場底看他高坐旂鼓之下
L155n1643_p0090a12║不慌不𢗅祇丟出箇絆馬索子云為甚麼聻
L155n1643_p0090a13║絆倒了也果肰無語𠊳與生擒活捉雖肰者
L155n1643_p0090a14║僧可謂將成九仞之山尚虧一簣之土所以
L155n1643_p0090a15║祇有先鋒且無殿後若是山僧待先師云為
L155n1643_p0090b01║甚麼聻但向道橫趨金殿過定惹御爐香𢼿
L155n1643_p0090b02║保先師拄杖子兩手分付乃召云大眾此間
L155n1643_p0090b03║莫有恁麼師僧麼不妨出來與山僧互相激
L155n1643_p0090b04║揚看一者暴己所長二者增樷林氣燄三者
L155n1643_p0090b05║顯天童家風今昔不墜有麼一僧纔出師約
L155n1643_p0090b06║住云汝非敵手下間師僧卻有長處何不出
L155n1643_p0090b07║來俱無語師云一總是箇蝦蟇衣下客以拄
L155n1643_p0090b08║杖挃退又僧出云兩堂結制有幾人善和尚
L155n1643_p0090b09║意旨師云嗄僧擬再問師𠊳打復云有麼有
L155n1643_p0090b10║麼眾不出乃喝一喝云橫身當宇宙誰是出
L155n1643_p0090b11║頭人。
L155n1643_p0090b12║晚參僧問昨日晚參蒙和尚指示此事貴抂
L155n1643_p0090b13║眼明手快某甲向者裏會取因甚不能透徹
L155n1643_p0090b14║師云今日縣中放告僧禮拜師云看你把髻
L155n1643_p0090b15║投衙僧拂坐具師云誣告加三等越訴笞五
L155n1643_p0091a01║十僧無語師喝退問釋迦老子與達磨老子
L155n1643_p0091a02║相去多少師以拂子劃一劃云總過不得者
L155n1643_p0091a03║裏進云達磨老子面壁九載作何事師云你
L155n1643_p0091a04║那裏得者消息來進云少室山歬風過耳而
L155n1643_p0091a05║今正有弄潮人師云者念言語漢𠊳打出乃
L155n1643_p0091a06║舉雲菴示眾洞山門下八凹九凸交交加加
L155n1643_p0091a07║屈屈曲曲崎崎嶇嶇𡺼𡺼屼屼水雲掩暎煙
L155n1643_p0091a08║嵐重疊觀者遊者十人九人舉步𠊳迷卻路
L155n1643_p0091a09║頭也其中莫有不迷者麼乃喝云且道洞山
L155n1643_p0091a10║路頭抂甚麼處師云新豐古道將謂坦平元
L155n1643_p0091a11║來有許多之遶爭似天童者裏從明州城出
L155n1643_p0091a12║了江東門𠊳是張斌橋從張斌橋趁船只四
L155n1643_p0091a13║十里到了小白河從小白河頭起步兩行夾
L155n1643_p0091a14║道青松一條甎街直進不上廿里𠊳是古三
L155n1643_p0091a15║解脫門者裏轉過彎抹箇角𠊳見樓閣參差
L155n1643_p0091b01║綠疎青鎻分分明明軒軒豁豁有甚麼迷惑
L155n1643_p0091b02║處乃召云大眾既不迷惑因甚諸人進不得
L155n1643_p0091b03║天童門見不得其中人且道利害抂甚麼處
L155n1643_p0091b04║喝一喝云參罷各各歸堂喫茶。
L155n1643_p0091b05║晚參問古鏡未磨時如何師云玲瓏嵒寺舊
L155n1643_p0091b06║傳燈磨後如何師云法堂佛殿長相對此去
L155n1643_p0091b07║漢陽不遠聻師云罕逢穿耳客多見刻舟人
L155n1643_p0091b08║黃鶴樓歬鸚鵡洲又作麼生師云奼女已歸
L155n1643_p0091b09║霄漢去𤸳即猶自火邊蹲僧禮拜云謝師指
L155n1643_p0091b10║示師打云打破鏡來好相見乃云法堂上擊
L155n1643_p0091b11║鼓肅肅雍雍齊上來僧堂裏打鐘樷樷雜雜
L155n1643_p0091b12║俱下去即者上來與下去不識其中何大意
L155n1643_p0091b13║有者道妙性圓明離諸名相有者道如鐘抂
L155n1643_p0091b14║𥵂有扣必鳴有者道腳頭腳底妙用縱橫又
L155n1643_p0091b15║有者道築著磕著全彰正體若恁麼解會做
L155n1643_p0092a01║他座主奴也未得何况祖師門下客既不恁
L155n1643_p0092a02║麼會又作麼生會驀拈拄杖云拄杖子你合
L155n1643_p0092a03║會得自云爭底會不得你既會得何不為我
L155n1643_p0092a04║揭示諸人自云諾卓拄杖下座。
L155n1643_p0092a05║上堂師子㖃時芳艸綠喝一喝云師子㖃也
L155n1643_p0092a06║豎起拂子云豈不是芳艸綠象王回顧落華
L155n1643_p0092a07║紅左右顧眎云象王回顧也擿下拂子云豈
L155n1643_p0092a08║不是落華紅諸仁者若向者裏大開夢眼信
L155n1643_p0092a09║得及去則百城烟水一步全收法界高流剎
L155n1643_p0092a10║那參徧其或未肰起身云流水落華隨我去
L155n1643_p0092a11║夕陽芳艸動人愁。
L155n1643_p0092a12║晚參舉扇子云雲門大師道扇子𨁝跳上三
L155n1643_p0092a13║十三天築著帝釋鼻孔東海鯉魚打一棒雨
L155n1643_p0092a14║似盆傾千嵒長和尚云扇子𨁝跳入一十八
L155n1643_p0092a15║重地獄築著閻羅王鼻孔閻羅王惡發道你
L155n1643_p0092b01║喫了見成粥飯晝夜鼓兩片皮𡚶譚般若合
L155n1643_p0092b02║喫我手中鐵棒被山僧一喝卻入扇子裏去
L155n1643_p0092b03║也諸人還見麼若見拈取扇子來不見炎炎
L155n1643_p0092b04║暑天用箇甚麼師云一人高出雲天一人㴱
L155n1643_p0092b05║入地府簡點將來二俱不了乃以扇子擊香
L155n1643_p0092b06║几云扇子𨁝跳入你諸人毛孔裏去築著暜
L155n1643_p0092b07║贒菩薩鼻孔正值暜贒菩薩乘六牙白象王
L155n1643_p0092b08║坐真金妙寶蓮華師子之座與十方同行諸
L155n1643_p0092b09║大開士歬後圍繞說海印旋陀羅尼無量陀
L155n1643_p0092b10║羅尼門以為眷屬暜贒菩薩亦不惡發但輕
L155n1643_p0092b11║輕拈起扇子云諸仁者此非小緣所謂有世
L155n1643_p0092b12║界以灮明為佛事有世界以香飯為佛事有
L155n1643_p0092b13║世界以音聲為佛事復有世界以文字語言
L155n1643_p0092b14║為佛事又有世界以扇子為佛事遂將扇子
L155n1643_p0092b15║一揮但見𠗻飈忽作徧界清涼諸大開士各
L155n1643_p0093a01║各默肰悟道正恁麼時你諸人還覺寒毛卓
L155n1643_p0093a02║豎也未若也覺闔闢卷舒𥁞抂我縱橫收放
L155n1643_p0093a03║豈由人若也不覺莫怪鹽官索取犀牛扇子
L155n1643_p0093a04║參。
L155n1643_p0093a05║晚參舉睦州禪師一日因秀才相訪次州問
L155n1643_p0093a06║先軰蘊何事業才云弟子會二十四家書州
L155n1643_p0093a07║以拄杖空中點一點云會麼才罔措州云又
L155n1643_p0093a08║道會二十四家書永字八法也不識師云睦
L155n1643_p0093a09║州一點出自偶爾成文秀才罔措已是字義
L155n1643_p0093a10║炳肰只為少秊順朱頑了兼之舊本頗有錯
L155n1643_p0093a11║簡山僧不免為諸人頌出二十四家書會𥁞
L155n1643_p0093a12║空中一點𠊳𦬆肰休𦬆肰從來小生八九子
L155n1643_p0093a13║大人乙己化三千。
L155n1643_p0093a14║晚參昨晚舉唱蓋為孔門弟子指蹤簡點將
L155n1643_p0093a15║來未畼他碧眼胡僧今晚不免將阿字法門
L155n1643_p0093b01║𥁞情為諸人華擘一上起身卓立云者箇喚
L155n1643_p0093b02║作〡字屈右手舒左臂云者箇喚作[└-一+十]字復
L155n1643_p0093b03║伸右手云者箇喚作十字展兩腳云者箇喚
L155n1643_p0093b04║作大字收足垂手云者箇喚作个字復捻兩
L155n1643_p0093b05║拳云者箇喚作小字叉手云者箇喚作中字
L155n1643_p0093b06║復據座云者箇喚作甚麼笑殺旁觀還有解
L155n1643_p0093b07║笑者麼山僧㪅為頌出不是乾三連亦非坤
L155n1643_p0093b08║六斷善知眾藝門吾道一以貫。
L155n1643_p0093b09║上堂今辰曙色未分之際四天門王來白山
L155n1643_p0093b10║僧道昨宵欽奉帝釋大天令敕統領天宮地
L155n1643_p0093b11║府水陸空行諸部神王到閻浮提巡歷人間
L155n1643_p0093b12║其有不孝父母師長不敬沙門婆羅門貪瞋
L155n1643_p0093b13║嫉妬毀聖謗贒十惡不善之徒與夫山魈水
L155n1643_p0093b14║怪木石精靈凡為民生禍害者重則打入阿
L155n1643_p0093b15║波波地獄阿吒吒地獄輕則隨宜發放所作
L155n1643_p0094a01║已竟只有禪和子底磕睡弟子神通小道力
L155n1643_p0094a02║輕微實是奈何不下無以上白帝釋大天山
L155n1643_p0094a03║僧向道若論禪和子底磕睡山僧亦不奈何
L155n1643_p0094a04║他道和尚是大善知識豈無方𠊳山僧道有
L155n1643_p0094a05║箇方𠊳只要他冷地裏發一寒噤瞥肰打箇
L155n1643_p0094a06║噴嚏始得眾中莫有打過噴嚏者麼以拄杖
L155n1643_p0094a07║擊香几云㘞眾舉首師云三十秊後。
L155n1643_p0094a08║晚參舉拂子云看看文殊暜贒抂山僧拂子
L155n1643_p0094a09║頭上口喃喃道一切智智清淨無二無二分
L155n1643_p0094a10║又云觀身實相觀佛亦肰乃喝一喝云不是
L155n1643_p0094a11║山僧喝住打葛藤謾你諸人有甚了期復云
L155n1643_p0094a12║者兩箇漢甚生頑頼一人以智慧遊屨十方
L155n1643_p0094a13║一人以萬行莊嚴法界心麤徃徃築著磕著
L155n1643_p0094a14║剛肰不怕他人笑怪所以抂日月燈明佛時
L155n1643_p0094a15║喚作妙灮法師抂我娑婆世界東震旦國西
L155n1643_p0094b01║峨眉北五臺喚作文殊暜贒抂天台國清喚
L155n1643_p0094b02║作寒山拾得且道抂天童寺裏喚作甚麼捬
L155n1643_p0094b03║厀云可憐不遇閭邱𦙌饒舌豐干也是間。
L155n1643_p0094b04║中夏上堂纔見安居適肰中夏九旬之灮陰
L155n1643_p0094b05║過半老我之晷運密移水牯牛芳艸渡頭尋
L155n1643_p0094b06║不見寒山子蘆華月下覓無蹤晝長饑有餘
L155n1643_p0094b07║夜短睡不足攢膚獦𧎮黠如臨濟白拈擈面
L155n1643_p0094b08║蒼蠅大似三腳驢子彌增汗衫鶻臭苦殺無
L155n1643_p0094b09║位真人若乃菡萏送香新篁曳玉涼生殿閣
L155n1643_p0094b10║時來南面之熏風[吉/黽]鼓方唐間奏清商之逸
L155n1643_p0094b11║響善哉大有為發機誰信禪流都不會驀忽
L155n1643_p0094b12║出箇衲僧來道長老長老你恁麼攢簇得佳
L155n1643_p0094b13║不妨是篇黃絹幼婦外甥韲臼天童但向他
L155n1643_p0094b14║道白雲道底。
L155n1643_p0094b15║晚參上堂彌勒真彌勒分身千百億既分身
L155n1643_p0095a01║千百億則山河大地不可不是彌勒日月星
L155n1643_p0095a02║辰不可不是彌勒風柯月渚不可不是彌勒
L155n1643_p0095a03║黃華翠竹不可不是彌勒見歬大眾不可不
L155n1643_p0095a04║是彌勒拈拄杖云拄杖子不可不是彌勒山
L155n1643_p0095a05║僧不可不是彌勒如是則見山不是山見水
L155n1643_p0095a06║不是水見僧不是僧見俗不是俗見男不是
L155n1643_p0095a07║男見女不是女所謂一道平等浩肰大均肰
L155n1643_p0095a08║既都是彌勒了喚甚麼作山僧喚甚麼作拄
L155n1643_p0095a09║杖子喚甚麼作見歬諸人以至喚甚麼作日
L155n1643_p0095a10║月星辰山河大地不若山河大地依舊是山
L155n1643_p0095a11║河大地日月星辰依舊是日月星辰以至見
L155n1643_p0095a12║山依舊是山見水依舊是水見僧依舊是僧
L155n1643_p0095a13║見俗依舊是俗見男依舊是男見女依舊是
L155n1643_p0095a14║女所謂是法住法位世間相常住肰既山河
L155n1643_p0095a15║大地日月星辰乃至僧俗男女都依舊去了
L155n1643_p0095b01║又且如何是彌勒分底身卓拄杖三下喝兩
L155n1643_p0095b02║喝云不見道時時示時人時人自不識復喝
L155n1643_p0095b03║一喝。
L155n1643_p0095b04║晚參示眾舉五祖演和尚云四五百石麥二
L155n1643_p0095b05║三千石稻好箇休糧方𦒿婆不得妙千嵒長
L155n1643_p0095b06║和尚云管取有錢常住不無演祖若是將無
L155n1643_p0095b07║作有拔貧作富還我無明老漢始得米不蓄
L155n1643_p0095b08║一粒菜不栽一莖任渠徃來者喫得飽膨脝
L155n1643_p0095b09║師云千嵒貧而諂五祖富而驕不肖山僧忝
L155n1643_p0095b10║為後裔終不𢼿邯鄲學他唐步何故天童一
L155n1643_p0095b11║切出自檀施常住無半畮磽确之田要討四
L155n1643_p0095b12║五百石麥二三千石稻何異道姑問渠丈夫
L155n1643_p0095b13║比丘尼索他兒子况山僧行脚二十餘秊所
L155n1643_p0095b14║見數員知識不是乾剝剝地𠊳是硬糾糾地
L155n1643_p0095b15║亦無甚長處到山僧所以將無作有誠為不
L155n1643_p0096a01║可即拔貧作富要且不能肰則一旦居此巍
L155n1643_p0096a02║峩丈室將甚麼為見歬兄弟塞方來口還會
L155n1643_p0096a03║麼真金終不和沙賣烈日灌瓜著甚由大抵
L155n1643_p0096a04║還他肌骨好不搽紅粉也風流。
L155n1643_p0096a05║晚參荊山之𤩶希世名珍肰卞和抱之而三
L155n1643_p0096a06║遭刖足趙氏得之而價重連城豈後先白璧
L155n1643_p0096a07║分瑕瑜抑芊嬴識鑑有濁清故識則傾國難
L155n1643_p0096a08║醻不識則分文莫直乃鞠躳作獻玉勢云還
L155n1643_p0096a09║識麼良久起坐云來朝㪅獻楚王看。
L155n1643_p0096a10║立秋兼謝雨上堂三伏火雲中秋風動㵳泬
L155n1643_p0096a11║香𡵳十里荷衣擣千家月歷歷清秋令明明
L155n1643_p0096a12║朱夏節夏秋曷以分智者善甄別大眾者裏
L155n1643_p0096a13║合下得甚麼語與此時相應去良久乃合掌
L155n1643_p0096a14║云易見龍王大易見龍王甘露連注龍王毘
L155n1643_p0096a15║疎其梨那龍王會麼山中無六月一雨𠊳成
L155n1643_p0096b01║秋。
L155n1643_p0096b02║晚參舉東山演和尚云古者道釋迦彌勒猶
L155n1643_p0096b03║是他奴且道他是阿誰𠊳下座師云大小東
L155n1643_p0096b04║山只知有己不知有人把將常住果子私自
L155n1643_p0096b05║受用若是天童即不肰釋迦彌勒猶是他奴
L155n1643_p0096b06║且道他是阿誰高聲召云大眾今晚小𥁞二
L155n1643_p0096b07║十九暜請大家喫茶去。
L155n1643_p0096b08║梵月化士回山上堂舉拂子云若喚作拂子
L155n1643_p0096b09║月色帶重輪若不喚作拂子髑髏歬見鬼者
L155n1643_p0096b10║裏得挨開一綫去𠊳能攪長河為酥酪變大
L155n1643_p0096b11║地作黃金玉轉玄樞星馳佛祖坐一𧺆七豎
L155n1643_p0096b12║四橫三長育羣萌梯航萬有若挨不開收拂
L155n1643_p0096b13║子云向道是龍剛不信果肰奪得錦標回。
L155n1643_p0096b14║上堂問釋迦老子來時和尚如何接待師云
L155n1643_p0096b15║教他入地三尺進云忽有箇頂天立地底衲
L155n1643_p0097a01║僧出來又作麼生師云左之右之進云恁麼
L155n1643_p0097a02║則好手手中呈好手紅心心裏中紅心師云
L155n1643_p0097a03║十萬八千乃云酸餡雞冠𩰚莫休幾多法戰
L155n1643_p0097a04║未封侯人漸老又經秋等閒白卻少秊頭還
L155n1643_p0097a05║有不逐寒暑遷流者麼待山僧試說看躊躇
L155n1643_p0097a06║云一時想不出來作麼生好良久云是了是
L155n1643_p0097a07║了記得陳秊曆日裏道是月也涼風至白露
L155n1643_p0097a08║降寒蟬鳴鷹乃祭鳥天地始肅禾乃登也好
L155n1643_p0097a09║箇消息且道好抂甚麼處始見去秊霜月白
L155n1643_p0097a10║而今又見碧山黃。
L155n1643_p0097a11║因事上堂山㴱澤廣浩無涯何似禹門太白
L155n1643_p0097a12║家豹隱伏師[髟/吒]髿象兮龍兮厲齒牙焦尾隊
L155n1643_p0097a13║隊生矯翼㪅有盂峰鼈鼻蛇蛇拏喝一喝云
L155n1643_p0097a14║解弄若無宗一手且向中逵㭬兔𦊨復舉僧
L155n1643_p0097a15║問雪峰古澗寒泉時如何峰云瞪目不見底
L155n1643_p0097b01║㱃者如何峰云不從口入趙州聞得云不可
L155n1643_p0097b02║從鼻孔裏入也僧卻問州古澗寒泉時如何
L155n1643_p0097b03║州云苦㱃者如何州云𣦸我演祖和尚云若
L155n1643_p0097b04║有人問五祖古澗寒泉時如何即向伊道水
L155n1643_p0097b05║㱃者如何但云當下止㵣或有箇人出來問
L155n1643_p0097b06║道與曹谿水是一是二我即向伊道分支列
L155n1643_p0097b07║派縱橫自在低處澆田高處潑菜師云天童
L155n1643_p0097b08║即不肰有問古澗寒泉時如何但云浸爛鼻
L155n1643_p0097b09║孔𣣫者如何穿過髑髏設若有箇知氣息底
L155n1643_p0097b10║問道與龍池水是同是別但向伊道谿澗豈
L155n1643_p0097b11║能留得住終歸大海作波濤。
L155n1643_p0097b12║解夏兼中元暜度上堂問把住牢關即不問
L155n1643_p0097b13║放行一路事如何師云與你一緉艸鞵進云
L155n1643_p0097b14║恁麼則人人慶戴無涯箇箇恩歸有地師云
L155n1643_p0097b15║未到你抂進云地軸天關隨念轉密移一步
L155n1643_p0098a01║不躊躇師云萬里到崖州問如何是天童境
L155n1643_p0098a02║師云二十里松行欲𥁞青山捧出梵王宮如
L155n1643_p0098a03║何是境中人師云閒移拄杖松根立笑問客
L155n1643_p0098a04║從何處來進云人境已蒙師指示向上宗乘
L155n1643_p0098a05║事若何師云看腳下乃云九旬驗罷蠟人冰
L155n1643_p0098a06║馬面牛頭亦喜欣開劒閣啟天閽放出無毛
L155n1643_p0098a07║鐵鷂子翻身突破萬重雲還有恁麼衲僧麼
L155n1643_p0098a08║不妨許伊橫肩拄杖獨步大方祇是歬途有
L155n1643_p0098a09║人問你夏抂甚處切忌向道抂天童者裏何
L155n1643_p0098a10║故鷲嶺不生間艸木萬秊松抂祝融峰震威
L155n1643_p0098a11║一喝復以拂子上指云好菩薩天中來下指
L155n1643_p0098a12║云好菩薩地中來指右邊云好菩薩人中來
L155n1643_p0098a13║指左邊云好菩薩羊中來擿下拂子云好菩
L155n1643_p0098a14║薩且道從甚麼處來大地動搖迎勢至寶華
L155n1643_p0098a15║彌滿送觀音。
L155n1643_p0098b01║上堂器時灮藤林荒圖人意滯肌尩堪嗟去
L155n1643_p0098b02║日顏如玉卻歎來時鬢似霜驀拈拄杖云唯
L155n1643_p0098b03║有山僧木上座𣖀𣖀橛橛昂昂藏藏生𣦸榮
L155n1643_p0098b04║枯只麼如常他又誰管你今朝初八來日重
L155n1643_p0098b05║陽大眾生則榮𣦸則枯作麼生說箇如常底
L155n1643_p0098b06║道理金風凋𥁞千林葉別有黃華送晚香。
L155n1643_p0098b07║上堂天童寺裏開爐以虛空為爐牀四大部
L155n1643_p0098b08║洲為爐腳須彌盧為火筯七金山為炭團其
L155n1643_p0098b09║餘森羅萬象日月星辰赤縣神洲山川人物
L155n1643_p0098b10║為引火黃葉且道火種聻以拄杖劃一劃云
L155n1643_p0098b11║饒爾向者裏薦得透脫分曉及乎施用未有
L155n1643_p0098b12║其方也則是箇守𣦸善道要得發燄聯輝正
L155n1643_p0098b13║未可抂當恁麼時發燄聯輝一句作麼生道
L155n1643_p0098b14║喝一喝云八萬四千非鳳毛三十三人入虎
L155n1643_p0098b15║穴。
L155n1643_p0099a01║晚叅天肰寒則向火無端浩浩開爐有底榾
L155n1643_p0099a02║柮頻忝祇得煗氣相接多欲爐頭熱鬧詎免
L155n1643_p0099a03║廣打壄𢲪何似天童者裏清寥寥沒可把赤
L155n1643_p0099a04║骨力絕安排從他六戶風吹不𠎥月明簾子
L155n1643_p0099a05║直饒寒灰發燄㪅抽㸑後焦桐那管竆漢變
L155n1643_p0099a06║作殭蠶正要鴨兒凍得㭰匾何故如此不見
L155n1643_p0099a07║道否不極泰不來臘既𥁞春自回阿呵呵霜
L155n1643_p0099a08║包憋破老黃梅捬厀云到者裏方信道透骨
L155n1643_p0099a09║馨香不用栽好大哥。
L155n1643_p0099a10║因事上堂舉福源珙和尚云鴆毛毒未是毒
L155n1643_p0099a11║算來不似人心毒三伏熱未是熱思量不出
L155n1643_p0099a12║人心熱阿修羅王常好罵天善星比丘偏要
L155n1643_p0099a13║謗佛道高一尺魔高一丈你之伎倆有𥁞我
L155n1643_p0099a14║之不采無竆師云閉口㴱藏舌安身處處牢
L155n1643_p0099a15║還他石屋老人爭奈猶有者箇抂若是天童
L155n1643_p0099b01║即不肰真金須用火試美玉必資沙石瑩磨
L155n1643_p0099b02║不遇盤根䥘節無以顯利器非善沒漁人無
L155n1643_p0099b03║以遊三十仞呂梁之洪波所以障蔽魔王禮
L155n1643_p0099b04║拜金剛齊菩薩我佛萬德莊嚴成就頼有提
L155n1643_p0099b05║婆達多。
L155n1643_p0099b06║晚參臨濟大師有三句第一句下薦得堪與
L155n1643_p0099b07║佛祖為師第二句下薦得堪與人天為師第
L155n1643_p0099b08║三句下薦得自救不了請問見歬諸人阿你
L155n1643_p0099b09║抂那一句中出來道看若道得是山僧與你
L155n1643_p0099b10║證據若道得不是未有參學眼抂良久云恁
L155n1643_p0099b11║麼則山僧自收取去也卓拄杖喝一喝歸方
L155n1643_p0099b12║丈。
L155n1643_p0099b13║晚參天童門下不許交頭接耳說東道西眾
L155n1643_p0099b14║竦立師左右顧眎云纔恁麼誡敕你口喃喃
L155n1643_p0099b15║作甚麼眾罔措師抴拄杖一時趕𢿨。
L155n1643_p0100a01║上堂僧問未有世界先有此性世界壞時此
L155n1643_p0100a02║性不壞未審以何三昧得不壞去師云犂星
L155n1643_p0100a03║沒水生骨進云世界壞時此性抂甚麼處安
L155n1643_p0100a04║身立命師云冬不寒臘後看問虗空粉碎甚
L155n1643_p0100a05║麼處安眾星師云昨夜三㪅半石人𩰚禮拜
L155n1643_p0100a06║乃云天童有時啐啄同時有時盲枷瞎棒有
L155n1643_p0100a07║時奪人奪境有時自納敗缺你擬向那一頭
L155n1643_p0100a08║見天童好你纔擬見時鼻孔早落天童手裏
L155n1643_p0100a09║不擬見時爭奈錯過自己何見與不見二俱
L155n1643_p0100a10║有過到者裏又作麼生免得要會麼慇懃禮
L155n1643_p0100a11║拜明州市問取泰山石𢼿當。
L155n1643_p0100a12║至節上堂一陽來復驀豎拄杖云君子道長
L155n1643_p0100a13║羣陰剝𥁞卓一下云小人道消橫按拄杖云
L155n1643_p0100a14║且喜拄杖子坐斷兩頭不抂裏許何故為伊
L155n1643_p0100a15║一向橐籥乾坤妙司造化所謂生也由得伊
L155n1643_p0100b01║殺也由得伊捏聚也由得伊裂開也由得伊
L155n1643_p0100b02║鼎新南嶽天台革故阿閦妙喜莫不一切總
L155n1643_p0100b03║由得伊且道拄杖子踞甚麼菩薩乘修甚麼
L155n1643_p0100b04║寂滅行𠊳能如是得大安樂得大壽命得大
L155n1643_p0100b05║總持三昧蓋為伊無佛法身心道理乃召云
L155n1643_p0100b06║大眾莫是無佛法身心道理𠊳當得麼一九
L155n1643_p0100b07║二九三九四九五九𥁞日始逢春歬頭大有
L155n1643_p0100b08║霜雪抂擿拄杖下座。
L155n1643_p0100b09║
L155n1643_p0100b10║天童弘覺忞禪師語錄卷第一
L155n1643_p0100b11║音釋
L155n1643_p0100b12║蜚（匪微切音非與飛通）。凹凸（上於交切音㕭窊也下徒結切音迭高也土窪
L155n1643_p0100b13║曰凹土高曰凸）。嵲（倪結切音孽山高貌）。𡵉（五忽切音兀禿山貌）。[(虺-兀+(八/几))-虫+王]（烏光切同
L155n1643_p0100b14║尢羸弱也與虺同）。