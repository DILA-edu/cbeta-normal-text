L155n1643_p0118a01║天童弘覺忞禪師語錄卷第三　　　中三
L155n1643_p0118a02║嗣法門人顯權等編
L155n1643_p0118a03║住明州太白山天童禪寺語錄
L155n1643_p0118a04║搴玉孫陽江誕日請上堂無相光中有相身
L155n1643_p0118a05║緣會即彰金剛體報金剛壽籌思迷亂惟彼
L155n1643_p0118a06║過量人灼有過量見所以塵劫來事了知只
L155n1643_p0118a07║在如今故能以本大願力莊嚴受生藏本非
L155n1643_p0118a08║色心示見色心本非天人示見天人本無出
L155n1643_p0118a09║離道示求出離法為含生恢壽域共佛祖[番*支]
L155n1643_p0118a10║真風乃至一為無量無量為一大中見小小
L155n1643_p0118a11║中見大改禾莖為粟柄易短壽作長年直如
L155n1643_p0118a12║壯士展臂不借他力以拂子劃一劃正當今
L155n1643_p0118a13║日雙陸盤中如何喝采彈指頓空塵點劫普
L155n1643_p0118a14║門熾見宰官身。
L155n1643_p0118a15║尼性恆送到嵌珠繡佛法衣上堂形山有寶
L155n1643_p0118b01║誰能祕衣內明珠縫縫開肻向己躳親薦取
L155n1643_p0118b02║不煩千里遠持來提起衣云正當恁麼時諸
L155n1643_p0118b03║人還薦也未若也薦得則華添錦上天童愈
L155n1643_p0118b04║見光鮮設或未薦則逢場作戲卻輸山僧獨
L155n1643_p0118b05║弄去也遂作舞下座。
L155n1643_p0118b06║涅槃先期率財上堂云何得長壽金剛不壞
L155n1643_p0118b07║身釋迦老子於塵點劫歬以無量神通大願
L155n1643_p0118b08║海無邊方便智慧海難思難說出生功德諸
L155n1643_p0118b09║波羅密海成就紫磨金色之身及至唱滅雙
L155n1643_p0118b10║林摩胷告眾依舊今日則有明日則無且作
L155n1643_p0118b11║麼生定當總為戰爭[(冰-水+〡)*ㄆ]拾得卻因謌舞破除
L155n1643_p0118b12║休。
L155n1643_p0118b13║陞座陽春布德澤萬物生光輝桑冉冉以奮
L155n1643_p0118b14║條麥旆旆而揚秀雙窺簾幕憐舊燕之歸巢
L155n1643_p0118b15║百囀高支眷新鶯之出谷可謂普天淑氣帀
L155n1643_p0119a01║地芳時無端釋迦老子唱涅槃之音不意雙
L155n1643_p0119a02║𣗳一朝變雲鶴之色直得波旬起舞慶喜慘
L155n1643_p0119a03║顏痛人心脾攪人腸肚如今山僧不免藏冥
L155n1643_p0119a04║運於即化回鷲峰於當年普令諸人親見霛
L155n1643_p0119a05║山一會儼然未散還信得及麼卓拄杖一下
L155n1643_p0119a06║云楖𣗖迸開天地眼一簾化日自遲遲。
L155n1643_p0119a07║大悲生辰匡唯化士歸自西江更為檀越追
L155n1643_p0119a08║嚴請上堂淨法界身本無出沒大悲願力示
L155n1643_p0119a09║見受生所以香至王宮纔降迹鷹巢朱氏早
L155n1643_p0119a10║梯來泗州大聖揚州見更有金沙妙麗才救
L155n1643_p0119a11║苦示靣然分身張蛤蜊千臂母陀錯出青蓮
L155n1643_p0119a12║千眼洞明何止攪長河為酥酪變大地作黃
L155n1643_p0119a13║金直得如日普照如月普臨如太和之釀物
L155n1643_p0119a14║如簫管之諧音有求必應無感不通猶是大
L155n1643_p0119a15║悲示見底事作麼生是淨法界身一口西江
L155n1643_p0119b01║通吸盡春風兩岸綠莎齊。
L155n1643_p0119b02║祖師會上堂兼謝檀越七旬齋問世尊拈華
L155n1643_p0119b03║迦葉微笑未審笑箇甚麼師云春至百華開
L155n1643_p0119b04║爛熳進云既是菩提本無𣗳因甚一華開五
L155n1643_p0119b05║葉師云家家門歬火把子進云恁麼則萬古
L155n1643_p0119b06║碧潭空界月再三撈摝始應知師云更須抖
L155n1643_p0119b07║卻眼中塵乃云萬古碧潭空界月獨耀無私
L155n1643_p0119b08║家家火把拄門歬流光靡間然則霛山未拈
L155n1643_p0119b09║出誰辦衣珠直得飲光親破顏始彰髻寶由
L155n1643_p0119b10║是真風徧布大用繁興或針投鉢內或甎作
L155n1643_p0119b11║鏡磨或拽脫鼻頭或喝聾雙耳或橫揮白棒
L155n1643_p0119b12║或衺亞青鋒師師授手的的相承單鑿頂門
L155n1643_p0119b13║正眼不歷掌上清機所以有時恁麼有時不
L155n1643_p0119b14║恁麼有時不恁麼中卻恁麼有時恁麼中卻
L155n1643_p0119b15║不恁麼不慕諸聖不重己霛假饒纔生下地
L155n1643_p0120a01║時便作師子㖃尚欲一棒打殺貴圖天下太
L155n1643_p0120a02║平更說甚麼千歲支那誇勝遊從心七十不
L155n1643_p0120a03║踰矩大眾祖師門下據箇甚麼道理便乃氣
L155n1643_p0120a04║宇如王良久云眼空四海渾無物大坐當軒
L155n1643_p0120a05║孰敢窺。
L155n1643_p0120a06║晚參江月照松風吹永夜清宵何所為畢竟
L155n1643_p0120a07║水須朝海去到頭雲定覓山歸。
L155n1643_p0120a08║追嚴請上堂混去來絕對待神機剖出威音
L155n1643_p0120a09║外牛頭沒馬靣回鐵圍山嶽盡𧘂開所以道
L155n1643_p0120a10║處生死流驪珠獨耀於滄海踞涅槃岸桂輪
L155n1643_p0120a11║孤朗於碧天如是則人人頂門上飛大寶光
L155n1643_p0120a12║箇箇赤肉團壁立千仞况復眉間有劍肘後
L155n1643_p0120a13║有符底正好把定封疆一切當頭截斷直得
L155n1643_p0120a14║淨嬴嬴盡大地是真實人體清寥寥總剎海
L155n1643_p0120a15║為大解脫場動靜一源往復無間任他長安
L155n1643_p0120b01║甚鬧須知我國晏然敢問大眾只如監軍桂
L155n1643_p0120b02║中憲且道即今在甚麼處下定神州三百寨
L155n1643_p0120b03║倒騎鐵馬上須彌。
L155n1643_p0120b04║上堂維那白椎法筵龍象眾當觀第一義師
L155n1643_p0120b05║云若是龍象决不錯怪山僧便下座。
L155n1643_p0120b06║晚參舉子胡云三十年餘住子胡二時粥飯
L155n1643_p0120b07║氣力麤無事上山行一轉借問時人會也無
L155n1643_p0120b08║妙喜云不得作佛法商量不得作世法解會
L155n1643_p0120b09║你諸人還會麼師云既不得作世法解會又
L155n1643_p0120b10║不得作佛法商量合作麼生會但辦肻心決
L155n1643_p0120b11║不相賺。
L155n1643_p0120b12║上堂祖師道真性心地藏無頭又無尾應緣
L155n1643_p0120b13║而化物方便呼為智既方便呼為智且道畢
L155n1643_p0120b14║竟喚作甚麼良久云聞名不如見靣卓拄杖
L155n1643_p0120b15║下座。
L155n1643_p0121a01║高巡撫宅請上堂風歬有句圅葢乾坤擬議
L155n1643_p0121a02║纔生白雲萬里就中須是箇同得同失同死
L155n1643_p0121a03║同生底著著有出身之機頭頭有超情之見
L155n1643_p0121a04║方可奉寰中之敕秉閫外之權斗柄自垂霛
L155n1643_p0121a05║樞獨運直得碧油風冷誰敢當鋒犯令不見
L155n1643_p0121a06║道舉目頓令三界靜振鈴還使八荒歸祇如
L155n1643_p0121a07║轉功就位共樂昇平一句作麼生道四海浪
L155n1643_p0121a08║平龍睡穩九天雲淨鶴飛高。
L155n1643_p0121a09║一䘳容薦師妙明請上堂鎻夢關空愚人知
L155n1643_p0121a10║其失筞吹光割水智者愍其勞辛然而多有
L155n1643_p0121a11║劃地為牢徃徃甘自囚執所以墮在區宇葢
L155n1643_p0121a12║緣未達其源殊不知當人衣綫下各有奇特
L155n1643_p0121a13║事利似吹毛堅如鐵壁非但六處絆惹不住
L155n1643_p0121a14║魔外入作無門直饒百千臨濟驅萬䨓為喝
L155n1643_p0121a15║無量德山束虛空為棒也則動他豪芒不得
L155n1643_p0121b01║卓拄杖一下云正當恁麼時打破從上牢關
L155n1643_p0121b02║放出無位真人一句作麼生道一僧出眾便
L155n1643_p0121b03║喝師云恁麼那僧罔措師云自投羅網乃云
L155n1643_p0121b04║萬象之中常獨露妙蓮華國見全身（明枉沒囹圄）。
L155n1643_p0121b05║結夏小參琅邪點出五般病好肉剜成瘡西
L155n1643_p0121b06║院商量兩箇錯倚勢以欺人天童者裏則不
L155n1643_p0121b07║然也昏鐘此夜參布袋來朝結不驅萬象譚
L155n1643_p0121b08║不走風䨓舌半千雲水眾高流普請歸堂各
L155n1643_p0121b09║安歇大眾歸堂安歇還當得也無𮭗𮭗徒自
L155n1643_p0121b10║守空池瓮裏何曾走卻鼈。
L155n1643_p0121b11║上堂以大圜覺為我伽藍上竆惢香幢下極
L155n1643_p0121b12║平等住猶有餘地在身心安居直得似秋潭
L155n1643_p0121b13║月景靜夜鐘聲隨扣擊以無虧觸波瀾而不
L155n1643_p0121b14║散亦是生死岸頭事平等性智三世諸佛及
L155n1643_p0121b15║法界眾生盡是摩訶般若光光未發時尚無
L155n1643_p0122a01║佛無眾生消息是你諸人作麼生行履合他
L155n1643_p0122a02║古轍去家家門歬赫日月太平不用將軍威
L155n1643_p0122a03║請古南和尚引座上堂敲唱雙行須資作者
L155n1643_p0122a04║主賔互換要是當人將格外以提持舉逸羣
L155n1643_p0122a05║之號令則何止全鋒敵勝同死同生直得一
L155n1643_p0122a06║言之下截斷千江一句之中星馳佛祖一切
L155n1643_p0122a07║法門無盡海同會一法道塲中交光相羅如
L155n1643_p0122a08║寶𮈔網所以道法王法力超羣生常以法財
L155n1643_p0122a09║施一切久積淨業稱無量導眾以寂故稽首
L155n1643_p0122a10║古南和尚葢其人也幸垂光賁一眾同瞻願
L155n1643_p0122a11║震䨓音啟茲蒙昧復有一偈諸方多是落歬
L155n1643_p0122a12║三古路憑誰共指南交撞石人相耳語千秋
L155n1643_p0122a13║佳話振名藍。
L155n1643_p0122a14║晚參有智若聞則能信解喝一喝云從門入
L155n1643_p0122a15║者不是家珍無智疑悔則為永失顧眎左右
L155n1643_p0122b01║云鼻孔依歬搭上脣釋迦老子拗直作曲誑
L155n1643_p0122b02║他閭閻被山僧靠倒了也是你諸人皮下還
L155n1643_p0122b03║有血麼復喝一喝下座。
L155n1643_p0122b04║曬藏經上堂有大經卷量等三千大千世界
L155n1643_p0122b05║書寫三千大千世界中事無不周備然而藏
L155n1643_p0122b06║在一微塵中三千大千世界中人莫能獲其
L155n1643_p0122b07║利用此日人天霧集海眾雲臻山僧不免為
L155n1643_p0122b08║諸人作大方便出此經看拈拄杖擊香几一
L155n1643_p0122b09║下云微塵破也眾咸舉首師云大經卷出也
L155n1643_p0122b10║揮拄杖云各各下堂曬㫰去。
L155n1643_p0122b11║請雪竇和尚引座上堂我本無心有所希求
L155n1643_p0122b12║今此法王大寶不期而至然則非常之遇豈
L155n1643_p0122b13║不千載一時因甚又道從門入者不是家珍
L155n1643_p0122b14║要會麼打麫還他州土麥唱謌須是帝鄉人
L155n1643_p0122b15║復云佛果老祖有言近來諸方盡成窠堀五
L155n1643_p0123a01║祖下我與佛鑑佛眼三人結社參禪如今早
L155n1643_p0123a02║見漏逗出來佛鑑下有一種作狗子呌鵓鳩
L155n1643_p0123a03║鳴取笑人佛眼下有一種覷燈籠露柱指東
L155n1643_p0123a04║畫西如眼見鬼一般當時早有恁麼說話在
L155n1643_p0123a05║先師下同輩參禪底若論漏逗出來如今又
L155n1643_p0123a06║豈少邪所以山僧尋常向兄弟道我者裏不
L155n1643_p0123a07║比諸方任你千般施設萬般伎倆到天童門
L155n1643_p0123a08║下一點也用不得只要你一言諦當如披雲
L155n1643_p0123a09║霧見青天出黯夜中坐白日裏不被他謾始
L155n1643_p0123a10║得雖然爐鞲之所鈍鐵猶多良醫之門病夫
L155n1643_p0123a11║更甚幸逢明眼真大導師更冀方便痛與發
L155n1643_p0123a12║藥。
L155n1643_p0123a13║上堂僧問芥子納須彌為是須彌小為復芥
L155n1643_p0123a14║子大師云滿堂盡是十方僧僧罔措師便打
L155n1643_p0123a15║乃云百丈得大機黃檗得大用更有一人且
L155n1643_p0123b01║道得箇甚麼喝一喝云迥超今古格不共汝
L155n1643_p0123b02║同盤卓拄杖下座。
L155n1643_p0123b03║晚參春遊芳草地夏賞綠荷池桂菊香殘後
L155n1643_p0123b04║剛唫白雪詩諸仁者我觀三千大千世界無
L155n1643_p0123b05║有芥子許而非菩薩舍身命處過去諸佛子
L155n1643_p0123b06║已學已解已行已成未來諸佛子當學當解
L155n1643_p0123b07║當行當成見在諸佛子一僧出班立座歬師
L155n1643_p0123b08║拈拄杖云不得動著僧方擬開口師便打云
L155n1643_p0123b09║動著三十棒復問僧云見在諸佛子因甚麼
L155n1643_p0123b10║不許動著僧無對師乃云猛虎不餐几上肉
L155n1643_p0123b11║紅爐豈鑄囊中錐擿拄杖下座。
L155n1643_p0123b12║乙酉秋設華嚴無遮會為祈天下太平陞座
L155n1643_p0123b13║釋迦已過去彌勒猶未來正當今日華藏界
L155n1643_p0123b14║中甚麼人為主還有知源達委者麼正緣未
L155n1643_p0123b15║達所以迷宗一迷其宗則情生智隔影認頭
L155n1643_p0124a01║迷執謬解而外道門開邊邪網密伇妄念而
L155n1643_p0124a02║凡途業起生死波橫由是十軍擾擾六賊芒
L155n1643_p0124a03║芒真空變為緣慮之場實際翻成名相之境
L155n1643_p0124a04║然覺天絕點雲中之皓月恆明塵內有經雨
L155n1643_p0124a05║後之青山長在百草頭上正堪薦取老僧閙
L155n1643_p0124a06║市樷中何妨識取天子儻能直下知歸親證
L155n1643_p0124a07║自家境界則念念而霛山出世步步而兜率
L155n1643_p0124a08║下生坐法菩提場水鳥𡬾林溥見色身三昧
L155n1643_p0124a09║升普光明殿山河大地同轉根本法輪不見
L155n1643_p0124a10║道華藏世界所有塵一一塵中見法界寶光
L155n1643_p0124a11║化佛如雲集此是如來剎自在大眾剎既自
L155n1643_p0124a12║在剎中人又作麼生兵革化為農噐用溥天
L155n1643_p0124a13║齊唱萬年歡。
L155n1643_p0124a14║秋日𣆶參上堂秋風起兮白雲飛草木黃落
L155n1643_p0124a15║兮鴈南歸蘭有秀兮菊有芳懷佳人兮不能
L155n1643_p0124b01║忘英雄世主為國思賢對境悲謌不忘欲見
L155n1643_p0124b02║况我沙門釋子為一大事因緣哉雖然纔落
L155n1643_p0124b03║思惟便成賸法若是天童無邊剎境自他不
L155n1643_p0124b04║隔於毫端十世古今始終不離於當念大眾
L155n1643_p0124b05║要識佳人靣孔麼拈拄杖起座云大抵還他
L155n1643_p0124b06║肌骨好不搽紅粉也風流大眾下堂師歸方
L155n1643_p0124b07║丈。
L155n1643_p0124b08║祈嗣保安請上堂以拂子打○云造化之本
L155n1643_p0124b09║復、云生育之源若識此本此源非但今辰
L155n1643_p0124b10║齋主功不浪施便能統法海以為家總含霛
L155n1643_p0124b11║而顧復栽培佛祖誕育聖贒等菩薩之身雲
L155n1643_p0124b12║難稱難說同雪山之藥𡬾無盡無窮如是則
L155n1643_p0124b13║力士金剛常相侍衛誰得其便而乘非人其
L155n1643_p0124b14║或未然家因積善生諸慶坐看熊羆叶夢來。
L155n1643_p0124b15║結夏小參僧問古鏡未磨時如何師云也不
L155n1643_p0125a01║較多磨後如何師云看你𧺆向甚處去此去
L155n1643_p0125a02║漢陽不遠聻師云知音須是地頭人黃鶴樓
L155n1643_p0125a03║歬鸚鵡洲又作麼生師云且過者邊著乃舉
L155n1643_p0125a04║世尊因自恣日文殊三處度夏迦葉欲白椎
L155n1643_p0125a05║𢷤出才拈椎乃見百千萬億文殊迦葉盡其
L155n1643_p0125a06║神力椎不能舉世尊遂問迦葉汝擬𢷤那箇
L155n1643_p0125a07║文殊迦葉無對師云迦葉白椎可謂一夜落
L155n1643_p0125a08║華雨文殊散體不妨滿城流水香若是釋迦
L155n1643_p0125a09║老子隨邪逐惡正是只知錐頭利不見鑿頭
L155n1643_p0125a10║方也好一椎𢷤出何故從前汗馬無人識只
L155n1643_p0125a11║要重論葢代功更為諸人頌出種粟開畬一
L155n1643_p0125a12║夏芒法身千百億分張彎弓解䠶藍田虎猿
L155n1643_p0125a13║臂誰誇李廣長。
L155n1643_p0125a14║自恣滿散上堂護生須是殺殺盡始安居即
L155n1643_p0125a15║今護生已竟敢問諸人還殺盡也未若也未
L155n1643_p0125b01║盡天童更與錦囊一計只要諸人自勿躲跟
L155n1643_p0125b02║不見道大丈夫秉慧劍般若鋒兮金剛𦦨非
L155n1643_p0125b03║但能摧外道心早曾落却天魔膽天魔膽既
L155n1643_p0125b04║落外道心復摧則四海晏清十方寧謐在在
L155n1643_p0125b05║國王水土頭頭本地風光法界全真是處是
L155n1643_p0125b06║彌勒塵塵佛剎無門無善財故得福城未出
L155n1643_p0125b07║參見文殊毛孔不離功齊徧吉八難頓超於
L155n1643_p0125b08║十地一期克證乎多生正當恁麼時因圜果
L155n1643_p0125b09║滿一句作麼生道雕弓高挂狼煙息萬姓謳
L155n1643_p0125b10║謌樂太平。
L155n1643_p0125b11║請首座上堂舉雲門道平地上死人無數過
L155n1643_p0125b12║得荊𣗥林是好手時有僧云恁麼則堂中第
L155n1643_p0125b13║一座有長處去也門云蘇嚕蘇嚕師云雲門
L155n1643_p0125b14║慣使艨艟者僧亦善觀風色簡點將來未免
L155n1643_p0125b15║平地上自生荊𣗥若是天童堂中第一座有
L155n1643_p0126a01║長處諸方久已知名今日推向人前不消念
L155n1643_p0126a02║箇蘇嚕娑訶已是普同供養其有欲過荊𣗥
L155n1643_p0126a03║林者請各努力與他挨拶看。
L155n1643_p0126a04║晚參今夜總教諸人徹底悟去還肯與麼承
L155n1643_p0126a05║當麼良久云且莫壓良為賤。
L155n1643_p0126a06║陳道媼請上堂亭亭獨出青芙蕖濁水還曾
L155n1643_p0126a07║葢得無大抵玉容天賦者雕鐫不費越常徒
L155n1643_p0126a08║展袈裟云大眾還見玉容天賦者麼若見則
L155n1643_p0126a09║瞎不見則當靣錯過畢竟如何不因柳毅傳
L155n1643_p0126a10║書信何緣得到洞庭湖。
L155n1643_p0126a11║晚參舉殃崛產難因緣云者椿公案古今尊
L155n1643_p0126a12║宿由之瞥地者甚多如大慧杲因閱華嚴經
L155n1643_p0126a13║至菩薩登第八地時打失布帒明得湛堂說
L155n1643_p0126a14║底方便者是也錯會者亦不少如近代據曲
L155n1643_p0126a15║彔木牀以鐵爐步自冒底謂瞿曇一把爛茅
L155n1643_p0126b01║柴觸著婦人眼豁開者是也今夜山僧不惜
L155n1643_p0126b02║眉毛更為批判一上貴圖諸人眼正乃云世
L155n1643_p0126b03║尊遺華兼蜨贈殃崛擔泉帶月歸產婦雲在
L155n1643_p0126b04║嶺頭閒不徹長者水流澗底太芒生案內有
L155n1643_p0126b05║犯四人一一為諸兄弟依律發放了也且道
L155n1643_p0126b06║生下底孩兒作麼生理論分付沒眼村翁一
L155n1643_p0126b07║任鑽𪚴打瓦。
L155n1643_p0126b08║晚參淺聞深悟深聞不悟祇如觀世音菩薩
L155n1643_p0126b09║從聞思修入三摩地是深邪淺邪良久云三
L155n1643_p0126b10║千劍客徒施勇獨許莊周建太平。
L155n1643_p0126b11║因事拂衣至郡當道士紳攀追入山請陞座
L155n1643_p0126b12║郡將醫來白雲高舉民衣帝褫三峽仍回良
L155n1643_p0126b13║以物外行藏初無固必况復霛山佛法付屬
L155n1643_p0126b14║王臣既闔國以追攀理無堅而故拒白滿重
L155n1643_p0126b15║圜之月霜宇何高青還不翳之天丘陵自出
L155n1643_p0127a01║正當恁麼時宗乘一唱三藏絕詮即且置祇
L155n1643_p0127a02║如尅殄魔氛紀綱重整一句作麼生道橫按
L155n1643_p0127a03║拄杖云且放過一著。
L155n1643_p0127a04║晚參舉清平參翠微問如何是西來的的大
L155n1643_p0127a05║意微曰待無人即向你道平良久曰無人也
L155n1643_p0127a06║請師說微下禪牀引平入竹園平又曰無人
L155n1643_p0127a07║也請和尚說微指竹曰者竿得與麼長那箇
L155n1643_p0127a08║得與麼短平遂悟玄旨師云清平向翠微未
L155n1643_p0127a09║屙已歬薦得已是第二頭若竹園裏悟得底
L155n1643_p0127a10║直是第八首畢竟作麼生是玄旨顧眎大眾
L155n1643_p0127a11║云咦洎合打破蔡州。
L155n1643_p0127a12║天寧寺萬宗請上堂天得一以清地得一以
L155n1643_p0127a13║寧山得一以高水得一以深日月得一以恆
L155n1643_p0127a14║明侯王得一以為天下貞含霛抱識得一以
L155n1643_p0127a15║各正性命衲僧得一而心心作佛念念證直
L155n1643_p0127b01║山僧得一而穿過從上鼻孔劋絕諸人命根
L155n1643_p0127b02║大眾歬是山後是海左是榑桑右是嵎谷一
L155n1643_p0127b03║在甚麼處要見麼豎拂子萬派皆歸海千山
L155n1643_p0127b04║必仰宗。
L155n1643_p0127b05║臘八上堂古者道臘八喫雞羹纔疑禍便生
L155n1643_p0127b06║谿邊楊柳影不礙釣舟行又有道臘八喫紅
L155n1643_p0127b07║𨣹樷林意氣豪酣酣沈醉倒更不惹風騷自
L155n1643_p0127b08║謂大悟不拘於小節是則固是爭奈歬來過
L155n1643_p0127b09║梯與賊後者未免掩耳偷鈴天童要且不然
L155n1643_p0127b10║臘八喫香齋腹充自解懷天然成見事何用
L155n1643_p0127b11║苦安排。
L155n1643_p0127b12║請座元維那上堂孤掌豈易於浪鳴妙舞恆
L155n1643_p0127b13║誇乎徧拍所以陰凉大𡬾頼元座以培成法
L155n1643_p0127b14║戰奇勛因克賔而共豎故必劈嶽巨霛之手
L155n1643_p0127b15║方堪操縱鉗鎚苟非通權達變之夫何以甄
L155n1643_p0128a01║陶佛祖不見趙州會下二僧相推不肻作第
L155n1643_p0128a02║一座主事白州州云總教他作第二座主事
L155n1643_p0128a03║云第一座教誰作州云裝香著主事云裝香
L155n1643_p0128a04║了也州云戒香定香解脫香應菴老祖云趙
L155n1643_p0128a05║州下者一椎不妨驚羣動眾仔細簡點將來
L155n1643_p0128a06║也是泥裏洗土塊薦福門下不用相推第一
L155n1643_p0128a07║座也有人第二座也有人第三座也有人雖
L155n1643_p0128a08║然不免從頭註過第一座鐵𬱃銅頭覰不破
L155n1643_p0128a09║第二座陽春白雪無人和第三座真實身心
L155n1643_p0128a10║同達磨且道天童門下又作麼生十八灘高
L155n1643_p0128a11║黃海濶攪將酥酪潤焦枯。
L155n1643_p0128a12║開爐上堂九月上煖簾十月爐生火節臘載
L155n1643_p0128a13║清規禮數從來箇世亂逢百凶忠直恆受禍
L155n1643_p0128a14║誰云林下士亦乃遭轗軻旋復整頹綱不覺
L155n1643_p0128a15║三冬過灰冷炭墼無方來盡懡㦬因念雪庭
L155n1643_p0128b01║人斷臂求乃可屋角愛梅香子寒徹骨麼煖
L155n1643_p0128b02║室共商量沒者閒功課一二佛達磨三則是
L155n1643_p0128b03║元和餘甚碗達邱歸堂且打坐。
L155n1643_p0128b04║除夜小參臘月三十日到來了也臨渴纔方
L155n1643_p0128b05║掘井知你作手脚不辦定也甘赴死門有分
L155n1643_p0128b06║何不打併在前做教冰枯雪老一朝臘盡驀
L155n1643_p0128b07║地春回便見日麗風和天高地迥活計頭頭
L155n1643_p0128b08║見生涯色色齊從此立國興家不守寒嵒異
L155n1643_p0128b09║草縱使梯山航海亦非途路波吒所以道窮
L155n1643_p0128b10║則變變則通豈不慶快平生參學事畢雖然
L155n1643_p0128b11║須知更有箇漢耕人田不種禾熟不臨場年
L155n1643_p0128b12║不辭歲不受你道是誰生緣無甲子一鉢貯
L155n1643_p0128b13║春秋。
L155n1643_p0128b14║歲旦上堂完圞日月依舊乾坤呼昨日為今
L155n1643_p0128b15║年不得喚今朝作去歲不成明明昔行履未
L155n1643_p0129a01║改舊時人迷悟爭何處宛如今古陳要會麼
L155n1643_p0129a02║驀地省得大年朝便是正月初一日。
L155n1643_p0129a03║晚參人人自有光明在看時不見暗昏昏山
L155n1643_p0129a04║僧為你諸人挑剔看擊禪牀一下云開眼也
L155n1643_p0129a05║著合眼也著。
L155n1643_p0129a06║元宵上堂燈籠玲瓏衲子露柱俏措禪和自
L155n1643_p0129a07║古交肩從來合伴無端昨夜日月燈明佛降
L155n1643_p0129a08║見閻浮愍世愚暗為轉法輪名大明慧炬照
L155n1643_p0129a09║廣宣伽陀霛光獨耀迥脫根塵燈籠歘然心
L155n1643_p0129a10║華發明照十方剎日月燈明即與授記汝於
L155n1643_p0129a11║來世當得作佛號曰千光燄眼多陀阿伽度
L155n1643_p0129a12║阿羅訶三藐三佛陀燈籠稽首作禮露柱呵
L155n1643_p0129a13║呵大笑咄哉懵帒非我同流大眾燈籠受决
L155n1643_p0129a14║露柱不甘為是一闡提人為復別有道理你
L155n1643_p0129a15║若未會山僧有箇古頌引來與你旁瞥金烏
L155n1643_p0129b01║玉兔兩相輝照破威音未兆時若謂青霄別
L155n1643_p0129b02║有路木人依舊皺雙眉。
L155n1643_p0129b03║上堂白椎竟一僧纔出作禮師云記取適來
L155n1643_p0129b04║維那者話頭便下座。
L155n1643_p0129b05║祥符寺主請上堂供養百千諸佛不如供養
L155n1643_p0129b06║一無心道人無心道人甚功百千諸佛何過
L155n1643_p0129b07║若向者裏識機宜明休咎方可權𢖍佛祖抑
L155n1643_p0129b08║揚當時何故為伊尺中有凖盤上有星建立
L155n1643_p0129b09║一切諸法也得破除一切諸法也得然而雖
L155n1643_p0129b10║則念念破除不妨心心建立雖則心心建立
L155n1643_p0129b11║卻即念念破除如是則趁他百千諸佛及無
L155n1643_p0129b12║心道人入牛欄馬廄中要且覓業性如芥子
L155n1643_p0129b13║許不可得誰更拈斤[番*支]兩較量功德於有無
L155n1643_p0129b14║輕重之間其或未然太平誰道都無象和氣
L155n1643_p0129b15║兆祥定有符。
L155n1643_p0130a01║晚參一塵一佛國一葉一釋迦山僧到此已
L155n1643_p0130a02║是插足不入是你諸人心麤膽大全不照顧
L155n1643_p0130a03║成何道理高聲云看脚下。
L155n1643_p0130a04║中春上堂佛滅天人憂瘁日芳菲此際又重
L155n1643_p0130a05║臨黃金妙相春冰泮白玉明豪曉漢○嶽色
L155n1643_p0130a06║青澂正法眼谿華燦發涅槃心○○薦得東
L155n1643_p0130a07║風裏何用拘尸郭畔尋復畫○云還薦麼一
L155n1643_p0130a08║片白雲橫谷口幾多歸鳥盡迷巢。
L155n1643_p0130a09║上堂眾集驀拈拄杖擿下云不得動著舌頭
L155n1643_p0130a10║向者裏道一句看眾默然師云死去十分便
L155n1643_p0130a11║下座侍者向前拾起度師師接得便打。
L155n1643_p0130a12║鎮𡰥伯王鳴謙請上堂妙智無方十虛由其
L155n1643_p0130a13║融攝霛機有作法界資以化裁堅如持剎風
L155n1643_p0130a14║烈似金剛燄千聖莫能比擬自餘誰敢當鋒
L155n1643_p0130a15║只要箇漢於中翼翼纂承心心奉重妙運天
L155n1643_p0130b01║輪地軸密羅武緯文經則可謂得大總持具
L155n1643_p0130b02║王三昧如是而蘇途四海立見四海同春如
L155n1643_p0130b03║是而把定封疆說甚波旬褫魄要且達磨西
L155n1643_p0130b04║來也無插足分不見道拈起也乾回坤轉應
L155n1643_p0130b05║須束手歸降放下也草偃風行必合全身遠
L155n1643_p0130b06║害總之敕奉寰中威行閫外故得卷舒自在
L155n1643_p0130b07║[(冰-水+〡)*ㄆ]放同時報君親育𥠖元昌厥後福有求而
L155n1643_p0130b08║必應災無悔而不消正當恁麼時原始要終
L155n1643_p0130b09║一句作麼生道拂牛劍豎兵威洗日月咸瞻
L155n1643_p0130b10║耀聖明。
L155n1643_p0130b11║晚參舉密師伯與洞山在餅舖密於地上畫
L155n1643_p0130b12║一圓相謂洞山云把將去山云拈將來後來
L155n1643_p0130b13║保寧勇云非但二人提不起盡大地人亦提
L155n1643_p0130b14║不起師召眾云諸人還提得起麼良久云也
L155n1643_p0130b15║須是箇踞地師子始得若是山僧待他道拈
L155n1643_p0131a01║將來便與一掌者一掌有生復有死有利亦
L155n1643_p0131a02║有害。
L155n1643_p0131a03║上堂古人道九旬禁足魚遊網三月安居鳥
L155n1643_p0131a04║入籠生殺盡時蠶作繭如何透得者三重天
L155n1643_p0131a05║童今夏因兵荒歲儉故不安居亦不禁足既
L155n1643_p0131a06║不安居禁足則無生殺可商量既無生殺可
L155n1643_p0131a07║商量則無三重可透脫既無三重可透脫則
L155n1643_p0131a08║人人活卓卓赤體無依各各峭巍巍行徃自
L155n1643_p0131a09║在然有一事祗如圓覺伽藍豎窮三際橫徧
L155n1643_p0131a10║十方敢問諸人作麼生出得若出不得莫道
L155n1643_p0131a11║布帒口山僧不曾結却好參。
L155n1643_p0131a12║祈雨上堂舉劉禹端公上雲居謝雨問弘覺
L155n1643_p0131a13║云雨從何來弘覺云從端公問處來端公遂
L155n1643_p0131a14║禮三拜歡喜而退行數步弘覺召云端公端
L155n1643_p0131a15║公回首弘覺云問從何來端公無語歸家三
L155n1643_p0131b01║日而死師云雲居問殺端公眉毛落却大半
L155n1643_p0131b02║端公遭問脫去說話終不借人舌頭即今有
L155n1643_p0131b03║問天童但向道合取口然則作麼生得他雨
L155n1643_p0131b04║下但辦肻心决不相賺。
L155n1643_p0131b05║檀越陷𥸨亡歸請上堂問死中得活時如何
L155n1643_p0131b06║師云今日天晴進云毛吞巨海芥納須彌時
L155n1643_p0131b07║如何師云頂門更著金剛眼進云踢倒珊瑚
L155n1643_p0131b08║𡬾見出夜明珠師云退身三步看進云大眾
L155n1643_p0131b09║證明師云拄杖子未放你在便打乃云天上
L155n1643_p0131b10║人間獨步未是作家魔宮虎穴橫身始稱好
L155n1643_p0131b11║手若是過量人提持過量事操縱過量機發
L155n1643_p0131b12║揮過量用任是乾坤倒覆大海翻騰草木樷
L155n1643_p0131b13║林悉化為刀槍劍盾也則動他一毫不得所
L155n1643_p0131b14║以道我若向刀山刀山自崩裂我若向鑊湯
L155n1643_p0131b15║鑊湯自枯竭履尊則榮處潛必謖無險不夷
L155n1643_p0132a01║無徃不覆可以滅諸殃可以集眾福可以為
L155n1643_p0132a02║人起死回生可以與他解黏去縛全因本地
L155n1643_p0132a03║風光不假神通造作猶是此人麻滓麴末邊
L155n1643_p0132a04║事畢竟如何是他真實得力處待你死了活
L155n1643_p0132a05║來向你道。
L155n1643_p0132a06║晚參千華競發百鳥嗁春是向上句諸佛出
L155n1643_p0132a07║世知識垂慈是向下句作麼生是二途不涉
L155n1643_p0132a08║底句良久云金剛倒地一堆泥。
L155n1643_p0132a09║
L155n1643_p0132a10║天童弘覺忞禪師語錄卷第三
L155n1643_p0132a11║音釋
L155n1643_p0132a12║蛤蜊（上葛合切音鴿下良脂切音棃蛤蜊蟲名海蚌也）。曬㫰（上所賣切
L155n1643_p0132a13║音𨢦下朗宕切音浪曬㫰暴乾物也）。謖（所六切音縮起也）。滓（壯士切音第澱
L155n1643_p0132a14║也又汁滓也）。