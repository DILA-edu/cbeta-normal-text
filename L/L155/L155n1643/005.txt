L155n1643_p0145b01║天童弘覺忞禪師語錄卷第五　　　中五
L155n1643_p0145b02║嗣法門人顯權等編
L155n1643_p0145b03║住台州府寧海縣廣潤禪寺語錄
L155n1643_p0145b04║山門五九四十五太陽來入戶風雲從萬物
L155n1643_p0145b05║覩烈燄爐中彩鳳飛華鍼眼裏金鵬度。
L155n1643_p0145b06║佛殿不著佛求不著法求不著僧求用禮作
L155n1643_p0145b07║麼木人夜織石女拋梭。
L155n1643_p0145b08║伽藍我提綱君挈目帝座當年尚感通護持
L155n1643_p0145b09║何用山僧屬。
L155n1643_p0145b10║祖堂八萬四千非鳳毛三十三人入虎穴沗
L155n1643_p0145b11║到山僧復何為㨿虎頭收虎尾。
L155n1643_p0145b12║據室開潑天門戶接四海玄徒未論騎虎豐
L155n1643_p0145b13║干便是寒山拾得燒火底與他燒火埽地底
L155n1643_p0145b14║與他埽地必若㨿令而行銀地菩薩金地佛
L155n1643_p0145b15║方廣五百應真大士總是門外漢拶折腳脛
L155n1643_p0146a01║有分在何故金烏吸盡天邊露玉兔敲殘海
L155n1643_p0146a02║上霜。
L155n1643_p0146a03║小參僧問五磊峰頭獨觀霄漢雙梅谿上重
L155n1643_p0146a04║整家風正當龍象交參扶豎綱宗一句請師
L155n1643_p0146a05║垂示師云黃河清出聖人進云三頓烏藤黃
L155n1643_p0146a06║檗要旨因甚臨濟入門用喝師云倒接無根
L155n1643_p0146a07║樹進云一條紙燭信老真機因甚德山入門
L155n1643_p0146a08║用棒師云橫挑海底燈進云祇如千棒打不
L155n1643_p0146a09║著萬喝施不到底又如何分付師云砧基道
L155n1643_p0146a10║者田厙奴兒進云不因今日問錯過目前機
L155n1643_p0146a11║師云只今也不少僧喝師便打進云碧海濤
L155n1643_p0146a12║聲千古振瑞雲山色萬年青師云閒言語乃
L155n1643_p0146a13║云去年始脫天童耙今日重牽廣潤犂分應
L155n1643_p0146a14║業緣須報償敢辭帶水又拕泥大眾衲僧家
L155n1643_p0146a15║羅籠不肯住呼喚不回頭孤迥迥尋常氣宇
L155n1643_p0146b01║如王峭巍巍一等面皮似鐵因甚到此被人
L155n1643_p0146b02║牽抴得上高落低不見道順是菩提復舉大
L155n1643_p0146b03║慧杲初住徑山開堂於明慶寺下座次少卿
L155n1643_p0146b04║馮公楫問曰和尚常言不作者蟲豸因甚今
L155n1643_p0146b05║日敗闕慧曰盡大地是箇杲上座你作麼生
L155n1643_p0146b06║見馮擬議慧便掌師云馮濟川可謂運斤有
L155n1643_p0146b07║法其奈斵堊無功若是山僧盡大地是箇杲
L155n1643_p0146b08║上座你作麼生見但云恁麼則世界總被和
L155n1643_p0146b09║尚占卻待他動靜隨後便喝豈不增色寀僚
L155n1643_p0146b10║正當今日有問山僧又對他甚麼即得雲綻
L155n1643_p0146b11║家家月春來𣗳𣗳華。
L155n1643_p0146b12║施主請上堂舉龍牙云天下名山到因腳辛
L155n1643_p0146b13║苦年深與襪著而今老大不能行手裏把柄
L155n1643_p0146b14║破木杓東山演祖云白雲即不然腳也不能
L155n1643_p0146b15║著草鞵手也不能把木杓端坐受供養施主
L155n1643_p0147a01║常安樂師云慙媿山僧又復不然到徧名山
L155n1643_p0147a02║天盡角無端老被住持縛院門倒塌應重修
L155n1643_p0147a03║著卻草鞵仍把杓且道與麼時還有報答施
L155n1643_p0147a04║主底道理也無滄海畊翻定有秋鐵餕餡煑
L155n1643_p0147a05║黃金鑊。
L155n1643_p0147a06║皆然化士請上堂兼為檀越薦室道本無橫
L155n1643_p0147a07║徑入者必從緣塵塵盡三昧法法總皆然普
L155n1643_p0147a08║化常時搖鐸盤山一向行廛不離猪肉案頭
L155n1643_p0147a09║能使泥牛通身換骨只在器車幕下頓令石
L155n1643_p0147a10║女平地登仙推倒嘉州大象放出文殊普賢
L155n1643_p0147a11║一亙晴空萬古千波兢涌嵒前落華莫謂難
L155n1643_p0147a12║重上破鏡休驚不再圜獵獵風蒲朱夏節鴛
L155n1643_p0147a13║鴦還睡綠池蓮。
L155n1643_p0147a14║宗僧統率諸山請上堂七金五嶽仰須彌以
L155n1643_p0147a15║為宗萬𣲖千流趨溟渤而至止釋梵為諸天
L155n1643_p0147b01║之所敬金輪尊八極以無傾祇如山河大地
L155n1643_p0147b02║日月星辰四聖六凡三宗百氏之學又統承
L155n1643_p0147b03║箇甚麼豎拂子云於此明得則機機頓赴何
L155n1643_p0147b04║難捏聚浮幢輕擿大千於方外法法圜融不
L155n1643_p0147b05║徒放開芥子閒納華藏於孔中要且三世諸
L155n1643_p0147b06║佛歷代祖師天下老和尚喝一喝云不消一
L155n1643_p0147b07║喝瓦解冰消於此不明擿下云真人十八界
L155n1643_p0147b08║元空三十一人同姓呂分散遊山各占山三
L155n1643_p0147b09║十一人又同處。
L155n1643_p0147b10║城東法安霛峰諸山請上堂常嗁賤賣心肝
L155n1643_p0147b11║因般若以東請善財劬勞烟水為知識而南
L155n1643_p0147b12║詢雖皆重法輕生其奈忘家失業殊不知光
L155n1643_p0147b13║吞萬象人人有衣裏明珠貴踰娑婆各各韞
L155n1643_p0147b14║懷中至寶千霛一致何用穿通萬古常如非
L155n1643_p0147b15║從人得所以達磨不來東土曹谿白浪滔天
L155n1643_p0148a01║二祖不徃流沙少室清風帀地大眾祇如恁
L155n1643_p0148a02║麼會即從畢竟列葉分燈是誰聯芳續𦦨良
L155n1643_p0148a03║久云假饒千載聞名不如一回見面卓拄杖
L155n1643_p0148a04║下座。
L155n1643_p0148a05║念孩曹居士請上堂問古寺建三門千載一
L155n1643_p0148a06║人成事業敢問事業如何成師云天無私覆
L155n1643_p0148a07║進云霛峰環勝地先朝後代濟蒼生畢竟蒼
L155n1643_p0148a08║生如何濟師云地無私載進云拈卻成除卻
L155n1643_p0148a09║濟還許學人直入也無師云你須知恩始得
L155n1643_p0148a10║進云不登絕頂爭見天空師云可惜許進云
L155n1643_p0148a11║過在甚麼處師云未知恩在進云作家宗師
L155n1643_p0148a12║天然猶在師云莫亂搽糊乃云止止不須說
L155n1643_p0148a13║我法妙難思釋迦老子太殺抑人揚己無以
L155n1643_p0148a14║穢食置於寶器維摩大士未免屈己扶人簡
L155n1643_p0148a15║點將來二俱不了何故不見道夫說法者當
L155n1643_p0148b01║如法說法無有我離我垢故法無眾生離眾
L155n1643_p0148b02║生垢故離眾生垢故故目前無闍𥠖離我垢
L155n1643_p0148b03║故故座上無山僧座上無山僧故心行處滅
L155n1643_p0148b04║目前無闍𥠖故言語道斷言語道斷故咳唾
L155n1643_p0148b05║掉臂無非祖意西來心行處滅故治世語言
L155n1643_p0148b06║資生業等皆與實相不相違背如是則攪長
L155n1643_p0148b07║河為酥酪不動腕頭變大地作黃金豈勞施
L155n1643_p0148b08║設一一胷䘳流出與我蓋天蓋地塵塵普見
L155n1643_p0148b09║色身物物全彰大用正恁麼時如何空生無
L155n1643_p0148b10║意嵒中坐不禁天華動地來。
L155n1643_p0148b11║晚參擬心時被擬心魔縛非擬心時被非擬
L155n1643_p0148b12║心魔縛非非擬心時被非非擬心魔縛敢問
L155n1643_p0148b13║大眾作麼生得不縛去莫是極妙窮玄置心
L155n1643_p0148b14║一處得麼莫是一回入草去驀鼻抴將回得
L155n1643_p0148b15║麼莫是家親作祟識得不為冤得麼莫是析
L155n1643_p0149a01║旃檀片片皆香全身坐斷佛魔頭得麼莫是
L155n1643_p0149a02║休去歇去冷啾啾地去古廟香爐去一條白
L155n1643_p0149a03║練去得麼莫是是句亦剗非句亦剗譬如擿
L155n1643_p0149a04║劒揮空莫論及之與不及得麼莫是饑來喫
L155n1643_p0149a05║飯困來打眠隨緣消舊業且莫造新殃得麼
L155n1643_p0149a06║莫是衲被蒙頭萬事休此時山僧都不會得
L155n1643_p0149a07║麼莫是轉轆轆地纔恁麼便不恁麼得麼上
L155n1643_p0149a08║來做處不出作止任滅四病全在三縛之中
L155n1643_p0149a09║除此別有便請道看若道得始有語話分若
L155n1643_p0149a10║道不得大事為你不得小事各自支當珍重。
L155n1643_p0149a11║晚參舉七祖南嶽讓入室弟子六人各印可
L155n1643_p0149a12║曰汝等六人同證吾身各契其一一人得吾
L155n1643_p0149a13║眉善威儀一人得吾眼善顧盻一人得吾耳
L155n1643_p0149a14║善聽理一人得吾鼻善知氣一人得吾舌善
L155n1643_p0149a15║譚說一人得吾心善古今師云者老和尚䆿
L155n1643_p0149b01║語不少當時山僧若在便與他掀倒禪牀抴
L155n1643_p0149b02║下腳來爛搥一頓了然後問他六人你者一
L155n1643_p0149b03║隊漢皮下還有血也無是你以前還曾欠少
L155n1643_p0149b04║眼眉耳鼻舌心也無因甚卻從人得今既得
L155n1643_p0149b05║了他人底自己底又安向甚處亦與他爛搥
L155n1643_p0149b06║一頓豈不風清一世免得遞代相沿將箇東
L155n1643_p0149b07║𤓰印子印破他人面門大眾前來老漢總不
L155n1643_p0149b08║唧𠺕你等合知向皆卻來者裏覓箇甚麼山
L155n1643_p0149b09║僧今夜若不據令而行亦未免遭人貶剝拈
L155n1643_p0149b10║拄杖下座一時打散。
L155n1643_p0149b11║晚參由根有利鈍故證有疾徐從上根器總
L155n1643_p0149b12║作四種斷一頓中頓如霛山會上廣𬱃屠兒
L155n1643_p0149b13║放下屠刀云我是千佛一數又黃檗和尚因
L155n1643_p0149b14║百丈舉再參因緣便明得馬祖大機之用者
L155n1643_p0149b15║是也臨濟云山僧徃日曾向毘尼中留心亦
L155n1643_p0150a01║曾於教乘中尋討後來知是救世藥方表顯
L155n1643_p0150a02║之說遂乃一時拋卻即訪道參禪後遇大善
L155n1643_p0150a03║知識方乃道眼分明始識得天下老和尚辦
L155n1643_p0150a04║其邪正非是孃生下便會還是體究磨鍊一
L155n1643_p0150a05║朝自省則漸中頓也溈山云如今初心雖從
L155n1643_p0150a06║緣得一念頓悟自理猶有無始曠劫習氣未
L155n1643_p0150a07║能頓淨須教渠淨除見業流識即是修也不
L155n1643_p0150a08║可別有法教渠修行趣向則頓中漸也所謂
L155n1643_p0150a09║漸中漸者即緣覺聲聞及權乘菩薩皆從三
L155n1643_p0150a10║無數劫修六度萬行方得成佛者是也更有
L155n1643_p0150a11║一人不涉頓不涉漸你道作何面目良久云
L155n1643_p0150a12║歸堂喫茶。
L155n1643_p0150a13║晚參真如凡聖皆是夢言佛及眾生並為增
L155n1643_p0150a14║語或有人出來問盤山老聻但向伊道不因
L155n1643_p0150a15║紫陌華開早爭得黃鸎下柳條五祖云更有
L155n1643_p0150b01║問四面老聻自云諾惺惺著師云更有問廣
L155n1643_p0150b02║潤老聻劈脊與他便棒又云少神作麼。
L155n1643_p0150b03║入新僧堂上堂問廣潤寺裏新建禪堂入之
L155n1643_p0150b04║者箇箇眉毛廝結出之者人人鼻孔遼天更
L155n1643_p0150b05║有一人也不出也不入勞煩和尚重拈出師
L155n1643_p0150b06║云淮南道士著真紅進云千江有水千江月
L155n1643_p0150b07║萬里無雲萬里天師云塞北佳人巧畫眉進
L155n1643_p0150b08║云人平不語水平不流師云咭嘹舌頭三千
L155n1643_p0150b09║里進云恁麼則擺手出長安去也師云不出
L155n1643_p0150b10║不入話作麼生進云也知和尚師云你知箇
L155n1643_p0150b11║甚麼僧歸眾師云腳跟下猶少一頓問望州
L155n1643_p0150b12║烏石與僧堂未到相逢已舉揚廣潤僧堂今
L155n1643_p0150b13║日就堂中箇事可商量如何是堂中事師云
L155n1643_p0150b14║獨掌不浪鳴兩掌鳴摑摑進云如是則人人
L155n1643_p0150b15║頭上放光箇箇腳跟露彩師云青蘿緣嶽頂
L155n1643_p0151a01║不與白雲齊進云頭頭垂示處仔細好生觀
L155n1643_p0151a02║師云高著眼僧喝師云好一喝僧擬議師便
L155n1643_p0151a03║喝僧連喝兩喝師復喝云再聻僧掩耳師云
L155n1643_p0151a04║了乃云浪鳴非孤掌兩掌鳴有之青蘿緣嶽
L155n1643_p0151a05║頂終遜白雲齊一斧斫成象骨槽三文娶得
L155n1643_p0151a06║奯公妻囉囉哩哩囉哩新神更著師婆賽古
L155n1643_p0151a07║廟重遭措大題且恁朝弋清風莫釣雲霓嬴
L155n1643_p0151a08║得華谿松徑上扶笻閒聽野猿嗁爭奈山門
L155n1643_p0151a09║頭兩箇大漢努目牚眉卻道百丈大智以前
L155n1643_p0151a10║嵒居穴處人人自律百丈大智以後高堂廣
L155n1643_p0151a11║廈人人自廢東廂下白鶴大帝與元弼真君
L155n1643_p0151a12║默默地商量諸方善知識解垂萬里鈎善布
L155n1643_p0151a13║縵天網安似我者裏堂頭一似[番*支]米揚穅底
L155n1643_p0151a14║簸箕三[番*支]四[番*支]瑞雲路相次絕也說甚麼麟
L155n1643_p0151a15║鳳諧諧魚龍緝緝山僧被他搔著痒處不覺
L155n1643_p0151b01║手之舞之足之蹈之呵呵大笑笑到明朝後
L155n1643_p0151b02║日又後日乃左右顧眎云此眾無支葉唯有
L155n1643_p0151b03║諸貞實。
L155n1643_p0151b04║密老和尚諱日上堂問長庚曉景絕躋攀出
L155n1643_p0151b05║死入生了不干展布家風師再矣為誰舉櫂
L155n1643_p0151b06║別波瀾師云金雞解銜一粒粟供養十方羅
L155n1643_p0151b07║漢僧進云恁麼則可謂雲從龍風從虎師云
L155n1643_p0151b08║你還知南嶽讓和尚降誕白氣應於玄象在
L155n1643_p0151b09║安康之野麼進云真風直得來無已千古傳
L155n1643_p0151b10║持信有由師云杓卜聽虛聲進云親見和尚
L155n1643_p0151b11║去也師云見即瞎僧便喝師云驢鳴頭伏地
L155n1643_p0151b12║馬叫口朝天僧以手點胷云者聻師云情知
L155n1643_p0151b13║你亂做進云不得壓良為賤師云輕饒送出
L155n1643_p0151b14║三門外乃云太白霛峰兼廣潤三方六度為
L155n1643_p0151b15║燒香不因澹嚼家風久誰信菜根滋味長雖
L155n1643_p0152a01║然也是山東人喫棗子福州人嗜荔枝各自
L155n1643_p0152a02║說好處若論者老子道充寰宇德被天人幾
L155n1643_p0152a03║微而振達磨直指之宗自隱而章臨濟欲湮
L155n1643_p0152a04║之旨起關嶺垂秋之門祚譬如大龍宮殿水
L155n1643_p0152a05║出倍前而潮汐為之不失其候發同學未耀
L155n1643_p0152a06║之光華尤彼日天子照明世間而七金五嶽
L155n1643_p0152a07║因之高顯而殊出然則此日今時燒楓香餅
L155n1643_p0152a08║香黃熟香兜樓婆畢力迦旃檀沈水之香而
L155n1643_p0152a09║修設伊蒲塞供者殆將極江南窮塞北則又
L155n1643_p0152a10║何止嘗千嘗萬而與之較豐論嗇邪然而卻
L155n1643_p0152a11║有并渠列下自謂不如我道真者豈寸有所
L155n1643_p0152a12║長尺有所短乎抑智有所不知識有所未逮
L155n1643_p0152a13║乎慢山峻乎見刺深乎殊不知者老子頑如
L155n1643_p0152a14║陝府鐵牛嚚似嘉州大象贊固不動毀又何
L155n1643_p0152a15║傷所可恨者不審銅棺著跌是甚魔境見前
L155n1643_p0152b01║卻哀赤肉團上人人壁立千仞乃隱於陰入
L155n1643_p0152b02║之阬覆自蔀葑之下由是心憤憤口悱悱直
L155n1643_p0152b03║欲拳倒涅槃城趯翻三眼國上與佛祖結生
L155n1643_p0152b04║冤家下共波旬作死頭對那在泰山使者馬
L155n1643_p0152b05║面牛頭就是閻羅王聞之害怕鬼子母見說
L155n1643_p0152b06║攢眉帝釋搖頭修羅膽戰大眾是渠恁麼召
L155n1643_p0152b07║災惹禍所獲辠愆還有赦放時日也無不到
L155n1643_p0152b08║虛空撲落地也須滄海化為塵。
L155n1643_p0152b09║晚參舉雲門到灌谿有僧舉灌谿語云十方
L155n1643_p0152b10║無壁落四面亦無門淨嬴嬴赤灑灑沒可把
L155n1643_p0152b11║問雲門作麼生門云與麼道即易也大難出
L155n1643_p0152b12║僧云上座不肯和尚與麼道那門云你適來
L155n1643_p0152b13║恁麼舉那僧云是門云你驢年夢見灌谿僧
L155n1643_p0152b14║云某甲話在門云十方無壁落四面亦無門
L155n1643_p0152b15║你道大梵天王與帝釋商量箇甚麼事僧云
L155n1643_p0153a01║豈干他事門喝云逐隊喫飯漢師云大凡舉
L155n1643_p0153a02║話須知話之起倒者僧既不是弄潮手空將
L155n1643_p0153a03║鼻孔與人扭捏作麼廣潤見處也要與諸人
L155n1643_p0153a04║共知拈拄杖云看看望海鑯動也𨁝跳上瑞
L155n1643_p0153a05║雲峰頂壓著諸人頂門是你還解廻避也無
L155n1643_p0153a06║良久云十方無壁落四面亦無門淨嬴嬴赤
L155n1643_p0153a07║灑灑沒可把甚處去也抴拄杖一時打散。
L155n1643_p0153a08║晚參舉雲蓋智禪師云大眾昨日登山看釣
L155n1643_p0153a09║魚步行騎馬失卻驢有人拾得駱駝去重賞
L155n1643_p0153a10║千金一也無若向者裏薦得不著還草鞵錢
L155n1643_p0153a11║師云據山僧看來草鞵錢即不著還尚有寒
L155n1643_p0153a12║暑遷流在欲得不為寒暑之所遷流更聽山
L155n1643_p0153a13║僧一偈少年上𣗳日幾回老大傷嗟氣力穨
L155n1643_p0153a14║烏臼采經三五日腿酸不覺步難擡。
L155n1643_p0153a15║上堂涉水登山造瑞雲孜孜為法意何勤誰
L155n1643_p0153b01║知廣潤元無法只麼朝曦又夕曛有箇多知
L155n1643_p0153b02║漢從旁不甘抗聲出來道然則晝但晝夜但
L155n1643_p0153b03║夜僧但僧俗但俗香臺但香臺拂子但拂子
L155n1643_p0153b04║玄關既爾罔闢迷子何以知歸豈不孤他諸
L155n1643_p0153b05║上善人來意山僧卻有箇推託處乃徃古過
L155n1643_p0153b06║極無央世有佛出見號釋迦牟尼時今釋迦
L155n1643_p0153b07║老子為廣熾陶師於其法中始發無上道心
L155n1643_p0153b08║從此以後得值七萬五千諸佛承事供養乃
L155n1643_p0153b09║至經歷二大阿僧祇劫所供養承事諸佛無
L155n1643_p0153b10║有量已過量皆不與授阿耨多羅三𧂀三菩
L155n1643_p0153b11║提記至最後然燈如來始與授記爾於來世
L155n1643_p0153b12║當得作佛號釋迦牟尼何故以悟無所有法
L155n1643_p0153b13║故大眾既無有法且道釋迦老子據箇甚麼
L155n1643_p0153b14║道理便道天上天下唯我獨尊驀拈拄杖云
L155n1643_p0153b15║孤根自有擎天勢不比尋常曲彔支卓一卓
L155n1643_p0154a01║下座。
L155n1643_p0154a02║開爐上堂地爐無火客囊空雪似楊華落歲
L155n1643_p0154a03║窮拾得斷麻穿壞衲不知身在寂寥中古人
L155n1643_p0154a04║雖則與麼滴水滴凍簡點將來猶落今時爭
L155n1643_p0154a05║似廣潤者裏黑漆爐開正法眼真燈般若火
L155n1643_p0154a06║相須霛薪不斷從來𦦨無位真人樂有餘是
L155n1643_p0154a07║則固是祇如初三十一中九下七七九六十
L155n1643_p0154a08║三九九八十一朝徃西天暮歸唐土一馬生
L155n1643_p0154a09║三寅石牛攔古路又作麼生商量若商量不
L155n1643_p0154a10║下更須冷灰裏與我爆出黃金豆來始得。
L155n1643_p0154a11║上堂舉梁山道南來者與你三十棒北來者
L155n1643_p0154a12║與你三十棒然雖與麼未當宗乘後來琅玡
L155n1643_p0154a13║和尚道梁山好一片真金將作頑鐵賣卻琅
L155n1643_p0154a14║玡即不然南來者與你三十棒北來者與你
L155n1643_p0154a15║三十棒從教天下貶剝師云琅玡雖不將金
L155n1643_p0154b01║作鐵賣其奈自不說價要人還錢廣潤又則
L155n1643_p0154b02║不然南來者與你三十棒北來者與你三十
L155n1643_p0154b03║棒棒頭有眼明如日要識真金火裏看。
L155n1643_p0154b04║晚參舉汾陽拈拄杖示眾曰三世諸佛在者
L155n1643_p0154b05║裏為汝諸人無孔竅遂走向山僧拄杖裏去
L155n1643_p0154b06║強生節目淨因成曰汾陽與麼示徒大似擔
L155n1643_p0154b07║雪填井旁若無人山僧今日為汝諸人出氣
L155n1643_p0154b08║拈起拄杖曰三世諸佛不敢強生節目卻向
L155n1643_p0154b09║山僧拄杖裏走出向諸人道我不敢輕於汝
L155n1643_p0154b10║等汝等皆當作佛師云呼來遣去許他二老
L155n1643_p0154b11║死蛇活弄然雖如是向上一竅未曾動著山
L155n1643_p0154b12║僧今日為諸人提掇去也拈起拄杖曰若識
L155n1643_p0154b13║得者箇三世諸佛被諸人穿卻鼻孔若也未
L155n1643_p0154b14║識諸人鼻孔被三世諸佛穿卻擿下拄杖云
L155n1643_p0154b15║是箇甚麼。
L155n1643_p0155a01║晚參舉無用全拈長沙示眾云百尺竿頭坐
L155n1643_p0155a02║底人雖然得入未為真百尺竿頭須進步十
L155n1643_p0155a03║方世界見全身大慧先師道要見長沙麼更
L155n1643_p0155a04║進一步保寧則不然要識長沙麼更退一步
L155n1643_p0155a05║畢竟如何換骨洗腸重整頓通身是眼更須
L155n1643_p0155a06║參師云二大老一脚前一脚後簡點將來未
L155n1643_p0155a07║得歇在大眾要識長沙麼直須倒卻竿子始
L155n1643_p0155a08║得為甚如此打破淨缾無一事杜鵑嗁在落
L155n1643_p0155a09║華支。
L155n1643_p0155a10║晚參此事不可有心求銅砂鑼裏滿盛油不
L155n1643_p0155a11║可無心得波斯彎弓面轉黑不可語言造流
L155n1643_p0155a12║蘇帳曉春雞報不可寂默通石人打鼓韻鼕
L155n1643_p0155a13║鼕然則畢竟作麼生得與此事相應去免得
L155n1643_p0155a14║胡猜亂猜乃云庭前露柱久懷胎生下孩兒
L155n1643_p0155a15║頗俊哉未解語言先作賦一操直取狀元來
L155n1643_p0155b01║祈嗣請上堂問聞風自遠特趨來兆叶熊羆
L155n1643_p0155b02║法爾開一句了然超百億瓜綿何用弗高禖
L155n1643_p0155b03║龍唫霧起天垂蓋虎嘯風生瑞應槐父子不
L155n1643_p0155b04║傳真妙訣請師點出畼人懷師云但願闍黎
L155n1643_p0155b05║行好事自有天公降吉祥進云恁麼則人人
L155n1643_p0155b06║沾恩去也師云他後不得孤負山僧僧一喝
L155n1643_p0155b07║師云穉子敲鍼作釣鈎僧擬進語師便喝乃
L155n1643_p0155b08║云嘉州大象慣放癡憨陝府鐵牛長眠霜月
L155n1643_p0155b09║日靣佛月面佛徒看王䫉如華曹家女嵒頭
L155n1643_p0155b10║妻不解生男育女拈拄杖云惟有者條拄杖
L155n1643_p0155b11║子先天為心祖見在作津梁臨濟蒿支點著
L155n1643_p0155b12║蔭森大地嵩山業竈敲來佩響天人長育盡
L155n1643_p0155b13║羣萌誕生皆貴𦙌其奈年代深遠拄杖子偶
L155n1643_p0155b14║然失照被般杜撰巡官將去江外打壄榸便
L155n1643_p0155b15║見兔縱狐橫鳳衰麐遠如今要得雞足蘭孫
L155n1643_p0156a01║再茂少林桂子重芳震威一喝云七星衺暎
L155n1643_p0156a02║風生處四海還歸舊主人復高聲喚云主人
L155n1643_p0156a03║公惺惺著卓拄杖下座。
L155n1643_p0156a04║
L155n1643_p0156a05║天童弘覺忞禪師語錄卷第五
L155n1643_p0156a06║音釋
L155n1643_p0156a07║堊（遏各切音惡色土也）。寀（此宰切音採寀寮官也）。穨（徒回切音魋通作頹
L155n1643_p0156a08║又與隤同病也）。曦（虛宜切音曦日色也）。鼕（徒冬切音彤鼕鼕鼓聲也）。榸（樁皆
L155n1643_p0156a09║切音𪘨枯木根出）。