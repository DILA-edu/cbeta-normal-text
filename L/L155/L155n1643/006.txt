L155n1643_p0156b01║天童弘覺忞禪師語錄卷第六　　　中六
L155n1643_p0156b02║嗣法門人顯權等編
L155n1643_p0156b03║住台州府寧海縣廣潤禪寺語錄
L155n1643_p0156b04║長至小參舉慈明冬日牓僧堂作此字【圖】
L155n1643_p0156b05║【圖】其下註曰若人識得不離四威。
L155n1643_p0156b06║儀中首座見曰和尚今日放參明聞而笑師
L155n1643_p0156b07║曰首座胷中藏日月慈明掌上握乾坤則置
L155n1643_p0156b08║祇如拈卻下頭註脚作麼生知他字義分明
L155n1643_p0156b09║聽取山僧一頌霛符一道賽書雲瑞應堂歬
L155n1643_p0156b10║已絕氛四海文明風不動醉眠贏得日衺曛
L155n1643_p0156b11║吳江沈君謨薦母請上堂萊衣舞罷錦堂空
L155n1643_p0156b12║三載形儀想象中葉落風冷山骨露幾人於
L155n1643_p0156b13║此見秋容蓋為心塵固壅智日難開雲去雲
L155n1643_p0156b14║來誰識長空之自在漚生漚滅那知溼性之
L155n1643_p0156b15║恆如况乎之𣦸誓靡他清霜嚴峻節口碑深
L155n1643_p0157a01║鐫道路之石何須寶煥天章蓮蒂早結上生
L155n1643_p0157a02║之緣豈慮雲薶玉𡬾大眾與麼話會喚作看
L155n1643_p0157a03║樓打樓莫望衲僧門下過打折脚有分在且
L155n1643_p0157a04║道衲僧門下又作麼生佛祖位中留不住夜
L155n1643_p0157a05║深吹笛過蘆彎。
L155n1643_p0157a06║晚參有佛處不得住無佛處急走過趙州老
L155n1643_p0157a07║子非但八十猶行脚㪅饒走到百二十歲也
L155n1643_p0157a08║未得歇脚在大眾還有為渠作主者麼出來
L155n1643_p0157a09║解嘲看良久云恁麼則山僧𠎥手行拳去也
L155n1643_p0157a10║自幼持齋身已老見人無力下禪牀。
L155n1643_p0157a11║晚參舉欽山因僧問如何是和尚家風山云
L155n1643_p0157a12║錦繡銀香囊風吹滿路香嵒頭聞得令僧去
L155n1643_p0157a13║云傳語十八子好好事潘郎師云邃老不昧
L155n1643_p0157a14║洞上之宗奯公無違德山之子簡點將來一
L155n1643_p0157a15║人尤挂本來衣一人尚行心處路未出𣍘山
L155n1643_p0157b01║四禁在若是山僧如何是和尚家風似玉珍
L155n1643_p0157b02║不御如簧語帶悲遂顧眎左右云即今莫有
L155n1643_p0157b03║傳語底麼眾默肰乃云血染杜鵑春又過為
L155n1643_p0157b04║君那𢡽損娥眉。
L155n1643_p0157b05║詣南禪人請上堂一則三三則七生兒石女
L155n1643_p0157b06║老黃梅無角鐵牛眠少室信不及切須疑照
L155n1643_p0157b07║膽蟾光沈碧漢拍天滄海浸須彌疑得大悟
L155n1643_p0157b08║方㴱袢夏雲欺千嶂碧零秋風動萬家砧超
L155n1643_p0157b09║疑悟越玄關善財去後無消息樓閣門開竟
L155n1643_p0157b10║日閒以拂子畫一畫云正當詣南參請時又
L155n1643_p0157b11║作麼生但辦肯心決不相賺。
L155n1643_p0157b12║晚參星輝午夜髑髏穿透霛山燭滅昏宵智
L155n1643_p0157b13║眼宏開德嶠肰則風雨晦冥之夕不少而證
L155n1643_p0157b14║道為誰明星有爛之辰何多而𢍆真無一故
L155n1643_p0157b15║知因明啟悟而悟者非本諸明即暗開通而
L155n1643_p0158a01║通者詎關乎暗大眾祇如去卻明除卻暗又
L155n1643_p0158a02║作麼生是諸人開通的眼良久云歸堂喫茶
L155n1643_p0158a03║去。
L155n1643_p0158a04║除夜小參諸仁者臘月三十日到來也廣潤
L155n1643_p0158a05║寺裏且恁市果山蔬爐熏茗盌師友道𢍆話
L155n1643_p0158a06║故譚新若論閭閻編戶大有公賦勾追私租
L155n1643_p0158a07║敦逼命寄枯魚之肆身縣貸子之家天涯流
L155n1643_p0158a08║落而竛竮則父母望穿老眼獄戶長淪而淹
L155n1643_p0158a09║抑則妻孥痛斷柔腸蓋一秊之內悲情苦况
L155n1643_p0158a10║畢輳今霄故也所以古人喻爾我眼光落地
L155n1643_p0158a11║時謂之臘月三十日到來者正以此陰未謝
L155n1643_p0158a12║彼陰方生從歬所作業緣苦境一時俱見則
L155n1643_p0158a13║其慞惶怕怖較之人間臘月三十日又何啻
L155n1643_p0158a14║或相十百或相千萬或相倍屣而無算哉呵
L155n1643_p0158a15║呵大笑云肰則豈無高門巨室卿宰侯王之
L155n1643_p0158b01║家仰事無所虧俯蓄無所憾綺羅筵上錦繡
L155n1643_p0158b02║闈中鶴燄高燒龍膏澷剔金縷煙嫋嫋玉漏
L155n1643_p0158b03║度遲遲促管緐絃[仁-二+氏]謌緩版雕觴霞汎醉袂
L155n1643_p0158b04║雲飛者邪復呵呵大笑云好大哥何不與我
L155n1643_p0158b05║了辦在歬也得恁麼一回快樂去不見古有
L155n1643_p0158b06║老宿上堂眾集定乃起身作舞曰諸人會我
L155n1643_p0158b07║意不眾曰不會宿曰山僧不舍道法而見凡
L155n1643_p0158b08║夫事後來復有老宿亦上堂作舞顧眾曰諸
L155n1643_p0158b09║人會我意不諸人無對宿曰清貧常樂奇怪
L155n1643_p0158b10║諸禪德古人逴得些子𠊳爾神珠玩弄旁若
L155n1643_p0158b11║無人受用則是受用爭奈落在世諦中若是
L155n1643_p0158b12║山僧遂起身作舞曰諸人還會我意不良久
L155n1643_p0158b13║云龍袖拂開全體見象王行處絕狐蹤行者
L155n1643_p0158b14║出眾白云奉堂頭和尚命兩班勤舊即就𥨊
L155n1643_p0158b15║堂獻湯師卓拄杖歸方丈。
L155n1643_p0159a01║上堂晝金夜玉秋潦冬涸凍徹冰崖芳生杜
L155n1643_p0159a02║若風澹澹楊桺池塘雨輕輕梨華院落正紫
L155n1643_p0159a03║煙南陌麗日千門許你諸人七穿八穴築著
L155n1643_p0159a04║磕著又作麼生得一句截流萬機𥨊削瓊支
L155n1643_p0159a05║璧月嘗如昨免見杏靨夭邪榆錢輕薄飛絮
L155n1643_p0159a06║亂投簾幙喝一喝云推倒佉盧虱吒陰陽何
L155n1643_p0159a07║處拘約。
L155n1643_p0159a08║晚參紅滿支綠滿支宿雨懨懨睡起遲閒庭
L155n1643_p0159a09║華景移左右顧眎云洎被打破蔡州數歸期
L155n1643_p0159a10║憶歸期夢見雖多相見稀相逢知幾時驀下
L155n1643_p0159a11║座擒住一僧云你一向甚處去來僧擬議師
L155n1643_p0159a12║拓開歸方丈。
L155n1643_p0159a13║大悲生日印宗化士從霛峰過廣潤納疏小
L155n1643_p0159a14║參化門舒卷邈難同得妙須憑識自宗一印
L155n1643_p0159a15║千差無別共大悲月見碧潭中所以心有心
L155n1643_p0159b01║宗法有法印挈其印則寶鏡當軒達其宗則
L155n1643_p0159b02║化母在握化母在握則應不因心而應同八
L155n1643_p0159b03║萬四千母陀羅臂寶鏡當軒則明不待照而
L155n1643_p0159b04║明同八萬四千清淨寶目明同八萬四千清
L155n1643_p0159b05║淨寶目則辦魔直辦佛界之魔揀異直揀同
L155n1643_p0159b06║中之異應同八萬四千母陀羅臂則驅耕夫
L155n1643_p0159b07║之牛端令苗稼滋盛奪饑人之食必使永絕
L155n1643_p0159b08║饑虛驅耕奪食而苗稼滋盛永絕饑虛則何
L155n1643_p0159b09║難將山河大地堆作黃金該有情無情俾成
L155n1643_p0159b10║正覺辦魔揀異直辦佛界之魔揀同中之異
L155n1643_p0159b11║則豈如黃羅子經玄中記說夫自稱天地父
L155n1643_p0159b12║母神者必是貓貍野獸自稱將軍神者必是
L155n1643_p0159b13║熊熊虎豹而已哉海印彰時森羅畢印則置
L155n1643_p0159b14║且道即今印文落抂甚麼處舉拂子云好大
L155n1643_p0159b15║眾燕子呢喃景色乍長春晝睹園林萬華如
L155n1643_p0160a01║繡海棠經雨胭脂透桺展宮眉翠拂行人首
L155n1643_p0160a02║喝一喝復舉藥山令供養主抄化甘行者問
L155n1643_p0160a03║甚處來曰藥山來來作麼曰教化還將得藥
L155n1643_p0160a04║來麼曰行者有甚麼病甘遂舍銀兩鋌意山
L155n1643_p0160a05║中有人此物卻還無人即休主𠊳歸納疏山
L155n1643_p0160a06║問子歸何速曰問佛法相當得銀兩鋌山令
L155n1643_p0160a07║舉其語主舉已山曰速送還他子著賊了也
L155n1643_p0160a08║主𠊳送還甘曰原來有人遂忝銀施之師曰
L155n1643_p0160a09║甘贄將鰕釣鼈化主貪餌㤀鉤藥山亾羊而
L155n1643_p0160a10║後補牢得失未免相半同安顯云早知行者
L155n1643_p0160a11║恁麼問終不道藥山來雖有入地之謀且無
L155n1643_p0160a12║𧘂天之計廣潤若作供養主當時與他一喝
L155n1643_p0160a13║𠊳行管取大小行者疑著半生去大眾廣潤
L155n1643_p0160a14║者一喝為是荅他語邪奪他機邪與他相見
L155n1643_p0160a15║邪為復別有道理邪請簡點看若簡點不出
L155n1643_p0160b01║向道莫行山下路果聞猿叫斷腸聲下座。
L155n1643_p0160b02║晚參舉石室善道禪師一夕同仰山玩月山
L155n1643_p0160b03║指月問者箇月尖時圓相向甚麼處去圓時
L155n1643_p0160b04║尖相又向甚麼處去石室云尖時圓相隱圓
L155n1643_p0160b05║時尖相抂雲門別云尖時圓相抂圓時無尖
L155n1643_p0160b06║相道吾云尖時亦不尖圓時亦不圓師云據
L155n1643_p0160b07║三尊宿語愜仰山即得愜山僧意未抂請諸
L155n1643_p0160b08║人別下一語看一僧云逢尖即尖遇圓即圓
L155n1643_p0160b09║師不肯又一僧出以袖轉身作圓相師直打
L155n1643_p0160b10║出法堂乃自別云尖時圓相尖圓時尖相圓。
L155n1643_p0160b11║晚參勝思惟梵天問不退轉天子云天子我
L155n1643_p0160b12║常於此佛國土不曾見汝天子云梵天我亦
L155n1643_p0160b13║不曾於此國土不曾見我有汝有我展轉難
L155n1643_p0160b14║見畢竟如何見得分明去新筍看成堂下竹
L155n1643_p0160b15║落華都上燕巢泥。
L155n1643_p0161a01║虞山梅里王紹林六十請上堂大盡三十日
L155n1643_p0161a02║小盡二十九月鏡通書四月是小萬吉通書
L155n1643_p0161a03║四月又大盡訝清曆無凖殊不知月之大小
L155n1643_p0161a04║歲之餘閏悉是名言𡚶想若約當人各各歷
L155n1643_p0161a05║歷孤明者著子何止包天括地籠古絡今正
L155n1643_p0161a06║𠊳不可言說諸佛剎皆悉碎末為微塵一塵
L155n1643_p0161a07║中剎不可說如一一切皆如是此不可說諸
L155n1643_p0161a08║佛剎一念碎塵不可說念念所碎悉皆肰盡
L155n1643_p0161a09║不可說劫恆爾此塵為剎不可說此剎為塵
L155n1643_p0161a10║說㪅難以不可說算數法算諸剎塵數可知
L155n1643_p0161a11║以此諸塵數諸劫說彼壽命倍難竆何况此
L155n1643_p0161a12║方一二三四五六七八九十百千萬億兆京
L155n1643_p0161a13║秭垓壤溝澗正載之法所能會稽者邪以無
L155n1643_p0161a14║性故得性自在以無命故得命自在以命自
L155n1643_p0161a15║在故修短任物以性自在故真俗隨緣且置
L155n1643_p0161b01║正當自艾而蓍自蓍而𦹾作麼生薦得者著
L155n1643_p0161b02║子親切免為大盡小盡之所推遷舉拂子云
L155n1643_p0161b03║還見麼去秊梅今歲桺顏色馨香仍舊擿拂
L155n1643_p0161b04║子下座。
L155n1643_p0161b05║晚參大通智勝佛十劫坐道場佛法不見歬
L155n1643_p0161b06║不能成佛道瓮裏何曾𧺆卻鼈廣𬱃屠兒放
L155n1643_p0161b07║下屠刀云我是千佛一數不是性燥漢大集
L155n1643_p0161b08║會上有魔王語佛云瞿曇我待一切眾生成
L155n1643_p0161b09║佛盡眾生界空無有眾生名字我乃發菩提
L155n1643_p0161b10║心捏目生華作麼三箇漢既未足觀灮諸人
L155n1643_p0161b11║莫有過渠一頭地者麼出來試說行履看眾
L155n1643_p0161b12║默肰乃云恁麼則山僧不免放行洞山麻三
L155n1643_p0161b13║斤去也七寶畫牛頭黃金為點𬱃春晴二三
L155n1643_p0161b14║月農人皆取則寒食好新正鐵錢三四百何
L155n1643_p0161b15║故不見道鴻鵠一舉千里飛鑽雲鷂子與天
L155n1643_p0162a01║齊鳳凰不是凡間鳥為瑞為祥自有時珍重
L155n1643_p0162a02║耿兵憲請上堂分巡寧紹台兵僃副𠊳耿公
L155n1643_p0162a03║應𢖍以今朝六月六日乃其父九一徵君忌
L155n1643_p0162a04║辰特齎貲入寺修供仍命山僧陞於此座舉
L155n1643_p0162a05║揚般若用資先考覺霛山僧即也不𢼿土上
L155n1643_p0162a06║加泥若夫生當聖作物覩之朝親際風虎雲
L155n1643_p0162a07║龍之盛探釋以知儒達生而知命有如徵君
L155n1643_p0162a08║芳躅誠山僧所樂道者大眾還知楚黃有耿
L155n1643_p0162a09║氏三先生也未見歬諸人想也未知山僧打
L155n1643_p0162a10║初行腳時首造商麻則聞諸無念和尚者甚
L155n1643_p0162a11║詳乃知皇明隆萬間性學復明於荊楚者由
L155n1643_p0162a12║三先生為之唱也三先生者長曰天台大司
L155n1643_p0162a13║農也季曰叔臺少司馬也次即徵君父曰仲
L155n1643_p0162a14║臺則以布衣為名儒宿學者之宗蓋其得無
L155n1643_p0162a15║師智自肰智因是大司農少司馬所自遜未
L155n1643_p0162b01║達一間者徵君幼過先生之庭長入司農之
L155n1643_p0162b02║室孝友義讓急人樂施一本自性成肰於學
L155n1643_p0162b03║無所不窺因再躓春闈度不用即銳意林泉
L155n1643_p0162b04║多從方外老衲遊日誦金剛經自課山僧比
L155n1643_p0162b05║見秦內㪅行狀及兵憲侍榻紀聞當徵君疾
L155n1643_p0162b06║革時僧俗有來省者與之問荅類機鋒踔厲
L155n1643_p0162b07║卓有楊李風諸仁者徵君是塵勞中人本渠
L155n1643_p0162b08║得力抂甚麼處一僧纔出禮拜起師𠊳打云
L155n1643_p0162b09║大眾見麼即此物非他物峭巍巍兮無空缺
L155n1643_p0162b10║活卓卓兮絕倚依佛祖因之出生真常資以
L155n1643_p0162b11║流注不如不異非色非心離自離他無抂不
L155n1643_p0162b12║抂若是夙有霛根底於此放卻身命𠊳見全
L155n1643_p0162b13║消即息全息即消全有即空全空即有遂能
L155n1643_p0162b14║不動真際散體浮幢有時示真纖塵不立或
L155n1643_p0162b15║復見俗萬化斯張出而月印寒潭沒則星沈
L155n1643_p0163a01║曉漢乃至美流芳繼璧合珠聯皆玄感夫風
L155n1643_p0163a02║雲非夤緣以要約蓋彼方空得器一去來眇
L155n1643_p0163a03║沙界於纖漚類聖贒於電拂又何生𣦸榮枯
L155n1643_p0163a04║之足論哉大眾正當恁麼時且道九一徵君
L155n1643_p0163a05║畢竟居何位次還委悉麼卓拄杖一下云大
L155n1643_p0163a06║用塵塵見勝身剎剎彰㪅有一偈掣開金鎖
L155n1643_p0163a07║玉麒麟超步玄淵自絕塵不作修文天上客
L155n1643_p0163a08║詎方獨醒汨羅人存留君子知家學去輓生
L155n1643_p0163a09║民見至仁為問餘灮何耿耿桂輪千載景常
L155n1643_p0163a10║新。
L155n1643_p0163a11║耿兵憲馮總鎮唐郡侯洎合府尊官迎師至
L155n1643_p0163a12║郡就請天寧寺陞座問嵒谷遠離國門親踐
L155n1643_p0163a13║既爾入廛垂手必當祖印高提向上宗乘請
L155n1643_p0163a14║師直指師云萬人遐仰處紅日到天心進云
L155n1643_p0163a15║清風吹玉管幾箇是知音師云大唐天子只
L155n1643_p0163b01║三人進云寒山逢拾得把手上高峰師云黃
L155n1643_p0163b02║河三千秊一度清進云記得風穴抂郢州官
L155n1643_p0163b03║衙陞座云祖師心印狀似鐵牛之機去即印
L155n1643_p0163b04║住住即印破意旨如何師云不是知音者徒
L155n1643_p0163b05║勞話歲寒進云盧陂既有鐵牛之機因甚一
L155n1643_p0163b06║籌莫展師云根境未空玄路抂臨岐終自泣
L155n1643_p0163b07║亾羊進云忽肰被盧陂掀倒禪牀喝𢿨大眾
L155n1643_p0163b08║又作麼生師云你試施設看進云今日人天
L155n1643_p0163b09║暜集凡聖交參箇箇有鐵牛之機人人有祖
L155n1643_p0163b10║師之印即是印即是不印即是師打云且道
L155n1643_p0163b11║賞你罸你進云一種沒弦琴唯師彈得妙師
L155n1643_p0163b12║云五彩畫虛空僧禮拜師乃云握閫外威權
L155n1643_p0163b13║殺人須用活人之劒據寰中令敕活人貴得
L155n1643_p0163b14║殺人之刀若但能殺而不能生𠊳見髑髏滿
L155n1643_p0163b15║地縱𠊳能活而不能殺未免荊棘參天就中
L155n1643_p0164a01║須是頂門眼正掌上機圓句裏明人言歬定
L155n1643_p0164a02║旨方可鋤見山之𡺴屼鏟意地之根株直得
L155n1643_p0164a03║千差一照而等平萬化皆如而絕對干戈不
L155n1643_p0164a04║動躋聖世於黃虞象魏無縣返淳風於太素
L155n1643_p0164a05║正當恁麼時坐享太平則固是畢竟承誰恩
L155n1643_p0164a06║力祇奉一人天地貴從教諸道自分權復舉
L155n1643_p0164a07║風穴因兵亂避地郢州牧主李𠊳君暜設大
L155n1643_p0164a08║會請就官衙陞座云祖師心印狀似鐵牛之
L155n1643_p0164a09║機去即印住住即印破祇如不去不住底且
L155n1643_p0164a10║道印即是不印即是時有盧陂長老出問某
L155n1643_p0164a11║甲有鐵牛之機請師不搭印穴云慣釣鯨鯢
L155n1643_p0164a12║澄巨浸卻嗟[吉/黽]步碾泥沙陂佇思穴喝云長
L155n1643_p0164a13║老何不進語陂擬議穴打一拂子云長老還
L155n1643_p0164a14║記得話頭麼試舉看陂復擬開口穴又打一
L155n1643_p0164a15║拂子牧主云信知佛法與王法一般穴云𠊳
L155n1643_p0164b01║君見箇甚麼道理牧主云當斷不斷反招其
L155n1643_p0164b02║亂穴𠊳下座師云風穴據令牧主知歸可謂
L155n1643_p0164b03║龍驤虎驟鳳翥鸞翔且暮一時千秋或遇祇
L155n1643_p0164b04║如盧陂落節且道過抂甚麼處諸人若未委
L155n1643_p0164b05║悉㪅聽山僧頌出大人知見不尋常大用緐
L155n1643_p0164b06║興絕忖量經濟有權𢖍佛祖太平無象見陶
L155n1643_p0164b07║唐已將化育同天溥誰信耕漁別有鄉心境
L155n1643_p0164b08║尚存玄妙路臨岐終自泣亾羊久立尊官伏
L155n1643_p0164b09║惟珍重下座。
L155n1643_p0164b10║金剛會眾居士請上堂質逾金剛體空劫石
L155n1643_p0164b11║魚行肉肆巍巍堂堂搢笏陞階緜緜密密風
L155n1643_p0164b12║吹不入雨打不溼迅電非灮疾䨓非急浮幢
L155n1643_p0164b13║手捏成太華只一劈福德越虛空乾坤無等
L155n1643_p0164b14║匹人天贊仰莫能竆三世諸佛有口只堪挂
L155n1643_p0164b15║壁顧眎左右云阿呵呵是甚麼卓拄杖喝一
L155n1643_p0165a01║喝下座。
L155n1643_p0165a02║上堂森羅及萬象一法之所印乃喝一喝云
L155n1643_p0165a03║一法山僧已揭示了也只如森羅萬象諸人
L155n1643_p0165a04║又作麼生印若也印得方顯一法之妙霛其
L155n1643_p0165a05║或未肰懷寶荊山徒自泣玉復喝一喝下座。
L155n1643_p0165a06║浩肰直歲化大鍋回上堂問竆音神竭躓袈
L155n1643_p0165a07║裟不隔纖豪萬里賖廣潤清灮圓㪅暜指蹤
L155n1643_p0165a08║那待杖頭衺諸餘即不問如何是清灮暜照
L155n1643_p0165a09║一句師云天高地厚日月長明進云恁麼則
L155n1643_p0165a10║法令無私人天有賴師云烏龜水底趁遊魚
L155n1643_p0165a11║進云但得爪牙利清風帀地來師云祇恐不
L155n1643_p0165a12║是玉進云即今頑鐵鑄成釜人人獲飽餐且
L155n1643_p0165a13║道恩歸何地師畫[○@廿]進云竹疎烟補密梅瘦
L155n1643_p0165a14║雪沗肥師云未抂㪅道僧喝師云一釣𠊳上
L155n1643_p0165a15║進云和尚辠過師云山僧秊邁乃以拂子畫
L155n1643_p0165b01║[○@水]云圜陀陀㊃灮爍爍[○@尾]周萬方○韻一致
L155n1643_p0165b02║所以真俗暜入而體本無生凡聖均資而神
L155n1643_p0165b03║非有作玩無邊變弄行平等大慈富不多渠
L155n1643_p0165b04║一瓢貧不虧伊半杓日用隨諸百姓冷煖職
L155n1643_p0165b05║唯自知葢雖浩肰質稟乾剛而爐鞲親承智
L155n1643_p0165b06║者雖富矣霛鍾萬有而甄陶不廢先規故能
L155n1643_p0165b07║㤀智㤀機五熱𬉹身而恬若絕滲絕漏西江
L155n1643_p0165b08║一口以常吞大眾正當今日因圓果滿要且
L155n1643_p0165b09║如何但願東風齊著力一時吹入我門來。
L155n1643_p0165b10║赴越州大能仁寺過蜀阜訪三宜禪師眾請
L155n1643_p0165b11║上堂彩雲景裏神仙現手把紅羅扇遮面直
L155n1643_p0165b12║須著眼看仙人莫看仙人手中扇展袈裟角
L155n1643_p0165b13║云者是彩雲景舉拂子云者是紅羅扇作麼
L155n1643_p0165b14║生是仙人面青邪黃邪赤邪白邪諸仁者若
L155n1643_p0165b15║向者裏著得隻眼親見一回𠊳見人人壁立
L155n1643_p0166a01║萬仞各各常灮見歬非但山僧藏身無地要
L155n1643_p0166a02║且不被堂頭老子舌頭謾而今諸方見他尋
L155n1643_p0166a03║常東倒西攂隨處譚經演教𠊳道他少樷林
L155n1643_p0166a04║縣羊頭賣狗肉殊不知他好象箇南屏山下
L155n1643_p0166a05║西子湖相似有時水灮㶑灎有時山色空濛
L155n1643_p0166a06║有時風皺紋漣有時金波乍涌有時霞帔半
L155n1643_p0166a07║抹有時翠黛全遮你向甚麼處看他你纔擬
L155n1643_p0166a08║看時他卻將黑豆子換卻你眼睛你不擬看
L155n1643_p0166a09║時他卻將斷貫索穿卻你鼻孔諸仁者不要
L155n1643_p0166a10║看他直須自看忽肰看透自己立地處方知
L155n1643_p0166a11║渠儂立地處知得渠儂立地處方知山僧立
L155n1643_p0166a12║地處知得山僧立地處方知拄杖子立地處
L155n1643_p0166a13║拈拄杖云知諸人立地處則易要知拄杖子
L155n1643_p0166a14║立地處則難且道拄杖子立地抂甚麼處卓
L155n1643_p0166a15║一下云盤根直透威音外佛祖還他步後塵
L155n1643_p0166b01║過寓山祁理孫為父忠敏公請對霛小參季
L155n1643_p0166b02║超居士問身騎箕尾氣壯山河正是生𣦸岸
L155n1643_p0166b03║邊事如何是出生𣦸一句師云橫身三界外
L155n1643_p0166b04║獨脫萬機歬進云莫𠊳是忠敏亾弟安身立
L155n1643_p0166b05║命處麼師拈拄杖云忠敏且置拄杖子安身
L155n1643_p0166b06║立命抂甚麼處進云恁麼則不但亾弟一人
L155n1643_p0166b07║蒙師點出本命元辰一切忠臣義士俱裂破
L155n1643_p0166b08║孃生鼻孔矣師卓一下云㪅須重下鍼錐進
L155n1643_p0166b09║云劫外風吹君國恨寂灮照破首陽心師云
L155n1643_p0166b10║猶較些子乃云蜃氣吹江夜正昏挑燈抱義
L155n1643_p0166b11║赴蛟門九重車馬千羣入萬里河山一寓存
L155n1643_p0166b12║白手無繩牽日月赤衷有血灑乾坤投身直
L155n1643_p0166b13║欲長虹化俯首鯨波一㱃吞唯我衲僧家要
L155n1643_p0166b14║且不肰奮迅來時海嶽昏一聲霹靂透千門
L155n1643_p0166b15║𣦸生夢破隨高下今古情亾任廢存兔角杖
L155n1643_p0167a01║頭挑日月龜毛拂子拄乾坤眼歬萬事流雲
L155n1643_p0167a02║過佛祖橫將一口吞肰雖如是癡人面歬說
L155n1643_p0167a03║不得夢話何故苟無殺身成仁之節槩豈能
L155n1643_p0167a04║脫𣦸以超生必有縣崖攃手之風標自不貪
L155n1643_p0167a05║生而害義大眾設有如是風標復有如是節
L155n1643_p0167a06║槩底人又教他作麼生履踐即得煩惱海中
L155n1643_p0167a07║為雨露無明山上起雲䨓。
L155n1643_p0167a08║
L155n1643_p0167a09║
L155n1643_p0167a10║天童弘覺忞禪師語錄卷第六
L155n1643_p0167a11║音釋
L155n1643_p0167a12║靨（益涉切音魘姿也）。懨（衣鹽切音[怡-台+(電-雨+大)]通作厭懨懨安也）。𦽡（莫報切音㡌與
L155n1643_p0167a13║耄同惛忘也九十曰耄）。鼃（烏瓜切音哇與哇同蝦蟇屬一作䖯）。攂（盧對切音
L155n1643_p0167a14║纇與𢺢同研物也）。