L155n1643_p0167b01║天童弘覺忞禪師語錄卷第七　　　中七
L155n1643_p0167b02║嗣法門人顯權等編
L155n1643_p0167b03║住越州大能仁寺語錄
L155n1643_p0167b04║三門大解脫門不落方𠊳撥動霛樞千回百
L155n1643_p0167b05║轉喝一喝遂入。
L155n1643_p0167b06║佛殿不來相而來不見相而見珠圓有腳𧺆
L155n1643_p0167b07║晶盤月午無心當桂殿。
L155n1643_p0167b08║據室龍蛇混雜分緇素凡聖交參定是非那
L155n1643_p0167b09║論人天與佛祖卓拄杖一下云總教齊向此
L155n1643_p0167b10║中歸。
L155n1643_p0167b11║小參人人衣綫下各有坐具地生佛未彰早
L155n1643_p0167b12║已開闢虛空壞爛湛爾獨存辟之乎大能仁
L155n1643_p0167b13║一巨剎當許玄度舍宅為寺之日而此地不
L155n1643_p0167b14║加增洎呂相國改寺為宅之時而此地不加
L155n1643_p0167b15║減肰雖無有增減而燈明金殿燭與夫華笑
L155n1643_p0168a01║玉樓人不大相縣隔耶向非德公長者呂氏
L155n1643_p0168a02║亢宗盡底掀翻揮千金而不吝和盤掇轉化
L155n1643_p0168a03║火宅為清凉則金屋長貯阿嬌碧池半流香
L155n1643_p0168a04║膩而山僧與諸人又安得經行坐臥燕默禪
L155n1643_p0168a05║思於此中也肰則爾我衣綫下地雖則富有
L155n1643_p0168a06║萬德蕩無纖塵而七情擾擾六賊紛紛苟不
L155n1643_p0168a07║直下親自識取常自守護勤自修葺力自莊
L155n1643_p0168a08║嚴則如能仁之廢為民業者幾希求其頭頭
L155n1643_p0168a09║皆寶所觸處有風灮又安可得者不見東山
L155n1643_p0168a10║演祖和尚道山歬一片閑田地叉手丁寧問
L155n1643_p0168a11║祖翁幾度賣來還自買為憐松竹引清風清
L155n1643_p0168a12║風徐引松竹交加受用則是天肰受用畢竟
L155n1643_p0168a13║如何得一肩承紹去萬古碧潭空界月再三
L155n1643_p0168a14║撈摝始應知。
L155n1643_p0168a15║晚參舉洛浦示眾云孫臏收舖去也有卜者
L155n1643_p0168b01║出來時有僧出曰請師卜浦曰你家爺𣦸法
L155n1643_p0168b02║眼代僧拊掌三下大慧拈云者僧沒興𣦸卻
L155n1643_p0168b03║爺又被別人拊掌信知禍不單行福無雙至
L155n1643_p0168b04║師云大慧老人䥘下名言要知者僧正是因
L155n1643_p0168b05║旤致福第恨不解即慶為祥能仁門下龍象
L155n1643_p0168b06║必定別有長處不妨為者僧下一轉語看。
L155n1643_p0168b07║開爐上堂問乾坤是大冶萬物皆薪炭突出
L155n1643_p0168b08║無位人師將何法煅師云平堆三尺土淺葬
L155n1643_p0168b09║一千秊進云鼠肝蟲臂從吾適是蜨是周應
L155n1643_p0168b10║為分師云思鄉頻有淚歸路已無津僧云謝
L155n1643_p0168b11║師荅話師𠊳打問大開爐鞲陶鑄聖凡陶鑄
L155n1643_p0168b12║且置不涉有無一句作麼生道師云金剛寶
L155n1643_p0168b13║劒當頭截進云此猶是古人建立事未立已
L155n1643_p0168b14║歬請師㪅道師𠊳打僧禮拜云一滴雨霑甘
L155n1643_p0168b15║露潤畫斷千峰與萬峰師云猶是強惺惺乃
L155n1643_p0169a01║云梅寒透而香飄道竆則變金煅烹而色勝
L155n1643_p0169a02║理至自彰所以傳心有法誰立雪於空庭超
L155n1643_p0169a03║證無階孰投身於火聚童子嗟其難再神灮
L155n1643_p0169a04║悵以莫還驀拈拄杖卓一下云祇如者箇從
L155n1643_p0169a05║來不入諸方社火卻乃高超調御孤運風歬
L155n1643_p0169a06║紅爐燄裏安禪寒威凜凜淨水缾中澡浴波
L155n1643_p0169a07║浪天翻又作麼生六合乾坤懷揣裏飽參何
L155n1643_p0169a08║止擅空王。
L155n1643_p0169a09║晚參舉雲門大師道一任橫說豎說未是宗
L155n1643_p0169a10║門苗裔若據宗門苗裔是甚熱碗鳴三乘十
L155n1643_p0169a11║二分教說夢達磨西來說夢若有老宿開堂
L155n1643_p0169a12║為人說法將利刀殺卻百千萬箇有甚麼過
L155n1643_p0169a13║師云眼蓋諸方氣陵一世許他雲門老子簡
L155n1643_p0169a14║點將來跛腳阿師說得行不得當時山僧若
L155n1643_p0169a15║抂座下直出眾歬扼腕立地向他道和尚項
L155n1643_p0169b01║上三百斤鐵枷何不卸卻待他動靜𠊳與掀
L155n1643_p0169b02║倒禪牀肰雖如是三乘十二分教說夢達磨
L155n1643_p0169b03║西來說夢𢼿問諸人作麼生免得說夢去抴
L155n1643_p0169b04║拄杖跳下座一時打散歸方丈。
L155n1643_p0169b05║請化山三和尚引座上堂孟嘗門下珠履三
L155n1643_p0169b06║千金谷園中繡繻八百安似我輩衲僧家𠎥
L155n1643_p0169b07║來香飯餉萬聖於同堂三變淨坊集分身於
L155n1643_p0169b08║一處是故進一步則震動無邊世界網退一
L155n1643_p0169b09║步則蹋斷百億大風輪不進不退則正令當
L155n1643_p0169b10║行十方坐斷𠊳饒如是未是衲僧家全體作
L155n1643_p0169b11║用抂諸人要見全體作用麼舉起拂子云看
L155n1643_p0169b12║看空王佛多寶佛威音王佛大通智勝佛四
L155n1643_p0169b13║萬同名同號日月燈明佛盡向山僧拂子頭
L155n1643_p0169b14║上吹大法嬴擊大法鼓演大法義作大佛事
L155n1643_p0169b15║一一佛事周徧法界所謂一豪見神變一切
L155n1643_p0170a01║佛同說盡於未來劫莫得其邊際倒握拂子
L155n1643_p0170a02║云及乎山僧倒轉柄來要且三世諸佛歷代
L155n1643_p0170a03║祖師卒摸索頭匘不著何况諸人茄子瓠子
L155n1643_p0170a04║那裏知得今朝幸遇化山和尚象駕灮臨高
L155n1643_p0170a05║垂天鑒下座同申勸請暜為諸人委曲指示
L155n1643_p0170a06║果園尼請上堂問三頭六臂那吒眼八面玲
L155n1643_p0170a07║瓏作者機此猶是尋常之用作麼生是向上
L155n1643_p0170a08║關鍵師云幽州江口石人蹲僧擬進語師云
L155n1643_p0170a09║鷂子已過新羅國問遇境逢緣即不問如何
L155n1643_p0170a10║是一句中具三玄師云秦望峰高碧漢連進
L155n1643_p0170a11║云如何是一句中具三要師云鑑湖水接滄
L155n1643_p0170a12║溟灝進云三玄三要且置截斷眾流一句作
L155n1643_p0170a13║麼生道師𠊳打僧禮拜云且喜天下太平師
L155n1643_p0170a14║云消得龍王多少風乃云但覺𡬾曲彔不解
L155n1643_p0170a15║喫果子未免當面成䥘過只知喫果子不知
L155n1643_p0170b01║𡬾曲彔亦是渾圇吞棗頭何故江南之橘一
L155n1643_p0170b02║也徙淮北而為枳焉苟不審其地之所宜辯
L155n1643_p0170b03║其性之寒溫以之施用得不謬誤者哉驀豎
L155n1643_p0170b04║兩拳云大眾祇者兩枚果子同根竝蔕色香
L155n1643_p0170b05║正等肰而有損有益有利有害諸人還辯明
L155n1643_p0170b06║得出麼若辯明得出許你隨手拈來可以塞
L155n1643_p0170b07║斷佛祖咽喉管教天下老和尚出氣不得其
L155n1643_p0170b08║或未肰一箇烏梅是本形蜘蛛結網打蜻蜓
L155n1643_p0170b09║被我將來摘卻兩邊翅呵呵大笑云好似烏
L155n1643_p0170b10║梅銜鐵釘。
L155n1643_p0170b11║彌陀生日上堂問掬沙供佛果感輪王今辰
L155n1643_p0170b12║設齋感何果位師云紅爐爆出鐵烏龜進云
L155n1643_p0170b13║如是則功不浪施也師云闍𥠖分上又作麼
L155n1643_p0170b14║生進云三春果熟菩提𡬾一夜華開滿院香
L155n1643_p0170b15║師云猶是閒話會進云還許學人進語不師
L155n1643_p0171a01║云許僧喝師𠊳打進云萬古碧潭空界月再
L155n1643_p0171a02║三撈摝始應知師云龍頭蛇尾漢問妙用等
L155n1643_p0171a03║恆沙心空𠊳到家妙用即不問心空一句作
L155n1643_p0171a04║麼生師云青山重疊疊流水響潺潺進云如
L155n1643_p0171a05║何是到家底句師云側立縣崖處擡頭子細
L155n1643_p0171a06║觀進云禮拜和尚去也師云困魚止濼病鳥
L155n1643_p0171a07║棲蘆乃云身口意清淨是名佛出世身口意
L155n1643_p0171a08║不淨是名佛入滅拈拄杖云拄杖子聞恁麼
L155n1643_p0171a09║道引身出眾歬曰說甚淨與不淨某甲從來
L155n1643_p0171a10║無身口意業肰而不聞有能出之佛與所出
L155n1643_p0171a11║之世莫成斷滅去不山僧對他道你豈無某
L155n1643_p0171a12║甲拄杖子豎起拄杖云拄杖子不覺聳身高
L155n1643_p0171a13║七多羅𡬾躍肰大呌曰我會也我會也於是
L155n1643_p0171a14║東涌西沒南涌北沒北涌中沒中涌邊沒有
L155n1643_p0171a15║時見天或復見人有時見男或復見女有時
L155n1643_p0171b01║見僧或復見俗有時見聲聞或復見緣覺有
L155n1643_p0171b02║時見菩薩或復見諸佛乃至化娑婆為極樂
L155n1643_p0171b03║變釋迦文為無量壽於一豪端見寶王剎坐
L155n1643_p0171b04║微塵裏轉大法輪皆不出者箇時節大眾拄
L155n1643_p0171b05║杖子歬來會箇甚麼道理𠊳恁麼得大神變
L155n1643_p0171b06║卓一下云蹋得自家田地穩高山平地總西
L155n1643_p0171b07║方。
L155n1643_p0171b08║魯太史涅如符道人請上堂問法筵龍象眾
L155n1643_p0171b09║當觀第一義龍象則不問如何是第一義師
L155n1643_p0171b10║豎起拂子進云分明月抂梅華上看到梅華
L155n1643_p0171b11║早已遲師云卻怪山僧不得僧畫圓相云與
L155n1643_p0171b12║者箇相去多少師打云差了者些子進云蹋
L155n1643_p0171b13║破澄潭月穿開碧落天師云有甚交涉問爐
L155n1643_p0171b14║鞲洪開今已久煅凡煉聖事如何師云萬里
L155n1643_p0171b15║雲收盡千峰秀色寒進云荊棘林中曾進步
L155n1643_p0172a01║夜明簾外早翻身師云帀地紅輪都一照誰
L155n1643_p0172a02║人𢼿外大威灮進云頓開五位乾坤靜劈破
L155n1643_p0172a03║三玄世界平師云𠎥人面具舞三臺乃云舉
L155n1643_p0172a04║手攀南斗回身倚北辰劒挂眉間符縣肘後
L155n1643_p0172a05║一言之下埽蕩欃槍一句之中奠安家國直
L155n1643_p0172a06║饒恁麼猶是時流舉措若蹋著向上階梯說
L155n1643_p0172a07║甚猛虎項下縣鈴饑鷹爪邊奪食縱𠊳兩曜
L155n1643_p0172a08║東行星辰易位乾坤翻覆佛祖潛蹤不妨於
L155n1643_p0172a09║中坐臥經行神通遊戲如是則何用高眠太
L155n1643_p0172a10║嶽汎宅五湖方將混勞侶以為儔與諸魔而
L155n1643_p0172a11║竝作任他磨涅不受磷緇即且從畢竟如何
L155n1643_p0172a12║是此人真實受用處幾度黑風翻大海未曾
L155n1643_p0172a13║聞道釣舟傾。
L155n1643_p0172a14║晚參舉大慈示眾云山僧不解荅話只是識
L155n1643_p0172a15║病時有僧出大慈𠊳歸方丈雪竇拈云大凡
L155n1643_p0172b01║扶豎宗乘須是辦箇得失且大慈識病不荅
L155n1643_p0172b02║話時有僧出𠊳歸方丈雪竇識病不荅話或
L155n1643_p0172b03║有僧出劈脊𠊳棒諸方識病不荅話有僧出
L155n1643_p0172b04║必肰別有長處𢼿有一箇動著大唐天子只
L155n1643_p0172b05║三人師云大唐天子只三人雪竇太殺肋胷
L155n1643_p0172b06║自點諸方必肰別有長處布帒裏盛錐子不
L155n1643_p0172b07║出頭是好手雖肰既已見義不為非勇如今
L155n1643_p0172b08║山僧亦識病不荅話設有僧出𠊳乃呵呵大
L155n1643_p0172b09║笑若是諸方長處座中儘有江南客。
L155n1643_p0172b10║舉泉首座立僧上堂茅廬未出先知鼎足三
L155n1643_p0172b11║分王氣潛符早定真人消息况復衲僧家眼
L155n1643_p0172b12║灮爍破四天下鼻孔中藏師子兒所以把住
L155n1643_p0172b13║則四溟無浪月輪孤放開則玉蘗未萌金鳳
L155n1643_p0172b14║舞若論能仁門下簡點將來猶是艸菴止宿
L155n1643_p0172b15║漢欲得眼目人天炊香別供直須蹋翻雲門
L155n1643_p0173a01║斗柄倒接霛𡬾支條始得且道能仁門下為
L155n1643_p0173a02║甚如此到江吳地盡隔岸越山多。
L155n1643_p0173a03║晚參舉大慧常舉俱𦙆和尚凡有所問唯豎
L155n1643_p0173a04║一指又自賣弄云我抂天龍處得一指頭禪
L155n1643_p0173a05║一生受用不盡後來琅玡有頌云俱𦙆一指
L155n1643_p0173a06║報君知朝生鷂子搏天飛若無舉鼎拔山力
L155n1643_p0173a07║千里烏騅不易騎乃云俱𦙆和尚若不得琅
L155n1643_p0173a08║玡為伊出氣幾乎薶沒了者一指頭禪妙喜
L155n1643_p0173a09║既恁麼舉不免隨後也有箇註腳俱𦙆一指
L155n1643_p0173a10║頭喫飯飽方休腰纏十萬貫騎鶴上揚州師
L155n1643_p0173a11║云琅玡妙喜只顧盤中喝采不解馬上奪標
L155n1643_p0173a12║諸人要知者一指頭落處分明麼㪅聽山僧
L155n1643_p0173a13║念箇真言補闕一指頭禪誰不有霛樞妙轉
L155n1643_p0173a14║抂天龍巨霛擡手無多子分破華山千萬重
L155n1643_p0173a15║祈嗣小參問天童一箭已䠶能仁能仁一箭
L155n1643_p0173b01║當䠶何人師云速退速退進云恁麼則聞名
L155n1643_p0173b02║不如親見師云你向甚麼處著眼進云日輪
L155n1643_p0173b03║正當午一箭中紅心師𠊳打乃云若論此事
L155n1643_p0173b04║如人家生兒子相似奚待㘞地一聲之際而
L155n1643_p0173b05║後定其嗣息之有無哉果若真胎結就則自
L155n1643_p0173b06║肰眠思不安㱃食無味逗過了七月八月九
L155n1643_p0173b07║月十月十一月十二月即極遲亦不出十三
L155n1643_p0173b08║四箇月是男是女定有分曉肰必受胎之日
L155n1643_p0173b09║母人胎藏潔清體不尩羸方有如斯喜慶之
L155n1643_p0173b10║事况復諸人必欲了辦己事直須發大正信
L155n1643_p0173b11║起大疑情不見道信為道元功德母長養一
L155n1643_p0173b12║切諸善法又云大疑大悟小疑小悟不疑不
L155n1643_p0173b13║悟既得真疑見歬則不用如之若何胸次間
L155n1643_p0173b14║自有一種不寧之象鯁塞於中行自不知行
L155n1643_p0173b15║坐自不知坐乃至廢𥨊㤀餐亦不期肰而肰
L155n1643_p0174a01║者矣到得此時驀肰擈落從歬礙膺之物方
L155n1643_p0174a02║始慶快平生肰後灰心泯智㱃啄隨緣葆素
L155n1643_p0174a03║含真如愚若魯忽被龍天一朝推出上報先
L155n1643_p0174a04║聖莫報之恩下開後昆未開之眼俾燈燈續
L155n1643_p0174a05║燄葉葉聯芳猶如巨姓大家一人發迹本支
L155n1643_p0174a06║百世瓜瓞緜緜豈不名為真勝丈夫即今眾
L155n1643_p0174a07║中莫有恁麼人麼釣竿斫盡重栽竹不計功
L155n1643_p0174a08║程得𠊳休。
L155n1643_p0174a09║上堂問臘月青蓮開雪浦雙頭獨結少林春
L155n1643_p0174a10║如何是少林春師云試看紅輪日無私照八
L155n1643_p0174a11║荒進云兩堂首座同時喝歷肰賓主當時分
L155n1643_p0174a12║如何是歷肰賓主師云揭進云與麼則大小
L155n1643_p0174a13║臨濟性命落抂學人手裏了也師云張果老
L155n1643_p0174a14║騎驢入你鼻孔裏你還知麼進云自從舞得
L155n1643_p0174a15║三臺後拍拍元來總是謌師云你底性命卻
L155n1643_p0174b01║落抂山僧手中進云不因濯足龍門過爭得
L155n1643_p0174b02║清風動地生師云放過即不可𠊳打乃云鑿
L155n1643_p0174b03║壁擬分鄰舍灮較量有底短和長厥明誰似
L155n1643_p0174b04║雙丸暜平等無私照八荒舉拄杖云大眾還
L155n1643_p0174b05║見麼卓一下云還聞麼既爾聞同見暜則郭
L155n1643_p0174b06║大平等李二平等鄧四平等張三平等僧平
L155n1643_p0174b07║等俗平等男平等女平等拄杖子與山河大
L155n1643_p0174b08║地晝夜熾肰為諸人說平等法門㪅教山僧
L155n1643_p0174b09║說箇甚麼即得不如唱箇漁家傲供養諸人
L155n1643_p0174b10║乃謾詠云釣笠披雲青嶂曉綠蓑雨細春江
L155n1643_p0174b11║渺白鳥飛來風滿櫂收綸了牧童拍手樵清
L155n1643_p0174b12║嘯明月太虛同一照浮家汎宅㤀昏曉醉眼
L155n1643_p0174b13║冷看城市閙煙波老誰能認得閒煩惱。
L155n1643_p0174b14║上堂問惡龍出口白虎牚牙如何抵敵生𣦸
L155n1643_p0174b15║師云崑崙著靴空中立進云明月暜徧杲日
L155n1643_p0175a01║麗天師云十八十九癡人夜𧺆進云霜華滿
L155n1643_p0175a02║地點水滴凍如何分別師打云向者裏著眼
L155n1643_p0175a03║乃云佛以一音演說法眾生隨類各得解聲
L155n1643_p0175a04║聞解人空菩薩解法空二乘解緣生佛祖解
L155n1643_p0175a05║向上第一機籌山僧今日亦以一音一者奉
L155n1643_p0175a06║為山主祁鴻孫薦嚴先慈再則為少微昱禪
L155n1643_p0175a07║伯暜垂開示乃震威一喝云諸人作麼生解
L155n1643_p0175a08║解人空邪法空邪緣生邪向上第一機籌邪
L155n1643_p0175a09║若但恁麼解得祇是隨名起見逐相生心未
L155n1643_p0175a10║是能仁種艸設若一總瞢無所解則又甘負
L155n1643_p0175a11║己霛詎堪持論諸仁者向者裏挨開綫路拶
L155n1643_p0175a12║入身來方見天高地厚海濶山長則又何妨
L155n1643_p0175a13║逆推甲子倒置陰陽擠排佛祖斥辱三藏諸
L155n1643_p0175a14║小兒用驅耕奪食之手起三玄要用之宗隨
L155n1643_p0175a15║喝一喝云適來一絡索向甚麼處去也霧露
L155n1643_p0175b01║雲霞時起滅長青自古一般天復喝一喝下
L155n1643_p0175b02║座。
L155n1643_p0175b03║追嚴上堂問正法眼藏喚作破沙盆未審破
L155n1643_p0175b04║沙盆喚作甚麼師云眼裏須彌拈卻著進云
L155n1643_p0175b05║如何是佛三腳驢子弄蹏行祇如三腳驢又
L155n1643_p0175b06║喚作甚麼師云有你恁麼癡人進云即此二
L155n1643_p0175b07║途蒙師指薦亾一句若為生師云萬緣遷變
L155n1643_p0175b08║渾閒事青入燒瘢又見春進云鐵牛㖃破澄
L155n1643_p0175b09║潭月一句無私利有情師云且莫亂叫喚乃
L155n1643_p0175b10║云春華秋又菊夜暗晝還明陰陽不涉者何
L155n1643_p0175b11║地著遷㪅水中月鏡裏形今無滅昔何生悠
L155n1643_p0175b12║肰天際片雲橫日昨雲隨風雨𢿨碧天依舊
L155n1643_p0175b13║一空青。
L155n1643_p0175b14║解冬辭院時闔郡當道宰官護法紳士躳詣
L155n1643_p0175b15║攀留兼為敘謝上堂問四水澹廻金殿碧千
L155n1643_p0176a01║峰翠擁越城高如何是能仁境師云吐吞千
L155n1643_p0176a02║界月周帀萬人家進云月照冰壺華鋪蜀錦
L155n1643_p0176a03║師云喜得闍𥠖相證明進云煅就精金趯翻
L155n1643_p0176a04║爐鞲如何是境中人師云橫拈三尺劒特地
L155n1643_p0176a05║斬精霛進云麟鳳翻騰椎拂下象龍蹴蹋寶
L155n1643_p0176a06║華歬即且置祇如文斾遮留未審和尚去即
L155n1643_p0176a07║是住即是師云雲𢿨家家月春來處處華進
L155n1643_p0176a08║云瞻之仰之師云速禮三拜問洪開爐鞲振
L155n1643_p0176a09║宗風道化寰中佐帝功吾祖西來真消息知
L155n1643_p0176a10║音側耳若為通師云但得雪消去自肰春到
L155n1643_p0176a11║來進云恁麼則座中固有僊陀客一句親宣
L155n1643_p0176a12║得意時師打云釘根拔卻耳中楔進云白棒
L155n1643_p0176a13║無私恩歸有地師云如何是知恩底句子僧
L155n1643_p0176a14║舉坐具云也要和尚共相委悉師云你須自
L155n1643_p0176a15║委始得問解制時將二月間金鱗隊隊戲波
L155n1643_p0176b01║瀾禹門浪擊三千里燒尾乘雲去不還畢竟
L155n1643_p0176b02║如何施設師云穿銀山透鐵壁進云古者道
L155n1643_p0176b03║有佛處不得住無佛處急𧺆過意旨如何師
L155n1643_p0176b04║云緊捎艸鞵進云恁麼則竿木隨身去也師
L155n1643_p0176b05║云𧺆殺闍𥠖進云有意氣時沗意氣不風流
L155n1643_p0176b06║處也風流師云依舊騰蛇繞足問世尊拈華
L155n1643_p0176b07║迦葉微笑能仁解制未審和尚將何佛法示
L155n1643_p0176b08║人師云駱駝尾上弔冬瓜進云恁麼則眼界
L155n1643_p0176b09║虛明空碧落師云你見箇甚麼道理進云有
L155n1643_p0176b10║水皆含月無山不帶雲師云杜撰禪和如麻
L155n1643_p0176b11║似粟問春風𩖼𩖼徹人寒吹動梅華撲鼻香
L155n1643_p0176b12║華香人寒即不問解制一句請宣場師云當
L155n1643_p0176b13║路遊絲縈醉客進云樓上已吹新歲角牕歬
L155n1643_p0176b14║猶點舊秊燈只如臨濟大師來也和尚又作
L155n1643_p0176b15║麼生師云隔華嗁鳥喚行人進云某甲禮拜
L155n1643_p0177a01║去也師云裁衫䥘卻領乃云春風吹大壄物
L155n1643_p0177a02║有卉而必芳赫日耀當天處無幽而不燭拈
L155n1643_p0177a03║拄杖卓一下云况復寒灮吞萬象一法印森
L155n1643_p0177a04║羅大哉洋洋乎發育萬物峻極於天者乎是
L155n1643_p0177a05║故內聖得之而木鐸千春外王得之而儀形
L155n1643_p0177a06║百辟抂位尊官得之而覃敷至化黼黻皇猷
L155n1643_p0177a07║見歬檀護得之而壺教修明天真內葆合堂
L155n1643_p0177a08║清眾得之而無生克證諸見頓亾所以或遠
L155n1643_p0177a09║或近或去或不去聖人之行不同也肰即總
L155n1643_p0177a10║而別別則天上人間即異而同同一大灮明
L155n1643_p0177a11║藏如是則往也抂裏許復也抂裏許結也抂
L155n1643_p0177a12║裏許解也抂裏許卓拄杖起座云因甚山僧
L155n1643_p0177a13║不抂裏許且歸嵒下座等待月明時。
L155n1643_p0177a14║開爐上堂爐頭量濶世界圅同火種㴱薶千
L155n1643_p0177a15║生不斷本自孤明歷歷何須百丈橫挑常時
L155n1643_p0177b01║大用現歬那抂龍門豎撥頭陀石被莓苔裏
L155n1643_p0177b02║擿筆峰遭薜荔纏未為分外羅漢院裏一秊
L155n1643_p0177b03║度三箇行者歸宗寺裏參退喫茶蓋是尋常
L155n1643_p0177b04║牽東籬補西壁山僧且恁上來牛頭沒馬頭
L155n1643_p0177b05║回諸人一等下去卻謂如蟲禦木太殺減渠
L155n1643_p0177b06║威灮遂喝一喝云祇如司馬頭陀舉壄狐話
L155n1643_p0177b07║問溈山山以手撼門扇三下又作麼生早知
L155n1643_p0177b08║燈是火飯熟已多時。
L155n1643_p0177b09║受徑山能仁萬壽禪寺請拈護法當山疏示
L155n1643_p0177b10║眾云馬師圜相緘來久全幅今朝始啟封以
L155n1643_p0177b11║手點一點云點下若開千聖眼德雲何事話
L155n1643_p0177b12║重逢其或未肰㪅請維那高聲朗讀且圖別
L155n1643_p0177b13║峰相見宣疏畢陞座云徑山堂就能仁上國
L155n1643_p0177b14║一話將此際譚不動道場來徧吉未撩煙水
L155n1643_p0177b15║已周參還有恁麼人麼出來共相證據僧問
L155n1643_p0178a01║秦望山高凌霄峰遠即今未上徑山先請和
L155n1643_p0178a02║尚舉揚若到山中如何垂示師云榑桑赫日
L155n1643_p0178a03║當空見今古紅灮爍太虛進云恁麼則直截
L155n1643_p0178a04║分明一椎兩當師云但見日又夜教人爭少
L155n1643_p0178a05║秊進云祇如弘宗曜祖一句又作麼生師云
L155n1643_p0178a06║天上有星皆拱北人間無水不朝東進云勝
L155n1643_p0178a07║地非師重舉令祖關誰揭與人看師云眼裏
L155n1643_p0178a08║瞳人吹叫子乃云所以一真絕待本無心境
L155n1643_p0178a09║之分法法圜同寧有自他之間蓋智因情而
L155n1643_p0178a10║暌隔體緣想而差殊遂𠊳百億浮幢剛被迷
L155n1643_p0178a11║雲暜覆妙嚴佛土幾遭豐艸全遮果若坐斷
L155n1643_p0178a12║主人公不起第二見則全心即境全境即心
L155n1643_p0178a13║心境交融自他無礙𠊳能握金成土易地為
L155n1643_p0178a14║天不見道諸佛菩薩有解脫名不可思議若
L155n1643_p0178a15║菩薩住是解脫者以須彌之高廣納芥子中
L155n1643_p0178b01║無所增減須彌山王本相如故而四天王忉
L155n1643_p0178b02║利諸天不覺不知己之所入惟應度者乃見
L155n1643_p0178b03║須彌入芥子中驀豎拄杖召大眾云見麼徑
L155n1643_p0178b04║山三千樓閣百萬松杉已向山僧拄杖頭上
L155n1643_p0178b05║湛肰安住了也且道山僧於中作何佛事卓
L155n1643_p0178b06║一下云八十七燈重剔起家聲從此布閻浮
L155n1643_p0178b07║崑玉李居士生辰請上堂山僧昨夜夢挾飛
L155n1643_p0178b08║鯨遨遊十洲三島邂逅蓬萊山下遇見一夥
L155n1643_p0178b09║倦真各各嚴持鳳脂麐修瓊漿玉液將賀九
L155n1643_p0178b10║天應元䨓聲暜化天尊壽旦相邀山僧同往
L155n1643_p0178b11║大羅天上正當發行之際羣仙互讓不歬山
L155n1643_p0178b12║僧曰序齒如何羣仙曰諾遂序得彭祖錢鏗
L155n1643_p0178b13║秊高八百寶掌和尚秊逾千春復有麻姑王
L155n1643_p0178b14║遠之流自序接侍以來已見東海三為桑田
L155n1643_p0178b15║由是羣仙景仰僉欲推為上首唯山僧手中
L155n1643_p0179a01║拄杖子橫頭不擡直頭不點羣仙曰某等只
L155n1643_p0179a02║如此未審尊秊多少拄杖子曰有底追風天
L155n1643_p0179a03║馬腳蹏濶𠊳道晝夜一百八有底解凍春冰
L155n1643_p0179a04║滑似油又道蘇州有常州有其實不可以智
L155n1643_p0179a05║知不可以識識同真際等法性無性無生無
L155n1643_p0179a06║所倚是故有時見長則能演七日以為一劫
L155n1643_p0179a07║有時示短則能促一劫以為七日有時翻頭
L155n1643_p0179a08║作尾則能以過去世回入未來世有時翻尾
L155n1643_p0179a09║作頭則能以未來世移置見抂世不見道一
L155n1643_p0179a10║念暜觀無量劫無去無來亦無住當拄杖子
L155n1643_p0179a11║說是法時大地一時六種震動所謂動徧動
L155n1643_p0179a12║等徧動起徧起等徧起踊徧踊等徧踊震徧
L155n1643_p0179a13║震等徧震㖃徧㖃等徧㖃擊徧擊等徧擊和
L155n1643_p0179a14║山僧竹匡牀子也響動起來遂爾驚醒大眾
L155n1643_p0179a15║山僧作夢且置畢竟拄杖子承誰恩力得壽
L155n1643_p0179b01║命長卓一下云金生麗水玉出崑岡。
L155n1643_p0179b02║晚參舉南禪師示眾有一人朝看華嚴莫觀
L155n1643_p0179b03║般若晝夜精勤無有暫暇有一人不參禪不
L155n1643_p0179b04║論義把箇破席日裏睡如是二人同到黃龍
L155n1643_p0179b05║一人有為一人無為安下那一箇即是良久
L155n1643_p0179b06║云功德天黑暗女有智主人二俱不受師云
L155n1643_p0179b07║山僧不比黃龍小家子禪如是二人同到能
L155n1643_p0179b08║仁一齊安下何故海濶從魚躍天空任鳥飛。
L155n1643_p0179b09║上堂舉璣和尚問僧禪以何為義僧下語皆
L155n1643_p0179b10║不𢍆理僧請益璣璣代云以謗為義雪堂拈
L155n1643_p0179b11║云三世諸佛是謗西天二十八祖是謗唐土
L155n1643_p0179b12║六代祖師是謗天下老和尚是謗諸人是謗
L155n1643_p0179b13║山僧是謗於中還有不謗者也無譚玄說妙
L155n1643_p0179b14║河沙數爭似雙峰謗得親師云若是能仁禪
L155n1643_p0179b15║以何為義以飽為義任他三世諸佛西天東
L155n1643_p0180a01║土歷代祖師天下老和尚諸人與山僧若有
L155n1643_p0180a02║纖豪不飽如何歇得馳求之心即今諸人作
L155n1643_p0180a03║麼生得飽足去拈拂子擿下云天寒日短兩
L155n1643_p0180a04║人共一碗。
L155n1643_p0180a05║上堂問雲水躋蹌即不問薦嚴一句請師宣
L155n1643_p0180a06║師云霛衣未脫難㤀奉孝滿𣍘山始愛顛進
L155n1643_p0180a07║云未審承與居士即今抂甚處安身立命師
L155n1643_p0180a08║云鐵牛不喫欄邊艸直蹋須彌頂上眠進云
L155n1643_p0180a09║與麼則生生同佛智世世𢍆無為師云南柯
L155n1643_p0180a10║十㪅乃云霛衣未脫奉重難㤀孝滿𣍘山始
L155n1643_p0180a11║愛顛酒果若夢破南柯十㪅天曉則大開眼
L155n1643_p0180a12║來尚無能生所生之父母况有存沒去來之
L155n1643_p0180a13║消耗其或未肰搖拂子云以此振鈴伸召請
L155n1643_p0180a14║喝一喝云𮘗經薦亾霛皆共成佛道。
L155n1643_p0180a15║為新戒付衣盋上堂萬里無片雲青天也須
L155n1643_p0180b01║喫棒寸絲曾不挂尤有赤力渾身若是敵勝
L155n1643_p0180b02║丈夫英霛漢子仗文殊劒持殃崛刀逢佛殺
L155n1643_p0180b03║佛逢祖殺祖逢阿羅漢殺阿羅漢逢父母殺
L155n1643_p0180b04║父母逢自己殺自己翻身跳出虛空背上吒
L155n1643_p0180b05║沙立地肰後與一切人撦破皮可漏子俾伊
L155n1643_p0180b06║薦取未入胞胎時一段風灮豈肯著相循名
L155n1643_p0180b07║麻纏紙裹落他今時不見僧問洞山時時勤
L155n1643_p0180b08║拂拭為甚麼不得他衣盋未審甚麼人合得
L155n1643_p0180b09║山云不入門者僧云祇如不入門者還得也
L155n1643_p0180b10║無山云雖肰如此不得不與他隨即云直道
L155n1643_p0180b11║本來無一物尤不合得他衣盋你道甚麼人
L155n1643_p0180b12║合得者裏合下得一轉語且道合下甚麼語
L155n1643_p0180b13║好時有一僧連下九十六轉語竝不𢍆山意
L155n1643_p0180b14║末後云直饒將來也無處著山始肯師驀拈
L155n1643_p0180b15║起衣盋云且道者裏合作麼生傳持良久云
L155n1643_p0181a01║自從春色來嵩少三十六峰青到今。
L155n1643_p0181a02║成道上堂管窺午夜一星星夢破霛山覺道
L155n1643_p0181a03║成赫日大明灮暜照迷雲尤自翳雙睛大覺
L155n1643_p0181a04║世尊因感此事所以歎曰奇哉一切眾生皆
L155n1643_p0181a05║具有如來智慧德相但以𡚶想執著而不自
L155n1643_p0181a06║證得耳諸仁者要知𡚶想執著麼拍右厀一
L155n1643_p0181a07║下云者裏是要識智慧德相麼拍左厀一下
L155n1643_p0181a08║云者裏是若也如此明得則千歧一致釋迦
L155n1643_p0181a09║成道不先萬古長今諸人證真不後既不先
L155n1643_p0181a10║不後也則釋迦即是諸人諸人即是釋迦無
L155n1643_p0181a11║二無二分無別無斷故既無二無二分無別
L155n1643_p0181a12║無斷故又喚甚麼作智慧德相又喚甚麼作
L155n1643_p0181a13║𡚶想執著簡點將來釋迦老子尤肰夢眼未
L155n1643_p0181a14║開於此不明山僧㪅為諸人入如來性起三
L155n1643_p0181a15║昧轉大法輪去也卓拄杖一下云下座同詣
L155n1643_p0181b01║大雄寶殿各各嚴整威儀共伸拜賀之忱。
L155n1643_p0181b02║受道場山護聖萬壽禪寺請上堂問昔日梵
L155n1643_p0181b03║王請佛蓋為羣生今朝道峰請師當為何事
L155n1643_p0181b04║師云五九四十五太陽來入戶進云紫羅帳
L155n1643_p0181b05║裏承官誥金榜題名天下知師云蒿箭䠶須
L155n1643_p0181b06║彌進云四眾沾恩學人禮謝師云你還收得
L155n1643_p0181b07║大食國裏寶刀麼進云大眾證明師云依舊
L155n1643_p0181b08║口銜羊角乃云南朝三百寺十剎勝居歬雙
L155n1643_p0181b09║徑神龍窟道山列聖淵法鼓千秋振祖燈奕
L155n1643_p0181b10║世然欲為置品第軒輊難與縣歬月禹航令
L155n1643_p0181b11║專人致錦箋相邀國一席言言見諦詮因乏
L155n1643_p0181b12║長風𠊳公案茲未圜詎意湖州路弘護㪅精
L155n1643_p0181b13║䖍請居伏虎嵒璧合還珠聯方驗瑤田事一
L155n1643_p0181b14║粥果歬緣用舍固非我行藏信有天生平頗
L155n1643_p0181b15║達此去住恆得𠊳無心雲出岫有景月臨川
L155n1643_p0182a01║但媿駑馬步何以追昔贒驀拈拄杖云𦕼將
L155n1643_p0182a02║拄杖子徹骨為人宣大眾且道山僧拄杖子
L155n1643_p0182a03║有甚長處卓一下云八千子弟今何抂一統
L155n1643_p0182a04║江山屬帝乾。
L155n1643_p0182a05║赴道峰過武林金剛菴值菴主生辰眾檀請
L155n1643_p0182a06║陞座慶祝金剛種智圜常陶成佛祖般若霛
L155n1643_p0182a07║灮獨耀發見人天發見人天則為人天而作
L155n1643_p0182a08║父陶成佛祖則與佛祖而為師既為佛祖之
L155n1643_p0182a09║師復作人天之父則天上天下惟我獨尊㪅
L155n1643_p0182a10║說甚麼七步周行四方目顧全鋒敵勝哮㖃
L155n1643_p0182a11║驚羣要且佛祖從唲聲裏祈霛人天就浣盆
L155n1643_p0182a12║邊乞命乃至髑髏明世界恆沙日月灮吞脊
L155n1643_p0182a13║骨拄乾坤百億風輪豎透如山願固似海悲
L155n1643_p0182a14║㴱五欲八風中吒沙歷落地闢金剛之壽域
L155n1643_p0182a15║於一豪端見寶王剎一如壯士展臂不假他
L155n1643_p0182b01║力闡般若之真風坐微塵裏轉大法輪大似
L155n1643_p0182b02║鳥王劈海直取龍吞橫按拄杖喝一喝云正
L155n1643_p0182b03║當今日瑞氣騰空祥雲帀地畢竟是誰風月
L155n1643_p0182b04║荊山璞出連城璧楚澤蓂開萬國春。
L155n1643_p0182b05║天童弘覺忞禪師語錄卷第七
L155n1643_p0182b06║音釋
L155n1643_p0182b07║蜻蜓（上倉經切音青下唐丁切音廷蜻蜓蟲名一名蜻蛉）。磷（良刅切音吝薄
L155n1643_p0182b08║石也）。瞢（謨中切木平聲目不明也）。黼黻（上匪父切音甫下分物切音弗黼文
L155n1643_p0182b09║如斧黻文如兩已相背）。壼（苦本切音悃宮中衖謂之壼）。