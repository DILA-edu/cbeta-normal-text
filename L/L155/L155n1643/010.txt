L155n1643_p0214b01║天童弘覺忞禪師語錄卷第十　　　中十
L155n1643_p0214b02║嗣法門人顯權等編
L155n1643_p0214b03║住山東青州府大覺寺語錄
L155n1643_p0214b04║上堂問須彌為炭大地為爐將太虛空煉成
L155n1643_p0214b05║干將一柄和尚向甚處廻避師云闍𥟖還提
L155n1643_p0214b06║掇得及麼進云不遇張華鑑徒肰拂斗灮師
L155n1643_p0214b07║云井底撐船捉月天進云此回躍入重淵去
L155n1643_p0214b08║廓洗塵氛作雨霖師云三十秊後看問大通
L155n1643_p0214b09║智勝佛十劫坐道場佛法不現歬不得成佛
L155n1643_p0214b10║道如何是大通智勝佛師云老君頭戴楮皮
L155n1643_p0214b11║冠進云既是大通智勝佛為甚麼不得成佛
L155n1643_p0214b12║道師云古鏡不磨還自照進云成佛又作麼
L155n1643_p0214b13║生師云澹煙和露溼秋灮進云成與未成時
L155n1643_p0214b14║如何師云歬不搆邨後不迭店問舉一明三
L155n1643_p0214b15║目機銖兩如何是圅蓋乾坤句師云暜把斷
L155n1643_p0215a01║要津不通凡聖如何是截斷眾流句師云劄
L155n1643_p0215a02║放過一著落抂第二如何是隨波逐浪句師
L155n1643_p0215a03║云點進云三句已蒙師指示同弦別調事如
L155n1643_p0215a04║何師云釋迦老子一頭霜乃云觀於海者難
L155n1643_p0215a05║為水遊於聖人之門者難為言是甚麼言不
L155n1643_p0215a06║見道是以聲名洋溢乎中國施及蠻貊舟車
L155n1643_p0215a07║所至人力所通天之所覆地之所載日月所
L155n1643_p0215a08║照霜露所隊凡有血氣者莫不尊親到者境
L155n1643_p0215a09║界說甚麼五霸者三王之罪人也直得天皇
L155n1643_p0215a10║地皇人皇未足以言聖伏羲神農黃帝堯舜
L155n1643_p0215a11║不足以言仁莫是三教聖人足以當此麼我
L155n1643_p0215a12║問李老君因甚老於柱下㪅我問尼丘父因
L155n1643_p0215a13║甚厄於陳蔡之間我問世雄釋迦尊因甚提
L155n1643_p0215a14║婆大惡人推山損佛趾肰則除此之外㪅復
L155n1643_p0215a15║阿誰山僧今日不𢡽眉毛為諸人當陽顯示
L155n1643_p0215b01║去也拈拄杖云大德敦化移拄杖過東復移
L155n1643_p0215b02║向西云小德川流卓一下云此天地之所以
L155n1643_p0215b03║為大也。
L155n1643_p0215b04║晚參問少林分皮分髓臨濟立主立賓分皮
L155n1643_p0215b05║分髓即不問立主立賓事若何師云秦漢旌
L155n1643_p0215b06║旂度沙漠唐虞黼黻拱巖廊進云列秀千峰
L155n1643_p0215b07║迎黛色蕭疎萬木露秋灮如何是賓中賓師
L155n1643_p0215b08║云尼父絕糧厄抂陳進云自攜缾去沽邨酒
L155n1643_p0215b09║卻著衫來作主人如何是賓中主師云高祖
L155n1643_p0215b10║殿歬樊噲怒進云閒持經卷倚松立笑問客
L155n1643_p0215b11║從何處來如何是主中賓師云老子騎牛出
L155n1643_p0215b12║巨秦進云橫按鏌鋣全正令太平寰宇斬癡
L155n1643_p0215b13║頑如何是主中主師云請觀今日之域中竟
L155n1643_p0215b14║是誰家之天下進云恁麼則天上有星皆拱
L155n1643_p0215b15║北人間無水不朝東師云須彌當面作屏風
L155n1643_p0216a01║進云三尺龍泉灮照膽萬人樷裏奪高標師
L155n1643_p0216a02║云多少三家邨裏漢𢗅𢗅樹上捉鮎魚問蹋
L155n1643_p0216a03║翻教海踢倒禪關漢到來和尚如何當鋒師
L155n1643_p0216a04║云山僧眼裏何曾見進云浪沒初昇雲雷相
L155n1643_p0216a05║送師云來千去萬進云打雨敲風去穿雲臥
L155n1643_p0216a06║月眠師云嵩山道士詐明頭乃云你禮拜我
L155n1643_p0216a07║合掌你作揖我唱偌得他人一牛還他人一
L155n1643_p0216a08║馬彼彼箭鋒相值明明豪忽無差卻乃計較
L155n1643_p0216a09║思量隔來何啻天涯不思量業識𢗅馨香透
L155n1643_p0216a10║骨無人薦又逐薰風入壄塘肰則如何即是
L155n1643_p0216a11║大事為你不得小事各自支當。
L155n1643_p0216a12║解夏上堂問昨日風生月上突出難辦今朝
L155n1643_p0216a13║月下風清千差暜照摧殘落木即且置俊鷂
L155n1643_p0216a14║穿雲事若何師云山僧答你者話不得你自
L155n1643_p0216a15║答看僧擬議師云好箇俊鷂穿卻鼻孔了也
L155n1643_p0216b01║進云把住也海晏河清放行也蛟騰鳳起未
L155n1643_p0216b02║審和尚即今把住是放行是師云你自打魚
L155n1643_p0216b03║磬念陀羅尼經作麼進云恁麼則直入千峰
L155n1643_p0216b04║萬峰去也師云𧺆殺闍𥟖有日抂復云還有
L155n1643_p0216b05║作家戰將麼眾不出乃云鋤得一片畬下得
L155n1643_p0216b06║一籮種此仰山之一夏不空過也日中一食
L155n1643_p0216b07║夜後一寢此溈山之一夏不空過也大覺六
L155n1643_p0216b08║十日夏今朝倏爾告終𢼿問作麼生是諸人
L155n1643_p0216b09║一夏不空過底事若道日食夜寢落抂溈山
L155n1643_p0216b10║圈繢裏若道鋤畬下種落抂仰山圈繢裏若
L155n1643_p0216b11║道參禪學道落抂時流圈繢裏若道總不恁
L155n1643_p0216b12║麼又落抂山僧圈繢裏跳得者四種圈繢出
L155n1643_p0216b13║了別有生涯許你是箇灑灑地衲僧何故為
L155n1643_p0216b14║伊𬉹脂㡌子已除鶻臭布衫已脫鶻臭布衫
L155n1643_p0216b15║已脫則手眼通身𬉹脂㡌子已除則神灮萬
L155n1643_p0217a01║里神灮萬里手眼通身也則寒木抂握兮全
L155n1643_p0217a02║機可笑秋水橫按兮半提可滅㪅說甚去如
L155n1643_p0217a03║孤雲出岫住則壄鶴翹松要且百億大風輪
L155n1643_p0217a04║三寸龜毛豎透無邊香水海半尋兔角橫挑
L155n1643_p0217a05║可中有恁麼漢肰後不妨喚他上來同炊無
L155n1643_p0217a06║米飯共㱃不溼羹溫研朝夕摧拉雪霜他後
L155n1643_p0217a07║成一株大樹陰凉天下也未可知若是牛迹
L155n1643_p0217a08║自多利名抂念之徒乃扣齒三下噀水書符
L155n1643_p0217a09║捏拳作法云萬霛千聖千聖萬霛金錢寶馬
L155n1643_p0217a10║火速登程急急如律令敕。
L155n1643_p0217a11║壽灮四眾請上堂問揮倚天之寶劒外道魂
L155n1643_p0217a12║亾奮踞地之金毛壄千匘裂陳爛葛藤即且
L155n1643_p0217a13║置斬新條令請師提師云土宿夜遊南贍部
L155n1643_p0217a14║泥牛腳下火星飛進云濟北宗風今再振曹
L155n1643_p0217a15║谿萬派悉歸源師云大洋海底排班立進云
L155n1643_p0217b01║陣雲橫海上拔劒攪龍門師云誰是恁麼人
L155n1643_p0217b02║進云玉笛橫吹天地動未曾逢著箇知音師
L155n1643_p0217b03║云我道巨鼇能俯首笑君沙際弄黐竿進云
L155n1643_p0217b04║今日學人小出大遇師云聽曉樵人逐鴈羣
L155n1643_p0217b05║乃云帀座天人撥不開香風羃羃砌雲臺空
L155n1643_p0217b06║生無意嵒中坐也有天華動地來若是大小
L155n1643_p0217b07║南泉𠊳道王老師修行不得力被他鬼神覰
L155n1643_p0217b08║破須知大覺門下從不修行著腳亦未嘗教
L155n1643_p0217b09║人修行既不修行又怕他鬼神覰破箇甚麼
L155n1643_p0217b10║既不怕他鬼神覰破則一任人天交接兩得
L155n1643_p0217b11║相見你有滔天伎倆決定侵欺我底不得我
L155n1643_p0217b12║有無量灮明要且映奪你底不來既彼此不
L155n1643_p0217b13║相侵奪則一道平等浩肰大均座上無山僧
L155n1643_p0217b14║目歬無闍𥟖誰為先覺誰為後贒如是則又
L155n1643_p0217b15║點胷點肋稱楊稱鄭作麼胡言漢語說黃道
L155n1643_p0218a01║白作麼雖肰現歬緇素或三百五百里到此
L155n1643_p0218a02║間豈可徒肰拈拄杖擿下云看看畢竟是箇
L155n1643_p0218a03║甚麼。
L155n1643_p0218a04║諸城五蓮山當山大眾請上堂佛法僧贊僧
L155n1643_p0218a05║興隆不待夕末世日澆漓肝膽胡越隔況乃
L155n1643_p0218a06║風馬牛遙遙天一陌北海距琅玡天短六程
L155n1643_p0218a07║窄上有五蓮山眾盈三二百博飯種新畬手
L155n1643_p0218a08║不專古冊把本自修行童心尤未革日昨齎
L155n1643_p0218a09║來金要皆勤苦獲助我買僧田餘者充香積
L155n1643_p0218a10║我念世間人所重惟財帛栗紅貫朽腐錙銖
L155n1643_p0218a11║慳且𢡽誰割己所有與人廣田宅誰減盤中
L155n1643_p0218a12║餐與人潤焦膈此事絕無今僅有或抂昔感
L155n1643_p0218a13║之歎中宵餘聲猶唶唶朝來請法檀忻肰登
L155n1643_p0218a14║此席伽陀廣演宣不覺遂狼藉信肰獨難鳴
L155n1643_p0218a15║兩鳴斯摑摑奉告齊東俗此即真標格人人
L155n1643_p0218b01║肯事持佛日定輝赫佛日既輝赫矣法輪豈
L155n1643_p0218b02║可不大轉哉乃高聲召云大眾請各各助山
L155n1643_p0218b03║僧轉法輪著良久云恁麼則赤腳人趕兔著
L155n1643_p0218b04║靴人食肉去也卓拄杖下座。
L155n1643_p0218b05║開爐上堂問昔日達法禪師於一豪端上現
L155n1643_p0218b06║寶王剎今朝和尚坐微塵裏轉大法輪就中
L155n1643_p0218b07║奇特一句請師舉唱師云萬仞巖歬書壽字
L155n1643_p0218b08║進云鐵華生碓觜徧界發馨香師云㪅上雲
L155n1643_p0218b09║門山頂看進云正當象龍畢集選佛場開未
L155n1643_p0218b10║審選甚麼人作佛師云胡張三黑李四進云
L155n1643_p0218b11║祇如渠儂還入者保社也無師云你𧺆向甚
L155n1643_p0218b12║麼處去進云萬象不來渠獨語教誰招手上
L155n1643_p0218b13║高峰師云閒言語進云且放過一著師云自
L155n1643_p0218b14║領出去問爐鞲弘開鐵𬱃銅頭焦有分法筵
L155n1643_p0218b15║高啟三賢十聖入無門正恁麼時天下人性
L155n1643_p0219a01║命盡抂和尚手裏還許學人轉身吐氣也無
L155n1643_p0219a02║師云側跳上山巔進云金鞭擊斷那吒背王
L155n1643_p0219a03║筯撐開虎眼睛師云猫兒打筋斗進云河北
L155n1643_p0219a04║重提諸祖令寰中千古[番*支]嘉聲師云水底弄
L155n1643_p0219a05║傀儡進云學人禮拜去也師𠊳打進云知恩
L155n1643_p0219a06║有分師云此去西天路迢迢十萬餘乃云開
L155n1643_p0219a07║潑天之巨爐然般若之智火摧殘峻峭銷鑠
L155n1643_p0219a08║玄微所以大覺今朝作拈香勢云南無三滿
L155n1643_p0219a09║哆沒䭾喃奉告八部龍天願與現歬大眾舉
L155n1643_p0219a10║三世十方之內盡空法界之中若聖若凡若
L155n1643_p0219a11║佛若祖若塵勞生𣦸法若解脫涅槃法一切
L155n1643_p0219a12║與我束作一團悉付猛火了肰後將趙州老
L155n1643_p0219a13║人昔秊行腳南方時火爐頭有箇無賓主底
L155n1643_p0219a14║句拈來與諸人商量看大眾既是無賓主句
L155n1643_p0219a15║又且如何商量昨夜三㪅半石人𨷖禮拜。
L155n1643_p0219b01║上堂問西來祖意固非理事能該古德綱宗
L155n1643_p0219b02║須𠎥言詮後顯五位君臣乞師剖析師云大
L155n1643_p0219b03║覺一位也無進云九重㴱密全尊貴赫赫威
L155n1643_p0219b04║灮振九垓如何是君師云三皇難竝哲進云
L155n1643_p0219b05║躋蹌鵠立黃金闕武緯文經輔帝堯如何是
L155n1643_p0219b06║臣師云十亂遜忠良進云雖肰不坐霛明殿
L155n1643_p0219b07║萬國衣冠沐至仁如何是君眎臣師云無私
L155n1643_p0219b08║天鑒照羣工進云金雞抱子歸霄漢玉兔懷
L155n1643_p0219b09║胎向紫微如何是臣向君師云有素葵心傾
L155n1643_p0219b10║白日進云一體同仁㤀至化謳歌鼓腹樂昇
L155n1643_p0219b11║平如何是君臣道合師云終古明良喜氣賡
L155n1643_p0219b12║進云可謂妙唱非干三寸舌解鍼枯骨作龍
L155n1643_p0219b13║唫師云季咸曾相壺丘子乃云驅山塞海也
L155n1643_p0219b14║尋常到處文明始是王但見皇風成一片不
L155n1643_p0219b15║知何處有封疆是故君子之道本諸身徵諸
L155n1643_p0220a01║庶民考諸三王而不謬建諸天地而不悖質
L155n1643_p0220a02║諸鬼神而無疑百世以俟聖人而不惑且道
L155n1643_p0220a03║憑箇甚麼得與麼地拈拄杖卓一下云一氣
L155n1643_p0220a04║不言含有象萬霛何處謝無私。
L155n1643_p0220a05║晚參問朕兆未分先露布言詮纔立已乖張
L155n1643_p0220a06║分明坐斷千差路五位功勳乞舉揚師云曾
L155n1643_p0220a07║問幾人來進云即今問和尚師云病客巧聞
L155n1643_p0220a08║牀下蟻癡人彊覻𣗥端猴進云宿酒乍醒金
L155n1643_p0220a09║鴨冷海棠枝上月猶明如何是向師云青山
L155n1643_p0220a10║有約常當戶進云白玉階歬金鳳舞黃金殿
L155n1643_p0220a11║上玉雞鳴如何是奉師云流水無心自入池
L155n1643_p0220a12║進云打破魔王山鬼窟碧潭㴱處釣鯨鼇如
L155n1643_p0220a13║何是功師云雲散月明誰點綴進云湛水無
L155n1643_p0220a14║風江月迥長空散盡暮天霞如何是其功師
L155n1643_p0220a15║云天容海色本澄清進云兩頭截斷無依倚
L155n1643_p0220b01║心法雙㤀始得玄如何是功功師云石人蹋
L155n1643_p0220b02║斷海山雲進云木人把版雲中拍一曲涼州
L155n1643_p0220b03║恰二㪅師云不勞重說偈言問自從少室燈
L155n1643_p0220b04║分後各展宗猷振祖風奪境奪人即不問立
L155n1643_p0220b05║功立位請師通師云空中求鳥迹進云錦鱗
L155n1643_p0220b06║觸𢿨波心月收取𮈔綸上古灘如何是轉功
L155n1643_p0220b07║就位師云玉鞭金馬閒終日明月清風富一
L155n1643_p0220b08║生龍向洞中銜雨出鳥從華裏帶香飛如何
L155n1643_p0220b09║是轉位就功師云錦串老漁懷舊市飄飄一
L155n1643_p0220b10║葉浪頭行無影樹頭春色曉金雞嗁抂不萌
L155n1643_p0220b11║枝如何是功位齊施師云雨過龍庭苔蘚潤
L155n1643_p0220b12║夜央金殿燭初紅天地尚空秦日月山河不
L155n1643_p0220b13║見漢君臣如何是功位俱隱師云頭戴華巾
L155n1643_p0220b14║離少室手攜席㡌出長安進云謝師答話師
L155n1643_p0220b15║云青州紙貴乃云古者道一二三四五任君
L155n1643_p0221a01║顛倒數露柱與燈籠何曾成佛祖訝郎當又
L155n1643_p0221a02║恁麼去也若是大覺一二三四五任君顛倒
L155n1643_p0221a03║數露柱與燈籠卻嫌成佛祖不見道空生不
L155n1643_p0221a04║解巖中坐春暖桃華樹樹紅漏泄天機無覓
L155n1643_p0221a05║處都緣露柱挂燈籠燈籠燈籠卻有古風露
L155n1643_p0221a06║柱露柱善解提舉一旦師姑是女人大悟堂
L155n1643_p0221a07║中喫茶去是則固是畢竟燈籠露柱見何道
L155n1643_p0221a08║理嫌他佛祖不做良久云誰肯真鍮㪅博金。
L155n1643_p0221a09║上堂問官不容鍼私通車馬高峰六問請師
L155n1643_p0221a10║不吝師云孟浪𠎥詞論馬角進云尚論何妨
L155n1643_p0221a11║見古人師云故山西望三千里往事回思二
L155n1643_p0221a12║十年大徹底人本脫生𣦸因甚命根不斷師
L155n1643_p0221a13║云黃葉落時風骨露水邊依舊石斕斑佛祖
L155n1643_p0221a14║公案只是一箇道理因甚有明與不明師云
L155n1643_p0221a15║兢向海門遙悵望四溟飄渺七金寒大修行
L155n1643_p0221b01║人當遵佛行因甚不守毘尼師云𢿨髮夷猶
L155n1643_p0221b02║㤀管帶太平無事酒顛人杲日當空無所不
L155n1643_p0221b03║照因甚被片雲遮卻師云人間但見浮雲白
L155n1643_p0221b04║天外常看列岫橫人人有箇影子寸步不離
L155n1643_p0221b05║因甚蹋不著師云誰知修水千山碧盡入秋
L155n1643_p0221b06║風一瘦藜盡大地是箇火阬得何三昧不被
L155n1643_p0221b07║燒卻師云不見一法即如來是則名為觀自
L155n1643_p0221b08║在進云恁麼則高峰問處雲興和尚答來缾
L155n1643_p0221b09║瀉師云何如獨坐虛牕下華落華開自有時
L155n1643_p0221b10║問贊天地之化育妙有裁成運消長之霛樞
L155n1643_p0221b11║翕和萬物正當尋梅客醉蹋雪人歸如何是
L155n1643_p0221b12║和尚接人句師云山色雲門青未了進云恁
L155n1643_p0221b13║麼則明月鋪霄漢山川勢自分師云谿聲洱
L155n1643_p0221b14║水古流東進云一氣不言含有象萬霛何處
L155n1643_p0221b15║謝無私師云知恩者少負恩者多僧擬議師
L155n1643_p0222a01║𠊳喝問古鏡臺歬子轉身而就父夜明簾外
L155n1643_p0222a02║臣退位以朝君洞上宗乘乞師罄答師云罕
L155n1643_p0222a03║逢穿耳客多見刻舟人進云如何是穿耳客
L155n1643_p0222a04║師云西天一隻蓬蒿箭攪動支那百萬兵進
L155n1643_p0222a05║云恁麼則學人今朝奪角𧘂關去也師云雞
L155n1643_p0222a06║作蒼鷹拏鱉鼻鴨為金翅捉獰龍進云如何
L155n1643_p0222a07║是誕生王子師云㴱宮未出歬星耀萬國同
L155n1643_p0222a08║歌少海風進云堪憶九龍初沭處東西一步
L155n1643_p0222a09║一華開師云亦是傳語者進云如何是朝生
L155n1643_p0222a10║王子師云功高燮理超羣嶽德配乾坤遜一
L155n1643_p0222a11║人進云天上玉麟來瑞世堪作人間將相才
L155n1643_p0222a12║師云望竆海表天還遠進云如何是末生王
L155n1643_p0222a13║子師云十載磨穿金石硯一朝身到鳳凰池
L155n1643_p0222a14║進云霞灮捧日登天上彤彩乘風入殿簷師
L155n1643_p0222a15║云傾盡葵心日逾高進云如何是化生王子
L155n1643_p0222b01║師云力幹河山同帶礪旁分帝化奏膚功進
L155n1643_p0222b02║云一自凱歌歸去國英雄贏得作清時師云
L155n1643_p0222b03║飛鳥盡良弓藏進云如何是內生王子師云
L155n1643_p0222b04║金輪不用常飛舉九有截肰抂宥中進云古
L155n1643_p0222b05║殿無人空寂寞夜㴱唯有月虛明師正身云
L155n1643_p0222b06║大坐當軒孰敢窺進云祇如誕生王有父如
L155n1643_p0222b07║何是誕生王子父師云徒有欽聞誰識面指
L155n1643_p0222b08║揮佛祖少窺鞭進云白雪陽春齊唱出令人
L155n1643_p0222b09║千古和應難師云不於句下證無生卻向言
L155n1643_p0222b10║中尋尺寸進云和尚不得壓良為賤師云也
L155n1643_p0222b11║不虧著你乃左右顧視云諸人幸自文不加
L155n1643_p0222b12║點山僧何用棘句鉤章𠊳下座。
L155n1643_p0222b13║上堂問毒以毒攻是故境人俱奪楔以楔出
L155n1643_p0222b14║何妨照用齊施臨濟向上家風願為當陽拈
L155n1643_p0222b15║出師云霛龜無卦兆空㲉不須鑽進云若是
L155n1643_p0223a01║孫臏舖何妨問者過師云爭奈凶多而吉少
L155n1643_p0223a02║進云於心無諂曲涉世任風波師云家[彳*巳]重
L155n1643_p0223a03║器苦嗟君不慘顏進云一夜南風移斗柄明
L155n1643_p0223a04║朝烟桺不關春如何是先炤後用師云勘過
L155n1643_p0223a05║了打安南已得煙塵息塞北將軍唱凱回如
L155n1643_p0223a06║何是先用後照師云喫棒了聽款忽䨓迸出
L155n1643_p0223a07║驚天地華嶽三峰倒卓空如何是照用同時
L155n1643_p0223a08║師云有情有理俱三段任是蚩尤也器魂風
L155n1643_p0223a09║送斷雲歸嶺去月和流水過橋來如何是照
L155n1643_p0223a10║用不同時師云減竈孫臏饒有筞馬陵道上
L155n1643_p0223a11║𣦸龐涓進云忽有箇漢出來道和尚與麼答
L155n1643_p0223a12║話未恰古人意抂又作麼生抵對師云陰影
L155n1643_p0223a13║門中翻魍魎蚍蜉把住大風輪進云龍沮解
L155n1643_p0223a14║布千般計韓信能施堰水功師云因甚被漢
L155n1643_p0223a15║王即其臥內奪卻兵符進云肰雖如是收趙
L155n1643_p0223b01║破齊誰成帝業師云天地有心歸道德山河
L155n1643_p0223b02║無力為英雄僧乃禮拜問清篇帶月來霜夜
L155n1643_p0223b03║妙語先春發病顏如何是臘盡回春句師云
L155n1643_p0223b04║霹靂過頭猶瞌睡乃云三月開爐九旬將半
L155n1643_p0223b05║韶光荏苒己事云何良久云有箇邵康節先
L155n1643_p0223b06║生易數名一撮金極其霛驗山僧即將云何
L155n1643_p0223b07║二字拆開為諸人推占看內卦云字以手畫
L155n1643_p0223b08║云一二三四五乃巽為風也外卦何字畫云
L155n1643_p0223b09║一二三四五六七乃艮為山也五七得一十
L155n1643_p0223b10║二畫用六餘六乃山風蠱卦之第六爻也㪅
L155n1643_p0223b11║為諸人推詳其辭看辭曰㴱淵魚可釣幽林
L155n1643_p0223b12║鳥可弋但辦久長心不用生疑惑上卦上卦
L155n1643_p0223b13║著力著力𠊳下座。
L155n1643_p0223b14║上堂問彼自無瘡勿傷之也因甚曹山卻立
L155n1643_p0223b15║三種滲漏師云草荒人變色法久弊多端進
L155n1643_p0224a01║云霛龜負圖自取器身之兆作麼生免得見
L155n1643_p0224a02║滲漏去師云識乾枯木絕龍唫鳳縈金網擬
L155n1643_p0224a03║趨霄漢以何期作麼生免得情滲漏去師云
L155n1643_p0224a04║無毛鐵鷂過新羅語不離窠臼焉能出蓋纏
L155n1643_p0224a05║作麼生免得語滲漏去師云風吹石臼念摩
L155n1643_p0224a06║訶進云可謂滿酌范公泉一盞人天萬病悉
L155n1643_p0224a07║回春師云爭奈罏鞲之所鈍鐵尤多良醫之
L155n1643_p0224a08║門病夫㪅甚進云昔日曹山今朝和尚師云
L155n1643_p0224a09║風清月白無雲夜休認文星作斗牛粵僧問
L155n1643_p0224a10║涅槃心易曉差別智難明如何是差別智師
L155n1643_p0224a11║云蜀僧藞苴廣僧獦獠如何是涅槃心師云
L155n1643_p0224a12║旋風不左轉進云霛山密屬迦葉親聞因甚
L155n1643_p0224a13║涅槃心卻易曉師云一蹋鴻門開兩扇遠山
L155n1643_p0224a14║鬬插送青來進云一塵透脫千界灮輝因甚
L155n1643_p0224a15║差別智卻難明師云到門水接江潮汐屈曲
L155n1643_p0224b01║溝通數版橋進云粉骨碎身未足醻一句了
L155n1643_p0224b02║肰超百億師云老鼠入飯瓮乃云君子於伇
L155n1643_p0224b03║不知其期曷至哉雞棲於塒日之夕矣牛羊
L155n1643_p0224b04║下來君子於伇如之何勿思拈起拄杖云休
L155n1643_p0224b05║思休思來也來也擿下云作麼生與他相見
L155n1643_p0224b06║眾默肰乃高聲唱云不見時准[備-用+冉]著千言萬
L155n1643_p0224b07║語及至相逢半句也無。
L155n1643_p0224b08║上堂問毘耶杜口已涉繁詞摩竭掩室早落
L155n1643_p0224b09║廉纖請和尚放一線道𠊳學人得伸請益師
L155n1643_p0224b10║云道士捧漏巵如何是句到意不到師云觸
L155n1643_p0224b11║途狂見礙如何是意到句不到師云滯㲉迷
L155n1643_p0224b12║封多如何是意句俱到師云棒頭燄發喝下
L155n1643_p0224b13║灮生如何是意句俱不到師云眼見如盲口
L155n1643_p0224b14║說如啞進云可謂師子滴乳迸散十斛驢乳
L155n1643_p0224b15║師云看你瓦解冰消有分抂乃云肅肅兔罝
L155n1643_p0225a01║㭬之丁丁赳赳武夫公侯干城化行俗美贒
L155n1643_p0225a02║才眾多雖罝兔之壄人而其才之可用猶如
L155n1643_p0225a03║此況我祖師門下盡是掌擎日月背負須彌
L155n1643_p0225a04║婢眎聲聞奴呼菩薩底過量漢奚有於謀王
L155n1643_p0225a05║定霸論道經邦之士哉即今眾中莫有揮戈
L155n1643_p0225a06║佛日克壯玄猷者麼何不出來與我作金雞
L155n1643_p0225a07║報曉一聲𠊳他七十二城千門萬戶一一蘧
L155n1643_p0225a08║肰如夢斯覺豈不灮揚宗祖也耶有麼有麼
L155n1643_p0225a09║一僧才出師打云比擬張麟卻逢𣦸[鹿/齒]𠊳下
L155n1643_p0225a10║座。
L155n1643_p0225a11║晚參問萬有胷藏真武庫法財誰得富為羣
L155n1643_p0225a12║知師大施曾無吝三種然燈願欲聞師云采
L155n1643_p0225a13║得百華成蜜後為誰辛苦為誰甛進云將此
L155n1643_p0225a14║身心奉塵剎是則名為報佛恩師云白日只
L155n1643_p0225a15║陪人事過青春那得再來時進云往來三有
L155n1643_p0225b01║界不住五行中師屈指推算云計羅星抂命
L155n1643_p0225b02║太歲復臨身不是人打殺定肰打殺人進云
L155n1643_p0225b03║霛山授記未至如此師云山僧即日為你起
L155n1643_p0225b04║蓋涅槃堂進云恁麼則因圜三界外果滿十
L155n1643_p0225b05║方知去也師云一送荒郊裏千峰永不回進
L155n1643_p0225b06║云樂郊樂郊誰之永號師云幽城無白日㴱
L155n1643_p0225b07║閉不知愁如何是然燈歬師云長庚到曉空
L155n1643_p0225b08║陪月如何是然燈後師云夜半波斯入市廛
L155n1643_p0225b09║如何是正然燈師云太歲今秊合抂心進云
L155n1643_p0225b10║非但某甲抑俾大眾聞所未聞師云大眾且
L155n1643_p0225b11║置你聞處作麼生進云三八二十四四八三
L155n1643_p0225b12║十二師云相逢話盡壺中事重把仙書仔細
L155n1643_p0225b13║看進云祇為某甲看得慣師云再斯可矣乃
L155n1643_p0225b14║云世尊拈華御溝紅葉題情句迦葉微笑浪
L155n1643_p0225b15║作偷香竊玉人當時大覺若抂𠊳將出幾釣
L155n1643_p0226a01║白雲老祖買油糍喫底大灮錢雇了道林寺
L155n1643_p0226a02║裏起造潭州城五千間寨屋底一百名夫即
L155n1643_p0226a03║就霛鷲山歬㴱㴱穵箇大阬等閒推下一齊
L155n1643_p0226a04║埋卻免見西天四七東土二三遞代相傳謂
L155n1643_p0226a05║是實相無相微妙法門則又何異猢猻戴紙
L155n1643_p0226a06║㡌祇成得一場笑具諸仁者你若是箇真正
L155n1643_p0226a07║出格底丈夫漢胡蜂蠆上挨肩直入鸑鷟牙
L155n1643_p0226a08║根借路徑行那裏[(魅-未+畏)-ㄙ][(魅-未+畏)-ㄙ][(魅-未+崔)-ㄙ][(魅-未+崔)-ㄙ]倚他門戶傍他
L155n1643_p0226a09║牆𠊳乃擺動精神直向那黃頭老兒華未拈
L155n1643_p0226a10║動抖擻道者顏未破時直下承紹將來管取
L155n1643_p0226a11║大小佛祖齊立下風有分抂大眾正恁麼時
L155n1643_p0226a12║你道承紹箇甚麼喝一喝下座。
L155n1643_p0226a13║立春上堂問東君節令不相饒萬壑千峰雪
L155n1643_p0226a14║盡消陽氣發生無硬土庭歬石筍又抽條為
L155n1643_p0226a15║復是神通妙用為復是法爾如肰師云回雁
L155n1643_p0226b01║一聲春夢斷始知身世悟南柯進云野老不
L155n1643_p0226b02║知堯舜力鼕鼕打鼓賀新春師云為復是神
L155n1643_p0226b03║通妙用為復是法爾如肰進云提來劒氣干
L155n1643_p0226b04║牛斗洗蕩塵氛建太平師云將軍固有嘉聲
L155n1643_p0226b05║在不得封侯也是閒進云韓信不逢真漢主
L155n1643_p0226b06║至今猶自抂行間師云你曾見幾人來進云
L155n1643_p0226b07║真金自有真金價終不和沙賣與人師云欲
L155n1643_p0226b08║竆風月三千界好化天人百億軀乃云休言
L155n1643_p0226b09║水土北來憨紅杏長開月二三但願東風齊
L155n1643_p0226b10║著力不單春色抂江南大眾五九盡日又逢
L155n1643_p0226b11║春了也轉盻之間桃紅桺綠白牡丹紅芍藥
L155n1643_p0226b12║文官果頻婆果開徧園林有日抂第不審諸
L155n1643_p0226b13║人心華幾時發明若也未得發明山僧昔秊
L155n1643_p0226b14║行腳抂黃麻傳得諸葛武侯與曹操鏖兵赤
L155n1643_p0226b15║壁時因吳將周公瑾欲用火攻為渠𠎥轉東
L155n1643_p0227a01║南風底祭法不免舉行一上上天皇皇下土
L155n1643_p0227a02║𣴭𣴭即有山東青州府益都縣大覺禪寺住
L155n1643_p0227a03║持某乙一心虔請司風使者主風神王盤中
L155n1643_p0227a04║有饌壺中有漿沈醉東風願東風火速發揚
L155n1643_p0227a05║胡盧胡盧即今東風已到待渠試為諸人著
L155n1643_p0227a06║力看拽拄杖下座一時打散歸方丈。
L155n1643_p0227a07║除夜小參問古德因僧問歲盡年竆時如何
L155n1643_p0227a08║德云東邨王老夜燒錢意作麼生師云你有
L155n1643_p0227a09║問我即答進云即今問和尚歲盡秊竆時如
L155n1643_p0227a10║何又作麼生答他師云家家燕㱃處處笙歌
L155n1643_p0227a11║進云最好太平無一事儘教樵唱滿江邨師
L155n1643_p0227a12║云爭奈千門無壽藥一鏡有愁縣進云對玉
L155n1643_p0227a13║山人雖老矣見恆河性故依肰師云卻被閻
L155n1643_p0227a14║羅王捉著了也進云若不同牀睡焉知被底
L155n1643_p0227a15║穿師云業鏡臺歬添一鬼艸根從此鎖骷髏
L155n1643_p0227b01║僧打一筋斗𠊳出師云見怪不怪其怪自壞
L155n1643_p0227b02║乃云牛烹露地送殘秊破費家私整法筵何
L155n1643_p0227b03║似東邨王老伯依時及節夜燒錢所以大覺
L155n1643_p0227b04║者裏料水打碓看突生煙進歬八百退後三
L155n1643_p0227b05║千拄杖時常靠壁袈裟嬾搭半肩一切教伊
L155n1643_p0227b06║從空放下自肰超勝平地登仙風月㤀懷那
L155n1643_p0227b07║管銀臺不變榮枯見慣一任白鼠推遷逗到
L155n1643_p0227b08║今宵祇嬴得一雙青眼兩袖空拳媿無少法
L155n1643_p0227b09║為人傳獨喜逍逍遙遙母意母必落落魄魄
L155n1643_p0227b10║半風半顛一似門歬泥力士不將閒事挂心
L155n1643_p0227b11║田肰則臘月三十日到來也如何斡旋東風
L155n1643_p0227b12║吹綻千林玉依舊庭華笑檻歬。
L155n1643_p0227b13║歲旦上堂元正啟祚萬物咸新恭惟首座大
L155n1643_p0227b14║眾各各道體起居萬福驀撫掌呵呵大笑云
L155n1643_p0227b15║好笑好笑笑得人肚腸筋欲斷你道山僧笑
L155n1643_p0228a01║箇甚麼昨夜四㪅頭大禹王成湯王周武王
L155n1643_p0228a02║相共拜賀新正因即雲門山頂大晏昊天玉
L155n1643_p0228a03║闕之宮酒半酣間武王起身勸㱃行箇令子
L155n1643_p0228a04║以新正即景席上生風為號勝者免㱃負者
L155n1643_p0228a05║罰酒於是載言曰天開於子地闢於丑人生
L155n1643_p0228a06║於寅周正建子天統也商正建丑地統也夏
L155n1643_p0228a07║正建寅人統也三才者天為首地次之人又
L155n1643_p0228a08║次之商王負夏禹王大負當㱃青州從事三
L155n1643_p0228a09║大甌飛觥欲舉湯王曰寡人不應受罰易曰
L155n1643_p0228a10║乾抂坤上曰否坤抂乾上曰泰肰則周王固
L155n1643_p0228a11║欲否而不欲泰乎夏禹王曰寡人亦不應受
L155n1643_p0228a12║罰書曰天降下民作之君作之師夏正建寅
L155n1643_p0228a13║所以𠊳民事也是故顏淵問為邦子曰行夏
L155n1643_p0228a14║之時不覺語高聲喧驚醒了山洞裏石陳搏
L155n1643_p0228a15║底睡起來打箇呵欠矢口朗唫曰洞裏無雲
L155n1643_p0228b01║別有天桃華如錦桺如烟仙家不會論冬夏
L155n1643_p0228b02║石爛松枯又一秊三后聞之無著慚惶處亟
L155n1643_p0228b03║命車駕司回輦而去爾等諸人還曾得知也
L155n1643_p0228b04║未喝一喝云除卻華山陳處士誰人不帶是
L155n1643_p0228b05║非行。
L155n1643_p0228b06║晚參問澄澄滿目烟灮秀湛湛壺中日月長
L155n1643_p0228b07║象舞龍蟠趨座下明安三句請敷揚師云貪
L155n1643_p0228b08║觀天上月失卻手中橈進云古渡無人霜月
L155n1643_p0228b09║冷蘆華風靜鷺鷥眠如何是平常無生句師
L155n1643_p0228b10║云風吹不動天邊月進云鵰弓已挂狼烟息
L155n1643_p0228b11║一片皇風四百州如何是玄妙無私句師云
L155n1643_p0228b12║岳陽船子洞庭波進云水上東山行不住火
L155n1643_p0228b13║中木馬夜嘶鳴如何是體妙無盡句師云化
L155n1643_p0228b14║龍杖子吞乾坤進云不因欒布作爭得見韓
L155n1643_p0228b15║灮師云海東東海望新羅進云四海浪平龍
L155n1643_p0229a01║睡穩九天雲靜鶴飛高師云毘邪離城正作
L155n1643_p0229a02║鬧抂又一僧才出師𠊳喝僧禮拜起師云揭
L155n1643_p0229a03║卻天霛蓋你還覺有匘門也未僧無語師云
L155n1643_p0229a04║風魂雪魄去難招乃云勝日尋芳泗水濱門
L155n1643_p0229a05║外打之遶作麼無邊灮景一時新且莫眼華
L155n1643_p0229a06║好等閒識得東風面與我拈出一星兒看萬
L155n1643_p0229a07║紫千紅總是春䠶虎不真徒勞沒羽又爭知
L155n1643_p0229a08║太陽門下日日三秋明月堂歬時時九夏唱
L155n1643_p0229a09║無生之雅曲譚玄妙之真宗驅萬象作參徒
L155n1643_p0229a10║列森羅為聽眾頑石鞭教入海壁梭喚起成
L155n1643_p0229a11║龍直得澄澄滿目烟灮水上東山行不住湛
L155n1643_p0229a12║湛一壺風月火中木馬夜嘶鳴尤是循途漸
L155n1643_p0229a13║進之階未見奔逸絕塵之步且道大覺門下
L155n1643_p0229a14║又作麼生拈拄杖起座云芳艸渡頭輕舉足
L155n1643_p0229a15║等閒身抂杏華邨。
L155n1643_p0229b01║因事上堂曹谿流非止水一滴忽來千波競
L155n1643_p0229b02║起沒頭浸卻暜天人幾箇得知身抂裏喝一
L155n1643_p0229b03║喝云倒嶽傾湫作雨霖化龍豈是等閒鯉。
L155n1643_p0229b04║晚參問古佛堂中曾無異說流通句內誠有
L155n1643_p0229b05║多譚香嚴三炤佇聽䨓音師云可憐夜半虛
L155n1643_p0229b06║歬席不問蒼生問鬼神進云舉古為明從上
L155n1643_p0229b07║事那同神鬼等譏訶師云依他人作解附木
L155n1643_p0229b08║即精霛進云不依他作解時如何師云忽驚
L155n1643_p0229b09║鄉樹出漸識路人多進云恁麼則到家消息
L155n1643_p0229b10║抂齊唱太平謌去也師云過後五日看如何
L155n1643_p0229b11║是本來炤師云青天謾自誇澄湛爍破還他
L155n1643_p0229b12║一鑑中如何是常炤師云風靜碧潭雲去後
L155n1643_p0229b13║秋空那倩水磨礲如何是寂炤師云澄靘自
L155n1643_p0229b14║來灮璱璱𧘂撞還聽佩琤琤進云離卻三照
L155n1643_p0229b15║外請師再道師云速離三照問將來進云學
L155n1643_p0230a01║人若問只恐黃河倒決師云禹力不到處河
L155n1643_p0230a02║聲流向西進云可謂禪高太白月行出祖師
L155n1643_p0230a03║碑師云莫謗山僧好進云如有所譽者其必
L155n1643_p0230a04║有所試矣喚作謗得麼師云老僧齊罷關門
L155n1643_p0230a05║睡不管波濤四面生進云棋逢敵手難藏䂐
L155n1643_p0230a06║琴遇知音正好彈師云揚意不逢撫凌雲而
L155n1643_p0230a07║自𢡽進云鍾期既遇奏流水以何慚師云一
L155n1643_p0230a08║曲兩曲無人會雨過夜塘秋水㴱進云還許
L155n1643_p0230a09║學人改彈聲調別轉旂槍也無師𠊳喝進云
L155n1643_p0230a10║萬里鴻溝歸漢後八千人恨一聲謌師云不
L155n1643_p0230a11║到烏江畔知君未肯休乃舉唐人贈商山隱
L155n1643_p0230a12║僧詩云商嶺東西路欲分兩間茅屋一谿雲
L155n1643_p0230a13║師言耳重知師意人是人非不欲聞可謂善
L155n1643_p0230a14║於涉世討盡𠊳宜但只恁麼去未免繫駒伏
L155n1643_p0230a15║鼠外寂中搖且聽山僧為伊別轉一路看幻
L155n1643_p0230b01║身幻世謾區分等是浮空天際雲勘破是聲
L155n1643_p0230b02║非有自千差歷耳總圜聞。
L155n1643_p0230b03║元宵上堂問二由一有一亦莫守元宵十五
L155n1643_p0230b04║大月當天因甚家家高燒火樹師云多處添
L155n1643_p0230b05║些子進云如何是大覺一枝燈師云明暗雙
L155n1643_p0230b06║雙底時節進云如何是霛山一枝燈師云四
L155n1643_p0230b07║生六道一灮中進云如何是威音那畔一枝
L155n1643_p0230b08║燈師云毘嵐風括愈棱嶒進云如何是現歬
L155n1643_p0230b09║大眾一枝燈師云家家門歬火把子進云恁
L155n1643_p0230b10║麼則是處是彌勒無門無善財汾陽五門句
L155n1643_p0230b11║還許學人進問也無師云好山勝畫徒能說
L155n1643_p0230b12║來往如梭為底𢗅進云𠎥他拍版與門椎我
L155n1643_p0230b13║且逢場而作戲師曰玉匣記邪會真記邪進
L155n1643_p0230b14║云學人不打者鼓笛師云歬言何在如何是
L155n1643_p0230b15║入門句師云看腳下如何是門裏句師云大
L155n1643_p0231a01║座當軒孰𢼿窺如何是當門句師云倚天長
L155n1643_p0231a02║劒逼人寒如何是出門句師云問路白雲多
L155n1643_p0231a03║逢人青眼少如何是門外句師云切忌打之
L155n1643_p0231a04║遶進云歬頭答得是後頭答得不是師云心
L155n1643_p0231a05║華不審誰開燦鼓打南天北地聞進云與麼
L155n1643_p0231a06║說話達磨一宗那到今日師云如何是達磨
L155n1643_p0231a07║一宗僧𠊳喝師𠊳打僧𠊳掀倒禪牀師云且
L155n1643_p0231a08║放過一著乃云月生十五歬日望灮彩圜月
L155n1643_p0231a09║生十五後日畏灮彩瘦不見夜月灮一樽成
L155n1643_p0231a10║暗酒匣中有青鏡灮短不照空欲為補月灮
L155n1643_p0231a11║自慚非良工大眾堯天災禹平治古人闕今
L155n1643_p0231a12║人備山僧非敢自誇良工好手今夜竊承現
L155n1643_p0231a13║歬大眾威灮之力不免為古人補此夜月灮
L155n1643_p0231a14║去也以拂子旋轉數帀作𧺆馬燈云請大眾
L155n1643_p0231a15║一齊高著眼擿下拂子云千古萬古常灮輝
L155n1643_p0231b01║何止人閒一夜看。
L155n1643_p0231b02║晚參問心月孤圜灮吞萬象灮非照境境亦
L155n1643_p0231b03║非存未審古人憑何道理而立三種生師云
L155n1643_p0231b04║任你顛倒所欲南斗七北斗八進云顛倒想
L155n1643_p0231b05║滅時如何師云萬緣器盡泥中土四海澄清
L155n1643_p0231b06║月抂天進云與麼則恩㴱轉無語懷抱自分
L155n1643_p0231b07║明師云你不會直須博學之審問之進云又
L155n1643_p0231b08║是從頭起師云學而第一進云學人道箇鄉
L155n1643_p0231b09║黨第十又作麼生師云只知負笈攻文那解
L155n1643_p0231b10║六韜三略如何是相生師云犀因翫月紋生
L155n1643_p0231b11║角如何是想生師云杯疑弓影卻成蛇如何
L155n1643_p0231b12║是流注生師云野火燒不盡春風吹又生進
L155n1643_p0231b13║云專為流通師云逢人不得䥘舉進云怎𢼿
L155n1643_p0231b14║䥘舉師云你作麼生舉進云如是我聞師云
L155n1643_p0231b15║信受奉行乃云迷時迷卻悟底幾度木蘭舟
L155n1643_p0232a01║上望不知元是此華身悟時悟卻迷底留得
L155n1643_p0232a02║寒牕歬夜月三㪅依舊照茅堂正當迷悟雙
L155n1643_p0232a03║㤀葱嶺罷詢熊耳夢雪庭休話少林春不見
L155n1643_p0232a04║道明明無悟法悟法卻迷人長伸兩腳睡無
L155n1643_p0232a05║偽亦無真雖肰實即得若不實他後大有著
L155n1643_p0232a06║你諸人處莫言山僧今日不道。
L155n1643_p0232a07║
L155n1643_p0232a08║
L155n1643_p0232a09║
L155n1643_p0232a10║天童弘覺忞禪師語錄卷第十
L155n1643_p0232a11║音釋
L155n1643_p0232a12║畬（詩車切音奢火種也）。[(ㄇ@(企-止))/幕]（莫狄切音覓[(ㄇ@(企-止))/幕][(ㄇ@(企-止))/幕]煙貌）。蠱（公五切音古卦名蠱
L155n1643_p0232a13║者事也巽下艮上曰蠱）。伇（營隻切音疫同役使役也）。麕（規倫切音頵麞也）。
L155n1643_p0232a14║[角*(火/几)]（姑橫切音嘓平聲角爵也）。