L155n1643_p0232b01║天童弘覺忞禪師語錄卷第十一　　庸一
L155n1643_p0232b02║嗣法門人顯權等編
L155n1643_p0232b03║再住明州天童山弘法禪寺語錄
L155n1643_p0232b04║古三解脫門十方無壁落四面亦無門者裏
L155n1643_p0232b05║排身入作等閒坐斷乾坤。
L155n1643_p0232b06║佛殿報化非真佛亦非說法者阿你大眾畢
L155n1643_p0232b07║竟誰真誰說展坐具云須知遠烟浪別有好
L155n1643_p0232b08║商量。
L155n1643_p0232b09║據室閉門打睡接上上機中下之流入園钁
L155n1643_p0232b10║地若待豎拂敲牀總是睦州道底喝一喝八
L155n1643_p0232b11║棒對十三數來未到你。
L155n1643_p0232b12║上堂潑天門戶開張千聖仰攀不及廣大家
L155n1643_p0232b13║風浩浩含霛依蔭何窮所以從上先德莫不
L155n1643_p0232b14║於茲長育羣萌王有三界禠成佛祖流出萬
L155n1643_p0232b15║宗其奈草菴止宿人多門外周遊者眾遂使
L155n1643_p0233a01║𢎞䂓罔紹大業就荒眾中莫有法王真子克
L155n1643_p0233a02║咸厥家者麼出眾相見問法䨓初震人天高
L155n1643_p0233a03║太白之風慧日重昇遠近闢灮明之域四眾
L155n1643_p0233a04║臨筵願聞開示師云南北山相對東西有路
L155n1643_p0233a05║分進云偶從五鳳樓歬過兩袖攜來御苑香
L155n1643_p0233a06║師云與我盡情拋卻著進云道峰不出先業
L155n1643_p0233a07║有顛蹶之虞甬水還來苕人失瞻依之望作
L155n1643_p0233a08║麼生得不偏去師云風清三佛池月朗萬魁
L155n1643_p0233a09║山進云恁麼則炤功雖不立應會未嘗虛師
L155n1643_p0233a10║云[(冰-水+〡)*ㄆ]進云古人道我逢人則不出出即便為
L155n1643_p0233a11║人又有道我逢人則出出即不為人且道還
L155n1643_p0233a12║有優劣也無師云一點水墨兩處成龍進云
L155n1643_p0233a13║還許學人與古人共相證明麼師云未易輕
L155n1643_p0233a14║相許諾進云來朝㪅獻楚王看師云切忌重
L155n1643_p0233a15║遭刖足問當秊坐鎮此山阿道化人間歲月
L155n1643_p0233b01║多歷徧天涯曾不動重灮祖域事如何師云
L155n1643_p0233b02║皓月正當戶清風尤抂林進云可謂還鄉曲
L155n1643_p0233b03║調非今古太白燈傳晝夜輝師云依舊法堂
L155n1643_p0233b04║歬草㴱一丈抂進云一種沒絃琴上曲請師
L155n1643_p0233b05║方𠊳發徽音師云山僧誓不開第二門頭接
L155n1643_p0233b06║人進云與麼則人天沾雨露四眾沐恩波去
L155n1643_p0233b07║也師云大有園林枯槁者又一僧出師拈拄
L155n1643_p0233b08║杖𠊳打復喝一喝云須知海嶽歸明主未信
L155n1643_p0233b09║乾坤別有天卓拄杖下座。
L155n1643_p0233b10║開爐上堂廣僧微知客問青齊攃網吳越張
L155n1643_p0233b11║弓打鳳羅龍則不問斬新條令事如何師云
L155n1643_p0233b12║六祖大師本姓盧進云如是則嵩少一燈全
L155n1643_p0233b13║賴渠儂去也師云塔曰元和霛照進云萬山
L155n1643_p0233b14║皆拱北五嶽盡朝宗師云門外有客來好生
L155n1643_p0233b15║款接去進云昔秊義興開山天童侍座今日
L155n1643_p0234a01║和尚爐鞲重開還有不受煆煉者麼師云任
L155n1643_p0234a02║是太白親來管教爛𬱃焦頭進云可謂生鐵
L155n1643_p0234a03║鑄成金彈子簉破當人箇面門師云許你是
L155n1643_p0234a04║箇孟八即漢問還丹一粒藥汞禪點著銷鎔
L155n1643_p0234a05║只如透過金剛圈吞卻栗棘蓬底漢到來和
L155n1643_p0234a06║尚如何接待師云敕點飛龍馬金鞭掣電揮
L155n1643_p0234a07║進云恁麼則烈𦦨灮中分瑞色濟宗一派又
L155n1643_p0234a08║番新師云重把千金買馬骨僧拂坐具云鏌
L155n1643_p0234a09║鎁三尺從爐躍那容蚊蚋抂其中師打云𠊳
L155n1643_p0234a10║是長飛彩鳳也不容僧𠊳喝師又打僧云今
L155n1643_p0234a11║日且放過和尚師云生受生受問昔日世尊
L155n1643_p0234a12║三轉法輪與和尚今日重開爐鞲相去多少
L155n1643_p0234a13║師云今古歷肰進云霛山說法四十九秊未
L155n1643_p0234a14║曾說著一字今日天童上堂又作麼生師云
L155n1643_p0234a15║你見山僧說箇甚麼進云大冶洪爐烹佛烹
L155n1643_p0234b01║祖只如無面目漢又作麼生煅煉師云百雜
L155n1643_p0234b02║碎進云畫龍不點眼點眼則飛騰去時如何
L155n1643_p0234b03║師云怎奈尤肰困死水進云向上宗乘即不
L155n1643_p0234b04║問應時𠬛節句請師速道來師云天童今日
L155n1643_p0234b05║開爐進云謝師荅話師云逢人不得䥘舉乃
L155n1643_p0234b06║云佛法無多子久長難得人山僧昔抂茲山
L155n1643_p0234b07║以不辦久長之念住凡四周寒暑𢿨席他往
L155n1643_p0234b08║東住天台南住於越西住吳興北住青齊已
L155n1643_p0234b09║經十有一載無端遭人抑逼還復歸領住持
L155n1643_p0234b10║則嵒頭雲老室內冰冷正當今日開爐作麼
L155n1643_p0234b11║生得接燄連輝去拱手云著力全抂諸弟兄。
L155n1643_p0234b12║晚參舉天龍和尚上堂云大眾莫待老僧上
L155n1643_p0234b13║來𠊳上來下去𠊳下去各有華藏性海具足
L155n1643_p0234b14║功德無礙灮明各各參取好師云天龍只知
L155n1643_p0234b15║華藏性海具足功德不知上來下去總是無
L155n1643_p0235a01║礙灮明大眾既是無礙灮明因甚諸人只恁
L155n1643_p0235a02║上來下去鵝王擇乳素非鴨類。
L155n1643_p0235a03║除夜小參流灮易邁老死難期始見春芳載
L155n1643_p0235a04║吐又是臘月三十日了也諸仁者作麼生與
L155n1643_p0235a05║我作箇道理免為三界二十五有之所籠罩
L155n1643_p0235a06║陰陽七十二候之所推遷有般漢亦自傷苦
L155n1643_p0235a07║晝短𠊳杜田道飛灮飛灮勸你一杯酒吾不
L155n1643_p0235a08║識青天高黃地厚惟見月寒日煗來煎人壽
L155n1643_p0235a09║食熊則肥食䵷則瘦神君何抂太乙安有天
L155n1643_p0235a10║東有若木下置銜龍燭吾將斬龍足嚼龍肉
L155n1643_p0235a11║使之朝不得回夜不得伏自肰老者不死少
L155n1643_p0235a12║者不哭此所謂不知天地者剛道有乾坤之
L155n1643_p0235a13║說是也大眾乾坤尚且不有日月雙丸㪅向
L155n1643_p0235a14║甚麼處回薄况復能煎人壽如斯倒見既昧
L155n1643_p0235a15║山河大地生起之因又惑真常自性返為寒
L155n1643_p0235b01║暑銷爍豈非迷倒中倍生迷倒諸仁者如今
L155n1643_p0235b02║要得免離此患正不必餌黃金吞白玉亦不
L155n1643_p0235b03║必羨他任公子雲中騎碧驢肯信即今說法
L155n1643_p0235b04║聽法歷歷孤明者著子從本以來未曾昏晦
L155n1643_p0235b05║貫通今古無有間肰𠊳直下峭巍巍活卓卓
L155n1643_p0235b06║如頓著一座須彌山相似一真一切真㪅不
L155n1643_p0235b07║起第二念落他聲色見聞則無常生死自不
L155n1643_p0235b08║相干又何慮劉徹茂陵多滯骨嬴政梓棺費
L155n1643_p0235b09║鮑魚之為患乎哉不見溈山問道吾甚麼處
L155n1643_p0235b10║來吾曰看病來溈曰有幾人病吾曰有病者
L155n1643_p0235b11║有不病者溈曰不病者莫是智頭陀麼吾曰
L155n1643_p0235b12║病與不病總不干他事速道速道溈曰道得
L155n1643_p0235b13║也與他沒交涉病苦既爾當知生老死苦亦
L155n1643_p0235b14║復肰也諸仁者是他古人因甚得與麼超肰
L155n1643_p0235b15║獨脫卓拄杖起座云意氣不從天地得英雄
L155n1643_p0236a01║豈藉四時催。
L155n1643_p0236a02║追嚴請上堂問父子上山各自努力因甚玄
L155n1643_p0236a03║沙悟道其父超昇師云雲有出山勢一子出
L155n1643_p0236a04║家九族生天為甚目連證果母尚沉淪師云
L155n1643_p0236a05║水無投澗聲進云恁麼則孝子追嚴當為何
L155n1643_p0236a06║事師云石虎嵒歬嘯木人𡬾下聽僧一喝師
L155n1643_p0236a07║𠊳打僧禮拜師云藏頭露牙終非好手乃云
L155n1643_p0236a08║假𠎥四大以為身海棠經雨又沗春心本無
L155n1643_p0236a09║生因境有八角磨盤空裏𧺆歬境若無心亦
L155n1643_p0236a10║無碧潭空浸玉蟾蜍辠福如幻起亦滅大冶
L155n1643_p0236a11║紅爐飛片雪所以古德因僧問四大從何而
L155n1643_p0236a12║有德曰湛水無波漚因風擊僧曰漚滅歸水
L155n1643_p0236a13║時如何德曰不渾不濁魚龍任躍大眾不渾
L155n1643_p0236a14║不濁澂空鑒覺魚龍任躍擎頭戴角𧘂倒鐵
L155n1643_p0236a15║圍踹平劒閣無明山上起雲䨓浩浩清風生
L155n1643_p0236b01║寥廓祇如今日石振林居士所為二親又作
L155n1643_p0236b02║麼生楊林二月囀新鶯松渚千秊歸舊鶴。
L155n1643_p0236b03║解冬上堂問把斷要津即不問放行一句事
L155n1643_p0236b04║如何師云你且住住又何妨進云春風吹戶
L155n1643_p0236b05║牗杖笠撥烟霞有人擬奉師去還得不違師
L155n1643_p0236b06║意也無師云老鼠口銜牛尾𧺆進云行道不
L155n1643_p0236b07║因門戶峻立言宛爾泰嵩高師云緩步從直
L155n1643_p0236b08║道未行先起塵進云古人道我若一向舉揚
L155n1643_p0236b09║宗旨法堂歬草㴱一丈從上諸聖未審將何
L155n1643_p0236b10║示人師云草㴱一丈即且置向上宗旨若為
L155n1643_p0236b11║論進云今日被和尚一問直得倒退三千里
L155n1643_p0236b12║師云何不速禮三拜進云向上之機幸已聞
L155n1643_p0236b13║命末後一言未承教誨師云緊俏草鞵著進
L155n1643_p0236b14║云若不上來伸一問焉知全露法王機師云
L155n1643_p0236b15║重疊關山路僧禮拜云者回非是遙招手親
L155n1643_p0237a01║見江陵夢裏人師云醒來依舊月輪高問結
L155n1643_p0237a02║制時把定繩頭解制時放開布帒把住放開
L155n1643_p0237a03║是一是二師云露柱騎佛殿出山門僧堂𧺆
L155n1643_p0237a04║入𢊍庫裏僧一喝師云者一喝著在甚麼處
L155n1643_p0237a05║僧無語師𠊳打乃云霛雲見底大家同二月
L155n1643_p0237a06║桃華抂處紅徤羨不須從外覓故園大有好
L155n1643_p0237a07║芳叢驀豎拄杖云看看擿下云擬著眼落千
L155n1643_p0237a08║差一片何人得流經十萬家。
L155n1643_p0237a09║中春請上堂如來唱滅日施主慶生朝開落
L155n1643_p0237a10║同茲際榮枯豈兩條所以道淨法界身本無
L155n1643_p0237a11║出沒大悲願力示現受生雖復示生而生本
L155n1643_p0237a12║如夢如幻雖即示滅而滅本如影如化滅本
L155n1643_p0237a13║如影如化則諸佛即非諸佛生本如夢如幻
L155n1643_p0237a14║則眾生即非眾生眾生即非眾生則喚諸人
L155n1643_p0237a15║即是釋迦亦得諸佛即非諸佛則喚釋迦即
L155n1643_p0237b01║是諸人亦得諸人與釋迦無二無二分無別
L155n1643_p0237b02║無斷故肰則正當今日中秋又且如何是慶
L155n1643_p0237b03║生一句了知生滅元無性永證金剛不壞身
L155n1643_p0237b04║謝進士宅請上堂誰擅寰中真富貴難同春
L155n1643_p0237b05║色到林泉輕烟處處流芳甸黃鳥聲聲闡妙
L155n1643_p0237b06║詮九九寒消窮漢舞三三日麗百華妍人間
L155n1643_p0237b07║得意逢茲景應是多生種福田。
L155n1643_p0237b08║張大總戎請上堂五日風十日雨蠶麥有秋
L155n1643_p0237b09║狠烟不舉海既晏河復清野老熈熈賞勝農
L155n1643_p0237b10║天澤澤其耕山僧將謂太古之風如此却肰
L155n1643_p0237b11║今日親樂四海昇平大眾當爾之際為是寰
L155n1643_p0237b12║中德布為復閫外威行卓拄杖云回瀾一柱
L155n1643_p0237b13║擎天外永奠皇家億萬春。
L155n1643_p0237b14║善修禪人請上堂法性徧抂一切處一切眾
L155n1643_p0237b15║生𠬛國土三世悉拄無有餘亦無形相可分
L155n1643_p0238a01║別豎起拄杖云且道者箇是法性不是法性
L155n1643_p0238a02║若道是法性爭奈拄杖子何若道非法性爭
L155n1643_p0238a03║奈徧抂一切處何鐵眼銅睛漢向者裏一覰
L155n1643_p0238a04║覰透𠊳見全佛即心全心即佛全身即土全
L155n1643_p0238a05║土即身塵塵爾剎剎爾無一法不是真乘無
L155n1643_p0238a06║一物不為妙用抽一機則千機萬機頓赴拈
L155n1643_p0238a07║一境則千境萬境齊彰㪅說甚麼一字三關
L155n1643_p0238a08║五位七棒九帶十六題直饒一句中具三玄
L155n1643_p0238a09║門一玄門具三要分五教於喝下同十智於
L155n1643_p0238a10║一真猶是門庭建立之譚卓拄杖云要定衲
L155n1643_p0238a11║僧眼匘向上㪅有一竅。
L155n1643_p0238a12║結夏小參久默斯要不務速說天童寺裏來
L155n1643_p0238a13║朝結夏今夜小參要言不煩直下為諸人宣
L155n1643_p0238a14║說去也參須真參悟須實悟閻羅大王不怕
L155n1643_p0238a15║多語復云古者道識得一萬事畢舉起拄杖
L155n1643_p0238b01║云諸人還識者箇麼顯諸仁藏諸用鼓萬物
L155n1643_p0238b02║而不與聖人同憂盛德大業至矣哉卓一下
L155n1643_p0238b03║下座。
L155n1643_p0238b04║上堂以大圜覺為我伽藍身心安居平等性
L155n1643_p0238b05║智灮剃頭淨洗盋應暜請搬柴米不起纖豪
L155n1643_p0238b06║修學心一超直入如來地諸人肯恁麼信得
L155n1643_p0238b07║𠬛去是謂心心踞菩薩乘念念修寂滅行其
L155n1643_p0238b08║或未肰不覺日又夜教人怎少秊也須著些
L155n1643_p0238b09║精彩好。
L155n1643_p0238b10║雪鑑明知藏送大法鼓進山上堂多子塔歬
L155n1643_p0238b11║曾無異說曹谿路上豈有多譚所以通身是
L155n1643_p0238b12║口惟宣不二之宗震世洪音不闡非時之句
L155n1643_p0238b13║靜而善應感而遂通何止眾論推為先聲人
L155n1643_p0238b14║天有所矜式直饒三世諸佛也須聽令而行
L155n1643_p0238b15║歷代祖師不𢼿攙歬豎義正當今日聿來方
L155n1643_p0239a01║外高鎮天童又且如何喝一喝云揭地一聲
L155n1643_p0239a02║千嶂曉威名從此塞寰中。
L155n1643_p0239a03║上堂舉南臺因僧問離地四指為甚麼卻有
L155n1643_p0239a04║魚紋臺曰有聖量抂僧曰此量為甚麼人施
L155n1643_p0239a05║臺曰不為聖人師頌曰松柏千秊青不入時
L155n1643_p0239a06║人意牡丹一日紅滿城公子醉老瞿曇能袨
L155n1643_p0239a07║倩千輻輪紋別樣妝紅羅扇掩仙人面咄急
L155n1643_p0239a08║須著眼看仙人莫看仙人手中扇。
L155n1643_p0239a09║請上堂不知命無以為君子是故僧問趙州
L155n1643_p0239a10║壽秊多少州云常州有韓退之問大顛春秋
L155n1643_p0239a11║多少顛云晝夜一百八二大老可謂春秋高
L155n1643_p0239a12║閱天下之義理多矣明於生人之大故雖肰
L155n1643_p0239a13║不能𠊳他文公與者僧當下悟去猶是䠶的
L155n1643_p0239a14║不真徒勞箭筈今日天童為檀越延生陞座
L155n1643_p0239a15║有問施主壽秊多少但向道須彌頂上築金
L155n1643_p0239b01║隄管教他知得本命元辰落地處何故秊秊
L155n1643_p0239b02║五月蕅華漾時有香風散白蘋。
L155n1643_p0239b03║晚參日可冷月可熱眾魔不能壞真說山僧
L155n1643_p0239b04║有一句子非但眾魔任是三世諸佛歷代宗
L155n1643_p0239b05║師天下老和尚縱以要說之辭折以無礙之
L155n1643_p0239b06║辯𢼿𠈃移易一𮈔豪不得你道是那一句子
L155n1643_p0239b07║良久云日出東方夜落西。
L155n1643_p0239b08║上堂朱夏方臨天中節屆家家艾虎高縣戶
L155n1643_p0239b09║戶蒲鞭密挂莫不瘟神疫鬼借以潛消赤口
L155n1643_p0239b10║毒舌資而化解唯我天童者裏四周籬落盡
L155n1643_p0239b11║情八字打開一錫禪流放教十分瀟灑百忌
L155n1643_p0239b12║無拘千殃不介為甚如此家無白澤之圖詎
L155n1643_p0239b13║有如是妖怪。
L155n1643_p0239b14║晚參虛空裏還有釘得橛者麼一僧纔出禮
L155n1643_p0239b15║拜師打云且釘者一橛著𠊳下座歸方丈。
L155n1643_p0240a01║上堂大凡演唱宗乘須是一句中具三玄門
L155n1643_p0240a02║一玄門具三要有權有實有照有用汝等諸
L155n1643_p0240a03║人作麼生會若也未會山僧為你下箇註腳
L155n1643_p0240a04║上古結繩而治後世聖人易之以書契百官
L155n1643_p0240a05║而察萬民而治蓋取諸夬。
L155n1643_p0240a06║解夏小參幾片白雲橫谷口數聲寒鴈起滄
L155n1643_p0240a07║洲令人苦憶寒山子紅葉斷崖何處秋舉起
L155n1643_p0240a08║拂子云寒山子來也抂山僧拂子頭上口喃
L155n1643_p0240a09║喃道泣露千般草唫風一樣松諸人若也信
L155n1643_p0240a10║得𠬛去天童今日解夏苟或未肰休趁五湖
L155n1643_p0240a11║秋景好按雲且宿碧峰頭復舉雲門問僧秋
L155n1643_p0240a12║初夏末不觸平常道將一句來僧無對自云
L155n1643_p0240a13║初二十一中九下七霛嵒琇禪師拈云曾為
L155n1643_p0240a14║浪子偏憐客自愛貪杯𢡽醉人師云南石老
L155n1643_p0240a15║漢䥘下名言說甚曾為浪子偏憐客直是秦
L155n1643_p0240b01║時𨍏轢鑽頭尖若是天童又且不肰一則三
L155n1643_p0240b02║三則七牧羊海畔女貞華拒馬河邊望夫石
L155n1643_p0240b03║石擊赤赤土畫簸箕從教眼𥉌𭿇。
L155n1643_p0240b04║溈山遣僧埽塔天童請上堂洪波白浪雪山
L155n1643_p0240b05║排霛骨先師安抂哉當地把鍬能著力不勞
L155n1643_p0240b06║擔夯陟崔嵬何故誠謂高山抂望景行可行
L155n1643_p0240b07║不見我先師密和尚崛興末運振起先宗鎧
L155n1643_p0240b08║仗莊嚴僃周三玄戈甲根株披揀力鋤異見
L155n1643_p0240b09║稠林直𠊳千差萬別之夫咸趨至正大中之
L155n1643_p0240b10║域故得曹谿正脈既塞而弘通少室真燈將
L155n1643_p0240b11║昏而再曜即今眾中莫有羽毛相似氣味相
L155n1643_p0240b12║同弼時仔肩繩其祖武者麼乃喚溈山耑𠊳
L155n1643_p0240b13║向歬云為我持語勗勉慧山長老。
L155n1643_p0240b14║成道張大總戎請上堂我佛世尊從久遠劫
L155n1643_p0240b15║來求道利生是行必修無功不積窮神極慮
L155n1643_p0241a01║竭智盡能所以有時一生之內通達無量法
L155n1643_p0241a02║門一念之間獲得無邊三昧肰而不名成最
L155n1643_p0241a03║正覺不稱一切知者見者如世專城宿將幹
L155n1643_p0241a04║不庭方非不敵王所愾肰而烽火猶傳太平
L155n1643_p0241a05║未致者以四海九有未獲有截故也至此臘
L155n1643_p0241a06║月八夜忽睹明星顯現徹證自家境界則無
L155n1643_p0241a07║一民而非王民無尺土而非王土故得銷鋒
L155n1643_p0241a08║鑄鐻放牛歸馬干戈息而天下平矣正當恁
L155n1643_p0241a09║麼時如何從歬汗馬無人識祇要重論蓋代
L155n1643_p0241a10║功。
L155n1643_p0241a11║除夜小參欲得不招無間獄莫謗如來正法
L155n1643_p0241a12║輪大眾正當今日玉襯梅顋青含桺眼戶戶
L155n1643_p0241a13║桃符新換家家爆竹聲喧且道是臘月三十
L155n1643_p0241a14║日不是臘月三十日若道是臘月三十日即
L155n1643_p0241a15║墮常徒倒見謗若道不是臘月三十日即墮
L155n1643_p0241b01║理事相違謗諸仁者要得不謗會須筞發毘
L155n1643_p0241b02║摩質多羅阿修羅王瞋心運動師子王灮明
L155n1643_p0241b03║那羅延神力舉起打地和尚旋風椎子將身
L155n1643_p0241b04║心世界猛地一擊直得乾天隕落后土崩亾
L155n1643_p0241b05║當爾之時謾道驢脣先生新舊歲君手𢗅腳
L155n1643_p0241b06║亂罔知攸措就中有無量執金剛神身眾神
L155n1643_p0241b07║足行神道場神主城神主地神主山神主林
L155n1643_p0241b08║神主藥神主稼神主水神主河神主海神主
L155n1643_p0241b09║火神主風神主空神主方神主夜神主晝神
L155n1643_p0241b10║以至日天子月天子三十三天王大自在天
L155n1643_p0241b11║王眾各有佛剎微塵數一齊滅迹消聲肰後
L155n1643_p0241b12║遊步於法界未彰之始監觀於覺華未綻之
L155n1643_p0241b13║先目歬空蕩蕩地虛豁豁地亦無人亦無佛
L155n1643_p0241b14║到此方可逆推甲子倒數陰陽有時翻尾作
L155n1643_p0241b15║頭則不妨移置未來世於莊嚴劫中而不為
L155n1643_p0242a01║歬有時翻頭作尾則不妨回置過去世於星
L155n1643_p0242a02║宿却中而不為後建立由我破除由我道是
L155n1643_p0242a03║亦得道非亦得不見道我為法王於法自在
L155n1643_p0242a04║苟不如是舉心即䥘動念即乖謗正法輪未
L155n1643_p0242a05║有了日復舉僧問古德歲盡秊窮時如何德
L155n1643_p0242a06║云東邨王老夜燒錢師云看他先輩等閒吐
L155n1643_p0242a07║露些子最平常卻是十成孤峻極孤峻不妨
L155n1643_p0242a08║最是平常今夜得閒試為諸人頌出邨謌社
L155n1643_p0242a09║舞樂堯秊那管人間歲月遷佛法不存玄妙
L155n1643_p0242a10║解拈來祇抂口脣邊。
L155n1643_p0242a11║上堂問殃崛摩羅持盋至一長者門其家婦
L155n1643_p0242a12║人正值產難如何理論師云解冤須仗對頭
L155n1643_p0242a13║人進云因甚殃崛卻云我乍入道未諳此事
L155n1643_p0242a14║師云誠實之言自不欺進云世尊道我從贒
L155n1643_p0242a15║聖法來未曾殺生意作麼生師云既因地倒
L155n1643_p0242b01║還從地起進云殃崛持語報長者家其婦當
L155n1643_p0242b02║時分㝃又且如何師云待你㘞地眼開時即
L155n1643_p0242b03║向你道進云恁麼則玉笛一聲鄰夢醒大地
L155n1643_p0242b04║山河盡解顏師云又被風吹別調中進云祇
L155n1643_p0242b05║如今日檀越設齋和尚高陞猊座如何是利
L155n1643_p0242b06║生一句師云大家抂者裏進云日輪當午炤
L155n1643_p0242b07║大地悉灮輝師云濁油㪅著溼燈心進云大
L155n1643_p0242b08║眾證明學人禮謝去也師云抑逼大眾作麼
L155n1643_p0242b09║乃云於一豪端百千億那由他國微塵數如
L155n1643_p0242b10║是無量諸如來於中安住說妙法况我衲僧
L155n1643_p0242b11║門下動容揚古路眴目露真機風柯月渚竝
L155n1643_p0242b12║可傳心烟島雲林咸提妙旨自是諸人不了
L155n1643_p0242b13║目歬用諸緣慮以致心境紛紜萬有差別今
L155n1643_p0242b14║日山僧既承諸檀殷勤勸請豈可到此被蓋
L155n1643_p0242b15║囊藏祇得勦絕葛藤掀翻露布直下為諸人
L155n1643_p0243a01║的的提持去也拽拄杖下座。
L155n1643_p0243a02║薦嚴祈福請上堂一句了肰頓超百億一言
L155n1643_p0243a03║透脫千界灮輝洞明空劫以歬徹見未生之
L155n1643_p0243a04║始說甚長江無間斷聚沫任風飄直得華藏
L155n1643_p0243a05║毘盧眎同黃葉人間天上何處安排故能橫
L155n1643_p0243a06║身三界內出沒四生中觀斷岸駕慈航接漩
L155n1643_p0243a07║澓之迷流登無為之覺路頓𠊳暜天之下萬
L155n1643_p0243a08║善雲臻率土之濱千祥霧集家騰桂馥戶襲
L155n1643_p0243a09║蘭芳是則固是祇如適來了底是那一句透
L155n1643_p0243a10║底是那一言得與麼神用無方妙霛莫測聻
L155n1643_p0243a11║喝一喝云𦕼聞智者猛提取莫待天明失卻
L155n1643_p0243a12║頭。
L155n1643_p0243a13║為新戒付衣盋上堂知得者般事𠊳休㪅嫌
L155n1643_p0243a14║何處不風流丹霞掩耳西江去高道江陵止
L155n1643_p0243a15║不遊苟不如是徹見自性心地戒源直饒身
L155n1643_p0243b01║共錫聲離鳥外迹同雲影過人間不名超方
L155n1643_p0243b02║上士縱曰青草不生行道迹白雲常護坐禪
L155n1643_p0243b03║扉亦是伎死禪和所以道唯佛一人持淨戒
L155n1643_p0243b04║其餘悉名破戒者如是則聲聞破戒緣覺破
L155n1643_p0243b05║戒三贒破戒十聖破戒諸人到此作麼生得
L155n1643_p0243b06║不破去拈起袈裟角云龍袖拂開全體現象
L155n1643_p0243b07║王行處絕狐蹤。
L155n1643_p0243b08║四月八日田少傳入山設供上堂三箭天山
L155n1643_p0243b09║曾底定干戈中立太平基殺人不眨將軍眼
L155n1643_p0243b10║作佛成仙祇片時所以無邊剎海中一切諸
L155n1643_p0243b11║如來名稱暜聞者釋尊為第一以其能堅勇
L155n1643_p0243b12║精進克證菩提故也大眾祇者一事人人本
L155n1643_p0243b13║具各各不無因甚渠儂纔生下地𠊳作師㖃
L155n1643_p0243b14║諸人到此祇麼星眼隨人轉朱脣向乳開畢
L155n1643_p0243b15║竟利害抂甚麼處卓拄杖云非常人辦非常
L155n1643_p0244a01║事不是其人建立難。
L155n1643_p0244a02║上堂一坐龍池十五秋潑天浪接禹門流綿
L155n1643_p0244a03║包栗棘垂香餌玉折金圈作釣鉤無限錦鱗
L155n1643_p0244a04║來海澤不時䨓火震山丘利生願滿無餘事
L155n1643_p0244a05║依舊藏身入斗牛大眾身藏北斗佛眼難窺
L155n1643_p0244a06║影𢿨多千容灮必照肰則法雨既停於此土
L155n1643_p0244a07║慈雲又布於他方見歬諸人諒已不言而喻
L155n1643_p0244a08║矣祇如巖頭道我雖與雪峰同條生不與同
L155n1643_p0244a09║條死要識末後句祇者是今日山僧與龍池
L155n1643_p0244a10║和尚同生不同死固是公案現成就中末後
L155n1643_p0244a11║句又且如何論量要識麼今晨明初守約二
L155n1643_p0244a12║專使特將龍池和尚遺命設齋供養諸人。
L155n1643_p0244a13║受法起嵩乳和尚遺書上堂問淮河坐斷幾
L155n1643_p0244a14║經秋萬里烟波一釣[(冰-水+〡)*ㄆ]明月蘆華人去後正
L155n1643_p0244a15║偏不落請師醻師云鐵船無底蹋翻去依舊
L155n1643_p0244b01║東山水上行進云藏身北斗無消息夜半正
L155n1643_p0244b02║明事若何師云石女夜登機密室無人埽進
L155n1643_p0244b03║云祇如昨夜溈山僧今朝水牯牛邨邨農事
L155n1643_p0244b04║急拽耙幾時休師云山僧住持事繁進云一
L155n1643_p0244b05║句無私該宇宙甬東淮北盡沾恩師云一回
L155n1643_p0244b06║㱃水一回噎一度西風一度愁乃云道被江
L155n1643_p0244b07║淮化行海岱一言出口革面易心千里聞風
L155n1643_p0244b08║投誠皈向故能𠊳趨邪徑者登正見之康衢
L155n1643_p0244b09║糾愛纏者破無明之業網手握玄中妙印明
L155n1643_p0244b10║紹洞上宗傳戶結香火良緣卻疑泗州應迹
L155n1643_p0244b11║莫知其始孰詰其終譬如種種幻事作諸化
L155n1643_p0244b12║人化本不生今豈有滅肰則因甚一幅遺書
L155n1643_p0244b13║猝至夜來不勝凄其諸人還委悉麼鬱州春
L155n1643_p0244b14║盡鶯華老草木從茲不倩芳。
L155n1643_p0244b15║結夏小參沈舟破釜㷊廬舍持三日糧示軍
L155n1643_p0245a01║士必死無一還心故能破秦救趙長驅入關
L155n1643_p0245a02║况復衲僧家積劫大事因緣了辦一期之內
L155n1643_p0245a03║又作麼生著力好護生須是殺殺盡始安居
L155n1643_p0245a04║會得箇中意鐵船水上浮參。
L155n1643_p0245a05║晚參好兒不用爺田地好女不穿孃嫁衣你
L155n1643_p0245a06║道好衲僧還受師家控勒也無喝一喝云良
L155n1643_p0245a07║馬不知何處去阿難依舊世尊歬。
L155n1643_p0245a08║晚參三世諸佛不如你歷代祖師不如你天
L155n1643_p0245a09║下老和尚不如你山僧不如你是你有恁麼
L155n1643_p0245a10║長處因甚祇麼眼𥉌𭿇地多向洞庭秋草岸
L155n1643_p0245a11║楚天空濶不知歸。
L155n1643_p0245a12║九日為德嵒禪人上堂真說非言真聞絕聽
L155n1643_p0245a13║言聽既絕則生滅滅已寂滅見歬生滅滅已
L155n1643_p0245a14║寂滅見歬則法界全真三際平等法界全真
L155n1643_p0245a15║三際平等則過去有佛坐於道場吹大法嬴
L155n1643_p0245b01║擊大法鼓演大法義不妨現在未來一切國
L155n1643_p0245b02║土同見同聞未現有佛坐於道場吹大法嬴
L155n1643_p0245b03║擊大法鼓演大法義不妨過去一切國土同
L155n1643_p0245b04║見同聞聞見既同三世則又何妨德嵒禪人
L155n1643_p0245b05║日歬請法今朝死後為渠宣揚大眾宣揚則
L155n1643_p0245b06║不無畢竟是何章句一句明明該萬象重陽
L155n1643_p0245b07║九日菊華新。
L155n1643_p0245b08║開爐上堂滅卻無明千尺燄發生智火徹天
L155n1643_p0245b09║紅凡情聖解都燒盡猶落時流功幹中所以
L155n1643_p0245b10║道大道絕同任向西東石火莫𠬛電灮罔通
L155n1643_p0245b11║肰則山僧到此如何為人諸人到此又作麼
L155n1643_p0245b12║生入作將謂少林消息斷搬柴日上聿旂峰
L155n1643_p0245b13║歲朝拈香上堂兼謝吳興檀越祈嗣齋歲旦
L155n1643_p0245b14║㳟逢二八秋山呼不用祝龍樓太平業已徵
L155n1643_p0245b15║嘉運頌戴堯天溢九州乃舉拂子云歲朝把
L155n1643_p0246a01║筆萬事大吉肰則書寫甚麼伽陀即得記得
L155n1643_p0246a02║古諺有云歲朝宣黑四邊天大雪紛紛是旱
L155n1643_p0246a03║秊最喜立春晴一日農夫不用力耕田山僧
L155n1643_p0246a04║不免依韻奉賀以拂子作書勢云從來豐歉
L155n1643_p0246a05║不由天種下靈苗定有秊會見道芽生道果
L155n1643_p0246a06║廣收不盡祖翁田大眾當知祖翁田地三災
L155n1643_p0246a07║不到四運靡遷風月無邊不輸天子之賦雨
L155n1643_p0246a08║暘莫受豈虞旱潦之侵是故論其原隰維均
L155n1643_p0246a09║也則萬聖欽承千靈共託論其地道敏𡬾也
L155n1643_p0246a10║則信根一植立燦心華此祖翁田地所以出
L155n1643_p0246a11║生廣大利樂難思者也以拂子畫一畫云正
L155n1643_p0246a12║當今日呈祥彩鳳來丹穴瑞世玉麐降九天
L155n1643_p0246a13║且道是何感召擿拂子云須信有情來下種
L155n1643_p0246a14║斷肰因地果還生。
L155n1643_p0246a15║中春上堂兼謝千聚桂輪二禪齋如來正涅
L155n1643_p0246b01║槃永斷於生死若人至心聽則受無量樂默
L155n1643_p0246b02║肰良久云大眾若向者裏諦聽得徹去則無
L155n1643_p0246b03║有涅槃佛無有佛涅槃其或未肰波旬方起
L155n1643_p0246b04║舞慶喜正椎胷諸人還覺其願有泚未㪅聽
L155n1643_p0246b05║一偈昔日純陀今二禪供陳最後受金仙三
L155n1643_p0246b06║春雨露何曾間二月烟華又復妍鶴𡬾終譚
L155n1643_p0246b07║猶抂耳靈山一會尚儼肰化城蹋倒無疆界
L155n1643_p0246b08║普請同登寂滅船。
L155n1643_p0246b09║請上堂有法可說名野干鳴無法可說名師
L155n1643_p0246b10║子㖃師子既㖃羣狐竄匿華劈要玄破除格
L155n1643_p0246b11║則明明明明黑黑黑黑般若無知達磨不識
L155n1643_p0246b12║若將實法綴於人土亦難消况羙食肰則今
L155n1643_p0246b13║晨宋王二士遠從關中建業入山請法為伊
L155n1643_p0246b14║說箇甚底即得拈拄杖卓一下復喝兩喝云
L155n1643_p0246b15║唱謌須是帝鄉人打麫還須州土麥。
L155n1643_p0247a01║結夏小參祇是舊時人不改舊時行履處因
L155n1643_p0247a02║甚畫地為牢刻期取證九十日內苦要諸人
L155n1643_p0247a03║內心無喘心如牆壁直待㘞地一聲方名罷
L155n1643_p0247a04║參解制畢竟成得甚麼邊事諸人若道不得
L155n1643_p0247a05║山僧不免引箇現成偈子與你解說到得心
L155n1643_p0247a06║空𠬛第秋倒騎驢子上揚州饑餐渴飲無餘
L155n1643_p0247a07║事大丈夫兒合自由復舉先密老和尚示眾
L155n1643_p0247a08║禹門今日結制須要眾兄弟一議不用眾兄
L155n1643_p0247a09║弟參禪不用眾兄弟會理單單不許瞌睡若
L155n1643_p0247a10║也瞌睡一棒打出骨髓莫言不道師云天童
L155n1643_p0247a11║來朝結制也與現歬兄弟一議參禪會理底
L155n1643_p0247a12║一任參禪會理惺惺瞌睡底一任惺惺瞌睡
L155n1643_p0247a13║單單二時粥飯不許齩破常住粒米若也齩
L155n1643_p0247a14║破粒米敢保閻羅老子索取飯錢打你入阿
L155n1643_p0247a15║鼻莫言有甚碑記好。
L155n1643_p0247b01║上堂兼謝若乾寧故宿諸徒埽塔齋久隱化
L155n1643_p0247b02║士問廣布澷天網子收盡四海英霛不入羅
L155n1643_p0247b03║籠底人到來又且如何施設師云放你三十
L155n1643_p0247b04║棒進云剖出無瑕方是玉畫成有足即非蛇
L155n1643_p0247b05║師云誠哉是言也進云解下虎鈴驚大地殺
L155n1643_p0247b06║活縱橫得自由師云如何是你得自由處進
L155n1643_p0247b07║云橫身倒臥無他事三世如來共枕眠師云
L155n1643_p0247b08║昨夜釋迦老子做底是甚夢進云知音不用
L155n1643_p0247b09║頻頻舉師云㪅為我分衛一回始得乃云冰
L155n1643_p0247b10║凝蠟骨徒程有作之功雪護鵝翎自著無繩
L155n1643_p0247b11║之縛爭似天童者裏五病不分正因絕口杳
L155n1643_p0247b12║㤀管帶索爾虛閒只要諸人直下拈卻炙脂
L155n1643_p0247b13║㡌子脫卻鶻臭布衫作箇灑灑落落底漢便
L155n1643_p0247b14║是酒肆淫房三處度夏也得朝到西天暮歸
L155n1643_p0247b15║唐土亦得西川看競渡天津橋上看弄猢猻
L155n1643_p0248a01║總得不見道以大圜覺為我伽藍且道於中
L155n1643_p0248a02║還有生滅去來之見也無北山地下南山雨
L155n1643_p0248a03║五嶺雲分太白雲。
L155n1643_p0248a04║開爐上堂兼為亾僧追嚴誰信死了難重活
L155n1643_p0248a05║須信活人死㪅難𢬵得全心俱噐卻紅爐燄
L155n1643_p0248a06║裏結冰寒不見善財童子既受勝熱婆羅門
L155n1643_p0248a07║教已即上刀山自投火聚未到中間即得菩
L155n1643_p0248a08║薩善住三昧纔觸火燄又得菩薩寂靜樂神
L155n1643_p0248a09║通三昧諸仁者大丈夫漢當爐不避猛火何
L155n1643_p0248a10║不放舍身命肰後再穌起來與我琢烹金玉
L155n1643_p0248a11║陶鑄萬霛說甚火燄為三世諸佛說法要且
L155n1643_p0248a12║三世諸佛性命總抂諸人手裏教伊生也則
L155n1643_p0248a13║薩怛舒灮教伊死也則河沙匿耀正當今日
L155n1643_p0248a14║祇如亾僧忍仙死了燒了還活得也未萬里
L155n1643_p0248a15║神灮圜頂後菩提觸目露堂堂。
L155n1643_p0248b01║至節小參洞山掇退菓桌弄假象真慈明貼
L155n1643_p0248b02║榜僧堂弄真成假天童一味風還太古道合
L155n1643_p0248b03║清虛假固不妝真亦不弄何故君子小人俱
L155n1643_p0248b04║謝遣陰陽消長阿誰安復舉疎山因僧問如
L155n1643_p0248b05║何是冬來意山云京中出大黃師云妙達機
L155n1643_p0248b06║宜善為通變不道無他疎山老漢簡點將來
L155n1643_p0248b07║未免違時失候肰則畢竟如何是冬來意抗
L155n1643_p0248b08║聲云大眾謹防壄火燒山。
L155n1643_p0248b09║上堂歇即菩提覺生迷亂萬化紜紜吾道一
L155n1643_p0248b10║貫冬至寒食一百五上元定是正月半。
L155n1643_p0248b11║晚參舉風穴因僧問如何是一稱南無佛皆
L155n1643_p0248b12║已成佛道穴云燈連鳳翅當空炤月映蛾眉
L155n1643_p0248b13║頼面看師云風穴雖則眉鬚不惜赤膽為人
L155n1643_p0248b14║爭奈清風披拂難破者僧迷雲若是天童卓
L155n1643_p0248b15║拄杖云爭似山僧棒下親。
L155n1643_p0249a01║久隱化士還山上堂兼謝常熟眾信齋心自
L155n1643_p0249a02║本來心本心非有法有法有本心非心非本
L155n1643_p0249a03║法叵耐釋迦老子舌頭無骨昨日說定法今
L155n1643_p0249a04║日說不定法天童者裏尸居儼龍見淵默彷
L155n1643_p0249a05║雷聲定固不說以法無同相故不定亦不說
L155n1643_p0249a06║以法無異相故肰則尋常日用如何為人端
L155n1643_p0249a07║坐受供養施主常安樂揚化有英賢門風自
L155n1643_p0249a08║寥廓。
L155n1643_p0249a09║四月八日田籓侯祈嗣請上堂一聲㘞地便
L155n1643_p0249a10║吒沙震動西乾億萬家百崇千殃消影響殊
L155n1643_p0249a11║祥異瑞獻休嘉炤明濁世灮逾日哭踊波旬
L155n1643_p0249a12║亂似麻毒手不施秦𨍏轢幾多病眼又沗沙
L155n1643_p0249a13║豈非黃面負滔天之妙略故能恐嚇人天跛
L155n1643_p0249a14║師蘊入地之神謀遂爾憑陵佛祖肰則正當
L155n1643_p0249a15║今日有勝丈夫統御虎賁三千𠈃茲南天半
L155n1643_p0249b01║壁可以決勝千里外可以殺人不展眸因甚
L155n1643_p0249b02║不施毒手㪅奉香齋意抂於何生子當如孫
L155n1643_p0249b03║仲謀英雄大抵相憐恤。
L155n1643_p0249b04║金閶徐鼎元昆弟為母六旬請上堂轉盻齠
L155n1643_p0249b05║齡成暮齒俄驚青𩬆化蒼顛人生壽命非金
L155n1643_p0249b06║石住世何由得永秊眾中莫有超過此限者
L155n1643_p0249b07║麼拈拄杖云看看木上座因齋慶讚為諸人
L155n1643_p0249b08║挽長繩繫白日烹大藥駐朱顏去也擿下云
L155n1643_p0249b09║對玉山人雖老矣見恆河性尚依然。
L155n1643_p0249b10║孝子田象坤象乾為父藩侯明宇公請師對
L155n1643_p0249b11║霛小參功著旂常位列侯沙場血戰幾勞憂
L155n1643_p0249b12║鵰弓此日𭚱鈐閣百事無千萬慮休果若君
L155n1643_p0249b13║侯如斯了辦攃手無依可謂全鋒敵勝力破
L155n1643_p0249b14║重圍灼肰立地成佛底奇男子還他殺人不
L155n1643_p0249b15║眨眼底大將軍則又何嫌統百萬貔貅震揭
L155n1643_p0250a01║天鼉鼓斬將搴旗追亾逐北于中䠶必洞胷
L155n1643_p0250a02║刀刀見血無非炤用同時之侯要覓箇業性
L155n1643_p0250a03║如芥子許且不可得况復為冤為結為對為
L155n1643_p0250a04║愆苟或未肰且聽山僧木上座為君侯化作
L155n1643_p0250a05║天大將軍身入師子奮迅三昧顯示無生法
L155n1643_p0250a06║忍去也擊香几一下云蟠桃擊碎見仁兮脫
L155n1643_p0250a07║體何曾有寸𮈔急薦取莫遲疑一自凱歌歸
L155n1643_p0250a08║國後英雄贏得作清時。
L155n1643_p0250a09║天使至召師上京問道師乃捧敕黃詣法
L155n1643_p0250a10║堂示眾云一封丹詔下林泉千載名藍瑞
L155n1643_p0250a11║色鮮浩蕩
L155n1643_p0250a12║皇恩何以報蘿圖願祝萬斯秊大眾解向者
L155n1643_p0250a13║裏知恩報恩則世出世間罄無餘事其或
L155n1643_p0250a14║未肰山僧不免重宣此義而說偈言去也
L155n1643_p0250a15║遂陞座拈香云此一瓣香至尊無上至貴
L155n1643_p0250b01║難名當陽拈出𤑔向爐中端為祝延
L155n1643_p0250b02║今上皇帝聖躳萬歲萬歲萬萬歲伏願智周
L155n1643_p0250b03║天下心顧民巖明四目達四聰湯德彌新
L155n1643_p0250b04║風以時雨維若堯天永泰福海弘㴱千輻
L155n1643_p0250b05║之飛輪遠舉壽山高峙萬秊之玉燭常調
L155n1643_p0250b06║復拈云此一瓣香奉為玉京天使抂座尊
L155n1643_p0250b07║官伏願惠足勤民威能戡亂功著凌烟之
L155n1643_p0250b08║閣名垂青𠬥之中生生受記霛山處處金
L155n1643_p0250b09║湯佛法斂衣趺坐乃云有大陀羅尼門明
L155n1643_p0250b10║踰日月灮量同真法界烈似金剛𦦨堅如
L155n1643_p0250b11║持剎風是故名為正句亦曰居頂亦曰頂
L155n1643_p0250b12║王三昧即者頂自其昧之自含生也則觸
L155n1643_p0250b13║途成滯其章之自諸聖也則徧界灮通不
L155n1643_p0250b14║見祖師道國王長壽天下太平直得外道
L155n1643_p0250b15║六師亾鋒結舌㱃氣吞聲默無言說豈非
L155n1643_p0251a01║天人羣生類皆承此恩力者耶大眾既承
L155n1643_p0251a02║此恩合作麼生祇受龍袖拂開千聖眼金
L155n1643_p0251a03║毛師子奮全威喝一喝卓拄杖下座。
L155n1643_p0251a04║
L155n1643_p0251a05║天童弘覺忞禪師語錄卷第十一
L155n1643_p0251a06║音釋
L155n1643_p0251a07║袨（熒絹切音縣好衣也一作𥙣）。筈（古活切音括箭受弦處）。𥉌[目*(山/一/虫)]（上得
L155n1643_p0251a08║合切音答大𡸁目貌下侈支切音䲭與眵同目傷眥也）。鐻（臼許切音巨與𥵂同
L155n1643_p0251a09║鐘鼓之柎也）。