L155n1643_p0279a01║天童弘覺忞禪師語錄卷第十四　　庸四
L155n1643_p0279a02║嗣法門人顯權等編
L155n1643_p0279a03║舉古垂代
L155n1643_p0279a04║晚叅舉臨濟至京行化到一家門首曰家嘗
L155n1643_p0279a05║沗盋有婆曰太無猒生濟曰飯也未曾得何
L155n1643_p0279a06║言太無猒生婆便閉卻門師曰好大眾臨濟
L155n1643_p0279a07║老子得黃檗大機之用生平逢佛殺佛遇祖
L155n1643_p0279a08║殺祖直下如白拈賊相似因甚被箇婆子折
L155n1643_p0279a09║倒還有扶持得他起底麼出來下一轉語看
L155n1643_p0279a10║若下得諦當許你他日向孤峰頂上豎立吾
L155n1643_p0279a11║道去在若下語未有主宗風埽地盡矣有麼
L155n1643_p0279a12║有麼速速出來僧下語師皆不肯乃自代云
L155n1643_p0279a13║臭老婆我識得你了也將下座復云此猶是
L155n1643_p0279a14║門外話作麼生得門開與他婆子相見眾無
L155n1643_p0279a15║對抴拄杖一時打散。
L155n1643_p0279b01║晚叅舉夾山上堂我二十年住此山未曾舉
L155n1643_p0279b02║著宗門中事有僧問承和尚有言二十年住
L155n1643_p0279b03║此山未曾舉著宗門中事是不山曰是僧便
L155n1643_p0279b04║掀倒禪牀山休去至明日普請掘一阬令侍
L155n1643_p0279b05║者請昨日僧至曰老僧二十年說無義語今
L155n1643_p0279b06║日請上座打殺老僧薶向阬裏便請便請若
L155n1643_p0279b07║不打殺老僧上座自著打殺薶在阬中始得
L155n1643_p0279b08║其僧歸堂束裝潛去師云見可而進知難而
L155n1643_p0279b09║退固是衲僧嘗事爭奈龍頭蛇尾何大眾者
L155n1643_p0279b10║裏合下得箇甚麼語免他夾山薶卻無對乃
L155n1643_p0279b11║代云乞兒見小利。
L155n1643_p0279b12║晚叅舉僧問龍牙二鼠侵藤時如何牙云須
L155n1643_p0279b13║知有隱身處始得如何是隱身處牙云還見
L155n1643_p0279b14║儂家麼師云既曰隱身必無蹤迹儂家若見
L155n1643_p0279b15║面目斯彰作麼生道得遮炤同時句代云萬
L155n1643_p0280a01║象之中嘗獨露無因即次問行纏。
L155n1643_p0280a02║晚叅舉密老和尚住天童日有居士問世間
L155n1643_p0280a03║以何為尊答云唯汝獨尊士禮拜密和尚云
L155n1643_p0280a04║忽肰劈歷打你又作麼生士無語師云先師
L155n1643_p0280a05║與麼提持可謂摯開金殿鎻撞動玉樓鐘爭
L155n1643_p0280a06║奈者俗漢醉鄉夢長撼呼不覺如今座中肅
L155n1643_p0280a07║是久叅禪客不妨出來下一轉語貴圜先師
L155n1643_p0280a08║公案眾默肰乃代云恩大難酬。
L155n1643_p0280a09║一晚舉龐居士訪大梅常問久嚮大梅未審
L155n1643_p0280a10║梅子熟也未常曰熟也你向甚麼處下口士
L155n1643_p0280a11║云百雜碎常伸手曰還我核子來當時居士
L155n1643_p0280a12║無語今夜得閒沒事敢煩大眾代答一語貴
L155n1643_p0280a13║塞大梅口且為龐公出氣悟侍者云已颺下
L155n1643_p0280a14║糞埽堆頭了也師深肯之。
L155n1643_p0280a15║舉雲門問僧甚處來云江西來門云江西一
L155n1643_p0280b01║隊老漢寱語住也未僧無語代云卻煩和尚
L155n1643_p0280b02║齒頰又云江西老宿也曾道及和尚。
L155n1643_p0280b03║舉深明二上座因聞僧問法眼如何是色眼
L155n1643_p0280b04║豎拂子或云雞冠花或云貼肉汗衫二師特
L155n1643_p0280b05║特而去遂問承和尚有三種色語是不眼云
L155n1643_p0280b06║是深云鷂子過新羅便歸眾代法眼云少年
L155n1643_p0280b07║曾決龍蛇陣老大還聽穉子歌其時李後主
L155n1643_p0280b08║在座下不肯乃白法眼云來晨為置茶筵寡
L155n1643_p0280b09║人請此二人重新問話代云割雞焉用牛刀
L155n1643_p0280b10║明日李主置茶筵乃備綵帛一箱劒一口語
L155n1643_p0280b11║二師云今日請上座重新問話若問得是奉
L155n1643_p0280b12║賞雜彩若問不是只賜一劒法眼於是陞座
L155n1643_p0280b13║深乃出問今日奉敕問話師還許也無眼云
L155n1643_p0280b14║許深云鷂子過新羅便捧彩而去代云宋郊
L155n1643_p0280b15║渡蟻日毛寶放龜時眾一時𢿱法燈作維那
L155n1643_p0281a01║不肯乃打鐘集眾僧堂前勘辨問云承聞二
L155n1643_p0281a02║上座在雲門會下多時有甚麼奇特因緣舉
L155n1643_p0281a03║一兩則來商量看深云古人道白鷺下田千
L155n1643_p0281a04║點雪黃鸝上樹一枝華維那作麼生商量法
L155n1643_p0281a05║燈擬議深乃打一坐具便歸眾代法燈云不
L155n1643_p0281a06║易上座念得來。
L155n1643_p0281a07║舉東禪嶽問僧甚處來云黃檗來嶽云黃檗
L155n1643_p0281a08║有何言句云某甲到者裏一時忘卻嶽云上
L155n1643_p0281a09║座豈不是黃檗來云是嶽云又道忘卻僧擬
L155n1643_p0281a10║議嶽喝出別是語云賊是小人代後語云和
L155n1643_p0281a11║尚適來問甚麼。
L155n1643_p0281a12║舉龜峰光因舊住相訪光問頃年有一則公
L155n1643_p0281a13║案與你商量不下如今作麼生云未入門已
L155n1643_p0281a14║舉似和尚了也光云者裏又作麼生云不可
L155n1643_p0281a15║頭上更安頭光以手畫一畫云者裏且置你
L155n1643_p0281b01║為甚麼蹋斷天台石橋住無語代頼有和尚
L155n1643_p0281b02║證明。
L155n1643_p0281b03║舉保寧英因僧問山河大地不作眼見耳聞
L155n1643_p0281b04║時如何英云只恐不與麼云便與麼時如何
L155n1643_p0281b05║英云山高水深僧無語代和尚猶有者箇在。
L155n1643_p0281b06║舉三祖會因僧問如何是第一義諦會云百
L155n1643_p0281b07║雜碎云褒禪一會不異靈山會云將糞箕掃
L155n1643_p0281b08║帚來代幸有讓王節何爭洗耳清。
L155n1643_p0281b09║舉天盋元因僧問如何是禪元云入籠入檻
L155n1643_p0281b10║僧拊掌元云跳得出是好手僧擬議元云了
L155n1643_p0281b11║代和尚在裏許來多少時。
L155n1643_p0281b12║舉水菴一室中垂示語問眾西天鬍子因甚
L155n1643_p0281b13║沒髭鬚小師本㒥應聲曰文不加點師叱之
L155n1643_p0281b14║馨侍者云金不博金師亦叱之乃代云巨嶽
L155n1643_p0281b15║難為土。
L155n1643_p0282a01║舉洞山𧆛凡有新到先令搬柴三轉然後叅
L155n1643_p0282a02║堂有一僧不肯問曰三轉內即不問三轉外
L155n1643_p0282a03║如何𧆛曰鐵輪天子寰中旨僧無對𧆛便打
L155n1643_p0282a04║令去代云壄老無心戴帝堯。
L155n1643_p0282a05║舉乾峰問僧甚麼處來曰天台峰曰見說石
L155n1643_p0282a06║橋作兩段是不曰和尚甚麼處得者消息來
L155n1643_p0282a07║峰曰將謂華頂峰前客元來平田莊裏人代
L155n1643_p0282a08║云和尚甚年到彼間。
L155n1643_p0282a09║舉玄沙因文桶頭下山沙問幾時歸曰得三
L155n1643_p0282a10║五日沙曰歸時有無底桶將一擔來文無對
L155n1643_p0282a11║代云不辭將來恐和尚用他不著。
L155n1643_p0282a12║舉洞山行腳時會一官人曰三祖信心銘弟
L155n1643_p0282a13║子擬註山曰纔有是非紛肰失心作麼生註
L155n1643_p0282a14║代云比來拋甎何期引玉。
L155n1643_p0282a15║舉報恩慧明禪師住天台白沙菴時有朋彥
L155n1643_p0282b01║上座博學強記來訪次敵論宗乘明曰言多
L155n1643_p0282b02║去道遠矣今有事借問只如從上諸聖及諸
L155n1643_p0282b03║先德還有不悟者也無朋彥曰若是諸聖先
L155n1643_p0282b04║德豈有不悟者哉明曰一人發真歸源十方
L155n1643_p0282b05║虛空悉皆消殞今天台山嶷肰如何得消殞
L155n1643_p0282b06║去朋彥不知所措代云依經解義三世佛冤
L155n1643_p0282b07║又云某甲也疑和尚。
L155n1643_p0282b08║舉南泉山下有一菴主人謂曰近日南泉和
L155n1643_p0282b09║尚出世何不去禮見主曰非但南泉直饒千
L155n1643_p0282b10║佛出世我亦不去泉聞乃令趙州去勘州去
L155n1643_p0282b11║便設拜主不顧州從西過東又從東過西主
L155n1643_p0282b12║亦不顧州曰艸賊大敗遂抴下簾子便歸舉
L155n1643_p0282b13║似泉泉曰我從來疑著者漢次日泉與沙彌
L155n1643_p0282b14║擕茶一缾盞三隻到庵擿向地上乃曰昨日
L155n1643_p0282b15║底昨日底主曰昨日底是甚麼泉於沙彌背
L155n1643_p0283a01║上拍一下曰賺我來賺我來拂袖便回師云
L155n1643_p0283a02║前來趙州且置末後南泉道昨日底昨日底
L155n1643_p0283a03║別合下得甚麼語免得簡責一僧云者野狐
L155n1643_p0283a04║精師甚喜之。
L155n1643_p0283a05║舉華林覺禪師因夾山問遠聞和尚念觀音
L155n1643_p0283a06║是不覺曰肰山曰騎卻頭時如何覺曰出頭
L155n1643_p0283a07║即從汝騎不出頭騎箇甚麼山無對代當時
L155n1643_p0283a08║但與他三拜。
L155n1643_p0283a09║舉天童密老和尚有士大夫自撰禪門口訣
L155n1643_p0283a10║詣尚請正展卷指一實字問曰此字如何解
L155n1643_p0283a11║說士擬議云卻解說不出尚曰恁麼則虛言
L155n1643_p0283a12║了也其人面熱不能答當時合下得甚語免
L155n1643_p0283a13║他道是虛言有僧云他道了也師云同阬無
L155n1643_p0283a14║異土又有僧云險師不肯乃代云待老和尚
L155n1643_p0283a15║腳跟點地即說。
L155n1643_p0283b01║舉真歇了一日入廚看煮麫次行人纔舉忽
L155n1643_p0283b02║桶底脫麫潑地上眾皆失聲曰可惜許了曰
L155n1643_p0283b03║桶底脫自合歡喜為甚麼卻煩惱典座曰和
L155n1643_p0283b04║尚即得了曰灼肰可惜許一桶麫乃云你諸
L155n1643_p0283b05║人為典座代一語看一僧云放他三十棒師
L155n1643_p0283b06║云自領出去一僧云狼藉滿地師云可惜許
L155n1643_p0283b07║一桶麫一僧云和尚即得師云兩箇無孔鐵
L155n1643_p0283b08║鎚儉侍者云某甲當時若在但以兩手作捧
L155n1643_p0283b09║麫勢看他作麼去就師與一掌儉沈吟師云
L155n1643_p0283b10║看你作麼生去就心侍者云某甲只管看師
L155n1643_p0283b11║云灼然你看即有分心禮拜云請和尚代語
L155n1643_p0283b12║師云元來和尚在此心云貓師云者畜生。
L155n1643_p0283b13║舉古者道摩尼寶殿四角有一角常露露底
L155n1643_p0283b14║即不問你作麼生是那不露底一僧出禮拜
L155n1643_p0283b15║了立師云者箇猶是露底云烏龜水底深藏
L155n1643_p0284a01║六師云你又探頭作麼云和尚是甚麼心行
L155n1643_p0284a02║師云是山僧心行僧無語一僧云某甲道不
L155n1643_p0284a03║得師云道不得卻有分付處只是你漆桶未
L155n1643_p0284a04║破在乃代云寧可截舌不犯國諱。
L155n1643_p0284a05║舉古者道一切賢聖皆以無為法而有差別
L155n1643_p0284a06║則以無為法為極則憑何而有差別祇如差
L155n1643_p0284a07║別是過不是過若道是過一切聖賢悉皆有
L155n1643_p0284a08║過若不是過決定喚甚麼作差別代云如月
L155n1643_p0284a09║印千江。
L155n1643_p0284a10║舉趙州示眾云南方來者即與下載北方來
L155n1643_p0284a11║者即與裝載則從設若總不恁麼來者又作
L155n1643_p0284a12║麼生代云喫茶去。
L155n1643_p0284a13║舉古者道肯重不得全卸卻方為妙既是卸
L155n1643_p0284a14║卻方為妙因甚曹谿屬南嶽汝既如是善自
L155n1643_p0284a15║護持代云無須鎻子兩頭搖。
L155n1643_p0284b01║舉古者云書頭教孃勤作息書尾教孃莫瞌
L155n1643_p0284b02║睡中間事作麼生代云祇許佳人獨自知。
L155n1643_p0284b03║舉古者道無手人能行拳無舌人解言語忽
L155n1643_p0284b04║肰無手人打無舌人無舌人道箇甚麼僧云
L155n1643_p0284b05║我嘗於此切師不肯代云阿[口*邪]阿[口*邪]。
L155n1643_p0284b06║舉隆慶閒室中垂問祖師心印篆作何文代
L155n1643_p0284b07║云撦卻皮可漏子看諸佛本源深之多少代
L155n1643_p0284b08║云問取拄杖子十二時中上來下去開單展
L155n1643_p0284b09║盋此是五蘊敗壞之身那箇是清淨法身代
L155n1643_p0284b10║云金剛腳下鐵崑崙不用指東畫西實地上
L155n1643_p0284b11║道將一句來代云早晨喫白粥如今又覺饑
L155n1643_p0284b12║十二時中穿衣喫飯且道承甚麼人恩力代
L155n1643_p0284b13║云吾嘗於此切魚行水濁鳥飛毛落亮座主
L155n1643_p0284b14║一入西山因甚窅無消息代云還出得大唐
L155n1643_p0284b15║天地也未。
L155n1643_p0285a01║舉大隨問僧向甚麼處去僧云西山住菴去
L155n1643_p0285a02║曰我向東山喚你你便來得麼云不肰曰你
L155n1643_p0285a03║住菴未得當時合下甚語免遭大隨簡點有
L155n1643_p0285a04║僧云徧界不曾藏師不肯代但進前問訊云
L155n1643_p0285a05║不審和尚有辱慈念。
L155n1643_p0285a06║舉古者道是處是彌勒無門無善財因甚琉
L155n1643_p0285a07║璃殿上卻無知識代云澂潭不許蒼龍蟠。
L155n1643_p0285a08║舉雪竇示眾二龍爭珠有爪牙者不得師云
L155n1643_p0285a09║既有爪牙因甚不得一僧入方丈道從門入
L155n1643_p0285a10║者不是家珍師深喜之至來日晚叅畢命其
L155n1643_p0285a11║僧近前如法舉昨宵語供養大眾著僧纔舉
L155n1643_p0285a12║師以杖挃退云蕉鹿已成經宿夢枯株尚守
L155n1643_p0285a13║舊山嵒。
L155n1643_p0285a14║舉僧問龍牙終日區區如何頓息牙云如孝
L155n1643_p0285a15║子喪父母始得師云好聻者裏合下得一轉
L155n1643_p0285b01║語諸人試道看一僧云不是一番寒徹骨爭
L155n1643_p0285b02║得梅花噴鼻香師云若恁麼正在區區如何
L155n1643_p0285b03║頓息去乃代云靈衣未脫難忘奉孝滿曹山
L155n1643_p0285b04║始愛顛。
L155n1643_p0285b05║舉洞山因雲居作務誤剗殺蚯蚓山云者箇
L155n1643_p0285b06║聻雲居云他不死山曰二祖往鄴州又作麼
L155n1643_p0285b07║生雲居無對師代云將此身心奉塵剎。
L155n1643_p0285b08║舉太陽問僧那裏來曰洪山陽曰先師在麼
L155n1643_p0285b09║曰在陽曰者箇猶是侍者僧無對師代云不
L155n1643_p0285b10║遇中郎鑑還同野舍薪又云來朝更獻楚王
L155n1643_p0285b11║看。
L155n1643_p0285b12║舉雲居常令侍者送袴與一住菴道者者曰
L155n1643_p0285b13║自有孃生袴竟不受雲居復令侍者去問孃
L155n1643_p0285b14║未生時著箇甚麼道者無對後遷化有舍利
L155n1643_p0285b15║持似雲居居曰直饒燒得八斛四斗不如當
L155n1643_p0286a01║時下得一轉語好師代道者云全超不借借
L155n1643_p0286a02║又云正恁麼時還有將來分也無。
L155n1643_p0286a03║舉玄沙在雪峰時光侍者謂沙曰師叔若學
L155n1643_p0286a04║得禪某甲打鐵船下海去沙住後問光曰打
L155n1643_p0286a05║得鐵船也未光無對法眼代云和尚終不恁
L155n1643_p0286a06║麼法燈代云請和尚下船玄覺代云貧兒思
L155n1643_p0286a07║舊債師舉畢顧眾曰上來者一隊老古錐各
L155n1643_p0286a08║納敗缺了你諸人莫別有見處麼請更代一
L155n1643_p0286a09║語看瑞寮元云不因樵子徑爭到葛洪家師
L155n1643_p0286a10║為破顏。
L155n1643_p0286a11║舉古者道雞見便鬬犬見便齩殿上䲭吻終
L155n1643_p0286a12║日相對因甚麼不瞋僧云大智若愚師不肯
L155n1643_p0286a13║代云你若無心我也休。
L155n1643_p0286a14║舉韶山見白頭因問莫是多口白頭因麼云
L155n1643_p0286a15║不敢山云有多少口云徧身是山云大小二
L155n1643_p0286b01║事向甚處屙云向韶山口裏屙山云有韶山
L155n1643_p0286b02║口即從無韶山口又作麼生因無語師代云
L155n1643_p0286b03║無韶山口一事也無。
L155n1643_p0286b04║舉悟空禪師問座主云講甚麼經云法華經
L155n1643_p0286b05║空云有說法華經處我見寶塔當為證明座
L155n1643_p0286b06║主講倩甚麼人證明主無對雪竇代云私通
L155n1643_p0286b07║車馬師云我意不欲雪竇與麼道諸人更代
L155n1643_p0286b08║一語看一僧云自有燈籠露柱在師云山僧
L155n1643_p0286b09║亦未肯上座與麼道乃代云將謂和尚忘卻。
L155n1643_p0286b10║晚叅舉魯祖凡見僧來叅即面壁而坐南泉
L155n1643_p0286b11║至亦面壁而坐泉遂於背上拍一掌祖云是
L155n1643_p0286b12║誰泉云普願祖云作甚麼泉云也是尋常大
L155n1643_p0286b13║慧拈云垂鉤四海只釣獰龍格外玄機為尋
L155n1643_p0286b14║知己南泉雖則善機宜明休咎要且不知魯
L155n1643_p0286b15║祖落處如今眾中莫有知得落處者麼切忌
L155n1643_p0287a01║向鬼窟裏卜度師云山僧者裏不問諸人落
L155n1643_p0287a02║處且道鬼窟裏作麼生商量有道得恰好者
L155n1643_p0287a03║與他青州七斤布衫一件僼書記出眾云請
L155n1643_p0287a04║和尚離卻鬼窟裏問來某甲即道師遂與之。
L155n1643_p0287a05║晚叅舉道吾見南泉泉問闍黎名甚麼吾曰
L155n1643_p0287a06║宗智泉曰智不到處作麼生宗吾曰切忌道
L155n1643_p0287a07║著泉曰灼肰道著即頭角生師云今晚有人
L155n1643_p0287a08║向者裏下得一轉語山僧與他龍牙韈著咸
L155n1643_p0287a09║知藏出云寧可截舌不犯國諱師遂與之復
L155n1643_p0287a10║云肰雖如是語少藏鋒若是山僧又且不肰
L155n1643_p0287a11║乃自代云某甲今晚定不得和尚韈著。
L155n1643_p0287a12║舉雪峰辭洞山山問子甚處去云歸嶺中去
L155n1643_p0287a13║山云當時從甚麼路出云從飛猿嶺出山曰
L155n1643_p0287a14║今回向甚麼路去云從飛猿嶺去山曰有一
L155n1643_p0287a15║人不從飛猿去子還識麼云不識山曰為甚
L155n1643_p0287b01║不識云他無面目山曰子既不識爭知無面
L155n1643_p0287b02║目峰無對代云三更垂下夜明簾。
L155n1643_p0287b03║舉佛印與學徒入室次適東坡至前印曰此
L155n1643_p0287b04║間無坐榻居士來作甚麼坡曰暫借佛印四
L155n1643_p0287b05║大為坐榻印曰山僧有一問若道得即請坐
L155n1643_p0287b06║道不得即輸腰間玉帶坡曰便請印曰山僧
L155n1643_p0287b07║四大本空五蘊非有居士向甚麼處坐坡無
L155n1643_p0287b08║語代云和尚衲衣重多少。
L155n1643_p0287b09║晚叅舉海岸黃居士司理杭州時請石車石
L155n1643_p0287b10║雨二禪師齋次士問兩石相磕時如何車云
L155n1643_p0287b11║一碾粉碎雨云只可自怡說不堪持贈君師
L155n1643_p0287b12║云一人暴虎馮河自傷己命一人聽事不真
L155n1643_p0287b13║喚鐘作瓮各與三十拄杖了肰後問諸大眾
L155n1643_p0287b14║作麼生道得一句與他二尊宿增氣眾下語
L155n1643_p0287b15║不契乃別云聲光徹天。
L155n1643_p0288a01║室中垂代
L155n1643_p0288a02║問僧認著依肰還不是瑞嵒因甚喚主人公
L155n1643_p0288a03║代云碓搗東南磨推西北。
L155n1643_p0288a04║問僧萬法歸一一歸何處無對代云大海若
L155n1643_p0288a05║不納百川應倒流。
L155n1643_p0288a06║問僧作何行業底人通身紅爛僧云喫官酒
L155n1643_p0288a07║臥官街師笑云紅即已紅爛即未爛。
L155n1643_p0288a08║一日問眾合眼許你跳黃河設若開眼時作
L155n1643_p0288a09║麼生過無對時有僧問師合眼跳黃河時如
L155n1643_p0288a10║何師云無人孟浪過你設若開眼時作麼生
L155n1643_p0288a11║過師展手云了又有僧問如前師云今朝霧
L155n1643_p0288a12║起答後語云日出後看取復有問如前師云
L155n1643_p0288a13║露柱撞翻燈籠答後語云聖僧歸堂打坐。
L155n1643_p0288a14║有時云既是雲門六不收因甚又道北斗裏
L155n1643_p0288a15║藏身。
L155n1643_p0288b01║有時云髑髏無識道眼精明漢因甚仰面不
L155n1643_p0288b02║見天低頭不見地。
L155n1643_p0288b03║有時云拄杖拂子隨我者隨之東南羅漢天
L155n1643_p0288b04║王確住者苑住西北去住不隨風力轉無傷
L155n1643_p0288b05║物義若為宣。
L155n1643_p0288b06║有時云本來無位次不用強安排山門因甚
L155n1643_p0288b07║在前佛殿因甚在後。
L155n1643_p0288b08║有時云十方同聚會箇箇學無為因甚無為
L155n1643_p0288b09║無事人尤是金鎻難。
L155n1643_p0288b10║天童弘覺忞禪師語錄卷第十四
L155n1643_p0288b11║音釋
L155n1643_p0288b12║薶（與埋同藏也）。噴（普悶切音湓叱也鼓鼻也）。䲭（常支切音匙鶗鵳也鶗鵳
L155n1643_p0288b13║鷂別名）。磕（丘蓋切音嘅兩石相擊聲）。髑髏（上杜骨切音獨下即侯切音樓
L155n1643_p0288b14║頓顱謂之髑髏）。