L155n1643_p0289a01║天童弘覺忞禪師語錄卷第十五　　庸五
L155n1643_p0289a02║嗣法門人顯權等編
L155n1643_p0289a03║對眾機緣
L155n1643_p0289a04║僧參師問那裏來云山西來師云你來時過
L155n1643_p0289a05║太行山不云不曾師云怎麼到得者裏無語。
L155n1643_p0289a06║僧參師問高駕何來云徽州來師云來時過
L155n1643_p0289a07║錢唐江麼云過師云錢唐江水深多少僧擬
L155n1643_p0289a08║議師喝出。
L155n1643_p0289a09║僧參展坐具師拈拄杖僧𢪛坐具師𠊳打僧
L155n1643_p0289a10║喝師又打僧又喝師又打僧復喝師擿下拄
L155n1643_p0289a11║杖云不打者死蝦蟇僧無語師云了復擬開
L155n1643_p0289a12║口師云且坐喫茶。
L155n1643_p0289a13║新到參師問那裏來云博山來師云抂彼幾
L155n1643_p0289a14║時云再夏師云博山和尚鼻孔長多少僧擬
L155n1643_p0289a15║議師云不信道。
L155n1643_p0289b01║數僧新到師問那裏來云海上來師云曾見
L155n1643_p0289b02║觀音大士麼云見師云寺歬見寺後見無語
L155n1643_p0289b03║一僧云某甲心見師云若人識得心大地無
L155n1643_p0289b04║寸土驀拈拄杖卓一下云你還覺心痛也未
L155n1643_p0289b05║復無語師云擬謾山僧。
L155n1643_p0289b06║僧參師問那裏來云河南師云我不問河南
L155n1643_p0289b07║問你那裏來僧擬議師揖坐僧乃問達磨西
L155n1643_p0289b08║來意旨如何師云你從河南來。
L155n1643_p0289b09║僧參師問那裏來云金粟來師云歬日有一
L155n1643_p0289b10║人從者裏去你還曾逢也未云不曾逢師云
L155n1643_p0289b11║參堂去。
L155n1643_p0289b12║僧參師問那裏來云永嘉來師云永嘉大師
L155n1643_p0289b13║近日還道及山僧不云某甲乍入道不知師
L155n1643_p0289b14║云山僧辠過。
L155n1643_p0289b15║僧參人事件件數云此是金華底供養和尚
L155n1643_p0290a01║師驀豎拳云且道者箇是那裏底僧擬議師
L155n1643_p0290a02║云且坐喫茶少間僧進云和尚除此外還有
L155n1643_p0290a03║麼師擿下拄杖僧拾安舊處師𠊳掌。
L155n1643_p0290a04║僧參師問何方聖者甚處霛祇僧云某甲北
L155n1643_p0290a05║京人師云李闖打破燕都時你向甚處蹲坐
L155n1643_p0290a06║僧云離京久矣師云拋家棄宅著甚來由僧
L155n1643_p0290a07║無語。
L155n1643_p0290a08║僧參師問那裏來云揚州來師曰腰纏十萬
L155n1643_p0290a09║貫騎鶴上揚州且道據箇甚麼道理云某甲
L155n1643_p0290a10║即不肰師云你試呈懵帒看僧擬議師云瓜
L155n1643_p0290a11║州賣瓜客僧無語師喝出。
L155n1643_p0290a12║僧參師云大德何來云揚州來師云洋子江
L155n1643_p0290a13║與錢唐江孰㴱孰淺云某甲不知師云蹋破
L155n1643_p0290a14║艸鞵著甚來由僧擬進語師拈捧趁出。
L155n1643_p0290a15║湖州僧參求開示師云你將甚麼過錢唐江
L155n1643_p0290b01║僧云不會師云荒地未曾鋤。
L155n1643_p0290b02║僧參師問那裏來云佛日來師云春日溫夏
L155n1643_p0290b03║日熱且道佛日如何僧擬議師𠊳喝。
L155n1643_p0290b04║僧參師問那裏來云宜興來師云長橋下蛟
L155n1643_p0290b05║周處斬後近日如何僧罔措師笑云參堂去。
L155n1643_p0290b06║僧參師云那裏來云弁山來師云伏虎嵒歬
L155n1643_p0290b07║即不問你未上百步磡道將一句來云某甲
L155n1643_p0290b08║初參師云你參乾矢橛邪麻三斤邪云參父
L155n1643_p0290b09║母未生歬師云父母未生歬還有恁麼事麼
L155n1643_p0290b10║僧擬議師喝出。
L155n1643_p0290b11║二僧參師云太湖三萬六千頃且道山歬碧
L155n1643_p0290b12║浪湖多少濶一僧打一圜相師顧第二僧云
L155n1643_p0290b13║他既漆桶亂做你又作麼生僧禮拜師云同
L155n1643_p0290b14║阬無異土歬僧云且莫厭良為賤師云抱贓
L155n1643_p0290b15║呌屈作麼僧無語師叱出。
L155n1643_p0291a01║師嘗垂語末後句即不問諸人如何是最初
L155n1643_p0291a02║句有僧呈偈最初一句子寥廓絕躋攀鳥跡
L155n1643_p0291a03║空中見魚蹤水底攤不墮悄肰揚古路桂輪
L155n1643_p0291a04║孤朗碧天寒師云如今卻問你末後句又作
L155n1643_p0291a05║麼生僧無語師云可知禮也。
L155n1643_p0291a06║福建僧參師問漳泉福建頭匾如扇只可聞
L155n1643_p0291a07║名不可見面過抂甚麼處僧云臨濟棒喝孰
L155n1643_p0291a08║𢼿當鋒師𠊳喝僧無語師叱出。
L155n1643_p0291a09║僧參師問那裏人云常州師云蘓州人𤸳常
L155n1643_p0291a10║州人打爺𤸳即且置因甚打爺僧云某甲今
L155n1643_p0291a11║日從市上來師喝出至晚舉歬話命眾代語
L155n1643_p0291a12║一僧云知恩報恩一僧云得人一牛還人一
L155n1643_p0291a13║馬又一僧云家富小兒嬌師不肯乃自代云
L155n1643_p0291a14║棒下無生忍臨機不見師。
L155n1643_p0291a15║問僧師子堀中無異獸你是狐狼壄干來者
L155n1643_p0291b01║裏作麼僧擬進語師云咦早見臊氣熏人無
L155n1643_p0291b02║語師喝退又問一僧你還夢見臨濟大師麼
L155n1643_p0291b03║僧云某甲五秊歬不作是夢矣師云恁麼則
L155n1643_p0291b04║衲衣抂空閒假名阿練若去也僧擬議師𠊳
L155n1643_p0291b05║打又如歬問一僧僧趨歬云今日親見和尚
L155n1643_p0291b06║師云你道山僧生緣甚麼處僧云劄師云臨
L155n1643_p0291b07║濟大師來也僧擬議師云元來不是連棒打
L155n1643_p0291b08║趁又問一僧你甚處安單僧云歬堂左邊師
L155n1643_p0291b09║云你枕子昨夜被人移過東海新羅去也因
L155n1643_p0291b10║甚向琉球國裏東摸西摸無語師喝退。
L155n1643_p0291b11║眾侍立次一僧擬出問話師起身云待我方
L155n1643_p0291b12║𠊳來為你逐一置答師回眾猶環立師云元
L155n1643_p0291b13║來一隊死漢直拈棒趁出。
L155n1643_p0291b14║行者禮拜師問今日幾位客到者云三兩位
L155n1643_p0291b15║師云你將甚麼管待渠者擬議師喝出。
L155n1643_p0292a01║眾侍立次師以拄杖攛面歬云道道一僧喝
L155n1643_p0292a02║了出師云一釣𠊳上一僧云覿面相呈師云
L155n1643_p0292a03║䥘認定盤星一僧拾來安舊處師云者僧到
L155n1643_p0292a04║霛利僧禮拜退至晚師喚其僧至室中問據
L155n1643_p0292a05║你適纔做處不道無見你那裏得者三昧來
L155n1643_p0292a06║僧擬議師云元來掠虛抂劈脊打出又眾禮
L155n1643_p0292a07║拜了侍立師默肰不顧有僧咳𠻳師云者裏
L155n1643_p0292a08║不許咳𠻳眾無語師云既轉身通氣不得抂
L155n1643_p0292a09║者裏立作甚麼以抂杖一齊打散。
L155n1643_p0292a10║師一晚至僧堂云還有開得隻眼底麼試出
L155n1643_p0292a11║來通箇消息看一僧纔出作禮師打云早被
L155n1643_p0292a12║我攃沙抂你眼裏了也。
L155n1643_p0292a13║一日舉倩女離魂話問眾兩女合為一媳婦
L155n1643_p0292a14║祇如未合已歬且道那箇是真倩女有一化
L155n1643_p0292a15║士出眾云隨身處處安師休去至次日粥罷
L155n1643_p0292b01║命士近歬今日有四人居士從永嘉來道你
L155n1643_p0292b02║賣卻常住三包米你好好依實供通著士愕
L155n1643_p0292b03║肰師云不勞再勘拈棒趁退。
L155n1643_p0292b04║僧入室師問你出僧堂僧堂少了你及至方
L155n1643_p0292b05║丈方丈又多了你作麼生道得均平去僧云
L155n1643_p0292b06║月印水中天師云中間有箇破綻處你還簡
L155n1643_p0292b07║點得出麼無語師乃上堂集眾舉似復如歬
L155n1643_p0292b08║問眾首座云水竭天枯時如何師笑云卻怪
L155n1643_p0292b09║山僧不得。
L155n1643_p0292b10║僧侍立次師問二龍爭珠因甚有爪牙者不
L155n1643_p0292b11║得云本來成見事何用苦追求師云如何是
L155n1643_p0292b12║本來成見事僧擬議師云何用苦追求師復
L155n1643_p0292b13║顧僧云成見事你既不會如何是不成見底
L155n1643_p0292b14║事云某甲不用者閒家具師云豪𨤲有差天
L155n1643_p0292b15║地縣隔何不道某甲沒者閒家具僧乃禮拜
L155n1643_p0293a01║祁季超見師後作吾見謌呈師曰吾見泰華
L155n1643_p0293a02║拔地九千仞頫眎大地羣生如蜎蠕乾坤桀
L155n1643_p0293a03║氣誰與準吾見龍門奔濤何壯哉一瀉千里
L155n1643_p0293a04║萬里無有涯黃河之源天上來吾見嚴霜凜
L155n1643_p0293a05║雪摧百卉柔支媆葉一時死歲功終始頼有
L155n1643_p0293a06║此吾見瞿唐八月波濤翻灔澦一堆居其間
L155n1643_p0293a07║力𬒀滔滔障狂瀾師覽竟顧超曰居士見底
L155n1643_p0293a08║不是山僧曰不是和尚是那箇師曰山僧不
L155n1643_p0293a09║承當紙上底超乃禮拜。
L155n1643_p0293a10║僧問和尚門庭高峻弟子未𢼿造次願垂方
L155n1643_p0293a11║𠊳師云我門庭有多少高僧擬議師云者門
L155n1643_p0293a12║外漢。
L155n1643_p0293a13║僧問弟子愚癡如何見得本來面目去師云
L155n1643_p0293a14║見得底不是你本來面目僧禮拜師云你還
L155n1643_p0293a15║覺頂門重麼僧擬議師喝出。
L155n1643_p0293b01║王通相持高峯六問乞師置答師接得云此
L155n1643_p0293b02║乃高峯置得底你既將他問來問何不與他
L155n1643_p0293b03║同來士無語師直打出。
L155n1643_p0293b04║問不與萬法為侶者是甚麼人師云穿過髑
L155n1643_p0293b05║髏底如水無筋骨能勝萬斛舟時如何師云
L155n1643_p0293b06║看腳下僧禮拜師𠊳打。
L155n1643_p0293b07║問如何是某甲本來面目師𠊳打僧卻退師
L155n1643_p0293b08║云來來你有幾箇面目僧沈唫師云元來是
L155n1643_p0293b09║枚無面目漢僧禮拜師云且莫䥘承當。
L155n1643_p0293b10║問如何是某甲安身立命處師云三條椽下
L155n1643_p0293b11║七尺單歬云死了燒了又向甚麼處安身立
L155n1643_p0293b12║命師云恰好。
L155n1643_p0293b13║問弟子行行可了得生𣦸不師云你行底是
L155n1643_p0293b14║甚麼行僧云推礱蹋碓師云你還知碓㭰生
L155n1643_p0293b15║華麼僧無語師云恁麼卻了生𣦸不得。
L155n1643_p0294a01║問人人本有箇箇圜成因甚麼不能直下薦
L155n1643_p0294a02║取師云為你眼中有物。
L155n1643_p0294a03║問某甲看箇萬法歸一不會其中意旨師云
L155n1643_p0294a04║你抂那一堂云東禪堂師云歸堂去。
L155n1643_p0294a05║問眼灮落地時抂甚麼處安身立命師云七
L155n1643_p0294a06║星版上僧禮拜師云沗著一場愁。
L155n1643_p0294a07║僧問如何是天童境師云無你站立處如何
L155n1643_p0294a08║是境中人師與一掌云還見麼如何是人中
L155n1643_p0294a09║意師推開云速退速退妨我東行西行。
L155n1643_p0294a10║問某甲參箇父母未生歬底話見今穿衣喫
L155n1643_p0294a11║飯明明歷歷因甚不會師云多了箇穿衣喫
L155n1643_p0294a12║飯明明歷歷云乞和尚分明曉示師云者箇
L155n1643_p0294a13║是桌子那箇是牕棱有甚麼不分曉僧擬議
L155n1643_p0294a14║師喝出。
L155n1643_p0294a15║問諸緣併盡一念不生還了得生𣦸麼師云
L155n1643_p0294b01║不得云作麼生了得師云生也生也。
L155n1643_p0294b02║僧問萬里程途即不問到家一句作麼生師
L155n1643_p0294b03║云鐵蛇橫古路進云與麼則得大安隱去也
L155n1643_p0294b04║師云性命也不顧。
L155n1643_p0294b05║俗士問四大潰散未審此性向甚處去了師
L155n1643_p0294b06║召士歬士趨立師云甚處去也又問棒喝不
L155n1643_p0294b07║若語句令人可參師笑云喝不作喝用你作
L155n1643_p0294b08║麼生會士惘肰師卻問你道語句從那裏出
L155n1643_p0294b09║士躡歬問師師乃彈指示之。
L155n1643_p0294b10║問昨晚承師舉話某甲聽不諦乞師再舉師
L155n1643_p0294b11║云你甚處去來云抂者裏師云因甚要我舉
L155n1643_p0294b12║話無語劈脊打出。
L155n1643_p0294b13║蹋碓次僧問如何是祖師西來意師云山僧
L155n1643_p0294b14║今日輪牌打米云向上還有事也無師云下
L155n1643_p0294b15║下著力云碓底打脫時如何師云大家靜處
L155n1643_p0295a01║薩婆訶。
L155n1643_p0295a02║問將何所務即不落功勛師云你從正位中
L155n1643_p0295a03║來偏位中來僧云某甲若來即不落偏正師
L155n1643_p0295a04║云你還知有誕生王子父麼云知師云作麼
L155n1643_p0295a05║生是誕生王子父僧進歬义手師云恁麼來
L155n1643_p0295a06║者猶是誕生王子作麼生是誕生王子父無
L155n1643_p0295a07║語師𠊳打。
L155n1643_p0295a08║附火次僧問古鏡未磨時如何師云大家抂
L155n1643_p0295a09║者裏磨後如何師云火𬉹胷歬煗風吹背後
L155n1643_p0295a10║寒。
L155n1643_p0295a11║僧請益殃崛摩羅產難因緣師云識取鉤頭
L155n1643_p0295a12║意莫認定盤星。
L155n1643_p0295a13║問如何是般若體師云無星秤子兩頭鐵如
L155n1643_p0295a14║何是般若用師云半斤還你是八兩。
L155n1643_p0295a15║問和尚拂子因甚著賊師云鬼弄鐘馗筆。
L155n1643_p0295b01║問道人家風寸絲不挂因甚和尚有許多長
L155n1643_p0295b02║物師云大𡬾大皮裹小𡬾小皮纏。
L155n1643_p0295b03║問萬法歸一如何是一師云適來禮拜底云
L155n1643_p0295b04║一歸何處師喝云且拕者死屍去。
L155n1643_p0295b05║問纔涉思惟𠊳成賸法思惟有甚麼過師驀
L155n1643_p0295b06║推出手爐云你試思惟看僧擬議師云纔涉
L155n1643_p0295b07║思惟𠊳成賸法。
L155n1643_p0295b08║問斷橋流水誰人能過師云看脚下進云祇
L155n1643_p0295b09║如截斷眾流又作麼生師云你抂那一邊僧
L155n1643_p0295b10║喝師𠊳打。
L155n1643_p0295b11║問如何是同生不同𣦸師云白首如新如何
L155n1643_p0295b12║是同𣦸不同生師云傾蓋如故如何是同生
L155n1643_p0295b13║復同𣦸師云伯牙與子期不是閒相識如何
L155n1643_p0295b14║是生𣦸俱不同師云君向瀟湘我向秦僧禮
L155n1643_p0295b15║拜云向後作麼生師𠊳打。
L155n1643_p0296a01║問春至人間無硬土因甚枯木不生華師云
L155n1643_p0296a02║意氣不從天地得英雄豈藉四時推。
L155n1643_p0296a03║問枯株流水時如何師云乾不盡灰飛烟滅
L155n1643_p0296a04║後又作麼生師云待你活來向你道。
L155n1643_p0296a05║問如何是承言者器滯句者迷師云不快漆
L155n1643_p0296a06║桶㪅是阿誰僧擬議師云承言者器滯句者
L155n1643_p0296a07║迷。
L155n1643_p0296a08║問如何是某甲安身立命處師云霛峯寺裏
L155n1643_p0296a09║云不會師云僧堂佛殿并山門。
L155n1643_p0296a10║問達磨西來因甚不立文字師云問取達磨
L155n1643_p0296a11║云還許學人說道理也無師云許云金屑雖
L155n1643_p0296a12║貴落眼成翳師云若是達磨眼睛著得幾百
L155n1643_p0296a13║億須彌山。
L155n1643_p0296a14║俗士問弟子終日抂夢何日得惺師云我者
L155n1643_p0296a15║裏惺亦著不得夢自何來云爭奈即今見夢
L155n1643_p0296b01║何師與一推云惺惺著。
L155n1643_p0296b02║問問著𠊳打是何道理師云你且禮拜著僧
L155n1643_p0296b03║禮拜師云是何道理。
L155n1643_p0296b04║問不是心不是佛不是物畢竟是箇甚麼師
L155n1643_p0296b05║云山僧也疑他僧禮拜云謝師答話師𠊳打
L155n1643_p0296b06║僧一喝師展手云再聻僧擬議師𠊳喝。
L155n1643_p0296b07║問如何是祖師西來意師云端陽過了十日
L155n1643_p0296b08║問釋迦佛是誰師云山僧是林十四即。
L155n1643_p0296b09║問如何是佛師云如何不是佛云和尚莫是
L155n1643_p0296b10║麼師云錯認不少。
L155n1643_p0296b11║問如何是某甲本參師云乾矢橛云恁麼則
L155n1643_p0296b12║馨香徧界去也師云又卻囫圇吞棗。
L155n1643_p0296b13║問萬法歸一一歸何處師𠊳掌師云畢竟一
L155n1643_p0296b14║歸何處師復掌僧禮拜師云鯨吞海水盡露
L155n1643_p0296b15║出珊瑚枝。
L155n1643_p0297a01║庫子求開示師云莫偷常住果子喫云某甲
L155n1643_p0297a02║不會師意師云不會且囫圇吞卻。
L155n1643_p0297a03║問一口氣不來向甚麼處安身立命師云流
L155n1643_p0297a04║水如有意和雲過別山僧云請師再垂方𠊳
L155n1643_p0297a05║師𠊳喝。
L155n1643_p0297a06║問萬法歸一一歸何處師云波斯八閙市。
L155n1643_p0297a07║居士問巍巍堂堂來時如何師云一擊粉碎
L155n1643_p0297a08║士禮拜師𠊳掌。
L155n1643_p0297a09║問趯翻華藏世界推倒百億須彌時如何師
L155n1643_p0297a10║云你置能仁於何地僧云榑桑日出一輪紅
L155n1643_p0297a11║師云忽被烏雲罩卻又作麼生僧無語師連
L155n1643_p0297a12║棒打出。
L155n1643_p0297a13║問父母未生歬本來面目弟子看不透參不
L155n1643_p0297a14║明請師方𠊳師云且喜你眼正云畢竟如何
L155n1643_p0297a15║師𠊳起去。
L155n1643_p0297b01║僧問眼橫鼻直時如何師𠊳打云老漢不得
L155n1643_p0297b02║艸艸打人師云今朝艸艸打著箇漢僧禮拜
L155n1643_p0297b03║師云是你艸艸我艸艸僧一喝師云卻是你
L155n1643_p0297b04║艸艸僧擬議師直打出方丈。
L155n1643_p0297b05║有居士見師喜甚曰難得見和尚師云山僧
L155n1643_p0297b06║常抂闤闠中因甚難見士無語。
L155n1643_p0297b07║問臨濟以三句接人和尚者裏作麼生師云
L155n1643_p0297b08║山僧者裏不見有人云設有出格漢子來時
L155n1643_p0297b09║如何師云待有即接僧𠊳喝師云山僧被你
L155n1643_p0297b10║一喝僧擬議師𠊳喝。
L155n1643_p0297b11║問某甲嘗看無字話頭若道是有違他趙州
L155n1643_p0297b12║若道是無一切蠢動含霛皆有佛性爭得無
L155n1643_p0297b13║去師云山僧到此一籌莫展云某甲不會師
L155n1643_p0297b14║云你也伎倆全消云畢竟如何師云三十棒
L155n1643_p0297b15║自領出去云過抂甚麼處師云蒼天蒼天。
L155n1643_p0298a01║問如何是大用見歬師厲聲云去你不是者
L155n1643_p0298a02║般腳手僧懡㦬而退。
L155n1643_p0298a03║問趙州無字公案作麼生會師云寒雁一聲
L155n1643_p0298a04║情念斷云畢竟意旨如何師云霜鐘動纔我
L155n1643_p0298a05║山摧。
L155n1643_p0298a06║居士問古人念念抂定慧為是悟歬事悟後
L155n1643_p0298a07║事師云待你悟了向你道忽䎹牆外買菜聲
L155n1643_p0298a08║師云且道此人抂定慧外抂定慧裏云定慧
L155n1643_p0298a09║裏師云以何為驗云驗抂䎹中師云還我適
L155n1643_p0298a10║纔問頭來云非非想天去也師打云因甚卻
L155n1643_p0298a11║抂者裏士無語。
L155n1643_p0298a12║問譬如琴瑟箜篌雖有妙音若無妙指終不
L155n1643_p0298a13║能發妙音即不問如何是妙指師云一舉四
L155n1643_p0298a14║十九云一著不到處滿盤皆是空祇如黑白
L155n1643_p0298a15║未分已歬一著落抂甚麼處師云試看髑髏
L155n1643_p0298b01║歬云欲為天下奇男子須讀人間未有書如
L155n1643_p0298b02║何是未有書師云短箋數十丈長句兩三言
L155n1643_p0298b03║云景之羙者人曰似畫畫之佳者人曰似真
L155n1643_p0298b04║未審以何為正師云㧞卻眼中釘。
L155n1643_p0298b05║問結制也無風起浪解制也掘地覓天不結
L155n1643_p0298b06║不解又抂𣦸水裏浸殺畢竟如何得相應去
L155n1643_p0298b07║師云鈍置殺人一人欲出長安出不得一人
L155n1643_p0298b08║欲入長安入不得設或二人相逢作何話會
L155n1643_p0298b09║師云面面相覻一塲癡賊來須打客來須待
L155n1643_p0298b10║賊客一齊來打即是待即是師云分付田厙
L155n1643_p0298b11║奴慈烏反餔䲭梟噉母未審是同是別師云
L155n1643_p0298b12║翻手作雲覆手雨斬首灰形不無以損生金
L155n1643_p0298b13║丹玉液不無以養生且道肇法師具甚麼眼
L155n1643_p0298b14║師云屋破見青天從門入者不是家珍為甚
L155n1643_p0298b15║麼世尊覩明星而證果霛雲見桃華而悟道
L155n1643_p0299a01║師云撞著從歬自家底。
L155n1643_p0299a02║問真金不怕火因甚入火則鎔師云隨順世
L155n1643_p0299a03║緣無絓礙一切眾生皆順孝道因甚土梟食
L155n1643_p0299a04║母師云若不揮劒漁父棲巢白雲出抂青山
L155n1643_p0299a05║裏因甚青山卻被白雲遮師云青出於藍青
L155n1643_p0299a06║於藍。
L155n1643_p0299a07║因結夏藏主設六語問眾懇師代答師云逐
L155n1643_p0299a08║一問將來主云九旬結制畫地為牢且道以
L155n1643_p0299a09║何為界師云上竆圜蓋下風輪衲僧應用無
L155n1643_p0299a10║非本地風光因甚聞結制而求入堂師云竿
L155n1643_p0299a11║木隨身逢場作戲盋囊高挂七尺單歬未審
L155n1643_p0299a12║九十日內將甚麼喫飯師云千聖共傳無底
L155n1643_p0299a13║盋師家垂手電掣雷轟且道如何湊泊師云
L155n1643_p0299a14║當仁不讓豈存師有迷有悟盡落今時不涉
L155n1643_p0299a15║迷悟道一句來師云我若道錢唐江須倒流
L155n1643_p0299b01║去直饒道得出身句祖師門下正好喫棒如
L155n1643_p0299b02║何免得此過師云你還知有口吞佛祖漢麼
L155n1643_p0299b03║問千尺彌勒為甚坐抂一尺龕中師云山色
L155n1643_p0299b04║翠含明鏡裏又云佛身無為不墮諸數法華
L155n1643_p0299b05║經道若人有福曾供養佛維摩則道其施汝
L155n1643_p0299b06║者不名福田合作麼生師云福州橄欖兩頭
L155n1643_p0299b07║鐵法身無相如何又道青青翠竹總是法身
L155n1643_p0299b08║師云仁者見仁智者智。
L155n1643_p0299b09║問軍中號令以金鼓為耳目衲僧號令將何
L155n1643_p0299b10║為耳目師云且過者邊著方以類聚物以羣
L155n1643_p0299b11║分因甚伯牙捬琴而牧馬仰秣瓠巴鼓瑟而
L155n1643_p0299b12║遊魚出聽師云春歸大地無硬土大地之物
L155n1643_p0299b13║一土所生因甚柚抂江南為橘抂江北為枳
L155n1643_p0299b14║師云汝聽觀音行善應諸方所江南無限好
L155n1643_p0299b15║猶道不如歸好即不問歸意如何師云三徑
L155n1643_p0300a01║就荒松菊抂大浸稽天而不溺大旱金石流
L155n1643_p0300a02║土山焦而不熱且道此人出身路抂甚麼處
L155n1643_p0300a03║師云不離當處嘗湛肰不離當處嘗湛肰祇
L155n1643_p0300a04║如月暎千江是離不離師云守真志滿逐物
L155n1643_p0300a05║意移。
L155n1643_p0300a06║問古人云佛法抂著衣喫飯處為甚麼雲門
L155n1643_p0300a07║又道終朝喫飯不曾齩破一粒米終日穿衣
L155n1643_p0300a08║不曾挂著一縷絲師云不因楊得意爭識馬
L155n1643_p0300a09║相如𠈃寧勇云有手腳無背面明眼人看不
L155n1643_p0300a10║見既是明眼人因甚看不見師云萬里神灮
L155n1643_p0300a11║連頂沒。
L155n1643_p0300a12║問昔日獼猴偶披坐具得生天上祇如見歬
L155n1643_p0300a13║比丘全身擔荷千佛袈裟未審生抂何處師
L155n1643_p0300a14║云煩匘海中為雨露無明山上起雲䨓律中
L155n1643_p0300a15║又云出佛身血辠[彳*巳]七遮千佛出世不通懺
L155n1643_p0300b01║悔祇如調達推山厭佛因甚世尊見生度他
L155n1643_p0300b02║師云打刀須是邠州鐵。
L155n1643_p0300b03║問日月無私炤因甚不鑑覆盆之下師云自
L155n1643_p0300b04║緣根力淺休怨太陽偏德雲常抂妙高岑因
L155n1643_p0300b05║甚別峰相見師云覿體難存炤從緣始識渠
L155n1643_p0300b06║大修行人為甚煩惱不除師云苦瓜連根苦
L155n1643_p0300b07║甛瓜徹蒂甛五虎攢羊如何救得師打云痛
L155n1643_p0300b08║與一頓百㤀饑。
L155n1643_p0300b09║問四大本空五蘊非有爭奈即今見抂何師
L155n1643_p0300b10║云莫𡚶想露柱懷胎為復是男是女師云問
L155n1643_p0300b11║取燈籠。
L155n1643_p0300b12║問冬至一陽生因甚天道愈寒師云活人須
L155n1643_p0300b13║用殺人刀大用見歬不存軌則為甚方木不
L155n1643_p0300b14║透圜竅師云白雪陽春和者稀相看兩不厭
L155n1643_p0300b15║祇有敬亭山且道敬亭山具甚麼眼師云萬
L155n1643_p0301a01║古常青碧毒鼓當軒擊者為甚不𣦸師云為
L155n1643_p0301a02║渠絕後再穌來。
L155n1643_p0301a03║問大道無向背因甚有者邊那邊師云盞子
L155n1643_p0301a04║擈落地碟子成七片但莫憎愛洞肰明白明
L155n1643_p0301a05║白底因甚不知有師云月似彎弓少雨多風
L155n1643_p0301a06║圜同太虛無欠無餘因甚少處減些子多處
L155n1643_p0301a07║沗些子師云志公刀尺妙有神。
L155n1643_p0301a08║問鯤化鵬眼抂魚化龍鱗抂生而化𣦸何抂
L155n1643_p0301a09║師云北邙山下臥千秊饑者易為食㵣者易
L155n1643_p0301a10║為㱃藥山化主因甚不受甘贄錠金師云蠱
L155n1643_p0301a11║毒之家水莫嘗鼻垂眼下人人盡知有因甚
L155n1643_p0301a12║看不見師云祇為太近歬三三後三三數目
L155n1643_p0301a13║分明無著因甚罔措師云他較上座卻知慙
L155n1643_p0301a14║媿。
L155n1643_p0301a15║居士問和尚未來時人人心中有箇和尚和
L155n1643_p0301b01║尚正坐時人人目中有箇和尚和尚退方丈
L155n1643_p0301b02║時人人背後有箇和尚不審那裏是法身說
L155n1643_p0301b03║法師云穿透髑髏猶自不知不立四喝不行
L155n1643_p0301b04║三棒如何示學人師云風歬有句超調御著
L155n1643_p0301b05║者邊則遺那邊執那邊則欠者邊如何得兩
L155n1643_p0301b06║不相傷直進無上去師云分身兩處看不抂
L155n1643_p0301b07║明白裏行不抂黑暗裏坐時如何師云為鬼
L155n1643_p0301b08║為蜮則不可得即今正受一句如何示學人
L155n1643_p0301b09║師云千鈞之弩不為鼷鼠而發機月灮透波
L155n1643_p0301b10║面春色滿支頭時如何師云猶是弄精魂漢
L155n1643_p0301b11║末後句若無何為兜率要張無盡透過方許
L155n1643_p0301b12║師云莫謗兜率好泥牛入海無蹤迹石虎嵒
L155n1643_p0301b13║歬絕景形時如何師云烏龜水底㴱藏六某
L155n1643_p0301b14║甲不問問時乞慈悲垂示師云三十棒自領
L155n1643_p0301b15║出去和尚說思大和尚猶少機關還容弟子
L155n1643_p0302a01║為思大作主麼師云蕅絲牽大象。
L155n1643_p0302a02║問人人自有灮明抂為甚看時不見暗昏昏
L155n1643_p0302a03║師云刀不自割纔涉思惟𠊳成賸法祇如思
L155n1643_p0302a04║惟有甚麼過師云貪觀天上月失卻手中橈
L155n1643_p0302a05║豪𨤲繫念三途業因祇如繫念於佛又作麼
L155n1643_p0302a06║生師云功德天黑暗女病為眾生良藥因甚
L155n1643_p0302a07║一切眾生皆為病𣦸師云若藥不瞑眩厥疾
L155n1643_p0302a08║不瘳。
L155n1643_p0302a09║問既是佛塔因甚卻被䨓劈師云斫卻月中
L155n1643_p0302a10║桂清灮倍㪅多。
L155n1643_p0302a11║問春色滿園關不住一支紅杏出牆來且道
L155n1643_p0302a12║承誰恩力師云時節若至其理自彰三世諸
L155n1643_p0302a13║佛歷代祖師昨夜墮地獄未審和尚如何相
L155n1643_p0302a14║救師云既從地倒還從地起蓋天蓋地又道
L155n1643_p0302a15║客來無被師云要他受用自家底。
L155n1643_p0302b01║問明明歷歷盡見歬因甚麼自己無有出身
L155n1643_p0302b02║之路師云祇緣身抂此山中步步蹋實絲豪
L155n1643_p0302b03║不離因甚麼不會師云千聞不如一見暗室
L155n1643_p0302b04║中無有一人住因甚麼涌出百寶灮明師云
L155n1643_p0302b05║問取善財童子去人人有箇鼻頭因甚麼摸
L155n1643_p0302b06║不著師云待你打箇噴嚏來向你道不用權
L155n1643_p0302b07║𢖍道塲山重多少師云託向山僧手中著。
L155n1643_p0302b08║問如何是透法身句師云金雞啄破琉璃㲉
L155n1643_p0302b09║如何是物不遷師云春來依舊百華香如何
L155n1643_p0302b10║是三㪅不𠎥夜明簾師云石女拋梭機軋軋
L155n1643_p0302b11║如何是第一句師云聲消迹絕如何是第二
L155n1643_p0302b12║句師云斬釘截鐵如何是第三句師云看孔
L155n1643_p0302b13║著楔。
L155n1643_p0302b14║錢聖月問都道祇者是祇者是因甚達磨又
L155n1643_p0302b15║說箇不識師云無孔鐵鎚當面擿人人鼻孔
L155n1643_p0303a01║遼天箇箇腳跟點地因甚有薦有不薦師云
L155n1643_p0303a02║出羣須是英霛漢飯籮邊餓𣦸大水裏㵣𣦸
L155n1643_p0303a03║且道過抂甚麼處師云過抂不知有佛祖公
L155n1643_p0303a04║案祇是一箇道理因甚不許作道理會師云
L155n1643_p0303a05║一字入公門九牛抴不出既是道場山因甚
L155n1643_p0303a06║牆壁瓦礫不能說法師云聾人爭得聞又云
L155n1643_p0303a07║子期方識伯牙音。
L155n1643_p0303a08║師過宿遷九萬陸居士以十問問師一疑人
L155n1643_p0303a09║心平平耳束以佛法戒律則反如猢猻肰者
L155n1643_p0303a10║加之鞭錘㪅爾跳梁不佞四十秊謹閉心關
L155n1643_p0303a11║與魔相對近始稍稍輕𠊳不知大和尚有何
L155n1643_p0303a12║拏手能[仁-二+(巿/又)]𡚶念不來相[彳*巳]師云眼若不睡諸
L155n1643_p0303a13║夢自除一疑信心銘至道無難惟嫌揀擇但
L155n1643_p0303a14║莫憎愛洞肰明白若不揀擇不知砒礵可喫
L155n1643_p0303a15║得麼師云果肰見刺通身拔何礙風輪納腹
L155n1643_p0303b01║中一疑楞嚴云舍七錢而致王位又云善男
L155n1643_p0303b02║子不免墮無間獄夫善男子則不止舍七錢
L155n1643_p0303b03║一則致福之易一則解辠之難報施得無不
L155n1643_p0303b04║平與師云掩鼻西施蒙不潔惡人齋戒可祈
L155n1643_p0303b05║天一疑南泉斬貓歸宗斷蛇到底造辠不造
L155n1643_p0303b06║辠若說造辠謗了祖師若說不造辠昧了因
L155n1643_p0303b07║果如何得語默通不犯去師云點石化為金
L155n1643_p0303b08║玉易勸人除卻是非難一疑佛有後人則是
L155n1643_p0303b09║佛有夫婦及紅蓮破戒則曰犯了如來婬色
L155n1643_p0303b10║戒到底其實如何師云紅粉易妝端正女無
L155n1643_p0303b11║錢難做好兒郎一疑楞嚴云觀音有人起某
L155n1643_p0303b12║願即為成就某功德如統攝鬼神之類後言
L155n1643_p0303b13║十種天魔人若思量某事渠即來現某等情
L155n1643_p0303b14║狀此際若認為大士被魔哄去不可知若認
L155n1643_p0303b15║為魔䥘過大士亦不可知將何所適從師云
L155n1643_p0304a01║是佛是魔俱剷卻出頭天外許誰同一疑父
L155n1643_p0304a02║母未生已歬者箇人來從何處來徃從何處
L155n1643_p0304a03║去現今畢竟住抂何所師云看腳下一疑金
L155n1643_p0304a04║剛經云一切有為法如夢幻泡影凡人做不
L155n1643_p0304a05║道之事亦幻夢耳冥司何故加之辠釋迦老
L155n1643_p0304a06║子苦苦度他何用師云夢裏明明有六趣覺
L155n1643_p0304a07║後空空無大千一疑十聲彌陀即得徃生淨
L155n1643_p0304a08║土有積惡之人應墮無間獄者𧆛心十聲可
L155n1643_p0304a09║生淨土否若說不往是大雄氏相欺若說即
L155n1643_p0304a10║徃則因果亦虛設矣師云千秊暗室一燈能
L155n1643_p0304a11║破一疑三生石上話譬如一粒芥子若說未
L155n1643_p0304a12║生已經開華結果若說既生尚未布種請道
L155n1643_p0304a13║一句來師云休論三生圜澤事得來芥子甚
L155n1643_p0304a14║秊中。
L155n1643_p0304a15║天童弘覺忞禪師語錄卷第十五
L155n1643_p0304b01║音釋
L155n1643_p0304b02║磡（苦紺切音勘巖崖之下）。𤸳（魚開切音皚癡病）。蜎蠕（上縈緣切音娟
L155n1643_p0304b03║掉也下乳兗切音輭蝡同動也）。馗（渠龜切音逵鐘馗人名）。囫圇（上呼骨切
L155n1643_p0304b04║音忽下龍春切音倫物院曰囫圇）。