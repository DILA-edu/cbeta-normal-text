L155n1643_p0305a01║天童弘覺忞禪師語錄卷第十六　　庸六
L155n1643_p0305a02║嗣法門人顯權等編
L155n1643_p0305a03║頌古
L155n1643_p0305a04║圜覺經居一切時不起𡚶念於諸𡚶心亦
L155n1643_p0305a05║不息滅住𡚶想境不加了知於無了知不
L155n1643_p0305a06║辨真實。
L155n1643_p0305a07║艸鞵蹋徧江南雪歸看廬山石上雲卻笑閒
L155n1643_p0305a08║身猶未老尋梅幾度出松門
L155n1643_p0305a09║殃崛摩羅因持盋入城至一長者家值其
L155n1643_p0305a10║婦產難子母未分長者云瞿曇弟子汝為
L155n1643_p0305a11║至聖當有何法能免產難殃崛曰我乍入
L155n1643_p0305a12║道未知此法當去問佛卻來相報遽返白
L155n1643_p0305a13║佛具陳上事佛告曰汝速去說我自從贒
L155n1643_p0305a14║聖法來未曾殺生殃崛往告其婦人聞之
L155n1643_p0305a15║當時分㝃母子平安。
L155n1643_p0305b01║澂江如練月黃昏遠浦漁謌隔水聞此景此
L155n1643_p0305b02║時誰切意傷秋客思最勞懂
L155n1643_p0305b03║蕩漾輕舠旁葦樷雙垂玉綫釣金龍時人只
L155n1643_p0305b04║見蘆彎白那信蓼灘對岸紅
L155n1643_p0305b05║讓和尚居南嶽時馬祖住傳法院常日坐
L155n1643_p0305b06║禪讓知是法器往問曰大德坐禪圖甚麼
L155n1643_p0305b07║曰圖作佛讓一日乃取一甎於彼菴歬磨
L155n1643_p0305b08║曰磨此何為讓曰磨作鏡曰磨甎豈能成
L155n1643_p0305b09║鏡讓曰坐禪豈能成佛曰如何即是讓曰
L155n1643_p0305b10║如牛駕車車不行打車即是打牛即是於
L155n1643_p0305b11║是悟旨於言下遂印心傳法符西祖讖馬
L155n1643_p0305b12║駒蹋殺天下人之語南宗闡於江西。
L155n1643_p0305b13║龍驤驥足困鹽車未遇孫陽尚滯途抴脫繩
L155n1643_p0305b14║頭鞭一擿風蹏索索電灮驅
L155n1643_p0305b15║馬祖因僧問離四句絕百非請師直指西
L155n1643_p0306a01║來意祖曰我今日勞倦不能為汝說得問
L155n1643_p0306a02║取智藏去僧去問藏藏曰我今日頭痛不
L155n1643_p0306a03║能為汝說得問取海兄去僧問海海曰我
L155n1643_p0306a04║到者裏卻不會僧回舉似馬祖祖曰藏頭
L155n1643_p0306a05║白海頭黑。
L155n1643_p0306a06║自蹋千峰最上層生涯日䂐百無能絕交何
L155n1643_p0306a07║用區區論故舊今看祇一藤
L155n1643_p0306a08║西堂智藏禪師暜請次曰因果歷肰爭奈
L155n1643_p0306a09║何爭奈何時有僧出以手拓地藏曰作甚
L155n1643_p0306a10║麼曰相救相救藏曰大眾者箇師僧猶較
L155n1643_p0306a11║些子僧拂袖𠊳𧺆藏曰師子身中蟲自食
L155n1643_p0306a12║師子肉。
L155n1643_p0306a13║燕趙悲謌士相逢劇孟家寸心言不盡歬路
L155n1643_p0306a14║日將衺
L155n1643_p0306a15║鄂州無等禪師初住隨州土門一日謁州
L155n1643_p0306b01║牧王常侍辭退將出門牧召曰和尚州回
L155n1643_p0306b02║顧牧敲柱三下州以手作圜相復三撥之
L155n1643_p0306b03║𠊳行。
L155n1643_p0306b04║州牧驟布隨車之雨土門立興動地之䨓主
L155n1643_p0306b05║賓有禮有樂唱拍能闔能開露柱穿靴來嶽
L155n1643_p0306b06║頂燈籠著㡌上天台法輪撥轉調羹手天上
L155n1643_p0306b07║人間知幾回
L155n1643_p0306b08║興善寬禪師因僧問如何是道寬曰大好
L155n1643_p0306b09║山曰學人問道師何得言好山寬曰汝祇
L155n1643_p0306b10║識好山何曾達道。
L155n1643_p0306b11║問道如何答好山倚天長劒畗人寒堪歎髑
L155n1643_p0306b12║髏未器從歬底幾多隨炤迷宗還失旨不失
L155n1643_p0306b13║旨澧州水出朗州山四海五湖皇化裏
L155n1643_p0306b14║華林善覺禪師因觀察使裴休相訪問曰
L155n1643_p0306b15║還有侍者不林曰有一兩箇祇是不可見
L155n1643_p0307a01║客裴曰抂甚麼處林乃喚大空小空時二
L155n1643_p0307a02║虎自菴後而出裴睹之驚悸林語二虎曰
L155n1643_p0307a03║有客且去二虎哮㖃而去裴問曰作何行
L155n1643_p0307a04║業感得如斯林乃良人曰會麼曰不會林
L155n1643_p0307a05║曰山僧常念觀音。
L155n1643_p0307a06║家珍曾器卻萬境自平沈善應諸方所良哉
L155n1643_p0307a07║觀世音覺禪老太㟢嶔化育盡賓方內外道
L155n1643_p0307a08║高千古譒樷林
L155n1643_p0307a09║烏臼和尚問僧近離甚處曰定州臼曰定
L155n1643_p0307a10║州法道何似者裏曰不別臼曰若不別㪅
L155n1643_p0307a11║轉彼中去𠊳打僧曰棒頭有眼不得艸艸
L155n1643_p0307a12║打人臼曰今日打著一箇也又打三下僧
L155n1643_p0307a13║𠊳出去臼曰屈棒原來有人喫抂曰爭奈
L155n1643_p0307a14║杓柄抂和尚手裏臼曰汝若要山僧回與
L155n1643_p0307a15║汝僧近歬奪棒打臼三下臼曰屈棒屈棒
L155n1643_p0307b01║曰有人喫抂臼曰艸艸打著箇漢僧禮拜
L155n1643_p0307b02║臼曰卻與麼去也僧大笑而出臼曰消得
L155n1643_p0307b03║恁麼消得恁麼。
L155n1643_p0307b04║相逢驀劄展槍旂同𣦸同生作者知疾燄過
L155n1643_p0307b05║風風不礙奔流度刃刃無虧休言八極揮斤
L155n1643_p0307b06║巧謾說黃泉下探奇敵勝還他師子子爍迦
L155n1643_p0307b07║羅眼豈容窺
L155n1643_p0307b08║古寺和尚丹霞來參經宿明旦粥熟行者
L155n1643_p0307b09║祇盛一盋與師又盛一盌自喫殊不顧霞
L155n1643_p0307b10║霞亦自盛喫者曰五㪅侵早起㪅有夜行
L155n1643_p0307b11║人霞問古何不教訓行者得恁麼無禮古
L155n1643_p0307b12║曰淨地上不要點汙人家男女霞曰洎不
L155n1643_p0307b13║問者老漢。
L155n1643_p0307b14║出鳳巢雛無弱翅宿龍門客豈逡巡莓苔一
L155n1643_p0307b15║任松風埽古寺從來不受塵
L155n1643_p0308a01║黑眼和尚因僧問如何是不出世底師眼
L155n1643_p0308a02║曰善財拄杖子。
L155n1643_p0308a03║百城煙水為誰參七尺山藤賴指南幾仗挈
L155n1643_p0308a04║遊三眼國每憑扶上白華嵐𭦟殊枉自舒金
L155n1643_p0308a05║臂徧吉何勞見妙曇悲智頓圜洪願力門門
L155n1643_p0308a06║解脫未開譚
L155n1643_p0308a07║鹽官安國師有法空禪師到請問經中諸
L155n1643_p0308a08║義一一答了卻曰自禪師到來貧道總未
L155n1643_p0308a09║作得主人曰請和尚𠊳作主人安曰今日
L155n1643_p0308a10║夜也且歸本位安置明日卻來法空下去
L155n1643_p0308a11║到明旦安令沙彌屈法空禪師法空到安
L155n1643_p0308a12║顧沙彌曰咄者沙彌不了事教屈法空禪
L155n1643_p0308a13║師屈得箇守家堂人法空無語。
L155n1643_p0308a14║不解作客勞煩主人清風常拂掠白月尚蒙
L155n1643_p0308a15║塵高蹤返憶龐居士往復幾生席上春
L155n1643_p0308b01║南泉曰江西馬祖說即心是佛王老師不
L155n1643_p0308b02║恁麼道不是心不是佛不是物恁麼道還
L155n1643_p0308b03║有過麼趙州禮拜而出僧隨問州曰上座
L155n1643_p0308b04║禮拜了𠊳出意作麼生曰汝卻問取和尚
L155n1643_p0308b05║僧問泉曰適來諗上座意作麼生泉曰他
L155n1643_p0308b06║卻領得老僧意旨。
L155n1643_p0308b07║百尺珠樓臨峽衺新𤖩能唱美人車皆言賤
L155n1643_p0308b08║妾紅顏好要自狂夫不憶家
L155n1643_p0308b09║百丈因僧問抱𤩶投師請師一決丈曰昨
L155n1643_p0308b10║夜南山虎齩大蟲曰不謬真詮為甚不垂
L155n1643_p0308b11║方𠊳丈曰掩耳偷鈴漢曰不得中郎鑒還
L155n1643_p0308b12║同壄舍薪丈𠊳打僧曰蒼天蒼天丈曰得
L155n1643_p0308b13║與麼多口曰罕遇知音拂袖𠊳出丈曰百
L155n1643_p0308b14║丈今日輸卻一半至晚侍者問和尚被者
L155n1643_p0308b15║僧不肯了𠊳休丈𠊳打者曰蒼天蒼天丈
L155n1643_p0309a01║曰罕遇知音者禮拜丈曰一狀領過。
L155n1643_p0309a02║逢強即弱遇柔即剛你行我立你頡我頏扶
L155n1643_p0309a03║過兮斷橋流水推落兮三十仞之呂梁補苴
L155n1643_p0309a04║造化䥘雜陰陽君不見一喝曾聾三日裏䨓
L155n1643_p0309a05║音直透大雄岡
L155n1643_p0309a06║百丈問黃檗甚處來檗曰山下采菌子來
L155n1643_p0309a07║丈曰山下有一大蟲汝還見麼檗𠊳作虎
L155n1643_p0309a08║聲丈於腰下取斧作斫勢檗約住𠊳掌丈
L155n1643_p0309a09║至晚上堂曰大眾山下有一大蟲汝等諸
L155n1643_p0309a10║人出入好看老僧今朝親遭一口後溈山
L155n1643_p0309a11║問仰山黃檗虎話子作麼生仰曰和尚如
L155n1643_p0309a12║何溈曰百丈當時𠊳合一斧斫殺因甚麼
L155n1643_p0309a13║到如此仰曰不肰溈曰子作麼生仰曰不
L155n1643_p0309a14║唯騎虎頭亦解把虎尾溈曰寂子甚有險
L155n1643_p0309a15║崖之句。
L155n1643_p0309b01║循環天道報無差賊子由來出賊爺世上頻
L155n1643_p0309b02║逢人面虎山中信少佛心蛇
L155n1643_p0309b03║黃檗抂南泉暜請擇菜次泉問甚麼處去
L155n1643_p0309b04║曰擇菜去泉曰將甚麼擇檗提起刀泉曰
L155n1643_p0309b05║祇解作賓不解作主檗以刀點三下泉曰
L155n1643_p0309b06║大家擇菜去泉一日曰老僧有牧牛謌請
L155n1643_p0309b07║長老和檗曰某甲自有師抂檗辭南泉泉
L155n1643_p0309b08║門送提檗笠曰長老身材沒量大笠子太
L155n1643_p0309b09║小生檗曰雖肰如此大千世界總抂裏許
L155n1643_p0309b10║泉曰王老師聻檗戴笠𠊳行。
L155n1643_p0309b11║遊刃恢恢饒有地目中無復見全牛動絃能
L155n1643_p0309b12║別曲落葉早知秋一笠藏千界一步過閻浮
L155n1643_p0309b13║[(冰-水+〡)*ㄆ]虎尾騎虎頭㪅嫌何處不風流
L155n1643_p0309b14║趙州因臺山有一婆凡僧問臺山路向甚
L155n1643_p0309b15║麼處去婆曰驀直去僧纔行三五步婆曰
L155n1643_p0310a01║好箇師僧又恁麼去後有僧舉似州州曰
L155n1643_p0310a02║待我去為勘過者婆子明日𠊳去亦如是
L155n1643_p0310a03║問婆亦如是答州歸謂眾曰臺山婆子我
L155n1643_p0310a04║為你勘破了也。
L155n1643_p0310a05║指路幸有婆子勘破又得趙州衲僧到此無
L155n1643_p0310a06║拘束天上人間任我遊
L155n1643_p0310a07║趙州因學人問乍入樷林乞師指示州曰
L155n1643_p0310a08║喫粥了也未曰喫粥了也州曰洗盋盂去
L155n1643_p0310a09║其僧忽肰省悟。
L155n1643_p0310a10║東也撞著西也撞著五鬼臨身藤蛇遶腳
L155n1643_p0310a11║長慶大安禪師初造百丈禮而問曰學人
L155n1643_p0310a12║欲求識佛何者即是丈曰大似騎牛覓牛
L155n1643_p0310a13║慶曰識得後如何丈曰如人騎牛到家慶
L155n1643_p0310a14║曰未審始終如何𠈃任丈曰如牧牛人執
L155n1643_p0310a15║杖眎之不令[彳*巳]人苗稼慶自茲領旨㪅不
L155n1643_p0310b01║馳求。
L155n1643_p0310b02║戴角擎頭古到今綠楊景裏幾浮沈金鞭指
L155n1643_p0310b03║處難回互始覺通身煙霧㴱自謌唫自控勒
L155n1643_p0310b04║擡眸滿望舊山嵒攃手到家人不識
L155n1643_p0310b05║德山參龍潭因侍立至夜㴱潭曰子且下
L155n1643_p0310b06║去山𠊳珍重揭簾而出卻回曰外面黑潭
L155n1643_p0310b07║乃點紙燭度與山山擬接潭即吹滅山𠊳
L155n1643_p0310b08║禮拜潭曰子見箇甚麼道理山曰某甲從
L155n1643_p0310b09║今㪅不疑天下老和尚舌頭至次早將生
L155n1643_p0310b10║平所負青龍疏鈔堆法堂歬執苣曰竆諸
L155n1643_p0310b11║玄辨若一豪置於太虛竭世樞機似一滴
L155n1643_p0310b12║投於巨壑遂燒卻。
L155n1643_p0310b13║燈華吹落目歬機四顧山灮㪅有誰妙辨玄
L155n1643_p0310b14║樞無處著赤條條地一笻兒
L155n1643_p0310b15║德山入門𠊳棒。
L155n1643_p0311a01║入門𠊳棒千了百當作佛法會賞罰論量於
L155n1643_p0311a02║乎哀哉伏惟尚饗
L155n1643_p0311a03║霛鷲閒禪師因仰山問寂寂無言如何眎
L155n1643_p0311a04║聽閒曰無縫塔歬多雨水。
L155n1643_p0311a05║畗塞乾坤內開張日月歬囫圇無縫𦉑華雨
L155n1643_p0311a06║自蹁躚明明萬象難藏質歷歷何妨眎聽捐
L155n1643_p0311a07║一默詞傾三十二通身有口若為宣
L155n1643_p0311a08║薯山慧超禪師因洞山來禮拜次薯曰汝
L155n1643_p0311a09║已住一方又來者裏作麼曰良作無奈疑
L155n1643_p0311a10║何特來見和尚薯召良价价應諾薯曰是
L155n1643_p0311a11║甚麼价無語薯曰好箇佛祇是無光燄。
L155n1643_p0311a12║虢國夫人承主恩平明騎馬入宮門卻嫌脂
L155n1643_p0311a13║粉汙顏色澹埽蛾眉朝至尊
L155n1643_p0311a14║長沙因秀才看千佛名經問沙曰百千諸
L155n1643_p0311a15║佛但見其名未審居何國土還化物也無
L155n1643_p0311b01║沙曰黃鶴樓崔灝題後秀才還曾題未曰
L155n1643_p0311b02║未曾曰得閒題取一篇。
L155n1643_p0311b03║一為遷客去長沙西望長安不見家黃鶴樓
L155n1643_p0311b04║中吹玉笛江城五月落梅華
L155n1643_p0311b05║臨濟上堂曰赤肉團上有一無位真人常
L155n1643_p0311b06║從汝等諸人面門出入未證據者看看時
L155n1643_p0311b07║有僧出問如何是無位真人濟下繩牀把
L155n1643_p0311b08║住曰道道其僧擬議濟拓開曰無位真人
L155n1643_p0311b09║是甚麼乾矢橛𠊳歸方丈。
L155n1643_p0311b10║鉤錐齊用轉如環放去收來只等閒無位真
L155n1643_p0311b11║人何處去面門依舊髮毛斑
L155n1643_p0311b12║臨濟示眾曰有一人論劫抂途中不離家
L155n1643_p0311b13║舍有一人論劫離家舍不抂途中且道那
L155n1643_p0311b14║一人合受人天供養。
L155n1643_p0311b15║不屬陰陽生造得那從地上論根苗無須鎖
L155n1643_p0312a01║兩頭搖落魄風流格外標
L155n1643_p0312a02║臨濟將示滅謂眾曰吾滅後不得滅卻吾
L155n1643_p0312a03║正法眼藏三聖出曰爭敢滅卻和尚正法
L155n1643_p0312a04║眼藏濟曰已後有人問你向他道甚麼聖
L155n1643_p0312a05║𠊳喝濟曰誰知吾正法眼藏向者瞎驢邊
L155n1643_p0312a06║滅卻。
L155n1643_p0312a07║橫開法眼瞎驢邊一喝黃河浪滾天滅卻遭
L155n1643_p0312a08║他親授記𣦸來猶自佩三玄
L155n1643_p0312a09║仰山作沙彌時念經聲高乳源和尚咄曰
L155n1643_p0312a10║者沙彌念經恰似哭山曰慧寂祇恁麼未
L155n1643_p0312a11║審和尚如何源乃顧眎山曰若恁麼與哭
L155n1643_p0312a12║何異源𠊳休。
L155n1643_p0312a13║朝生俊鷂潑天飛小小沙彌善大機踞地解
L155n1643_p0312a14║返師子擿崢嶸那懼象王威齊萬法泯是非
L155n1643_p0312a15║折箸攪海兮滄溟欲竭太阿出匣兮白日潛
L155n1643_p0312b01║暉
L155n1643_p0312b02║三聖禪師到道吾吾預知以緋抹𬱃持神
L155n1643_p0312b03║仗於門下立聖曰小心祇候吾應諾聖參
L155n1643_p0312b04║堂了再上人事吾具威儀方丈內坐聖纔
L155n1643_p0312b05║近歬吾曰有事相𠎥問得麼聖曰也是適
L155n1643_p0312b06║來壄狐精𠊳出去。
L155n1643_p0312b07║橫行異類誰當抵倒佩三玄有瞎驢沙塞謾
L155n1643_p0312b08║悲秋艸色青天常是鬼騎狐
L155n1643_p0312b09║𣦸戶生門歷亂開攙旂奪鼓卷空來單于只
L155n1643_p0312b10║為圖生獲倒被騎將胡馬回
L155n1643_p0312b11║谷隱聰因達觀問如何是夜半正明天曉
L155n1643_p0312b12║不露聰曰牡丹華下睡貓兒。
L155n1643_p0312b13║炤盡體無依功終位亦㤀渾肰理不昧卓卓
L155n1643_p0312b14║事寧彰烟月那知人世改春風依舊上長楊
L155n1643_p0312b15║琅玡示眾曰記得僧問老宿如何是佛宿
L155n1643_p0313a01║曰不封不𡬾大眾會麼若不會重下註腳
L155n1643_p0313a02║去也不封不𡬾以棘欒。
L155n1643_p0313a03║不封不𡬾廁以棘欒乾天為蓋厚地為盤聚
L155n1643_p0313a04║斂兮魂魄贒若愚兮一棺日𬉹風吹無障閉
L155n1643_p0313a05║千古萬古長澷澷
L155n1643_p0313a06║雪峰住菴有二僧到峰見以手拓菴門放
L155n1643_p0313a07║身出曰是甚麼僧亦曰是甚麼峰[仁-二+氏]頭歸
L155n1643_p0313a08║菴其僧後至嵒頭頭問雪老有何言句僧
L155n1643_p0313a09║舉歬話頭曰雪峰道甚麼僧曰雪峰無語
L155n1643_p0313a10║頭曰噫我悔不當初向伊道有箇末後句
L155n1643_p0313a11║我若向伊道已後天下人不奈雪老何僧
L155n1643_p0313a12║至夏末舉此話請益頭曰汝何不早問僧
L155n1643_p0313a13║曰不𢼿造次頭曰我雖與雪峰同條生不
L155n1643_p0313a14║與雪峰同條𣦸要識末後句祇者是。
L155n1643_p0313a15║是甚麼兮[仁-二+氏]頭去龍歸㴱洞江天露同條生
L155n1643_p0313b01║𣦸不同倫虎嘯嵒歬海嶽昏末後句若為論
L155n1643_p0313b02║大雪紛紛下烏盆變白盆
L155n1643_p0313b03║僧問乾峰十方婆伽梵一路涅槃門未審
L155n1643_p0313b04║路頭抂甚麼處峰以拄杖劃曰抂者裏雲
L155n1643_p0313b05║門拈起扇子曰扇子𨁝跳上三十三天築
L155n1643_p0313b06║著帝釋鼻孔東海鯉魚打一棒雨似盆傾
L155n1643_p0313b07║會麼。
L155n1643_p0313b08║乾峰杖雲門扇劈面來機如電三級浪高魚
L155n1643_p0313b09║化龍井底蝦蟇誰解變不解變天童與你開
L155n1643_p0313b10║方𠊳喝一喝云匘後㪅沗三尺箭
L155n1643_p0313b11║大隨真禪師因僧問劫火洞肰大千俱壞
L155n1643_p0313b12║未審者箇壞不壞隨曰壞曰恁麼則隨他
L155n1643_p0313b13║去也隨曰隨他去僧不肯後到投子舉歬
L155n1643_p0313b14║話子裝香遙禮曰西川古佛出世謂其僧
L155n1643_p0313b15║曰汝速回去懺悔僧回大隨隨已遷化僧
L155n1643_p0314a01║再至投子子亦遷化。
L155n1643_p0314a02║隨他去他腳底過認他語脈隨他䥘龍舒劒
L155n1643_p0314a03║閣路迢迢腰包斗笠憑誰荷者箇者箇陳滯
L155n1643_p0314a04║貨劫火洞肰何處藏八角磨盤空裏磨
L155n1643_p0314a05║大隨菴側有一龜僧問一切眾生皮裹骨
L155n1643_p0314a06║者箇眾生為甚骨裹皮隨拈艸屨覆龜背
L155n1643_p0314a07║上。
L155n1643_p0314a08║分皮析骨鑒多端負得霛圖自器殘脫下艸
L155n1643_p0314a09║鞵輕蓋卻從他步步腳頭寬
L155n1643_p0314a10║唐有與祿山謀叛者其人先為閬守有畫
L155n1643_p0314a11║象存焉明皇幸蜀見之怒令侍臣以劒擊
L155n1643_p0314a12║象首其人抂陝西忽頭落。
L155n1643_p0314a13║千里腥紅濺御袍碧天雲淨月輪高吾皇自
L155n1643_p0314a14║是無私化天網恢恢豈易逃
L155n1643_p0314a15║僧問曹山魯祖面壁用表何事山以手掩
L155n1643_p0314b01║耳。
L155n1643_p0314b02║總作麢羊挂角商誰知魯祖舌頭長箜篌一
L155n1643_p0314b03║撥月華後直得哀聲動洛陽
L155n1643_p0314b04║僧問雲居道膺禪師麢羊挂角時如何膺
L155n1643_p0314b05║曰六六三十六又曰會麼曰不會曰不見
L155n1643_p0314b06║道無蹤迹。
L155n1643_p0314b07║麢羊挂角問如何六六報言三十六錦雲重
L155n1643_p0314b08║綺霞簇碧眼胡僧數不足暫時自肯絕追尋
L155n1643_p0314b09║萬里清灮常溢目會也麼休瓦卜君不見香
L155n1643_p0314b10║林解轉洞山語南地竹兮北地木
L155n1643_p0314b11║長生皎肰禪師常訪一菴主款話菴主曰
L155n1643_p0314b12║近有一僧問某甲西來意遂舉拂子不知
L155n1643_p0314b13║還得也無生曰爭𢼿道得與不得生卻問
L155n1643_p0314b14║菴主此事有人𠈃任如虎頭戴角有人嫌
L155n1643_p0314b15║棄不直一文此事為甚麼毀譽不同請試
L155n1643_p0315a01║揀出看曰適來出自偶肰爭揀得出生曰
L155n1643_p0315a02║若恁麼此後不得為人。
L155n1643_p0315a03║海中蜜果𡬾頭心換象抽爻白晝陰弄鬼家
L155n1643_p0315a04║還遭鬼弄機㴱自古禍原㴱
L155n1643_p0315a05║明招一日天寒上堂大眾纔集招曰風頭
L155n1643_p0315a06║稍硬不是你安身立命處且歸煗室商量
L155n1643_p0315a07║𠊳歸方丈大眾隨至立定招曰纔到煗室
L155n1643_p0315a08║𠊳見瞌睡以拄杖一時趁下。
L155n1643_p0315a09║帶雨和雲兼月白春風撩亂華狼藉飄來片
L155n1643_p0315a10║片逐馬蹏惱殺天涯未歸客
L155n1643_p0315a11║㴱明二上座抂眾時聞僧問法眼如何是
L155n1643_p0315a12║色眼豎起拂子或曰雞冠華或曰貼肉汗
L155n1643_p0315a13║衫二人特往請益問曰承聞和尚有三種
L155n1643_p0315a14║色語是不眼曰是㴱曰鷂子過新羅𠊳歸
L155n1643_p0315a15║眾時李主抂座下不肯乃白法眼曰寡人
L155n1643_p0315b01║來日置茶筵請二人重新問話明日茶罷
L155n1643_p0315b02║僃雜彩一箱劒一口謂二人曰上座若問
L155n1643_p0315b03║話得是奉賞雜彩一箱若問不是祇賜一
L155n1643_p0315b04║劒法眼陞座㴱復出問今日奉敕問話師
L155n1643_p0315b05║還許也無眼曰許曰鷂子過新羅捧彩𠊳
L155n1643_p0315b06║行。
L155n1643_p0315b07║無聲大海潑天潮灔澦堆邊怒似號慣釣漁
L155n1643_p0315b08║翁閒坐看時人驚殺浪頭高
L155n1643_p0315b09║㴱明二上座同行見捕魚忽一魚跳出網
L155n1643_p0315b10║㴱曰俊哉一似箇衲僧相似明曰爭奈當
L155n1643_p0315b11║時不入他網㴱曰你猶欠悟抂明行至三
L155n1643_p0315b12║十里方省。
L155n1643_p0315b13║窺籓不入果超方據鼎其如染指嘗端信網
L155n1643_p0315b14║羅親透者還他頭角自昂藏
L155n1643_p0315b15║韶國師初謁龍牙問雄雄之尊為甚麼近
L155n1643_p0316a01║不得牙曰如火與火曰忽遇水來又作麼
L155n1643_p0316a02║生牙曰去汝不會我語。
L155n1643_p0316a03║懷寶迷邦何太䥘投珠按劒㪅回還春風不
L155n1643_p0316a04║管華開落流水依肰過萬山
L155n1643_p0316a05║韶國師有時謂眾曰大凡言句應須絕滲
L155n1643_p0316a06║漏始得時有僧問如何是絕滲漏底句韶
L155n1643_p0316a07║曰汝口似鼻孔。
L155n1643_p0316a08║自古雕文多器德從來白壁貴無疵口似鼻
L155n1643_p0316a09║眼如眉爻象吉凶俱絕兆人天何處問龜蓍
L155n1643_p0316a10║僧問韶國師櫓櫂俱停如何得到彼岸韶
L155n1643_p0316a11║曰慶汝平生。
L155n1643_p0316a12║拋家棄宅𧺆埃塵逐影求頭得不真停櫓櫂
L155n1643_p0316a13║罷問津萬國風灮合共春慶快平生今日裏
L155n1643_p0316a14║頫仰天地一閒身
L155n1643_p0316a15║報慈文遂禪師問僧甚麼處來曰撫州曹
L155n1643_p0316b01║山來文曰幾程到此曰七程文曰行許多
L155n1643_p0316b02║山林谿澗何者是汝自己曰總是文曰眾
L155n1643_p0316b03║生顛倒認物為己曰如何是學人自己文
L155n1643_p0316b04║曰總是。
L155n1643_p0316b05║七程經歷幾林隈是甚物兮恁麼來拔卻頂
L155n1643_p0316b06║門三寸楔從教鐵鋸舞三臺
L155n1643_p0316b07║永明壽禪師因僧問如何是永明妙旨壽
L155n1643_p0316b08║曰㪅沗香著曰謝師指示壽曰且喜勿交
L155n1643_p0316b09║涉仍有偈曰欲識永明旨門歬一湖水日
L155n1643_p0316b10║炤灮明生風吹波浪起。
L155n1643_p0316b11║似日臨波千頃碧如風吹水自成文擬心早
L155n1643_p0316b12║已崖州隔觸處全彰妙絕勛妙絕勛㪅何云
L155n1643_p0316b13║門外湖灮說向君萬象森羅宗鏡裏一天風
L155n1643_p0316b14║月六橋分
L155n1643_p0316b15║僧問慈明如何是佛明云水出高原。
L155n1643_p0317a01║水出高原異眾泉滔滔灌溉劫初田髑髏穿
L155n1643_p0317a02║透無人覺空看飛流落檻歬
L155n1643_p0317a03║雲居舜初參洞山聰一日如武昌行乞首
L155n1643_p0317a04║謁劉公居士士曰老漢有一問如相契即
L155n1643_p0317a05║開疏若不契即請還山遂問古鏡未磨時
L155n1643_p0317a06║如何舜曰黑似漆磨後如何舜曰炤天炤
L155n1643_p0317a07║地士拂袖入宅舜懡㦬即還洞山山問其
L155n1643_p0317a08║故舜具言歬事山曰你問我我與你道舜
L155n1643_p0317a09║理歬話山曰此去漢陽不遠進後語曰黃
L155n1643_p0317a10║鶴樓歬鸚鵡洲舜於言下大悟。
L155n1643_p0317a11║楚謌吹起淚沾䘳只為鄉語動客心若道漢
L155n1643_p0317a12║川平似鏡樓頭依舊月沈沈
L155n1643_p0317a13║僧問報慈藏嶼禪師情生智隔想變體殊
L155n1643_p0317a14║祇如情未生時如何慈曰隔曰情未生時
L155n1643_p0317a15║隔箇甚麼慈曰者箇梢郎子未遇人抂。
L155n1643_p0317b01║情未生時直言隔長江一派連天碧可憐釘
L155n1643_p0317b02║樁搖櫓人終日沙頭候風色
L155n1643_p0317b03║僧問開先瑛禪師如何是祖師西來意先
L155n1643_p0317b04║曰君山點破洞庭湖。
L155n1643_p0317b05║𧘂開玉浪全身露坐斷銀波秀色寒風落落
L155n1643_p0317b06║景團團明月蘆華君自看
L155n1643_p0317b07║南堂靜因五祖垂語曰身之一字也大難
L155n1643_p0317b08║說教中道地水火風四大假合據老僧所
L155n1643_p0317b09║見亦未是在有人道得老僧大展坐具禮
L155n1643_p0317b10║他三拜靜曰某甲道得請和尚拜祖提起
L155n1643_p0317b11║坐具靜𠊳趨退祖擿下坐具靜揭簾而出
L155n1643_p0317b12║曰賊過後張弓。
L155n1643_p0317b13║教中與麼道身字也大難滯㲉珠成礫㤀緣
L155n1643_p0317b14║艸化檀禮他何大意趨退豈顢頇赤肉團邊
L155n1643_p0317b15║如壁立百千三昧一豪端
L155n1643_p0318a01║破菴先因道者問猢猻子捉不住時如何
L155n1643_p0318a02║菴曰用捉作麼如風吹水自肰成文。
L155n1643_p0318a03║聖明天子調玉燭宇宙風清八百州寸刃不
L155n1643_p0318a04║施王化徧一人端拱坐龍樓
L155n1643_p0318a05║笑嵒和尚初參絕學聰于關子嶺因洗菜
L155n1643_p0318a06║次忽一莖菜葉逐水圜轉捉不著有省攜
L155n1643_p0318a07║籃歸遇聰聰𠊳問是甚麼嵒曰一籃菜聰
L155n1643_p0318a08║曰何不別道一句嵒曰請師別問來聰休
L155n1643_p0318a09║去一日辭聰徧參聰舉拂子曰向者裏道
L155n1643_p0318a10║得一句出格可去嵒無對嗣後再參聰一
L155n1643_p0318a11║日聰問人人有箇父母子之父母今抂何
L155n1643_p0318a12║處嵒曰一火㷊之聰曰恁麼則子無父母
L155n1643_p0318a13║邪嵒曰有則有祇是佛眼覰不見聰曰子
L155n1643_p0318a14║見麼嵒曰某亦不見聰曰子何不見嵒曰
L155n1643_p0318a15║若見則非真父母聰曰善哉遂印可。
L155n1643_p0318b01║水裏拾來火裏燒出頭天外自逍遙翻思未
L155n1643_p0318b02║會機先著有一豪兮是一豪
L155n1643_p0318b03║舉雪峰抂洞山作飯頭每晨常到曉色未
L155n1643_p0318b04║分時大眾𠊳喫粥山問峰曰你作麼生常
L155n1643_p0318b05║候得此箇時節喫粥峰曰瞻星望月山曰
L155n1643_p0318b06║忽遇雲霧靉靆又作麼生峰無語代曰謾
L155n1643_p0318b07║某甲一點不得。
L155n1643_p0318b08║從來一點不遭謾星自高兮月自寒炯炯孤
L155n1643_p0318b09║灮常獨露和雲帶霧炤人寰
L155n1643_p0318b10║臨濟四料揀。
L155n1643_p0318b11║如王秉劒意由王橫按吹毛孰𢼿當伐辠弔
L155n1643_p0318b12║民彰大用山河不改舊封疆（奪人不奪境）
L155n1643_p0318b13║會朝端欲見清明羽檄星馳下鳳城混一三
L155n1643_p0318b14║分有二土放牛歸馬樂昇平（奪境不奪人）
L155n1643_p0318b15║那容鼾息旁雲臺一展金輪萬國摧社稷已
L155n1643_p0319a01║隨輿櫬去秦宮無復子嬰回（人境俱奪）
L155n1643_p0319a02║端拱無為化要荒車書玉帛共文章熙熙舜
L155n1643_p0319a03║世乾坤大蕩蕩堯天日月長（人境俱不奪）
L155n1643_p0319a04║總頌。
L155n1643_p0319a05║休將知見自迷封百億山河帝網中天上有
L155n1643_p0319a06║星皆拱北人間無水不朝東
L155n1643_p0319a07║臨濟示眾曰大凡演唱宗乘一句語須具
L155n1643_p0319a08║三玄門一玄門須具三要有權有實有炤
L155n1643_p0319a09║有用汝等諸人作麼生會下座。
L155n1643_p0319a10║大機大用絕商量信有白拈巧異嘗景艸形
L155n1643_p0319a11║祈謾佛祖蟭螟眼欲繡鴛鴦字成蒼頡天宜
L155n1643_p0319a12║泣書出龍威國豈昌一喝四溟曾倒決果肰
L155n1643_p0319a13║滅卻瞎驢旁
L155n1643_p0319a14║臨濟問僧有時一喝如金剛王寶劒有時
L155n1643_p0319a15║一喝如踞地獅子有時一喝如探竿影艸
L155n1643_p0319b01║有時一喝不作一喝用你作麼生會僧擬
L155n1643_p0319b02║議師𠊳喝。
L155n1643_p0319b03║同時炤用不同裁變態風雲倏闔開石火灮
L155n1643_p0319b04║通纔擬議鐵輪早已驀頭來
L155n1643_p0319b05║四賓主。
L155n1643_p0319b06║賓主相逢探拔加攙旂奪鼓辨龍蛇臨機放
L155n1643_p0319b07║過當頭著何止鄉關萬里差
L155n1643_p0319b08║四炤用。
L155n1643_p0319b09║三玄戈甲倒顛披明暗雙雙孰得知擬[彳*巳]鋒
L155n1643_p0319b10║𦬆騅奪卻拔山有力若為施
L155n1643_p0319b11║臨濟應機多用喝會下參徒亦學濟喝濟
L155n1643_p0319b12║曰汝等總學我喝我今問汝有一人從東
L155n1643_p0319b13║堂出有一人從西堂出兩人齊喝一聲者
L155n1643_p0319b14║裏分得賓主麼汝作麼生分得若分不得
L155n1643_p0319b15║已後不得學老僧喝。
L155n1643_p0320a01║頂𩕳直下攂砏𥖵閃電灮驅景不存卻把紅
L155n1643_p0320a02║絲牽黑月白拈千古許誰倫
L155n1643_p0320a03║臨濟上堂次兩堂首座相見同時下喝僧
L155n1643_p0320a04║問濟還有賓主也無濟曰賓主歷肰乃召
L155n1643_p0320a05║眾曰要會臨濟賓主句問取堂中二首座
L155n1643_p0320a06║二。
L155n1643_p0320a07║自緣有技解屠龍血濺吹毛不染紅賓主歷
L155n1643_p0320a08║肰分喝下三玄從此定綱宗
L155n1643_p0320a09║師子齩人韓獹逐塊賓主歷肰兩彩一賽
L155n1643_p0320a10║汾陽示眾曰夫說法者須具十智同真若
L155n1643_p0320a11║不具十智同真邪正不辨緇素不分不能
L155n1643_p0320a12║為人天眼目決斷是非如鳥飛空而折翼
L155n1643_p0320a13║如箭䠶的而斷弦弦斷故䠶不中的翼折
L155n1643_p0320a14║故空不能飛弦壯翼牢空的俱徹作麼生
L155n1643_p0320a15║是十智同真與諸人一一點出一同一質
L155n1643_p0320b01║二同大事三總同參四同真智五同徧暜
L155n1643_p0320b02║六同具足七同得失八同生殺九同音㖃
L155n1643_p0320b03║十同得入還有點得出底麼不吝慈悲試
L155n1643_p0320b04║出來道看若點不出未具參學眼抂卻須
L155n1643_p0320b05║辨取要識是非面目見抂喝一喝下座。
L155n1643_p0320b06║碧玉妝成一𡬾高條條垂下綠絲縧不知細
L155n1643_p0320b07║葉誰裁出二月春風似剪刀
L155n1643_p0320b08║浮山圜鑑示眾曰汾陽有師子句其師子
L155n1643_p0320b09║有三種一超宗異目二齊眉共躅三景響
L155n1643_p0320b10║音聞若超宗異目見過於師可為種艸方
L155n1643_p0320b11║堪傳授若齊眉共躅見與師齊減師半德
L155n1643_p0320b12║若景響音聞壄干倚勢異短何分所以先
L155n1643_p0320b13║德付屬曰若當相見切須子細竆勘不得
L155n1643_p0320b14║鹵莽恐誤後人之印可也。
L155n1643_p0320b15║豹略龍韜妙有權超師寧復假師傳虎須倒
L155n1643_p0321a01║捋渾閒事鼈鼻生揩恣𠊳嬛敵勝果肰全勝
L155n1643_p0321a02║槩輸機還却占機先天生邁種何人共獨許
L155n1643_p0321a03║滹沱得一玄
L155n1643_p0321a04║樓閣門歬暫指彈相攜把手入長安瞥肰一
L155n1643_p0321a05║點知歸處郱竢人呼倒剎竿啐啄同時機不
L155n1643_p0321a06║爽箭鋒拄處景猶寒南山白頟真紋露且待
L155n1643_p0321a07║風生插翅看
L155n1643_p0321a08║央庠座主口譫譫空向他家齏瓮淹撥火覓
L155n1643_p0321a09║漚何日得刻舟求劒枉希覘過江曾即為扶
L155n1643_p0321a10║櫂索馬其如卻奉鹽蹢躅擬行師子步誰知
L155n1643_p0321a11║動足落廉纖
L155n1643_p0321a12║總頌。
L155n1643_p0321a13║選佛場開立例條辨魔揀異肯輕饒欲鉤牽
L155n1643_p0321a14║令婆須入智燄還將勝熱燒牛過牕楞嫌尾
L155n1643_p0321a15║抂竿超百尺嗾空佻荊山休怪長遭刖葉綴
L155n1643_p0321b01║華聯敗祖𣍘
L155n1643_p0321b02║雲門示眾曰圅蓋乾坤目機銖兩不涉萬
L155n1643_p0321b03║緣作麼生承當眾無對自代曰一鏃破三
L155n1643_p0321b04║關後來德山圜明密禪師遂𨤲其語為三
L155n1643_p0321b05║句曰圅蓋乾坤句截斷眾流句隨波逐浪
L155n1643_p0321b06║句。
L155n1643_p0321b07║圅蓋乾坤握斗杓森羅指處象昭昭千峰勢
L155n1643_p0321b08║倒嶽邊止萬派聲歸海上消
L155n1643_p0321b09║截斷眾流句嶮巇那堪霹靂電鞭隨南山雲
L155n1643_p0321b10║起北山雨亞豎摩醯眼亦迷
L155n1643_p0321b11║隨波逐浪擿金鉤浮定有無抂餌頭活卓綸
L155n1643_p0321b12║竿俱上下魚龍次第海江[(冰-水+〡)*ㄆ]
L155n1643_p0321b13║總頌。
L155n1643_p0321b14║一鏃三關破詎難箭穿紅日景珊珊未能佛
L155n1643_p0321b15║殿輕拈卻莫道身藏斗不寒
L155n1643_p0322a01║洞山五位。
L155n1643_p0322a02║正中偏不倚熏風舜殿眠月到上方排夜色
L155n1643_p0322a03║山河還向景中圜
L155n1643_p0322a04║偏中正曉漢依稀開玉鏡山拭秋棱烟靄㴱
L155n1643_p0322a05║孤峰欲白重遮暎
L155n1643_p0322a06║正中來無首羣龍見莫猜玉戶推開須夢手
L155n1643_p0322a07║倒騎鐵鋸舞三臺
L155n1643_p0322a08║兼中至劒豎拂牛誰𢼿擬一埽風烟六合收
L155n1643_p0322a09║纖豪不動吹毛利
L155n1643_p0322a10║兼中到劫外今時俱絕耗無手人揮木馬鞭
L155n1643_p0322a11║頭頭驀過古皇道
L155n1643_p0322a12║溈山謂仰山曰吾以鏡智為宗要出三種
L155n1643_p0322a13║生所謂想生相生流注生楞嚴經曰想相
L155n1643_p0322a14║為塵識情為垢二俱遠離即汝法眼應時
L155n1643_p0322a15║精明云何不成無上知覺想生即能思之
L155n1643_p0322b01║心雜亂相生即所思之境歷肰微細流注
L155n1643_p0322b02║俱為塵垢若能淨盡方得自在。
L155n1643_p0322b03║無風性海涌金波起滅紛紛誰則那推轉榑
L155n1643_p0322b04║桑天外國一輪終古炤娑婆
L155n1643_p0322b05║蛇知無別即繩知瞥爾情生境遂岐帀地東
L155n1643_p0322b06║風如識面千紅萬紫總芳姿
L155n1643_p0322b07║約不後兮推不歬天風吹斷又還連早知頑
L155n1643_p0322b08║性剛無比何用渾家著力牽
L155n1643_p0322b09║總頌。
L155n1643_p0322b10║心生諸相相生心境智為緣似磨頻傀儡棚
L155n1643_p0322b11║頭繩忽斷十方世界現全身
L155n1643_p0322b12║溈仰圜相。
L155n1643_p0322b13║信手拋將似簸箕來風貴抂辨當時主賓欲
L155n1643_p0322b14║得同明暗且待迦羅眼作眉
L155n1643_p0322b15║法眼宗旨　毘盧頂上　迦葉門歬。
L155n1643_p0323a01║烜赫毘盧頂上機塵沙佛祖尟能窺大鵬飛
L155n1643_p0323a02║入蟭螟眼挨落天邊白兔兒
L155n1643_p0323a03║流通迦葉門歬事大地山河共譒揚常憶江
L155n1643_p0323a04║南三月裏鷓鴣嗁處百華香
L155n1643_p0323a05║天童弘覺忞禪師語錄卷第十六
L155n1643_p0323a06║音釋
L155n1643_p0323a07║譒（補過切波去聲敷也與播同）。衺（徐嗟切音斜不正也通作斜）。麢（郎ㄒ
L155n1643_p0323a08║切音靈麢羊也麢角有圓蹙繞文夜則懸角木上以防患）。鼾（侯旰切音翰臥息也）。
L155n1643_p0323a09║佻（田聊切音條獨行貌）。