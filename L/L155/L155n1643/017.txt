L155n1643_p0323b01║天童弘覺忞禪師語錄卷第十七　　庸七
L155n1643_p0323b02║嗣法門人顯權等編
L155n1643_p0323b03║贊
L155n1643_p0323b04║歷傳祖圖贊
L155n1643_p0323b05║始祖釋迦牟尼佛
L155n1643_p0323b06║貴買無數僧祇賤賣一時拈出盡底家私暴
L155n1643_p0323b07║揚誰知常住僧物乃有百萬癡𤸳猶道渠儂
L155n1643_p0323b08║是佛不是佛正法眼藏廣流通一切聖贒如
L155n1643_p0323b09║電拂
L155n1643_p0323b10║第一祖摩訶迦葉尊者
L155n1643_p0323b11║事佛抂後覺法抂先三昧同鑣調御出入諸
L155n1643_p0323b12║禪熾肰從來鶉衣百結一向盋盂朝天多子
L155n1643_p0323b13║曾分座雞足久留連底事閒身歸未得無端
L155n1643_p0323b14║一笑風歬
L155n1643_p0323b15║第二祖阿難陀尊者
L155n1643_p0324a01║七佛儀彰傳水器剎竿倒卻慧聞幢翻身驀
L155n1643_p0324a02║過空王界山海誰憐繫馬樁
L155n1643_p0324a03║第三祖商那和修尊者
L155n1643_p0324a04║化艸逢生日胎衣變九條青林縣佛記香乳
L155n1643_p0324a05║自空飄示以龍奮迅因之折𢢔憍大慈力無
L155n1643_p0324a06║上筆舌豈能描
L155n1643_p0324a07║第四祖優波毱多尊者
L155n1643_p0324a08║玉塵橫拈時一埽紛紛華雨來何早五印風
L155n1643_p0324a09║馳剛偃倒聲浩浩頻沗石室籌如艸春色屋
L155n1643_p0324a10║頭誰戶少殷勤末授無師道心印確肰非瑤
L155n1643_p0324a11║造真明導波旬嫉妒從茲薨
L155n1643_p0324a12║第五祖提多迦尊者
L155n1643_p0324a13║出家不為身心師子驀頭𠊳擿超步支離眾
L155n1643_p0324a14║八千同人早遇梵天席通真量兮慧超方金
L155n1643_p0324a15║日灼肰耀大荒
L155n1643_p0324b01║第六祖彌遮迦尊者
L155n1643_p0324b02║來自心往無向一鎚擊碎虛空藏闤闠人中
L155n1643_p0324b03║識大乘傳衣觸器䘳何曠真過量蹭蹬僊階
L155n1643_p0324b04║泣路岐指彈六劫曾超上
L155n1643_p0324b05║第七祖婆須密尊者
L155n1643_p0324b06║徉狂冀蛻人間世慈定方趨又出來盋鐼遭
L155n1643_p0324b07║他安柄了虛空謾把𣗥華栽
L155n1643_p0324b08║第八祖佛陀難提尊者
L155n1643_p0324b09║髻生瑞彩腹流灮智炤如空豈有方眾角半
L155n1643_p0324b10║千人頓獲起家何似獨麐祥可怪宗傳跛又
L155n1643_p0324b11║吃㪅饒一偈費商量
L155n1643_p0324b12║第九祖伏䭾密多尊者
L155n1643_p0324b13║癡癡𤸳𤸳故故杜杜推開父母嫌他佛祖立
L155n1643_p0324b14║定腳跟齩定牙春灮不管流秊鹽行七步何
L155n1643_p0324b15║䥘誤袈裟沗得一身多回頭㤀卻來時路
L155n1643_p0325a01║第十祖脅尊者
L155n1643_p0325a02║勞生豈畏出頭難抂處春風抂處閒白首閱
L155n1643_p0325a03║人阿堵裏祥灮帀座徙移間明珠自顯䭾香
L155n1643_p0325a04║象精進非干攝怠頑欲識渠儂端的處黑華
L155n1643_p0325a05║貓子面門斑
L155n1643_p0325a06║第十一祖富那夜舍尊者
L155n1643_p0325a07║神機旁礴言鋒如槊倒將鐵鋸舞三臺解卻
L155n1643_p0325a08║天馬頭一角來住俱非佛亦不著變大地作
L155n1643_p0325a09║黃金決洪流潤枯涸覺華紛紛桂子落
L155n1643_p0325a10║第十二祖馬鳴大士
L155n1643_p0325a11║衣被含生僅一端紛紛異見孰摧殘當臺舉
L155n1643_p0325a12║起軒轅鏡萬古蚩尤器舊顏
L155n1643_p0325a13║第十三祖迦毘摩羅大士
L155n1643_p0325a14║賺海偷天技自神頂門一拶器家珍三千異
L155n1643_p0325a15║論流雲𢿨五百同乘合雨臻力卻王宮嫌近
L155n1643_p0325b01║勢親探虎穴遠求人只今象教仰明德荷戴
L155n1643_p0325b02║㴱奚獨子忞
L155n1643_p0325b03║第十四祖龍𡬾大士
L155n1643_p0325b04║生知大達詼諧閎肆豎功勝無上之幢落修
L155n1643_p0325b05║羅天外之臂說法辨魔揀異為人入泥入水
L155n1643_p0325b06║龍山千載月輪孤閻浮夜夜清輝裏
L155n1643_p0325b07║第十五祖迦那提婆大士
L155n1643_p0325b08║傳得龍山格外宗五天何止辨推雄圜輪識
L155n1643_p0325b09║體知無相𡬾耳明因驗有從旛動巴連人結
L155n1643_p0325b10║舌詞傾百論座生風鴛鴦繡出金鍼度千古
L155n1643_p0325b11║令人話莫竆
L155n1643_p0325b12║第十六祖羅睺羅多大士
L155n1643_p0325b13║義證無我道自尊驗人骨出不師存天酥酡
L155n1643_p0325b14║食并甘露凡聖都來與一餐乾坤𧺆萬象奔
L155n1643_p0325b15║金河撈得鐵崑崙
L155n1643_p0326a01║第十七祖僧伽難提大士
L155n1643_p0326a02║玉出崑岡金生麗水過去莊嚴劫如來驀地
L155n1643_p0326a03║撞翻十二寶落迦童子盡力扶起古殿月冷
L155n1643_p0326a04║風高䲭吻𠢐牙劈齒不因五百生歬業鏡自
L155n1643_p0326a05║難逃誰信娑羅𡬾王佛是你
L155n1643_p0326a06║第十八祖伽耶舍多大士
L155n1643_p0326a07║舌頭怪得利銛釾生小逢人擅作家齡叶機
L155n1643_p0326a08║宜真有百鑑圜內外洞無瑕風鈴擺斷黃金
L155n1643_p0326a09║索心地迥開鐵𡬾華一自燈傳高躅後黃梅
L155n1643_p0326a10║路上事如麻
L155n1643_p0326a11║第十九祖鳩摩羅多大士
L155n1643_p0326a12║轆轤天上下波劫𧺆閻浮貪他從來著他底
L155n1643_p0326a13║無端惹得許閒愁東風吹戶牖一釣上金鉤
L155n1643_p0326a14║今後春灮行有腳瓊華開徧古揚州
L155n1643_p0326a15║第二十祖闍夜多大士
L155n1643_p0326b01║開明之度智慧淵沖客舍無生途聽了到家
L155n1643_p0326b02║天外指彈中奮逸翮鼓清風𢿥揚大海起蒼
L155n1643_p0326b03║龍臨行不捏些兒怪誰道顰眉效隱峰
L155n1643_p0326b04║第二十一祖婆修盤頭大士
L155n1643_p0326b05║可是真燈繼瑣諓如師芳躅請推挻應真固
L155n1643_p0326b06║避居懷日智者曾親七劫歬何知衰颯穿瑩
L155n1643_p0326b07║琇𠊳把鸞膠續斷絃激發俄頃成大慧良駒
L155n1643_p0326b08║自古一揮鞭
L155n1643_p0326b09║第二十二祖摩拏羅大士
L155n1643_p0326b10║鼓腹無鉤萬象騰紛紛宿慧總餘能不因半
L155n1643_p0326b11║偈攑羣鶴定作神通傳上僧
L155n1643_p0326b12║第二十三祖鶴勒那大士
L155n1643_p0326b13║千身分大內九白坐林隈龍宮七出八沒紫
L155n1643_p0326b14║殿日降月徊幻惑拘羅神直頭罵教倒驚羣
L155n1643_p0326b15║師子子驀鼻抴將回獨𢡽羽毛成隊去不知
L155n1643_p0327a01║何日得歸來請下一轉語為祖師出氣看
L155n1643_p0327a02║第二十四祖師子尊者
L155n1643_p0327a03║難兄難弟古攸艱龍子何如師子𡢃機佀桔
L155n1643_p0327a04║槔終曲喻智方流水少窺斑蹏涔迹陷揮肱
L155n1643_p0327a05║援合浦珠亾唾手還興到陽關時一唱悲風
L155n1643_p0327a06║千古動龍顏
L155n1643_p0327a07║第二十五祖婆舍斯多尊者
L155n1643_p0327a08║劒出龍淵珠潛寶浦逢別者而開拳遇知音
L155n1643_p0327a09║而即付風行迦勝兮固默論之斯摧艸偃南
L155n1643_p0327a10║天兮奈霛通之正妒及乎毒中之而靡傷衣
L155n1643_p0327a11║燓之而如故肰後師子之真嗣方明密多之
L155n1643_p0327a12║祥麐始遇嗟乎道之難行也擷芳芷於歬修
L155n1643_p0327a13║兮恍予心兮日睹雖不周於今之人兮亦執
L155n1643_p0327a14║鞭兮予慕
L155n1643_p0327a15║第二十六祖不如密多尊者
L155n1643_p0327b01║霛異天肰降迹來其如智眼絕纖埃誕生不
L155n1643_p0327b02║墮今時貴綠蘚從封古殿臺氣貫嚴城禨正
L155n1643_p0327b03║兆空飄金鎖夢初回閒思近事籌往事抂昔
L155n1643_p0327b04║真宗不易恢
L155n1643_p0327b05║第二十七祖般若多羅尊者
L155n1643_p0327b06║挂弊由來顯妙傳衣珠默示若為甄一竿釣
L155n1643_p0327b07║上龍門客萬古支那受禍延
L155n1643_p0327b08║第二十八祖菩提達磨尊者
L155n1643_p0327b09║竺乾埽土又東華擬混閻浮共一家布鼓鳳
L155n1643_p0327b10║凰臺岌嶪𧘂風楊子浪交加方思嫩桂傳僊
L155n1643_p0327b11║種坐看寒梅釀雪華皮髓可憐剛俵了依肰
L155n1643_p0327b12║跣足過流沙
L155n1643_p0327b13║第二十九祖慧可尊者
L155n1643_p0327b14║自拌為法𠊳捐軀放下元來一物無早信心
L155n1643_p0327b15║宗傳不得何須換卻舊頭顱
L155n1643_p0328a01║第三十祖僧燦尊者
L155n1643_p0328a02║法僧悟得一刀休山谷猶傳燦赤頭辠性不
L155n1643_p0328a03║知何處去岧嶤天柱自千秋
L155n1643_p0328a04║第三十一祖道信尊者
L155n1643_p0328a05║腳下無私得大自在坐斷雙峰天書不采愛
L155n1643_p0328a06║翹壄鶴松可原驚散銜華鳥叵耐猶廝頼不
L155n1643_p0328a07║甘𣦸卻𠊳薶藏強出人歬生捏怪
L155n1643_p0328a08║第三十二祖弘忍尊者
L155n1643_p0328a09║身歬身後不多爭白髮猶能復稺嬰矗矗青
L155n1643_p0328a10║松長自老滔滔濁港幾時清有人和得完圞
L155n1643_p0328a11║句許見祖師眉一莖速道速道
L155n1643_p0328a12║第三十三祖慧能尊者
L155n1643_p0328a13║七百黃梅一偈降倒將九水入盂囊東流鼓
L155n1643_p0328a14║作西流派天下曹谿沸似湯
L155n1643_p0328a15║第三十四世南嶽懷讓禪師
L155n1643_p0328b01║五葉分披果欲成高支結得最寧馨金雞謾
L155n1643_p0328b02║訝縣殊域法器先徵動帝庭蹋斷曹源無一
L155n1643_p0328b03║滴卷歸南嶽起滄溟堂堂大用平拈出怪甚
L155n1643_p0328b04║兒孫越格行
L155n1643_p0328b05║第三十五世馬祖道一禪師
L155n1643_p0328b06║日月佛為面虎眼眎耽耽為翫清谿景幾回
L155n1643_p0328b07║宿艸菴牛頭沒馬頭還風卷輪蹏過海南無
L155n1643_p0328b08║限英霛遭蹋殺愁雲漠漠至今猶自鎖精藍
L155n1643_p0328b09║第三十六世百丈懷海禪師
L155n1643_p0328b10║鼻遭扭得脫耳遭喝又聾渾身無著摸任意
L155n1643_p0328b11║擿西東哭笑顛翻師子堀杖槌撥動壄狐宮
L155n1643_p0328b12║興禮樂啟禪樷崱崱屴屴肅肅雍雍㪅有驚
L155n1643_p0328b13║人奇特事巍巍坐鎮大雄峰
L155n1643_p0328b14║第三十七世黃檗希運禪師
L155n1643_p0328b15║偉䫉堂堂頟有珠那堪悟處大庸麤縣機動
L155n1643_p0329a01║陷南泉虎倒用時掀百丈須一任牛頭橫豎
L155n1643_p0329a02║說不奇梢子卻能浮大中帝面頻揮掌裴相
L155n1643_p0329a03║國名輒𠊳呼八十四人剛列下噇酒曹漢擬
L155n1643_p0329a04║何須家風幸是當秊別總似而今早滅胡
L155n1643_p0329a05║第三十八世臨濟義玄禪師
L155n1643_p0329a06║鐵棒打不𣦸業風吹又生白拈僥似賊㴱險
L155n1643_p0329a07║過如阬剛言佛法無多子卻有三玄要主賓
L155n1643_p0329a08║趠得用攫𠊳行分明黑漆灮生桶幾許精霛
L155n1643_p0329a09║鬼共爭
L155n1643_p0329a10║第三十九世興化存獎禪師
L155n1643_p0329a11║受冤大覺誠難雪中毒滹沱㪅莫當古廟中
L155n1643_p0329a12║軃欺壄鬼紫羅帳合繡鴛鴦梁山頌子醻旻
L155n1643_p0329a13║德屈項鞭屍戰法場莫道雲居曾靠倒髻珠
L155n1643_p0329a14║親手下君王
L155n1643_p0329a15║第四十世南院慧顒禪師
L155n1643_p0329b01║胸中無一物著著超機變千仞孤危赤肉團
L155n1643_p0329b02║堂堂壁立恣揮揎薝蔔林鬼厭箭老鵶沒㭰
L155n1643_p0329b03║報君知餓虎投嵒許誰薦阿呵呵只合黃面
L155n1643_p0329b04║浙西人棒下無生師不見
L155n1643_p0329b05║第四十一世風穴延沼禪師
L155n1643_p0329b06║錦繡腸生腑焦銅矢抂腰殺人不眨眼一箭
L155n1643_p0329b07║落雙鵰物義無傷底開心兼劈腹㴱潭魚隱
L155n1643_p0329b08║者湯盪火加燒蘆陂鐵印當頭搭鏡水艨䑳
L155n1643_p0329b09║列漢飄七載單丁風穴寺行藏何止擅孤標
L155n1643_p0329b10║第四十二世首山省念禪師
L155n1643_p0329b11║出脫法華念平超廣慧真間行收艸賊好手
L155n1643_p0329b12║不張名一言截斷千江口濟北遭風莫𢼿傾
L155n1643_p0329b13║欲定大仰來果再日輪午後騐全身
L155n1643_p0329b14║第四十三世汾陽善昭禪師
L155n1643_p0329b15║龍袖拂開展御眸山河席卷到交州禹門點
L155n1643_p0330a01║下千千客大器褫成上上流正道三玄恢祖
L155n1643_p0330a02║域邪宗一句破蚩尤桮盤驀地驚狼藉半陌
L155n1643_p0330a03║錢燒萬鬼愁
L155n1643_p0330a04║第四十四世石霜楚圜禪師
L155n1643_p0330a05║柴柴崖崖瀟瀟灑灑閒闖楊李宮牆輕躍汾
L155n1643_p0330a06║州爐鞲扶搖九萬負翳空翼而等若鴻毛雲
L155n1643_p0330a07║濤際天接濟北流而愈加澎湃南公叱咤亾
L155n1643_p0330a08║魂諲老喑嗚挫敗手鑠黃河乾腳蹋須彌壞
L155n1643_p0330a09║一劒當軒踞坐時烽煙六合收沆瀣
L155n1643_p0330a10║第四十五世楊岐方會禪師
L155n1643_p0330a11║監寺兒孫徧界能禪不說渠儂無端捏定慈
L155n1643_p0330a12║明老禿驀地拓開同參九峰方信金圈栗棘
L155n1643_p0330a13║難奈始知三腳驢兒頑兇雲迷大壄霧鎖長
L155n1643_p0330a14║空奮迅灼肰龍自抂其餘消得幾多風
L155n1643_p0330a15║第四十六世白雲守端禪師
L155n1643_p0330b01║覰破春風笑裏刀山河徹底沒谿橋瓊樓玉
L155n1643_p0330b02║殿莖茅見今古白雲響夜潮
L155n1643_p0330b03║第四十七世五祖法演禪師
L155n1643_p0330b04║咄哉川藞苴無口非啞有舌胡利潦倒沒狀
L155n1643_p0330b05║邨夫一味小兒子戲參圜鑑譏圜鑑手段平
L155n1643_p0330b06║常師白雲嫌白雲語言重遲只合皖水作眼
L155n1643_p0330b07║皖山作鼻與他七出八沒橫三豎四輥繡毬
L155n1643_p0330b08║唱巴謌夢拄杖教禪理石擊尺咦喜美磨盤
L155n1643_p0330b09║生八角旋轉夌風起
L155n1643_p0330b10║第四十八世昭覺克勤禪師
L155n1643_p0330b11║夢回時一聲雞千山俱落炤得意處四句偈
L155n1643_p0330b12║萬派悉歸源風濤生舌底劈歷𧺆齦根白雲
L155n1643_p0330b13║宗等閒滅卻碧嵒集特地瀾翻眉間寶劒起
L155n1643_p0330b14║妙喜𣦸中之活袖裏金鎚醒太平悟後之昏
L155n1643_p0330b15║雕鐫諸子卵翼同門盡道東山家業大誰知
L155n1643_p0331a01║陰翊賴渠恩
L155n1643_p0331a02║第四十九世虎邱紹隆禪師
L155n1643_p0331a03║行腳僧睡於菟踢蹋廣南蠻肉醉川圜悟刮
L155n1643_p0331a04║地腥風吹建炎紛紛眾角如蠅聚盡刊落何
L155n1643_p0331a05║知數遼空搏得天麒麐雄雄坐斷雲嵒路
L155n1643_p0331a06║第五十世天童曇華禪師
L155n1643_p0331a07║門啟甘露道震梅衡𢿥三腳驢風蹏十分潑
L155n1643_p0331a08║剌擎瞌睡虎頭角數倍崢嶸橫揮雪刃埽蕩
L155n1643_p0331a09║欃槍佛受煅兮祖受烹邪舍塔中敲鐵磬天
L155n1643_p0331a10║台鴈蕩絕人行越格量出謂情虛空背上白
L155n1643_p0331a11║毛生
L155n1643_p0331a12║第五十一世天童咸傑禪師
L155n1643_p0331a13║投機以句廓徹頂門唱脫空謌白格𡬾頭魚
L155n1643_p0331a14║扇子捏人痛處等閒佛祖黯消魂風馳七剎
L155n1643_p0331a15║響徹九閽口似乞兒席帒鼻如歉歲塵甗人
L155n1643_p0331b01║言匡僧再世我道蒺藜重蕃黃金骨鎖中峰
L155n1643_p0331b02║塔破沙盆注萬谿源
L155n1643_p0331b03║第五十二世臥龍祖先禪師
L155n1643_p0331b04║風行水上木落秋山一菴破壞四壁倒㘱削
L155n1643_p0331b05║梓慶鐻弄宜僚丸如太阿之落膊似神珠之
L155n1643_p0331b06║𧺆盤寶劒從渠開獄底龍灮斗䠶畐人寒
L155n1643_p0331b07║第五十三世徑山師範禪師
L155n1643_p0331b08║藞藞苴苴崎崎嶇嶇一似卭州磁盌端如遂
L155n1643_p0331b09║府盋盂卻知四明六縣解道奉化八都蓋為
L155n1643_p0331b10║從歬曾聞些臭猢猻氣息到底辨得王獦獠
L155n1643_p0331b11║李麻鬍若將二十秊徑山法宣大內衣賜金
L155n1643_p0331b12║縷與夫再新桀構積有豐儲底以為盡渠能
L155n1643_p0331b13║事不孤老胡彈指一下云唵蜜怛哩智蜜怛
L155n1643_p0331b14║哩孤何異瞎眼波斯念梵書哉
L155n1643_p0331b15║第五十四世仰山祖欽禪師
L155n1643_p0332a01║生鐵鑄面具黃金疊脊脢萬里青湘寒燄發
L155n1643_p0332a02║千秊㬜柏𡬾華開赤手牚佛鑑潑天門戶單
L155n1643_p0332a03║絲釣暜明𧘂浪鯨能袖藏風雨舌卷雲䨓碧
L155n1643_p0332a04║玉盤中珠宛轉琉璃殿上月徘徊
L155n1643_p0332a05║第五十五世高峰原妙禪師
L155n1643_p0332a06║萬里血戰空拳破壘眉毛𦉑裏積山嶽鼻孔
L155n1643_p0332a07║中藏師子兒烹大爐鞲下惡鉗鎚排達磨不
L155n1643_p0332a08║是祖阬諸佛陷泥犂斷岸無路天階去梯拔
L155n1643_p0332a09║地千尋嵒壁立西峰高厭五山[仁-二+氏]
L155n1643_p0332a10║第五十六世中峰明本禪師
L155n1643_p0332a11║流泉迸冽智水湍洄𣦸關仡仡一蹋兩開新
L155n1643_p0332a12║篁𢿥屋頭春色寒景掃萬里飛埃處處喧傳
L155n1643_p0332a13║古佛心心荷擔如來河目嵌海口馬𬱃頰魚
L155n1643_p0332a14║顋生鐵蒺藜當面擿琉璃阬塹遶身栽
L155n1643_p0332a15║第五十七世千嵒元長禪師
L155n1643_p0332b01║虛空擈地一聲號突出千嵒萬仞高趺坐龍
L155n1643_p0332b02║山三十載閻浮下眎空牢牢風颯颯雨騷騷
L155n1643_p0332b03║噴嚏青蓮香徧界通身毛孔笑如濤
L155n1643_p0332b04║第五十八世萬峰時蔚禪師
L155n1643_p0332b05║達蓬燕坐鄧尉開山諸家門庭勘徧一喝納
L155n1643_p0332b06║敗龍灣灮福錦[(叡-(谷-口+目))/井]陷獸大湖香餌垂綸壄火
L155n1643_p0332b07║葛藤燒不盡是非從此譒人寰
L155n1643_p0332b08║第五十九世寶藏持禪師
L155n1643_p0332b09║接得滹沱的骨傳徽音親口自爺宣行言何
L155n1643_p0332b10║用嗟遺逸面目如今已儼肰
L155n1643_p0332b11║第六十世東明旵禪師
L155n1643_p0332b12║虛空一棒打破東明日涌榑桑爪牙莫怪生
L155n1643_p0332b13║獰甚脊骨從來似鐵剛薶向安谿去㴱雲自
L155n1643_p0332b14║蛻藏春色滿園關不住半疄黃獨噴天香
L155n1643_p0332b15║第六十一世海舟永慈禪師（西川成都氏子住建康
L155n1643_p0333a01║東山開翼善禪寺碑塔具存）
L155n1643_p0333a02║坐斷秦淮百二州龍踳信是馬駒流無端古
L155n1643_p0333a03║道輕凌躐惹得西風笑點頭摶取東山開梵
L155n1643_p0333a04║宇倒傾三峽泛慈舟藞苴不是蘇𤸳子休認
L155n1643_p0333a05║文星作斗牛
L155n1643_p0333a06║第六十二世寶峰智瑄禪師
L155n1643_p0333a07║高峰展旂石頭下寨倒用鐵牛之機何止坐
L155n1643_p0333a08║觀成敗二水中分白鷺洲三山半落青天外
L155n1643_p0333a09║第六十三世天奇瑞禪師
L155n1643_p0333a10║鬼窟裏頭全身跳出九十六種濶步橫行越
L155n1643_p0333a11║樣生機彌宇宙滔天活路𧺆雲霆瑪瑙階白
L155n1643_p0333a12║玉屏紫羅帳裏攃珠珍塞北江南弘大化風
L155n1643_p0333a13║流獨占許誰鄰
L155n1643_p0333a14║第六十四世絕學聰禪師
L155n1643_p0333a15║一關把定古山河三尺龍泉炤膽磨無限飛
L155n1643_p0333b01║鴻驚不度華山突屼太行峨
L155n1643_p0333b02║第六十五世月心德寶禪師
L155n1643_p0333b03║機投大覺道𢍆無聞曲翻韶陽之調絃奏師
L155n1643_p0333b04║子之筋倒嶽傾湫萬人氣索持綱挈紐千聖
L155n1643_p0333b05║一縜廓禪天以再耀洗佛日以無氛頭挨周
L155n1643_p0333b06║嶺雪衣挂楚山雲烈燄爐中飛彩鳳頂𩕳囟
L155n1643_p0333b07║裏攂砏𥖵夫是之謂大明國裏天童忞三葉
L155n1643_p0333b08║之顯祖有元天子暜應國師十世之嫡孫也
L155n1643_p0333b09║第六十六世龍池正傳禪師
L155n1643_p0333b10║燈華爆斷眉夌骨修羅拓出夜义頭萬方暜
L155n1643_p0333b11║炤而乍明乍昧一笠半遮而全放全收把任
L155n1643_p0333b12║公之釣移夜壑之舟化變鯤鵬歬悟後修潑
L155n1643_p0333b13║天浪接禹門濤終古源源不斷流
L155n1643_p0333b14║第六十七世天童圜悟禪師
L155n1643_p0333b15║壞那伽定明格外宗奪人天正命之食滅從
L155n1643_p0334a01║上瞎驢之蹤截斷眾流如太華之倒地圅蓋
L155n1643_p0334a02║乾坤似寶鏡之交融旱䨓忽震後夜霜鐘肅
L155n1643_p0334a03║肅金風吹大壄山山𡬾色露秋容於乎小子
L155n1643_p0334a04║何命之禪之髓兮僧之龍
L155n1643_p0334a05║天童弘覺忞禪師語錄卷第十七
L155n1643_p0334a06║音釋
L155n1643_p0334a07║薧（苦浩切音考乾魚）。蚩（充之切音[山/一/女]蚩尤人名）。諓（則前切音箋巧言也）。
L155n1643_p0334a08║揎（荀緣切音宣與𭠛同鉤衣出臂也）。䖃苴（上呂下切音砢下側下切音鮓
L155n1643_p0334a09║䖃苴泥不熟貌）。囟（思晉切音信顖同頭會腦蓋也）。