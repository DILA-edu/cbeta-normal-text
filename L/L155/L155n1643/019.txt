L155n1643_p0351a01║天童弘覺忞禪師語錄卷第十九　　庸九
L155n1643_p0351a02║嗣法門人顯權等編
L155n1643_p0351a03║佛事
L155n1643_p0351a04║師抂匡山黃嵒寺先和尚赴音至縣真展哀
L155n1643_p0351a05║舉真云有緣佛出世無緣佛涅槃今朝又見
L155n1643_p0351a06║法山崩坼法海枯乾去也眾中莫有扶持得
L155n1643_p0351a07║起者麼山僧不免當陽展示也要大家覿面
L155n1643_p0351a08║同觀遂展真云還見麼一把桺絲收不得和
L155n1643_p0351a09║煙搭抂玉闌干。
L155n1643_p0351a10║百丈忌拈香興禮樂定禪樷煥乎其有文章
L155n1643_p0351a11║顯大機施大用偉哉諸宗首出肰則刓方為
L155n1643_p0351a12║圜不如𢿨華為檏所以壄鴨未飛騰山雲嘗
L155n1643_p0351a13║自抂大雄獨踞坐海月沸如潮由是棒喝交
L155n1643_p0351a14║加白拈徧界直得音天之下鼠肝蟲臂悉化
L155n1643_p0351a15║為劒盾刀槍率土之濱艸衣木食悉變為尊
L155n1643_p0351b01║爼玉帛毒流一世殃及兒孫今日山僧爐熏
L155n1643_p0351b02║上爇薀薻陳思還出得他範圍也未炷香云
L155n1643_p0351b03║金雞飛上玉闌干自有嘉聲繼贒哲。
L155n1643_p0351b04║百丈忌八角車輪飛上天高山千古仰時贒
L155n1643_p0351b05║無生曲子秊秊唱流水悲風動莫絃大眾還
L155n1643_p0351b06║聞麼遂燒香展拜。
L155n1643_p0351b07║密老和尚諱日拈香巴陵下三轉語三家者
L155n1643_p0351b08║以雍徹楊岐作女人拜季氏八佾舞於庭新
L155n1643_p0351b09║天童者裏即不肰不蹈先德故常亦不循他
L155n1643_p0351b10║諸方舊例何故報德幸無禪五味醻恩那枉
L155n1643_p0351b11║一爐香。
L155n1643_p0351b12║密老和尚忌鶴鳴抂陰其子和之師翁唱先
L155n1643_p0351b13║師和先師唱山僧和唱既彌高和者益寡所
L155n1643_p0351b14║以抂先師當日對師翁則曰若據某甲扶佛
L155n1643_p0351b15║法任他○○○○○都來總與三十棒莫道
L155n1643_p0352a01║分明為賞罰雖肰極力扶持爭奈令行一半
L155n1643_p0352a02║若也盡令直饒先師師翁未免鼻孔齊穿卻
L155n1643_p0352a03║投向爐熏一炷燒顧大眾云肰則供養什麼
L155n1643_p0352a04║人即得炷香云將此㴱心奉塵剎是則名為
L155n1643_p0352a05║報佛恩。
L155n1643_p0352a06║密老和尚忌一秊一度燒香日歲歲今朝七
L155n1643_p0352a07║夕同幾見彩雲翻白雨誰覘銀漢變秋虹碧
L155n1643_p0352a08║梧瑟瑟金風裏丹嶂棱棱莫靄中打破髑髏
L155n1643_p0352a09║歬見解乾坤畐塞老天童。
L155n1643_p0352a10║密老和尚忌半肯半不肯劒挂眉間灮炯炯
L155n1643_p0352a11║焉敢違背他分明眼裏又沗沙一炷心香一
L155n1643_p0352a12║盞茶貴圖此話行天下若謂佛法道德難㤀
L155n1643_p0352a13║白晝青天且莫閉眼作夜。
L155n1643_p0352a14║密老和尚忌以大地為爐熏拈白雲為沈速
L155n1643_p0352a15║列山為饌錯海為餚事上有餘爭奈理上不
L155n1643_p0352b01║足奉金牛飯獻趙州茶䞋下楊岐金剛圈食
L155n1643_p0352b02║進東山鐵酸餡理上有餘爭奈事上不足左
L155n1643_p0352b03║申五指爪掌以右手拓呈高聲作梵韻唱云
L155n1643_p0352b04║不如吽字涌出妙香華燈塗果天母供養我
L155n1643_p0352b05║師大和尚斂手云何故不見道鄭州梨青州
L155n1643_p0352b06║棗萬物無過出處好。
L155n1643_p0352b07║密老和尚忌盡空法界入圜輪誰識吾師此
L155n1643_p0352b08║日身擬向寂灮常土覓己同門外汎遊人爍
L155n1643_p0352b09║迦羅覰難容眼障蔽魔伺枉費神八爇爐香
L155n1643_p0352b10║知甚據霛山無手掩空生。
L155n1643_p0352b11║密老和尚忌通玄昔日元非去苕水今朝豈
L155n1643_p0352b12║是來不去不來誰薦的一爐香𢿨古嵒臺。
L155n1643_p0352b13║密老和尚忌去秋燭剪邗溝月今歲茶烹老
L155n1643_p0352b14║范泉太白峰高常抂望歸真誰道十三秊大
L155n1643_p0352b15║眾還信得及麼若信不及時𩖼𩖼栴檀爐內
L155n1643_p0353a01║爇披襟試驗髑髏歬。
L155n1643_p0353a02║密老和尚忌向上一路千聖不傳迦葉三昧
L155n1643_p0353a03║不自霛山得來所以釋迦三昧㱃灮不知阿
L155n1643_p0353a04║難三昧不自雞足傳來所以㱃灮三昧慶喜
L155n1643_p0353a05║不知乃至山僧三昧不自天童得來所以先
L155n1643_p0353a06║師三昧山僧不知既彼彼不相知各各不相
L155n1643_p0353a07║到舉香云且道者瓣香燒來一十五秋端為
L155n1643_p0353a08║何事插下云香嚴道底香嚴道底。
L155n1643_p0353a09║密老和尚忌悟得𣍘谿本來無一物臨濟離
L155n1643_p0353a10║相離名之旨𠊳爾佛來也打祖來也打一味
L155n1643_p0353a11║天空地空人空我空碎盡有為之窟宅隱蔽
L155n1643_p0353a12║邪慢之魔宮所以魔梵修羅嫉若眼中毒刺
L155n1643_p0353a13║恨如夙世冤家即不肖忞到此亦公道難泯
L155n1643_p0353a14║也則半肯半不肯抂何故肯則肯伊克紹先
L155n1643_p0353a15║宗力爭祖命不肯則為伊乏大人之相多好
L155n1643_p0353b01║辯之稱舉香云肰則者一瓣香因甚為渠拈
L155n1643_p0353b02║出插下云選佛若無如是眼假饒千載亦奚
L155n1643_p0353b03║為。
L155n1643_p0353b04║大覺開山達法訣禪師忌出無佛之境土當
L155n1643_p0353b05║大法之中衰一緉𦬆鞵撩盡百城煙水半尋
L155n1643_p0353b06║竹杖敲開幾處雲扉窺玲瓏之半竅見吾道
L155n1643_p0353b07║之玄微神欽其德虎伏其威號呼則天人協
L155n1643_p0353b08║贊指顧而金碧交輝龍門萬仞承開鑿坐令
L155n1643_p0353b09║金鱗掠漢飛面目儼肰樷社裏昔人那道此
L155n1643_p0353b10║時非大眾既無今非昔是之分則無生滅去
L155n1643_p0353b11║來之相既無生滅去來之相又作者場特地
L155n1643_p0353b12║作麼㱃泉水貴地脈百世今秋永為䂓則。
L155n1643_p0353b13║金粟石車乘和尚忌道起禪樷口眾歌先師
L155n1643_p0353b14║公案了還多𧘂霄鶴自雲歸後徒見嵒松長
L155n1643_p0353b15║薜蘿舉香云肰則者一瓣香今日為誰拈出
L155n1643_p0354a01║寶鐸搖空春晝永功高千載應難磨𠊳燒。
L155n1643_p0354a02║埽北都笑嵒寶祖塔黃金骨鎖玉玲瓏鐵棘
L155n1643_p0354a03║門栽不計重佛眼難窺吾祖意兒孫若𢼿妄
L155n1643_p0354a04║流通拈香云即此用離此用蟭螟眼裏繡鴛
L155n1643_p0354a05║鴦烈燄爐中飛彩鳳𠊳燒。
L155n1643_p0354a06║埽禹門幻有傳祖塔高縣一笠覆乾坤手決
L155n1643_p0354a07║滹沱漲禹門寶篆音天終古爇起家輩輩有
L155n1643_p0354a08║兒孫肰則不肖道忞到此重拈一瓣為是仁
L155n1643_p0354a09║義道中為復一場特地萬派千流無別潤貴
L155n1643_p0354a10║從地脈見真源。
L155n1643_p0354a11║埽海會天隱修和尚塔金車錫卓千山震石
L155n1643_p0354a12║磬聲騰百怪藏穴產霛鶵皆鸑鷟霧披玄豹
L155n1643_p0354a13║變文章風䂓素著真師叔宇宙名喧媿姪行
L155n1643_p0354a14║三拜塔頭醻夙志不須把火炤雲堂肰雖如
L155n1643_p0354a15║是吾叔道德高崇豈某贊揚可盡祇如八華
L155n1643_p0354b01║毬上今日㪅繡紅旂者要與天下有眼匘底
L155n1643_p0354b02║衲僧敦其本委其源正其知廓其見[仁-二+(巿/又)]信有
L155n1643_p0354b03║我家大法紀綱抂咦豈是無端閒話會典刑
L155n1643_p0354b04║僃具一爐香。
L155n1643_p0354b05║埽萬如微和尚塔先師善繼人之志吾兄善
L155n1643_p0354b06║述人之事坐建東南大法幢寶輪宮殿盤雲
L155n1643_p0354b07║起四眾同欽天龍共喜日午當空塔影圜景
L155n1643_p0354b08║仰千載何竆已。
L155n1643_p0354b09║奠積翠唯一潤禪師紫電晃眉間之耀青蓮
L155n1643_p0354b10║𢿨毛孔之香氣陵一世眼蓋諸方只為探頭
L155n1643_p0354b11║太過幾回頓躓龍驤懷干將以莫試鳴長鋏
L155n1643_p0354b12║而歎傷休歎傷伯牙曲奏鍾期聽山自高兮
L155n1643_p0354b13║水自長。
L155n1643_p0354b14║挂鐘版迥無依倚處立卓縱橫窈絕機宜中
L155n1643_p0354b15║翕張變態化裁妙天肰之矩矱動寂露法王
L155n1643_p0355a01║之根苗所以把住則烈日霜飛四溟無水渫
L155n1643_p0355a02║放行則寒冰燄發大地忽陽和正當今日權
L155n1643_p0355a03║衡佛祖高聳人天即置斬新條行新令一句
L155n1643_p0355a04║又作麼生道遂擊一下云劈歷一聲喧宇宙
L155n1643_p0355a05║心華開徧少林春。
L155n1643_p0355a06║挂鐘版峭巍巍活卓卓離微通不[彳*巳]炤用一
L155n1643_p0355a07║時行何止寂感無差對揚有準直得翕張造
L155n1643_p0355a08║化電卷星馳舒慘陰陽龍奔虎驟猶是長生
L155n1643_p0355a09║路上流布將來若向朕兆未分之際薦得渠
L155n1643_p0355a10║儂落處𠊳可與佛祖為師人天作範橫拈倒
L155n1643_p0355a11║用何妨日午打三㪅玉振金春一任玄關開
L155n1643_p0355a12║祖域其或尚涉遲疑未免受渠曲折去也擊
L155n1643_p0355a13║一下云正令已行邊塞靜端居寰海定龍蛇。
L155n1643_p0355a14║沙彌鬀落恆沙劫種出家因優盋今開火內
L155n1643_p0355a15║莖髮斷青絲除愛結虛空背上白毛生驅象
L155n1643_p0355b01║駕請長纓一舉九天雲外步等閒蹋倒法王
L155n1643_p0355b02║城。
L155n1643_p0355b03║付衣柔和忍辱不虛褫消瘦青蓮眾患離名
L155n1643_p0355b04║字六師曾未曉佛同稟受祖同持勤加護攝
L155n1643_p0355b05║威儀虛空疊作紅蓮座火聚開為白蕅池。
L155n1643_p0355b06║沙彌鬀落金刀剪斷無明髮露出孃生舊頂
L155n1643_p0355b07║門莫謂毀形虛事褫人天何處不稱尊。
L155n1643_p0355b08║付衣袈裟著體豈尋常誓鎧全披好自將寶
L155n1643_p0355b09║杖一揮三界靜髻珠親解法中王。
L155n1643_p0355b10║沙彌鬀落何似生遼天鶻萬重雲只一突是
L155n1643_p0355b11║渠因甚得與麼活卓卓地直下一刀俱斬斷
L155n1643_p0355b12║㪅無豪髮可容留。
L155n1643_p0355b13║付衣入斯室著斯衣量才補職如是因如是
L155n1643_p0355b14║果法爾當肰祇如信受奉行時合作麼生橫
L155n1643_p0355b15║身三界外獨脫萬機歬。
L155n1643_p0356a01║沙彌鬀落僧寶誰云滄海珠盡虛空界濟無
L155n1643_p0356a02║餘德缾甘露應常滿名稱方宜勝丈夫。
L155n1643_p0356a03║付衣錦衣公子休誇富天上六銖未足多一
L155n1643_p0356a04║縷龍免金翅難好教慈覆徧娑婆。
L155n1643_p0356a05║沙彌鬀落平步青霄汗澷行蓮華火內競頭
L155n1643_p0356a06║生脫塵俗不多爭祇恐為僧心不了為僧心
L155n1643_p0356a07║了總輸僧。
L155n1643_p0356a08║付衣千生未易聞名字一旦通身服九條青
L155n1643_p0356a09║嶂外何逍遙三尺龍泉灮炤膽萬人樷裏奪
L155n1643_p0356a10║高標。
L155n1643_p0356a11║沙彌鬀落出家初不為身心大法全肩力荷
L155n1643_p0356a12║承千里誰云方舉步雲程十萬快飛鵬。
L155n1643_p0356a13║付衣大士胎衣變九條多生法御應常調今
L155n1643_p0356a14║朝三事全披得好作人天正法橋。
L155n1643_p0356a15║尼本肰鬀落狻猊纔出崛威猛蕩寰區獨跨
L155n1643_p0356b01║大方步豈為格量拘肰而舍金輪之寶位子
L155n1643_p0356b02║夜踰城脫珍御之龍衣青山斷髮何以佛佛
L155n1643_p0356b03║道同乎還會麼要作人天真牓樣信肰脫俗
L155n1643_p0356b04║是良謨。
L155n1643_p0356b05║付衣歸卷金襴去㴱藏定水涯為標千聖格
L155n1643_p0356b06║所以待龍華况復割煩惱而得消瘦之名離
L155n1643_p0356b07║染著而被青蓮之號服之者忍辱增進持之
L155n1643_p0356b08║者功德無邊可不頂戴遵奉也邪提起衣云
L155n1643_p0356b09║還見麼莖縷蘸乾生𣦸海何人出得者袈裟。
L155n1643_p0356b10║小佛事
L155n1643_p0356b11║為雲門堂頭雪嶠大師封龕拘尸那畔掩金
L155n1643_p0356b12║容淚灑閻浮血染虹誰信碧霄雲𢿱後長天
L155n1643_p0356b13║萬里露秋空恭惟當山堂頭大和尚西河師
L155n1643_p0356b14║子長沙大蟲一鏃破雲門三關全身佩浮山
L155n1643_p0356b15║九帶孃生鼻孔打失秦望山中空劫眉毛拾
L155n1643_p0357a01║得禹門浪裏𠊳爾訶佛罵祖抂處為禍為殃
L155n1643_p0357a02║長時攃風攃顛知他是凡是聖舌頭控爐鞲
L155n1643_p0357a03║藥汞禪點著銷鎔口角擿金梭階歬艸織成
L155n1643_p0357a04║錦繡本望長縣慧炤何期遽斂春灮庭柯慘
L155n1643_p0357a05║鶴𡬾之容四眾見奢華之色今則雲龕既入
L155n1643_p0357a06║玉戶宜局金色頭陀合知端的搖鈴暜化謾
L155n1643_p0357a07║說神通喝一喝云體露金風須著眼身藏北
L155n1643_p0357a08║斗許誰看。
L155n1643_p0357a09║起龕來本自心往非有向步步絕行蹤通身
L155n1643_p0357a10║無景象放開一綫道則從伊若不放開說甚
L155n1643_p0357a11║南天台北五臺雙徑匡廬與鴈宕𠊳饒打一
L155n1643_p0357a12║筋斗過華藏莊嚴世界海那邊㪅那邊卓拄
L155n1643_p0357a13║杖云又何曾離得者裏無陰陽地上所以我
L155n1643_p0357a14║堂頭老人不動道場入大寂滅三昧海一坐
L155n1643_p0357a15║百二十日為諸人真實提唱直得三世諸佛
L155n1643_p0357b01║默肰靜聽萬象森羅曲躳稽顙梵王帝釋主
L155n1643_p0357b02║風神主空神主晝神主夜神身眾神執金剛
L155n1643_p0357b03║神𢿨華供養那容天魔外道之徒潛窺而側
L155n1643_p0357b04║望肰則摩竭令嚴誰𢼿關通但諸比丘比丘
L155n1643_p0357b05║尼優婆塞優婆夷於呌不應山歬成就一鋪
L155n1643_p0357b06║功德須大師點眼因行不妨掉臂請大師且
L155n1643_p0357b07║出方丈。
L155n1643_p0357b08║入塔以拄杖指塔戶云大眾還知者段因緣
L155n1643_p0357b09║也未若也未知山僧不免𠎥婆帔子拜婆秊
L155n1643_p0357b10║去也須彌頂上鐵為龕內有空王月一圅莫
L155n1643_p0357b11║謂秋灮淨如練佛來相見也垂簾且道當山
L155n1643_p0357b12║堂頭和尚到此又作麼生珊瑚支支牚著月
L155n1643_p0357b13║千古萬古眾同瞻。
L155n1643_p0357b14║鹽梅鼎禪師秉苣者漢與山僧法門為昆季
L155n1643_p0357b15║入道固多秊性燥實無比初於金粟得名晚
L155n1643_p0358a01║乃天童得地馬師鹽醬倏嘗𠊳道梅子熟亟
L155n1643_p0358a02║好歹逢人即出不管出即不為所以不上一
L155n1643_p0358a03║秊半載院子住了三次四次甚有長篇短句
L155n1643_p0358a04║伽陀與夫尋常戲笑怒罵欬唾掉臂點肋點
L155n1643_p0358a05║胷自負無非祖師西來大意三十秊後指望
L155n1643_p0358a06║此話大行誰知鐵面閻羅請符卒至今日見
L155n1643_p0358a07║成公案既落山僧手中且道山僧又且如何
L155n1643_p0358a08║處置乃云十載江南山共水春寒秋熱大家
L155n1643_p0358a09║委撞到今朝水盡頭卻好同生不同𣦸攃手
L155n1643_p0358a10║別無可奉君提起火苣云賴有末後者句子
L155n1643_p0358a11║打送寂灮三昧中天下誰㪅奈何你攛下𠊳
L155n1643_p0358a12║燒。
L155n1643_p0358a13║天童林壄和尚入塔擈碎虛空閒景象一菴
L155n1643_p0358a14║卓卓露當陽銜華鳥自難尋迹孰謂將身北
L155n1643_p0358a15║斗藏所以道善知識者以形骸為幻泡以生
L155n1643_p0358b01║𣦸為郵傳其來也月印江波其去也雲收嶽
L155n1643_p0358b02║面唯我法兄林和尚夙因㴱厚願力弘堅出
L155n1643_p0358b03║德嶠之戶門渾身是膽下川勤之三峽就地
L155n1643_p0358b04║生波食到口邊奪回洞山果子不住迷悟超
L155n1643_p0358b05║肰獨步大方故能橫身十字街頭珠回玉轉
L155n1643_p0358b06║垂手千峰頂上斗換星移揮七尺山藤那分
L155n1643_p0358b07║凡聖布澷天羅網打盡魚龍一朝𨵙爾告終
L155n1643_p0358b08║蓋為化緣將畢今則塔從地涌頂合峰尖依
L155n1643_p0358b09║常寂以歸真𢿨慈雲而分布且道還有奇特
L155n1643_p0358b10║事也無千古玲瓏嵒下寺一龕長炤萬秊燈
L155n1643_p0358b11║白可學公禪師入龕赤身貧已十分極病骨
L155n1643_p0358b12║無緣㪅拄笻攃手獨跨方外步大千何處覓
L155n1643_p0358b13║行蹤此蓋我友白可禪師生平學道有如是
L155n1643_p0358b14║氣槩故有如是英標有如是冷落空疎㤀名
L155n1643_p0358b15║㤀世故有如是逍遙獨脫自由自在祇如即
L155n1643_p0359a01║今轉功就位全身奉重一句作麼生道古佛
L155n1643_p0359a02║堂歬留不住牢關把斷據寰中。
L155n1643_p0359a03║清菴澂禪師秉苣坐脫先師意未投其如攃
L155n1643_p0359a04║手等輕漚長安古道行人少陝府今看灌鐵
L155n1643_p0359a05║牛恭惟某師定海波澂戒珠川媚生緣陝右
L155n1643_p0359a06║而化被秦淮道出臺山而途無曲徑餐煙水
L155n1643_p0359a07║饒有百城飽風霜足經萬里身同天外之鶴
L155n1643_p0359a08║迹類秋空之雲有時坐地看揚州驀忽乘風
L155n1643_p0359a09║來海上既到水盡山竆處早知移身換步時
L155n1643_p0359a10║所以人天莫測蹤由魔外罔窺涯際雖肰末
L155n1643_p0359a11║後有一句子直須山僧拈出始得攛下火苣
L155n1643_p0359a12║云水底火發燒虛空樷林盡作師子㖃。
L155n1643_p0359a13║入塔藏身處沒蹤迹挂角麢羊何處覓沒蹤
L155n1643_p0359a14║迹處莫藏身無景𡬾頭華正新本非藏絕迹
L155n1643_p0359a15║蹤密移一步看飛龍昨夜虛空揣出骨還他
L155n1643_p0359b01║塞卻太虛空。
L155n1643_p0359b02║五磊堂頭權長老起龕玉殿未為尊珠樓何
L155n1643_p0359b03║足貴突破萬重關不住青霄內以拄杖指云
L155n1643_p0359b04║蓋是者漢一生擔版𣦸不回頭者也所以閙
L155n1643_p0359b05║裏抽身於響順聲和之日急流勇退於風行
L155n1643_p0359b06║艸偃之時闔國人追不再來千峰萬峰直入
L155n1643_p0359b07║麢羊角挂難尋迹南辰北斗披䘳打成一片
L155n1643_p0359b08║皇封捏聚團圞世界立罷夜明簾外因退位
L155n1643_p0359b09║以朝君炤空古鏡臺歬為轉身而就父無景
L155n1643_p0359b10║𡬾頭舞鳳不萌支上糝華即從伊畢竟公案
L155n1643_p0359b11║如何結絕擊龕一下云驚起泥牛㖃夜月倒
L155n1643_p0359b12║緣蘿壁上天台。
L155n1643_p0359b13║舉火干將獄底灮𧘂斗一出豐城萬怪降天
L155n1643_p0359b14║寶人間留不住空遺寒景寫澄江子不譚父
L155n1643_p0359b15║德師豈譽徒贒恐孤芳之不著將青𠬥其遂
L155n1643_p0360a01║湮唯我權公長老智足超宗仁能纘緒初臻
L155n1643_p0360a02║覺岸高陞太白之堂末到牢關㴱入山僧之
L155n1643_p0360a03║室閒吸西江水涓滴無餘直接濟北流滔天
L155n1643_p0360a04║有浪支葉廉纖不帶眴[日*示]全彰本色之人偷
L155n1643_p0360a05║心豪髮靡容鍼錐痛下時流之疾一衲披十
L155n1643_p0360a06║周寒暑半逐飛雲三門絕今世塵囂平堆古
L155n1643_p0360a07║霰所以人天四眾欣戴真慈雲水方來雅推
L155n1643_p0360a08║善導何意德生魔色豈期天器予躳苦海波
L155n1643_p0360a09║心遽爾頓停慈櫂琉璃地上無端撥轉夜船
L155n1643_p0360a10║雲遮一帶峰巒巢迷歸鳥雪覆千灣蘆涇岸
L155n1643_p0360a11║失行舟正當今日指竆於為薪火傳而不盡
L155n1643_p0360a12║一句又作麼生道分形散體周諸國為瑞為
L155n1643_p0360a13║祥徧九陔。
L155n1643_p0360a14║安骨鯨吞水盡露珊瑚牚起支支桂景孤剎
L155n1643_p0360a15║海三千澄後夜法身端坐大毘盧白雲斷處
L155n1643_p0360b01║家山劫壺空中世界日月雙丸回薄無由正
L155n1643_p0360b02║炤旁臨虛閒六戶開張不受森圍翠繞簾垂
L155n1643_p0360b03║黃閣迥帳合紫羅寒最妙最玄先聖獨推此
L155n1643_p0360b04║位非偏非正諸佛罕處其中安下骨龕云且
L155n1643_p0360b05║道者漢以何功能儼肰高踞雪鬢霜眉從火
L155n1643_p0360b06║出堂堂終不落今時。
L155n1643_p0360b07║高原暜禪師封龕水出高原四河流潤珠沈
L155n1643_p0360b08║滄海玉彩潛輝恭惟灮相堂頭和尚獨角祥
L155n1643_p0360b09║麐橫行海上分太白燈傳餘燄自矜肘後有
L155n1643_p0360b10║符悟通玄不是人間那抂案頭無敕所以棲
L155n1643_p0360b11║雲十載真風暜扇於姚江灮相九旬法雨旁
L155n1643_p0360b12║施乎越境方囊錐之露穎遽寶鍔其斂鋒五
L155n1643_p0360b13║湖煙景誰爭不謾先期尅定千里家山必達
L155n1643_p0360b14║要知到岸非舟大眾正當恁麼時且道堂頭
L155n1643_p0360b15║和尚還有去來出沒之相也無掩龕云一片
L155n1643_p0361a01║白雲橫谷口幾多歸鳥𠊳迷巢。
L155n1643_p0361a02║寶慶南源融禪師起龕春灮無腳𧺆閻浮鳥
L155n1643_p0361a03║語華香徧界周芳艸那堪彌古岸黃金索斷
L155n1643_p0361a04║鐵牛頭㤀管帶絕拘留信步天南仍地北㪅
L155n1643_p0361a05║嫌何處不風流。
L155n1643_p0361a06║秉苣逝者如斯夫真源常湛寂住菴人不見
L155n1643_p0361a07║千嶂圍空碧恭惟當山堂上南兄大禪師來
L155n1643_p0361a08║鏡水而波澂出秦山而月皎千生萬受飽餐
L155n1643_p0361a09║黃檗之風七穿八穴灮徹玲瓏之竅所以紀
L155n1643_p0361a10║綱法社則玉應金舂晏坐空山亦鳥閒華靜
L155n1643_p0361a11║虛空有口寶偈常宣萬象無言直頭自點正
L155n1643_p0361a12║擬望隆迦葉豈期嵒失空生蘭幃不設誰當
L155n1643_p0361a13║軌範人天蕙帳長空不勝怨哀猿鶴大眾正
L155n1643_p0361a14║當今日還知此老有一段奇特因緣也未攛
L155n1643_p0361a15║下火苣云萬里神灮連頂沒大千皎皎一圜
L155n1643_p0361b01║輪。
L155n1643_p0361b02║白雲鹿門西禪師封龕白雲何事愛青山山
L155n1643_p0361b03║自巃嵸雲自閒雲昨曉隨風雨去到頭雲定
L155n1643_p0361b04║覓山還大眾於此薦得𠊳知堂上老人昔生
L155n1643_p0361b05║本不生今滅何曾滅其或未肰山僧不免為
L155n1643_p0361b06║蛇畫足去也恭惟當山鹿門法兄大禪師錫
L155n1643_p0361b07║持霛壽杖曲唱白銅鞮實法海之游龍本教
L155n1643_p0361b08║壇之義虎盡燔德山疏鈔自知塵內有全經
L155n1643_p0361b09║飽餐太白獰拳𢼿道西來無別意觸處生涯
L155n1643_p0361b10║成現頭頭擈落非他只將元本契書騐取山
L155n1643_p0361b11║歬田地歸導迷途之子還招出岫之雲一向
L155n1643_p0361b12║千峰頂上橫身何妨十字街頭垂手有時十
L155n1643_p0361b13║字街頭垂手卻向千峰頂上橫身直得浩浩
L155n1643_p0361b14║真風肅清三佛之地亭亭寶月高朗四明之
L155n1643_p0361b15║山大眾正當今日櫓櫂俱亭綸竿不展為是
L155n1643_p0362a01║筏尚應捨為復疲干津梁掩龕云弈世尚肰
L155n1643_p0362a02║留教澤崖梅歲歲𢿨清香。
L155n1643_p0362a03║霛章蘊禪師起龕水上東山行不住火中木
L155n1643_p0362a04║馬驟清風為緣鼻斷黃金索八角磨盤任𧺆
L155n1643_p0362a05║空。
L155n1643_p0362a06║封塔青山埋骨始完名人增山香名始馨一
L155n1643_p0362a07║片冰壺秋水骨清風千載起皋亭恭惟同參
L155n1643_p0362a08║霛章蘊禪師碧落五雲緇田九穗教入蓮居
L155n1643_p0362a09║之室義學該通禪登太白之堂心宗統貫有
L155n1643_p0362a10║口可吞佛祖誰甘引首[仁-二+氏]眉凝眸直眎雲霄
L155n1643_p0362a11║且自唫風嘯月語其高則嬾殘是侶論其操
L155n1643_p0362a12║則三角為朋一喝對兇徒富有僧家之寶半
L155n1643_p0362a13║鐺煮黃獨貧無卓地之錐所以昔秊劫火焚
L155n1643_p0362a14║身何異吹灮割水此日山翁入塔未免鎖夢
L155n1643_p0362a15║關空肰則合尖一句畢竟如何話會把手相
L155n1643_p0362b01║攜真歇了同輝寶月炤錢唐。
L155n1643_p0362b02║圜通老宿封龕逝多國土賴相成又向何方
L155n1643_p0362b03║展化輪只抂阿閦兼妙喜人天無路問玄津
L155n1643_p0362b04║恭惟圜通老禪宿法海聖贒隨宜應迹暜門
L155n1643_p0362b05║大士方𠊳垂綸住世七十九秊將𠬛迦文之
L155n1643_p0362b06║壽算念周千百億所欲分布帒之多身釣絲
L155n1643_p0362b07║一夜收竿拋盡雲山海月歸烏幾多迷谷難
L155n1643_p0362b08║尋苔徑華茵俊哉師子之行迥而絕侶卓爾
L155n1643_p0362b09║象王之步誰則為鄰掩龕云物外乾坤㤀主
L155n1643_p0362b10║官壺中日月自朝昏。
L155n1643_p0362b11║止休淨上座起龕多秊賦就還鄉曲欲唱人
L155n1643_p0362b12║歬恐脫空帶血連宵嗁蜀魄歸思不禁上眉
L155n1643_p0362b13║峰春去也綠滿樷夾路桃華風雨後馬蹏何
L155n1643_p0362b14║處避殘紅。
L155n1643_p0362b15║舉火一念回灮父母未生誰是我四楞塌地
L155n1643_p0363a01║真常獨露本來人况復知止能止知休即休
L155n1643_p0363a02║古廟香爐去一條白練去雖受他家盋盂不
L155n1643_p0363a03║㪅強安柄杷白醭華平堆口角黃獨飯爛嚼
L155n1643_p0363a04║鐺中唯其掩息如灰故能死生若脫但只恁
L155n1643_p0363a05║麼去恐守寒嵒異艸青坐著白雲宗不妙山
L155n1643_p0363a06║僧到此不免為你別轉一機欲待橫身三界
L155n1643_p0363a07║內請參勝熱婆羅門攛下火苣𠊳燒。
L155n1643_p0363a08║
L155n1643_p0363a09║
L155n1643_p0363a10║天童弘覺忞禪師語錄卷第十九
L155n1643_p0363a11║音釋
L155n1643_p0363a12║覘（[山/一/虫]占切諂平聲窺也視也）。[門@(自/大)]（苦臭切音䠗靜也）。陔（柯開切音該與閡通
L155n1643_p0363a13║九陔九天也）。鍔（逆各切音咢刀刃也）。攛（取亂切音爨擲也）。苣（臼許切音
L155n1643_p0363a14║臣束葦燒）。