L157n1649_p0628b01║南嶽山茨際禪師語錄卷二　　　　理八
L157n1649_p0628b02║門人達尊達謙等編次
L157n1649_p0628b03║拈古
L157n1649_p0628b04║舉世尊纔生乃一手指天一手指地周行七
L157n1649_p0628b05║步目顧四方云天上天下惟我獨尊雲門云
L157n1649_p0628b06║我當時若見一棒打殺與狗子喫貴圖天下
L157n1649_p0628b07║太平。
L157n1649_p0628b08║師拈云此則因緣古今評論不勝其數矣
L157n1649_p0628b09║山僧今日不敢再加一辭何故字經三寫
L157n1649_p0628b10║烏焉成馬。
L157n1649_p0628b11║舉世尊因自恣日文殊三處過夏迦葉欲白
L157n1649_p0628b12║槌𢷤出纔拈槌乃見百千萬億文殊迦葉盡
L157n1649_p0628b13║其神力槌不能舉世尊遂問迦葉汝擬𢷤那
L157n1649_p0628b14║個文殊迦葉無對（師代却是某甲罪過）。
L157n1649_p0628b15║師拈云文殊三處過夏只見錐頭利迦葉
L157n1649_p0629a01║白槌欲𢷤不見鑿頭方若非迦文老子大
L157n1649_p0629a02║慈大悲怎容得這般漢在座下。
L157n1649_p0629a03║舉世尊一日陞座默然而坐阿難白槌云請
L157n1649_p0629a04║世尊說法世尊云會中有二比丘犯律行我
L157n1649_p0629a05║故不說阿難以他心通觀二比丘遂乃遣出
L157n1649_p0629a06║世尊還復默然阿難又白適來為二比丘犯
L157n1649_p0629a07║律是二比丘已遣出世尊何不說法世尊云
L157n1649_p0629a08║吾誓不為二乘聲聞人說法便下座。
L157n1649_p0629a09║師拈云世尊索馬阿難奉鹽雖然鹽馬不
L157n1649_p0629a10║同要且共為標準黃靣老子云誓不為二
L157n1649_p0629a11║乘聲聞人說法又作麼生話會片片落花
L157n1649_p0629a12║隨流水流水無心戀落花。
L157n1649_p0629a13║舉世尊在靈山會上拈華示眾是時皆各默
L157n1649_p0629a14║然惟迦葉破顏微笑世尊云吾有正法眼藏
L157n1649_p0629a15║涅槃妙心實相無相微妙法門不立文字教
L157n1649_p0629b01║外別傳付囑摩訶迦葉。
L157n1649_p0629b02║師拈云世尊拈華迦葉微笑正恁麼時且
L157n1649_p0629b03║道世尊與迦葉在那裏相見若向拈華處
L157n1649_p0629b04║相見則蹉過釋迦老子若向微笑處相見
L157n1649_p0629b05║則蹉過飲光尊者有人向這裏定當得出
L157n1649_p0629b06║山僧施四大作繩床而供養之。
L157n1649_p0629b07║舉九峰在石霜作侍者石霜遷化欲請堂中
L157n1649_p0629b08║第一座接續住持峰不肯乃云待某甲問過
L157n1649_p0629b09║若會先師意如先師侍奉遂問首座云先師
L157n1649_p0629b10║道休去歇去一念萬年去寒灰枯木去古廟
L157n1649_p0629b11║香爐去一條白練去且道明甚麼邊事座云
L157n1649_p0629b12║明一色邊事（師別鳴指一下云只明這個事）峰云恁麼則未
L157n1649_p0629b13║會先師意在座云你不肯我那裝香來乃焚
L157n1649_p0629b14║香云我不會先師意香氣騰處脫去不得言
L157n1649_p0629b15║訖便坐脫峰乃撫其背云坐脫立亡則不無
L157n1649_p0630a01║先師意未夢見在。
L157n1649_p0630a02║師拈云這則公案自古迄今拈頌者如牛
L157n1649_p0630a03║毛見徹者如兔角以致石霜父子兄弟血
L157n1649_p0630a04║脉參差家聲魚魯山僧今日見處也要諸
L157n1649_p0630a05║方共知殊不知首座侍者一人暗藏春色
L157n1649_p0630a06║一人明露秋光同聲相應同氣相求發明
L157n1649_p0630a07║石霜不傳之秘大眾還委悉得麼大鵬只
L157n1649_p0630a08║管騰霄漢那顧迸開六合雲。
L157n1649_p0630a09║舉百丈海禪師每日上堂常有一老人聽法
L157n1649_p0630a10║隨眾散去一日不去丈乃問立者何人老人
L157n1649_p0630a11║云某甲於過去迦葉佛時曾住此山有學人
L157n1649_p0630a12║問大修行底人還落因果也無對云不落因
L157n1649_p0630a13║果墮在野狐身今請和尚代一轉語丈云汝
L157n1649_p0630a14║但問老人便問大修行底人還落因果也無
L157n1649_p0630a15║丈云不昧因果老人於言下大悟。
L157n1649_p0630b01║師拈云前百丈云不落因果端的端的後
L157n1649_p0630b02║百丈云不昧因果端的端的既然如是因
L157n1649_p0630b03║甚有墮有脫若向這裏緇素得出始可克
L157n1649_p0630b04║紹宗乘權𢖍佛祖其或未然盡是野狐精
L157n1649_p0630b05║見識。
L157n1649_p0630b06║舉南泉住菴時一僧到泉云某甲上山作務
L157n1649_p0630b07║請齋時作飯自喫了却送一分來其僧齋時
L157n1649_p0630b08║自辦喫了却將家事一齊打破乃就床臥泉
L157n1649_p0630b09║伺久不來遂歸見僧臥泉亦去一邊臥僧便
L157n1649_p0630b10║起去泉住後云我前住菴時有個伶俐道者
L157n1649_p0630b11║來直至如今不見。
L157n1649_p0630b12║師拈云南泉雖是本色住山乃有不施寸
L157n1649_p0630b13║鐵便能䧟虎之策者僧固是行脚英俊終
L157n1649_p0630b14║是貪人香餌落在彀中雖然如是要見這
L157n1649_p0630b15║僧則易要見南泉則難。
L157n1649_p0631a01║舉寒山預知溈山來國清受戒遂與拾得往
L157n1649_p0631a02║松門接溈山纔到二人從路兩邊透出作大
L157n1649_p0631a03║蟲吼三聲山屹然無對（師代云這畜生）寒山云自從
L157n1649_p0631a04║靈山一別迄至如今還相記麼山又無對（代云
L157n1649_p0631a05║瞌睡漢）拾得拈拄杖云老兄喚這個作甚麼溈
L157n1649_p0631a06║山又無對（代云瞞阿兄不得）寒山云休休不用問他
L157n1649_p0631a07║自從別後已曾三生作國王來總忘却也。
L157n1649_p0631a08║師拈云溈山忘却且置而不論只如寒山
L157n1649_p0631a09║拾得記得底事又作麼生豎拂子云可來
L157n1649_p0631a10║白雲裏教你紫芝歌。
L157n1649_p0631a11║舉甘贄行者開接待凡有問行者接待不易
L157n1649_p0631a12║者云譬如餧驢餧馬瑯琊云快把飯來五祖
L157n1649_p0631a13║云願行者長似今日。
L157n1649_p0631a14║師拈云行者接待亦是好心亦不是好心
L157n1649_p0631a15║瑯琊雖是看孔著楔未免饑虛迫人五祖
L157n1649_p0631b01║善鑑來機終是貪他小利山僧即不然譬
L157n1649_p0631b02║如餧驢餧馬只向他道多年接待俗氣也
L157n1649_p0631b03║不除且道與古人是同是別。
L157n1649_p0631b04║舉僧問文殊禪師僧繇為甚麼描誌公真不
L157n1649_p0631b05║得殊云非但僧繇誌公亦描不得僧云誌公
L157n1649_p0631b06║為甚麼描不得殊云綵繪不將來僧云和尚
L157n1649_p0631b07║還描得也無殊云我亦描不得僧云和尚為
L157n1649_p0631b08║甚麼描不得殊云渠不苟我顏色教我如何
L157n1649_p0631b09║描。
L157n1649_p0631b10║師拈云文殊與這僧不用一毫顏色你一
L157n1649_p0631b11║筆來我一筆去描成寶公真儀儘有十分
L157n1649_p0631b12║相似山僧今日正眼觀來只有一處誵訛
L157n1649_p0631b13║大眾且道是那一處以手點空云分明記
L157n1649_p0631b14║取。
L157n1649_p0631b15║舉僧侍立白眉霞禪師次眉云可煞熱僧云
L157n1649_p0632a01║是眉云只如熱向甚處廻避僧云鑊湯爐炭
L157n1649_p0632a02║裏廻避眉云鑊湯爐炭裏又作麼生廻避僧
L157n1649_p0632a03║云眾苦不能到。
L157n1649_p0632a04║師拈云精金不百煉怎見光輝至寶不酬
L157n1649_p0632a05║價終同常物這僧雖是父亡母喪家破身
L157n1649_p0632a06║窮若不得白眉老人覿靣權𢖍焉知汗馬
L157n1649_p0632a07║功高。
L157n1649_p0632a08║舉僧與疎山造壽塔畢來白疎山山云汝將
L157n1649_p0632a09║多少錢與匠人僧云一切在和尚山云為將
L157n1649_p0632a10║三文錢與匠人為將兩文錢與匠人為將一
L157n1649_p0632a11║文錢與匠人若道得與吾親造塔僧無對後
L157n1649_p0632a12║舉似大嶺嶺云還有人道得麼僧云未有人
L157n1649_p0632a13║道得嶺云汝回舉似疎山道大嶺聞舉有語
L157n1649_p0632a14║云若將三文與匠人和尚今生決定不得塔
L157n1649_p0632a15║若將兩文與匠人和尚與匠人共出一隻手
L157n1649_p0632b01║若將一文與匠人累他匠人眉鬚墮落其僧
L157n1649_p0632b02║回舉似疎山山具威儀望大嶺禮拜嘆云大
L157n1649_p0632b03║嶺古佛放光射至此間雖然如是也是臘月
L157n1649_p0632b04║蓮花大嶺後聞此語云我恁麼道也是龜毛
L157n1649_p0632b05║長數尺。
L157n1649_p0632b06║師拈云疎山老漢一生不守本分以致孤
L157n1649_p0632b07║露竛竮始自行脚不得被蓋終至委息不
L157n1649_p0632b08║得塔安直得屍橫宇宙日炙風吹佛祖不
L157n1649_p0632b09║安排至今無處所雖然如是且道三文錢
L157n1649_p0632b10║兩文錢一文錢意又作麼生話會山僧今
L157n1649_p0632b11║日與疎山相見去也若將三文錢與匠人
L157n1649_p0632b12║恁麼也不得若將兩文錢與匠人不恁麼
L157n1649_p0632b13║也不得若將一文錢與匠人恁麼不恁麼
L157n1649_p0632b14║總不得驀拈拄杖云君往西秦我之東魯。
L157n1649_p0632b15║舉乾峰上堂舉一不得舉二因緣。
L157n1649_p0633a01║師拈云舉一不得舉二白雲萬里放過一
L157n1649_p0633a02║著落在第二白雲萬里雲門云昨日有人
L157n1649_p0633a03║從天台來今朝却往徑山去白雲萬里乾
L157n1649_p0633a04║峰云維那明日不得普請白雲萬里有人
L157n1649_p0633a05║向山僧四個白雲萬里處薦得管取一生
L157n1649_p0633a06║叅學事畢雖然如是也是白雲萬里。
L157n1649_p0633a07║舉趙州諗禪師因僧遊五臺問一婆子臺山
L157n1649_p0633a08║路向甚麼處去婆曰驀直去僧便去婆曰好
L157n1649_p0633a09║個師僧又恁麼去後有僧舉似師師曰待我
L157n1649_p0633a10║去勘過明日師便去問臺山路向甚麼處去
L157n1649_p0633a11║婆曰驀直去師便去婆曰好個師僧又恁麼
L157n1649_p0633a12║去師歸院謂僧曰臺山婆子為汝勘破了也
L157n1649_p0633a13║高峰云檢點將來正是婆子勘破趙州畢竟
L157n1649_p0633a14║以何為驗以手指云驀直去。
L157n1649_p0633a15║師拈云高峰老人恁麼批判未免見處偏
L157n1649_p0633b01║枯山僧則不然婆子趙州一人具一隻眼。
L157n1649_p0633b02║舉白水仁禪師上堂云老僧不欲向聲前句
L157n1649_p0633b03║後鼓弄人家男女何故聲且不是聲色且不
L157n1649_p0633b04║是色時有僧問如何是聲不是聲水云喚作
L157n1649_p0633b05║色得麼僧云如何是色不是色水云喚作聲
L157n1649_p0633b06║得麼水復云且道對闍黎話為闍黎說若向
L157n1649_p0633b07║這裏會得許你有個入處。
L157n1649_p0633b08║師拈云聲前薦得早屬顢頇句下承當自
L157n1649_p0633b09║傷己命白水老人既不欲聲前句後鼓弄
L157n1649_p0633b10║人家男女為甚纔被這僧拶著便乃分疎
L157n1649_p0633b11║不下泥水通身還知這老子落處麼解空
L157n1649_p0633b12║不許離聲色似聽孤猿月下啼。
L157n1649_p0633b13║舉洞山初行脚時路逢一擔水婆子山索水
L157n1649_p0633b14║飲婆云水不妨飲婆有一問須先問過且道
L157n1649_p0633b15║水具幾塵山云不具諸塵婆云去休污我水
L157n1649_p0634a01║擔。
L157n1649_p0634a02║師拈云洞山不具諸塵果然喉舌乾枯婆
L157n1649_p0634a03║子休污我水終是老婆見解山僧當時若
L157n1649_p0634a04║作洞山待婆云水具幾塵但趯翻水桶便
L157n1649_p0634a05║行管教這老婆疑著行脚師僧別有長處。
L157n1649_p0634a06║舉長髭到石頭處頭問甚麼處來髭云嶺南
L157n1649_p0634a07║來頭云大𢈔嶺頭一舖功德還成就也未髭
L157n1649_p0634a08║云成就久矣只欠點眼頭云莫要點眼麼髭
L157n1649_p0634a09║云便請石頭垂下一足髭便禮拜頭云見甚
L157n1649_p0634a10║麼道理便禮拜髭云如紅爐上一點雪石頭
L157n1649_p0634a11║休去雪竇云無眼功德有甚點處。
L157n1649_p0634a12║師拈云雪竇雖是權𢖍在手山僧敢道他
L157n1649_p0634a13║秤頭無眼若要與石頭長髭相見何啻三
L157n1649_p0634a14║生六十劫。
L157n1649_p0634a15║舉玄沙見鼓山來作一圓相山云人人出這
L157n1649_p0634b01║個不得沙云情知你向驢胎馬腹中作活計
L157n1649_p0634b02║山云和尚又作麼生沙云人人出這個不得
L157n1649_p0634b03║山云和尚恁麼道得某甲為甚麼道不得沙
L157n1649_p0634b04║云我得你不得。
L157n1649_p0634b05║師拈云二大老與麼說話還有優劣也無
L157n1649_p0634b06║若道有未具叅學眼在若道無未具叅學
L157n1649_p0634b07║眼在山僧今日有一轉語與玄沙鼓山相
L157n1649_p0634b08║見去也靠拄杖云我得你不得。
L157n1649_p0634b09║舉趙州和尚一日趙王來不下禪床曰會麼
L157n1649_p0634b10║王曰不會州曰自小持齋身已老見人無力
L157n1649_p0634b11║下禪床騰騰和尚朝見則天仰視則天曰會
L157n1649_p0634b12║麼天曰不會騰騰曰山僧持不語戒忠國師
L157n1649_p0634b13║見肅宗帝以手指頭㡌子曰會麼帝曰不會
L157n1649_p0634b14║國師曰天寒莫怪不下㡌子。
L157n1649_p0634b15║師拈云三大老放去甚危[(冰-水+〡)*ㄆ]來太速當時
L157n1649_p0635a01║若有出身之路老胡一宗不至掃土雖然
L157n1649_p0635a02║山僧恁麼批判只有四字誵訛若人簡點
L157n1649_p0635a03║得出許伊天下橫行。
L157n1649_p0635a04║舉夾山善會禪師初住京口寺因僧問如何
L157n1649_p0635a05║是法身山曰法身無相又問如何是法眼山
L157n1649_p0635a06║曰法眼無瑕時道吾失笑師遂申請益後散
L157n1649_p0635a07║眾叅船子大悟後歸聚徒道吾令僧往問如
L157n1649_p0635a08║何是法身山曰法身無相又問如何是法眼
L157n1649_p0635a09║山曰法眼無瑕僧回舉似吾吾曰這漢此回
L157n1649_p0635a10║方徹。
L157n1649_p0635a11║師拈云夾山前後答語無別道吾因甚肯
L157n1649_p0635a12║後不肯前且道誵訛在甚麼處山僧向這
L157n1649_p0635a13║裏著得個眼目也要諸方簡點畢竟水須
L157n1649_p0635a14║朝海去到頭雲定覓山歸復喝一喝。
L157n1649_p0635a15║舉石霜會下有二禪客到溈山乃云此間無
L157n1649_p0635b01║一人會禪後普請搬柴仰山見二禪客歇將
L157n1649_p0635b02║一橛柴問還道得麼俱無對（師代云道即不辭只恐無人證
L157n1649_p0635b03║明）仰曰莫道無人會禪好仰歸舉似溈山曰
L157n1649_p0635b04║今日二禪客被慧寂勘破溈山曰甚麼處被
L157n1649_p0635b05║子勘破仰舉前話溈山曰寂子又被我勘破。
L157n1649_p0635b06║師拈云溈仰父子大似乞兒競小利。
L157n1649_p0635b07║代古
L157n1649_p0635b08║有施主婦人入院行眾僧隨年錢僧曰聖僧
L157n1649_p0635b09║前著一分婦人曰聖僧年多少僧無對。代
L157n1649_p0635b10║云適來猶記得。
L157n1649_p0635b11║南泉和尚遷化陸亘大夫來弔慰院主問大
L157n1649_p0635b12║夫何不哭先師大夫曰院主道得亘即哭主
L157n1649_p0635b13║無對。代云誠如此則先師慶幸。
L157n1649_p0635b14║江南國主問老宿予有一頭水牯牛萬里無
L157n1649_p0635b15║寸草未審向甚麼處放。代云山僧有放處
L157n1649_p0636a01║只恐國主不甘。
L157n1649_p0636a02║聖僧像被屋漏滴有人問既是聖僧為什麼
L157n1649_p0636a03║有漏。代云示大人相。
L157n1649_p0636a04║僧問龍牙十二時中如何著力龍牙曰如無
L157n1649_p0636a05║手人欲行拳始得。代云恁麼則絕後再甦
L157n1649_p0636a06║去也。
L157n1649_p0636a07║雲門和尚以手入木獅子口顧僧曰齩殺我
L157n1649_p0636a08║也相救。代云救即不辭恐傍人道是和尚
L157n1649_p0636a09║無端。
L157n1649_p0636a10║禪月詩云禪客相逢只彈指此心能有幾人
L157n1649_p0636a11║知大隨和尚舉問禪月如何是此心無對。
L157n1649_p0636a12║代云所供並是詣實。
L157n1649_p0636a13║法燈問新到僧近離什麼處曰廬山師拈起
L157n1649_p0636a14║香合曰廬山還有這個也無僧無對。代云
L157n1649_p0636a15║學人今日小出大遇。
L157n1649_p0636b01║法眼和尚謂小兒曰因子識得爺爺名什麼
L157n1649_p0636b02║無對。代云但呼和尚若應諾復云某甲今
L157n1649_p0636b03║日識得和尚也。
L157n1649_p0636b04║歸宗柔和尚問僧看什麼經曰寶積經柔曰
L157n1649_p0636b05║既是沙門為什麼看寶積僧無對。代云此
L157n1649_p0636b06║外無有。
L157n1649_p0636b07║大宋太宗皇帝問僧看什麼經僧云仁王經
L157n1649_p0636b08║帝曰既是寡人經為甚麼在卿手裏僧無對。
L157n1649_p0636b09║代云專為流通。
L157n1649_p0636b10║帝幸開寶塔問僧卿是甚人僧云塔主帝云
L157n1649_p0636b11║寡人塔為什麼卿作主僧無對。代云相識
L157n1649_p0636b12║滿天下今朝遇至尊。
L157n1649_p0636b13║帝嘗夢神人報云請陛下發菩提心帝早旦
L157n1649_p0636b14║宣問左右街菩提心作麼生發。代云謝陛
L157n1649_p0636b15║下發菩提心竟。
L157n1649_p0637a01║帝因僧朝見乃云陛下還記得臣僧麼帝云
L157n1649_p0637a02║甚處相見來僧云靈山一別直至如今帝云
L157n1649_p0637a03║卿以何為驗僧無對。代云但近前义手云
L157n1649_p0637a04║請陛下賜鑑。
L157n1649_p0637a05║帝因僧奏燒却經藏欲乞宣賜帝宣問昔日
L157n1649_p0637a06║摩騰不燒如今為甚却燒僧無對。代云貧
L157n1649_p0637a07║道罪過若云卿是甚麼心行復云也要識得
L157n1649_p0637a08║陛下。
L157n1649_p0637a09║南嶽慧思和尚因誌公令人傳語云何不下
L157n1649_p0637a10║山教化眾生目視雲漢作麼師云三世諸佛
L157n1649_p0637a11║被我一口吞盡何處更有眾生可教化。代
L157n1649_p0637a12║云再傳語云一釣便上。
L157n1649_p0637a13║寶誌公和尚問一梵僧承聞尊者喚我作屠
L157n1649_p0637a14║兒曾見我殺生不僧云見公云有見見無見
L157n1649_p0637a15║見不有不無見見若有見見是凡夫見無見
L157n1649_p0637b01║見是聲聞見不有不無見見是外道見未審
L157n1649_p0637b02║尊者如何見僧云你有此等見耶。代云幾
L157n1649_p0637b03║乎放過。
L157n1649_p0637b04║頌古
L157n1649_p0637b05║舉世尊未離兜率已降王宮未出母胎度人
L157n1649_p0637b06║已畢。頌云。
L157n1649_p0637b07║禍不單行福不雙夜深披雪又遭霜刺形
L157n1649_p0637b08║一入膠盆子洗盡長河沒掩藏
L157n1649_p0637b09║舉女子出定。頌云。
L157n1649_p0637b10║積翠烟濃撥不開三三兩兩畫樓臺不知
L157n1649_p0637b11║已洩春多少猶向杜鵑啼處猜
L157n1649_p0637b12║舉殃崛摩羅產難。頌云。
L157n1649_p0637b13║故園花不開躊躇凭欄立多少守花人言
L157n1649_p0637b14║藉春風力
L157n1649_p0637b15║舉文殊三處度夏。頌云。
L157n1649_p0638a01║一個文殊尚不容那堪千萬靣相同當時
L157n1649_p0638a02║直下分明看縱使瞿曇也不中
L157n1649_p0638a03║舉廣額屠兒千佛一數因緣。頌云。
L157n1649_p0638a04║殺羊已是賣風流颺下屠刀落二籌何似
L157n1649_p0638a05║庖丁逞好手三年不自見全牛
L157n1649_p0638a06║舉師子尊者因罽賔國王秉劒因緣玄沙云
L157n1649_p0638a07║大小師子尊者頭也不解作得主。頌云。
L157n1649_p0638a08║上大人丘乙己陌路逢論詩禮三百篇篇
L157n1649_p0638a09║意若何仲尼一言備之矣江南三月鷓鴣
L157n1649_p0638a10║聲有堪聽有不堪聽
L157n1649_p0638a11║舉馬祖打車打牛。頌云。
L157n1649_p0638a12║浪湧千層涉者艱撥開烟霧見波瀾車牛
L157n1649_p0638a13║直下翻身轉踏碎寒江月一團
L157n1649_p0638a14║舉百丈野狐。頌云。
L157n1649_p0638a15║前百丈後百丈秋水長天無兩樣野狐墮
L157n1649_p0638b01║脫有來繇陝府灌鐵牛嘉州打大象
L157n1649_p0638b02║舉黃檗在鹽官殿上禮佛時唐宣宗為沙彌
L157n1649_p0638b03║問曰不着佛求不着法求不着僧求長老禮
L157n1649_p0638b04║拜當何所求師曰不着佛求不着法求不着
L157n1649_p0638b05║僧求常禮如是事彌曰用禮何為師便掌彌
L157n1649_p0638b06║曰太麤生師曰這是甚麼所在說麤說細隨
L157n1649_p0638b07║後又掌。頌云。
L157n1649_p0638b08║獅子嚬呻更有誰黃金殿上任施為爪牙
L157n1649_p0638b09║未許輕相觸兩掌還他顯大機
L157n1649_p0638b10║舉南泉斬猫。頌云。
L157n1649_p0638b11║大用現前全殺活兩堂直得膽魂驚知恩
L157n1649_p0638b12║獨有花猫子刃下分明呌一聲
L157n1649_p0638b13║舉石鞏射得半個聖人。頌云。
L157n1649_p0638b14║臥月眠雲幾十春一張弓箭不離身相逢
L157n1649_p0638b15║用盡生平力中的誰知只半人拗折罷更
L157n1649_p0639a01║慇懃孰料三平復問津烟積斷弦遺恨跡
L157n1649_p0639a02║寥寥千古亦寒心
L157n1649_p0639a03║舉臨濟三度問佛法大意因緣。頌云。
L157n1649_p0639a04║三頓烏藤直似呆大愚一撥眼方開便言
L157n1649_p0639a05║佛法無多子脇下還拳痛處來
L157n1649_p0639a06║舉玄沙訪三斗菴主纔相見主曰莫怪住山
L157n1649_p0639a07║年深無坐具師曰人人盡有為甚麼菴主却
L157n1649_p0639a08║無曰且坐喫茶師曰菴主元來有在。頌云。
L157n1649_p0639a09║一谿流水抱柴門菜葉招人到白雲只有
L157n1649_p0639a10║麻衣遮瘦質且無坐具接高賔寒溫茗共
L157n1649_p0639a11║知凉熱豐儉家同識富貧今古閩山菴畔
L157n1649_p0639a12║月蘿痕牽影十分明
L157n1649_p0639a13║舉興化到大覺為院主因緣。頌云。
L157n1649_p0639a14║驅耕奪食不容情擊碎驪珠光始明是聖
L157n1649_p0639a15║是凡俱坐斷太平風月只惺惺
L157n1649_p0639b01║舉歸宗與南泉同行一日告別煎茶次泉乃
L157n1649_p0639b02║云三十年與兄商量語句彼此以知向後忽
L157n1649_p0639b03║有人問畢竟事作麼生常云這一片田好卓
L157n1649_p0639b04║菴泉云卓菴且置畢竟事作麼生常乃踢却
L157n1649_p0639b05║茶銚便起泉云師兄喫茶了某甲未喫茶常
L157n1649_p0639b06║云作這個語話滴水也消不得泉乃休去。頌
L157n1649_p0639b07║云。
L157n1649_p0639b08║死猫頭活眼方明三十年來共此情路遠
L157n1649_p0639b09║夜長休把火大家吹滅暗中行
L157n1649_p0639b10║舉藥山問道吾雲巖枯榮二樹因緣。頌云。
L157n1649_p0639b11║枯榮本屬今時事諸子從他見有差若向
L157n1649_p0639b12║藥山言下會當人眼裏事如麻
L157n1649_p0639b13║舉黃檗示眾云汝等諸人盡是噇酒糟漢。頌
L157n1649_p0639b14║云。
L157n1649_p0639b15║國裏無禪更沒師鷓鴣啼在未萌枝錦衣
L157n1649_p0640a01║人只觀花柳打失雙眉自不知
L157n1649_p0640a02║舉夾山見船子。頌云。
L157n1649_p0640a03║理釣扁舟三十秋蘋花為餌月為鈎金鱗
L157n1649_p0640a04║戲浪清波現吞吐幾回不轉眸施毒手結
L157n1649_p0640a05║冤讎離鈎三寸如何道迸出波心忽點頭
L157n1649_p0640a06║破船覆却江天曉千古佳聲播未休
L157n1649_p0640a07║舉白雲叅楊岐悟道因緣。頌云。
L157n1649_p0640a08║一笑全韜殺活行回頭轉腦暗生驚當初
L157n1649_p0640a09║只道茅長短燒了元來地不平
L157n1649_p0640a10║舉趙州柏樹子。頌云。
L157n1649_p0640a11║披雲帶露十分春任是王維畫不成莫若
L157n1649_p0640a12║于今閣筆去水天一色自然清
L157n1649_p0640a13║舉巖頭作渡子因一婆子抱一孩兒來問因
L157n1649_p0640a14║緣。頌云。
L157n1649_p0640a15║彼此肝腸盡底傾清波明月兩人心歸去
L157n1649_p0640b01║罷浪風平君往瀟湘我往秦
L157n1649_p0640b02║舉密菴禪師謁應菴菴問如何是正法眼密
L157n1649_p0640b03║云破沙盆。頌云。
L157n1649_p0640b04║毛頭星現在當門百怪千妖盡轉恩細嚼
L157n1649_p0640b05║爛紅剛一塊翻成沒底破沙盆
L157n1649_p0640b06║舉雲門因僧問秋初夏末前程若有人問作
L157n1649_p0640b07║麼生祗對師云大眾退後僧云未審過在甚
L157n1649_p0640b08║麼處師云還我九十日飯錢來。頌云。
L157n1649_p0640b09║大眾退後韶陽直剖更問如何秋蟲開口
L157n1649_p0640b10║久經戰陣老將軍不施寸刃取人首行路
L157n1649_p0640b11║難行路難愁腸一片滿目江山
L157n1649_p0640b12║舉南院顒禪師問僧名甚麼僧曰普叅師曰
L157n1649_p0640b13║忽遇屎橛時如何僧曰不審師便打。頌云。
L157n1649_p0640b14║當機覿靣提覿靣當機疾一往與一來猴
L157n1649_p0640b15║白遇猴黑
L157n1649_p0641a01║舉保福指雪峰上院主山問長慶教中云妙
L157n1649_p0641a02║峰頂莫只這便是否長慶云是即是可惜許
L157n1649_p0641a03║保福復問鼓山云長慶與麼道意作麼生鼓
L157n1649_p0641a04║山云若不與麼紅旗遍野白骨連山。頌云。
L157n1649_p0641a05║是即是兮可惜許放去[(冰-水+〡)*ㄆ]來無別理和風
L157n1649_p0641a06║搭上玉欄杆知音特地重相舉
L157n1649_p0641a07║舉高峰墮枕因緣。頌云。
L157n1649_p0641a08║滄溟一竭見鯤鰲陸地波濤萬丈高鐵壁
L157n1649_p0641a09║銀山齊破了賊身無處可潛韜
L157n1649_p0641a10║舉興化打克賔。頌云。
L157n1649_p0641a11║話到其中冷似冰更加一頓怨猶深珊瑚
L157n1649_p0641a12║枕上兩行淚半是思君半恨君
L157n1649_p0641a13║舉趙州訪投子值子擕油瓶歸州云久嚮投
L157n1649_p0641a14║子到來只見賣油翁子云汝只見賣油翁且
L157n1649_p0641a15║不識投子州云如何是投子子提起油瓶云
L157n1649_p0641b01║油油。頌云。
L157n1649_p0641b02║賣油投子實頭翁用處全提殺活宗端的
L157n1649_p0641b03║看他同展事白蘋開對蓼花紅
L157n1649_p0641b04║舉德山托鉢因緣。頌云。
L157n1649_p0641b05║彩雲影裏仙人現手把紅羅扇遮靣急須
L157n1649_p0641b06║着眼看仙人莫看仙人手中扇
L157n1649_p0641b07║舉大愚芝和尚示眾曰大家相聚喫莖虀若
L157n1649_p0641b08║喚作一莖虀入地獄如箭。頌云。
L157n1649_p0641b09║大家相聚首共喫這莖虀滋味從來有沾
L157n1649_p0641b10║脣不許知一堂風冷淡千古月光輝標致
L157n1649_p0641b11║余方繼飯香蓴菜𮈔
L157n1649_p0641b12║舉中峰本禪師因觀流有省詣高峰求證被
L157n1649_p0641b13║峰打趂出既而民間訛傳官選童男女師問
L157n1649_p0641b14║云忽有人來問和尚討童男女時如何峰云
L157n1649_p0641b15║我但度竹篦子與他師於言下洞然徹法底
L157n1649_p0642a01║源。頌云。
L157n1649_p0642a02║痛棒通身不改愁竹篦度處笑擡眸是男
L157n1649_p0642a03║是女俱忘却白日長江水自流
L157n1649_p0642a04║舉吳山端禪師因尼叅師云待來日五更三
L157n1649_p0642a05║點入來師侵早紅粉搽面而坐尼入見驚而
L157n1649_p0642a06║遂悟。頌云。
L157n1649_p0642a07║老覺情閑似太孤五更粧點接師姑雖然
L157n1649_p0642a08║已中烽烟計粉面脂唇洗得無復云咦
L157n1649_p0642a09║舉天目禮因僧叅師問汝名甚麼僧云智虎
L157n1649_p0642a10║師退身作怕勢僧擬議師便歸方丈又玄沙
L157n1649_p0642a11║同僧入山斫柴見一虎僧曰和尚虎師曰是
L157n1649_p0642a12║汝虎。頌云。
L157n1649_p0642a13║道虎抽身天目老見虎卓立謝家郎一般
L157n1649_p0642a14║時節全提處大地明明絕覆藏
L157n1649_p0642a15║舉趙州問投子大死底人却活是如何子云
L157n1649_p0642b01║不許夜行投明須到。頌云。
L157n1649_p0642b02║山邊水邊待月明暫向人間借路行如今
L157n1649_p0642b03║還向山邊去只有湖水無路行
L157n1649_p0642b04║舉靈雲見桃花悟道玄沙云諦當甚諦當敢
L157n1649_p0642b05║保老兄未徹在。頌云。
L157n1649_p0642b06║覆雨翻雲作者機電光石火較遲遲就中
L157n1649_p0642b07║明暗交加處只許靈雲備老知
L157n1649_p0642b08║舉大宰陸五臺問玉芝和尚東土一千七百
L157n1649_p0642b09║善知識即今向甚麼處去了玉指庭樹鳴蟬
L157n1649_p0642b10║云這裏也有一個臺云聲響便是麼玉云喚
L157n1649_p0642b11║作聲響即蹉過去也。頌云。
L157n1649_p0642b12║知有何妨異類行綠林深處忽蟬鳴隨聲
L157n1649_p0642b13║逐色人無限蹉過當陽古老心
L157n1649_p0642b14║舉僧問南臺直上祝融時如何臺云還見麼。
L157n1649_p0642b15║頌云。
L157n1649_p0643a01║覿面提持見也麼祝融不在亂雲窩會也
L157n1649_p0643a02║未莫蹉跎山色溪光走大哥
L157n1649_p0643a03║舉僧問古德如何是毘盧印德云草鞋踏雪
L157n1649_p0643a04║僧云不會德云步步成跡。頌云。
L157n1649_p0643a05║赤體條條絕覆藏草鞋踏雪印全彰堪憐
L157n1649_p0643a06║岐路忘羊者滯跡追尋失本鄉
L157n1649_p0643a07║舉臨濟大師四料簡。頌云。
L157n1649_p0643a08║溪上水流溪下水南山雲起北山雲洞天
L157n1649_p0643a09║人影稀相見踈隱鐘聲破曉聞（奪人不奪境）
L157n1649_p0643a10║誌公不是閒和尚馬祖何曾是作家道泰
L157n1649_p0643a11║不傳天子令相邀同喫趙州茶（奪境不奪人）
L157n1649_p0643a12║白牯腹中藏日月蟭螟眼裏納乾坤干門
L157n1649_p0643a13║萬戶凉如水塞壑填溝不是塵（人境兩俱奪）
L157n1649_p0643a14║長安門外踏林月花柳叢中上酒樓有意
L157n1649_p0643a15║氣時添意氣不風流處也風流（人境俱不奪）
L157n1649_p0643b01║舉佛炤因宋孝宗帝問釋迦佛入山六年所
L157n1649_p0643b02║成何事炤云將謂陛下忘却。頌云。
L157n1649_p0643b03║不枉靈山親囑付萬機暇處扣禪關宗師
L157n1649_p0643b04║手眼天然別殺活全韜一語間
L157n1649_p0643b05║舉洞山五位君臣。頌云。
L157n1649_p0643b06║正中偏水滿長江月滿天弱柳垂金𮈔細
L157n1649_p0643b07║細謝家人上釣魚船
L157n1649_p0643b08║偏中正寶殿無人侍亦敬縱橫本自出常
L157n1649_p0643b09║情奉重還如法王令
L157n1649_p0643b10║正中來玉鏡高懸坐寶臺揮指頓令天地
L157n1649_p0643b11║靜蘆花雪月絕纖埃
L157n1649_p0643b12║兼中至打雨打風舒意氣玉堦出入唱巴
L157n1649_p0643b13║歌落魄暫時今又貴
L157n1649_p0643b14║兼中到石女懷胎頭帶㡌天明生得白頭
L157n1649_p0643b15║兒東擲西拋誰敢號
L157n1649_p0644a01║舉曹山因僧問清𨦣孤貧乞師拯濟師曰𨦣
L157n1649_p0644a02║闍黎近前來𨦣近前師曰泉州白家酒三盞
L157n1649_p0644a03║猶道未沾唇。頌云。
L157n1649_p0644a04║孤貧自謂己風流明月堂前乞點眸玉鏡
L157n1649_p0644a05║纔彰妍醜現泉州白酒二機酬
L157n1649_p0644a06║舉汾陽昭禪師示眾有僧問如何是學人著
L157n1649_p0644a07║力處師曰嘉州打大象如何是學人轉身處
L157n1649_p0644a08║師曰陝府灌鐵牛如何是學人親切處師曰
L157n1649_p0644a09║西河弄獅子師乃曰若人會此三句已辨三
L157n1649_p0644a10║玄更有三要語在切須薦取。頌云。
L157n1649_p0644a11║一句具三玄一玄具三要咄哉老汾陽拈
L157n1649_p0644a12║出猶弄巧看破了道道
L157n1649_p0644a13║舉圓悟和尚薰風自南來殿閣生微凉。頌云。
L157n1649_p0644a14║拂拂薰風生夜闌百千諸佛骨毛寒歸去
L157n1649_p0644a15║罷無處安長空今古月團圞
L157n1649_p0644b01║舉學士宋景濂謁千巖和尚巖問聞公閱盡
L157n1649_p0644b02║一大藏教有諸士曰然曰公耳閱乎目觀也
L157n1649_p0644b03║士曰亦目觀爾曰使目之能觀者公謂誰耶
L157n1649_p0644b04║士揚眉向之巖於是相視一笑。頌云。
L157n1649_p0644b05║林下尋師扣板扉揚眉相向頗依俙作家
L157n1649_p0644b06║手眼天然別笑裏全韜殺活機
L157n1649_p0644b07║舉幻有和尚因僧問如何是佛祖奇特事尚
L157n1649_p0644b08║云蝦蟆捕大蟲僧云恁麼則不奇特也尚云
L157n1649_p0644b09║猫兒捉老鼠僧禮拜尚便喝僧云和尚為甚
L157n1649_p0644b10║放某甲不過尚云老僧有事你且去。頌云。
L157n1649_p0644b11║風前一語定綱宗漢語胡言信亦通末後
L157n1649_p0644b12║重提千古令孤燈日下帶朦朧
L157n1649_p0644b13║舉湛然澄禪師因僧叅師問你行脚事作麼
L157n1649_p0644b14║生僧畫一圓相師畫破圓相僧敲桌三下師
L157n1649_p0644b15║畫一圓相僧又敲桌二下師又重畫三圓相
L157n1649_p0645a01║僧以手抹却師云離此之外別道一句僧擬
L157n1649_p0645a02║議師便喝。頌云。
L157n1649_p0645a03║共將胡餅賣街頭與奪從容得自由變局
L157n1649_p0645a04║換旗功始立輸他一著不封侯
L157n1649_p0645a05║舉孔子曰吾有知乎哉無知也。頌云。
L157n1649_p0645a06║無知即是有知時知即無知任所之萬古
L157n1649_p0645a07║長空風月在折旋俯仰更由誰
L157n1649_p0645a08║舉仰之彌高鑽之彌堅瞻之在前忽焉在後。
L157n1649_p0645a09║頌云。
L157n1649_p0645a10║千紅萬紫總陽春無地能容着眼睛除却
L157n1649_p0645a11║華山陳處士誰人不帶是非行
L157n1649_p0645a12║
L157n1649_p0645a13║
L157n1649_p0645a14║
L157n1649_p0645a15║南嶽山茨際禪師語錄卷二
L157n1649_p0645b01║音釋
L157n1649_p0645b02║繩（神陵切音乗索也）。伺（息吏切音四偵候也）。屹（魚乞切音仡山獨立壯武
L157n1649_p0645b03║貌）。覿（杜歷切音狄見也）。竛（離呈切音靈）。竮（披經切聘平聲竛竮行不
L157n1649_p0645b04║正貌）。窩（烏禾切音倭藏也窟也穴居也）。