L157n1649_p0666a01║南嶽山茨際禪師語錄卷四　　　　理十
L157n1649_p0666a02║門人達剛達旨編次
L157n1649_p0666a03║詩偈
L157n1649_p0666a04║擬寒山
L157n1649_p0666a05║嶺上多古松不知何代種苦寒無改顏鬱鬱
L157n1649_p0666a06║披青重時來坐其間掠綠連影共俯察天地
L157n1649_p0666a07║間物物皆同夢閒吟一曲歌不是商周頌
L157n1649_p0666a08║我有一聯詩醜拙無人和水長見船高泥多
L157n1649_p0666a09║見佛大鉢盂口向天大蟲看水磨露柱不出
L157n1649_p0666a10║門聖僧只打坐撞著阿家爺一狀俱領過
L157n1649_p0666a11║東鄰死老夫西舍生乳子死生自不知傍人
L157n1649_p0666a12║乃哀喜看看不幾年哀喜人又死荒郊平舊
L157n1649_p0666a13║墳林間添新壘自古到如今誰曉死生理
L157n1649_p0666a14║嚴壑幽且深住來年亦久自笑無人知渴飲
L157n1649_p0666a15║曹山酒長眠塊石松孤月照我牗落花逐流
L157n1649_p0666b01║泉片雲橫谷口仰面問虛空還我萬物母
L157n1649_p0666b02║白楊衰草邊高低墳一片當初桃李顏今朝
L157n1649_p0666b03║枯骨現不識女和郎安知貴與賤靈魂赴黃
L157n1649_p0666b04║泉弗見親戚面寒食燒紙錢徒然空自奠
L157n1649_p0666b05║懷淨土
L157n1649_p0666b06║丙子夏避暑東明丈室偶披中峰老人廣
L157n1649_p0666b07║錄見懷淨土十詠語新句麗旨遠義深讀
L157n1649_p0666b08║之覺不動跬步使人置身淨域水鳥樹林
L157n1649_p0666b09║咸於一彈指頃演出無生忍法予時逞俊
L157n1649_p0666b10║不禁亦𢋫前韵漫成十首聊為執淨非禪
L157n1649_p0666b11║執禪非淨者鞭影云。
L157n1649_p0666b12║紅白蓮池內華開沒下高情殊分品異心淨
L157n1649_p0666b13║絕纖毫慈父念無倦迦陵聲有勞紺樓鐘皷
L157n1649_p0666b14║動香靄玉獅髦
L157n1649_p0666b15║興念即成迂心空樂有餘樹林珠網色荷水
L157n1649_p0667a01║草堂虛佛面花開處天機日出初若能玄會
L157n1649_p0667a02║得不必歎歸歟
L157n1649_p0667a03║截斷東西路於今誰更論毫端吞日月芥子
L157n1649_p0667a04║納乾坤縱目泥犂底橫身生死門莫嫌多意
L157n1649_p0667a05║氣淨穢總成恩
L157n1649_p0667a06║一法號千差彌陀又釋迦問禪心帶妄覓淨
L157n1649_p0667a07║眼沾沙不涉二途客逈開平地華亭臺瑤翠
L157n1649_p0667a08║色豈是世榮華
L157n1649_p0667a09║彈指開樓閣何曾待語商寶階珠玉潤碧水
L157n1649_p0667a10║藕花香浪子歸無念慈親願不忘誰知眼底
L157n1649_p0667a11║路即便是家鄉
L157n1649_p0667a12║魚鼓聲何處鏗鏘出觀樓鳥和晨磬語人帶
L157n1649_p0667a13║暮雲遊池月花間色園林樹半秋但除凡聖
L157n1649_p0667a14║念當下便無求
L157n1649_p0667a15║觸目通西路徃來任縱橫此方纔斂念淨域
L157n1649_p0667b01║已題名心未超三品身隨位次生樂邦懸憶
L157n1649_p0667b02║久孤客好先行
L157n1649_p0667b03║野岸荒塘外蓮開又一枝[茆-ㄗ+(邱-丘)]齋香入座水郭
L157n1649_p0667b04║月來時犬馬煙村市禽魚屋樹池緬懷西淨
L157n1649_p0667b05║社欲徃幾覊遲
L157n1649_p0667b06║善法堂前地坦夷潔似霜瑤光明紺宇珠色
L157n1649_p0667b07║示隨方人定曉天月鶯啼春夕陽和鈴聲眾
L157n1649_p0667b08║鳥日月展空翔
L157n1649_p0667b09║懸望憶慈親悲深那計春苦輪舒隻手業海
L157n1649_p0667b10║示全身斷妄翻成妄趨真轉失真誰知圓鑑
L157n1649_p0667b11║上不受一纖塵
L157n1649_p0667b12║山居
L157n1649_p0667b13║卜得雲泉處孤危在嶽峰縛茆依曲水闢徑
L157n1649_p0667b14║傍幽松鑿沼邀明月編籬禦曉風頭陀生計
L157n1649_p0667b15║事一一向人通
L157n1649_p0668a01║徙倚亂峰下花香破冷顏蒼黃雲外色病緣
L157n1649_p0668a02║雨中山悲鴈凌空遠鳴蟲衰草間飛泉翻木
L157n1649_p0668a03║杪澗壑響潺湲
L157n1649_p0668a04║溪聲吼不歇側耳轉無聞入理忘能所圓通
L157n1649_p0668a05║絕剖分笠穿千眼月衲破一肩雲世外誰知
L157n1649_p0668a06║己青山得共云
L157n1649_p0668a07║飯飽渾無事經行水石間雨餘聞澗響風靜
L157n1649_p0668a08║見雲閒野鳥啣花遠黃猿帶予還上方鐘皷
L157n1649_p0668a09║寂秋月滿空山
L157n1649_p0668a10║寒巖年又盡春到見梅先冷淡柴門色深濃
L157n1649_p0668a11║土壁煙飯香沾菜味茶熟帶霜煎偶出沿溪
L157n1649_p0668a12║步長歌欲雪天
L157n1649_p0668a13║斗室雲窩裏青黃度幾春煙蒸[茆-ㄗ+(邱-丘)]屋老歲迫
L157n1649_p0668a14║髮華新弘法心猶冷隈崖志較親閒吟紫芝
L157n1649_p0668a15║可題葉寄同倫
L157n1649_p0668b01║行脚
L157n1649_p0668b02║曲折溪山路晨行向曉天斷橋橫宿雨孤樹
L157n1649_p0668b03║帶寒煙雞犬喧茅店兒童舞墓田行堪白日
L157n1649_p0668b04║晚枕月古神前
L157n1649_p0668b05║年來生計別得趣道途中乘月行幽徑披雲
L157n1649_p0668b06║上遠峰無家同野鶴絕跡似飄蓬市值貪名
L157n1649_p0668b07║士相看說苦空
L157n1649_p0668b08║萬里無秋草吾行路不賖芒鞋繩忽斷水郭
L157n1649_p0668b09║月痕斜獨樹寒塘外閒僧野店家因看童稚
L157n1649_p0668b10║戲一學聚泥沙
L157n1649_p0668b11║禮黃檗斷際禪師塔
L157n1649_p0668b12║草沒塔前路行從流水邊無碑存諡號有地
L157n1649_p0668b13║是新田藤瘦荒臺仄苔深古磴連孫枝慙弱
L157n1649_p0668b14║羽揮淚拜峰前
L157n1649_p0668b15║宿橫山寺
L157n1649_p0669a01║山寺藏雲谷松篁翠欲流龍池今夜月霜葉
L157n1649_p0669a02║幾年秋人語空林外烏棲屋樹頭殘碑遺聖
L157n1649_p0669a03║蹟精舍沐恩庥（高皇帝幸寺有作故二句及之）
L157n1649_p0669a04║南湖
L157n1649_p0669a05║青山行已盡萬里又湖天片月層波外孤帆
L157n1649_p0669a06║斷岸邊漁燈翻遠浪鷗影落寒煙何處征飛
L157n1649_p0669a07║鴈悲聲帶櫓前
L157n1649_p0669a08║天台寺
L157n1649_p0669a09║亂峰行路絕古寺曉煙傍石磴苔光冷空庭
L157n1649_p0669a10║栢子香僧閒雲外坐猿呌樹中藏斷澗小橋
L157n1649_p0669a11║接流泉帶草堂
L157n1649_p0669a12║方廣寺
L157n1649_p0669a13║荒煙籠廢寺斷碣蔓苔紋日色松間見泉聲
L157n1649_p0669a14║石上聞空堦存鹿跡記室絕僧文洗衲人歸
L157n1649_p0669a15║後池閒浸白雲
L157n1649_p0669b01║除夕
L157n1649_p0669b02║半生埋澗壑清遠遂閒真煮雪消殘夜推窓
L157n1649_p0669b03║見曉春獨憐雙眼碧不厭一身貧深撥爐灰
L157n1649_p0669b04║燼紅輪特地新
L157n1649_p0669b05║和雲菴文禪師寂寞僧家事
L157n1649_p0669b06║寂寞僧家事蕭然坐草堂蔴衣遮瘦質菜粥
L157n1649_p0669b07║療饑腸去聖時遙遠追蹤志要長忍窮心徹
L157n1649_p0669b08║後春到雪梅香
L157n1649_p0669b09║寂寞僧家事清閒風味長利名花上露榮寵
L157n1649_p0669b10║草頭霜門掩蛛成網林深鳥倚藏安貧求己
L157n1649_p0669b11║志白晝枕巖房
L157n1649_p0669b12║寄吳九敘居士
L157n1649_p0669b13║龐老久無後獅絃委蘚林孤亭標遠韻溪月
L157n1649_p0669b14║示傳心重唱團圞句遙知志已深好將吸盡
L157n1649_p0669b15║意裁語寄知音
L157n1649_p0670a01║示爾瞻尊徒住菴
L157n1649_p0670a02║侍吾經五載契合在機先從上宗乘事透徹
L157n1649_p0670a03║已無言此去居空谷刀耕火種便鄭重堅操
L157n1649_p0670a04║志慧命賴持傳
L157n1649_p0670a05║示智閒禪人
L157n1649_p0670a06║古寺隱煙林攀蘿破蘚尋溪橋連水色茆屋
L157n1649_p0670a07║帶秋陰虎嘯山酬響鶴鳴松答吟端居禪業
L157n1649_p0670a08║者安住寂寥心
L157n1649_p0670a09║示周思岸居士
L157n1649_p0670a10║濁世自思隱携琴入萬峰枕流雙耳潔聞道
L157n1649_p0670a11║一心空情冷閒如水身操節並松吾宗言外
L157n1649_p0670a12║旨任運好叅窮
L157n1649_p0670a13║出龍鬚辭高峰祖像
L157n1649_p0670a14║侍師三月餘野𬞞充腸腹師唯默無言誨我
L157n1649_p0670a15║良已足面目似巉巖冷落清可掬九年折脚
L157n1649_p0670b01║鐺一味瓔珞粥墮枕痕尚存古今憑付囑爇
L157n1649_p0670b02║香別師行草鞋破苔綠似師吼不能體師住
L157n1649_p0670b03║茅屋
L157n1649_p0670b04║初至嶽山尋友不值作此待之
L157n1649_p0670b05║寰宇多名山嶽𪋤稱幽獨峰寒白日暝林藹
L157n1649_p0670b06║蒼黃綠予有素相知于中結茅屋柴扄抱樹
L157n1649_p0670b07║開路取溪水曲瘦石支斷雲短籬綻秋菊我
L157n1649_p0670b08║遠辭西湖尋君來此谷胡為君出先空我草
L157n1649_p0670b09║堂宿月色冷泉聲長夜徹耳目枯坐不成眠
L157n1649_p0670b10║孤情起腸腹何日握君臂遊遍山南比
L157n1649_p0670b11║答招
L157n1649_p0670b12║我本愛林泉遂成煙霞癖結屋𢖍山巔孤鐺
L157n1649_p0670b13║支瘦石暑寒兩度過青髮數莖白髮白非無
L157n1649_p0670b14║因良以履道迫枯坐薰風中忽見故人策相
L157n1649_p0670b15║對開笑顏幽懷頓然釋徐申招隱言有山稱
L157n1649_p0671a01║最僻曾為曉了居橡栗充腸食無縫塔樣新
L157n1649_p0671a02║今古仰標格君既着眼看架屋伴流碧且以
L157n1649_p0671a03║此延余訂盟圖閒翮我當學聚糧赴斯傳担
L157n1649_p0671a04║宅
L157n1649_p0671a05║山居
L157n1649_p0671a06║結屋依林曲開門抱雪溪石床午睡起眼聽
L157n1649_p0671a07║竹雞啼
L157n1649_p0671a08║洞深雲出晚澗曲水流遲茆屋無人到年窮
L157n1649_p0671a09║亦不知
L157n1649_p0671a10║示叅禪
L157n1649_p0671a11║叅禪要孤峻祖佛休容近踏着上頭關家親
L157n1649_p0671a12║一時順
L157n1649_p0671a13║叅禪無久近一悟以為期未得心花迸休言
L157n1649_p0671a14║更不疑
L157n1649_p0671a15║叅禪忌雜學學雜悟難期不見香嚴老焚書
L157n1649_p0671b01║上遠溪
L157n1649_p0671b02║叅禪宜志大莫喫人涎唾流出自胸襟吾門
L157n1649_p0671b03║堪紹荷
L157n1649_p0671b04║叅禪莫執坐坐易過時光語默安危裏通身
L157n1649_p0671b05║在本鄉
L157n1649_p0671b06║叅禪絕攀仰直下常光朗坐斷聖凡情惟我
L157n1649_p0671b07║無儔黨
L157n1649_p0671b08║叅禪要心切切則情緣歇覰破未生前靈然
L157n1649_p0671b09║如皎月
L157n1649_p0671b10║叅禪須守志莫使利名牽不到徹頭處當機
L157n1649_p0671b11║滯語言
L157n1649_p0671b12║立法派偈
L157n1649_p0671b13║通達本來法宏開祖道隆慧燈恒永炤證悟
L157n1649_p0671b14║了無窮
L157n1649_p0671b15║山居
L157n1649_p0672a01║繼隱菴成天半秋新泥土壁濕難收時添黃
L157n1649_p0672a02║葉埋爐竈常有青煙透屋頭疊足石床知念
L157n1649_p0672a03║冷閒行雲路覺情幽從前撩倒俱忘却水草
L157n1649_p0672a04║便宜且放牛
L157n1649_p0672a05║空谷今年春事饒寒巖高下綻花嬌碧桃石
L157n1649_p0672a06║澗新舒葉黃獨溪園近長苗竹拍晝鳴驚兔
L157n1649_p0672a07║屬煙光夜舉嚇猿曹營為盡是居山計鋤月
L157n1649_p0672a08║耕雲不憚勞
L157n1649_p0672a09║萬峰雲薄淡溪光白晝花陰覆短墻潄石泉
L157n1649_p0672a10║香苔面雨上林秋老碧天霜農歌未似樵歌
L157n1649_p0672a11║遠鶴韻爭如松韻長歲事目前從變幻癡憨
L157n1649_p0672a12║贏得枕巖房
L157n1649_p0672a13║草堂近搆得雲饒亂石旋支瓦罐燒緣愛清
L157n1649_p0672a14║風多種竹欲因漁父盡栽桃掛冠靖節非為
L157n1649_p0672a15║樂把釣嚴陵未是高得似山僧真活計飯餘
L157n1649_p0672b01║倚杖數猿猱
L157n1649_p0672b02║法道寥寥不可模一菴深隱是良圖蘿痕牽
L157n1649_p0672b03║月當巖竇花木披雲傍草廬白畫蒲輪閒味
L157n1649_p0672b04║遠晴巒扶策野情虛寒泉噴玉峰頭落竹筧
L157n1649_p0672b05║分流直到厨
L157n1649_p0672b06║曉起青桐片葉黃始知秋已到巖房泉香涓
L157n1649_p0672b07║滴藤花雨峰色凋殘月夜霜弊衲半肩新線
L157n1649_p0672b08║眼垢容亂髮舊行藏菴門不作心心字一任
L157n1649_p0672b09║諸方說短長
L157n1649_p0672b10║閉門欹枕守閒閒薄暮開窓看鳥還弘法志
L157n1649_p0672b11║頺因病久利生心冷為時艱踈慵只合棲巖
L157n1649_p0672b12║谷拙直何妨對晚山一卷雜華經讀罷月明
L157n1649_p0672b13║深夜坐溪灣
L157n1649_p0672b14║空林白晝半開扉雞骨稜稜懶應機對鏡病
L157n1649_p0672b15║容同鶴瘦臨溪撩髮羨鷗肥萬緣盡處心無
L157n1649_p0673a01║事諸念空時性愈輝靜坐爐香酬日永任從
L157n1649_p0673a02║窓外落花飛
L157n1649_p0673a03║除夕
L157n1649_p0673a04║巖壑悠悠又見春燈前撩髮覺華新平生安
L157n1649_p0673a05║分成無用劫習消磨獨剩貧遷隱幾番同似
L157n1649_p0673a06║夢浮名半世冷如冰地爐煮雪除殘夜坐對
L157n1649_p0673a07║瓶梅倍有神
L157n1649_p0673a08║送崇北無文兩兄歸里
L157n1649_p0673a09║草鞋同碎磬山前痛癢深知語脈玄踐履肯
L157n1649_p0673a10║隨浮學士臨機不讓古南泉孤裝正值新秋
L157n1649_p0673a11║月遠水欣逢曉寺煙帶郭有家松舍隱無忘
L157n1649_p0673a12║茆屋石流邊
L157n1649_p0673a13║贈同叅遷隱
L157n1649_p0673a14║住老雲山恨不深又移茆屋入幽岑破衣結
L157n1649_p0673a15║剩三條篾折脚鐺煨一世心擇法眼高秋夜
L157n1649_p0673b01║月當場機峻截流音任從白髮垂雙耳瀑水
L157n1649_p0673b02║崖前坐獨吟
L157n1649_p0673b03║寶峰禮祖塔
L157n1649_p0673b04║珠峰高下老藤蘿積翠香寒窣堵波石筧水
L157n1649_p0673b05║流揚古路斷碑苔蘚閣荒坡支那空濶宗猷
L157n1649_p0673b06║遠法苑庭深花氣多八十四人逞好手絕誵
L157n1649_p0673b07║訛處見誵訛
L157n1649_p0673b08║車牛拽脫鼻撩天赤骨神驅面目全踏處血
L157n1649_p0673b09║痕腥徹底當陽棒指未生前四宗俊傑從師
L157n1649_p0673b10║足遠派清流出泐淵慚愧兒孫無可似追風
L157n1649_p0673b11║結屋老林泉
L157n1649_p0673b12║百丈月下懷古
L157n1649_p0673b13║拂袖人歸月未歸清光如潑萬山暉青桐葉
L157n1649_p0673b14║掉今時事曲水聲長舊日機桂子寒風香落
L157n1649_p0673b15║枕石幢秋露濕沾衣追思獨坐峰頭句捫葛
L157n1649_p0674a01║攀蘿到者稀
L157n1649_p0674a02║謁楊岐會禪師塔
L157n1649_p0674a03║亂峰幽鳥語如篁灼見師慈舌未藏孤塔荒
L157n1649_p0674a04║臺林壑外深苔斷碣石流傍霜寒屋老差如
L157n1649_p0674a05║舊典式僧儀屬已忘九拜傾誠通血脈秋花
L157n1649_p0674a06║片片綴衣香
L157n1649_p0674a07║途中即事
L157n1649_p0674a08║囊無半個草鞋錢赤脚登山亦快然秋雨秋
L157n1649_p0674a09║風千澗外一笻一笠斷橋邊林煙射日人炊
L157n1649_p0674a10║晚瓶鉢孤村我乞便最遠草菴叢樹裏到門
L157n1649_p0674a11║問宿隔流泉
L157n1649_p0674a12║寄黃介子居士
L157n1649_p0674a13║野性偏宜載月舟不施櫓棹任風流煙波擲
L157n1649_p0674a14║釣三湘曉宿雨開眸兩岸秋點筆窓前無字
L157n1649_p0674a15║脚酬機橈下有昂頭轉身句子須當委劈破
L157n1649_p0674b01║江心白鷺洲
L157n1649_p0674b02║和雪嶠老人韻輓天童密老和尚
L157n1649_p0674b03║眉間劍氣倚天長豈許癡人戽夜塘月落峰
L157n1649_p0674b04║頭愁法海梅空石室悵雲鄉雙池水活清流
L157n1649_p0674b05║遠太白風高道價香遍界全彰真面目孰云
L157n1649_p0674b06║師不在虛堂
L157n1649_p0674b07║和澄靈散聖山居偈
L157n1649_p0674b08║因僧問我西來意向道居山不計年衲破結
L157n1649_p0674b09║稀通露骨髮長鬔亂半垂肩開畬種粟移雲
L157n1649_p0674b10║石充腹炊羹掬瀑泉一夜澗生風太急竹籬
L157n1649_p0674b11║吹倒在門前
L157n1649_p0674b12║和雲峰悅禪師偈
L157n1649_p0674b13║道薄常慚繼祖猷自甘巖谷老春秋地爐夜
L157n1649_p0674b14║遠知無火撥盡寒灰未肯休
L157n1649_p0674b15║道薄常慚繼祖天癡憨只合枕流泉煙波果
L157n1649_p0675a01║有金鱗現擲釣無容更向前
L157n1649_p0675a02║道薄常慚繼祖燈巖龕枯坐百無能髮長衣
L157n1649_p0675a03║弊臨溪照半是樵兮半是僧
L157n1649_p0675a04║道薄常慚繼祖心高山流水是知音𢖍門擁
L157n1649_p0675a05║滿霜黃葉冷落清光徹古今
L157n1649_p0675a06║道薄常慚繼祖門年來堪笑一身貧有時乘
L157n1649_p0675a07║月窮峰頂坐對南辰看北辰
L157n1649_p0675a08║山居
L157n1649_p0675a09║茆屋尖頭雲樹裏筧泉涓滴地爐邊客來不
L157n1649_p0675a10║用山儂道拭目家風總現前
L157n1649_p0675a11║抱卷蘿窓坐日長興來詩愛和支郎平平仄
L157n1649_p0675a12║仄書蕉葉翰墨淋漓滴翠香
L157n1649_p0675a13║樹凋葉落秋將盡貧者無依似絕倫破衲頭
L157n1649_p0675a14║穿雞骨露獨憐風調合雲門
L157n1649_p0675a15║樹樹花飛向晚風子規聲倦月明中山翁不
L157n1649_p0675b01║放春歸去枯木枝頭㫰曉紅
L157n1649_p0675b02║破衣亂髮一身輕菜飯香生折脚鐺本色住
L157n1649_p0675b03║山甘落寞竹籬秋月十分明
L157n1649_p0675b04║竹窓斜抱亂峰開白晝猿啼睡起來花落石
L157n1649_p0675b05║溪流出遠幽禽自惜又銜回
L157n1649_p0675b06║離東明辭杭湖兩郡護法
L157n1649_p0675b07║祖庭事業今成矣瓢笠何妨又別遊廬嶽山
L157n1649_p0675b08║山春正好閒身隨處臥雲幽
L157n1649_p0675b09║道薄不堪居祖室合隨雲鶴聽潺湲從教別
L157n1649_p0675b10║選僧中德可使重拈六尺竿
L157n1649_p0675b11║寄箬菴法兄
L157n1649_p0675b12║一關深鎻竹窓靜千嶺寒松節操長遙望故
L157n1649_p0675b13║人行道處九溪百尺浪花香
L157n1649_p0675b14║先師一句分明語君聽全兮我不全昨夜南
L157n1649_p0675b15║薰報消息大人峰吼斷雲煙
L157n1649_p0676a01║挽真寂聞谷大師
L157n1649_p0676a02║三更月落在苕濱法海波騰倍慘神自是吾
L157n1649_p0676a03║師悲願重特垂雙足示何人
L157n1649_p0676a04║夕陽花鳥轉身虛夢斷寒梅香有餘六字攪
L157n1649_p0676a05║渾清世界不知得法幾人歟
L157n1649_p0676a06║送印乾兄之天童
L157n1649_p0676a07║春水春山拽杖藜喝風棒月任施為相逢太
L157n1649_p0676a08║白峰頭老一笑從他一眾疑
L157n1649_p0676a09║懷玄慈爾瞻二徒
L157n1649_p0676a10║曾期伴我住青山底事而今未見還坐到嶽
L157n1649_p0676a11║樓鐘寂後殘燈剔盡几屏間
L157n1649_p0676a12║百丈晚步
L157n1649_p0676a13║行行十里竹溪邊鷗鳥情閒導我前拭目大
L157n1649_p0676a14║雄峰頂立半含斜日半含煙
L157n1649_p0676a15║書遠公影堂
L157n1649_p0676b01║支那蓮社師初闢十八高賢自到來鑿石山
L157n1649_p0676b02║根池有水藕花何日又重開
L157n1649_p0676b03║三笑從教笑不休寸田何處著閒愁下方月
L157n1649_p0676b04║是上方月今在層峰第幾樓
L157n1649_p0676b05║宿福嚴寺
L157n1649_p0676b06║行盡千峰與萬峰亂雲堆裏梵王宮篝燈一
L157n1649_p0676b07║宿松窓下臥聽空山答曉鐘
L157n1649_p0676b08║謁祥菴主塔
L157n1649_p0676b09║楖𣗖橫肩俊不禁晴峰丹壑阿師心只今未
L157n1649_p0676b10║諱當時句枯雪藤蘿積塔深
L157n1649_p0676b11║尋積翠志感
L157n1649_p0676b12║野雲未肯屬人家來去飛騰傍水涯我欲支
L157n1649_p0676b13║笻何處是蒼苔踏遍夕陽斜
L157n1649_p0676b14║滄浪釣臺
L157n1649_p0676b15║孤臺聳峻倚江波為問滄浪覓釣蓑最是使
L157n1649_p0677a01║人憐絕處水煙深淺白鷗多
L157n1649_p0677a02║繼隱菴進火
L157n1649_p0677a03║借得嶽南山一片縛成茅屋伴雲閒今朝拈
L157n1649_p0677a04║起無煙火朵朵晴峰開笑顏
L157n1649_p0677a05║除夕設磬山先師道影燒香
L157n1649_p0677a06║初住草菴無別物清香一瓣一杯茶惟師鑑
L157n1649_p0677a07║此貧兒意豐儉從來出當家
L157n1649_p0677a08║佛成道日獻粥偈
L157n1649_p0677a09║只此殘羹是你留今朝還獻嶽峰頭別無滋
L157n1649_p0677a10║味休嫌怪直下兒孫不外求
L157n1649_p0677a11║遷隱口占寄玉林法兄
L157n1649_p0677a12║先師不了舊公案擔荷全憑過量人愧我癡
L157n1649_p0677a13║憨無可似青山縛屋伴雲間
L157n1649_p0677a14║除夕示諸禪人
L157n1649_p0677a15║雪冷雲窩一歲凋林泉無物度今宵白牛吾
L157n1649_p0677b01║久添香草就地烹來供爾曹
L157n1649_p0677b02║喫糠餅示眾
L157n1649_p0677b03║衲子身貧道不貧日飡糠餅養閒身因思佛
L157n1649_p0677b04║祖當年事蔴麥曾經過六春
L157n1649_p0677b05║寒夜
L157n1649_p0677b06║地爐不斷霜黃葉擁衲垂頭入夜烘月到竹
L157n1649_p0677b07║門生線影橘皮湯煮喚山童
L157n1649_p0677b08║寄懷玄慈謙子
L157n1649_p0677b09║結得雲中一把茆半間虛久待兒曹鴈回不
L157n1649_p0677b10║見通消息日對傳燈伴寂寥
L157n1649_p0677b11║採茶
L157n1649_p0677b12║肯教枝葉向今時帶露披雲盡剪除留得孤
L157n1649_p0677b13║根全體用不招風雨自如如
L157n1649_p0677b14║初度日偈
L157n1649_p0677b15║今朝午夜娘生我我出頭來不見娘不見不
L157n1649_p0678a01║生端的現我娘面目露堂堂
L157n1649_p0678a02║咏梅
L157n1649_p0678a03║巉巖石壁自甘心一種孤根透古今玉蕋半
L157n1649_p0678a04║開香已漏任人拗折任人吟
L157n1649_p0678a05║咏笋
L157n1649_p0678a06║懷虛抱節肯隨流時候相臨不自繇一夜狂
L157n1649_p0678a07║雷春雨後崩崖裂石便昂頭
L157n1649_p0678a08║釣石（在綠蘿菴前）
L157n1649_p0678a09║坐此嘗拋釣月鈎金鱗罕遇未甘休𮈔綸漫
L157n1649_p0678a10║整添雲餌冷眼餘看萬壑秋
L157n1649_p0678a11║龜石（在繼隱菴前）
L157n1649_p0678a12║煙波涉盡潛峰頂堅石心腸絕見知珍重嶽
L157n1649_p0678a13║遊雲水客脫鞋莫學大隨機
L157n1649_p0678a14║別龜石
L157n1649_p0678a15║三春與爾作閒遊彼此情忘冷似秋今日我
L157n1649_p0678b01║從巖上去好藏頭尾住林幽
L157n1649_p0678b02║會仙橋
L157n1649_p0678b03║斷橋橫架接天河石蘚苔痕鶴跡多聞說黃
L157n1649_p0678b04║龍收劍後仙踪不到此間過
L157n1649_p0678b05║飛來船（時淨公結茆船下）
L157n1649_p0678b06║載月嘗停在萬峰片雲斜倚似飄蓬披蓑不
L157n1649_p0678b07║計𮈔綸事高枕船頭看日紅
L157n1649_p0678b08║簡徐大玉太史
L157n1649_p0678b09║今日宰官昔日僧心光體露可傳燈遙知散
L157n1649_p0678b10║步梅花下手握天台七尺藤
L157n1649_p0678b11║憶昔風霜訪澗濱絕塵清韻迫幽人只今萬
L157n1649_p0678b12║里溪山路夢會維摩一似真
L157n1649_p0678b13║簡黃西岑居士
L157n1649_p0678b14║宦情冷處道情真贏得雲山伴此身聞說蒲
L157n1649_p0678b15║輪嘗疊足何如石室坐禪人
L157n1649_p0679a01║杜口維摩句灼然想君已契在機先吾宗別
L157n1649_p0679a02║有通玄處石女懷胎古澗邊
L157n1649_p0679a03║示余猗叔居士
L157n1649_p0679a04║選佛場中及第歸林泉逸老麈嘗揮虛空也
L157n1649_p0679a05║解知端的頻散天花落翠微
L157n1649_p0679a06║末後玄關不易開從教徹底透將來太阿嘗
L157n1649_p0679a07║握當人手劫習塵情直下灰
L157n1649_p0679a08║寄譚貞復居士
L157n1649_p0679a09║多載神交道味長尺書徃復見行藏何時扶
L157n1649_p0679a10║杖祝融頂同看秋雲宿草堂
L157n1649_p0679a11║浮名情冷道相親正好叅窮識本人吸盡洞
L157n1649_p0679a12║庭波底月龐公即是現前身
L157n1649_p0679a13║寄李季侯居士
L157n1649_p0679a14║本是無覊法性身瞥生知見昧當人應須坐
L157n1649_p0679a15║斷言思路徹底無依是正因
L157n1649_p0679b01║分明此道絕西東雲月秋光處處同觸目若
L157n1649_p0679b02║能親薦得不妨千里自同風
L157n1649_p0679b03║謝湯若玄居士惠餅
L157n1649_p0679b04║雲門餬餅君拈出灼見風流是當家滋味果
L157n1649_p0679b05║能親齩着不妨來喫趙州茶
L157n1649_p0679b06║寄余禋生居士
L157n1649_p0679b07║林園軒宅試科場題目分明文彩彰拈起毛
L157n1649_p0679b08║錐如薦得灼然不是探花郎
L157n1649_p0679b09║寄陳若時居士
L157n1649_p0679b10║鴈廻翮倦瀟湘遠喜接音書信息通夜後一
L157n1649_p0679b11║輪峰頂月清光彷彿對君容
L157n1649_p0679b12║示玄慈謙徒住山
L157n1649_p0679b13║羚羊挂角杳無踪瞬目揚眉仍舊容此去青
L157n1649_p0679b14║山住茆屋白雲堆裏好藏鋒
L157n1649_p0679b15║寄見渠禪人（時奉命較刊續正法眼藏）
L157n1649_p0680a01║玉振金聲祖佛言流通全籍是英賢少林不
L157n1649_p0680a02║斷真消息晴雪孤梅開澗邊
L157n1649_p0680a03║示見菴禪人
L157n1649_p0680a04║見也全身入此菴清風明月影寒潭個中消
L157n1649_p0680a05║息未能委按下雲頭好力叅
L157n1649_p0680a06║示眾禪人開山
L157n1649_p0680a07║野地閒田荒積年無根林棘草芊芊一鋤翻
L157n1649_p0680a08║轉連雲石本有靈苗總現前
L157n1649_p0680a09║聖賢自古隱巖阿雨種雲耕博飯多盡力荷
L157n1649_p0680a10║鉏歸帶月管教名字挂煙蘿
L157n1649_p0680a11║挽玄印禪兄
L157n1649_p0680a12║鐵牛吼斷月三更七十峰頭萬象驚正值雪
L157n1649_p0680a13║消春水候千溪流出帶悲聲
L157n1649_p0680a14║寄友
L157n1649_p0680a15║自君別後入雲深月下風前幾度吟除却青
L157n1649_p0680b01║泉與白石更無一個是知音
L157n1649_p0680b02║示夏調生居士行脚
L157n1649_p0680b03║春風吹春鳥啼問道憧憧曳杖藜錢塘江水
L157n1649_p0680b04║深且清波心明月照當人失脚一踏踏破了
L157n1649_p0680b05║白雲不敢白青山不敢青兩岸鷓鴣不歇口
L157n1649_p0680b06║那個途中解知有大丈夫兒合自繇莫落人
L157n1649_p0680b07║前與人後太白老漢徹底窮通身面面皆玲
L157n1649_p0680b08║瓏君去須當高着眼從教薦取主人公咄
L157n1649_p0680b09║示德禪人歸里
L157n1649_p0680b10║霜天一片霜月一輪回頭轉腦換汝眼睛雲
L157n1649_p0680b11║鴻一聲兩聲江浪千層萬層到得家鄉忌鄉
L157n1649_p0680b12║語鄉語令人傷離情衲僧家行履別斬釘截
L157n1649_p0680b13║鐵沒途轍去來古路脚跟頭踏着山河成片
L157n1649_p0680b14║雪咄
L157n1649_p0680b15║山居六言絕句
L157n1649_p0681a01║雨過晚山稠翠雲收夏木陰穠北窓讀罷殘
L157n1649_p0681a02║卷明月已上孤峰
L157n1649_p0681a03║白雲一片兩片黃鳥三聲四聲自是吾家好
L157n1649_p0681a04║境從教人看人聽
L157n1649_p0681a05║鐘寂月來時候定回茶熟剛香推開竹門兩
L157n1649_p0681a06║扇誰道光境雙忘
L157n1649_p0681a07║衲破通身雲片笠殘滿眼煙痕年來更是貧
L157n1649_p0681a08║甚置錐之地無存
L157n1649_p0681a09║詞
L157n1649_p0681a10║漁父詞
L157n1649_p0681a11║𢖍嶽殘泉懷祖四尊宿俱當時未據叢席
L157n1649_p0681a12║者其清風高節千載下猶津津播人齒頰
L157n1649_p0681a13║詎非道德持守所致耶比見諸方荷法之
L157n1649_p0681a14║士徃徃以叢林為榮位之所獻書投幣跼
L157n1649_p0681a15║蹐朱門希求薦舉予聞之不覺掩鼻遂作
L157n1649_p0681b01║此詞一以懷四尊宿一以自儆耳。
L157n1649_p0681b02║懶殘巖主
L157n1649_p0681b03║性懶隈巖常獨坐中宵梵唱花雨墮旁舍書
L157n1649_p0681b04║生來見過遭折挫十年宰相先說破糞火芋
L157n1649_p0681b05║香流涎唾大唐天子不知大紫泥覿面無心
L157n1649_p0681b06║和名轉播清風明月相磨磋
L157n1649_p0681b07║谷泉菴主
L157n1649_p0681b08║親見汾陽傳法要南山歸隱還執拗紛紛大
L157n1649_p0681b09║雪蹲崖呌仍含笑譏呵祖佛不知妙紙襖離
L157n1649_p0681b10║披非作造酒瓢拄杖隨身靠月下有僧來問
L157n1649_p0681b11║道猛推倒驟步峰頭聽猿嘯
L157n1649_p0681b12║石頭懷菴主
L157n1649_p0681b13║曉霜秋澗阿師面道骨氷崖成一片雲菴句
L157n1649_p0681b14║子終身踐無所羨綠蘿丹壑適其便蔴衣枕
L157n1649_p0681b15║月酬閒倦石頭路蔓蒼苔遍直教衲僧忘馳
L157n1649_p0682a01║見誰能薦晴峰朵朵寒空現
L157n1649_p0682a02║祖菴主
L157n1649_p0682a03║閒身折脚鐺隈老坐斷乾坤無邊表千峰日
L157n1649_p0682a04║出虛空小披雲曉吹耳松風清皎皎飯香菜
L157n1649_p0682a05║熟時正好一補饑瘡諸事了遣興吟詩露牙
L157n1649_p0682a06║爪分朕兆師僧來徃溪山道
L157n1649_p0682a07║銘
L157n1649_p0682a08║三老泉銘（有序）
L157n1649_p0682a09║崇禎戊寅卜居擲鉢峰下縛茆既就而艱
L157n1649_p0682a10║於水披荊躡危潺湲之聲出於巖巔峰際
L157n1649_p0682a11║了不與吾廬相涉遂快快歸有頃復策杖
L157n1649_p0682a12║徃室左龍崗石下有聲出焉捫棘視之垂
L157n1649_p0682a13║珠噴雪較蘇長公評海內諸泉浮玉惠崖
L157n1649_p0682a14║皆落下乘矣次日復携一力向石根苔葑
L157n1649_p0682a15║處積葉荒苔用鉏剖之又得兩眼大如錢
L157n1649_p0682b01║涓涓流出同歸一石池予解頤顧力者曰
L157n1649_p0682b02║日浸白雲夜含明月自今日始子為我深
L157n1649_p0682b03║浚之且昔亞聖若慧思神鼎大覺俱先後
L157n1649_p0682b04║繼隱此峰今吾得此泉源本于一而流分
L157n1649_p0682b05║為三吾以三老泉名之不可以無書遂誌
L157n1649_p0682b06║之以銘曰。
L157n1649_p0682b07║塊石三泉出自一源供我爐鐺日流涓涓思
L157n1649_p0682b08║鼎大覺三老名焉源頭既合孰云後先
L157n1649_p0682b09║贊
L157n1649_p0682b10║馬祖一禪師讚（有序）
L157n1649_p0682b11║洪州石門寺大寂遠祖開山處也峰巒攢
L157n1649_p0682b12║簇溪水廻環予眼底所歷禪林未可以一
L157n1649_p0682b13║二數寶珠峰下影堂在焉瞻祖遺像謹稽
L157n1649_p0682b14║首為之讚曰。
L157n1649_p0682b15║車牛打處直出向前不滯枝葉見道根源敷
L157n1649_p0683a01║演密意說醬說鹽親沾滋味八十四員龍驤
L157n1649_p0683a02║虎驟雲起風連千載旦暮想茲時焉予來山
L157n1649_p0683a03║谷拜師幙簾堂空月皎爐冷煙寒師豈無意
L157n1649_p0683a04║攝受後賢
L157n1649_p0683a05║百丈海禪師讚（有序）
L157n1649_p0683a06║祖道初興未有禪室安學者瓢笠之士俱
L157n1649_p0683a07║雜寄處祖慨然憂之曰欲吾道為世法世
L157n1649_p0683a08║則豈可無禪室以安廣眾耶於是登洪州
L157n1649_p0683a09║百丈山伐木架屋鑿石開田凡安眾所宜
L157n1649_p0683a10║者畢僃繇是湖海衲子雲歸川赴駢集而
L157n1649_p0683a11║至座下恒幾萬指復依律部刪繁取要演
L157n1649_p0683a12║為清規以肅四眾示道不離威儀動靜也
L157n1649_p0683a13║嗚呼吾祖憂法之心深矣至矣吾徒不力
L157n1649_p0683a14║踐而行之將何以報祖德乎予獲至山得
L157n1649_p0683a15║拜祖像因為讚讚曰。
L157n1649_p0683b01║大法初興惟師傑出昨笑今哭機用迅疾鶻
L157n1649_p0683b02║眼莫窺龍睛安識廬室塔傍示師承則直上
L157n1649_p0683b03║大雄澗飲橡食水雲駢至寧容自匿撾大法
L157n1649_p0683b04║皷羣疑頓息野狐黃犬咸令脫質廢其律居
L157n1649_p0683b05║易以禪室演習範儀為叢林式予恨晚生不
L157n1649_p0683b06║同師出授我心法驅我凡惑今拜其廬瞻承
L157n1649_p0683b07║顏色冰雪凜然殊俗浮習作此讚詞冀師一
L157n1649_p0683b08║識
L157n1649_p0683b09║慈化禮普菴禪師塔（有序）
L157n1649_p0683b10║禪師牧菴嫡子臨濟遠孫其應機說法殆
L157n1649_p0683b11║若嚴陽華林輩得法自在超放絕倫廼世
L157n1649_p0683b12║徃徃以神通僧目之不知師乃古聖乘願
L157n1649_p0683b13║而起現人間世紹隆佛種攝化羣品實如
L157n1649_p0683b14║來使也予見後之繼傳燈而作者亦以師
L157n1649_p0683b15║為神僧刪而不收識見暗短至此悲夫予
L157n1649_p0684a01║至慈化山禮塔占一律以告夫未知師者。
L157n1649_p0684a02║師乘悲願力起作世燈幢神運因機感靈通
L157n1649_p0684a03║為法彰鐘聲緣禁寂栢老落寒香窣堵縹花
L157n1649_p0684a04║雨應知攝受長
L157n1649_p0684a05║面壁達磨像贊
L157n1649_p0684a06║不契梁皇殿上機却來石室峰前坐一言脫
L157n1649_p0684a07║賺可大師簡點將來成話墮不話墮巖雪紛
L157n1649_p0684a08║紛落夜寒千山孤鶴清聲過
L157n1649_p0684a09║磬山先師小像贊
L157n1649_p0684a10║枯樹一枝兩枝蒼石三點四點就中坐着阿
L157n1649_p0684a11║師手握烏藤勘辯當時幸自貧兒不是幾受
L157n1649_p0684a12║你賺咦中興臨濟更有誰海上橫行真法範
L157n1649_p0684a13║歌
L157n1649_p0684a14║和五祖演禪師牧牛歌（庚辰繼隱菴作）
L157n1649_p0684a15║我牛不向前安樂臥閒田騎出溪邊牧雙角
L157n1649_p0684b01║指青天任西東無欄圈水草家山處處便皮
L157n1649_p0684b02║毛一色月明中遇賤則貴貴則賤帶露披雲
L157n1649_p0684b03║呌一聲大千頭尾俱顯現
L157n1649_p0684b04║山中四威儀
L157n1649_p0684b05║山中行信步踏斷水流聲穿林去驚起松梢
L157n1649_p0684b06║孤鶴鳴
L157n1649_p0684b07║山中住一間[茆-ㄗ+(邱-丘)]屋依雲樹飛泉來潤我疄頭
L157n1649_p0684b08║四時蔬
L157n1649_p0684b09║山中坐月明野鹿菴前過忽鐘聲童子敲魚
L157n1649_p0684b10║讀功課
L157n1649_p0684b11║山中臥新結蒲輪鋪一個倒身眠縮脚自知
L157n1649_p0684b12║被底破
L157n1649_p0684b13║十二時歌
L157n1649_p0684b14║一日日十二時使得乾坤無定期道人不逐
L157n1649_p0684b15║時遷轉翻轉十二時不知半夜子老鼠偷油
L157n1649_p0685a01║上書几燈盞臺盤盡打翻一點不曾沾到嘴
L157n1649_p0685a02║雞鳴丑三世諸佛不知有夢眼糢糊半未開
L157n1649_p0685a03║笑破狸奴白牯口
L157n1649_p0685a04║平旦寅下床著襪脚纔伸無位真人開口笑
L157n1649_p0685a05║踏瞎燈籠隻眼睛
L157n1649_p0685a06║日出卯赤脚波斯穿市早無底籃盛鱉鼻蛇
L157n1649_p0685a07║逢人放出遭他齩
L157n1649_p0685a08║食時辰野菜充腸不厭貧一飽忘饑呌快活
L157n1649_p0685a09║橫拈楖𣗖指迷津
L157n1649_p0685a10║禺中已機巧渾無反成智三寸龜毛拂柄長
L157n1649_p0685a11║鶻眼龍睛被鈍置
L157n1649_p0685a12║日中午四三二一從頭數毘婆尸佛早留心
L157n1649_p0685a13║直至如今還呌苦
L157n1649_p0685a14║日昳未也解隨羣并逐隊手携達磨破皮鞋
L157n1649_p0685a15║遇貴則賤賤則貴
L157n1649_p0685b01║晡時申也無煩惱也無嗔擎回一鉢煙村飯
L157n1649_p0685b02║供養瞎驢七尺身
L157n1649_p0685b03║日入酉閉門喚歸子湖狗家常茶飯餧渠儂
L157n1649_p0685b04║佛性有無不相偶
L157n1649_p0685b05║黃昏戌簡點從頭無一實拍手呵呵笑轉賖
L157n1649_p0685b06║不如念個波羅蜜
L157n1649_p0685b07║人定亥伸脚長眠忘管帶和雲明月到窓前
L157n1649_p0685b08║個裏那有乾坤在在不在蟭螟眼上添眉黛
L157n1649_p0685b09║風光只麼日如常擬問將來韓獹逐塊
L157n1649_p0685b10║雜著
L157n1649_p0685b11║刻東明旵祖遺錄序
L157n1649_p0685b12║鼻祖西來直指之道六傳至曹溪出南嶽青
L157n1649_p0685b13║原二宗南嶽再四傳出臨濟臨濟直下師師
L157n1649_p0685b14║相授至東明旵祖又歷二十三傳矣旵祖以
L157n1649_p0685b15║上諸老語錄機緣皆見於世獨旵祖錄未獲
L157n1649_p0686a01║見乙亥仲秋黃海岸司理偕唐祈遠居士以
L157n1649_p0686a02║東明虛席致書報恩先師先師以病却命余
L157n1649_p0686a03║應席余勢不容辭拽杖趨赴偶一日理破笥
L157n1649_p0686a04║廢紙得祖法語機緣偈贊并塔銘若干篇焚
L157n1649_p0686a05║香展讀宛如覿面親承其言簡而直㨗不啻
L157n1649_p0686a06║雪巖高峰語也昔建文君自遜國後亦匿影
L157n1649_p0686a07║此中遺像存焉徃徃名士禪衲弔舊君禮祖
L157n1649_p0686a08║塔題詠滿兩廊壁間於是錄出並所得旵祖
L157n1649_p0686a09║語用付梓行以表祖庭初闢知達磨直指之
L157n1649_p0686a10║道代不乏人也。
L157n1649_p0686a11║南嶽禪燈會刻序
L157n1649_p0686a12║吾祖之道五傳至曹溪派分為兩一曰南嶽
L157n1649_p0686a13║讓出馬祖一一曰青原思出石頭遷自兩派
L157n1649_p0686a14║下又分而為五宗五宗既分燈𦦨並熾其匡
L157n1649_p0686a15║徒說法據南嶽者為最多余戊寅春既解項
L157n1649_p0686b01║上之枷乃得匿跡茲山居繼隱草菴間有老
L157n1649_p0686b02║師大衲相過余每叩以茲山先哲道德言行
L157n1649_p0686b03║之巔末徃徃無有知者因慨然太息曰既居
L157n1649_p0686b04║此祖窟而先哲道德言行莫之能曉平日將
L157n1649_p0686b05║何以為治心之師哉由是遂發大藏探閱傳
L157n1649_p0686b06║燈諸錄凡屬七十二峰或握拂陞座或抱道
L157n1649_p0686b07║幽棲於吾祖之道師承有據法眼圓明者摘
L157n1649_p0686b08║出百有三十三人其機緣法語偈頌傳銘亦
L157n1649_p0686b09║若干篇彙成八卷題曰南嶽禪燈會刻其語
L157n1649_p0686b10║悉依舊本未敢增損皆先哲導迷返悟要旨
L157n1649_p0686b11║之言既非余臆俾行於世有何誚歟冀出格
L157n1649_p0686b12║英靈向一言一句直下擔荷高懸慧日重振
L157n1649_p0686b13║祖風此余集是錄之望焉。
L157n1649_p0686b14║送石林兄歸廬山序
L157n1649_p0686b15║震旦清平世界被達磨老胡特地西來攪得
L157n1649_p0687a01║七橫八豎以致累及神光立雪斷臂黃梅假
L157n1649_p0687a02║宿投胎曹溪墜石舂米踈山賣單行脚雖然
L157n1649_p0687a03║抑是珊瑚枕上兩行淚半是思君半恨君詎
L157n1649_p0687a04║料千有餘年餘殃未盡累及余友石林拋却
L157n1649_p0687a05║匡廬三十六個峰頭橫擔拄杖緊絆芒鞋遍
L157n1649_p0687a06║走江湖歷叅知識今上癸酉余侍先師度夏
L157n1649_p0687a07║于烏瞻法濟院值公叅禮先師繇是遂相交
L157n1649_p0687a08║臂同遊先師之門至乙亥秋暮余領東明院
L157n1649_p0687a09║事適公居真寂丙子春復移錫東明共余喫
L157n1649_p0687a10║苦菜看飛雲已而復與言曰苦菜一莖誰咬
L157n1649_p0687a11║著從教百味也俱全莫嫌待客家風淡能瀉
L157n1649_p0687a12║諸方油膩禪公以為然一日別余言歸余曰
L157n1649_p0687a13║三十六峰點頭望公久矣但拭眼堂前鱉鼻
L157n1649_p0687a14║蛇久藏深草幸公為我驚起。
L157n1649_p0687a15║念佛鏡跋
L157n1649_p0687b01║邑居士近嶽譚公從友人得念佛鏡一帙其
L157n1649_p0687b02║書為大行尊宿所作直指唯心曲談修證吾
L157n1649_p0687b03║儕有志淨業者得此不啻迷途之指南也居
L157n1649_p0687b04║士欲重付剞劂以廣流通寄語山中徵予為
L157n1649_p0687b05║敘予沗習禪者淨土一門罔諳厥旨遂據吾
L157n1649_p0687b06║宗聊釋之曰身口意清淨是名佛出世身口
L157n1649_p0687b07║意不清淨是名佛滅度又有曰如何是佛即
L157n1649_p0687b08║心是佛又有曰如何是佛光頭赤脚又有曰
L157n1649_p0687b09║如何是佛眉橫鼻直又有說者曰盡大地是
L157n1649_p0687b10║沙門隻眼盡大地是當人自己盡大地是摩
L157n1649_p0687b11║訶般若光盡大地是一古鏡繇是觀之則眾
L157n1649_p0687b12║生與佛未嘗須㬰離淨土也然先聖證而忘
L157n1649_p0687b13║之忘而用之故日用觸事而真運水搬柴皆
L157n1649_p0687b14║是神通眾生迷之故日用觸境情生情生而
L157n1649_p0687b15║忘熾又豈能證而忘之忘而用之哉於是勞
L157n1649_p0688a01║我迦文老子興起而言曰若人一心不亂專
L157n1649_p0688a02║持名號疾則一日遲則七日即生彼國雖然
L157n1649_p0688a03║天衣懷和尚曰生則决定生去則實不去若
L157n1649_p0688a04║人向此薦得打破鏡來山僧為伊別通消息。
L157n1649_p0688a05║無文說
L157n1649_p0688a06║予友印兄號無文徵予說予曰既是無文安
L157n1649_p0688a07║有說乎雖然吾為兄借事而強言之兄亦就
L157n1649_p0688a08║事而強聽之天地未形謂之無天地既形謂
L157n1649_p0688a09║之文日月徃來于東西禽獸飛馳于上下白
L157n1649_p0688a10║雲宜山則止流水宜川則行雖物之適性之
L157n1649_p0688a11║不同類皆文也空劫自己謂之無自己空劫
L157n1649_p0688a12║謂之文將一莖草作丈六身不為優將丈六
L157n1649_p0688a13║身作一莖草不為劣移須彌入芥子不為狹
L157n1649_p0688a14║移芥子入須彌不為廣鳥卸花落不為色溪
L157n1649_p0688a15║吼雷轟不為聲此則又文即無也無即文也
L157n1649_p0688b01║是以空生宴坐帝釋雨花淨明默然文殊贊
L157n1649_p0688b02║善兄之無文其斯之謂乎印笑而不答予乃
L157n1649_p0688b03║閣筆。
L157n1649_p0688b04║募刻南嶽禪燈會刻
L157n1649_p0688b05║祖佛未生前一著此錄全彰德嶠不會底這
L157n1649_p0688b06║機斯文漏洩百三十人向此說長道短千七
L157n1649_p0688b07║百眾咸來合掌低眉打車是打牛是賺殺神
L157n1649_p0688b08║駒是你非是渠非累疑晟老當時只解覆藏
L157n1649_p0688b09║今日正宜揭露遇騎鶴客來解腰纏之錢吾
L157n1649_p0688b10║事濟矣比雪山童子捐軀求偈厥功懋哉明
L157n1649_p0688b11║知印板上刷來先要刀刃頭迸出讓師古鏡
L157n1649_p0688b12║鑑空聖凡迷悟之情遷老碌磚打破死生夢
L157n1649_p0688b13║幻之執公案註脚分明祖師面目現在流通
L157n1649_p0688b14║句內功德莫窮。
L157n1649_p0688b15║堂榜
L157n1649_p0689a01║般若禪林廣堂社內非啞羊之得處乃威鳳
L157n1649_p0689a02║之所棲第邇來行脚者無正因為道入此禪
L157n1649_p0689a03║林有以學機鋒轉語當叅學者有以做拈頌
L157n1649_p0689a04║詩偈等當叅學者有以致身禪林隨羣打哄
L157n1649_p0689a05║當叅學者有以飲食次第湯火穩便偷安眾
L157n1649_p0689a06║中當叅學者有以出此入彼傳言送語爭鬬
L157n1649_p0689a07║是非當叅學者嗟嗟禪林之衰替祖風之不
L157n1649_p0689a08║振皆此輩咎歟今則凡我同居當照古風以
L157n1649_p0689a09║真叅實悟為懷囂浮掠虛為戒使覺樹凋而
L157n1649_p0689a10║再春滹沱涸而復漲此山僧之望馬。
L157n1649_p0689a11║佛事
L157n1649_p0689a12║為破愚師下火師云七千里外來南嶽脚下
L157n1649_p0689a13║無私又別遊勝熱門開君好入通身紅爛始
L157n1649_p0689a14║風流攛火炬云火裏泥牛銜月走。
L157n1649_p0689a15║為我尊禪人下火師云脚跟下事曾親踐腦
L157n1649_p0689b01║後常光徹古今以火炬打圓相云這裏若能
L157n1649_p0689b02║親見得十方世界現全身。
L157n1649_p0689b03║塔銘（附）
L157n1649_p0689b04║臨濟第三十一代南嶽山茨際禪師塔
L157n1649_p0689b05║銘（并序）
L157n1649_p0689b06║曹溪大鑑之道傳自南嶽青原雖兩桂並昌
L157n1649_p0689b07║而濟宗特盛臨濟傳興化南院風穴首山至
L157n1649_p0689b08║圜悟勤虎丘隆為十一傳隆傳應菴華華傳
L157n1649_p0689b09║密菴傑傑傳破菴先先傳無準範範傳雪巖
L157n1649_p0689b10║欽欽傳高峰妙妙傳中峰本本傳千巖長長
L157n1649_p0689b11║傳萬峰蔚蔚傳寶藏持持傳東明旵旵傳海
L157n1649_p0689b12║舟慈慈傳寶峰瑄瑄傳天奇瑞瑞傳無聞聰
L157n1649_p0689b13║聰傳笑巖寶祖則又臨濟下第二十八世也
L157n1649_p0689b14║寶祖傳禹門師翁師翁傳磬山先師從先師
L157n1649_p0689b15║者如雲而沉毅英特為時所最重者有山茨
L157n1649_p0690a01║際公其人實不媿為師門嗣已師生通州李
L157n1649_p0690a02║氏諱通際號山茨別號鈍叟父某有隱德母
L157n1649_p0690a03║某氏事佛惟謹茹素浹載而孕師甫周能別
L157n1649_p0690a04║葷素通之天寧有鑑川老宿徃來師家語師
L157n1649_p0690a05║父母曰季子幼齡殊道器盍捨從吾遊乎復
L157n1649_p0690a06║有相士見之曰此子骨格超凡匪出世不能
L157n1649_p0690a07║永年以故纔志學父母許從鑑川老宿敦沙
L157n1649_p0690a08║彌行寺有若昧法師開法講演師遂得習講
L157n1649_p0690a09║座下每聆無常迅速語即自𪫟惕一口氣不
L157n1649_p0690a10║來向甚麼處安身立命雖歷講非志也而此
L157n1649_p0690a11║念獨諄至忽一夜經行偶失足殊覺有所省
L157n1649_p0690a12║入奮志叅方首抵金粟叅密老和尚受具戒
L157n1649_p0690a13║旋謁先師於磬山時年纔二十見問昔日聞
L157n1649_p0690a14║風今朝覿面覿面一句請師分付先師云你
L157n1649_p0690a15║試道看師禮拜擬出先師云却當不得師便
L157n1649_p0690b01║出一日室中侍立先師拈如意云我打你你
L157n1649_p0690b02║却痛擊香案云我擊香案你因甚却不痛師
L157n1649_p0690b03║作負痛聲先師呵斥云野狐見解叱出師竦
L157n1649_p0690b04║然親依丈室者三年偶歸省途中聞二僧舉
L157n1649_p0690b05║長生靈雲問答機緣至打破鏡來相見處豁
L157n1649_p0690b06║然大徹旋還磬山先師覺異之一日先師問
L157n1649_p0690b07║百丈再叅馬祖喝下得箇甚麼師云若有得
L157n1649_p0690b08║即鈍置馬祖也先師云他道三日耳聾聻師
L157n1649_p0690b09║云某不可更作野狐精見解先師微笑從此
L157n1649_p0690b10║鍼芥相契入室商確無虛晷師齡穉少行致
L157n1649_p0690b11║孤卓人咸畏憚之先師繇磬山遷法濟復繇
L157n1649_p0690b12║法濟遷報恩師皆典客執勞輔弼身居眾先
L157n1649_p0690b13║雖祁寒溽暑弗懈也乙亥秋先師示疾適武
L157n1649_p0690b14║林司理海岸黃端伯以東明祖剎致先師先
L157n1649_p0690b15║師乃命師云老僧病軀不能久荷眾汝侍老
L157n1649_p0691a01║僧且久各行一路無滯此遂復司理書以師
L157n1649_p0691a02║代入院司理聞之欣然相訪見次師問聞居
L157n1649_p0691a03║士在開先推倒廬山是否士云師還見廬山
L157n1649_p0691a04║麼師云待公扶起士云乍換東明師云作家
L157n1649_p0691a05║作家士問大師一向在甚麼處住師云居士
L157n1649_p0691a06║道山僧即今在甚麼處住士云出此門不得
L157n1649_p0691a07║師云居士還出得此門麼士擬議師云却是
L157n1649_p0691a08║居士出此門不得相與大笑稱善緇素歎服
L157n1649_p0691a09║師初住嚴峻自持瓦老雲寒破椽不蔽肅如
L157n1649_p0691a10║也越三年而規制稍就麤成舊觀忽師蟲以
L157n1649_p0691a11║盜占祖塔會之紳士力陳當事為師圖復師
L157n1649_p0691a12║喟然曰夫沙門以無諍為德吾不能以德化
L157n1649_p0691a13║而藉護法以力爭滋媿矣曳杖宵遁竟歷匡
L157n1649_p0691a14║廬躡洪崖徧禮寶峰石門諸祖塔直登祝融
L157n1649_p0691a15║周旋擲鉢峰喜其崖石林立拔地千仞縛茆
L157n1649_p0691b01║以居曰繼隱以昔思大神鼎大覺先後住此
L157n1649_p0691b02║示志同也山中諸老宿聞之咸相給供復為
L157n1649_p0691b03║廣其室曰綠蘿師常問諸老宿此山從上法
L157n1649_p0691b04║脉洎先德典型與機緣出處漠無知者於是
L157n1649_p0691b05║摭拾新舊嶽志所載百有三十三人彙集成
L157n1649_p0691b06║編曰南嶽禪燈錄以示諸老宿魚山熊給諫
L157n1649_p0691b07║序而傳之云是集行當必有從紙縫中劈開
L157n1649_p0691b08║面目者復續集宋元明興諸老宿機緣法語
L157n1649_p0691b09║以附大慧正法眼藏後凡若干卷謂眾曰此
L157n1649_p0691b10║吾徒慧命所寄也甲申夏兵革騷動林谷震
L157n1649_p0691b11║恐發足下山麓抵清瀏水陸俱困迂途至南
L157n1649_p0691b12║源就南源駐焉嚮風奔趨者且日至師景百
L157n1649_p0691b13║丈一日不作一日不食之訓躬率眾開田拾
L157n1649_p0691b14║枯掇野誤食澗芹致腹困乙酉夾鍾之八日
L157n1649_p0691b15║同眾作務如故晚忽令侍僧淨髮沐浴端坐
L157n1649_p0692a01║逝嶽之老宿哀痛悲戚如喪考妣力請龕還
L157n1649_p0692a02║嶽遠近號泣為營塔於綠蘿不負師幾生夢
L157n1649_p0692a03║在綠蘿菴之意也師賦性恬靜氣度閒雅律
L157n1649_p0692a04║身嚴謹事事法古人其接物也無智愚貴賤
L157n1649_p0692a05║和顏禮敬純誠慈愛出自性成故見之者如
L157n1649_p0692a06║披拂春風雖耆年碩德不自知其意之消氣
L157n1649_p0692a07║之折矣師生萬曆戊申七月十一日坐夏二
L157n1649_p0692a08║十有四閱世僅三十有八叢社寥寂良木摧
L157n1649_p0692a09║萎豈其法運凋薄使哲人不永其年以為後
L157n1649_p0692a10║學表式耶憶先師生平不濫許可僦居磬山
L157n1649_p0692a11║寒爐擁葉嚙冰雪相向者僅惟數人𢌿以祖
L157n1649_p0692a12║庭弘荷大法食牛之氣眾所躃易方且以思
L157n1649_p0692a13║大之目瞪雲漢為師激切而南源絕流寧能
L157n1649_p0692a14║免夫人之慟與諸祖列宗面目現在師其果
L157n1649_p0692a15║滅耶余與師知最深歷事始終最久審師大
L157n1649_p0692b01║端固非余不能殫悉也昔與師有同龕之訂
L157n1649_p0692b02║既全身入塔於嶽山之巔死生出處知緣自
L157n1649_p0692b03║有在耳所著語錄若干卷已為刻行門人達
L157n1649_p0692b04║尊達謙達蒭達剛達旨持狀諄懇不惜蕪陋
L157n1649_p0692b05║復僭為之銘曰。
L157n1649_p0692b06║大鑑之道南嶽其昌聿興濟宗
L157n1649_p0692b07║後先光揚傳三十葉實維磬室
L157n1649_p0692b08║如雲從龍英英赫燁同室為誰
L157n1649_p0692b09║山茨際公鍼芥相契乳虎稱雄
L157n1649_p0692b10║巖巖東明日午方卓重昬不迷
L157n1649_p0692b11║羣陰自爍力弘祖道魔孽永殄
L157n1649_p0692b12║胡為潔然而乃遠竄既以法住
L157n1649_p0692b13║亦以法行始終以法自繩其身
L157n1649_p0692b14║瞻彼祝融拔地而立擲鉢峰高
L157n1649_p0692b15║繼隱是式厥揚祖德克紹一燈
L157n1649_p0693a01║開正法眼以豁羣盲嗟嗟南源
L157n1649_p0693a02║忽焉涸澤驚倒𦒿林痛摧良木
L157n1649_p0693a03║師名不沒師道不泯窣堵孤巍
L157n1649_p0693a04║真風凜凜衡嶽千載得師孔彰
L157n1649_p0693a05║勒我貞珉識師不忘
L157n1649_p0693a06║時歲在壬辰紀纏鶉火之次武林南澗仝法
L157n1649_p0693a07║弟通問和南撰
L157n1649_p0693a08║
L157n1649_p0693a09║
L157n1649_p0693a10║南嶽山茨際禪師語錄卷第四
L157n1649_p0693a11║音釋
L157n1649_p0693a12║跬（犬繠切音頍與䞨同舉一足曰跬半步也）。綴（株衛切音錣連緝不絕貌）。篝
L157n1649_p0693a13║（居侯切音鉤以籠覆燈火也）。疄（離珍切音鄰壟田也）。浹（即恊切音𠗉周也）。