L158n1652_p0003a01║明覺聰禪師語錄卷第一　　　　貌一
L158n1652_p0003a02║嗣法門人寂空編
L158n1652_p0003a03║敕書
L158n1652_p0003a04║皇帝敕諭朕惟迦文啟教妙覺之理獨隆法
L158n1652_p0003a05║相歸空菩提之心最上慧舟匪隔澤雨無
L158n1652_p0003a06║偏顯究竟以開氓叅真常而濟俗漸積勝
L158n1652_p0003a07║業咸由淺以及深澡練精明要藉微而為
L158n1652_p0003a08║著制行務期於證道先除五欲之萌皈誠
L158n1652_p0003a09║必本於明心用釋六情之網脫遺塵境瞻
L158n1652_p0003a10║企法門克衍宗傳斯稱開士咨爾禪僧性
L158n1652_p0003a11║聰戒律清嚴規模淳樸跡超俗外恒持不
L158n1652_p0003a12║染之心理寄忘言了悟無生之旨遊方無
L158n1652_p0003a13║住演法有年朕萬機之餘間觀釋典念含
L158n1652_p0003a14║生昧覺多因自失其本明果定慧齊修亦
L158n1652_p0003a15║可各還其固有然必求諸漏俱盡始堪進
L158n1652_p0003b01║悟夫宗乘抑能知五蘊皆空方可皈依於
L158n1652_p0003b02║法寶聞爾久叅覺性堪表梵羣於是引至
L158n1652_p0003b03║禁林召開覺路爾則欽承朕命克廣善因
L158n1652_p0003b04║不兢不浮無榮無慮直宣正義𠃔弗滯於
L158n1652_p0003b05║迷途弘闡清䂓信無慚於福地全護珠之
L158n1652_p0003b06║念惟在精勤探捨筏之微漸空執着法性
L158n1652_p0003b07║昭其本具妙心示以歸源實冀空凡惟希
L158n1652_p0003b08║登岸誠可以悟真如之諦而邁次第之禪
L158n1652_p0003b09║者也是用封爾為明覺禪師錫之敕印於
L158n1652_p0003b10║戲務期解脫永乘不退之輪益懋修行不
L158n1652_p0003b11║關有緣之果荷茲新諭勉爾後圖欽哉。
L158n1652_p0003b12║　　敕　　命
L158n1652_p0003b13║順治拾陸年　月　　　日
L158n1652_p0003b14║　　之　　寶
L158n1652_p0003b15║
L158n1652_p0004a01║表
L158n1652_p0004a02║謝恩表
L158n1652_p0004a03║奏為恭謝天恩事竊（臣）自幼叅方雲水隨
L158n1652_p0004a04║分松檟自甘原無過分之想尤幸
L158n1652_p0004a05║天朝之擢屢蒙
L158n1652_p0004a06║皇睿惠庇迎住萬善殿提唱宗猷每愧行疎
L158n1652_p0004a07║識淺拙樸慵材有負
L158n1652_p0004a08║聖明之至意振恢頹綱銘骨頂踵難報仁慈
L158n1652_p0004a09║之萬一不意澤雨無涯直擢僧倫表帥
L158n1652_p0004a10║褒封明覺禪師錫之
L158n1652_p0004a11║勅印感荷恩洪古佛來世紹隆法化除其望
L158n1652_p0004a12║闕謝恩之外惟以朝夕頂焚祝延
L158n1652_p0004a13║聖躬萬壽永繼義農日月恒扇湯禹仁風則
L158n1652_p0004a14║天下朝宗樂業焉不勝惶悚待命之至。
L158n1652_p0004a15║進五燈表
L158n1652_p0004b01║奏為請
L158n1652_p0004b02║欽定正宗釋典
L158n1652_p0004b03║俞旨入藏頒行以彰禪德以揚法化事（臣）竊
L158n1652_p0004b04║以
L158n1652_p0004b05║朝廷之治必用禮樂正教為經而佛祖之道
L158n1652_p0004b06║亦藉語言文字以顯故政者致治之本而
L158n1652_p0004b07║文者載道之器人臻於道國臻於治相須
L158n1652_p0004b08║而成相助為理自古及今未之或廢者也
L158n1652_p0004b09║（臣）草野微賤遭逢
L158n1652_p0004b10║聖明仁慈廣博三寶聿隆德化蕩平四隅歸
L158n1652_p0004b11║嚮真所稱佛心
L158n1652_p0004b12║天子有道
L158n1652_p0004b13║聖人（臣某）何幸荷承隆遇萬善殿得覲
L158n1652_p0004b14║龍光延壽寺瀳蒙
L158n1652_p0004b15║鴻澤勅印賜號有加無已說法開戒至再至
L158n1652_p0005a01║三
L158n1652_p0005a02║聖德如天念㳙涘之莫報
L158n1652_p0005a03║皇恩若鑑敬蒭蕘以前陳（臣某）竊有進焉（臣）
L158n1652_p0005a04║師祖現住浙江嘉興府石門縣福嚴禪寺
L158n1652_p0005a05║（臣僧）通容者達磨四十一世之嫡裔臨濟
L158n1652_p0005a06║三十一代之正傳也生長八閩受臘六十
L158n1652_p0005a07║有七歷居十剎闡法二十餘年德業過人
L158n1652_p0005a08║道風秀世所慮法門凋敝釋典混淆於辛
L158n1652_p0005a09║卯年編輯五燈嚴統一書類遵宋普濟禪
L158n1652_p0005a10║師五燈會元舊本列宋元明
L158n1652_p0005a11║大清近代禪宗其中一二傳疑悉依大藏佛
L158n1652_p0005a12║祖通載兼傳世諸書旁搜確證言言根據
L158n1652_p0005a13║訂定無誤凡二十五卷蓋此書之名嚴統
L158n1652_p0005a14║者緣佛祖傳流既遠時代浸遙五代緒分
L158n1652_p0005a15║千燈續熖未免宗支混濫法譜誵訛立說
L158n1652_p0005b01║唱教者乃似是而或非後學叅求者遂傳
L158n1652_p0005b02║虛而失實（臣）師祖所以痛心扼腕不憚艱
L158n1652_p0005b03║劬勒成此書詳覈考正字字無謬十年心
L158n1652_p0005b04║血兩眼冰霜天地鬼神實式臨之釋典之
L158n1652_p0005b05║有嚴統亦猶儒教之有正史關繫世道人
L158n1652_p0005b06║心者匪淺以鮮正宜為世模範典型百代
L158n1652_p0005b07║會事機不偶湮沒名山原本已恭呈
L158n1652_p0005b08║睿覽外仍將前集二十五卷并解惑篇一冊
L158n1652_p0005b09║敬進
L158n1652_p0005b10║御前伏祈
L158n1652_p0005b11║呈上欽定部集
L158n1652_p0005b12║敕諭入藏頒行庶俾正宗藉以久傳道統因
L158n1652_p0005b13║而廣播法門幸甚世道幸甚（臣某）無任戰
L158n1652_p0005b14║慄待命之至為此具本謹奏以聞。
L158n1652_p0005b15║辭表
L158n1652_p0006a01║奏為請
L158n1652_p0006a02║旨回閩祀親以掃師塔事竊（臣某）自雲遊學
L158n1652_p0006a03║道負笈叅方焚膏繼晝演教累年雖沗屬
L158n1652_p0006a04║法門而宗旨淵源尚未入室有負於師授
L158n1652_p0006a05║者良多幸
L158n1652_p0006a06║皇上豐隆古佛濟世慈航提佛法之頹綱救
L158n1652_p0006a07║宗門之衰弊誠於佛祖增光緇流有賴焉
L158n1652_p0006a08║（臣某）屢受浩蕩之
L158n1652_p0006a09║洪恩叨賜過譽之禪號優沐過深感媿靡極
L158n1652_p0006a10║茲所請者（臣某）第離鄉以來親墓久曠不
L158n1652_p0006a11║理師塔荒蕪未掃親師之恩昊天罔極時
L158n1652_p0006a12║切憂心寸念未報况今年已半百衰老殘
L158n1652_p0006a13║軀時嘗抱恙倘一時永决終天之恨何日
L158n1652_p0006a14║得已也仰懇
L158n1652_p0006a15║皇仁垂𠃔准錫南歸理親墓掃師塔潛山養
L158n1652_p0006b01║拙俾得以朝夕焚香祝萬壽於無疆祈
L158n1652_p0006b02║太后慈體而康泰則國祚綿綿於不替矣（臣）
L158n1652_p0006b03║曷勝悚息待命之至。
L158n1652_p0006b04║
L158n1652_p0006b05║
L158n1652_p0006b06║序
L158n1652_p0006b07║蓋聞槃水方圓原無定象景標直枉確有
L158n1652_p0006b08║因緣審夫鍼芥相投非關卿法我法筌蹄
L158n1652_p0006b09║頓釋寧辨前言後言隨物而施移時即逝
L158n1652_p0006b10║如夢中之朋儔畛域同榻異徵似行邊之
L158n1652_p0006b11║寒暑晦明殊情類感聚聾而鼓誰證聲聞
L158n1652_p0006b12║叩瘖所嘗自喻甘苦若謂頑銅質限曷貴
L158n1652_p0006b13║爐錘或當糠粃眼迷攸資披洗竊怪爭鳴
L158n1652_p0006b14║喙喙朝四暮三小知閒閒甲可乙否恃弄
L158n1652_p0006b15║猢猻伎倆異別搆獅經虎律選塲頼具龍
L158n1652_p0007a01║象神通直掀翻狐涎犴嘯妖窟惟明覺和
L158n1652_p0007a02║尚掉普濟航伸兜羅手覺弘五衍識洞三
L158n1652_p0007a03║玄名宿徧叅處處根尋着已疑團旦豁逌
L158n1652_p0007a04║逌不傍他人悟樹藤之隨來斬除枝蔓味
L158n1652_p0007a05║砂米之盡去嘯破虛空因而長慶傳宗龍
L158n1652_p0007a06║拂與寶幢並豎錦山演教蒲團將猊座增
L158n1652_p0007a07║輝我闥八荒以南錫而北卓神栖三昧於
L158n1652_p0007a08║東度示西來笑口頭禪紛紜棒喝應人間
L158n1652_p0007a09║世㨗答鼓桴喚醒羣蒙半字皆含滿義結
L158n1652_p0007a10║成心印大音自是希聲闡大藏之遺籍小
L158n1652_p0007a11║子之述萬川月映撥者一輪百里雷驚振
L158n1652_p0007a12║焉億彚試問望洋海若疇能截斷眾流請
L158n1652_p0007a13║看聞樨堂中至此猛尋各鼻。
L158n1652_p0007a14║賜進士出身光祿大夫太子太保禮部尚書
L158n1652_p0007a15║前通議大夫禮部左侍郎兼內翰林國史
L158n1652_p0007b01║院大學士胡世安沐手拜撰
L158n1652_p0007b02║序
L158n1652_p0007b03║憨璞禪師來京奉
L158n1652_p0007b04║召入內苑萬善殿時蒙
L158n1652_p0007b05║清問諸禪眾亦咸得與之叅證久之侍者錄
L158n1652_p0007b06║問答之語成帙（簡）獲讀之𢥠然作而歎曰
L158n1652_p0007b07║盛哉禪宗之道適符我
L158n1652_p0007b08║皇上化導天下之至意也我
L158n1652_p0007b09║皇上學貫天人道合精一禮樂政刑燦然備
L158n1652_p0007b10║舉復於萬幾之暇旁究宗教時示一語圓
L158n1652_p0007b11║明普現無非欲覺悟羣倫偕登善道乃禪
L158n1652_p0007b12║宗之要倡明佛教於一念不生一法不立
L158n1652_p0007b13║萬象昭融即證菩提其接引眾生出離苦
L158n1652_p0007b14║海憫人拯世亦復如是則禪師之語錄不
L158n1652_p0007b15║信乎為化導之資乎而世之論者恒以迦
L158n1652_p0008a01║文之法幻化為宗天地萬物且不有何有
L158n1652_p0008a02║於語言文字之繁雖然夫人之性無物不
L158n1652_p0008a03║有無物不空誠不可岐而為二苟如所云
L158n1652_p0008a04║性外果有餘物耶矧性之在人無論知愚
L158n1652_p0008a05║原不盡昧非頼開引之神機欲其豁然自
L158n1652_p0008a06║悟是猶索過風於前林覔徃夢於既寤不
L158n1652_p0008a07║可得也故致魚者必資之筌求兔者必資
L158n1652_p0008a08║之蹄執筌以為魚據蹄以為兔固為不可
L158n1652_p0008a09║欲離筌而取魚舍蹄而搏兔亦烏能哉然
L158n1652_p0008a10║而演西來大意使人因言證悟悟因言入
L158n1652_p0008a11║言入悟空蓋亦難矣若夫不能於殺活之
L158n1652_p0008a12║機縱橫自如則拘滯一隅動輙有礙矣不
L158n1652_p0008a13║能圓滿充足覃及諸方則氣索神沮無以
L158n1652_p0008a14║及來學之鋒矣即騁詞樹義拈綴有痕求
L158n1652_p0008a15║其混融無迹雲流天空究亦不能也有若
L158n1652_p0008b01║師者博綜妙諦不即語言不離語言所謂
L158n1652_p0008b02║真正語不着有無語雷轟電拂語如大醫
L158n1652_p0008b03║王制藥隨證而愈疾俾讀斯錄者從所證
L158n1652_p0008b04║入小而遷善遠罪大而明心見性誠可謂
L158n1652_p0008b05║靈承我
L158n1652_p0008b06║皇上化導天下之至意弘昭普覺立教度人
L158n1652_p0008b07║之盛者矣猗歟休哉若（簡）畧無知識妄繪
L158n1652_p0008b08║虛空尚望師之有以破除瘴礙也。
L158n1652_p0008b09║順治十六年季春資政大夫禮部尚書宛
L158n1652_p0008b10║平王崇簡薰沭撰
L158n1652_p0008b11║序
L158n1652_p0008b12║楞嚴經云但有言說都無實義然則一千
L158n1652_p0008b13║七百則公案皆歷代祖師言說也皆無實
L158n1652_p0008b14║義也古來心心相印者又何以有語也金
L158n1652_p0008b15║剛經云是真語者實語者如語者不誑語
L158n1652_p0009a01║者不異語者然則三藏十二部皆諸佛菩
L158n1652_p0009a02║薩之真語實語也如語不誑語不異語也
L158n1652_p0009a03║今日振揚宗風者又何必無語也若作無
L158n1652_p0009a04║語會曹溪一滴不聞聲若作有語會少室
L158n1652_p0009a05║堂前偏饒舌嗚呼語而無語無語而語如
L158n1652_p0009a06║是理會得來可以讀憨璞禪師語錄矣師
L158n1652_p0009a07║紹濟宗之嫡傳為天童密老人之法裔雷
L158n1652_p0009a08║音久震於南土獅吼忽移於
L158n1652_p0009a09║鳳城良以憨師自恒沙億刼中夙植德本今
L158n1652_p0009a10║親遇轉輪
L158n1652_p0009a11║聖王如來召至上林萬善殿集眾唱酧因緣
L158n1652_p0009a12║水乳恭承
L158n1652_p0009a13║天語宣問抉盡佛病祖病魔病憨師一味承
L158n1652_p0009a14║當全具佛藥祖藥魔藥於是機境相酧
L158n1652_p0009a15║天子嘉焉賜號明覺禪師茲當結制期滿拈
L158n1652_p0009b01║提盈帙橫着竪着拂子遍地風光直提倒
L158n1652_p0009b02║提拄杖普天震動謂之語而無語可也謂
L158n1652_p0009b03║之無語而語可也有一門外老者窺而歎
L158n1652_p0009b04║歎而為之作頌曰。
L158n1652_p0009b05║百癡血嗣濟宗赤幟平平實實洞達明悉
L158n1652_p0009b06║洒洒落落末後一着感通
L158n1652_p0009b07║帝座究未說破春到花開事理兼該乾坤燦
L158n1652_p0009b08║爛吾道一貫鶯鳴燕語祖風揚舉剗盡誵
L158n1652_p0009b09║訛海不揚波噫門外老者為誰雲棲弟子
L158n1652_p0009b10║大周也
L158n1652_p0009b11║順治十六年嵗次己亥暮春太傅兼太子
L158n1652_p0009b12║太師吏部尚書加一級內翰林秘書院中
L158n1652_p0009b13║極殿大學士古吳金之俊薰沐謹序
L158n1652_p0009b14║序
L158n1652_p0009b15║夫㧞俗超刼達士乃能鏡其原味道闡宗
L158n1652_p0010a01║至人方克窮其旨破六塵而無漏窺一乘
L158n1652_p0010a02║而無上妙智常圓名言斯絕所謂順鼓天
L158n1652_p0010a03║倪動合冥悟者矣若乃非聞非說光映壁
L158n1652_p0010a04║而無光即物即心月因指而豈月實己靈
L158n1652_p0010a05║之莫負寧他聖之可求雪山老子別示家
L158n1652_p0010a06║風廣額屠兒頓超本分貧人得寶笑富室
L158n1652_p0010a07║之皆空遠客歸家何程途之有在是豈區
L158n1652_p0010a08║區凡劣汲汲聲聞所能窺其門興造其玄
L158n1652_p0010a09║同也哉恭荷
L158n1652_p0010a10║皇上以堯舜而普古佛之心即禹湯而示菩
L158n1652_p0010a11║薩之行徵師萬善殿召對稱
L158n1652_p0010a12║旨敕印賜號明覺誠國朝之盛典
L158n1652_p0010a13║聖世之洪恩也而明覺禪師者天童嫡脉臨
L158n1652_p0010a14║濟英枝直指人心獨步了然之岸深明宗
L158n1652_p0010a15║旨嘗疏無礙之源示法流則嚴以紅爐不
L158n1652_p0010b01║容片羽引白衣則示以方便獨露真常提
L158n1652_p0010b02║掇真空鋪揚等覺加以戒行精䖍慈悲廣
L158n1652_p0010b03║普茲將說法語錄慨付流傳誠五門六度
L158n1652_p0010b04║之航真十地八禪之炬開華嚴之秘同時
L158n1652_p0010b05║大眾如盲如聾雪滹水之冤伎死禪和如
L158n1652_p0010b06║麻似粟豈非嵩山之隻履未西而曹溪之
L158n1652_p0010b07║滴水常存者歟（漺）素無才識兼乏證入曩
L158n1652_p0010b08║蒙棒喝無異南車承委序文實深汗悚惟
L158n1652_p0010b09║願為天為人為地合元化以無垠無佛無
L158n1652_p0010b10║法無僧識寶輪之常轉聊將辭綆貫彼意
L158n1652_p0010b11║珠故贊歎作禮而為是言。
L158n1652_p0010b12║賜進士出身分守江寧鎮江道布政使司布
L158n1652_p0010b13║政司左叅政法弟子杜漺沐手謹序
L158n1652_p0010b14║序
L158n1652_p0010b15║人生而靜天之性也如大月輪光輝普照
L158n1652_p0011a01║非空非有無聖無凡教中目之為如來藏
L158n1652_p0011a02║相宗目之為大圓鏡宗門目之為正法眼
L158n1652_p0011a03║自情生智隔想變體殊而危微之界形焉
L158n1652_p0011a04║聖凡之念別焉善惡之機動焉非有大聖
L158n1652_p0011a05║者起而覺之從冥入冥日用不知亦安所
L158n1652_p0011a06║底止乎然而覺之非有他也揚聲止響不
L158n1652_p0011a07║知聲是響根厭動求靜誰識靜為動本有
L158n1652_p0011a08║聖人者出作之君師或示現於儒則先覺
L158n1652_p0011a09║覺後或示現於佛則自覺覺他或示現於
L158n1652_p0011a10║道則致虛守靜而要以明善復初發歸未
L158n1652_p0011a11║發不失其真醇而葆全其美種而已但人
L158n1652_p0011a12║根有利鈍緣有生熟不得已而導之以叅
L158n1652_p0011a13║究教之以操履如是有工夫有作用有證
L158n1652_p0011a14║悟有授受究之經世不捨一法實際不受
L158n1652_p0011a15║一塵豈真有如是事哉是故論設施而方
L158n1652_p0011b01║便多門論理性而歸源無二在孔子則目
L158n1652_p0011b02║擊道存指掌意喻在釋迦則拈花示眾教
L158n1652_p0011b03║外別傳在老子則無名天地始有名萬物
L158n1652_p0011b04║母斯三教同也在臨濟為三玄三要在曹
L158n1652_p0011b05║洞為五位君臣在雲門為一字關在溈仰
L158n1652_p0011b06║為圓相暗機在法眼為華嚴六相斯五宗
L158n1652_p0011b07║同也豈非千百聖賢各出機用其以發明
L158n1652_p0011b08║性善之理肇開心學之秘若有合乎我
L158n1652_p0011b09║皇上道通天地學貫古今固已繼危微精一
L158n1652_p0011b10║之傳矣萬幾之暇博綜宗教每拈一語輙
L158n1652_p0011b11║洞極根源有非唐宗問答宋世玉音之所
L158n1652_p0011b12║能及而憨璞禪師得
L158n1652_p0011b13║賜紫談玄焉蓋禪師滹水之正傳天童之法
L158n1652_p0011b14║裔道眼圓明梵行修潔其說法於萬善殿
L158n1652_p0011b15║也金毛據地不落廉纖掣電之機不容擬
L158n1652_p0012a01║議有古廣慧璉東林總之風間持其語錄
L158n1652_p0012a02║以示（榮）字字透關言言破的有如年來又
L158n1652_p0012a03║得真消息報道楊岐正脉通者故為論其
L158n1652_p0012a04║旨趣與吾儒合者如此善平唐人之碑大
L158n1652_p0012a05║鑒也日始以性善終以性善不假耘鋤本
L158n1652_p0012a06║其靜矣嗚呼其有旨也夫其有旨也夫。
L158n1652_p0012a07║順治十六年季春朔日中憲大夫內翰林
L158n1652_p0012a08║國史院侍講學士楚黃曹本榮薰沐拜序
L158n1652_p0012a09║
L158n1652_p0012a10║
L158n1652_p0012a11║
L158n1652_p0012a12║
L158n1652_p0012a13║
L158n1652_p0012a14║
L158n1652_p0012a15║
L158n1652_p0012b01║目錄
L158n1652_p0012b02║卷第一
L158n1652_p0012b03║敕書
L158n1652_p0012b04║表（三）
L158n1652_p0012b05║序（五）
L158n1652_p0012b06║卷第二
L158n1652_p0012b07║北京皇城內萬善殿語錄
L158n1652_p0012b08║燕京順天府愍忠禪寺語錄
L158n1652_p0012b09║卷第三
L158n1652_p0012b10║燕京順大府愍忠禪寺語錄
L158n1652_p0012b11║卷第四
L158n1652_p0012b12║燕京順天府愍忠禪寺語錄
L158n1652_p0012b13║浙江杭州府臨安縣觀音禪寺語錄
L158n1652_p0012b14║卷第五
L158n1652_p0012b15║再住觀音禪寺語錄
L158n1652_p0013a01║杭州府餘杭縣法喜禪寺語錄
L158n1652_p0013a02║卷第六
L158n1652_p0013a03║杭州府錢塘縣廣福禪院語錄
L158n1652_p0013a04║燕京順天府海會禪寺語錄
L158n1652_p0013a05║卷第七
L158n1652_p0013a06║燕京順天府海會禪寺語錄
L158n1652_p0013a07║卷第八
L158n1652_p0013a08║燕京順天府延壽禪寺語錄
L158n1652_p0013a09║福建邵武府安國禪寺語錄
L158n1652_p0013a10║卷第九
L158n1652_p0013a11║福建邵武府安國禪寺語錄
L158n1652_p0013a12║示眾
L158n1652_p0013a13║卷第十
L158n1652_p0013a14║示眾
L158n1652_p0013a15║小叅
L158n1652_p0013b01║卷第十一
L158n1652_p0013b02║小叅
L158n1652_p0013b03║拈古
L158n1652_p0013b04║卷第十二
L158n1652_p0013b05║拈古
L158n1652_p0013b06║卷第十三
L158n1652_p0013b07║頌古
L158n1652_p0013b08║卷第十四
L158n1652_p0013b09║問答機緣
L158n1652_p0013b10║卷第十五
L158n1652_p0013b11║法語
L158n1652_p0013b12║偈
L158n1652_p0013b13║卷第十六
L158n1652_p0013b14║偈
L158n1652_p0013b15║卷第十七
L158n1652_p0014a01║偈
L158n1652_p0014a02║啟
L158n1652_p0014a03║書問
L158n1652_p0014a04║卷第十八
L158n1652_p0014a05║書問
L158n1652_p0014a06║疏
L158n1652_p0014a07║引
L158n1652_p0014a08║贊
L158n1652_p0014a09║卷第十九
L158n1652_p0014a10║贊
L158n1652_p0014a11║佛事
L158n1652_p0014a12║行實
L158n1652_p0014a13║序
L158n1652_p0014a14║卷第二十
L158n1652_p0014a15║文
L158n1652_p0014b01║歌
L158n1652_p0014b02║塔銘
L158n1652_p0014b03║䟦
L158n1652_p0014b04║目錄終
L158n1652_p0014b05║明覺聰禪師語錄卷第一
L158n1652_p0014b06║音釋
L158n1652_p0014b07║氓（眉庚切音萌民也）。企（去冀切音噐舉踵而望也）。聿（以律切雲入聲
L158n1652_p0014b08║遂也）。畛（止忍切音軫田間道也）。逌（于求切音由與攸同）。