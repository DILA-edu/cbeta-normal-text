L158n1652_p0043a01║明覺聰禪師語錄卷第四　　　　貌四
L158n1652_p0043a02║嗣法門人海屋編
L158n1652_p0043a03║燕京順天府愍忠禪寺語錄
L158n1652_p0043a04║侍御何公請上堂僧問三教本來無異路
L158n1652_p0043a05║曹源一派滿乾坤曹源一派即不問五家
L158n1652_p0043a06║宗旨請師分師云屈指從頭數逐一問將
L158n1652_p0043a07║來進云晴空轟霹靂大地悉皆聞如何是
L158n1652_p0043a08║臨濟宗師云敲骨取髓痛下鍼錐進云紅
L158n1652_p0043a09║旗光閃爍一鏃破三關如何是雲門宗師
L158n1652_p0043a10║云大洋海底火燒脚倒騎鐵馬上須彌進
L158n1652_p0043a11║云線去針來處君臣道合時如何是曹洞
L158n1652_p0043a12║宗師云夜半正明天曉不露進云理事元
L158n1652_p0043a13║無礙法法總歸真如何是溈仰宗師云圓
L158n1652_p0043a14║機密意水乳相投進云青山常獨露覿面
L158n1652_p0043a15║絕無蹤如何是法眼宗師云不許夜行投
L158n1652_p0043b01║明早到進云五家宗派蒙師指不昧正因
L158n1652_p0043b02║事若何師云個事古今明似鏡進云恁麼
L158n1652_p0043b03║則佛法本無多雖慧不能了師云罕遇作
L158n1652_p0043b04║家進云和尚莫壓良為賤師云山僧罪過
L158n1652_p0043b05║乃云大道體寬若太虛本性圓明如古鏡
L158n1652_p0043b06║萬物本閒心泯自靜到者裏直饒德山棒
L158n1652_p0043b07║也須拱手臨濟喝合取唇皮有問有答便
L158n1652_p0043b08║涉言詮談玅談玄污人心地大藏小藏鬼
L158n1652_p0043b09║神茶飯更有般食人糟粕漢將古人公案
L158n1652_p0043b10║穿鑿卜度名為提唱更相付囑以訛傳訛
L158n1652_p0043b11║瞎却人天眼埋沒祖師心良可悲也若是
L158n1652_p0043b12║出格禪流必不墮他臭糟甕裡自有跨海
L158n1652_p0043b13║神機別立生涯愍忠恁麼道將三百六十
L158n1652_p0043b14║骨節八萬四千毛孔搓作一團拋向諸人
L158n1652_p0043b15║目前了也各自理會秖如今日台斾臨筵
L158n1652_p0044a01║合作麼生只將補袞調羹手撥轉如來正
L158n1652_p0044a02║法輪。
L158n1652_p0044a03║上堂三尺龍泉手裡提千魔百怪膽魂飛
L158n1652_p0044a04║真饒鐵額銅頭者失却頂𩕳第一機若論
L158n1652_p0044a05║第一機釋迦摸索不着彌勒手提不起迦
L158n1652_p0044a06║葉𥁞力覷不破天下知識說不出愍忠不
L158n1652_p0044a07║惜唇皮總為諸人揭露了也且道揭露出
L158n1652_p0044a08║甚麼門前古樹全彰古佛法身紺殿祥雲
L158n1652_p0044a09║悉是遮那境界牛欄馬廄清淨伽藍罏炭
L158n1652_p0044a10║鑊湯極樂國土搥門打戶共演真常伐皷
L158n1652_p0044a11║敲鐘並歸圓覺所以頭頭無礙道處處啟
L158n1652_p0044a12║圓通𨵙然無寄不落泥洹畢竟如何履踐
L158n1652_p0044a13║露柱穿靴水上立石人火裡踢紙毬。
L158n1652_p0044a14║上堂寂寥非內無影樹下鷓鴣啼寬廓非
L158n1652_p0044a15║外匣裡青𧉮獅子吼若作佛法會不是祖
L158n1652_p0044b01║師心若作世諦會亦非涉露布所謂參學
L158n1652_p0044b02║者要識賓主句如閙市賈容辨取異寶奇
L158n1652_p0044b03║珍採驪珠不忌九洄之淵求美璞無憚三
L158n1652_p0044b04║襲之險具此奔流度刃之機麗日光天之
L158n1652_p0044b05║目一任橫三豎四卷舒自繇棒雨喝䨓了
L158n1652_p0044b06║無干涉如何是獨脫底人不住中流與兩
L158n1652_p0044b07║岸隨緣在處獨稱尊。
L158n1652_p0044b08║上堂維那出眾作女人拜近前三步义手
L158n1652_p0044b09║而立師拈拄杖作揖勢進云賓主歷然師
L158n1652_p0044b10║云我者裡不容者死屍那一喝師便棒那
L158n1652_p0044b11║又喝師云棒上不成龍問釋迦應世即不
L158n1652_p0044b12║問如何是無相法身師云泥猪癩狗進云
L158n1652_p0044b13║如何是圓滿報身師云麒麟身上生紋彩
L158n1652_p0044b14║進云如何是千百億化身師云驢事未了
L158n1652_p0044b15║馬事又來進云三身已蒙師指示透網金
L158n1652_p0045a01║鱗作麼生師云與你燒尾始得乃云泥人
L158n1652_p0045a02║手中拂子跳上三十三天穿過帝釋鼻孔
L158n1652_p0045a03║撩他發性把虛空一摑直得粉碎帶累無
L158n1652_p0045a04║神通菩薩無處安身赤躶躶地諸人若信
L158n1652_p0045a05║山僧提持不枉到愍忠請揚宗旨如其未
L158n1652_p0045a06║會山僧不妨再揭示一番豎起拂子云瞿
L158n1652_p0045a07║曇出世為一大事因緣無非談者個達磨
L158n1652_p0045a08║東土來直指人心見性無非指者個天下
L158n1652_p0045a09║知識行棒行喝無非要人會者個龐公有
L158n1652_p0045a10║男不婚有女不嫁大家團圞頭共說無生
L158n1652_p0045a11║話亦是說者個祇如諸人還知落處麼迎
L158n1652_p0045a12║賓與送客千聖也同躔。
L158n1652_p0045a13║上堂檀信驟然至修齋佈津梁發起誠心
L158n1652_p0045a14║意臨時請上堂傍通一線道大藏鉢囉娘
L158n1652_p0045a15║豎起拂子云者一大藏教圓滿修多羅盡
L158n1652_p0045b01║從這個演出若與聲聞說四諦法知苦斷
L158n1652_p0045b02║集慕滅修道若與獨覺說頓漸法令他破
L158n1652_p0045b03║其法執當體全空若與菩薩說一乘法令
L158n1652_p0045b04║他圓滿菩提歸無所得若與修羅說無為
L158n1652_p0045b05║法令他息其嗔心修證善慧若與地獄說
L158n1652_p0045b06║十善法令他發菩提心超出苦海若與人
L158n1652_p0045b07║天說般若法令他頓悟真空獲無生忍大
L158n1652_p0045b08║眾拂子有此玅用得無碍辯才為甚麼諸
L158n1652_p0045b09║人用他不着口似磉盤且道過在甚麼處
L158n1652_p0045b10║只因妄習迷真性失却頂上玉髻珠。
L158n1652_p0045b11║上堂百千玅義不離心源無量法門咸歸
L158n1652_p0045b12║方寸若能一念廓開便信本心是佛深達
L158n1652_p0045b13║實相了最上乘玅性發光亘古圓明不昧
L158n1652_p0045b14║法身無相寂滅所以不動道塲遊化諸國
L158n1652_p0045b15║應剎塵於瞬息洞海嶽於毫端能使難思
L158n1652_p0046a01║教海指掌而念念湛然無盡真宗目覩而
L158n1652_p0046a02║心心契合弘張教網撈摝五性三乘頓赴
L158n1652_p0046a03║玄機撥開千聖五眼所以隨處作主遇緣
L158n1652_p0046a04║即宗全機收放又作麼生縱奪靈符佛祖
L158n1652_p0046a05║印撲碎哪吒第一機。
L158n1652_p0046a06║浙江杭州府臨安縣觀音禪寺語錄
L158n1652_p0046a07║入院上堂云當軒按劍善舞者稀格外提
L158n1652_p0046a08║持為尋知己眾中還有知己麼僧問觀音
L158n1652_p0046a09║院裡觀音閣勢至樓前勢至臺若是兩忘
L158n1652_p0046a10║聲色者觀音那裡出頭來出頭且止請問
L158n1652_p0046a11║和尚今日作麼生師云把斷要津不通凡
L158n1652_p0046a12║聖進云松風歸野壑法雨潤寰區師云點
L158n1652_p0046a13║着山僧痛處進云謳歌道路踴躍眉端去
L158n1652_p0046a14║也師云野老不知堯舜德鼕鼕打皷祭江
L158n1652_p0046a15║神乃云建法幢立宗旨門庭草故選佛塲
L158n1652_p0046b01║開閫外施機域中石裂殺活星馳劈破三
L158n1652_p0046b02║要三玄掀翻佛祖窠臼有時恁麼塞汝咽
L158n1652_p0046b03║喉有時不恁麼放汝出氣有時恁麼不恁
L158n1652_p0046b04║麼高高峰頂立深深海底行透過那邊隨
L158n1652_p0046b05║機展演南贍部洲打皷北俱盧洲上堂一
L158n1652_p0046b06║劍定乾坤一言安天下共享昇平之樂以
L158n1652_p0046b07║助無為之化豈不美哉政當今日開堂祝
L158n1652_p0046b08║聖一句作麼生道澧覇龍圖禎紫殿荊藍
L158n1652_p0046b09║鳳舞慶玄宸復舉三聖云逢人即不出出
L158n1652_p0046b10║則便為人興化云逢人即出出則不為人
L158n1652_p0046b11║師云三聖興化雖然一門出入爭奈驢馬
L158n1652_p0046b12║不同途一人放行驚羣搖嶽鬼哭神號一
L158n1652_p0046b13║人把住佛祖不容壁立萬仞扶豎臨濟正
L158n1652_p0046b14║法眼藏還他二尊宿若論正令全提不如
L158n1652_p0046b15║錦山一級地何謂一朝權在手便把令來
L158n1652_p0047a01║行喝一喝。
L158n1652_p0047a02║當晚小叅拈拄杖卓云鞭起水牯牛耕翻
L158n1652_p0047a03║祖翁地犁耙已上肩業債難逃避要作臨
L158n1652_p0047a04║濟兒孫直須向異類中行擎頭戴角氣岸
L158n1652_p0047a05║如王一拳拳倒黃鶴樓一趯趯翻鸚鵡洲
L158n1652_p0047a06║方可扶宗荷教撐門立戶秉佛祖鉗錘啟
L158n1652_p0047a07║大罏鞲有時一棒不作一棒用縱中有奪
L158n1652_p0047a08║奪中有縱有時一喝不作一喝行冬行春
L158n1652_p0047a09║令臘月鳴雷敲骨取髓痛下鍼錐遂卓拄
L158n1652_p0047a10║杖云是汝諸人還覺得腦門熱麼喝一喝
L158n1652_p0047a11║立兩序上堂簷流不溢海獨掌不浪鳴樷
L158n1652_p0047a12║室欲輪奐全憑眾弟兄今既股肱法門如
L158n1652_p0047a13║眾星拱北恂恂穆穆東西兩序悉聽指揮
L158n1652_p0047a14║兵隨印轉將逐符行佐贊樷林光揚祖道
L158n1652_p0047a15║烹金琢玉拔楔抽釘呼牛作馬指鹿為羊
L158n1652_p0047b01║人法雙忘能所俱泯到恁麼田地乃可據
L158n1652_p0047b02║佛祖位為人天師奮金剛杵現自在身隨
L158n1652_p0047b03║處作主左右逢原還有同聲相應同氣相
L158n1652_p0047b04║求者麼龍飛攫霧千山動虎嘯生風萬里
L158n1652_p0047b05║寒。
L158n1652_p0047b06║佛誕上堂僧問拏雲攫霧即不問舊店新
L158n1652_p0047b07║開意若何師云新出紅爐金彈子簉破闍
L158n1652_p0047b08║𥠖鐵面門僧喝師云再喝看僧又喝師云
L158n1652_p0047b09║放汝三十棒乃云世尊初生一盲引眾盲
L158n1652_p0047b10║相牽入火坑一手指天迥出威音已前一
L158n1652_p0047b11║手指地切莫迷頭認影天上天下個個眉
L158n1652_p0047b12║毛長八尺惟吾獨尊口是禍門殊不知大
L158n1652_p0047b13║似靈龜曳尾自取喪身之兆剛被雲門一
L158n1652_p0047b14║棒打殺與狗子喫貴圖天下太平至今橫
L158n1652_p0047b15║屍露骨腥風遍野無有一人與他雪屈錦
L158n1652_p0048a01║山今日路見不平將三千餘年公案翻招
L158n1652_p0048a02║與黃面老子雪屈去也便下座以拄杖打
L158n1652_p0048a03║散。
L158n1652_p0048a04║孤朗禪德薦師請上堂驀拈拄杖左邊卓
L158n1652_p0048a05║云直下是右邊卓云不是豎起拄杖云是
L158n1652_p0048a06║與不是麄言及細語皆歸第一義擲下拄
L158n1652_p0048a07║杖云諦聽諦聽若論第一義三世諸佛通
L158n1652_p0048a08║身是口說不著歷代祖師通身是眼覷不
L158n1652_p0048a09║破錦山不惜兩片唇皮放開一線與諸人
L158n1652_p0048a10║道不壞金剛體無念即純真靈機活鱍鱍
L158n1652_p0048a11║坐斷涅槃城所謂處生死流驪珠獨耀於
L158n1652_p0048a12║滄海踞涅槃岸桂輪孤朗於碧天故生也
L158n1652_p0048a13║全身現死也全身現若會個中意徹見娘
L158n1652_p0048a14║生面大眾若見娘生面便知朗公令師去
L158n1652_p0048a15║處若知生死去處以此酧恩無恩不酧以
L158n1652_p0048b01║此報德無德不報畢竟薦拔一句如何道
L158n1652_p0048b02║佛祖位中留不住浮幢王剎現全身。
L158n1652_p0048b03║上堂今朝四月十有五農家種田忙碌碌
L158n1652_p0048b04║公子折巾罷翫遊閨婦養蠶日辛苦惟有
L158n1652_p0048b05║風流和尚酒肆逡巡朝遊天台暮歸南嶽
L158n1652_p0048b06║倐念之間便回僧堂遇著憍陳如攔胸扭
L158n1652_p0048b07║住問云上座適纔到甚麼處遊戲來向伊
L158n1652_p0048b08║道未有常行而不住未有常住而不行道
L158n1652_p0048b09║了被憍陳如當心一拳依舊騎佛殿出山
L158n1652_p0048b10║門去也鼓掌呵呵大笑下座。
L158n1652_p0048b11║祈晴上堂久雨不晴浸爛瞿曇鼻孔長天
L158n1652_p0048b12║杲日攤眼衲僧眉毛以拂子一拂云撥開
L158n1652_p0048b13║雲霧始見青天直饒萬里不掛片雲青天
L158n1652_p0048b14║皎皎地也須喫棒始得大眾且道過在甚
L158n1652_p0048b15║麼處試道看如無山僧自道去也擊香几
L158n1652_p0049a01║云一擊虛空成粉碎扶桑湧出日輪紅。
L158n1652_p0049a02║薦亡請上堂死死生生沒了歇所造從前
L158n1652_p0049a03║皆業因一念回光俱頓釋便證無生契本
L158n1652_p0049a04║真者是李氏孺人一生受用事得大自在
L158n1652_p0049a05║處所以處生死不經生死羅籠罹疾病不
L158n1652_p0049a06║被苦痛相逼幻境非真離幻即覺真覺非
L158n1652_p0049a07║咎體性昭然慧鏡孤明照破心城夜夢靈
L158n1652_p0049a08║源湛寂頓開腦後神光不涉玄微體無去
L158n1652_p0049a09║住如月在天普印千江之水似聲傳谷和
L158n1652_p0049a10║鳴五樂之音騰騰任運密密卷舒迥出生
L158n1652_p0049a11║死關頓超識暗海一任三界遨遊速往九
L158n1652_p0049a12║蓮淨域以拂子一拂云彈指廓開雲外路
L158n1652_p0049a13║目前無礙即菩提。
L158n1652_p0049a14║大悲誕日上堂十方諸國土無剎不現身
L158n1652_p0049a15║月印千江波底明尋聲常救苦非是耳根
L158n1652_p0049b01║聽池邊蛙皷語𨵙𨵙深談實相溪山林藪
L158n1652_p0049b02║盡作琴聲瑤池現瑞放大光明所謂百草
L158n1652_p0049b03║頭上薦取老僧閙市叢中識得天子到者
L158n1652_p0049b04║裡把得住識得主不妨顯擒虎之機發掣
L158n1652_p0049b05║電之用直饒臨濟德山也立下風正當慶
L158n1652_p0049b06║讚一句作麼生道以拂子作獻勢云將此
L158n1652_p0049b07║身心奉塵剎是則名為報佛恩復舉雲門
L158n1652_p0049b08║云聞聲悟道見色明心遂擡手云觀音菩
L158n1652_p0049b09║薩將錢買餬餅放下手却是饅頭師云雲
L158n1652_p0049b10║門恁麼說話大似好肉剜瘡自討受屈一
L158n1652_p0049b11║生不得快活錦山即不然教伊不得動著
L158n1652_p0049b12║動著三十棒。
L158n1652_p0049b13║端午上堂僧問超宗異目即不問第一義
L158n1652_p0049b14║諦是如何師云萬里望崖州進云義諦已
L158n1652_p0049b15║蒙師指示端陽一句作麼生師云不須門
L158n1652_p0050a01║上畫蜘蛛僧呈坐具云還有者個麼師云
L158n1652_p0050a02║認著依然猶不是僧喝師便打廼云今朝
L158n1652_p0050a03║五月端午日鍾馗手裡把鐵筆朱雀玄武
L158n1652_p0050a04║作祟殃家家門首書大吉赤口白舌盡消
L158n1652_p0050a05║除摩訶般若波羅密或有個出格者道長
L158n1652_p0050a06║老與麼說話俗氣不除是則固是錦山門
L158n1652_p0050a07║下一點也用他不著何謂人人有個護身
L158n1652_p0050a08║符子入水不漂入火不燒三頭六臂難近
L158n1652_p0050a09║身天魔鬼怪莫能測且應時及節一句又
L158n1652_p0050a10║作麼生道盤中𧢲黍膩人齒不飲雄黃酒
L158n1652_p0050a11║更高。
L158n1652_p0050a12║上堂僧問向上宗乘即不問錦山勝境是
L158n1652_p0050a13║如何師云十錦亭前下馬臺進云從來是
L158n1652_p0050a14║教院今改作禪林且道是同是別師云同
L158n1652_p0050a15║則總同別則總別進云恁麼則者一片地
L158n1652_p0050b01║多少人得道也師云鐵蟻放卵進云獅吼
L158n1652_p0050b02║象嗷登寶座龍吟虎嘯出天台師云閒言
L158n1652_p0050b03║語廼云有佛處不得住十錦亭中莫駐憇
L158n1652_p0050b04║無佛處𢚩走過踢翻玲瓏巖直透九仙洞
L158n1652_p0050b05║有時錢王山頂嘲風美月有時竹林橋畔
L158n1652_p0050b06║撈魚摝蝦是汝諸人向甚處摸索山僧脚
L158n1652_p0050b07║跟底回首撞見觀音菩薩在閙市裡懸羊
L158n1652_p0050b08║頭賣狗肉山僧問他作甚麼見伊眼目定
L158n1652_p0050b09║動口裡喃喃便攔腮一摑鑽入諸人眉毛
L158n1652_p0050b10║縫裡去也還委悉麼擲下拄杖云良哉觀
L158n1652_p0050b11║世音全身入荒草。
L158n1652_p0050b12║師誕日上堂僧問乾坤千古壽日月四時
L158n1652_p0050b13║新海屋添籌處蟠桃九熟春今辰師誕即
L158n1652_p0050b14║不問如何是蟠桃九熟春師云咬着粉碎
L158n1652_p0050b15║進云和尚既為知識因甚三熟三偷師云
L158n1652_p0051a01║莫謗山僧好進云者個是和尚事如何推
L158n1652_p0051a02║在學人分上師云如何是你分上事僧便
L158n1652_p0051a03║喝師云與你沒交涉廼云翠竹吟風青松
L158n1652_p0051a04║篩月若作境會寒山饒舌所以道人人有
L158n1652_p0051a05║個生緣處一叚風光耀古今圓同太虛𮈔
L158n1652_p0051a06║毫不減現堅密身亘塵沙劫父母未生前
L158n1652_p0051a07║脚跟破紙纏父母既生後鼻孔俱漏逗諸
L158n1652_p0051a08║兄弟且道漏逗個甚麼以拂子打[○@丫]相云
L158n1652_p0051a09║任從滄海變終不與君通。
L158n1652_p0051a10║上堂僧問龍驤虎驟拂雕鞍朝扣秦關暮
L158n1652_p0051a11║入韓行到水窮山盡處請師直指出長安
L158n1652_p0051a12║師云就地撮將黃葉去入山推出白雲來
L158n1652_p0051a13║進云正恁麼時還有落處也無師云動容
L158n1652_p0051a14║揚古路不墮悄然機進云如何是悄然機
L158n1652_p0051a15║師便打進云和尚不施痛棒教學人如何
L158n1652_p0051b01║進退師云汝且領出去廼云綠槐影茂蟬
L158n1652_p0051b02║鳴西陸𭜥斜陽白藕花香風透南窓醒客
L158n1652_p0051b03║夢浮𤓰沈李凉簟冰屏紅粉佳人渾身受
L158n1652_p0051b04║用風流公子脫體全彰大眾錦山恁麼說
L158n1652_p0051b05║話且道是佛意是祖意向者兩途覷得破
L158n1652_p0051b06║紅爐騰熖冷如冰凍得烏鴉白似雪脫或
L158n1652_p0051b07║未然六月初一最炎熱炙得白鵠黑如漆
L158n1652_p0051b08║不見道寒時寒殺闍黎熱時熱殺闍黎伏
L158n1652_p0051b09║惟順時保愛。
L158n1652_p0051b10║田頭園頭請上堂僧問歷祖相傳即不問
L158n1652_p0051b11║錦山說法是如何師云教伊徹骨徹髓去
L158n1652_p0051b12║進云今日龍象交叅阿誰證明師卓拄杖
L158n1652_p0051b13║進云某甲禮拜去也師云恰遇着個跛鱉
L158n1652_p0051b14║子乃云禾鐮未動諸賢十聖罔知金钁纔
L158n1652_p0051b15║拈六臂三頭莫測提起也珠回玉轉放下
L158n1652_p0052a01║也合水和泥高處平低低處補足打成一
L158n1652_p0052a02║片不借渠力轉身有路不犯鋒鋩放去收
L158n1652_p0052a03║來超方越格所謂得之於心應之於手保
L158n1652_p0052a04║福簽𤓰叢林龜鑑地藏種田衲僧家風打
L158n1652_p0052a05║開解脫門一任銅牙鐵嘴咬嚼且收功一
L158n1652_p0052a06║句如何道脫却簑衣閒臥月無為鼓腹唱
L158n1652_p0052a07║村歌。
L158n1652_p0052a08║立秋上堂火雲流野遍空燒竹簟清凉暑
L158n1652_p0052a09║漸消無位真人止白汗金風黃葉戰空飄
L158n1652_p0052a10║犀牛扇手懶搖客聽砧聲思寂寥大地咸
L158n1652_p0052a11║知秋信到誰將生死掛眉梢以拄杖一卓
L158n1652_p0052a12║喝一喝。
L158n1652_p0052a13║邑侯劉公到寺上堂昨夜夢飛熊曉庭喜
L158n1652_p0052a14║鵲噪早得好消息必定文星到既文星到
L158n1652_p0052a15║聆音大野泉石騰輝仁風開寶地之華惠
L158n1652_p0052b01║露洒祇園之草股肱王室城壍叢林撥轉
L158n1652_p0052b02║如來正法輪不負靈山親付囑今日台斾
L158n1652_p0052b03║臨筵一句作麼生道崇基叠秀春雷動雨
L158n1652_p0052b04║過錦山插漢青。
L158n1652_p0052b05║上堂昨日新秋今朝上堂井桐葉落雨過
L158n1652_p0052b06║初凉祖師頂門一着活卓卓地鐵匙挑不
L158n1652_p0052b07║起不涉寒暑推遷衲僧正法眼明歷歷底
L158n1652_p0052b08║刀斧劈不開不屬移新換舊萬象莫能藏
L158n1652_p0052b09║覆諸聖無以擬倫牛𧢲不用有兔𧢲不用
L158n1652_p0052b10║無鶴頸不用長鳬頸不用短迥今古絕羅
L158n1652_p0052b11║籠直饒德山將大地束為一棒打他不著
L158n1652_p0052b12║臨濟將海口把為一喝枉費心機祇如不
L158n1652_p0052b13║涉功勳底人如何話會上士遊山水中人
L158n1652_p0052b14║坐竹床。
L158n1652_p0052b15║七夕上堂僧問啟戶容吞空界月撐舟刺
L158n1652_p0053a01║破水中天嫦娥會問牛郎女乞巧𤓰期熟
L158n1652_p0053a02║未然生熟即不問如何是自家底𤓰種師
L158n1652_p0053a03║云踏着秤錘硬似鐵進云恁麼則離窠脫
L158n1652_p0053a04║臼去也師云黯黑石牛兒超然不出戶進
L158n1652_p0053a05║云綻破頂𩕳寒夜月歸來七夕趂穿針師
L158n1652_p0053a06║云切莫錯認定盤星乃云金風玉露滴梧
L158n1652_p0053a07║桐秋水溶溶湛碧空此日人間皆乞巧牛
L158n1652_p0053a08║郎織女喜相逢諸兄弟相逢且止且道合
L158n1652_p0053a09║談何事良久云少年一叚風流事祗許佳
L158n1652_p0053a10║人獨自知喝一喝。
L158n1652_p0053a11║中元上堂十五日已前千眼覷不見千手
L158n1652_p0053a12║摸不着十五日已後推不向前約不退後
L158n1652_p0053a13║正當十五日現成公案好與三十棒因甚
L158n1652_p0053a14║如斯三世諸佛亦如是歷代祖師亦如是
L158n1652_p0053a15║天下知識亦如是錦山亦如是還有不恁
L158n1652_p0053b01║麼者麼不見道剛刀雖利不斬無罪之人
L158n1652_p0053b02║復偈云秋光已度中元節大地幽冥今日
L158n1652_p0053b03║决彈指圓成八萬門鑊湯罏炭盡消滅喝
L158n1652_p0053b04║一喝。
L158n1652_p0053b05║祈雨上堂日晒龍鱗巖谷靈泉絕㳙滴地
L158n1652_p0053b06║分龜背禾頭菜甲盡乾枯若要雨似盆傾
L158n1652_p0053b07║必須風雲際會拈起拄杖云拄杖子化為
L158n1652_p0053b08║龍王四方行雨去也雖然如是但欠雷鳴
L158n1652_p0053b09║遂卓云一聲霹靂喧天地甘雨霶𩃱萬物
L158n1652_p0053b10║生。
L158n1652_p0053b11║中秋上堂中秋月上元燈光明一片無失
L158n1652_p0053b12║無增既無失無增因甚月頭月尾大地黑
L158n1652_p0053b13║漫漫正當十五夜皓魄當空掛清光滿太
L158n1652_p0053b14║虛大眾還委悉麼如未錦山與你註破缺
L158n1652_p0053b15║時圓相有脚頭原在肚皮下圓時缺相無
L158n1652_p0054a01║舌頭吞縮在口裡且應時及節一句作麼
L158n1652_p0054a02║生道人人盡望今宵月誰信房中失却燈
L158n1652_p0054a03║師至龍濤山上堂橫空布鐵網打鳳羅龍
L158n1652_p0054a04║坐石垂綸竿求鰲釣鯉還有衝浪錦鱗麼。
L158n1652_p0054a05║僧問蒼松掛月蒼松外翠竹吟風翠竹邊
L158n1652_p0054a06║簉破上頭關棙子龍濤山頂浪滔天浪滔
L158n1652_p0054a07║天即不問如何是勺水興波師云陣雲橫
L158n1652_p0054a08║海上拔劍攪龍門進云恁麼則澍甘露法
L158n1652_p0054a09║雨滅除煩惱熖也師云也要風雷相送進
L158n1652_p0054a10║云某甲大出小遇師云莫認苕菷柄喚作
L158n1652_p0054a11║赤斑蛇乃云山頂洪濤浪拍天龍王常在
L158n1652_p0054a12║護金僊山僧到此宏宗旨拄杖挑來個個
L158n1652_p0054a13║圓不見古德云若餘一法不成法身若欠
L158n1652_p0054a14║一法不成法身若有一法不成法身若無
L158n1652_p0054a15║一法不成法身豎起拂子云向者裡倜儻
L158n1652_p0054b01║得分明便會雲門乾屎橛洞山麻三斤楊
L158n1652_p0054b02║岐三脚驢本師破米篩開眼也着閉眼也
L158n1652_p0054b03║着舒卷縱橫出沒自在且全機獨脫意作
L158n1652_p0054b04║麼生不落聖凡無位次無修無證自然尊。
L158n1652_p0054b05║上堂僧問千峰叠翠雲如畫萬壑鳴琴水
L158n1652_p0054b06║似雷我既不隨聲色去何妨聲色逐人來
L158n1652_p0054b07║如何是不即不離句師云我者裡一屙便
L158n1652_p0054b08║了進云祗恐不是玉師云你具甚麼眼便
L158n1652_p0054b09║恁麼道僧擬議師便喝僧亦喝師便打乃
L158n1652_p0054b10║云無手之人打鐵皷禪床驚起虛空舞揚
L158n1652_p0054b11║聲大呌聽者稀報道金剛爛如土噫者尿
L158n1652_p0054b12║床鬼子是甚麼語話以兩手拍膝云誰人
L158n1652_p0054b13║知此意令我憶南泉。
L158n1652_p0054b14║上堂大座當軒紅爐烈熖擬議進前火星
L158n1652_p0054b15║迸面還有不懼者麼僧問錦山獅窟龍象
L158n1652_p0055a01║交叅今日開爐鋾鑄凡聖如何是鋾鑄凡
L158n1652_p0055a02║聖一句師云拶出眼中黑瞳子進云人人
L158n1652_p0055a03║自有本地風光何須借此鉗錘師云一番
L158n1652_p0055a04║煆煉一番新進云如此則痛棒難酬去也
L158n1652_p0055a05║師云知恩者少乃云錦山院裡今朝大啟
L158n1652_p0055a06║爐鞲錢糧不豐不敢侵用常住柴炭聰上
L158n1652_p0055a07║座自有個方便權將大地為罏日月為炭
L158n1652_p0055a08║煆煉凡聖天魔外道羅剎夜义三頭六臂
L158n1652_p0055a09║總在裡許同寒同熱同明同暗同生同死
L158n1652_p0055a10║同得同證更須知有不在裡許者諸人還
L158n1652_p0055a11║委悉麼如未且待明年正月半與你道破
L158n1652_p0055a12║舉慈朗首座上堂千里同風喜見招天倫
L158n1652_p0055a13║意氣道相交助揚法化超今古臨濟宗綱
L158n1652_p0055a14║不寂寥所謂烹金琢玉貴乎作家拔楔抽
L158n1652_p0055a15║釘應須好手秉金剛寶劍斷衲僧命根颺
L158n1652_p0055b01║下栗棘蓬塞破虛空口苟非格外人馬行
L158n1652_p0055b02║格外事大眾如何是格外底事豎起拂子
L158n1652_p0055b03║云不因同床睡焉知被底穿。
L158n1652_p0055b04║上堂古德道結制七日了也水牯牛作麼
L158n1652_p0055b05║生又古德道結制七日了也拄杖子作麼
L158n1652_p0055b06║生錦山道結制七日了也露柱懷胎作麼
L158n1652_p0055b07║生出來抵對看莫非一喝是麼莫非打個
L158n1652_p0055b08║圓相是麼莫非展兩手是麼莫非吐舌示
L158n1652_p0055b09║之是麼莫非作女人拜是麼諸昆仲若到
L158n1652_p0055b10║諸方呈此見解即得若是錦山門下一總
L158n1652_p0055b11║沒交涉何謂要從本分中道得一言相契
L158n1652_p0055b12║山僧拄杖子兩手分付脫或躊躕且歸堂
L158n1652_p0055b13║吃茶去。
L158n1652_p0055b14║謝邑侯劉公上堂僧問宗風大播龍象臨
L158n1652_p0055b15║筵學人進前乞師垂示師云吸乾滄海水
L158n1652_p0056a01║珊瑚吐蘂新進云恁麼則祇園增瑞氣台
L158n1652_p0056a02║星耀紫宸師云調羹好手忠簡帝心進云
L158n1652_p0056a03║大顛叩齒韓公知歸和尚今日與劉公如
L158n1652_p0056a04║何相見師云相見又無事不來還憶君乃
L158n1652_p0056a05║云月掛錦山萬民瞻仰春來花縣眾卉芬
L158n1652_p0056a06║芳所謂堂堂正體坐斷報化佛頭朗朗秦
L158n1652_p0056a07║鏡照破誣人肝膽片言折獄隻手調羹坐
L158n1652_p0056a08║微塵裡現堅密身於一毫端行不言令元
L158n1652_p0056a09║是過量人方行過量事大眾過量人已見
L158n1652_p0056a10║過量事已聞政當酧謝一句作麼生道了
L158n1652_p0056a11║無一物堪相敬展意全憑一瓣香。
L158n1652_p0056a12║中期上堂結制限三月如今將半過門庭
L158n1652_p0056a13║清泠淡罕得見檀那饅頭䭔子多時別水
L158n1652_p0056a14║飯蒿湯當純陀諸兄弟且守清貧所以君
L158n1652_p0056a15║子食無求飽居無求安就有道而正焉可
L158n1652_p0056b01║謂好學也雖然門風清淡且喜佛法未曾
L158n1652_p0056b02║寂寞昨夜三更金剛走入殿裡與帝釋論
L158n1652_p0056b03║佛法爭之不已驚醒山僧拽拄杖到殿裡
L158n1652_p0056b04║問你是甚麼人夜半在此相閙金剛云我
L158n1652_p0056b05║與帝釋論日面佛月面佛帝釋云月宮日
L158n1652_p0056b06║宮有人成佛者故號此名也金剛云佛之
L158n1652_p0056b07║一字悉是虛名殊相劣形皆為幻色山僧
L158n1652_p0056b08║聽畢與他判斷一人把住牢關一人魚眼
L158n1652_p0056b09║當珍珠各人三十棒大眾錦山今日舉似
L158n1652_p0056b10║還有佛法也無或有英靈漢出來道和尚
L158n1652_p0056b11║恁麼為人也是普州人送賊是則是山僧
L158n1652_p0056b12║亦賞汝三十棒。
L158n1652_p0056b13║冬節上堂豎起拂子云釋迦得者個謂之
L158n1652_p0056b14║教外別傳達磨得者個謂之直指人心衲
L158n1652_p0056b15║僧得者個謂之大機大用所以德山入門
L158n1652_p0057a01║便棒臨濟入門便喝歸宗斬蛇石鞏架箭
L158n1652_p0057a02║者一隊無意智漢向無陰陽地絕後再甦
L158n1652_p0057a03║星飛電捲冰河發熖枯木生花雖然如是
L158n1652_p0057a04║政當今日陰陽交泰意作麼生陰向鼻端
L158n1652_p0057a05║滅陽從眼裡生。
L158n1652_p0057a06║戒子請上堂僧問戒性定圓明無礙清淨
L158n1652_p0057a07║慧如何是戒師云弒佛弒祖進云如何是
L158n1652_p0057a08║定師云自東自西進云如何是慧師云定
L158n1652_p0057a09║水滔天進云如何是得戒底事師云脚跟
L158n1652_p0057a10║下薦取進云謝師指示師云轉見不堪乃
L158n1652_p0057a11║云昨日沙彌子今朝大比丘彈指登聖位
L158n1652_p0057a12║毘盧頂上遊所謂戒者如金剛王寶劍亦
L158n1652_p0057a13║如百千日月寶劍者能殺生死魔五陰魔
L158n1652_p0057a14║煩惱魔故處生死而不染在佛祖位莫能
L158n1652_p0057a15║留處處圓明處處解脫日月者照破無明
L158n1652_p0057b01║惑愚癡惑恩愛惑入魚行酒肆沒交涉百
L158n1652_p0057b02║花林裡不沾身念念純真念念無退大眾
L158n1652_p0057b03║錦山雖與麼道若喚作戒入地獄如箭射
L158n1652_p0057b04║不喚作戒高沙彌親見藥山。
L158n1652_p0057b05║臘八上堂臘月朔風砭骨冷枯梅吐玉占
L158n1652_p0057b06║瓊林霜天午夜明星現爍瞎瞿曇雙眼睛
L158n1652_p0057b07║盡謂釋迦老子今夜覩明星悟道成等正
L158n1652_p0057b08║覺坐微塵裡轉大法輪若恁麼會穿鐵草
L158n1652_p0057b09║鞋行脚未有了日在不恁麼會又錯過釋
L158n1652_p0057b10║迦老子豎起拂子云大眾明星現也還見
L158n1652_p0057b11║麼擲下拂子云鐵牛不喫欄邊草好女不
L158n1652_p0057b12║著嫁時衣。
L158n1652_p0057b13║元旦上堂僧問歲更今日曆人是舊年人
L158n1652_p0057b14║如何是舊年人師云眉毛依舊額上橫乃
L158n1652_p0057b15║云新年頭舊年畢村家田舍門書大吉僧
L158n1652_p0058a01║家排行渾如鵷立仰祝
L158n1652_p0058a02║聖君壽同太極輦道清塵邊疆絕敵龍圖現
L158n1652_p0058a03║瑞彩鳳呈祥人人擊壤謳歌個個鼓腹樂
L158n1652_p0058a04║業祗如林下衲僧畢竟將何報答寶罏沉
L158n1652_p0058a05║水焚金殿一句無私利有情。
L158n1652_p0058a06║春日上堂我手何似佛手挽回寒谷芳春
L158n1652_p0058a07║我脚何似驢脚踏斷東風脊骨陽回大地
L158n1652_p0058a08║氣轉鴻鈞溪邊楊柳暗露文殊眼睛巖畔
L158n1652_p0058a09║梅花廓開普賢鼻孔苟能會得頭頭是道
L158n1652_p0058a10║法法全身脫或未然觸目是境不見道莫
L158n1652_p0058a11║守寒巖異草青坐定白雲宗不妙。
L158n1652_p0058a12║竹菴西堂嗣法上堂三百餘年寂祖道錦
L158n1652_p0058a13║城方我破天荒掀飜海岳求知己喜遇銅
L158n1652_p0058a14║頭忤逆郎山僧擔子全分付巖竇雲窩深
L158n1652_p0058a15║隱藏美則美矣飲水也要貴地脉不見道
L158n1652_p0058b01║打麵還他州土麥唱歌須是帝鄉人卓拄
L158n1652_p0058b02║杖一下。
L158n1652_p0058b03║元宵上堂空界無塵玉一團夜深光浸逼
L158n1652_p0058b04║人寒燃燈古佛入闤闠敲鑼普請大家看
L158n1652_p0058b05║且道看個甚麼驀豎拂子云畫樓舞袖醉
L158n1652_p0058b06║春風火樹銀花滿市紅誰信自家屋裡事
L158n1652_p0058b07║庭前露柱掛燈籠。
L158n1652_p0058b08║解制上堂春暖發天機黃鸝出翠微雪消
L158n1652_p0058b09║堤柳綻香薄嶺梅稀遠道攜孤策輕寒捲
L158n1652_p0058b10║衲衣九旬同聚首期滿各分飛從上古規
L158n1652_p0058b11║有結必有解有解必有結拶破無底籃放
L158n1652_p0058b12║出魚龍鱉成龍者雲騰致雨四海興波為
L158n1652_p0058b13║蛇者竄草深藏怕人見面雖然如是各具
L158n1652_p0058b14║一種神通三昧三十年後也解為祥為瑞
L158n1652_p0058b15║為妖為孽去也莫怪渠儂多意氣他家曾
L158n1652_p0059a01║踏上頭關。
L158n1652_p0059a02║進退兩序上堂竹木蓊欝鳳鳥爭棲河海
L158n1652_p0059a03║淵深魚龍聚止所以流通正法眼藏貴乎
L158n1652_p0059a04║瞎驢承當扶起門前剎竿必仗弟兄努力
L158n1652_p0059a05║所謂先進於禮樂野人也後進於禮樂君
L158n1652_p0059a06║子也如鐘在𥲤高低普應前後無差叢林
L158n1652_p0059a07║藉此森嚴法道自然攸久且大功不宰畢
L158n1652_p0059a08║竟如何但願東風齊著力一時吹入我門
L158n1652_p0059a09║來。
L158n1652_p0059a10║上堂春風蕩蕩春草萋萋黃鸝下翠柳白
L158n1652_p0059a11║鷺過青溪臨濟不會佛法大意枉喫三頓
L158n1652_p0059a12║棒雲門不會當頭句錯折一隻脚帶累後
L158n1652_p0059a13║代兒孫兔頭上覔角卓拄杖云錯錯將謂
L158n1652_p0059a14║耆婆有妙方原是善財手中藥。
L158n1652_p0059a15║佛涅槃日上堂名園花笑繡谷鶯啼迅雷
L158n1652_p0059b01║震地虛空皺眉瞿曇老人一生化導已畢
L158n1652_p0059b02║速往常光樂土既然如斯因甚又道若謂
L158n1652_p0059b03║如來滅度非佛弟子若謂如來不滅度亦
L158n1652_p0059b04║非佛弟子大眾向這兩途覷得破識得他
L158n1652_p0059b05║安身立命處自然不被生死流轉脫或未
L158n1652_p0059b06║能總在生死海內出沒。
L158n1652_p0059b07║佛誕日上堂悉達未降皇宮已前四海肅
L158n1652_p0059b08║清山是山水是水無是無非男女各安其
L158n1652_p0059b09║業已降皇宮之後便誑謔閭閶是非𨦟起
L158n1652_p0059b10║誘引男女奔南走北覔佛覔祖所以一猱
L158n1652_p0059b11║吠實千猱吠盧卞和刖却足黃帝覔驪珠
L158n1652_p0059b12║大似靈𪚴曳尾自取喪身之兆錦山要且
L158n1652_p0059b13║不落他圈繢何故知他心行虧多少同門
L158n1652_p0059b14║出入不同鄽。
L158n1652_p0059b15║送法衣至上堂剪紅霞裁白㲲條條水路
L158n1652_p0060a01║片片金光羅紋結角不露鋒鋩線去針來
L158n1652_p0060a02║渾然合相展開沒遮攔披來無背向提起
L158n1652_p0060a03║衣召大眾云大庾嶺頭提不起因甚拈來
L158n1652_p0060a04║裏大千密潛鷄足山為甚已傳錦山手且
L158n1652_p0060a05║道者叚風光阿誰致得自從踏斷曹溪路
L158n1652_p0060a06║受用通身爛熳紅。
L158n1652_p0060a07║退院上堂颺下青原鈯斧拋却秘魔木叉
L158n1652_p0060a08║不聽錦城畫角惟聞啼鳥落花佛法禪道
L158n1652_p0060a09║拈向一邊火種刀耕衲僧本分無位真人
L158n1652_p0060a10║灑灑落落自由自在且臨行一句作麼生
L158n1652_p0060a11║道以拄杖架肩云楖栗橫擔不顧人直入
L158n1652_p0060a12║千峰萬峰去。
L158n1652_p0060a13║
L158n1652_p0060a14║
L158n1652_p0060a15║明覺聰禪師語錄卷第四
L158n1652_p0060b01║音釋
L158n1652_p0060b02║𨶑（傾入聲寂靜貌）。攫（匡入聲爪持也撲取也）。簉（初救切篘去聲衝也）。
L158n1652_p0060b03║馗（渠為切音逵人名也）。𥲤（渠上聲鐘架也）。[(桑-木+(疊-畾))*毛]（徒協切音牒細毛布也）。