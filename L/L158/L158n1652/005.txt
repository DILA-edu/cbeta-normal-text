L158n1652_p0061a01║明覺聰禪師語錄卷第五　　　　貌五
L158n1652_p0061a02║嗣法門人海淳編
L158n1652_p0061a03║再住錦山觀音禪寺語錄
L158n1652_p0061a04║進院上堂拋磚引玉價重連城點鐵成金
L158n1652_p0061a05║克家之子眾中莫有克家之子麼僧問昨
L158n1652_p0061a06║夜苕溪春水發梅香探步迎雲活一𫨻風
L158n1652_p0061a07║光笑轉新乞師指示無篙筏既是無篙又
L158n1652_p0061a08║作麼生撑師云拄杖在我手進云曲曲水
L158n1652_p0061a09║灣灣溪連環九鎻如何去師云但看把艄
L158n1652_p0061a10║人進云流入滄溟正杳然漁郎來問如何
L158n1652_p0061a11║道師云白雲深處老僧家進云釣盡獰龍
L158n1652_p0061a12║風正順滿船空載月明歸師云好個消息
L158n1652_p0061a13║乃云豹隱大山將有年口生白醭懶談禪
L158n1652_p0061a14║無端又被風吹出舌動雲雷震大千所謂
L158n1652_p0061a15║法無定相居必有方道不虛行遇緣即應
L158n1652_p0061b01║再禮耶舒相好整頓佛祖徽猷提起無文
L158n1652_p0061b02║寶印印破百匝千重放出陝府鐵牛觸殺
L158n1652_p0061b03║南山白額臨濟老禿奴未是白拈賊大丈
L158n1652_p0061b04║夫兒超釋迦越彌勒切莫穪鄭穪楊點胷
L158n1652_p0061b05║點肋須知更有向上一路始得正當為眾
L158n1652_p0061b06║竭力畢竟作麼生道雲門一曲重新唱扶
L158n1652_p0061b07║起門前舊剎竿復舉法燈和尚云本欲居
L158n1652_p0061b08║山藏拙養病過時祇緣先師有個未了公
L158n1652_p0061b09║案出來與他了却時有僧問如何是未了
L158n1652_p0061b10║底公案燈便打云祖禰不了殃及兒孫僧
L158n1652_p0061b11║云過在甚麼處燈云過在殃及你處師云
L158n1652_p0061b12║山僧鄙志如斯只思崖壑潛身亦為本師
L158n1652_p0061b13║有個現成公案未了今日對人天眾前舉
L158n1652_p0061b14║似且如何是現成公案錦包特石化為壁
L158n1652_p0061b15║焦尾青桐太古音。
L158n1652_p0062a01║臘八上堂驀拈拄杖云一二三四五五四
L158n1652_p0062a02║三二一識得一叅學畢踏翻無底船穿靴
L158n1652_p0062a03║水上立脫却臭肉汗布衫莫向餬餅裏呷
L158n1652_p0062a04║汁可笑瞿曇夜覩明星悟道大似判官手
L158n1652_p0062a05║裏拾得鐵筆連忙走入閙藍中便道金剛
L158n1652_p0062a06║般若波羅密以拄杖一劃云錦山忍俊不
L158n1652_p0062a07║禁為他劃斷爛葛藤亦免後代兒孫將鄭
L158n1652_p0062a08║州棃喚作漳州橘且聰上座有甚麼長處
L158n1652_p0062a09║便恁麼道摘破香囊薰大唐昭陽殿宇生
L158n1652_p0062a10║春色。
L158n1652_p0062a11║上堂迦葉慳阿難富靈雲見桃花香嚴擊
L158n1652_p0062a12║竹悟者般澹話知他是有祖師意是無祖
L158n1652_p0062a13║師意錦山一向風頭稍硬不入他華屋不
L158n1652_p0062a14║履他門途獨宿孤峰目覩雲漢松石為枕
L158n1652_p0062a15║蒲草作榻有時臨滸看瀑有時耕月鋤雲
L158n1652_p0062b01║大眾且道山僧與麼為人還會祖師西來
L158n1652_p0062b02║意也無儂家不管興亡事盡日和雲占洞
L158n1652_p0062b03║庭。
L158n1652_p0062b04║立兩序上堂建大法幢擊大法皷𣒰檀林
L158n1652_p0062b05║裏獅子遊行瑪瑙階前象王蹴蹋同扶臨
L158n1652_p0062b06║濟綱宗共展衲僧巴鼻且衲僧巴鼻作麼
L158n1652_p0062b07║生展一棒掀翻滄海去直超佛祖上頭關。
L158n1652_p0062b08║春日上堂僧問新春百物盡萌芽不意梅
L158n1652_p0062b09║花蚤到家未審衲僧分上還有循環也無
L158n1652_p0062b10║師云花簇簇錦簇簇進云恁麼則堂堂獨
L158n1652_p0062b11║坐千峰頂卓卓分明萬古春師云虎嘯風
L158n1652_p0062b12║生進云有意氣時添意氣不風流處也風
L158n1652_p0062b13║流師云好個慶快衲僧廼云天地容顏麗
L158n1652_p0062b14║江山氣象新髮從今日白人是舊時人冰
L158n1652_p0062b15║解銀壺活波斯便轉身陽和無硬地驊騮
L158n1652_p0063a01║踏軟塵五陵公子閨閣佳人携琴載酒睇
L158n1652_p0063a02║盻而歌曰勝日尋芳泗水濱無邊光景一
L158n1652_p0063a03║時新等閒識得東風面萬紫千紅總是春
L158n1652_p0063a04║有個英俊衲僧道長老者話是古詩為甚
L158n1652_p0063a05║今日作佛法用但向他道自從踏斷來時
L158n1652_p0063a06║路拍拍拈來總是歌。
L158n1652_p0063a07║安維那知客侍者上堂雲門一曲臘月念
L158n1652_p0063a08║五錦山移向念四吹唱貴乎拍拍相隨著
L158n1652_p0063a09║著是令手提輪槌萬人叢裏敵勝三頭六
L158n1652_p0063a10║臂潛形八面哪吒乞命任他魔佛到來具
L158n1652_p0063a11║大眼目分辯涇渭雪竇打破茶鍾驚起木
L158n1652_p0063a12║馬疾如閃電走得通身白汗流犀牛扇子
L158n1652_p0063a13║扇一扇颺下大千塵剎中覔則知君不可
L158n1652_p0063a14║見見不見清寥寥無瑕玷攤向人前任展
L158n1652_p0063a15║轉。
L158n1652_p0063b01║歲旦上堂僧問金輪影動徧界流輝玉闕
L158n1652_p0063b02║令行大千草偃政當恁麼時未審承誰恩
L158n1652_p0063b03║力師云木馬嘶風萬里驚進云可謂一人
L158n1652_p0063b04║有慶兆民賴之師云堯風永扇萬年春進
L158n1652_p0063b05║云應時納佑理自常然祝聖一句又且如
L158n1652_p0063b06║何師云祥雲繚繞擁金闕進云某甲即不
L158n1652_p0063b07║然師云汝又作麼生僧舉坐具云只將者
L158n1652_p0063b08║個為標格仰祝吾皇億萬春師云重說偈
L158n1652_p0063b09║言乃云三百六旬之首二十四氣之初斬
L158n1652_p0063b10║新條令拄杖開封佛祖到來也立下風龍
L158n1652_p0063b11║象蹴踏必敬必恭伏惟大眾萬福襄扶正
L158n1652_p0063b12║法流通政當今辰祝聖一句作麼生道閶
L158n1652_p0063b13║闔九重仙樂奏瑤池三祝等乾坤。
L158n1652_p0063b14║元宵上堂今夜燈明古佛放白毫相光徧
L158n1652_p0063b15║照大千世界釋迦彌勒在光影裏橫屍倒
L158n1652_p0064a01║臥等覺玅覺在光影裏頭出頭沒文殊普
L158n1652_p0064a02║賢在光影裏轉身不得天下衲僧在光影
L158n1652_p0064a03║裏覔佛覔祖乃至四生六道蠢動含靈在
L158n1652_p0064a04║光影裏張牙努目錦山恁麼告報諸人還
L158n1652_p0064a05║信得及麼若也信得功不浪施若也不信
L158n1652_p0064a06║三十年後趙婆沽醋。
L158n1652_p0064a07║佛誕日上堂未離兜率十影神駒追不及
L158n1652_p0064a08║已降皇宮黃梅時節動薰風未出母胎無
L158n1652_p0064a09║端特地自活埋度人已竟人從陳州來不
L158n1652_p0064a10║得許州信大眾既是不得信因甚麼年年
L158n1652_p0064a11║初度驢糞燒香馬尿茶金盆惡水驀頭澆
L158n1652_p0064a12║酬恩打殺非常事也是奴兒見婢驕是則
L158n1652_p0064a13║是錦山不圖酬恩報德自有別行一路窺
L158n1652_p0064a14║籓不入據鼎不嘗直向悉達未降皇宮已
L158n1652_p0064a15║前當頭坐斷不重諸聖不重己靈何謂佛
L158n1652_p0064b01║之一字吾不喜聞或有個英靈漢道和尚
L158n1652_p0064b02║恁麼提唱大似掩耳偷鈴山僧許伊具衲
L158n1652_p0064b03║僧眼。
L158n1652_p0064b04║還山上堂無邊剎海自他不隔於毫端十
L158n1652_p0064b05║世古今始終不離於當處驀拈拄杖云木
L158n1652_p0064b06║上座駕隻鐵船遊四天下文殊把舵普賢
L158n1652_p0064b07║搖櫓直至西瞿耶尼打坐北鬱單越赴齋
L158n1652_p0064b08║在中途忽遇一陣狂風暴雨東海龍王轟
L158n1652_p0064b09║個霹靂雲散天霽連忙回到山門遇著金
L158n1652_p0064b10║剛云我快活我快活任汝到處去來不如
L158n1652_p0064b11║我者裏木上座云者裏是甚麼所在金剛
L158n1652_p0064b12║無語懡㦬而退以拄杖卓一卓喝一喝。
L158n1652_p0064b13║上堂語不到處諸佛難下口機不離位刺
L158n1652_p0064b14║腦入膠盆明眼漢沒窠臼彌綸三界撈摝
L158n1652_p0064b15║四生高超物表明格外機裂破無為之鄉
L158n1652_p0065a01║鋤盡性田之草透過威音那邊理事無礙
L158n1652_p0065a02║圓同太虛無欠無餘拈起也大地黑漫漫
L158n1652_p0065a03║放下也目前平坦坦全提一句意又作麼
L158n1652_p0065a04║生當頭坐斷鐵牛頸驚走波斯落楚鄉喝
L158n1652_p0065a05║一喝。
L158n1652_p0065a06║中秋上堂僧問驚風括地透衣寒月到中
L158n1652_p0065a07║秋分外圓銀宇光輝人盡望馬師拈示更
L158n1652_p0065a08║無端如何是今宵團圓底意師云斬却月
L158n1652_p0065a09║中桂清光滿太虛僧擬議師便喝乃云萬
L158n1652_p0065a10║機不到處寒光蕩蕩地口說不到處金風
L158n1652_p0065a11║颯颯地手提不起處玉露滴滴地穩密田
L158n1652_p0065a12║地處秋水湛湛地所以神光不昧萬古徽
L158n1652_p0065a13║猷含剎海於𪚴毛之中移乾坤於兔角之
L158n1652_p0065a14║上山頭鼓浪井底揚塵新羅國裏打三更
L158n1652_p0065a15║太陽門下正當午中秋請上堂寺裏擂鐘
L158n1652_p0065b01║皷普請今夜看同去遊月府還有來翫賞
L158n1652_p0065b02║者麼一年一度中秋夜蹉過佳期不再來
L158n1652_p0065b03║復舉馬師父子翫月師云三人證𪚴成鱉
L158n1652_p0065b04║祖云正恁麼時是如何師云無孔鐵鎚當
L158n1652_p0065b05║面擲西堂云正好供養師云兩手捧不起
L158n1652_p0065b06║百丈云正好修行師云好事不如無南泉
L158n1652_p0065b07║拂袖便行師云未免鐵蛇繞脚祖云惟有
L158n1652_p0065b08║普願獨超格外師云雖有格外機且無祖
L158n1652_p0065b09║師意馬師父子雖排一盤棋勢完全却被
L158n1652_p0065b10║山僧花劈了也諸人委悉麼機前明的旨
L158n1652_p0065b11║句後削千差。
L158n1652_p0065b12║重陽上堂乃云秋風開竹戶分明獨露本
L158n1652_p0065b13║來人落葉响空階驚起法身藏北斗夜半
L158n1652_p0065b14║醒來沒處尋擎頭戴角空中走天魔弗識
L158n1652_p0065b15║來繇聲聞莫知去就八臂哪吒把捉不住
L158n1652_p0066a01║千眼大悲覷他不破若是明眼道流自合
L158n1652_p0066a02║知機識變隨機普應萬物齊彰有此韜略
L158n1652_p0066a03║不妨登高坐石看斷雲與野鶴俱飛遊倦
L158n1652_p0066a04║倚松聽竹韵和雨聲共亂東籬舒菊慶賞
L158n1652_p0066a05║清杯敘己交遊談玄談玅設若萬機休罷
L158n1652_p0066a06║千聖不携意作麼生無事閒來門首望馬
L158n1652_p0066a07║拖車過响咿啞。
L158n1652_p0066a08║杭州府餘杭縣灋喜禪寺語錄
L158n1652_p0066a09║順治庚寅年師受眾紳衿居士等謂於八
L158n1652_p0066a10║月初一日進院至。
L158n1652_p0066a11║山門云閙市門頭通方閫域不可思議象
L158n1652_p0066a12║龍直八畢竟與阿誰相見喝一喝。
L158n1652_p0066a13║佛殿雲門打殺德山折殿簡點將來各見
L158n1652_p0066a14║一面新長老到者裏合作麼生到即不點
L158n1652_p0066a15║伽藍堂弘宗在我護教由你赤膽丹心相
L158n1652_p0066b01║扶到底遂以手插香。
L158n1652_p0066b02║祖師堂無角鐵牛眠少室驀地看來只是
L158n1652_p0066b03║你昔年若解把住封疆佛法不到今日正
L158n1652_p0066b04║當佛法委付不肖且道放行是把住是。
L158n1652_p0066b05║方丈者一片地乃是驅耕奪食之塲𤊳佛
L158n1652_p0066b06║煉祖之所你有一丈還你一丈你有一尺
L158n1652_p0066b07║還你一尺其中若有作家便請單刀直入
L158n1652_p0066b08║有麼有麼便據坐。
L158n1652_p0066b09║當日孝廉何樸菴居士等請上堂師至法
L158n1652_p0066b10║座前拈眾紳衿請啟云雷音震忉利文光
L158n1652_p0066b11║動天府句句截千差言言洞肺腑大眾聽
L158n1652_p0066b12║宣切莫莾鹵拈僧會司請啟云同中有異
L158n1652_p0066b13║異中有同磨銅削玉體露金風如何是體
L158n1652_p0066b14║露金風底句以手度帖云丹桂香飄秋正
L158n1652_p0066b15║濃宣畢以拄杖指法座云大寶華王露頭
L158n1652_p0067a01║露面早為諸人說法了也更要山僧第二
L158n1652_p0067a02║杓惡水潑還委悉麼其或未能不免畫蛇
L158n1652_p0067a03║添足去也遂陞座拈香云此瓣香道超日
L158n1652_p0067a04║月德逾乾坤爇向爐中端為祝延
L158n1652_p0067a05║今上皇帝聖壽萬安伏願社稷休徵邊圉寧
L158n1652_p0067a06║靖此瓣香錦繡叢中流出箭鋒影裏拈來
L158n1652_p0067a07║奉為本縣文資武烈諸位尊官并護法紳
L158n1652_p0067a08║衿居士等伏願常為覺海金湯永作彤庭
L158n1652_p0067a09║玉柱此瓣香名不得狀不得突出難辨欲
L158n1652_p0067a10║避無從爇向爐中耑申供養現住金粟本
L158n1652_p0067a11║師百癡元大和尚用酬灋乳之恩遂攝衣
L158n1652_p0067a12║就坐師云齧鏃之機陷虎威將軍立處十
L158n1652_p0067a13║分危不容眨眼揚眉看敵勝還他獅子兒
L158n1652_p0067a14║眾中還有獅子兒麼出來哮吼看僧問苕
L158n1652_p0067a15║水磨銅千頃綠佳山抹黛一痕青自古法
L158n1652_p0067b01║王無法說為誰說法為誰聽師云自古輪
L158n1652_p0067b02║王全意氣不彰寶印自然尊進云雖然如
L158n1652_p0067b03║是爭奈落在第二頭師云渠儂得自繇進
L158n1652_p0067b04║云恁麼則龍驤虎驟風雲際會去也師云
L158n1652_p0067b05║十方同聚會個個學無為進云天共白雲
L158n1652_p0067b06║曉水和明月流師云切忌隨波逐浪乃云
L158n1652_p0067b07║全機提唱曲為今時獨踞高峰宗風掃地
L158n1652_p0067b08║驀拈拄杖云新法喜和泥合水去也我為
L158n1652_p0067b09║法王於法自在殺活臨時高超物表誰知
L158n1652_p0067b10║業債難逃無端被人推上曲彔木牀口裏
L158n1652_p0067b11║水漉漉地說性說心說玄說玅雖然如是
L158n1652_p0067b12║若說著一字當墮拔舌犂耕所以承言者
L158n1652_p0067b13║喪滯句者迷直令鵾鵬變化點鐵成金海
L158n1652_p0067b14║嶽夷平移星轉斗有恁麼驅耕手𫨻方可
L158n1652_p0067b15║撐門拄戶為法為人揄揚祖道正當今日
L158n1652_p0068a01║開堂新行條令一句作麼生道拈起鏌鎁
L158n1652_p0068a02║光燦爛銅頭鐵額也攢眉復舉寶壽開堂
L158n1652_p0068a03║三聖推出一僧壽便打聖云恁麼為人非
L158n1652_p0068a04║但瞎却者僧眼瞎却鎮州一城人眼去在
L158n1652_p0068a05║壽便歸方丈師云寶壽劈太華之手三聖
L158n1652_p0068a06║擒猛虎之機二老雖竿木隨身逢塲作戲
L158n1652_p0068a07║一時足可觀光若謂扶臨濟正宗太遠在
L158n1652_p0068a08║何謂只見波濤湧未見海龍宮。
L158n1652_p0068a09║當晚小叅若論此事如無毛鷂子遼空不
L158n1652_p0068a10║留其跡直得星攢碧落月浸丹邱山青水
L158n1652_p0068a11║寒風恬浪靜者個說話猶坐在潔白地上
L158n1652_p0068a12║未到縣崖撒手在新法喜不作者般去就
L158n1652_p0068a13║要且大家委悉山僧昔在天台通玄寺一
L158n1652_p0068a14║日飯裏咬著一粒沙向威音未開口已前
L158n1652_p0068a15║和聲嚼碎七零八落清滴滴白寥寥去來
L158n1652_p0068b01║不以象動靜不以心有時十字縱橫有時
L158n1652_p0068b02║壁立萬仞有時揚眉瞬目有時簸土颺塵
L158n1652_p0068b03║山僧分上盡情吐露了也汝等諸人分上
L158n1652_p0068b04║又作麼生良久云莫恠相逢太多事光陰
L158n1652_p0068b05║似箭急相催。
L158n1652_p0068b06║立頭首執事上堂僧問如何是和尚家風
L158n1652_p0068b07║師云拄杖箬笠進云如何是古佛重光師
L158n1652_p0068b08║云堯眉八彩舜目重瞳乃云虎豹威雄全
L158n1652_p0068b09║歸牙爪之力鳳龍飛舞必藉羽翼之功巧
L158n1652_p0068b10║匠墨繩裁長補短良工好手繡錦鋪花雖
L158n1652_p0068b11║是俊俏英靈岐嶷神穎方能擔荷宗乘扶
L158n1652_p0068b12║持法社自然水乳相投意氣相接上下肅
L158n1652_p0068b13║如內外安貼正當竭力之際如何指陳玅
L158n1652_p0068b14║手不須誇徧拍三臺猶藉大家催。
L158n1652_p0068b15║重陽孝廉何樸菴嚴子參請上堂大凡叅
L158n1652_p0069a01║禪向上一著如今日眾紳衿登高相似必
L158n1652_p0069a02║須到頂若不到頂焉知宇宙寥廓秋毫為
L158n1652_p0069a03║大東魯為小既然到此合作麼生轉身進
L158n1652_p0069a04║前則千尋瀑布𨓤後則萬仞縣崖左邊荊
L158n1652_p0069a05║棘叅天右邊毒蛇攔路到者裏轉得身生
L158n1652_p0069a06║死不能羅籠愛欲不被牽纏挺出風塵之
L158n1652_p0069a07║表直超玄玅之機有句無句𪚴毛穿却者
L158n1652_p0069a08║邊那邊超然不涉若是倚墻靠壁漢大似
L158n1652_p0069a09║瞎驢繫鐵橛朝打三千暮打八百有甚麼
L158n1652_p0069a10║過雖然如是莫道灋喜壓良為賤擲拄杖
L158n1652_p0069a11║下座。
L158n1652_p0069a12║結制上堂洪爐大座自今開龍象憧憧奮
L158n1652_p0069a13║迅來瓶鉢此時俱放下莫將山水掛心懷
L158n1652_p0069a14║諸人既到此有三件事與諸人議定一者
L158n1652_p0069a15║生時不肯坐死了不肯臥二者不得覔佛
L158n1652_p0069b01║覔祖指東畫西三者不得動著法地若動
L158n1652_p0069b02║著一切不安但二六時中平坦去無是無
L158n1652_p0069b03║非無人無我因緣到來春雷震動直得百
L158n1652_p0069b04║草頭上現出金毛獅子一毫端上突出無
L158n1652_p0069b05║位真人照用同時人境俱奪歷古磨今輝
L158n1652_p0069b06║天鑑地若是隨羣逐隊漢東邊浪蕩西邊
L158n1652_p0069b07║遊戲他日閻王老子打算飯錢將何抵對
L158n1652_p0069b08║莫道山僧無警策事到頭來悔已遲。
L158n1652_p0069b09║上堂僧問向上宗乘即不問如何是鐵饅
L158n1652_p0069b10║頭師云塞斷汝咽喉進云恁麼則無米飯
L158n1652_p0069b11║阿誰能喫師云無面目漢進云未審還有
L158n1652_p0069b12║不從口食者麼師云有進云如何是不從
L158n1652_p0069b13║口食者師云從鼻孔裏食進云莫道邇來
L158n1652_p0069b14║多澹泊雲門胡餅趙州茶師云謝汝供養
L158n1652_p0069b15║乃云雪峰毬雲門普發機須是千鈞弩李
L158n1652_p0070a01║廣將軍射石頭錯認南山白額虎寒山撫
L158n1652_p0070a02║掌笑呵呵金牛飯桶堂前舞何謂今日因
L158n1652_p0070a03║齋慶讚供養十方諸佛生歡喜心乃合掌
L158n1652_p0070a04║讚歎云善哉無上士供養極如意大寶玅
L158n1652_p0070a05║莊嚴功德不思議羙則羙矣有個深沙神
L158n1652_p0070a06║道我自從喫飯不曾咬著一粒米自從穿
L158n1652_p0070a07║衣不曾掛著一寸𮈔雖然恁麼且道他還
L158n1652_p0070a08║具眼也無不見道有念盡為煩惱魔無心
L158n1652_p0070a09║未合祖師意。
L158n1652_p0070a10║大佛開光上堂法身無相體徧虛空報身
L158n1652_p0070a11║有形光騰丈六容儀挺特貌目慈嚴見者
L158n1652_p0070a12║皈依聞者讚歎乃至童子戲聚沙為佛墖
L158n1652_p0070a13║皆以成佛道何況蔡居士發大勝心重粧
L158n1652_p0070a14║聖像今日又請山僧陞座舉揚般若為佛
L158n1652_p0070a15║開正知見洞明十虛毫髮無間所以粧報
L158n1652_p0070b01║身而證法身信宗乘而悟般若亘古今而
L158n1652_p0070b02║不昧顯幽暗而常明無行不圓無果不滿
L158n1652_p0070b03║正當今日為佛開光一句作麼生道以拂
L158n1652_p0070b04║子向佛點云點開碧眼無遮障洞見十方
L158n1652_p0070b05║塵剎中復舉趙州云金佛不度爐木佛不
L158n1652_p0070b06║度火泥佛不度水真佛內裏坐師云趙州
L158n1652_p0070b07║老漢擬他別有長處元來坐在窠臼裏大
L158n1652_p0070b08║似頑蛇戀窟無有透脫之路法喜設使若
L158n1652_p0070b09║有恁麼見解斬為三叚。
L158n1652_p0070b10║上堂佛祖樞機宗門關要無言童子暗嗟
L158n1652_p0070b11║吁無脚仙人劈面跳我若據令行你便高
L158n1652_p0070b12║山看紙鷂我若平坦去你便入海撈蝦蠏
L158n1652_p0070b13║我若十字縱橫你便花街柳巷觀聽大眾
L158n1652_p0070b14║且道此人還是神通妙用法爾如然有人
L158n1652_p0070b15║緇素得分明許汝親見法喜。
L158n1652_p0071a01║冬至上堂冬節以前混元剖判萬有參分
L158n1652_p0071a02║冬節以後晷運密移陰消陽復正當冬節
L158n1652_p0071a03║日萬卉回春意日添一線長寒梅香破玉
L158n1652_p0071a04║石筍暗抽條若論衲僧分上脚跟底硬剝
L158n1652_p0071a05║剝地金刀剪不碎玉斧劈不開一任寒暑
L158n1652_p0071a06║遷流生死交謝何曾動著一𮈔毫復舉慈
L158n1652_p0071a07║明圓祖冬日掛榜僧堂前作此字【圖】
L158n1652_p0071a08║【圖】其下注云若人識得不離四威
L158n1652_p0071a09║儀中首座顧謂眾云和尚今日放叅明聞
L158n1652_p0071a10║而笑之師云法喜有人識得此意大開東
L158n1652_p0071a11║閣安排明窻設或未然山僧不惜唇皮與
L158n1652_p0071a12║諸人註破慈明向潔淨地上打疊了也寫
L158n1652_p0071a13║出篆文鳥字不落時機鬼神莫能測天魔
L158n1652_p0071a14║覻不破大眾還委悉麼一般清意味料得
L158n1652_p0071a15║少人知。
L158n1652_p0071b01║請化士上堂扶持祖道必頼高人化導檀
L158n1652_p0071b02║那還須上士入鄽垂手應運無方打氊拍
L158n1652_p0071b03║板唱無腔曲自然到處合調達者知音為
L158n1652_p0071b04║眾竭力遠涉程途一句作麼生道搶榆尋
L158n1652_p0071b05║食非鳳毛膽氣包天入虎穴。
L158n1652_p0071b06║因雪上堂馮夷剪破澄潭練飛作天花掩
L158n1652_p0071b07║畫圖夜深庭際堆三尺未審有人立也無
L158n1652_p0071b08║山僧記得古人有言下雪有三種僧一者
L158n1652_p0071b09║蒙頭打坐二者吮筆吟詩三者圍爐說食
L158n1652_p0071b10║我法喜門下幸無此輩三飱粟米飯一桶
L158n1652_p0071b11║沒鹽羹苦樂同受發明向上宗猷亦有古
L158n1652_p0071b12║人之風不見楊岐和尚云楊岐乍住屋壁
L158n1652_p0071b13║疎滿牀盡撒雪珍珠縮却項暗嗟吁翻憶
L158n1652_p0071b14║古人樹下居又我本師云屋不在廣無礙
L158n1652_p0071b15║即居眾不在多相安即住所以一言以為
L158n1652_p0072a01║天下法剪除衲子膏肓令人安心向道正
L158n1652_p0072a02║當恁麼時還有立雪咨叅者麼雪後始知
L158n1652_p0072a03║松栢操事難方見丈夫心。
L158n1652_p0072a04║上堂僧問如何是海底泥牛銜月走師云
L158n1652_p0072a05║看取脚下進云如何是巖前石虎抱兒眠
L158n1652_p0072a06║師云通身無影象進云如何是鐵蛇鑽入
L158n1652_p0072a07║金剛眼師云髑髏粉碎進云如何是崑崙
L158n1652_p0072a08║騎象鷺鷥牽進云佳人引月上樓臺僧喝
L158n1652_p0072a09║師便棒進云恁麼則袖裏金鎚光燦爛吹
L158n1652_p0072a10║毛寶劍逼人寒師云惜取眉毛好僧又喝
L158n1652_p0072a11║師云𨓤過一邊乃云君子一言必須至理
L158n1652_p0072a12║相打趯拳必須倒你叅禪之人必須叅到
L158n1652_p0072a13║無叅處疑到無疑處山窮水盡處緊把牢
L158n1652_p0072a14║關毫無走作向一念未生已前直下坐斷
L158n1652_p0072a15║根泯情忘死生路絕到與麼田地釋迦老
L158n1652_p0072b01║子是個撐糞船漢達磨祖師是一枚白拈
L158n1652_p0072b02║賊天下善知識是個塗毒皷三藏十二部
L158n1652_p0072b03║是判官簿一千七百則公案亦是腐草堆
L158n1652_p0072b04║山僧如斯告報諸人還信得及麼不枉山
L158n1652_p0072b05║僧到寺已承檀信請揚正法頂門若具摩
L158n1652_p0072b06║醯眼識破根源沒甚奇。
L158n1652_p0072b07║臘八剃度上堂僧問世尊夜覩明星悟道
L158n1652_p0072b08║如何是悟道一句師云坤維步步起腥風
L158n1652_p0072b09║進云霜風徹骨寒處處梅花發師云入眼
L158n1652_p0072b10║即成勞進云金屑雖貴入眼成翳何物入
L158n1652_p0072b11║眼而不成翳師云琉璃殿上莫㞘沸廼云
L158n1652_p0072b12║慧刀割斷愛羅網圓頂緇袍德不孤要識
L158n1652_p0072b13║如來成道日彼既丈夫我丈夫汝未出家
L158n1652_p0072b14║時心心慕道念念離塵既出家已秉佛律
L158n1652_p0072b15║儀登佛階梯若是伶俐漢聞者般話便能
L158n1652_p0073a01║領略則不用埋頭雪嶺六載勤勞夜覩明
L158n1652_p0073a02║星方成正覺果能恁麼不負出家之志且
L158n1652_p0073a03║今日瞿曇成道得度一句作麼生道金刀
L158n1652_p0073a04║削盡娘生髮便是牟尼佛子孫。
L158n1652_p0073a05║元旦上堂僧問昨日殘年即不問今朝新
L158n1652_p0073a06║歲意如何師云十八佳人愛巧粧進云如
L158n1652_p0073a07║何是新年人師云剔起眉毛看兩眼烏崒
L158n1652_p0073a08║嵂進云如何是舊年人師云自携瓶去沽
L158n1652_p0073a09║村酒却著衫來作主人乃云昨日臘已去
L158n1652_p0073a10║今朝春又來佛法無定期豈容人安排既
L158n1652_p0073a11║無安排畢竟如何驀拈拄杖云山僧以此
L158n1652_p0073a12║祝
L158n1652_p0073a13║聖聖壽無疆以此讚官僚必享千鍾祿以此
L158n1652_p0073a14║願檀護共證佛菩提以此說佛法我法妙
L158n1652_p0073a15║難思以此慶新年萬物咸皆泰所謂在天
L158n1652_p0073b01║而天在人而人居方而方居圓而圓智周
L158n1652_p0073b02║萬物以無勞形充八極而無患者是衲僧
L158n1652_p0073b03║分上事如何是新年頭佛法可笑憧憧賀
L158n1652_p0073b04║歲客借婆衫子拜婆年。
L158n1652_p0073b05║元宵上堂始賀年初一今朝又上元華堂
L158n1652_p0073b06║歌擊皷燈月耀乾坤正當燈月交輝之際
L158n1652_p0073b07║光境未忘之時見是何物直饒光境俱忘
L158n1652_p0073b08║復是何物大眾向者兩途覻得破燈明古
L158n1652_p0073b09║佛不須別處尋討今夜花衢柳巷動地放
L158n1652_p0073b10║光俾一切見者聞者手舞足蹈是事且止
L158n1652_p0073b11║祇如衲僧分上又作麼生自從劈破華山
L158n1652_p0073b12║後萬年流水不知春。
L158n1652_p0073b13║解制上堂心不是佛智不是道破紙包屎
L158n1652_p0073b14║橛囫圇嚼不破所以道人貧智短馬瘦毛
L158n1652_p0073b15║長牛角不用有馬角不用無大者大法身
L158n1652_p0074a01║小者小法身日應千差事同一體打開布
L158n1652_p0074a02║袋口分袂各天涯石女夜來吹觱篥無影
L158n1652_p0074a03║草裏驚出蛇雖然如是若要變化去山僧
L158n1652_p0074a04║更助汝一陣風雷相送遂卓拄杖云幾多
L158n1652_p0074a05║頭角成龍去蚯蚓依舊鑽泥沙喝一喝。
L158n1652_p0074a06║佛涅槃日上堂愁雨灑斑竹春山啼鷓鴣
L158n1652_p0074a07║瞿曇末後事金槨示雙趺騎驢下地走穿
L158n1652_p0074a08║鞋赤脚歸平生盡用腕頭力脚跟線斷追
L158n1652_p0074a09║不及無處覔千古令人思不息作哀聲下
L158n1652_p0074a10║座。
L158n1652_p0074a11║佛誕日新城縣圓明菴完萬佛懺請上堂
L158n1652_p0074a12║僧問未離兜率已降皇宮未出母胎度人
L158n1652_p0074a13║已畢請問和尚為甚麼今日又降生師云
L158n1652_p0074a14║為人須為切殺人必見血進云恁麼則大
L158n1652_p0074a15║地瞻仰去也師云速禮三拜進云徧身現
L158n1652_p0074b01║塵剎何處不風流師云與闍黎分上毫無
L158n1652_p0074b02║干涉廼云清淨法身金沙灘頭馬郎婦圓
L158n1652_p0074b03║滿報身紋生錦繡玉麒麟千百億化身牛
L158n1652_p0074b04║頭沒兮馬頭回今辰悉達降誕九龍吐水
L158n1652_p0074b05║沐浴金軀大眾且道者三身浴那一身以
L158n1652_p0074b06║拂子劃卅云若向者裏倜儻分明已知三
L158n1652_p0074b07║世諸佛共個鼻孔出氣即一為三即三為
L158n1652_p0074b08║一總在生死關頭接物應機是則是更須
L158n1652_p0074b09║知有一人不受教化造無間業不重諸聖
L158n1652_p0074b10║不重己靈朝打三千暮打八百終日聲色
L158n1652_p0074b11║裏臥且道此人還受懺悔也無大膽駕頭
L158n1652_p0074b12║衝突過小胆哀告訴所繇。
L158n1652_p0074b13║辭眾上堂法無定相烏鷄徹夜潑天飛道
L158n1652_p0074b14║不虛行象駕不遊於兔徑去去來來合自
L158n1652_p0074b15║繇旋天轉地機如箭明明歷歷絕囊藏覔
L158n1652_p0075a01║則知君不可見蚊蟲眉上打鞦韆夜叉頭
L158n1652_p0075a02║上全體現杖挑日月出苕溪路逢衲子隨
L158n1652_p0075a03║勘驗大眾路逢達道人且與他說個甚麼
L158n1652_p0075a04║峰前疊翠如螺髻江上楊花似蝶飛。
L158n1652_p0075a05║明覺聰禪師語錄卷第五
L158n1652_p0075a06║音釋
L158n1652_p0075a07║咿（於宜切音伊聲也）。肓（呼光切音[荒-亡+ㄊ]心上鬲也）。圉（偶許切音語垂
L158n1652_p0075a08║也）。㞘（都木切臀也）。