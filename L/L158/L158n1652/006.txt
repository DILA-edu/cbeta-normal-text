L158n1652_p0075b01║明覺聰禪師語錄卷第六　　　　貌六
L158n1652_p0075b02║嗣法門人明德編
L158n1652_p0075b03║杭州府錢塘縣廣福禪院語錄
L158n1652_p0075b04║順治甲午年師受護法來坤宇居士等請
L158n1652_p0075b05║於九月二十日入院。
L158n1652_p0075b06║上堂拈護法請啟云威音王已前一句子
L158n1652_p0075b07║諸佛嚼不破歷祖拈不出包羅天地囊括
L158n1652_p0075b08║古今茲日被大護法毫端點出光射叢林
L158n1652_p0075b09║脫或未諳且聽下靣註腳維那宣畢以拄
L158n1652_p0075b10║杖指法座云師子座無畏說拶破泥牛迸
L158n1652_p0075b11║出血鯉魚𨁝跳上青天直踏崚嶒向上關
L158n1652_p0075b12║偉勛劃策看謀略喝一喝遂陞座拈香云
L158n1652_p0075b13║此一瓣香恩垂八表德被萬方𤑔向爐中
L158n1652_p0075b14║端為祝延
L158n1652_p0075b15║今上皇帝聖壽萬安伏願舜日長明航海而
L158n1652_p0076a01║貢珠珍堯天不夜擊壤以歡三祝此一瓣
L158n1652_p0076a02║香奉為本省諸位尊官并本山護法居士
L158n1652_p0076a03║等伏願同明大道共證無生此一瓣香得
L158n1652_p0076a04║之於心應之於手𤑔向爐中供養先住金
L158n1652_p0076a05║粟現住雲間明發禪院百癡元老和尚以
L158n1652_p0076a06║酧法乳之恩遂斂衣敷坐白椎竟師云若
L158n1652_p0076a07║論第一義絲毫不犯猶涉塵在直下徹去
L158n1652_p0076a08║還有跡在縱饒塵跡兩忘正好喫棒眾中
L158n1652_p0076a09║還有不涉塵跡者麼問答不錄乃云凉風
L158n1652_p0076a10║扇野白露垂林井梧落葉籬菊舒金若會
L158n1652_p0076a11║世諦語言資生業等皆順正法其或未會
L158n1652_p0076a12║新廣福不惜眉毛露些靣目去也若論向
L158n1652_p0076a13║上事灼然䪺在目前孤逈逈地硬剝剝地
L158n1652_p0076a14║仰之彌高鑽之彌堅迎之不見其首視之
L158n1652_p0076a15║不見其形我若把住你便揚眉瞬目頭如
L158n1652_p0076b01║五嶽口似縣河我若放行你便海月橋下
L158n1652_p0076b02║摝蝦玉池山上遊戲入佛入魔得大自在
L158n1652_p0076b03║山僧恁麼提唱諸人還識得落處麼你若
L158n1652_p0076b04║神通妙用會去便落神通妙用彀中你若
L158n1652_p0076b05║向上一路會去便落向上一路彀中你若
L158n1652_p0076b06║體用雙彰會去便落體用雙彰彀中你若
L158n1652_p0076b07║總不恁麼會去便落總不恁麼彀中畢竟
L158n1652_p0076b08║合作麼生山花不借栽培力自有春風管
L158n1652_p0076b09║帶伊。
L158n1652_p0076b10║立兩序上堂剎竿扶起龍象交參股肱叢
L158n1652_p0076b11║室買石得雲饒提唱宗乘移花兼蝶至和
L158n1652_p0076b12║氣蔚然禮儀周備如斯則法門丕振矣政
L158n1652_p0076b13║當今日符到奉行一句作麼生道印破三
L158n1652_p0076b14║玄光宇宙風䂓八表悉瞻依。
L158n1652_p0076b15║舉化南首座上堂秉臨濟三玄戈甲破雲
L158n1652_p0077a01║門一字機關慣取驪龍頷下珠能奪猛虎
L158n1652_p0077a02║口中食山僧數年已來親入虎穴已得虎
L158n1652_p0077a03║子况今毛羽全彰爪牙齊具合作麼生驅
L158n1652_p0077a04║遣當陽放出便驚人擬議便遭他毒口。
L158n1652_p0077a05║因雪上堂彤雲密布白玉高堆山陰乘興
L158n1652_p0077a06║空勞千里奔馳少室咨參枉受一塲寒苦
L158n1652_p0077a07║廣福門下無立雪咨參人亦無乘興撥棹
L158n1652_p0077a08║者喜見禎祥時清道泰東隣樵子擊壤謳
L158n1652_p0077a09║歌西舍田翁鼓腹樂業林下衲僧不用波
L158n1652_p0077a10║挈既然如斯山僧吟詩預慶豐年帝釋散
L158n1652_p0077a11║瓊花乾坤盡一色本是文殊普賢喚作寒
L158n1652_p0077a12║山拾得太陽𭣣拾歸來依舊露出白澤眾
L158n1652_p0077a13║中還有和得者麼良久云折腳禪牀安且
L158n1652_p0077a14║坐衲被蒙頭耐歲寒。
L158n1652_p0077a15║執事持鉢回上堂風車腹兮簸箕口吞却
L158n1652_p0077b01║山河與北斗手持漆鉢乘空行觸着毫端
L158n1652_p0077b02║如雷吼且道吼個甚麼金剛腳下崖崩壓
L158n1652_p0077b03║倒五蘊山頭四十里許你軰茄子瓠子誰
L158n1652_p0077b04║識東臯米貴西埠柴荒月𨳝大小冬菜生
L158n1652_p0077b05║蟲潑天門戶極難撐持幸得諸人曲垂方
L158n1652_p0077b06║便廣播真風虎穴龍宮沿門親叩傾箱倒
L158n1652_p0077b07║廩滿載驪珠既然得意回山廣福打氊拍
L158n1652_p0077b08║板唱個杜拗山歌畧表勛勞以兩手拍云
L158n1652_p0077b09║泥人舞石女吟頭戴華陽巾一頂逍遙坐
L158n1652_p0077b10║撫沒絃琴尿牀鬼子呵呵笑火爐立地側
L158n1652_p0077b11║耳聽雖然如是大似貧兒思舊債。
L158n1652_p0077b12║上堂寒山掃地拾得燒香布袋打皷豐干
L158n1652_p0077b13║宣揚廣福坐在冷地裏看他現出三頭六
L158n1652_p0077b14║臂擎山持杵腳踏火輪乘空而走者隊漢
L158n1652_p0077b15║直饒神通廣大法力難量不消山僧彈指
L158n1652_p0078a01║一下瓦解冰消何謂敕下傳聞六國清野
L158n1652_p0078a02║老謳歌樂太平。
L158n1652_p0078a03║臘八上堂僧問昔日世尊覩明星悟道未
L158n1652_p0078a04║審和尚見個甚麼悟道師云自小出家從
L158n1652_p0078a05║已老不曾着得眼中花進云鴛鴦繡出從
L158n1652_p0078a06║君看不把金針度與人師云知音者少乃
L158n1652_p0078a07║云從天降下則貧寒夜半逾城徃雪山六
L158n1652_p0078a08║載煉成金剛鑽欲賣與人入闠闤美則美
L158n1652_p0078a09║矣大似拋却甜桃𣗳尋山摘醋梨眼睛餓
L158n1652_p0078a10║出火脫空成道時所以盡大地人信瞿曇
L158n1652_p0078a11║覩明星悟道惟山僧敢謂玄沙道底或有
L158n1652_p0078a12║個出格漢道既是盡大地人信因甚麼和
L158n1652_p0078a13║尚不信不見道長舌婦人言莫聽丈夫各
L158n1652_p0078a14║自立主張復舉古德云臘月喫雞羹纔疑
L158n1652_p0078a15║禍便生溪邊楊柳影不礙釣舟行又我本
L158n1652_p0078b01║師道臘八喫香糜禪和樂有餘渾身都煖
L158n1652_p0078b02║熱不怕雪風吹師云二老宗乘舉唱體用
L158n1652_p0078b03║無差施設門庭其理不二雖是應時及節
L158n1652_p0078b04║話却是餿飯殘羹養者般漢有甚麼用處
L158n1652_p0078b05║廣福儻理不儻親那容貪嘴禪和在這裏
L158n1652_p0078b06║啜糟哺醨便拽拄杖下座一時趂散。
L158n1652_p0078b07║上堂周居士問學人未見和尚時有些疑
L158n1652_p0078b08║着而今相見合作麼生師云與汝三頓條
L158n1652_p0078b09║令進云併却咽喉唇吻道將一句來師云
L158n1652_p0078b10║山僧今日牙痛與你道不得進云承和尚
L158n1652_p0078b11║有言禪非意想道不屬知去此二途請師
L158n1652_p0078b12║速道師云一句頓超千聖外松蘿不與月
L158n1652_p0078b13║輪齊乃云臘月十有五打起鹽官鼓側耳
L158n1652_p0078b14║聽莫莾鹵當陽拈起利吹毛發機須用千
L158n1652_p0078b15║鈞弩可謂禪非意想道不屬知明之者點
L158n1652_p0079a01║頭弄影昧之者摸壁扶籬若能覷破脫體
L158n1652_p0079a02║無依如戴𧢲虎搖嶽驚羣壯士伸臂不借
L158n1652_p0079a03║他力所以有句非宗旨無言絕聖凡到者
L158n1652_p0079a04║裏山僧祗得口掛壁上幸今摩詰遠來只
L158n1652_p0079a05║得旁通一線向枯木上糝花虛空裏釘橛
L158n1652_p0079a06║若是伶俐漢聞廣福恁麼道終不在老鼠
L158n1652_p0079a07║窠裏錮鏴死坐冷灰更須透脫生佛已前
L158n1652_p0079a08║卷舒自在畢竟如何行持串錦老魚懷就
L158n1652_p0079a09║市飄飄一葉浪頭行。
L158n1652_p0079a10║上堂上元節屆掛燈毬村社笙歌慶賞優
L158n1652_p0079a11║大抵僧家清淡好不搽脂粉也風流有般
L158n1652_p0079a12║漢道野僧家有甚麼風流處裙無腰褲無
L158n1652_p0079a13║口頭上青灰三五斗是則是誰識渠儂意
L158n1652_p0079a14║可誇尋常披領破袈裟睡餘不管興亡事
L158n1652_p0079a15║緩步擕筇看落花。
L158n1652_p0079b01║師寓泰郵彌陀菴佛成道日文學黃居士
L158n1652_p0079b02║等請上堂師云一念無為十方坐斷放開
L158n1652_p0079b03║一線敲唱俱隨眾中還有酧唱者麼僧問
L158n1652_p0079b04║法王宣令眾盈門龍象交叅禮世尊夜悟
L158n1652_p0079b05║明星即不問臨濟料揀請師分師云裂破
L158n1652_p0079b06║古今分明直指進云玉女丹泉起西湖雪
L158n1652_p0079b07║浪春如何是奪人不奪境師云人靣不知
L158n1652_p0079b08║何處去桃花依舊笑春風進云梅占羣芳
L158n1652_p0079b09║首神山瑞氣靈如何是奪境不奪人師云
L158n1652_p0079b10║有時擕杖孤峰頂劃斷山雲不放高進云
L158n1652_p0079b11║耿廟神燈照西湖水上行如何是人境兩
L158n1652_p0079b12║俱奪師云遠道絕行人大地無寸土進云
L158n1652_p0079b13║甓社湖珠耀寒光射斗牛如何是人境俱
L158n1652_p0079b14║不奪師云春賞文游臺上望錦帆幾片下
L158n1652_p0079b15║揚州進云料揀已蒙師指示如今佛法囑
L158n1652_p0080a01║何人師云橫身當宇宙一句定綱宗進云
L158n1652_p0080a02║學人分上又作麼生師打云正好喫棒乃
L158n1652_p0080a03║云不登寶位頓棄金城獨坐雪山蘆芽穿
L158n1652_p0080a04║膝朔風凜凜嚴霜冽冽夜靜一天星皎潔
L158n1652_p0080a05║爍破瞿曇鐵靣門却是眼中已着屑驀豎
L158n1652_p0080a06║拂子召大眾云還委悉麼今朝釋迦老子
L158n1652_p0080a07║覩明星悟道在拂子頭上放大光明驚天
L158n1652_p0080a08║動地轉大法輪歎言善哉一切眾生皆具
L158n1652_p0080a09║如來智慧德相只因妄想執着不能證得
L158n1652_p0080a10║爾等諸人諦信得及頭頂天腳履地圓陀
L158n1652_p0080a11║陀光爍爍豎窮三際橫徧十方𪻅猴古鏡
L158n1652_p0080a12║露柱懷胎千年無影𣗳今時沒底靴總是
L158n1652_p0080a13║諸人智慧德相若喚作智慧德相即迷頭
L158n1652_p0080a14║認影畢竟如何覷破星前光影子威音那
L158n1652_p0080a15║畔絕商量。
L158n1652_p0080b01║佛誕日上堂僧問世尊初生九龍吐水灌
L158n1652_p0080b02║沐金軀即不問初生意旨是如何師云新
L158n1652_p0080b03║出猫兒強似虎攪動乾坤驚殺人進云初
L158n1652_p0080b04║生意旨蒙師指即今說法是如何師云杲
L158n1652_p0080b05║日正當空乃云如來乘願下天來應世金
L158n1652_p0080b06║輪出禍胎指地指天開大口無端平地起
L158n1652_p0080b07║風雷雖有跨龍鼓浪之雄擒虎㧞山之勇
L158n1652_p0080b08║誰知只解慎初不解護末一條性命又落
L158n1652_p0080b09║在雲門手裏一棒打殺與狗子喫可謂重
L158n1652_p0080b10║賞之下必有勇夫今承眾信敦請山僧揄
L158n1652_p0080b11║揚正法慶讚聖誕且道山僧慶讚底是雲
L158n1652_p0080b12║門打殺底是若道雲門是孤負山僧舌頭
L158n1652_p0080b13║拖地若道山僧是又孤負雲門畢竟合作
L158n1652_p0080b14║麼生石女喚回三界夢木人坐斷六門機
L158n1652_p0080b15║中秋上堂對一說倒一說黑如漆白如雪
L158n1652_p0081a01║崚嶒孤卓透玲瓏一條脊梁硬似鐵有時
L158n1652_p0081a02║踏着軟如綿攢簇得來眉毛結會作玄宗
L158n1652_p0081a03║佛印心羞殺瞿曇靣門熱通身手眼殺活
L158n1652_p0081a04║機掉棒虛空打落月銀漢無聲轉玉盤亘
L158n1652_p0081a05║古靈明無間缺大眾既是無間缺兩儀未
L158n1652_p0081a06║判之先一點靈光落在甚麼處還委悉麼
L158n1652_p0081a07║不見道真金元混泥沙內荊璞由來韞石
L158n1652_p0081a08║中。
L158n1652_p0081a09║上堂無雲峰頂徹湧空刦金烏枯木堂前
L158n1652_p0081a10║暗消剛骨紅影達者深入閫奧作家格外
L158n1652_p0081a11║權𢖍無孔笛橫吹倒吹破甑子七零八落
L158n1652_p0081a12║寒山拾得不知名豐干尚且難摸索擲下
L158n1652_p0081a13║拂子云諸人切莫亂卜度。
L158n1652_p0081a14║上堂祖師言教如塗毒皷擊着喪身失命
L158n1652_p0081a15║衲僧機筈似箭鋒相拄撩着穿過髑髏有
L158n1652_p0081b01║此機用方為作家宗匠與人剪除愛網㧞
L158n1652_p0081b02║斷疑根俾他貧者得大寶珠富者赤骨𩪸
L158n1652_p0081b03║地銳脫見聞光吞萬象氣絕諸塵機超空
L158n1652_p0081b04║刦之前心包宇宙之外收卷也大地無寸
L158n1652_p0081b05║土縱橫也逼塞太虛空萬法全彰毫髮無
L158n1652_p0081b06║間剷斷千差了然無礙到者田地釋迦也
L158n1652_p0081b07║無插嘴處德山棒喝誑嬰兒。
L158n1652_p0081b08║上堂黃龍三關跛驢腳踏斷趙州家畧彴
L158n1652_p0081b09║佛手展開向上機曠刦已來者一着人人
L158n1652_p0081b10║出處有生緣洞明彈指超無學殊不知諸
L158n1652_p0081b11║人生緣處上與諸佛同條下與含生共體
L158n1652_p0081b12║居聖而聖處凡而凡對萬物而異其形立
L158n1652_p0081b13║三綱以美其德包羅天地法界全彰所以
L158n1652_p0081b14║個事惟佛與佛乃能究盡諸法實相者話
L158n1652_p0081b15║猶是如來禪若論祖師禪別有一路不見
L158n1652_p0082a01║道行到水窮山盡處須知別有一壺天。
L158n1652_p0082a02║上堂僧問九重先唱導三覺獨為尊太白
L158n1652_p0082a03║家風舊曹源氣象新如何是臨濟宗師云
L158n1652_p0082a04║青天白日起雷霆進云如何是雲門宗師
L158n1652_p0082a05║云奪皷攙旗天地震進云如何是溈仰宗
L158n1652_p0082a06║師云虛空裏畫簸箕進云如何是曹洞宗
L158n1652_p0082a07║師云黑狗爛銀蹄進云如何是法眼宗師
L158n1652_p0082a08║云賊身已露了也進云恁麼則春色無高
L158n1652_p0082a09║下花枝有短長師云莫將閒學解埋沒祖
L158n1652_p0082a10║師心乃云言前的旨頂上真機大則包含
L158n1652_p0082a11║無邊法界細則蟭螟眼裏藏身出沒卷舒
L158n1652_p0082a12║直下頓超情見孤明壁立翻身坐破漆桶
L158n1652_p0082a13║如龍得水似虎靠山拈龜毛拂穿却衲僧
L158n1652_p0082a14║鼻孔用兔𧢲杖擉瞎達磨眼睛有此機用
L158n1652_p0082a15║可以弘範三界賑濟四生且當處湛然又
L158n1652_p0082b01║作麼生鐵蛇鑽不破佛眼覷無門。
L158n1652_p0082b02║歲旦上堂佛法無新舊人有老少顏儉生
L158n1652_p0082b03║節孝義道出大豐年育生萬物運轉三陽
L158n1652_p0082b04║玄機戢於朕兆法性充乎太虛昭昭耳目
L158n1652_p0082b05║之間晃晃色塵之外若能轉物即同如來
L158n1652_p0082b06║至此不聖而聖不尊而尊更說甚麼真如
L158n1652_p0082b07║菩提湼槃妙心正法眼藏狗子佛性總是
L158n1652_p0082b08║熱碗鳴聲然雖如是政當祝聖一句作麼
L158n1652_p0082b09║生道齊天一統歸王化萬國咸臨賀聖朝
L158n1652_p0082b10║師寓泰郵彌陀庵大悲誕日上堂乃拈拄
L158n1652_p0082b11║杖召大眾云觀音降生了也還見麼離色
L158n1652_p0082b12║求觀非正見以拄杖擊香几云說法了也
L158n1652_p0082b13║還聞麼離聲求聽非真聞以兩手托起拄
L158n1652_p0082b14║杖云觀音菩薩將錢買餬餅放下却是饅
L158n1652_p0082b15║頭諸人會得此意麼設或未能山僧為汝
L158n1652_p0083a01║下個註腳三丈大光錢買個油餬餅喫得
L158n1652_p0083a02║飽膨脝夜來捉虱蚤睡時不顧失却鼻天
L158n1652_p0083a03║早起來拾得口兩耳卓朔笑咍咍踏着秤
L158n1652_p0083a04║錘翻筋斗摟搜頭夜半走十字街頭大哮
L158n1652_p0083a05║吼且道吼個甚麼大悲菩薩高沙城裏縣
L158n1652_p0083a06║羊賣狗擲下拄杖云覿靣不逢下坡快走。
L158n1652_p0083a07║上堂僧問當軒毒皷即不問如何是句到
L158n1652_p0083a08║意不到師云有頭無尾進云如何是意到
L158n1652_p0083a09║句不到師云舌頭不得力進云如何是意
L158n1652_p0083a10║句俱到師云坐斷乾坤進云如何是意句
L158n1652_p0083a11║俱不到師云也是個藞苴漢進云有意看
L158n1652_p0083a12║山山轉好無心合道道相應師云如何是
L158n1652_p0083a13║你無心處僧一喝師云却有心在乃云體
L158n1652_p0083a14║會大道至理玄深佛口莫能宣達磨覷不
L158n1652_p0083a15║破於中寂而常照覺妄歸真照而常寂覺
L158n1652_p0083b01║真斷妄直令正眼廓開突露無見頂相珠
L158n1652_p0083b02║回玉轉體用現前擲大千於方外捲沙界
L158n1652_p0083b03║於毫端毒藥醍醐攪成一片黃金瓦礫搓
L158n1652_p0083b04║作一團散作山河大地春總成華藏香水
L158n1652_p0083b05║海重重攝入無非菩提道塲剎剎圓融盡
L158n1652_p0083b06║是遮那佛事且如何是向上一路螻蟻負
L158n1652_p0083b07║鐵上須彌蚯蚓抹過新羅國。
L158n1652_p0083b08║端午上堂佳節欣逢五月午黑臉鍾馗騎
L158n1652_p0083b09║艾虎手提蒲劍利如風小鬼聞之皆舌吐
L158n1652_p0083b10║𧢲黍高堆奠屈原江村是處龍舟舞勝似
L158n1652_p0083b11║衲僧峻㨗機翻身上下力須努欲出沉淪
L158n1652_p0083b12║用此心切須到岸入寶所或有來者請上
L158n1652_p0083b13║船觀音把舵山僧搖櫓驀拈拄杖作搖櫓
L158n1652_p0083b14║勢云囉哩嗹囉哩嗹便下座。
L158n1652_p0083b15║上堂僧問向上宗乘即不問臨濟照用請
L158n1652_p0084a01║師宣師云一棒一條痕進云如何是先照
L158n1652_p0084a02║後用師云假鷄聲韻難瞞我不肯糊塗放
L158n1652_p0084a03║過關進云如何是先用後照師云寰中天
L158n1652_p0084a04║子敕塞外將軍令進云如何是照用同時
L158n1652_p0084a05║師云頂門三千腦後八百進云如何是照
L158n1652_p0084a06║用不同時師云有時把住有時放行進云
L158n1652_p0084a07║照用蒙師指透關意若何師云汝喫得山
L158n1652_p0084a08║僧棒也未僧喝師云放過一着乃云三春
L158n1652_p0084a09║倐過九夏已來桃花凋卸李花正開黃鸝
L158n1652_p0084a10║上翠柳白鷺立青苔分明西祖意入眼即
L158n1652_p0084a11║成埃此話人中有境境中有人頭頭非外
L158n1652_p0084a12║物一一本來心所以無邊剎海自他不隔
L158n1652_p0084a13║於纖毫十世古今始終不離於當念若乃
L158n1652_p0084a14║廓開耳目於心懷掃蕩無明於性窟人境
L158n1652_p0084a15║雙泯是非杳忘可以駕慈航觀斷岸超三
L158n1652_p0084b01║界度眾生舒卷自繇得大無畏畢竟有何
L158n1652_p0084b02║主宰便恁麼提㧞於人錦標若在手豈怕
L158n1652_p0084b03║浪[山/(險-(人*人)+(烈-列))]𭗲卓拄杖下座。
L158n1652_p0084b04║上堂佛法言詮盡屬時人功幹祖師玄妙
L158n1652_p0084b05║悉涉聖解凡情故見不能超諸色相語不
L158n1652_p0084b06║能達本歸真稍有絲毫碍胷障蔽自己悟
L158n1652_p0084b07║門直令我執蕩盡人法雙忘摩醯手眼頓
L158n1652_p0084b08║開直透玄關錮鏴方可以顯大機用運大
L158n1652_p0084b09║鉗鎚煆煉凡聖眾中還有不受人鉗鎚者
L158n1652_p0084b10║麼除却黃龍頭𧢲外其餘盡是赤斑蛇。
L158n1652_p0084b11║上堂即心即佛夜叉頭上火車輪非心非
L158n1652_p0084b12║佛腦後突出遼天鶻擬聽寂無聲好手難
L158n1652_p0084b13║摸索觸着震動虛空放下填溝塞壑個事
L158n1652_p0084b14║只在目前莫將言語卜度既非言語卜度
L158n1652_p0084b15║畢竟意作麼生啼得血流無用處不如緘
L158n1652_p0085a01║口過殘春。
L158n1652_p0085a02║大悲誕日上堂普門機花市螟蛉夜放光
L158n1652_p0085a03║塵剎身金谷黃鸝鳴翠柳慈心廣應劈開
L158n1652_p0085a04║螃蛤見形容說法無私入佛入魔常自在
L158n1652_p0085a05║可謂頭頭妙用處處真機汝等諸人要與
L158n1652_p0085a06║大悲菩薩相見麼畫閣繡庭鳥啼花笑如
L158n1652_p0085a07║斯領略頓入圓通山僧與麼告報還信得
L158n1652_p0085a08║及麼祇在目前常顯現奚須天竺洛伽山。
L158n1652_p0085a09║上堂二十年前說法慣說脫空話拈出無
L158n1652_p0085a10║義語塞斷人咽喉二十年後說法真語者
L158n1652_p0085a11║實語者不誑語者使他即能領會何謂二
L158n1652_p0085a12║十年前無老婆心二十年後有老婆心山
L158n1652_p0085a13║僧與麼為人諸人還信得及麼不見道真
L158n1652_p0085a14║金自有真金價終不和沙賣與人。
L158n1652_p0085a15║都察院容庵馮居士請上堂當軒按劍唬
L158n1652_p0085b01║得西河獅子擲騰毒皷震天驚起南山鱉
L158n1652_p0085b02║鼻鼓舞上至三十三天下至水輪空際遇
L158n1652_p0085b03║着巡海夜叉正打瞌睡穿過他鼻孔忽然
L158n1652_p0085b04║打個噴嚏將謂無明火發攛潛蟭螟眼裡
L158n1652_p0085b05║諸人還委悉麼山僧盡力提掇個事只是
L158n1652_p0085b06║罕遇知音今日幸有明眼居士在座下舉
L158n1652_p0085b07║着必知落處何謂也皆因久叅尊宿深明
L158n1652_p0085b08║向上常扣玄關曾遊法海繇是夙植善根
L158n1652_p0085b09║所以今時敏㨗為皇家之柱石作法門之
L158n1652_p0085b10║標幟格外提持為尋知己且如何是知己
L158n1652_p0085b11║事露柱懷胎知娩意燈籠着褲破[毯-炎+藍]𣯶。
L158n1652_p0085b12║燕京順天府海會寺語錄
L158n1652_p0085b13║順治丙申年師在高郵州彌陀庵受京都
L158n1652_p0085b14║宰官居士等請於五月進院至。
L158n1652_p0085b15║山門云盡大地是個解脫門因甚把手拽
L158n1652_p0086a01║不入以拄杖一劃云象龍歸海會雲水盡
L158n1652_p0086a02║朝宗。
L158n1652_p0086a03║大殿佛身無為不墮諸數坐斷十方全身
L158n1652_p0086a04║獨露以目顧左右云普。
L158n1652_p0086a05║伽藍堂鋪金買地秉燭有天摧邪輔正神
L158n1652_p0086a06║力無偏山僧今到此酧汝一爐烟。
L158n1652_p0086a07║祖師堂西天東土皆已懸羊賣狗知他是
L158n1652_p0086a08║聖是凡到底無人識你咄。
L158n1652_p0086a09║方丈獅子窟栴檀林當陽踞坐威德驚人
L158n1652_p0086a10║若是野干徒張口鳴個中還有獅子兒麼
L158n1652_p0086a11║出來哮吼看喝一喝便據坐。
L158n1652_p0086a12║結制上堂師至法座前拈請啟云覿靣分
L158n1652_p0086a13║付不待文詞一句投機目前了徹若能委
L158n1652_p0086a14║悉即知摩詰與佛鼻孔通同或有所疑煩
L158n1652_p0086a15║與維那道破令四眾咸知宣畢以拄杖指
L158n1652_p0086b01║法座云曲彔木床十分險峻今日山僧不
L158n1652_p0086b02║顧危亡直向其間全提正令遂陞座拈香
L158n1652_p0086b03║云此瓣香曠刦培根價倍三千之重當今
L158n1652_p0086b04║現瑞位超九五之尊𤑔向爐中端為祝延
L158n1652_p0086b05║今上皇帝萬歲萬安伏願龍綸遠播含日月
L158n1652_p0086b06║之光華鳳詔遐宣布唐虞之風化此瓣香
L158n1652_p0086b07║光騰牛斗威鎮山河𤑔向罏中奉為滿朝
L158n1652_p0086b08║經文緯武宰輔尊官及本寺護法居士伏
L158n1652_p0086b09║願共證厥中之道同登不二之門此瓣香
L158n1652_p0086b10║不從鷲嶺拾得亦非少室拈來自因航海
L158n1652_p0086b11║梯山叅幾員知識末梢遇着一個惡辣阿
L158n1652_p0086b12║師遭他毒手汗衫從此卸下今日不敢囊
L158n1652_p0086b13║藏𤑔向爐中供養雲間明發堂上百癡元
L158n1652_p0086b14║老和尚以酧法乳之恩遂斂衣敷座師云
L158n1652_p0086b15║兔𧢲拶開空界月龜毛釣取碧潭龍從來
L158n1652_p0087a01║作畧超今古獨坐當軒振祖風眾中還有
L158n1652_p0087a02║成褫者麼僧問海會新開爐鞲未審如何
L158n1652_p0087a03║煆煉凡聖師云靈丹一粒點鐵成金進云
L158n1652_p0087a04║恁麼則紅爐上一點雪也師云也須照顧
L158n1652_p0087a05║眉毛僧喝師便打云火箭射汝頂門也不
L158n1652_p0087a06║知問丹鳳呈祥瑞金毛降帝都法王登寶
L158n1652_p0087a07║座祝聖事如何師云巖松長擁翠進云麗
L158n1652_p0087a08║日光明殿逍遙兜率宮如何是主中主師
L158n1652_p0087a09║云坐斷牢關絕無朕跡進云文光彰祖道
L158n1652_p0087a10║翰墨灑林香如何是主中賔師云且看閙
L158n1652_p0087a11║市徃來人進云妙道安天下功勳報國家
L158n1652_p0087a12║如何是賔中主師云白雲飛出岫明月一
L158n1652_p0087a13║輪高進云叅罷全無事歸來休問程如何
L158n1652_p0087a14║是賔中賔師云相識滿天下知心能幾人
L158n1652_p0087a15║進云賔主言無異問答理周全師云知音
L158n1652_p0087b01║知後更誰知進云人天眾前焉敢造次師
L158n1652_p0087b02║云止止不須說我法妙難思乃云法幢初
L158n1652_p0087b03║建條令始行龍歸海會鳳舞丹庭𡨋契本
L158n1652_p0087b04║有不昧正因了無虧欠洞達圓明歷萬古
L158n1652_p0087b05║而不朽運四序以常新展則彌綸宇宙𭣣
L158n1652_p0087b06║則包納乾坤既然如是因甚麼又畫地為
L158n1652_p0087b07║罏重經煆煉喝一喝云換骨洗腸重整頓
L158n1652_p0087b08║通身是口也須叅復舉蘇東坡叅玉泉禪
L158n1652_p0087b09║師問官人高姓坡云姓秤玉云是甚麼秤
L158n1652_p0087b10║坡云稱天下長老底秤玉便喝云且道者
L158n1652_p0087b11║一喝重多少坡無語師召大眾云者裡合
L158n1652_p0087b12║下得甚麼語良久云玉泉舌頭拖地東坡
L158n1652_p0087b13║眉毛廝結如是批判莫謂山僧饒舌。
L158n1652_p0087b14║上堂僧問秘密如來藏敷揚義理玄提持
L158n1652_p0087b15║向上事本不在言詮如何是向上句師云
L158n1652_p0088a01║玉筯撑虎口進云某甲會也師云作麼作
L158n1652_p0088a02║麼進云三腳錦魚禮金剛師云錯會不少
L158n1652_p0088a03║問臨濟三頓棒挑翻海底燈大千虀粉碎
L158n1652_p0088a04║烈焰轉騰騰海底金燈即不問四大部洲
L158n1652_p0088a05║人何處安身立命師云芻狗吠時明月上
L158n1652_p0088a06║木鷄啼處夜光寒僧喝師便棒進云真是
L158n1652_p0088a07║個老賊師云却被闍𥠖看破乃云海會無
L158n1652_p0088a08║邊際須乘般若舟一篙撑到岸歸家即便
L158n1652_p0088a09║休既是到家便可入佛國土成就眾生闇
L158n1652_p0088a10║中為炬燭險處作津梁花街柳巷現聖示
L158n1652_p0088a11║凡爐炭護湯應機接物譬如即今有三種
L158n1652_p0088a12║病人來合作麼生接他瘖瘂者來教伊說
L158n1652_p0088a13║又說不得瞽者來擎拳豎拂他又不見聾
L158n1652_p0088a14║者來將言句接他又不聞玄沙恁麼道通
L158n1652_p0088a15║身手眼莫能醫海會則不然自有權巧接
L158n1652_p0088b01║他直使個個瞥地知歸瘖瘂者指他觀鼻
L158n1652_p0088b02║端白瞽目者教念聰明王咒聾聵者驀頭
L158n1652_p0088b03║便棒管教直下領會祗如今日檀信設齋
L158n1652_p0088b04║供養此三種人有何利益不見道端坐受
L158n1652_p0088b05║供養施主常安樂。
L158n1652_p0088b06║工部節慎庫郝良弼居士請上堂僧問海
L158n1652_p0088b07║宇名揚振祖綱法筵大啟象龍驤靈山會
L158n1652_p0088b08║上拈花事四眾憑師為舉揚師云木馬嘶
L158n1652_p0088b09║時天地轉進云今日居士設齋如何慶讚
L158n1652_p0088b10║師云斬新日月特地乾坤進云超羣須是
L158n1652_p0088b11║英靈漢勝敵還他獅子兒師云也須喫棒
L158n1652_p0088b12║始得傅明哲居士問向上一路千聖不傳
L158n1652_p0088b13║未審和尚作麼生師云不是容易道將來
L158n1652_p0088b14║進云恁麼則古佛再來傳心印師云山僧
L158n1652_p0088b15║從來無一法與人進云豈無現在老龐公
L158n1652_p0089a01║師便喝乃云建大法幢擊大法皷演大法
L158n1652_p0089a02║義必仗有力英才全身擔荷撑門拄戶輔
L158n1652_p0089a03║揚祖道如龍得水似虎靠山光彩林泉壯
L158n1652_p0089a04║偉家風今日郝公因為監院表帥叢林請
L158n1652_p0089a05║演宗乘令汝等知有向上事心佛眾生三
L158n1652_p0089a06║無差別若能一念回光冷地裡忽然退步
L158n1652_p0089a07║踏着鎮州一個大蘿蔔頭臨濟四賔主雲
L158n1652_p0089a08║門乾屎橛洞山麻三觔楊岐鐵酸𨢝總在
L158n1652_p0089a09║裡許一會百會一了百了佛祖欺汝不得
L158n1652_p0089a10║方可每日擕笻江上望數株松栢倚斜陽
L158n1652_p0089a11║諸山請上堂僧問天性彌寰宇當陽寶鏡
L158n1652_p0089a12║懸一毛吞巨海洞徹見根源西天三大士
L158n1652_p0089a13║說法度何人師云打破虛空全無靶柄進
L158n1652_p0089a14║云承師點出摩醯眼覷破三千及大千師
L158n1652_p0089a15║云如何是摩醯眼僧豎拳師云弄精䰟漢
L158n1652_p0089b01║乃云唱起德山歌打動禾山皷觀音為船
L158n1652_p0089b02║主勢至便搖擼何謂今日諸山禪德設齋
L158n1652_p0089b03║迎請菩薩子到海會應供雖堂前不曾作
L158n1652_p0089b04║舞猶勝金牛三步但有一問有一人終日
L158n1652_p0089b05║喫飯不道飽有一人終日不喫飯不道饑
L158n1652_p0089b06║如此二人那個合受供養若是明眼作家
L158n1652_p0089b07║舉着便知落處雖然如是且道衲子尋常
L158n1652_p0089b08║在什麼處行履復云從教千聖莫能知。
L158n1652_p0089b09║
L158n1652_p0089b10║明覺聰禪師語錄卷第六
L158n1652_p0089b11║音釋
L158n1652_p0089b12║埠（同步舶船埠頭水瀕也）。醨（鄰溪切音離薄酒也）。簸（波上聲揚米去
L158n1652_p0089b13║糠也）。筯（治據切音住匙筯也）。