L158n1652_p0090a01║明覺聰禪師語錄卷第七　　　　貌七
L158n1652_p0090a02║嗣法門人德正編
L158n1652_p0090a03║燕京順天府海會寺語錄
L158n1652_p0090a04║上堂僧問天地玄黃一盞燈日月盈昃照
L158n1652_p0090a05║分明男效才良匡佛祖孝當竭力作麼生
L158n1652_p0090a06║師云踏着上頭關棙子一毫端上便翻身
L158n1652_p0090a07║僧呈坐具云全憑者個為標格不落凡情
L158n1652_p0090a08║亘古今師云戴冠碧兔立庭栢鼓翅烏𪚴
L158n1652_p0090a09║飛上天進云將此身心奉塵剎是則名為
L158n1652_p0090a10║報佛恩師云如何是汝知恩處進云父慈
L158n1652_p0090a11║子孝師云心身奉道有幾人乃云爐鞲之
L158n1652_p0090a12║所多鈍鐵良醫之門足病夫賣紙三年欠
L158n1652_p0090a13║鬼錢做酒一生少酒債海會開個生藥舖
L158n1652_p0090a14║不賣甘草甜人嘴單賣個金剛眼睛但有
L158n1652_p0090a15║人來辨他邪正剪除膏肓使伊做個脫洒
L158n1652_p0090b01║道人平生慶快有般漢不受人鍼錐痛劄
L158n1652_p0090b02║可歎胡人飲乳返怪良醫復舉臨濟四喝
L158n1652_p0090b03║一喝金剛王寶劍師云光鋩射斗寒一喝
L158n1652_p0090b04║踞地獅子師云觸着毫端如雷哮吼一喝
L158n1652_p0090b05║探竿影草師云問汝福州橄欖還我漢地
L158n1652_p0090b06║生薑一喝不作一喝用師云有時縱奪有
L158n1652_p0090b07║時不縱奪大眾海會舉此四喝若會此意
L158n1652_p0090b08║任汝諸人開眼閉眼總喝得脫或未諳不
L158n1652_p0090b09║可胡喝亂喝不見興化道直饒喝得山僧
L158n1652_p0090b10║上三十三天撲下地待我甦醒起來向汝
L158n1652_p0090b11║道未在何謂龍蛇易辨衲子難瞞。
L158n1652_p0090b12║臘八日司吏院丞院王公請上堂乃云踰
L158n1652_p0090b13║城夜半出皇宮玉馬驄驄上雪峯六年冷
L158n1652_p0090b14║坐蘆穿膝一衲遮寒麻麥充頓捨金輪剃
L158n1652_p0090b15║鬚髮修真達道證圓通霜天夜靜明星現
L158n1652_p0091a01║爍破瞿曇碧眼瞳今日釋迦得道良辰諸
L158n1652_p0091a02║人還會得悟底道理麼如或不薦海會畧
L158n1652_p0091a03║露個消息豎起拂子云者個是瞿曇親悟
L158n1652_p0091a04║底成等正覺菩薩悟者個入佛國土教化
L158n1652_p0091a05║眾生聖人悟者個道冠古今德配天地宰
L158n1652_p0091a06║官悟者個頓入不二門獲證金剛體衲僧
L158n1652_p0091a07║悟者個權𢖍佛祖𪚴鑑古今且道此時丞
L158n1652_p0091a08║院臨寺請陞此座還悟者個也無以拂子
L158n1652_p0091a09║一拂云男兒自有衝霄志不向如來行處
L158n1652_p0091a10║行。
L158n1652_p0091a11║中期上堂今朝冬月初一羅㬋計孛星正
L158n1652_p0091a12║在衲僧頂𩕳上作祟欲眠不得眠欲坐不
L158n1652_p0091a13║得坐晝夜不得安然畢竟以何治之山僧
L158n1652_p0091a14║昔年行脚學得個符咒訣法今日為汝諸
L158n1652_p0091a15║人袪遣去若能拶出一身白汗方乃慶快
L158n1652_p0091b01║平生以拄杖卓云是大明咒是大神咒是
L158n1652_p0091b02║無上咒是無等等咒又以拄杖向空五點
L158n1652_p0091b03║云金木水火土甲乙丙丁午靈符貼堂前
L158n1652_p0091b04║床下安些土復卓拄杖云袪遣已竟雖然
L158n1652_p0091b05║如是汝等諸人切忌動着若動着即禍生
L158n1652_p0091b06║莫怪海會無手段各自珍重。
L158n1652_p0091b07║上堂頂𩕳具眼辨䧟虎之機肘後靈符撥
L158n1652_p0091b08║千鈞之弩把住也眉鋒藏雪刃放開也舌
L158n1652_p0091b09║上起殷雷震碎野狐窟劈開荊棘林放出
L158n1652_p0091b10║九尾毒蟲咬殺南山白額嚇得須彌起舞
L158n1652_p0091b11║海水奔騰深沙神發怒把東海龍王一摑
L158n1652_p0091b12║萬𣲖聲消雲散天清風和月朗見山是山
L158n1652_p0091b13║見水是水且道還有過也無不見道直饒
L158n1652_p0091b14║不見一法猶是半提若要全提更須吃棒
L158n1652_p0091b15║始得復有一偈舉似大眾施者不易拈將
L158n1652_p0092a01║來龍象端居受飽齋若到心空及第處四
L158n1652_p0092a02║恩總報福無涯。
L158n1652_p0092a03║送法衣至請上堂僧問大庾嶺頭提不起
L158n1652_p0092a04║曹溪至此不相傳今日海會又作麼生師
L158n1652_p0092a05║云通身受用添光彩進云彤霞燦燦撥動
L158n1652_p0092a06║金鍼如何是無相福田衣師云團圞無縫
L158n1652_p0092a07║𦉑四靣絕玲瓏進云世尊道今付無法時
L158n1652_p0092a08║法法何曾法和尚如何折合師云明破即
L158n1652_p0092a09║不堪僧便喝師云莫亂吠問昔時金襴今
L158n1652_p0092a10║日袈裟且道是同是別師云闌干雖共倚
L158n1652_p0092a11║山色不同觀進云如何是袈裟的體師云
L158n1652_p0092a12║要搭便搭進云如何是袈裟的用師便打
L158n1652_p0092a13║僧禮拜師乃云吳綾蜀錦出自天然玉線
L158n1652_p0092a14║金鍼良工製就依佛條例遵佛式儀彤霞
L158n1652_p0092a15║片片映水紅金光晃晃燦日赤團圞無向
L158n1652_p0092b01║背方正透玲瓏展開也縵天蓋地披起也
L158n1652_p0092b02║豎教扶宗表裏洞徹內外端嚴所以發心
L158n1652_p0092b03║造者感得紫金光聚福慧圓明披此衣者
L158n1652_p0092b04║天龍見之密護鬼神聞之欽崇從上諸聖
L158n1652_p0092b05║授手相傳續佛慧命如是功德不以世求
L158n1652_p0092b06║且山僧披衣陞座合作麼生海神知貴不
L158n1652_p0092b07║知價留與人間光照夜。
L158n1652_p0092b08║嵗旦上堂僧問天清地寧萬物咸新世安
L158n1652_p0092b09║道泰人樂昇平請師登寶座祝聖意如何
L158n1652_p0092b10║師云金枝挺秀玉葉芬芳進云金爐不斷
L158n1652_p0092b11║千年火玉殿長明萬嵗燈師云照燭無高
L158n1652_p0092b12║下流光徧界輝進云法輪常轉無今古佛
L158n1652_p0092b13║日增輝宇宙春師云阿誰不仰此玄風乃
L158n1652_p0092b14║云龍章肇化育之初鳳曆推建寅之朔三
L158n1652_p0092b15║陽漸暖萬象含春士庶咸安時亨道泰國
L158n1652_p0093a01║無饑饉之憂市有鼓腹之歡以此佛日光
L158n1652_p0093a02║新法幢永固曹溪正脉衍𣲖流芳少室單
L158n1652_p0093a03║傳古今不墜撥轉最上真機廓開無相靣
L158n1652_p0093a04║目且人天景仰萬國朝元畢竟如何祝聖
L158n1652_p0093a05║祇將薰陸為三祝國祚綿綿日月長。
L158n1652_p0093a06║馮內翰請上堂僧問陞座鳴鐘鼓日輪正
L158n1652_p0093a07║當午官現維摩身獅子堂前舞內翰臨筵
L158n1652_p0093a08║即不問請師說法度迷津師云鐵牛踏破
L158n1652_p0093a09║千江月石虎吼生萬里風進云忽遇頂天
L158n1652_p0093a10║立地人來和尚作麼生接師云三頓烏藤
L158n1652_p0093a11║全正令進云恁麼則打麵還他州土麥唱
L158n1652_p0093a12║歌須是帝鄉人師云汝試唱看僧便喝師
L158n1652_p0093a13║云不堪諦聽問官清民安真難得法輪常
L158n1652_p0093a14║轉是如何師以拂子遶香爐云蘇嚕蘇嚕
L158n1652_p0093a15║娑婆訶進云大洋海底打鼓須彌頂上敲
L158n1652_p0093b01║鐘且道甚麼人得聞師云鐵甲烏𪚴火裡
L158n1652_p0093b02║坐崑崙著履水中行乃豎起拂子云者個
L158n1652_p0093b03║是第一義放下拂子云落在第二義了也
L158n1652_p0093b04║若向第一義會去何待山僧說黃道白腋
L158n1652_p0093b05║下剜襟不見首山道第一句薦得與佛祖
L158n1652_p0093b06║為師第二句薦得與人天為師第三句薦
L158n1652_p0093b07║得自救不了海會若是咬住牙關捩轉鼻
L158n1652_p0093b08║孔法堂前草深一丈事不獲已今日內翰
L158n1652_p0093b09║設供莫負誠衷况茲晨是人日古者道天
L158n1652_p0093b10║和人也和仁風動海宇法雨潤山河般若
L158n1652_p0093b11║靈苗秀心空及第歸頭頭皆合道克證六
L158n1652_p0093b12║波羅春風開竹戶坐看白雲窩阿呵呵了
L158n1652_p0093b13║然無別事靜處娑婆訶。
L158n1652_p0093b14║上堂僧問提起虛空粉碎放下海晏河清
L158n1652_p0093b15║向上一路即不問瑞雪騰空事若何師云
L158n1652_p0094a01║六花撩亂剪春風進云恁麼則銀花鋪遍
L158n1652_p0094a02║長安道處處笙歌樂太平師云錦上添花
L158n1652_p0094a03║又一重進云也少他不得師云狼藉不少
L158n1652_p0094a04║乃云雨雪紛紛正月天時當檀信種良田
L158n1652_p0094a05║心源慧水滋苗稼覺苑花開結果圓今承
L158n1652_p0094a06║眾信破雪到寺特為監院設齋恭請山僧
L158n1652_p0094a07║敷揚正法精進熏修念念發向上心時時
L158n1652_p0094a08║求無上道所以大力量人能行此事諸人
L158n1652_p0094a09║可知禮也祗如本監院為眾竭力一句作
L158n1652_p0094a10║麼生道赤骨稜稜扶法社恒常為眾道心
L158n1652_p0094a11║堅復舉雲門拈餬餅示眾云祗者個供養
L158n1652_p0094a12║兩浙人不供養北人師云大小雲門將常
L158n1652_p0094a13║住餬餅私做人情祗供兩浙人鄉情猶在
L158n1652_p0094a14║海會即不然者餬餅祗供養北人不供兩
L158n1652_p0094a15║浙人何謂捨近而趨遠不如當地得貨當
L158n1652_p0094b01║地便脫豈不美哉大眾還甘山僧恁麼道
L158n1652_p0094b02║否心不負人靣無慚色。
L158n1652_p0094b03║上元解制上堂僧問物有本末事有終始
L158n1652_p0094b04║曹洞君臣即不問雲門三句請師指示師
L158n1652_p0094b05║云酒逢知己飲詩向會人吟進云心融妙
L158n1652_p0094b06║理虛空小道契真如法界寬如何是函蓋
L158n1652_p0094b07║乾坤句師云你大我小不見邊表進云天
L158n1652_p0094b08║上有星皆拱北人間無水不朝東如何是
L158n1652_p0094b09║截斷眾流句師云一念無為十方坐斷進
L158n1652_p0094b10║云落花有意隨流水流水無情戀落花如
L158n1652_p0094b11║何是隨波逐浪句師云昨日長安市上過
L158n1652_p0094b12║倒騎驢子上高樓進云三句已蒙師指示
L158n1652_p0094b13║今朝解制事如何師云一條楖栗遊山海
L158n1652_p0094b14║緊帩芒鞋上五臺進云恁麼則眼底迢迢
L158n1652_p0094b15║皆客路草鞋今夜脫誰家師云入門須具
L158n1652_p0095a01║眼也要辨端倪乃云劃地為牢理伏君子
L158n1652_p0095a02║蒲鞭示恥法治小人汝等諸人未到海會
L158n1652_p0095a03║已前人人鼻孔遼天及到海會已後個個
L158n1652_p0095a04║眉毛廝結欲去不得去欲住不得住弗能
L158n1652_p0095a05║自繇自在今則禪那定出九旬已終放開
L158n1652_p0095a06║一線路頭任汝諸人大舒逸興玩賞花燈
L158n1652_p0095a07║繡巷錦街春雲擁鈿蘭臺畫閣香透珠簾
L158n1652_p0095a08║人天普集共樂豐年政當今日解制未審
L158n1652_p0095a09║諸人向甚處去緊帩芒鞋隨路去不知今
L158n1652_p0095a10║夜脫誰家。
L158n1652_p0095a11║素齋匡居士請上堂僧問法道匡扶頼素
L158n1652_p0095a12║齋靈山囑付未忘懷了明無位真人旨管
L158n1652_p0095a13║教凡胎入聖胎今日匡公壽誕請師何以
L158n1652_p0095a14║祝讚師云道果非遙菩提樹茂進云某甲
L158n1652_p0095a15║不恁麼道師云汝又作麼生進云一句無
L158n1652_p0095b01║私功德乳壽山福海聳須彌師云何須雪
L158n1652_p0095b02║上加霜乃云白䓻花開豁達文殊鼻孔黃
L158n1652_p0095b03║金菊綻獨露達磨眼睛明明西祖意頭頭
L158n1652_p0095b04║古佛機通方作家始解證明即知匡公深
L158n1652_p0095b05║信宗乘宿植般若方能窮究的旨廓開頂
L158n1652_p0095b06║門正眼蕩盡聖解凡情福慧圓滿壽同太
L158n1652_p0095b07║極如日麗天似月印海隨處作主遇緣即
L158n1652_p0095b08║宗且福壽全超意作麼生善人多吉慶天
L158n1652_p0095b09║然德不孤。
L158n1652_p0095b10║內翰馮胎僊為乃翁太師華誕請上堂僧
L158n1652_p0095b11║問綿延𤓰瓞壽筭無疆文星臨座請師讚
L158n1652_p0095b12║揚師云鶴住千年松𪚴現三山水進云玉
L158n1652_p0095b13║笏斑衣同慶祝金魚紫綬享遐齡師云若
L158n1652_p0095b14║明道一貫心空及第歸乃云浩蕩玄機水
L158n1652_p0095b15║底金烏天上鯉崢嶸法性包羅太極沒遮
L158n1652_p0096a01║攔所以天地同根萬物共體會萬物為己
L158n1652_p0096a02║者其惟聖人乎故此維摩現宰官身不昧
L158n1652_p0096a03║正因正見今為太翁華誕之辰敦請陞座
L158n1652_p0096a04║闡揚祖道山僧無甚奇言妙句即將渠家
L158n1652_p0096a05║受用底事借來畧申祝意天開良日瑞色
L158n1652_p0096a06║彌空庭前彩衣戲舞堂上奎璧聯輝喬木
L158n1652_p0096a07║芬芳蘭桂毓秀固為聖域儒匠永作皇家
L158n1652_p0096a08║柱石且道以何修證到此地位莫怪從前
L158n1652_p0096a09║多意氣他家曾謁聖明君。
L158n1652_p0096a10║結夏上堂僧問恢宏祖道喜逢人七尺烏
L158n1652_p0096a11║藤正令行是聖是凡同此際一回煆煉一
L158n1652_p0096a12║回新師云逼得烏𪚴鑽破壁進云辣手慣
L158n1652_p0096a13║曾烹佛祖紅爐常運大鉗錘師便打進云
L158n1652_p0096a14║棒頭指出衣中寶貧富都教得意歸師云
L158n1652_p0096a15║賣金不遇買金人乃云寂滅塲纖毫無繫
L158n1652_p0096b01║實相道沒可把捉若能一念頓開便見諸
L158n1652_p0096b02║佛出世針鋒頭上現法王身芥子孔中含
L158n1652_p0096b03║佛國土千峯頂上罵祖呵佛十字街頭指
L158n1652_p0096b04║鹿為馬諸人未到恁麼田地正好解下腰
L158n1652_p0096b05║包高掛鉢囊九旬安居圓覺伽藍大家相
L158n1652_p0096b06║聚喫莖虀亦免傍人話笑墮復云西天結
L158n1652_p0096b07║制以蠟人為驗圓悟遠祖云我此結制以
L158n1652_p0096b08║眉毛為驗海會結制以拄杖為驗且道與
L158n1652_p0096b09║古人是同是別喝一喝擲下拄杖。
L158n1652_p0096b10║舉耕月首座上堂南山竹為矢其性固剛
L158n1652_p0096b11║邠州鐵為刀其本固礪方可成其器用於
L158n1652_p0096b12║是建門庭振綱宗秉鉗鎚佩祖印須得英
L158n1652_p0096b13║靈俊子法門白眉竭力荷負志展洪機剪
L158n1652_p0096b14║霜花於翠竹驅雲霧於青山摘却肘後靈
L158n1652_p0096b15║符劈破虛空脊骨具此奔流作畧乃能扶
L158n1652_p0097a01║起沙盆大眾且如何是破沙盆脫或未諳
L158n1652_p0097a02║詣首座寮請問。
L158n1652_p0097a03║清明上堂三脚床下黑老鼠啣却鐵牛尖
L158n1652_p0097a04║尾巴崑崙倒騎佛殿脊無手仙人擎木叉
L158n1652_p0097a05║露柱彈箏歌雪曲石女堂前夜撒沙張公
L158n1652_p0097a06║喫酒李公醉我也怕喫趙州茶諸人若會
L158n1652_p0097a07║得此意即啞却山僧口如弗薦取且聽山
L158n1652_p0097a08║僧雜據品弄三月清明柳翠堤杜鵑血淚
L158n1652_p0097a09║染花枝斷烟寒食取榆火忠烈還他介子
L158n1652_p0097a10║推紙錢掛塚隨雲繞杯酒淋塋追遠思香
L158n1652_p0097a11║骨化作螻蟻穴雲鬟亂結蜘蛛絲過去百
L158n1652_p0097a12║骸俱潰散眼前生死事如何𢚩會取莫蹉
L158n1652_p0097a13║跎門前叠叠添新塚半是去年來哭人。
L158n1652_p0097a14║內苑萬善殿別山禪師請上堂高隱禁林
L158n1652_p0097a15║裡修齋出九重玄機相契合密運啟真風
L158n1652_p0097b01║法印方提起魔妖遠遁踪了知出世事心
L158n1652_p0097b02║豁證圓通諸人若會圓通處撮山河大地
L158n1652_p0097b03║為自己法身將自己法身作山河大地於
L158n1652_p0097b04║此事上也合理上也合若事上合去翠竹
L158n1652_p0097b05║黃花古佛心塵塵剎剎本來人能緣大小
L158n1652_p0097b06║諸色相觸目週遮徧界真若理上合去十
L158n1652_p0097b07║方國土一毛吞正體堂堂逈絕倫純淨光
L158n1652_p0097b08║生無染污縱橫到處獨為尊海會一向風
L158n1652_p0097b09║䂓嚴肅不露一機今因別山公敬出內苑
L158n1652_p0097b10║請敷正法誘出許多葛藤說事說理談玄
L158n1652_p0097b11║談妙大似靈𪚴行陸地手脚俱露祗如不
L158n1652_p0097b12║露鋒鋩處又作麼生𦏰羊掛角無踪跡獵
L158n1652_p0097b13║犬從教沒處尋。
L158n1652_p0097b14║佛誕上堂僧問金剛般若義無盡四相皆
L158n1652_p0097b15║空請師通師云本來無一物進云如何是
L158n1652_p0098a01║無我相師云無明袋子進云如何是無人
L158n1652_p0098a02║相師云古墓壇前石仲人進云如何是無
L158n1652_p0098a03║眾生相師云泥猪癩狗進云如何是無壽
L158n1652_p0098a04║者相師云空中陽燄水上浮漚進云親蒙
L158n1652_p0098a05║師指示海眾悉皆聞師云與汝沒交涉乃
L158n1652_p0098a06║云向上機末後句生鐵秤錘活活鋸一手
L158n1652_p0098a07║擡起一手搦敲打虛空鳴嚗嚗祗林劍普
L158n1652_p0098a08║化鐸雖然拈出顯家風究竟返成不的確
L158n1652_p0098a09║若不識玄旨徒勞下註腳更叅三十年鑽
L158n1652_p0098a10║破烏𪚴殼復召眾云今日檀那設齋為佛
L158n1652_p0098a11║慶誕且我衲僧分上以何報答不見道呵
L158n1652_p0098a12║佛罵祖。
L158n1652_p0098a13║解夏上堂破天關掀地軸裂知見網透靈
L158n1652_p0098a14║蛇窟正是衲僧轉身處淨躶躶赤灑灑虛
L158n1652_p0098a15║空包不住鐵匙挑不起孤巍巍靜悄悄不
L158n1652_p0098b01║被生死羅籠豈落凡情聖解恁麼叅禪稍
L158n1652_p0098b02║有衲子氣分然今解制臨行山僧分付諸
L158n1652_p0098b03║人須要頂門具正眼莫向人家虀甕淹殺
L158n1652_p0098b04║師五旬請上堂正眼頓開便見本來靣目
L158n1652_p0098b05║一念歸真了取無生實相動靜無寄出沒
L158n1652_p0098b06║周旋有時捏聚也細如粒米擲破太虛有
L158n1652_p0098b07║時放行也巨如須彌該通凡聖於此體用
L158n1652_p0098b08║雙行趯翻魔壘陰界無彼無此非古非今
L158n1652_p0098b09║不妨拈粟柄作禾莖移短壽作長年然孔
L158n1652_p0098b10║子云五十而知天命山僧今亦五十却自
L158n1652_p0098b11║不知本命元辰何謂如此自從劈破威音
L158n1652_p0098b12║界隨他顛倒趂風流。
L158n1652_p0098b13║師誕上堂明日正生辰一生是窮漢身躶
L158n1652_p0098b14║無衣穿肚饑無麥飯富貴陡然來海會寺
L158n1652_p0098b15║慶誕未審有何德諸公歡喜讚口甜心內
L158n1652_p0099a01║苦嘗把佛祖謗祗好貶向無生國打鼓普
L158n1652_p0099a02║請大家看諸人若識得山僧安身處不離
L158n1652_p0099a03║當處即是菩提道塲出入安居無非寂靜
L158n1652_p0099a04║圓覺生本不生滅本非滅覔之不見其形
L158n1652_p0099a05║用之雷轟電掣祗如不落凡聖機一句作
L158n1652_p0099a06║麼生道妙體本來無住相個中那許有蹤
L158n1652_p0099a07║繇。
L158n1652_p0099a08║御商人馮居士慶師誕請上堂竹韻松濤
L158n1652_p0099a09║衲僧巴鼻鶯鳴燕語摩詰家風明明向上
L158n1652_p0099a10║機玲瓏心印頭頭祖師意破落砂盆所以
L158n1652_p0099a11║閙市叢中識得天子百草頭上薦取老僧
L158n1652_p0099a12║一處洞明千差透脫獨露真常坐斷殊轍
L158n1652_p0099a13║諸人直下承當得去如賈客得寶如渡得
L158n1652_p0099a14║船累生受用居士今日與山僧慶誕畢竟
L158n1652_p0099a15║以何酧答人人獲證金剛體個個壽筭等
L158n1652_p0099b01║虛空機前一句超調御肘後靈符振祖風
L158n1652_p0099b02║吼林剃度上堂親近山僧已數載童真入
L158n1652_p0099b03║道會玄機今朝圓頂為僧相體掛如來無
L158n1652_p0099b04║垢衣出家者貴圖了生死學道者必要明
L158n1652_p0099b05║心性世出世間闢開覺路他方此界作大
L158n1652_p0099b06║醫王若能如是不負出家以此報答佛祖
L158n1652_p0099b07║以此報答國王以此報答父母以此報答
L158n1652_p0099b08║檀那常居正道入聖超凡自利利他均沾
L158n1652_p0099b09║利益如何是頓超底人玄機獨露超三際
L158n1652_p0099b10║白棒全提振五宗。
L158n1652_p0099b11║㫰藏經上堂乃云聲前一句鐵牛嚼不破
L158n1652_p0099b12║末後一着力士挽不回所以一念無為十
L158n1652_p0099b13║方坐斷直下打開寶藏一切修多羅了義
L158n1652_p0099b14║從此流出故云人人本具個個融通若凡
L158n1652_p0099b15║若聖體智同觀若俗若僧性相平等諸人
L158n1652_p0100a01║向此領荷得去不枉檀信請揚個事誦此
L158n1652_p0100a02║經者圓成佛果㫰此經者契證菩提祗如
L158n1652_p0100a03║[(冰-水+〡)*ㄆ]因結果合作麼生佛種從緣修了義覺
L158n1652_p0100a04║苑常開菡蓞花。
L158n1652_p0100a05║師至上方山兜率寺請上堂覔佛覔祖撥
L158n1652_p0100a06║火尋漚見性明心開眼說夢有知機識變
L158n1652_p0100a07║作家麼良久乃云莫言三界好風光兜率
L158n1652_p0100a08║名藍即上方開闢無人弘至道合山𦒿眾
L158n1652_p0100a09║請宣揚山僧既到此山推托不得况山僧
L158n1652_p0100a10║原是山中人只好說些山中話以塞來命
L158n1652_p0100a11║雲山潑黛儼然清淨法身虬栢流陰畢露
L158n1652_p0100a12║西來祖意松風宣般若山鳥弄真如崎嶇
L158n1652_p0100a13║崖竇宛然洞府仙居錦繡山川猶似蘭臺
L158n1652_p0100a14║古畫毘盧頂上正好撒手便行接引梯頭
L158n1652_p0100a15║𢚩須努力向上若到上方兜率別是一樣
L158n1652_p0100b01║乾坤常有高人遯跡於此所以稱為勝地
L158n1652_p0100b02║也山僧雖借此山勝境舉似諸人似諸人
L158n1652_p0100b03║莫作境話會若能根境一致理事圓融就
L158n1652_p0100b04║裡別有格外生機摘星臺上石女夜半織
L158n1652_p0100b05║出錦繡鴛鴦雲水洞前木人三更耕翻空
L158n1652_p0100b06║劫田地旋天韜畧掀嶽洪機棒頭敲出玉
L158n1652_p0100b07║麒麟喝下須彌翻觔斗到者裡文殊普賢
L158n1652_p0100b08║只得合掌攢眉臨濟德山管教退身有分
L158n1652_p0100b09║且如何道得轉身句金翅鳥王飛宇宙籬
L158n1652_p0100b10║邊燕雀閙啾啾復舉仰山和尚夢至兜率
L158n1652_p0100b11║內院說法見第一位尊者說法竟白云今
L158n1652_p0100b12║當第二座說法仰山起身白椎云摩訶衍
L158n1652_p0100b13║法離四句絕百非諦聽諦聽便下座次日
L158n1652_p0100b14║舉似溈山山云子入聖位了也大眾仰山
L158n1652_p0100b15║昔日夢至兜率院說法山僧今日親到兜
L158n1652_p0101a01║率院說法且道是同是別闌干雖共倚山
L158n1652_p0101a02║色不同觀。
L158n1652_p0101a03║御莊頭劉隆庵保安請上堂僧問白雲陞
L158n1652_p0101a04║滿座爽氣擁禪堂少室真消息請師為舉
L158n1652_p0101a05║揚師云夜半枕上罵彌陀進云謝師指示
L158n1652_p0101a06║師云借人文契賣人田乃云湛水連天碧
L158n1652_p0101a07║玉露滴芙蓉𧉨吟催夜織桂發噴秋風法
L158n1652_p0101a08║法普賢榻頭頭寶藏珍根境須會合佛法
L158n1652_p0101a09║無兩般諸人若信得及有情無情皆等如
L158n1652_p0101a10║來之妙體是相非相悉是遮那之真身劉
L158n1652_p0101a11║居士既從今日懺悔之後了脫幻相空花
L158n1652_p0101a12║剷斷病根妄蒂慧果發茂頓契無生畢竟
L158n1652_p0101a13║以何修證發願誠心皈佛道菩提增長病
L158n1652_p0101a14║魔消。
L158n1652_p0101a15║結制上堂秋風蕭瑟動園林玉桂清香綻
L158n1652_p0101b01║熳金物物全彰西祖意何用安心更覔心
L158n1652_p0101b02║眾中還有作家者麼出來證據看僧問昔
L158n1652_p0101b03║趙州向南方行腳今和尚至北地開堂且
L158n1652_p0101b04║道是同是別師云天高寒地厚暖進云祗
L158n1652_p0101b05║如火爐頭有個賓主句至今無人舉着又
L158n1652_p0101b06║作麼生師云人天眾前頼汝舉唱進云恁
L158n1652_p0101b07║麼則掬水月在手弄花香滿衣師云攀花
L158n1652_p0101b08║原是攀花手弄潮還得弄潮人進云果然
L158n1652_p0101b09║瞞和尚不得師云敗闕不少乃云風剪瓊
L158n1652_p0101b10║林觀音處處出現月印澄潭寒山法法明
L158n1652_p0101b11║心若謂即心即佛認驢鞍橋作阿爺下頷
L158n1652_p0101b12║若謂非心非佛大似掘地覔䒶苟能正眼
L158n1652_p0101b13║頓開透生死關脫知見縛豈肯如矮子看
L158n1652_p0101b14║戲隨人頡頏也哉茲今海會大開赤冶煆
L158n1652_p0101b15║煉銅頭鐵額直使個個腳跟底純鋼打就
L158n1652_p0102a01║生鐵鑄成若有聞山僧恁麼道撩衣便行
L158n1652_p0102a02║猶較些子或乃鈍置阿師未免火星迸面
L158n1652_p0102a03║大眾照顧眉毛火星來也遂拽拄杖下座
L158n1652_p0102a04║一齊趂下法堂。
L158n1652_p0102a05║上堂僧問儒釋道三教為甚麼缺一不可
L158n1652_p0102a06║師云鵝王擇乳素非鴨類進云人生天地
L158n1652_p0102a07║體性相同為甚貴賤不等師云春色無高
L158n1652_p0102a08║下花枝有短長進云八萬四千法門為甚
L158n1652_p0102a09║麼叅禪第一師云千聖也從恁麼來進云
L158n1652_p0102a10║頭頭指出無生路一機透過萬重關師云
L158n1652_p0102a11║須是其人始得乃云優婆到海會臨時請
L158n1652_p0102a12║上堂逼拶額汗出無法可商量只得聊借
L158n1652_p0102a13║拂子說些陳爛葛藤豎起拂子云者個上
L158n1652_p0102a14║與十方諸佛同一道故下與一切眾生共
L158n1652_p0102a15║一悲仰人人本具個個靈通祗因妄想迷
L158n1652_p0102b01║真以致見不越色聞不越聲若能一念迴
L158n1652_p0102b02║光即同本覺透脫祖師關頓超輪迴海復
L158n1652_p0102b03║舉龐婆到鹿門寺辦供維那請宣疏回向
L158n1652_p0102b04║婆將梳子插髻後云回向已竟便去師云
L158n1652_p0102b05║龐婆甚生標格足可觀光臨機雖有出身
L158n1652_p0102b06║之路未免落在維那圈繢裡今日眾信女
L158n1652_p0102b07║至海會設齋維那請宣疏回向合作麼生
L158n1652_p0102b08║抵對但云上來無限良因讚誦已畢且與
L158n1652_p0102b09║龐婆將梳子插髻後相去多少。
L158n1652_p0102b10║應請期完回寺海子提督孟公請上堂去
L158n1652_p0102b11║時火傘正張天今日歸來霜降前法社已
L158n1652_p0102b12║虛三個月堦前苔砌草芊芊東皐纔脫肩
L158n1652_p0102b13║犁耙西陌犁繩又上肩耕破虛空水底月
L158n1652_p0102b14║踏飜滄海共桑田崢嶸頭角過雲漢鼻孔
L158n1652_p0102b15║遼天不受穿業債不知何日脫常時着力
L158n1652_p0103a01║痛加鞭今朝回寺法筵龍象蹴踏祗園依
L158n1652_p0103a02║舊光新又承護法設齋致請陞座唯冀永
L158n1652_p0103a03║為玉柱恒作金湯更有受詔一偈舉似大
L158n1652_p0103a04║眾昨受九重親垂詔曾言今日到皇宮旌
L158n1652_p0103a05║幢簇擁來相速應制上林闡濟宗大眾如
L158n1652_p0103a06║何是臨濟宗喝一喝。
L158n1652_p0103a07║海子總理陳公請上堂無陰陽地靈苗秀
L158n1652_p0103a08║發空劫田園野老勤耕踏飜生死海打破
L158n1652_p0103a09║鐵圍關直得無神通菩薩朝遊南嶽暮歸
L158n1652_p0103a10║五臺不起本座徧坐道塲畢竟如何履踐
L158n1652_p0103a11║黑漆屏風書卍字分付田公竇八娘
L158n1652_p0103a12║賜紫回寺謝恩上堂僧問昨日吾師下九天
L158n1652_p0103a13║袈裟猶惹御爐烟滿堂龍象皆歡恱文斾
L158n1652_p0103a14║如雲擁法筵政當斯時如何祝聖師云道
L158n1652_p0103a15║超堯舜德邁羲軒進云恁麼則北闕聖人
L158n1652_p0103b01║垂德澤西天佛祖現慈光師云且喜兩彩
L158n1652_p0103b02║一賽乃云九重傳旨若星飛遂向簾前闡
L158n1652_p0103b03║祖機至理自能通
L158n1652_p0103b04║帝座不期賜紫沐恩歸所謂因緣時至其理
L158n1652_p0103b05║自彰風雲際會水到渠成幸逢
L158n1652_p0103b06║堯舜之君共沐成湯之化且道山僧荷茲莫
L158n1652_p0103b07║大殊恩畢竟將何酬酢驀豎拂子云全憑
L158n1652_p0103b08║這個扶皇化大地咸聞擊壤聲遂擊拂子
L158n1652_p0103b09║下座。
L158n1652_p0103b10║上元秦郵萬緣舘請上堂僧問五葉流芳
L158n1652_p0103b11║即不問一華現瑞是如何師云靈苗獨秀
L158n1652_p0103b12║千峯上春到花開遍地香進云歌舘樓臺
L158n1652_p0103b13║春正永家家慶賞翫花燈師云路從平處
L158n1652_p0103b14║險人向靜中忙進云鐵樹鰲山同月皎長
L158n1652_p0103b15║空星斗煥文章師云與汝沒交涉乃云今
L158n1652_p0104a01║日元宵節鰲山燈皎潔通夜不關門歌聲
L158n1652_p0104a02║海宇徹茲承萬緣舘眾信請山僧在微塵
L158n1652_p0104a03║裡轉大法輪闡揚個事於十字街頭炊廬
L158n1652_p0104a04║陵米飯供十方凡聖一任肚濶腸寬總使
L158n1652_p0104a05║水充草足解作如斯之因皆由宿植般若
L158n1652_p0104a06║頓令功超十地道越三賢然雖如是設有
L158n1652_p0104a07║個沒鼻孔漢來索無米飯不濕𦎟啜汝等
L158n1652_p0104a08║諸人又作麼生排遣於此倜儻得去不妨
L158n1652_p0104a09║入鄽垂手迎賓送客頭頭妙運處處樞機
L158n1652_p0104a10║隨緣不變頓越塵寰且政當今夜燈月文
L158n1652_p0104a11║輝一句又作麼生道香霧縹空玉鏡皎人
L158n1652_p0104a12║間火樹慶豐年。
L158n1652_p0104a13║打幽冥鐘上堂僧問為指迷津下碧山祗
L158n1652_p0104a14║因親透趙州關千里持來呈舊靣何日毛
L158n1652_p0104a15║錐脫穎還毛錐脫穎即不問向上宗乘請
L158n1652_p0104b01║指南師云開了口合不得進云如何是合
L158n1652_p0104b02║了口開不得師云開口即錯進云恁麼則
L158n1652_p0104b03║符到奉行去也師云祗許得一半進云覔
L158n1652_p0104b04║火和烟得擔泉帶月歸師云也是拖泥帶
L158n1652_p0104b05║水漢乃云建大法幢處天鼓自然鳴洪鐘
L158n1652_p0104b06║震大地是處一齊聞所謂諸佛聞知放大
L158n1652_p0104b07║光明拔濟群品菩薩聞知不起於座轉大
L158n1652_p0104b08║法輪聲聞聞知知苦斷集慕滅修道人天
L158n1652_p0104b09║聞知豁明心地福慧圓明地獄聞知發菩
L158n1652_p0104b10║提心出幽冥苦所以打幽冥鐘者有此殊
L158n1652_p0104b11║勝功德悉皆利益何况又請山僧舉揚正
L158n1652_p0104b12║法獲聞宗乘當來必定成等正覺且如何
L158n1652_p0104b13║是頓超底人出門踏斷娘生路左右逢原
L158n1652_p0104b14║總是渠。
L158n1652_p0104b15║解制上堂僧問九旬把住絕行踪佛祖前
L158n1652_p0105a01║來總不容今日牢關俱打徹轉身一句請
L158n1652_p0105a02║師通師云當陽[(冰-水+〡)*ㄆ]起縵天網無毛鐵鷂任
L158n1652_p0105a03║他飛進云空手來時空手去橫行直撞赤
L158n1652_p0105a04║條條師云撞出頭來也是遲進云恁麼則
L158n1652_p0105a05║萬仞崖前親撒手千峯頂上現全身師云
L158n1652_p0105a06║也須照顧脚下乃豎起拄杖云者個是歷
L158n1652_p0105a07║祖䂓範知識鉗鎚拈起也殺活縱橫放下
L158n1652_p0105a08║也乾坤卓破金剛觸之腦碎天魔見之䰟
L158n1652_p0105a09║飛所以芭蕉和尚云你有拄杖子與你拄
L158n1652_p0105a10║杖子你無拄杖子奪却你拄杖子大眾既
L158n1652_p0105a11║有拄杖子因甚與你拄杖子你無拄杖子
L158n1652_p0105a12║因甚奪却你拄杖子諸人試道看若道得
L158n1652_p0105a13║恰當山僧兩手分付任汝橫行海上獨步
L158n1652_p0105a14║丹霄眾下語不契遂拈拄杖云尋常依舊
L158n1652_p0105a15║靠床角拄地撑天振祖風喝一喝。
L158n1652_p0105b01║辭院上堂自到京都首創宗闢開榛路起
L158n1652_p0105b02║家風六年打掃荒凉寺零落翻成釋梵宮
L158n1652_p0105b03║今日功成辭院也當堂交與眾檀翁何謂
L158n1652_p0105b04║如此我若進一步坐斷天下人舌頭我今
L158n1652_p0105b05║退一步任他魚鱉睜眼睛若乃坐守百尺
L158n1652_p0105b06║竿頭何似守株待兔不見道莫守寒巖異
L158n1652_p0105b07║草青坐定白雲宗不妙既然如斯如何是
L158n1652_p0105b08║轉身句拄杖橫擔兩日月芒鞋踏破萬山
L158n1652_p0105b09║雲。
L158n1652_p0105b10║明覺聰禪師語錄卷第七
L158n1652_p0105b11║音釋
L158n1652_p0105b12║橄欖（上古坎切音感下魯敢切音覽果名）。罅（虛訝切去聲裂也孔嘑
L158n1652_p0105b13║也）。㫰（即宕切音浪曬㫰也）。黛（徒耐切音代青黛似空青而色深也）。虬
L158n1652_p0105b14║（渠尤切音求龍無角者也）。