L158n1652_p0157a01║明覺聰禪師語錄卷第十一　　　辨一
L158n1652_p0157a02║嗣法門人音𩒺編
L158n1652_p0157a03║小叅
L158n1652_p0157a04║晚叅拈拄杖卓云打破威音空界突出無
L158n1652_p0157a05║位真人舒卷有縱有奪湛圓無去無來包
L158n1652_p0157a06║羅萬法寢削千差不落樞機染污不得此
L158n1652_p0157a07║是諸佛之慧命衲僧之正眼既是正眼因
L158n1652_p0157a08║甚問拄杖不識拄杖問露柱不識露柱問
L158n1652_p0157a09║水牯牛不識水牯牛且道過在甚麼處不
L158n1652_p0157a10║見道不透目前機眉毛遮著眼。
L158n1652_p0157a11║掃塔拈香云慈風布大野慧日耀天明百
L158n1652_p0157a12║骸俱潰散一物鎮長靈恭惟我法天師翁
L158n1652_p0157a13║名震建邑德被書林受戒鵝湖精嚴無犯
L158n1652_p0157a14║辭世三十餘載不肖行脚二十餘年於今
L158n1652_p0157a15║奉
L158n1652_p0157b01║旨回寺祭掃雖然無可供養畧表慇懃只將
L158n1652_p0157b02║本分家風雲門餅金牛飯趙州茶曹山酒
L158n1652_p0157b03║欲酬脫白之恩伏冀師翁常寂光中鑒格
L158n1652_p0157b04║大眾且道他還來受供養也無良久云空
L158n1652_p0157b05║山不見人但聞人語響。
L158n1652_p0157b06║冬至小參僧問大海無魚是如何師云水
L158n1652_p0157b07║急難棲泊進云大地無草是如何師云實
L158n1652_p0157b08║際理地不受一塵進云大富無糧是如何
L158n1652_p0157b09║師云親到寶山空手回進云大悟無道是
L158n1652_p0157b10║如何師云悟後依舊可憐生進云恁麼則
L158n1652_p0157b11║水到渠成去也師云汝見甚麼道理進云
L158n1652_p0157b12║和尚證明師云從來不肯塗污人乃云冬
L158n1652_p0157b13║至月尾賣牛買被冬至月頭賣被買牛所
L158n1652_p0157b14║謂有利無利不離行市放過一著落在第
L158n1652_p0157b15║二更進百尺竿頭蚯蚓擬吞鱉鼻擲下拂
L158n1652_p0158a01║子云切須仔細。
L158n1652_p0158a02║語石西堂嗣法小叅拈起拄杖云者個上
L158n1652_p0158a03║拄天下拄地鐵骨稜稜衲僧巴鼻要作臨
L158n1652_p0158a04║濟兒孫直須得大機大用具大手眼方堪
L158n1652_p0158a05║續佛慧命且如何是大手眼縱奪臨機風
L158n1652_p0158a06║疾快破沙盆子頼汝扶卓拄杖歸方丈。
L158n1652_p0158a07║圓戒小參戒定慧圓明猶如纓絡珠靈光
L158n1652_p0158a08║常透脫任運徧寰區逈絕諸塵象破生死
L158n1652_p0158a09║昏衢所謂衲僧家個個頭戴天脚踏地因
L158n1652_p0158a10║甚麼茶堂裏捧茶神十個有五雙𣴭然不
L158n1652_p0158a11║知往往蹉過若識得安身立命處殺佛殺
L158n1652_p0158a12║祖也是戒喜怒哀樂也是戒惡口罵詈也
L158n1652_p0158a13║是戒無戒不圓無行不[備-用+冉]雖然如是更有
L158n1652_p0158a14║一人終日喫官酒臥官街當處死當處埋
L158n1652_p0158a15║且道他還受戒也無良久云參。
L158n1652_p0158b01║小參舉巖頭和尚云三文大光錢娶個黑
L158n1652_p0158b02║老婆頭鬔鬆耳卓朔整日不梳頭長年赤
L158n1652_p0158b03║雙脚只解撈蝦摝蜆要且不會生男育女
L158n1652_p0158b04║大小巖頭到老方知醜自把家裡事向外
L158n1652_p0158b05║播揚却被人覷破始知一生㷀獨老無恃
L158n1652_p0158b06║怙錦山亦三文錢娶個黑老婆日也不拘
L158n1652_p0158b07║夜也不管有時閙闠寰中舞唱有時花街
L158n1652_p0158b08║柳巷拍手並無一人識得渠且道是凡是
L158n1652_p0158b09║聖良久云徑山有天目無喝一喝。
L158n1652_p0158b10║小參舉龍牙云學道如鑽火逢烟未可休
L158n1652_p0158b11║直待金星現歸家始到頭神鼎諲云學道
L158n1652_p0158b12║如鑽火逢烟即便休莫待金星現燒脚又
L158n1652_p0158b13║燒頭師云龍牙一生參學未了直下咬斷
L158n1652_p0158b14║猶是鈍漢神鼎一生埋沒自己未到家鄉
L158n1652_p0158b15║正在半途錦山忍俊不禁也要露些靣目
L158n1652_p0159a01║與後昆檢點學道如鑽火金星莫認好徹
L158n1652_p0159a02║見本來人頭頭俱靠倒喝一喝。
L158n1652_p0159a03║小參德山小參不答話早已淨地上撒糞
L158n1652_p0159a04║了也自屎不覺臭藥山小參不點燈長安
L158n1652_p0159a05║風月貫今昔那個男兒摸壁行趙州小叅
L158n1652_p0159a06║要人答話意欲垂竿釣鯨誰知蝦蠏也無
L158n1652_p0159a07║者三個老古錐雖是門庭各別縱奪不同
L158n1652_p0159a08║檢點將來爭如錦山今夜小叅乃作家常
L158n1652_p0159a09║茶飯供養諸人只要自肯咬嚼倘或咬著
L158n1652_p0159a10║一粒永不忘饑不見道不因紫陌花開早
L158n1652_p0159a11║那得黃鸝下翠岑。
L158n1652_p0159a12║晚叅一七打二七生鐵秤錘呷出汁踏著
L158n1652_p0159a13║轆轤便轉身失却眉毛拈得鼻得之者碔
L158n1652_p0159a14║砆化為連城失之者俊鷂翻成跛鱉豎起
L158n1652_p0159a15║拂子云得也得者個失也失者個明眼衲
L158n1652_p0159b01║僧直須勘破不勘破上牢漆桶甘自墮喝
L158n1652_p0159b02║一喝。
L158n1652_p0159b03║晚叅袖頭打領腋下剜襟諸方各稱好手
L158n1652_p0159b04║錦山不作者般去就自有臨機通變死馬
L158n1652_p0159b05║且作活馬醫奪卻猛虎口中食捋斷驪龍
L158n1652_p0159b06║頷下鬚南頭買貴北頭賣賤明眼衲僧聞
L158n1652_p0159b07║名不如親見若也見火裡紙人開笑靣。
L158n1652_p0159b08║除夕小叅佛法世法有利無利結角羅紋
L158n1652_p0159b09║總在今日北禪和尚烹宰露地白牛雖與
L158n1652_p0159b10║諸方闘富未免動府經官東村王老夜化
L158n1652_p0159b11║紙錢雖是打發窮神野鬼未免特地狼籍
L158n1652_p0159b12║錦山固守清貧隨家豐儉有也不慳無也
L158n1652_p0159b13║不借祗將廬陵米飯無根菜雲門餅清原
L158n1652_p0159b14║酒大家喫了醉醺醺地打氊拍板唱無腔
L158n1652_p0159b15║曲誰管你胡張三黑李四是即是更有一
L158n1652_p0160a01║件大事諸人還委悉麼老鼠尾巴繫鐵錘
L158n1652_p0160a02║未審今夜過得門閫也未叅。
L158n1652_p0160a03║小參雨洗桃花淨風吹柳絮飛分明西祖
L158n1652_p0160a04║意頭頭向上機驀豎拂子云諸人不會玄
L158n1652_p0160a05║宗旨趣喚作拂子也不得即心即佛也不
L158n1652_p0160a06║得非心非佛也不得破沙盆也不得南山
L158n1652_p0160a07║鱉鼻也不得踈山曹家女也不得楊岐金
L158n1652_p0160a08║剛圈也不得放下拂子云諸人向者裏涇
L158n1652_p0160a09║渭分明喚作拂子也得即心即佛也得非
L158n1652_p0160a10║心非佛也得破沙盆也得南山鱉鼻也得
L158n1652_p0160a11║踈山曹家女也得楊岐金剛圈也得錦山
L158n1652_p0160a12║雖與麼道諸人各須具眼始得如其未能
L158n1652_p0160a13║晴天路上須防雨船到波心切忌風。
L158n1652_p0160a14║晚叅夫為知識者自有旋天轉地敏手頂
L158n1652_p0160a15║門別具摩醯眼奪却德山棒啞却臨濟喝
L158n1652_p0160b01║放下俱胝指拋却秘魔权拗折石鞏箭不
L158n1652_p0160b02║畜子湖狗既然都用他不着或有出格底
L158n1652_p0160b03║衲僧來合作麼生接他但向伊道蕩溺器
L158n1652_p0160b04║復舉同安丕和尚因僧問如何是和尚家
L158n1652_p0160b05║風安云金鷄抱子離霄漢玉兔懷胎入紫
L158n1652_p0160b06║微僧云忽遇客來將何接待安云金菓早
L158n1652_p0160b07║朝猿摘去玉華晚後鳳啣來師云臣朝金
L158n1652_p0160b08║闕不觸龍顏隱諱藏鋒轉身有路惟明洞
L158n1652_p0160b09║宗偏正還他同安老人始得若論向上全
L158n1652_p0160b10║提猶未悟在。
L158n1652_p0160b11║晚參要扣玄關有節操極慷慨者斬得釘
L158n1652_p0160b12║截得鐵硬剝剝地始得若是畏刀避箭之
L158n1652_p0160b13║徒看即有分古德恁麼道大有為人處啟
L158n1652_p0160b14║發後昆悟繇雖然婆心甚切大似以強凌
L158n1652_p0160b15║弱法喜不肯埋沒人何謂良將之門無弱
L158n1652_p0161a01║兵爐鞲之所無鈍鐵個個具通天手眼人
L158n1652_p0161a02║人控佛祖大機滅却三玄戈甲掀翻無位
L158n1652_p0161a03║真人諸方好手羅籠不住鐵牛之機挽不
L158n1652_p0161a04║回頭意氣超羣逈絕諸相雖然如是三十
L158n1652_p0161a05║年後清平渡水。
L158n1652_p0161a06║臘八晚叅六載活埋在雪山頂巢蘆膝默
L158n1652_p0161a07║心叅擡頭忽悟星前旨便賣猫頭入閙藍
L158n1652_p0161a08║黃靣老人纔薦得些兒光影便解誇口欺
L158n1652_p0161a09║人一切眾生皆具如來智慧德相但以妄
L158n1652_p0161a10║想執着不能證得雖然據欵結案說話殊
L158n1652_p0161a11║不知自己䧟在泥塗直至如今無出身之
L158n1652_p0161a12║路或有傍不甘者心憤憤口悱悱聞山僧
L158n1652_p0161a13║恁麼道便問和尚還出得他圈繢也無良
L158n1652_p0161a14║久云誤入他家絃管席不貪杯酒靣慚紅。
L158n1652_p0161a15║除夕小叅山僧福薄住法喜赤手艱難盡
L158n1652_p0161b01║力撑三百六旬今已過明朝四序自嘉亨
L158n1652_p0161b02║記得舊年貧未是貧今年貧始是貧舊年
L158n1652_p0161b03║貧有卓錐之地今年貧錐也無誰想逗來
L158n1652_p0161b04║逗去逗到年窮嵗畢廚空庫乏磨盤雲封
L158n1652_p0161b05║法喜寧可儉守不去倚他門戶貪奢貴借
L158n1652_p0161b06║虛粧體靣且喜留得達磨一隻眼睛尖斗
L158n1652_p0161b07║量不盡一副舌頭三丈長窮廝炒餓廝煎
L158n1652_p0161b08║大家受用過殘年既然如斯不可寂寥山
L158n1652_p0161b09║僧唱個萬年歡聊助諸人逸興樂清貧樂
L158n1652_p0161b10║清貧嵗寒忍耐過明年賀太平爆竹驚山
L158n1652_p0161b11║鬼梅花報曉春窮旅歸家不到者今宵愁
L158n1652_p0161b12║殺路中人。
L158n1652_p0161b13║師過武林㞾巄菴請小叅當軒毒鼓從君
L158n1652_p0161b14║擊欲展家風似不能眾中有能者出來露
L158n1652_p0161b15║個消息看如無山僧未免搖唇鼓舌去也
L158n1652_p0162a01║泥龍飲盡江千水露出珊瑚新吐蕋徧界
L158n1652_p0162a02║純清絕點塵好手鐵匙挑不起所謂挑不
L158n1652_p0162a03║起處刀劈不破水浸不濕歷然分明約不
L158n1652_p0162a04║向前推不向後有時恁麼千聖不出頭有
L158n1652_p0162a05║時不恁麼萬靈咸瞻仰坐斷佛祖玄關萬
L158n1652_p0162a06║象莫能藏覆全機活卓逈脫見聞體用雙
L158n1652_p0162a07║彰星馳電掣到者田地臨濟喝誑謼小兒
L158n1652_p0162a08║德山棒太平奸賊祇如不涉言詮一句作
L158n1652_p0162a09║麼生道水流黃藥歸何處牛背寒鴉過遠
L158n1652_p0162a10║村。
L158n1652_p0162a11║晚叅我有一句子含藏天地囊括古今縱
L158n1652_p0162a12║橫八靣孤峻三玄千眼大悲覷不破八臂
L158n1652_p0162a13║哪吒提不起猛利漢直下咬破無遮無障
L158n1652_p0162a14║七零八落好個清平世界野老清談恬然
L158n1652_p0162a15║自得田家濁酒樂以忘憂牧牛任放桃花
L158n1652_p0162b01║谷躍馬從教芳草邱。
L158n1652_p0162b02║除夕小叅今夜臘月念九放出哪吒辣手
L158n1652_p0162b03║勦斷佛祖葛藤劈破精靈窠臼陳年曆日
L158n1652_p0162b04║最靈袪遣衲僧病疚翻轉崚嶒鐵靣皮勝
L158n1652_p0162b05║如學念聰明呪妙法差別識根源山門露
L158n1652_p0162b06║柱笑點首果然恁麼高蹈祖域四海橫行
L158n1652_p0162b07║其或未然汝等諸人今夜大有事在復舉
L158n1652_p0162b08║僧問古德如何是年窮嵗畢事德云城上
L158n1652_p0162b09║已吹新嵗角窓前猶點舊年燈錦山即不
L158n1652_p0162b10║然或有人問如何是年窮嵗畢事但道處
L158n1652_p0162b11║處笙歌酣嵗酒家家銀燭對春風。
L158n1652_p0162b12║求解釋小參丁丁卓卓佛手驢脚頭長項
L158n1652_p0162b13║短沒髭鬚妙性圓明光閃爍鋒鋩觸着吼
L158n1652_p0162b14║如雷似虎威獰頭戴角以拂子劃[○@川]云若
L158n1652_p0162b15║向裏許透脫精明通身是個金剛體宿𠎝
L158n1652_p0163a01║冤業一時消殄所以法身清淨本離垢染
L158n1652_p0163a02║靈光湛寂逈脫根塵任他寒暑遷流不涉
L158n1652_p0163a03║苦痛隨他生死去就不落涅槃今日山僧
L158n1652_p0163a04║與汝懺悔已竟大眾寧湛禪人求解釋如
L158n1652_p0163a05║何是解釋一句劒為不平離寶匣藥因救
L158n1652_p0163a06║病出金瓶。
L158n1652_p0163a07║請兩序持鉢小叅雍雍肅肅整儀行佛手
L158n1652_p0163a08║展開驢脚伸水國烟村風景好莫論難易
L158n1652_p0163a09║富豪貧所以出窟獅兒便能哮吼無毛鐵
L158n1652_p0163a10║鷂志解凌空俯仰折旋入不二門格外提
L158n1652_p0163a11║持為尋知己直令鼻孔拽轉要伊自己承
L158n1652_p0163a12║當打開慳囊傾出珠璣若有超方作畧庶
L158n1652_p0163a13║使山門光表六和安逸政當奉重勳勞一
L158n1652_p0163a14║句作麼生道輔翊叢林恒鼎鼐食輪先轉
L158n1652_p0163a15║法輪行。
L158n1652_p0163b01║晚叅無尾猢猻爐邊坐三脚鯉魚上剎竿
L158n1652_p0163b02║石虎空中吞皓月無手仙人打破關既是
L158n1652_p0163b03║無手仙人作麼生打破關諸人會得此意
L158n1652_p0163b04║山僧入地獄如箭射若檢點不出闍𥠖獨
L158n1652_p0163b05║坐古瑤臺夜來手執火天明失却牛有般
L158n1652_p0163b06║漢聞廣福恁麼道便眼目定動尋牛殊不
L158n1652_p0163b07║知武林城裡太平近來無賊魯連談笑之
L158n1652_p0163b08║功郭泰人倫之度果然諦信得去不被山
L158n1652_p0163b09║僧舌頭熱瞞若是躊躇問取虛空始出塵。
L158n1652_p0163b10║除夕小叅爆竹一聲聲禪和側耳聽翦除
L158n1652_p0163b11║閒枝葉露出碧眼睛且如何是碧眼睛豎
L158n1652_p0163b12║起拳云科頭箕踞長松下白眼看他世上
L158n1652_p0163b13║人。
L158n1652_p0163b14║春日小叅陰陽未兆爕理調元不萌枝頭
L158n1652_p0163b15║暗浮春色天和人暢流動村歌致令閨閣
L158n1652_p0164a01║佳人脚跟活動鴻門俊士携酒尋芳叅學
L158n1652_p0164a02║高流光陰莫廢苟能揭開正眼見青山非
L158n1652_p0164a03║是青山見綠水非是綠水勾芒太嵗管田
L158n1652_p0164a04║疇之豐年杖擊彩牛應乾坤之氣候者話
L158n1652_p0164a05║還屬建化門頭若論奔流度刃之機猶欠
L158n1652_p0164a06║一籌在畢竟如何是全提且看廣福春行
L158n1652_p0164a07║冬令去也拽拄杖下座一齊打散。
L158n1652_p0164a08║為都監對靈小叅計較一拳成活業而今
L158n1652_p0164a09║撒手便歸家昔年入室棒頭下解道臨機
L158n1652_p0164a10║不借他遂以拂子對靈點云若向者裡見
L158n1652_p0164a11║得透脫便可泛隻無底鐵船打起鹽官皷
L158n1652_p0164a12║唱起雲門曲觀音把柁勢至搖櫓漂出生
L158n1652_p0164a13║死海而陟覺岸趨樂土之玄猷直證無生
L158n1652_p0164a14║法忍茲承玉坡上座請山僧住持錦山勛
L158n1652_p0164a15║勞數載輔翼宗風為法忘軀無諸難色生
L158n1652_p0164b01║也傳家創業持法謹以尊嚴死也垂世光
L158n1652_p0164b02║明流輝照於泉石高躡前蹤望隆彩煥少
L158n1652_p0164b03║慰衷懷無可祭奠今日山僧將此一毫勝
L158n1652_p0164b04║利白雪一甌赤心半寸畧表其輔贊法社
L158n1652_p0164b05║之勞大眾政當之際且渠是生耶死耶豎
L158n1652_p0164b06║起拂子云半幅錦山真靣目鱗松虬柏共
L158n1652_p0164b07║青青復舉道吾與漸源至檀越家弔喪源
L158n1652_p0164b08║拊棺云生耶死耶吾云生也不道死也不
L158n1652_p0164b09║道源云為甚麼不道吾云不道不道回至
L158n1652_p0164b10║中途源云和尚不與某甲道即打去吾云
L158n1652_p0164b11║打即任打道即不道源便打師云漸源自
L158n1652_p0164b12║恨枝無葉莫怨太陽偏道吾祗解閉門造
L158n1652_p0164b13║車不會開門合轍當時若是錦山必不被
L158n1652_p0164b14║打待他問生耶死耶但召闍黎一聲他應
L158n1652_p0164b15║諾即今生也死也若是個伶俐漢向此瞥
L158n1652_p0165a01║地管教知恩有在。
L158n1652_p0165a02║晚叅目前無法常在目前擬則波斯走大
L158n1652_p0165a03║唐取則兔角眼裡生若是出格衲僧自合
L158n1652_p0165a04║知機識變直下擊碎精靈窟踢翻情識海
L158n1652_p0165a05║縱饒德山棒臨濟喝到者裡也無用處海
L158n1652_p0165a06║會長老說黃道白也是貴買賤賣是則雖
L158n1652_p0165a07║是也要兩彩一賽。
L158n1652_p0165a08║晚叅向上玄機了無向背大悲千手摸索
L158n1652_p0165a09║不會諸兄弟若會得海會亡鋒結舌有分
L158n1652_p0165a10║在若是不會為汝當頭指示豎拂子云明
L158n1652_p0165a11║明在耳目之間晃晃超聲塵之外拈起也
L158n1652_p0165a12║禪床震動唬得須彌落水放下也逼塞虛
L158n1652_p0165a13║空團圞無縫𦉑不拈不放坐斷釋迦脊梁
L158n1652_p0165a14║骨築瞎臨濟正法眼果然恁麼直饒天下
L158n1652_p0165a15║知識舌如劒刃口似懸河橫說豎說瞞汝
L158n1652_p0165b01║不得若是摸壁扶籬漢喫棒未有了日在
L158n1652_p0165b02║莫怪海會不道。
L158n1652_p0165b03║結制小叅大凡學道之人先須立大志發
L158n1652_p0165b04║大願根固猛烈孤卓標奇直下掀翻祖師
L158n1652_p0165b05║關截斷生死根蒂續佛慧命開鑿人天眼
L158n1652_p0165b06║目斯乃大丈夫能行此事也若是劣根種
L158n1652_p0165b07║草信之不及望崖而退今諸兄弟既到海
L158n1652_p0165b08║會來個個英靈俊俏磊落超羣切莫唐喪
L158n1652_p0165b09║光陰埋沒己靈各須努勵莫生退屈之心
L158n1652_p0165b10║剔起眉毛咬住牙關七尺單前刻明己躬
L158n1652_p0165b11║大事叅要真叅悟須實悟莫認光影門頭
L158n1652_p0165b12║彷彷彿彿見神見鬼便為大事了當撞着
L158n1652_p0165b13║明眼阿師頂門上一拶自不知去處何矧
L158n1652_p0165b14║生死到來敵對未免打入鬼山窟裏遇着
L158n1652_p0165b15║牛頭阿旁羅剎夜叉作麼生躲避那時悔
L158n1652_p0166a01║之不及真可憐憫也大眾此事莫看作等
L158n1652_p0166a02║閑容易不見趙州云老僧三十年不雜用
L158n1652_p0166a03║心除却二時粥飯尚且古人行脚有此榜
L158n1652_p0166a04║樣豈似如今禪流行脚聞那邊知識有因
L158n1652_p0166a05║緣有齋䞋欲去親覲者邊知識無因緣門
L158n1652_p0166a06║庭冷似冰便捨而去大似星中揀月沙裡
L158n1652_p0166a07║披金如此行脚總是個菜腹飯袋挑脚漢
L158n1652_p0166a08║今朝過東明日過西若要會佛法驢年未
L158n1652_p0166a09║夢見在若是真正學道高流一人所在也
L158n1652_p0166a10║要到十分淡薄亦不嫌祗貴他道眼明白
L158n1652_p0166a11║佛法精通到他門庭恒上方丈見長老更
L158n1652_p0166a12║與他脚跟下一錐若是明眼宗師便知有
L158n1652_p0166a13║此事解下腰包放下頂笠與他同住同苦
L158n1652_p0166a14║同樂搬柴運水負舂執役寒暑莫能遷饑
L158n1652_p0166a15║餓不求飽如此立志參禪若不悟道山僧
L158n1652_p0166b01║成誑語罪實招過𠎝孟冬嚴寒各宜努力
L158n1652_p0166b02║珍重。
L158n1652_p0166b03║周祥小參大夢誰知覺靈機不昧源懸崖
L158n1652_p0166b04║撒手去倐爾是周年所以諸行無常是生
L158n1652_p0166b05║滅法生滅滅已寂滅為樂既到寂滅田地
L158n1652_p0166b06║山僧無法可說無人可度聊借拂子神通
L158n1652_p0166b07║展演一上豎起拂子向南方一點云寶生
L158n1652_p0166b08║佛在者裡向東方一點云阿閦佛在者裡
L158n1652_p0166b09║向西方一點云彌陀佛在者裡向北方一
L158n1652_p0166b10║點云成就佛在者裡中央一點云毘盧佛
L158n1652_p0166b11║在者裡向下方一點云體恒上座在者裡
L158n1652_p0166b12║既體公在者裡十方諸佛為證明山僧今
L158n1652_p0166b13║日權做個應赴長老念一道真言為伊超
L158n1652_p0166b14║薦去也南無三滿多沒哆喃黑的嘿密栗
L158n1652_p0166b15║桚娑婆訶喝一喝云若不喝住只管念去
L158n1652_p0167a01║做個流俗阿師不顧傍觀者哂大眾山僧
L158n1652_p0167a02║恁麼提唱還有薦㧞也無一句了然超百
L158n1652_p0167a03║億管教直下契無生。
L158n1652_p0167a04║因禪人有省小參至道無難惟嫌揀擇因
L158n1652_p0167a05║緣到來昧汝不得山僧布個縵天網子貴
L158n1652_p0167a06║乎羅龍打鳳殊不知網個蠆尾毒蟲頭尖
L158n1652_p0167a07║五嶽口似血盆吞佛噉祖他日也會為妖
L158n1652_p0167a08║為怪魔魅人家去也大眾海會今夜舉似
L158n1652_p0167a09║諸人切莫笑怪喝一喝。
L158n1652_p0167a10║掃笑巖祖師塔師提起坐具左邊一拂右
L158n1652_p0167a11║邊一拂遂叉手進前三步趺跪合掌拈香
L158n1652_p0167a12║作獻勢起身作女人拜云空劫已前一片
L158n1652_p0167a13║地三蛇九鼠臥巖扉冤讎忤逆拋家散兒
L158n1652_p0167a14║在家中父外歸不是遠孫為註破幾人卜
L158n1652_p0167a15║啄亂鑽龜。
L158n1652_p0167b01║立春日小參僧問和風𩖼𩖼凍河開錦鯉
L158n1652_p0167b02║翻身躍九垓大地迎春催臘去三陽開泰
L158n1652_p0167b03║喜鴻來如何是春師云莫待曉風發林花
L158n1652_p0167b04║報早春進云恁麼則水向石邊流出冷風
L158n1652_p0167b05║從花裡過來香師云汝心猶涉境在進云
L158n1652_p0167b06║明眼人難瞞師云要參三十年乃云撥塵
L158n1652_p0167b07║覓佛用心大錯尋言逐句障塞悟門離色
L158n1652_p0167b08║離聲別求正見捨父逃逝所以無明山上
L158n1652_p0167b09║薦取本來靣目屎窖堆裡透脫向上法身
L158n1652_p0167b10║若能恁麼去隨緣放蕩自性逍遙步琴臺
L158n1652_p0167b11║攀花折柳遊林苑弄月吟風時節到來送
L158n1652_p0167b12║臘迎春意作麼生門庭日暖雪鎔去枯木
L158n1652_p0167b13║萌芽始見春。
L158n1652_p0167b14║解制小參僧問春回冰解銀壺活梅綻枝
L158n1652_p0167b15║頭月正圓奕葉相承應有據趙州茶話請
L158n1652_p0168a01║師傳師云蠱毒之家水莫嘗進云恁麼則
L158n1652_p0168a02║滔滔不斷曹溪水密密燈傳鼻祖光師云
L158n1652_p0168a03║烹金琢玉須好手捉虎擒龍將相才進云
L158n1652_p0168a04║海會龍吟雲霧起金臺鳳舞慶元辰師云
L158n1652_p0168a05║人天瞻仰樂怡怡進云分明觸處天機現
L158n1652_p0168a06║悟此心空及第歸師云今朝十五夜暢殺
L158n1652_p0168a07║子平生乃云諸兄弟舊冬到海會來人人
L158n1652_p0168a08║懷出生死心個個舉成佛念不畏風霜寒
L158n1652_p0168a09║苦早起夜眠逗來逗去逗到羅紋結角受
L158n1652_p0168a10║用不盡如龍得水似虎靠山有意氣時添
L158n1652_p0168a11║意氣不風流處也風流不妨登山涉水或
L158n1652_p0168a12║到前途有人問汝海會有何言句接人若
L158n1652_p0168a13║能對得不枉海會經冬過夏倘有人問着
L158n1652_p0168a14║口似磉盤舌如匾擔輙不得離海會寺裡
L158n1652_p0168a15║廢寢忘餐東卜西卜有時卜着未可定也
L158n1652_p0168b01║六月六晾藏經小參佛法流通大善哉馬
L158n1652_p0168b02║駝十萬里程來今朝晒㫰生真信頓悟無
L158n1652_p0168b03║生出苦埃遂豎拂子向空點𠁼召大眾云
L158n1652_p0168b04║今日眾善信請海會舉揚個事若向個裡
L158n1652_p0168b05║薦得打開自己大光明藏百千三昧無量
L158n1652_p0168b06║法門一切圓滿修多羅盡從個裡流出不
L158n1652_p0168b07║須向外馳求尋枝摘葉如狂蜂逐香獵狗
L158n1652_p0168b08║覓𦏰羊跡有甚了期殊不知人人自有一
L158n1652_p0168b09║段光明葢天葢地亘沙劫而不磨歷眾緣
L158n1652_p0168b10║而不朽在聖不資一毫在凡不减一縷祗
L158n1652_p0168b11║因迷真逐妄背覺合塵故此性中相知用
L158n1652_p0168b12║中相背業識𢗅𢗅無本可據若能一念相
L158n1652_p0168b13║應便同本覺妙契真常一證便證一得便
L158n1652_p0168b14║得永無退失且道得個甚麼以兩手展開
L158n1652_p0168b15║云試玉須經火求珠不離泥。
L158n1652_p0169a01║小叅諸兄弟山僧昔年叅禪叅到無叅處
L158n1652_p0169a02║無佛法會處無妄想處正合動靜二相了
L158n1652_p0169a03║然不生只好喚作寂靜塲地無生法忍若
L158n1652_p0169a04║論衲僧放身命處猶在半途未到家鄉在
L158n1652_p0169a05║直須掀翻赤肉團拶破鐵靣孔突出焦尾
L158n1652_p0169a06║大蟲機如倒岳傾湫用似雷轟石裂直似
L158n1652_p0169a07║金翅鳥王鼓四海水驅攫龍吞纔具超方
L158n1652_p0169a08║手眼一任天下橫行若是苴藞漢菽麥不
L158n1652_p0169a09║辨玉石不分見人道是隨他道是見人道
L158n1652_p0169a10║非隨他道非何異緣木求魚去之彌遠刻
L158n1652_p0169a11║舟求劒何其太愚如此行脚叅禪叅到彌
L158n1652_p0169a12║勒下生只是個長行粥飯漢何有了日。
L158n1652_p0169a13║結制小參南方十月十五結制北方八月
L158n1652_p0169a14║中秋開爐南方結制衲子聞之趨風而來
L158n1652_p0169a15║猶如聚抱蜂王北方開爐衲子聞之則聆
L158n1652_p0169b01║塗毒皷攢眉而去真可歎也茲者海會明
L158n1652_p0169b02║日開爐何也葢謂天氣襟分不同凜冽寒
L158n1652_p0169b03║侵尚早山僧記得唐詩云送君九月交河
L158n1652_p0169b04║北雪裡題詩泪滿衣故汾陽昭祖結制冬
L158n1652_p0169b05║夜放參祗因嚴寒衲子難忍所以畧施方
L158n1652_p0169b06║便若論生死分上那管寒暑相凌饑𩛞相
L158n1652_p0169b07║逼不見神光見達磨立雪咨參浮山遠參
L158n1652_p0169b08║葉縣和尚臨晚不安單冷水澆身不容地
L158n1652_p0169b09║坐毫無怪憚之心看他古人為法忘軀逆
L158n1652_p0169b10║境甘受爭似如今禪客只愛蜜糖搽嘴順
L158n1652_p0169b11║他縱意而行只好參順境禪不能參逆境
L158n1652_p0169b12║禪稍有微風吹動荏苒人間炎威皷腹嚗
L158n1652_p0169b13║嚗而去不能自作主張如何敵得生死得
L158n1652_p0169b14║大安隱內無動搖外不奔逸身心一如身
L158n1652_p0169b15║外無餘對境千殊而不撓其神包羅萬有
L158n1652_p0170a01║而不干其慮恬然瀟灑平坦孤危一任七
L158n1652_p0170a02║縱八橫坐一走七機用現前高超物表說
L158n1652_p0170a03║甚岑大蟲玄沙虎秘魔杈祗林劒到來也
L158n1652_p0170a04║要退身三步何謂鏌鎁常在握誰敢當頭
L158n1652_p0170a05║窺。
L158n1652_p0170a06║晚參今朝七打畢拶碎銀鐵壁盲龜開口
L158n1652_p0170a07║笑跛鱉額出汁若有恁麼者出來通消息
L158n1652_p0170a08║僧問世尊拈花意旨如何師云明人不做
L158n1652_p0170a09║暗事進云迦葉微笑意又作麼生師云車
L158n1652_p0170a10║不橫推理無曲斷進云和尚也須具眼始
L158n1652_p0170a11║得師云早已看破了也乃云話頭追到無
L158n1652_p0170a12║追處水盡山窮志莫移誰識個中無肯路
L158n1652_p0170a13║還須更上一層梯若到恁麼田地祗好向
L158n1652_p0170a14║前不可退後如上陣將帥相似聽其鑼皷
L158n1652_p0170a15║號令之聲馬蹄痒簇簇地全身挨入不顧
L158n1652_p0170b01║危亡殺入重圍攙旗奪皷然後自有出身
L158n1652_p0170b02║之路不涉傷鋒犯手如斯參禪稍有相應
L158n1652_p0170b03║處若是怕刀畏箭之徒落前退後非是謀
L158n1652_p0170b04║士勇夫若擬封爵掛印未有分在何謂智
L158n1652_p0170b05║勇三軍可奪帥還他大膽出頭人。
L158n1652_p0170b06║對靈小參傳居士問晏公即今在甚麼處
L158n1652_p0170b07║安身立命師云急水灘頭踢毬子士云恁
L158n1652_p0170b08║麼則清風密密談般若明月悠悠却落西
L158n1652_p0170b09║師云者是晏公去處如何是汝安身處士
L158n1652_p0170b10║便喝師云漏逗了也乃云闤闠叢中離色
L158n1652_p0170b11║求真非正見紅塵堆裡全彰古佛妙心宗
L158n1652_p0170b12║繡巷錦街朱紫鈿環非色相魚行酒肆頭
L158n1652_p0170b13║頭觸目是菩提今海會舉此四法乃是晏
L158n1652_p0170b14║公平昔所參底事法法契合本懷步步踏
L158n1652_p0170b15║着實地於此臨機妙用到頭不昧主公不
L158n1652_p0171a01║被愛欲所纏踢翻生死窠臼獨握靈蛇寶
L158n1652_p0171a02║珠常遊不昧空界以此罪花凋滅覺花常
L158n1652_p0171a03║開以拂子指棺云晏居士山僧與麼開導
L158n1652_p0171a04║還知落處麼平昔受用底還作得主麼於
L158n1652_p0171a05║此不忘寂滅光中常自在即是如來大圓
L158n1652_p0171a06║覺。
L158n1652_p0171a07║解制小叅釋迦出世破家蕩產達磨東來
L158n1652_p0171a08║拗直作曲知識指示太煞無端衲子參禪
L158n1652_p0171a09║自投羅網山僧一向把住去獨坐孤峯目
L158n1652_p0171a10║視雲漢宗風掃地而盡事不獲已今日放
L158n1652_p0171a11║開一線路頭與諸人通個消息至道無難
L158n1652_p0171a12║惟嫌揀擇鳬頸本長鴉色本黑離相離名
L158n1652_p0171a13║通身潔白個事圓成體用超格且如何是
L158n1652_p0171a14║超格底意諸人若委悉不枉到海會三月
L158n1652_p0171a15║結制九旬安居功不浪施其或未能明日
L158n1652_p0171b01║打開門戶去莫道山僧辜負人。
L158n1652_p0171b02║拈古
L158n1652_p0171b03║世尊因自恣日文殊三處度夏一月在龍
L158n1652_p0171b04║宮一月在長者家一月在妓女家期畢歸
L158n1652_p0171b05║來迦葉欲白椎𢷤出纔拈椎乃見百千萬
L158n1652_p0171b06║億文殊迦葉盡其神力椎不能舉世尊遂
L158n1652_p0171b07║問迦葉汝擬𢷤那個文殊迦葉無對。
L158n1652_p0171b08║拈云文殊三處度夏不安本分好與三
L158n1652_p0171b09║十棒迦葉欲𢷤伊當靣錯過亦好與三
L158n1652_p0171b10║十棒世尊當斷不斷返招其亂也好與
L158n1652_p0171b11║三十棒錦山恁麼批判且道具甚麼手
L158n1652_p0171b12║眼不見道劒為不平離寶匣藥因救病
L158n1652_p0171b13║出金瓶。
L158n1652_p0171b14║城東老母與佛同生而不欲見佛見佛來
L158n1652_p0171b15║即便廻避雖然如是回顧東西總皆是佛
L158n1652_p0172a01║遂以手掩靣于十指端總皆是佛。
L158n1652_p0172a02║拈云婆子眼空四海傍若無人宛有丈
L158n1652_p0172a03║夫氣槩是則固是將手掩靣不欲見佛
L158n1652_p0172a04║殊不知此處無銀三十兩不見道夾路
L158n1652_p0172a05║桃花風雨後馬蹄無處避殘紅。
L158n1652_p0172a06║阿難問迦葉師兄世尊傳金襴袈裟外別
L158n1652_p0172a07║傳個甚麼迦葉召阿難難應諾迦葉云倒
L158n1652_p0172a08║却門前剎竿着。
L158n1652_p0172a09║拈云阿難扶起迦葉推倒兩個無孔鐵
L158n1652_p0172a10║鎚就中有個恰好且道那個恰好以手
L158n1652_p0172a11║搖云明破則不堪。
L158n1652_p0172a12║惠忠國師因西天大耳三藏到京云得他
L158n1652_p0172a13║心通肅宗帝命國師試騐三藏纔見忠乃
L158n1652_p0172a14║禮拜立於右忠問汝得他心通耶藏云不
L158n1652_p0172a15║敢忠云汝道老僧即今在甚麼處藏云和
L158n1652_p0172b01║尚是一國之師何得去西川看競渡忠良
L158n1652_p0172b02║久再問汝道老僧即今在甚麼處藏云和
L158n1652_p0172b03║尚是一國之師何得向天津橋上看弄猢
L158n1652_p0172b04║猻忠第三次問藏良久罔知去處忠叱云
L158n1652_p0172b05║這野狐精他心通在甚麼處三藏無對。
L158n1652_p0172b06║拈云精金不煉爭見光輝至寶不酧孰
L158n1652_p0172b07║辯真偽所以忠國師頂𩕳七縱八橫毫
L158n1652_p0172b08║髮能辯三藏具爍迦羅眼覿靣難瞞當
L158n1652_p0172b09║時只解慎初不解護末待他第三問便
L158n1652_p0172b10║一喝云情知你向鬼窟裡作活計設使
L158n1652_p0172b11║忠國師有通天機畧也須忍氣吞聲。
L158n1652_p0172b12║雲門問洞山近離甚處山云查渡門云夏
L158n1652_p0172b13║在甚麼處山云湖南報慈門云幾時離彼
L158n1652_p0172b14║中山云今年八月念五門云放你三十棒
L158n1652_p0172b15║次日洞山往問昨蒙和尚放某甲三十棒
L158n1652_p0173a01║未審過在甚麼處門云飯袋子江西湖南
L158n1652_p0173a02║便恁麼去洞山大悟。
L158n1652_p0173a03║拈云雲門車不橫推理無曲斷洞山被
L158n1652_p0173a04║人輕輕一拶便乃從空放下敢問諸人
L158n1652_p0173a05║且道放下處意作麼生入林不動草入
L158n1652_p0173a06║水不動波阿呵呵野狐俱屏跡獅子奮
L158n1652_p0173a07║金毛。
L158n1652_p0173a08║
L158n1652_p0173a09║
L158n1652_p0173a10║明覺聰禪師語錄卷第十一
L158n1652_p0173a11║音釋
L158n1652_p0173a12║碔砆（上罔甫切音武下甫無切音膚碔砆石次玉也）。唬（虛訝切音赫嗁
L158n1652_p0173a13║聲也）。蠆（丑邁切音慸螫[乏-之+蟲]）。