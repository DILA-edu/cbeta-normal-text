L158n1652_p0173b01║明覺聰禪師語錄卷第十二　　　辨一
L158n1652_p0173b02║嗣法門人海鯨編
L158n1652_p0173b03║拈古
L158n1652_p0173b04║雲門因僧問如何是超佛越祖之談門云
L158n1652_p0173b05║餬餅後妙喜云雲門直是好一枚餬餅要
L158n1652_p0173b06║且無超佛越祖之談底道理。
L158n1652_p0173b07║拈云妙喜只知其一不知其二殊不知
L158n1652_p0173b08║雲門一枚餬餅具臨濟玄要賓主洞山
L158n1652_p0173b09║君臣偏正乃至百千法門無量妙義總
L158n1652_p0173b10║不出者枚餬餅諸人還委悉麼苟或未
L158n1652_p0173b11║然且向餬餅裏咬嚼。
L158n1652_p0173b12║文殊普賢夜半起佛見法見被世尊貶向
L158n1652_p0173b13║鐵圍山。
L158n1652_p0173b14║拈云世尊為三界之師爭奈無大人器
L158n1652_p0173b15║量若是錦山一任他起六十二見終不
L158n1652_p0174a01║動着他一毫何謂無明實性即佛性幻
L158n1652_p0174a02║化空身即法身。
L158n1652_p0174a03║趙州與文遠侍者論義闘劣不闘勝勝者
L158n1652_p0174a04║輸餬餅遠云請和尚立義州云我是一頭
L158n1652_p0174a05║驢遠云某甲是驢胃州云我是驢糞遠云
L158n1652_p0174a06║我是糞中蟲州云汝在彼中作甚麼遠云
L158n1652_p0174a07║我在彼中過夏州云把將餬餅來。
L158n1652_p0174a08║拈云趙州與文遠大似村童闘百草有
L158n1652_p0174a09║甚奇特趙州雖然贏得個餬餅也是乞
L158n1652_p0174a10║兒貪小利。
L158n1652_p0174a11║巖頭初叅德山入門便問是凡是聖山便
L158n1652_p0174a12║喝頭禮拜後洞山聞云若不是奯公大難
L158n1652_p0174a13║承當頭聞云洞山老漢不識好惡錯下名
L158n1652_p0174a14║言我當時一手擡一手搦。
L158n1652_p0174a15║拈云德山殺人不眨眼氣宇大于王巖
L158n1652_p0174b01║頭是煆過精金應無變色洞山惡語傷
L158n1652_p0174b02║人痛如刀割三老任是作家未免遭人
L158n1652_p0174b03║貶駁若到法喜門下總束作一坑埋却
L158n1652_p0174b04║何故殺人可恕無理難容。
L158n1652_p0174b05║覆盆庵主因僧從山下哭上主閉却庵門
L158n1652_p0174b06║僧於門上畫一圓相了只於門外立主從
L158n1652_p0174b07║庵後出却於山下哭上僧喝云猶作者個
L158n1652_p0174b08║去就主便搥胸云可惜先師一場埋沒僧
L158n1652_p0174b09║云苦苦主云庵主今日被人瞞也。
L158n1652_p0174b10║拈云者僧却有孟德之才且無孔明之
L158n1652_p0174b11║見覆盆頗有韓信之計惜無蒯通之明
L158n1652_p0174b12║我當時見者僧從山下哭上但問云上
L158n1652_p0174b13║座喪父母耶見伊眼目定動連棒趂下
L158n1652_p0174b14║山亦免臨濟一宗寂寥在。
L158n1652_p0174b15║楊岐因慈明和尚忌日至真前以兩手捏
L158n1652_p0175a01║拳向頭上作角勢次以坐具畫一畫復打
L158n1652_p0175a02║一圓相方乃燒香次作女人拜首座云休
L158n1652_p0175a03║捏怪岐云首座作麼生座云和尚捏怪岐
L158n1652_p0175a04║云兔子喫牛奶。
L158n1652_p0175a05║拈云楊岐親覲慈明三十載竊些殘羹
L158n1652_p0175a06║餿飯忌日伎倆俱露將此供養報德酬
L158n1652_p0175a07║恩美則美矣爭奈首座忍俊不禁雖然
L158n1652_p0175a08║直不藏曲也是其父攘羊而子證之。
L158n1652_p0175a09║五祖演一日陞座顧眾云八十翁翁輥繡
L158n1652_p0175a10║毬便下座宗泰欣然出眾云和尚試輥看
L158n1652_p0175a11║演打杖皷勢操蜀音唱綿州歌云豆子山
L158n1652_p0175a12║打瓦皷揚平山撒白雨白雨下取龍女織
L158n1652_p0175a13║得絹二丈五一半屬羅江一半屬玄武泰
L158n1652_p0175a14║聞大悟便掩祖口云只消唱到者裏演大
L158n1652_p0175a15║笑。
L158n1652_p0175b01║拈云可笑演祖不改舊鄉談操蜀音打
L158n1652_p0175b02║蜀皷知他是佛意是祖意宗泰無端好
L158n1652_p0175b03║聽曲調不覺渾身墮在聲色裏了當平
L158n1652_p0175b04║生直至而今轉身不得諸人還肯錦山
L158n1652_p0175b05║恁麼道麼喝一喝。
L158n1652_p0175b06║金州操因請米和尚齋不排坐位米纔到
L158n1652_p0175b07║乃展坐具作禮操下禪床米遂就操位而
L158n1652_p0175b08║坐操却席地而坐齋罷米便去侍者云和
L158n1652_p0175b09║尚受一切人欽仰今日坐位却被人奪却
L158n1652_p0175b10║操云三日後若來即受救在米果三日後
L158n1652_p0175b11║來云前日遭賊。
L158n1652_p0175b12║拈云金州用蕭曹之計張陷虎之機米
L158n1652_p0175b13║和尚貪他羊羔不覺渾身墮穽法喜若
L158n1652_p0175b14║作米和尚見不排坐位但云和尚用心
L158n1652_p0175b15║不臧見伊擬議便把操位掇退非惟自
L158n1652_p0176a01║有出身路抑且塞斷金州口。
L158n1652_p0176a02║皷山晏示眾云皷山門下不得咳𠻳時有
L158n1652_p0176a03║僧咳𠻳一聲皷云作什麼僧云傷風晏云
L158n1652_p0176a04║傷風即得。
L158n1652_p0176a05║拈云大小皷山把斷要津不通凡聖則
L158n1652_p0176a06║不無爭奈輕輕被人拶着却又龍頭蛇
L158n1652_p0176a07║尾而今莫有為皷山作主底麼。
L158n1652_p0176a08║芙蓉楷因僧問胡家曲調不墮五音韻出
L158n1652_p0176a09║青霄請師吹唱楷云木雞啼子夜鐵鳳呌
L158n1652_p0176a10║天明僧云恁麼則一句曲含千古韻滿堂
L158n1652_p0176a11║雲水盡知音楷云無舌兒童能繼和僧云
L158n1652_p0176a12║作家宗師人天眼目楷云禁取兩片皮。
L158n1652_p0176a13║拈云大凡提唱宗乘要明旨趣還他芙
L158n1652_p0176a14║蓉作家可謂答這僧話當頭不犯善避
L158n1652_p0176a15║來鋒足稱賞矣若論具衲僧牙爪猛虎
L158n1652_p0176b01║口裏奪食毒龍頷下解鈴手叚猶欠一
L158n1652_p0176b02║籌在。
L158n1652_p0176b03║棗樹因僧辭乃問云若到諸方有人問老
L158n1652_p0176b04║僧此間法道作麼生對僧云待他問即道
L158n1652_p0176b05║𣗳云何處有無口底佛僧云祇這也還難
L158n1652_p0176b06║𣗳豎起拂子云還見麼僧云何處有無眼
L158n1652_p0176b07║底佛𣗳云祇這也還難僧遶禪床一帀而
L158n1652_p0176b08║出𣗳云善能祇對僧便喝𣗳云老僧不識
L158n1652_p0176b09║子僧云要識作麼𣗳敲床三下。
L158n1652_p0176b10║拈云棗𣗳平白地上拈起一𮈔頭直使
L158n1652_p0176b11║須彌搖動海水沸騰者僧慣經洶浪善
L158n1652_p0176b12║識風帆撥轉船頭別行一路錦山不肯
L158n1652_p0176b13║坐觀成敗拔劍相助攪動滄溟與彼魚
L158n1652_p0176b14║龍知有性命大眾且道是助主家助賓
L158n1652_p0176b15║家具擇法眼者試辯看。
L158n1652_p0177a01║南泉坐次一僧問訊叉手而立泉云太俗
L158n1652_p0177a02║生僧合掌泉云太僧生僧無語。
L158n1652_p0177a03║拈云叉手合掌左邊半斤右邊八兩縱
L158n1652_p0177a04║饒直下翻身也是野狐伎倆。
L158n1652_p0177a05║麻谷問臨濟大悲千眼阿那個是正眼濟
L158n1652_p0177a06║云大悲千手眼阿那個是正眼速道速道
L158n1652_p0177a07║谷拽濟下禪床谷却坐濟云不審谷便喝
L158n1652_p0177a08║濟拽谷下禪床濟便坐谷出去濟歸方丈。
L158n1652_p0177a09║拈云擊節扣關衝樓跨竈一挨一拶機
L158n1652_p0177a10║奪超羣還他二老好手若論大悲正眼
L158n1652_p0177a11║驢年未夢見在。
L158n1652_p0177a12║祇林和尚每叱文殊普賢皆為精魅常持
L158n1652_p0177a13║木劍自謂降魔纔見僧來叅便云魔來也
L158n1652_p0177a14║以劍揮歸方丈如是十二年後置劍無言
L158n1652_p0177a15║僧問十二年前為甚降魔林云賊不打貧
L158n1652_p0177b01║兒家僧云十二年後因甚不降魔林云賊
L158n1652_p0177b02║不打貧兒家。
L158n1652_p0177b03║拈云銅頭鐵額望風遠避鶻眼龍睛無
L158n1652_p0177b04║處摸索叱佛祖如奴婢降魔魅遠遁潛
L158n1652_p0177b05║還他祇林敏手格調甚高雖十二年用
L158n1652_p0177b06║劍刃上事要求知己並無半個徒勞用
L158n1652_p0177b07║盡腕頭力賣金不遇買金人。
L158n1652_p0177b08║德山因僧來相看便近前作撲勢山云你
L158n1652_p0177b09║恁麼無禮合喫山僧手中棒僧拂袖便行
L158n1652_p0177b10║山云饒汝與麼也祇得一半僧轉身便喝
L158n1652_p0177b11║山打云須是我打你始得僧云諸方有明
L158n1652_p0177b12║眼人在山云汝天然有眼僧以手劈開胸
L158n1652_p0177b13║云猫山云黃河三千年一度清。
L158n1652_p0177b14║拈云獅子擊象金翅搏龍行脚若無超
L158n1652_p0177b15║方眼入門不識賓主句安敢到他爐鞲
L158n1652_p0178a01║之所殊不知者僧是煆過底精金羙璞
L158n1652_p0178a02║不受人鉗鎚雖然德山親入虎穴爭奈
L158n1652_p0178a03║不得虎子。
L158n1652_p0178a04║幽溪因僧問大用現前不存軌則時如何
L158n1652_p0178a05║溪遶禪床一帀而坐僧欲進語溪遂與一
L158n1652_p0178a06║踏僧歸位立溪云汝與麼我不與麼汝不
L158n1652_p0178a07║與麼我却與麼僧擬再進語溪又與一踏
L158n1652_p0178a08║云三十年後吾道大行。
L158n1652_p0178a09║拈云者僧叅禪鹵莽學識顢頇雖然設
L158n1652_p0178a10║個問端不妨孤峻只解恁麼來不會恁
L158n1652_p0178a11║麼去若是個漢不消一踏瓦解冰消管
L158n1652_p0178a12║教幽溪口啞去在。
L158n1652_p0178a13║南泉因趙州問明頭合暗頭合泉便歸方
L158n1652_p0178a14║丈州云老漢被我一問直得無言可對首
L158n1652_p0178a15║座云莫道和尚無言好州便一掌云合是
L158n1652_p0178b01║堂頭老漢喫。
L158n1652_p0178b02║拈云趙州一問平地上𣯫𣯫南泉歸方
L158n1652_p0178b03║丈死水不藏龍首座雖路見不平爭奈
L158n1652_p0178b04║失錢遭罪或有人問安國明頭合暗頭
L158n1652_p0178b05║合但云當堂不正坐那赴兩頭機且道
L158n1652_p0178b06║與南泉歸方丈是同是別。
L158n1652_p0178b07║夾山因僧問如何是相似句山云荷葉團
L158n1652_p0178b08║團團似鏡菱角尖尖尖似錐僧云學人不
L158n1652_p0178b09║會山云風吹柳絮毛毬走雨打梨花夾蝶
L158n1652_p0178b10║飛。
L158n1652_p0178b11║拈云夾山答者僧話不妨攢花簇錦巧
L158n1652_p0178b12║妙尖新要且不曾答出相似句聰上座
L158n1652_p0178b13║忍俊不禁也要露些面目與諸方檢責
L158n1652_p0178b14║如何是相似句奇恠石頭形似虎火燒
L158n1652_p0178b15║松𣗳勢如龍學人不會海壇馬子如驢
L158n1652_p0179a01║大丹山彩鳳似楚雞。
L158n1652_p0179a02║百丈問黃檗甚處來檗云大雄山下採菌
L158n1652_p0179a03║來丈云還見大蟲麼檗便作虎聲丈拈斧
L158n1652_p0179a04║作砍勢檗遂與一掌丈吟吟而笑便歸陞
L158n1652_p0179a05║堂謂眾云大雄山下有一大蟲汝等諸人
L158n1652_p0179a06║也須要看百丈今日親遭一口。
L158n1652_p0179a07║拈云作家相見機如掣電眼似流星騐
L158n1652_p0179a08║人有險崖之句全提有拔山之威黃檗
L158n1652_p0179a09║若無百丈爭見汗馬功高百丈若無黃
L158n1652_p0179a10║檗那知歷代功臣雖然父子相知水乳
L158n1652_p0179a11║相合檢點將來未免傷鋒犯手。
L158n1652_p0179a12║夾山示眾云我二十年住山未嘗舉着宗
L158n1652_p0179a13║門中事有僧問承和尚有言二十年住山
L158n1652_p0179a14║未嘗舉着宗門中事否山云是僧便掀倒
L158n1652_p0179a15║禪床山休去明日普請掘一坑令侍者請
L158n1652_p0179b01║昨日問話僧來山云老僧二十年只說無
L158n1652_p0179b02║義語今請上座打殺老僧埋向坑中便請
L158n1652_p0179b03║上座若不打殺老僧上座自打殺埋此坑
L158n1652_p0179b04║中始得僧束裝行李潛去。
L158n1652_p0179b05║拈云善迹者謂迹之所莫能迹善言者
L158n1652_p0179b06║謂言之所莫能言若據山僧檢點將來
L158n1652_p0179b07║夾山大似靈龜曳尾自取喪身之兆者
L158n1652_p0179b08║僧親入虎穴敲牙弄爪賞他大膽有般
L158n1652_p0179b09║不識好惡漢謂渠不會轉身句怕夾山
L158n1652_p0179b10║打殺便束裝潛去誰不知頭正尾正可
L158n1652_p0179b11║謂高山放紙鷂遠望落前村。
L158n1652_p0179b12║烏臼因玄紹二上座叅臼問二禪伯發足
L158n1652_p0179b13║甚麼處玄云江西臼拈棒便打玄云久知
L158n1652_p0179b14║和尚有此機要臼云你既不會後面個僧
L158n1652_p0179b15║祇對看紹近前臼便打情知你同坑無異
L158n1652_p0180a01║土。
L158n1652_p0180a02║拈云者僧擎頭戴角破浪衝關倒嶽傾
L158n1652_p0180a03║湫危亡不顧却有些衲僧氣槩烏臼雖
L158n1652_p0180a04║行閫外威權檢點將來性命却落在者
L158n1652_p0180a05║僧手裏具擇法眼者試辨看。
L158n1652_p0180a06║趙州因訪茱萸到法堂上從東過西從西
L158n1652_p0180a07║過東萸云作甚麼州云探水萸云我者裏
L158n1652_p0180a08║一滴也無探個甚麼州以拄杖靠壁便出
L158n1652_p0180a09║法堂。
L158n1652_p0180a10║拈云者二老漢同門出入宿世冤家一
L158n1652_p0180a11║人把住封疆不通消息一人直上峯頂
L158n1652_p0180a12║暗透重關四面懸崖轉身有路雖然如
L158n1652_p0180a13║是祇如趙州拄杖靠壁便去意作麼生
L158n1652_p0180a14║賊是小人智過君子。
L158n1652_p0180a15║臨濟侍德山次山云今日困濟云者老漢
L158n1652_p0180b01║寐語作麼山便打濟掀倒禪床。
L158n1652_p0180b02║拈云德山有吞吐天地之氣打破虛空
L158n1652_p0180b03║底鉗鎚臨濟有包藏宇宙之機揭飜海
L158n1652_p0180b04║嶽底威力二俱作家有縱有奪不是沙
L158n1652_p0180b05║場經戰久揭天犪皷喪紅塵。
L158n1652_p0180b06║古寺和尚因丹霞叅經宿明早粥熟行者
L158n1652_p0180b07║祇盛一鉢與和尚又盛一鉢自己喫殊不
L158n1652_p0180b08║顧丹霞霞亦自盛粥喫者云五更侵早起
L158n1652_p0180b09║更有夜行人霞謂古寺何不訓誨行者得
L158n1652_p0180b10║與麼無理寺云淨地上不要點污人家男
L158n1652_p0180b11║女霞云幾不合問過老漢。
L158n1652_p0180b12║拈云古寺門深似海峻若丘山非是作
L158n1652_p0180b13║家難入閫奧所以欲觀其人先觀所使
L158n1652_p0180b14║更有超師之作丹霞智劍過人機鋒敏
L158n1652_p0180b15║㨗到者裏却被行者鈍置一上當時若
L158n1652_p0181a01║是聰上座也不消呌古寺教誨行者但
L158n1652_p0181a02║云某甲今日失却一隻眼直教古寺行
L158n1652_p0181a03║者疑着三十年。
L158n1652_p0181a04║石頭問長髭甚處來長云嶺南來頭云大
L158n1652_p0181a05║庾嶺頭一舖功德成就也未長云成就久
L158n1652_p0181a06║矣猶欠點眼在頭云莫要點眼麼長云便
L158n1652_p0181a07║請頭垂下一足長禮拜頭云子見甚麼道
L158n1652_p0181a08║理便禮拜長云如紅爐一點雪。
L158n1652_p0181a09║拈云長髭好不丈夫人人鼻孔遼天個
L158n1652_p0181a10║個舌頭拖地可惜一舖功德被人點污
L158n1652_p0181a11║了也當時若是出格道流待他垂下一
L158n1652_p0181a12║足便掀倒禪床不為分外若是如何若
L158n1652_p0181a13║何未免落他圈繢。
L158n1652_p0181a14║南關道吾或執木劍橫在肩頭作舞僧問
L158n1652_p0181a15║手中劍甚處得來吾遂擲於地僧却置吾
L158n1652_p0181b01║手中吾云甚處得來僧無對吾云容汝三
L158n1652_p0181b02║日下一轉語僧亦無對吾拈劍肩上作舞
L158n1652_p0181b03║云恁麼始得後雲峯恱拈云邪法難扶。
L158n1652_p0181b04║拈云大眾將今視古宗師橫拈倒弄或
L158n1652_p0181b05║擎叉或弄蛇或輥毬或放狗各具一種
L158n1652_p0181b06║神通三昧收放自繇因甚道吾手提木
L158n1652_p0181b07║劍作舞雲峯喚作邪法難扶還是肯他
L158n1652_p0181b08║語不肯他語。
L158n1652_p0181b09║巴陵鑑因雲門舉雪峯云閉却門達磨來
L158n1652_p0181b10║也意作麼生鑑云築着和尚鼻孔門云阿
L158n1652_p0181b11║修羅王惡發把須彌山一摑𨁝跳上天報
L158n1652_p0181b12║帝釋為甚麼却向日本國裏藏身鑑云莫
L158n1652_p0181b13║恁麼心行好門云汝道築着又作麼生。
L158n1652_p0181b14║拈云雲門慣用白拈手叚或時藏身處
L158n1652_p0181b15║沒踪跡或時沒踪跡處已藏身自合知
L158n1652_p0182a01║機識變殊不知却被巴陵覷破賊身已
L158n1652_p0182a02║露大眾且道巴陵具甚麼眼是賊識賊。
L158n1652_p0182a03║明招有疾國泰深來問候侍者通報云深
L158n1652_p0182a04║師叔來招令請深纔入方丈招便呵㖿呵
L158n1652_p0182a05║㖿深師叔救取老僧深云和尚有甚麼病
L158n1652_p0182a06║招舉頭一覷云咦眼子烏𠷈𠷈地依前是
L158n1652_p0182a07║舊時深上座乃轉身面壁。
L158n1652_p0182a08║拈云諸方盡謂明招是獨眼龍權衡佛
L158n1652_p0182a09║祖龜鑑宗乘尚且一疾不能自作主張
L158n1652_p0182a10║却被國泰一拶慚惶面壁迄今轉身不
L158n1652_p0182a11║得且道面壁意作麼生酒逢知己千盃
L158n1652_p0182a12║少話不投機半句多。
L158n1652_p0182a13║雪峯在洞山作飯頭淘米次山問淘沙去
L158n1652_p0182a14║米淘米去沙峯云沙米一齊去山云大眾
L158n1652_p0182a15║喫個什麼峯遂將盆覆却山云據子因緣
L158n1652_p0182b01║合在德山。
L158n1652_p0182b02║拈云洞山垂𮈔千尺意在深潭雪峯不
L158n1652_p0182b03║貪香餌味可謂碧潭龍當時若會石女
L158n1652_p0182b04║停機夜色向午木人轉路月影移央於
L158n1652_p0182b05║此君臣道合父子投機必為他家種草
L158n1652_p0182b06║誰知龍駒不困鹽車下鵬鳥扶搖鼓域
L158n1652_p0182b07║中。
L158n1652_p0182b08║金牛和尚因臨濟來乃橫按拄杖方丈前
L158n1652_p0182b09║坐濟遂拊掌三下歸堂牛却下人事了便
L158n1652_p0182b10║問賓主相見各有軌儀上座何得無理濟
L158n1652_p0182b11║云道甚麼牛擬開口濟便打一坐具牛作
L158n1652_p0182b12║倒勢濟又打一坐具牛云今日不着便遂
L158n1652_p0182b13║歸方丈。
L158n1652_p0182b14║拈云大眾看者兩員戰將射鵰絕技脫
L158n1652_p0182b15║兔奇謀羽檄交馳縱奪可羨一人有生
L158n1652_p0183a01║殺之權一人善布陣之法雖然陣勢已
L158n1652_p0183a02║圓未免得失機括。
L158n1652_p0183a03║未山尼因灌溪叅問如何是末山尼云不
L158n1652_p0183a04║露頂溪云如何是末山主尼云非男女相
L158n1652_p0183a05║溪喝云何不變去尼云不是神不是鬼變
L158n1652_p0183a06║個甚麼。
L158n1652_p0183a07║拈云直下便喝震動須彌菸菟戴角何
L158n1652_p0183a08║不變去是法住法位世間相常住簡約
L158n1652_p0183a09║而精明神通而莫測落霞孤鶩齊飛秋
L158n1652_p0183a10║水長天一色。
L158n1652_p0183a11║性空和尚因僧來叅空乃展手示之僧近
L158n1652_p0183a12║前復退後空云父母俱亡畧不慚顏僧呵
L158n1652_p0183a13║呵大笑空云少間與闍黎舉哀其僧乃打
L158n1652_p0183a14║筋斗而出空云蒼天蒼天。
L158n1652_p0183a15║拈云者漢平地上布偃月龍蛇陣要擒
L158n1652_p0183b01║豪傑英才誰不知者僧解劍刃上轉身
L158n1652_p0183b02║弓弦上走馬不能收入彀中其知善戰
L158n1652_p0183b03║者矣大眾這則公案少有人拈提安國
L158n1652_p0183b04║今日特為諸人揭露去也擲下拂子云
L158n1652_p0183b05║超羣須是英靈漢敵勝還須獅子兒。
L158n1652_p0183b06║夾山問月輪子甚處人月云閩中人山云
L158n1652_p0183b07║還識老僧麼月云和尚還識某甲麼山云
L158n1652_p0183b08║不然子且還老僧草鞋錢老僧然後還江
L158n1652_p0183b09║陵米價月云與麼不識和尚未審江陵米
L158n1652_p0183b10║作麼生價山云善能哮吼。
L158n1652_p0183b11║拈云夾山善能琢玉鏤金攢花鋪錦月
L158n1652_p0183b12║輪步步登高着着有路機峻敏㨗互奪
L158n1652_p0183b13║互存謂是作家若到海會門下棒打折
L158n1652_p0183b14║也未放過伊何故為人須為徹殺人要
L158n1652_p0183b15║見血。
L158n1652_p0184a01║南泉示眾云今時人須向異類中行始得
L158n1652_p0184a02║趙州便問異即不問如何是類泉以手托
L158n1652_p0184a03║地州遂與一踏踏倒却向涅槃堂云悔悔
L158n1652_p0184a04║泉令侍者問悔個甚麼州云悔不更與兩
L158n1652_p0184a05║踏。
L158n1652_p0184a06║拈云南泉慣唱無腔曲趙州善打氊拍
L158n1652_p0184a07║板雖然曲調甚高未免一場巇嶮廣福
L158n1652_p0184a08║即不然或有人問如何是類但以兩手
L158n1652_p0184a09║捏拳作角勢放在額上且與南泉以手
L158n1652_p0184a10║托地是同是別。
L158n1652_p0184a11║靈雲問僧甚處去僧云雪峯去靈云我有
L158n1652_p0184a12║一書寄雪峯僧云便請靈脫履拋向前僧
L158n1652_p0184a13║便去雪峯問甚處來僧云靈雲峯云和尚
L158n1652_p0184a14║安否僧云有信相寄道了脫履拋向面前
L158n1652_p0184a15║峯休去。
L158n1652_p0184b01║拈云靈雲寄書相識滿天下知心能幾
L158n1652_p0184b02║人誰不知雪峯祇有受璧之心且無割
L158n1652_p0184b03║城之意當時若是安國見僧脫出履拋
L158n1652_p0184b04║向面前劈脊便棒何謂重賞之下必有
L158n1652_p0184b05║勇夫。
L158n1652_p0184b06║仰山一日因溈山和尚以手相交過各撥
L158n1652_p0184b07║三下却豎一指仰亦以兩手相交過各撥
L158n1652_p0184b08║三下却向胸前豎一指覆一手以目視瞻
L158n1652_p0184b09║溈山休去。
L158n1652_p0184b10║拈云圓機體用密旨無差暗去明投明
L158n1652_p0184b11║來暗合雖則父子經文緯武射策全施
L158n1652_p0184b12║檢點將來大似靴裏動指。
L158n1652_p0184b13║黃檗一日普請鋤茶園檗後至臨濟問訊
L158n1652_p0184b14║按钁而立檗曰莫是困耶濟云纔钁地何
L158n1652_p0184b15║言困檗舉拄杖便打濟按杖推倒黃檗檗
L158n1652_p0185a01║呼維那拽起我來那扶起曰和尚爭容得
L158n1652_p0185a02║這風顛漢無禮檗却打維那濟自钁此云
L158n1652_p0185a03║諸方火葬我這裏活埋。
L158n1652_p0185a04║拈云黃檗大似阿修羅王身披鎧甲氣
L158n1652_p0185a05║湧波騰背負須彌手擎日月橫行四天
L158n1652_p0185a06║下誰敢當頭視伊善則善矣祗如黃檗
L158n1652_p0185a07║被臨濟推倒因甚却打維那不見道做
L158n1652_p0185a08║客莫在後事官莫向前。
L158n1652_p0185a09║南泉山下有一庵主人謂南泉和尚近日
L158n1652_p0185a10║出世你何不去叅見主曰非但南泉出世
L158n1652_p0185a11║直饒千佛出世我亦不去泉聞乃令趙州
L158n1652_p0185a12║去勘州去便設拜主不顧州從西過東從
L158n1652_p0185a13║東過西主亦不顧州云草賊大敗遂拽下
L158n1652_p0185a14║簾子便歸舉似南泉泉云我從來疑着者
L158n1652_p0185a15║漢次日泉與沙彌擕茶一瓶盞三隻到庵
L158n1652_p0185b01║擲向地上曰昨日底昨日底主云昨日底
L158n1652_p0185b02║是甚麼泉於沙彌背上拍一下曰賺我來
L158n1652_p0185b03║賺我來拂袖便行。
L158n1652_p0185b04║拈云者捏死蛇頭漢只可無佛處稱尊
L158n1652_p0185b05║不能向異類中行當時若具衲僧手眼
L158n1652_p0185b06║奔流度刃之機見趙州設拜便震威一
L158n1652_p0185b07║喝待他眼目定動直推出庵門豈不俊
L158n1652_p0185b08║哉所謂當斷不斷返招其亂。
L158n1652_p0185b09║趙州到黃檗檗見來便閉方丈門州乃把
L158n1652_p0185b10║火於法堂內呌曰救火救火檗開門捉住
L158n1652_p0185b11║曰道道州曰賊過後張弓。
L158n1652_p0185b12║拈云兩個漆桶擦痒一擦便骨出。
L158n1652_p0185b13║慈明和尚或時方丈內安一盆水劄一口
L158n1652_p0185b14║劍下面着一緉草鞋膝上橫按拄杖入門
L158n1652_p0185b15║便指擬議便打。
L158n1652_p0186a01║拈云作家宗匠慣用格外之機不落時
L158n1652_p0186a02║人窠臼可謂超宗異目海會當時若見
L158n1652_p0186a03║一脚趯飜待伊打便接杖云盲枷瞎棒
L158n1652_p0186a04║打某甲不得管教懡㦬歸方丈。
L158n1652_p0186a05║趙州到臨濟後架洗脚濟便問如何是祖
L158n1652_p0186a06║師西來意州云恰遇山僧洗脚濟近前作
L158n1652_p0186a07║聽勢州云會即便會㗖啄作麼濟便歸方
L158n1652_p0186a08║丈州云三十年行脚今日錯為人下註脚。
L158n1652_p0186a09║拈云臨濟具通天手眼有驗龍蛇之機
L158n1652_p0186a10║趙州獨蹈大方有跨海之勇二俱作家
L158n1652_p0186a11║一縱一奪不犯鋒鋩各有出身之路如
L158n1652_p0186a12║何是出身之路坐斷十方猶點額密移
L158n1652_p0186a13║一步看飛龍。
L158n1652_p0186a14║馬祖因龐居士問不昧本來人請師高着
L158n1652_p0186a15║眼祖直下覷士云一種沒絃琴唯師彈得
L158n1652_p0186b01║妙祖直上覷士禮拜祖歸方丈士隨後云
L158n1652_p0186b02║弄巧成拙。
L158n1652_p0186b03║拈云龐公機鋒峻㨗海口舌鎗馬師眼
L158n1652_p0186b04║似流星曲垂提獎酬唱宗乘還他二老
L158n1652_p0186b05║若會不昧本來人總是一隊黑漆桶。
L158n1652_p0186b06║王延彬太尉因到昭慶煎茶次朗上座與
L158n1652_p0186b07║明昭禪師把銚忽翻却茶銚尉見問朗茶
L158n1652_p0186b08║爐下是什麼朗云捧爐神尉云既是捧爐
L158n1652_p0186b09║神因甚麼飜却茶銚朗云事官千日失在
L158n1652_p0186b10║一時尉拂袖便行昭云朗上座吃却昭慶
L158n1652_p0186b11║飯了却向外邊打野榸朗云上座作麼生
L158n1652_p0186b12║昭云非人得其便。
L158n1652_p0186b13║拈云太尉拈出倚天長劍逼人毛骨悚
L158n1652_p0186b14║然朗上座有舌戰羣儒之才善退圍兵
L158n1652_p0186b15║之法明昭更用攙旗奪皷英雄奔流度
L158n1652_p0187a01║刃機畧雖然各有出身之計未免總被
L158n1652_p0187a02║太尉看破。
L158n1652_p0187a03║羅山閑在大庾嶺住庵時有僧辭去疎山
L158n1652_p0187a04║閑云我有一信附與疎山得麼僧近前云
L158n1652_p0187a05║便請閑以手挃頭上却展手云還奈何麼
L158n1652_p0187a06║僧無對後到疎山堂內舉一僧云諸人還
L158n1652_p0187a07║會麼眾無對僧云天下人不奈大庾嶺何。
L158n1652_p0187a08║拈云烽火連三月家書抵萬金羅山欲
L158n1652_p0187a09║附鴻音疎山大似寄人不的當被渠到
L158n1652_p0187a10║處揭露與明眼人識破以致家醜外揚。
L158n1652_p0187a11║丹霞因過一院值凝寒於殿中見木佛乃
L158n1652_p0187a12║取燒火向院主遇見呵責云何得燒我木
L158n1652_p0187a13║佛霞以拄杖撥灰云吾燒取舍利主云木
L158n1652_p0187a14║佛何有舍利霞云既無舍利更請兩尊燒
L158n1652_p0187a15║院主自後眉毛墮落。
L158n1652_p0187b01║拈云丹霞燒木佛也是小兒伎倆院主
L158n1652_p0187b02║眉毛墮落因禍得福雖然如是祇如丹
L158n1652_p0187b03║霞拄杖撥灰覓舍利還有也無不見道
L158n1652_p0187b04║有智人前不得說夢。
L158n1652_p0187b05║灌溪初叅臨濟濟扭住溪云領也濟托開
L158n1652_p0187b06║云且放你一頓溪後示眾云我見臨濟和
L158n1652_p0187b07║尚無言語直至如今飽不饑。
L158n1652_p0187b08║拈云臨濟大似金翅鳥王直取龍吞檢
L158n1652_p0187b09║點將來也是虎頭蛇尾當時見灌溪云
L158n1652_p0187b10║領也再徵之汝領個什麼待他擬議連
L158n1652_p0187b11║棒趂出直使知恩有地。
L158n1652_p0187b12║趙州在南泉時井樓上車水見南泉過乃
L158n1652_p0187b13║抱定柱懸一足云相救相救泉遂以梯上
L158n1652_p0187b14║打云一二三四五州便具威儀上方丈適
L158n1652_p0187b15║來謝和尚相救。
L158n1652_p0188a01║拈云趙州家富飯飽弄箸南泉救人就
L158n1652_p0188a02║窠打刼雖父子敲唱俱隨未免傍觀者
L158n1652_p0188a03║醜。
L158n1652_p0188a04║
L158n1652_p0188a05║明覺聰禪師語錄卷第十二
L158n1652_p0188a06║音釋
L158n1652_p0188a07║蒯（苦夬切音快姓漢有蒯通）。鹵（郎古切音魯鹵莽輕脫苟且也）。顢（謨官
L158n1652_p0188a08║切音瞞顢頇大面也）。[牛*夒]（渠追切音逵牛名）。髭（津私切咨口上毛曰髭）。
L158n1652_p0188a09║菸（音烏楚人謂虎為菸菟）。[山/戲]（虛宜切音希山相對而危險也）。