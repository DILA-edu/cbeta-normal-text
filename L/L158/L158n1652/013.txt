L158n1652_p0188b01║明覺聰禪師語錄卷第十三　　　辨三
L158n1652_p0188b02║嗣法門人戒弘編
L158n1652_p0188b03║頌古
L158n1652_p0188b04║世尊初生下廼以一手指天一手指地周
L158n1652_p0188b05║行七步目顧四方云天上天下惟吾獨尊。
L158n1652_p0188b06║混沌乾坤總一靈全身裏許未彰形生
L158n1652_p0188b07║時子母同啐啄突出禍胎便唬人
L158n1652_p0188b08║世尊一日陞座大眾集定文殊白椎云諦
L158n1652_p0188b09║觀法王法法王法如是世尊便下座。
L158n1652_p0188b10║囓鏃之機猶是鈍那堪陞座法如斯座
L158n1652_p0188b11║中若有江南客休向樽前唱鷓鴣
L158n1652_p0188b12║世尊靈山會上有一女子於佛前入定佛
L158n1652_p0188b13║勅文殊出之文殊遶女子三匝鳴指一下
L158n1652_p0188b14║乃托至梵天盡其神力而不能出世尊曰
L158n1652_p0188b15║假使百千文殊亦出此女子定不得下界
L158n1652_p0189a01║有罔明菩薩能出此定須臾從地湧出佛
L158n1652_p0189a02║勅令出罔明却至女子前鳴指一下女子
L158n1652_p0189a03║從定而出。
L158n1652_p0189a04║大定廓無門了無相動靜平等如虛空
L158n1652_p0189a05║因邪却打正瞿曇女子壁立萬仞處漏
L158n1652_p0189a06║泄陽春文殊罔明大洋海底頭出頭沒
L158n1652_p0189a07║咄咄揭開正眼觀將來總是一場乾打
L158n1652_p0189a08║哄
L158n1652_p0189a09║罽賔國王秉劍至獅子尊者前問曰師得
L158n1652_p0189a10║蘊空否祖曰已得蘊空王曰離生死否祖
L158n1652_p0189a11║曰已離生死王曰既離生死可施我頭祖
L158n1652_p0189a12║曰身非我有何悋於頭王即揮劍斷尊者
L158n1652_p0189a13║頭白乳湧高數丈王之右臂旋亦墮地七
L158n1652_p0189a14║日而終。
L158n1652_p0189a15║不即不離何蘊空罽賔猶問起驚風乞
L158n1652_p0189b01║頭施我便揮刃血染秋霜樹葉紅頭已
L158n1652_p0189b02║落臂旋墮牽牛下水先濕脚一身還了
L158n1652_p0189b03║一身休萬里雲天飛一鶚
L158n1652_p0189b04║達磨初見梁武帝帝問曰如何是聖諦第
L158n1652_p0189b05║一義磨云廓然無聖帝曰對朕者誰磨云
L158n1652_p0189b06║不識帝不契。
L158n1652_p0189b07║廓然無聖空谷聲應動容不墮悄然機
L158n1652_p0189b08║狂人尋頭因照鏡忠言截舌逆耳不聽
L158n1652_p0189b09║從此驀渡江面壁提祖印分皮分髓大
L158n1652_p0189b10║誵訛展轉事從叮囑起咄
L158n1652_p0189b11║洞山和尚因僧問如何是衲僧孔竅山云
L158n1652_p0189b12║十八女兒不繫裙。
L158n1652_p0189b13║衲僧孔竅難摸索任汝喚他破木杓十
L158n1652_p0189b14║八女兒不繫裙頭戴花冠赤雙脚
L158n1652_p0189b15║雲門因僧問如何是一代時教門云對一
L158n1652_p0190a01║說。
L158n1652_p0190a02║對一說子規樹上多饒舌懊恨空山啼
L158n1652_p0190a03║不休却把春風輕漏泄花溶溶雲曳曳
L158n1652_p0190a04║添得普賢眼中屑
L158n1652_p0190a05║雲門因僧問如何是目前機門云倒一說。
L158n1652_p0190a06║倒一說貴買硃砂畫明月非是目前機
L158n1652_p0190a07║亦非玄妙訣黑似漆白如雪爍迦羅眼
L158n1652_p0190a08║莫能別
L158n1652_p0190a09║高沙彌住庵後一日歸來省藥山值雨山
L158n1652_p0190a10║曰你來也高曰是山云可煞濕高云不打
L158n1652_p0190a11║者個鼓笛雲巖云皮也無打什麼鼓道吾
L158n1652_p0190a12║云鼓也無打什麼皮藥山云今日大好一
L158n1652_p0190a13║場曲調。
L158n1652_p0190a14║三個孩兒打花鼓一邊唱了一邊舞胡
L158n1652_p0190a15║笳曲調雖分明識者聽來不合譜
L158n1652_p0190b01║巖頭因沙汰鄂州作渡子兩岸各掛一板
L158n1652_p0190b02║有人過渡打板一下頭乃舞棹迎之一日
L158n1652_p0190b03║因婆子抱一孩兒來問呈橈舞棹即不問
L158n1652_p0190b04║且道婆子手中兒甚處得來頭便打婆云
L158n1652_p0190b05║婆生七子六個不遇知音祇者個也不消
L158n1652_p0190b06║得便拋向水中。
L158n1652_p0190b07║野艇泛滄浪雲寒樹色蒼澄淵施桂棹
L158n1652_p0190b08║問者絕商量靈機發樞也獰龍活捉啐
L158n1652_p0190b09║啄同時也真風度籥婆子脫體賣風流
L158n1652_p0190b10║龍蛇陣上看謀略
L158n1652_p0190b11║楞嚴經云見見之時見非是見見猶離見
L158n1652_p0190b12║見不能及。
L158n1652_p0190b13║王公春戲躍青驄手握金鞭望海東村
L158n1652_p0190b14║酒野花偏媚客歸來無限意無窮
L158n1652_p0190b15║臺山路上有一婆子僧問臺山路向甚處
L158n1652_p0191a01║去婆云驀直去僧纔行婆云好個阿師便
L158n1652_p0191a02║恁麼去後有僧舉似趙州州云待我為你
L158n1652_p0191a03║勘破遂往問臺山路向甚處去婆云驀直
L158n1652_p0191a04║去州纔行婆云好個阿師便恁麼去州歸
L158n1652_p0191a05║舉似大眾我為你勘破婆子了也。
L158n1652_p0191a06║古佛當時只趙州惱亂叢林卒未休眼
L158n1652_p0191a07║光爍破四天下機關逈別孰同儔樹高
L158n1652_p0191a08║枝大招風雨虎踞當途惹戈矛勘破老
L158n1652_p0191a09║婆無伎倆如今四海水平流
L158n1652_p0191a10║南泉因東西兩堂爭猫兒泉乃提起云大
L158n1652_p0191a11║眾道得即救取道不得即斬却也眾無對
L158n1652_p0191a12║泉遂斬之晚趙州外歸泉舉似州州乃脫
L158n1652_p0191a13║草鞋安頭上而去泉云子若在即救得猫
L158n1652_p0191a14║兒。
L158n1652_p0191a15║善施社稷之權能用定亂之劍萬人叢
L158n1652_p0191b01║裏驗龍蛇大用之機如掣電斬却猫兒
L158n1652_p0191b02║血流沙草鞋頭帶隔天涯當時有具同
L158n1652_p0191b03║時眼一箭紅心定不差
L158n1652_p0191b04║報慈嶼讚龍牙真云日出連山月圓當戶
L158n1652_p0191b05║不是無身不欲全露牙一日在帳裏坐僧
L158n1652_p0191b06║問不是無身不欲全露請師全露牙撥開
L158n1652_p0191b07║帳云還見麼僧云不見牙云不帶將眼來
L158n1652_p0191b08║嶼後聞乃云龍牙只道得一半。
L158n1652_p0191b09║偏中有正正中偏黑狗銀蹄烏半邊帳
L158n1652_p0191b10║幔揭開全體現更無回互絕廉纖
L158n1652_p0191b11║趙州問僧發足甚處僧云雪峰州云雪峰
L158n1652_p0191b12║有何言句示人僧云尋常道盡十方世界
L158n1652_p0191b13║是沙門一隻眼爾等諸人向甚處屙州云
L158n1652_p0191b14║闍黎若回寄個鍬子去。
L158n1652_p0191b15║一舉四十九窮漢露家醜趙州寄鐵鍬
L158n1652_p0192a01║不知誰下手
L158n1652_p0192a02║昔有古德齋時不赴堂侍者請赴堂德云
L158n1652_p0192a03║我今日庄上喫油糍飽云和尚未曾出入
L158n1652_p0192a04║德云汝去問庄主者方出門忽見庄主歸
L158n1652_p0192a05║謝和尚庄上喫油糍。
L158n1652_p0192a06║未動脚跟天下遍被人拶着露頭面分
L158n1652_p0192a07║明舉似更狐疑且喜庄頭通一線
L158n1652_p0192a08║臨濟將示寂謂眾曰吾去後不得滅却正
L158n1652_p0192a09║法眼藏三聖出云爭敢滅却和尚正法眼
L158n1652_p0192a10║藏濟云已後有人問汝向他道甚麼聖便
L158n1652_p0192a11║喝濟云誰知吾正法眼藏向者瞎驢邊滅
L158n1652_p0192a12║却。
L158n1652_p0192a13║長安風月古如今可笑安心病更深臨
L158n1652_p0192a14║濟正眼瞎驢滅玉斧慣將祖道平金雞
L158n1652_p0192a15║啄破琉璃殼猛虎插翅出山林克家之
L158n1652_p0192b01║子自超卓別有生涯立祖庭
L158n1652_p0192b02║麻谷持錫到章敬遶禪牀三匝振錫一下
L158n1652_p0192b03║叉手而立敬云是是谷便去次到南泉遶
L158n1652_p0192b04║禪牀三匝振錫一下叉手而立泉云不是
L158n1652_p0192b05║不是谷云章敬道是和尚為甚麼道不是
L158n1652_p0192b06║泉云章敬是汝不是此是風力所轉終成
L158n1652_p0192b07║敗壞。
L158n1652_p0192b08║麻谷叅訪驗作家是與不是辯正邪放
L158n1652_p0192b09║行也推車合轍把住也別有生涯金錫
L158n1652_p0192b10║振兮全體用卓然立兮機獨逈到處春
L158n1652_p0192b11║社唱神歌好手手巾呈好手
L158n1652_p0192b12║一喝金剛王寶劍。
L158n1652_p0192b13║三尺龍泉光燦膽佛來魔來一齊斬遼
L158n1652_p0192b14║空一鏃破三關萬里江山悉平坦
L158n1652_p0192b15║一喝踞地獅子。
L158n1652_p0193a01║金毛踞地無窠臼奮迅驚羣誰敢禦哮
L158n1652_p0193a02║吼頓破野狐心遠遠逃潛無覔處
L158n1652_p0193a03║一喝探竿影草。
L158n1652_p0193a04║探竿衡鑑已隨身拈出人前辯偽真非
L158n1652_p0193a05║是超宗異目者莫將魚目當珠珍
L158n1652_p0193a06║一喝不作一喝用。
L158n1652_p0193a07║一喝不作喝商量大用全提振祖綱是
L158n1652_p0193a08║聖是凡俱點額奚須較論短和長
L158n1652_p0193a09║曹洞五位君臣。
L158n1652_p0193a10║正中偏月浸銀河冷淡天三更玉女垂
L158n1652_p0193a11║簾睡曉來照鏡自羞顏
L158n1652_p0193a12║偏中正空王殿上曾宣令誰敢當頭觸
L158n1652_p0193a13║聖顏三下鳴鞭肅寂靜
L158n1652_p0193a14║正中來掛印雷霆上築臺揮㦸能招回
L158n1652_p0193a15║落日金梁跨海非凡材
L158n1652_p0193b01║兼中至菸菟已有食牛志天生骨氣力
L158n1652_p0193b02║威雄獨踞當途距爪利
L158n1652_p0193b03║兼中到閶闔九重旗擁道經文緯武早
L158n1652_p0193b04║排班豈容暗裏來投到
L158n1652_p0193b05║奪人不奪境。
L158n1652_p0193b06║風擊天高鳥絕踪深山幽谷鮮人逢夜
L158n1652_p0193b07║來明月千峰白荒草閑花滿徑紅
L158n1652_p0193b08║奪境不奪人。
L158n1652_p0193b09║牢關據住擊難開略許閑人任徃來塞
L158n1652_p0193b10║外將軍行正令狼煙掃盡掣旗回
L158n1652_p0193b11║人境兩俱奪。
L158n1652_p0193b12║弓指陣前爭日月血流垓下定乾坤興
L158n1652_p0193b13║亡不管渾閑事土曠人稀莫可論
L158n1652_p0193b14║人境俱不奪。
L158n1652_p0193b15║夜靜松邀月到家一棚花影漾袈裟僧
L158n1652_p0194a01║繇好手難描畫誰識山中景况佳
L158n1652_p0194a02║巖頭昔在鄂州撑渡時遇僧去雪峰託僧
L158n1652_p0194a03║傳語云我近日將三文錢買得一個黑老
L158n1652_p0194a04║婆逐日撈蝦摝蜆且與麼過時僧至雪峰
L158n1652_p0194a05║舉巖頭前話峰乃下禪牀云窮鬼子窮鬼
L158n1652_p0194a06║子道我快活不徹。
L158n1652_p0194a07║風流和尚是巖頭娶個老婆黑似漆灰
L158n1652_p0194a08║頭土面聰明王摝蝦撈蜆度殘日綠柳
L158n1652_p0194a09║溪頭唱哩囉夜宿蘆花當草蓆自揚家
L158n1652_p0194a10║醜傳雪峰惟有同條諳此意
L158n1652_p0194a11║趙州因僧問狗子還有佛性也無州云無
L158n1652_p0194a12║僧云上至諸佛下及螻蟻皆有佛性狗子
L158n1652_p0194a13║因甚却無州云為伊有業識在。
L158n1652_p0194a14║趙州狗子無佛性七殺金星在命宮攪
L158n1652_p0194a15║得一家不和睦錯拳打殺阿家翁
L158n1652_p0194b01║雲葢安因僧問如何是獅子子安云善能
L158n1652_p0194b02║哮吼僧撫掌云好手好手安云青天白日
L158n1652_p0194b03║却被鬼迷僧作掀禪牀勢安便打僧云驢
L158n1652_p0194b04║事未了馬事到來安云灼然作家僧拂袖
L158n1652_p0194b05║出去安云將甌盛水擬比大洋。
L158n1652_p0194b06║金毛獅子善哮吼驚起須彌空裏走北
L158n1652_p0194b07║斗七星顛倒顛普化法堂翻筋斗掣電
L158n1652_p0194b08║機直下掃烈烈轟轟雲葢老
L158n1652_p0194b09║臨濟問黃檗如何是佛法的的大意檗便
L158n1652_p0194b10║打如是三問皆被打遂辭檗至大愚於大
L158n1652_p0194b11║愚言下大悟。
L158n1652_p0194b12║太歲當頭坐命宮靈符雖遣亦逢凶崚
L158n1652_p0194b13║嶒鐵面輕翻轉便自操戈滅祖宗
L158n1652_p0194b14║普化常入市振鐸云明頭來明頭打暗頭
L158n1652_p0194b15║來暗頭打四方八面來旋風打虛空來連
L158n1652_p0195a01║架打一日臨濟令僧捉住云或遇不明不
L158n1652_p0195a02║暗來時如何化拓開云明日大悲院裏有
L158n1652_p0195a03║齋僧回舉似臨濟濟云我從來疑着這漢。
L158n1652_p0195a04║全機超卓殺活縱橫大用現前不存軌
L158n1652_p0195a05║則臨濟老察秋毫坐斷山雲不放高慣
L158n1652_p0195a06║能相敵巨靈手退身一步是良謨
L158n1652_p0195a07║泉大道訪慈明明問片雲橫谷口遊人何
L158n1652_p0195a08║處來泉云夜來何處火燒出古人墳明云
L158n1652_p0195a09║未在更道泉遂作虎聲明以坐具打一下
L158n1652_p0195a10║泉推明就位明亦作虎聲泉云我叅七十
L158n1652_p0195a11║餘員善知識今日始遇作家。
L158n1652_p0195a12║水將杖探金將火試賔主互換顯全機
L158n1652_p0195a13║大用天旋無忌諱區區投璞鑑知音價
L158n1652_p0195a14║增十倍必須貴一拶一捺露風䂓劍閣
L158n1652_p0195a15║翻身超前軌
L158n1652_p0195b01║長沙因僧問本來身還成佛否沙云你道
L158n1652_p0195b02║大唐天子還刈茅割稻否僧云成佛又是
L158n1652_p0195b03║何人沙云是你成佛知不知。
L158n1652_p0195b04║本身是佛須勘破雪上加霜曾嶮墮大
L158n1652_p0195b05║唐天子第一人豈去刈茅與割稻金毛
L158n1652_p0195b06║踏倒玉欄干堪笑瞎驢推水磨
L158n1652_p0195b07║五祖演禪師謝監收上堂人之性命第一
L158n1652_p0195b08║須是○欲得成此○先須防於○若是真
L158n1652_p0195b09║○人○○。
L158n1652_p0195b10║一二三四五六圈拈起𪚴毛一串穿血
L158n1652_p0195b11║濺梵天舌墮地依然搭在九郎田
L158n1652_p0195b12║涅槃經云清淨行者不入涅槃破戒比丘
L158n1652_p0195b13║不入地獄。
L158n1652_p0195b14║涅槃地獄兩無著一個瞎驢三隻脚常
L158n1652_p0195b15║遊花舘樂欣欣葡萄美酒戀貪着不忘
L158n1652_p0196a01║却手中把個破木杓
L158n1652_p0196a02║龍牙遁初叅翠微問如何是祖師西來意
L158n1652_p0196a03║微云與我過禪板來遁纔過微接得便打
L158n1652_p0196a04║遁云打即任打要且無祖意又叅臨濟亦
L158n1652_p0196a05║如是濟令過蒲團遁纔過濟接得便打遁
L158n1652_p0196a06║云打即任打要且無祖意遁住後有僧問
L158n1652_p0196a07║和尚當年問二尊宿祖意明也未遁云明
L158n1652_p0196a08║即明已要且無祖意。
L158n1652_p0196a09║龍牙祖意問師家禪板蒲團對不差鶻
L158n1652_p0196a10║眼龍睛須辨的縱橫殺活較些些一勘
L158n1652_p0196a11║過二勘過佛祖機關曾明破忠臣至死
L158n1652_p0196a12║不改言提獎欽賢道遠播
L158n1652_p0196a13║雪峰示眾云南山有一條鱉鼻蛇汝等諸
L158n1652_p0196a14║人切須仔細看長慶云今日堂中大有人
L158n1652_p0196a15║喪身失命僧舉似玄沙沙云須是稜兄始
L158n1652_p0196b01║得僧云和尚作麼生沙云用南山作麼雲
L158n1652_p0196b02║門以拄杖攛向峰前作怕勢。
L158n1652_p0196b03║雪峰拋出險崖句誘引羣兒弄鱉鼻自
L158n1652_p0196b04║有靈機展變通各出手眼提祖印死蛇
L158n1652_p0196b05║弄活好驚人沒齒咬人無藥治五湖衲
L158n1652_p0196b06║子知不知珍重叅方須仔細
L158n1652_p0196b07║維摩居士問文殊何等是菩薩入不二法
L158n1652_p0196b08║門殊云如我識者於一切法無言說無識
L158n1652_p0196b09║無示離諸問荅是為入不二法門於是文
L158n1652_p0196b10║殊問維摩言我等各自說已仁者當說何
L158n1652_p0196b11║等是菩薩入不二法門維摩默然。
L158n1652_p0196b12║打鼓弄琵琶相逢兩會家不二法門旨
L158n1652_p0196b13║黑豆未生芽秋水澄空兮練色霜月皎
L158n1652_p0196b14║漢兮無瑕絕踪跡沒週遮八面團圞無
L158n1652_p0196b15║縫𦉑摩醯三眼難鑒他
L158n1652_p0197a01║歸宗剗草次有座主來叅偶見一蛇過宗
L158n1652_p0197a02║遂鋤斷主云久响歸宗元來是個麄行沙
L158n1652_p0197a03║門宗云你粗我粗主云如何是祖宗豎起
L158n1652_p0197a04║鋤頭主云如何是細宗作斬蛇勢主云與
L158n1652_p0197a05║麼則依而行之宗云依而行之且置你甚
L158n1652_p0197a06║處見我斬蛇主無對。
L158n1652_p0197a07║歸宗老刪荒草金鋤揮去斬癡頑大用
L158n1652_p0197a08║玄機如電掃淨妙法身全體彰岸頭生
L158n1652_p0197a09║死即慈航姹女已歸霄漢去獃郎猶自
L158n1652_p0197a10║守空房
L158n1652_p0197a11║徑山䇿謁雲巖游禪師取道雲居值雪遂
L158n1652_p0197a12║留月餘一日聞板聲豁然大悟及造雲巖
L158n1652_p0197a13║游遙見指云者漢甚處見神見鬼來䇿云
L158n1652_p0197a14║雲居聞板聲來游云聞後如何䇿云打破
L158n1652_p0197a15║虛空全無把柄游云向上事未在䇿云東
L158n1652_p0197b01║家暗坐西家廝罵游云嶄然超出佛祖他
L158n1652_p0197b02║日起家一麟足矣。
L158n1652_p0197b03║月漾漾雲悠悠默然冷地唱凉州旱地
L158n1652_p0197b04║忽聞雷電掃驚醒紅爐臥鐵牛歸云來
L158n1652_p0197b05║兮賊贓露遠投璞兮辨真偽鵝王擇乳
L158n1652_p0197b06║素非鴨類
L158n1652_p0197b07║俞道婆凡見僧來便云我兒僧擬議便掩
L158n1652_p0197b08║却門佛燈和尚往勘之婆見如前喚燈云
L158n1652_p0197b09║爺在甚麼處婆轉身拜露柱燈便蹋倒云
L158n1652_p0197b10║將謂有多少奇特便出婆起身云兒兒且
L158n1652_p0197b11║來識你則個燈不顧。
L158n1652_p0197b12║經綸學富眼葢乾坤誘得羣子遠涉閨
L158n1652_p0197b13║門雷驚掣電也蟄起出戶鵬搏擊海也
L158n1652_p0197b14║攪亂星昏一曲離騷歸去後清風江上
L158n1652_p0197b15║少人論
L158n1652_p0198a01║趙州因僧問萬法歸一一歸何處州云我
L158n1652_p0198a02║在青州做領布衫重七觔。
L158n1652_p0198a03║萬法歸一歸何處生鐵秤錘活活鋸虛
L158n1652_p0198a04║空背上刮𪚴毛裂破腦門血濺地赤骨
L158n1652_p0198a05║𩪸絕忌諱𣰦𣯶布衫重七觔覔他來處
L158n1652_p0198a06║提不起咄
L158n1652_p0198a07║黃龍南垂語云鐘樓上念讚牀脚下種菜
L158n1652_p0198a08║時如何黃檗勝云猛虎當路踞。
L158n1652_p0198a09║鐘樓上唱無腔讚牀脚下種無根菜叢
L158n1652_p0198a10║林跳出沒牙蟲毒尾九條攤世界
L158n1652_p0198a11║古德垂語云一畝之地三蛇九鼠。
L158n1652_p0198a12║李靖三兄生九子用中相背性相知更
L158n1652_p0198a13║聽輪王宣密令一頓赴動各行持
L158n1652_p0198a14║洛浦叅夾山不禮拜乃當面叉手而立山
L158n1652_p0198a15║云鷄栖鳳巢非其同類出去洛云自遠趨
L158n1652_p0198b01║風乞師一接山云目前無闍黎此間無老
L158n1652_p0198b02║僧洛便喝山云住住且莫草草匆匆雲月
L158n1652_p0198b03║是同溪山各異截斷天下人舌頭則不無
L158n1652_p0198b04║闍黎爭教無舌人下語洛佇思山便打。
L158n1652_p0198b05║濟稱華美奪魁標赤稍金鱗尾未燒妙
L158n1652_p0198b06║握乾坤司造化冰肌碎玉鑑衡雕夾山
L158n1652_p0198b07║老武鈐韜截斷舌頭安國法機離正位
L158n1652_p0198b08║體全超
L158n1652_p0198b09║同安問僧近離甚處僧云東州安云雙澗
L158n1652_p0198b10║孤松烟青月白那個是上座主人公僧云
L158n1652_p0198b11║始届同安便遭此問安云記劍刻舟破珠
L158n1652_p0198b12║求影豈不是闍黎境界喫茶去僧云那個
L158n1652_p0198b13║是同安正主安云途中駒子不勝驊騮僧
L158n1652_p0198b14║禮拜安云誣人打令舞拍全無。
L158n1652_p0198b15║松烟幕幕澗水灔灔虎笑巖吹觱聲龍
L158n1652_p0199a01║吟洞昬雲掩遇貴則貴遇賤則賤互奪
L158n1652_p0199a02║互存各逞一見一𫨻風流笑轉新突出
L158n1652_p0199a03║日面與月面
L158n1652_p0199a04║雪峰在德山作飯頭一日飯遲方曬飯巾
L158n1652_p0199a05║次見德山托鉢至法堂前峰問鐘未鳴鼓
L158n1652_p0199a06║未响托鉢向甚處去山便歸方丈峰舉似
L158n1652_p0199a07║巖頭巖云大小德山未會末後句山聞令
L158n1652_p0199a08║侍者喚頭來問汝不肯老僧那巖密啟其
L158n1652_p0199a09║意山休去至明日陞堂果與尋常不同巖
L158n1652_p0199a10║至僧堂前撫掌大笑云且喜老漢會末後
L158n1652_p0199a11║句天下人不奈伊何雖然如是只得三年
L158n1652_p0199a12║活。
L158n1652_p0199a13║冰寒在水青出於藍德山父子半癡半
L158n1652_p0199a14║憨末後句子覿面相瞞臨機變通也指
L158n1652_p0199a15║鹿為馬密啟其意也不落言詮巖頭老
L158n1652_p0199b01║漢智過李𣆀咦可憐鈍躓棲蘆鳥金毛
L158n1652_p0199b02║踢倒玉欄杆
L158n1652_p0199b03║風穴上堂云若立一塵國家興盛野老顰
L158n1652_p0199b04║蹙不立一塵家國喪亡野老安貼於此明
L158n1652_p0199b05║得闍黎無分全是老僧於此不明老僧即
L158n1652_p0199b06║是闍黎闍黎與老僧亦能悟却天下人亦
L158n1652_p0199b07║能迷却天下人要識闍黎麼左邊一拍云
L158n1652_p0199b08║者裏是要識老僧麼右邊一拍云者裏是。
L158n1652_p0199b09║夷齊廉潔遯高岡徒說辭金還趙王清
L158n1652_p0199b10║白門庭風化度名超道業兩難忘
L158n1652_p0199b11║明招一日去保寧於路逢見保寧長老明
L158n1652_p0199b12║便問兄是道伴中人自點鼻云者個閡塞
L158n1652_p0199b13║我不可徹與我拈却少時得麼寧云和尚
L158n1652_p0199b14║有來多少時招云噫洎賺我踏却一緉草
L158n1652_p0199b15║鞋便轉國泰代云非但某甲諸佛亦不奈
L158n1652_p0200a01║何招云因什麼以己防人。
L158n1652_p0200a02║狹路相逢遇作家探竿影草驗龍蛇根
L158n1652_p0200a03║塵拈却靈通竅肯諾全機逈絕遮山瘦
L158n1652_p0200a04║松而有秀蚌吐珠而無瑕莫輕忽弄爪
L158n1652_p0200a05║牙虎口鵲兒難奪他
L158n1652_p0200a06║圓悟勤夜叅遠瞎堂出問淨躶躶空無一
L158n1652_p0200a07║物赤骨律貧無一文戶破家亡乞師賑濟
L158n1652_p0200a08║悟云七珍八寶一時拏遠云禍不入慎家
L158n1652_p0200a09║之門悟云機不離位墮在毒海遠便喝悟
L158n1652_p0200a10║以拄杖擊禪牀云喫得棒也未遠又喝悟
L158n1652_p0200a11║連兩喝遠便禮拜。
L158n1652_p0200a12║破戶蕭條一物無蕩然靡寄絕親疎窮
L158n1652_p0200a13║途指出衣中寶病者奪他肘後符入深
L158n1652_p0200a14║穴捋虎鬚肆橫一喝太心麄傍敲正打
L158n1652_p0200a15║全殺活迷雲破處太陽孤
L158n1652_p0200b01║日容和尚因奯上座叅撫掌三下云猛虎
L158n1652_p0200b02║當軒誰是敵者奯云俊鷂冲天阿誰捉得
L158n1652_p0200b03║日云彼此難當奯云且休未斷者公案日
L158n1652_p0200b04║將拄杖舞歸方丈奯無語日云死却者漢
L158n1652_p0200b05║也。
L158n1652_p0200b06║二鼠侵藤是誰得力奪角衝關彼此得
L158n1652_p0200b07║失展拓也超山川之奇峻縱奪也奪河
L158n1652_p0200b08║漢之清潔鼻孔正眼端的九苞彩鳳舞
L158n1652_p0200b09║丹霄鈍鳥籬邊尋啄食
L158n1652_p0200b10║雲門因僧問如何是法身向上事門云向
L158n1652_p0200b11║上事與你道即不難作麼生會法身僧云
L158n1652_p0200b12║請和尚鑑門云鑒即且置作麼生會法身
L158n1652_p0200b13║僧云與麼與麼門云者個是長連牀學來
L158n1652_p0200b14║底我且問汝法身還解喫飯麼僧無語。
L158n1652_p0200b15║水淨於螺碧風光滿目青雲收天際外
L158n1652_p0201a01║桂魄一輪明鶴住雪巢兮一色虎嘯山
L158n1652_p0201a02║崖兮兩聲明眼衲子覷破坦平閫外權
L158n1652_p0201a03║衡行正令了無面背露全身
L158n1652_p0201a04║洞山初因僧問如何是佛山云麻三觔。
L158n1652_p0201a05║麻三觔一秤稱恰好鈎頭意分明莫向
L158n1652_p0201a06║言中討本是鄭州梨喚作青州棗不識
L158n1652_p0201a07║大哥妻東村王大嫂
L158n1652_p0201a08║雲門上堂云乾坤之內宇宙之間中有一
L158n1652_p0201a09║寶秘在形山拈燈籠向佛殿裏將三門來
L158n1652_p0201a10║燈籠上作麼生自代云逐物意移又云雲
L158n1652_p0201a11║起雷興。
L158n1652_p0201a12║死蛇頭上出荒草露出珊瑚日杲杲黑
L158n1652_p0201a13║漆崑崙下滄溟簸土揚塵沒處討西舍
L158n1652_p0201a14║白蕭公東鄰黃大嫂分明只在九郎家
L158n1652_p0201a15║眨眼已過長安道
L158n1652_p0201b01║僧問九峰虔如何是頭峰云開眼不覺曉
L158n1652_p0201b02║僧云如何是尾峰云不坐萬年牀僧云有
L158n1652_p0201b03║頭無尾時如何峰云終是不尊貴僧云有
L158n1652_p0201b04║尾無頭時如何峰云雖飽無力僧云直得
L158n1652_p0201b05║頭尾相稱時如何峰云兒孫得力室內不
L158n1652_p0201b06║知。
L158n1652_p0201b07║有頭無尾在半途無頭有尾生慚愧出
L158n1652_p0201b08║入行藏自家知超機限量絕倫配高着
L158n1652_p0201b09║眼切須會圓陀陀無向背金針玉線孔
L158n1652_p0201b10║相投綉出鴛鴦成一對
L158n1652_p0201b11║溈山示眾云老僧百年後向山下作一頭
L158n1652_p0201b12║水牯牛左脇書五字云溈山僧某甲此時
L158n1652_p0201b13║喚作溈山僧又是水牯牛喚作水牯牛又
L158n1652_p0201b14║是溈山僧喚作什麼即得。
L158n1652_p0201b15║溪山易改稟性難移猫兒唾洗臉鷄澡
L158n1652_p0202a01║弄沙池漳州橘紅原非火勘破溈山老
L158n1652_p0202a02║作家
L158n1652_p0202a03║同光帝謂興化云寡人收得中原一寶只
L158n1652_p0202a04║是無人酧價化云借陛下寶看帝以兩手
L158n1652_p0202a05║引幞頭膝上化云君王之寶誰敢酧價。
L158n1652_p0202a06║明眼君王久蘊珍等閑拈出示知音最
L158n1652_p0202a07║尊最貴誰酧價挂向街頭賣至今
L158n1652_p0202a08║鄧隱峰一日推車次馬祖展脚在路上坐
L158n1652_p0202a09║峰云請師收足祖云已展不縮峰云已進
L158n1652_p0202a10║不退乃推車碾損祖脚祖歸法堂執斧子
L158n1652_p0202a11║曰適來碾損老僧脚底出來峰便出於祖
L158n1652_p0202a12║前引頸祖乃置斧。
L158n1652_p0202a13║路逢劍客須呈劍大用之機全體現據
L158n1652_p0202a14║令當仁不讓師臨危險處豈驚戰
L158n1652_p0202a15║南泉住庵時有一僧到庵泉向伊道我上
L158n1652_p0202b01║山去作務待齋時做飯自喫了送一分來
L158n1652_p0202b02║少時其僧自做飯喫了一時打破家事就
L158n1652_p0202b03║牀臥泉待不見來便歸庵見僧臥泉就伊
L158n1652_p0202b04║邊臥僧便起去泉住後曰我住庵時有個
L158n1652_p0202b05║靈利道者直至如今不見。
L158n1652_p0202b06║自家勾賊養家裏目識錙銖難辨伊大
L158n1652_p0202b07║膽還他須鑑賞攙旗奪鼓丈夫兒家罄
L158n1652_p0202b08║空物件破歸來看見同牀臥撩衣去後
L158n1652_p0202b09║更思君也是貧兒思舊貨
L158n1652_p0202b10║黃檗在南泉首座一日捧鉢向南泉位上
L158n1652_p0202b11║坐泉入堂見乃曰長老甚麼年行道檗云
L158n1652_p0202b12║威音王已前泉云猶是王老師兒孫在下
L158n1652_p0202b13║去檗便過第二位坐。
L158n1652_p0202b14║天睿神機卓爾超萬人叢裏奪高標直
L158n1652_p0202b15║饒逈出威音外未免平途跌一交
L158n1652_p0203a01║仰山叅古提和尚古云去汝無佛性山又
L158n1652_p0203a02║手近前三步應諾古笑云子甚處得此三
L158n1652_p0203a03║昧來山云我從躭源處得名溈山處得地
L158n1652_p0203a04║古云莫是溈山的子麼山云世諦即不無
L158n1652_p0203a05║佛法即不敢仰山却問古和尚從甚處得
L158n1652_p0203a06║此三昧來古云我從章敬處得此三昧仰
L158n1652_p0203a07║山云不可思議來者難為凑泊。
L158n1652_p0203a08║賔驗主主驗賔如珠盤輥越光新拶着
L158n1652_p0203a09║通身是手眼唱愈高和愈精據住也吞
L158n1652_p0203a10║聲削跡放開也照用同行日旋三昧靈
L158n1652_p0203a11║通處胸藏六合發天真
L158n1652_p0203a12║睦州問座主講甚麼經主云涅槃經州云
L158n1652_p0203a13║問一𫨻義得麼主云得州以脚踢空吹一
L158n1652_p0203a14║吹云是什麼義主云經中無此義州云脫
L158n1652_p0203a15║空謾語漢五百力士揭石義却道無。
L158n1652_p0203b01║靈鋒寶劍驗龍蛇擊碎驪珠光透波誰
L158n1652_p0203b02║識睦州孤峻處葛藤特地越增多
L158n1652_p0203b03║普融藏主入五祖演室次祖舉問倩女離
L158n1652_p0203b04║魂話且道那個是真的藏主有契遂呈偈
L158n1652_p0203b05║曰二女合為一媳婦機輪截斷無回互從
L158n1652_p0203b06║來往返絕踪繇行人莫問來時路祖印可。
L158n1652_p0203b07║一念未生全體現異身妄見各分離去
L158n1652_p0203b08║時自有通人愛回合生緣是舊妻
L158n1652_p0203b09║臺山秘魔巖和尚嘗持木叉每見僧來禮
L158n1652_p0203b10║拜即叉却頸曰那個魔魅教汝出家那個
L158n1652_p0203b11║魔魅教汝行脚道得也义下死道不得也
L158n1652_p0203b12║义下死速道速道學徒鮮有對者。
L158n1652_p0203b13║傾湫倒嶽赴來機殺活全提不眨眉雖
L158n1652_p0203b14║是躬能入虎穴徒勞不得虎兒兒
L158n1652_p0203b15║興化獎因僧問四方八面來時如何獎云
L158n1652_p0204a01║打中間底僧禮拜獎云昨日赴個村齋中
L158n1652_p0204a02║途遇一陣卒風暴雨却向古廟裏躲得過。
L158n1652_p0204a03║四方八面逈藏身簸土揚塵沒處尋投
L158n1652_p0204a04║入鬼家宜躲避三更驚起夜叉神
L158n1652_p0204a05║達磨面壁。
L158n1652_p0204a06║玉女深居把繡針織成蜀錦重千金拈
L158n1652_p0204a07║來攤向街頭賣不遇知音枉費心
L158n1652_p0204a08║昔有婆子供養一庵主經二十年餘常令
L158n1652_p0204a09║二八女送飯給侍一日令女子抱定云正
L158n1652_p0204a10║恁麼時如何主云枯木倚寒巖三冬無暖
L158n1652_p0204a11║氣女子歸舉似婆婆云我二十年秪供養
L158n1652_p0204a12║得個俗漢遂遣去燒却庵。
L158n1652_p0204a13║魚呴相濡湛碧涵虛珠沉淵媚劍埋坵
L158n1652_p0204a14║墟夜半有力負之而趨柳惠黜國奪璧
L158n1652_p0204a15║相如異目全提能縱奪一時燒却播江
L158n1652_p0204b01║湖
L158n1652_p0204b02║臨濟示眾云有一無位真人常在汝等面
L158n1652_p0204b03║門出入初心未證據者看看時有僧問如
L158n1652_p0204b04║何是無位真人濟下禪牀擒住僧擬議濟
L158n1652_p0204b05║托開云無位真人是甚麼乾屎橛。
L158n1652_p0204b06║雲無心而出岫水無情而自流尊而無
L158n1652_p0204b07║上貴莫能侔妙其間也隨處作主用如
L158n1652_p0204b08║是也殺活自繇賊贓剛被人覷破漠漠
L158n1652_p0204b09║窮途有許愁
L158n1652_p0204b10║雪峰示眾云望州亭與諸人相見了也烏
L158n1652_p0204b11║石嶺與諸人相見了也僧堂前與諸人相
L158n1652_p0204b12║見了也後保福舉問鵝湖僧堂前則且置
L158n1652_p0204b13║什麼是望州亭烏石嶺相見鵝湖驟步歸
L158n1652_p0204b14║方丈保福便入僧堂。
L158n1652_p0204b15║望州與烏石相見不相識一根拄杖兩
L158n1652_p0205a01║人扶象骨條路同出入驟歸方丈入僧
L158n1652_p0205a02║堂無毛鷂子趂不及
L158n1652_p0205a03║雲巖晟問尼僧汝爺在否尼云在晟云年
L158n1652_p0205a04║多少尼云年十八晟云汝有個爺年不十
L158n1652_p0205a05║八汝還知麼尼云莫是恁麼來者否晟云
L158n1652_p0205a06║猶是兒孫。
L158n1652_p0205a07║接機應物是兒孫祖父從來不出門無
L158n1652_p0205a08║相身中常獨露空王殿裏鎮乾坤
L158n1652_p0205a09║霍山景通初叅仰山山閉目坐霍云如是
L158n1652_p0205a10║如是西天二十八祖亦如是中華六祖亦
L158n1652_p0205a11║如是和尚亦如是景通亦如是語訖向右
L158n1652_p0205a12║邊翹一足而立仰山起來打四藤杖霍因
L158n1652_p0205a13║此自稱集雲峰下四藤條天下大禪佛。
L158n1652_p0205a14║把住鄉關信不通何言佛祖一家風炊
L158n1652_p0205a15║香別甑隨人作取領補襟要巧工高山
L158n1652_p0205b01║不住鳥死水豈藏龍雷轟電掣傾湫疾
L158n1652_p0205b02║試看拏雲躍九重
L158n1652_p0205b03║
L158n1652_p0205b04║
L158n1652_p0205b05║明覺聰禪師語錄卷第十三
L158n1652_p0205b06║音釋
L158n1652_p0205b07║罅（呼訝切音嚇裂也）。嶄（士減切音劖山高峻貌）。鈐（其淹切音箝矛
L158n1652_p0205b08║其柄謂之鈐）。呴（吁句切音昫魚相呴以濕又吐沫也）。