L158n1652_p0206a01║明覺聰禪師語錄卷第十四　　　辨四
L158n1652_p0206a02║嗣法門人戒受編
L158n1652_p0206a03║問答機緣
L158n1652_p0206a04║上問如何是佛法大意師云自世尊覩明星
L158n1652_p0206a05║悟道說法四十九載末後拈花示眾唯有
L158n1652_p0206a06║迦葉微笑世尊云吾有正法眼藏教外別
L158n1652_p0206a07║傳囑付與汝汝當流布勿令斷絕展轉相
L158n1652_p0206a08║傳西天二十八祖至達磨大師到東土流
L158n1652_p0206a09║傳六祖祖所付二人一名南嶽讓和尚一
L158n1652_p0206a10║名青原思和尚讓下流傳枝派四宗一名
L158n1652_p0206a11║臨濟宗一名溈仰宗一名雲門宗一名法
L158n1652_p0206a12║眼宗思下流傳一宗名為曹洞宗自宋後
L158n1652_p0206a13║三宗無傳惟臨濟曹洞二宗並行於世至
L158n1652_p0206a14║今燈燈相續祖祖聯芳勿得學者混亂法
L158n1652_p0206a15║門是名來源佛法大意。
L158n1652_p0206b01║上問梁武帝問達磨大師如何是聖諦第一
L158n1652_p0206b02║義磨云廓然無聖意旨如何師云玅性圓
L158n1652_p0206b03║明體自空寂不假名相真空無形。
L158n1652_p0206b04║上問南泉斬猫意旨如何師云大用現前不
L158n1652_p0206b05║存軌則
L158n1652_p0206b06║上云既為知識皆以慈心為甚斬却猫師云
L158n1652_p0206b07║南泉行正令勘驗衲僧使他薦取己躬下
L158n1652_p0206b08║事故知識臨機作用為人抽釘拔楔也。
L158n1652_p0206b09║上問趙州頭戴草鞋意作麼生師云好手手
L158n1652_p0206b10║中呈好手入水便見是長人貍奴頭角依
L158n1652_p0206b11║然在迥出天然意氣誇。
L158n1652_p0206b12║上問如何是悟道師云明心見性
L158n1652_p0206b13║上云如何是明心見性師云單提一個話頭
L158n1652_p0206b14║塞斷情識異路內心不奔外塵不染看一
L158n1652_p0206b15║念未生已前直下坐斷透脫玄關便與佛
L158n1652_p0207a01║祖無別是為明心見性見性成佛。
L158n1652_p0207a02║上問如何是叅禪話頭師云或有叅即心即
L158n1652_p0207a03║佛或有叅心不是佛智不是道或有叅如
L158n1652_p0207a04║何是佛麻三觔者是從上祖師公案名為
L158n1652_p0207a05║關棙子也。
L158n1652_p0207a06║上問有不叅話頭悟道者麼師云不叅話頭
L158n1652_p0207a07║悟道者頗多皆因宿植般若靈根或觸著
L158n1652_p0207a08║一機一境發明此事原是大根器者一聞
L158n1652_p0207a09║便悟若是鈍根之人未免叅究。
L158n1652_p0207a10║上問朕要學佛法從甚麼處學起師云從
L158n1652_p0207a11║陛下問處學起
L158n1652_p0207a12║上云如何是問處學起師云但看開口動念
L158n1652_p0207a13║處發起信心即是成佛之本源世出世間
L158n1652_p0207a14║之玅道也。
L158n1652_p0207a15║上問自古治天下皆以祖祖相傳日對萬機
L158n1652_p0207b01║不得閒暇如今好要佛法從誰而傳師云
L158n1652_p0207b02║陛下乃是金輪王轉世天性根敏不化而自
L158n1652_p0207b03║善不學而自明所以天下至尊也。
L158n1652_p0207b04║上問世間修行從何而修即得道果師云修
L158n1652_p0207b05║行無二路方便有多門欲修人天快樂三
L158n1652_p0207b06║壇等施六度齊修此屬人天小果若修出
L158n1652_p0207b07║世間道建大法幢請轉法輪務要叅禪見
L158n1652_p0207b08║性即成道果。
L158n1652_p0207b09║上問朕治天下事畢或有閒時叅禪還悟道
L158n1652_p0207b10║否師云但辦肯心必不相賺上等利根一
L158n1652_p0207b11║聞千悟。
L158n1652_p0207b12║上問叅禪做工夫叅甚麼話頭好師云叅個
L158n1652_p0207b13║萬法歸一一歸何處。
L158n1652_p0207b14║上問日對萬機還叅得禪麼師云若會得日
L158n1652_p0207b15║對萬機底人落處即是禪即是道所謂道
L158n1652_p0208a01║在目前不須別處尋討。
L158n1652_p0208a02║上問如何是萬法歸一一歸何處師云龍歸
L158n1652_p0208a03║大海波濤靜鳳到蒼梧氣象新。
L158n1652_p0208a04║上問萬法歸一一歸萬法可是道否師云山
L158n1652_p0208a05║河無礙融三際剎海收歸一指端。
L158n1652_p0208a06║上問萬法歸於一心時時持守不應世事可
L158n1652_p0208a07║以謂了道否師云道廣無涯逢人不盡。
L158n1652_p0208a08║上問叅禪工夫何處入門師云即向開口動
L158n1652_p0208a09║舌處會穿衣喫飯處會一念未起時會猛
L158n1652_p0208a10║力提撕直下坐斷一了百當胷懷無礙所
L158n1652_p0208a11║以靈光獨耀迥脫根塵事理無二即如如
L158n1652_p0208a12║佛。
L158n1652_p0208a13║上問悟道之人隨所去來不被物轉是否師
L158n1652_p0208a14║云百花林裏過一葉不沾衣。
L158n1652_p0208a15║上問悟後之人還復迷否師云譬喻木燒成
L158n1652_p0208b01║灰灰能成木耶。
L158n1652_p0208b02║上命師問翰林曹本榮一𤱔之地三蛇九鼠
L158n1652_p0208b03║意旨如何曹云象王行處絕狐踪師云祇
L158n1652_p0208b04║道得一半曹佇思師云祇如絕狐踪處還
L158n1652_p0208b05║有向上事也無曹云龍袖拂開全體現師
L158n1652_p0208b06║云正好通身受用曹云謝師指示師云也
L158n1652_p0208b07║是杓卜聽虛聲師又問日裏僧駝像夜裏
L158n1652_p0208b08║像駝僧意旨如何曹云有智主人二俱不
L158n1652_p0208b09║受師頷之。
L158n1652_p0208b10║上命王熙曹本榮二翰林到萬善殿問師王
L158n1652_p0208b11║云有一問特請和尚指示師云山僧今日
L158n1652_p0208b12║不答話王佇思曹云雖然不答話其語如
L158n1652_p0208b13║雷師云莫錯聽好山僧亦有一問夫子之
L158n1652_p0208b14║道忠恕而已矣請問二公如何是忠恕之
L158n1652_p0208b15║道試道看二公無對。
L158n1652_p0209a01║王翰林問悟道之人還落輪廻也無師云
L158n1652_p0209a02║我者裏佛尚不可得喚甚麼作輪廻王云
L158n1652_p0209a03║叅禪一切人可以叅得麼師云若論個事
L158n1652_p0209a04║在聖不增在凡不減王云者個事畢竟如
L158n1652_p0209a05║何師云如鐵橛子相似。
L158n1652_p0209a06║上命畫工傳師真懸殿上
L158n1652_p0209a07║駕到顧云者個若是老和尚一棒打殺師云
L158n1652_p0209a08║未審
L158n1652_p0209a09║陛下向甚麼處下手
L158n1652_p0209a10║上便轉身出方丈少頃差近侍李公云適纔
L158n1652_p0209a11║聖上道者個若是老和尚一棒打殺師云山
L158n1652_p0209a12║僧慚愧一日奏辭
L158n1652_p0209a13║上歸海會寺
L158n1652_p0209a14║上差李公到殿
L158n1652_p0209a15║上云和尚有什麼物件留一兩樣在宮裏供
L158n1652_p0209b01║養以見和尚如故師云貧道固窮並無一
L158n1652_p0209b02║物惟有一條拄杖是貧道親受用底進
L158n1652_p0209b03║陛下大振佛祖家風也
L158n1652_p0209b04║上一見大悅。
L158n1652_p0209b05║上問觀音菩薩從聞思修入三摩地且道與
L158n1652_p0209b06║禪宗是同是別師云兩𫨻不同收歸上科。
L158n1652_p0209b07║上問臨濟在黃檗喫三頓棒意旨如何師云
L158n1652_p0209b08║陛下磨礱三尺劍太平寰宇斬癡頑
L158n1652_p0209b09║上云既在黃檗喫棒因甚麼大愚處悟道師
L158n1652_p0209b10║云若無大愚誰識黃檗。
L158n1652_p0209b11║上問如何是超佛越祖底道理師云王登寶
L158n1652_p0209b12║位野老謳歌
L158n1652_p0209b13║上云者就是超佛越祖底道理師云王法與
L158n1652_p0209b14║佛法無二。
L158n1652_p0209b15║易齋馮侍郎問自古聖賢還達真正理也
L158n1652_p0210a01║無師云朝笏不因遮臉笑袞袍豈是野人
L158n1652_p0210a02║穿。
L158n1652_p0210a03║馮云門裏出身易身裏出門難是如何師
L158n1652_p0210a04║云今日大出小遇。
L158n1652_p0210a05║師問胎仙馮翰林孔子云不在其位不謀
L158n1652_p0210a06║其政且道不在甚麼位馮無語師云公既
L158n1652_p0210a07║道不得何不問山僧馮云請和尚道師云
L158n1652_p0210a08║本來無𦊱礙隨處自稱尊馮信服之。
L158n1652_p0210a09║馮翰林問師如何是宗旨師指香爐云一
L158n1652_p0210a10║片栴檀爐內燒林云者個就是宗旨師云
L158n1652_p0210a11║認著依然猶不是。
L158n1652_p0210a12║僧叅問如何是主中賓師云有人問我住
L158n1652_p0210a13║山意一把钁頭是生涯僧云如何是賓中
L158n1652_p0210a14║主師云白雲飛出岫青嶂倚空高僧云如
L158n1652_p0210a15║何是主中主師云橫按鏌鎁全正令太平
L158n1652_p0210b01║寰宇斬癡頑僧云如何是賓中賓師云情
L158n1652_p0210b02║知汝是行脚漢僧云除此主賓之外還有
L158n1652_p0210b03║向上事也無師便打僧一喝師云汝祇得
L158n1652_p0210b04║恁麼。
L158n1652_p0210b05║有一僧到海會舉耕月首座住銀山有垂
L158n1652_p0210b06║語問學者既是銀山諸人到者裏因甚麼
L158n1652_p0210b07║用他不著無人答得此話師代云聞時富
L158n1652_p0210b08║貴見後貧窮。
L158n1652_p0210b09║羅秀才叅師問秀才通那一經才云易經
L158n1652_p0210b10║師云易經有八卦是否才云是師拈拄杖
L158n1652_p0210b11║地上一劃一卓云者是那一卦試道看才
L158n1652_p0210b12║罔措師云雷火豐卦也不識才禮拜。
L158n1652_p0210b13║僧問臨濟三玄即不問汾陽五句請師分
L158n1652_p0210b14║師云破句問將來進云如何是入門句師
L158n1652_p0210b15║云放下腰包高掛鉢囊進云如何是門裏
L158n1652_p0211a01║句師云獨坐萬年床悠然忘歲月進云如
L158n1652_p0211a02║何是當門句師云師子當軒踞誰敢正眼
L158n1652_p0211a03║看進云如何是出門句師云舉頭紅日近
L158n1652_p0211a04║回首白雲低進云如何是門外句師云極
L158n1652_p0211a05║目寥寥山海外不知何處是家鄉僧便喝
L158n1652_p0211a06║師云任汝喝得老僧猶是門外漢。
L158n1652_p0211a07║羅漢琛禪師因二僧作禮琛云俱錯僧無
L158n1652_p0211a08║對師舉問雲响侍者那裏是二僧錯處試
L158n1652_p0211a09║道看响下數語師不肯云恁麼見解叅禪
L158n1652_p0211a10║不了雲躊度師云汝要承當佛法切須仔
L158n1652_p0211a11║細雲出方丈到僧堂前忽然疑團頓釋。
L158n1652_p0211a12║居士問如何是燈王佛師云了角女子頭
L158n1652_p0211a13║白如𮈔。
L158n1652_p0211a14║因雪師問耕月盡大地是雪因甚麼孤峯
L158n1652_p0211a15║不白月云玉出崑崗師肯之。
L158n1652_p0211b01║師問化南十方無壁落四面亦無門有人
L158n1652_p0211b02║問汝作麼生答化云無毛鷂子潑天飛師
L158n1652_p0211b03║云前途三軍圍繞如何敵對化云金鼓先
L158n1652_p0211b04║鳴單刀直入師云祇如萬里無寸草處又
L158n1652_p0211b05║作麼生化云我為法王於法自在師云也
L158n1652_p0211b06║好與三十棒。
L158n1652_p0211b07║師一日與竹庵西堂過長橋問古人問趙
L158n1652_p0211b08║州如何是趙州橋州云度驢度馬意作麼
L158n1652_p0211b09║生竹云某甲不恁麼道師云汝試道看竹
L158n1652_p0211b10║云度佛度祖師云與麼道大有人笑汝在
L158n1652_p0211b11║竹云和尚作麼生師云要行便行要住便
L158n1652_p0211b12║住竹云和尚即得師云汝分上又如何竹
L158n1652_p0211b13║云不妨隨和尚脚跟轉師云因甚不打自
L158n1652_p0211b14║招竹云師資道中不為分外師便行云隨
L158n1652_p0211b15║我來。
L158n1652_p0212a01║師住錦山歲畢設齋供金粟百和尚因未
L158n1652_p0212a02║傳得真師乃打圓相云有人下得一轉語
L158n1652_p0212a03║恰當許汝親見本師面目竹西堂云南山
L158n1652_p0212a04║起雲北山下雨維那云春色滿園關不住
L158n1652_p0212a05║一枝紅杏出墻來侍者云薰風自南來殿
L158n1652_p0212a06║閣生微涼師云此處無銀三十兩。
L158n1652_p0212a07║一僧將高峯示眾偈著語呈上方丈師不
L158n1652_p0212a08║肯云汝逐句問來我為答僧云如何是海
L158n1652_p0212a09║底泥牛啣月走師云鬼持千里鈔林下道
L158n1652_p0212a10║人悲僧云如何是巖前石虎抱兒眠師云
L158n1652_p0212a11║猿猴探水月𦺫𦿆拾花鍼僧云如何是鐵
L158n1652_p0212a12║蛇鑽入金剛眼師云紙褁大蟲眼著楔僧
L158n1652_p0212a13║云如何是崑崙騎象鷺鶿牽師云家無小
L158n1652_p0212a14║使不成君子且住者話是古人分中事如
L158n1652_p0212a15║何是你分上事僧擬對師便掌。
L158n1652_p0212b01║師問竹庵德山末後句汝作麼生會竹云
L158n1652_p0212b02║平生肝膽向人傾相見猶如不相識師頷
L158n1652_p0212b03║之。
L158n1652_p0212b04║師問雲响臨濟正法眼滅却瞎驢邊你作
L158n1652_p0212b05║麼生會响云動容揚古路不墯悄然機師
L158n1652_p0212b06║云三聖便喝又如何响云大用現前師云
L158n1652_p0212b07║三聖便禮拜臨濟還是肯他不肯他响拂
L158n1652_p0212b08║袖便行師云饒汝恁麼去早喫山僧三十
L158n1652_p0212b09║棒了也。
L158n1652_p0212b10║僧問罪從心起將心懺因甚麼又向佛前
L158n1652_p0212b11║求解釋師云要他作證明。
L158n1652_p0212b12║僧問如何是祖師西來意師云三腳蝦蟇
L158n1652_p0212b13║上露柱。
L158n1652_p0212b14║僧叅師問三人同行必有我師那個為得
L158n1652_p0212b15║我師者試道看僧罔措師云同坑無異土
L158n1652_p0213a01║化南問師藏身處沒踪跡沒踪跡處莫藏
L158n1652_p0213a02║身意作麼生師云人面不知何處去桃花
L158n1652_p0213a03║依舊笑春風師徵云汝作麼生會化云只
L158n1652_p0213a04║在此山中雲深不知處。
L158n1652_p0213a05║翰林孺子俞居士問求和尚開示叅禪師
L158n1652_p0213a06║云旱地好種麥士云不會師云北地少雨
L158n1652_p0213a07║多風。
L158n1652_p0213a08║僧問如何是法身師云一朵梨花帶雪開
L158n1652_p0213a09║僧繇好手難描畫僧云如何是透法身句
L158n1652_p0213a10║師云𪚴毛擊碎虛空骨。
L158n1652_p0213a11║師住庵時有二僧駝一尊佛至庵作禮云
L158n1652_p0213a12║日勢稍晚某甲借一宿得麼師云我有一
L158n1652_p0213a13║問汝道得與你宿若道不得便去古人道
L158n1652_p0213a14║釋迦彌勒猶是他奴汝是丈夫駝他作麼
L158n1652_p0213a15║其僧罔措。
L158n1652_p0213b01║僧問如何是日面佛月面佛師云左手翻
L158n1652_p0213b02║雲右手雨。
L158n1652_p0213b03║師問化南無手臂漢把住天下人假使沒
L158n1652_p0213b04║影子的人來作麼生把捉化云澤廣藏山
L158n1652_p0213b05║理能伏豹。
L158n1652_p0213b06║僧問臨危不變在什麼處安身師云在汝
L158n1652_p0213b07║脚跟底。
L158n1652_p0213b08║僧問如何是奇特事師云碓嘴生花。
L158n1652_p0213b09║師同耕月首座路行因過溪喚俗人撑竹
L158n1652_p0213b10║筏度之師云為知識者要度俗人因甚麼
L158n1652_p0213b11║喚俗人度座云家無小使不成君子師云
L158n1652_p0213b12║汝喫了飯只是與人爭閒氣座云和尚作
L158n1652_p0213b13║麼生師云好事讓他人。
L158n1652_p0213b14║師問僧那裏來僧云五臺師云還見文殊
L158n1652_p0213b15║麼僧云見師云且道他鼻孔是橫是直僧
L158n1652_p0214a01║無語師云者妄語漢何曾從五臺來。
L158n1652_p0214a02║司禮監太監曹居士問南泉斬猫意旨如
L158n1652_p0214a03║何師云城中失火殃及池魚。
L158n1652_p0214a04║翰林方月江叅師問孔子云君子思不出
L158n1652_p0214a05║其位未審思不出甚麼位士以手拍香几
L158n1652_p0214a06║師云佛法不是者個道理士便喝師云念
L158n1652_p0214a07║居士初叅且放過一著士云和尚莫向人
L158n1652_p0214a08║道弟子來求佛法師云情知居士不是者
L158n1652_p0214a09║心事。
L158n1652_p0214a10║僧問如何是向上一路師云盲子夜半上
L158n1652_p0214a11║樓梯僧云學人不會師云有時踏得著有
L158n1652_p0214a12║時踏不著。
L158n1652_p0214a13║僧問如何是佛師云一口鍼三尺線。
L158n1652_p0214a14║侍者捧一鍾水度與師師云作甚麼者云
L158n1652_p0214a15║與和尚潄口師云山僧不曾念佛潄口作
L158n1652_p0214b01║麼者無對。
L158n1652_p0214b02║方翰林早晨入臥室見師纔起方云五更
L158n1652_p0214b03║清早起更有夜行人師云山寺日高僧未
L158n1652_p0214b04║起算來名利不如閑方鼓掌笑云點著弟
L158n1652_p0214b05║子痛處。
L158n1652_p0214b06║師問鄒貢士爾去做官將何治民士云寬
L158n1652_p0214b07║師云恁麼做官兆民無主也士罔措方翰
L158n1652_p0214b08║林云鄒居士答不得者話乞師代一語師
L158n1652_p0214b09║云片言可以折獄也。
L158n1652_p0214b10║一日方翰林辭師云弟子今日回家師云
L158n1652_p0214b11║居士回家切莫謗山僧士云不敢師云汝
L158n1652_p0214b12║作麼生士云逢人但恁麼舉師云却被汝
L158n1652_p0214b13║謗了也士無語。
L158n1652_p0214b14║僧問世尊有密語迦葉不覆藏意旨如何
L158n1652_p0214b15║師云其父攘羊而子證之。
L158n1652_p0215a01║師問眾僧魚從鷺鶿脚下過為甚麼却不
L158n1652_p0215a02║知眾下語不契自代云暫時不在如同死
L158n1652_p0215a03║人。
L158n1652_p0215a04║師問吼侍者如何是斬釘截鐵句吼云一
L158n1652_p0215a05║刀兩斷師云如何是你棒下轉身句吼云
L158n1652_p0215a06║脚下無𮈔任往還師云早被葛藤纏住了
L158n1652_p0215a07║吼云且莫塗污學人師休去。
L158n1652_p0215a08║曹翰林問和尚還愛財色否師云覔之不
L158n1652_p0215a09║可得士云既為善知識因甚麼愛財色師
L158n1652_p0215a10║云夜夜抱渠眠朝朝共他起。
L158n1652_p0215a11║方翰林問如何是諸佛機師云一馬生三
L158n1652_p0215a12║寅方云如何是目前機師云橫三豎四。
L158n1652_p0215a13║師問大眾有一人劒刃上走馬鉢盂裏安
L158n1652_p0215a14║身諸人作麼生會弘讚侍者云放去則彌
L158n1652_p0215a15║六合收來潛藏密機師云如何是收放底
L158n1652_p0215b01║意弘云大用現前師云汝試大用現前看
L158n1652_p0215b02║弘擬對師連棒趂退。
L158n1652_p0215b03║居士問心本無心捉心不定未審過在甚
L158n1652_p0215b04║麼處師以偈答之甕裏捉泥鰍執心返成
L158n1652_p0215b05║病去來莫管他只要斷他命。
L158n1652_p0215b06║師入堂問大眾如何是咬猪狗底手叚試
L158n1652_p0215b07║出來看眾停思師云既無且看山僧咬幾
L158n1652_p0215b08║隻去也以拄杖一齊趂散歸方丈。
L158n1652_p0215b09║師問印心如來堅密身一切塵中現如何
L158n1652_p0215b10║是堅密身印云風吹不動水洒不濕師肯
L158n1652_p0215b11║之。
L158n1652_p0215b12║鑾儀衛顧居士問昔有僧問古德如何是
L158n1652_p0215b13║衲僧活計古云耳裏種田弟子看者一句
L158n1652_p0215b14║話疑來久矣請師直指師云全體是用全
L158n1652_p0215b15║用是體士云不會師云掘地覔天士信服
L158n1652_p0216a01║禮拜。
L158n1652_p0216a02║方翰林寄來三問心經云無眼耳鼻舌身
L158n1652_p0216a03║意既是無眼人將甚麼讀書答云空谷傳
L158n1652_p0216a04║聲虛堂習聽又云一毫端上辯龍蛇。
L158n1652_p0216a05║僧問既無舌人將甚麼喫飯師云但取鈎
L158n1652_p0216a06║頭意莫認定盤星又云他家自有通人愛。
L158n1652_p0216a07║僧問四大本空五蘊非有某甲現在身病
L158n1652_p0216a08║眼花敢問和尚病從何來花是甚麼師云
L158n1652_p0216a09║事從叮囑起展轉見誵訛又云皆從妄想
L158n1652_p0216a10║生。
L158n1652_p0216a11║高侍郎問青州布衫重七觔意旨如何師
L158n1652_p0216a12║云提起通身毛骨寒。
L158n1652_p0216a13║僧問如何是大用現前師云火車頭上舞
L158n1652_p0216a14║麒麟。
L158n1652_p0216a15║僧問承和尚有言輪椎一聲震佛祖盡來
L158n1652_p0216b01║叅既是佛祖更叅個甚麼師云三更猶自
L158n1652_p0216b02║可午後始愁人。
L158n1652_p0216b03║師一日上堂二僧齊出問訊師云一對無
L158n1652_p0216b04║孔鐵錘那個輕那個重二僧齊喝師云一
L158n1652_p0216b05║人能奪不能縱一人能縱不能奪。
L158n1652_p0216b06║高侍郎問南泉斬猫是斬耶不斬耶師云
L158n1652_p0216b07║若作佛法會即斬却若作世法會即不斬
L158n1652_p0216b08║耕首座問萬法是心光諸緣惟性曉本無
L158n1652_p0216b09║迷悟人只要今日了既無迷悟人了個甚
L158n1652_p0216b10║麼師云到江吳地盡隔岸越山多。
L158n1652_p0216b11║居士問經云父少而子老舉世所不信此
L158n1652_p0216b12║理如何師云山僧威音王已前行道了也。
L158n1652_p0216b13║師問罡風侍者懸羊頭賣狗肉汝作麼生
L158n1652_p0216b14║會者云明修棧道暗度陳倉師云恁麼道
L158n1652_p0216b15║猶較些子。
L158n1652_p0217a01║師問易齋馮侍郎經中云父少而子老舉
L158n1652_p0217a02║世所不信此意如何士云子歸就父師云
L158n1652_p0217a03║祇道得一半。
L158n1652_p0217a04║僧問如何是露地白牛師云大地莫能載。
L158n1652_p0217a05║師問紫萊侍者如何是正法眼者云破燈
L158n1652_p0217a06║籠師云南泉斬猫意旨如何者云王令已
L158n1652_p0217a07║行誰人敢逭師云趙州頭戴草鞋意作麼
L158n1652_p0217a08║生者云子紹父業。
L158n1652_p0217a09║師問僧如何是諸佛出身處僧云井底蝦
L158n1652_p0217a10║蟇天上飛師云世尊拈花意旨如何僧云
L158n1652_p0217a11║人人有分師云既是人人有分為甚麼八
L158n1652_p0217a12║萬人天罔措僧云九重深密處灼然人不
L158n1652_p0217a13║知師打云前言不顧後語。
L158n1652_p0217a14║師問罡風靈雲見桃花是如何罡云打失
L158n1652_p0217a15║鼻孔師云玄沙道諦當甚諦當敢保老兄
L158n1652_p0217b01║未徹在意作麼生罡云滴淚斬丁公。
L158n1652_p0217b02║僧問空王脊骨為甚麼咬不斷師云不是
L158n1652_p0217b03║猛烈漢。
L158n1652_p0217b04║師問自如維那世尊陞座文殊白椎世尊
L158n1652_p0217b05║便下座意作麼生那云坐斷十方不通凡
L158n1652_p0217b06║聖師便喝那禮拜。
L158n1652_p0217b07║僧問如何是諸佛出身處師云胡地抽冬
L158n1652_p0217b08║笋僧云某甲不會師云北地鮮有南方頗
L158n1652_p0217b09║多。
L158n1652_p0217b10║師問雪紅侍者婆子燒庵意旨如何者云
L158n1652_p0217b11║可憐不遇攀花手狼籍枝頭多少香師云
L158n1652_p0217b12║庵主過在甚麼處被婆子燒却庵者云鈍
L158n1652_p0217b13║鳥迷舊巢。
L158n1652_p0217b14║耕首座進方丈師云作甚麼座云禮拜和
L158n1652_p0217b15║尚師云山僧今日不在方丈裏應檀那供
L158n1652_p0218a01║去了座云為甚麼當面諱却師云山僧今
L158n1652_p0218a02║日失利座云和尚慣得其便師休去。
L158n1652_p0218a03║師問僧日裏僧駝像夜裏像駝僧意旨如
L158n1652_p0218a04║何僧云觀音頭上頂彌陀逓相恭敬師肯
L158n1652_p0218a05║之。
L158n1652_p0218a06║僧問如何是一塵入正受師云如駭鷄犀
L158n1652_p0218a07║枕僧云如何是一塵三昧起師云松子綻
L158n1652_p0218a08║開摩醯眼梨花心露佛全身。
L158n1652_p0218a09║一日班首進方丈師問如何是空刦已前
L158n1652_p0218a10║事諸子下語看首座云炎炎六月一片雪
L158n1652_p0218a11║西堂云無毛鷂子潑空飛後堂云烏𪚴向
L158n1652_p0218a12║火碓嘴生花堂主云沒底鐵船水上浮師
L158n1652_p0218a13║下兩語無影草裏飛蜻蜓又云千年雪裏
L158n1652_p0218a14║埋死屍。
L158n1652_p0218a15║僧叅師拈拄杖一劃云向者裏道一句看
L158n1652_p0218b01║僧云忽然迷霧散露出本來人師云如何
L158n1652_p0218b02║是本來人僧云百鳥枝頭鳴嚦嚦師云日
L158n1652_p0218b03║裏浩浩汝作麼生會僧云運水搬柴師打
L158n1652_p0218b04║云賞汝一棒。
L158n1652_p0218b05║師問湛雲如何是金剛王寶劍湛云遍界
L158n1652_p0218b06║血淋淋師云如何是踞地獅子湛云百獸
L158n1652_p0218b07║盡潛踪師云如何是探竿影草湛云一點
L158n1652_p0218b08║瞞他不得師云如何是向上事湛云須彌
L158n1652_p0218b09║頂上日輪紅師打云也不可放過。
L158n1652_p0218b10║僧問世尊夜覩明星悟道未審和尚見個
L158n1652_p0218b11║甚麼悟道師云山僧惱恨行脚二十年未
L158n1652_p0218b12║曾叅見知識。
L158n1652_p0218b13║師問都察院容庵馮居士人人脚跟下有
L158n1652_p0218b14║條通天大路因甚麼行不出戶坐不當堂
L158n1652_p0218b15║士云別無回互師云者話是尋常事如何
L158n1652_p0219a01║是格外句士云橫吞萬象氣絕諸塵師云
L158n1652_p0219a02║恁麼道又爭得士云和尚意作麼生師云
L158n1652_p0219a03║任從滄海變終不與君通。
L158n1652_p0219a04║馮察院問師有一則陳爛葛藤請師直答
L158n1652_p0219a05║師云有甚麼疑處問將來士問有句無句
L158n1652_p0219a06║如藤倚樹意旨如何師云刀斧劈不開士
L158n1652_p0219a07║云如何是樹倒藤枯句歸何處師云目前
L158n1652_p0219a08║無一法士云溈山呵呵大笑意作麼生師
L158n1652_p0219a09║云識破賊贓。
L158n1652_p0219a10║師問妙運侍者興化擯維那你作麼生會
L158n1652_p0219a11║者云咬牙封雍齒滴泪斬丁公師云大顛
L158n1652_p0219a12║擯首座又作麼生者云韓公平地遭活埋
L158n1652_p0219a13║師云祇如國師打侍者還是賞他罰他者
L158n1652_p0219a14║云將頭不猛帶累三軍師云汝分上事又
L158n1652_p0219a15║作麼生者云且禮拜和尚師打云不得放
L158n1652_p0219b01║過。
L158n1652_p0219b02║師問雪紅動容揚古路不墮悄然機如何
L158n1652_p0219b03║是悄然機雪云徧界不曾藏師云徧界不
L158n1652_p0219b04║曾藏即且止汝即今在甚麼處安身雪一
L158n1652_p0219b05║喝師便棒。
L158n1652_p0219b06║師問福緣汝福有多少福云一秤提不起
L158n1652_p0219b07║尖斗量不盡師云汝有許多癡福。
L158n1652_p0219b08║僧問止止不須說我法玅難思如何是玅
L158n1652_p0219b09║法師云十年談不盡更有好商量僧云某
L158n1652_p0219b10║甲不恁麼道師云汝又作麼生僧作吹笛
L158n1652_p0219b11║勢師云如蟲禦木僧云舉頭天外看誰是
L158n1652_p0219b12║我般人師便打。
L158n1652_p0219b13║師問吼林心不是佛智不是道畢竟是個
L158n1652_p0219b14║甚麼林云多年陳菜根師云本來無一物
L158n1652_p0219b15║喚甚麼作菜根林云鬼神覷不破師云汝
L158n1652_p0220a01║作麼生會林云覿面相承師云覷著即瞎
L158n1652_p0220a02║林便喝師便棒。
L158n1652_p0220a03║師卓拄杖問初聞汝還聞麼僧云親親切
L158n1652_p0220a04║切師云如何是汝親切處僧云無枝無葉
L158n1652_p0220a05║師云還我主人公來僧云貼體金剛師打
L158n1652_p0220a06║云百雜碎了也。
L158n1652_p0220a07║僧問三世諸佛因甚麼不知有師云家貧
L158n1652_p0220a08║無活計僧云黧奴白牯為甚麼却知有師
L158n1652_p0220a09║云富貴有良謀。
L158n1652_p0220a10║師問雪紅西堂丹霞燒木佛因甚麼院主
L158n1652_p0220a11║眉鬚墮落堂云桑樹上著箭穀樹上出汁
L158n1652_p0220a12║迦毘盧國僧到海會叅師問幾時到東土
L158n1652_p0220a13║僧云不知師拈起扇子云者個喚作甚麼
L158n1652_p0220a14║僧以手搖云就是者個物師云喚作物則
L158n1652_p0220a15║觸不喚作物則背畢竟喚作甚麼僧罔措
L158n1652_p0220b01║又問高隱那裏僧以手指胸云在者裏師
L158n1652_p0220b02║云祇如死了燒了向甚麼處安身僧云隨
L158n1652_p0220b03║路去師喝云無主孤魂。
L158n1652_p0220b04║僧問牛頭未見四祖是如何師云氣宇如
L158n1652_p0220b05║王僧云見後是如何師云盡法無民僧云
L158n1652_p0220b06║見與未見是如何師云本來無向背。
L158n1652_p0220b07║師問僧南贍部洲人打皷北欝單越人上
L158n1652_p0220b08║堂汝作麼生會僧云高麗人打鐵迸破脚
L158n1652_p0220b09║指頭師云阿誰証盟僧云木上座師云他
L158n1652_p0220b10║還具眼也無僧云相見猶如不相識師云
L158n1652_p0220b11║大似瞎。
L158n1652_p0220b12║滿州榜眼折中直問世人死後本性還滅
L158n1652_p0220b13║耶不滅耶師云世人本性猶如太虛不遷
L158n1652_p0220b14║不變當體全真士云為甚麼又有生死師
L158n1652_p0220b15║云人雖有生死其性不殞亘古靈明毫無
L158n1652_p0221a01║虧欠士乃信服。
L158n1652_p0221a02║師問僧空刦田地阿誰耕種僧云赤脚波
L158n1652_p0221a03║斯師肯之。
L158n1652_p0221a04║吼林侍者棒下有省呈偈云幾番坐得冷
L158n1652_p0221a05║湫湫水盡山窮不肯休今日愍忠棒下轉
L158n1652_p0221a06║頂門迸出大鼻頭師看偈畢問如何是轉
L158n1652_p0221a07║身句林便拂袖轉身師云者是學來底親
L158n1652_p0221a08║切道句看林云撒手懸崖下飜身宇宙中
L158n1652_p0221a09║師云如何是大鼻頭林云圓陀陀光灼灼
L158n1652_p0221a10║師云如何是汝放身命處林云全身獨露
L158n1652_p0221a11║師云法身無相獨露個甚麼林云視之不
L158n1652_p0221a12║見聽之不聞師云莫向無事甲裏躲跟林
L158n1652_p0221a13║便出方丈。
L158n1652_p0221a14║師垂語問大眾人人脚跟下有條通天大
L158n1652_p0221a15║路為甚麼行不出戶坐不當堂過在甚麼
L158n1652_p0221b01║處有人下語恰好者山僧賞銀一錠眾下
L158n1652_p0221b02║語不契自如維那下語云雖飽無力師晚
L158n1652_p0221b03║上堂云維那下一語頗恰山僧意賞銀一
L158n1652_p0221b04║錠那出眾禮拜師拋出一隻履那云美食
L158n1652_p0221b05║不中飽人飡師云今日賣寶遇著瞎波斯
L158n1652_p0221b06║便歸方丈。
L158n1652_p0221b07║子濂杜兵憲問大顛擯首座意作麼生師
L158n1652_p0221b08║云脚踏鴻門兩扇開士當下領旨。
L158n1652_p0221b09║師問杜兵憲靈雲見桃花悟道玄沙聞云
L158n1652_p0221b10║諦當甚諦當敢保老兄未徹在意旨如何
L158n1652_p0221b11║杜云滿面依舊是塵埃師云趙州道我在
L158n1652_p0221b12║青州做領布衫重七觔意旨如何杜云壓
L158n1652_p0221b13║殺擔板漢師肯之。
L158n1652_p0221b14║師問天皷侍者高揖釋迦不拜彌勒是如
L158n1652_p0221b15║何天數日無語一日云天無二日國無二
L158n1652_p0222a01║主師頷之。
L158n1652_p0222a02║師問寶印侍者不露鋒鋩道一句看者云
L158n1652_p0222a03║透脫長安師云那邊事作麼生者云腳底
L158n1652_p0222a04║不沾泥師云如何是向上一路者一喝師
L158n1652_p0222a05║便打。
L158n1652_p0222a06║迦毘盧國僧到羅山法海寺叅師問那裏
L158n1652_p0222a07║發足僧云西天師云西天是極樂世界因
L158n1652_p0222a08║甚麼到東土堪苦之地僧云特來見和尚
L158n1652_p0222a09║師云佛前見佛後見僧云佛即是和尚和
L158n1652_p0222a10║尚即是佛師云汝作者個見解非是西天
L158n1652_p0222a11║僧其僧無對。
L158n1652_p0222a12║僧問如何是大悟無道師云聞時富貴見
L158n1652_p0222a13║後貧窮僧云如何是大海無魚師云水清
L158n1652_p0222a14║難藏影𢚩處不留踪僧云如何是大地無
L158n1652_p0222a15║草師云本來無一物不受半點塵僧云如
L158n1652_p0222b01║何是大富無糧師云從門入者不是家珍
L158n1652_p0222b02║僧禮拜云謝師答話師云知音者少。
L158n1652_p0222b03║黃秀才問婆子燒庵是如何師云賊是小
L158n1652_p0222b04║人智過君子才云祇如燒却庵還是好心
L158n1652_p0222b05║是不好心師云車不橫推理無曲斷才云
L158n1652_p0222b06║婆子道三十年只供養一個俗漢意作麼
L158n1652_p0222b07║生師云拏賊要贓。
L158n1652_p0222b08║師澡浴時常遇一僧擦背師云吾常受汝
L158n1652_p0222b09║恭敬無可酬答待山僧向後去作頭驢被
L158n1652_p0222b10║汝騎僧云大師是修行人作者個說話師
L158n1652_p0222b11║云者瞎漢話頭也不識。
L158n1652_p0222b12║僧問盞子撲落地碟子成七片意旨如何
L158n1652_p0222b13║師云北斗不藏身騎牛出佛殿。
L158n1652_p0222b14║僧問如何是明眼人師云沙裏無油不點
L158n1652_p0222b15║燈僧云某甲眼與和尚眼是同是別師云
L158n1652_p0223a01║橫抱嬰兒擬彰皇簡僧云獅子窟中無異
L158n1652_p0223a02║獸象王行處絕狐踪師云鷄棲鳳巢非同
L158n1652_p0223a03║其類僧喝師云草裏呌作麼。
L158n1652_p0223a04║師一日到馬太監家使者通報海會和尚
L158n1652_p0223a05║來馬云請和尚進來拜佛師云山僧從來
L158n1652_p0223a06║不拜佛馬云和尚為甚麼不拜佛師云佛
L158n1652_p0223a07║與我是生冤家。
L158n1652_p0223a08║吳秀才叅問弟子特來求和尚開示師豎
L158n1652_p0223a09║起拂子向空一點云會麼士云不會師云
L158n1652_p0223a10║孔門弟子無人識碧眼胡僧笑點頭。
L158n1652_p0223a11║師問雪紅西堂如何是日面佛月面佛堂
L158n1652_p0223a12║云一點水墨兩處成龍。
L158n1652_p0223a13║師問僧如何是狗子有佛性僧云青天白
L158n1652_p0223a14║日起愁雲師云如何是狗子無佛性僧云
L158n1652_p0223a15║東海波濤徹底清師云祗如狗子有佛性
L158n1652_p0223b01║無佛性是同是別僧云白鷺下田千點雪
L158n1652_p0223b02║黃鸝上樹一枝花師云者話明那一邊事
L158n1652_p0223b03║僧無語師便打。
L158n1652_p0223b04║晚叅以拄杖地上打個圓相裏許寫個佛
L158n1652_p0223b05║字師云諸人不得向裏許踏著若踏著入
L158n1652_p0223b06║地獄如箭射大眾相視佇思師云諸人大
L158n1652_p0223b07║似癩馬繫枯樁在者裏覔什麼草料以拄
L158n1652_p0223b08║杖一齊打散。
L158n1652_p0223b09║
L158n1652_p0223b10║明覺聰禪師語錄卷第十四