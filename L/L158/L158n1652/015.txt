L158n1652_p0224a01║明覺聰禪師語錄卷第十五　　　辨五
L158n1652_p0224a02║嗣法門人戒恒編
L158n1652_p0224a03║法語
L158n1652_p0224a04║皇太后請話頭參禪一日工夫緊切忽然境
L158n1652_p0224a05║相現前
L158n1652_p0224a06║上命近侍李國柱至萬善殿求開示師云參
L158n1652_p0224a07║禪做工夫要久習禪觀純寂光生凡無始
L158n1652_p0224a08║習氣醞藉心田悉令銷殞方能般若真性
L158n1652_p0224a09║現前經云靜極光通達寂照涵虛空却來
L158n1652_p0224a10║觀世間猶若夢中事若在定中所見境相
L158n1652_p0224a11║正謂心存佛國冥現聖境雖云善境皆是
L158n1652_p0224a12║幻相不可認為真也秖因話頭看不清楚
L158n1652_p0224a13║向意識上卜度以致殊勝境現若內心不
L158n1652_p0224a14║起外息諸緣心如牆壁可以入道凡所有
L158n1652_p0224a15║相皆是虛妄切莫隨他所轉若作聖解即
L158n1652_p0224b01║被境惑不作聖解名善境界只要本參上
L158n1652_p0224b02║看得精明追究落處如握金剛寶劍相似
L158n1652_p0224b03║佛魔到來一齊勦絕直使赤骨𩪸地毫無
L158n1652_p0224b04║繫念即得安樂自在豈可捏目生花而作
L158n1652_p0224b05║實相會耶。
L158n1652_p0224b06║又云凢在禪那之時見有諸相發現皆從
L158n1652_p0224b07║自心上起非關外境相優要求作佛想或
L158n1652_p0224b08║作聖解想或求妙悟想願見好像想皆緣
L158n1652_p0224b09║意識昏散故現殊相種種經云妙性圓明
L158n1652_p0224b10║離諸色相本然清淨不染垢塵諸緣所牽
L158n1652_p0224b11║體寂堅凝靈明虛照純清絕慮本自如如
L158n1652_p0224b12║若見諸相非相即見如來但於工夫中或
L158n1652_p0224b13║坐久勞倦昏沉散亂暫失管待本叅却被
L158n1652_p0224b14║掉舉扯東過西瞥起境相急須放下話頭
L158n1652_p0224b15║便起身經行精神爽𨦣縱然一切境相現
L158n1652_p0225a01║前則瓦解冰消矣據本參話頭如何是佛
L158n1652_p0225a02║麻三觔切不可着在佛上作活計若着佛
L158n1652_p0225a03║之一字即被佛境所惑古德云佛之一字
L158n1652_p0225a04║吾不喜聞斯之謂也但頂𩕳具隻正眼直
L158n1652_p0225a05║下看破根塵任他現千般伎倆我之不采
L158n1652_p0225a06║無窮所謂見怪不怪其怪自壞從上佛祖
L158n1652_p0225a07║垂示一個無義味話頭與人叅究剷斷一
L158n1652_p0225a08║切支離不作佛法僧求單提向上一路參
L158n1652_p0225a09║要真叅悟須實悟若能頓破疑團方到休
L158n1652_p0225a10║歇田地千了百當道果圓成。
L158n1652_p0225a11║上問禪意教意佛門一理何以又有不同師
L158n1652_p0225a12║云禪教雖是一理其頓漸不同耳若論教
L158n1652_p0225a13║意包羅萬象囊括古今名相差殊文義深
L158n1652_p0225a14║遠若不明自心於文字上鑽研如人入海
L158n1652_p0225a15║筭沙何有了日能於釋迦未開口已前薦
L158n1652_p0225b01║得一大藏教總是拭瘡故紙其或未然必
L158n1652_p0225b02║須因言顯理以理明心所謂漸修也若夫
L158n1652_p0225b03║禪意令人單提向上一路不落凢情聖解
L158n1652_p0225b04║窮參極究洞明本性了了常知頭頭親證
L158n1652_p0225b05║不被聲色驅馳直超玄妙異路離名絕相
L158n1652_p0225b06║心契真如慧性圓明即心即佛是故達磨
L158n1652_p0225b07║西來不立文字直指人心見性成佛所謂
L158n1652_p0225b08║頓證也果能到與麼地則靈明湛寂真照
L158n1652_p0225b09║無邊萬象莫能逃其質十方剎海悉包融
L158n1652_p0225b10║高低普應平等虛空法法真如頭頭解脫
L158n1652_p0225b11║故謂人人具有如來智慧德相是名為心
L158n1652_p0225b12║見性成佛教意禪意總歸一理理事圓融
L158n1652_p0225b13║根境無礙舉目是道動念即乖若明宗旨
L158n1652_p0225b14║即明教義但頓漸不同耳。
L158n1652_p0225b15║上問心經云無眼耳鼻舌身意無色聲香味
L158n1652_p0226a01║觸法則觀自在菩薩必去盡根塵矣而大
L158n1652_p0226a02║學之在明明德又有云心不在焉視而不
L158n1652_p0226a03║見聽而不聞食而不知其味者則儒釋工
L158n1652_p0226a04║夫果有異歟無異歟佛經云圓明妙心者
L158n1652_p0226a05║純粹至善者也而清淨經云夫人神好清
L158n1652_p0226a06║而心擾之夫心一而已何以所見有不同
L158n1652_p0226a07║歟抑釋與道之修證固有異歟約而言之
L158n1652_p0226a08║佛法廣大宜無不包而三教言心議論不
L158n1652_p0226a09║同如此抑各有旨歸逈不相合歟言語雖
L158n1652_p0226a10║殊究竟則一歟凢此疑義其分析明白務
L158n1652_p0226a11║歸一是毋徒云三教作一理儱侗之談也
L158n1652_p0226a12║師荅云夫心經謂無眼耳鼻舌身意者乃
L158n1652_p0226a13║菩薩親證之地非凢夫境界也菩薩既到
L158n1652_p0226a14║彼岸已證真常空諸色相不但去其根塵
L158n1652_p0226a15║則萬法皆空矣故云無眼耳鼻舌身意若
L158n1652_p0226b01║執於無則落斷見而實有所見若執於有
L158n1652_p0226b02║則落常見而實無所見不有不無名為真
L158n1652_p0226b03║見如浮雲過空不留其跡耳而大學之在
L158n1652_p0226b04║明明德者乃吾人做工夫入門之初步然
L158n1652_p0226b05║人之心本來清淨但被習俗染汙了故加
L158n1652_p0226b06║操琢之功去明他如古鏡重磨見其本光
L158n1652_p0226b07║即如教中所謂佛與眾生本來無異迷即
L158n1652_p0226b08║眾生悟即是佛但迷悟不同耳若能去盡
L158n1652_p0226b09║私欲人皆可以為堯舜也又云心不在焉
L158n1652_p0226b10║視而不見聽而不聞食而不知其味正是
L158n1652_p0226b11║工夫究竟邊事而心為一身之主在眼曰
L158n1652_p0226b12║視在耳曰聞在舌曰味須要時時覺察稍
L158n1652_p0226b13║有懈怠則昏昧矣所以正心乃修身之本
L158n1652_p0226b14║修身乃治世之道與釋氏出世之道大畧
L158n1652_p0226b15║不同耳經中所謂圓明妙心者而心本圓
L158n1652_p0227a01║滿靈明玄妙而佛無行不圓無理不明也
L158n1652_p0227a02║而清淨經云夫人神好清而心擾之然道
L158n1652_p0227a03║教所重者精氣神而神本來清淨被妄心
L158n1652_p0227a04║擾亂不能證無為之道非所正之心及圓
L158n1652_p0227a05║明妙心也所以工夫各有不同耳若論本
L158n1652_p0227a06║元大道會萬物為自己者其唯聖人乎何
L158n1652_p0227a07║有三教之分耶但後世奉之者不同耳合
L158n1652_p0227a08║而言之儒教曰正心誠意止於至善釋教
L158n1652_p0227a09║曰明心見性到於彼岸道教曰虛其心存
L158n1652_p0227a10║其神遊於無何有之鄉三教雖功行不同
L158n1652_p0227a11║及其到家則一也。
L158n1652_p0227a12║上問三教本同後世奉之者有異爾如迦文
L158n1652_p0227a13║老子孔子其人雖異其性豈有殊哉猶之
L158n1652_p0227a14║釋典中有禪有教有律人遵一法互相牴
L158n1652_p0227a15║牾此特末法比丘然則耳遡之釋迦立教
L158n1652_p0227b01║之初豈不同出於一心之法耶亦如禪宗
L158n1652_p0227b02║又有五燈雖宗旨容或不同然臨濟曹洞
L158n1652_p0227b03║諸師亦豈能外一心之法耶經云一切治
L158n1652_p0227b04║生產業皆與實相不相違背斯葢凢聖同
L158n1652_p0227b05║源無二無別况三教聖人所立之法而有
L158n1652_p0227b06║二乎據荅云儒釋之道功行不同釋教與
L158n1652_p0227b07║道教頓漸不同是特言其工夫之差別至
L158n1652_p0227b08║於心性本原的然相同處尚未發明且謂
L158n1652_p0227b09║釋與道頓漸不同然佛法亦有頓漸豈佛
L158n1652_p0227b10║法亦有不同耶故此再詢暢其所欲言毋
L158n1652_p0227b11║拘牽文義反晦真旨也師云前蒙
L158n1652_p0227b12║陛下所問儒釋道三教之理是同歟是異歟
L158n1652_p0227b13║結句又云毋徒云三教一理作儱侗之談
L158n1652_p0227b14║所以依問而荅詳細剖之今云三教不同
L158n1652_p0227b15║道無異舛其性豈有殊哉故曰心佛眾生
L158n1652_p0228a01║三無差別乃至蠢動含靈皆有佛性仁慈
L158n1652_p0228a02║體淨圓同太虛德相具足而真性詎有差
L158n1652_p0228a03║別耶若論當人本有一着子威音那畔空
L158n1652_p0228a04║劫已前名質未興靣目未分本無凢聖之
L158n1652_p0228a05║名亦非男女之別無有異端之說亦無生
L158n1652_p0228a06║死之苦一道平懷性相平等上無佛道可
L158n1652_p0228a07║成下無眾生可度所謂佛之名字悉是虛
L158n1652_p0228a08║名劣相殊形皆為幻色天地同根萬物一
L158n1652_p0228a09║體豈有三教之分別者耶若欲論心性本
L158n1652_p0228a10║原的然親切處直饒三世諸佛口掛壁上
L158n1652_p0228a11║歷代祖師啟齒不得何謂也但有言說都
L158n1652_p0228a12║無實義那更容說心說性分別理事者也
L158n1652_p0228a13║皆因一念妄生發揮諸相便有凢聖之別
L158n1652_p0228a14║三教之分故立種種差殊名相耳祗如心
L158n1652_p0228a15║性本原的然相同處意作麼生千峰勢倒
L158n1652_p0228b01║嶽邊止萬派聲歸海上消。
L158n1652_p0228b02║上問諸佛心法不落有無別有向上一路所
L158n1652_p0228b03║以非言語可傳而超凢入聖也然神秀偈
L158n1652_p0228b04║云身似菩提樹心如明鏡臺時時勤拂拭
L158n1652_p0228b05║勿使惹塵埃此就有而言也而六祖云菩
L158n1652_p0228b06║提本無樹明鏡亦非臺本來無一物何處
L158n1652_p0228b07║惹塵埃此就無而言也夫有無乃對待之
L158n1652_p0228b08║法不出四諦何以神秀不見性而六祖遂
L158n1652_p0228b09║得傳法歟抑六祖之言別有妙義不在語
L158n1652_p0228b10║言之中者歟其據理而談毋作機鋒語也
L158n1652_p0228b11║師荅云夫向上一路千聖不傳故云不重
L158n1652_p0228b12║先師道德只重先師不與我說破此事要
L158n1652_p0228b13║人真叅實悟自到懸崖之上盡力一推如
L158n1652_p0228b14║虛空撲落地相似絕後再甦方乃自肯承
L158n1652_p0228b15║當胸中無物所礙脚跟下灑灑落落毫無
L158n1652_p0229a01║所繫纔是親切受用處所謂不起纖毫修
L158n1652_p0229a02║學心無相光中常自在故六祖云本來無
L158n1652_p0229a03║一物何處惹塵埃他畢竟空其五蘊到寂
L158n1652_p0229a04║滅之鄉無見聞之地靡一法可當情方可
L158n1652_p0229a05║謂之無也祗如神秀偈云時時勤拂拭勿
L158n1652_p0229a06║使惹塵埃當時五祖見他偈云後人依此
L158n1652_p0229a07║偈而修亦得證果雖五祖有言證據一時
L158n1652_p0229a08║方便之說未免後人謂神秀是個知解宗
L158n1652_p0229a09║徒語言未曾道斷猶涉功勳邊事斯謂見
L158n1652_p0229a10║地各有不同耳葢謂宗門中事貴乎法眼
L158n1652_p0229a11║精明得其體用機如掣電㨗似鋒鋩若千
L158n1652_p0229a12║鈞之弩撩着便射直透鐵壁銀山眨上眉
L158n1652_p0229a13║毛早已錯過豈容文字語言在意識上摶
L158n1652_p0229a14║量者哉。
L158n1652_p0229a15║示慧庵佟部院
L158n1652_p0229b01║凢叅禪學道貴乎智窮性海學透心源縱
L158n1652_p0229b02║有世緣繁冗自然夷坦輕涉矣若欲契悟
L158n1652_p0229b03║無生必須發大信根况居士宿植德本福
L158n1652_p0229b04║慧具足者哉但此一事當知人人本具正
L158n1652_p0229b05║眼個個圓明佛心只因迷真逐妄背覺合
L158n1652_p0229b06║塵不能親證耳故達磨西來救度迷情垂
L158n1652_p0229b07║示㨗徑直指人心見性成佛不須斷妄而
L158n1652_p0229b08║證真常不除煩惱而契妙道若離金鑛別
L158n1652_p0229b09║處求金則愈遠矣但向二六時中抱住一
L158n1652_p0229b10║個話頭如鐵橛子相似頓在目前時時追
L158n1652_p0229b11║究默默提撕只向本參上追將去直須追
L158n1652_p0229b12║到無追處更要緊把話頭逢人不得換手
L158n1652_p0229b13║將娘生鼻孔盡力一扭如在夢中從空放
L158n1652_p0229b14║下方識自己安身處與佛祖共個鼻孔而
L158n1652_p0229b15║貴賤同一靈源昔張無盡楊大年李遵勗
L158n1652_p0230a01║龐蘊公皆是宰官居士悟道為法門柱礎
L158n1652_p0230a02║何嘗離却世事而別求耶所謂聖人求心
L158n1652_p0230a03║不求佛愚人求佛不求心然修道者原為
L158n1652_p0230a04║治其心其心若了徹豈外有禪可參耶山
L158n1652_p0230a05║僧每見居士向道心切敬到愍忠請話頭
L158n1652_p0230a06║參究故書工夫警策一篇以開心地若能
L158n1652_p0230a07║依此參去自然頓契玄旨耳。
L158n1652_p0230a08║示念庵傅居士
L158n1652_p0230a09║鷲嶺拈花少室單傳遡來佛祖聯芳流通
L158n1652_p0230a10║正法格外提持為尋知己故此顯大機用
L158n1652_p0230a11║揭露本地風光秉大鉗鎚雕琢精金美璞
L158n1652_p0230a12║有斯跨竈手叚方為濟下兒孫可紹佛祖
L158n1652_p0230a13║心印可以殺活縱奪始謂超宗異目者也
L158n1652_p0230a14║自山野到海會開法居士便親覲數載請
L158n1652_p0230a15║益宗門中事洞明向上機關棒喝的旨便
L158n1652_p0230b01║能領畧故書法語囑之爾當珍敬保任囑
L158n1652_p0230b02║囑。
L158n1652_p0230b03║示都察院容庵馮居士
L158n1652_p0230b04║佛祖心印剔透玲瓏當陽直截掃跡屏踪
L158n1652_p0230b05║擉瞎達磨正眼拋下楊岐棘蓬直使當人
L158n1652_p0230b06║赤骨𩪸地脫灑灑玉轉珠回孤寥寥神鋒
L158n1652_p0230b07║露刃即此契證海印三昧名為正法眼藏
L158n1652_p0230b08║昔釋迦悟道無非悟者正法眼藏乃至說
L158n1652_p0230b09║法四十九年無非說者正法眼藏末後付
L158n1652_p0230b10║囑迦葉無非付者正法眼藏厥後傳至臨
L158n1652_p0230b11║濟遠祖開展三玄戈甲立創四位主賓提
L158n1652_p0230b12║唱宗乘奕葉相繼迄今傳至山僧綿延不
L158n1652_p0230b13║斷矣吾自卓錫海會首創宗風罕遇知音
L158n1652_p0230b14║惟居士初參山野於延壽知有向上次於
L158n1652_p0230b15║愍忠而再扣深究宗旨繇此機緣水乳相
L158n1652_p0231a01║投特付如意一柄以表法門敬信爾當保
L158n1652_p0231a02║任竭力荷之。
L158n1652_p0231a03║示中使國柱李居士
L158n1652_p0231a04║祖師云諸佛非我道誰是最道者父母非
L158n1652_p0231a05║我親誰是最親者所以叅禪學道不須別
L158n1652_p0231a06║處尋討但二六時中向穿衣喫飯處會行
L158n1652_p0231a07║住坐臥處會於此平常心即是道無憎愛
L158n1652_p0231a08║心即是道不須截根盤之固執鑽骨髓之
L158n1652_p0231a09║沉痾頂𩕳具摩醯正眼冷地裏忽然覷破
L158n1652_p0231a10║始信從前枉用工分明大道在己躬即心
L158n1652_p0231a11║即佛原無二六月寒冰一點紅山野錫將
L158n1652_p0231a12║南指特來懇求開示謹書法語一篇以如
L158n1652_p0231a13║晨昏覿靣但依吾言行去管教頓契無生。
L158n1652_p0231a14║示青藜耿撫臺
L158n1652_p0231a15║佛云但一念發菩提心者而成正覺慧根
L158n1652_p0231b01║發茂即契般若之宗定水衍流洗淨法田
L158n1652_p0231b02║之垢葢此叅禪一事乃超凢入聖之法門
L158n1652_p0231b03║了生脫死之㨗徑繇是乃佛乃祖盡從者
L158n1652_p0231b04║一門而修是聖是凢皆依者一門而證經
L158n1652_p0231b05║云過去諸如來斯門已成就現在諸菩薩
L158n1652_p0231b06║今各入圓明未來參學者當依如是說自
L158n1652_p0231b07║瞿曇悟得涅槃妙心開此法門離文字相
L158n1652_p0231b08║離語言相了心意識凢聖路絕迄至於今
L158n1652_p0231b09║宗風綿綿不斷矣苐居士要求無上菩提
L158n1652_p0231b10║必須從禪門而參究單提一個話頭歷歷
L158n1652_p0231b11║頓在目前不須除却無明煩惱就向裏許
L158n1652_p0231b12║鑽研薦取忽然拶破疑團如桶嚗篐相似
L158n1652_p0231b13║脫體無依通身灑落方可契證妙道矣若
L158n1652_p0231b14║不入九洄之淵焉得驪龍之珠所以百千
L158n1652_p0231b15║妙義總在心源古云迷時法華轉悟時轉
L158n1652_p0232a01║法華但辨肯心必不相賺。
L158n1652_p0232a02║示子濂杜兵憲
L158n1652_p0232a03║從上鼻祖宗風凜凜古今不墜衲子靈符
L158n1652_p0232a04║神光熖熖永刦不磨所謂佛佛授手祖祖
L158n1652_p0232a05║印心釋迦老子臨末梢頭將正法眼藏涅
L158n1652_p0232a06║槃妙心付囑摩訶迦葉則使後人秉持法
L158n1652_p0232a07║門續佛慧命須是其人方付擔荷吾知居
L158n1652_p0232a08║士久參法席常扣禪關洞明玄旨眼目精
L158n1652_p0232a09║明曾將公案相勘荅幾語頗恰山僧意是
L158n1652_p0232a10║以特差專使送拂子一柄以表法門敬信
L158n1652_p0232a11║至囑。
L158n1652_p0232a12║示許氏陳氏如大如丈二優婆夷
L158n1652_p0232a13║欲修出世之道當生正信要契成佛之因
L158n1652_p0232a14║具大靈根無論男女貴賤皆具智慧德相
L158n1652_p0232a15║今觀世人多屬迷輪苦趣只因貪愛深重
L158n1652_p0232b01║本有妙明真性皆被染習障蔽致使生死
L158n1652_p0232b02║漂流不息也據汝所參話頭本來靣目但
L158n1652_p0232b03║做工夫時將本叅着實提起頓在目前挨
L158n1652_p0232b04║來挨去看來看去畢竟是個甚麼道理見
L158n1652_p0232b05║無所見聞無所聞萬緣頓歇絕無門路方
L158n1652_p0232b06║到吾人受用親切所在就驀地向裏追尋
L158n1652_p0232b07║追到理窮計盡扭住本來靣目盡力直下
L158n1652_p0232b08║拶碎從茲話頭放下任性逍遙紫羅帳裏
L158n1652_p0232b09║撒出珍珠碧紗窓前繡出鴛鴦若能如斯
L158n1652_p0232b10║佛祖欺汝不得昔趙州和尚路逢一婆子
L158n1652_p0232b11║便問向甚處去婆云偷趙州笋去州云忽
L158n1652_p0232b12║遇着趙州又作麼生婆便掌你看上古有
L158n1652_p0232b13║此女流具超方機用爾等既知學佛妙道
L158n1652_p0232b14║豈有男女之分耶但依如此參去必定悟
L158n1652_p0232b15║道可期那時通個消息山僧為汝證明。
L158n1652_p0233a01║示月江方太史
L158n1652_p0233a02║今時宰官信宗門中事者頗多然被文字
L158n1652_p0233a03║蘊積心田障蔽悟門法眼不明或出言吐
L158n1652_p0233a04║語盡屬理路意識故此機不離位見不超
L158n1652_p0233a05║色如何洞徹靈府深會玄宗皆因執此為
L158n1652_p0233a06║病也所謂性上有情心上有塵情塵播弄
L158n1652_p0233a07║生死不停又云非禮勿視非禮勿聽治世
L158n1652_p0233a08║之法尚且示人離見離聞閉目澄心坐斷
L158n1652_p0233a09║識情覊鎻何况學無上妙道者哉若欲出
L158n1652_p0233a10║生死證菩提修般若證法身稍有元字脚
L158n1652_p0233a11║溺在胸中永塞悟門豈能契無生法忍耶。
L158n1652_p0233a12║示彥東高侍郎
L158n1652_p0233a13║古德云向上一路千聖不傳須具正眼細
L158n1652_p0233a14║推窮究如何是不傳底道理若謂佛法無
L158n1652_p0233a15║所傳達磨來東土傳法度迷情若謂佛法
L158n1652_p0233b01║有所傳又違先聖云我宗無語句亦無一
L158n1652_p0233b02║法與人而居士向者兩途覷得破赤肉團
L158n1652_p0233b03║上挨得轉身弗隨言句所轉不被心識所
L158n1652_p0233b04║迷自知眼目端的縱奪自繇始知佛祖命
L158n1652_p0233b05║脉與我相同矧居士乃是上根利器之士
L158n1652_p0233b06║豈有不明者耶山野與爾乍晤便相確信
L158n1652_p0233b07║宗乘即請話頭參究更乞法語開示以為
L158n1652_p0233b08║入道指南然學禪者貴乎真叅實悟全憑
L158n1652_p0233b09║克勤之功磨礱智劍截斷疑根揭開頂門
L158n1652_p0233b10║正眼塞斷識海形山纔與自己本分相應
L158n1652_p0233b11║從此所得所證與佛同圓種智若向古人
L158n1652_p0233b12║言句裏搜尋穿鑿欲求心地豁通决無此
L158n1652_p0233b13║理也昔日裴休不須見黃檗郭功輔豈用
L158n1652_p0233b14║參白雲不見古德云直饒言前薦得猶是
L158n1652_p0233b15║滯殼迷封縱然句下精通未免觸途狂見
L158n1652_p0234a01║直使盡底掃除自然徹見本來靣目。
L158n1652_p0234a02║示雲响首座
L158n1652_p0234a03║佛祖心印人天眼目衲僧樞機驅耕奪食
L158n1652_p0234a04║汝既擔荷法門為臨濟兒孫須具打破虛
L158n1652_p0234a05║空鉗錘煉石補天妙術猛虎頭上㧞角毒
L158n1652_p0234a06║龍頷下搶珠秉滹沱金剛寶劍撒興化帳
L158n1652_p0234a07║裏珍珠方可施設門庭勘驗龍蛇昔年山
L158n1652_p0234a08║僧請本師像題云一肩重擔足千鈞分付
L158n1652_p0234a09║錦山聰長老承此鼎石之言謹佩奉行刻
L158n1652_p0234a10║骨不忘感師之德遵師之訓雖住八大名
L158n1652_p0234a11║藍闡法二十餘載凡居丈室兢兢業業無
L158n1652_p0234a12║有片時懈怠偷安猶恐失錯乖其祖風乃
L158n1652_p0234a13║為法門中之罪人也豈不愧於心哉汝今
L158n1652_p0234a14║既為法門種草當傑力任事為法為人庶
L158n1652_p0234a15║使吾道不墜矣。
L158n1652_p0234b01║示珂月書記閉關
L158n1652_p0234b02║汝覲山僧數載吾常觀其所由察其所行
L158n1652_p0234b03║可謂學道心切也於今職滿辭歸劃地為
L158n1652_p0234b04║關以悟為則特書法語一篇以為入道㨗
L158n1652_p0234b05║徑欲明己躬大事須要全身放下一切塵
L158n1652_p0234b06║緣盡情掃却單明向上事透脫祖師關努
L158n1652_p0234b07║勵精勤直翻閫域心如墻壁方可入道向
L158n1652_p0234b08║壁立萬仞處諸佛說不到處歷祖提不起
L158n1652_p0234b09║處鬼神覷不破處驀然透徹大事了明那
L158n1652_p0234b10║時打破關房再到安國好領山僧痛棒方
L158n1652_p0234b11║會臨濟在黃檗喫棒底道理始不負吾意
L158n1652_p0234b12║矣囑囑。
L158n1652_p0234b13║示超凡郭居士
L158n1652_p0234b14║三祇煉性萬刼修真欲超凡入聖與佛相
L158n1652_p0234b15║侔者惟叅禪是最上一乘然居士今欲叅
L158n1652_p0235a01║禪須將一個話頭如把鐵笤箒相似頓將
L158n1652_p0235a02║習氣障無明窟情識海生死魔煩惱賊五
L158n1652_p0235a03║蘊山盡情掃淨管教㘞地一聲連話頭俱
L158n1652_p0235a04║銷殞純寂光生無諸垢染方可得之於心
L158n1652_p0235a05║應之於手然令習氣障鎔成上味醍醐無
L158n1652_p0235a06║明窟化作功德寶藏情識海轉為般若福
L158n1652_p0235a07║田生死魔反作金剛力士煩惱賊自為三
L158n1652_p0235a08║昧神通五蘊山轉成五眼鏡智隨我體用
L158n1652_p0235a09║聽我指呼若果如是始不負山僧之饒舌
L158n1652_p0235a10║也珍重。
L158n1652_p0235a11║荅彥東高侍郎
L158n1652_p0235a12║師因與高侍郎馮翰林赴次齋張居士席
L158n1652_p0235a13║高侍郎當席上問云一切有為法寂滅覺
L158n1652_p0235a14║無知秋來花自落樹上鷓鴣啼弟子看者
L158n1652_p0235a15║四句偈世間萬物本性俱滅而今現有山
L158n1652_p0235b01║河大地草木叢林從何而生一切種彙從
L158n1652_p0235b02║何而有請問和尚開我疑惑不要作禪機
L158n1652_p0235b03║問荅亦不要作格外句相酧平實所論也
L158n1652_p0235b04║師云居士若信宗乘請問山僧若信教典
L158n1652_p0235b05║請問慧如法主慧默然無對師少頃云據
L158n1652_p0235b06║居士所論之言所見之事世間萬物俱已
L158n1652_p0235b07║斷滅一切種類再不復生如斯分別以作
L158n1652_p0235b08║斷常之見矣所見有者便執有所見無者
L158n1652_p0235b09║便執無皆因見處有滲漏未會根境圓融
L158n1652_p0235b10║將此生滅忖量故有展轉差殊不見經云
L158n1652_p0235b11║水鳥山林皆悉念佛念法念僧黃花翠竹
L158n1652_p0235b12║總是真如綠水青山無非佛性居士還諦
L158n1652_p0235b13║信否還會得此意否又經云生滅滅已寂
L158n1652_p0235b14║滅為樂法身獨露不須啐啄若能到此田
L158n1652_p0235b15║地靈光顯耀逈脫根塵理事不二即如如
L158n1652_p0236a01║佛無取捨相無修證義本自圓成毫無虧
L158n1652_p0236a02║欠包羅天地超越古今如斯體會始得慎
L158n1652_p0236a03║勿隨境生解而作如是知見耶。
L158n1652_p0236a04║偈
L158n1652_p0236a05║送無文首座之福建
L158n1652_p0236a06║春山青春水碧淑氣人和暢麗日出門拄
L158n1652_p0236a07║杖活如龍脚上清風生八極雷啟蟄戶躍
L158n1652_p0236a08║天庭深林虎嘯巖吹觱閩山月冷瘴煙多
L158n1652_p0236a09║大都光景我曾識夜來客伴野猿啼空山
L158n1652_p0236a10║流水咽危石延津交劍化獰龍象骨峰前
L158n1652_p0236a11║有鱉鼻生擒活捉要英靈竿木逢塲而作
L158n1652_p0236a12║戲無文鐵印向空拋大用全提格調高越
L158n1652_p0236a13║格超宗機展演人天眼目辯秋毫殺人劍
L158n1652_p0236a14║活人刀倚天照雪利吹毛觸着骷髏如粉
L158n1652_p0236a15║碎傑出叢林是爾曹
L158n1652_p0236b01║又
L158n1652_p0236b02║阿難合掌迦葉擎拳若問意旨左右逢原
L158n1652_p0236b03║本是同條共一貫承輔法門將有年相辭
L158n1652_p0236b04║分袂歸閩去豹隱高林乳石泉磊磊落落
L158n1652_p0236b05║兮風崇稽古肅肅雍雍兮道峻彌堅墾煙
L158n1652_p0236b06║搬石兮生涯活計批雲切月兮用不費錢
L158n1652_p0236b07║磨礱臨濟吹毛劍拈出人天難躲閃殺活
L158n1652_p0236b08║全機手眼親驚走山門入佛殿大樹垂陰
L158n1652_p0236b09║覆庇人今古超然正法眼
L158n1652_p0236b10║示湛如禪人
L158n1652_p0236b11║湛湛心源如鏡明胡來漢現任縱橫𪚴毛
L158n1652_p0236b12║擊碎珊瑚月八臂哪吒空裏行在頂𩕳直
L158n1652_p0236b13║便會體露金風絕忌諱非是如來祖師禪
L158n1652_p0236b14║亦非錦縫無文印葉落歸根無口言拗却
L158n1652_p0236b15║洞山無星秤君不見鶴頸續兮眼栽眉鳬
L158n1652_p0237a01║頸截兮自生悲現成公案莫擬議葢色騎
L158n1652_p0237a02║聲逈絕伊動着無毛鷂飛去急須薦取莫
L158n1652_p0237a03║遲遲若非奪食驅耕手千里烏騅不易騎
L158n1652_p0237a04║示友雲禪人
L158n1652_p0237a05║雲為友月作伴修竹幽居秦水岸瀟灑丰
L158n1652_p0237a06║神邁俗倫溫柔可羨人慷慨氣岸軒昂也
L158n1652_p0237a07║劈生死關破塵出經也千差直截鯉化為
L158n1652_p0237a08║龍也豈止濼溟鯤變為鵬也展翮雲漢等
L158n1652_p0237a09║閑挨落一輪秋玉宇銀河霧捲收觸目光
L158n1652_p0237a10║前如薦得膠盆跳出自優游
L158n1652_p0237a11║示惟道羅文學
L158n1652_p0237a12║參禪須是性燥漢把手心頭直便判諦信
L158n1652_p0237a13║猛然恁麼行真叅實悟不相賺仲尼之道
L158n1652_p0237a14║行忠恕錦山白棒逢人舉劈破中心作兩
L158n1652_p0237a15║邊𥥛出窮相一隻手徹底掀翻見本源一
L158n1652_p0237b01║口吸盡西江水龐公何曾見馬師洗靣摸
L158n1652_p0237b02║着自鼻孔無句與你空搖舌有句與你眼
L158n1652_p0237b03║中屑試問毘耶瞥不瞥正體堂堂不覆藏
L158n1652_p0237b04║錦山多口從頭說
L158n1652_p0237b05║送懷壁禪人行脚
L158n1652_p0237b06║古者送人相贈璧我今送你只贈言拄杖
L158n1652_p0237b07║撥開雲裏月芒鞋踏破水中天與麼去時
L158n1652_p0237b08║頭戴角一腳踢翻滄海嶽目機銖兩要分
L158n1652_p0237b09║明識辨黃龍跛驢脚舒展橫拈格外提大
L158n1652_p0237b10║海長鯨活鱍鱍
L158n1652_p0237b11║示劉文學
L158n1652_p0237b12║孔子平生不識字錦山從來不會禪若契
L158n1652_p0237b13║兩途端的意鳥鷄啼破五更天南斗六北
L158n1652_p0237b14║斗七文殊堂裏萬菩薩選佛選官應選心
L158n1652_p0237b15║必造心空機頓發求官貴在選官人選佛
L158n1652_p0238a01║皆從自心求聖凡名相總虛妄擬欲求之
L158n1652_p0238a02║不自繇若是祖師門下客丈夫氣逈出常
L158n1652_p0238a03║流
L158n1652_p0238a04║示冶匠黃明格
L158n1652_p0238a05║金佛不度爐泥佛不度水木佛不度火真
L158n1652_p0238a06║佛內裏坐坐即打行即唾動靜施為撞着
L158n1652_p0238a07║磕着不是乾屎橛亦非破竈墮頂門具眼
L158n1652_p0238a08║辨端倪切莫偷閑輕放過
L158n1652_p0238a09║示君玉陳居士
L158n1652_p0238a10║參個話頭如覔寶研窮密密入荒草莫謂
L158n1652_p0238a11║難尋已罷休揚塵簸土急須討河裏失錢
L158n1652_p0238a12║河裏摝莫向街頭問臏卜驀然尋着笑顏
L158n1652_p0238a13║開原來只在自家屋親到寶山得意回看
L158n1652_p0238a14║來畢竟是何物非是鐵牛之機亦非遼天
L158n1652_p0238a15║俊鶻廓達摩醯正眼睛不疑百丈笑與哭
L158n1652_p0238b01║果然是玉也大奇達磨任你呼為僕咄咄
L158n1652_p0238b02║送德安知客之徽州
L158n1652_p0238b03║金菊開時九月間禪人別我下層巒慇懃
L158n1652_p0238b04║送汝聊無贈珍重途中善護看耳裏着得
L158n1652_p0238b05║大海水眼裏着得須彌山若會其中個消
L158n1652_p0238b06║息牛頭移向馬頭安草店蛩鳴夜不寐憶
L158n1652_p0238b07║昔踈山賣布單芒鞋踏去驚風起竹杖挑
L158n1652_p0238b08║來雲月寒氣雄浩浩丰神峻大山峰頂珠
L158n1652_p0238b09║輥盤相維法社升平樂破陣句子萬年歡
L158n1652_p0238b10║示一庵張居士
L158n1652_p0238b11║一即三三即一拈起𪚴毛穿却鼻急須撥
L158n1652_p0238b12║轉上頭關大用現前機峻疾鶻眼龍睛也
L158n1652_p0238b13║難窺擬議之時落八七汝聞一喝背汗流
L158n1652_p0238b14║領畧其中個消息雖識眉毛額上橫如今
L158n1652_p0238b15║更好加努力切莫抱株待兔來認着依稀
L158n1652_p0239a01║當了畢劍閣雖危若轉身大法以明成法
L158n1652_p0239a02║器
L158n1652_p0239a03║送澄徹法孫歸汾陽修昭祖塔
L158n1652_p0239a04║春風吹發杖頭花此去汾陽道路賖跨得
L158n1652_p0239a05║西河金獅子當門莫縮利𤓰牙晦跡單丁
L158n1652_p0239a06║三五載沿門乞食守靈塔孤高氣宇確堅
L158n1652_p0239a07║持修葺功成良願滿若與三文還匠工誘
L158n1652_p0239a08║得大𢈔舌叨呾累他脫落兩莖眉臈月蓮
L158n1652_p0239a09║花也希罕非是法門石柱礎㮎酒片肉打
L158n1652_p0239a10║發去惟有慈明具眼人看破昭翁肝胆肺
L158n1652_p0239a11║十智同真汾陽宗汝承勵振舊家風千年
L158n1652_p0239a12║餘有道寥落續起汾陽正脉通
L158n1652_p0239a13║
L158n1652_p0239a14║
L158n1652_p0239a15║明覺聰禪師語錄卷第十五
L158n1652_p0239b01║音釋
L158n1652_p0239b02║𩪸（狼敵切音歷骨病）。洄（胡隈切音回逆流而上也）。侔（莫候切音謀齊
L158n1652_p0239b03║等也）。觱（壁吉切音必羗人所吹以驚馬者）。葺（七入切音緝修補也）。