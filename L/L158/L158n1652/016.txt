L158n1652_p0240a01║明覺聰禪師語錄卷第十六　　　辨六
L158n1652_p0240a02║嗣法門人戒恒編
L158n1652_p0240a03║偈
L158n1652_p0240a04║送天申禪師之金粟
L158n1652_p0240a05║玄風搖寶鐸危露滴金盤玉兔天中皓今
L158n1652_p0240a06║宵誰共看去去踏斷溪山泬佛祖機關都
L158n1652_p0240a07║漏泄針鋒影裡騎大鵬等閒挨落天邊月
L158n1652_p0240a08║九九奇峰盡點頭千僧井魚跳上闕大藏
L158n1652_p0240a09║靈官一夜書趙州一轉更親切教外別傳
L158n1652_p0240a10║舉知音楖栗橫拈驀頭楔
L158n1652_p0240a11║送韻峰禪師之閩
L158n1652_p0240a12║西風颯颯白雲飛塞雁蹮蹁向南歸扶笻
L158n1652_p0240a13║高舉難留住空憶金山泉石輝與我同條
L158n1652_p0240a14║不共轍作家好手抽釘楔龍象奔騰氣昂
L158n1652_p0240a15║昂踢倒三山秋水月大地寒光一片明達
L158n1652_p0240b01║磨眼睛已漏洩南山鱉鼻好驚人咬殺大
L158n1652_p0240b02║蟲非關舌
L158n1652_p0240b03║與竹菴西堂
L158n1652_p0240b04║本色道人堅守操研心肯綮不放過終日
L158n1652_p0240b05║如愚鐵脊禪佛祖機關曾明破入室勘驗
L158n1652_p0240b06║每投機從上相承心印心臨濟兒孫貴直
L158n1652_p0240b07║截全提大用掃狐疑寬時私通車馬窄時
L158n1652_p0240b08║官不容針等閒到處莫狼籍珍重牙爪貴
L158n1652_p0240b09║深密
L158n1652_p0240b10║送徒弘讚行脚
L158n1652_p0240b11║山僧送汝去叅方若到叢林聽舉揚學道
L158n1652_p0240b12║先須忘我慢見人有禮莫輕狂逐隊觀山
L158n1652_p0240b13║并翫水空過老來頭𩯭霜不明大事枉行
L158n1652_p0240b14║脚將何憑據敵閻王一人所在也須到切
L158n1652_p0240b15║莫匆匆忽畧過德嶠挾複上法堂再振威
L158n1652_p0241a01║儀見祐老詞鋒何等氣超羣古人行脚有
L158n1652_p0241a02║好樣彼既丈夫爾丈夫不學鷦鷯小樹呼
L158n1652_p0241a03║佛祖機關急打破後生可畏作良模
L158n1652_p0241a04║示翠山侍者
L158n1652_p0241a05║望湖山兮青且翠對清溪兮湛且碧漪漪
L158n1652_p0241a06║紋兮可瞻之蕩蕩澄兮可飲汲侍余數載
L158n1652_p0241a07║意勤勤古策風高無等匹三喚三呼露肝
L158n1652_p0241a08║腸步步親隨相輔弼出入左右不離原五
L158n1652_p0241a09║葉千燈望汝續
L158n1652_p0241a10║示耕月副寺
L158n1652_p0241a11║不是心不是佛硬似綿團軟似骨本無向
L158n1652_p0241a12║背絕囊藏問來不識是何物珍重汝今仔
L158n1652_p0241a13║細看叅學直須具眼目縱然辨得甚分明
L158n1652_p0241a14║盲𪚴依舊入空谷直勘破莫放過透脫威
L158n1652_p0241a15║音那畔前臭鶻汗衫都卸却赤灑灑光剝
L158n1652_p0241b01║剝頂𩕳撼動黃金鐸佛法不從被顢頇操
L158n1652_p0241b02║手堅持細敲磕不是一番寒徹骨爭得梅
L158n1652_p0241b03║花香撲鼻
L158n1652_p0241b04║示天錫禪人
L158n1652_p0241b05║祖師心地印衲僧正法眼顯煥露真機到
L158n1652_p0241b06║即不須點識得最綿密睡時失却口起來
L158n1652_p0241b07║摸着鼻不坐佛祖窠穿靴水上立騎馬上
L158n1652_p0241b08║須彌俊鷂趁不及仔細着眼看燈籠入鐵
L158n1652_p0241b09║壁會得其中意大事已了畢不枉南方請
L158n1652_p0241b10║我來相扶法道頼汝力叅禪向上要英靈
L158n1652_p0241b11║如鷹見兔便生擒良繇可驚人可畏氣槩
L158n1652_p0241b12║超羣努力行
L158n1652_p0241b13║示顯吾王居士
L158n1652_p0241b14║在家必達出家必達文殊堂裡萬菩薩朝
L158n1652_p0241b15║夕同眠同起時動靜施為常省察臨機日
L158n1652_p0242a01║用痛加錐生死魔軍必鎚殺魔軍殺盡心
L158n1652_p0242a02║坦然風標獨立澄光彩堂堂一物沒親踈
L158n1652_p0242a03║趙州東壁掛葫蘆夜來伸手忽摸着出格
L158n1652_p0242a04║男兒是丈夫顯吾居士一門善須效龐公
L158n1652_p0242a05║證道乎
L158n1652_p0242a06║示心光禪人
L158n1652_p0242a07║心光熖熖智水溶溶光前絕後異目超宗
L158n1652_p0242a08║把住也猛虎當路踞放行也翻身活似龍
L158n1652_p0242a09║從前伎倆都掀却空拳平地達綱宗
L158n1652_p0242a10║示洞玄知藏
L158n1652_p0242a11║以字不成八字不是豁開頂𩕳全彰心印
L158n1652_p0242a12║亘古神光圓明鏡智逈脫根塵能所不立
L158n1652_p0242a13║萬仞軒昂消聲削跡撥轉一機孤明歷歷
L158n1652_p0242a14║無言處演言絕路處明禪流出大藏教漸
L158n1652_p0242a15║通義頓圓衲僧正法眼本不涉廉纖百千
L158n1652_p0242b01║妙義都翻却佛法明明在汝邊
L158n1652_p0242b02║示罡風侍者
L158n1652_p0242b03║鹽官索扇子頭角甚分明鳥窠吹布毛直
L158n1652_p0242b04║下便領旨發明向上機千聖豈可擬骨格
L158n1652_p0242b05║磊落兮操道為聖卓榮軒昂兮身佩祖印
L158n1652_p0242b06║機用現前兮衲僧巴鼻後生可畏兮為法
L158n1652_p0242b07║壯志大辨若訥兮縱橫來去透脫玄關兮
L158n1652_p0242b08║根源有據騰踏當前個駿駒赤梢鯉魚鼓
L158n1652_p0242b09║溟水
L158n1652_p0242b10║示悟本西堂
L158n1652_p0242b11║山不在高有仙則名水不在深有龍則靈
L158n1652_p0242b12║屋不在餙有賢則興承當此事須是其人
L158n1652_p0242b13║臨濟兒孫肆喝雷霆聯芳挺秀奕葉相承
L158n1652_p0242b14║超兮俊兮箭鋒相拄縱兮奪兮殺活臨時
L158n1652_p0242b15║朦𦡫辨色涇渭分明岐路逢人莫亂舉必
L158n1652_p0243a01║須珍重密潛形
L158n1652_p0243a02║送慈吉後堂之盤山住靜
L158n1652_p0243a03║神京東北有名山多有高人隱此間寶積
L158n1652_p0243a04║道風千古震搖鈴普化也非凡秀水環山
L158n1652_p0243a05║清供足蒼松偃徑白雲閒林泉盤𪋤多嘉
L158n1652_p0243a06║菓四季鮮花好景觀爾去居時休貪樂佛
L158n1652_p0243a07║法時時細敲磕牙𤓰深藏莫露鋒作家相
L158n1652_p0243a08║見同啐啄吹毛用了急須磨切忌莫留元
L158n1652_p0243a09║字脚身佩無文寶印彰等閒莫亂認初學
L158n1652_p0243a10║大梅隱山三十年為衣荷葉尋常着又不
L158n1652_p0243a11║見趙州住院二十年一個破床三隻脚守
L158n1652_p0243a12║分安貧養聖胎不賫書去告檀越汝看古
L158n1652_p0243a13║人恁麼行至今道風播天下
L158n1652_p0243a14║與耕月首座
L158n1652_p0243a15║金鵬不展翅展則雲天萬里去巨鯤不變
L158n1652_p0243b01║化變則滄海波濤起展變本無有劣優壯
L158n1652_p0243b02║志摩霄騰漢外汝覲山僧十有年相從輔
L158n1652_p0243b03║弼苦心堅勘問孤峰雪不白解言玉出崑
L158n1652_p0243b04║崗前機括相投從此契千觔擔子脫汝肩
L158n1652_p0243b05║珍重臨機莫造次要辨諸方五味禪從上
L158n1652_p0243b06║宗乘無語句當陽拋出金剛圈塞破虛空
L158n1652_p0243b07║佛祖口殺活全提閫外權摩醯正眼親端
L158n1652_p0243b08║的明明滅向瞎驢邊
L158n1652_p0243b09║示澄寰何太監
L158n1652_p0243b10║向上一路千聖不傳要親自到得兔忘筌
L158n1652_p0243b11║機不離位語不出纏行也禪坐也禪話頭
L158n1652_p0243b12║精采絕廉纖追到青天轟霹靂冷灰荳爆
L158n1652_p0243b13║見根源裂破娘生鐵面孔透脫臨濟要三
L158n1652_p0243b14║玄若會己躬端的處再來海會喫麄拳
L158n1652_p0243b15║送慧高禪師住鴈宕山
L158n1652_p0244a01║秋月明秋水清白雲片片襯君行兔角杖
L158n1652_p0244a02║頭開正眼𪚴毛拂子示英靈君不見昔有
L158n1652_p0244a03║南山白額虎今出通玄英邵武等閒踢出
L158n1652_p0244a04║三脚驢縱橫踏斷千江水驚起鯉魚飛上
L158n1652_p0244a05║天觸發帝釋傾盆雨詎諾尊者攢眉愁坐
L158n1652_p0244a06║看龍湫噴峰頭天然佳景剪刀石遡來名
L158n1652_p0244a07║地隱高流一片閒閒古寺址好建法幢立
L158n1652_p0244a08║宗旨翻却三玄四主賓烏藤敲出虛空髓
L158n1652_p0244a09║生擒活捉玉麒麟妙用臨機須好手
L158n1652_p0244a10║送爾復後堂旋南閉關
L158n1652_p0244a11║海會相送意自恬金臺聚首已經年法門
L158n1652_p0244a12║須頼為藩障龍象叢中首領賢氣宇昂昂
L158n1652_p0244a13║自超卓洪機敏㨗逈寥廓此時別去正秋
L158n1652_p0244a14║凉暑退炎威三伏縮玉燕翩翩歸北塞天
L158n1652_p0244a15║鵝翼翼度南郭法戰諸方老古錐三玄戈
L158n1652_p0244b01║甲展韜畧程途叅倦暫休心歸閉禪關資
L158n1652_p0244b02║養學且將水牯加飽喂頭角養成穿海嶽
L158n1652_p0244b03║無鬚關鎻一線通萬里雲天飛勁鶚
L158n1652_p0244b04║贈佛頭菴位中禪德出關
L158n1652_p0244b05║挂錫金峰下韜光𨦣志堅養成頭角峻氣
L158n1652_p0244b06║宇漲山川佛頭直坐斷露布絕廉纖若透
L158n1652_p0244b07║機前句須明法身邊識得者般事打開鐵
L158n1652_p0244b08║壁禪放出無毛鷂展翮摩青天出關寄藤
L158n1652_p0244b09║溪乞我示贈言後生真可畏他日繼燈傳
L158n1652_p0244b10║送尼𦙌待者遊五臺
L158n1652_p0244b11║鹽官索問犀牛扇頭角分明全體露此時
L158n1652_p0244b12║宜用足清凉道上須當勤保護途行不必
L158n1652_p0244b13║問臺婆目前直去是平路俯仰峰巒月半
L158n1652_p0244b14║腰六月山深積雪凍清凉石是文殊床現
L158n1652_p0244b15║出娑羅花樹香常放兜羅光五色雲中示
L158n1652_p0245a01║現跨獅王化作老僧問文喜玻璃盞子拈
L158n1652_p0245a02║舉揚金剛窟兮銀世界刦火洞然常不壞
L158n1652_p0245a03║遊觀勝蹟古今存妙德臺山恒捏怪若到
L158n1652_p0245a04║其間具眼看任他魔佛俱捉敗不見文喜
L158n1652_p0245a05║打文殊今古作家誰比賽
L158n1652_p0245a06║送遯機法侄住青林
L158n1652_p0245a07║湛湛銀盤秋水清金風吹發桂香林山巒
L158n1652_p0245a08║瑞靄增輝色地傑靈光有主人白雲離谷
L158n1652_p0245a09║來途接黃葉為錢襯爾程好將鈯斧隨身
L158n1652_p0245a10║去開闢芳䂓振祖庭豹入青林深遯跡攫
L158n1652_p0245a11║雲啟戶驚雷鳴操卓凌霄超眾象豈學鷦
L158n1652_p0245a12║鷯小樹停溟壑大光玄化度超宗異目指
L158n1652_p0245a13║鑑顧探竿影草驗諸方吾侄英偉瞌睡虎
L158n1652_p0245a14║祖道騰騰耀古今雪峰一脉獨流布
L158n1652_p0245a15║御製書賜賦謝
L158n1652_p0245b01║龍腹深藏二酉書却憐愚昧贈盈車學能
L158n1652_p0245b02║濟世為師表悟到無文笑蠹魚萬卷本來
L158n1652_p0245b03║原具足一塵不立自空虛焚香捧讀猶懷
L158n1652_p0245b04║璧欲報涓埃愧未如
L158n1652_p0245b05║勅愍忠寺開堂
L158n1652_p0245b06║辭闕承恩到愍忠橫拈白棒闡宗風十方
L158n1652_p0245b07║龍象如雲集夾道旛幢映日紅但向此間
L158n1652_p0245b08║求妙悟更從何處演真空好將大地為爐
L158n1652_p0245b09║鞲凡聖同歸化域中
L158n1652_p0245b10║萬善殿開堂時有白鴉常飛來殿上
L158n1652_p0245b11║傍有羣鳥相隨皆呼為瑞鳥今古希
L158n1652_p0245b12║有之事賦此誌之
L158n1652_p0245b13║世罕傳聞有白鴉時清赤羽亦無瑕詔予
L158n1652_p0245b14║禁苑揚宗旨何處靈禽現瑞華風暖呼羣
L158n1652_p0245b15║來玉殿雪寒尋食啄梅花豈同鶖鷺落荒
L158n1652_p0246a01║浦素質超羣足可嘉
L158n1652_p0246a02║和行壁薛侍郎韻
L158n1652_p0246a03║大道原無隱樨香共子聞紅爐三尺雪青
L158n1652_p0246a04║嶂萬重雲法印空諸相禪機不落文心恬
L158n1652_p0246a05║境亦靜一念斷紛紜
L158n1652_p0246a06║登乾元山
L158n1652_p0246a07║勝地近城郭清幽逈出塵登猶輕世界仰
L158n1652_p0246a08║可摘星辰烟散羣巒秀湖平一鏡新曉鐘
L158n1652_p0246a09║開萬戶誰是夢回人
L158n1652_p0246a10║再叅本師和尚
L158n1652_p0246a11║病骨難忘針拶處不辭險道扣柴門已知
L158n1652_p0246a12║長慶家風別自是楊岐正脉尊喝似雷轟
L158n1652_p0246a13║山嶽震機猶電掣地天昏棒頭意旨親蒙
L158n1652_p0246a14║領受乳爺娘方是恩
L158n1652_p0246a15║輓大雲得戒和尚
L158n1652_p0246b01║法海慈航普運悲却來末世整威儀堅持
L158n1652_p0246b02║戒品如冰雪不動心源若鏡池金錫罷拈
L158n1652_p0246b03║空掛壁鐵盂不應竟生絲化緣已畢歸直
L158n1652_p0246b04║際草木無情也泪垂
L158n1652_p0246b05║贈息齋金太傅
L158n1652_p0246b06║撑天拄地棟梁材况復乘雲上九垓青史
L158n1652_p0246b07║留題猶羨矣黃麻曾賜亦奇哉雖居高閣
L158n1652_p0246b08║緣心淨看破浮雲道眼開爕理調羹扶聖
L158n1652_p0246b09║化清明昭著總元裁
L158n1652_p0246b10║荅秋潭李孝廉
L158n1652_p0246b11║道在當人動用中無為無念即真宗玄機
L158n1652_p0246b12║啐啄疾如鷂白棒縱橫活似龍一滴曹源
L158n1652_p0246b13║流海宇三玄濟脉起家風相投針芥知音
L158n1652_p0246b14║者竭力維持頼爾躬
L158n1652_p0246b15║寄禮部天[裾-((厂-一)*古)+(〡*又)]陳居士
L158n1652_p0247a01║身致雲霄豈等閒却來海會扣玄關知音
L158n1652_p0247a02║原不在弦上立願還期出世間選佛選官
L158n1652_p0247a03║何足道越凡越聖亦非艱高風令我長相
L158n1652_p0247a04║憶皎月當空如晤顏
L158n1652_p0247a05║贈海子總理振宇陳太監
L158n1652_p0247a06║文華星斗蘸湖光海宇扶風理總綱信道
L158n1652_p0247a07║歸心輔法社施仁清政立朝堂門前綠柳
L158n1652_p0247a08║鶯長囀戶外甘棠花正香般若靈苗培植
L158n1652_p0247a09║已且看時至自芬芳
L158n1652_p0247a10║荅易齋馮侍郎韻
L158n1652_p0247a11║相逢却不是先年一念回頭越昔賢萬事
L158n1652_p0247a12║只如風過樹此心猶似月當天碧桃燦熖
L158n1652_p0247a13║凝霞彩紅杏流陰帶露妍鐵壁銀山俱透
L158n1652_p0247a14║過放開兩眼閱三千
L158n1652_p0247a15║送元復嚴孝廉之富春
L158n1652_p0247b01║匣裡寒光射斗星苧袍林下道風清了無
L158n1652_p0247b02║佛法與君說剪得山雲贈子行秋桂飄香
L158n1652_p0247b03║迎驛路晚風歸雁落春城投機千古難忘
L158n1652_p0247b04║意弗忍區區折柳亭
L158n1652_p0247b05║贈際甫劉邑侯
L158n1652_p0247b06║昔日鷲峰記莂來如今示現履金堦琴堂
L158n1652_p0247b07║鳳舞仁風洽柱國龍綸濟世才麥秀兩岐
L158n1652_p0247b08║甘雨潤禾登九穗享春臺須知更有通天
L158n1652_p0247b09║竅直㧞驚羣上九垓
L158n1652_p0247b10║贈漢陽知縣睿生曲居士
L158n1652_p0247b11║傳得文星之楚西清風滿道動旌旗霜飛
L158n1652_p0247b12║六月嚴威凜折獄片言决佞詞裴榻高懸
L158n1652_p0247b13║遺古蹟潘花再插續芳䂓世人相贈金唯
L158n1652_p0247b14║最山野囊空只贈詩
L158n1652_p0247b15║題樸菴何孝廉嶼淵亭
L158n1652_p0248a01║箕踞溪山擇木陰還同君子淡其心流觴
L158n1652_p0248a02║曲水添人興坐月催詩助客吟恠石留雲
L158n1652_p0248a03║千種態蒼林啼鳥百般音怡然樂道眼空
L158n1652_p0248a04║世海印高懸韜跡深
L158n1652_p0248a05║送潛初趙秀才赴試
L158n1652_p0248a06║春日雷鳴魚戴角冰河解凍躍天垓詞鋒
L158n1652_p0248a07║秀麗輝龍目筆陣縱橫起蟄雷玉斧隨身
L158n1652_p0248a08║游法海金𢖍授手占文魁莫忘雪嶺密遺
L158n1652_p0248a09║事酧唱新章酒一㮎
L158n1652_p0248a10║慰一生應通政還鄉事親
L158n1652_p0248a11║德政忠心錫彩綸能踈寵位秩榮紳掛冠
L158n1652_p0248a12║林下全名節退食山中得侍親別業𢖍門
L158n1652_p0248a13║容膝隱驅耕農里樂清貧聲光匝地干牛
L158n1652_p0248a14║斗素志無能越比倫
L158n1652_p0248a15║贈鑾儀衛春雨雷居士
L158n1652_p0248b01║春風吹玉樹夏雨滴花心山色和烟拂泉
L158n1652_p0248b02║聲雜鳥吟聚譚三月暮共坐五更深不負
L158n1652_p0248b03║靈峰囑垂光護法林
L158n1652_p0248b04║禮笑巖祖塔
L158n1652_p0248b05║祖雖已去剩浮圖落落聲光洽帝都三尺
L158n1652_p0248b06║毒蛇藏洞穴一靈妙性逈寰區風吹薝蔔
L158n1652_p0248b07║香天地月遶窀樓照法軀徧界兒孫從此
L158n1652_p0248b08║出人人瞻禮德何孤
L158n1652_p0248b09║禮德韶國師塔
L158n1652_p0248b10║道僃九重天瞻之在目前幻軀潛馬鬣窣
L158n1652_p0248b11║堵點牛眠亂石憑雲護殘碑被土湮瞻依
L158n1652_p0248b12║增慟感祖道是誰傳
L158n1652_p0248b13║贈別山禪師
L158n1652_p0248b14║負笈曾聞叅少室昔人已去更安心本無
L158n1652_p0248b15║世念居巖谷得晤天顏住禁林提唱宗乘
L158n1652_p0249a01║施法雨弘揚教義動雷音我因詔對非緣
L158n1652_p0249a02║小又遇高禪意轉深
L158n1652_p0249a03║送印心堂主之天童
L158n1652_p0249a04║上林花柳正芳菲賚詔南行出帝畿指日
L158n1652_p0249a05║到山奉聖諭乘風策馬逐雲飛松陰夾徑
L158n1652_p0249a06║寒侵靣山色連天翠滴衣因有其人揚祖
L158n1652_p0249a07║道恩垂泉石盡生輝
L158n1652_p0249a08║寄林瑞菴匡練禪師
L158n1652_p0249a09║我住鄽中君住山子承父業自耕剛𭚱潛
L158n1652_p0249a10║不發繇基矢起止須防趙老關千朵奇峰
L158n1652_p0249a11║衘月冷一溪碧水照人寒瑞雲望斷空勞
L158n1652_p0249a12║眼祇見銀蟾去復還
L158n1652_p0249a13║示化南首座
L158n1652_p0249a14║一句投機似印空翻身劍閣活如龍操持
L158n1652_p0249a15║臨濟玄戈甲滅却汾陽異目宗鐵橛齒且
L158n1652_p0249b01║藏鋒骨格超羣意氣雄解道觀音買餬餅
L158n1652_p0249b02║伸手原來縮手中
L158n1652_p0249b03║示印心書記
L158n1652_p0249b04║萬機𥨊削處截斷眾奔流擊節冥符合臨
L158n1652_p0249b05║機啐啄投心融吞眾象氣格逈諸儔拈起
L158n1652_p0249b06║吹毛劍縱橫得自繇
L158n1652_p0249b07║送吼林徒行脚
L158n1652_p0249b08║行脚之人非等閒要明大事志須堅跨門
L158n1652_p0249b09║要辨主賓句退步擬議喫痛拳莫作籬邊
L158n1652_p0249b10║兔守穴直騰漢外鶴冲天靈雲已見桃花
L158n1652_p0249b11║後他日吾宗頼爾傳
L158n1652_p0249b12║腰包頂笠走諸方撥草瞻風見法王頂具
L158n1652_p0249b13║神機千聖眼心通旨趣五宗綱家離糟甕
L158n1652_p0249b14║遊獅窟書報寺焚付井塘學道如斯不退
L158n1652_p0249b15║屈管教相續祖燈光
L158n1652_p0250a01║耳根圓通
L158n1652_p0250a02║文殊具眼選圓通較量諸根證不同惟有
L158n1652_p0250a03║耳聞通實相元非身觸豈明宗當陽領喝
L158n1652_p0250a04║開心印把斷關津絕聖踪彼土法輪種種
L158n1652_p0250a05║別此方教體在聆功
L158n1652_p0250a06║露地白牛
L158n1652_p0250a07║本然清淨絕纖塵徧界堂堂白牯身兩角
L158n1652_p0250a08║觸翻滄海月四蹄踏破碧郊春靈明歷刼
L158n1652_p0250a09║原無相妙性超方沒比倫異號彰名隨別
L158n1652_p0250a10║類風流意氣樂天真
L158n1652_p0250a11║大佛頂相
L158n1652_p0250a12║無相髻珠如日耀巍巍坐斷湼槃因無邊
L158n1652_p0250a13║菩薩莫能覩有念凡夫未見真大地含容
L158n1652_p0250a14║載不起虛空充塞却難倫三祇修證功圓
L158n1652_p0250a15║滿頂放毫光徧剎塵
L158n1652_p0250b01║七處徵心
L158n1652_p0250b02║佛審阿難七處心窮諸玄辨已相呈不容
L158n1652_p0250b03║妙體存知解豈落樞機妄影真掣破重重
L158n1652_p0250b04║秘密網顯揚歷歷本來人經行誰動誰能
L158n1652_p0250b05║靜內外中間絕點塵
L158n1652_p0250b06║八還辨見
L158n1652_p0250b07║佛問阿難何所見八還見處本非真指出
L158n1652_p0250b08║緣塵已破妄莫將魚目當珠珍都盧剎海
L158n1652_p0250b09║歸毛孔廓落乾坤露法身根境識三虛捏
L158n1652_p0250b10║怪圓明妙性絕踈親
L158n1652_p0250b11║因事有感
L158n1652_p0250b12║道不行時覲者稀似兒喂飯哭相違千軍
L158n1652_p0250b13║易得秦為礫一將難求漢用機堪笑捕魚
L158n1652_p0250b14║驚雪浪何如拋釣隱巖扉故園留得梧桐
L158n1652_p0250b15║樹自有丹山彩鳳歸
L158n1652_p0251a01║行脚自警
L158n1652_p0251a02║海嶽崩枯刼火然任從銷殞志彌堅黃金
L158n1652_p0251a03║難買光陰住白髮偏催歲月遷選勝觀山
L158n1652_p0251a04║非我意超方涉水覲高賢必須徹見娘生
L158n1652_p0251a05║面步步清風透碧天
L158n1652_p0251a06║過南海禮觀音
L158n1652_p0251a07║大海無風浪湃天慈航高駕普陀顛婆心
L158n1652_p0251a08║到處開幽繫手眼通身破愛纏楊柳水灑
L158n1652_p0251a09║滋九界洛伽光放照三千此方的旨從聞
L158n1652_p0251a10║得頓入三摩契本然
L158n1652_p0251a11║題百鳥朝鳳鷄冠花
L158n1652_p0251a12║天生一朵貴為王羅列羣英朝上方常聽
L158n1652_p0251a13║窓前風力𨷖頻呼籬外雨聲狂偏知曉露
L158n1652_p0251a14║通身潤猶喜秋紅滿髻粧既有羽儀全盛
L158n1652_p0251a15║德五更何不報天光
L158n1652_p0251b01║海會方丈前有文官菓樹枝𠏉久枯
L158n1652_p0251b02║丙申夏予進院至秋花復盛開咸謂
L158n1652_p0251b03║瑞應賦之
L158n1652_p0251b04║覺苑文官菓樹枯靈根頓發葉扶蘇枝頭
L158n1652_p0251b05║半露梓童眼𠏉底全彰古佛軀海會堂前
L158n1652_p0251b06║呈瑞氣皇都市上獻良圖秋來萬卉皆零
L158n1652_p0251b07║落獨羨奇花燦爛敷
L158n1652_p0251b08║住錦山時見一斷竹插於盆內枝葉
L158n1652_p0251b09║復生以為異事賦此
L158n1652_p0251b10║寶地長竿㧞萃奇無根斷節插生枝色翻
L158n1652_p0251b11║錦水擬龍化翠擁苕川引鳳棲千古虛心
L158n1652_p0251b12║堪羨爾一林堅節可欽伊蒼森挺立培三
L158n1652_p0251b13║徑奕葉流芳無盡時
L158n1652_p0251b14║知夢
L158n1652_p0251b15║如驢覷井井中金夢搆醒來空手尋槐國
L158n1652_p0252a01║已知長日月黃粱頓覺棄書琴春花蜂採
L158n1652_p0252a02║愁風落秋樹蟬鳴避露侵正眼揭開觀世
L158n1652_p0252a03║界三千剎海冷沉沉
L158n1652_p0252a04║露地白牛牧人懶放
L158n1652_p0252a05║徧界難藏白牯身分明頭角露天真非收
L158n1652_p0252a06║非放隨他意微束微拘亦懶巡不犯人家
L158n1652_p0252a07║閒水草何妨國土逐風塵牧童垂手休相
L158n1652_p0252a08║覔脫却蓑衣臥月明
L158n1652_p0252a09║龍吟枯骨異響難聞
L158n1652_p0252a10║金鎻骷髏明月曬誰知個裡有龍吟若將
L158n1652_p0252a11║耳聽成虛妄返復眼聞會異音無齅無聞
L158n1652_p0252a12║淨躶躶離名離相最靈靈瞿曇敲問生何
L158n1652_p0252a13║處絕後再甦越古今
L158n1652_p0252a14║木馬嘶風何人道聽
L158n1652_p0252a15║無韁木馬出籠紗萬里平郊看晚霞大耳
L158n1652_p0252b01║聞聲能辨別玄沙敲鐵驗知他風吹石臼
L158n1652_p0252b02║團團月雨打銀燈朵朵花一切韻音皆妙
L158n1652_p0252b03║唱何人會聽解歸家
L158n1652_p0252b04║夜明簾外古鏡徒輝
L158n1652_p0252b05║山月邀松簾外歸徒勞古鏡挂柴扉圓明
L158n1652_p0252b06║湛寂清幽室暗閉除蒙脫垢衣水底有天
L158n1652_p0252b07║銀世界潭中無物玉輪飛忽來捲起見天
L158n1652_p0252b08║下始信風光自發輝
L158n1652_p0252b09║沒底船子無漏堅固
L158n1652_p0252b10║沒底船子不漏針斷篙無手足人撑放行
L158n1652_p0252b11║把住觀風景舞棹停橈問主賓死水棲時
L158n1652_p0252b12║空世界古帆高挂見天心從來不載他人
L158n1652_p0252b13║物空去空來一葉輕
L158n1652_p0252b14║向道莫去歸去背父
L158n1652_p0252b15║從來曠刼未曾迷切莫貪求遶外馳向道
L158n1652_p0253a01║逃時已背父歸來面目自慚兒古今共住
L158n1652_p0253a02║忘家舍晝夜不眠讀典詩日月循環無定
L158n1652_p0253a03║凖無心逐物豈遷移
L158n1652_p0253a04║青山白雲無根却住
L158n1652_p0253a05║白雲隱隱在林岑無去無來住古今體應
L158n1652_p0253a06║風䂓悉應徧浮沉碧落散難尋海納𢚩湍
L158n1652_p0253a07║虛月影山含不動淨雲深若有思惟皆妄
L158n1652_p0253a08║念非心合道是禪心
L158n1652_p0253a09║靈苗瑞草野父愁耘
L158n1652_p0253a10║混沌未分先有性無陰陽地發靈苗不從
L158n1652_p0253a11║雨露春風長詎涉秋冬霜雪凋奚須野父
L158n1652_p0253a12║愁耘秀閒放耕牛荒草郊定水滋原深得
L158n1652_p0253a13║力枝枝撑出月高標
L158n1652_p0253a14║宗鏡錄華嚴十種無礙一理事無礙
L158n1652_p0253a15║妙理含虛法界中剎竿頭上播真風珠光
L158n1652_p0253b01║交網毘盧頂智劍摧魔人我空翠竹森然
L158n1652_p0253b02║明祖意青山廓徹露心宗融通根境原非
L158n1652_p0253b03║二離却求真枉用功
L158n1652_p0253b04║二成壞無礙
L158n1652_p0253b05║洞然海嶽已相摧武帝開池得刼灰世界
L158n1652_p0253b06║堅牢返成壞天人得相復還衰心隨萬境
L158n1652_p0253b07║從他變性徹三空法眼開國土流離今古
L158n1652_p0253b08║有循環鞏固又零頹
L158n1652_p0253b09║三廣狹無礙
L158n1652_p0253b10║小中現大從心應大隱小時方寸盈一念
L158n1652_p0253b11║廓開通實相三身圓滿證宗乘滄溟吞納
L158n1652_p0253b12║百川注世界撮來粒米輕妙性虛空平等
L158n1652_p0253b13║法聖凡體共證無生
L158n1652_p0253b14║四一多無礙
L158n1652_p0253b15║一性圓明體徧周十方世界一毛收心融
L158n1652_p0254a01║妙理攝多種道契玄機截眾流鼷鼠能降
L158n1652_p0254a02║狂醉象鮒魚吞却巨洋舟揭開正眼觀塵
L158n1652_p0254a03║剎收放縱橫得自繇
L158n1652_p0254a04║五相即無礙
L158n1652_p0254a05║萬象森羅現性中世間種𩔗悉相同星辰
L158n1652_p0254a06║日月從明暗大地山河觸處通清淨本然
L158n1652_p0254a07║誰起滅靈瑩覺破自心空目前色法普賢
L158n1652_p0254a08║境百草頭顛即是宗
L158n1652_p0254a09║六微細無礙
L158n1652_p0254a10║微塵分析入真空極目凌虛意莫窮水盡
L158n1652_p0254a11║鯨吞石現出珠穿蟻度密思通藕絲牽象
L158n1652_p0254a12║承渠力芥子藏山孔竅中一點靈光今古
L158n1652_p0254a13║耀頭頭道契總圓融
L158n1652_p0254a14║七隱顯無礙
L158n1652_p0254a15║隨機應現度迷津或現羅剎菩薩身脫卸
L158n1652_p0254b01║珍衣披垢服橫拖布袋入寰塵雲籠明月
L158n1652_p0254b02║光圓滿雪覆青山頂露新順逆皆從方便
L158n1652_p0254b03║接入鄽垂手總歸真
L158n1652_p0254b04║八重現無礙
L158n1652_p0254b05║香海浮幢華藏界一花一葉一如來大圓
L158n1652_p0254b06║鏡智涵諸象隨現剎塵坐寶臺竹色入簾
L158n1652_p0254b07║風美影月光歸室地無埃頭頭妙用皆真
L158n1652_p0254b08║體物物全彰契本懷
L158n1652_p0254b09║九主伴無礙
L158n1652_p0254b10║千丈盧身蓮眼紺廣含妙義不思談普賢
L158n1652_p0254b11║菩薩為高子妙德比丘作次男龍騰江海
L158n1652_p0254b12║雲從翼虎嘯山林風出巖舉目明三誰主
L158n1652_p0254b13║伴法身充滿作指南
L158n1652_p0254b14║十三世無礙
L158n1652_p0254b15║目前物物斬光新亘古騰騰非昔今當體
L158n1652_p0255a01║廓開天地靜靈機透脫刦空沉春花燦爛
L158n1652_p0255a02║秋凋落日月循環宇宙明大道本來無更
L158n1652_p0255a03║變隨他去就不遷心
L158n1652_p0255a04║過采石磯吊李太白
L158n1652_p0255a05║滄茫舟泛錦帆飛風信經時過釣磯憶昔
L158n1652_p0255a06║先生捉月處至今名邈尚流輝當時浪說
L158n1652_p0255a07║騎鯨去到此猶言乘醉歸欲識渠儂真面
L158n1652_p0255a08║目蹟遺江漢有神扉
L158n1652_p0255a09║咏漳州開元寺優曇花
L158n1652_p0255a10║漳水無端繫客槎閒中相對有曇花清香
L158n1652_p0255a11║匝地蜂難近綠葉邀風秋易賒昔日已開
L158n1652_p0255a12║天竺國而今猶綻法王家靈枝自是超凡
L158n1652_p0255a13║品豈與羣芳𨷖麗華
L158n1652_p0255a14║
L158n1652_p0255a15║明覺聰禪師語錄卷第十六
L158n1652_p0255b01║音釋
L158n1652_p0255b02║鷦（茲消切音焦鷦鷯小鳥也）。蠧（都故切音妒木中蟲也）。穗（徐醉切音
L158n1652_p0255b03║遂禾成秀也）。弢（他刀切音叨弓衣也）。鼷（胡鷄切音奚小鼠也）。沌（徒本
L158n1652_p0255b04║切音囤混沌元氣未分也）。