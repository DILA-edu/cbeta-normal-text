L158n1652_p0256a01║明覺聰禪師語錄卷第十七　　　辨七
L158n1652_p0256a02║嗣法門人戒修編
L158n1652_p0256a03║偈
L158n1652_p0256a04║山居四首
L158n1652_p0256a05║自笑行蹤野鶴如乃尋青嶂結茅廬深鋤
L158n1652_p0256a06║僻地堪栽竹寬縛疎籬好種蔬心路絕時
L158n1652_p0256a07║休覔道玄關透脫勝看書有人來問居山
L158n1652_p0256a08║意盡把家私說向渠
L158n1652_p0256a09║住山真趣道高標猶勝陶公懶折腰旋拾
L158n1652_p0256a10║𪚴毛縫破衲謾裁兔角挂單瓢古今空住
L158n1652_p0256a11║忘賓主南北無隣有鹿樵月照蘿龕清獨
L158n1652_p0256a12║坐一爐栢子案頭燒
L158n1652_p0256a13║青嶂綠蘿並古松三間茅屋白雲封砂鍋
L158n1652_p0256a14║壘石煑新月紙帳疎窓禦晚風無事心懷
L158n1652_p0256a15║常灑落有為鬼計被羅籠浮生多少奇男
L158n1652_p0256b01║子開眼堂堂失主公
L158n1652_p0256b02║搆箇茅菴遠市塵四圍松竹自為隣提籃
L158n1652_p0256b03║深塢搜籩笋持钁開園種野芹荷葉雲衣
L158n1652_p0256b04║堪禦冷松花月餅早嘗新城隍那及居山
L158n1652_p0256b05║好得意安然道亦親
L158n1652_p0256b06║船居
L158n1652_p0256b07║杖笠飄飄出帝都買將小艇置瓶盂柳堤
L158n1652_p0256b08║邀月陪詩興花浦停橈聽鷓鴣晦跡一身
L158n1652_p0256b09║輕似葉忘名四海樂如鳬世間萬事俱休
L158n1652_p0256b10║問船子中峰可共途
L158n1652_p0256b11║皇太后賜御菓賦謝
L158n1652_p0256b12║忽承名菓惠空齋對此深慚汗滿腮上品
L158n1652_p0256b13║却非人世有異香端的自天來
L158n1652_p0256b14║萬善殿建水陸道塲買鳥放生遂成
L158n1652_p0256b15║口占
L158n1652_p0257a01║靈禽業重難迯避飛海騰空盡網來幸遇
L158n1652_p0257a02║聖恩功德普此番放去脫輪廻
L158n1652_p0257a03║送別山禪師之錦忠山
L158n1652_p0257a04║同住禁林將有年而今分袂意茫然老來
L158n1652_p0257a05║辭闕思幽隱拄杖挑雲入錦巔
L158n1652_p0257a06║示禹工王居士
L158n1652_p0257a07║治水疎通得禹工曹源一滴潑天空若能
L158n1652_p0257a08║啟口都吸盡始信龐公鼻孔同
L158n1652_p0257a09║示念觀邵知縣
L158n1652_p0257a10║有念歸無念即空觀心寂照却迷踪一機
L158n1652_p0257a11║撥著火星現迸破虛空湧日紅
L158n1652_p0257a12║示見素徐居士
L158n1652_p0257a13║見處超然獨露身素心無繫逈根塵靈源
L158n1652_p0257a14║徹底明如鏡海印重光山色新
L158n1652_p0257a15║示涵初沈居士
L158n1652_p0257b01║涵虛湛寂性圓明學佛如初一念成金骨
L158n1652_p0257b02║天然非鑄就頓超生死劫空城
L158n1652_p0257b03║示濟川何居士
L158n1652_p0257b04║振濟川流鐵壁通要知靈脉湛源泓若能
L158n1652_p0257b05║吸盡西江水扶起龐公古道風
L158n1652_p0257b06║示厚菴曹翰林
L158n1652_p0257b07║無位真人在目前臨機造次莫茫然若知
L158n1652_p0257b08║向上出身路佛法無多不值錢
L158n1652_p0257b09║示欽天監正長公楊居士
L158n1652_p0257b10║文華偉象長英公天地根生與爾同向此
L158n1652_p0257b11║靈瑩算得徹直超三際契真宗
L158n1652_p0257b12║贈愍忠普潤律師
L158n1652_p0257b13║靈源法雨潤無私普利羣機洽帝都淨戒
L158n1652_p0257b14║宏傳為範則精嚴無犯德何孤
L158n1652_p0257b15║贈秋潭李孝廉
L158n1652_p0258a01║久扣禪門佛祖關幾番來問用心叅吾宗
L158n1652_p0258a02║賴汝相扶起秋桂清輝映碧潭
L158n1652_p0258a03║駕幸海會見方丈前葵花盛開以手
L158n1652_p0258a04║撫之索咏
L158n1652_p0258a05║逈出塵埃品自殊眾芳林裏却如孤丹心
L158n1652_p0258a06║唯向日邊轉感得天風著意扶
L158n1652_p0258a07║謝易齋馮侍郎惠禪衣
L158n1652_p0258a08║禪衣惠我過隆冬竹榻蒙頭禦雪風年老
L158n1652_p0258a09║畏寒真受用坐來不覺五更鐘
L158n1652_p0258a10║遊銀山鄧隱峰道塲寓古佛崖度暑
L158n1652_p0258a11║偶成
L158n1652_p0258a12║昨住皇宮碧玉殿今居崖洞白雲窩消融
L158n1652_p0258a13║萬慮全無事每日閒閒打睡多
L158n1652_p0258a14║承恩三詔住瓊殿爭似山居石洞房別是
L158n1652_p0258a15║一番風景趣麄衣淡飯味偏長
L158n1652_p0258b01║示尼體真心道人
L158n1652_p0258b02║正體圓明本性空六門出入任西東何妨
L158n1652_p0258b03║妙運搬柴水只要當人識主公
L158n1652_p0258b04║示尼濶玄慧道人
L158n1652_p0258b05║火爐古鏡濶無多公案兩重急透過坐臥
L158n1652_p0258b06║經行常管待玄關踢脫出娑婆
L158n1652_p0258b07║示尼六瑞祥道人
L158n1652_p0258b08║自家一座紫蓮臺觸著鋒芒眼豁開六念
L158n1652_p0258b09║門頭都打脫渾身即是古如來
L158n1652_p0258b10║壽青藜耿都憲
L158n1652_p0258b11║庭前丹桂正芬芳况有台星在畫堂閒把
L158n1652_p0258b12║青藜著青史蟠桃九熟待君嘗
L158n1652_p0258b13║贈御馬監正奇吾王居士
L158n1652_p0258b14║忠直仁慈是道塲宿承記莂作金湯高沙
L158n1652_p0258b15║別業今雖隱尚有清名布大方
L158n1652_p0259a01║志禎輔李居士割股燃臂保母
L158n1652_p0259a02║難兄難弟越尋常竭力殷勤事北堂割股
L158n1652_p0259a03║燃身何足道直須親見本爺孃
L158n1652_p0259a04║贈福緣一足禪師
L158n1652_p0259a05║繼濟英風棒喝親揮開天地絕纖塵維揚
L158n1652_p0259a06║一足關難過猶勝馬駒踏殺人
L158n1652_p0259a07║遊廬山東林寺
L158n1652_p0259a08║經遊蓮社古巖阿極目廬峰峻秀多親到
L158n1652_p0259a09║遠公送客處相傳三笑虎溪過
L158n1652_p0259a10║與吼林鯨侍者
L158n1652_p0259a11║大法明時萬法明從來千聖共途行臨機
L158n1652_p0259a12║眼目須端的濟上英風可繼承
L158n1652_p0259a13║示季子錢知縣
L158n1652_p0259a14║萬法歸一歸何處石女三更繡露柱默地
L158n1652_p0259a15║時時著眼看毫端覷破超調御
L158n1652_p0259b01║示蘭谷馬總鎮
L158n1652_p0259b02║果是靈峰記莂人而今斷不昧前因吹毛
L158n1652_p0259b03║寶劍輕提起大地山河一斬新
L158n1652_p0259b04║寄耕月屋首座
L158n1652_p0259b05║老年晦跡在書林日望都門絕雁音一句
L158n1652_p0259b06║無私遙致囑時危切莫下青岑
L158n1652_p0259b07║寄佟部院馮侍郎
L158n1652_p0259b08║遙望京師路八千想來學道更心堅數年
L158n1652_p0259b09║已別參商濶一偈馳來問眾贒
L158n1652_p0259b10║寄秋潭李孝廉
L158n1652_p0259b11║智劍洪機大辨才通身手眼揭天開單提
L158n1652_p0259b12║一句相分付倒嶽傾湫劈面來
L158n1652_p0259b13║與寶印初聞二上座
L158n1652_p0259b14║個事洞明本現前臨機大用掃廉纖頂門
L158n1652_p0259b15║一句相分付他日吾宗頼與傳
L158n1652_p0260a01║安國家風偈
L158n1652_p0260a02║一鉢千家飯一盤淡苦虀若喫同此住不
L158n1652_p0260a03║喫任東西
L158n1652_p0260a04║示明壽程信童
L158n1652_p0260a05║丹桂根原在月中一枝今已映簾紅童真
L158n1652_p0260a06║若也能明道壽比河沙算莫窮
L158n1652_p0260a07║石機禪人在俗時割股供養求度以
L158n1652_p0260a08║偈示之
L158n1652_p0260a09║出家兩字豈常尋學佛應須苦行深為法
L158n1652_p0260a10║忘軀雖可證還期究取本來心
L158n1652_p0260a11║與秋潭普現李孝廉
L158n1652_p0260a12║圓明普現徹心宗奕葉相承繼濟風棒喝
L158n1652_p0260a13║臨機全體用當陽縱奪據天中
L158n1652_p0260a14║與雪紅維那
L158n1652_p0260a15║同喫莖虀已數年桶篐嚗處見青天將來
L158n1652_p0260b01║唱道為綱領殺活臨機貴現前
L158n1652_p0260b02║示寶印侍者
L158n1652_p0260b03║職侍巾瓶有數年逢原左右學心堅三呼
L158n1652_p0260b04║三應元無事祗要當人識本源
L158n1652_p0260b05║寄錦封史邑侯
L158n1652_p0260b06║祥雲垂殿擁仙官匣裏龍光射斗寒况欲
L158n1652_p0260b07║調羹真敏手沙盆共掇竟無難
L158n1652_p0260b08║錦山八景潮音松籟
L158n1652_p0260b09║碧潭虛湛印金盆碎玉清音濯兔魂天籟
L158n1652_p0260b10║松濤堪好聽危樓靜夜似箎塤
L158n1652_p0260b11║錦岫溪聲
L158n1652_p0260b12║錦岫珠林古畫屏山晴鳥語悅人心溪聲
L158n1652_p0260b13║咽石風清耳晝夜鏗鏘不斷音
L158n1652_p0260b14║功臣塔影
L158n1652_p0260b15║七級浮屠聳碧空盤層星月遶西東團團
L158n1652_p0261a01║孤影千山現卓立功臣山錦封
L158n1652_p0261a02║石鏡朝雲
L158n1652_p0261a03║寶鏡當空試眼看盈虛名邈詎相瞞雲開
L158n1652_p0261a04║獨露大圓象今古光輝奪夜寒
L158n1652_p0261a05║門松夜月
L158n1652_p0261a06║門徑喬松垂翠陰夜來月影亂篩金鶴翻
L158n1652_p0261a07║珠露衲衣冷紫綬秦封華蓋欽
L158n1652_p0261a08║劈嶺樵歌
L158n1652_p0261a09║鐵壁銀山雷劈破中流月映水光茫漁樵
L158n1652_p0261a10║對荅歌聲徹隔岸村烟送夕陽
L158n1652_p0261a11║長橋遠筏
L158n1652_p0261a12║長虹高駕兩崖邊波底遊龍影躍然遠筏
L158n1652_p0261a13║急流施好手一篙撑破水中天
L158n1652_p0261a14║古木歸鴉
L158n1652_p0261a15║紫陌喬林綴翠香流陰殿角蔭炎凉靈鴉
L158n1652_p0261b01║遠哺歸投宿日落峰頭帶月翔
L158n1652_p0261b02║遊金山寺
L158n1652_p0261b03║金山擁翠壓羣峰名震江南古道風獨踞
L158n1652_p0261b04║中流分兩岸千山萬派盡朝宗
L158n1652_p0261b05║示宏讚侍者
L158n1652_p0261b06║索汝犀牛破扇子要明去處眼如瞽湛然
L158n1652_p0261b07║虛寂體如如動著蟭螟吞石虎
L158n1652_p0261b08║壽慧明上座六旬
L158n1652_p0261b09║慧眼圓明展大機金剛正體破羣迷從來
L158n1652_p0261b10║不落花甲子戒德巍巍佛祖齊
L158n1652_p0261b11║火爆
L158n1652_p0261b12║重重紙褁肛藏烟觸著無明火噴天㘞地
L158n1652_p0261b13║一聲全體碎恍如雷響震山川
L158n1652_p0261b14║化米
L158n1652_p0261b15║驢腮馬嘴吞諸方鼻孔遼天絕覆藏一日
L158n1652_p0262a01║三思無別念束腰篾解要檀郎
L158n1652_p0262a02║送紫萊侍者叅方
L158n1652_p0262a03║智辨龍蛇展大機莫存知解涉離微掀翻
L158n1652_p0262a04║海嶽遼空去擊水鵬摶徧界飛
L158n1652_p0262a05║示人念佛生老病死苦五首
L158n1652_p0262a06║潤腠佼膚血氣充移山煑海壯豪雄此生
L158n1652_p0262a07║不念彌陀佛業債隨身死苦空
L158n1652_p0262a08║一生創業受波奔老覺多情愛子孫自把
L158n1652_p0262a09║彌陀如子想必生淨域品為尊
L158n1652_p0262a10║貪心恣意染沉疴受苦無人替汝何若念
L158n1652_p0262a11║彌陀如不退直超苦海出娑婆
L158n1652_p0262a12║蝸名蠅利算無窮教念彌陀不得工一息
L158n1652_p0262a13║不來隨業去分贓冤債鬼西東
L158n1652_p0262a14║人生五濁苦千般謾把琵琶月下彈時想
L158n1652_p0262a15║彌陀精進念頓超塵剎樂邦安
L158n1652_p0262b01║金剛經五眼
L158n1652_p0262b02║能觀諸法相所矚對前塵觸處知分析隔
L158n1652_p0262b03║窓不見人
L158n1652_p0262b04║毛頭輕撥轉心空天眼通舉目觀塵剎乾
L158n1652_p0262b05║坤掌握中
L158n1652_p0262b06║慧目明如鏡觀諸法性空能明佛祖病寂
L158n1652_p0262b07║照契心宗
L158n1652_p0262b08║頂𩕳正法眼異目頓超宗覷破千差旨慧
L158n1652_p0262b09║命永流通
L158n1652_p0262b10║佛眼超三際了明最上乘髻珠如日耀普
L158n1652_p0262b11║照利羣生
L158n1652_p0262b12║荅淵堂禪師
L158n1652_p0262b13║栴檀林裏懶優游疎拙何堪與世儔兩手
L158n1652_p0262b14║扶犁深過膝鐵牛耕破萬峰頭
L158n1652_p0262b15║募造大殿
L158n1652_p0263a01║金梁跨海非常木拄地撑天必大材報道
L158n1652_p0263a02║東君如有意一齊吹入我門來
L158n1652_p0263a03║示頂相關主
L158n1652_p0263a04║向上玄機不二門直須透脫始超倫腳跟
L158n1652_p0263a05║歷落無絲繫佛祖從教一口吞
L158n1652_p0263a06║示普悅瑆侍者
L158n1652_p0263a07║單提一句問知音白棒當頭直指心撒手
L158n1652_p0263a08║懸崖歸去也路逢活虎要生擒
L158n1652_p0263a09║與易齋馮翰林
L158n1652_p0263a10║大根猛利直超羣異目明宗孰比倫智辨
L158n1652_p0263a11║英才匡佛祖氣雄剎海一毛吞
L158n1652_p0263a12║遊天台華頂智者大師求經臺
L158n1652_p0263a13║華峰頂上有經臺此日登臨曙色開遙憶
L158n1652_p0263a14║昔人功行重至今石不上莓苔
L158n1652_p0263a15║天台石梁橋
L158n1652_p0263b01║一虹雄跨兩山巔萬仞凌空掛玉簾五百
L158n1652_p0263b02║高流橋上過脚跟底下絕塵纖
L158n1652_p0263b03║召對有感
L158n1652_p0263b04║上林降旨鳳啣來自愧何緣到九垓如此
L158n1652_p0263b05║疎慵何所重聖明端不棄樗材
L158n1652_p0263b06║拄杖
L158n1652_p0263b07║一條楖栗撑天地掃盡邪魔野干踪涉水
L158n1652_p0263b08║登山兼頼汝鉗鎚衲子悟心宗
L158n1652_p0263b09║贈國柱李近侍
L158n1652_p0263b10║佐佛如同常輔國忠心在簡道心堅全身
L158n1652_p0263b11║已作擎天柱傑立時時在御前
L158n1652_p0263b12║示竹書王提督
L158n1652_p0263b13║翠竹森森即佛心能持節操是高人若明
L158n1652_p0263b14║至理無生意了却凡心始出塵
L158n1652_p0263b15║示悟本上座
L158n1652_p0264a01║實究真叅是上乘直須頓悟本來人丈夫
L158n1652_p0264a02║若負出家志大海金鱗被陸沉
L158n1652_p0264a03║示可航禪人
L158n1652_p0264a04║叅禪好似咬生鐵咬去咬來要念切拶破
L158n1652_p0264a05║蟭螟銅眼睛泥牛頸上迸出血
L158n1652_p0264a06║寄一菴張居士
L158n1652_p0264a07║機契超然逈絕依宗風深究自心歸初叅
L158n1652_p0264a08║相見竹公也四喝承當便𤼵揮
L158n1652_p0264a09║與開蓮侍者
L158n1652_p0264a10║臨濟綱宗正脉長後生可畏便承當全提
L158n1652_p0264a11║鐵面輕翻轉白棒一條滅祖殃
L158n1652_p0264a12║示律己書記
L158n1652_p0264a13║點不加文任所之還須踏倒自無疑威音
L158n1652_p0264a14║那畔能明了始信宗門也大奇
L158n1652_p0264a15║示少林箕朴上座
L158n1652_p0264b01║佛祖機緣作指南百千公案令人叅莫將
L158n1652_p0264b02║祖意亂分解剖露圓成落二三
L158n1652_p0264b03║和豐干三生歌
L158n1652_p0264b04║三應凡身性不迷投胎出世自家知不題
L158n1652_p0264b05║詩句石頭上誰識牧童即是伊
L158n1652_p0264b06║示聖果知藏
L158n1652_p0264b07║承當護法大丈夫須明心地作良圖今朝
L158n1652_p0264b08║分付吾徒也珍重保持德不孤
L158n1652_p0264b09║募造亘信和尚塔
L158n1652_p0264b10║無縫塔樣越尖新好手僧繇畫不成若有
L158n1652_p0264b11║作家知此意玉樓安隱法王身
L158n1652_p0264b12║與念菴傅居士
L158n1652_p0264b13║入哲超羣大丈夫明心見性絕疑狐全機
L158n1652_p0264b14║殺活巨靈手臨濟宗風賴爾扶
L158n1652_p0264b15║啟
L158n1652_p0265a01║賀徑山費老和尚六[〦/失/衣]啟
L158n1652_p0265a02║伏以崗陵㧞萃薰風時令薦蟠桃華嶽呈
L158n1652_p0265a03║祥靈鶴啣籌增海屋恭惟座下派衍曹水
L158n1652_p0265a04║活錦鱗以輪波瑞慶鍾軒感金星而誕命
L158n1652_p0265a05║旌幢崇豎摧折魔軍法震洪音紹隆多子
L158n1652_p0265a06║（某）緯蕭末品拾艾幽人企遏雲以連陰叨
L158n1652_p0265a07║餘光於隣燭伏願瑤池慶祝壽同趙老雪
L158n1652_p0265a08║眉道德尊崇宗傳達磨心印疑龍閃而霧
L158n1652_p0265a09║集睇獅窟以雲奔匪敢赴筵不成雅獻庶
L158n1652_p0265a10║大含弘之量有微懇意之誠伏冀尊慈均
L158n1652_p0265a11║祈涵鑒。
L158n1652_p0265a12║賀本師百和尚五旬啟
L158n1652_p0265a13║伏以蓮花碧沼薰風襲襲動天香雷震晴
L158n1652_p0265a14║空梅雨霏霏滋法界薩多雲集寶座烟縹
L158n1652_p0265a15║慈風掃蕩於邪風慧日爍開於晦日恭惟
L158n1652_p0265b01║座下道化三千棒頭敲碎虛空骨名喧四
L158n1652_p0265b02║海腳尖踢出瞎驢兒欣逢大[〦/失/衣]愧未蒞筵
L158n1652_p0265b03║遐瞻懋德之祥光惟願籌添之上祝（某）微
L158n1652_p0265b04║軀荏苒鄙質疎庸勤懷寸意虛酧深慚藜
L158n1652_p0265b05║羹未獻伏願靈椿益老道眼愈明寶航古
L158n1652_p0265b06║栢崇芳法體神堅亘秀暗迷為慧炬險隘
L158n1652_p0265b07║作津梁道帙鞏固於名藍法鼓聲聞於上
L158n1652_p0265b08║國臨啟頫顋不勝遙瞻。
L158n1652_p0265b09║荅眾護法啟
L158n1652_p0265b10║伏以靈山斗望鹿園玉樹再敷春選佛塲
L158n1652_p0265b11║開龍圖紺殿重稽巘全憑麟閣英才荷宗
L158n1652_p0265b12║豎教玅在鴻都俊喆作塹維藩恭惟臺下
L158n1652_p0265b13║智譚雀孔學識豹文既而外現宰官身子
L158n1652_p0265b14║韶深領大慧之妙道須知內秘菩薩行子
L158n1652_p0265b15║瞻鉅佐佛印之法門承錫珠韜荷委鼎命
L158n1652_p0266a01║（某）墻面奚用灰心易寒但知業債難迯兩
L158n1652_p0266a02║角穿雲耕野水良由公案未了一條兔杖
L158n1652_p0266a03║敲清風伏願金門瑞靄常擁佛日耀乾坤
L158n1652_p0266a04║奎璧聯輝冀散潘花衛鷲嶺瓊基壯麗大
L158n1652_p0266a05║開獅象之行林壑尤深多集龍蛇之變法
L158n1652_p0266a06║筵永固道帙維新謹此致酧仰祈鑒亮。
L158n1652_p0266a07║復臨安劉邑侯啟
L158n1652_p0266a08║伏以造化青天曉日麗龍章之藻靈明蒼
L158n1652_p0266a09║狗春風來鳳閣之庥口角雷鳴震裂文殊
L158n1652_p0266a10║鼻孔眼睛電掣爍破仲尼心肝治世嘉言
L158n1652_p0266a11║𠃔皆正法恭惟臺下政題垣府德洽神與
L158n1652_p0266a12║紫泥函帝里之珂聲赤鳥飛金城之月色
L158n1652_p0266a13║念祖道之寥曠荷玉音以雅臨（某）忝最後
L158n1652_p0266a14║學愧識先賢𣰦𣯶破袈裟久潛雲谷黑漆
L158n1652_p0266a15║曲拄杖常靠牀頭幸蒙知己投誠敢不如
L158n1652_p0266b01║命伏願鼎羹在手撥轉如來正法輪玉帶
L158n1652_p0266b02║隨身請解錦山鎮泉石頭頭共慶物物咸
L158n1652_p0266b03║新肅此布忱統祈垂鑒。
L158n1652_p0266b04║辭臨安眾紳衿啟
L158n1652_p0266b05║伏以佛門護法全憑隻手擎天孔道持𢖍
L158n1652_p0266b06║獨賴傾心砥柱恭惟臺下屏翰綱宗璠璵
L158n1652_p0266b07║器宇名齊東箭之聲功並南金之勵初自
L158n1652_p0266b08║尺緘馳衲扶起砂盆不惜兩道眉毛振揚
L158n1652_p0266b09║金鐸（某）山林自適巖谷家風辜負明光敬
L158n1652_p0266b10║辭法席草鞋絆蹻棲遲流水落花布衲蒙
L158n1652_p0266b11║頭嘯咏白雲黃葉爰申薄札感籲初衷徧
L158n1652_p0266b12║報高賢曲陳微意他日相見別峰不殊錦
L158n1652_p0266b13║水承恩孤岸崚嶒猶望作塹（某）不勝酧謝
L158n1652_p0266b14║之至。
L158n1652_p0266b15║復餘杭眾紳衿啟
L158n1652_p0267a01║伏以昭象璇𢖍胸運仲尼日月天然智敏
L158n1652_p0267a02║通達佛祖徽猷口吸西江眼空東魯騎金
L158n1652_p0267a03║鰲騰霄漢遊獅窟護禪林恭惟臺下穎躍
L158n1652_p0267a04║龍庭英飛鳳穴鼎鼐砂盆同掇股𣍱剎竿
L158n1652_p0267a05║共扶幸佳章之雅召蒙台駕以親臨（某）樗
L158n1652_p0267a06║材匪用終愧白額大蟲智囊弗聰敢效赤
L158n1652_p0267a07║梢飛鯉意欲巖阿藏拙只思耕種度時奈
L158n1652_p0267a08║為法喜䖍誠豈掛草鞋不赴伏願文星垂
L158n1652_p0267a09║照光映林泉手彈沒絃琴貴遇龐公而會
L158n1652_p0267a10║聽口吹無孔笛喜逢郭輔以𢋫鳴祗樹重
L158n1652_p0267a11║新祖庭增彩肅函附謝統冀鑑原。
L158n1652_p0267a12║復眾護法啟
L158n1652_p0267a13║伏以紫府名先攀香風之玉桂祖庭秋晚
L158n1652_p0267a14║頼屏翰以鼎新慕貫時之貞英戢晞陽之
L158n1652_p0267a15║厚德禪河共泛寶所同登恭惟門下聲名
L158n1652_p0267b01║摩詰身騰塵剎寰中伯仲給孤金布栴檀
L158n1652_p0267b02║林裏馳書遠達為法翹懃（某）性慵疎拙惟
L158n1652_p0267b03║圖崖壑看雲德尠行微意在溪山臥月因
L158n1652_p0267b04║見投誠篤切詎違法席荒墟拄杖橫敲已
L158n1652_p0267b05║愧德山老漢熱喝領畧敢匹臨濟小廝伏
L158n1652_p0267b06║願心空及第頓超不二法門覺苑花開直
L158n1652_p0267b07║證一乘妙果法幢永固丕振宗風獅窟繞
L158n1652_p0267b08║圍常演雪曲不盡寅衷均祈丙鑒。
L158n1652_p0267b09║復邵武胡邑侯啟
L158n1652_p0267b10║伏以翰墨流芳徧灑祗園舒瑞色德音布
L158n1652_p0267b11║野普被樵水現禎圖壼道民瞻仕林文憲
L158n1652_p0267b12║恭惟臺下琴堂折獄威凜六月飛霜花縣
L158n1652_p0267b13║行春樂同千家𥠖庶（某）奉
L158n1652_p0267b14║聖旨而歸梓幸遇郭公以再來一介鄙軀雅
L158n1652_p0267b15║蒙鼎箋垂召赴單條楖栗尤頼摩詰振家
L158n1652_p0268a01║風伏冀道眼圓明識破威音個事心花頓
L158n1652_p0268a02║悟玅契鼻祖真宗鐵笛同吹砂盆共掇荷
L158n1652_p0268a03║蒙曷勝肅啟奉酧。
L158n1652_p0268a04║書問
L158n1652_p0268a05║請天童木老人
L158n1652_p0268a06║道崢海嶽德峻坤維佛法揚萬億國中宗
L158n1652_p0268a07║風播大千界內旌幢高豎法鼓遐聆直令
L158n1652_p0268a08║凡聖欽崇所以人天景慕羨為法燈大燭
L158n1652_p0268a09║世間者也然今佛心
L158n1652_p0268a10║天子久修梵行慧性敏㨗時以萬幾之暇體
L158n1652_p0268a11║究禪宗之理曾會棒喝之機密契幽微之
L158n1652_p0268a12║旨繇能篤信於佛乘始闡宗風於禁苑所
L158n1652_p0268a13║行者聖人之道也所肄者聖人之教也寬
L158n1652_p0268a14║讓恕禮以待人慈惠撫循而顧念每以
L158n1652_p0268a15║駕幸萬善殿咨詢當代禪郢無不揄揚推獎
L158n1652_p0268b01║道德然和尚名傳丹闕風扇彤庭是以特
L158n1652_p0268b02║遣欽差齎詔詣山惟冀不吝洪慈慨然飛
L158n1652_p0268b03║錫莫負聖明之誠心有失宗門之正信遐
L158n1652_p0268b04║玄昭著速蒞金筵仰企雲光肅端躬候。
L158n1652_p0268b05║復福嚴費老人
L158n1652_p0268b06║門庭高峻道德積乎淵微模範森嚴名譽
L158n1652_p0268b07║播夫閫野鉗鎚大振人人於棒下翻身罏
L158n1652_p0268b08║鞲洪開個個於機前見性闡初傳之妙諦
L158n1652_p0268b09║挽象季之狂瀾光逾先人恩垂後裔（某）行
L158n1652_p0268b10║微慧淺多慚無益於法門識陋見疎深愧
L158n1652_p0268b11║有辜於師長自甘隨緣去住乃携杖履天
L158n1652_p0268b12║涯疇知聽業牽纏得挂鉢囊北地久疎視
L158n1652_p0268b13║問時深臨履之思遠阻山河惟切崗陵之
L158n1652_p0268b14║祝諒以法臘年高自獲戩穀之休無煩葵
L158n1652_p0268b15║藿之望者也（某）叨蒙老人福廕屢承
L158n1652_p0269a01║朝廷恩渥前歲之事已悉聞於江南客秋九
L158n1652_p0269a02║月
L158n1652_p0269a03║駕臨延壽寺面召入內萬善殿結冬激揚宗
L158n1652_p0269a04║旨延斯制解
L158n1652_p0269a05║勅號賜印殊遇種種所有問對暇時業已悉
L158n1652_p0269a06║諸宸聽先密老人語錄井五燈嚴統奏進
L158n1652_p0269a07║皇上謂此書盛益於世
L158n1652_p0269a08║勅御書房裝成四套以俟入藏深知臨濟家
L158n1652_p0269a09║風非真獅子兒莫擅入門閫所以屢請知
L158n1652_p0269a10║識叅對不緣江風有恙老人早被遇矣謹
L158n1652_p0269a11║復。
L158n1652_p0269a12║上明𤼵本師百老人
L158n1652_p0269a13║乙未年受燕京檀護請住海會寺破落門
L158n1652_p0269a14║戶𠢔撑今此法席頗成時有南方衲子來
L158n1652_p0269a15║彼每詢慈履興居法燈照世令天下仰慕
L158n1652_p0269b01║桔橰不勝之喜也客冬荷
L158n1652_p0269b02║上詔入內庭問對賜紫皆頼和尚之威光帡
L158n1652_p0269b03║幪之德澤雖今法門奕耀祖風恢振實愧
L158n1652_p0269b04║無補於法門遡來彼方學者好講習公案
L158n1652_p0269b05║穿鑿語句續衍宗譜以為流傳心印嗟乎
L158n1652_p0269b06║多有不信教外別傳真叅實悟故法道誠
L158n1652_p0269b07║難行化矣今子蒼公旋南省覲敬肅慈燭。
L158n1652_p0269b08║荅易齋馮侍郎
L158n1652_p0269b09║適接手教啟函采覽當知宿有般若之緣
L158n1652_p0269b10║以致今時叅究之切據言向上一事忽然
L158n1652_p0269b11║透徹極讀來偈詞鋒婉雅吐句驚人知居
L158n1652_p0269b12║士見處平實匪落情識異路靡被聲色所
L158n1652_p0269b13║埋但宗門中事非比牛跡功深鷦鷯搶樹
L158n1652_p0269b14║必須尅志深入玄奧方得大機大用如萬
L158n1652_p0269b15║派洶瀾倒嶽若大鵬鼓海擒龍不容擬議
L158n1652_p0270a01║直截橫吞果能到此階級庶使知恩有地
L158n1652_p0270a02║惟希保任謹復。
L158n1652_p0270a03║與子濂杜兵憲
L158n1652_p0270a04║既受吾法當遵佛行善自護持操卓精明
L158n1652_p0270a05║不被法執所障頓超見聞覺知控佛祖鉗
L158n1652_p0270a06║鎚任他傾湫倒嶽而來自有出身之路直
L158n1652_p0270a07║截斷凡聖窠臼開鑿人天眼目可謂作家
L158n1652_p0270a08║手叚故從上鴻儒隨處現菩薩身恒與知
L158n1652_p0270a09║識游禪河泛法海竿木隨身師資唱導由
L158n1652_p0270a10║斯扶揚祖道光賁法門矣餘不既贅伏惟
L158n1652_p0270a11║采聽。
L158n1652_p0270a12║慰一生應通政致仕
L158n1652_p0270a13║朝內宰相山中衲子推憶崇古之風遽荷
L158n1652_p0270a14║殊常之眷精銳靈瑩動靜神逸外弘五典
L158n1652_p0270a15║之教內究一乘之理逈出塵寰深明妙道
L158n1652_p0270b01║不汲汲於榮名不戚戚乎祿位疏倣陳情
L158n1652_p0270b02║賦成歸去解組丹陛回侍慈幃而名節獨
L158n1652_p0270b03║立忠孝兩全高超物外孰能為焉謹裁拙
L158n1652_p0270b04║句一律少申世外之交不盡塵思伏冀鑑
L158n1652_p0270b05║存。
L158n1652_p0270b06║明覺聰禪師語錄卷第十七
L158n1652_p0270b07║音釋
L158n1652_p0270b08║籟（落蓋切音賴凡孔竅機括皆曰籟）。佼（古巧切音攪好也）。樗（丑居
L158n1652_p0270b09║切音攄惡木也）。宥（爰救切音又寬也）。頫（匪父切音甫低頭也）。庥（虛尤
L158n1652_p0270b10║切音休庇蔭也）。籲（俞戍切音預呼也）。肄（以智切音易習也）。