L158n1652_p0287b01║明覺聰禪師語錄卷第十九　　　辨九
L158n1652_p0287b02║嗣法居士海眼編
L158n1652_p0287b03║贊
L158n1652_p0287b04║五祖演
L158n1652_p0287b05║生鐵面皮銅眼睛老越徤兮瘦有神愛喫
L158n1652_p0287b06║無皮鐵餕餡喜唱綿州歌太平
L158n1652_p0287b07║船子
L158n1652_p0287b08║頭無瓦葢屩無地行孤舟如葉泛華亭柳
L158n1652_p0287b09║陰垂釣纜春江鯫[魚*聖]徒勞努眼睛獲遇金
L158n1652_p0287b10║鱗始趂心掀翻船子不留形凜凜高風亘
L158n1652_p0287b11║古今
L158n1652_p0287b12║懶瓚
L158n1652_p0287b13║不習禪道也不焚香祗貪瞌睡無別思量
L158n1652_p0287b14║御輦親臨都弗顧糞火煨芋充饑腸
L158n1652_p0287b15║牛頭
L158n1652_p0288a01║聞時富貴見後貧窮鳥絕消息山花自紅
L158n1652_p0288a02║玄沙
L158n1652_p0288a03║洪塘江口釣魚郎頓捨扁舟雲水鄉求見
L158n1652_p0288a04║雪峯無別示祗教出嶺叅諸方腳指踢破
L158n1652_p0288a05║全機負墮解道二祖不徃西天達磨不來
L158n1652_p0288a06║東土
L158n1652_p0288a07║德山
L158n1652_p0288a08║學海驚瀾鱗藻珠浦談玄瓶瀉英名義虎
L158n1652_p0288a09║路逢婆子問三心口似磉磐愚鈍鹵夜侍
L158n1652_p0288a10║龍潭撲滅燈便解楖栗掃佛祖既具大手
L158n1652_p0288a11║眼殺活之機因甚巖頭道不會末後句咦
L158n1652_p0288a12║一任天下禪流亂指註
L158n1652_p0288a13║普化
L158n1652_p0288a14║鬼臉神頭馬頷顱腳盤山堂裡翻觔斗鎮
L158n1652_p0288a15║州街上搖金鐸四方八面一齊來連架旋
L158n1652_p0288b01║風都打却每日誘人到城門一朝脫去空
L158n1652_p0288b02║木裰
L158n1652_p0288b03║濟顛
L158n1652_p0288b04║似癡非癡似顛非顛不重法門佛祖印猖
L158n1652_p0288b05║狂飲酒咏詩篇禪心白似雪戒德潔於泉
L158n1652_p0288b06║到頭依舊天台去收拾眉毛落半邊
L158n1652_p0288b07║笑巖老和尚
L158n1652_p0288b08║錦衣頓捨甘要為僧叅見絕學一頓烏藤
L158n1652_p0288b09║傾家蕩產鐵骨稜稜金臺行化祖庭秋零
L158n1652_p0288b10║扶起正脉燈續盧能疏通濟水流霔枯根
L158n1652_p0288b11║瓜瓞綿延徧天下子孫標格氣崚嶒
L158n1652_p0288b12║密雲老和尚
L158n1652_p0288b13║大智得大機大體得大用翻轉崚嶒鐵面
L158n1652_p0288b14║皮一條白棒掃瞿種德山臨濟出頭來自
L158n1652_p0288b15║謂當仁原不讓
L158n1652_p0289a01║獅頭虎背驢腮馬頷吸乾龍池水太白起
L158n1652_p0289a02║波瀾橫拈鐵棒不容情是聖是凡俱掃蕩
L158n1652_p0289a03║八臂哪吒聞之皺眉三目摩醯見之膽喪
L158n1652_p0289a04║踞六法苑玉京名顯劍氣干霄金闕光閃
L158n1652_p0289a05║平空扶起破砂盆者般惡辣天下鮮
L158n1652_p0289a06║費隱老和尚
L158n1652_p0289a07║豐城霜鐔光芒直干牛斗荊山美璞聲價
L158n1652_p0289a08║重於連城浩浩德風昂昂氣宇或時說法
L158n1652_p0289a09║喚甕作鐘有人問禪指鹿為馬棒如電掣
L158n1652_p0289a10║驚起凌霄峰倒行喝似雷轟震得東波池
L158n1652_p0289a11║𨁝跳何以如斯數珠擊破頭顱後傾湫倒
L158n1652_p0289a12║嶽機難凑
L158n1652_p0289a13║百癡老和尚
L158n1652_p0289a14║道嶽崢嶸德海浩蕩斯意誰知我師我讚
L158n1652_p0289a15║喚佛祖為米篩視菩薩猶婢奴說法如鯨
L158n1652_p0289b01║噴巨浪接人似鵬翥扶遙鷗灘雨過金峯
L158n1652_p0289b02║翠處處春山聞鷓鴣
L158n1652_p0289b03║八仙圖（新字沈居士五旬請）
L158n1652_p0289b04║白石鑿鑿青松落落壽等虛空福侔岱嶽
L158n1652_p0289b05║君子務本也鼓腹驅耕知危識變也良溫
L158n1652_p0289b06║純朴歲歲春風熟碧桃年年鶴算增滿閣
L158n1652_p0289b07║庚星垂照錦堂中八仙隊裡添一僕汝今
L158n1652_p0289b08║五十知天命須識先天那一着
L158n1652_p0289b09║聞谷大師（養慧禪人請）
L158n1652_p0289b10║風吹錦谷碧桃嫩雨洗香隄翠柳陰苕水
L158n1652_p0289b11║光中全體現僧繇好手畫難成若道却是
L158n1652_p0289b12║伊錯認定盤星若道不是伊面目甚分明
L158n1652_p0289b13║咄咄平生專念佛坐斷六門機是牛欠角
L158n1652_p0289b14║是馬欠蹄
L158n1652_p0289b15║樵雲禪師（毓顛禪人請）
L158n1652_p0290a01║德相堂堂性情耿直脫白開元支提創闢
L158n1652_p0290a02║道行彌高戒律精潔軌範弘傳法門標幟
L158n1652_p0290a03║面目儼然真身難覔毓顛禪人乞我題持
L158n1652_p0290a04║去焚香高掛壁
L158n1652_p0290a05║御馬監正奇吾王居士行樂
L158n1652_p0290a06║高沙別業摩詰家風事親最孝為臣至忠
L158n1652_p0290a07║若坐朝堂也不苟阿容若入佛門也信悟
L158n1652_p0290a08║真空處世端正至善必恭念佛三昧心獲
L158n1652_p0290a09║圓通
L158n1652_p0290a10║君益尹居士持母行樂請題
L158n1652_p0290a11║淑德坤儀高壽期人生七十古來稀旌門
L158n1652_p0290a12║素志無瑕玷教子攻書倣斷機持齋向道
L158n1652_p0290a13║超塵剎念佛心空淨域歸訓婦有方勤有
L158n1652_p0290a14║節滿庭蘭桂戲斑衣
L158n1652_p0290a15║㦸庵居士持先尊仰宗熊翁像請讚
L158n1652_p0290b01║頂具摩醯眼心潛雪刃鋒撒手臨行句拍
L158n1652_p0290b02║掌一笑中誰人能到此除必是仰翁叅見
L158n1652_p0290b03║多尊宿了明向上宗與我道交心我識坐
L158n1652_p0290b04║斷死關萬法空
L158n1652_p0290b05║實心禪德小像
L158n1652_p0290b06║者個模樣實心向上淳樸為人處世平常
L158n1652_p0290b07║海會叅禪朝夕猛烈戒律精嚴恒修淨業
L158n1652_p0290b08║五十年來無增無缺鼻孔凹額頭凸小處
L158n1652_p0290b09║虛空包不住大處針鋒尖上現若向丹青
L158n1652_p0290b10║認是伊猶如掉棒打明月
L158n1652_p0290b11║體惟上座（清可禪人請）
L158n1652_p0290b12║有相身中無相身本來面目甚分明若還
L158n1652_p0290b13║紙上尋真蹟錯過汝師認別人獨靜坐驀
L158n1652_p0290b14║追尋坐斷六門機方許出凡塵
L158n1652_p0290b15║徹音知藏（乃徒楷石請）
L158n1652_p0291a01║汝師汝畫請吾題行腳單明向上機觸聽
L158n1652_p0291a02║音聲若了徹佛祖語言不爾欺
L158n1652_p0291a03║漳州開元寺監院誨謙上座像
L158n1652_p0291a04║軒昂德相自天然逈脫森羅體自圓廣大
L158n1652_p0291a05║慈仁能濟眾發明心地可齊賢
L158n1652_p0291a06║監院修賢畫師頂像留廣福常住請
L158n1652_p0291a07║讚
L158n1652_p0291a08║腳跟歷落眉毛拄天為人提掇棒掃廉纖
L158n1652_p0291a09║孤巍峭壁鐵面無言素無有德名動九天
L158n1652_p0291a10║簾前賜紫對
L158n1652_p0291a11║御談玄爾繪吾像乃修乃賢持去供養廣福
L158n1652_p0291a12║流傳
L158n1652_p0291a13║出家無正因自不識好惡半世逐風塵廿
L158n1652_p0291a14║年纔行腳聽經不識字叅禪會不着空費
L158n1652_p0291a15║草鞋錢二途俱罔措業風吹我上天台喫
L158n1652_p0291b01║飯咬砂聲矻剝觸翻漆桶便轉身破家蕩
L158n1652_p0291b02║產已零落有人問我禪舌頭似木鐸畧有
L158n1652_p0291b03║些兒勝於人驢脚却喚似馬腳謂是天童
L158n1652_p0291b04║四世孫世間那有者瞎禿
L158n1652_p0291b05║貧無片瓦葢頭富有七珍八寶原是順昌
L158n1652_p0291b06║砍柴兒脫白天王作長老八坐道塲敗闕
L158n1652_p0291b07║多有人歡喜有人惱胸中凹凸蹺蹊口裏
L158n1652_p0291b08║說惡道好問法默然半句無慣拈白棒當
L158n1652_p0291b09║頭掃（寶印侍者請）
L158n1652_p0291b10║者無面目漢被人塗污面門更要乞我自
L158n1652_p0291b11║讚敗闕處天台通玄落節便宜處錦山寺
L158n1652_p0291b12║裡拔本法喜祗賣死猫頭廣福院據欵結
L158n1652_p0291b13║案興化罰錢打克賓大難承當解把穩端
L158n1652_p0291b14║的如何舉似人山僧公案待汝了（耕月維那請）
L158n1652_p0291b15║者延平子南方不住北地而居海會闡法
L158n1652_p0292a01║開山獨渠德重
L158n1652_p0292a02║帝王親賜紫歸一生呵佛打祖任他罵我瞎
L158n1652_p0292a03║驢者般醜狀堪畫後人難信難扶悟禪悟
L158n1652_p0292a04║禪桶篐嚗處承當去他日知恩莫負吾（悟本
L158n1652_p0292a05║維那請）
L158n1652_p0292a06║腦無頂葢心中含毒不整威儀被人毀辱
L158n1652_p0292a07║在家破家皈佛罵佛推倒嘉州大像慣騎
L158n1652_p0292a08║陝府鐵犢如此無狀人貶向無生國山青
L158n1652_p0292a09║青水綠綠有相身中無相身被人強畫醜
L158n1652_p0292a10║面目或聞者而惡之或近者不敢觸許汝
L158n1652_p0292a11║大膽心麄慣向虎頭拔角臨機要眼親殺
L158n1652_p0292a12║活同啐啄高提祖印心當陽莫躲縮（印心書記
L158n1652_p0292a13║請）
L158n1652_p0292a14║生長順昌脫白建陽行腳海上徧叅諸方
L158n1652_p0292a15║唱導北闕詔入禁閶對
L158n1652_p0292b01║御談玄勅賜金章奉旨歸閩安國開堂禪債
L158n1652_p0292b02║未了賊身難藏被汝描邈更乞讚揚持去
L158n1652_p0292b03║為標格振臨濟宗綱（吼林侍者請）
L158n1652_p0292b04║苴藞醜拙樣胸藏有三障斷滅佛祖心愧
L158n1652_p0292b05║受
L158n1652_p0292b06║帝供養三詔住禁林首闢濟宗教慣拈鐵楖
L158n1652_p0292b07║栗劈破玄中要簸弄佛祖機放出無毛鷂
L158n1652_p0292b08║任汝舉似人何妨天下笑（慈吉後堂請）
L158n1652_p0292b09║[毯-炎+畏]𣯧頹面得人惡被汝描邈乞吾題
L158n1652_p0292b10║皇宮說法我為首萬善弘揚佛祖機有人問
L158n1652_p0292b11║爾說何法但道藤條直指揮（語石西堂請）
L158n1652_p0292b12║真身寥廓無形相強把丹青繪紙上者般
L158n1652_p0292b13║無狀惡辣僧如何穪得大和尚又不會經
L158n1652_p0292b14║不會禪爭受
L158n1652_p0292b15║帝王家供養（尼濶玄慧上座請）
L158n1652_p0293a01║仁者樂山智者樂水拄杖單瓢風月為侶
L158n1652_p0293a02║科頭箕踞長松下人來問禪無可語（遯機法姪
L158n1652_p0293a03║請）
L158n1652_p0293a04║頂無腦骨眼有神筋入佛魔界惱亂叢林
L158n1652_p0293a05║一條白棒不讓當人三詔親宣入禁林勅
L158n1652_p0293a06║封明覺大和尚（蕭仲俊請）
L158n1652_p0293a07║者漢若似相如何生得者般樣者漢不似
L158n1652_p0293a08║相如何喚作憨和尚說法如懸河慣把佛
L158n1652_p0293a09║祖謗福建山蠻杜拗禪爭消藩商善供養
L158n1652_p0293a10║（戒善金居士請）
L158n1652_p0293a11║頂𩕳三台骨掌中有肉珠眉毛上掛劍佛
L158n1652_p0293a12║祖莫敢窺汝善得覲我膽量過于渠（尼慈善道
L158n1652_p0293a13║人請）
L158n1652_p0293a14║老漢五十二全然無本據問禪不答禪錯
L158n1652_p0293a15║為人指註識我者罪我我無辭焉不識我
L158n1652_p0293b01║者罪我我無忌諱奉
L158n1652_p0293b02║旨回閩繪吾像持去好將掛壁上北浪波莊
L158n1652_p0293b03║作指南海慈吾徒留供養（海慈禪人請）
L158n1652_p0293b04║者漢全不識好惡隨邪逐行腳不依本分
L158n1652_p0293b05║行踏斷虛空骨獨許兒曹諳此音付與傳
L158n1652_p0293b06║流為後學為法為人力提持收去當陽懸
L158n1652_p0293b07║高閣（雪紅西堂請）
L158n1652_p0293b08║頂上露寶印掌中有肉珠眼底空佛祖心
L158n1652_p0293b09║內含太虛想必無人知此事且許省禪識
L158n1652_p0293b10║得渠何謂也不因同床睡焉知被底穿（天皷
L158n1652_p0293b11║知藏請）
L158n1652_p0293b12║佛事
L158n1652_p0293b13║掛雲板
L158n1652_p0293b14║佛祖芳䂓衲僧巴鼻省要處直下分明提
L158n1652_p0293b15║起時不用擬議大眾果然透得聲前句喫
L158n1652_p0294a01║粥喫飯許你七穿八穴脫或未然且聽號
L158n1652_p0294a02║令去也擊板云雷震一聲喧海嶽三腳蝦
L158n1652_p0294a03║蟆鼓翅飛
L158n1652_p0294a04║掛鐘板
L158n1652_p0294a05║聲前薦得絕誵訛句後承當路轉賒聲句
L158n1652_p0294a06║兩岐俱剗却廓開耳目透千差雖然如是
L158n1652_p0294a07║政當今日斬新條行新令一句作麼生道
L158n1652_p0294a08║輪槌一聲震佛祖盡來叅
L158n1652_p0294a09║托起板云祇者個諸佛骨髓歷祖命脉叢
L158n1652_p0294a10║林號令天人標格是則固是政當今日把
L158n1652_p0294a11║柄落在山僧手裡畢竟作麼生提持遂擊
L158n1652_p0294a12║板云符到奉行
L158n1652_p0294a13║新行祖令肇建芳規一椎打徹千古流輝
L158n1652_p0294a14║大眾畢竟如何是轉身句遂擊板云震碎
L158n1652_p0294a15║虛空全體露昂藏鼻孔自遼天
L158n1652_p0294b01║施茶榜
L158n1652_p0294b02║江口通津客艘徃來不絕海門要路轂驂
L158n1652_p0294b03║駐憩猶多時逢火傘張空炙得渾身汗出
L158n1652_p0294b04║欲濟諸人之渴其奈獨力難成檀信慳囊
L158n1652_p0294b05║若破趙州公案重圓無底砂鍋煎雲翻玉
L158n1652_p0294b06║髓穿心磁銚注雪噴瓊花傾誠欵待鞠躬
L158n1652_p0294b07║送迎頓令個個焦腑清凉庶使人人舌端
L158n1652_p0294b08║知味通身暢快滿口馨香
L158n1652_p0294b09║為悟本西堂火悟得本莫愁末悟來本空
L158n1652_p0294b10║清風颯颯稍末一機今朝放下且放下處
L158n1652_p0294b11║作麼生莫謂吾負汝却是汝負吾正法眼
L158n1652_p0294b12║藏從教滅依舊江南唱鷓鴣。
L158n1652_p0294b13║為聞喜禪人起龕云全身放下獨坐寂寥
L158n1652_p0294b14║山僧到此請出禪寮何謂不許夜行剛把
L158n1652_p0294b15║火直須當道與人看。
L158n1652_p0295a01║舉火以火炬打○相云者𫨻大事因緣若
L158n1652_p0295a02║會者無佛處無生死不會者有佛處有生
L158n1652_p0295a03║死聞禪人若能識破兩重關三腳鯉魚上
L158n1652_p0295a04║剎竿撒手逍遙極樂國目前大道透長安
L158n1652_p0295a05║畢竟路頭在甚麼處剔起眉毛腳下看。
L158n1652_p0295a06║為天目無痕禪人火天目山苕溪水有時
L158n1652_p0295a07║行有時止踏翻海月亂波生擡頭撞著自
L158n1652_p0295a08║家底無痕禪人會麼舉起火炬云向者裡
L158n1652_p0295a09║薦取。
L158n1652_p0295a10║為月庭維那火以火炬龕前打○相云者
L158n1652_p0295a11║個月天上月夜靜中庭光皎潔有時缺兮
L158n1652_p0295a12║復還圓何似今朝者時節去時掀翻佛祖
L158n1652_p0295a13║機生死路頭便超越既已超越還要山僧
L158n1652_p0295a14║為汝點眼始得擲下火炬云烈熖烜天毫
L158n1652_p0295a15║末盡瓊葩吐露占春芳。
L158n1652_p0295b01║四月八為寧湛禪人火瞿曇老子今日生
L158n1652_p0295b02║寧湛禪人今日死生死兩途沒相干臨機
L158n1652_p0295b03║射透禾山皷其或未能山僧為汝撥轉一
L158n1652_p0295b04║機去也性空真火性火真空汝身患癩直
L158n1652_p0295b05║要火攻皮膚脫落盡特地起清風騰騰熖
L158n1652_p0295b06║裡翻身去鐵樹開花朵朵紅。
L158n1652_p0295b07║為無昧禪人火汝從南方來今在北方去
L158n1652_p0295b08║不涉兩程途是汝安身處雖然如是山僧
L158n1652_p0295b09║不許你坐在者裡停囚長智急須了却目
L158n1652_p0295b10║前關且如何是目前關舉起火炬云看便
L158n1652_p0295b11║下火。
L158n1652_p0295b12║為慧林上座起龕云四十餘年住此菴專
L158n1652_p0295b13║念彌陀無別叅兀坐攢眉休闇想吾今為
L158n1652_p0295b14║汝作指南遂以拄杖引之。
L158n1652_p0295b15║舉火以火炬打○相云慧上座若向者裡
L158n1652_p0296a01║薦得便了唯心淨土本性彌陀截斷生死
L158n1652_p0296a02║根擺脫癡愛網撒手歸淨域赤腳出娑婆
L158n1652_p0296a03║燈籠喝采露柱謳歌雖然如斯猶是滯殼
L158n1652_p0296a04║迷封仍須入大爐鞲脫皮換骨始得慧光
L158n1652_p0296a05║圓照體真空任運堂堂逈絕蹤一副皮囊
L158n1652_p0296a06║無著處慇懃付與丙丁童攛下炬。
L158n1652_p0296a07║為滿空禪人起龕以拄杖指龕云生時不
L158n1652_p0296a08║肯坐死了不肯臥所謂有一人常在家舍
L158n1652_p0296a09║不離途中有一人常在途中不離家舍既
L158n1652_p0296a10║在家含請出解脫門速徃蓮池會。
L158n1652_p0296a11║舉火云一輪皓月滿虛空爍破迷雲幾萬
L158n1652_p0296a12║重是汝轉身得力處臨行無礙即真宗滿
L158n1652_p0296a13║禪人生長遼東死於閩樵驛路中生平戒
L158n1652_p0296a14║律精嚴德動王侯欽重然既如是還須山
L158n1652_p0296a15║僧指汝向上且如何是向上事舉火炬云
L158n1652_p0296b01║燎却面門真見處頓超覺岸上頭關。
L158n1652_p0296b02║為密因書記火因該果海密證圓音氣傲
L158n1652_p0296b03║佛祖骨格稜稜行腳未了出入叢林涅槃
L158n1652_p0296b04║坐斷撤手便行鐵筆留下分付何人從茲
L158n1652_p0296b05║脫却者皮袋蓮花香裡現全身遂攛下火
L158n1652_p0296b06║炬。
L158n1652_p0296b07║為弘兖道人火人能弘道非道弘人戒行
L158n1652_p0296b08║嚴持德被於隣末後一著撒手便行山僧
L158n1652_p0296b09║恁麼指示還會麼設或踟躕火龍來也攛
L158n1652_p0296b10║下炬云爍破面門光宇宙急須照顧兩莖
L158n1652_p0296b11║眉。
L158n1652_p0296b12║為弘滿禪人火撞倒石露柱烈熖烜虛空
L158n1652_p0296b13║鐵牛火裏走木馬嘶春風踏斷來時娘生
L158n1652_p0296b14║路籠頭卸却出寰中遂攛下火。
L158n1652_p0296b15║為體惟禪人起龕云未有常行而不住未
L158n1652_p0297a01║有常住而不行悄然獨坐暗中室為汝臨
L158n1652_p0297a02║行撥轉身以拄杖一劃云向者裏去。
L158n1652_p0297a03║舉火云大道體寬圓同太極皮膚脫盡惟
L158n1652_p0297a04║一真實末後一著不須外覔萬緣坐斷生
L158n1652_p0297a05║死事畢雖然如是還得山僧指汝個出路
L158n1652_p0297a06║擲下火炬云但看紅光騰宇宙烟消火滅
L158n1652_p0297a07║白蓮生。
L158n1652_p0297a08║為雲响首座起龕云言中有響響中有言
L158n1652_p0297a09║兩頭坐斷逈絕廉纖泥牛踏破澄潭月木
L158n1652_p0297a10║馬嘶風過海天大眾且道路頭在甚麼處
L158n1652_p0297a11║驀直去。
L158n1652_p0297a12║舉火云親覲山僧二十年同甘苦樂幾多
L158n1652_p0297a13║般養兒待老終身望誰知我送汝歸山歸
L158n1652_p0297a14║去添光彩鳥鷄上闌干打倒殿玉柱直越
L158n1652_p0297a15║上頭關且如何是上頭關擲下炬云剔起
L158n1652_p0297b01║眉毛仔細看。
L158n1652_p0297b02║為自珍公火自家至寶受用現成從門入
L158n1652_p0297b03║者非是家珍恭惟自珍道舊與予交契年
L158n1652_p0297b04║深病篤接到台山請醫服藥調治自知涅
L158n1652_p0297b05║槃時到親囑山僧茶毘臨終自已安然直
L158n1652_p0297b06║下撒手便去踢翻三毒海踏倒五蘊山來
L158n1652_p0297b07║時赤條條去時無一物無生也無死無祖
L158n1652_p0297b08║亦無佛大千沙界海中漚一切聖賢如電
L158n1652_p0297b09║拂踏著自家田地穩裏許鎮州大蘿蔔擲
L158n1652_p0297b10║下火炬云管證福足慧足。
L158n1652_p0297b11║為頓鋒侍者火職侍巾瓶已有年隨從左
L158n1652_p0297b12║右道心堅三呼三應知消息舉目青山即
L158n1652_p0297b13║是禪頓禪人還會麼擲下炬云刦火洞然
L158n1652_p0297b14║毫末盡脫體風流得自繇。
L158n1652_p0297b15║行實
L158n1652_p0298a01║眾請說行實師云從上知識俱有叅歷諸
L158n1652_p0298a02║方來繇惟山僧難以啟口何謂家醜怕外
L158n1652_p0298a03║揚無庸說也眾固請不已師乃云據山僧
L158n1652_p0298a04║生緣是福建延平順昌縣白水墩頭連氏
L158n1652_p0298a05║子父應招母章氏家世農業一夜母坐於
L158n1652_p0298a06║庭前忽見一星墜懷中遂感孕于萬曆庚
L158n1652_p0298a07║戌年五月十八日生屋上有光隣駭火發
L158n1652_p0298a08║驟至光散眾以為異將滿三朝請術推命
L158n1652_p0298a09║術者曰令郎非是庸俗之人後必然出人
L158n1652_p0298a10║頭地年方十五遂捨建陽書林天王寺依
L158n1652_p0298a11║法天公出家十八祝髮每思州縣僧仍世
L158n1652_p0298a12║累拘牽志慕教乘遂謁支提山本輝法主
L158n1652_p0298a13║習教數年一日自省云終日循行數墨猶
L158n1652_p0298a14║入海算沙終不能了其生死辭去本云汝
L158n1652_p0298a15║要成龍必歸大海山僧徑徃南海普陀山
L158n1652_p0298b01║大雲和尚處受具復至武林聽經度夏寶
L158n1652_p0298b02║壽始遇默淵師開示叅禪云迷時法華轉
L158n1652_p0298b03║悟時轉法華冥契此話心中憤然遂𨦣志
L158n1652_p0298b04║叅禪見永覺大師請話頭示山僧萬法歸
L158n1652_p0298b05║一做工夫一年如老鼠咬棺材東咬西咬
L158n1652_p0298b06║未咬著一處聞紹興東山爾密和尚坐不
L158n1652_p0298b07║語禪工夫緊慎徃彼叅山僧問某甲乍入
L158n1652_p0298b08║禪門乞師指示密云汝過錢塘江否山僧
L158n1652_p0298b09║云曾過密云錢塘江水開示了也山僧云
L158n1652_p0298b10║不會密云庭前黃葉落開示了也山僧云
L158n1652_p0298b11║葉落後時如何密云青山獨露頂山僧作
L158n1652_p0298b12║禮云謝師指示一日堂中打坐忽然通身
L158n1652_p0298b13║慶快如坐空中是個大光明藏凝然不動
L158n1652_p0298b14║至晚白方丈密云此是工夫緊切疑情頓
L158n1652_p0298b15║發是你得力處恐怕話頭有掉舉山僧云
L158n1652_p0299a01║話頭精采毫無走作密云到菩薩地位方
L158n1652_p0299a02║能除其昏昧解制後聞天童密老人道播
L158n1652_p0299a03║天下棒喝接人至彼親覲忽染傷寒大病
L158n1652_p0299a04║歸延壽堂三個月將危矣作偈云木枕未
L158n1652_p0299a05║推三個月灰頭土面得人嫌皆因恣性隨
L158n1652_p0299a06║邪惡致令主公受倒懸夜靜空房疑病鬼
L158n1652_p0299a07║燈殘聞鼠閙驚眠雖然八苦交煎逼自有
L158n1652_p0299a08║靈符護肘邊至秋方愈出山航海到溫州
L158n1652_p0299a09║叅魚潭便問古人云如牛駕車車若不行
L158n1652_p0299a10║打車是打牛是潭云水濶魚行濁山僧云
L158n1652_p0299a11║牛忘車破是如何潭云好個消息山僧便
L158n1652_p0299a12║喝一日山僧上方丈云某工夫叅到動靜
L158n1652_p0299a13║二相了然不生時如何潭云汝死了不得
L158n1652_p0299a14║活潭復問薰風自南來殿角生微凉你作
L158n1652_p0299a15║麼生會山僧擬對潭叱退山僧少頃上方
L158n1652_p0299b01║丈云公案會也潭云試道看山僧云薰風
L158n1652_p0299b02║連夜池塘起滿架薔薇一院香潭頷之一
L158n1652_p0299b03║日看天童七書舉妙喜問圓悟和尚昔問
L158n1652_p0299b04║五祖樹倒藤枯句歸何處祖曰相隨來也
L158n1652_p0299b05║山僧看到者裏心中釋然適聞古淵和尚
L158n1652_p0299b06║住白鹿城法通寺徃叅命職維那一日入
L158n1652_p0299b07║室古問興化打克賓意旨如何山僧云嚴
L158n1652_p0299b08║父出孝子古云且道他還甘去也無山僧
L158n1652_p0299b09║云知恩者少負恩者多古便打山僧便喝。
L158n1652_p0299b10║解制後航海擬徃金粟至杭聞本師住黃
L158n1652_p0299b11║崗太平寺道眼精明克意徃叅山僧問𦋺
L158n1652_p0299b12║賓國王斬師子尊者因甚手臂自墮師云
L158n1652_p0299b13║自作自受山僧云還有過也無師云南泉
L158n1652_p0299b14║斬猫歸宗斬蛇喚作有過得麼山僧云今
L158n1652_p0299b15║日親見古人作用也便禮拜師命掌書記
L158n1652_p0300a01║一日呈十牛頌師問人在者裏牛在甚麼
L158n1652_p0300a02║處山僧便扭師胸云在者裏師云者個是
L158n1652_p0300a03║我牛如何是你牛山僧便作牛觸勢師云
L158n1652_p0300a04║好個牛只是欠角在山僧便喝解夏復命
L158n1652_p0300a05║為堂中首領一日本師落堂問大眾如何
L158n1652_p0300a06║是本分事山僧云草本不勞拈出師休去
L158n1652_p0300a07║因世滄桑辭師入天台叅通玄林野和尚
L158n1652_p0300a08║山僧問有問有答便涉言詮無問無答寂
L158n1652_p0300a09║寞沉迷去此二途請師速道林云掘地深
L158n1652_p0300a10║埋山僧云還許學人修證也無林云無者
L158n1652_p0300a11║閒工夫與你說修證話山僧云便恁麼去
L158n1652_p0300a12║時如何林劈面便掌山僧喝林又掌山僧
L158n1652_p0300a13║禮拜林命職維那一日午齋飯裏咬著一
L158n1652_p0300a14║粒砂忽然一驚其膺頓釋會洞山問雪峰
L158n1652_p0300a15║淘米公案見他兩人面目遂頌呈方丈云
L158n1652_p0300b01║砂米盡去無回互覿面傾盆絕正徧鸞鳳
L158n1652_p0300b02║不棲荊棘樹聽簫飛去月樓前又見道偈
L158n1652_p0300b03║云吃飯之時咬著砂無端彈破半邊牙自
L158n1652_p0300b04║從識得他家事兩個猢猻沒尾巴林見頌
L158n1652_p0300b05║疑之勘騐數次直對無輟服膺三年復聞
L158n1652_p0300b06║本師住長慶寺辭林破雪下山作偈云一
L158n1652_p0300b07║腳踢翻峰頂去雲從龍躍起潭冰山河林
L158n1652_p0300b08║沼渾如玉滿目春光踏四稜再叅本師喜
L158n1652_p0300b09║贈一偈云劍㦸鳴秋世欲康買舟先我渡
L158n1652_p0300b10║錢塘應知此去雲山杳豈料今來草樹蒼
L158n1652_p0300b11║倦策喜同撑破戶輪槌煩任震虛堂他時
L158n1652_p0300b12║熱面輕翻轉勿作克賓孝順郎丁亥冬本
L158n1652_p0300b13║師赴金粟請命山僧主長慶戊子夏遣專
L158n1652_p0300b14║使送拂子一柄付山僧冬辭師歸徑山住
L158n1652_p0300b15║靜己丑春臨安邑侯允燦劉公請住錦山
L158n1652_p0301a01║觀音寺方出世開堂庚寅夏至金粟祝本
L158n1652_p0301a02║師四[〦/失/衣]請為座元復送法衣源流付山僧
L158n1652_p0301a03║與後學表信山僧自行腳十餘年喫飯不
L158n1652_p0301a04║知是飯穿衣不知是衣及至飯裏咬著砂
L158n1652_p0301a05║方知飯是米做直是無疑矣咦知我者罪
L158n1652_p0301a06║我我無辭焉。
L158n1652_p0301a07║序
L158n1652_p0301a08║重修三教寺序
L158n1652_p0301a09║葢聞世尊顯化於西乾演教於鷲嶺孔子
L158n1652_p0301a10║示跡於東魯周遊於列國老子降生於李
L158n1652_p0301a11║下遁身於函谷指心性而歸源示真常以
L158n1652_p0301a12║濟俗止止不須說我法玅難思仰之彌高
L158n1652_p0301a13║鑽之彌堅吾道一以貫之忠恕而已矣無
L158n1652_p0301a14║名天地之始有名萬物之母名言道體無
L158n1652_p0301a15║涯理微莫極然其三教之精微各有旨歸
L158n1652_p0301b01║苐形質之有異其心性又何殊耶明三即
L158n1652_p0301b02║一明一即三統三教為一家援萬類歸三
L158n1652_p0301b03║教其為聖人者乎所以亘古今而欽崇遍
L158n1652_p0301b04║寰區以祀奉為聖賢踐履之階級作天人
L158n1652_p0301b05║立身之根本也然都西隅三教寺者創於
L158n1652_p0301b06║先朝頹於近代殿宇隨風搖碧落墻垣逐
L158n1652_p0301b07║雨臥蒼苔月照虛堂內外經聲寂寂塵封
L158n1652_p0301b08║古徑晨昏鐘皷寥寥是以韋䭾夢感
L158n1652_p0301b09║龍榻旦達
L158n1652_p0301b10║駕即幸此
L158n1652_p0301b11║御覽蕭然便舉恢復暨
L158n1652_p0301b12║輦回宮仍命山僧一言以為恊助竊思入海
L158n1652_p0301b13║採珠須頼離婁敏手登山伐木必藉鄧子
L158n1652_p0301b14║良材若要道塲重建還須古佛再來欲思
L158n1652_p0301b15║丈室更新必得維摩復世恭祈臺閣垂光
L158n1652_p0302a01║庶使祗園奐彩。
L158n1652_p0302a02║重興安國寺序
L158n1652_p0302a03║樵陽勝地安國名藍青松欝欝全彰古佛
L158n1652_p0302a04║之心翠竹蕭蕭直示西來之意鐘韻泉聲
L158n1652_p0302a05║共響漁歌梵語相叅長虹跨兩岸之雄古
L158n1652_p0302a06║塔露群峰之秀係宋朝黃簡肅公之第宅
L158n1652_p0302a07║傾心捨為佛地朝夕焚祝以報皇仁故名
L158n1652_p0302a08║安國也後肅公之子欲延大慧杲和尚開
L158n1652_p0302a09║法杲命嗣子彌光禪師主持有語錄存焉
L158n1652_p0302a10║奈星移物換鳩借鵲巢緇流一朝蕭索殿
L158n1652_p0302a11║宇多載頹零茲承檀那再三懇請山野只
L158n1652_p0302a12║得勉強住持若欲殿宇彌新全憑護法同
L158n1652_p0302a13║伸隻手扶起剎竿共布黃金恢成覺苑功
L158n1652_p0302a14║無浪施福不唐捐。
L158n1652_p0302a15║叢林接待老病規例序
L158n1652_p0302b01║原夫釋迦設教夢感漢庭達磨傳宗法流
L158n1652_p0302b02║少室迨至馬祖方創叢林輔以百丈鼎立
L158n1652_p0302b03║規範無非為天下衲子以病老之居葢老
L158n1652_p0302b04║宿居叢林有三等一者行腳高流叅訪知
L158n1652_p0302b05║識或年頹邁休心罷叅而歸叢林為住持
L158n1652_p0302b06║者遵其老宿當安慰也二者一生孤峻徒
L158n1652_p0302b07║子竛丁老無恃怙而歸叢林為住持者憫
L158n1652_p0302b08║其暮景當安慰也三者生同大眾逝歸普
L158n1652_p0302b09║塔為住持者成就道行當安慰也病者在
L158n1652_p0302b10║叢林亦有三等一者久住耆宿輔佐叢林
L158n1652_p0302b11║為眾竭力致染其病二者學道叅方或冐
L158n1652_p0302b12║寒暑或際饑飽忽然得病三者或因老病
L158n1652_p0302b13║衣囊罄空為住持者憫念其故當分衣鉢
L158n1652_p0302b14║之資以助湯藥之需務令調理得安也所
L158n1652_p0302b15║以住持者為叢林之主凡事關其心為眾
L158n1652_p0303a01║勞其力故立養老堂待其老者安居建延
L158n1652_p0303a02║壽堂待其病者治養若無斯地而老者病
L158n1652_p0303a03║者又何安焉此乃上古淳風今時規例則
L158n1652_p0303a04║後昆賢哲莫不以為𪚴鑑。
L158n1652_p0303a05║玉泉禪院齋規序
L158n1652_p0303a06║竊聞大智宏範以佐叢林始約禮度不失
L158n1652_p0303a07║次序則有主賓賞罰之令無容奸滑私續
L158n1652_p0303a08║之心海內賢士聞風而趨焉故有朱英吐
L158n1652_p0303a09║合穎之秀紫葩生連理之枝廣顯無窮之
L158n1652_p0303a10║緣普開圓極之照繇是德風之所興也葢
L158n1652_p0303a11║叢林風規者膚腠也道德者正體也膚腠
L158n1652_p0303a12║既𡚁其體能不亡乎其先人所制之𪚴鑑
L158n1652_p0303a13║欲使叢室之勿替固為佛祖之墻塹者也
L158n1652_p0303a14║然創之者原為招賢納眾接人無倦教化
L158n1652_p0303a15║有方故曰法輪未轉食輪先轉其斯之謂
L158n1652_p0303b01║乎先哲所行足為今範旌獎以重其德歷
L158n1652_p0303b02║試以成其才輔翊叢林主賓互相為用莫
L158n1652_p0303b03║各恃其才能翅奪我慢攪𧮂道義即壞風
L158n1652_p0303b04║規以致佛祖門庭蔑裂也噫玉泉欲無言
L158n1652_p0303b05║耳其可得乎惟冀抱德衲子而體遵庶斯
L158n1652_p0303b06║庵之不墜矣。
L158n1652_p0303b07║海會共住規約序
L158n1652_p0303b08║夫建法幢者敦益在於賢哲也道為叢林
L158n1652_p0303b09║之體德乃法苑之基道德興而眾安道德
L158n1652_p0303b10║衰而眾散如或不遵於軌則故使異端頓
L158n1652_p0303b11║起也然國有典型佛有規儀若能舉止制
L158n1652_p0303b12║守則上下肅如也海會雖曰肇創一時龍
L158n1652_p0303b13║象驟然接聚十方凡日用舉措出入經務
L158n1652_p0303b14║恐有曲直之私則立繩墨之法道義者進
L158n1652_p0303b15║奸偽者退忍讓為至要恭儉為關鉗老者
L158n1652_p0304a01║安之少者懷之貪夫可以廉懦夫可以立
L158n1652_p0304a02║六和同住五戒各持粒米同餐杯水共飲
L158n1652_p0304a03║靜六根以修身了三心而證道葢叢林規
L158n1652_p0304a04║範不令而行不化而善有過則舉舉則必
L158n1652_p0304a05║懲有過勿悛者藐先聖之規法也但偷心
L158n1652_p0304a06║若此豈能學道耶嗚呼先聖禁律不誡於
L158n1652_p0304a07║賢哲顓訓於愚頑者也。
L158n1652_p0304a08║安國共住規約序
L158n1652_p0304a09║葢聞朝廷有禁諭法門有清規所以條欵
L158n1652_p0304a10║叢林培植道德也其善學者超凡入聖其
L158n1652_p0304a11║庸學者隨流逐俗故曰十方同聚會個個
L158n1652_p0304a12║學無為此是選佛塲心空及第歸方能出
L158n1652_p0304a13║其類拔其萃可為人天之𪚴鑑者矣然創
L158n1652_p0304a14║天下之叢林為接四海之學者若無規例
L158n1652_p0304a15║人法安立每日興居出入豈無錯謬者乎
L158n1652_p0304b01║時當季運祖庭秋晚賢者傷心太息佞者
L158n1652_p0304b02║肄情放逸以致威儀失序道德澆漓雖近
L158n1652_p0304b03║知識心不向道問著佛法口如啞羊見人
L158n1652_p0304b04║空腹高心坐談不落典謨如斯濫入空門
L158n1652_p0304b05║虛消信施不愧唐喪光陰便言我是老叅
L158n1652_p0304b06║欺誑後昆遂使上下不和以致法門壅塞
L158n1652_p0304b07║普梆若鳴偷心潛形板响赴齋突出先坐
L158n1652_p0304b08║食畢先起去就乖𧢲寮舍聚頭喧喧但說
L158n1652_p0304b09║人間雜話不忖食從何來靡愧行人辛苦
L158n1652_p0304b10║職事見聞責之便起嗔心闘捔稍不如意
L158n1652_p0304b11║即欲抽單視叢林如驛舍訕法門為異端
L158n1652_p0304b12║如斯行腳天堂未就地獄先成豈能為法
L158n1652_p0304b13║器者乎。
L158n1652_p0304b14║重眉禪師語錄序
L158n1652_p0304b15║佛祖源流門庭高峻壁立萬仞磊落千層
L158n1652_p0305a01║如臨濟入門便喝德山見人驀棒縱有身
L158n1652_p0305a02║負須彌胸藏雪刃者莫敢近傍覷著詎容
L158n1652_p0305a03║望風捕影之徒鏤沙雕玉者哉惟喝下承
L158n1652_p0305a04║當棒頭領畧赤骨𩪸地白手掀天方可紹
L158n1652_p0305a05║續正宗弘傳心印我重眉法兄執侍雪峰
L158n1652_p0305a06║亘老人十有餘載親遭痛棒掀翻形山頓
L158n1652_p0305a07║明大事旋而南山繼席克了未了公案歷
L158n1652_p0305a08║住隆壽諸剎大顯象骨門庭西堂遯機持
L158n1652_p0305a09║來語錄揭日月之英華負神霄之敏㨗騰
L158n1652_p0305a10║踏獨步殺活超方標宗綱之赤幟開鑿人
L158n1652_p0305a11║天正眼裂野狐之邪網劈碎滯殼迷封可
L158n1652_p0305a12║謂得之於心應之於手到處白拈名家宿
L158n1652_p0305a13║將矣若具一隻眼者切莫蹉過法濟重和
L158n1652_p0305a14║尚。
L158n1652_p0305a15║紀夢
L158n1652_p0305b01║師住燕之海會時夜寢恍入藏殿見座上
L158n1652_p0305b02║有釋迦文佛觀音文殊列坐兩傍師禮拜
L158n1652_p0305b03║竟傍有一僧身著青衣眉目秀麗相貌端
L158n1652_p0305b04║嚴向師作禮云大師禮佛師云是僧云大
L158n1652_p0305b05║師禮佛當發願生他化天說法度生師云
L158n1652_p0305b06║隨處好說法度生為甚教吾發願生彼僧
L158n1652_p0305b07║云大師因緣將至畢竟發願到彼天師便
L158n1652_p0305b08║合掌發願竟其僧不見歸乃覺是夢。
L158n1652_p0305b09║明覺聰禪師語錄卷第十九
L158n1652_p0305b10║
L158n1652_p0305b11║音釋
L158n1652_p0305b12║鯫（于候切音陬小魚也）。欝（紆勿切氳入聲木叢生也）。懲（直陵切音澄㣻
L158n1652_p0305b13║也）。悛（逡綠切音詮改也）。