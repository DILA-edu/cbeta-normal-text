L158n1652_p0306a01║明覺聰禪師語錄卷第二十　　　辨十
L158n1652_p0306a02║嗣法居士海眼編
L158n1652_p0306a03║文
L158n1652_p0306a04║祭始祖父母文
L158n1652_p0306a05║澄虛渺渺區宇茫茫一真既顯萬物齊彰
L158n1652_p0306a06║四序判而理陰陽五行定以培紀綱處世
L158n1652_p0306a07║之術惟修德以彌長立身之䇿獨積善而
L158n1652_p0306a08║最祥道超古往德邁今將皆從克念之致
L158n1652_p0306a09║尤自表履之莊所以子孫昌𦙌譜族聯芳
L158n1652_p0306a10║翰墨縱橫而露彩才華脫穎以騰光八埏
L158n1652_p0306a11║拱顧而層翠四水朝宗以汪洋茲某九代
L158n1652_p0306a12║遠孫幼離椿萱而脫俗披緇學道以叅方
L158n1652_p0306a13║紹臨濟之正傳悟菩提之真常聲加海內
L158n1652_p0306a14║德動
L158n1652_p0306a15║聖王詔至上苑談玄而賜紫引入禁林說法
L158n1652_p0306b01║以開堂號封明覺敕賜金章每抱愧劬勞
L158n1652_p0306b02║罔極屢䟽請祭掃還鄉今惟簠簋而哀獻
L158n1652_p0306b03║伏願宗祖以咸嘗於戲先哲久逝兮風化
L158n1652_p0306b04║不移桑梓流芳兮德譽布彌蘭桂連蔭兮
L158n1652_p0306b05║品格幽奇辭闕歸來兮御香滿衣素心一
L158n1652_p0306b06║片兮稽顙陳詞白雪半甌兮聊申奠儀惟
L158n1652_p0306b07║靈降納兮祖父同垂倐雲四合某不勝悲。
L158n1652_p0306b08║禮佛發願文
L158n1652_p0306b09║稽首迦文佛金容耀十方我今得瞻禮福
L158n1652_p0306b10║德妙難量（某）等生逢濁世幸值上乘瞻禮
L158n1652_p0306b11║相好金容五體投地運想難遭妙德一心
L158n1652_p0306b12║鞠恭合掌讚歎洗心懺悔禮佛若無觀想
L158n1652_p0306b13║額門磕破徒勞禮佛不願度生自證聲聞
L158n1652_p0306b14║小果禮佛不露懺悔何以得脫業因禮佛
L158n1652_p0306b15║不願明心當來焉能證果雖知自心是佛
L158n1652_p0307a01║見像發心然必懇佛通陳頓破愚惑改革
L158n1652_p0307a02║過咎滌除冤𠍴能禮所禮俱空真諦俗諦
L158n1652_p0307a03║融會般若靈苗不昧修證了義真宗伏願
L158n1652_p0307a04║仗承三寶皈向一乘生生獲遇慈尊世世
L158n1652_p0307a05║常聞正法性天廓朗道眼圓明福慧齊彰
L158n1652_p0307a06║六根具足三藏玄文朗徹萬法皆空四弘
L158n1652_p0307a07║誓願完成先覺後覺同登寶所利己利他
L158n1652_p0307a08║共證菩提佛眼昭彰人天景仰禮佛不依
L158n1652_p0307a09║吾此文猶如盲𪚴亂點頭。
L158n1652_p0307a10║諷華嚴經發願回向文
L158n1652_p0307a11║稽首毘盧華藏主演揚妙法菩提塲我今
L158n1652_p0307a12║發願禮慈尊惟冀當來證佛果（某）等神包
L158n1652_p0307a13║天地性賦威音假託父母之遺形仗承師
L158n1652_p0307a14║友之教誨靈苗曩劫以栽培中國茲生而
L158n1652_p0307a15║遭逢幼入空門得投佛地時聞秘密章句
L158n1652_p0307b01║常瞻華藏慈尊句句直㨗性門字字揭開
L158n1652_p0307b02║心印慧溢覺天玉露妙湛性海金波智徹
L158n1652_p0307b03║三明心通五眼真照十方剎土普利百億
L158n1652_p0307b04║人天敷設法筵宣揚八十一卷玉偈歌演
L158n1652_p0307b05║梵唄唱酧四十二字陀羅當知宿有因緣
L158n1652_p0307b06║是以獲聞妙典伏願夢寐之際禮誦之時
L158n1652_p0307b07║常入菩提道塲親承龍華記莂然後不離
L158n1652_p0307b08║華藏法界早證普賢行門福慧莊嚴圓通
L158n1652_p0307b09║奧典願此殊勝功德回向護法龍天法雨
L158n1652_p0307b10║均沾先覺後覺而共證慈光普被若存若
L158n1652_p0307b11║亡以同登平等冤親齊成佛道。
L158n1652_p0307b12║念庵傅居士請祭晏公文
L158n1652_p0307b13║生能中正死必光明立身克務本源處世
L158n1652_p0307b14║溫良敦樸觀生若寄視死如歸臨末撒手
L158n1652_p0307b15║便行擺脫隨緣自在終身受用之句子解
L158n1652_p0308a01║道從今不弄兩片皮南北東西總莫依提
L158n1652_p0308a02║起金剛王寶劍佛魔斬盡絕狐疑葢謂生
L158n1652_p0308a03║平諦信宗乘始終正眼不昧拈出靈鋒雪
L158n1652_p0308a04║刃截斷聖解凡情弗被生死之羅籠靡受
L158n1652_p0308a05║名利之纏縛諸上善上其可鑒之然晏公
L158n1652_p0308a06║與諸公所交者義也所行者仁也所學者
L158n1652_p0308a07║無上之道也所修者出世之法也以致錦
L158n1652_p0308a08║繡叢中望風而吹額庶令𮈔綸隊裏毛骨
L158n1652_p0308a09║以森然蹈其芳轍莫能後奠乎請文於予
L158n1652_p0308a10║前其德其風公之猶在至推至辭予之莫
L158n1652_p0308a11║免嗚呼驚風颯颯兮銀露滴衣草木蕭蕭
L158n1652_p0308a12║兮山猿痛悲孤雁影吊兮[扁*遷]翩獨飛幼子
L158n1652_p0308a13║哀戚兮血淚傾垂道德綿世兮遐邇惜思
L158n1652_p0308a14║心香一炷以通冥慧燭兩炬而致祭盧陵
L158n1652_p0308a15║米飯飽不饑趙州盃茶點素幃仰垂鑒格
L158n1652_p0308b01║伏惟尚饗。
L158n1652_p0308b02║歌
L158n1652_p0308b03║行腳托鉢歌
L158n1652_p0308b04║道人家常淡薄不種田園事托鉢每晨出
L158n1652_p0308b05║谷向前村無慮無憂真快樂穿雲林渡烟
L158n1652_p0308b06║水拄杖單瓢為伴侶世間無事掛心懷灑
L158n1652_p0308b07║落隨緣步寰宇到城郭肅恭法袈裟整理
L158n1652_p0308b08║橫肩搭踽步鴈序不傖囊隨機化導破慳
L158n1652_p0308b09║縛沿門化平等行詎比阿難與空生不分
L158n1652_p0308b10║貴賤俱須到一體同觀是善人佩慧刀破
L158n1652_p0308b11║魔賊真實丈夫曾行得等閒弗是應緣來
L158n1652_p0308b12║吾佛當時有軌則夜叅禪早晨去隨方應
L158n1652_p0308b13║供亦無慮飯床踢倒飯堆山衲僧何曾不
L158n1652_p0308b14║富貴正命食不失期日用恒規但二時除
L158n1652_p0308b15║却二時茶粥飯眼前無事可思惟巖松下
L158n1652_p0309a01║石為枕日上三竿睡懶起松風蘿月伴我
L158n1652_p0309a02║眠細草為氊紙作被拜封侯佐扶主漢晉
L158n1652_p0309a03║齊梁空思委拔山煑海握乾坤夢寐黃粱
L158n1652_p0309a04║瞬息矣覇七雄殲一旦孰信修真者皮袋
L158n1652_p0309a05║惟有輪王夜踰城曾作長行乞士漢濁世
L158n1652_p0309a06║間人剛惡三界區區如旅泊窮煎餓炒總
L158n1652_p0309a07║無知勞碌身心苦為樂金烏落玉兔起浪
L158n1652_p0309a08║死虛生無定止鳥飛毛落道誰修開眼瞠
L158n1652_p0309a09║瞠失却底心境空超物外風情花月了無
L158n1652_p0309a10║礙歌臺酒肆菩提塲閙市翠樓觀自在
L158n1652_p0309a11║破院歌
L158n1652_p0309a12║佛祖門庭將委地絕唱宗乘第一義天魔
L158n1652_p0309a13║外道聞生歡恨不頓除令瓦碎古祗圜成
L158n1652_p0309a14║桑地畫棟傾斜飛頺勢佛殿階前狗尿天
L158n1652_p0309a15║大覺塲中放牛戲選佛塲久淪替敗腐榱
L158n1652_p0309b01║桁難活計流離寂寞院僧殘晨昏鐘皷無
L158n1652_p0309b02║人擊燈也無香亦息一堂金像塵埋髻栴
L158n1652_p0309b03║檀殿上布苔錢二時課誦絕音器法臺前
L158n1652_p0309b04║生萻𦸝凄凄帶雨含烟碧金鋤剗動露羣
L158n1652_p0309b05║蛇撞著歸宗難躲避弊𢖍廬雨淋濕椽柱
L158n1652_p0309b06║叅差倚蘿薜風吹雪霰鋪滿床半藏明月
L158n1652_p0309b07║借雲宿金線瓦柳葉壁翛然安道審容膝
L158n1652_p0309b08║日月為燈照我眠雨打茅窓庭院寂祖庭
L158n1652_p0309b09║晚思斷臂正脉懸𮈔嗟少室無孔鐵笛逆
L158n1652_p0309b10║風吹寥寥天地幾人識漏笊籬破木杓無
L158n1652_p0309b11║葢砂鍋烹日月頭頭運用莫能全隨緣免
L158n1652_p0309b12║去告檀越
L158n1652_p0309b13║贈速朽隱士一宿居書院歌
L158n1652_p0309b14║十笏團瓢名宿居禪餘與子講詩書智府
L158n1652_p0309b15║洞開人慧目胸茅提钁勵揮鋤𢖍門低雖
L158n1652_p0310a01║小窄大開獎飭延賓客馬融絳帳善高談
L158n1652_p0310a02║叨倍禮樂論孔德布衲衣桑緯帶身居塵
L158n1652_p0310a03║裏心超外清軒不用繪雕飛守道安閒誰
L158n1652_p0310a04║比賽為釋子蹈儒家喚作毘耶又僧伽登
L158n1652_p0310a05║佛階梯秉律戒藍衫脫去著袈裟小祗園
L158n1652_p0310a06║容膝安麄茶淡飯意常歡竹榻幽窓翛然
L158n1652_p0310a07║坐豎起脊梁透死關氣宇洪大丈夫騰踏
L158n1652_p0310a08║當前捋虎鬚赤手掀翻佛祖臼管教頓悟
L158n1652_p0310a09║繼馬駒深晦跡淡功名為僧正好撑祖庭
L158n1652_p0310a10║等閒拔置千峯上莫受聲籠被陸沉
L158n1652_p0310a11║破衫歌
L158n1652_p0310a12║真道人不圖樂穿個布衫破落索不生蚤
L158n1652_p0310a13║虱不沾塵無冬無夏隨身著亦無減亦無
L158n1652_p0310a14║添寒巖凍裂體安然縱使炎蒸終不換祗
L158n1652_p0310a15║將者件度殘年嬾漿洗嬾修補不用火浣
L158n1652_p0310b01║燎垢土自從者領出青州豎著橫披傲佛
L158n1652_p0310b02║祖裁不長促不短原非造作與針指人人
L158n1652_p0310b03║向外飾籹嚴誰信珍珠破衣裏成得難毀
L158n1652_p0310b04║不易破了囫圇真活計有人問我解何宗
L158n1652_p0310b05║拈起布毛直指示破衣衫褁身體出入隨
L158n1652_p0310b06║緣週遮裏曠劫已曾穿將來破了如今補
L158n1652_p0310b07║不止新不喜舊不棄日當袈裟夜當被世
L158n1652_p0310b08║人莫笑我貧寒佛祖家風亦如是日時穿
L158n1652_p0310b09║睡時著晝夜惺惺不放脫誰人愛惜破衣
L158n1652_p0310b10║衫堪笑紫袍多失却窮釋子甘淡薄通身
L158n1652_p0310b11║粉碎已零落有人識我破衫風大家同體
L158n1652_p0310b12║一般著
L158n1652_p0310b13║和寶誌公十二時歌
L158n1652_p0310b14║平旦寅夢眼揭開觸處真玄妙目前隨展
L158n1652_p0310b15║手一番提起一番新覷不見堅密身堂堂
L158n1652_p0311a01║獨露本來人廓達古今無住相蕩然無物
L158n1652_p0311a02║可相親
L158n1652_p0311a03║日出卯碌碌異端生計巧孰肯安道守清
L158n1652_p0311a04║貧藜羹藿食隨緣飽須彌山直靠倒佛祖
L158n1652_p0311a05║當頭竹篦掃石女腰邊佩靈符奪却驪龍
L158n1652_p0311a06║頷下寶
L158n1652_p0311a07║食時辰穿衣喫飯是阿誰動靜面門常出
L158n1652_p0311a08║入從來不悟亦無迷赤躶體絕離披清淨
L158n1652_p0311a09║法身不染伊聲色若離求正道避巖投井
L158n1652_p0311a10║實堪悲
L158n1652_p0311a11║禺中巳日到簷前將正午衲僧活計钁頭
L158n1652_p0311a12║邊切莫抱株待守兔擬即差墮鬼窟學道
L158n1652_p0311a13║先須求自悟了知罪相本來空凡聖同源
L158n1652_p0311a14║無二路
L158n1652_p0311a15║日南午日到中天無回互北斗藏身沒影
L158n1652_p0311b01║踪坐破無篐黑漆桶越三祗超佛祖不被
L158n1652_p0311b02║凡情聖解使靈鋒寶劍𦦨光寒妙用縱橫
L158n1652_p0311b03║常在手
L158n1652_p0311b04║日昳未妙性圓明絕了義現成公案不須
L158n1652_p0311b05║叅達磨面壁小兒戲頭頂天腳履地世出
L158n1652_p0311b06║世間無倫比漚滅漚生全體真歷劫無明
L158n1652_p0311b07║彰古鏡
L158n1652_p0311b08║晡時申二六時中雜用心一旦忙忙空過
L158n1652_p0311b09║了百年瞬息老光陰急轉念驀追尋痴人
L158n1652_p0311b10║喚醒莫酣沉通達一言了義意聞聲見色
L158n1652_p0311b11║即圓音
L158n1652_p0311b12║日入酉弗覺剎那減一壽巡官掌上密推
L158n1652_p0311b13║尋出入行藏無位次也無頭亦無足萬里
L158n1652_p0311b14║雲天翔俊鶻晝夜舒光騰古今即是如來
L158n1652_p0311b15║大圓覺
L158n1652_p0312a01║黃昏戌窮途旅泊遠投室枕子落地驚醒
L158n1652_p0312a02║人拈得口來失却鼻昔時人今不異歷劫
L158n1652_p0312a03║同居無諱忌照鏡尋頭棄本真癡人向外
L158n1652_p0312a04║徒勞覔
L158n1652_p0312a05║入定亥夢寐鬼拖臭皮袋覺後空空無大
L158n1652_p0312a06║千一念起邪遭魔怪無位人超三界常在
L158n1652_p0312a07║途中不離舍舉足動步運騰騰賣花聲裏
L158n1652_p0312a08║觀自在
L158n1652_p0312a09║半夜子無夢想時空佛祖死生靈覺沒相
L158n1652_p0312a10║干萬象之中全體露祖師禪不須悟擬議
L158n1652_p0312a11║搜尋即迷路絕學無為閒道人胸中不著
L158n1652_p0312a12║個元字
L158n1652_p0312a13║鷄鳴丑未了之人莫放手醒來豎起鐵脊
L158n1652_p0312a14║梁牙關咬斷金鎖鈕無價珠人人有火燒
L158n1652_p0312a15║刀割豈能朽圓光寂照體如如頓覺無生
L158n1652_p0312b01║親自受
L158n1652_p0312b02║和中峯樂隱詞
L158n1652_p0312b03║逈絕羅籠頓悟真宗臨濟喝眼聵耳聾頓
L158n1652_p0312b04║開千眼穎脫三空却善應機善大用善藏
L158n1652_p0312b05║鋒
L158n1652_p0312b06║問道高峯撥草瞻風超方眼辨主賓中乾
L158n1652_p0312b07║坤坐斷佛祖無踪唯經入藏禪歸海潭潛
L158n1652_p0312b08║龍
L158n1652_p0312b09║心了無覊鄽市可棲隨放蕩不落時機圓
L158n1652_p0312b10║木為枕破甕壘扉也不求榮不求樂不求
L158n1652_p0312b11║施
L158n1652_p0312b12║雲洞石樓竹簾樹鈎金風扇松月清幽荷
L158n1652_p0312b13║衣棕履砂銚瓦甌但度殘年度寒暑度春
L158n1652_p0312b14║秋
L158n1652_p0312b15║心空便休生死都勾谷藏拙樂道無求松
L158n1652_p0313a01║竹為榻野𤠔伍儔尋常吟風常嘯月常歌
L158n1652_p0313a02║游
L158n1652_p0313a03║茅屋荊笆山巖桂花馨滿室風弄影斜好
L158n1652_p0313a04║居崖谷弗求榮華却烹石泉烹月餅烹雨
L158n1652_p0313a05║茶
L158n1652_p0313a06║歸宗斬蛇體用相加斷情識不喜奢華心
L158n1652_p0313a07║超物外身處林崖樂有松花有蕨粉有芋
L158n1652_p0313a08║茄
L158n1652_p0313a09║甘泉苦虀住山相宜心慕道康樂自娛眠
L158n1652_p0313a10║雲嘯月蹭蹬巖嬉但看落花看流水看鳥
L158n1652_p0313a11║飛
L158n1652_p0313a12║妙理難量離相名忘絕對待趺坐繩床廓
L158n1652_p0313a13║開鼻孔滌濾心腸也嬾看經嬾拜佛嬾燒
L158n1652_p0313a14║香
L158n1652_p0313a15║性絕驕奢意囂繁華度寒暑百衲袈裟入
L158n1652_p0313b01║鄽垂手坐白牛車但不喜嗔不喜怒不喜
L158n1652_p0313b02║誇
L158n1652_p0313b03║龍象交加英俊爪牙機撥轉頓悟心花西
L158n1652_p0313b04║訪甘舍東謁龐家請保福瓜仰山飯趙州
L158n1652_p0313b05║茶
L158n1652_p0313b06║野菜時飡荒草枯刪一念斷萬事靡千韜
L158n1652_p0313b07║光林下笑傲人間已眼空佛耳空祖心空
L158n1652_p0313b08║閒
L158n1652_p0313b09║住山多艱處世更難絕攀緣無事心閒選
L158n1652_p0313b10║勝金谷巖壑禪關有一株梅一溪月一畝
L158n1652_p0313b11║山
L158n1652_p0313b12║佛法平常心歇顛狂是與非不較短長翻
L158n1652_p0313b13║經石案補衲山房有虬栢蒼蘿月照松風
L158n1652_p0313b14║凉
L158n1652_p0313b15║璇兆無窮時候非同好景况山裏家風門
L158n1652_p0314a01║前水綠屋後花紅有春穆蘭夏金蓮秋玉
L158n1652_p0314a02║蓉
L158n1652_p0314a03║鶴髮仙翁騎犢村童禮貌踈見人性慵弗
L158n1652_p0314a04║言世諦但談厥中不好栽花好種竹好植
L158n1652_p0314a05║松
L158n1652_p0314a06║送知見上座歸雲集庵
L158n1652_p0314a07║知見立知靈𪚴露角尾拖泥知見無知鐵
L158n1652_p0314a08║牛不產石麒麟伶俐衲僧知不知為汝道
L158n1652_p0314a09║破莫狐疑春光將暮溪柳垂𮈔烟花繡谷
L158n1652_p0314a10║杜鵑啼集雲迤邐觀山水大塊勞生志弗
L158n1652_p0314a11║遲草庵切莫偷閒坐推倒銀山黑漆屏超
L158n1652_p0314a12║方須用驅龍手捏碎虛空大地平
L158n1652_p0314a13║示端典座
L158n1652_p0314a14║漏笊籬破木杓尋常動用莫忘却生味調
L158n1652_p0314a15║和變熟香一莖虀菜大家酌後生銳志休
L158n1652_p0314b01║辭勞佛法堅心用苦學直須徹見本來人
L158n1652_p0314b02║莫把光陰容易錯他日淨瓶趯倒時超方
L158n1652_p0314b03║拔萃為高躅
L158n1652_p0314b04║送僧之大明府訪玄祖塔
L158n1652_p0314b05║秋水澄清兮秋葉黃白雲輕薄兮氣漸涼
L158n1652_p0314b06║杖頭卓破溪中月鞋額衝開嶺上霜古渡
L158n1652_p0314b07║金風掀篛笠疎林玉露滴衣裳野水連天
L158n1652_p0314b08║兮霄漢淨草店鷄鳴兮客夜長若到滹沱
L158n1652_p0314b09║須卜築艱辛恢創力開荒鍬鋤縱橫兮覔
L158n1652_p0314b10║靈骨浮圖湮沒兮久滄桑一喝重扶玄要
L158n1652_p0314b11║旨四賓主句善敷揚濟祖真風今古震垂
L158n1652_p0314b12║蔭兒孫徧界香
L158n1652_p0314b13║送惺如禪人之錦城
L158n1652_p0314b14║銀露涼桂魄皎白雲黃葉戰空飄寒色侵
L158n1652_p0314b15║人枯木草眼含紫光兮照破蘊空掌握玄
L158n1652_p0315a01║機兮青天電掃孤逈逈兮絕依倚寥落落
L158n1652_p0315a02║兮自襁褓窄時寬兮不須量舒時卷兮靡
L158n1652_p0315a03║用討舉目抬頭便磕著不是佛手非驢腳
L158n1652_p0315a04║努目擬時鱉鼻咬大蟲汝若會時牙齒原
L158n1652_p0315a05║是骨惺禪惺禪若到錦城莫錯舉扶桑人
L158n1652_p0315a06║種陝西田
L158n1652_p0315a07║
L158n1652_p0315a08║
L158n1652_p0315a09║
L158n1652_p0315a10║
L158n1652_p0315a11║
L158n1652_p0315a12║
L158n1652_p0315a13║
L158n1652_p0315a14║
L158n1652_p0315a15║
L158n1652_p0315b01║明覺聰禪師塔銘（并序）
L158n1652_p0315b02║通議大夫吏部左侍郎前經筵講官
L158n1652_p0315b03║內翰林秘書院侍讀學士馮　溥撰
L158n1652_p0315b04║粵自聖王御籙苞符啟著遂有靈傑挺生
L158n1652_p0315b05║為龍為光蔚為景從嗣後西方聖人崛起
L158n1652_p0315b06║厥與儒道竝隆良有以也欽惟
L158n1652_p0315b07║世祖皇帝天縱英姿神功武略萬幾之暇雅
L158n1652_p0315b08║志禪宗總持三教之全化毓斯民之要幸
L158n1652_p0315b09║我憨翁和尚賦性穎異慈惠廣被篤生應
L158n1652_p0315b10║運適逢其會一時問答機緣不減都俞盛
L158n1652_p0315b11║際夫一代鉅典史氏載之若茲
L158n1652_p0315b12║帝僧良遘可無筆述以記其顛末哉按師諱
L158n1652_p0315b13║性聰字憨璞閩人也俗連姓母章氏庭前
L158n1652_p0315b14║夜坐見星入懷感孕後紅光葢室師生焉
L158n1652_p0315b15║年十有五歲出家天王寺越三歲乃祝髮
L158n1652_p0316a01║至年二十有五恥州縣庸碌僧不足尚慨
L158n1652_p0316a02║然動叅學之念由是出游詣支提山本輝
L158n1652_p0316a03║法主習教數年乃知經論之學非究竟法
L158n1652_p0316a04║也辭去主曰汝要成龍須歸大海始往南
L158n1652_p0316a05║海普陀巖大雲和尚處圓具足戒入武林
L158n1652_p0316a06║過夏遇默淵師開示宗旨自是頓發疑情
L158n1652_p0316a07║銳志叅禪矣見永覺大師教從萬法歸一
L158n1652_p0316a08║做工夫迄一年如蚊子咬鐵牛直無下嘴
L158n1652_p0316a09║處叅紹興東山爾密和尚驀然有省晚詣
L158n1652_p0316a10║方丈白其所得密頷之時天童密老人恢
L158n1652_p0316a11║宏濟宗緇素雲臻師臥病延壽堂幾瀕於
L158n1652_p0316a12║死書偈有八苦煎逼靈符護肘之句是秋
L158n1652_p0316a13║抵溫州叅魚潭語次潭密加印可為法通
L158n1652_p0316a14║古淵和尚首座古問興化打克賓意旨如
L158n1652_p0316a15║何師云嚴父出孝子古云且道他還廿去
L158n1652_p0316b01║也無師云知恩者少負恩者多古便打師
L158n1652_p0316b02║一喝解制擬往金粟至杭州聞百癡和尚
L158n1652_p0316b03║住黃岡太平寺道邁諸方特往見問罽賓
L158n1652_p0316b04║國王斬師子尊者因甚手臂自墮尚云自
L158n1652_p0316b05║作自受師云還有過也無尚云南泉斬猫
L158n1652_p0316b06║歸宗斬蛇喚作有過得麼師云今日親見
L158n1652_p0316b07║古人作用也便禮拜遂命掌書記一日呈
L158n1652_p0316b08║十牛頌會百和尚意退隱天台叅林野和
L158n1652_p0316b09║尚問答頗確命職維那因飯中咬着砂大
L158n1652_p0316b10║徹洞山雪峰淘米公案其膺頓釋作偈有
L158n1652_p0316b11║無端彈破牙猢猻沒尾巴之句呈方丈林
L158n1652_p0316b12║深肯之後百和尚住瓶窑長慶復往瞻依
L158n1652_p0316b13║百贈師偈云劍㦸鳴秋世欲康買舟先我
L158n1652_p0316b14║渡錢塘應知此去雲山杳豈料今來草樹
L158n1652_p0316b15║蒼倦策喜同撑破戶輪槌煩任震虛堂他
L158n1652_p0317a01║時熱面輕翻轉勿作克賓孝順郎丁亥冬
L158n1652_p0317a02║百和尚受金粟請留師住長慶戊子夏付
L158n1652_p0317a03║師拂子是歲辭歸徑山住靜己丑春臨安
L158n1652_p0317a04║邑侯劉公請住錦山觀音禪寺庚寅夏入
L158n1652_p0317a05║金粟祝百和尚再為首座百題自像讚有
L158n1652_p0317a06║一肩重擔足千鈞分付錦山聰長老之句
L158n1652_p0317a07║極付法衣源流葢自是師嗣百和尚出世
L158n1652_p0317a08║振臨濟宗矣辛卯餘杭都諫嚴公及諸紳
L158n1652_p0317a09║縉請主法喜寺壬辰杭城禮部陳公請主
L158n1652_p0317a10║廣福院未幾仍辭歸山二六時中豐儉隨
L158n1652_p0317a11║緣越三歲以門人化被四方闡揚道法故
L158n1652_p0317a12║憨翁和尚名重金門都人紳士削牘禮請
L158n1652_p0317a13║丙申渡江住都城南海會禪寺葢而師之
L158n1652_p0317a14║道法傳聞
L158n1652_p0317a15║帝庭矣先是丁酉秋師感異夢遲明
L158n1652_p0317b01║世祖皇帝駕幸南海子道出寺前止輦命近
L158n1652_p0317b02║侍延師出師云山僧踈野愚昧曷以仰瞻
L158n1652_p0317b03║天表近侍云
L158n1652_p0317b04║皇上為國為民深重佛法向和尚久矣師即
L158n1652_p0317b05║便衲出山門傍立
L158n1652_p0317b06║上出輦顧視久之頗有怡色命歸方丈暨回
L158n1652_p0317b07║輿即命近侍問師俗家址藉幾嵗出家年若
L158n1652_p0317b08║干歲何緣掛錫海會師具書委悉回
L158n1652_p0317b09║旨連遣官致問者三次日駕幸海會寺方丈
L158n1652_p0317b10║師立門左
L158n1652_p0317b11║上喜逾時而去十月初四日僧錄司傳旨延
L158n1652_p0317b12║師入萬善殿命內院大人看方丈安單別
L158n1652_p0317b13║山禪師偕僧官陪候次晨
L158n1652_p0317b14║駕至安慰至再至三夜漏五下近侍傳云
L158n1652_p0317b15║駕到不用和尚接送不行拜禮
L158n1652_p0318a01║上至方丈賜坐問佛法公案師應機酧對
L158n1652_p0318a02║上喜賜紫衣問答經旬文長載語錄中師知
L158n1652_p0318a03║上意欲留久住禁庭奏云臣僧媿領眾匡徒
L158n1652_p0318a04║海會衲子望臣久矣上鑒師願力真切遂
L158n1652_p0318a05║送回寺戊戌春結制期畢金佟固山等請
L158n1652_p0318a06║主延壽禪寺師即奏
L158n1652_p0318a07║聞前事戊戌春結制期畢金佟固山等請主
L158n1652_p0318a08║延壽禪寺秋九月
L158n1652_p0318a09║上幸海會問及監院洞玄跪奏其故
L158n1652_p0318a10║上回遣大人近侍之延壽問慰十八日
L158n1652_p0318a11║上親幸延壽方丈甚喜承
L158n1652_p0318a12║靣召請師入內萬善殿結制開堂
L158n1652_p0318a13║上乘馬屢顧師謝恩二十九日回海會十月
L158n1652_p0318a14║初一日僧錄司延入賜紫宣海會禪客百
L158n1652_p0318a15║人俱入結制旨問道法凡上堂小叅不輟
L158n1652_p0318b01║既而風扇大都王公大人三院內外向師
L158n1652_p0318b02║之切矣
L158n1652_p0318b03║上又問南方尊宿師單名奏起復有大覺弘
L158n1652_p0318b04║覺之封己亥春賜銀印勅書封明覺師號
L158n1652_p0318b05║勅有戒律精嚴䂓模淳樸跡超俗外恒持
L158n1652_p0318b06║不染之心理寄忘言了悟無生之旨引入
L158n1652_p0318b07║禁林召開覺路邁次第之禪者等語謂師
L158n1652_p0318b08║始創宗綱於禁林獨為三覺之首也師素
L158n1652_p0318b09║機用殺活縱奪始終一如復奚愧哉住內
L158n1652_p0318b10║萬善殿八越月四月十五日辭出六月
L158n1652_p0318b11║上幸海會問慰九月詔入勅愍忠寺結制庚
L158n1652_p0318b12║子春回海會屢䟽南旋未允秋七月又䟽
L158n1652_p0318b13║請八月奉
L158n1652_p0318b14║俞旨准行辛丑入閩祭掃畢邵武邑侯胡公
L158n1652_p0318b15║紳衿等請住安國禪寺制解如省成掃費
L158n1652_p0319a01║和尚塔過建寧府適地方官奉行查皇戒
L158n1652_p0319a02║牒以師勅印䟽聞
L158n1652_p0319a03║今上勅地方官還之回住安國六載修葺頺
L158n1652_p0319a04║廢一新丙午年十二月初八日戒期圓滿
L158n1652_p0319a05║知世緣有盡集大眾付遺囑散衣鉢十三
L158n1652_p0319a06║日午時索筆書偈云今年五十七捏碎娘
L158n1652_p0319a07║生鼻一生受用中無得亦無失昨夜兩個
L158n1652_p0319a08║泥牛閗入海直至如今無消息咦真消息
L158n1652_p0319a09║今朝西廊打倒東廊壁收拾傀儡歸去來
L158n1652_p0319a10║莫教特地成狼藉放筆右脇而逝葢自是
L158n1652_p0319a11║來去分明始末聲光葢天葢地誠哉如來
L158n1652_p0319a12║復世矣師世壽五十有七僧臘三十有九
L158n1652_p0319a13║嗣百癡和尚癡嗣費隱和尚隱嗣天童密
L158n1652_p0319a14║老人師天童之滴派也跡其生平叅大善
L158n1652_p0319a15║知識十餘人住大剎十數處語錄十六卷
L158n1652_p0319b01║付法弟子寂空海鯨等二十餘人舍利塔
L158n1652_p0319b02║瘞于樵川台山安國寺右予惟憨翁和尚
L158n1652_p0319b03║道眼精明鉗錘老辣且誠朴純謹大𩔗儒
L158n1652_p0319b04║者成己成物行履確實不屑屑取辨口頭
L158n1652_p0319b05║機鋒落世套活計俾天童一燈孤孤逈逈
L158n1652_p0319b06║下之化導羣迷同臻彼岸上之感通
L158n1652_p0319b07║聖君大轉法輪不墮人天小果聖諦不為冤
L158n1652_p0319b08║親平等以彼寵遇恩隆誠堪耀古騰今增
L158n1652_p0319b09║輝佛日豈偶然哉予前珥筆禁苑侍從
L158n1652_p0319b10║世祖章皇帝所以悉禪師梗概又采嗣法門
L158n1652_p0319b11║人吼林鯨公編輯事實總其行住大畧如
L158n1652_p0319b12║此是為銘銘曰。
L158n1652_p0319b13║聖王御世鳳瑞麟祥道洽德僃
L158n1652_p0319b14║虎驟龍驤者老古錐巍巍堂堂
L158n1652_p0319b15║閩寰降跡葢室紅光秉金剛劍
L158n1652_p0320a01║佩扣諸方志要成龍讖曰東洋
L158n1652_p0320a02║梅子既熟桂樹彌昌金粟擔子
L158n1652_p0320a03║一肩承當大江南北十坐道塲
L158n1652_p0320a04║正令全提如師子王高豎赤幟
L158n1652_p0320a05║萬指翊從恢宏祖道太白家風
L158n1652_p0320a06║漫天網布打鳳羅龍法燈徧照
L158n1652_p0320a07║名為世重禪學如雲鉅卿王公
L158n1652_p0320a08║鉗錘海甸導利帝鄉天子勸善
L158n1652_p0320a09║寶勅金章召開覺路大啟津梁
L158n1652_p0320a10║賜紫談禪三覺始彰奏准南旋
L158n1652_p0320a11║錫據樵陽為霖為雨廼梯廼航
L158n1652_p0320a12║風回帆轉界莫囊藏泥牛海閗
L158n1652_p0320a13║木馬火翔去留不吝得失無妨
L158n1652_p0320a14║天華散彩佛日輝煌奠安台山
L158n1652_p0320a15║入靣玲瓏行果圓成出世功終
L158n1652_p0320b01║破砂盆碎正法眼空一念萬年
L158n1652_p0320b02║奕葉永弘嗣熖聯輝光燭無窮
L158n1652_p0320b03║旹
L158n1652_p0320b04║康熙六年歲次丁未五月朔日
L158n1652_p0320b05║
L158n1652_p0320b06║
L158n1652_p0320b07║
L158n1652_p0320b08║
L158n1652_p0320b09║
L158n1652_p0320b10║
L158n1652_p0320b11║
L158n1652_p0320b12║
L158n1652_p0320b13║
L158n1652_p0320b14║
L158n1652_p0320b15║
L158n1652_p0321a01║明覺聰禪師語錄䟦
L158n1652_p0321a02║葢聞有王者興後然有名世者應有名世
L158n1652_p0321a03║者應則非常之政出焉
L158n1652_p0321a04║世祖章皇帝起自北徼提一旅而正天統是
L158n1652_p0321a05║非興王者歟明覺聰禪師一布衲耳褒封
L158n1652_p0321a06║號而贊助無為是非名世之應者歟故易
L158n1652_p0321a07║曰雲從龍風從虎聖人作而萬物覩是皆
L158n1652_p0321a08║關盛衰之嘉運協天人之化導葢千百載
L158n1652_p0321a09║而僅一遇之耳
L158n1652_p0321a10║世廟仁慈天縱
L158n1652_p0321a11║睿智生知識空宗大有益於政治故於萬機
L158n1652_p0321a12║之暇丁酉歲首
L158n1652_p0321a13║召見禪師於萬善殿奏對佛法大稱
L158n1652_p0321a14║宸衷賜紫伽𥠖回寺未幾
L158n1652_p0321a15║駕臨海會戊戌歲
L158n1652_p0321b01║駕又親幸延壽慰問迎住萬善殿其冬請示
L158n1652_p0321b02║禪䂓於內庭公陞獅子寶座弘轉最上法
L158n1652_p0321b03║輪而諸徒眾亦機鋒電捲棒喝交加
L158n1652_p0321b04║上親幸座隅諦聆法味見龍驤虎驟不勝鼓
L158n1652_p0321b05║掌稱善己亥春制解公即推薦諸方先達
L158n1652_p0321b06║蒙
L158n1652_p0321b07║賜明覺師號勅印仍歸海會
L158n1652_p0321b08║駕又臨顧如前是歲以
L158n1652_p0321b09║太皇太后叅究有省
L158n1652_p0321b10║上勅中使傳問實際理地公具答之回奏喜
L158n1652_p0321b11║甚
L158n1652_p0321b12║太后遣供四方新貢奇菓其秋山翁老人
L158n1652_p0321b13║召至京
L158n1652_p0321b14║上復宣入內勅愍忠結冬
L158n1652_p0321b15║駕又臨顧而中使馳問絡繹迨無虛日庚子
L158n1652_p0322a01║春以修笑祖塔事訖歸山之䟽凡三上不
L158n1652_p0322a02║允至秋始准安閒林下賜贐千金遣大人
L158n1652_p0322a03║護送公力辭不受然蒙
L158n1652_p0322a04║皇情惓惓猶不忍離命繪公像請留木楖栗
L158n1652_p0322a05║以供宮中為去後之思遂啟途嶺表嗟乎
L158n1652_p0322a06║人臣積勳勞數十載而至宰相或蒙
L158n1652_p0322a07║聖主遣使顧問遂榮奕累代名標青史照映
L158n1652_p0322a08║今昔而公屢蒙
L158n1652_p0322a09║朝廷不次之恩四移
L158n1652_p0322a10║聖駕於泉石慰問彌至一播祖意於
L158n1652_p0322a11║宸廷喜溢天顏手䟽報恩見僧中之藏古佛
L158n1652_p0322a12║轂推天童驚緇流之有鳳麟未盥潄而履
L158n1652_p0322a13║滿戶外一啟吻而澤被萬方然終抱樸素
L158n1652_p0322a14║曾不改山林之風度其言訥其行真其出
L158n1652_p0322a15║之也謙而不暴其持之也靜而不矜是以
L158n1652_p0322b01║一時侯王宰輔見之莫不加額而心折良
L158n1652_p0322b02║有以也然予嘗考歷代之賜號闡法者公
L158n1652_p0322b03║之去住蕭然小心敬畏大約與宋之大覺
L158n1652_p0322b04║懷璉同而以文華表見當世似或遜之如
L158n1652_p0322b05║以道眼機緣洞當人之性源實不相上下
L158n1652_p0322b06║仁宗宣懷璉而得明心佛旁探釋典以俾
L158n1652_p0322b07║補萬機四十餘年號為至治然承平之際
L158n1652_p0322b08║易以為力獨吾
L158n1652_p0322b09║世祖當龍騰虎變定鼎之初人事傍午而能
L158n1652_p0322b10║研玄世外振耀禪宗以明心之學陰翼皇
L158n1652_p0322b11║綱自非穎悟獨出於尋常萬萬者烏能為
L158n1652_p0322b12║哉
L158n1652_p0322b13║宸衷每憂滇黔之皇澤久阻庚子明年亦蹶
L158n1652_p0322b14║首歸仁又明年海氛消遁慶雲瑞星屢見
L158n1652_p0322b15║重譯輻至中外大穰文武恪忠四方砥平
L158n1652_p0323a01║自非非常政之劫驗者歟公歸安國七年
L158n1652_p0323a02║而終庚戌春其嗣吼林鯨公持禪師語要
L158n1652_p0323a03║一十六卷扺三山予得而讀之言言截鐵
L158n1652_p0323a04║向上全提流露胸襟足以愧當世之濫觴
L158n1652_p0323a05║筆墨者。
L158n1652_p0323a06║靖藩包佐領熊公今之龐老也又有護國
L158n1652_p0323a07║朗公向輔車以為善持稿引見熊遂急鳩
L158n1652_p0323a08║資以繡梓欲嘉惠後學可謂具眼矣禪師
L158n1652_p0323a09║諱性聰字憨璞賜號明覺閩之延順人也
L158n1652_p0323a10║嗣法金粟元元嗣法徑山容容嗣法天童
L158n1652_p0323a11║悟悟機用巖峭號臨濟中興容法眼離明
L158n1652_p0323a12║推宗門帝匠元咄嗟璠璵祖苑白眉三代
L158n1652_p0323a13║同時唱導諸方咸推尊之今吾憨公又能
L158n1652_p0323a14║大其家聲遭遇
L158n1652_p0323a15║世祖霈甘澤於巖廊扇宗風於宇內益見其
L158n1652_p0323b01║鉗鎚有自也夫益見其源流有自也夫。
L158n1652_p0323b02║康熙九年夾鍾月之吉雪峰愚叔行俊謹
L158n1652_p0323b03║䟦
L158n1652_p0323b04║
L158n1652_p0323b05║明覺聰禪師語錄卷第二十
L158n1652_p0323b06║音釋
L158n1652_p0323b07║懇（口狠切音墾至誠所求也）。踽（顆羽切音齲䟽行也）。籙（盧谷切音祿籍
L158n1652_p0323b08║也帝王興膺籙受圖順天行誅）。盥（古玩切音貫以盤水沃洗曰盥）。