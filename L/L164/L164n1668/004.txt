L164n1668_p0057b01║御錄宗鏡大綱卷四　　　　　　　兩四
L164n1668_p0057b02║問唯一心法云何教中廣立名字答如來名
L164n1668_p0057b03║號十方不同般若一法說種種名解脫亦爾
L164n1668_p0057b04║多諸名字故大般若經云如一切法名唯客
L164n1668_p0057b05║所攝於十方三世無所從來無所至去亦無
L164n1668_p0057b06║所住一切法中無名名中無一切法非合非
L164n1668_p0057b07║散但假施設所以者何以一切法與名俱自
L164n1668_p0057b08║性空大方等大集經云爾時佛告陀羅尼自
L164n1668_p0057b09║在王菩薩善男子第一義者謂無有諸法若
L164n1668_p0057b10║無諸法云何說空無名字法說為名字如是
L164n1668_p0057b11║名字亦無住處名下之法亦復如是是以法
L164n1668_p0057b12║從心生名因法立能生之心無處所生之法
L164n1668_p0057b13║亦然則心境皆空俱無處所論云心能為一
L164n1668_p0057b14║切法作名若無心則無一切名字當知世出
L164n1668_p0057b15║世名字皆從心起以心隨緣應物立號似金
L164n1668_p0058a01║作器隨器得名則一心不動執別號而萬法
L164n1668_p0058a02║成差真金匪移認異名而千器不等若知法
L164n1668_p0058a03║法全心作器器盡金成名相不能干是非焉
L164n1668_p0058a04║能惑又如圓器與方器名字不同若生金與
L164n1668_p0058a05║熟金言說有異推原究體萬法皆空但有意
L164n1668_p0058a06║言名義差別動即八識凝為一心得旨忘緣
L164n1668_p0058a07║觸途無寄如大涅槃經云佛言善男子如來
L164n1668_p0058a08║所有一切善行悉為調伏諸眾生故譬如醫
L164n1668_p0058a09║王所有醫方悉為療治一切病苦善男子如
L164n1668_p0058a10║來世尊為國土故為時節故為他語故為眾
L164n1668_p0058a11║生故為諸根故於一法中作二種說於一名
L164n1668_p0058a12║法說無量名於一義中說無量名於無量義
L164n1668_p0058a13║說無量名。華嚴經頌云如心諸佛爾如佛
L164n1668_p0058a14║眾生然心佛與眾生是三無差別只是一法
L164n1668_p0058a15║名別理同何者覺此無依無住絕待不思議
L164n1668_p0058b01║心不動時入十信之初號不動智佛不覺此
L164n1668_p0058b02║絕待真心不守自性隨緣差別時名法身流
L164n1668_p0058b03║轉五道號曰眾生但有迷悟之名不離一心
L164n1668_p0058b04║之體更有何法而作凡聖名字為差別乎如
L164n1668_p0058b05║文殊般若經云佛言佛法無上耶文殊答無
L164n1668_p0058b06║有一法如微塵許名為無上又經云如世尊
L164n1668_p0058b07║說此法時無有菩薩得是三昧諸陀羅尼門
L164n1668_p0058b08║亦復無彼諸佛所說語言句義乃至不說一
L164n1668_p0058b09║文字句無人聽聞無人得解無人成佛如此
L164n1668_p0058b10║等法是實言者於後末世五百歲時此經法
L164n1668_p0058b11║門弘閻浮提徧行流布熾然不滅是真實語
L164n1668_p0058b12║問既萬機冺跡獨朗真心者云何教中說此
L164n1668_p0058b13║是凡夫法此是聖人法答以一切法緣生無
L164n1668_p0058b14║性故不得凡夫法不得聖人法以無性緣生
L164n1668_p0058b15║故若真若俗不相混濫如云一切即一皆同
L164n1668_p0059a01║無性一即一切因果歷然雖即歷然不失無
L164n1668_p0059a02║性之理雖即無性不壞緣生之道然又雖但
L164n1668_p0059a03║了一心而於諸法一一了知分明無惑。輔
L164n1668_p0059a04║行記問云一心既具十法界因果但觀於心
L164n1668_p0059a05║何須觀具答一家觀門（即天台止觀）永異諸說該
L164n1668_p0059a06║攝一切十方三世若凡若聖一切因果者良
L164n1668_p0059a07║由觀具具即是假假即空中理性雖具若不
L164n1668_p0059a08║觀之但言觀心則不稱理小乘奚嘗不觀心
L164n1668_p0059a09║耶但迷一心具諸法耳問若不觀具為屬何
L164n1668_p0059a10║教答別教示道從初心來但云次第生於十
L164n1668_p0059a11║界斷亦次第故不觀具或稟通教即空但理
L164n1668_p0059a12║或稟三藏寂滅真空如此等人何須觀具何
L164n1668_p0059a13║者藏通但云心生六界觀有巧拙即離不同
L164n1668_p0059a14║是故此兩教不須觀具尚不識具况識空中
L164n1668_p0059a15║若不爾者何名發心畢竟二不別成正覺已
L164n1668_p0059b01║何能現於十界身土又復學者縱知內心具
L164n1668_p0059b02║三千法不知我徧彼三千彼彼三千互徧亦
L164n1668_p0059b03║爾苟順凡情生內外見應照理體本無四性
L164n1668_p0059b04║（自生性他生性共生性無因生性）心佛眾生三無差別能知
L164n1668_p0059b05║此者依稀識心華嚴論云以一心大智之印
L164n1668_p0059b06║印無始三世總在一時無邊諸法智印咸徧
L164n1668_p0059b07║以智等諸佛故以智等眾生心故以智等諸
L164n1668_p0059b08║法故以智無中邊表裏三世長短近遠故為
L164n1668_p0059b09║智過虛空量故如世虛空無所了知如無分
L164n1668_p0059b10║別智虛空一念而能分別過虛空等法門是
L164n1668_p0059b11║故經頌言一切虛空猶可量諸佛說法不可
L164n1668_p0059b12║說又頌云普光明智等虛空虛空但空智自
L164n1668_p0059b13║在所以無量義經云無量義者從一法生即
L164n1668_p0059b14║知一法能生無量義所謂一心一一法皆生
L164n1668_p0059b15║無量義者以心徧一切法一一法無非心故
L164n1668_p0060a01║以略代總故知略心能含萬法歷一切教若
L164n1668_p0060a02║境若智若人若法隨諸事釋一一向心為觀
L164n1668_p0060a03║觀慧彌成如海吞流似薪益火以不能深達
L164n1668_p0060a04║故為偏為小以不能諦觀故住有住空是以
L164n1668_p0060a05║聲聞覩斯大事自鄙無堪或號泣而聲振大
L164n1668_p0060a06║千或云同共一法中而不得此事若菩薩聞
L164n1668_p0060a07║茲妙旨懺悔前非或云從無量劫來為無我
L164n1668_p0060a08║之所漂流或言我等歸前盡是邪見人也如
L164n1668_p0060a09║上所失皆是不達自心廣大圓融能包能徧
L164n1668_p0060a10║故何以能包能徧以無相故如太虛無相不
L164n1668_p0060a11║拒諸相發揮能含十方淨穢國土所以昔人
L164n1668_p0060a12║云夫萬化非無宗而宗之者無相虛相非無
L164n1668_p0060a13║契而契之者無心內外並㝠緣智俱寂是故
L164n1668_p0060a14║若能如是體道千萬相應可謂正法中人真
L164n1668_p0060a15║佛弟子若違斯旨妄起有心悉墮邪修不入
L164n1668_p0060b01║宗鏡如古德謌云只為無心學無學亦復正
L164n1668_p0060b02║修於不修若人不知如此處不得稱名為比
L164n1668_p0060b03║丘是以若於宗鏡發真最省心力華嚴經云
L164n1668_p0060b04║以少方便疾得菩提古德云學雖不多可齊
L164n1668_p0060b05║上賢即斯意矣。問理唯一道事乃萬差云
L164n1668_p0060b06║何但了一心無邊佛事悉皆圓滿答出世之
L164n1668_p0060b07║道理由心成處世之門事由心造若以唯心
L164n1668_p0060b08║之事一法即一切法舒之無邊以唯心之理
L164n1668_p0060b09║一切法即一法卷之無跡因卷而說一此法
L164n1668_p0060b10║未曾一因舒而說多此法夫曾多非一非多
L164n1668_p0060b11║有而不有而多而一無而不無一多相依互
L164n1668_p0060b12║為本末。問心性本淨寂照無遺何假智光
L164n1668_p0060b13║而為鑒逵答心是正因雖然照了以客塵煩
L164n1668_p0060b14║惱所遮若無智慧了因而不能顯故知萬法
L164n1668_p0060b15║無修䇿修而至無修本性雖空亦由修空而
L164n1668_p0061a01║顯空今宗鏡所錄深有所以只為眾生無智
L164n1668_p0061a02║不修而墮愚闇不照心性枉䧟輪廻若不得
L164n1668_p0061a03║宗鏡之智光何由顯於心寶且眾生無漏智
L164n1668_p0061a04║性本自具足以客塵所蔽似鏡昏塵但能知
L164n1668_p0061a05║鏡本明塵即漸盡客塵盡處真性朗然。問
L164n1668_p0061a06║釋迦文佛開眾生心成佛知見達摩初祖直
L164n1668_p0061a07║指人心見性成佛若體此一心云何是成佛
L164n1668_p0061a08║之理答一心不動諸法無性以無性故悉皆
L164n1668_p0061a09║成佛華嚴經云佛子如來成正覺時於其身
L164n1668_p0061a10║中普見一切眾生成正覺乃至入涅槃皆同
L164n1668_p0061a11║一性所謂無性無何等性所謂無相性無盡
L164n1668_p0061a12║性無生性無滅性無我性無非我性無眾生
L164n1668_p0061a13║性無非眾生性無菩提性無法界性無虛空
L164n1668_p0061a14║性亦復無有成正覺性知一切法皆無性故
L164n1668_p0061a15║得一切智大悲相續救度眾生佛子譬如虛
L164n1668_p0061b01║空一切世界若成若壞常無增減何以故虛
L164n1668_p0061b02║空無生故諸佛菩提亦復如是若成正覺不
L164n1668_p0061b03║成正覺亦無增減何以故菩提無相無非相
L164n1668_p0061b04║無一無種種故佛子菩薩摩訶薩應如是知
L164n1668_p0061b05║成等正覺同於菩提一相無相。是知若不
L164n1668_p0061b06║自信心佛求他勝緣功業雖勤終非究竟如
L164n1668_p0061b07║華嚴如來出現品云佛子設有菩薩於無量
L164n1668_p0061b08║百千億那由他劫行六波羅密修習種種菩
L164n1668_p0061b09║提分法若未聞此如來不思議大威德法門
L164n1668_p0061b10║或時聞已不信不解不順不入不得名為真
L164n1668_p0061b11║實菩薩以不能生如來家故所以諸佛知一
L164n1668_p0061b12║切法皆無性故得成就一切智起同體悲相
L164n1668_p0061b13║續不斷盡未來際廣度有情以一心無性成
L164n1668_p0061b14║佛之理願一切眾生與我無異知眾生本來
L164n1668_p0061b15║一心不動常合天真以無性故不覺隨緣六
L164n1668_p0062a01║趣昇降枉受妄苦虛度輪廻所以能起大悲
L164n1668_p0062a02║相續度脫若無此無性之理則大化不成善
L164n1668_p0062a03║惡凡聖不可移易若能如是解悟則是入不
L164n1668_p0062a04║思議方便法門。誌公和尚生佛不二科云
L164n1668_p0062a05║眾生與佛不殊大智不異於愚何用外求珍
L164n1668_p0062a06║寶身內自有明珠正道邪道不二了知凡聖
L164n1668_p0062a07║同途迷悟本無差別涅槃生死一如究竟攀
L164n1668_p0062a08║緣空寂推求憶想清虛無有一法可得蕭然
L164n1668_p0062a09║直入無餘。真覺大師謌云雪山肥膩更無
L164n1668_p0062a10║雜純出醍醐我常納一性圓通一切性一法
L164n1668_p0062a11║徧含一切法一月普現一切水一切水月一
L164n1668_p0062a12║月攝諸佛法身入我性我性同共如來合一
L164n1668_p0062a13║地具足一切地非色非心非行業彈指圓成
L164n1668_p0062a14║八萬門剎那滅却阿鼻業一切數句非數句
L164n1668_p0062a15║與吾靈覺何交涉。又東林問云眾生為迷
L164n1668_p0062b01║諸佛為悟體雖是一約用有差若以眾生通
L164n1668_p0062b02║佛佛亦合迷若以佛通眾生眾生合悟答恒
L164n1668_p0062b03║以非眾生為眾生亦以非佛為佛不礙存而
L164n1668_p0062b04║恒奪不妨壞而常成隨緣且立眾生之名豈
L164n1668_p0062b05║有眾生可得約體權施法身之號寧有諸佛
L164n1668_p0062b06║可求莫不妄徹真原居一相而恒有真該妄
L164n1668_p0062b07║末入五道而常空情談則二界難通智說乃
L164n1668_p0062b08║一如易就然後雙非雙是即互壞互成見諸
L164n1668_p0062b09║佛於眾生身觀眾生於諸佛體故云六道之
L164n1668_p0062b10║道離善之惡離惡之善二乘之道離漏之無
L164n1668_p0062b11║漏菩薩之道離邊之中諸佛之道無離無至
L164n1668_p0062b12║何以故一切諸法即是佛道故所以先德云
L164n1668_p0062b13║夫大道唯心即心是佛只依一心而修即是
L164n1668_p0062b14║根本之智亦是無分別智即能分別無窮自
L164n1668_p0062b15║具一切智故不同起心徧計故知凡有心者
L164n1668_p0063a01║悉皆成佛以不信故決定為凡以明了故舊
L164n1668_p0063a02║來成佛。問六祖云善惡都莫思量自然得
L164n1668_p0063a03║入心體洞山和尚云學得佛邊事猶是錯用
L164n1668_p0063a04║心今何廣論成佛之旨答今宗鏡錄正論斯
L164n1668_p0063a05║義以心冥性佛理合真空豈於心外妄求隨
L164n1668_p0063a06║他勝境如華嚴記云若達真空尚不造善豈
L164n1668_p0063a07║况惡乎若邪說空謂豁達無物或言無礙不
L164n1668_p0063a08║妨造惡若真知空善順於理恐生動亂尚不
L164n1668_p0063a09║起心慕善惡背於理以順妄情豈當可造若
L164n1668_p0063a10║云無礙不礙造惡何不無礙不礙修善而斷
L164n1668_p0063a11║惡耶厭修善法尚恐有著心恣情造惡何不
L164n1668_p0063a12║懼著明知邪見惡眾生也乃至入理觀佛猶
L164n1668_p0063a13║恐起心更造惡思特違至理。問既博地凡
L164n1668_p0063a14║夫位齊諸佛者云何不具諸佛神通作用答
L164n1668_p0063a15║非是不具但眾生不知故華嚴宗云諸佛證
L164n1668_p0063b01║眾生之體用眾生之用是以諸佛將眾生心
L164n1668_p0063b02║中真如體相用三大之因為法報化三身之
L164n1668_p0063b03║果豈可更論具不具耶如今若實未薦者但
L164n1668_p0063b04║非生因之所生唯在了因之所了大涅槃經
L164n1668_p0063b05║云生因者如泥作瓶了因者如燈照物若智
L164n1668_p0063b06║燈纔照凡聖一如若意解觀之真俗似別然
L164n1668_p0063b07║世間多執事相迷於真理故法華經云取相
L164n1668_p0063b08║凡夫隨宜為說金剛經云但凡夫之人貪著
L164n1668_p0063b09║其事所以一切經論皆破眾生身心事相等
L164n1668_p0063b10║執如寶藏論云經云隨宜說法意趣難解雖
L164n1668_p0063b11║說種種之乘皆是權接方便助道法也然非
L164n1668_p0063b12║究竟解脫涅槃如有人於虛空中畫作種種
L164n1668_p0063b13║色相及種種音聲然彼虛空實無異相受人
L164n1668_p0063b14║變動故知諸佛化身及以說法亦復如是於
L164n1668_p0063b15║實際中都無一異夫神中有智智中有通通
L164n1668_p0064a01║有五種智有三種何為五種通一曰道通二
L164n1668_p0064a02║曰神通三曰依通四曰報通五曰妖通妖通
L164n1668_p0064a03║者狐貍老變木石精化附傍人神聰慧奇異
L164n1668_p0064a04║此謂妖通何為報通鬼神逆知諸天變化中
L164n1668_p0064a05║陰了生神龍隱變此謂報通何謂依通約法
L164n1668_p0064a06║而知緣身而用乘符徃來藥餌靈變此謂依
L164n1668_p0064a07║通何謂神通靜心照物宿命記持種種分別
L164n1668_p0064a08║皆隨定力此謂神通何謂道通無心應物緣
L164n1668_p0064a09║化萬有水月空華影像無主此謂道通何謂
L164n1668_p0064a10║三智一曰真智二曰內智三曰外智何謂外
L164n1668_p0064a11║智謂分別根門識了塵境博覽古今皆通俗
L164n1668_p0064a12║事此名外智何謂內智自覺無明割斷煩惱
L164n1668_p0064a13║心意寂靜滅無有餘此名內智何謂真智體
L164n1668_p0064a14║解無物本來寂靜通達無涯淨穢不二故名
L164n1668_p0064a15║真智真智道通不可名目餘所有者皆是邪
L164n1668_p0064b01║偽偽則不真邪則不正惑亂心生迷於本性
L164n1668_p0064b02║夫智有邪正通有真偽若非法眼精明難可
L164n1668_p0064b03║辯了是以俗間多信邪偽少信正真大教偃
L164n1668_p0064b04║行小乘現用故知妙理難顯也龐居士偈云
L164n1668_p0064b05║世人多重金我愛剎那靜金多亂人心靜見
L164n1668_p0064b06║真如性心通法亦通十八斷行蹤但自心無
L164n1668_p0064b07║礙何愁神不通如是解者方入宗鏡之中所
L164n1668_p0064b08║有施為皆入律行自然成辦一切佛事如淨
L164n1668_p0064b09║名私記云得入律行者如優波離章是名奉
L164n1668_p0064b10║律是名善解端坐不用經營辦供養具而常
L164n1668_p0064b11║作佛事心行中求。但悟一心無礙自在之
L164n1668_p0064b12║宗自然理事融通真俗交徹若執事而迷理
L164n1668_p0064b13║永劫沉淪或悟理而遺事此非圓證何者理
L164n1668_p0064b14║事不出自心性相寧乖一旨若入宗鏡頓悟
L164n1668_p0064b15║真心尚無非理非事之文豈有若理若事之
L164n1668_p0065a01║執但得本之後亦不廢圓修如有學人問本
L164n1668_p0065a02║淨和尚云師還修行也無對云我修行與汝
L164n1668_p0065a03║別汝先修而後悟我先悟而後修是以若先
L164n1668_p0065a04║修而後悟斯則有功之功功歸生滅若先悟
L164n1668_p0065a05║而後修此乃無功之功功不虛棄所以融大
L164n1668_p0065a06║師心銘云欲得心淨無心用功又若具智眼
L164n1668_p0065a07║之人豈得妄生叨濫况似明目之者終不墮
L164n1668_p0065a08║於溝坑若盲禪闇證之徒焉知六即（理即名字即觀
L164n1668_p0065a09║行即相似即分證即究竟即）狂慧徇文之等奚識一心如
L164n1668_p0065a10║今但先令圓信無疑自居觀行之位古人云
L164n1668_p0065a11║一生可辦豈虛言哉切不可迷性徇修執權
L164n1668_p0065a12║害實棄本逐末認妄遺真據世諦之名言執
L164n1668_p0065a13║無始之熏習將言定旨立解明宗一向合塵
L164n1668_p0065a14║背於本覺如昔人云妄情牽引何年了辜負
L164n1668_p0065a15║靈臺一點光又真覺大師謌云覺即了不施
L164n1668_p0065b01║功一切有為法不同住相布施生天福猶如
L164n1668_p0065b02║仰箭射虛空勢力盡箭還墜招得來生不如
L164n1668_p0065b03║意爭似無為實相門一超直入如來地但得
L164n1668_p0065b04║本莫愁末如淨瑠璃[企-止+古]寶月既能解此如意
L164n1668_p0065b05║珠自利利他終不竭且如世間有福之人於
L164n1668_p0065b06║伏藏內得摩尼珠法爾以種種磨治然後自
L164n1668_p0065b07║然雨寶况悟心得道之者亦復如是既入佛
L164n1668_p0065b08║位法爾萬行莊嚴悲智相續故知悟道如得
L164n1668_p0065b09║珠豈無磨治莊嚴等事問若不具神變將何
L164n1668_p0065b10║攝化答若純取事相神通有違真趣如輔行
L164n1668_p0065b11║記云修三昧者忽發神通須急棄之有漏之
L164n1668_p0065b12║法虛妄故也故止觀云能障般若何者種智
L164n1668_p0065b13║般若自具諸法能冺諸相未具已來但安於
L164n1668_p0065b14║理何須事通若專於通是則障理又不唯障
L164n1668_p0065b15║理反受其殃夫言真實神變者無非演一乘
L164n1668_p0066a01║門談無生理一言契道當生死而證涅槃目
L164n1668_p0066a02║擊明宗即塵勞而成正覺剎那而革凡為聖
L164n1668_p0066a03║須臾而變有歸空如此作用豈非神變耶如
L164n1668_p0066a04║維摩經云以神通慧化愚癡眾生若上上根
L164n1668_p0066a05║人只令觀身實相觀佛亦然。又古人云不
L164n1668_p0066a06║改舊時人只改舊時行履處設或改形換質
L164n1668_p0066a07║千變萬化皆是一心所為乃至神通作用出
L164n1668_p0066a08║沒自在易小令大展促為長豈離一心之內
L164n1668_p0066a09║故知萬事無有不由心者但證自心言下成
L164n1668_p0066a10║聖若不識道具相奚為故金剛經云若以三
L164n1668_p0066a11║十二相見如來者轉輪聖王即是如來又偈
L164n1668_p0066a12║云若以色見我以音聲求我是人行邪道不
L164n1668_p0066a13║能見如來古人云若不達此理縱然步步脚
L164n1668_p0066a14║踏蓮華亦同魔作龐居士偈云色聲求佛道
L164n1668_p0066a15║結果反成魔若決定取神通勝相作佛者不
L164n1668_p0066b01║唯幻士成聖乃至天魔外道妖狐精魅鬼神
L164n1668_p0066b02║龍蜃等皆悉成佛彼咸具業報五通盡能變
L164n1668_p0066b03║化故若不一一以實相勘之何辨真偽但先
L164n1668_p0066b04║悟宗鏡法眼圓明則何理而不通何事而不
L164n1668_p0066b05║徹一切佛事攝化之門自然成就如華嚴論
L164n1668_p0066b06║云經云入深禪定得佛神通者以心稱理原
L164n1668_p0066b07║無出入體無靜亂體無造作性任理自真不
L164n1668_p0066b08║生不滅理真智應性自徧周三世十方一時
L164n1668_p0066b09║普應對現色身隨智應而化羣品而無來徃
L164n1668_p0066b10║亦不變化名佛神通智無依止無形無色體
L164n1668_p0066b11║無來去性自徧周非三世攝而能普應三世
L164n1668_p0066b12║之法名曰神通是故經云智入三世而無來
L164n1668_p0066b13║徃為三世是眾生情所妄立非實有故為智
L164n1668_p0066b14║體無形無色不造不作而應羣品名之為神
L164n1668_p0066b15║圓滿十方無法不知無根不識名之為通。
L164n1668_p0067a01║問佛稱覺義覺何等法答無法之法是名真
L164n1668_p0067a02║法無覺之覺是名真覺則妙性無寄天真朗
L164n1668_p0067a03║然華嚴經頌云佛法不可覺了此名覺法諸
L164n1668_p0067a04║佛如是修一法不可得無字寶篋經云爾時
L164n1668_p0067a05║勝思惟菩薩白佛言何等一法是如來所證
L164n1668_p0067a06║覺知善男子無有一法如來所覺善男子於
L164n1668_p0067a07║法無覺是如來覺善男子一切法不生而如
L164n1668_p0067a08║來證覺一切法不滅而如來證覺是以若有
L164n1668_p0067a09║覺乃眾生無覺同木石俱非真性不契無緣
L164n1668_p0067a10║無覺之覺方齊大旨無覺故不同眾生覺故
L164n1668_p0067a11║不如木石則一覺一切覺無覺無不覺無覺
L164n1668_p0067a12║故慧解寂然無不覺故虛懷朗鑒又見心常
L164n1668_p0067a13║住稱之曰覺一成一切成一覺一切覺言窮
L164n1668_p0067a14║慮絕不壞假名故曰始成正覺問初發心時
L164n1668_p0067a15║便成正覺者云何復說後心菩提答十方諸
L164n1668_p0067b01║佛唯為一大事出現於世皆令眾生於自心
L164n1668_p0067b02║中開此知見若立種種差別是眾生知見若
L164n1668_p0067b03║融歸一道是二乘知見若一亦非一是菩薩
L164n1668_p0067b04║知見若佛知見者當一念心開之時如千日
L164n1668_p0067b05║並照不俟更言即是祖師西來即是諸佛普
L164n1668_p0067b06║現故云念念釋迦出世步步彌勒下生何處
L164n1668_p0067b07║於自心外別求祖佛則知眾生佛智本自具
L164n1668_p0067b08║足若欲起心別求即成徧計之性故六祖云
L164n1668_p0067b09║本性自有般若之智自用智慧觀照不假文
L164n1668_p0067b10║字若如是者何用更立文字今為未知者假
L164n1668_p0067b11║以文字指歸令見自性若發明時即是豁然
L164n1668_p0067b12║還得本心於本心中無法不了故云悟無念
L164n1668_p0067b13║法者萬法盡通悟無念法者見諸佛境界是
L164n1668_p0067b14║知若入無念法門成佛不出剎那之際若起
L164n1668_p0067b15║心求道徒勞神於塵劫之中。問即心成佛
L164n1668_p0068a01║者為即真心為即妄心答唯即真心悟心真
L164n1668_p0068a02║故成大覺義故稱為佛問若即真心有何勝
L164n1668_p0068a03║義若即妄心成何過咎答畢竟空門理無眹
L164n1668_p0068a04║迹分別之道事有開遮妄心者從能所生因
L164n1668_p0068a05║分別起發浮根之暫用成對境之妄知若離
L164n1668_p0068a06║前塵此心無體因境起照境滅照亡隨念生
L164n1668_p0068a07║塵念空塵謝若將此影事而為佛身既為虛
L164n1668_p0068a08║妄之因只成斷滅之果真心者湛然寂照非
L164n1668_p0068a09║從境生含虛任緣未嘗作意明明不昧了了
L164n1668_p0068a10║常知舒之無蹤卷之無迹如澄潭瑩野明鏡
L164n1668_p0068a11║懸空萬像森羅豁然虛鑒不出不入非有非
L164n1668_p0068a12║無斯則千聖冥歸萬靈交會信之者徹大道
L164n1668_p0068a13║之原底體之者成常住之法身祖佛同指此
L164n1668_p0068a14║心而成於佛亦名天真佛法身佛性佛如如
L164n1668_p0068a15║佛亦非離妄妄無體故亦非即真真非即故
L164n1668_p0068b01║真妄名盡即離情消妙圓覺心方能顯現又
L164n1668_p0068b02║以本具故方能開示故云如來正覺心與眾
L164n1668_p0068b03║生分別心契同無二為開示悟入之方便是
L164n1668_p0068b04║以若眾生心與諸佛心各異如何說開只為
L164n1668_p0068b05║契同方垂方便如藏中無寶徒勞掘鑿只為
L164n1668_p0068b06║有寶不廢人功但發信心終當見性故云我
L164n1668_p0068b07║為汝保任此事終不虛也所以云摩尼珠人
L164n1668_p0068b08║不識如來藏裏親收得六般神用空不空一
L164n1668_p0068b09║顆圓光色非色如是的指何用別求耶故心
L164n1668_p0068b10║丹訣云茫茫天下虛尋覓未肯迴頭自相識
L164n1668_p0068b11║信師行到無為鄉始覺從來枉施力。問若
L164n1668_p0068b12║即真心成佛妄覺墮凡則妄念違宗真心順
L164n1668_p0068b13║覺斯乃真妄有二體用分離如何會通圓融
L164n1668_p0068b14║一旨答真妄無性常契一原豈有二心而互
L164n1668_p0068b15║相即以性淨無染妄不可得如幻刀不能斫
L164n1668_p0069a01║石苦霧不能染空為不了一心之人所以說
L164n1668_p0069a02║即如台教問云無明即法性無復無明與誰
L164n1668_p0069a03║相即答如為不識冰人指水是冰指冰是水
L164n1668_p0069a04║但有名字寧復有二物相即耶是知時節有
L164n1668_p0069a05║異融結隨緣濕性常在未曾變動乃至即凡
L164n1668_p0069a06║即聖亦復如是凡聖但名一體無異故先德
L164n1668_p0069a07║釋華嚴經云一世界盡法界亦如是者知一
L164n1668_p0069a08║眼如一切眼如皆然舉譬如一人身有手足
L164n1668_p0069a09║一切人皆有手足是以不了此一心皆成二
L164n1668_p0069a10║見若凡夫執著此心造輪廻業二乘厭棄此
L164n1668_p0069a11║心求灰斷果又凡夫無眼將菩提智照成煩
L164n1668_p0069a12║惱火燒如大富盲兒坐寶藏中舉動𦊱礙為
L164n1668_p0069a13║寶所傷二乘將如來四德祕藏（常樂我淨）為無常
L164n1668_p0069a14║五陰（色受想行識）謂是賊虎龍蛇怕怖馳走縛脫
L164n1668_p0069a15║雖殊取捨俱失若諦了通達之者不起不滅
L164n1668_p0069b01║無得無生了此妄心念念無體從何起執念
L164n1668_p0069b02║念自離不須斷滅尚不得一何况二乎故知
L164n1668_p0069b03║諸法順如證圓成而情無理有羣情違旨執
L164n1668_p0069b04║徧計而情有理無順常在違一道而何曾失
L164n1668_p0069b05║體情不乖理千途而未暫分岐洞之而情理
L164n1668_p0069b06║絕名了之而順違無地是以法法盡合無言
L164n1668_p0069b07║之道念念皆歸無得之宗天真自然非干造
L164n1668_p0069b08║作如無言菩薩經云爾時舍利弗謂無言菩
L164n1668_p0069b09║薩曰汝族姓子不能語言云何欲問如來義
L164n1668_p0069b10║乎無言曰一切諸法悉無文字亦無言詞所
L164n1668_p0069b11║以者何一切眾生皆悉自然無諸言教及眾
L164n1668_p0069b12║想念所以若約事備陳則凡聖無差而差若
L164n1668_p0069b13║就理融即則生佛差而不差是以差與不差
L164n1668_p0069b14║俱不離真如之體如華嚴演義云無差之差
L164n1668_p0069b15║者是圓融上之行布也差之無差者是行布
L164n1668_p0070a01║上之圓融也如攬別成總非離別外而有此
L164n1668_p0070a02║總如是融攝無法不歸則三乘非三五性非
L164n1668_p0070a03║五（緣覺聲聞菩薩不定闡提）如是妙解方被宗鏡之光離
L164n1668_p0070a04║此見生悉乖不二之旨問若一切眾生即心
L164n1668_p0070a05║是佛者則諸佛何假三祇百劫方成答此論
L164n1668_p0070a06║自證法門非述化儀方便如華嚴論云此法
L164n1668_p0070a07║門者是該括始終一際圓滿無礙無成無壞
L164n1668_p0070a08║無出無沒常轉法輪若人了得此法門者佛
L164n1668_p0070a09║智自然智無師智之所現前為此法無出沒
L164n1668_p0070a10║故還以自然無出沒智而自能得之非情繫
L164n1668_p0070a11║思量之所能得也一切權教法門總在其中
L164n1668_p0070a12║一時而說為諸權教不出法界無三世故各
L164n1668_p0070a13║依自見無量差殊此一乘教是始成正覺時
L164n1668_p0070a14║說若依情是最初成佛時說若依智無始終
L164n1668_p0070a15║說故知成佛說法不離一念如華嚴經中毘
L164n1668_p0070b01║目僊人執善財手即時善財自見其身徃十
L164n1668_p0070b02║方十佛剎微塵數世界中到十佛剎微塵數
L164n1668_p0070b03║諸佛所見彼佛剎及其眾會諸佛相好種種
L164n1668_p0070b04║莊嚴乃至或經百千億不可說不可說佛剎
L164n1668_p0070b05║微塵數劫乃至時彼僊人放善財手善財童
L164n1668_p0070b06║子即自見身還在本處是知不動本位之地
L164n1668_p0070b07║而身徧十方未離一念之中而時經億劫本
L164n1668_p0070b08║位不動遠近之剎歷然一念靡移延促之時
L164n1668_p0070b09║宛爾不依宗鏡何以消文萬法冥歸終無別
L164n1668_p0070b10║旨問無性理同一時成佛云何三乘人等見
L164n1668_p0070b11║佛有其差別答隨心感現影像不同自業差
L164n1668_p0070b12║殊非佛有異故識論云境隨業識轉是故說
L164n1668_p0070b13║唯心又密跡經云一切天人見佛色量或如
L164n1668_p0070b14║黃金白銀諸雜寶等乃至或見丈六乃至百
L164n1668_p0070b15║億無量無邊徧虛空中是則名為如來身密
L164n1668_p0071a01║故知隨見不同跡分多種不唯見佛觀法亦
L164n1668_p0071a02║然隨智淺深法成高下如大涅槃經云十二
L164n1668_p0071a03║因緣下智觀故得聲聞菩提中智觀故得緣
L164n1668_p0071a04║覺菩提上智觀故得菩薩菩提上上智觀故
L164n1668_p0071a05║得佛菩提。又佛身無依應機普現謂色無
L164n1668_p0071a06║定色若金剛之合朱紫形無定形猶光影之
L164n1668_p0071a07║任修短相無定相似明鏡之對妍媸故隨樂
L164n1668_p0071a08║皆見乃至一身多身但由眾生分別心起故
L164n1668_p0071a09║無積無從其猶並安千器數步而千月不同
L164n1668_p0071a10║一道澄江萬里而一月孤暎又如三舟共觀
L164n1668_p0071a11║一舟停住二舟南北南者見月千里隨南北
L164n1668_p0071a12║者見月千里隨北停舟之者見月不移是為
L164n1668_p0071a13║此月不離中流而徃南北設百千共觀八方
L164n1668_p0071a14║各去則百千月各隨其去是以情隔即法身
L164n1668_p0071a15║成異心通而玄旨必均紜紜自他於佛何預
L164n1668_p0071b01║是以真身寥廓與法界合其體包羅無外與
L164n1668_p0071b02║萬化齊其用窮原莫二執迹多端一身多身
L164n1668_p0071b03║經論異說。如華嚴演義問云佛前唯一普
L164n1668_p0071b04║賢何以一一佛前各有多耶答含有二義一
L164n1668_p0071b05║緣起相由正約主伴兼明即入謂為主須一
L164n1668_p0071b06║為伴必多此一者是即多之一一切一也多
L164n1668_p0071b07║是全一之多一一切也二力用交徹一有一
L164n1668_p0071b08║切普賢之身不可思議略有三類一隨類身
L164n1668_p0071b09║隨人天等見不同故二漸勝身乘六牙象等
L164n1668_p0071b10║相莊嚴故三窮盡法界身帝網重重無有盡
L164n1668_p0071b11║故此第三身含前二身及無盡身又問如上
L164n1668_p0071b12║所說則無一處無有普賢今何不見釋有三
L164n1668_p0071b13║意一約機不見是盲者過二不見是見見虛
L164n1668_p0071b14║空身以虛空不可見若不見者真見虛空三
L164n1668_p0071b15║亦徧不見處故者明見則不徧何者以可見
L164n1668_p0072a01║不可見皆是普賢身要令可見為身則普賢
L164n1668_p0072a02║身不周萬有如智不可見豈非智身耶明知
L164n1668_p0072a03║由有不見之處方知徧耳此等三身何人能
L164n1668_p0072a04║見慧眼方見非肉眼所見如是慧眼無見無
L164n1668_p0072a05║不見矣。
L164n1668_p0072a06║御錄宗鏡大綱卷四
L164n1668_p0072a07║音釋
L164n1668_p0072a08║穢（威去聲）。陷（咸去聲沒也）。膩（乃計切）。貍（音離狐貍）。蜃（辰上聲）。
L164n1668_p0072a09║妍[媏-而+(一/虫)]（上音延下音鴟好醜也）。