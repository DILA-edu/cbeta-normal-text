L164n1668_p0117b01║御錄宗鏡大綱卷八　　　　　　　兩八
L164n1668_p0117b02║問從禪定而發慧因靜慮以證真何不令息
L164n1668_p0117b03║念澄神冥宗照體故云禪能洗根情之欲垢
L164n1668_p0117b04║摧結使之高山滅覺觀之猛風遮煩惱之毒
L164n1668_p0117b05║箭曷乃廣論總別說佛說心惑亂初機有違
L164n1668_p0117b06║正典答夫禪有四種一作異計忻上厭下而
L164n1668_p0117b07║修者是外道禪二信正因果亦以忻厭而修
L164n1668_p0117b08║者是凡夫禪三了生空理證偏真之道而修
L164n1668_p0117b09║者是小乘禪四達人法二空而修者是大乘
L164n1668_p0117b10║禪若背教而唯成闇證只為己眼不明守默
L164n1668_p0117b11║而但坐癡禪所以慧心弗朗徒興邪行空濫
L164n1668_p0117b12║真修入道之初教觀須具執觀門而棄教旨
L164n1668_p0117b13║終成上慢之愚徇他說而背自心實招數寶
L164n1668_p0117b14║之誚所以華嚴明成就無生之慧先賴多聞
L164n1668_p0117b15║佛藏說速入涅槃之門皆因聽法如佛藏經
L164n1668_p0118a01║頌云百千啞羊僧無慧修靜慮設經百千劫
L164n1668_p0118a02║無一得涅槃聰敏智慧人能聽法說法斂念
L164n1668_p0118a03║須臾頃必速至涅槃此頌是自利入道也又
L164n1668_p0118a04║經頌云假使頂戴塵沙劫身為牀座徧三千
L164n1668_p0118a05║若不傳法利眾生決定無能真報者斯頌乃
L164n1668_p0118a06║利他報恩也華嚴明菩薩證無生慧光皆因
L164n1668_p0118a07║善巧多聞又聞有助觀起信之功能圓自行
L164n1668_p0118a08║說有斷疑成佛之力可以化他故華嚴經頌
L164n1668_p0118a09║云譬如闇中寶無燈不可見佛法無人說雖
L164n1668_p0118a10║智不能了是以說圓頓教印眾生心開大施
L164n1668_p0118a11║之門成無邊之益若不以此示人雖有利他
L164n1668_p0118a12║而不盡善所益既尠用力尤多若直指自心
L164n1668_p0118a13║全提家寶如傾囊倒藏大施無遮徹果該因
L164n1668_p0118a14║究竟常樂所以輔行記云若以權法化人法
L164n1668_p0118a15║門雖開不名傾藏今於一心開利物門傾祕
L164n1668_p0118b01║密藏示真實珠心既不窮藏亦無量藏既無
L164n1668_p0118b02║量珠則無邊含一切法故名為藏理體無缺
L164n1668_p0118b03║譬之以珠是則開示眾生本有覺藏非餘外
L164n1668_p0118b04║來維摩經云法施會者無前無後一時供養
L164n1668_p0118b05║一切眾生是名法施之會。問生佛同體何
L164n1668_p0118b06║故苦樂有殊答諸佛悟達法性皆自然了心
L164n1668_p0118b07║原妄想不生不失正念我所心滅故不受生
L164n1668_p0118b08║死即究竟常寂滅以寂滅故萬樂自歸一切
L164n1668_p0118b09║眾生迷於真性不達本心種種妄想不得正
L164n1668_p0118b10║念故即憎愛以憎愛故心器破壞即受生死
L164n1668_p0118b11║故諸苦自現欲知法要守心第一若。人不
L164n1668_p0118b12║守真心得成佛者無有是處故云制心一處
L164n1668_p0118b13║無事不辦一切萬法不出自心入萬法門三
L164n1668_p0118b14║乘位體一切賢聖論其宗教莫非自心是本
L164n1668_p0118b15║文句疏云若尋教迹迹廣徒自疲勞若尋理
L164n1668_p0119a01║本本高高不可極日夜數他寶自無半錢分
L164n1668_p0119a02║但觀己心之高廣扣無窮之聖應機成致感
L164n1668_p0119a03║逮得己利故用觀心釋當知種種聲教若微
L164n1668_p0119a04║若著若權若實皆為佛道而作筌罤大經偈
L164n1668_p0119a05║云麤言及細語皆歸第一義此之謂也。如
L164n1668_p0119a06║大智度論云譬如治病苦藥鍼炙痛而得差
L164n1668_p0119a07║如有妙藥名穌陀扇陀病人眼見眾疾皆愈
L164n1668_p0119a08║除病雖同優劣法異聲聞菩薩教化度人亦
L164n1668_p0119a09║復如是苦行頭陀初中後夜勤心禪觀苦而
L164n1668_p0119a10║得道聲聞教也觀諸法相無縛無解心得清
L164n1668_p0119a11║淨菩薩教也是以了心實相悟在剎那積行
L164n1668_p0119a12║而成因賖果遠但有一毫之善悉隨喜迴向
L164n1668_p0119a13║實相之心乃至四威儀中觸途成觀念念契
L164n1668_p0119a14║旨步步入玄不令一塵而失真智如箭射地
L164n1668_p0119a15║無不中者故知信解實相心入宗鏡內舉念
L164n1668_p0119b01║皆是無往不真方順佛所知不謗三寶若得
L164n1668_p0119b02║實相智慧所廕一切萬行悉皆成就如大鵬
L164n1668_p0119b03║影覆其子令子增長如今學人但自直下內
L164n1668_p0119b04║了自心莫疑外境心若得了外境皆虛一法
L164n1668_p0119b05║纔通萬像盡歸心地一輪有阻千車悉滯修
L164n1668_p0119b06║途明明而只在自知念念而無非真實外麤
L164n1668_p0119b07║易鑒不慮他疑內密難窮唯應親證如龐居
L164n1668_p0119b08║士偈云中人樂寂靜下士好威儀菩薩心無
L164n1668_p0119b09║礙同凡凡不知佛是無相體何須有相持但
L164n1668_p0119b10║令心了事遮莫外人疑如人渴飲水冷暖自
L164n1668_p0119b11║心知。又若入此宗鏡諦了自心無處無方
L164n1668_p0119b12║一切清淨甚深大迴向經云佛言有三種迴
L164n1668_p0119b13║向何等為三謂過去空當來空現在空無有
L164n1668_p0119b14║迴向者亦無迴向法亦無迴向處菩薩摩訶
L164n1668_p0119b15║薩當作是迴向作是迴向時三處皆清淨以
L164n1668_p0120a01║此清淨功德與一切眾生共迴向阿耨多羅
L164n1668_p0120a02║三藐三菩提作是迴向者無有凡夫及凡夫
L164n1668_p0120a03║法乃至亦無有佛及向佛者何以故法性無
L164n1668_p0120a04║緣不生不滅無所住故。此宗鏡錄是大智
L164n1668_p0120a05║所行上根能受絕投巖癡狂之見捨草菴下
L164n1668_p0120a06║劣之心非限量之懷輒可希冀持螺何以酌
L164n1668_p0120a07║海折草焉能量天若遇大機又不可行於小
L164n1668_p0120a08║徑須依宗鏡直示本心如經云無以穢食置
L164n1668_p0120a09║於寶器無以大海內於牛跡是知於此生信
L164n1668_p0120a10║者甚為希有何者信果佛則易如十方諸佛
L164n1668_p0120a11║信因佛則難如現今眾生故起信鈔云信過
L164n1668_p0120a12║去釋迦當來彌勒等是佛則為易有今信眾
L164n1668_p0120a13║生心中真如是凡聖通依迷之則六趣無窮
L164n1668_p0120a14║悟之則三寶不斷此為希有故知萬法歸心
L164n1668_p0120a15║則道全矣。如庚桑子道全篇云吾能聽視
L164n1668_p0120b01║不用耳目非易耳目之用所告者過也公曰
L164n1668_p0120b02║孰如是寡人增異矣其道若何寡人早願聞
L164n1668_p0120b03║之庚桑子曰我體合於心心合於氣氣合於
L164n1668_p0120b04║神神合於無其有介然之有唯然之音雖遠
L164n1668_p0120b05║際八荒之表邇在眉睫之內來干我者吾必
L164n1668_p0120b06║盡知之迺不知為是我七竅手足之覺五藏
L164n1668_p0120b07║六腑心慮之所知其自知而已矣何璨注云
L164n1668_p0120b08║心形泯合神氣冥符洞然至心與無同體然
L164n1668_p0120b09║後心彌靜而志彌遠神愈默而照愈彰理極
L164n1668_p0120b10║而自通不思而玄覽非夫至神至聖其孰能
L164n1668_p0120b11║與於此哉斯乃靈真之要樞重玄之妙道者
L164n1668_p0120b12║也是以內外指歸須冥符心體則洞照無遺
L164n1668_p0120b13║矣遂能和光萬有體納十方夫言和者非有
L164n1668_p0120b14║能所二法相順名和如古德云凡聖各別不
L164n1668_p0120b15║得名和心體離念不得眾生相法界即我我
L164n1668_p0121a01║即法界名和首楞嚴經云觀世音菩薩白佛
L164n1668_p0121a02║言世尊我從聞思修入三摩地初於聞中入
L164n1668_p0121a03║流亡所所入既寂動靜二相了然不生如是
L164n1668_p0121a04║漸增聞所聞盡盡聞不住覺所覺空空覺極
L164n1668_p0121a05║圓空所空滅生滅既滅寂滅現前忽然超越
L164n1668_p0121a06║世出世間十方圓明獲二殊勝一者上合十
L164n1668_p0121a07║方諸佛本妙覺心與佛如來同一慈力二者
L164n1668_p0121a08║下合十方一切六道眾生與諸眾生同一悲
L164n1668_p0121a09║仰斯乃能所迹消真俗冥合非從事行因異
L164n1668_p0121a10║而同但了心無自他萬法自然一體既與萬
L164n1668_p0121a11║法體和則不共物諍如華手經云佛告舍利
L164n1668_p0121a12║弗是故菩薩發菩提心應當觀察是心空相
L164n1668_p0121a13║舍利弗何等是心云何空相舍利弗心名意
L164n1668_p0121a14║識即是識陰意入意界心空相者心無心相
L164n1668_p0121a15║亦無作者何以故若有作者則有彼作而此
L164n1668_p0121b01║人受若心自作則自作自受舍利弗是心相
L164n1668_p0121b02║空無有作者無使作者若無作者則無作相
L164n1668_p0121b03║右人戲論是心相者則與無礙空無相諍若
L164n1668_p0121b04║與無礙空無相諍是人則與如來共諍若與
L164n1668_p0121b05║如來共諍當知是人則墜深坑是知若入宗
L164n1668_p0121b06║鏡海中已攝餘一切法門登法性山悉見諸
L164n1668_p0121b07║無邊境界如大涅槃經云譬如有人在大海
L164n1668_p0121b08║浴當知是人已用諸河泉池之水菩薩摩訶
L164n1668_p0121b09║薩亦復如是修習如是金剛三昧當知已為
L164n1668_p0121b10║修習其餘一切三昧。問諸佛境界唯趣不
L164n1668_p0121b11║思議一心解脫之門何謂不思議解脫答以
L164n1668_p0121b12║一切法非有而有有而非有非定量之所知
L164n1668_p0121b13║故稱不思議既以非有而有即不住於無有
L164n1668_p0121b14║而非有即不住於有有無不住即於諸法悉
L164n1668_p0121b15║皆解脫以一切法不出有無故是知一心解
L164n1668_p0122a01║脫之中無有文字則無生死無煩惱無陰界
L164n1668_p0122a02║無眾生無憂喜無苦樂無繫縛無往來無是
L164n1668_p0122a03║無非無得無失乃至無菩提無涅槃無真如
L164n1668_p0122a04║無解脫以要言之一切世出世間諸法悉皆
L164n1668_p0122a05║無有如首楞嚴經云知見立知即無明本知
L164n1668_p0122a06║見無見斯即涅槃無漏真淨云何是中更容
L164n1668_p0122a07║他物。所以大涅槃經中佛說一百句解脫
L164n1668_p0122a08║句句皆云真解脫者即是如來夫如來者即
L164n1668_p0122a09║一心真如自性中來故云如來。如經云當
L164n1668_p0122a10║知解脫即是如來如來之性即是解脫解脫
L164n1668_p0122a11║如來無二無別是以如來之性即眾生性眾
L164n1668_p0122a12║生之性即一切法性一切法性即是心性以
L164n1668_p0122a13║心性徧一切處故則一切處悉是不思議解
L164n1668_p0122a14║脫以不見自性故則隨處貪著著即被縛若
L164n1668_p0122a15║了斯宗縛脫俱寂所以云離即著著即離幻
L164n1668_p0122b01║化門中生實義亦無離亦無著何處更求無
L164n1668_p0122b02║病藥。是知心解則一切解與真性而相應
L164n1668_p0122b03║心縛則一切縛與塵勞而共處出要之道於
L164n1668_p0122b04║此絕言方便之門更無過上此不思議真性
L164n1668_p0122b05║解脫法門一入全真真外無法意消能所情
L164n1668_p0122b06║斷是非此非誦文法師凑其智海闇證禪伯
L164n1668_p0122b07║了此慧燈唯除真見性人一乘道種方能悟
L164n1668_p0122b08║入頓了無疑此圓頓教門唯一無分別法耳
L164n1668_p0122b09║無有際畔不涉一多以即邊而中故無法可
L164n1668_p0122b10║比以即妄而真故無法可待豈更佛法待於
L164n1668_p0122b11║佛法唯一絕待如來法界故出法界外無復
L164n1668_p0122b12║有法無所可待亦無所絕唯證相應不在言
L164n1668_p0122b13║說。問眾生法身與佛平等云何不起報化
L164n1668_p0122b14║之用耶答雖本平等隱顯有殊隱名如來藏
L164n1668_p0122b15║顯名法身起信疏云但眾生迷自真理起於
L164n1668_p0123a01║妄念是時真如但現染相不顯其用如水為
L164n1668_p0123a02║風所擊但起波瀾而不能現像。又鈔釋應
L164n1668_p0123a03║化不起者但以妄染覆之非謂本覺無此應
L164n1668_p0123a04║用亦非固心抑令不起斯則過在於妄迷而
L164n1668_p0123a05║不知何關於覺以本覺常具常熏故如修竹
L164n1668_p0123a06║有龍鳳之音塵鏡有照膽之用是知靈臺絕
L164n1668_p0123a07║妙眾生莫知若暫返照迴光無有不得之者
L164n1668_p0123a08║如地中求水鑛裏求金唯慮不肯承當沉埋
L164n1668_p0123a09║心寶宗鏡委細意囑於斯普勸後賢直須知
L164n1668_p0123a10║有。問華嚴經是圓滿教所明一法纔起皆
L164n1668_p0123a11║有眷屬隨生今此何故唯論絕待答所言眷
L164n1668_p0123a12║屬者皆是理內眷屬佛如眾生如一如無二
L164n1668_p0123a13║如必無心外法而為主伴如淨名疏問華嚴
L164n1668_p0123a14║頓教大乘可得約行明諸法門此方等經及
L164n1668_p0123a15║小乘教何得亦約觀行明義答此經既云諸
L164n1668_p0123b01║佛解脫當於眾生心行中求若不約觀行豈
L164n1668_p0123b02║稱斯文。故知了義教不了義教皆是了義
L164n1668_p0123b03║以唯一心故所以云圓機對教無教不圓理
L164n1668_p0123b04║心涉事無事非理又云根羸則法劣器廣則
L164n1668_p0123b05║道圓故問此宗玄奧性自天真非生因之所
L164n1668_p0123b06║生唯了因之所了云何廣述諸有差別行門
L164n1668_p0123b07║答夫妙達殊倫則法法齊旨巧通異道乃物
L164n1668_p0123b08║物咸如夫言了因者乃是於真心中性德顯
L164n1668_p0123b09║了故名了因生因者亦是信心中能生六度
L164n1668_p0123b10║萬行故名生因生了俱心理行非外若不了
L164n1668_p0123b11║此取捨萬端纔入斯宗自無高下夫三界之
L164n1668_p0123b12║有是菩提之用本末相徧空有融通豈同豁
L164n1668_p0123b13║爾之無塊然之有如大智度論云空有二種
L164n1668_p0123b14║一者善空熾然修一切行而了性空二者惡
L164n1668_p0123b15║空恣行惡法而欲撥令空今論不可得空此
L164n1668_p0124a01║空不離諸法諸法不離此空當知一切法趣
L164n1668_p0124a02║空如瓶處空十方界空不異瓶空故十方空
L164n1668_p0124a03║皆趣瓶空華嚴論云若也但修空無相法身
L164n1668_p0124a04║即於智不能起用若但一向生想不見無相
L164n1668_p0124a05║法身即純是有為又云如是大悲如是智慧
L164n1668_p0124a06║如是萬行皆為長養初發心住初生佛家之
L164n1668_p0124a07║智慧大悲令慣習自在故時亦不改法亦不
L164n1668_p0124a08║異智亦不遷猶如竹葦依舊而成初生與終
L164n1668_p0124a09║無有麤細亦如小兒初生而後長為大無異
L164n1668_p0124a10║大也是知差別行門皆入畢竟空中若欲見
L164n1668_p0124a11║道修行無出身心之內。華嚴經頌云身為
L164n1668_p0124a12║正法藏心為無礙燈照了諸法空名曰度眾
L164n1668_p0124a13║生故知身為法聚無一法出我身田心為慧
L164n1668_p0124a14║光無一智離我心海若迷之者則身為苦聚
L164n1668_p0124a15║病原心作無明怨賊先須察所治過患之迹
L164n1668_p0124b01║方立能治功德之門則一切眾生所造過患
L164n1668_p0124b02║莫越身心若欲對治唯戒與慧若修身戒則
L164n1668_p0124b03║戒急而妙行成若修心慧則乘急而真性顯
L164n1668_p0124b04║故得乘戒兼急理行俱圓正助相資方入宗
L164n1668_p0124b05║鏡內外朗鑒一道清虛。問道無可修法無
L164n1668_p0124b06║可問纔悟大旨萬事俱休故云言語道斷心
L164n1668_p0124b07║行處滅又法華經云三藏學者尚不許親近
L164n1668_p0124b08║今示身戒心慧既違大乘之經教何成後學
L164n1668_p0124b09║之信門答經中所斥三藏學者即是小乘戒
L164n1668_p0124b10║定慧戒則但持身口斷四住（見一切住地欲愛住地色愛住
L164n1668_p0124b11║地無色愛住地）枝葉之病苗定則形同枯木絕現外
L164n1668_p0124b12║威儀之妙用慧則唯證偏空失中道不空之
L164n1668_p0124b13║圓理故稱貧所樂法墮下劣之乘為淨名所
L164n1668_p0124b14║訶是愚人之法今此圓宗定慧尚不同大乘
L164n1668_p0124b15║初教無相之空及大乘別教偏圓之理豈與
L164n1668_p0125a01║三藏灰斷定慧之所論乎此宗鏡錄戒定慧
L164n1668_p0125a02║乃至一事一行一一皆入法界具無邊德是
L164n1668_p0125a03║無盡宗趣性起法門無礙圓通實不思議。
L164n1668_p0125a04║如觀和尚云凡聖交徹即凡心而見佛心理
L164n1668_p0125a05║事雙修依本智而求佛智是以八地已能離
L164n1668_p0125a06║念佛勸方令起於事行故經頌云法性真常
L164n1668_p0125a07║離心念二乘於此亦能得不以此故為世尊
L164n1668_p0125a08║但以甚深無礙智此勸皆是事行故是知果
L164n1668_p0125a09║佛須性相具足因行必須事理雙修依本智
L164n1668_p0125a10║如得金修理行如去礦修事行如造作求佛
L164n1668_p0125a11║智如成器也又華嚴演義云若執禪者則依
L164n1668_p0125a12║本智性無作無修鏡本自明不拂不瑩若執
L164n1668_p0125a13║法者須起事行求依他勝緣以成己德並為
L164n1668_p0125a14║偏執故辯雙行依本智者約理無漏智性本
L164n1668_p0125a15║具足故而求佛智者約事無所求中吾故求
L164n1668_p0125b01║之心鏡本淨久翳塵勞恒沙性德並埋塵沙
L164n1668_p0125b02║煩惱是故須以隨順法性無慳貪等修檀等
L164n1668_p0125b03║六波羅密以諸佛已證我未證故又理不礙
L164n1668_p0125b04║事不妨求故事不礙理求無求故若此之修
L164n1668_p0125b05║修即無修為真修矣大智度論云法忍者於
L164n1668_p0125b06║內六情不著於外六塵不受能於此二不作
L164n1668_p0125b07║分別何以故內相如外外相如內二相俱不
L164n1668_p0125b08║可得故一相故因緣合故其實空故一切法
L164n1668_p0125b09║相常清淨故何謂一切法相常清淨以同遵
L164n1668_p0125b10║一道故所以華嚴疏云一道甚深者亦名一
L164n1668_p0125b11║乘佛佛皆同一真道故佛佛所乘同觀心性
L164n1668_p0125b12║萬行齊修自始至終更無異徑故為一道問
L164n1668_p0125b13║真心常住徧一切處者即萬法皆真云何而
L164n1668_p0125b14║有四時生滅答了真心不動故則萬法不遷
L164n1668_p0125b15║即常住義若見萬法遷謝皆是妄心以一切
L164n1668_p0126a01║境界唯心妄動心若不起外境本空以從識
L164n1668_p0126a02║變故若離心識則尚無一法常住豈况有萬
L164n1668_p0126a03║法遷移問如今現見物像榮枯時景代謝如
L164n1668_p0126a04║何微細披剝明見不遷之旨答但當見性自
L164n1668_p0126a05║斷狐疑故金剛三昧經云因緣所生義是義
L164n1668_p0126a06║滅非生滅諸生滅義是義生非滅是以起恒
L164n1668_p0126a07║不起不起恒起如此通達不落斷常可正解
L164n1668_p0126a08║一心不遷之義矣如先德云夫物性無差悟
L164n1668_p0126a09║即真理真即不變物自湛然常情所封於不
L164n1668_p0126a10║動中妄以為動道體淵默語路玄微日用而
L164n1668_p0126a11║不知者物不遷也事像可觀稱之為物物體
L164n1668_p0126a12║各住故號不遷不遷故隨流湛然清淨為物
L164n1668_p0126a13║故與四像而為所依故知無生不生無形不
L164n1668_p0126a14║形處性相而守一者其唯不遷論焉所以不
L164n1668_p0126a15║遷論云是以如來因羣情之所滯即方言以
L164n1668_p0126b01║辯惑乘莫二之真心吐不一之殊教乖而不
L164n1668_p0126b02║可異者其唯聖言乎故談真有不遷之稱導
L164n1668_p0126b03║俗有流動之說雖復千途異唱會歸同致矣
L164n1668_p0126b04║而徵文者聞不遷則謂昔物不至今聆流動
L164n1668_p0126b05║者而謂今物可至昔既曰古今而欲遷之者
L164n1668_p0126b06║何耶是以言往不必往古今常存以其不動
L164n1668_p0126b07║稱去不必去謂不從今至古以其不來不來
L164n1668_p0126b08║故不馳騁於古今不動故各性住於一世然
L164n1668_p0126b09║則羣籍殊文百家異說者苟得其會豈文言
L164n1668_p0126b10║能惑之哉是以人之所謂住我則言其去人
L164n1668_p0126b11║之所謂去我則言其住然則去住雖殊其致
L164n1668_p0126b12║一也故經云正言似反誰當信者斯言有由
L164n1668_p0126b13║矣何者人則求古於今謂其不住吾則求今
L164n1668_p0126b14║於古知其不去今若至古古應有今古若至
L164n1668_p0126b15║今今應有古今而無古以知不來古而無今
L164n1668_p0127a01║以知不去若古不至今今亦不至古事各性
L164n1668_p0127a02║住有何物而可去來然則四像風馳旋機電
L164n1668_p0127a03║卷得意毫微雖速而不轉也是以如來功流
L164n1668_p0127a04║萬世而常存道通百劫而彌固成山假就於
L164n1668_p0127a05║始簣修途託至於初步者果以功業不可朽
L164n1668_p0127a06║故也功業不可朽故雖在昔而不化不化故
L164n1668_p0127a07║不遷不遷故則湛然矣故經云三災彌淪而
L164n1668_p0127a08║行業湛然信其言也何者夫果不俱因因因
L164n1668_p0127a09║而果因因而果因昔不滅果不俱因因不來
L164n1668_p0127a10║今不滅不來則不遷之致明矣復何惑於去
L164n1668_p0127a11║留躊躇於動靜之間哉。問萬法唯識諸佛
L164n1668_p0127a12║單住真如名無垢識者為復決定有心決定
L164n1668_p0127a13║無心答據體則言亡四句意絕百非約用則
L164n1668_p0127a14║唯智能明非情所及如華嚴經云佛子如來
L164n1668_p0127a15║心意識俱不可得但應以智無量故知如來
L164n1668_p0127b01║心古釋云如來心意識俱不可得者約體遮
L164n1668_p0127b02║詮也但應以智無量故知如來心者寄用表
L164n1668_p0127b03║詮也一師云識等有二一染二淨佛地無有
L164n1668_p0127b04║漏染心及心所而有淨分心及心所果位之
L164n1668_p0127b05║中智彊識劣故於心王上以顯無染約彼智
L164n1668_p0127b06║所以明無量若必無王所智依何立經云如
L164n1668_p0127b07║來無垢識是淨無漏界解脫一切障圓鏡智
L164n1668_p0127b08║相應則有心王明矣一師云以無積集思量
L164n1668_p0127b09║等義故說心等叵得就無分別智以顯無量
L164n1668_p0127b10║非無心體上之三解俱明心意識有又云佛
L164n1668_p0127b11║果實無心意意識及餘心法云不可得唯有
L164n1668_p0127b12║大智故言智無量故知如來心經云唯如如
L164n1668_p0127b13║及如如智獨存佛地論中五法（五法者清淨法界兼四智）
L164n1668_p0127b14║攝大覺性唯一真法界及四智（大圓鏡智平等性智妙觀
L164n1668_p0127b15║察智成所作智）菩提不言更有餘法此二說約無若
L164n1668_p0128a01║依前有未免增益亦不能通不可得言若依
L164n1668_p0128a02║後無未免損減亦不能通知佛心言既云知
L164n1668_p0128a03║如來心不可言無心可知明非無心矣又心
L164n1668_p0128a04║既是無智何獨立亦違涅槃滅無常識獲常
L164n1668_p0128a05║識義若有無二義雙取未免相違若互泯雙
L164n1668_p0128a06║非寧逃戲論若後宗言唯如智者以心即同
L164n1668_p0128a07║真性故曰唯如照用不失故云如智豈離心
L164n1668_p0128a08║外而別有如是則唯如不乖於有前宗以純
L164n1668_p0128a09║如之體故有淨心心既是如有之何失是知
L164n1668_p0128a10║即真之有與即有之真二義相成有無無礙
L164n1668_p0128a11║正消經意者言不可得者以心義深玄言不
L164n1668_p0128a12║及故寄遮顯深言但以智知如來心者託心
L164n1668_p0128a13║所寄表顯深云何深玄欲言其有同如絕相
L164n1668_p0128a14║欲言其無幽靈不竭欲謂之情無殊色性欲
L164n1668_p0128a15║謂無情無幽不徹是知佛心即有即無即王
L164n1668_p0128b01║即數心中非有意亦非不有意意中非有心
L164n1668_p0128b02║亦非不有心數非依於王亦非不依王一一
L164n1668_p0128b03║皆爾圓融無礙清涼記釋云言佛無心有智
L164n1668_p0128b04║成相違過心王最勝尚說為無智無所依豈
L164n1668_p0128b05║當獨立如無君主何有臣下今先別會二宗
L164n1668_p0128b06║後通合二宗先會法性宗意云心即是如智
L164n1668_p0128b07║即如智離心無如則知有如已有心矣况即
L164n1668_p0128b08║體之用稱如智即用之體即是真如如一明
L164n1668_p0128b09║珠珠體即如明即如智豈得存如亡於心矣
L164n1668_p0128b10║次會法相宗意云即如之有有豈乖如如鏡
L164n1668_p0128b11║即虛則有心無失是知即真之有即有之真
L164n1668_p0128b12║通會二宗即真之有是法相宗即有之真是
L164n1668_p0128b13║法性宗兩不相離方成無礙真佛心矣又心
L164n1668_p0128b14║中非有意亦復非無意者非有是不即義二
L164n1668_p0128b15║相別故亦非不有是不離義無二體故又非
L164n1668_p0129a01║有者以無二體互攝盡故亦非不有者二相
L164n1668_p0129a02║不壞力用交徹故。問境識俱遣眾生界空
L164n1668_p0129a03║諸佛究竟成得何法答一切異生因識對境
L164n1668_p0129a04║於生死中妄生執著起常等四倒二乘之人
L164n1668_p0129a05║於涅槃中妄求解脫起無常等四倒諸佛如
L164n1668_p0129a06║來因境識俱空能離八倒成得真常樂我淨
L164n1668_p0129a07║四波羅密寶性論云依二種法如來法身有
L164n1668_p0129a08║淨波羅密一者本來自性清淨以同相故二
L164n1668_p0129a09║者離垢清淨以勝相故有二種法如來法身
L164n1668_p0129a10║有我波羅密一者遠離諸外道邊以離虛妄
L164n1668_p0129a11║我戲論故二者遠離諸聲聞邊以離無我戲
L164n1668_p0129a12║論故有二種法如來法身有樂波羅密一者
L164n1668_p0129a13║遠離一切苦二者遠離一切煩惱習氣有二
L164n1668_p0129a14║種法如來法身有常波羅密一者不滅一切
L164n1668_p0129a15║諸有為行以離斷見邊故二者不取無為涅
L164n1668_p0129b01║槃以離常見邊故勝鬘經云世尊見諸行無
L164n1668_p0129b02║常是斷見非正見見涅槃常是常見非正見
L164n1668_p0129b03║妄想見故作如是見所以如來唯證四德涅
L164n1668_p0129b04║槃祕密之藏問既經云見諸行無常是斷見
L164n1668_p0129b05║非正見見涅槃常是常見非正見者云何教
L164n1668_p0129b06║中或說無我又說於我豈不相違耶答夫說
L164n1668_p0129b07║常與無常我與無我但形言跡皆是方便所
L164n1668_p0129b08║以肇論云菩薩於計常之中演非常之教以
L164n1668_p0129b09║佛初出世便欲說圓常之妙門真我之佛性
L164n1668_p0129b10║為一切外道皆妄執神我徧十方界起於常
L164n1668_p0129b11║見若說真常樂我淨恐濫邪解且一時拂下
L164n1668_p0129b12║情塵故云無常無樂無我無淨又二乘及權
L164n1668_p0129b13║假菩薩不知諸佛祕旨執方便門怱怱取證
L164n1668_p0129b14║皆住無我之理以為究竟世尊又愍不達遂
L164n1668_p0129b15║乃具說常樂我淨若有於此究竟之說明見
L164n1668_p0130a01║真我佛性人木蟲塵分明無惑尚不住於中
L164n1668_p0130a02║道豈更見有常無常我無我二見之所亂乎
L164n1668_p0130a03║或若雖聞常樂我淨之名只作常樂我淨之
L164n1668_p0130a04║解隨語生見昧自真心則我無我之藥成我
L164n1668_p0130a05║無我之病故知真我難辨非證不明。夫欲
L164n1668_p0130a06║正修行者不歸宗鏡皆墮邪修以萬緣所起
L164n1668_p0130a07║起自真如故清涼鈔云因該果海果徹因原
L164n1668_p0130a08║以極果由於始信信依本智而起今不離本
L164n1668_p0130a09║智故斯則以因成果攝果酬因然因有二種
L164n1668_p0130a10║一約本有恒沙性德信解行願等無不具故
L164n1668_p0130a11║二約修起謂依本信德而起信心依本解德
L164n1668_p0130a12║而起解心如起信論云以知法性無慳貪故
L164n1668_p0130a13║隨順修行檀波羅密等故一一修起皆帶本
L164n1668_p0130a14║有俱來至果無間道中一時頓圓解脫道中
L164n1668_p0130a15║因果交徹名為得果果亦有二一者本有菩
L164n1668_p0130b01║提涅槃一切佛性本覺具故二者修起令證
L164n1668_p0130b02║菩提始覺悟故始覺同本無復始本之異名
L164n1668_p0130b03║究竟覺則二果無礙然二因本從本覺體上
L164n1668_p0130b04║起來則二因與本果無礙始覺既同本覺則
L164n1668_p0130b05║極果全同於二因則二因與二果交徹故因
L164n1668_p0130b06║該果海果徹因原又初發心時便成正覺因
L164n1668_p0130b07║該果也雖得佛道不捨菩薩行果徹因也。
L164n1668_p0130b08║
L164n1668_p0130b09║
L164n1668_p0130b10║御錄宗鏡大綱卷八
L164n1668_p0130b11║音釋
L164n1668_p0130b12║尠（先上聲少也）。鍼（諸深切）。睫（音接目旁毛也）。鑛（古猛切）。躊踷
L164n1668_p0130b13║（上音儔下音除猶豫也）。