L164n1668_p0181b01║御錄宗鏡大綱卷十二　　　　　　疏二
L164n1668_p0181b02║問八識中各具幾分別答第六識具廣畧十
L164n1668_p0181b03║種分別前五識唯自性任運二種分別五識
L164n1668_p0181b04║於自境界任運轉故第七識具計度染汙有
L164n1668_p0181b05║相三種分別第八識同前五識得有自性任
L164n1668_p0181b06║運分別。問何故五識無分別執耶答夫言
L164n1668_p0181b07║執者須是分別籌度之意方堅執五識雖有
L164n1668_p0181b08║慧而但任運不能分別籌度故五無執唯第
L164n1668_p0181b09║六也。問眼見色時為是眼見為是識見答
L164n1668_p0181b10║雜集論云非眼見色亦非識等以一切法無
L164n1668_p0181b11║作用故由有和合假立為見故稱眼能見色
L164n1668_p0181b12║又識之於根乍出乍入如鹿在網猶鳥處籠
L164n1668_p0181b13║啄一捨一周而復始無暫休息識在根籠亦
L164n1668_p0181b14║復如是或在於耳或在於眼來去無定不可
L164n1668_p0181b15║執常雖復無定相續不斷何為不斷以妙用
L164n1668_p0182a01║無間故若凡夫為色塵所縛不得自在若見
L164n1668_p0182a02║一法則被一法礙不能圓通法界是以金剛
L164n1668_p0182a03║經云若菩薩心住於法而行布施如人入闇
L164n1668_p0182a04║則無所見首楞嚴經云由塵發知因根有相
L164n1668_p0182a05║相見無性猶若交蘆由塵發知者即見分因
L164n1668_p0182a06║根有相者即相分相見無性者心境互生各
L164n1668_p0182a07║無自體心不自立由塵發知境不自生因根
L164n1668_p0182a08║有相二虛相倚猶若交蘆知見立知即無明
L164n1668_p0182a09║本知見無見斯即涅槃但了了見無可見無
L164n1668_p0182a10║可見即通法界見即是涅槃若了了聞無可
L164n1668_p0182a11║聞無可聞即通法界聞即是涅槃一切諸法
L164n1668_p0182a12║本來涅槃以分別心妄見所隔不知自識翻
L164n1668_p0182a13║作無明又首楞嚴經云緣見因明暗成無見
L164n1668_p0182a14║不明自發若不假明暗等見見色之時則見
L164n1668_p0182a15║餘根若離念徧法界見鐵圍山一切相皆不
L164n1668_p0182b01║能蔽若六根伏則不得六根相如十人患瞖
L164n1668_p0182b02║共見空華一人眼可則不見餘九人還見各
L164n1668_p0182b03║各自除妄見則不得一切相物物皆真又十
L164n1668_p0182b04║箇空華一人能見十人眼可餘華總亡但一
L164n1668_p0182b05║妄除皆不見諸相一相則一切相為一切相
L164n1668_p0182b06║皆我心起是知一瞖在目千華競飛一妄動
L164n1668_p0182b07║心諸塵併起若能離念則當處坐道場轉大
L164n1668_p0182b08║法輪俱成佛道。問根塵所對現證分明如
L164n1668_p0182b09║何圓通得入空理答眼對色塵無而有見異
L164n1668_p0182b10║熟業果不可思議唯智所知非情所測諸法
L164n1668_p0182b11║實性親證方明有見有聞世俗心量若約真
L164n1668_p0182b12║諦根境俱空且如世俗門中見無自性如眼
L164n1668_p0182b13║勝義根如火既能發識又能照境識如人能
L164n1668_p0182b14║了別境如物故知無根不能發識無識不能
L164n1668_p0182b15║了境無境不能起見三法和合方成見性則
L164n1668_p0183a01║見性無從和合非有如思益經偈云悉見十
L164n1668_p0183a02║方國一切眾生類而於眼色中終不生二相
L164n1668_p0183a03║諸佛所說法一切能聽受而於耳聲中亦不
L164n1668_p0183a04║生二相能於一心中知眾生諸心自心及彼
L164n1668_p0183a05║心此二不分別廣百門論破根境品云眼等
L164n1668_p0183a06║根塵若執實有理必不然所以者何違比量
L164n1668_p0183a07║故謂眼非見如耳等根耳亦非聞如鼻等根
L164n1668_p0183a08║鼻不能齅如舌等根舌不能嘗如身等根身
L164n1668_p0183a09║不能覺如上諸根一切皆由造色性故或大
L164n1668_p0183a10║種故或業果故又眼等根皆有質礙故可分
L164n1668_p0183a11║析悉令歸空或無窮過是故不應執為實有
L164n1668_p0183a12║但是自心隨因緣力虛假變現如幻事等俗
L164n1668_p0183a13║有真無又破情品云眼為到色見耶不到色
L164n1668_p0183a14║見耶若眼去到色乃見者遠色應遲見近色
L164n1668_p0183a15║應速見何以故去法爾故而今近瓶遠月一
L164n1668_p0183b01║時見是故知眼不去若不去則無和合復次
L164n1668_p0183b02║若眼力不到色而見者何故見近不見遠遠
L164n1668_p0183b03║近應一時見故知見性無從諸根例爾如還
L164n1668_p0183b04║源集自他觀門云兩身為自他彼身為他己
L164n1668_p0183b05║身為自一身復為自他色身為他心即為自
L164n1668_p0183b06║心復為自他心即為他智即為自智復有自
L164n1668_p0183b07║他有所得智為他無所得智為自無所得智
L164n1668_p0183b08║復有自他淨智為他是淨亦淨為自觀身實
L164n1668_p0183b09║相觀佛亦然稽首如空無所依心淨已度諸
L164n1668_p0183b10║禪定無住則無本覺此名為佛假名名為佛
L164n1668_p0183b11║亦無佛可成無成可成無出可出是名佛出
L164n1668_p0183b12║無所見了了見了了見無所見但有名字名
L164n1668_p0183b13║字性空無所有鏡像如虛空虛空如鏡像色
L164n1668_p0183b14║心如虛空虛空如色心色心如鏡像鏡像身
L164n1668_p0183b15║無二亦復非是一若能如是解諸佛從中出
L164n1668_p0184a01║諸佛唯有名如空應響聲無心究竟道法法
L164n1668_p0184a02║自然平平處亦無平無平作平說此中言語
L164n1668_p0184a03║斷心行處亦滅已上六識之相總成三業之
L164n1668_p0184a04║門未轉依中隨流徇境發雜染之種結生死
L164n1668_p0184a05║之根至轉依位冥真返流正理相應現妙觀
L164n1668_p0184a06║察心決四生之疑網為成所作智起三輪之
L164n1668_p0184a07║化原一體匪移千差自別迷之枉遭沈沒念
L164n1668_p0184a08║念成凡悟之本自圓明心心證聖。經中又
L164n1668_p0184a09║明有九種識以兼識性故或以第八染淨別
L164n1668_p0184a10║開故言九識非是依他體有九亦非體類別
L164n1668_p0184a11║有九識九識者以第八染淨別開為二以有
L164n1668_p0184a12║漏為染無漏為淨前七識不分染淨以俱是
L164n1668_p0184a13║轉識攝故第八既非轉識獨開為二謂染與
L164n1668_p0184a14║淨合前七種故成九識如楞伽經頌云由虛
L164n1668_p0184a15║妄分別是則有識生八九識種種如海泉波
L164n1668_p0184b01║浪又金剛三昧經云爾時無住菩薩而白佛
L164n1668_p0184b02║言世尊以何利轉而轉眾生一切情識入菴
L164n1668_p0184b03║摩羅佛言諸佛如來常以一覺而轉諸識入
L164n1668_p0184b04║菴摩羅何以故一切眾生本覺常以一覺覺
L164n1668_p0184b05║諸眾生令彼眾生皆得本覺覺諸情識空寂
L164n1668_p0184b06║無生何以故決定本性本無有動論釋云一
L164n1668_p0184b07║切情識則是八識菴摩羅者是第九識古德
L164n1668_p0184b08║云一切唯心造者然其佛果契心則佛亦心
L164n1668_p0184b09║造謂四智菩提是淨八識之所造故若取根
L164n1668_p0184b10║本即淨第八若依真諦三藏此佛淨識稱為
L164n1668_p0184b11║第九名阿摩羅識唐三藏云此翻無垢是第
L164n1668_p0184b12║八異熟謂成佛時轉第八成無別第九若依
L164n1668_p0184b13║密嚴文具說之經云心有八識或復有九又
L164n1668_p0184b14║云如來清淨藏亦名無垢智即同真諦所立
L164n1668_p0184b15║第九以出障故不同異熟為九有故古釋云
L164n1668_p0185a01║阿摩羅識有二種一者所緣即是真如二者
L164n1668_p0185a02║本覺即真如智能緣即不空藏所緣即空如
L164n1668_p0185a03║來藏若據通論此二並以真如為體華嚴論
L164n1668_p0185a04║明解深密經說九識為純淨無染識如瀑流
L164n1668_p0185a05║水生多波浪諸波浪等以水為依五六七八
L164n1668_p0185a06║等皆以阿陀那識為依故又云如是菩薩雖
L164n1668_p0185a07║由法住智為依止為建立故此經意令於識
L164n1668_p0185a08║處便明識體本唯真智故如彼瀑流不離水
L164n1668_p0185a09║體而生波浪又如明鏡依彼淨體無所分別
L164n1668_p0185a10║含多影像不礙有而常無故如是自心所現
L164n1668_p0185a11║識相不離本體無作淨智所現影相都無自
L164n1668_p0185a12║他內外等執任用隨智無所分別又經云阿
L164n1668_p0185a13║陀那識甚深細深細者引被凡流就識成智
L164n1668_p0185a14║不同二乘及漸始菩薩破相成空不同凡夫
L164n1668_p0185a15║繫而實有不同彼故不空不有何法不空為
L164n1668_p0185b01║智能隨緣照機利物故何法不有為智正隨
L164n1668_p0185b02║緣時無性相故無生住滅故華嚴經則不然
L164n1668_p0185b03║但彰本身本法界一真之根本智佛體用故
L164n1668_p0185b04║混真性相法報之海直為上上根人頓示佛
L164n1668_p0185b05║果德一真法界本智以為開示悟入之門不
L164n1668_p0185b06║論隨妄而生識等如法華經以佛智慧示悟
L164n1668_p0185b07║眾生使得清淨出現於世故不為餘乘若二
L164n1668_p0185b08║若三今宗鏡大意亦同此說但先標諸識次
L164n1668_p0185b09║第權門然後會同真智然不即識亦不離識
L164n1668_p0185b10║但見唯識實性之時方鑒斯旨似寶鏡普臨
L164n1668_p0185b11║眾像若海印頓現森羅萬法同時更無前後。
L164n1668_p0185b12║又楞伽經云有三種識謂真識現識及分
L164n1668_p0185b13║別事識譬如明鏡持諸色像現識處現亦復
L164n1668_p0185b14║如是不思議熏不思議變是現識因取種種
L164n1668_p0185b15║塵及無始妄想熏是分別事識因又諸識有
L164n1668_p0186a01║三種相謂轉相業相真相乃至譬如泥團微
L164n1668_p0186a02║塵非異非不異金莊嚴具亦復如是如是大
L164n1668_p0186a03║慧轉識藏識真相若異者藏識非因若不異
L164n1668_p0186a04║者轉識滅藏識亦應滅而自真相實不滅是
L164n1668_p0186a05║故大慧非自真相識滅但業相滅若自真相
L164n1668_p0186a06║滅者藏識則滅大慧藏識滅者不異外道斷
L164n1668_p0186a07║見論議大慧彼諸外道作如是論謂攝受境
L164n1668_p0186a08║界滅識流注亦滅若識流注滅者無始流注
L164n1668_p0186a09║應斷釋云入楞伽經直明自真相本覺之心
L164n1668_p0186a10║不藉妄緣性自神解名自真相是依異義門
L164n1668_p0186a11║說又隨無明風作生滅時神解之性與本不
L164n1668_p0186a12║異故亦得名為自真相是依不異義門說又
L164n1668_p0186a13║識有二種生謂流注生及相生所言真識是
L164n1668_p0186a14║根本無明所熏本覺真心現識是阿頼耶識
L164n1668_p0186a15║分別事識是意識經云妙嚴菩薩白佛言世
L164n1668_p0186b01║尊麤相意識細相意識以何為因以何為緣
L164n1668_p0186b02║佛言如是麤細意識以現鏡識而為其因以
L164n1668_p0186b03║六塵境為緣相續而轉故又三細中麤是現
L164n1668_p0186b04║識七識中彊是意識第六意識分別六塵必
L164n1668_p0186b05║依末那為所依根意識是能依末那是所依。
L164n1668_p0186b06║此楞伽經凡明幾識即有二門一者畧說
L164n1668_p0186b07║門二者廣說門如是二門中三本各異說謂
L164n1668_p0186b08║一本分流楞伽中作如是說大慧畧說有三
L164n1668_p0186b09║種識廣說有八相何等為三謂真識現識分
L164n1668_p0186b10║別事識又一本分流楞伽中作如是說大慧
L164n1668_p0186b11║廣說有八種畧說有二種何等為二一者了
L164n1668_p0186b12║別識二者分別事識又一本分流楞伽中作
L164n1668_p0186b13║如是說大慧畧說有四種廣說有七種識云
L164n1668_p0186b14║何為四業識轉識現識分別事識如是三經
L164n1668_p0186b15║直是真說當應歸依初契經中第一真識直
L164n1668_p0187a01║是根本無明所熏本覺真心第二現識直是
L164n1668_p0187a02║現相阿頼耶識第三分別事識直是意識麤
L164n1668_p0187a03║分意識細分即末那故中契經中作如是說
L164n1668_p0187a04║第一了別識直是現相阿頼耶識第二分別
L164n1668_p0187a05║事識直是意識義如前說同說末那後契經
L164n1668_p0187a06║中四種識法文相明故且畧不說言七識者
L164n1668_p0187a07║末那意識總為一故麤細雖別唯一識故法
L164n1668_p0187a08║界法輪契經中作如是說第六意識分別六
L164n1668_p0187a09║塵境界時中必依末那為所依根方得生起
L164n1668_p0187a10║是故意識當是能依彼末那識當是所依也
L164n1668_p0187a11║又華嚴論云世尊於南海中楞伽山說法其
L164n1668_p0187a12║山高峻下瞰大海傍無門戶得神通者堪能
L164n1668_p0187a13║昇往乃表心地法門無心無證者方能昇也
L164n1668_p0187a14║下瞰大海表其心海本自清淨因境風所轉
L164n1668_p0187a15║識浪波動欲明達境心空海亦自寂心境俱
L164n1668_p0187b01║寂事無不照猶如大海無風日月森羅煥然
L164n1668_p0187b02║明白此經意直為根熟頓說種子業識為如
L164n1668_p0187b03║來藏異彼二乘滅識趣寂者故亦為異彼般
L164n1668_p0187b04║若修空菩薩空增勝者故直明識體本性全
L164n1668_p0187b05║真便明識體即成智用如彼大海無風即境
L164n1668_p0187b06║像便明心海法門亦復如是了真即識成智
L164n1668_p0187b07║此經異彼深密經意別立九識接引初根漸
L164n1668_p0187b08║令留惑長大菩提故不令其心植種於空亦
L164n1668_p0187b09║不令心猶如敗種解深密經乃是入惑之初
L164n1668_p0187b10║門楞伽維摩直示惑之本實楞伽即明八識
L164n1668_p0187b11║為如來藏淨名即觀身實相觀佛亦然淨名
L164n1668_p0187b12║與楞伽同深密經文與此二部少別當知入
L164n1668_p0187b13║胎出胎少年老年乃至資生住處若色若空
L164n1668_p0187b14║若性若相皆是自識唯佛能知。如入楞伽
L164n1668_p0187b15║經云大慧復有餘外道見色有因妄想執着
L164n1668_p0188a01║形相長短見虛空無形相分劑見諸色相異
L164n1668_p0188a02║於虛空有其分劑大慧虛空即是色以色大
L164n1668_p0188a03║入虛空故大慧色即是虛空依此法有彼法
L164n1668_p0188a04║依彼法有此法故以依色分別虛空依虛空
L164n1668_p0188a05║分別色故大慧四大種性自相各別不住虛
L164n1668_p0188a06║空而四大中非無虛空大慧兔角亦如是因
L164n1668_p0188a07║牛角有言兔角無大慧又彼牛角析為微塵
L164n1668_p0188a08║分別微塵相不可得見彼何等何等法有何
L164n1668_p0188a09║等何等法無而言有耶無耶若如是觀餘法
L164n1668_p0188a10║亦然大慧汝當應離兔角牛角虛空色異妄
L164n1668_p0188a11║想見等大慧汝亦應為諸菩薩說離兔角等
L164n1668_p0188a12║相大慧汝應當知自心所見虛妄分別之相
L164n1668_p0188a13║大慧汝當於諸佛國土中為諸佛子說汝自
L164n1668_p0188a14║心現見一切虛妄境界爾時世尊重說偈言
L164n1668_p0188a15║色於心中無心依境見有內識眾生見身資
L164n1668_p0188b01║生住處心意與意識自性及五法二種無我
L164n1668_p0188b02║淨如來如是說長短有無等展轉互相生以
L164n1668_p0188b03║無故成有以有故成無分別微塵體不起色
L164n1668_p0188b04║妄想但心安住處惡見不能淨非妄智境界
L164n1668_p0188b05║聲聞亦不知如來之所說自覺之境界攝大
L164n1668_p0188b06║乘論云又此識皆唯有識都無義故此中以
L164n1668_p0188b07║何為喻顯示應知夢等為喻顯示謂如夢中
L164n1668_p0188b08║都無其義獨唯有識雖種種色聲香味觸舍
L164n1668_p0188b09║林地山似義影現而於此中都無有義由此
L164n1668_p0188b10║喻顯應隨了知一切時處皆唯有識夫從心
L164n1668_p0188b11║現境結業受生不出三細（業相轉相現相）六麤（智相相續
L164n1668_p0188b12║相執取相計名字相起業相業繫苦相）九相之法如石壁釋云
L164n1668_p0188b13║唯一夢心喻如有一人忽然睡著作夢見種
L164n1668_p0188b14║種事起心分別念念無間於其違順深生取
L164n1668_p0188b15║著為善為惡是親是疎於善於親則種種惠
L164n1668_p0189a01║利於惡於疎則種種陵損或有報恩受樂或
L164n1668_p0189a02║有報怨受苦忽然覺來上事都遣如有一人
L164n1668_p0189a03║者即真如一心也忽然睡著者即不覺無明
L164n1668_p0189a04║忽起也作夢者最初三細業識相也見者第
L164n1668_p0189a05║二轉識相也種種事者第三現識相也起心
L164n1668_p0189a06║分別者最初六麤境智相也念念無間者第
L164n1668_p0189a07║二相續相也於其違順深生取著者第三執
L164n1668_p0189a08║取相也為善為惡是親是疎者第四計名字
L164n1668_p0189a09║相也於善於惡得損益者第五起業相也受
L164n1668_p0189a10║苦樂報者業繫苦相也忽然覺來上事都遣
L164n1668_p0189a11║者即覺唯心得入宗鏡故云佛者覺也如睡
L164n1668_p0189a12║夢覺如蓮華開。如上依經論分別諸識開
L164n1668_p0189a13║合不同皆依體用約體則無差而差以全用
L164n1668_p0189a14║之體不礙用故約用則差而無差以全體之
L164n1668_p0189a15║用不失體故如舉海成波不失海舉波成海
L164n1668_p0189b01║不礙波非有非無方窮識性不一不異可究
L164n1668_p0189b02║心原如古德云約諸識門雖一多不定皆是
L164n1668_p0189b03║體用緣起本末相[(冰-水+〡)*ㄆ]本者九識末者五識從
L164n1668_p0189b04║本向末寂而常用從末向本用而常寂寂而
L164n1668_p0189b05║常用故靜而不結用而常寂故動而不亂靜
L164n1668_p0189b06║而不結故真如是緣起動而不亂故緣起是
L164n1668_p0189b07║真如真如是緣起故無涅槃不生死即八九
L164n1668_p0189b08║為六七緣起是真如故無生死不涅槃即六
L164n1668_p0189b09║七為八九無生死不涅槃故法界皆生死無
L164n1668_p0189b10║涅槃不生死故法界皆涅槃法界皆涅槃故
L164n1668_p0189b11║生死非雜亂法界皆生死故涅槃非寂靜生
L164n1668_p0189b12║死非雜亂眾生即是佛涅槃非寂靜佛即是
L164n1668_p0189b13║眾生是以法界違故說涅槃是生死即理隨
L164n1668_p0189b14║情用法界順故說生死是涅槃即情隨理用
L164n1668_p0189b15║如此明時說情非理外理非情外情非理外
L164n1668_p0190a01║故所以即實說六七為八九實者體也理非
L164n1668_p0190a02║情外故所以即假說八九為六七假者用也
L164n1668_p0190a03║以假實無礙故人法俱空以體用無礙故空
L164n1668_p0190a04║無可空人法俱空故說絕待空無可空故言
L164n1668_p0190a05║妙用如斯說者亦是排情之言論其至實者
L164n1668_p0190a06║不可以名相得至極者不可以二諦辯不可
L164n1668_p0190a07║以名相得故非言像能詮不可以二諦辯故
L164n1668_p0190a08║非有無能說故云至理無言賢聖默然言語
L164n1668_p0190a09║道斷心行處滅正可以神會不可以心求問
L164n1668_p0190a10║覺海澄源一心湛寂云何最初起諸識浪答
L164n1668_p0190a11║雖云識浪起處無從無始無生能窮識性只
L164n1668_p0190a12║謂不覺忽爾念生猶若澄瀾歘然風起不出
L164n1668_p0190a13║不入洶涌之洪浪滔天非內非外顛倒之狂
L164n1668_p0190a14║心徧境起信論云以不知真法一故心不相
L164n1668_p0190a15║應忽然念動名為無明此是現根本無明最
L164n1668_p0190b01║極微細未有能所王數差別故云不相應非
L164n1668_p0190b02║同心王心所相應也唯此無明為染法之原
L164n1668_p0190b03║最極微細更無染法能為此本故云忽然念
L164n1668_p0190b04║起也無明之前無別有法為始集之本故云
L164n1668_p0190b05║無始則是忽然義非約時節以說忽然而起
L164n1668_p0190b06║無初故也又釋摩訶衍論云不如實知真如
L164n1668_p0190b07║法一故不覺心起者即是顯示根本不覺之
L164n1668_p0190b08║起因緣根本不覺何因緣故得起而有因不
L164n1668_p0190b09║如故得起而有何等法中而不如耶謂三法
L164n1668_p0190b10║中而不如故言不如者當有何義謂違逆義
L164n1668_p0190b11║故云何三法一者實知一法二者真如一法
L164n1668_p0190b12║三者一心一法是名為三實知法者謂一切
L164n1668_p0190b13║覺即能達智真如法者謂平等理即所達境
L164n1668_p0190b14║一心法者謂一法界即所依體於此三法皆
L164n1668_p0190b15║違逆故無明元起是故說言謂不如實知真
L164n1668_p0191a01║如法一故不覺心起又論云以無明熏力不
L164n1668_p0191a02║覺心動最初成其業識因此業識復生轉識
L164n1668_p0191a03║等論釋云最初不覺稱為第一業相能見所
L164n1668_p0191a04║見無有差別心王念法不可分析唯有精動
L164n1668_p0191a05║隱流之義故名為業如是動流只由不覺第
L164n1668_p0191a06║二轉相以業相念為所依故轉作能緣流成
L164n1668_p0191a07║了相第三現相以了別轉為所依戲論境界
L164n1668_p0191a08║具足現前所緣相分圓滿安布依此見分現
L164n1668_p0191a09║彼相分又動相者動為業識理極微細謂本
L164n1668_p0191a10║覺心因無明風舉體微動微動之相未能外
L164n1668_p0191a11║緣即不覺故謂從本覺有不覺生即為業相
L164n1668_p0191a12║喻如海微波從靜微動而未從此轉移本處
L164n1668_p0191a13║轉相者假無明力資助業相轉成能緣有能
L164n1668_p0191a14║見用向外面起即名轉相雖有轉相而未能
L164n1668_p0191a15║現五塵所緣境相喻如海波浪假於風力兼
L164n1668_p0191b01║資微動從此擊波轉移而起現相者從轉相
L164n1668_p0191b02║而成現相方有色塵山河大地器世間等。
L164n1668_p0191b03║如楞伽經云諸識有三種相謂轉相業相真
L164n1668_p0191b04║相言真相者本覺真心不藉妄緣名自真相
L164n1668_p0191b05║業相者根本無明起靜令動動為業識極微
L164n1668_p0191b06║細故轉相者是能見相依前業相轉成能緣
L164n1668_p0191b07║雖有能緣而未能顯所緣境故現相者即境
L164n1668_p0191b08║界相依前轉相能現境故又云頓分別知自
L164n1668_p0191b09║心現身及身安立受用境界如次即是根身
L164n1668_p0191b10║外噐色等五境以一切時任運現故此是三
L164n1668_p0191b11║細即本識故最初業識即為初依生起門為
L164n1668_p0191b12║次第故又遠劫來時無初始過未無體熏習
L164n1668_p0191b13║唯心妄念為初違真起故又從靜起動名之
L164n1668_p0191b14║為業從內趣外名之為轉真如之性不可增
L164n1668_p0191b15║減名為真相亦名真識此真識即業轉現等
L164n1668_p0192a01║三性即神解性不同虛空通名識亦名自相
L164n1668_p0192a02║不藉他成故亦名智相覺照性故所以云本
L164n1668_p0192a03║覺真心不藉妄緣以真心之體即是本覺非
L164n1668_p0192a04║動轉相是覺性故。又楞伽經云大慧菩薩
L164n1668_p0192a05║摩訶薩白佛言世尊諸識有幾種生住滅佛
L164n1668_p0192a06║告大慧識有二種生住滅非思量所知謂流
L164n1668_p0192a07║注生住滅相生住滅古釋云言流注者唯目
L164n1668_p0192a08║第八三相微隱種現不斷名為流注由無明
L164n1668_p0192a09║緣初起業識故說為生相續長劫故名為住
L164n1668_p0192a10║到金剛定等覺一念斷本無明名流注滅相
L164n1668_p0192a11║生住滅者謂餘七識心境麤顯故名為相雖
L164n1668_p0192a12║七緣八望六為細具有四惑（第七識具我癡我見我慢我愛
L164n1668_p0192a13║四惑）亦云麤故依彼現識自種諸境緣合生七
L164n1668_p0192a14║說為相生長劫熏習名為相住從末向本漸
L164n1668_p0192a15║伏及斷至七地滿名為相滅依前生滅立迷
L164n1668_p0192b01║悟依依後生滅立染淨依後短前長事分二
L164n1668_p0192b02║別即是流注生住滅相生住滅是以海水得
L164n1668_p0192b03║風變作波濤之相心水遇境密成流注之生
L164n1668_p0192b04║前波引後波鼓滄溟而不絕新念續舊念騰
L164n1668_p0192b05║心海以常興從此汩亂澄源昏沉覺海是知
L164n1668_p0192b06║因真起妄不覺無明之動搖如從水成波全
L164n1668_p0192b07║是外風之鼓擊內外和合因緣發萌遂成能
L164n1668_p0192b08║見之心便現所觀之境因照而俄生智鑑因
L164n1668_p0192b09║智而分別妍媸從此取捨情分愛憎心變於
L164n1668_p0192b10║五塵境執著堅牢向六情根相續不斷因茲
L164n1668_p0192b11║愛河浪底沉溺無憂欲火𦦨中焚燒罔懼甘
L164n1668_p0192b12║心受黑城之極苦不覺不知沒命貪夢宅之
L164n1668_p0192b13║浮榮難惺難悟若能了最初一念起滅何從
L164n1668_p0192b14║頓入無生復本真覺則塵塵寂滅六趣之籠
L164n1668_p0192b15║檻難羈念念虛玄九結之網羅休絆猶如巨
L164n1668_p0193a01║海風息不起微漣察動相之本空見緣生之
L164n1668_p0193a02║無體則窮源濕性湛爾清泠萬像森羅煥然
L164n1668_p0193a03║明白。問心識二名有何勝劣答心是如來
L164n1668_p0193a04║藏心真如之性識是性之所生無有一法不
L164n1668_p0193a05║從真心性起故首楞嚴經云諸法所生唯心
L164n1668_p0193a06║所現心是本即勝識是依即劣如圓覺䟽云
L164n1668_p0193a07║生法本無一切唯識識如幻夢但是一心問
L164n1668_p0193a08║設使識無其體云何得是心乎答以識本是
L164n1668_p0193a09║心所成故故識無體則是一心何異境從識
L164n1668_p0193a10║生攝境歸識若通而論之則本是一心心變
L164n1668_p0193a11║為識識變諸境由是攝境歸識攝識歸心也
L164n1668_p0193a12║問前已廣明識相如何是智答分別是識無
L164n1668_p0193a13║分別是智如大寶積經云佛言所言識者謂
L164n1668_p0193a14║能了別眼所知色耳所知聲鼻所知香舌所
L164n1668_p0193a15║知味身所知觸意所知法是名為識所言智
L164n1668_p0193b01║者於內寂靜不行於外唯依於智不於一法
L164n1668_p0193b02║而生分別及種種分別是名為智又舍利弗
L164n1668_p0193b03║從境界生是名為識從作意生是名為識從
L164n1668_p0193b04║分別生是名為識無取無執無有所緣無所
L164n1668_p0193b05║了別無有分別是名為智又舍利弗所言識
L164n1668_p0193b06║者住有為法何以故無為法中識不能行若
L164n1668_p0193b07║能了達無為之法是名為智。問心王妙義
L164n1668_p0193b08║已斷纖疑心所之門如何指示答心所六位
L164n1668_p0193b09║都有五十一法徧行有五別境有五善有十
L164n1668_p0193b10║一根本煩惱有六隨煩惱有二十不定有四
L164n1668_p0193b11║此六位中根隨煩惱過患尤深開惡趣門障
L164n1668_p0193b12║菩提道若如實知現在一塵一念悉是自心
L164n1668_p0193b13║終不更故起心貪取前境所以寶藏論云一
L164n1668_p0193b14║切如幻其幻不實知幻是幻守真抱一如是
L164n1668_p0193b15║則智燈常照業海自枯究竟住於無過咎真
L164n1668_p0194a01║唯識性之實際於實際中不見有一法若生
L164n1668_p0194a02║若滅若合若散所以寂調音所問經云寂調
L164n1668_p0194a03║音天子言文殊師利為有煩惱故調伏為無
L164n1668_p0194a04║煩惱故調伏文殊師利言天子喻如有夢為
L164n1668_p0194a05║毒蛇所螫此人為苦所逼即於夢中而服解
L164n1668_p0194a06║藥以服藥故毒氣得除天子於意云何此人
L164n1668_p0194a07║實為所螫否耶天子言不也文殊師利言彼
L164n1668_p0194a08║毒實為除否耶天子言文殊師利如實不被
L164n1668_p0194a09║螫除亦如是文殊師利言天子一切聖賢調
L164n1668_p0194a10║伏亦復如是天子汝作是言為有煩惱故調
L164n1668_p0194a11║伏無故調伏者天子如我與無我有煩惱無
L164n1668_p0194a12║煩惱亦復如是乃至一切法無我以無主故
L164n1668_p0194a13║一切法無主與虛空等故一切法無來無所
L164n1668_p0194a14║依故一切法無去無窠窟故一切法無住無
L164n1668_p0194a15║所安立故一切法無安立生即滅故一切法
L164n1668_p0194b01║無為以無漏故一切法無受究竟調伏故大
L164n1668_p0194b02║莊嚴法門經云文殊師利見此大眾於金色
L164n1668_p0194b03║女無染心已問金色女言汝今煩惱置在何
L164n1668_p0194b04║處令諸王子乃至居士等不生染心金色女
L164n1668_p0194b05║言一切煩惱及眾生煩惱皆住智慧解脫之
L164n1668_p0194b06║岸如如法界平等法中彼諸煩惱非有生非
L164n1668_p0194b07║有滅亦不安置如中觀論偈云染法染者一
L164n1668_p0194b08║一法云何合染法染者異異法云何合古釋
L164n1668_p0194b09║煩惱為能染眾生是所染一即能所不成異
L164n1668_p0194b10║即如同水火俱無合義止觀云若一念煩惱
L164n1668_p0194b11║心起具十法界百法不相妨礙雖多不有雖
L164n1668_p0194b12║一不無多不積一不散多不異一不同多即
L164n1668_p0194b13║一一即多亦如初燈與暗共住如是明暗不
L164n1668_p0194b14║相妨礙亦不相破如是了達煩惱性空則四
L164n1668_p0194b15║種瀑流（即是四流謂欲流有流見流無明流）唯正法行日之能
L164n1668_p0195a01║竭七重慢阜（慢過慢慢過慢我慢邪慢增上慢卑劣慢）因平等慧
L164n1668_p0195a02║風之所摧能害所害俱消自縛他縛同解逢
L164n1668_p0195a03║緣猶蓮華上之水歷事若虛空中之風一切
L164n1668_p0195a04║時中常居宗鏡見萬法無異如太虛空因分
L164n1668_p0195a05║別識生名色影現分別不起名色本虛向性
L164n1668_p0195a06║空地中美惡平等。故淨名疏云但除其病
L164n1668_p0195a07║不除其法者即是明其去取也有師解言如
L164n1668_p0195a08║人眼病見空中華眼病差時即無華可除眾
L164n1668_p0195a09║生亦爾妄見諸法但除妄惑妄惑若滅則無
L164n1668_p0195a10║法可除此是本無法義何謂不除法也今言
L164n1668_p0195a11║一切眾生悉具十法界法無明不了觸處病
L164n1668_p0195a12║生若有智慧無礙自在悉為佛事譬如火是
L164n1668_p0195a13║燒法若觸燒痛謹慎不觸即是除病不可除
L164n1668_p0195a14║火若除此火則失溫身照闇成食之能十二
L164n1668_p0195a15║因緣三道之法（即十二因緣中惑業苦三道）亦爾此有去
L164n1668_p0195b01║取法不同除也又火能燒人得法術者出入
L164n1668_p0195b02║無礙不須除火也故八萬四千煩惱凡夫為
L164n1668_p0195b03║之受惱諸佛菩薩以為佛事也。問色法有
L164n1668_p0195b04║幾義答有四義百法云一識所依色唯屬五
L164n1668_p0195b05║根二識所緣色唯屬五塵三總相而言質礙
L164n1668_p0195b06║名色四別相而言有二一有對二無對此一
L164n1668_p0195b07║切色法因緣似有體用俱虛不可執有執無
L164n1668_p0195b08║違於法性。又不相應行法有二十四（一得謂於
L164n1668_p0195b09║諸法成就不失二命根謂第八識種連持色心三眾同分謂一類有情自體相似四異生
L164n1668_p0195b10║性謂由二障種趣類各別五無想定謂想等不行令身安和六滅盡定謂六七心聚皆悉
L164n1668_p0195b11║滅盡七無想報謂修無想定感彼天果八名身能詮諸法自性九句身能詮諸法差別十
L164n1668_p0195b12║文身能為上二所依十一生謂先無今有十二住謂有位暫停十三老謂住別前後亦名
L164n1668_p0195b13║為異十四無常謂今有後無十五流轉謂因果相續十六定異謂因果差別十七相應謂
L164n1668_p0195b14║因果事業和合而起十八勢速謂諸有為法流轉迅疾十九次第謂編列有敘令不紊亂
L164n1668_p0195b15║二十時謂時節分限二十一方謂色處分劑二十二數謂諸法數量二十三和合謂諸行
L164n1668_p0196a01║緣會二十四不和合謂諸行緣乖）謂得等二十四法不與心
L164n1668_p0196a02║王心所色法無為法四位相應雖不與四位
L164n1668_p0196a03║相應然皆是心之分位亦不離心變但應信
L164n1668_p0196a04║受諸法惟心。問有為門中已明王所無為
L164n1668_p0196a05║法內如何指陳答諸經論有六種無為一虛
L164n1668_p0196a06║空無為二擇滅無為三非擇滅無為四不動
L164n1668_p0196a07║無為五想受滅無為六真如無為此六無為
L164n1668_p0196a08║地前菩薩識變即是有漏至地上後得智變
L164n1668_p0196a09║即無漏若依法性出體者各皆依真如實德
L164n1668_p0196a10║也問如何聖教說真如實耶答今言有者不
L164n1668_p0196a11║是真如名實有但說有即是遣惡取空故說
L164n1668_p0196a12║有體是妙有真空故言非空非有問如何聖
L164n1668_p0196a13║教說真空為空耶答謂破執真如心外實有
L164n1668_p0196a14║故說為空即空其情執即不空其真如空也。
L164n1668_p0196a15║又釋摩訶衍論云無為有四一真如無為
L164n1668_p0196b01║二本覺無為三始覺無為四虛空無為有為
L164n1668_p0196b02║法有五種一者根本無明有為二者生相有
L164n1668_p0196b03║為三者住相有為四者異相有為五者滅相
L164n1668_p0196b04║有為。有為無為一切諸法通以一心而為
L164n1668_p0196b05║其體於道智契經中作如是說爾時文殊師
L164n1668_p0196b06║利白佛言世尊阿頼耶識具一切法過於恒
L164n1668_p0196b07║沙過於恒沙如是諸法以誰為本生於何處
L164n1668_p0196b08║佛言如是有為無為一切諸法生處殊勝不
L164n1668_p0196b09║可思議何以故於非有為非無為處是有為
L164n1668_p0196b10║是無為法而能生故文殊又白佛言世尊云
L164n1668_p0196b11║何名為非有為非無為處佛言非有為非無
L164n1668_p0196b12║為處者所謂一心本法非有為故能作有為
L164n1668_p0196b13║非無為故能作無為是故我言生處殊勝不
L164n1668_p0196b14║可思議。譬如一切草木有二所依一者大
L164n1668_p0196b15║地二者種子有為無為一切諸法亦復如是
L164n1668_p0197a01║各有二依謂通達依及支分依乃至廣說不
L164n1668_p0197a02║生不滅與生滅和合者即是開示能熏所熏
L164n1668_p0197a03║之差別故云何開示所謂顯示染淨諸法有
L164n1668_p0197a04║力無力互有勝劣故。
L164n1668_p0197a05║御錄宗鏡大綱卷十二
L164n1668_p0197a06║音釋
L164n1668_p0197a07║瞖（於計切眼疾也）。[(鼻-丌+廾)*臭]（休去聲）。歘（音忽風吹起也）。[洶-凵+└]（音𮌎）。汩（古忽切沒
L164n1668_p0197a08║也）。羈（音雞係也）。螫（音釋蟲行毒也）。