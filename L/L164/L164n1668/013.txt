L164n1668_p0197b01║御錄宗鏡大綱卷十三　　　　　　疏三
L164n1668_p0197b02║問有為無為二門為當是一是異答非一非
L164n1668_p0197b03║異非泯非存何者若是一者仁王經不應云
L164n1668_p0197b04║諸菩薩等有為功德無為功德悉皆成就又
L164n1668_p0197b05║維摩經云菩薩不盡有為不住無為等二義
L164n1668_p0197b06║雙明豈是一耶若是異者般若經佛告善現
L164n1668_p0197b07║不得離有為說無為不得離無為說有為豈
L164n1668_p0197b08║成異耶若云俱泯者華嚴經云於有為界示
L164n1668_p0197b09║無為之理不滅有為之相於無為界示有為
L164n1668_p0197b10║之法不壞無為之性則有無性相無礙俱存
L164n1668_p0197b11║若言俱存者如前論云二依法性假施設有
L164n1668_p0197b12║謂空無我所顯真如有無俱非心言路絕則
L164n1668_p0197b13║百非莫能惑四句不能詮非可以情謂有無
L164n1668_p0197b14║唯應智超言像方達有為無為唯識之真性
L164n1668_p0197b15║矣如大智度論復次夫生滅法者若先有心
L164n1668_p0198a01║後有生則心不待生何以故先已有心故若
L164n1668_p0198a02║先有生則生無所生又生滅性相違生則不
L164n1668_p0198a03║應有滅滅時不應有生以是故一時不可得
L164n1668_p0198a04║異亦不可得是則無生若無生則無住滅若
L164n1668_p0198a05║無生住滅則無心數法無心數法則無心不
L164n1668_p0198a06║相應諸行色法色法無故無為法亦無故何
L164n1668_p0198a07║以故因有為故有無為若無有為則亦無無
L164n1668_p0198a08║為是故不應言諸法有又勝思惟梵天所問
L164n1668_p0198a09║經云有為無為之法文字言說有差別耳持
L164n1668_p0198a10║世經云有為法如實相即是無為。問八識
L164n1668_p0198a11║真原萬法棲止約其體性都有幾種答經論
L164n1668_p0198a12║通辯有三種性約能所染淨分別隨事說三
L164n1668_p0198a13║縱有卷舒皆不離識性合則一體無異開則
L164n1668_p0198a14║三相不同（即三性之相對上體言故稱為相）三相不同約用
L164n1668_p0198a15║而行布一體無異就性以圓融行布乃隨義
L164n1668_p0198b01║以施為圓融則順性而冥寂若無行布無可
L164n1668_p0198b02║圓融如無妄情不立真智染淨既失二諦不
L164n1668_p0198b03║成是以因妄辯真在行相而須悉尋迹得本
L164n1668_p0198b04║假因緣以發明斯三性法門收凡聖境界事
L164n1668_p0198b05║無不盡理無不窮今言三性者約經論共立
L164n1668_p0198b06║一徧計所執性二依他起性三圓成實性徧
L164n1668_p0198b07║計所執性者謂愚夫周遍計度所執蘊等實
L164n1668_p0198b08║我實法名為徧計性有二一自性總執諸法
L164n1668_p0198b09║實有自性二差別別執取常無常等實有自
L164n1668_p0198b10║體或依名徧計義如未識牛聞牛名便推度
L164n1668_p0198b11║因何道理名之為牛或依義徧計名或見物
L164n1668_p0198b12║體不知其名便妄推度此物名何如未識牛
L164n1668_p0198b13║共推度云為鬼耶為獸耶此諸徧計約體不
L164n1668_p0198b14║出人法二體約執不出名義二種。依他起
L164n1668_p0198b15║性者依他眾緣和合生起猶如幻事名依他
L164n1668_p0199a01║性圓成實性者一味真如圓滿成就。問三
L164n1668_p0199a02║性中徧計是妄想即無依他屬因緣是有否
L164n1668_p0199a03║答此二性能所相生俱無自體何者因妄想
L164n1668_p0199a04║故立名相因名相故立因緣若妄想不生名
L164n1668_p0199a05║相何有名相不有因緣即空以萬法不出名
L164n1668_p0199a06║故。破妄想徧計性者如二乘修諸觀行若
L164n1668_p0199a07║作青想觀時天地萬物莫不皆青也以無青
L164n1668_p0199a08║處見青由心變故於一色境種種不同譬凡
L164n1668_p0199a09║夫妄見生死亦是無生死處妄見生死也。
L164n1668_p0199a10║破因緣依他性者如目瞖所見差別不同彼
L164n1668_p0199a11║實非有緣所起法斯則妄想體空因緣無性
L164n1668_p0199a12║即是圓成究竟一法如明眼人見淨虛空况
L164n1668_p0199a13║一真心更無所有問此三性中幾法是假幾
L164n1668_p0199a14║法是實答識論云徧計所執妄安立故可說
L164n1668_p0199a15║為假無體相故非假非實依他起性有實有
L164n1668_p0199b01║假聚集相續分位性故說為假有心心所色
L164n1668_p0199b02║從緣生故說為實有若無實法假法亦無假
L164n1668_p0199b03║法依實因而施設故圓成實性唯是實有不
L164n1668_p0199b04║依他緣而施設故。又三性者即是一性一
L164n1668_p0199b05║性即無性何者徧計無相依他無生圓成無
L164n1668_p0199b06║性解深密經云瞖眼人如徧計現青黃如依
L164n1668_p0199b07║他淨眼如圓成攝論云分別性如蛇依他性
L164n1668_p0199b08║如藤若人緣四塵相分析此藤但見四相不
L164n1668_p0199b09║見別藤但是色香味觸相故藤非實有以離
L164n1668_p0199b10║四塵外無別有藤所以論偈云於藤起蛇知
L164n1668_p0199b11║見藤則無境若知藤分已藤知如蛇知若知
L164n1668_p0199b12║藤之性分是空則例如藤上妄生蛇想攝論
L164n1668_p0199b13║云菩薩不見外塵但見意言分別即了依他
L164n1668_p0199b14║性。菩薩住何處唯住無分別一切名義中
L164n1668_p0199b15║平等平等又依二種平等謂能緣所緣能緣
L164n1668_p0200a01║即無分別智以智無分別故稱平等所緣即
L164n1668_p0200a02║真如境境亦無分別故稱平等又此境智不
L164n1668_p0200a03║住能取所取義中譬如虛空故說平等平等
L164n1668_p0200a04║由此義故菩薩得入真實性此位不可言說
L164n1668_p0200a05║以自所詮故證時離覺觀思惟分別故古德
L164n1668_p0200a06║問云我見所緣影像若是依他有者應有依
L164n1668_p0200a07║他性實我答此相仗因緣生但是依他性幻
L164n1668_p0200a08║有之法而非是我由彼妄執為我故名妄執
L164n1668_p0200a09║此有兩重相約此相從因緣生有力能生心
L164n1668_p0200a10║此乃是有名依他性法於此不稱所執法義
L164n1668_p0200a11║邊名徧計所執乃名為無如人昏冥執石為
L164n1668_p0200a12║牛石體不無我見所緣緣依他相有如石本
L164n1668_p0200a13║非牛妄心執為牛此所執牛其體全無如相
L164n1668_p0200a14║分本非我妄心執為我此所執其體全無但
L164n1668_p0200a15║有能執心而無所執我謂於此石處有所緣
L164n1668_p0200b01║石而無所執牛於此相分上有所緣法而無
L164n1668_p0200b02║所執我。問依他起相但是自心妄分別有
L164n1668_p0200b03║理事雙寂名體俱虛云何有憂喜所行境界
L164n1668_p0200b04║答譬如夜行見杌為鬼疑繩作蛇蛇之與鬼
L164n1668_p0200b05║名體都無性相恒寂雖不可得而生怖心以
L164n1668_p0200b06║體虛而成事故清涼疏云若依攝論說喻皆
L164n1668_p0200b07║喻依他起性然並為遣疑所疑不同故所喻
L164n1668_p0200b08║亦異一以外人聞依他起相但是妄分別有
L164n1668_p0200b09║非真實義遂即生疑云若無實義何有所行
L164n1668_p0200b10║境界故說如幻謂幻者幻作所緣六處（即六塵）
L164n1668_p0200b11║豈有實耶二疑云若無實何有心心法轉故
L164n1668_p0200b12║說如燄飄動非水似水妄有心轉三疑云若
L164n1668_p0200b13║無實何有愛非愛受用故說如夢中實無男
L164n1668_p0200b14║女而有愛非愛受用覺時亦爾四疑云若無
L164n1668_p0200b15║實何有戲論言說故說如響實無有聲聽者
L164n1668_p0201a01║謂有五疑云若無實何有善惡業果故說如
L164n1668_p0201a02║影謂如鏡影像故亦非實六疑云若無實何
L164n1668_p0201a03║以菩薩作利樂事故說如化謂變化者雖知
L164n1668_p0201a04║不實而作化事菩薩亦爾是以萬法雖空體
L164n1668_p0201a05║虛成事一真非有無性隨緣則湛爾堅凝常
L164n1668_p0201a06║隨物化紛然起作不動真如。問此三性法
L164n1668_p0201a07║為當是一是異若道是一不合云依圓是有
L164n1668_p0201a08║徧計是無若道是異又云皆同一性所謂無
L164n1668_p0201a09║性答此三性法門是諸佛密意所說諸識起
L164n1668_p0201a10║處教網根由若即之取之皆落凡常之見若
L164n1668_p0201a11║離之捨之俱失聖智之門所以藏法師依華
L164n1668_p0201a12║嚴宗釋三性同異義一圓成真如有二義一
L164n1668_p0201a13║不變二隨緣二依他二義一似有二無性三
L164n1668_p0201a14║徧計所執二義一情有二理無由真如不變
L164n1668_p0201a15║依他無性所執理無由此三義故三性一際
L164n1668_p0201b01║又約真如隨緣依他似有所執情有由此三
L164n1668_p0201b02║義亦無異也是故真該妄末妄徹真原性相
L164n1668_p0201b03║融通無障無閡問依他似有等豈同所執是
L164n1668_p0201b04║情有耶答由二義故無異也一以彼所執執
L164n1668_p0201b05║似為實故無異法二若離所執似無起故真
L164n1668_p0201b06║中隨緣亦爾以無所執無隨緣故又以三性
L164n1668_p0201b07║各有二義不相違故無異性且如圓成雖復
L164n1668_p0201b08║隨緣成於染淨而恒不失自性清淨只由不
L164n1668_p0201b09║失自性清淨故能隨緣成染淨也猶如明鏡
L164n1668_p0201b10║現於染淨而恒不失鏡之明淨只由不失鏡
L164n1668_p0201b11║明淨故方能現染淨之相以現染淨知鏡明
L164n1668_p0201b12║淨以鏡明淨知現染淨是故二義唯是一性
L164n1668_p0201b13║雖現淨法不增鏡明雖現染法不汙鏡淨非
L164n1668_p0201b14║直不汙亦乃由此反現鏡之明淨真如亦爾
L164n1668_p0201b15║非直不動性淨成於染淨亦乃由成染淨方
L164n1668_p0202a01║現性淨非直不壞染淨明於性淨亦乃由性
L164n1668_p0202a02║淨故方成染淨是故二義全體相收一性無
L164n1668_p0202a03║二豈相違也由依他無性得成似有由成似
L164n1668_p0202a04║有是故無性此即無性即因緣因緣即無性
L164n1668_p0202a05║是不二法門也所執性中雖復當情稱執現
L164n1668_p0202a06║有然於道理畢竟是無以於無處橫計有故
L164n1668_p0202a07║明知理無是故無二惟一性也問真如是有
L164n1668_p0202a08║耶答不也隨緣不變故空故真如離妄念故
L164n1668_p0202a09║問真如是無耶答不也不變隨緣故不空故
L164n1668_p0202a10║聖智所行處故問真如是亦有亦無耶答不
L164n1668_p0202a11║也無二性故離相違故問真如是非有非無
L164n1668_p0202a12║耶答不也具法故離戲論故問依他是有耶
L164n1668_p0202a13║答不也緣起無性故約觀遣故異圓成故問
L164n1668_p0202a14║依他是無耶答不也無性緣起故能現無生
L164n1668_p0202a15║故異徧計故是智境故問依他是亦有亦無
L164n1668_p0202b01║耶答不也無二性故離相違故問依他是非
L164n1668_p0202b02║有非無耶答不也有多義門故離戲論故問
L164n1668_p0202b03║徧計是有耶答不也理無故無體相故問徧
L164n1668_p0202b04║計是無耶答不也情有故無相觀境故能翳
L164n1668_p0202b05║真故問徧計是亦有亦無耶答不也無二性
L164n1668_p0202b06║故問徧計是非有非無耶答不也所執性成
L164n1668_p0202b07║故已上護執竟今執成過者若計真如一向
L164n1668_p0202b08║是有者有二失一不隨緣二不待了因故問
L164n1668_p0202b09║教云真如為凝然常既不隨緣豈是過耶答
L164n1668_p0202b10║聖說真如為凝然者此是隨緣成染淨時恒
L164n1668_p0202b11║作染淨而不失自體即是不異無常之常名
L164n1668_p0202b12║不思議常非謂不作諸法如情所謂之凝然
L164n1668_p0202b13║也不異無常之常出於情外故名真如常經
L164n1668_p0202b14║云不染而染明常作無常染而不染明作無
L164n1668_p0202b15║常時不失常也又不異常之無常故說真如
L164n1668_p0203a01║為無常經云如來藏受苦樂與因俱若生若
L164n1668_p0203a02║滅又依他是生滅法亦得有不異常之無常
L164n1668_p0203a03║不異無常之常以諸緣起無常之法即無自
L164n1668_p0203a04║性方成緣起是故不異常性而得無常故云
L164n1668_p0203a05║不生不滅是無常義此即不異於常成無常
L164n1668_p0203a06║也又諸緣起即是無性非滅緣起方說無性
L164n1668_p0203a07║即是不異無常之常也經云色即是空非色
L164n1668_p0203a08║滅空又眾生即涅槃不更滅也此與真如二
L164n1668_p0203a09║義同即真俗雙融二而無二故論云智障甚
L164n1668_p0203a10║盲闇謂真俗別執故也又真如若不隨緣成
L164n1668_p0203a11║於染淨染淨等法即無所依無所依有法又
L164n1668_p0203a12║墮常也又真如若有者即不隨染淨染淨諸
L164n1668_p0203a13║法既無自體真又不隨不得有法亦是斷也
L164n1668_p0203a14║乃至執非有非無等四句皆墮斷常也若依
L164n1668_p0203a15║他執有者謂己有體不藉緣故無緣有法即
L164n1668_p0203b01║是常也又由執有即不藉緣不藉緣故不得
L164n1668_p0203b02║有法即是斷也問依他性是有義便有失者
L164n1668_p0203b03║何故攝論云依他性以為有耶答此即不異
L164n1668_p0203b04║空之有從緣無體故一一緣中無作者故由
L164n1668_p0203b05║緣無作方得緣起是故非有之有為依他有
L164n1668_p0203b06║即是不動真際建立諸法若依他執無者即
L164n1668_p0203b07║緣無所起不得有法即是斷也問若說緣生
L164n1668_p0203b08║為空無即墮斷者何故中論廣說緣生為畢
L164n1668_p0203b09║竟空耶答聖說緣生以為空者此即不異有
L164n1668_p0203b10║之空也此即不動緣生說實相法也是故如
L164n1668_p0203b11║情執無即是斷過又若執依他為無法者無
L164n1668_p0203b12║法非緣非緣之法即是常也乃至執非有非
L164n1668_p0203b13║無皆成斷常二患若徧計性中計所執為有
L164n1668_p0203b14║者聖智所照理應不空即是常也若妄執徧
L164n1668_p0203b15║計於理無者即失情有故是斷也乃至執非
L164n1668_p0204a01║有非無皆具上失上已護過今當顯德者真
L164n1668_p0204a02║如是有義何者迷悟所依故不空故不壞故
L164n1668_p0204a03║真如是空義隨緣故對染故真如是亦有亦
L164n1668_p0204a04║無義具德故違順自在故鎔融故真如是非
L164n1668_p0204a05║有非無義二不二故定取不得故依他是有
L164n1668_p0204a06║義無性緣成故依他是無義緣成無性故依
L164n1668_p0204a07║他是亦有亦無義緣成故無性故依他是非
L164n1668_p0204a08║有非無義隨取一不得故徧計是有義約情
L164n1668_p0204a09║故徧計是無義約理故徧計是亦有亦無義
L164n1668_p0204a10║由是所執故徧計是非有非無義由所執故
L164n1668_p0204a11║故知執則為斷常二患不執成性德之門但
L164n1668_p0204a12║除妄情非遣法也是以不離有以談真見有
L164n1668_p0204a13║之本際匪存無而觀法了無之真原則不出
L164n1668_p0204a14║有無不在有無何取捨之干懷斷常之所惑
L164n1668_p0204a15║乎是則三性一性情有而即是真空一性三
L164n1668_p0204b01║性真如而能成緣起終日有而不有有徹空
L164n1668_p0204b02║原終日空而不空空該有際自然一心無寄
L164n1668_p0204b03║萬法俱閒境智相應理行融即方入宗鏡瑩
L164n1668_p0204b04║淨無瑕照破古今光吞萬彙矣。故知妄依
L164n1668_p0204b05║真起而能覆真真因妄顯而能奪妄真妄無
L164n1668_p0204b06║體皆依識性。夫一心妙門唯識正理能變
L164n1668_p0204b07║所變內外皆通舉一例諸收無不盡如眾星
L164n1668_p0204b08║列宿匪離於空萬本羣萌咸歸於地則可以
L164n1668_p0204b09║拔疑根而開信戶朗智照而洗情塵若機思
L164n1668_p0204b10║遲回未成勝解須憑問答漸入圓通真金尚
L164n1668_p0204b11║假鍛鍊而成美玉猶仗琢磨而出華嚴私記
L164n1668_p0204b12║云正念思惟甚深法門者有二種人能枯十
L164n1668_p0204b13║二因緣大樹一者溫故不忘二者諮受新法
L164n1668_p0204b14║此之謂也問心法不可思議離言自性云何
L164n1668_p0204b15║廣興問答橫剖義宗答然理唯一心事收萬
L164n1668_p0205a01║法若不初窮旨趣何以得至覺原今時不到
L164n1668_p0205a02║之者皆是謬解麤浮正信力薄玄關綿密豈
L164n1668_p0205a03║情識之能通大旨希夷非一期之所入若乃
L164n1668_p0205a04║未到如來之地焉能頓悟眾生之心今因自
L164n1668_p0205a05║力未到之人少為開示全憑佛語以印凡心
L164n1668_p0205a06║憑佛語以契同渺然無際印凡心而不異豁
L164n1668_p0205a07║爾歸宗又有二義須說一若不言說則不能
L164n1668_p0205a08║為他說一切法離言自性二即說無說說與
L164n1668_p0205a09║不說性無二故又此宗但論見性親證非在
L164n1668_p0205a10║文詮為破情塵助生正信若隨語生見執解
L164n1668_p0205a11║依通則實語是虛妄生語見故若因教照心
L164n1668_p0205a12║唯在得意則虛妄是實語除邪執故起信論
L164n1668_p0205a13║云當知一切諸法從本已來非色非心非智
L164n1668_p0205a14║非識非無非有畢竟皆是不可說相所有言
L164n1668_p0205a15║說示教之者皆是如來善巧方便假以言語
L164n1668_p0205b01║引導眾生令捨文字入於真實若隨言執義
L164n1668_p0205b02║增妄分別不生實智不得涅槃又若文字顯
L164n1668_p0205b03║總持因言而悟道但依義而不依語得意而
L164n1668_p0205b04║不徇文則與正理不違何關語默故大般若
L164n1668_p0205b05║經云若順文字不違正理常無諍論名護正
L164n1668_p0205b06║法。天王般若經偈云總持無文字文字顯
L164n1668_p0205b07║總持大悲方便力離言文字說楞伽經云佛
L164n1668_p0205b08║告大慧我等諸佛及諸菩薩不說一字所以
L164n1668_p0205b09║者何法離文字故非不饒益義說言說者眾
L164n1668_p0205b10║生妄想故大慧若不說一切法者教法則壞
L164n1668_p0205b11║教法壞者則無諸佛菩薩緣覺聲聞若無者
L164n1668_p0205b12║誰說為誰是故大慧菩薩摩訶薩莫著言說
L164n1668_p0205b13║隨宜方便廣說經法淨名經云夫說法者無
L164n1668_p0205b14║說無示其聽法者無聞無得譬如幻士為幻
L164n1668_p0205b15║人說法當建是意而為說法。思益經云汝
L164n1668_p0206a01║等比丘當行二事一聖說法二聖默然但正
L164n1668_p0206a02║說時了不可得即是默然不是杜口無說故
L164n1668_p0206a03║昔人云幻人說法幻人聽由來兩箇總無情
L164n1668_p0206a04║說時無說從君說聽處無聽一任聽又若以
L164n1668_p0206a05║四實性（自生他生共生無因生名四執性破此四執名四實性）自得法
L164n1668_p0206a06║本住法約真諦中即不可說若以四悉檀隨
L164n1668_p0206a07║他意語斷深疑生正信有因緣故則亦可得
L164n1668_p0206a08║說又不可說即可說真理普徧故可說即不
L164n1668_p0206a09║可說緣修無性故。經云不可思議智境不
L164n1668_p0206a10║可思議智照即此義也若破四性境智此名
L164n1668_p0206a11║實慧若四悉赴緣說四境智此名權慧則權
L164n1668_p0206a12║實雙行自他兼利方冥佛旨免墮己愚問山
L164n1668_p0206a13║河大地一一皆宗五性三乘人人是佛何須
L164n1668_p0206a14║宗鏡強立異端答諸佛凡敷教跡不為己知
L164n1668_p0206a15║者言祖師直指人心只為未明者說今之所
L164n1668_p0206b01║錄但示初機令頓悟圓宗不迂小徑若不得
L164n1668_p0206b02║宗鏡之廣照何由鑒自性之幽深匪因智慧
L164n1668_p0206b03║之光豈破愚癡之闇如臨古鏡妍醜自分若
L164n1668_p0206b04║遇斯宗真偽可鑒豈有日出而不照然燈而
L164n1668_p0206b05║不明者乎故華嚴記中述十種法明法即是
L164n1668_p0206b06║境明即是心以智慧明照二諦法故云法明
L164n1668_p0206b07║雖然法無成破此屬第一義門中且教自有
L164n1668_p0206b08║開遮寧無善巧方便如大涅槃經中高貴德
L164n1668_p0206b09║王菩薩品因瑠璃光菩薩欲來放光佛問於
L164n1668_p0206b10║文殊文殊初以第一義答云世尊如是光明
L164n1668_p0206b11║名為智慧智慧者即常住之法常住之法無
L164n1668_p0206b12║有因緣云何佛問何因緣故有是光明廣說
L164n1668_p0206b13║無因緣竟末後云世尊亦有因緣因滅無明
L164n1668_p0206b14║則得熾然阿耨多羅三藐三菩提燈是知因
L164n1668_p0206b15║教明宗非無所以從緣入道終不唐捐方便
L164n1668_p0207a01║之門不可暫廢又夫宗鏡中纔說一字便是
L164n1668_p0207a02║談宗更無前後以說時有異理且無差。問
L164n1668_p0207a03║但云方便說則無妨若約正宗有言傷旨答
L164n1668_p0207a04║我此圓宗情解不及豈同執方便教人空有
L164n1668_p0207a05║不融通體用兩分理事成隔說常住則成常
L164n1668_p0207a06║見說無常則歸斷滅斥邊則成邊執存中則
L164n1668_p0207a07║著中理今此圓融之旨無礙之宗說常則無
L164n1668_p0207a08║常之常說無常則常之無常言空則不空之
L164n1668_p0207a09║空言有則幻有之有談邊則即中之邊談中
L164n1668_p0207a10║則不但之中立理則成事之理立事則顯理
L164n1668_p0207a11║之事是以卷舒在我隱顯同時說不乖於無
L164n1668_p0207a12║說無說不乖於說寶藏論云常空不有常有
L164n1668_p0207a13║不空兩不相待句句皆宗是以聖人隨有說
L164n1668_p0207a14║有隨空道空空不乖有有不乖空兩語無病
L164n1668_p0207a15║二義雙通乃至說我亦不乖無我說事亦不
L164n1668_p0207b01║乖無事何以故不為言語所轉也。問既稱
L164n1668_p0207b02║觀心自悟不假外緣云何廣讚佛恩稱揚經
L164n1668_p0207b03║教答若不因教所指何由得識自心設不因
L164n1668_p0207b04║教發明亦須憑教印可若不然者皆成自然
L164n1668_p0207b05║外道闇證禪師直饒生而知之亦是多生聞
L164n1668_p0207b06║經熏種或乃諸聖本願冥加所以台教云夫
L164n1668_p0207b07║一向無生觀人但信心益不信外佛威加益
L164n1668_p0207b08║此墮自性癡又一向信外佛加不內心求益
L164n1668_p0207b09║此墮他性癡是以世間凡愚牽重不前者須
L164n1668_p0207b10║假傍力助進如師與經是乃外緣證悟之者
L164n1668_p0207b11║皆被冥加若不知恩如樹木不識日月風雨
L164n1668_p0207b12║等恩經云非內非外而內而外而內故諸佛
L164n1668_p0207b13║解脫於心行中求而外故諸佛護念云何不
L164n1668_p0207b14║信外益也。問平等真心羣生佛智雖然等
L164n1668_p0207b15║有信解難生多抱狐疑少能圓證更希再明
L164n1668_p0208a01║教理確實指陳答廣畧之教遮表之詮雖開
L164n1668_p0208a02║合不同總別有異然皆顯唯心之旨終無識
L164n1668_p0208a03║外之文證若恒沙豈唯一二所以法華經偈
L164n1668_p0208a04║云知第一寂滅以方便力故雖說種種道其
L164n1668_p0208a05║實為佛乘。釋曰知第一寂滅者真如一心
L164n1668_p0208a06║是本寂滅非輪廻生滅之滅亦非觀行對治
L164n1668_p0208a07║之滅故稱第一於一心寂滅之中即無法可
L164n1668_p0208a08║敷揚無道可建立為未了者以方便大慈力
L164n1668_p0208a09║故雖說種種別門異道若尅體而論唯但指
L164n1668_p0208a10║歸一心佛乘更無餘事。楞伽經云佛告大
L164n1668_p0208a11║慧身及資生器世間等一切皆是藏識影像
L164n1668_p0208a12║所取能取二種相現彼諸愚夫墮生住滅二
L164n1668_p0208a13║見中故於中妄起有無分別。又入楞伽經
L164n1668_p0208a14║偈云種種隨心轉唯心非餘法心生種種生
L164n1668_p0208a15║心滅種種滅眾生妄分別無物而見物無義
L164n1668_p0208b01║唯是心無分別得脫。又華嚴經云一切方
L164n1668_p0208b02║海中依於眾生心想而住大智度論云譬如
L164n1668_p0208b03║調馬自見影不驚何以故自知影從身出如
L164n1668_p0208b04║信入一乘調順之人見一切怖境不驚自知
L164n1668_p0208b05║境從心出唯識論云如契經說三界唯心又
L164n1668_p0208b06║說所緣唯識所現又說諸法皆不離心又說
L164n1668_p0208b07║有情隨心垢淨又說成就四智菩薩能隨悟
L164n1668_p0208b08║入唯識無境又頌說心意識所緣皆非離自
L164n1668_p0208b09║性故我說一切唯有識無餘此等聖教誠證
L164n1668_p0208b10║非一。如前所說識差別相依理世俗非真
L164n1668_p0208b11║勝義但以從初業識起見相二門因見立能
L164n1668_p0208b12║因相立所能所纔具我法互興從此因有為
L164n1668_p0208b13║而立無為對虛假而談真實皆無空體似有
L164n1668_p0208b14║非真是以認互起之名見色有表而執空無
L164n1668_p0208b15║表對相待之質見牛角有而執兔角無不知
L164n1668_p0209a01║以有遮無有非定有以無遮有無非定無若
L164n1668_p0209a02║了八識真心自然絕待疑消能所藤蛇於是
L164n1668_p0209a03║併空見息對治形名以之雙寂。問能所之
L164n1668_p0209a04║見則心境宛然聖人知見如何甄別答雙照
L164n1668_p0209a05║有空不住內外似谷答聲而絕慮如鏡鑒像
L164n1668_p0209a06║而無心妙湛圓明寂而常照故云常在正念
L164n1668_p0209a07║亦名正知非是有念有知亦非無念無知若
L164n1668_p0209a08║唯無念寂而失照若但照體照而失寂並稱
L164n1668_p0209a09║不正正在雙行還原集云得其妙性起照照
L164n1668_p0209a10║見一切了了知無所知了了見無能見內外
L164n1668_p0209a11║圓明廓周法界亦名毘盧遮那無障礙眼圓
L164n1668_p0209a12║滿十方照見一切佛剎即此義也所以達人
L164n1668_p0209a13║見聞不落能所既非是有見亦非無見但不
L164n1668_p0209a14║生二相常合真空故大集經云慧燈三昧者
L164n1668_p0209a15║即是諸法無二相也無二相者不在有無不
L164n1668_p0209b01║出有無夫有無者以惑情所執有無皆失理
L164n1668_p0209b02║無惑計有無皆真是知諸法非實非虛非空
L164n1668_p0209b03║非有若無於有不成於無若無於無不成於
L164n1668_p0209b04║有有無交徹萬化齊融又約聖人親證見聞
L164n1668_p0209b05║之境有其四種所以大涅槃經云約佛妙證
L164n1668_p0209b06║有四種聞一不聞聞二不聞不聞三聞不聞
L164n1668_p0209b07║四聞聞台教釋云初入證道修道忽謝無所
L164n1668_p0209b08║可有名為不聞真明豁開無所不照即是於
L164n1668_p0209b09║聞故名不聞聞證得如是大般涅槃無有聞
L164n1668_p0209b10║相故名不聞不聞證起惑滅名聞不聞寂而
L164n1668_p0209b11║常照隨扣則應名曰聞聞初句證智次句證
L164n1668_p0209b12║理第三句證斷第四句證應若事若理智斷
L164n1668_p0209b13║自他於初智證之中具足無缺此一妙證盡
L164n1668_p0209b14║涅槃海復次不聞聞是證了因聞不聞是證
L164n1668_p0209b15║緣因不聞不聞是證正因聞聞是證境界乃
L164n1668_p0210a01║至明四種生謂生生生不生不生生不生不
L164n1668_p0210a02║生亦同四種聞義一生生是因緣所生法二
L164n1668_p0210a03║生不生是我說即是空三不生生是亦名為
L164n1668_p0210a04║假名四不生不生是亦名中道義若能了此
L164n1668_p0210a05║四生之無生方達聖人見聞之境是以不取
L164n1668_p0210a06║不捨達一道之原非有非空見諸法之實如
L164n1668_p0210a07║肇論云道超名外因謂之無動與事會因謂
L164n1668_p0210a08║之有謂之有者應夫有為彊謂之然耳彼何
L164n1668_p0210a09║然哉故經云聖智無知而無所不知無為而
L164n1668_p0210a10║無所不為此無相寂然之道豈曰有而為有
L164n1668_p0210a11║無而為無動而乖靜靜而廢用耶而今之談
L164n1668_p0210a12║者多即言以定旨尋大方而徵隅懷前識以
L164n1668_p0210a13║標玄存所存之必當是以聞聖有知謂之有
L164n1668_p0210a14║心聞聖無知謂等太虛有無之境邊見所存
L164n1668_p0210a15║豈是處中莫二之道乎何者萬物雖殊然性
L164n1668_p0210b01║本常一不可而物然非不物可物於物則名
L164n1668_p0210b02║相異陳不物於物則物而即真是以聖人不
L164n1668_p0210b03║物於物不非物於物不物於物物非有也不
L164n1668_p0210b04║非物於物物非無也非有所以不取非無所
L164n1668_p0210b05║以不捨不捨故妙存則真不取故名相靡因
L164n1668_p0210b06║名相靡因非有知也妙存則真非無知也是
L164n1668_p0210b07║知真心無寄不屬有無妙證之時自然明了
L164n1668_p0210b08║問此佛之知見如何開示悟入答若約教天
L164n1668_p0210b09║台文句疏配圓教四位開即十住示即十行
L164n1668_p0210b10║悟即十向入即十地華嚴記釋大意云謂開
L164n1668_p0210b11║除惑障顯示真理令悟體空證入心體若禪
L164n1668_p0210b12║門南北二宗釋者北宗云智用是知慧用是
L164n1668_p0210b13║見心不起名智智能知五根不動名慧慧能
L164n1668_p0210b14║見是佛知見心不動是開開者開方便門色
L164n1668_p0210b15║不動是示示者示真實相悟即妄念不生入
L164n1668_p0211a01║則萬境常寂南宗云眾生佛智妄隔不見但
L164n1668_p0211a02║得無念即本來自性寂靜為開寂靜體上自
L164n1668_p0211a03║有本智以本智能見本來自性寂靜名示既
L164n1668_p0211a04║得指示即見本性佛與眾生本來無異為悟
L164n1668_p0211a05║悟後於一切有為無為有佛無佛常見本性
L164n1668_p0211a06║自知妄想無性自覺聖智是故菩薩前聖所
L164n1668_p0211a07║知轉相傳授即是入義。大涅槃經云第一
L164n1668_p0211a08║義空名為智慧二乘但空空無智慧菩薩得
L164n1668_p0211a09║不但空即中道慧即此慧寂而常照二乘但
L164n1668_p0211a10║得其寂不得寂照故非實相菩薩得寂又得
L164n1668_p0211a11║寂照即是實相。
L164n1668_p0211a12║
L164n1668_p0211a13║
L164n1668_p0211a14║
L164n1668_p0211a15║御錄宗鏡大綱卷十三
L164n1668_p0211b01║音釋
L164n1668_p0211b02║杌（五忽切音兀）。𤥨（音捉治玉）。諮（與咨同）。確（乞約切音却堅也）。甄
L164n1668_p0211b03║（之人切音真陶也）。