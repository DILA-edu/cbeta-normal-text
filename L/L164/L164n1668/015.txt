L164n1668_p0229a01║御錄宗鏡大綱卷十五　　　　　　疏五
L164n1668_p0229a02║問生死之法是有是無答非有非無何者若
L164n1668_p0229a03║言是有一身內外地水火風各各性空未曾
L164n1668_p0229a04║聚散所以無生之生可說為生無滅之滅可
L164n1668_p0229a05║說為滅如菴提遮女師子吼了義經云若能
L164n1668_p0229a06║明知地水火風四緣畢竟未曾自得有所和
L164n1668_p0229a07║合而能隨其所宜有所說者是為生義乃至
L164n1668_p0229a08║若能明知地水火風畢竟不自得有所散壞
L164n1668_p0229a09║而能隨其所宜有所說者是為死義若言是
L164n1668_p0229a10║無以染淨真如不守自性不覺隨緣起幻生
L164n1668_p0229a11║滅故云法身流轉五道號曰眾生須知生死
L164n1668_p0229a12║中道方離斷常是以生之無生真性湛然無
L164n1668_p0229a13║生之生業果宛然真性湛然不可執常業果
L164n1668_p0229a14║宛然不可執斷又復諸佛出世尚如空華亂
L164n1668_p0229a15║生亂滅况眾生顛倒生死但如妄夢如狂醉
L164n1668_p0229b01║豈是實耶無如一切眾生飲無明酒臥五住
L164n1668_p0229b02║地長劫惛然孰有醒者忽得見性之時如同
L164n1668_p0229b03║醉醒如經偈云譬如惛醉人酒消然後醒得
L164n1668_p0229b04║佛無上體是我真法身又若入宗鏡中頓明
L164n1668_p0229b05║實性反觀世間生死名相虛誑猶如兒戲復
L164n1668_p0229b06║似技人然雖改換千差一性宛然不動。問
L164n1668_p0229b07║生死輪廻不待外緣既由內識此即有漏異
L164n1668_p0229b08║生生死相續諸佛菩薩淨法相續為復亦由
L164n1668_p0229b09║內識為復別有淨體答淨法相續應知亦然
L164n1668_p0229b10║論云謂無始來依附本識有無漏種由轉識
L164n1668_p0229b11║等數數熏發漸漸增勝乃至究竟得成佛時
L164n1668_p0229b12║轉捨本來雜染識種轉得始起清淨種識任
L164n1668_p0229b13║持一切功德種子由本願力盡未來際起諸
L164n1668_p0229b14║妙用相續無窮由此應知唯有內識。所以
L164n1668_p0229b15║經云解無不生了有不死若了有空而無我
L164n1668_p0230a01║無我令誰生解本無而不生不生令誰死唯
L164n1668_p0230a02║持種本識妙湛真心體性圓明寂然常住處
L164n1668_p0230a03║異生位持無漏而常熏至佛果門續菩提而
L164n1668_p0230a04║不斷又心性本來離生滅相而有無明迷自
L164n1668_p0230a05║心性由迷心性離相寂靜故能生起動四相
L164n1668_p0230a06║四相無明和合力故能令心體生住異滅經
L164n1668_p0230a07║云即此法身為諸煩惱之所飄動徃來生死
L164n1668_p0230a08║名為眾生起信論明自性清淨心因無明風
L164n1668_p0230a09║動四相流轉唯一夢心處夢之士謂為前後
L164n1668_p0230a10║各隨智力淺深分分而覺大覺之者知夢四
L164n1668_p0230a11║相唯一淨心無有體性可辨前後故論云四
L164n1668_p0230a12║相俱時無有自立生住異滅一心而轉四相
L164n1668_p0230a13║俱有為心所成離一心外無別自體故言俱
L164n1668_p0230a14║時而有無有自立者本來平等同一本覺故
L164n1668_p0230a15║如般若燈論偈云生死有際否佛言畢竟無
L164n1668_p0230b01║此生死無際前後不可得如般若經云復次
L164n1668_p0230b02║極勇猛如涅槃無際一切法亦無際何者生
L164n1668_p0230b03║死以涅槃為際涅槃以生死為際既不得生
L164n1668_p0230b04║死亦不得涅槃生死涅槃既不可得則一切
L164n1668_p0230b05║法悉無際如是但了本覺一心念念契圓常
L164n1668_p0230b06║之道若逐無明散意塵塵成生死之輪得失
L164n1668_p0230b07║在人法無邪正取捨任己道絕昇沉但自內
L164n1668_p0230b08║觀躡普門而頓入唯當正眼履一道以圓成
L164n1668_p0230b09║問動識相與真心性既非一異為復可壞不
L164n1668_p0230b10║可壞若不可壞則為墮常若可壞則歸斷滅
L164n1668_p0230b11║答既非一而非是異即亦可壞而不可壞起
L164n1668_p0230b12║信論云一切心識相即是無明相與本覺非
L164n1668_p0230b13║一非異非是可壞非不可壞如海水與波非
L164n1668_p0230b14║一非異波因風動非水性動若風止時波動
L164n1668_p0230b15║即滅非水性滅眾生亦爾自性清淨心因無
L164n1668_p0231a01║明風動起識波浪如是三事皆無形相非一
L164n1668_p0231a02║非異然性淨心是動識本無明滅時動識隨
L164n1668_p0231a03║滅智性不壞根本無明滅者是合風滅相續
L164n1668_p0231a04║即滅者業識等滅合動相滅也智性不壞者
L164n1668_p0231a05║隨染本覺神解之性名為智性是合濕性不
L164n1668_p0231a06║壞是知本末相資方立世間染淨之位應當
L164n1668_p0231a07║防制意地恒順真如圓滿菩提常樂妙果所
L164n1668_p0231a08║以阿差未經云常正其心不尚餘學夫心常
L164n1668_p0231a09║正直本自玄虛道全是心心全是道以不達
L164n1668_p0231a10║故隨思慮心為外緣所拘內結所亂乃令志
L164n1668_p0231a11║當歸一不尚餘學虛明自現返本之稱也如
L164n1668_p0231a12║是開示可謂把行人手直至薩婆若海保不
L164n1668_p0231a13║孤然若信受之人可謂不動塵勞頓成正覺。
L164n1668_p0231a14║顯識經云大藥白佛言世尊無形之識云
L164n1668_p0231a15║何假因緣力而生有形云何有形止因緣內
L164n1668_p0231b01║佛言大藥如木和合相觸生火此火木中不
L164n1668_p0231b02║可得若除於木亦不得火因緣和合而生因
L164n1668_p0231b03║緣不具火即不生木等之中尋火色相雖不
L164n1668_p0231b04║可見然咸見火從木出如是大藥識假父母
L164n1668_p0231b05║因緣和合生有形身有形身中求識不得離
L164n1668_p0231b06║有形身亦無有識大藥如火未出火相不現
L164n1668_p0231b07║亦無煖觸諸相皆無如是大藥若未有身識
L164n1668_p0231b08║受想行皆悉不現大藥如見日輪光明照曜
L164n1668_p0231b09║而諸凡夫不見日體是黑是白黃白黃赤皆
L164n1668_p0231b10║不能知但以照熱光明出沒環運諸作用事
L164n1668_p0231b11║而知有日識亦如是以諸作用而知有識。
L164n1668_p0231b12║故云心能作佛心作眾生心作天堂心作地
L164n1668_p0231b13║獄心異則千差競起心平則法界坦然心凡
L164n1668_p0231b14║則三毒縈纏心聖則六通自在心空則一通
L164n1668_p0231b15║清淨心有則萬境縱橫如谷應聲語雄而響
L164n1668_p0232a01║厲似鏡鑒像形曲而影凹以知萬行由心一
L164n1668_p0232a02║切在我內虛外終不實外細內終不麤善因
L164n1668_p0232a03║終值善緣惡行難逃惡境蹈雲霞而飲甘露
L164n1668_p0232a04║非他所授臥烟燄而噉膿血皆自能為非天
L164n1668_p0232a05║之所生非地之所出只在最初一念致此昇
L164n1668_p0232a06║沉欲外安和但內寧靜心虛境寂念起法生
L164n1668_p0232a07║水濁波昏潭清月朗修行之要靡出於斯可
L164n1668_p0232a08║謂眾妙之門羣靈之府昇降之本禍福之原
L164n1668_p0232a09║但正自心何疑別境是以離眾生罪行福行
L164n1668_p0232a10║不動行終無三界苦樂果報苦離眾生見聞
L164n1668_p0232a11║覺知豈有陰處界等境界如大般若經云佛
L164n1668_p0232a12║言若夢若覺要於見聞覺知法中有覺慧轉
L164n1668_p0232a13║由斯起染或復起淨若無見聞覺知法無覺
L164n1668_p0232a14║慧轉亦無染淨故知夢覺唯識染淨由心前
L164n1668_p0232a15║賢後學之所宗千經萬論之同指如楞伽經
L164n1668_p0232b01║偈云眾生及瓶等種種諸形相內外雖不同
L164n1668_p0232b02║一切從心起但一念不生諸緣自斷故云一
L164n1668_p0232b03║念心不生六根總無過又云一心不生萬法
L164n1668_p0232b04║無咎如今厭生患老隨思隨造捨妄除身業
L164n1668_p0232b05║果恒新若能了生無生知妄無妄一念心寂
L164n1668_p0232b06║萬慮俱消如云畏影畏跡逾走逾極端坐樹
L164n1668_p0232b07║陰跡滅影沉是知悟心即休更無異術如祖
L164n1668_p0232b08║師云一切由心邪正在己不思一物即是本
L164n1668_p0232b09║心智者能知更無別行所以本師云此事唯
L164n1668_p0232b10║我能知。問一期真妄生死約事而言還有
L164n1668_p0232b11║終始否答第一義中尚無生死何有始終順
L164n1668_p0232b12║世諦門中隨眾生見而妄說生死如古德云
L164n1668_p0232b13║真妄相循難窮初後者釋云若言先妄後真
L164n1668_p0232b14║真則有始若謂先真後妄妄由何生若妄依
L164n1668_p0232b15║真起真亦非真若妄體即真妄亦無始為破
L164n1668_p0233a01║始起立無始言始既不存終從何立無終無
L164n1668_p0233a02║始豈有中間。問如上所說生死惡業纔了
L164n1668_p0233a03║此心得一切同時解脫否答實有此理全在
L164n1668_p0233a04║當人若障薄遮輕直了直入緣深機熟頓悟
L164n1668_p0233a05║頓修如鏡淨明生雲開月朗或垢濃習重觀
L164n1668_p0233a06║劣心浮雖信解一心行門難立有八重妄想
L164n1668_p0233a07║之垢猶緻網稠林（一自性妄想二差別妄想三攝受積聚妄想四我見
L164n1668_p0233a08║妄想五我所妄想六有念妄想七不念妄想八俱相違妄想）具六種繫縛
L164n1668_p0233a09║之門若堅冰膠漆（一相應縛二所緣縛三貪縛四瞋縛五見取縛六戒
L164n1668_p0233a10║取縛）若非大力曷能解分。又古釋智障有其
L164n1668_p0233a11║三門一是智障所謂分別有無之心二是體
L164n1668_p0233a12║障謂觀非有非無之解立己能者故曰體障
L164n1668_p0233a13║三是治想謂妄識中合如正慧依此地有其
L164n1668_p0233a14║三初一四地乃至七地斷除四五六地斷除
L164n1668_p0233a15║分別取有之心謂解法慢身淨慢等入七地
L164n1668_p0233b01║時斷除分別取無之心八地已上斷除體障
L164n1668_p0233b02║前第七地雖除分別有無之心猶見己心以
L164n1668_p0233b03║為能觀如為所觀其所觀如不即心能觀之
L164n1668_p0233b04║心不即如心如別故心外求法故有功用法
L164n1668_p0233b05║外立心故有體障從第七地入八地時破捨
L164n1668_p0233b06║此障觀察如外由來無心心外無如如外無
L164n1668_p0233b07║心心不異如心外無如如不異心故能如心
L164n1668_p0233b08║冺同法界廣大不動以不異故息外推求故
L164n1668_p0233b09║捨功用不復如外建立神智故滅體障體障
L164n1668_p0233b10║滅故名無障想第三治想至佛方滅故入八
L164n1668_p0233b11║地雖無障想而有治想從八地已上無生忍
L164n1668_p0233b12║體轉轉寂滅令彼治想運運自亡至佛乃窮
L164n1668_p0233b13║故知萬境雖空須得無心契合不可口雖說
L164n1668_p0233b14║空行在有中境智相應能所冥合方能解縛
L164n1668_p0233b15║隨順無生耳纔生取著便成魔業如華嚴經
L164n1668_p0234a01║云佛子菩薩摩訶薩有十種魔何等為十所
L164n1668_p0234a02║謂蘊魔生諸取故煩惱魔恒雜染故業魔能
L164n1668_p0234a03║障礙故心魔起高慢故死魔捨生處故天魔
L164n1668_p0234a04║自憍縱故善根魔恒執取故三昧魔久耽味
L164n1668_p0234a05║故善知識魔起著心故菩提法智魔不願捨
L164n1668_p0234a06║離故是為十菩薩摩訶薩應作方便速求遠
L164n1668_p0234a07║離疏釋云一蘊魔者身為道器體與佛同豈
L164n1668_p0234a08║即是魔蘊魔之名特由取著下九例爾皆以
L164n1668_p0234a09║下句釋成魔義是知以心分別萬法皆魔何
L164n1668_p0234a10║但此十故舉菩提法智以勝况劣不以心分
L164n1668_p0234a11║別一切皆佛豈捨魔界求佛界耶然四魔直
L164n1668_p0234a12║就體明十魔多約執取十表無盡故菩提法
L164n1668_p0234a13║者即所證智是能證能所冥合故名菩提若
L164n1668_p0234a14║不捨於分別菩提之見即是魔矣若入宗鏡
L164n1668_p0234a15║分別自亡既無能證之心亦無所證之理又
L164n1668_p0234b01║華嚴經云無有少法為智所入亦無少智而
L164n1668_p0234b02║入於法是以駕一智箭破眾魔軍揮一慧刀
L164n1668_p0234b03║斬羣疑網斯乃宗鏡之力餘何言哉若不悟
L164n1668_p0234b04║自心未達斯旨雖修智慧不入圓常縱練行
L164n1668_p0234b05║門唯增我慢以未達一際法門故但生分別
L164n1668_p0234b06║長養無明如經云若分別是聲聞法是緣覺
L164n1668_p0234b07║法是菩薩法是諸佛法此名為淨此名不淨
L164n1668_p0234b08║此名為道此名非道是名菩薩憍慢若入宗
L164n1668_p0234b09║鏡智行俱成我慢山崩貪癡水竭勝負情盡
L164n1668_p0234b10║差別業亡如弄珠吟云消六賊兮鑠四魔摧
L164n1668_p0234b11║我山兮竭愛河龍女靈山親獻佛貧兒衣裏
L164n1668_p0234b12║枉蹉跎問五陰一法即妄即真既作塵勞生
L164n1668_p0234b13║死之門又成出世菩提之道今且推妄生死
L164n1668_p0234b14║無從經云此陰纔滅彼陰便生既唯識無人
L164n1668_p0234b15║前陰滅後陰如何得生答五陰性空非常相
L164n1668_p0235a01║續不斷不常不斷即是正因如華嚴疏云五
L164n1668_p0235a02║蘊相續即是正因亦名生因言正因者是中
L164n1668_p0235a03║道義中道即是佛性謂現在陰滅中陰陰生
L164n1668_p0235a04║是現在陰終不變為中陰五陰故現陰非常
L164n1668_p0235a05║如種生芽種不至芽雖不至芽而能生芽此
L164n1668_p0235a06║現在陰雖不至後而能生後則現陰非斷而
L164n1668_p0235a07║中陰五陰亦非自生不從餘來因現五陰生
L164n1668_p0235a08║中陰陰斯則後陰非無因故後陰非常既能
L164n1668_p0235a09║續前故後陰非斷非斷非常是中道義正因
L164n1668_p0235a10║性也。問夫論心含教法如何是一心四諦
L164n1668_p0235a11║法門答四諦法門橫該豎徹法無不備教無
L164n1668_p0235a12║不窮今約台教一心具無作四諦者一念心
L164n1668_p0235a13║中具十界苦名為苦諦具十界惑名為集諦
L164n1668_p0235a14║苦即涅槃名為滅諦惑即菩提名為道諦此
L164n1668_p0235a15║唯論一心四諦又四教四種四諦藏教生滅
L164n1668_p0235b01║四諦通教無生四諦別教無量四諦圓教無
L164n1668_p0235b02║作四諦今但論圓教無作四諦止觀云法性
L164n1668_p0235b03║與一切法無二無別凡法尚是况二乘乎離
L164n1668_p0235b04║凡法更求實相如避此空彼處求空即凡法
L164n1668_p0235b05║是實法不須捨凡向聖經言生死即涅槃一
L164n1668_p0235b06║色一香皆是中道即無作四諦又玄義云以
L164n1668_p0235b07║迷理故菩提是煩惱名集諦涅槃是生死名
L164n1668_p0235b08║苦諦以能解故煩惱即菩提名道諦生死即
L164n1668_p0235b09║涅槃名滅諦即事而中無思無念無誰造作
L164n1668_p0235b10║故名無作亦名一實諦一實諦者無虛妄無
L164n1668_p0235b11║顛倒常樂我淨等是故名為無作四聖諦法
L164n1668_p0235b12║華經偈云更以異方便助顯第一義又云惟
L164n1668_p0235b13║此一事實即是無作一實諦也以真如之性
L164n1668_p0235b14║是自心之實名一實諦念念圓成更何所作
L164n1668_p0235b15║名無作四諦所以八千聲聞於法華會上見
L164n1668_p0236a01║如來性如秋收冬藏更無所作以達本故法
L164n1668_p0236a02║爾如斯若未見性人不可安然拱手效無作
L164n1668_p0236a03║無修直須水到渠成自然任運故又但了一
L164n1668_p0236a04║心自然無作非是彊為故云陰入皆如無苦
L164n1668_p0236a05║可捨無明塵勞即是菩提無集可斷邊邪皆
L164n1668_p0236a06║中正無道可修生死即涅槃無滅可證無苦
L164n1668_p0236a07║無集故無世間無道無滅故無出世間純一
L164n1668_p0236a08║實相實相外更無別法又文殊道行經云佛
L164n1668_p0236a09║告文殊師利若見一切諸法無起即解苦諦
L164n1668_p0236a10║若見一切諸法無住即能斷集若見一切諸
L164n1668_p0236a11║法畢竟涅槃即能證滅文殊師利若見一切
L164n1668_p0236a12║諸法無自體即是修道。問一念無明心鼓
L164n1668_p0236a13║動真如海成十二緣起作生死根由若了之
L164n1668_p0236a14║為佛智海之波瀾昧之作生死河之漩澓云
L164n1668_p0236a15║何成佛智云何成生死答天真之佛智本有
L164n1668_p0236b01║妄緣之生死體空雖有二名但是一義只謂
L164n1668_p0236b02║不了第一義諦號曰無明因不了之所盲成
L164n1668_p0236b03║惑業之眾苦了無明之實性成涅槃之妙心
L164n1668_p0236b04║若迷為惑業則成三道一無明愛取是煩惱
L164n1668_p0236b05║道二行有是業道三識名色六入觸受生老
L164n1668_p0236b06║死是苦道若悟為三因佛性一識名色六入
L164n1668_p0236b07║觸受生老死七支是正因佛性二無明愛取
L164n1668_p0236b08║三支是了因佛性三行有二支是緣因佛性
L164n1668_p0236b09║如是等義差別不同唯是一心迷成多種雖
L164n1668_p0236b10║成多種不離一心華嚴經云佛子此菩薩摩
L164n1668_p0236b11║訶薩復作是念三界所有唯是一心如來於
L164n1668_p0236b12║此分別演說十二有支皆依一心如是而立
L164n1668_p0236b13║何以故隨事貪欲與心共生心是識事是行
L164n1668_p0236b14║於行迷惑是無明與無明及心共生是名色
L164n1668_p0236b15║名色增長是六處六處三分合為觸觸共生
L164n1668_p0237a01║是受受無厭足是愛愛攝不捨是取彼諸有
L164n1668_p0237a02║支生是有有所起名生生熟為老老壞為死
L164n1668_p0237a03║大集經云十二因緣一人一念悉皆具足但
L164n1668_p0237a04║隨一境一念起處無不具足且如眼見色不
L164n1668_p0237a05║了名無明生愛惡名行是中心意名識色共
L164n1668_p0237a06║識行即名色六處生貪名六入色與眼作對
L164n1668_p0237a07║名觸領納名受於色纏綿名愛想色相名取
L164n1668_p0237a08║念色心起名有心生名生心滅名死乃至意
L164n1668_p0237a09║思法亦復如是一日一夜凡起幾念念念織
L164n1668_p0237a10║幾十二因緣成六趣無窮之生死是以生死
L164n1668_p0237a11║無體全是如來藏第一義心迷悟昇沈了不
L164n1668_p0237a12║可得。內外諸法皆具因緣如稻稈經云爾
L164n1668_p0237a13║時彌勒語舍利弗言世尊常說見十二因緣
L164n1668_p0237a14║即是見法見法即是見佛乃至有因有緣是
L164n1668_p0237a15║名因緣法此是佛略說因緣相以此因能生
L164n1668_p0237b01║是果如來出世因緣生法如來不出世亦因
L164n1668_p0237b02║緣生法性相常住無諸煩惱究竟如實非不
L164n1668_p0237b03║如實是真實法離顛倒法復次十二因緣法
L164n1668_p0237b04║從二種生云何為二一者因二者果因緣生
L164n1668_p0237b05║法復有二種有內因緣有外因緣外因緣法
L164n1668_p0237b06║從何而生如似種子能生於芽從芽生葉從
L164n1668_p0237b07║葉生節從節生莖從莖生穗從穗生華從華
L164n1668_p0237b08║生實無種子故無芽乃至無有華實有種子
L164n1668_p0237b09║故芽生乃至有華故果生而種子不作念我
L164n1668_p0237b10║能生芽芽亦不作念我從種子生乃至華亦
L164n1668_p0237b11║不作念我能生實實亦不作念我從華生而
L164n1668_p0237b12║實種子能生於芽如是名為外因生法云何
L164n1668_p0237b13║名外緣生法所謂地水火風空時地種堅持
L164n1668_p0237b14║水種濕潤火種成熟風種發起空種不作障
L164n1668_p0237b15║礙又假於時節氣和變如是六緣具足便生
L164n1668_p0238a01║若六緣不具物則不生地水火風空時六緣
L164n1668_p0238a02║調和不增減故物則得生地亦不言我能持
L164n1668_p0238a03║水亦不言我能潤火亦不言我能熟風亦不
L164n1668_p0238a04║言我能發起空亦不言我能不作障礙時亦
L164n1668_p0238a05║不言我能令生種亦不言我從六緣而得生
L164n1668_p0238a06║芽芽亦不言我從爾數緣生雖不作念從爾
L164n1668_p0238a07║數緣生而實從眾緣和合得生芽亦不從自
L164n1668_p0238a08║生亦不從他生亦不從自他合生亦不從自
L164n1668_p0238a09║在天生亦不從時方生亦不從本性生亦不
L164n1668_p0238a10║從無因生是名生法次第如是外緣生法以
L164n1668_p0238a11║五事故當知不斷亦非常亦不從此至彼如
L164n1668_p0238a12║芽種少果則眾多相似相續不生異物云何
L164n1668_p0238a13║不斷從種芽根莖次第相續故不斷云何非
L164n1668_p0238a14║常芽莖華果各自別故非常亦不種滅而後
L164n1668_p0238a15║芽生亦非不滅而芽便生而因緣法芽起種
L164n1668_p0238b01║謝次第生故非常種芽各各相異故不此至
L164n1668_p0238b02║彼種少果多故當知不一是名種少果多如
L164n1668_p0238b03║種不生異果故名相似相續以此五種外緣
L164n1668_p0238b04║諸法得生內因緣法從二種生云何為因從
L164n1668_p0238b05║無明乃至老死無明滅則行滅乃至生滅故
L164n1668_p0238b06║則老死滅因無明故有行乃至因有生故則
L164n1668_p0238b07║有老死無明不言我能生行行亦不言我從
L164n1668_p0238b08║無明生乃至老死亦不言我從無明生而實
L164n1668_p0238b09║有無明則有行有生則有老死是名內因次
L164n1668_p0238b10║第生法云何名內緣生法所謂六界地界水
L164n1668_p0238b11║界火界風界空界識界何謂為地能堅持者
L164n1668_p0238b12║名為地界何謂為水能潤漬者名為水界何
L164n1668_p0238b13║謂為火能成熟者名為火界何謂為風能出
L164n1668_p0238b14║入息者名為風界何謂為空能無障礙者名
L164n1668_p0238b15║為空界何謂為識四陰五識亦言為名亦名
L164n1668_p0239a01║為識如是眾法和合名為身有漏心名為識
L164n1668_p0239a02║如是四陰為五情根名為色如是等六緣名
L164n1668_p0239a03║為身若六緣具足無損減者則便成身是緣
L164n1668_p0239a04║若減身則不成地亦不念我能堅持水亦不
L164n1668_p0239a05║念我能濕潤火亦不念我能成熟風亦不念
L164n1668_p0239a06║我能出入息空亦不念我能無障礙識亦不
L164n1668_p0239a07║念我能生長身亦不念我從爾數緣生若無
L164n1668_p0239a08║此六緣身亦不生地亦無我無人無眾生無
L164n1668_p0239a09║壽命非男非女亦非非男非非女非此非彼
L164n1668_p0239a10║水火風乃至識等亦皆無我無眾生無壽命
L164n1668_p0239a11║乃至亦非此非彼云何名無明無明者於六
L164n1668_p0239a12║界中生一想聚想常想不動想不壞想內生
L164n1668_p0239a13║樂想眾生想壽命想人想我想我所想生如
L164n1668_p0239a14║是種種眾多想是名無明如是五情中生貪
L164n1668_p0239a15║欲瞋恚想行亦如是隨著一切假名法名為
L164n1668_p0239b01║識四陰為名色陰為色是名色名色增長生
L164n1668_p0239b02║六入六入增長生觸觸增長生受受增長生
L164n1668_p0239b03║愛愛增長生取取增長生有有增長故能生
L164n1668_p0239b04║後陰為生生增長變名為老受陰敗壞故名
L164n1668_p0239b05║為死能生嫉熱故名憂悲苦惱五情違害名
L164n1668_p0239b06║為身苦意不和適名為心苦乃至如月麗天
L164n1668_p0239b07║去地四萬二千由旬水流在下月耀於上玄
L164n1668_p0239b08║像雖一影現眾水月體不降水質不昇如是
L164n1668_p0239b09║舍利弗眾生不從此世至於後世不從後世
L164n1668_p0239b10║復至於此然有業果因緣報應不可損減是
L164n1668_p0239b11║以如月不動影現眾流類識不行身分六趣
L164n1668_p0239b12║雖無作者業果宛然但逐緣生不乖法爾又
L164n1668_p0239b13║有德女所問大乘經云爾時有德婆羅門女
L164n1668_p0239b14║白佛言世尊所言無明為內有耶為外有耶
L164n1668_p0239b15║佛言不也有德女言世尊若於內外無有無
L164n1668_p0240a01║明云何得有無明緣行復次世尊有他世法
L164n1668_p0240a02║而來至於今世得否佛言不也有德女復白
L164n1668_p0240a03║佛言世尊無明行相是實有耶佛言不也無
L164n1668_p0240a04║明自性從於虛妄分別而生非真實生從顛
L164n1668_p0240a05║倒生非如理生有德女復白佛言世尊若如
L164n1668_p0240a06║是者則無無明云何得有諸行生起於生死
L164n1668_p0240a07║中受諸苦報世尊如樹無根則無枝葉華果
L164n1668_p0240a08║等物如是無明無自性故行等生起定不可
L164n1668_p0240a09║得佛言有德女一切諸法皆畢竟空凡愚迷
L164n1668_p0240a10║倒不聞空義設得聞之無智不了由此具造
L164n1668_p0240a11║種種諸業既有眾業諸有則生於諸有中備
L164n1668_p0240a12║受眾苦第一義諦無有諸業亦無諸有而從
L164n1668_p0240a13║業生及以種種眾苦惱事有德女如來應正
L164n1668_p0240a14║等覺隨順世間廣為眾生演說諸法欲令悟
L164n1668_p0240a15║解第一義故有德女第一義者亦隨世間而
L164n1668_p0240b01║立名字何以故實義之中能覺所覺一切皆
L164n1668_p0240b02║悉不可得故有德女譬如諸佛化作於人此
L164n1668_p0240b03║所化人復更化作種種諸物其所化人虛誑
L164n1668_p0240b04║不實所化之物亦無實事此亦如是所造諸
L164n1668_p0240b05║業虛誑不實從業有生亦無實事是以但了
L164n1668_p0240b06║唯心之旨自然萬法常虛隨有見聞悉順無
L164n1668_p0240b07║生之道凡關動作皆歸無得之門。問三界
L164n1668_p0240b08║初因四生元始莫窮本末罔辨根由最初起
L164n1668_p0240b09║處如何指南答欲知有情身土真實端由無
L164n1668_p0240b10║先我心更無餘法首楞嚴經云富樓那而白
L164n1668_p0240b11║佛言世尊若復世間一切根塵陰處界等皆
L164n1668_p0240b12║如來藏清淨本然云何忽生山河大地諸有
L164n1668_p0240b13║為相次第遷流終而復始又疑云若此妙覺
L164n1668_p0240b14║本妙覺明與如來心不增不減無狀忽生山
L164n1668_p0240b15║河大地諸有為相如來今得妙空明覺山河
L164n1668_p0241a01║大地有為習漏何當復生佛言富樓那如汝
L164n1668_p0241a02║所言清淨本然云何忽生山河大地汝常不
L164n1668_p0241a03║聞如來宣說性覺妙明本覺明妙富樓那言
L164n1668_p0241a04║唯然世尊我常聞佛宣說斯義佛言汝稱覺
L164n1668_p0241a05║明為復性明稱名為覺為覺不明稱為明覺
L164n1668_p0241a06║富樓那言若此不明名為覺者則無所明佛
L164n1668_p0241a07║言若無所明則無明覺有所非覺無所非明
L164n1668_p0241a08║無明又非覺湛明性性覺必明妄為明覺覺
L164n1668_p0241a09║非所明因明立所所既妄立生汝妄能無同
L164n1668_p0241a10║異中熾然成異異彼所異因異立同同異發
L164n1668_p0241a11║明因此復立無同無異如是擾亂相待生勞
L164n1668_p0241a12║勞久發塵自相渾濁由是引起塵勞煩惱起
L164n1668_p0241a13║為世界靜成虛空虛空為同世界為異彼無
L164n1668_p0241a14║同異真有為法釋曰此二覺義幽旨難明若
L164n1668_p0241a15║欲指陳須分皂白大約經論有二種覺一性
L164n1668_p0241b01║覺二本覺又有二種般若一本覺般若二始
L164n1668_p0241b02║覺般若又有二種心一自性清淨心二離垢
L164n1668_p0241b03║清淨心又有二種真如一在纏真如二出纏
L164n1668_p0241b04║真如此四種名隨義異體即常同今一切眾
L164n1668_p0241b05║生只具性覺清淨本覺自性清淨心在纏真
L164n1668_p0241b06║如等於清淨本然中妄忽生於山河大地以
L164n1668_p0241b07║在纏未離障故未得出纏真如等若十方諸
L164n1668_p0241b08║佛二覺俱圓已具出纏真如等無有妄想塵
L164n1668_p0241b09║勞永合清淨本然則不更生山河大地諸有
L164n1668_p0241b10║為相等如金出礦終不染於塵泥似木成灰
L164n1668_p0241b11║豈有再生枝葉將此二覺已豁疑情性覺妙
L164n1668_p0241b12║明者是自性清淨心即如來藏性在纏真如
L164n1668_p0241b13║等本性清淨不為煩惱所染名性覺經云佛
L164n1668_p0241b14║告阿難及諸大眾汝等當知有漏世界十二
L164n1668_p0241b15║類生本覺妙明覺圓心體與十方佛無二無
L164n1668_p0242a01║別由汝妄想迷理為咎癡愛發生生發徧迷
L164n1668_p0242a02║故有空性化迷不息有世界生則此十方微
L164n1668_p0242a03║塵國土非無漏者皆是迷頑妄想安立當知
L164n1668_p0242a04║虛空生汝心內猶如片雲點太清裏况諸世
L164n1668_p0242a05║界在虛空耶汝等一人發真歸元此十方虛
L164n1668_p0242a06║空皆悉消殞云何空中所有國土而不振裂
L164n1668_p0242a07║以此文證即知凡聖本同此妙明之覺本覺
L164n1668_p0242a08║明妙者出纏真如等從無分別智覺盡無始
L164n1668_p0242a09║妄念名究竟覺始覺即本覺悟本之覺得本
L164n1668_p0242a10║覺名論云於真如門名為性覺於生滅門名
L164n1668_p0242a11║為本覺由迷此性覺而有妄念妄念若盡而
L164n1668_p0242a12║立本覺以性覺不從能所而生非假修證而
L164n1668_p0242a13║起本自妙而常明故云性覺妙明以始覺般
L164n1668_p0242a14║若明性覺之妙故云本覺明妙又真如之性
L164n1668_p0242a15║性自了故則性覺妙明始覺之智了本性故
L164n1668_p0242b01║則本覺明妙又摩訶衍論有四種覺一清淨
L164n1668_p0242b02║本覺二染淨本覺三清淨始覺四染淨始覺
L164n1668_p0242b03║若論本始明昧之事皆依染淨之覺得名若
L164n1668_p0242b04║清淨覺原愚智俱絕非迷悟之所得豈文義
L164n1668_p0242b05║之能詮經中佛常說真如為迷悟依故如萬
L164n1668_p0242b06║像依虛空虛空無所依所以滿慈領言我常
L164n1668_p0242b07║聞佛宣說斯義此二覺義亦同起信論所立
L164n1668_p0242b08║一心分真如生滅二門以本性清淨是性覺
L164n1668_p0242b09║義但以性中本覺如木中火性未具因緣有
L164n1668_p0242b10║而無用非是悟已而更起迷悟時始立本覺
L164n1668_p0242b11║之號悟本覺已更不復迷諸佛重為凡夫無
L164n1668_p0242b12║有是處佛問汝稱覺明為復覺性自明名為
L164n1668_p0242b13║覺明為復覺體不明能覺於明富樓那意必
L164n1668_p0242b14║有所明當情為其所覺若無所覺之明則無
L164n1668_p0242b15║覺明之號但可稱覺而無所明故云則無所
L164n1668_p0243a01║明佛意性覺體性自明不因能覺所明方稱
L164n1668_p0243a02║覺明起信論云真如自體有大智慧光明義
L164n1668_p0243a03║徧照法界義等只緣迷一法界彊分能所故
L164n1668_p0243a04║成於妄若要因所明方稱覺明者此乃因他
L164n1668_p0243a05║而立非自性覺故云有所非覺如緣塵分別
L164n1668_p0243a06║而有妄心離塵則無有體不可將斷滅之心
L164n1668_p0243a07║以為本來真覺故若以無體之法為究竟者
L164n1668_p0243a08║故經云法身則同𪚴毛兔角其誰修證無生
L164n1668_p0243a09║法忍又釋若以不明名為覺者則無所明者
L164n1668_p0243a10║故知覺體本無明相佛證真際實不見明若
L164n1668_p0243a11║見於明即是所明既立所明便有能覺但除
L164n1668_p0243a12║能所之明方稱妙明此妙之明是不明之明
L164n1668_p0243a13║不同所明因明起照故般若無知論云難曰
L164n1668_p0243a14║聖智之無惑智之無俱無生滅何以異之耶
L164n1668_p0243a15║答曰聖智之無者無知惑智之無者知無其
L164n1668_p0243b01║無雖同所以無者異也何者夫聖心虛靜無
L164n1668_p0243b02║知可無可曰無知非謂知無惑智有知故有
L164n1668_p0243b03║知可無可謂知無非曰無知也故云般若無
L164n1668_p0243b04║知無所不知無知者無能所之知無不知者
L164n1668_p0243b05║真如自性有徧照法界義又聖人唯有無心
L164n1668_p0243b06║之心無見之見非同凡夫有心有見皆是分
L164n1668_p0243b07║別能所相生故涅槃經云不可見了了見華
L164n1668_p0243b08║嚴經頌云無見即是見能見一切法於法若
L164n1668_p0243b09║有見此則無所見又云菩薩悉見諸法而無
L164n1668_p0243b10║所見普知一切而無所知則般若無知無所
L164n1668_p0243b11║不知矣但不落有無之知能所之見非是都
L164n1668_p0243b12║無知見矣諸佛皆具五眼三智四辯六通三
L164n1668_p0243b13║諦理圓一心具足若不見空與不空非空非
L164n1668_p0243b14║不空方與實相相應耳故楞伽經云一一相
L164n1668_p0243b15║相應遠離諸見過者若於諸相常與實相相
L164n1668_p0244a01║應自然遠離諸過會第一義清淨真心朗然
L164n1668_p0244a02║明徹而無念著即事即如唯心直進即諸佛
L164n1668_p0244a03║所知唯實相矣離此立見皆成諸過無所非
L164n1668_p0244a04║明者若能覺之體要因所明者若無所覺之
L164n1668_p0244a05║明則能覺之體便非是明故云無所非明故
L164n1668_p0244a06║知覺之與明互相假立本無自體豈成自性
L164n1668_p0244a07║圓明之覺無明又非覺湛明性者顯妄覺體
L164n1668_p0244a08║無湛明之用若言但覺於明何須覺體自明
L164n1668_p0244a09║者則自性非明便無覺湛之用故云無明又
L164n1668_p0244a10║非覺湛明性性覺必明妄為明覺者釋妄覺
L164n1668_p0244a11║託真之相也何以得知妄覺初起有覺明只
L164n1668_p0244a12║緣性覺必有真明所以妄覺託此性明而起
L164n1668_p0244a13║影明之覺執影像之明起攀緣之覺迷真認
L164n1668_p0244a14║影見相二分自此而生覺明之號覺非所明
L164n1668_p0244a15║因明立所者夫一真之覺體性雖明不分能
L164n1668_p0244b01║所故覺非所明由影明起覺能所斯分故云
L164n1668_p0244b02║因明立所所既妄立生汝妄能無同異中熾
L164n1668_p0244b03║然成異者此則元因覺明起照生所所立照
L164n1668_p0244b04║性遂亡則是識精元明能生諸緣緣所遺者
L164n1668_p0244b05║乃是但隨能緣之相覆真唯識性一向能所
L164n1668_p0244b06║相生如風動水波浪相續澄湛之性隱而不
L164n1668_p0244b07║現從此迷妄生虛空之性復因虛空成立世
L164n1668_p0244b08║界之形於真空一心畢竟無同異中熾然建
L164n1668_p0244b09║立成諸法究竟之異皆因情想擾亂勞發世
L164n1668_p0244b10║間之塵迷妄昏沉引起虛空之界分世界差
L164n1668_p0244b11║別為異立虛空清淨為同於分別識中又立
L164n1668_p0244b12║無同無異皆是有為之法盡成生滅之緣未
L164n1668_p0244b13║洞本原終為戲論。
L164n1668_p0244b14║
L164n1668_p0244b15║御錄宗鏡大綱卷十五
L164n1668_p0245a01║音釋
L164n1668_p0245a02║漩澓（上音旋下音服水回流也）。穗（音遂禾[(上/示)*頁]）。漬（音恣漚也）。礦（古猛
L164n1668_p0245a03║切國上聲）。殞（音允）。