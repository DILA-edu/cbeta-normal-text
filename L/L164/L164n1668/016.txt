L164n1668_p0245b01║御錄宗鏡大綱卷十六　　　　　　疏六
L164n1668_p0245b02║夫言一覺一切覺云可教中分其多種答覺
L164n1668_p0245b03║體是一隨用分多用有淺深覺無前後如瓔
L164n1668_p0245b04║珞經云妙覺方稱寂照等覺照寂又覺有三
L164n1668_p0245b05║義一覺察如睡夢覺亦如人覺賊賊無能為
L164n1668_p0245b06║妄即賊也二覺照即照理事也亦如蓮華開
L164n1668_p0245b07║照見自心一真法界恒沙性德如其勝義覺
L164n1668_p0245b08║諸法故三妙覺即上二覺離覺所覺故為妙
L164n1668_p0245b09║耳非更別覺故經云無有佛涅槃遠離覺所
L164n1668_p0245b10║覺又覺性無覺即根本智覺相歷然即後得
L164n1668_p0245b11║智問既云真如一心古今不易因何而有眾
L164n1668_p0245b12║生相續答平等真法界無佛無眾生隨於染
L164n1668_p0245b13║淨緣遂成十法界以真心隨緣不守自性只
L164n1668_p0245b14║為眾生不自知無性之性故但隨染緣成凡
L164n1668_p0245b15║隨淨緣成聖如虛谷響任緣所發又如太虛
L164n1668_p0246a01║忽雲明鏡忽塵求一念最初起處了不可得
L164n1668_p0246a02║故號無始無明。問凡所施為皆是自心者
L164n1668_p0246a03║云何殺生而得殺罪答皆是依於自心分別
L164n1668_p0246a04║強執善惡之因妄受苦樂之果若究三輪之
L164n1668_p0246a05║體（一能殺二所殺三殺相）能殺所殺本空是以文殊執
L164n1668_p0246a06║劍於瞿曇鴦崛持刀於釋氏終不見生見殺
L164n1668_p0246a07║執自執他妄受輪迴酬還罪報識論問云若
L164n1668_p0246a08║彼三界唯是內心無有身口外境者何故屠
L164n1668_p0246a09║獵師等殺害猪羊等得殺生罪偈答云死依
L164n1668_p0246a10║於他心亦有依自心依種種因緣破失自心
L164n1668_p0246a11║識釋曰如人依鬼毗舍闍等是故失心或依
L164n1668_p0246a12║自心是故失心或有憶念愛不愛事是故失
L164n1668_p0246a13║心或有夢見鬼著失心或有聖人神通轉變
L164n1668_p0246a14║前人失心如一比丘夜蹋𤓰皮謂殺蝦蟇死
L164n1668_p0246a15║入惡道故死依於他心亦有依自心者以依
L164n1668_p0246b01║仙人嗔心嗔毗摩質多羅阿修羅王故殺餘
L164n1668_p0246b02║眾生此依他心他眾生心虛妄分別命根謝
L164n1668_p0246b03║滅以彼身命相續斷絕應如是知頌云經說
L164n1668_p0246b04║檀拏迦迦陵摩登國仙人嗔故空是故心業
L164n1668_p0246b05║重問依仙人嗔心依仙人鬼殺害如是三國
L164n1668_p0246b06║眾生非依仙人嗔心而死答佛問尼乾子言
L164n1668_p0246b07║摩登伽等三國眾生汝頗曾聞云何而死為
L164n1668_p0246b08║身業殺為意業殺尼乾子言瞿曇我昔曾聞
L164n1668_p0246b09║仙人嗔心以意業殺爾所眾生佛言以是成
L164n1668_p0246b10║我義三界唯心無身口業何以故如世人言
L164n1668_p0246b11║賊燒山林聚落城邑不言火燒此義亦爾唯
L164n1668_p0246b12║依心其善惡業得成故偈云諸法心為本諸
L164n1668_p0246b13║法心為勝離心無諸法唯心身口名成實論
L164n1668_p0246b14║云若離心有業非眾生亦應有罪福如風頺
L164n1668_p0246b15║山惱害眾生風應有罪若吹香華來墮塔寺
L164n1668_p0247a01║亦應有福是則不可故知離心無罪福也以
L164n1668_p0247a02║此文證罪福據心無身口業身口業者但有
L164n1668_p0247a03║名字實是意業身口名說。問若心虛境寂
L164n1668_p0247a04║理實無差現對根塵事相違反如何明徹境
L164n1668_p0247a05║智一如答一期根境俗有真無畢竟自他皆
L164n1668_p0247a06║無所得又若定執真有俗無則成增减二謗
L164n1668_p0247a07║但二諦雙會圓了一心如般若經云一切法
L164n1668_p0247a08║無知無見如幻人無受無覺菩薩如是行為
L164n1668_p0247a09║行般若波羅密釋曰若行般若者則是直了
L164n1668_p0247a10║一心智性了色無形非眼境界乃至達法體
L164n1668_p0247a11║寂非意所知但是隨心暫現還隨心滅故云
L164n1668_p0247a12║一切法無知無見大智度論云相不能知無
L164n1668_p0247a13║相譬如刀雖利不能破空無相不能知相者
L164n1668_p0247a14║有人言內智慧無定相外所緣法有定相心
L164n1668_p0247a15║隨緣而生是故說無相不應知相譬如無刀
L164n1668_p0247b01║雖有物無刀可斫是知若心有境無亦不知
L164n1668_p0247b02║見若心無境有亦不知見若心境俱有各無
L164n1668_p0247b03║自性各既不知合豈成見若心境俱無亦不
L164n1668_p0247b04║知見有尚不知無豈成見則心境俱空萬有
L164n1668_p0247b05║咸寂如是則尚無一法冥合相順寧有根境
L164n1668_p0247b06║對待而作相違者乎如一切差別違順之境
L164n1668_p0247b07║皆是一心之量無有障礙亦無解脫譬如水
L164n1668_p0247b08║不洗水火不滅火何者以一體故不相陵滅
L164n1668_p0247b09║若有異法方成對治如今但先得旨自合真
L164n1668_p0247b10║如故經云法隨於如無所隨故若有所隨則
L164n1668_p0247b11║有能隨之別既無所隨亦無能隨故則法外
L164n1668_p0247b12║無如如外無法華嚴疏云以如為佛則無境
L164n1668_p0247b13║非如者金剛經云如來者即諸法如義既以
L164n1668_p0247b14║如為佛一切法皆如也何法非佛耶若信一
L164n1668_p0247b15║如此是開悟本法生決定解入自在門。問
L164n1668_p0248a01║既但唯心無有萬法目前差別從何建立答
L164n1668_p0248a02║萬法但名實無體相因名立相相狀元空因
L164n1668_p0248a03║相施名名字本寂唯想建立名相俱虛反窮
L164n1668_p0248a04║想原亦但名字既無想體分別則空故知萬
L164n1668_p0248a05║法出自無名萬名生於無相名不當相相不
L164n1668_p0248a06║當名彼此無依萬法何在相待之名既寂分
L164n1668_p0248a07║別之想俄空如幻之境𡨋真所執之情合覺
L164n1668_p0248a08║密嚴經頌云世間種種法一切唯有名但想
L164n1668_p0248a09║所安立離名無別義。又頌云如見杌為人
L164n1668_p0248a10║見人以為杌人杌二分別但有於名字諸大
L164n1668_p0248a11║和合中分別以為色若離於諸大色性即無
L164n1668_p0248a12║有問若以唯識為宗則世出世間唯是一識
L164n1668_p0248a13║萬法皆決定空耶答以唯識故則有世俗諦
L164n1668_p0248a14║既有世俗則有似塵識幻相不無以無實不
L164n1668_p0248a15║可得故稱空耳不可起蛇足鹽香決定斷空
L164n1668_p0248b01║之見如密嚴經偈云瓶等眾境界悉以心為
L164n1668_p0248b02║體非瓶似瓶現是故說為空世間所有色諸
L164n1668_p0248b03║天宮殿等皆是阿賴耶變異而可見眾生身
L164n1668_p0248b04║所有從頭至手足頓生及漸次無非阿賴耶
L164n1668_p0248b05║習氣濁於心凡愚不能了此性非是有亦復
L164n1668_p0248b06║非是空如人以諸物擊破於瓶等物體若是
L164n1668_p0248b07║空即無能所破譬如須彌量我見未為惡憍
L164n1668_p0248b08║慢而著空此惡過於彼又經云寧可執有如
L164n1668_p0248b09║須彌不可執空如芥子大般涅槃經云解脫
L164n1668_p0248b10║者名不空空空空者名無所有無所有者即
L164n1668_p0248b11║是外道尼乾子等所計解脫而是尼乾實無
L164n1668_p0248b12║解脫故名空空真解脫者則不如是故不空
L164n1668_p0248b13║空不空空者即真解脫真解脫者即是如來
L164n1668_p0248b14║又解脫者名曰不空如水酒酪酥蜜等瓶雖
L164n1668_p0248b15║無水酒酪酥蜜時猶故得名為水等瓶如是
L164n1668_p0249a01║瓶等不可說空及以不空若言空者則不得
L164n1668_p0249a02║有色香味觸若言不空而復無有水酒等實
L164n1668_p0249a03║解脫亦爾不可說色及以非色不可說空及
L164n1668_p0249a04║以不空若言空者則不得有常樂我淨若言
L164n1668_p0249a05║不空誰受是常樂我淨者以是義故不可說
L164n1668_p0249a06║空及以不空空者謂無二十五有及諸煩惱
L164n1668_p0249a07║一切苦一切相一切有為行如瓶無酪則名
L164n1668_p0249a08║為空不空者謂真實善色常樂我淨不動不
L164n1668_p0249a09║變猶如彼瓶色香味觸故名不空是故解脫
L164n1668_p0249a10║喻如彼瓶彼瓶遇緣則有破壞解脫不爾不
L164n1668_p0249a11║可破壞不可破壞即真解脫真解脫者即是
L164n1668_p0249a12║如來問經云五陰即世間者一陰名色四陰
L164n1668_p0249a13║名心云何說內外種種世間皆從心出答種
L164n1668_p0249a14║種五陰皆從心起從心現相名之曰色經偈
L164n1668_p0249a15║云一切世間中但有名與色若欲如實觀但
L164n1668_p0249b01║當觀名色色即[(冰-水+〡)*ㄆ]盡無情國土名即[(冰-水+〡)*ㄆ]盡有
L164n1668_p0249b02║識世間五陰即世間故若了五陰俱空則是
L164n1668_p0249b03║出世間是知世出世間皆從心起何者若意
L164n1668_p0249b04║地起貪嗔心攬三塗五陰罪苦眾生發現意
L164n1668_p0249b05║地修戒善心攬人天五陰受樂眾生發現意
L164n1668_p0249b06║地證人空心攬無漏五陰真聖眾生發現意
L164n1668_p0249b07║地立弘誓心攬慈悲五陰大士眾生發現意
L164n1668_p0249b08║地運平等心攬常住五陰尊極眾生發現今
L164n1668_p0249b09║所以置前四陰但觀識陰如伐樹除根灸病
L164n1668_p0249b10║得穴則生死之苦芽永絕煩惱之沉痾不生
L164n1668_p0249b11║又若毗藍之風卷羣疑而淨盡猶劫燒之火
L164n1668_p0249b12║蕩異執而無餘所以一切世間凡聖同居之
L164n1668_p0249b13║處無不悉是自心如此悟入名住真阿蘭若
L164n1668_p0249b14║正修行處非論小大之隱不墮喧靜之觀所
L164n1668_p0249b15║以古德云處眾不見諠譁獨自亦無寂寞何
L164n1668_p0250a01║故不喧寂以但了一心故。問立識方成唯
L164n1668_p0250a02║識義云何境識俱遣答顯識論云立唯識乃
L164n1668_p0250a03║一往遣境留心究竟為論遣境為欲空心是
L164n1668_p0250a04║其正意是故境識俱泯即是實性實性即是
L164n1668_p0250a05║阿摩羅識所以唯識論亦名破色心論。入
L164n1668_p0250a06║楞伽經云但不取諸境名為識滅實不滅識
L164n1668_p0250a07║何者以境本空從識變故以識無體不須滅
L164n1668_p0250a08║故是以識心無體隨境有無見空生空見色
L164n1668_p0250a09║生色事來即起事去還無又事上無事本全
L164n1668_p0250a10║是心念起塵生念寂塵滅如起信論云以一
L164n1668_p0250a11║切色法本來是心實無外色然既無外色亦
L164n1668_p0250a12║無外空空尚是無色焉能有又云若無色者
L164n1668_p0250a13║則無虛空之相疏釋云本以待色為空今既
L164n1668_p0250a14║唯心無色何得更有於空也故知萬法皆相
L164n1668_p0250a15║待而有若入宗鏡自然諸法絕待歸本真心
L164n1668_p0250b01║故論云所謂一切境界唯心妄起若心離於
L164n1668_p0250b02║妄動則一切境界滅唯一真心無所不徧。
L164n1668_p0250b03║問既唯一真心教中云何復說諸法如幻答
L164n1668_p0250b04║了境是心萬法奚有以依心所起無有定體
L164n1668_p0250b05║皆如幻化畢竟寂滅寶積經云爾時世尊告
L164n1668_p0250b06║幻師言一切眾生及諸資具皆是幻化謂由
L164n1668_p0250b07║於業之所幻故諸比丘眾亦是幻化謂由於
L164n1668_p0250b08║法之所幻故我身亦幻智所幻故三千大千
L164n1668_p0250b09║一切世界亦皆是幻一切眾生共所幻故凡
L164n1668_p0250b10║所有法無非是幻因緣和合之所幻故又教
L164n1668_p0250b11║中總明十喻如幻如化如夢如影等此是諸
L164n1668_p0250b12║佛密意破眾生執世相為實起於常見世間
L164n1668_p0250b13║共知幻夢等法是空則不信人法心境等如
L164n1668_p0250b14║幻夢亦空所以將所信之虛破所信之實令
L164n1668_p0250b15║所信之實同所信之虛然後乃頓悟真宗徧
L164n1668_p0251a01║一切處心內心外決定無有實法建立大莊
L164n1668_p0251a02║嚴論云我昔曾聞有一幻師有信樂心至耆
L164n1668_p0251a03║闍山為僧設會供養已訖幻尸陀羅木作一
L164n1668_p0251a04║女人端正奇特在大眾前抱捉此女而鳴𠯗
L164n1668_p0251a05║之共為欲事時諸比丘見此事已咸皆嫌忿
L164n1668_p0251a06║而作是言此無慙人所為鄙褻知其如是不
L164n1668_p0251a07║受其供時彼幻師既行欲已聞諸比丘譏訶
L164n1668_p0251a08║嫌責即便以刀斫刺是女分解支節挑目截
L164n1668_p0251a09║鼻種種苦毒而殺此女諸比丘等又見此事
L164n1668_p0251a10║倍復嫌忿我等若當知汝如是寧飲毒藥不
L164n1668_p0251a11║受其供乃至爾時幻師即捉尸陀羅木用示
L164n1668_p0251a12║眾僧合掌白言我向所作即是此木於彼木
L164n1668_p0251a13║中有何欲殺欲安眾僧身故設此飲食欲令
L164n1668_p0251a14║眾僧心安故為此幻耳願諸比丘聽我所說
L164n1668_p0251a15║豈可不聞佛於修多羅中說一切法猶如幻
L164n1668_p0251b01║化我今為欲成彼語故故作斯幻如斯幻身
L164n1668_p0251b02║無壽無命識之幻師運轉機關令其視眴俯
L164n1668_p0251b03║仰顧盻行步進止或語或笑以此事故深知
L164n1668_p0251b04║此身真實無我華嚴經頌云世間種種法一
L164n1668_p0251b05║切皆如幻若能如是知其心無所動諸業從
L164n1668_p0251b06║心生故說心如幻若離此分別普滅諸有趣
L164n1668_p0251b07║譬如工幻師普現諸色像徒令眾貪樂畢竟
L164n1668_p0251b08║無所得世間亦如是一切皆如幻無性亦無
L164n1668_p0251b09║生示現有種種度脫諸眾生令知法如幻眾
L164n1668_p0251b10║生不異幻了幻無眾生眾生及國土三世所
L164n1668_p0251b11║有法如是悉無餘一切皆如幻幻作男女形
L164n1668_p0251b12║及象馬牛羊屋宅池泉類園林華果等幻物
L164n1668_p0251b13║無覺知亦無有住處畢竟寂滅相但隨分別
L164n1668_p0251b14║現菩薩能如是普見諸世間有無一切法了
L164n1668_p0251b15║達悉如幻眾生及國土種種業所造入於如
L164n1668_p0252a01║幻際於彼無依着如是得善巧寂滅無戲論
L164n1668_p0252a02║住於無礙地普現大威力又入法界品時童
L164n1668_p0252a03║子童女告善財言善男子我等證得菩薩解
L164n1668_p0252a04║脫名為幻住得此解脫故見一切世界皆幻
L164n1668_p0252a05║住因緣所生故一切眾生皆幻住業煩惱所
L164n1668_p0252a06║起故一切世間皆幻住無明有愛等展轉緣
L164n1668_p0252a07║生故一切法皆幻住我見等種種幻緣所生
L164n1668_p0252a08║故一切三世皆幻住我見等顛倒智所生故
L164n1668_p0252a09║一切眾生生滅老死憂悲苦惱皆幻住虛妄
L164n1668_p0252a10║分別所生故一切國土皆幻住想倒心倒見
L164n1668_p0252a11║倒無明所現故一切聲聞辟支佛皆幻住智
L164n1668_p0252a12║斷分別所成故一切菩薩皆幻住能自調伏
L164n1668_p0252a13║教化眾生諸行願法之所成故一切菩薩眾
L164n1668_p0252a14║會變化調伏諸所施為皆幻住願智幻所成
L164n1668_p0252a15║故善男子幻境自性不可思議。是以凡夫
L164n1668_p0252b01║盲無慧目妄取前塵男女等相如幻化法但
L164n1668_p0252b02║誑心眼都無實事皆業識心動起見現相意
L164n1668_p0252b03║識分別強立我人自他差別若能識幻方悟
L164n1668_p0252b04║前非終不於空而興造作又此幻法人多錯
L164n1668_p0252b05║解執一切法如幻如化便作空無之見如方
L164n1668_p0252b06║廣外道立空無為宗不知實義故華嚴論云
L164n1668_p0252b07║了如幻法是堅固義言堅固者即是常住義
L164n1668_p0252b08║豈可作空無之解故知此幻即真幻不可得
L164n1668_p0252b09║無幻之幻名為幻法絕見之見方名見幻問
L164n1668_p0252b10║諸法不真各無自性剎那變異故稱為幻佛
L164n1668_p0252b11║身常住豈稱幻耶答諸佛畧有二身一真實
L164n1668_p0252b12║身二方便身以眾生有不見如來真實身故
L164n1668_p0252b13║示方便身令入真實若悟入時即方便身是
L164n1668_p0252b14║常住體了幻不可得故。所以鴦崛魔羅經
L164n1668_p0252b15║偈云如來所變化眾生悉不知如來所作幻
L164n1668_p0253a01║眾幻中之王大身方便身是則為如來問一
L164n1668_p0253a02║切法如幻云何有垢淨能所對治答只為如
L164n1668_p0253a03║幻故垢淨不定由心迴轉凡聖法生故思益
L164n1668_p0253a04║經云垢法說淨見垢實性故淨法說垢貪著
L164n1668_p0253a05║淨相故又莊嚴經論云問若諸法同如幻以
L164n1668_p0253a06║何義故一為能治一為所治偈答云譬如強
L164n1668_p0253a07║幻王令餘幻王退如是清淨法能令染法盡。
L164n1668_p0253a08║所以圓覺經云善男子此虛妄心若無六
L164n1668_p0253a09║塵則不能有四大分解無塵可得於中緣塵
L164n1668_p0253a10║各歸散滅畢竟無有緣心可見善男子彼諸
L164n1668_p0253a11║眾生幻身滅故幻心亦滅幻心滅故幻塵亦
L164n1668_p0253a12║滅幻塵滅故幻滅亦滅幻滅滅故非幻不滅
L164n1668_p0253a13║譬如磨鏡垢盡明現善男子當知身心皆為
L164n1668_p0253a14║幻垢垢相永滅十方清淨善男子譬如清淨
L164n1668_p0253a15║摩尼寶珠映於五色隨方各現諸愚癡者見
L164n1668_p0253b01║彼摩尼實有五色善男子圓覺淨性現於身
L164n1668_p0253b02║心隨類各應彼愚癡者說淨圓覺實有如是
L164n1668_p0253b03║身心自相亦復如是由此不能遠於幻化釋
L164n1668_p0253b04║曰珠中無五方之色因光所映性中無五趣
L164n1668_p0253b05║之身隨業而現迷珠者執珠中實色昧性者
L164n1668_p0253b06║認性內虛身法喻皎然真偽可驗。問入此
L164n1668_p0253b07║宗門云何了一切法如化答以萬法無體名
L164n1668_p0253b08║相本空無而忽有名之曰化。大智度論問
L164n1668_p0253b09║云若一切法皆空如化何以故有種種說法
L164n1668_p0253b10║別異答曰如佛所化及餘人所化雖不實而
L164n1668_p0253b11║有種種形像別異夢中所見種種亦如是人
L164n1668_p0253b12║見夢中好惡事有生喜者有生怖者如鏡中
L164n1668_p0253b13║像雖無實事而隨本形像有好醜諸法亦如
L164n1668_p0253b14║是雖空而各各有因緣如佛經中說於是化
L164n1668_p0253b15║法中有聲聞變化有辟支佛變化有菩薩變
L164n1668_p0254a01║化有佛變化有煩惱變化有業變化又云如
L164n1668_p0254a02║化者化主無定物但以心生便有所作皆無
L164n1668_p0254a03║有實人身亦如是本無所因但從先世心生
L164n1668_p0254a04║今世身皆無有實以是故諸法如化。故知
L164n1668_p0254a05║一切法皆從心生悉如幻化雖幻化不實亦
L164n1668_p0254a06║可作善惡之因緣受昇沉之報應不可生於
L164n1668_p0254a07║斷見但了體虛莫生取捨。以眾生無性即
L164n1668_p0254a08║空故在凡不凡以法身隨緣故處聖非聖又
L164n1668_p0254a09║以眾生緣成似有故聖不是凡以法身常住
L164n1668_p0254a10║不變故凡不是聖則真俗一際染淨恒分凡
L164n1668_p0254a11║聖兩途生佛無異如是鎔融方明一心佛性。
L164n1668_p0254a12║十地經云眾生身中有金剛佛性猶如日
L164n1668_p0254a13║輪佛者是覺人有靈知之覺今第一義空與
L164n1668_p0254a14║之為性故名佛性非情無覺但持自體得稱
L164n1668_p0254a15║為法今真性與之為性故名法性故云假說
L164n1668_p0254b01║能所而實無差云何無差同一性故問夫言
L164n1668_p0254b02║佛性境智俱[(冰-水+〡)*ㄆ]云何教中云在有情數中稱
L164n1668_p0254b03║佛性在無情數中稱法性答在心稱佛性在
L164n1668_p0254b04║境稱法性從緣雖別能所似分約性本同一
L164n1668_p0254b05║體無異如瓶貯醍醐隨諸器而不等猶水分
L164n1668_p0254b06║江海逐流處而得名一味真心亦復如是凡
L164n1668_p0254b07║聖境智一際無差所以法王經云一切眾生
L164n1668_p0254b08║一心佛性平等等諸法故只為真心不守自
L164n1668_p0254b09║性隨緣轉動於轉動處立其異名古德云譬
L164n1668_p0254b10║如珠向月出水向日出火一珠未曾異而得
L164n1668_p0254b11║水火之名以珠體是一能應二緣且如月為
L164n1668_p0254b12║水緣時月中未曾無火性日為火緣時日中
L164n1668_p0254b13║未曾無水性何以故二性相冥故但緣水火
L164n1668_p0254b14║事有優劣故使二性冥伏不現各從自體得
L164n1668_p0254b15║水火名非全無性真如一心亦復如是在有
L164n1668_p0255a01║情中名佛性在無情中名法性一如未曾異
L164n1668_p0255a02║而得法佛之名以真如體一能應二緣且如
L164n1668_p0255a03║有情正為佛緣時有情未曾無法性無情正
L164n1668_p0255a04║為法緣時無情未曾無佛性何以故二性相
L164n1668_p0255a05║冥故但由色心事有優劣故二性冥伏不現
L164n1668_p0255a06║各從自體得法佛名非全無性。清涼記云
L164n1668_p0255a07║法性即佛性者以境因心變境不異心心若
L164n1668_p0255a08║有性境寧非有况心與境皆即真性真性不
L164n1668_p0255a09║二心境豈乖若以性從相不妨內外若以外
L164n1668_p0255a10║境而例於心令有覺知修行作佛即是邪見
L164n1668_p0255a11║外道之法故須常照不即不離不一不異無
L164n1668_p0255a12║所惑矣故知佛性非內非外隨物迷悟強說
L164n1668_p0255a13║昇沉又今為遮妄執一切無情有佛性義就
L164n1668_p0255a14║計此義自有淺深若謂精神化為土木金石
L164n1668_p0255a15║梟獍負塊以成於子情變非情非情變情斯
L164n1668_p0255b01║為邪見不異外道眾生計生草木有命故不
L164n1668_p0255b02║可也若說無情同一性故則稍近宗亦須得
L164n1668_p0255b03║意彼本立意約於真如自體徧故真實之性
L164n1668_p0255b04║無有二故今直顯正義謂性與相非一非異
L164n1668_p0255b05║情與非情亦非一異。故起信論問云若諸
L164n1668_p0255b06║佛法身離於色相者云何能現種種色相答
L164n1668_p0255b07║曰即此法身是色體故能現於色所謂從本
L164n1668_p0255b08║已來色心不二以色性即智故色體無形說
L164n1668_p0255b09║名智身以智性即色故說名法身徧一切處
L164n1668_p0255b10║今取二性相即互融之義說耳百門義海云
L164n1668_p0255b11║謂覺塵及一切法從緣無性名為佛性經云
L164n1668_p0255b12║三世佛種以無性為性一切處隨了無性即
L164n1668_p0255b13║為佛性不以有情故有不以無情故無今獨
L164n1668_p0255b14║言有情者徧世勸人了性常於一毛一毫之
L164n1668_p0255b15║處明見一切理事無非如來性是開如來性
L164n1668_p0256a01║起功德名為佛性是知六道四生山河大地
L164n1668_p0256a02║情與非情皆同一性如世尊最後垂示應盡
L164n1668_p0256a03║還原品三告之文經云爾時世尊如是逆順
L164n1668_p0256a04║入諸禪已普告大眾我以甚深般若徧觀三
L164n1668_p0256a05║界一切六道諸山大海大地含生如是三界
L164n1668_p0256a06║根本性離畢竟寂滅同虛空相無名無識永
L164n1668_p0256a07║斷諸有本來平等無高下想無見無聞無覺
L164n1668_p0256a08║無知不可繫縛不可解脫無眾生無壽命不
L164n1668_p0256a09║生不起不盡不滅非世間非非世間涅槃生
L164n1668_p0256a10║死皆不可得二際平等等諸法故閒居靜住
L164n1668_p0256a11║無所施為究竟安置必不可得從無住法法
L164n1668_p0256a12║性施為斷一切相一無所有法相如是其知
L164n1668_p0256a13║是者名出世人是事不知名生死始汝等大
L164n1668_p0256a14║眾應斷無明滅生死始又復告大眾我以摩
L164n1668_p0256a15║訶般若徧觀三界有情無情一切人法悉皆
L164n1668_p0256b01║究竟無繫縛者無解脫者無主無依不可攝
L164n1668_p0256b02║持不出三界不入諸有本來清淨無垢無煩
L164n1668_p0256b03║惱與虛空等不平等非不平等盡諸動念思
L164n1668_p0256b04║想心息如是法相名大涅槃真見此法名為
L164n1668_p0256b05║解脫凡夫不知名曰無明作是語已復入超
L164n1668_p0256b06║禪從初禪出乃至入滅盡定從滅盡定出乃
L164n1668_p0256b07║至入初禪如是逆順入超禪已復告大眾我
L164n1668_p0256b08║以佛眼徧觀三界一切諸法無明本際性本
L164n1668_p0256b09║解脫於十方求了不能得根本無故所因枝
L164n1668_p0256b10║葉皆悉解脫無明解脫故乃至老死皆得解
L164n1668_p0256b11║脫以是因緣我今安住常寂滅光名大涅槃
L164n1668_p0256b12║如上真實慈父廣大悲心不可思議三告之
L164n1668_p0256b13║文或有偶斯教者可以析骨為筆剝皮為紙
L164n1668_p0256b14║刺血為墨而書寫之不可頃刻暫忘剎那失
L164n1668_p0256b15║照且如第一文云徧觀三界一切六道諸山
L164n1668_p0257a01║大海大地含生如是三界根本性離畢竟寂
L164n1668_p0257a02║滅第二文云徧觀三界有情無情一切人法
L164n1668_p0257a03║悉皆究竟第三文云徧觀三界一切諸法無
L164n1668_p0257a04║明本性性本解脫是以徧法界內盡十方中
L164n1668_p0257a05║若有情若無情若有性若無性山河大地草
L164n1668_p0257a06║芥人畜不在三界不出三界不隨生死不住
L164n1668_p0257a07║涅槃皆同真如一心妙性如是信解頓入一
L164n1668_p0257a08║乘更無祕文能出斯旨離此有說皆是權施
L164n1668_p0257a09║誘引提擕咸歸宗鏡。問一切眾生有佛性
L164n1668_p0257a10║者云何不免沉淪答眾生雖具正因而無緣
L164n1668_p0257a11║了所以圓覺經云未出輪迴而辯圓覺彼圓
L164n1668_p0257a12║覺性即同流轉若免輪迴無有是處故先德
L164n1668_p0257a13║頌云圓成沉識海流轉若飄蓬是以真如本
L164n1668_p0257a14║覺不守自性以無性故但隨緣轉如云法身
L164n1668_p0257a15║流轉五道故號眾生應須以善巧方便發之
L164n1668_p0257b01║以智照助之以良緣了了見時方逃境縛如
L164n1668_p0257b02║起信鈔云且夫真之與妄皆依一法界心所
L164n1668_p0257b03║說葢以此心本來有體有用即用之體則蕩
L164n1668_p0257b04║然空寂即體之用則了然覺知以無始時來
L164n1668_p0257b05║迷故於空寂之處確然根身塵境於覺知之
L164n1668_p0257b06║處則紛然分別緣念故肇論云法身隱於形
L164n1668_p0257b07║㲉之中真智隱於緣慮之內然其形㲉緣慮
L164n1668_p0257b08║元來體空空寂覺知元來不變不變之真元
L164n1668_p0257b09║來隨緣體空之妄元來成事非因造作法爾
L164n1668_p0257b10║如斯。大涅槃經云佛告善男子如汝所言
L164n1668_p0257b11║若一闡提有佛性者云何不遮地獄之罪善
L164n1668_p0257b12║男子一闡提中無有佛性善男子譬如有王
L164n1668_p0257b13║聞箜篌音其聲清妙心即耽著喜樂愛念情
L164n1668_p0257b14║無捨離即告大臣如是妙音從何處出大臣
L164n1668_p0257b15║答言如是妙音從箜篌出王復語言持是聲
L164n1668_p0258a01║來爾時大臣持箜篌置於王前而作是言大
L164n1668_p0258a02║王當知此即是聲王語箜篌出聲出聲而箜
L164n1668_p0258a03║篌聲亦不出爾時大王即斷其弦聲亦不出
L164n1668_p0258a04║取其皮木悉皆拆裂推求其聲了不能得爾
L164n1668_p0258a05║時大王即嗔大臣云何乃作如是妄語大臣
L164n1668_p0258a06║白王夫取聲者法不如是應以眾緣善巧方
L164n1668_p0258a07║便聲乃出耳眾生佛性亦復如是無有住處
L164n1668_p0258a08║以善方便故得可見以可見故得阿耨多羅
L164n1668_p0258a09║三藐三菩提一闡提輩不見佛性云何能遮
L164n1668_p0258a10║三惡道罪善男子若一闡提信有佛性當知
L164n1668_p0258a11║是人不至三惡是亦不名一闡提也以不自
L164n1668_p0258a12║信有佛性故即墮三惡故名一闡提是知一
L164n1668_p0258a13║切眾生雖有正因不得了緣枉沉生死為不
L164n1668_p0258a14║知故甘稱下凡為不聞故不親善友常迷智
L164n1668_p0258a15║眼豈有了因恒習惡緣何成善本今為未聞
L164n1668_p0258b01║者廣搜祕藏發起信心為未知者直指心原
L164n1668_p0258b02║了然無滯為已聞者智慧開發萬善資熏為
L164n1668_p0258b03║已知者一向保任理行成就有斯深益豈厭
L164n1668_p0258b04║文繁普望後賢廣垂傳授問佛性若定有無
L164n1668_p0258b05║即成斷常之見如何體會理合正因答非一
L164n1668_p0258b06║非異能契一乘之門亦有亦無不謗三因之
L164n1668_p0258b07║性（正因緣因了因）如大涅槃經云佛言善男子若有
L164n1668_p0258b08║說言一切眾生定有佛性常樂我淨不作不
L164n1668_p0258b09║生煩惱因緣故不可見當知是人謗佛法僧
L164n1668_p0258b10║若有說言一切眾生都無佛性猶如兔角從
L164n1668_p0258b11║方便生本無今有已有還無當知是人謗佛
L164n1668_p0258b12║法僧若有說言眾生非有如虛空非無如兔
L164n1668_p0258b13║角何以故虛空常故兔角無故是故得言亦
L164n1668_p0258b14║有亦無有破兔角無破虛空如是說者不謗
L164n1668_p0258b15║三寶。問佛性於五眼中何眼能見答涅槃
L164n1668_p0259a01║經云佛眼見故而得明了以佛眼見一切美
L164n1668_p0259a02║惡差別等事悉皆不動為見性故維摩經云
L164n1668_p0259a03║善能分別諸法相於第一義而不動此是心
L164n1668_p0259a04║鑒無礙為眼非取根塵所對是以肉眼見麤
L164n1668_p0259a05║天眼觀細慧眼明空法眼辯有佛眼觀不二
L164n1668_p0259a06║相一實之理華嚴經離世間品說十眼所謂
L164n1668_p0259a07║肉眼見一切色故天眼見一切眾生心故慧
L164n1668_p0259a08║眼見一切眾生諸根境界故法眼見一切法
L164n1668_p0259a09║實相故佛眼見如來十力故智眼見諸法故
L164n1668_p0259a10║光明眼見佛光明故出生死眼見涅槃故無
L164n1668_p0259a11║礙眼所見無障故一切智眼見普門法界故
L164n1668_p0259a12║又慧眼所見無法可見故名為見者見法空
L164n1668_p0259a13║故名為慧眼非獨慧眼五眼亦爾如是五眼
L164n1668_p0259a14║照如千日十方之中無處不見於一切處地
L164n1668_p0259a15║平如掌無諸穢惡若有可見即是生盲何以
L164n1668_p0259b01║故無所有故當知無空色空俱遣又見一切
L164n1668_p0259b02║塵全是眼更不可見聞一切聲全是耳不復
L164n1668_p0259b03║更聞所以云一切聲是佛聲一切色是佛色
L164n1668_p0259b04║又云離心之外更無一法縱見內外但是自
L164n1668_p0259b05║心所現無別內外此無過也乃至若了塵時
L164n1668_p0259b06║塵全是知也終不以知知於塵即有所知也
L164n1668_p0259b07║若知於無知不異知也今塵即知不復更以
L164n1668_p0259b08║知及不知知於無知但無能所之知非無知
L164n1668_p0259b09║也此方顯無知也經云顯現一切法各各不
L164n1668_p0259b10║相知見亦如是又聞者圓教明我我即聞故
L164n1668_p0259b11║能聞所聞皆法界故故使我外更無別聞是
L164n1668_p0259b12║以若見若聞若知若覺皆一心故華嚴經云
L164n1668_p0259b13║所見不可見所聞不可聞所知不可知一心
L164n1668_p0259b14║不思議。無有一法在於心外亦無一心在
L164n1668_p0259b15║於法外心與法界同體照明故覺一切又此
L164n1668_p0260a01║心性是真實了知義徧照法界義以本有為
L164n1668_p0260a02║所照以浮眼智明為能照如涅槃經云見性
L164n1668_p0260a03║肉眼即名佛眼又明二種見佛性一相貌見
L164n1668_p0260a04║二了了見相貌見者謂登地菩薩方便權智
L164n1668_p0260a05║識變似空名相貌見了了見者謂地上菩薩
L164n1668_p0260a06║根本正智親證真理不變相緣名了了見即
L164n1668_p0260a07║是親證相貌見者比量知了了見者現量得
L164n1668_p0260a08║問既云佛眼能觀佛性如何教中又言我以
L164n1668_p0260a09║五眼不見三聚眾生狂愚無目而言見耶答
L164n1668_p0260a10║若約實相體性徧法界以實相無相故則不
L164n1668_p0260a11║可見若論照用相徧法界以無相之相亦可
L164n1668_p0260a12║得見又五眼圓照三諦之理諸境分明雖云
L164n1668_p0260a13║洞鑒未必是有雖云不見未必是無斯乃無
L164n1668_p0260a14║相之相不觀之觀當知相中無相只勿相觀
L164n1668_p0260a15║中無觀只勿觀體萬物而自虛同一道之清
L164n1668_p0260b01║淨豈同執實隨塵作能所斷常之見耶問夫
L164n1668_p0260b02║佛眼者皆是圓修圓證方具十住菩薩尚未
L164n1668_p0260b03║分明而無明煩惱凡夫尚未得天眼云何得
L164n1668_p0260b04║同佛眼答如來五眼眾生悉具非待證聖方
L164n1668_p0260b05║有涅槃經云若學大乘人雖是肉眼而名佛
L164n1668_p0260b06║眼二乘雖具天眼不名佛眼又云見如來性
L164n1668_p0260b07║者雖有煩惱如無煩惱若實明宗見性即肉
L164n1668_p0260b08║眼而明佛眼以智照為眼故台教約五品初
L164n1668_p0260b09║位中以凡夫心同佛所知用所生眼齊如來
L164n1668_p0260b10║見若論明昧淺深即落修證今直論見性即
L164n1668_p0260b11║無前後如止觀釋鴦崛經云了了分明見者
L164n1668_p0260b12║照實為了了照權為分明三智一心中五眼
L164n1668_p0260b13║具足圓照名為了了見佛性也佛眼一心中
L164n1668_p0260b14║得名了了見。又若論差別者則諸天是報
L164n1668_p0260b15║得二乘是修得我此宗門非報非修是發得
L164n1668_p0261a01║五眼以本圓具故若悟修佛乘人雖具煩惱
L164n1668_p0261a02║性能知如來祕密之藏即肉眼而名佛眼二
L164n1668_p0261a03║乘人雖證滅修道具漏盡通即天眼而為瞖
L164n1668_p0261a04║眼所以志公云大士肉眼圓通二乘天眼有
L164n1668_p0261a05║瞖融大師云不取天眼等五通造事外道唯
L164n1668_p0261a06║取入理凡夫耳。
L164n1668_p0261a07║御錄宗鏡大綱卷十六
L164n1668_p0261a08║音釋
L164n1668_p0261a09║鴦崛（上音央下音倔尊者名）。蹋（音踏）。䙝（先結切）。梟（堅堯切不孝鳥）。
L164n1668_p0261a10║獍（音敬食父獸）。