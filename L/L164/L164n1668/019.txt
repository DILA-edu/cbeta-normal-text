L164n1668_p0292b01║御錄宗鏡大綱卷十九　　　　　　疏九
L164n1668_p0292b02║問凡夫心外立法妄執見聞聖人既了一心
L164n1668_p0292b03║云何同凡知見答聖雖知見常了物虛如同
L164n1668_p0292b04║幻生無有執著如大涅槃經云迦葉菩薩白
L164n1668_p0292b05║佛言世尊若以因此煩惱之想生於倒想一
L164n1668_p0292b06║切聖人實有倒想而無煩惱是義云何佛言
L164n1668_p0292b07║善男子云何聖人而有倒想迦葉菩薩言世
L164n1668_p0292b08║尊一切聖人牛作牛想亦說是牛馬作馬想
L164n1668_p0292b09║亦說是馬男女大小舍宅車乘去來亦爾是
L164n1668_p0292b10║名倒想佛言善男子一切凡夫有二種想一
L164n1668_p0292b11║者世流布想二者著想一切聖人唯有世流
L164n1668_p0292b12║布想無有著想一切凡夫惡覺觀故於世流
L164n1668_p0292b13║布生於著想一切聖人善覺觀故於世流布
L164n1668_p0292b14║不生著想是故凡夫名為倒想聖人雖知不
L164n1668_p0292b15║名倒想又以境本自空何須壞相以心靈自
L164n1668_p0293a01║照豈假緣生不同凡夫能所情執知見故肇
L164n1668_p0293a02║論云夫有所知則有所不知以聖心無知故
L164n1668_p0293a03║無所不知不知之知乃曰一切知故經云聖
L164n1668_p0293a04║心無知無所不知信矣是以聖人虛其心而
L164n1668_p0293a05║實其照終日知而未嘗知也如止水鑒影豈
L164n1668_p0293a06║立能所之心則境智俱空何有覺知之想楞
L164n1668_p0293a07║伽經云佛告大慧為世間以彼惑亂諸聖亦
L164n1668_p0293a08║現而非顛倒大慧如春時燄火輪垂髮乾闥
L164n1668_p0293a09║婆城幻夢鏡像世間顛倒非明智也然非不
L164n1668_p0293a10║現。又般若無知者不同木石不是有知者
L164n1668_p0293a11║非同情想古德云佛見無我不是無知但是
L164n1668_p0293a12║不知知不見見以知是不知知故即無心而
L164n1668_p0293a13║不知見是不見見故無色而不見無色而不
L164n1668_p0293a14║見故由不見見也無心而不知故以不知知
L164n1668_p0293a15║也如淨名經云所見色與盲等者崇福疏云
L164n1668_p0293b01║譬如五指塗空空無像現不以空無像現便
L164n1668_p0293b02║言指不塗空豈以五指塗空便欲令空中像
L164n1668_p0293b03║現事亦不然不妨熾然塗空空中元無像現
L164n1668_p0293b04║豈以眼根見色便令如盲豈以眼根如盲而
L164n1668_p0293b05║便都無所見不妨滿眼見色了色本自性空
L164n1668_p0293b06║雖然見色之時元來與盲無異但息自分別
L164n1668_p0293b07║心非除法也法本自空無所除也又所聞聲
L164n1668_p0293b08║與響等者豈是不聞但一切聲皆如谷響無
L164n1668_p0293b09║執受分別也所以滿眼見色滿耳聞聲不隨
L164n1668_p0293b10║不壞了聲色之正性故何者若隨聲色之門
L164n1668_p0293b11║即墮凡夫之執分別妍醜之相深著愛憎領
L164n1668_p0293b12║受毀讚之音妄生欣厭若壞聲色之相即同
L164n1668_p0293b13║小乘之心則有三過一色等性空無可壞故
L164n1668_p0293b14║若壞方空非本空故二由空即真同法性故
L164n1668_p0293b15║若壞方真事在理外故三由即空不待壞故
L164n1668_p0294a01║壞則斷滅是以如來五眼洞照無遺豈同凡
L164n1668_p0294a02║夫生盲二乘眇目都無見耶但不隨不壞離
L164n1668_p0294a03║二見之邊邪非有非空契一心之中理則逢
L164n1668_p0294a04║緣無礙觸境無生矣是以萬物本虛從心見
L164n1668_p0294a05║實因想念而執無執有墮惑亂之門以取著
L164n1668_p0294a06║而成幻成狂受雜染之報若能反照唯心大
L164n1668_p0294a07║智鑒窮實相真原則幻夢頓惺影像俱寂然
L164n1668_p0294a08║後以不二相洞見十方用一心門統收萬彙
L164n1668_p0294a09║則見無所見眾相參天聞無所聞羣音揭地
L164n1668_p0294a10║如此了達心虛境空則入大總持門紹佛乘
L164n1668_p0294a11║種性若迷外法以心取心則成業幻之門續
L164n1668_p0294a12║眾生種性首楞嚴經偈云自心取自心非幻
L164n1668_p0294a13║成幻法不取無非幻非幻尚不生幻法從何
L164n1668_p0294a14║立故知一切染淨諸法皆從取生是以云取
L164n1668_p0294a15║我是垢不取我是淨若無能取所取之心亦
L164n1668_p0294b01║無是幻非幻之法非幻實法尚乃不生幻起
L164n1668_p0294b02║虛蹤憑何建立又如心外見法盡成相待以
L164n1668_p0294b03║無體無力緣假相依故所以楞伽經偈云以
L164n1668_p0294b04║有故有無以無故有有若無不應受若有不
L164n1668_p0294b05║應想若開方便或說有治無說無破有即無
L164n1668_p0294b06║所礙若約正宗則有無雙冺。故大智度論
L164n1668_p0294b07║云佛有不言無無不言有但說諸法實相譬
L164n1668_p0294b08║如日光不作高下平等一照佛亦如是非令
L164n1668_p0294b09║有作無非令無作有是知若迷大旨則見有
L164n1668_p0294b10║無如涅槃論云有名曰論旨云涅槃既不出
L164n1668_p0294b11║有無又不在有無不在有無則不可於有無
L164n1668_p0294b12║得之矣不出有無則不可離有無求之矣必
L164n1668_p0294b13║有異旨可得聞乎無名曰夫言由名起名以
L164n1668_p0294b14║相生相因可相無相無名無名無說無說無
L164n1668_p0294b15║聞經云涅槃非法非非法無聞無說非心所
L164n1668_p0295a01║知吾何敢言之而子欲聞之耶雖然善吉有
L164n1668_p0295a02║言眾若能以無心而受無聽而聽者吾當以
L164n1668_p0295a03║無言言之庶述其言亦可以言淨名曰不離
L164n1668_p0295a04║煩惱而得涅槃天女曰不出魔界而入佛界
L164n1668_p0295a05║然則玄道在於妙悟妙悟在於即真即真則
L164n1668_p0295a06║有無齊觀有無齊觀則彼己莫二所以天地
L164n1668_p0295a07║與我同根萬物與我一體同我則非復有無
L164n1668_p0295a08║異我則乖於會通所以不出不在而道存乎
L164n1668_p0295a09║其間矣何者夫至人虛心冥照理無不統懷
L164n1668_p0295a10║六合於胸中而靈鑒有餘鏡萬像於方寸而
L164n1668_p0295a11║其神常虛至能拔玄根於未始即羣動以靜
L164n1668_p0295a12║心恬澹淵默妙契自然所以處有不有居無
L164n1668_p0295a13║不無居無不無故不無於無處有不有故不
L164n1668_p0295a14║有於有故能不出有無而不在有無者也然
L164n1668_p0295a15║則法無有無之相聖無有無之知聖無有無
L164n1668_p0295b01║之知則無心於內法無有無之相則無數於
L164n1668_p0295b02║外於外無數於內無心此彼寂滅物我冥一
L164n1668_p0295b03║泊爾無眹乃曰涅槃涅槃若此圖度絕矣豈
L164n1668_p0295b04║容責之於有無之內又可徵之於有無之外
L164n1668_p0295b05║耶。問六塵境界但依妄念而有差別若無
L164n1668_p0295b06║念之人還見一切境界否答妄念執有前塵
L164n1668_p0295b07║作實知解妙性不通遂成差別若無念之人
L164n1668_p0295b08║非是離念但是即念無念念無異相雖有見
L164n1668_p0295b09║聞皆如幻化又一念頓圓常見十法界萬法
L164n1668_p0295b10║中道之理。所以寶藏論云無眼無耳謂之
L164n1668_p0295b11║離有見有聞謂之微無我無造謂之離有通
L164n1668_p0295b12║有達謂之微又離者涅槃微者般若般若故
L164n1668_p0295b13║頓興大用涅槃故寂滅無餘無餘故煩惱永
L164n1668_p0295b14║盡大用故聖化無窮若人不達離微者雖復
L164n1668_p0295b15║苦行頭陀遠離塵境斷貪恚癡法忍成就經
L164n1668_p0296a01║無量劫數終不入真實何以故依止所行故
L164n1668_p0296a02║心有所得不離顛倒夢想惡覺諸見若復有
L164n1668_p0296a03║人體解離微者雖復近有妄想習氣及見煩
L164n1668_p0296a04║惱數數覺知離微之義此人不久即入真實
L164n1668_p0296a05║無上道也何以故了正見根本也。思益經
L164n1668_p0296a06║云知離名為法即諸佛所師所謂法也微者
L164n1668_p0296a07║即用有見有聞能通能達以微者妙也於無
L164n1668_p0296a08║見中有見於無聞中有聞斯乃不思議之法
L164n1668_p0296a09║微妙難知唯佛能覺。問無明違理自性差
L164n1668_p0296a10║別者其事可然本覺淨法云何復說恒沙差
L164n1668_p0296a11║別功德答由對治彼染法差別故成始覺萬
L164n1668_p0296a12║德差別也起信論云對業識等差別染法故
L164n1668_p0296a13║說本覺恒沙性德如是染淨皆是真如隨緣
L164n1668_p0296a14║顯現似而無體染法尚空淨法何有淨名經
L164n1668_p0296a15║云見垢實性即無淨相又所言淨者對垢得
L164n1668_p0296b01║名因客塵煩惱不染而染穢汙真性稱之為
L164n1668_p0296b02║垢因始覺般若不淨而淨開悟本心名之為
L164n1668_p0296b03║淨是以真如一心湛然不動名義唯客垢淨
L164n1668_p0296b04║本空華嚴經頌云若有知如來體相無所有
L164n1668_p0296b05║修習得明了是人疾作佛。問一切眾生無
L164n1668_p0296b06║始無明種子堅牢現行濃厚云何一念而得
L164n1668_p0296b07║頓除答根隨結使體性本空愚夫不了自生
L164n1668_p0296b08║纏縛若明佛知見開悟本心更有何塵境而
L164n1668_p0296b09║能障礙乎寶積經云佛言譬如然燈一切黑
L164n1668_p0296b10║闇皆自無有無所從來去無所至非東方來
L164n1668_p0296b11║去亦不至南西北方四維上下不從彼來去
L164n1668_p0296b12║亦不至而此燈明無有是念我能滅闇但因
L164n1668_p0296b13║燈明法自無闇明闇俱空無作無取如是迦
L164n1668_p0296b14║葉實智慧生無智便滅智與無智二相俱空
L164n1668_p0296b15║無作無取迦葉譬如千歲𡨋室未曾見明若
L164n1668_p0297a01║然燈時於意云何闇寧有念我久住此不欲
L164n1668_p0297a02║去耶不也世尊若然燈時是闇無力而不欲
L164n1668_p0297a03║去必當磨滅如是迦葉百千萬劫久習結業
L164n1668_p0297a04║以一實觀即皆消滅。如來密藏經云為十
L164n1668_p0297a05║惡者若能知如來說因緣法無我人眾生壽
L164n1668_p0297a06║命無生無滅無染無著本性清淨又於一切
L164n1668_p0297a07║法知本性清淨解知信入者我不說是人趣
L164n1668_p0297a08║向地獄及諸惡道果何以故法無積聚法無
L164n1668_p0297a09║集惱一切法不生不住因緣和合而得生起
L164n1668_p0297a10║起已還滅若心生已滅一切結使亦生已滅
L164n1668_p0297a11║如是解無犯處若有犯有住無有是處台教
L164n1668_p0297a12║釋云此經具指四菩提心若知如來說因緣
L164n1668_p0297a13║法即指初藏教菩提心若無生無滅指第二
L164n1668_p0297a14║通教菩提心若本性清淨指第三別教菩提
L164n1668_p0297a15║心若於一切法知本性清淨指第四圓教菩
L164n1668_p0297b01║提心初菩提心已能除重重十惡况第二第
L164n1668_p0297b02║三第四菩提心耶行者聞此勝妙功德當自
L164n1668_p0297b03║慶幸如闇處伊蘭得光明栴檀故知見佛罪
L164n1668_p0297b04║滅如阿闍世王之深𠎝得道業亡若鴦崛魔
L164n1668_p0297b05║羅之重罪但了無人無我緣生性空無我則
L164n1668_p0297b06║無能受罪之人性空又無所受罪之法人法
L164n1668_p0297b07║俱寂罪垢何生以心生罪生心滅罪滅故若
L164n1668_p0297b08║能如是信入諦了圓明猶伊蘭之林布栴檀
L164n1668_p0297b09║之香氣若積闇之室耀桂燼之光明能悟此
L164n1668_p0297b10║心功力無量纔入宗鏡業海頓枯如風吹雲
L164n1668_p0297b11║似湯沃雪猶燈破闇若火焚薪如密嚴經頌
L164n1668_p0297b12║云如火燎長楚須臾作灰燼智火焚業薪當
L164n1668_p0297b13║知亦如是又如燈破闇一念盡無餘諸業習
L164n1668_p0297b14║闇冥無始之熏聚牟尼智燈起剎那皆頓滅
L164n1668_p0297b15║所以大涅槃經云有智慧時則無煩惱故云
L164n1668_p0298a01║夫免三塗惡業者要須離有無二相證解一
L164n1668_p0298a02║心方得解脫也是知迷從自心迷悟還自心
L164n1668_p0298a03║悟迷悟無性但任緣興。是故因智隨迷因
L164n1668_p0298a04║智隨悟如人因地而倒因地而起正隨迷時
L164n1668_p0298a05║名之為識正隨悟時名之為智在纏名識在
L164n1668_p0298a06║覺名智識之與智本無自名但隨迷悟而立
L164n1668_p0298a07║其名故不可繫常繫斷也此智之與識但隨
L164n1668_p0298a08║迷悟立名若覓始終如空中求迹如影中求
L164n1668_p0298a09║人如身中求我依住所在終不可得也故無
L164n1668_p0298a10║長短處所之相也如此無明及智無有始終
L164n1668_p0298a11║若得菩提時無明不滅何以故為本無故更
L164n1668_p0298a12║無有滅若隨無明時不動智亦不滅為本無
L164n1668_p0298a13║故亦更無滅但為隨色聲香所取緣名為無
L164n1668_p0298a14║明但為知苦發心緣名之為智但隨緣名之
L164n1668_p0298a15║為有故體本無也。問凡立五乘之道皆為
L164n1668_p0298b01║運載有心若境識俱亡則無乘可說今約方
L164n1668_p0298b02║便乘理不無此宗究竟何乘所攝答於諸乘
L164n1668_p0298b03║中一乘所攝亦云最上之乘出過諸法頂故
L164n1668_p0298b04║亦云不思議乘非情識測量故今所言一乘
L164n1668_p0298b05║者即一心也以運載為義若攀緣取境則運
L164n1668_p0298b06║入六趣之門若妄想不生運至一實之地。
L164n1668_p0298b07║問既有能說必對所機此宗鏡錄當何等機
L164n1668_p0298b08║答當上上機若已達者憑佛旨而印可若未
L164n1668_p0298b09║入者假教理以發明因教理而照心即言詮
L164n1668_p0298b10║而體道可謂得諸法之性徹一心之原如首
L164n1668_p0298b11║楞嚴經云阿難承佛悲救深誨垂泣义手而
L164n1668_p0298b12║白佛言我雖承佛如是妙音悟妙明心元所
L164n1668_p0298b13║圓滿常住心地而我悟佛現說法音現以緣
L164n1668_p0298b14║心允所瞻仰徒獲此心未敢認為本元心地
L164n1668_p0298b15║願佛哀愍宣示圓音拔我疑根歸無上道佛
L164n1668_p0299a01║告阿難汝等尚以緣心聽法此法亦緣非得
L164n1668_p0299a02║法性如人以手指月示人彼人因指當應看
L164n1668_p0299a03║月若復觀指以為月體此人豈唯亡失月輪
L164n1668_p0299a04║亦亡其指何以故以所標指為明月故豈唯
L164n1668_p0299a05║亡指亦復不識明之與暗何以故即以指體
L164n1668_p0299a06║為月明性明暗二性無所了故汝亦如是若
L164n1668_p0299a07║以分別我說法音為汝心者此心自應離分
L164n1668_p0299a08║別音有分別性譬如有客寄宿旅亭暫止便
L164n1668_p0299a09║去終不常住而掌亭人都無所去名為亭主
L164n1668_p0299a10║此亦如是若真汝心則無所去云何離聲無
L164n1668_p0299a11║分別性斯則豈唯聲分別心分別我容離諸
L164n1668_p0299a12║色相無分別性如是乃至分別都無非色非
L164n1668_p0299a13║空拘舍黎等昧為冥諦離諸法緣無分別性
L164n1668_p0299a14║則汝心性各有所還云何為主釋曰若非色
L164n1668_p0299a15║非空都無分別不見性之人到此之時全歸
L164n1668_p0299b01║斷滅便同外道拘舍黎等己眼不開昧為冥
L164n1668_p0299b02║諦以冥寂闇昧無知以為至極從此復立二
L164n1668_p0299b03║十五諦（二十五諦者初立冥性從冥生覺覺生我心心生五塵塵生五大大生十
L164n1668_p0299b04║一根後復有神我為二十五諦）迷真實心成外道種或有禪
L164n1668_p0299b05║宗不得旨者法學起空見人多拂心境俱空
L164n1668_p0299b06║執無分別將狂解癡盲以為至道然非離因
L164n1668_p0299b07║緣求法性滅妄心取真心對增上慢人初學
L164n1668_p0299b08║之者不可雷同應須甄別如經云阿難言若
L164n1668_p0299b09║我心性各有所還則如來說妙明元心云何
L164n1668_p0299b10║無還唯垂哀愍為我宣說佛告阿難且汝見
L164n1668_p0299b11║我見精明元此見雖非妙精明心如第二月
L164n1668_p0299b12║非是月影汝應諦聽今當示汝無所還地阿
L164n1668_p0299b13║難此大講堂洞開東方日輪昇天則有明耀
L164n1668_p0299b14║中夜黑月雲霧晦暝則復昏暗戶牖之隙則
L164n1668_p0299b15║復見通牆宇之間則復觀壅分別之處則復
L164n1668_p0300a01║見緣頑虛之中徧是空性鬱𡋯之像則紆昏
L164n1668_p0300a02║塵澄霽斂氛又觀清淨阿難汝咸看此諸變
L164n1668_p0300a03║化相吾今各還本所因處云何本因阿難此
L164n1668_p0300a04║諸變化明還日輪何以故無日不明明因屬
L164n1668_p0300a05║日是故還日暗還黑月通還戶牖壅還牆宇
L164n1668_p0300a06║緣還分別頑虛還空鬱𡋯還塵清明還霽則
L164n1668_p0300a07║諸世間一切所有不出斯類汝見八種見精
L164n1668_p0300a08║明性當欲誰還何以故若還於明則不明時
L164n1668_p0300a09║無復見暗雖明暗等種種差別見無差別諸
L164n1668_p0300a10║可還者自然非汝不汝還者非汝而誰則知
L164n1668_p0300a11║汝心本妙明淨汝自迷悶喪本受輪於生死
L164n1668_p0300a12║中常被漂溺是故如來名可憐愍故知一切
L164n1668_p0300a13║眾生即今見精明心非定真妄昧之則麤明
L164n1668_p0300a14║之則妙只於八種不還之中了了見性常住
L164n1668_p0300a15║云何隨境流轉失本真常永沒苦輪常漂死
L164n1668_p0300b01║海大聖憐愍非不驚嗟阿難示起疑心寄破
L164n1668_p0300b02║情執釋迦微細開演直指覺原可謂不易凡
L164n1668_p0300b03║身頓成聖體現於生滅顯出圓常宗鏡前後
L164n1668_p0300b04║明文一一全證於此。問夫宗鏡錄實相法
L164n1668_p0300b05║門若信得何福若毀得何罪答此一心實相
L164n1668_p0300b06║之門般若甚深之旨於難信之中或有信者
L164n1668_p0300b07║法利無盡唯佛能知若有毀者謗般若罪過
L164n1668_p0300b08║莫大焉何以受報如此廣大以般若是一切
L164n1668_p0300b09║世出世間凡聖之母猶如大地無物不從地
L164n1668_p0300b10║生或若謗之則謗一切佛地三寶功德如十
L164n1668_p0300b11║法界中一切眾生若昇若沉若愚若智無不
L164n1668_p0300b12║皆從般若中來若不得般若威光實無一塵
L164n1668_p0300b13║可立。故知若不信宗鏡中所說實相之理
L164n1668_p0300b14║則如勝意比丘沒魂受裂地之大苦若有信
L164n1668_p0300b15║如是說則如文殊師利智慧演深法之妙辯
L164n1668_p0301a01║信毀交報因果無差如或障深不信智淺謬
L164n1668_p0301a02║傳依文起見悉成謗法如文殊師利巡行經
L164n1668_p0301a03║云文殊師利言大德舍利弗若人說言過去
L164n1668_p0301a04║未來現在如來有依不依如是之人則謗如
L164n1668_p0301a05║來何以故真如無念亦無所念真如不退真
L164n1668_p0301a06║如無相今宗鏡大意所錄之文或祖或教但
L164n1668_p0301a07║有一字一句若理若事若智若行皆悉廻向
L164n1668_p0301a08║指歸真如一心何者心之實性名曰真如性
L164n1668_p0301a09║以不改為義真以無偽得名如則不變不異
L164n1668_p0301a10║以此心性周徧圓融橫該十方豎徹三際至
L164n1668_p0301a11║一切時處未嘗間斷凡有一毫善根悉皆廻
L164n1668_p0301a12║向念念合真如之體體無不寂一一順真如
L164n1668_p0301a13║之用用何有窮所以但契一如自含眾德今
L164n1668_p0301a14║則普勸十方學士一切後賢但願道富人貧
L164n1668_p0301a15║情疎德厚以法為侶以智為先用慈修身開
L164n1668_p0301b01║物是務為法施主匪悋家風無問不從有疑
L164n1668_p0301b02║咸決則履佛行處免負本心妙行恒新至道
L164n1668_p0301b03║如在。此乃羣賢之父諸佛之母萬善由生
L164n1668_p0301b04║信謗豈不獲重報耶所以法華經云又如大
L164n1668_p0301b05║梵天王一切眾生之父此經亦復如是一切
L164n1668_p0301b06║聖賢學無學及發菩提心者之父起信鈔云
L164n1668_p0301b07║若謗此法以深自害亦害他人斷絕一切三
L164n1668_p0301b08║寶之種一切如來皆依此法得涅槃故一切
L164n1668_p0301b09║菩薩因之修行得入佛智故。
L164n1668_p0301b10║引證章第三
L164n1668_p0301b11║夫所目宗鏡大旨煥然今重為信力未深纖
L164n1668_p0301b12║疑不斷者更引大乘經諸祖語賢聖集若干
L164n1668_p0301b13║之微言總一佛乘之真訓可謂舉一字而攝
L164n1668_p0301b14║無邊教海立一理而收無盡真詮普令眠雲
L164n1668_p0301b15║立雪之人坐叅知識遂使究理探玄之者盡
L164n1668_p0302a01║入圓宗尋古佛之叢林如臨皎日履祖師之
L164n1668_p0302a02║閫域猶瞰淨天大覺昭然即肉眼而圓通佛
L164n1668_p0302a03║眼疑情豁爾當凡心而顯現真心可謂現知
L164n1668_p0302a04║指法界於掌內便同親證探妙旨於懷中大
L164n1668_p0302a05║般若經云一切如來同在一處自性清淨無
L164n1668_p0302a06║漏界攝又云三世諸佛住十方界為諸有情
L164n1668_p0302a07║宣說正法無不皆用本性空為佛眼離本性
L164n1668_p0302a08║空無別方便釋曰本性空者即是自性清淨
L164n1668_p0302a09║心本性即自性空即清淨義此心則凡聖本
L164n1668_p0302a10║有今古常然眾生不知諸佛因茲指授含靈
L164n1668_p0302a11║現具祖師為此相傳故云離此別無方便。
L164n1668_p0302a12║密嚴經云爾時金剛藏菩薩告諸大眾仁者
L164n1668_p0302a13║阿賴耶識從無始來為戲論熏習諸業所繫
L164n1668_p0302a14║輪廻不已如海因風起諸識浪恒生恒滅不
L164n1668_p0302a15║斷不常而諸眾生不自覺知隨於自識現眾
L164n1668_p0302b01║境界若自了知如火焚薪即皆息滅入無漏
L164n1668_p0302b02║位名為聖人。首楞嚴經云佛告文殊及諸
L164n1668_p0302b03║大眾十方如來及大菩薩於其自住三摩地
L164n1668_p0302b04║中見與見緣并所想相如虛空華本無所有
L164n1668_p0302b05║此見及緣元是菩提妙淨明體云何於中有
L164n1668_p0302b06║是非是文殊吾今問汝如汝文殊更有文殊
L164n1668_p0302b07║是文殊者為無文殊如是世尊我真文殊無
L164n1668_p0302b08║是文殊何以故若有是者則二文殊然我今
L164n1668_p0302b09║日非無文殊於中實無是非二相佛言此見
L164n1668_p0302b10║妙明與諸空塵亦復如是本是妙明無上菩
L164n1668_p0302b11║提淨圓真心妄為色空及與聞見如第二月
L164n1668_p0302b12║誰為是月又誰非月文殊但一月真中間自
L164n1668_p0302b13║無是月非月是以汝今觀見與塵種種發明
L164n1668_p0302b14║名為妄想不能於中出是非是由是精真妙
L164n1668_p0302b15║覺明性故能令汝出指非指。大灌頂經云
L164n1668_p0303a01║禪思比丘無他想念唯守一法然後見真釋
L164n1668_p0303a02║曰一法為宗諸塵無寄他緣自絕妙性顯然
L164n1668_p0303a03║志當歸一而何智不明尋流得源而何疑不
L164n1668_p0303a04║釋撮要之旨斯莫大焉。虛空孕菩薩經偈
L164n1668_p0303a05║云一切諸法相真實無知者若人住諸陰六
L164n1668_p0303a06║根皆蔽塞釋曰故知諸法皆真無知無見纔
L164n1668_p0303a07║有知見即落識陰則一心不通六根闇塞終
L164n1668_p0303a08║不能見無見之見知無知之知若有見之見
L164n1668_p0303a09║則不見一切若無知之知則無所不知所以
L164n1668_p0303a10║賢護經云若菩薩觀四念處時無法可見無
L164n1668_p0303a11║聲可聞無聞見故則無有法可得分別亦無
L164n1668_p0303a12║有法可得思惟而亦非瞽盲聾故但是諸法
L164n1668_p0303a13║無可見故以唯一真心見外無法。十住斷
L164n1668_p0303a14║結經云一切諸法常自存在眾生不達為興
L164n1668_p0303a15║莊嚴法法自生法法自滅法法不生法法不
L164n1668_p0303b01║滅法生法滅性不移轉斯是菩薩大士之道
L164n1668_p0303b02║非諸凡俗之所及也釋曰一切諸法常自存
L164n1668_p0303b03║在者真心不易性相恒如眾生不達為興莊
L164n1668_p0303b04║嚴者以外道執斷見小乘證無常菩薩為對
L164n1668_p0303b05║治凡小故不盡有為常修福業不住無為深
L164n1668_p0303b06║入智淵廣大莊嚴雲興萬行念念圓滿十波
L164n1668_p0303b07║羅密拔斷常外道之曲木出邪見之稠林拯
L164n1668_p0303b08║偏真小果之矬身昇解脫之坑底所以華嚴
L164n1668_p0303b09║經云第七遠行地當修十種方便慧殊勝道
L164n1668_p0303b10║所謂雖善修空無相無願三昧而慈悲不捨
L164n1668_p0303b11║眾生雖得諸佛平等法而樂常供養佛雖入
L164n1668_p0303b12║觀空智門而勤修習福德雖遠離三界而莊
L164n1668_p0303b13║嚴三界雖畢竟寂滅諸煩惱燄而能為一切
L164n1668_p0303b14║眾生起滅貪瞋癡煩惱燄雖知諸法如幻如
L164n1668_p0303b15║夢如影如響如燄如化如水中月如鏡中像
L164n1668_p0304a01║自性無二而隨心作業無量差別雖知一切
L164n1668_p0304a02║國土猶如虛空而能以清淨妙行莊嚴佛土
L164n1668_p0304a03║雖知諸佛法身本性無身而以相好莊嚴其
L164n1668_p0304a04║身雖知諸佛音聲性空寂滅不可言說而能
L164n1668_p0304a05║隨一切眾生出種種差別清淨音聲雖隨諸
L164n1668_p0304a06║佛了知三世唯是一念而隨眾生意解分別
L164n1668_p0304a07║以種種相種種時種種劫數而修行經云雖
L164n1668_p0304a08║善修空無相無願三昧者是對治凡夫著有
L164n1668_p0304a09║循樂之見而慈悲不捨眾生者是對治二乘
L164n1668_p0304a10║沉空畏苦之見下諸句義皆同此釋故云聲
L164n1668_p0304a11║聞畏苦緣覺無悲俱失菩薩二利之行。須
L164n1668_p0304a12║真天子經云須真天子問文殊師利菩薩不
L164n1668_p0304a13║從三脫門而求道耶文殊答言天子不可從
L164n1668_p0304a14║空而成道亦不可於無相而成道亦不可於
L164n1668_p0304a15║無願而成道也所以者何於是中無心意識
L164n1668_p0304b01║念亦無動故有心意識念念動者乃成其道
L164n1668_p0304b02║也釋曰若取三解脫門作證者即是溺實際
L164n1668_p0304b03║之海背靈覺之原遺性徇空何成大道若直
L164n1668_p0304b04║了神解心性念念菩提果圓不墮斷見之邪
L164n1668_p0304b05║無豈涉常見之實有介爾起意大用現前無
L164n1668_p0304b06║得無依非取非捨從真起行體用相收以行
L164n1668_p0304b07║契真卷舒一際可謂心心合道念念冥真矣
L164n1668_p0304b08║故還原觀云用則波騰海沸全真體以運行
L164n1668_p0304b09║體則鏡淨水澄舉隨緣而會寂斯則不離體
L164n1668_p0304b10║之用用乃波騰不離用之體體常湛寂體雖
L164n1668_p0304b11║湛寂常在萬緣用雖波騰恒冥一際。普超
L164n1668_p0304b12║三昧經決狐疑品云於是阿闍世王曰唯願
L164n1668_p0304b13║濡首解我狐疑濡首答言大王所疑恒河沙
L164n1668_p0304b14║等諸佛世尊所不能決王意云何假若有人
L164n1668_p0304b15║而自說言我以塵暝灰烟雲霧汙染虛空寧
L164n1668_p0305a01║堪任乎答不能汙濡首又問設令大王取此
L164n1668_p0305a02║空洗之使淨寧堪任乎答曰不能淨濡首報
L164n1668_p0305a03║曰吾以是向者說言恒河沙等諸佛世尊所
L164n1668_p0305a04║不能決也釋曰一切眾生不了自性清淨心
L164n1668_p0305a05║故妄生垢淨迷悟自沒遂於無疑中起疑於
L164n1668_p0305a06║無決中求決若能諦了豁爾意消即見一切
L164n1668_p0305a07║染淨諸法皆同虛空性既達虛空性不可染
L164n1668_p0305a08║淨方悟本心未曾迷悟設有說無生無得之
L164n1668_p0305a09║理皆是一期隨宜方便若入宗鏡妙旨了然
L164n1668_p0305a10║尚無疑與無疑何懷決不決耶。月燈三昧
L164n1668_p0305a11║經頌云譬如有童女夜臥夢產子生欣死憂
L164n1668_p0305a12║慼諸法亦復然如人飲酒醉見地悉廻轉其
L164n1668_p0305a13║實未曾動諸法亦復然如淨虛空月影現於
L164n1668_p0305a14║清池非月形入水諸法亦復然如人自好喜
L164n1668_p0305a15║執鏡而照面鏡像不可得諸法亦復然如人
L164n1668_p0305b01║在山谷歌哭言笑響聞聲不可得諸法亦復
L164n1668_p0305b02║然釋曰狂醉見聞事何真實昏夢境界憂喜
L164n1668_p0305b03║皆虛鏡裏之形因誰所起谷中之響起自何
L164n1668_p0305b04║來所以入楞伽經云佛告楞伽王譬如有人
L164n1668_p0305b05║於水鏡中自見其像於燈月中自見其影於
L164n1668_p0305b06║山谷中自聞其響便生分別而起取著此亦
L164n1668_p0305b07║如是法與非法唯是分別由分別故不能捨
L164n1668_p0305b08║離但更增長一切虛妄不得寂滅寂滅者所
L164n1668_p0305b09║謂一心一心者是最勝三昧從此能生自證
L164n1668_p0305b10║聖智以如來藏而為境界。華嚴經頌云一
L164n1668_p0305b11║切法不生一切法不滅若能如是解諸佛常
L164n1668_p0305b12║現前又藥王菩薩云我捨兩臂必當得佛金
L164n1668_p0305b13║色之身兩臂即是斷常二法若捨生滅斷常
L164n1668_p0305b14║之見則心佛現前頓成佛體故云必當得佛
L164n1668_p0305b15║金色之身。無涯際總持經云一念之頃能
L164n1668_p0306a01║知三世一切諸法悉皆平等無不通達其人
L164n1668_p0306a02║終無異行亦無異念。勝跡菩薩所解諸法
L164n1668_p0306a03║經云法唯一字所謂無字本無言說當知無
L164n1668_p0306a04║說是為真說釋曰心為一字中王攝盡無邊
L164n1668_p0306a05║之教海心為諸佛智母演出無盡之真詮若
L164n1668_p0306a06║能發明決定信入則如來常不說法是名具
L164n1668_p0306a07║足多聞亦是唯願少聞多解義趣。法句經
L164n1668_p0306a08║偈云森羅及萬像一法之所印云何一法中
L164n1668_p0306a09║而見有種種。金剛三昧經云空心不動具
L164n1668_p0306a10║六波羅密心空則一切皆空故云唯有此大
L164n1668_p0306a11║乘無有二也。最勝王經云離無分別智更
L164n1668_p0306a12║無勝智離法如如無勝境界釋曰一切境界
L164n1668_p0306a13║皆是意言分別則無境唯識若了識空但一
L164n1668_p0306a14║真心成無分別智此乃無等之智第一之說
L164n1668_p0306a15║此真如一心之性為萬法之所依故若離此
L164n1668_p0306b01║一心境智或有所見皆是瞖眼狂心不見真
L164n1668_p0306b02║實所以如來不思議境界經云如眾瞖者同
L164n1668_p0306b03║於一處見各差別互不相礙皆由眼瞖不見
L164n1668_p0306b04║正色眾生亦爾色性無礙心緣異故蔽於正
L164n1668_p0306b05║見不了真實圓覺經云雲駛月運舟行岸移
L164n1668_p0306b06║不知妄想之雲自飛真月何動豈悟攀緣之
L164n1668_p0306b07║舟常泛覺岸靡移。入一切佛境界經云佛
L164n1668_p0306b08║言若得修行正念法者彼無一法非是佛法
L164n1668_p0306b09║何以故以覺一切法空故乃至文殊師利言
L164n1668_p0306b10║修行正念者不取不捨即名正念不觀不異
L164n1668_p0306b11║名為行不著不縛不脫名為行不去不來名
L164n1668_p0306b12║為行文殊師利正念行者彼處無行無利無
L164n1668_p0306b13║果無證何以故文殊師利心自性清淨故彼
L164n1668_p0306b14║心客塵煩惱染而自性清淨心不染而彼自
L164n1668_p0306b15║性清淨心即體無染不染者彼處無對治法
L164n1668_p0307a01║故以何法對治能滅此煩惱何以故彼清淨
L164n1668_p0307a02║非淨即是本淨若本淨者即是不生若不生
L164n1668_p0307a03║者彼即不染若不染者彼不離染法若不離
L164n1668_p0307a04║染法者彼滅一切染以何等法滅一切染彼
L164n1668_p0307a05║不生若不生者是菩提菩提者名為平等平
L164n1668_p0307a06║等者名為真如真如者名為不異不異者名
L164n1668_p0307a07║為如實住一切有為無為法釋曰但了無生
L164n1668_p0307a08║即入平等言平等者即一切有為無為如實
L164n1668_p0307a09║之性見此性故以無住義住一切法中若不
L164n1668_p0307a10║達一切法是一心真如平等無生之性在染
L164n1668_p0307a11║離染俱為煩惱所染若了諸法無生則一切
L164n1668_p0307a12║有為無為皆是菩提之道何所染耶。大乘
L164n1668_p0307a13║本生心地觀經云爾時文殊師利菩薩白佛
L164n1668_p0307a14║言世尊如佛所說過去已滅未來未至現在
L164n1668_p0307a15║不住三世所有一切心法本性皆空彼菩提
L164n1668_p0307b01║心說何名發善哉世尊願為解說斷諸疑網
L164n1668_p0307b02║令趣菩提佛告文殊師利善男子諸心法中
L164n1668_p0307b03║起眾邪見為欲除斷六十二見種種見故心
L164n1668_p0307b04║心所法我說為空如是諸見無依止故譬如
L164n1668_p0307b05║叢林蒙密茂盛師子白象虎狼惡獸潛住其
L164n1668_p0307b06║中毒發害人逈絕行跡時有智者以火燒林
L164n1668_p0307b07║因林空故諸大惡獸無復遺餘心空見滅亦
L164n1668_p0307b08║復如是乃至善男子以是因緣服於空藥除
L164n1668_p0307b09║邪見已自覺悟心能發菩提此覺悟心即菩
L164n1668_p0307b10║提心無有二相。轉有經偈云若為真實說
L164n1668_p0307b11║眼則不見色意不知識法此是最祕密。寶
L164n1668_p0307b12║頂經云佛言迦葉譬如有人怖畏虛空搥胸
L164n1668_p0307b13║呌呼作如是言善友汝等為我除此虛空除
L164n1668_p0307b14║此虛空迦葉於汝意云何此空為可除否迦
L164n1668_p0307b15║葉言不可世尊佛言迦葉若有如是沙門婆
L164n1668_p0308a01║羅門怖畏性空我說是人失心狂亂所以者
L164n1668_p0308a02║何迦葉一切諸法並是說空方便若畏此空
L164n1668_p0308a03║云何不畏一切諸法若惜諸法云何不惜此
L164n1668_p0308a04║空佛性論問云此經為顯何義答為示一切
L164n1668_p0308a05║諸法本性非有故說法空非關法滅然後得
L164n1668_p0308a06║空故於空性不應生怖釋曰一切諸法並是
L164n1668_p0308a07║說空方便者夫有所說皆為顯空所以空則
L164n1668_p0308a08║一切法法則一切空非先有而後無寧歸斷
L164n1668_p0308a09║滅豈先無而後有不墮無常是以性本常空
L164n1668_p0308a10║空無間斷體應諸有有自繁興能入斯宗聞
L164n1668_p0308a11║諸法空心大歡喜不了此義聞諸法空心大
L164n1668_p0308a12║怖畏以不了法空違現量境執為外解聞說
L164n1668_p0308a13║唯心之旨恐墮空見之門心境俱迷遂生怖
L164n1668_p0308a14║畏。度一切諸佛境界經云佛言文殊師利
L164n1668_p0308a15║菩提者無相無緣云何無相云何無緣不得
L164n1668_p0308b01║眼識是無相不見色是無緣不得耳識是無
L164n1668_p0308b02║相不聞聲是無緣乃至意法亦如是釋曰無
L164n1668_p0308b03║相則無能緣之心無緣則無所緣之境能所
L164n1668_p0308b04║俱亡真心自現。文殊師利行經偈云過現
L164n1668_p0308b05║未來法唯語無真實彼若於實處一相無差
L164n1668_p0308b06║別釋曰若說三世所有之法皆是世諦語言
L164n1668_p0308b07║若了一心真實之處一道自無差別何言之
L164n1668_p0308b08║所議意之所緣耶。菩薩處胎經云譬如泉
L164n1668_p0308b09║源陂池五河駛流各各有名悉歸於海便無
L164n1668_p0308b10║本名亦如須彌峙立難動雜色眾鳥徃依附
L164n1668_p0308b11║山皆同一色便無本色菩薩摩訶薩教化眾
L164n1668_p0308b12║生淨佛國土亦復如是眾生心識所念不同
L164n1668_p0308b13║若干思想能令一切至解脫門想定意滅便
L164n1668_p0308b14║無本念同一解脫。商主天子所問經云商
L164n1668_p0308b15║主天子問言文殊師利云何菩薩能清淨心
L164n1668_p0309a01║答言天子若知諸心皆是一心如是菩薩名
L164n1668_p0309a02║得淨心。阿含經偈云我與己為親不與他
L164n1668_p0309a03║為親智者善調我則得生善趣釋曰所以云
L164n1668_p0309a04║天下至親無過於心可謂入道真要修行妙
L164n1668_p0309a05║門若善調之遂登大果。寂調音所問經云
L164n1668_p0309a06║寂調音天子言文殊師利何等如與垢淨等
L164n1668_p0309a07║文殊師利言空無相無願如所以者何涅槃
L164n1668_p0309a08║空故天子如瓦器中空寶器中空無二無別
L164n1668_p0309a09║如是天子垢空淨空俱同一空無二無別釋
L164n1668_p0309a10║曰器雖不等空本無形垢淨雖殊性何曾異
L164n1668_p0309a11║如是了者入無相門頓悟真空不墮修證。
L164n1668_p0309a12║月藏經偈云諸法無有二導師捨憎愛一道
L164n1668_p0309a13║如虛空此是佛境界又偈云不分別諸法不
L164n1668_p0309a14║見有眾生諸法唯一相得見佛境界佛語經
L164n1668_p0309a15║云佛言若有處語是魔王語是魔見語不名
L164n1668_p0309b01║佛語善男子若無一切諸處語者是名佛語
L164n1668_p0309b02║釋曰無一切諸處語者即是無所證之法亦
L164n1668_p0309b03║無能證之智既無有法豈可說耶但了唯心
L164n1668_p0309b04║自然無語無語是真語故云無法可說是名
L164n1668_p0309b05║說法若著處所若有所說悉違本宗不見法
L164n1668_p0309b06║性如云報化非真佛亦非說法者。文殊般
L164n1668_p0309b07║若經云佛告文殊師利汝已供養幾所諸佛
L164n1668_p0309b08║文殊師利言我及諸佛如幻化相不見供養
L164n1668_p0309b09║及與受者佛告文殊師利汝今可不住佛乘
L164n1668_p0309b10║耶文殊師利言如我思惟不見一法何當得
L164n1668_p0309b11║住於佛乘佛言文殊師利汝不得佛乘乎文
L164n1668_p0309b12║殊師利言如佛乘者但有名字非可得亦不
L164n1668_p0309b13║可見我云何得佛言文殊汝得無礙智乎文
L164n1668_p0309b14║殊師利言我即無礙云何以無礙而得無礙
L164n1668_p0309b15║佛言汝坐道場乎文殊師利言一切如來不
L164n1668_p0310a01║坐道場我今云何獨坐道場何以故現見諸
L164n1668_p0310a02║法住實際故。大品經云若住一切法不住
L164n1668_p0310a03║般若波羅密不住一切法方住般若波羅密
L164n1668_p0310a04║釋曰若住法則不見般若若住般若則不見
L164n1668_p0310a05║法以法有相般若無相有無相反故爾又非
L164n1668_p0310a06║離有相法別立無相般若以相即無相全是
L164n1668_p0310a07║般若故經云色無邊故般若無邊又云若學
L164n1668_p0310a08║般若應學一切法何以故夫般若者是無住
L164n1668_p0310a09║義起心即是住著若不住一切法即是般若
L164n1668_p0310a10║故云若學般若應學一切法設住般若亦成
L164n1668_p0310a11║愚闇但一切處皆無住則無非般若。轉女
L164n1668_p0310a12║身經云若知諸法皆解脫相是則名為究竟
L164n1668_p0310a13║解脫釋曰執心為境觸目塵勞知境是心無
L164n1668_p0310a14║非解脫所以二乘只證人空但離人我虛妄
L164n1668_p0310a15║名為解脫未得法空一切解脫以不識心故
L164n1668_p0310b01║如入楞伽經偈云諸法無法體而說唯是心
L164n1668_p0310b02║不見於自心而起於分別。出曜經云身被
L164n1668_p0310b03║戒鎧心無慧劍者則不能壞結使元首故知
L164n1668_p0310b04║若不觀心妙慧成就則不能斷無明根本雜
L164n1668_p0310b05║藏經云譬如兩木相揩則自生火還燒其木
L164n1668_p0310b06║火不從風出不從水出不從地出其四魔者
L164n1668_p0310b07║亦復如是皆從心生不從外來譬如畫師畫
L164n1668_p0310b08║作形像隨手大小雖因緣合有彩有板有筆
L164n1668_p0310b09║畫師不畫不能成像四魔如是心已堅固便
L164n1668_p0310b10║無所起釋曰是以一心不動法不現前如畫
L164n1668_p0310b11║師不畫且無形像故不動一心有大功德如
L164n1668_p0310b12║法句經云佛言善男子善知識者有大功德
L164n1668_p0310b13║能令汝等於貪欲瞋恚愚癡邪見五蓋五欲
L164n1668_p0310b14║眾塵勞中建立佛法不起一心得大功德譬
L164n1668_p0310b15║如有人持堅牢船渡於大海不動身心而到
L164n1668_p0311a01║彼岸。
L164n1668_p0311a02║
L164n1668_p0311a03║
L164n1668_p0311a04║
L164n1668_p0311a05║御錄宗鏡大綱卷十九
L164n1668_p0311a06║音釋
L164n1668_p0311a07║沃（烏谷切）。鬱（蘊入聲）。𡋯（音孛）。孕（羊進切）。矬（坐平聲身短）。駛
L164n1668_p0311a08║（音使）。搥（音埀擊也）。