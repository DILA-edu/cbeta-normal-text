L164n1669_p0327a01║御錄經海一滴序　　　　　　　　見一
L164n1669_p0327a02║釋迦牟尼文佛大智慧海中緣起漚生度諸
L164n1669_p0327a03║眾生令入無餘涅槃普說三藏十二分文字
L164n1669_p0327a04║至為浩瀚然佛所覺了一切諸法未說者無
L164n1669_p0327a05║論其已說者自西天來至震旦僅百分之一
L164n1669_p0327a06║耳然即此已來震旦者雖一經中一品一品
L164n1669_p0327a07║中一門一門中一法一法中一義一義中一
L164n1669_p0327a08║句如欲詮量演布縱以大海量墨須彌聚筆
L164n1669_p0327a09║寫之而不能盡雖然此三藏十二分不作字
L164n1669_p0327a10║相不作句相不作有言相不作無言相即世
L164n1669_p0327a11║尊更歷恒河沙數劫住世轉輪更說百千萬
L164n1669_p0327a12║億倍三藏十二分終不得云我佛如來曾轉
L164n1669_p0327a13║法輪也如是兩邊俱不得𮈔毫滯著回互然
L164n1669_p0327a14║則大藏經卷如何可有所揀擇耶乃朕今者
L164n1669_p0327a15║萬幾餘暇隨喜教海於般若華嚴寶積大集
L164n1669_p0327b01║等經卷帙浩繁者未及遍閱但於圓覺金剛
L164n1669_p0327b02║楞嚴淨名等經展誦易周者若干部每部各
L164n1669_p0327b03║親錄數十則其義何居曰無量無邊差別佛
L164n1669_p0327b04║事皆不離無相真心而有即卷常舒如來於
L164n1669_p0327b05║一言語中演出無邊契經海即舒常卷一切
L164n1669_p0327b06║法門無盡海同會一法道塲中是以如網有
L164n1669_p0327b07║綱提之則孔孔皆正如衣有領牽之則縷縷
L164n1669_p0327b08║俱來夫金剛經有演四句偈之說佛口親宣
L164n1669_p0327b09║也大般若經六百卷而以般若波羅蜜多心
L164n1669_p0327b10║經二百六十字撮其指要舉彼例此何妨向
L164n1669_p0327b11║眾寶內探如意珠於羣藥中取阿陀妙固可
L164n1669_p0327b12║從本得柯從柯得條從條得枝從枝得葉矣
L164n1669_p0327b13║唯夫三藏十二分並入無相三昧演廣非多
L164n1669_p0327b14║此是一中之多標略非一此是多中之一有
L164n1669_p0327b15║說亦得此是默中說無說亦得此是說中默
L164n1669_p0328a01║昔如來以不說說故四十九年未嘗轉法輪
L164n1669_p0328a02║迦葉以不聞聞故畢鉢巖中無人聚會而三
L164n1669_p0328a03║藏十二分不曾著一字朕今以不揀擇揀擇
L164n1669_p0328a04║故所採所錄不獨震旦經藏未嘗缺遺一言
L164n1669_p0328a05║一句即西天未來古佛未說者亦復不增不
L164n1669_p0328a06║減無欠無餘焉夫五千教典屢說降魔而不
L164n1669_p0328a07║二心宗本自無諍佛魔對待我人之見刺橫
L164n1669_p0328a08║生邪正分疆法執之情塵宛立如來的旨夫
L164n1669_p0328a09║豈其然觀夫經中所載羣魔外道當其一承
L164n1669_p0328a10║佛語率多立時皈依願為弟子然則佛之降
L164n1669_p0328a11║魔秪與古德為人無異不過教化羣迷同證
L164n1669_p0328a12║無生豈其執己為正蕳他為邪種種我相人
L164n1669_p0328a13║相如此為佛如彼為魔而存佛見法見哉葢
L164n1669_p0328a14║佛界無量而魔界一如佛界以無量智海無
L164n1669_p0328a15║邊而迷雲一如智海以無邊我佛如來具正
L164n1669_p0328b01║徧知正知如日照中天徧知如澤潤大地如
L164n1669_p0328b02║是無量無邊魔界迷雲如來悉知悉見為諸
L164n1669_p0328b03║眾生一一破除咸歸無上正覺永不入於魔
L164n1669_p0328b04║𦊰凡諸問答皆屬一期方便之門不持所問
L164n1669_p0328b05║之答為佛所開示眾生即所答之問亦乃佛
L164n1669_p0328b06║所幻化敷宣無非析理分條窮業識之萬變
L164n1669_p0328b07║發矇振聵燭深覆之羣幽萬𣲖千支滔天濁
L164n1669_p0328b08║浪入覺海而無波不息千回百折長夜昏衢
L164n1669_p0328b09║昇慧日而有暗皆消唯其眾生多病是以醫
L164n1669_p0328b10║王多藥其問也列千千之病狀其答也示一
L164n1669_p0328b11║一之良方迨其藥病雙消法爾問答俱寂所
L164n1669_p0328b12║為化人問幻士谷響答泉聲以八萬四千塵
L164n1669_p0328b13║勞門作八萬四千功德藏以無自性真實法
L164n1669_p0328b14║自證即以無自性真實法為人四十九年因
L164n1669_p0328b15║此一大事出世故曰唯此一事實餘二即非
L164n1669_p0329a01║真若謂釋迦牟尼佛能令西天九十六種外
L164n1669_p0329a02║道悉皆摧伏由於辨才無礙者不特是非未
L164n1669_p0329a03║泯猶然背覺合塵者所不必論即𮈔毫許佛
L164n1669_p0329a04║魔之見未消而以辨才無礙讚歎三藏十二
L164n1669_p0329a05║分是人即為不能解佛所說義此經云何受
L164n1669_p0329a06║汝讚歎經不云乎不著世間如蓮花常善入
L164n1669_p0329a07║於空寂行達諸法相無𦊱礙稽首如空無所
L164n1669_p0329a08║依夫此性經真空性空真經清淨本然周遍
L164n1669_p0329a09║法界學人安得妄以識心分別作實事實境
L164n1669_p0329a10║會哉况實事實境即非實事實境而非實事
L164n1669_p0329a11║實境即是實事實境歷歷交加重重無盡斯
L164n1669_p0329a12║皆實語如語述佛真文非學者言思之所可
L164n1669_p0329a13║明唯達人親證方自了耳永明云以聖言為
L164n1669_p0329a14║定量邪偽難移用至教為指南依憑有據故
L164n1669_p0329a15║師所作宗鏡錄廣引羣經備彰佛意乃尚有
L164n1669_p0329b01║魔民弘忍軰斥師為義解沙門謂法眼宗由
L164n1669_p0329b02║此而衰其罪與謗三藏經文無異定墮無間
L164n1669_p0329b03║地獄夫船筏以渡迷津之者導師為引失路
L164n1669_p0329b04║之人若其生而知之本未嘗迷則無文無字
L164n1669_p0329b05║與恒沙文字一道齊平并不得有同異總別
L164n1669_p0329b06║成壞之相又有何義解非義解之別若有一
L164n1669_p0329b07║𮈔未盡則所以淨此一𮈔者豈得不藉如來
L164n1669_p0329b08║善能分別諸相於第一義而不動之大智慧
L164n1669_p0329b09║光大威神力乎又况躑躅於情塵識浪之中
L164n1669_p0329b10║徬徨於聖果凡因之際不以佛祖如語實語
L164n1669_p0329b11║導入此宗轉用何等法門為人乃可宗鏡錄
L164n1669_p0329b12║者全引佛經錄其綱骨不特是三藏十二分
L164n1669_p0329b13║之旨併且是三藏十二分之語若謂宗鏡錄
L164n1669_p0329b14║是義解者則佛之三藏十二分盡是義解矣
L164n1669_p0329b15║且世間凡有一文一字一點一畫皆是義解
L164n1669_p0330a01║又何者為非義解耶必擎拳豎拂揚眉瞬目
L164n1669_p0330a02║胡喝亂棒方非義解乎若作如是會則是義
L164n1669_p0330a03║解之尤更且無義可解同於狂癡耳况從上
L164n1669_p0330a04║宗師為人語句亦不過是經典中片語單詞
L164n1669_p0330a05║取以為人逗機應節何嘗離經一字乃片語
L164n1669_p0330a06║單詞則謂非義解整章全偈即斥為義解可
L164n1669_p0330a07║乎既此是義解則古今宗徒又何得上堂說
L164n1669_p0330a08║法豈此等野狐亂統即非義解而我佛如來
L164n1669_p0330a09║所說之微玅義趣廣大法門轉皆義解耶永
L164n1669_p0330a10║明之意謂上上根人目宗之一字即入如來
L164n1669_p0330a11║大智慧海何必更問諸餘若因法利無邊廣
L164n1669_p0330a12║欲為人普說則龍宮寶藏鷲嶺金文皆同一
L164n1669_p0330a13║際總無異旨非略非詳不多不一是以錄茲
L164n1669_p0330a14║百卷凡欲學人從此入於五千教典也末世
L164n1669_p0330a15║僧徒多愚少慧於此百卷猶復意怠情煩千
L164n1669_p0330b01║有餘年無人知其最尊最上迺者朕為刊十
L164n1669_p0330b02║存二錄其大綱所以俯徇機宜引人入勝葢
L164n1669_p0330b03║永明以宗鏡為大藏之嚮導朕又以宗鏡大
L164n1669_p0330b04║綱之書為宗鏡錄之嚮導耳節錄宗鏡之後
L164n1669_p0330b05║因而泛覽經文下與未來眾生同一傾心悲
L164n1669_p0330b06║仰上與過去諸佛同一化建無門爰思五千
L164n1669_p0330b07║教典廣博無涯目覽心周實為不易乃推廣
L164n1669_p0330b08║永明纂集宗鏡之心即用朕前此節錄大綱
L164n1669_p0330b09║之例親御丹鈆隨披隨錄既以受持讀誦即
L164n1669_p0330b10║以刊刻頒行導引羣生入於如來普光明藏
L164n1669_p0330b11║大智度海凡以人之根利根鈍不同樂簡樂
L164n1669_p0330b12║繁各別欲探堂奧往往之遶於門庭未覩本
L164n1669_p0330b13║原勢必難尋其枝葉今者標茲甚深妙義聽
L164n1669_p0330b14║其文勢不全則務多之者既飲上藥而化凝
L164n1669_p0330b15║酥執總之人復探宏綱而思細目庶幾學人
L164n1669_p0331a01║由此知閱三藏十二分而非朕於三藏十二
L164n1669_p0331a02║分有取有舍也朕於宗乘實有所見而無疑
L164n1669_p0331a03║至於教典向來從未研究然了知既悟之人
L164n1669_p0331a04║根本教乘一貫若不與佛口相應設使妙證
L164n1669_p0331a05║亦非究竟不見達摩直指人心傳此教外別
L164n1669_p0331a06║傳而令以楞伽為印證乎且迦葉阿難馬鳴
L164n1669_p0331a07║龍樹並是西天四七中教外別傳之祖乃種
L164n1669_p0331a08║種諸經皆迦葉今阿難述其所聞於我佛如
L164n1669_p0331a09║來者如是迨後馬鳴龍樹如佛之心復造種
L164n1669_p0331a10║種諸論何有一經一論不出宗門祖師之所
L164n1669_p0331a11║紹述若執宗徒水母借鰕為眼之誚則皆屬
L164n1669_p0331a12║自相矛盾乎只緣未了自心隨文起執恐違
L164n1669_p0331a13║教意是以為人簡文字令其自證簡文字非
L164n1669_p0331a14║是簡教亦即是明教簡亦是教如何因簡議
L164n1669_p0331a15║教若既分明自證法爾須明佛語印可自心
L164n1669_p0331b01║何得偏生局見惟懼多聞若於未證之時因
L164n1669_p0331b02║詮得旨不作心境對治直了佛心則有何過
L164n1669_p0331b03║學者如欲廣覽靈文既可於是先窺其奧閫
L164n1669_p0331b04║如欲直探驪頷更可從茲即届於寶城但莫
L164n1669_p0331b05║執義上之文隨語生解要須探詮下之旨契
L164n1669_p0331b06║會本宗言言冥合真心一一消歸自己將積
L164n1669_p0331b07║此眾微定到須彌之高廣且舉斯一滴已同
L164n1669_p0331b08║渤澥之清涼矣是為序。
L164n1669_p0331b09║雍正十三年乙邜二月十五日
L164n1669_p0331b10║
L164n1669_p0331b11║
L164n1669_p0331b12║
L164n1669_p0331b13║
L164n1669_p0331b14║
L164n1669_p0331b15║
L164n1669_p0332a01║御錄經海一滴總目
L164n1669_p0332a02║卷之一
L164n1669_p0332a03║圓覺經金剛經
L164n1669_p0332a04║卷之二
L164n1669_p0332a05║楞嚴經
L164n1669_p0332a06║卷之三
L164n1669_p0332a07║維摩經
L164n1669_p0332a08║卷之四
L164n1669_p0332a09║文殊說般若經仁王護國經
L164n1669_p0332a10║卷之五
L164n1669_p0332a11║思益經
L164n1669_p0332a12║卷之六
L164n1669_p0332a13║菴提遮女經楞伽經
L164n1669_p0332a14║卷之七
L164n1669_p0332a15║入法界體性經佛說智印經
L164n1669_p0332b01║善住意所問經
L164n1669_p0332b02║卷之八
L164n1669_p0332b03║金剛手經
L164n1669_p0332b04║卷之九
L164n1669_p0332b05║解深密經大乘千鉢經
L164n1669_p0332b06║卷之十
L164n1669_p0332b07║持世經
L164n1669_p0332b08║卷之十一
L164n1669_p0332b09║心地觀經無量義經
L164n1669_p0332b10║卷之十二
L164n1669_p0332b11║妙法蓮華經
L164n1669_p0332b12║卷十三之二十
L164n1669_p0332b13║涅槃經
L164n1669_p0332b14║淨口真言唵舒嚕的薩嗎哩的噠哩呢吽
L164n1669_p0332b15║哈
L164n1669_p0333a01║一心頂禮
L164n1669_p0333a02║南無大慈悲父本師釋迦牟尼文佛世尊。
L164n1669_p0333a03║自歸依佛
L164n1669_p0333a04║南無十方三世常住佛。
L164n1669_p0333a05║自歸依法
L164n1669_p0333a06║南無十方三世常住法。
L164n1669_p0333a07║自歸依僧
L164n1669_p0333a08║南無十方三世常住僧。
L164n1669_p0333a09║無上甚深微妙法百千萬劫難遭遇
L164n1669_p0333a10║願得見聞受持者普解如來真實義
L164n1669_p0333a11║
L164n1669_p0333a12║
L164n1669_p0333a13║
L164n1669_p0333a14║
L164n1669_p0333a15║
L164n1669_p0333b01║御錄經海一滴卷之一
L164n1669_p0333b02║大方廣圓覺修多羅了義經
L164n1669_p0333b03║如是我聞一時婆伽婆入於神通大光明藏
L164n1669_p0333b04║三昧正受一切如來光嚴住持是諸眾生清
L164n1669_p0333b05║淨覺地身心寂滅平等本際圓滿十方不二
L164n1669_p0333b06║隨順於不二境現諸淨土。
L164n1669_p0333b07║爾時世尊告文殊師利菩薩言善男子無上
L164n1669_p0333b08║法王有大陀羅尼門名為圓覺流出一切清
L164n1669_p0333b09║淨真如菩提涅槃及波羅蜜教授菩薩一切
L164n1669_p0333b10║如來本起因地皆依圓照清淨覺相永斷無
L164n1669_p0333b11║明方成佛道云何無明善男子一切眾生從
L164n1669_p0333b12║無始來種種顛倒猶如迷人四方易處妄認
L164n1669_p0333b13║四大為自身相六塵緣影為自心相譬彼病
L164n1669_p0333b14║目見空中華及第二月善男子空實無華病
L164n1669_p0333b15║者妄執由妄執故非唯惑此虛空自性亦復
L164n1669_p0334a01║迷彼實華生處由此妄有輪轉生死故名無
L164n1669_p0334a02║明善男子此無明者非實有體如夢中人夢
L164n1669_p0334a03║時非無及至於醒了無所得如眾空華滅於
L164n1669_p0334a04║虛空不可說言有定滅處何以故無生處故
L164n1669_p0334a05║一切眾生於無生中妄見生滅是故說名輪
L164n1669_p0334a06║轉生死善男子如來因地修圓覺者知是空
L164n1669_p0334a07║華即無輪轉亦無身心受彼生死非作故無
L164n1669_p0334a08║本性無故彼知覺者猶如虛空知虛空者明
L164n1669_p0334a09║空華相亦不可說無知覺性有無俱遣是則
L164n1669_p0334a10║名為淨覺隨順何以故虛空性故常不動故
L164n1669_p0334a11║如來藏中無起滅故無知見故如法界性究
L164n1669_p0334a12║竟圓滿徧十方故是則名為因地法行菩薩
L164n1669_p0334a13║因此於大乘中發清淨心末世眾生依此修
L164n1669_p0334a14║行不墮邪見。
L164n1669_p0334a15║爾時世尊告普賢菩薩言善男子一切眾生
L164n1669_p0334b01║種種幻化皆生如來圓覺妙心猶如空華從
L164n1669_p0334b02║空而有幻華雖滅空性不壞眾生幻心還依
L164n1669_p0334b03║幻滅諸幻盡滅覺心不動依幻說覺亦名為
L164n1669_p0334b04║幻若說有覺猶未離幻說無覺者亦復如是
L164n1669_p0334b05║是故幻滅名為不動善男子一切菩薩及末
L164n1669_p0334b06║世眾生應當遠離一切幻化虛妄境界。知
L164n1669_p0334b07║幻即離不作方便離幻即覺亦無漸次。
L164n1669_p0334b08║爾時世尊告普眼菩薩言善男子此虛妄心
L164n1669_p0334b09║若無六塵則不能有四大分解無塵可得於
L164n1669_p0334b10║中緣塵各歸散滅畢竟無有緣心可見善男
L164n1669_p0334b11║子彼之眾生幻身滅故幻心亦滅幻心滅故
L164n1669_p0334b12║幻塵亦滅幻塵滅故幻滅亦滅幻滅滅故非
L164n1669_p0334b13║幻不滅譬如磨鏡垢盡明現善男子當知身
L164n1669_p0334b14║心皆為幻垢垢相永滅十方清淨善男子譬
L164n1669_p0334b15║如清淨摩尼寶珠映於五色隨方各現諸愚
L164n1669_p0335a01║癡者見彼摩尼實有五色善男子圓覺淨性
L164n1669_p0335a02║現於身心隨類各應彼愚癡者說淨圓覺實
L164n1669_p0335a03║有如是身心自相亦復如是由此不能遠於
L164n1669_p0335a04║幻化是故我說身心幻垢對離幻垢說名菩
L164n1669_p0335a05║薩垢盡對除即無對垢及說名者。證得諸
L164n1669_p0335a06║幻滅影像故爾時便得無方清淨無邊虛空
L164n1669_p0335a07║覺所顯發覺圓明故顯心清淨心清淨故見
L164n1669_p0335a08║塵清淨見清淨故眼根清淨根清淨故眼識
L164n1669_p0335a09║清淨識清淨故聞塵清淨聞清淨故耳根清
L164n1669_p0335a10║淨根清淨故耳識清淨識清淨故覺塵清淨
L164n1669_p0335a11║如是乃至鼻舌身意亦復如是善男子根清
L164n1669_p0335a12║淨故色塵清淨色清淨故聲塵清淨香味觸
L164n1669_p0335a13║法亦復如是善男子六塵清淨故地大清淨
L164n1669_p0335a14║地清淨故水大清淨火大風大亦復如是善
L164n1669_p0335a15║男子四大清淨故十二處十八界二十五有
L164n1669_p0335b01║清淨彼清淨故十力四無所畏四無礙智佛
L164n1669_p0335b02║十八不共法三十七助道品清淨如是乃至
L164n1669_p0335b03║八萬四千陀羅尼門一切清淨善男子一切
L164n1669_p0335b04║實相性清淨故一身清淨一身清淨故多身
L164n1669_p0335b05║清淨多身清淨故如是乃至十方眾生圓覺
L164n1669_p0335b06║清淨善男子一世界清淨故多世界清淨多
L164n1669_p0335b07║世界清淨故如是乃至盡於虛空圓裹三世
L164n1669_p0335b08║一切平等清淨不動善男子虛空如是平等
L164n1669_p0335b09║不動當知覺性平等不動四大不動故當知
L164n1669_p0335b10║覺性平等不動如是乃至八萬四千陀羅尼
L164n1669_p0335b11║門平等不動當知覺性平等不動善男子覺
L164n1669_p0335b12║性徧滿清淨不動圓無際故當知六根徧滿
L164n1669_p0335b13║法界根徧滿故當知六塵徧滿法界塵徧滿
L164n1669_p0335b14║故當知四大徧滿法界如是乃至陀羅尼門
L164n1669_p0335b15║徧滿法界善男子由彼妙覺性徧滿故根性
L164n1669_p0336a01║塵性無壞無雜根塵無壞故如是乃至陀羅
L164n1669_p0336a02║尼門無壞無雜如百千燈光照一室其光徧
L164n1669_p0336a03║滿無壞無雜善男子覺成就故當知菩薩不
L164n1669_p0336a04║與法縛不求法脫不厭生死不愛涅槃。修
L164n1669_p0336a05║習此心得成就者於此無修亦無成就圓覺
L164n1669_p0336a06║普照寂滅無二於中百千萬億阿僧祗不可
L164n1669_p0336a07║說恒河沙諸佛世界猶如空華亂起亂滅不
L164n1669_p0336a08║即不離無縛無脫始知眾生本來成佛生死
L164n1669_p0336a09║涅槃猶如昨夢善男子如昨夢故當知生死
L164n1669_p0336a10║及與涅槃無起無滅無來無去其所證者無
L164n1669_p0336a11║得無失無取無捨其能證者無作無止無任
L164n1669_p0336a12║無滅於此證中無能無所畢竟無證亦無證
L164n1669_p0336a13║者一切法性平等不壞善男子彼諸菩薩如
L164n1669_p0336a14║是修行如是漸次如是思惟如是住持如是
L164n1669_p0336a15║方便如是開悟求如是法亦不迷悶。
L164n1669_p0336b01║爾時世尊告金剛藏菩薩言善男子一切世
L164n1669_p0336b02║界始終生滅前後有無聚散起止念念相續
L164n1669_p0336b03║循環往復種種取捨皆是輪廻未出輪廻而
L164n1669_p0336b04║辨圓覺彼圓覺性即同流轉若免輪廻無有
L164n1669_p0336b05║是處譬如動目能搖湛水又如定眼由廻轉
L164n1669_p0336b06║火雲駛月運舟行岸移亦復如是善男子諸
L164n1669_p0336b07║旋未息彼物先住尚不可得何况輪轉生死
L164n1669_p0336b08║垢心曾未清淨觀佛圓覺而不旋復是故汝
L164n1669_p0336b09║等便生三惑善男子譬如幻翳妄見空華幻
L164n1669_p0336b10║翳若除不可說言此翳已滅何時更起一切
L164n1669_p0336b11║諸翳何以故翳華二法非相待故亦如空華
L164n1669_p0336b12║滅於空時不可說言虛空何時更起空華何
L164n1669_p0336b13║以故空本無華非起滅故生死涅槃同於起
L164n1669_p0336b14║滅妙覺圓照離於華翳善男子當知虛空非
L164n1669_p0336b15║是暫有亦非暫無况復如來圓覺隨順而為
L164n1669_p0337a01║虛空平等本性善男子如銷金鑛金非銷有
L164n1669_p0337a02║既已成金不重為鑛經無窮時金性不壞不
L164n1669_p0337a03║應說言本非成就如來圓覺亦復如是善男
L164n1669_p0337a04║子一切如來妙圓覺心本無菩提及與涅槃
L164n1669_p0337a05║亦無成佛及不成佛無妄輪廻及非輪廻善
L164n1669_p0337a06║男子但諸聲聞所圓境界身心語言皆悉斷
L164n1669_p0337a07║滅終不能至彼之親證所現涅槃何况能以
L164n1669_p0337a08║有思惟心測度如來圓覺境界如取螢火燒
L164n1669_p0337a09║須彌山終不能著以輪廻心生輪廻見入於
L164n1669_p0337a10║如來大寂滅海終不能至是故我說一切菩
L164n1669_p0337a11║薩及末世眾生先斷無始輪廻根本善男子
L164n1669_p0337a12║有作思惟從有心起皆是六塵妄想緣氣非
L164n1669_p0337a13║實心體已如空華用此思惟辨於佛境猶如
L164n1669_p0337a14║空華復結空果展轉妄想無有是處善男子
L164n1669_p0337a15║虛妄浮心多諸巧見不能成就圓覺方便。
L164n1669_p0337b01║爾時世尊告彌勒菩薩言善男子一切眾生
L164n1669_p0337b02║從無始際由有種種恩愛貪欲故有輪廻。
L164n1669_p0337b03║愛欲為因愛命為果由於欲境起諸違順境
L164n1669_p0337b04║背愛心而生憎嫉造種種業是故復生地獄
L164n1669_p0337b05║餓鬼知欲可厭愛厭業道捨惡樂善復現天
L164n1669_p0337b06║人又知諸愛可厭惡故棄愛樂捨還滋愛本
L164n1669_p0337b07║便現有為增上善果皆輪廻故不成聖道是
L164n1669_p0337b08║故眾生欲脫生死免諸輪廻先斷貪欲及除
L164n1669_p0337b09║愛渴。若諸末世一切眾生欲泛如來大圓
L164n1669_p0337b10║覺海先當發願勤斷二障二障已伏即能悟
L164n1669_p0337b11║入菩薩境界若事理障已永斷滅即入如來
L164n1669_p0337b12║微妙圓覺滿足菩提及大涅槃。
L164n1669_p0337b13║爾時世尊告清淨慧菩薩言善男子圓覺自
L164n1669_p0337b14║性非性性有循諸性起無取無證於實相中
L164n1669_p0337b15║實無菩薩及諸眾生何以故菩薩眾生皆是
L164n1669_p0338a01║幻化幻化滅故無取證者譬如眼根不自見
L164n1669_p0338a02║眼性自平等無平等者眾生迷倒未能除滅
L164n1669_p0338a03║一切幻化於滅未滅妄功用中便顯差別若
L164n1669_p0338a04║得如來寂滅隨順實無寂滅及寂滅者。善
L164n1669_p0338a05║男子一切障礙即究竟覺得念失念無非解
L164n1669_p0338a06║脫成法破法皆名涅槃智慧愚癡通為般若
L164n1669_p0338a07║菩薩外道所成就法同是菩提無明真如無
L164n1669_p0338a08║異境界諸戒定慧及淫怒癡俱是梵行眾生
L164n1669_p0338a09║國土同一法性地獄天宮皆為淨土有性無
L164n1669_p0338a10║性齊成佛道一切煩惱畢竟解脫法界海慧
L164n1669_p0338a11║照了諸相猶如虛空此名如來隨順覺性善
L164n1669_p0338a12║男子但諸菩薩及末世眾生居一切時不起
L164n1669_p0338a13║妄念於諸妄心亦不息滅住妄想境不加了
L164n1669_p0338a14║知於無了知不辨真實彼諸眾生聞是法門
L164n1669_p0338a15║信解受持不生驚畏是則名為隨順覺性善
L164n1669_p0338b01║男子汝等當知如是眾生已曾供養百千萬
L164n1669_p0338b02║億恒河沙諸佛及大菩薩植眾德本佛說是
L164n1669_p0338b03║人名為成就一切種智。
L164n1669_p0338b04║爾時世尊告威德自在菩薩言善男子無上
L164n1669_p0338b05║妙覺徧諸十方出生如來與一切法同體平
L164n1669_p0338b06║等於諸修行實無有二方便隨順其數無量
L164n1669_p0338b07║圓攝所歸循性差別當有三種。善男子若
L164n1669_p0338b08║諸菩薩悟淨圓覺以淨覺心取靜為行由澄
L164n1669_p0338b09║諸念覺識煩動靜慧發生身心客塵從此永
L164n1669_p0338b10║滅便能內發寂靜輕安由寂靜故十方世界
L164n1669_p0338b11║諸如來心於中顯現如鏡中像此方便者名
L164n1669_p0338b12║奢摩他。善男子若諸菩薩悟淨圓覺以淨
L164n1669_p0338b13║覺心知覺心性及與根塵皆因幻化即起諸
L164n1669_p0338b14║幻以除幻者變化諸幻而開幻眾由起幻故
L164n1669_p0338b15║便能內發大悲輕安一切菩薩從此起行漸
L164n1669_p0339a01║次增進彼觀幻者非同幻故非同幻觀皆是
L164n1669_p0339a02║幻故幻相永離是諸菩薩所圓妙行如土長
L164n1669_p0339a03║苗此方便者名三摩鉢提。善男子若諸菩
L164n1669_p0339a04║薩悟淨圓覺以淨覺心不取幻化及諸靜相
L164n1669_p0339a05║了知身心皆為𦊱礙無知覺明不依諸礙永
L164n1669_p0339a06║得超過礙無礙境受用世界及與身心相在
L164n1669_p0339a07║塵域如器中鍠聲出於外煩惱涅槃不相留
L164n1669_p0339a08║礙便能內發寂滅輕安妙覺隨順寂滅境界
L164n1669_p0339a09║自他身心所不能及眾生壽命皆為浮想此
L164n1669_p0339a10║方便者名為禪那。善男子此三法門皆是
L164n1669_p0339a11║圓覺親近隨順十方如來因此成佛十方菩
L164n1669_p0339a12║薩種種方便一切同異皆依如是三種事業
L164n1669_p0339a13║若得圓證即成圓覺。若諸菩薩以圓覺慧
L164n1669_p0339a14║圓合一切於諸性相無離覺性此菩薩者名
L164n1669_p0339a15║為圓修三種自性清淨隨順。
L164n1669_p0339b01║爾時世尊告淨諸業障菩薩言善男子一切
L164n1669_p0339b02║眾生從無始來妄想執有我人眾生及與壽
L164n1669_p0339b03║命認四顛倒為實我體由此便生憎愛二境
L164n1669_p0339b04║於虛妄體重執虛妄二妄相依生妄業道有
L164n1669_p0339b05║妄業故妄見流轉厭流轉者妄見涅槃由此
L164n1669_p0339b06║不能入清淨覺非覺遠拒諸能入者有諸能
L164n1669_p0339b07║入非覺入故是故動念及與息念皆歸迷悶。
L164n1669_p0339b08║善男子云何我相謂諸眾生心所證者譬
L164n1669_p0339b09║如有人百骸調適忽忘我身攝養乖方微加
L164n1669_p0339b10║針艾則知有我是故證取方現我體善男子
L164n1669_p0339b11║其心乃至證於如來畢竟了知清淨涅槃皆
L164n1669_p0339b12║是我相善男子云何人相謂諸眾生心悟證
L164n1669_p0339b13║者善男子悟有我者不復認我所悟非我悟
L164n1669_p0339b14║亦如是悟已超過一切證者悉為人相其心
L164n1669_p0339b15║乃至圓悟涅槃俱是我者心存少悟備殫證
L164n1669_p0340a01║理皆名人相善男子云何眾生相謂諸眾生
L164n1669_p0340a02║心自證悟所不及者善男子譬如有人作如
L164n1669_p0340a03║是言我是眾生則知彼人說眾生者非我非
L164n1669_p0340a04║彼云何非我我是眾生則非是我云何非彼
L164n1669_p0340a05║我是眾生非彼我故善男子但諸眾生了證
L164n1669_p0340a06║了悟皆為我人而我人相所不及者存有所
L164n1669_p0340a07║了名眾生相善男子云何壽命相謂諸眾生
L164n1669_p0340a08║心照清淨覺所了者一切業智所不自見猶
L164n1669_p0340a09║如命根善男子若心照見一切覺者皆為塵
L164n1669_p0340a10║垢覺所覺者不離塵故如湯消冰無別有冰
L164n1669_p0340a11║知冰消者存我覺我亦復如是善男子末世
L164n1669_p0340a12║眾生不了四相雖經多劫勤苦修道但名有
L164n1669_p0340a13║為終不能成一切聖果。何以故認一切我
L164n1669_p0340a14║為涅槃故有證有悟名成就故譬如有人認
L164n1669_p0340a15║賊為子其家財寶終不成就有我愛者亦愛
L164n1669_p0340b01║涅槃伏我愛根為涅槃相名不解脫云何當
L164n1669_p0340b02║知法不解脫善男子彼末世眾生習菩提者
L164n1669_p0340b03║以己微證為自清淨猶未能盡我相根本若
L164n1669_p0340b04║復有人讚歎彼法即生歡喜便欲濟度若復
L164n1669_p0340b05║誹謗彼所得者便生瞋恨則知我相堅固執
L164n1669_p0340b06║持潛伏藏識遊戲諸根曾不間斷善男子彼
L164n1669_p0340b07║修道者不除我相是故不能入清淨覺。善
L164n1669_p0340b08║男子末世眾生說病為法是故名為可憐憫
L164n1669_p0340b09║者雖勤精進增益諸病末世眾生不了四相
L164n1669_p0340b10║以如來解及所行處為自修行終不成就或
L164n1669_p0340b11║有眾生未得謂得未證謂證見勝進者心生
L164n1669_p0340b12║嫉妬由彼眾生未斷我愛是故不能入清淨
L164n1669_p0340b13║覺善男子末世眾生希望成道無令求悟唯
L164n1669_p0340b14║益多聞增長我見但當精勤降伏煩惱起大
L164n1669_p0340b15║勇猛未得令得未斷令斷貪瞋愛慢諂曲嫉
L164n1669_p0341a01║妬對境不生彼我恩愛一切寂滅佛說是人
L164n1669_p0341a02║漸次成就求善知識不墮邪見若於所求別
L164n1669_p0341a03║生憎愛則不能入清淨覺海。
L164n1669_p0341a04║爾時世尊告普覺菩薩言善男子末世眾生
L164n1669_p0341a05║將發大心求善知識欲修行者當求一切正
L164n1669_p0341a06║知見人心不住相不著聲聞緣覺境界雖現
L164n1669_p0341a07║塵勞心恒清淨示有諸過讚歎梵行不令眾
L164n1669_p0341a08║生入不律儀求如是人即得成就三藐三菩
L164n1669_p0341a09║提末世眾生見如是人應當供養不惜身命
L164n1669_p0341a10║彼善知識四威儀中常現清淨乃至示現種
L164n1669_p0341a11║種過患心無憍慢於彼善友不起惡念即能
L164n1669_p0341a12║究竟成就正覺心華發明照十方剎善男子
L164n1669_p0341a13║彼善知識所證妙法應離四病云何四病一
L164n1669_p0341a14║者作病若復有人作如是言我於本心作種
L164n1669_p0341a15║種行欲求圓覺彼圓覺性非作得故說名為
L164n1669_p0341b01║病二者任病若復有人作如是言我等今者
L164n1669_p0341b02║不斷生死不求涅槃涅槃生死無起滅念任
L164n1669_p0341b03║彼一切隨諸法性欲求圓覺彼圓覺性非任
L164n1669_p0341b04║有故說名為病三者止病若復有人作如是
L164n1669_p0341b05║言我今自心永息諸念得一切性寂然平等
L164n1669_p0341b06║欲求圓覺彼圓覺性非止合故說名為病四
L164n1669_p0341b07║者滅病若復有人作如是言我今永斷一切
L164n1669_p0341b08║煩惱身心畢竟空無所有何况根塵虛妄境
L164n1669_p0341b09║界一切永寂欲求圓覺彼圓覺性非寂相故
L164n1669_p0341b10║說名為病離四病者則知清淨作是觀者名
L164n1669_p0341b11║為正觀若他觀者名為邪觀。善男子末世
L164n1669_p0341b12║眾生欲求圓覺應當發心作如是言盡於虛
L164n1669_p0341b13║空一切眾生我皆今入究竟圓覺於圓覺中
L164n1669_p0341b14║無取覺者除彼我人一切諸相如是發心不
L164n1669_p0341b15║墮邪見。
L164n1669_p0342a01║爾時世尊告賢善首菩薩言善男子是經百
L164n1669_p0342a02║千萬億恒河沙諸佛所說三世如來之所守
L164n1669_p0342a03║護十方菩薩之所歸依十二部經清淨眼目。
L164n1669_p0342a04║是經唯顯如來境界唯佛如來能盡宣說
L164n1669_p0342a05║若諸菩薩及末世眾生依此修行漸次增進
L164n1669_p0342a06║至於佛地善男子是經名為頓教大乘頓機
L164n1669_p0342a07║眾生從此開悟亦攝漸修一切羣品。若復
L164n1669_p0342a08║有人聞此經名信心不惑當知是人非於一
L164n1669_p0342a09║佛二佛種諸福慧如是乃至盡恒河沙一切
L164n1669_p0342a10║佛所種諸善根聞此經教汝善男子當護末
L164n1669_p0342a11║世是修行者無令惡魔及諸外道惱其身心
L164n1669_p0342a12║今生退屈。
L164n1669_p0342a13║
L164n1669_p0342a14║
L164n1669_p0342a15║
L164n1669_p0342b01║金剛般若波羅密經
L164n1669_p0342b02║佛言善男子善女人發阿耨多羅三藐三菩
L164n1669_p0342b03║提心應如是住如是降伏其心。所有一切
L164n1669_p0342b04║眾生之類若卵生若胎生若濕生若化生若
L164n1669_p0342b05║有色若無色若有想若無想若非有想非無
L164n1669_p0342b06║想我皆令入無餘涅槃而滅度之如是滅度
L164n1669_p0342b07║無量無數無邊眾生實無眾生得滅度者何
L164n1669_p0342b08║以故須菩提若菩薩有我相人相眾生相壽
L164n1669_p0342b09║者相即非菩薩復次須菩提菩薩於法應無
L164n1669_p0342b10║所住行於布施所謂不住色布施不住聲香
L164n1669_p0342b11║味觸法布施須菩提菩薩應如是布施不住
L164n1669_p0342b12║於相何以故若菩薩不住相布施其福德不
L164n1669_p0342b13║可思量。凡所有相皆是虛妄若見諸相非
L164n1669_p0342b14║相則見如來。如來滅後後五百歲有持戒
L164n1669_p0342b15║修福者於此章句能生信心以此為實當知
L164n1669_p0343a01║是人不於一佛二佛三四五佛而種善根已
L164n1669_p0343a02║於無量千萬佛所種諸善根聞是章句乃至
L164n1669_p0343a03║一念生淨信者如來悉知悉見。是故不應
L164n1669_p0343a04║取法不應取非法以是義故如來常說汝等
L164n1669_p0343a05║比丘知我說法如筏喻者法尚應捨何况非
L164n1669_p0343a06║法須菩提於意云何如來得阿耨多羅三藐
L164n1669_p0343a07║三菩提耶如來有所說法耶須菩提言如我
L164n1669_p0343a08║解佛所說義無有定法名阿耨多羅三藐三
L164n1669_p0343a09║菩提亦無有定法如來可說何以故如來所
L164n1669_p0343a10║說法皆不可取不可說非法非非法所以者
L164n1669_p0343a11║何一切賢聖皆以無為法而有差別。佛告
L164n1669_p0343a12║須菩提於意云何如來昔在然燈佛所於法
L164n1669_p0343a13║有所得否不也世尊如來在然燈佛所於法
L164n1669_p0343a14║實無所得須菩提於意云何菩薩莊嚴佛土
L164n1669_p0343a15║否不也世尊何以故莊嚴佛土者即非莊嚴
L164n1669_p0343b01║是名莊嚴是故須菩提諸菩薩摩訶薩應如
L164n1669_p0343b02║是生清淨心不應住色生心不應住聲香味
L164n1669_p0343b03║觸法生心應無所住而生其心。若是經典
L164n1669_p0343b04║所在之處即為有佛若尊重弟子。須菩提
L164n1669_p0343b05║於意云何可以三十二相見如來否不也世
L164n1669_p0343b06║尊不可以三十二相得見如來何以故如來
L164n1669_p0343b07║說三十二相即是非相是名三十二相。世
L164n1669_p0343b08║尊若復有人得聞是經信心清淨則生實相
L164n1669_p0343b09║當知是人成就第一希有功德世尊是實相
L164n1669_p0343b10║者則是非相是故如來說名實相。佛告須
L164n1669_p0343b11║菩提菩薩應離一切相發阿耨多羅三藐三
L164n1669_p0343b12║菩提心不應住色生心不應住聲香味觸法
L164n1669_p0343b13║生心應生無所住心若心有住則為非住。
L164n1669_p0343b14║如來說一切諸相即是非相又說一切眾生
L164n1669_p0343b15║即非眾生須菩提如來是真語者實語者如
L164n1669_p0344a01║語者不誑語者不異語者須菩提如來所得
L164n1669_p0344a02║法此法無實無虛須菩提若菩薩心住於法
L164n1669_p0344a03║而行布施如人入闇則無所見若菩薩心不
L164n1669_p0344a04║住法而行布施如人有目日光明照見種種
L164n1669_p0344a05║色。須菩提以要言之是經有不可思議不
L164n1669_p0344a06║可稱量無邊功德如來為發大乘者說為發
L164n1669_p0344a07║最上乘者說。若樂小法者著我見人見眾
L164n1669_p0344a08║生見壽者見則於此經不能聽受讀誦為人
L164n1669_p0344a09║解說。當知是經義不可思議果報亦不可
L164n1669_p0344a10║思議。如來者即諸法如義若有人言如來
L164n1669_p0344a11║得阿耨多羅三藐三菩提須菩提實無有法
L164n1669_p0344a12║佛得阿耨多羅三藐三菩提須菩提如來所
L164n1669_p0344a13║得阿耨多羅三藐三菩提於是中無實無虛
L164n1669_p0344a14║是故如來說一切法皆是佛法須菩提所言
L164n1669_p0344a15║一切法者即非一切法是故名一切法。須
L164n1669_p0344b01║菩提若菩薩通達無我法者如來說名真是
L164n1669_p0344b02║菩薩。須菩提於意云何如一恒河中所有
L164n1669_p0344b03║沙有如是沙等恒河是諸恒河所有沙數佛
L164n1669_p0344b04║世界如是寧為多否甚多世尊佛告須菩提
L164n1669_p0344b05║爾所國土中所有眾生若干種心如來悉知
L164n1669_p0344b06║何以故如來說諸心皆為非心是名為心所
L164n1669_p0344b07║以者何須菩提過去心不可得現在心不可
L164n1669_p0344b08║得未來心不可得。須菩提汝勿謂如來作
L164n1669_p0344b09║是念我當有所說法莫作是念何以故若人
L164n1669_p0344b10║言如來有所說法即為謗佛不能解我所說
L164n1669_p0344b11║故須菩提說法者無法可說是名說法。須
L164n1669_p0344b12║菩提我於阿耨多羅三藐三菩提乃至無有
L164n1669_p0344b13║少法可得是名阿耨多羅三藐三菩提復次
L164n1669_p0344b14║須菩提是法平等無有高下是名阿耨多羅
L164n1669_p0344b15║三藐三菩提以無我無人無眾生無壽者修
L164n1669_p0345a01║一切善法則得阿耨多羅三藐三菩提須菩
L164n1669_p0345a02║提所言善法者如來說即非善法是名善法。
L164n1669_p0345a03║汝等勿謂如來作是念我當度眾生須菩
L164n1669_p0345a04║提莫作是念何以故實無有眾生如來度者
L164n1669_p0345a05║若有眾生如來度者如來則有我人眾生壽
L164n1669_p0345a06║者須菩提如來說有我者則非有我而凡夫
L164n1669_p0345a07║之人以為有我須菩提凡夫者如來說則非
L164n1669_p0345a08║凡夫須菩提於意云何可以三十二相觀如
L164n1669_p0345a09║來否須菩提言如是如是以三十二相觀如
L164n1669_p0345a10║來佛言須菩提若以三十二相觀如來者轉
L164n1669_p0345a11║輪聖王則是如來須菩提白佛言世尊如我
L164n1669_p0345a12║解佛所說義不應以三十二相觀如來爾時
L164n1669_p0345a13║世尊而說偈言。
L164n1669_p0345a14║若以色見我以音聲求我是人行邪道
L164n1669_p0345a15║不能見如來須菩提汝若作是念如來不
L164n1669_p0345b01║以具足相故得阿耨多羅三藐三菩提須菩
L164n1669_p0345b02║提莫作是念如來不以具足相故得阿耨多
L164n1669_p0345b03║羅三藐三菩提須菩提汝若作是念發阿耨
L164n1669_p0345b04║多羅三藐三菩提心者說諸法斷滅莫作是
L164n1669_p0345b05║念何以故發阿耨多羅三藐三菩提心者於
L164n1669_p0345b06║法不說斷滅相須菩提若菩薩以滿恒河沙
L164n1669_p0345b07║等世界七寶持用布施若復有人知一切法
L164n1669_p0345b08║無我得成於忍此菩薩勝前菩薩所得功德。
L164n1669_p0345b09║若有人言如來若來若去若坐若臥是人
L164n1669_p0345b10║不解我所說義何以故如來者無所從來亦
L164n1669_p0345b11║無所去故名如來。如來所說三千大千世
L164n1669_p0345b12║界則非世界是名世界何以故若世界實有
L164n1669_p0345b13║者則是一合相如來說一合相則非一合相
L164n1669_p0345b14║是名一合相須菩提一合相者則是不可說
L164n1669_p0345b15║但凡夫之人貪著其事。須菩提發阿耨多
L164n1669_p0346a01║羅三藐三菩提心者於一切法應如是知如
L164n1669_p0346a02║是見如是信解不生法相須菩提所言法相
L164n1669_p0346a03║者如來說即非法相是名法相。云何為人
L164n1669_p0346a04║演說不取於相如如不動何以故。
L164n1669_p0346a05║一切有為法如夢幻泡影如露亦如電
L164n1669_p0346a06║應作如是觀
L164n1669_p0346a07║御錄經海一滴卷之一
L164n1669_p0346a08║音釋
L164n1669_p0346a09║鑛（古猛切）。銷（先彫切）。螢（音榮火䖝腐草所化一名夜光一名宵燭）。殫
L164n1669_p0346a10║（都艱切同盡也竭也）。