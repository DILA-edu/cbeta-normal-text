L164n1669_p0346b01║御錄經海一滴卷之二　　　　　　見二
L164n1669_p0346b02║大佛頂如來密因修證了義萬行首楞嚴經
L164n1669_p0346b03║爾時阿難殷勤啟請十方如來得成菩提妙
L164n1669_p0346b04║奢摩他三摩禪那最初方便。世尊在大眾
L164n1669_p0346b05║中舒金色臂摩阿難頂告示阿難及諸大眾
L164n1669_p0346b06║有三摩提名大佛頂首楞嚴王具足萬行十
L164n1669_p0346b07║方如來一門超出妙莊嚴路汝今諦聽。阿
L164n1669_p0346b08║難汝等當知一切眾生從無始來生死相續
L164n1669_p0346b09║皆由不知常住真心性淨明體用諸妄想此
L164n1669_p0346b10║想不真故有輪轉。汝今欲研無上菩提真
L164n1669_p0346b11║發明性應當直心酬我所問十方如來同一
L164n1669_p0346b12║道故出離生死皆以直心心言直故如是乃
L164n1669_p0346b13║至終始地位中間永無諸委曲相阿難當汝
L164n1669_p0346b14║發心由目觀見如來勝相心生愛樂吾今問
L164n1669_p0346b15║汝惟心與目今何所在阿難白佛言世尊我
L164n1669_p0347a01║今觀此浮根四塵祗在我面如是識心實居
L164n1669_p0347a02║身內佛告阿難汝之心靈一切明了若汝現
L164n1669_p0347a03║前所明了心實在身內爾時先合了知內身
L164n1669_p0347a04║縱不能見心肝脾胃爪生髮長筋轉脈搖誠
L164n1669_p0347a05║合明了如何不知是故應知心在身內無有
L164n1669_p0347a06║是處。阿難言我聞如來如是法音悟知我
L164n1669_p0347a07║心實居身外佛告阿難若汝覺了知見之心
L164n1669_p0347a08║實在身外身心相外自不相干則心所知身
L164n1669_p0347a09║不能覺覺在身際心不能知我今示汝兜羅
L164n1669_p0347a10║綿手汝眼見時心分別不阿難答言如是世
L164n1669_p0347a11║尊佛言若相知者云何在外是故應知心在
L164n1669_p0347a12║身外無有是處。阿難言如佛所言不見內
L164n1669_p0347a13║故不居身內身心相知不相離故不在身外
L164n1669_p0347a14║我今思惟潛伏根裏猶如有人取琉璃椀合
L164n1669_p0347a15║其兩眼雖有物合而不留礙彼根隨見隨即
L164n1669_p0347b01║分別佛告阿難如汝所言潛根內者猶如琉
L164n1669_p0347b02║璃彼人當以琉璃籠眼當見山河見琉璃不
L164n1669_p0347b03║世尊是人當以琉璃籠眼實見琉璃佛言汝
L164n1669_p0347b04║心若同琉璃合者當見山河何不見眼若見
L164n1669_p0347b05║眼者眼即同境不得成隨若不能見云何說
L164n1669_p0347b06║言此了知心潛在根內如琉璃合是故應知
L164n1669_p0347b07║汝言覺了能知之心潛伏根裏無有是處。
L164n1669_p0347b08║阿難言世尊我今又作如是思惟是眾生身
L164n1669_p0347b09║腑臟在中竅穴居外有藏則暗有竅則明今
L164n1669_p0347b10║我對佛開眼見明名為見外閉眼見暗名為
L164n1669_p0347b11║見內是義云何佛告阿難汝當閉眼見暗之
L164n1669_p0347b12║時此暗境界為與眼對為不對眼若與眼對
L164n1669_p0347b13║暗在眼前云何成內若不對者云何成見是
L164n1669_p0347b14║故應知汝言見暗名見內者無有是處。阿
L164n1669_p0347b15║難言我嘗聞佛開示四眾由心生故種種法
L164n1669_p0348a01║生由法生故種種心生我今思惟隨所合處
L164n1669_p0348a02║心則隨有亦非內外中間三處佛告阿難汝
L164n1669_p0348a03║今說言由法生故種種心生隨所合處心隨
L164n1669_p0348a04║有者是心無體則無所合若有體者為復一
L164n1669_p0348a05║體為有多體若一體者則汝以手挃一支時
L164n1669_p0348a06║四支應覺若咸覺者挃應無在若挃有所一
L164n1669_p0348a07║體不成若多體者則成多人何體為汝是故
L164n1669_p0348a08║應知隨所合處心則隨有無有是處。阿難
L164n1669_p0348a09║言如世尊言眼色為緣生於眼識眼有分別
L164n1669_p0348a10║色塵無知識生其中則為心在佛言汝心若
L164n1669_p0348a11║在根塵之中此之心體為復兼二為不兼二
L164n1669_p0348a12║若兼二者物體雜亂物非體知成敵兩立云
L164n1669_p0348a13║何為中兼二不成非知不知即無體性中何
L164n1669_p0348a14║為相是故應知當在中間無有是處。阿難
L164n1669_p0348a15║言我昔見佛與四大弟子共轉法輪常言覺
L164n1669_p0348b01║知分別心性既不在內亦不在外不在中間
L164n1669_p0348b02║則我無著名為心不佛告阿難汝言覺知分
L164n1669_p0348b03║別心性俱無在者諸所物象名為一切汝不
L164n1669_p0348b04║著者為在為無無則同於𪚴毛兔角云何不
L164n1669_p0348b05║著有不著者不可名無無相則無非無即相
L164n1669_p0348b06║相有則在云何無著是故應知一切無著名
L164n1669_p0348b07║覺知心無有是處爾時阿難即從座起右膝
L164n1669_p0348b08║著地合掌恭敬而白佛言我是如來最小之
L164n1669_p0348b09║弟蒙佛慈愛雖今出家猶恃憍憐所以多聞
L164n1669_p0348b10║未得無漏當由不知真際所詣惟願世尊大
L164n1669_p0348b11║慈哀愍開示我等奢摩他路。
L164n1669_p0348b12║佛告阿難一切眾生從無始來種種顛倒業
L164n1669_p0348b13║種自然如惡义聚諸修行人不能得成無上
L164n1669_p0348b14║菩提乃至別成聲聞緣覺及成外道諸天魔
L164n1669_p0348b15║王及魔眷屬皆由不知二種根本錯亂修習
L164n1669_p0349a01║猶如煮沙欲成嘉饌縱經塵劫終不能得云
L164n1669_p0349a02║何二種阿難一者無始生死根本則汝今者
L164n1669_p0349a03║與諸眾生用攀緣心為自性者二者無始菩
L164n1669_p0349a04║提涅槃元清淨體則汝今者識精元明能生
L164n1669_p0349a05║諸緣緣所遺者由諸眾生遺此本明雖終日
L164n1669_p0349a06║行而不自覺枉入諸趣。
L164n1669_p0349a07║爾時世尊開示阿難及諸大眾欲令心入無
L164n1669_p0349a08║生法忍於師子座摩阿難頂而告之言如來
L164n1669_p0349a09║常說諸法所生惟心所現一切因果世界微
L164n1669_p0349a10║塵因心成體阿難若諸世界一切所有其中
L164n1669_p0349a11║乃至草葉縷結詰其根元咸有體性縱令虛
L164n1669_p0349a12║空亦有名貌何况清淨妙淨明心性一切心
L164n1669_p0349a13║而自無體若汝執悋分別覺觀所了知性必
L164n1669_p0349a14║為心者此心即應離諸一切色香味觸諸塵
L164n1669_p0349a15║事業別有全性如汝今者承聽我法此則因
L164n1669_p0349b01║聲而有分別縱滅一切見聞覺知內守幽閒
L164n1669_p0349b02║猶為法塵分別影事我非勅汝執為非心但
L164n1669_p0349b03║汝於心微細揣摩若離前塵有分別性即真
L164n1669_p0349b04║汝心若分別性離塵無體斯則前塵分別影
L164n1669_p0349b05║事塵非常住若變滅時此心則同𪚴毛兔角
L164n1669_p0349b06║則汝法身同於斷滅其誰修證無生法忍。
L164n1669_p0349b07║於是如來普告大眾若復眾生以搖動者名
L164n1669_p0349b08║之為塵以不住者名之為客汝觀阿難頭自
L164n1669_p0349b09║動搖見無所動又汝觀我手自開合見無舒
L164n1669_p0349b10║卷云何汝今以動為身以動為境從始洎終
L164n1669_p0349b11║念念生滅遺失真性顛倒行事性心失真認
L164n1669_p0349b12║物為己輪廻是中自取流轉。
L164n1669_p0349b13║佛興慈悲哀愍阿難及諸大眾發海潮音徧
L164n1669_p0349b14║告同會諸善男子我常說言色心諸緣及心
L164n1669_p0349b15║所使諸所緣法惟心所現汝身汝心皆是妙
L164n1669_p0350a01║明真精妙心中所現物云何汝等遺失本妙
L164n1669_p0350a02║圓妙明心寶明妙性認悟中迷晦昧為空空
L164n1669_p0350a03║晦暗中結暗為色色雜妄想想相為身聚緣
L164n1669_p0350a04║內搖趣外奔逸昬擾擾相以為心性一迷為
L164n1669_p0350a05║心決定惑為色身之內不知色身外洎山河
L164n1669_p0350a06║虛空大地咸是妙明真心中物譬如澄清百
L164n1669_p0350a07║千大海棄之惟認一浮漚體目為全潮窮盡
L164n1669_p0350a08║瀛渤汝等即是迷中倍人如來說為可憐愍
L164n1669_p0350a09║者。佛告阿難且汝見我見精明元此見雖
L164n1669_p0350a10║非妙精明心如第二月非是月影汝應諦聽
L164n1669_p0350a11║今當示汝無所還地阿難此大講堂洞開東
L164n1669_p0350a12║方日輪升天則有明耀中夜黑月雲霧晦暝
L164n1669_p0350a13║則復昬暗戶牖之隙則復見通牆宇之間則
L164n1669_p0350a14║復觀壅分別之處則復見緣頑虛之中遍是
L164n1669_p0350a15║空性鬱𡋯之象則紆昬塵澄霽斂氛又觀清
L164n1669_p0350b01║淨阿難汝咸看此諸變化相吾今各還本所
L164n1669_p0350b02║因處阿難此諸變化明還日輪何以故無日
L164n1669_p0350b03║不明明因屬日是故還日暗還黑月通還戶
L164n1669_p0350b04║牖壅還牆宇緣還分別頑虛還空鬱𡋯還塵
L164n1669_p0350b05║清明還霽則諸世間一切所有不出斯類汝
L164n1669_p0350b06║見八種見精明性當欲誰還何以故若還於
L164n1669_p0350b07║明則不明時無復見暗雖明暗等種種差別
L164n1669_p0350b08║見無差別諸可還者自然非汝不汝還者非
L164n1669_p0350b09║汝而誰則知汝心本妙明淨汝自迷悶喪本
L164n1669_p0350b10║受輪於生死中常被漂溺是故如來名可憐
L164n1669_p0350b11║愍。一切眾生從無始來迷己為物失於本
L164n1669_p0350b12║心為物所轉故於是中觀大觀小若能轉物
L164n1669_p0350b13║則同如來身心圓明不動道場於一毛端徧
L164n1669_p0350b14║能含受十方國土。
L164n1669_p0350b15║佛告文殊及諸大眾十方如來及大菩薩於
L164n1669_p0351a01║其自住三摩地中見與見緣并所想相如虛
L164n1669_p0351a02║空華本無所有此見及緣元是菩提妙淨明
L164n1669_p0351a03║體云何於中有是非是文殊吾今問汝如汝
L164n1669_p0351a04║文殊更有文殊是文殊者為無文殊文殊言
L164n1669_p0351a05║如是世尊我真文殊無是文殊何以故若有
L164n1669_p0351a06║是者則二文殊然我今日非無文殊於中實
L164n1669_p0351a07║無是非二相佛言此見妙明與諸空塵亦復
L164n1669_p0351a08║如是本是妙明無上菩提淨圓真心妄為色
L164n1669_p0351a09║空及與聞見如第二月誰為是月又誰非月
L164n1669_p0351a10║文殊但一月真中間自無是月非月。
L164n1669_p0351a11║阿難白佛言世尊亦曾於楞伽山為大慧等
L164n1669_p0351a12║敷演斯義彼外道等常說自然我說因緣非
L164n1669_p0351a13║彼境界我今觀此覺性自然非生非滅似非
L164n1669_p0351a14║因緣云何開示不入羣邪佛告阿難我今如
L164n1669_p0351a15║是開示方便真實告汝汝猶未悟惑為自然
L164n1669_p0351b01║阿難若必自然自須甄明有自然體汝且觀
L164n1669_p0351b02║此妙明見中以何為自此見為復以明為自
L164n1669_p0351b03║以暗為自以空為自以塞為自阿難若明為
L164n1669_p0351b04║自應不見暗若復以空為自體者應不見塞
L164n1669_p0351b05║如是乃至諸暗等相以為自者則於明時見
L164n1669_p0351b06║性斷滅云何見明阿難汝言因緣吾復問汝
L164n1669_p0351b07║汝今因見見性現前此見為復因明有見因
L164n1669_p0351b08║暗有見因空有見因塞有見阿難若因明有
L164n1669_p0351b09║應不見暗如因暗有應不見明如是乃至因
L164n1669_p0351b10║空因塞同於明暗復次阿難此見又復緣明
L164n1669_p0351b11║有見緣暗有見緣空有見緣塞有見阿難若
L164n1669_p0351b12║緣空有應不見塞若緣塞有應不見空如是
L164n1669_p0351b13║乃至緣明緣暗同於空塞當知如是精覺妙
L164n1669_p0351b14║明非因非緣亦非自然非不自然無非不非
L164n1669_p0351b15║無是非是離一切相即一切法汝今云何於
L164n1669_p0352a01║中措心以諸世間戲論名相而得分別如以
L164n1669_p0352a02║手掌撮摩虛空祗益自勞虛空云何隨汝執
L164n1669_p0352a03║捉是故阿難汝今當知見明之時見非是明
L164n1669_p0352a04║見暗之時見非是暗見空之時見非是空見
L164n1669_p0352a05║塞之時見非是塞四義成就汝復應知見見
L164n1669_p0352a06║之時見非是見見猶離見見不能及云何復
L164n1669_p0352a07║說因緣自然及和合相。若能遠離諸和合
L164n1669_p0352a08║緣及不和合則復滅除諸生死因圓滿菩提
L164n1669_p0352a09║不生滅性清淨本心本覺常住阿難汝猶未
L164n1669_p0352a10║明一切浮塵諸幻化相當處出生隨處滅盡
L164n1669_p0352a11║幻妄稱相其性真為妙覺明體如是乃至五
L164n1669_p0352a12║陰六入從十二處至十八界因緣和合虛妄
L164n1669_p0352a13║有生因緣別離虛妄名滅殊不能知生滅去
L164n1669_p0352a14║來本如來藏常住妙明不動周圓妙真如性
L164n1669_p0352a15║性真常中求於去來迷悟生死了無所得。
L164n1669_p0352b01║阿難譬如有人以清淨目觀晴明空惟一晴
L164n1669_p0352b02║虛逈無所有其人無故不動目睛瞪以發勞
L164n1669_p0352b03║則於虛空別見狂華復有一切狂亂非相色
L164n1669_p0352b04║陰當知亦復如是。
L164n1669_p0352b05║阿難譬如有人手足宴安百骸調適忽如忘
L164n1669_p0352b06║生性無違順其人無故以二手掌於空相摩
L164n1669_p0352b07║於二手中妄生澀滑冷熱諸相受陰當知亦
L164n1669_p0352b08║復如是。
L164n1669_p0352b09║阿難譬如有人談說酢梅口中水出思蹋懸
L164n1669_p0352b10║崖足心酸澀想陰當知亦復如是。
L164n1669_p0352b11║阿難譬如瀑流波浪相續前際後際不相踰
L164n1669_p0352b12║越行陰當知亦復如是。
L164n1669_p0352b13║阿難譬如有人取頻伽瓶塞其兩孔滿中擎
L164n1669_p0352b14║空千里遠行用餉他國識陰當知亦復如是
L164n1669_p0352b15║阿難白佛言世尊如來常說和合因緣一切
L164n1669_p0353a01║世間種種變化皆因四大和合發明云何如
L164n1669_p0353a02║來因緣自然二俱排𢷤我今不知斯義所屬
L164n1669_p0353a03║惟垂哀愍開示眾生中道了義無戲論法爾
L164n1669_p0353a04║時世尊告阿難言汝先厭離聲聞緣覺諸小
L164n1669_p0353a05║乘法發心勤求無上菩提故我今時為汝開
L164n1669_p0353a06║示第一義諦如何復將世間戲論妄想因緣
L164n1669_p0353a07║而自纏繞汝雖多聞如說藥人真藥現前不
L164n1669_p0353a08║能分別如來說為真可憐愍汝今諦聽吾當
L164n1669_p0353a09║為汝分別開示亦令當來修大乘者通達實
L164n1669_p0353a10║相阿難默然承佛聖旨阿難如汝所言四大
L164n1669_p0353a11║和合發明世間種種變化阿難若彼大性體
L164n1669_p0353a12║非和合則不能與諸大雜和猶如虛空不和
L164n1669_p0353a13║諸色若和合者同於變化始終相成生滅相
L164n1669_p0353a14║續生死死生生生死死如旋火輪未有休息
L164n1669_p0353a15║阿難如水成冰冰還成水汝觀地性麤為大
L164n1669_p0353b01║地細為微塵至隣虛塵析彼極微色邊際相
L164n1669_p0353b02║七分所成更析隣虛即實空性阿難若此隣
L164n1669_p0353b03║虛析成虛空當知虛空出生色相汝今問言
L164n1669_p0353b04║由和合故出生世間諸變化相汝且觀此一
L164n1669_p0353b05║鄰虛塵用幾虛空和合而有不應鄰虛合成
L164n1669_p0353b06║鄰虛又鄰虛塵析入空者用幾色相合成虛
L164n1669_p0353b07║空若色合時合色非空若空合時合空非色
L164n1669_p0353b08║色猶可析空云何合汝元不知如來藏中性
L164n1669_p0353b09║色真空性空真色清淨本然周徧法界隨眾
L164n1669_p0353b10║生心應所知量循業發現世間無知惑為因
L164n1669_p0353b11║緣及自然性皆是識心分別計度但有言說
L164n1669_p0353b12║都無實義。
L164n1669_p0353b13║佛言富樓那如汝所言清淨本然云何忽生
L164n1669_p0353b14║山河大地汝常不聞如來宣說性覺妙明本
L164n1669_p0353b15║覺明妙富樓那言唯然世尊我常聞佛宣說
L164n1669_p0354a01║斯義佛言汝稱覺明為復性明稱名為覺為
L164n1669_p0354a02║覺不明稱為明覺富樓那言若此不明名為
L164n1669_p0354a03║覺者則無所明佛言若無所明則無明覺有
L164n1669_p0354a04║所非覺無所非明無明又非覺湛明性性覺
L164n1669_p0354a05║必明妄為明覺覺非所明因明立所所既妄
L164n1669_p0354a06║立生汝妄能。無同異中熾然成異異彼所
L164n1669_p0354a07║異因異立同同異發明因此復立無同無異
L164n1669_p0354a08║如是擾亂相待生勞勞久發塵自相渾濁由
L164n1669_p0354a09║是引起塵勞煩惱。富樓那言若此妙覺本
L164n1669_p0354a10║妙覺明與如來心不增不減無狀忽生山河
L164n1669_p0354a11║大地諸有為相如來今得妙空明覺山河大
L164n1669_p0354a12║地有為習漏何當復生佛告富樓那譬如迷
L164n1669_p0354a13║人於一聚落惑南為北此迷為復因迷而有
L164n1669_p0354a14║因悟所出富樓那言如是迷人亦不因迷又
L164n1669_p0354a15║不因悟何以故迷本無根云何因迷悟非生
L164n1669_p0354b01║迷云何因悟佛言彼之迷人正在迷時倐有
L164n1669_p0354b02║悟人指示令悟富樓那於意云何此人縱迷
L164n1669_p0354b03║於此聚落更生迷不不也世尊富樓那十方
L164n1669_p0354b04║如來亦復如是此迷無本性畢竟空昔本無
L164n1669_p0354b05║迷似有迷覺覺迷迷滅覺不生迷亦如翳人
L164n1669_p0354b06║見空中華翳病若除華於空滅忽有愚人於
L164n1669_p0354b07║彼空華所滅空地待華更生汝觀是人為愚
L164n1669_p0354b08║為慧富樓那言空元無華妄見生滅見華滅
L164n1669_p0354b09║空已是顛倒敕令更出斯實狂癡云何更名
L164n1669_p0354b10║如是狂人為愚為慧佛言如汝所解云何問
L164n1669_p0354b11║言諸佛如來妙覺明空何當更出山河大地
L164n1669_p0354b12║又如金鑛雜於精金其金一純更不成雜如
L164n1669_p0354b13║木成灰不重為木諸佛如來菩提涅槃亦復
L164n1669_p0354b14║如是。富樓那又汝問言地水火風本性圓
L164n1669_p0354b15║融周徧法界疑水火性不相凌滅又徵虛空
L164n1669_p0355a01║及諸大地俱徧法界不合相容富樓那譬如
L164n1669_p0355a02║虛空體非羣相而不拒彼諸相發揮。富樓
L164n1669_p0355a03║那汝以色空相傾相奪於如來藏而如來藏
L164n1669_p0355a04║隨為色空周徧法界是故於中風動空澄日
L164n1669_p0355a05║明雲暗眾生迷悶背覺合塵故發塵勞有世
L164n1669_p0355a06║間相我以妙明不滅不生合如來藏而如來
L164n1669_p0355a07║藏惟妙覺明圓照法界是故於中一為無量
L164n1669_p0355a08║無量為一小中現大大中現小不動道塲徧
L164n1669_p0355a09║十方界身含十方無盡虛空於一毛端現寶
L164n1669_p0355a10║王剎坐微塵裏轉大法輪滅塵合覺故發真
L164n1669_p0355a11║如妙覺明性而如來藏本妙圓心非心非空
L164n1669_p0355a12║非地非水非風非火非眼非耳鼻舌身意非
L164n1669_p0355a13║色非聲香味觸法如是乃至非大涅槃非常
L164n1669_p0355a14║非樂非我非淨以是俱非世出世故即如來
L164n1669_p0355a15║藏元明心妙即心即空即地即水即風即火
L164n1669_p0355b01║即眼即耳鼻舌身意即色即聲香味觸法如
L164n1669_p0355b02║是乃至即大涅槃即常即樂即我即淨以是
L164n1669_p0355b03║俱即世出世故即如來藏妙明心元離即離
L164n1669_p0355b04║非是即非即。譬如琴瑟箜篌琵琶雖有妙
L164n1669_p0355b05║音若無妙指終不能發汝與眾生亦復如是
L164n1669_p0355b06║寶覺真心各各圓滿如我按指海印發光汝
L164n1669_p0355b07║暫舉心塵勞先起由不勤求無上覺道愛念
L164n1669_p0355b08║小乘得少為足富樓那言我與如來寶覺圓
L164n1669_p0355b09║明真妙淨心無二圓滿而我昔遭無始妄想
L164n1669_p0355b10║久在輪廻今得聖乘猶未究竟世尊諸妄一
L164n1669_p0355b11║切圓滅獨妙真常敢問如來一切眾生何因
L164n1669_p0355b12║有妄自蔽妙明受此淪溺佛告富樓那汝雖
L164n1669_p0355b13║除疑餘惑未盡吾以世間現前諸事今復問
L164n1669_p0355b14║汝汝豈不聞室羅城中演若達多忽於晨朝
L164n1669_p0355b15║以鏡照面愛鏡中頭眉目可見瞋責己頭不
L164n1669_p0356a01║見面目以為魑魅無狀狂走於意云何此人
L164n1669_p0356a02║何因無故狂走富樓那言是人心狂更無他
L164n1669_p0356a03║故佛言妙覺明圓本圓明妙既稱為妄云何
L164n1669_p0356a04║有因若有所因云何名妄自諸妄想展轉相
L164n1669_p0356a05║因從迷積迷以歷塵劫雖佛發明猶不能返
L164n1669_p0356a06║如是迷因因迷自有識迷無因妄無所依尚
L164n1669_p0356a07║無有生欲何為滅得菩提者如寤時人說夢
L164n1669_p0356a08║中事心縱精明欲何因緣取夢中物况復無
L164n1669_p0356a09║因本無所有如彼城中演若達多豈有因緣
L164n1669_p0356a10║自怖頭走忽然狂歇頭非外得縱未歇狂亦
L164n1669_p0356a11║何遺失富樓那妄性如是因何為在汝但不
L164n1669_p0356a12║隨三種相續三緣斷故三因不生則汝心中
L164n1669_p0356a13║狂性自歇歇即菩提不從人得。譬如有人
L164n1669_p0356a14║於自衣中繫如意珠不自覺知窮露他方乞
L164n1669_p0356a15║食馳走雖實貧窮珠不曾失忽有智者指示
L164n1669_p0356b01║其珠所願從心致大饒富方悟神珠非從外
L164n1669_p0356b02║得。
L164n1669_p0356b03║佛告阿難即如城中演若達多狂性因緣若
L164n1669_p0356b04║得滅除則不狂性自然而出因緣自然理窮
L164n1669_p0356b05║於是。若悟本頭識知狂走因緣自然俱為
L164n1669_p0356b06║戲論是故我言三緣斷故即菩提心菩提心
L164n1669_p0356b07║生生滅心滅此但生滅滅生俱盡無功用道
L164n1669_p0356b08║若有自然如是則明自然心生生滅心滅此
L164n1669_p0356b09║亦生滅無生滅者名為自然猶如世間諸相
L164n1669_p0356b10║雜和成一體者名和合性非和合者稱本然
L164n1669_p0356b11║性本然非然和合非合合然俱離離合俱非
L164n1669_p0356b12║此句方名無戲論法菩提涅槃尚在遙遠非
L164n1669_p0356b13║汝歷劫辛勤修證雖復憶持十方如來十二
L164n1669_p0356b14║部經清淨妙理如恒河沙只益戲論。今汝
L164n1669_p0356b15║且觀現前六根為一為六阿難若言一者耳
L164n1669_p0357a01║何不見目何不聞頭奚不履足奚無語若此
L164n1669_p0357a02║六根决定成六如我今會與汝宣揚微妙法
L164n1669_p0357a03║門汝之六根誰來領受阿難言我用耳聞佛
L164n1669_p0357a04║言汝耳自聞何關身口口來問義身起欽承
L164n1669_p0357a05║是故應知非一終六非六終一終不汝根元
L164n1669_p0357a06║一元六阿難當知是根非一非六由無始來
L164n1669_p0357a07║顛倒淪替故於圓湛一六義生汝須陀洹雖
L164n1669_p0357a08║得六銷猶未亡一如太虛空叅合羣噐由噐
L164n1669_p0357a09║形異名之異空除噐觀空說空為一彼太虛
L164n1669_p0357a10║空云何為汝成同不同何况更名是一非一
L164n1669_p0357a11║則汝了知六受用根亦復如是。汝但不循
L164n1669_p0357a12║動靜合離恬變通塞生滅明暗如是十二諸
L164n1669_p0357a13║有為相隨拔一根脫粘內伏伏歸元真發本
L164n1669_p0357a14║明耀耀性發明諸餘五粘應拔圓脫不由前
L164n1669_p0357a15║塵所起知見明不循根寄根明發由是六根
L164n1669_p0357b01║互相為用。阿難今汝諸根若圓拔已內瑩
L164n1669_p0357b02║發光如是浮塵及器世間諸變化相如湯銷
L164n1669_p0357b03║冰應念化成無上知覺阿難如彼世人聚見
L164n1669_p0357b04║於眼若令急合暗相現前六根黯然頭足相
L164n1669_p0357b05║類彼人以手循體外繞彼雖不見頭足一辨
L164n1669_p0357b06║知覺是同緣見因明暗成無見不明自發則
L164n1669_p0357b07║諸暗相永不能昏根塵既銷云何覺明不成
L164n1669_p0357b08║圓妙。以諸眾生從無始來循諸色聲逐念
L164n1669_p0357b09║流轉曾不開悟性淨妙常不循所常逐諸生
L164n1669_p0357b10║滅由是生生雜染流轉若棄生滅守於真常
L164n1669_p0357b11║常光現前根塵識心應時銷落想相為塵識
L164n1669_p0357b12║情為垢二俱遠離則汝法眼應時清明云何
L164n1669_p0357b13║不成無上知覺。
L164n1669_p0357b14║爾時世尊告阿難言汝欲識知俱生無明使
L164n1669_p0357b15║汝輪轉生死結根惟汝六根更無他物汝復
L164n1669_p0358a01║欲知無上菩提令汝速證安樂解脫寂靜妙
L164n1669_p0358a02║常亦汝六根更非他物根塵同源縛脫無二
L164n1669_p0358a03║識性虛妄猶如空華阿難由塵發知因根有
L164n1669_p0358a04║相相見無性同於交蘆是故汝今知見立知
L164n1669_p0358a05║即無明本知見無見斯即涅槃無漏真淨云
L164n1669_p0358a06║何是中更容他物爾時世尊欲重宣此義而
L164n1669_p0358a07║說偈言。
L164n1669_p0358a08║真性有為空緣生故如幻無為無起滅
L164n1669_p0358a09║不實如空華言妄顯諸真妄真同二妄
L164n1669_p0358a10║猶非真非真云何見所見中間無實性
L164n1669_p0358a11║是故若交蘆結解同所因聖凡無二路
L164n1669_p0358a12║汝觀交中性空有二俱非迷晦即無明
L164n1669_p0358a13║發明便解脫解結因次第六解一亦亡
L164n1669_p0358a14║根選擇圓通入流成正覺陀那微細識
L164n1669_p0358a15║習氣成暴流真非真恐迷我常不開演
L164n1669_p0358b01║自心取自心非幻成幻法不取無非幻
L164n1669_p0358b02║非幻尚不生幻法云何立是名妙蓮華
L164n1669_p0358b03║金剛王寶覺如幻三摩提彈指超無學
L164n1669_p0358b04║此阿毘達摩十方薄伽梵一路涅槃門
L164n1669_p0358b05║爾時觀世音菩薩即從座起頂禮佛足而白
L164n1669_p0358b06║佛言世尊憶念我昔無數恒河沙劫於時有
L164n1669_p0358b07║佛出現於世名觀世音我於彼佛發菩提心
L164n1669_p0358b08║彼佛教我從聞思修入三摩地初於聞中入
L164n1669_p0358b09║流亡所所入既寂動靜二相了然不生如是
L164n1669_p0358b10║漸增聞所聞盡盡聞不住覺所覺空空覺極
L164n1669_p0358b11║圓空所空滅生滅既滅寂滅現前忽然超越
L164n1669_p0358b12║世出世間十方圓明獲二殊勝一者上合十
L164n1669_p0358b13║方諸佛本妙覺心與佛如來同一慈力二者
L164n1669_p0358b14║下合十方一切六道眾生與諸眾生同一悲
L164n1669_p0358b15║仰世尊由我供養觀音如來蒙彼如來授我
L164n1669_p0359a01║如幻聞熏聞修金剛三昧與佛如來同慈力
L164n1669_p0359a02║故今我身成三十二應入諸國土與諸眾生
L164n1669_p0359a03║同悲仰故令諸眾生於我身心獲十四種無
L164n1669_p0359a04║畏功德。
L164n1669_p0359a05║爾時世尊告文殊師利我今欲令阿難開悟
L164n1669_p0359a06║何方便門得易成就文殊師利法王子奉佛
L164n1669_p0359a07║慈旨即從座起頂禮佛足承佛威神說偈對
L164n1669_p0359a08║佛。
L164n1669_p0359a09║覺海性澄圓圓澄覺元妙元明照生所
L164n1669_p0359a10║所立照性亡迷妄有虛空依空立世界
L164n1669_p0359a11║想澄成國土知覺乃眾生空生大覺中
L164n1669_p0359a12║如海一漚發有漏微塵國皆依空所生
L164n1669_p0359a13║漚滅空本無况復諸三有歸元性無二
L164n1669_p0359a14║方便有多門聖性無不通順逆皆方便
L164n1669_p0359a15║初心入三昧遲速不同倫我今白世尊
L164n1669_p0359b01║佛出娑婆界此方真教體清淨在音聞
L164n1669_p0359b02║欲取三摩提實以聞中入離苦得解脫
L164n1669_p0359b03║良哉觀世音於恒沙劫中入微塵佛國
L164n1669_p0359b04║得大自在力無畏施眾生妙音觀世音
L164n1669_p0359b05║梵音海潮音救世悉安寧出世獲常住
L164n1669_p0359b06║我今啟如來如觀音所說譬如人靜居
L164n1669_p0359b07║十方俱擊鼓十處一時聞此則圓真實
L164n1669_p0359b08║目非觀障外口鼻亦復然身以合方知
L164n1669_p0359b09║心念紛無緒隔垣聽音嚮遐邇俱可聞
L164n1669_p0359b10║五根所不齊是則通真實音聲性動靜
L164n1669_p0359b11║聞中為有無無聲號無聞非實聞無性
L164n1669_p0359b12║聲無既無滅聲有亦非生生滅二圓離
L164n1669_p0359b13║是則常真實縱令在夢想不為不思無
L164n1669_p0359b14║覺觀出思惟身心不能及今此娑婆國
L164n1669_p0359b15║聲論得宣明眾生迷本聞循聲故流轉
L164n1669_p0360a01║阿難縱強記不免落邪思豈非隨所淪
L164n1669_p0360a02║旋流獲無妄阿難汝諦聽我承佛威力
L164n1669_p0360a03║宣說金剛王如幻不思議佛母真三昧
L164n1669_p0360a04║汝聞微塵佛一切祕密門欲漏不先除
L164n1669_p0360a05║畜聞成過誤將聞持佛佛何不自聞聞
L164n1669_p0360a06║聞非自然生因聲有名字旋聞與聲脫
L164n1669_p0360a07║能脫欲誰名一根既返源六根成解脫
L164n1669_p0360a08║見聞如幻翳三界若空華聞復翳根除
L164n1669_p0360a09║塵銷覺圓淨淨極光通達寂照含虛空
L164n1669_p0360a10║却來觀世間猶如夢中事摩登伽在夢
L164n1669_p0360a11║誰能留汝形如世巧幻師幻作諸男女
L164n1669_p0360a12║雖見諸根動要以一機抽息機歸寂然
L164n1669_p0360a13║諸幻成無性六根亦如是元依一精明
L164n1669_p0360a14║分成六和合一處成休復六用皆不成
L164n1669_p0360a15║塵垢應念銷成圓明淨妙餘塵尚諸學
L164n1669_p0360b01║明極即如來大眾及阿難旋汝倒聞機
L164n1669_p0360b02║反聞聞自性性成無上道圓通實如是
L164n1669_p0360b03║此是微塵佛一路涅槃門過去諸如來
L164n1669_p0360b04║斯門已成就現在諸菩薩今各入圓明
L164n1669_p0360b05║未來修學人當依如是法我亦從中證
L164n1669_p0360b06║非惟觀世音
L164n1669_p0360b07║即時阿難及諸大眾得蒙開示心慮虛凝斷
L164n1669_p0360b08║除三界修心六品微細煩惱而白佛言大威
L164n1669_p0360b09║德世尊善開眾生微細沉惑令我身心得大
L164n1669_p0360b10║饒益世尊若此妙明真淨妙心本來徧圓即
L164n1669_p0360b11║是如來成佛真體佛體真實云何復有地獄
L164n1669_p0360b12║餓鬼畜生修羅人天等道佛告阿難如是地
L164n1669_p0360b13║獄餓鬼畜生人及神仙天洎修羅精研七趣
L164n1669_p0360b14║皆是昏沉諸有為相妄想受生妄想隨業於
L164n1669_p0360b15║妙圓明無作本心皆如空華元無所著但一
L164n1669_p0361a01║虛妄更無根緒阿難此等眾生不識本心受
L164n1669_p0361a02║此輪廻經無量劫不得真淨皆由隨順殺盜
L164n1669_p0361a03║淫故反此三種又則出生無殺盜淫有名鬼
L164n1669_p0361a04║倫無名天趣有無相傾起輪廻性若得妙發
L164n1669_p0361a05║三摩提者則妙常寂有無二無無二亦滅尚
L164n1669_p0361a06║無不殺不偷不淫云何更隨殺盜淫事阿難
L164n1669_p0361a07║不斷三業各各有私因各各私眾私同分非
L164n1669_p0361a08║無定處自妄發生生妄無因無可尋究汝勗
L164n1669_p0361a09║修行欲得菩提要除三惑不盡三惑縱得神
L164n1669_p0361a10║通皆是世間有為功用習氣不滅落於魔道
L164n1669_p0361a11║雖欲除妄倍加虛偽如來說為可哀憐者汝
L164n1669_p0361a12║妄自造非菩提咎作是說者名為正說若他
L164n1669_p0361a13║說者即魔王說。
L164n1669_p0361a14║爾時如來將罷法座普告大眾及阿難言汝
L164n1669_p0361a15║等當知有漏世界十二類生本覺妙明覺圓
L164n1669_p0361b01║心體與十方佛無二無別由汝妄想迷理為
L164n1669_p0361b02║咎癡愛發生生發徧迷故有空性化迷不息
L164n1669_p0361b03║有世界生則此十方微塵國土非無漏者皆
L164n1669_p0361b04║是迷頑妄想安立當知虛空生汝心內猶如
L164n1669_p0361b05║片雲點太清裏况諸世界在虛空耶汝等一
L164n1669_p0361b06║人發真歸元此十方空皆悉銷殞云何空中
L164n1669_p0361b07║所有國土而不振裂汝軰修禪飾三摩地十
L164n1669_p0361b08║方菩薩及諸無漏大阿羅漢心精通㳷當處
L164n1669_p0361b09║湛然一切魔王及與鬼神諸凡夫天見其宮
L164n1669_p0361b10║殿無故崩裂大地振坼水陸飛騰無不驚慴
L164n1669_p0361b11║凡夫昏暗不覺遷訛彼等咸得五種神通惟
L164n1669_p0361b12║除漏盡戀此塵勞如何令汝摧裂其處是故
L164n1669_p0361b13║神鬼及諸天魔魍魎妖精於三昧時僉來惱
L164n1669_p0361b14║汝然彼諸魔雖有大怒彼塵勞內汝妙覺中
L164n1669_p0361b15║如風吹光如刀斷水了不相觸汝如沸湯彼
L164n1669_p0362a01║如堅冰暖氣漸隣不日消殞徒恃神力但為
L164n1669_p0362a02║其客成就破亂由汝心中五陰主人主人若
L164n1669_p0362a03║迷客得其便當處禪那覺悟無惑則彼魔事
L164n1669_p0362a04║無奈汝何陰消入明則彼羣邪咸受幽氣明
L164n1669_p0362a05║能破暗近日消殞如何敢留擾亂禪定若不
L164n1669_p0362a06║明悟被陰所迷則汝阿難必為魔子成就魔
L164n1669_p0362a07║人如摩登伽殊為眇劣彼惟咒汝破佛律儀
L164n1669_p0362a08║八萬行中只毀一戒心清淨故尚未淪溺此
L164n1669_p0362a09║乃隳汝寶覺全身如宰臣家忽逢籍沒宛轉
L164n1669_p0362a10║零落無可哀救阿難當知汝坐道塲銷落諸
L164n1669_p0362a11║念其念若盡則諸離念一切精明動靜不移
L164n1669_p0362a12║憶忘如一當住此處入三摩地如明目人處
L164n1669_p0362a13║大幽暗精性妙淨心未發光此則名為色陰
L164n1669_p0362a14║區宇若目明朗十方洞開無復幽黯名色陰
L164n1669_p0362a15║盡是人則能超越劫濁觀其所由堅固妄想
L164n1669_p0362b01║以為其本。阿難彼善男子修三摩提奢摩
L164n1669_p0362b02║他中色陰盡者見諸佛心如明鏡中顯現其
L164n1669_p0362b03║像若有所得而未能用猶如魘人手足宛然
L164n1669_p0362b04║見聞不惑心觸客邪而不能動此則名為受
L164n1669_p0362b05║陰區宇若魘咎歇其心離身反觀其面去住
L164n1669_p0362b06║自由無復留礙名受陰盡是人則能超越見
L164n1669_p0362b07║濁觀其所由虛明妄想以為其本。阿難彼
L164n1669_p0362b08║善男子修三摩地受陰盡者雖未漏盡心離
L164n1669_p0362b09║其形如鳥出籠已能成就從是凡身上歷菩
L164n1669_p0362b10║薩六十聖位得意生身隨往無礙譬如有人
L164n1669_p0362b11║熟寐寱言是人雖則無別所知其言已成音
L164n1669_p0362b12║韻倫次令不寐者咸悟其語此則名為想陰
L164n1669_p0362b13║區宇若動念盡浮想消除於覺明心如去塵
L164n1669_p0362b14║垢一倫生死首尾圓照名想陰盡是人則能
L164n1669_p0362b15║超煩惱濁觀其所由融通妄想以為其本。
L164n1669_p0363a01║阿難彼善男子修三摩地想陰盡者是人平
L164n1669_p0363a02║常夢想消滅寤寐恒一覺明虛靜猶如晴空
L164n1669_p0363a03║無復麄重前塵影事觀諸世間大地山河如
L164n1669_p0363a04║鏡鑑明來無所粘過無踪跡虛受照應了罔
L164n1669_p0363a05║陳習惟一精真生滅根元從此披露見諸十
L164n1669_p0363a06║方十二眾生畢殫其類雖未通其各命由緒
L164n1669_p0363a07║見同生基猶如野馬熠熠清擾為浮根塵究
L164n1669_p0363a08║竟樞穴此則名為行陰區宇若此清擾熠熠
L164n1669_p0363a09║元性性入元澄一澄元習如波瀾滅化為澄
L164n1669_p0363a10║水名行陰盡是人則能超眾生濁觀其所由
L164n1669_p0363a11║幽隱妄想以為其本。阿難彼善男子修三
L164n1669_p0363a12║摩地行陰盡者諸世間性幽清擾動同分生
L164n1669_p0363a13║機倐然隳裂沉細綱紐補特伽羅酬業深脉
L164n1669_p0363a14║感應懸絕於涅槃天將大明悟如鷄後鳴曕
L164n1669_p0363a15║顧東方已有精色六根虛靜無復馳逸內外
L164n1669_p0363b01║湛明入無所入深達十方十二種類受命元
L164n1669_p0363b02║由觀由執元諸類不召於十方界已獲其同
L164n1669_p0363b03║精色不沉發現幽祕此則名為識陰區宇若
L164n1669_p0363b04║於羣召已獲同中消磨六門合開成就見聞
L164n1669_p0363b05║通鄰互用清淨十方世界及與身心如吠琉
L164n1669_p0363b06║璃內外明徹名識陰盡是人則能超越命濁
L164n1669_p0363b07║觀其所由罔象虛無顛倒妄想以為其本。
L164n1669_p0363b08║阿難汝等存心秉如來道將此法門於我滅
L164n1669_p0363b09║後傳示末世普令眾生覺了斯義無令見魔
L164n1669_p0363b10║自作沉孽保綏哀救消息邪緣令其身心入
L164n1669_p0363b11║佛知見從始成就不遭岐路如是法門先過
L164n1669_p0363b12║去世恒沙劫中微塵如來乘此心開得無上
L164n1669_p0363b13║道識陰若盡則汝現前諸根互用從互用中
L164n1669_p0363b14║能入菩薩金剛乾慧圓明精心於中發化如
L164n1669_p0363b15║淨琉璃內含寶月如是乃超十信十住十行
L164n1669_p0364a01║十回向四加行心菩薩所行金剛十地等覺
L164n1669_p0364a02║圓明入於如來妙莊嚴海圓滿菩提歸無所
L164n1669_p0364a03║得。
L164n1669_p0364a04║阿難精真妙明本覺圓淨非留死生及諸塵
L164n1669_p0364a05║垢乃至虛空皆因妄想之所生起斯元本覺
L164n1669_p0364a06║妙明精真妄以發生諸器世間如演若多迷
L164n1669_p0364a07║頭認影妄元無因於妄想中立因緣性迷因
L164n1669_p0364a08║緣者稱為自然彼虛空性猶實幻生因緣自
L164n1669_p0364a09║然皆是眾生妄心計度阿難知妄所起說妄
L164n1669_p0364a10║因緣若妄元無說妄因緣元無所有何况不
L164n1669_p0364a11║知推自然者是故如來與汝發明五陰本因
L164n1669_p0364a12║同是妄想汝體先因父母想生汝心非想則
L164n1669_p0364a13║不能來想中傳命如我先言心想酢味口中
L164n1669_p0364a14║涎出心想登高足心酸起懸崖不有酢物未
L164n1669_p0364a15║來汝體必非虛妄通倫口水如何因談酢出
L164n1669_p0364b01║是故當知汝現色身名為堅固第一妄想。
L164n1669_p0364b02║即此所說臨高想心能令汝形真受酸澀由
L164n1669_p0364b03║因受生能動色體汝今現前順益違損二現
L164n1669_p0364b04║驅馳名為虛明第二妄想。由汝念慮使汝
L164n1669_p0364b05║色身身非念倫汝身何因隨念所使種種取
L164n1669_p0364b06║像心生形取與念相應寤即想心寐為諸夢
L164n1669_p0364b07║則汝想念搖動妄情名為融通第三妄想。
L164n1669_p0364b08║化理不住運運密移甲長髮生氣消容皺日
L164n1669_p0364b09║夜相代曾無覺悟阿難此若非汝云何體遷
L164n1669_p0364b10║如必是真汝何無覺則汝諸行念念不停名
L164n1669_p0364b11║為幽隱第四妄想。又汝精明湛不搖處名
L164n1669_p0364b12║恒常者於身不出見聞覺知若實精真不容
L164n1669_p0364b13║習妄何因汝等曾於昔年覩一奇物經歷年
L164n1669_p0364b14║歲憶忘俱無於後忽然覆覩前異記憶宛然
L164n1669_p0364b15║曾不遺失則於精了湛不搖中念念受熏有
L164n1669_p0365a01║何籌算。阿難當知此湛非真如急流水望
L164n1669_p0365a02║如恬靜流急不見非是無流若非想元寧受
L164n1669_p0365a03║妄習非汝六根互用合開此之妄想無時得
L164n1669_p0365a04║滅故汝現在見聞覺知中串習機則湛了內
L164n1669_p0365a05║罔象虛無第五顛倒細微精想。阿難是五
L164n1669_p0365a06║受陰五妄想成汝今欲知因界淺深惟色與
L164n1669_p0365a07║空是色邊際惟觸及離是受邊際惟記與忘
L164n1669_p0365a08║是想邊際惟滅與生是行邊際湛入合湛歸
L164n1669_p0365a09║識邊際此五陰元重疊生起生因識有滅從
L164n1669_p0365a10║色除理則頓悟乘悟併消事非頓除因次第
L164n1669_p0365a11║盡我已示汝劫波巾結。汝應將此妄想根
L164n1669_p0365a12║元心得開通傳示將來末法之中諸修行者
L164n1669_p0365a13║令識虛妄深厭自生知有涅槃不戀三界。
L164n1669_p0365a14║阿難此佛頂光聚悉怛多般怛囉祕密伽陀
L164n1669_p0365a15║出生十方一切諸佛十方如來因此咒心得
L164n1669_p0365b01║成無上正徧知覺十方如來執此咒心降伏
L164n1669_p0365b02║諸魔制諸外道十方如來乘此咒心坐寶蓮
L164n1669_p0365b03║華應微塵國十方如來含此咒心於微塵國
L164n1669_p0365b04║轉大法輪。阿難若復有人徧滿十方所有
L164n1669_p0365b05║虛空盈滿七寶持以奉上微塵諸佛承事供
L164n1669_p0365b06║養心無虛度若復有人身具四重十波羅夷
L164n1669_p0365b07║瞬息即經此方地方阿鼻地獄能以一念將
L164n1669_p0365b08║此法門於末劫中開示未學是人罪障應念
L164n1669_p0365b09║消滅變其所受地獄苦因成安樂國得福超
L164n1669_p0365b10║越前之施人百倍千倍千萬億倍如是乃至
L164n1669_p0365b11║算數譬喻所不能及阿難若有眾生能誦此
L164n1669_p0365b12║經能持此咒如我廣說窮劫不盡依我教言
L164n1669_p0365b13║如教行道直成菩提無復魔業。
L164n1669_p0365b14║
L164n1669_p0365b15║御錄經海一滴卷之二
L164n1669_p0366a01║音釋
L164n1669_p0366a02║脾（蒲糜切土藏也）。竅（苦弔切穴也）。挃（職日切）。揣（初委切度也）。瀛
L164n1669_p0366a03║渤（上音盈下音孛）。𡋯（蒲沒切塺也）。黯（乙減切深[怡-口+(恭-共+大)]色）。勗（許里切）。