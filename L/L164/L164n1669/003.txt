L164n1669_p0366b01║御錄經海一滴卷之三　　　　　　見三
L164n1669_p0366b02║維摩詰所說經
L164n1669_p0366b03║佛國品第一
L164n1669_p0366b04║一時佛在毘耶離菴羅樹園與無量百千之
L164n1669_p0366b05║眾恭敬圍繞而為說法爾時毘耶離城有長
L164n1669_p0366b06║者子名曰寶積與五百長者子俱持七寶蓋
L164n1669_p0366b07║來詣佛所頭面禮足各以其蓋共供養佛佛
L164n1669_p0366b08║之威神令諸寶蓋合成一蓋徧覆三千大千
L164n1669_p0366b09║世界而此世界廣長之相悉於中現爾時一
L164n1669_p0366b10║切大眾合掌禮佛瞻仰尊顏目不暫捨長者
L164n1669_p0366b11║子寶積即於佛前以偈頌曰。
L164n1669_p0366b12║法王法力超羣生常以法財施一切
L164n1669_p0366b13║能善分別諸法相於第一義而不動
L164n1669_p0366b14║已於諸法得自在是故稽首此法王
L164n1669_p0366b15║說法不有亦不無以因緣故諸法生
L164n1669_p0367a01║三轉法輪於大千其輪本來常清淨
L164n1669_p0367a02║天人得道此為證三寶於是現世間
L164n1669_p0367a03║以斯妙法濟羣生一受不退常寂然
L164n1669_p0367a04║佛以一音演說法眾生隨類各得解
L164n1669_p0367a05║稽首能斷眾結縛稽首已到於彼岸
L164n1669_p0367a06║悉知眾生來去相善於諸法得解脫
L164n1669_p0367a07║不著世間如蓮華常善入於空寂行
L164n1669_p0367a08║達諸法相無𦊱礙稽首如空無所依
L164n1669_p0367a09║爾時長者子寶積說此偈已白佛言世尊惟
L164n1669_p0367a10║願世尊說諸菩薩淨土之行佛言寶積眾生
L164n1669_p0367a11║之類是菩薩佛土所以者何菩薩取於淨國
L164n1669_p0367a12║皆為饒益諸眾生故譬如有人欲於空地造
L164n1669_p0367a13║立宮室隨意無礙若於虛空終不能成菩薩
L164n1669_p0367a14║如是為成就眾生故願取佛國願取佛國者
L164n1669_p0367a15║非於空也是故寶積若菩薩欲得淨土當淨
L164n1669_p0367b01║其心隨其心淨則佛土淨爾時舍利弗承佛
L164n1669_p0367b02║威神作是念若菩薩心淨則佛土淨者我世
L164n1669_p0367b03║尊本為菩薩時意豈不淨而是佛土不淨若
L164n1669_p0367b04║此佛知其念即告之言於意云何日月豈不
L164n1669_p0367b05║淨耶而盲者不見對曰不也世尊是盲者過
L164n1669_p0367b06║非日月咎舍利弗眾生罪故不見如來國土
L164n1669_p0367b07║嚴淨非如來咎舍利弗我此土淨而汝不見。
L164n1669_p0367b08║方便品第二
L164n1669_p0367b09║爾時毘耶離大城中有長者名維摩詰已曾
L164n1669_p0367b10║供養無量諸佛深殖善本得無生忍辯才無
L164n1669_p0367b11║礙遊戲神通逮諸總持獲無所畏善於智度
L164n1669_p0367b12║通達方便大願成就明了眾生心之所趣欲
L164n1669_p0367b13║度人故以善方便居毘耶離無量方便饒益
L164n1669_p0367b14║眾生其以方便現身有疾以其疾故國王大
L164n1669_p0367b15║臣長者居士皆往問疾其往者維摩詰因以
L164n1669_p0368a01║身疾廣為說法諸仁者是身無常此可患厭
L164n1669_p0368a02║當樂佛身所以者何佛身者即法身也從無
L164n1669_p0368a03║量功德智慧生從戒定慧解脫解脫知見生
L164n1669_p0368a04║從慈悲喜捨生從布施持戒忍辱柔和勤行
L164n1669_p0368a05║精進禪定解脫三昧多聞智慧諸波羅密生
L164n1669_p0368a06║從方便生從六通生從三明生從三十七道
L164n1669_p0368a07║品生從止觀生從十力四無所畏十八不共
L164n1669_p0368a08║法生從斷一切不善法集一切善法生從真
L164n1669_p0368a09║實生從不放逸生從如是無量清淨法生如
L164n1669_p0368a10║來身諸仁者欲得佛身斷一切眾生病者當
L164n1669_p0368a11║發阿耨多羅三藐三菩提心。
L164n1669_p0368a12║弟子品第三
L164n1669_p0368a13║爾時長者維摩詰自念寢疾於牀世尊大慈
L164n1669_p0368a14║寧不垂愍佛知其意即告舍利弗汝行詣維
L164n1669_p0368a15║摩詰問疾。舍利弗白佛言世尊我不堪任
L164n1669_p0368b01║詣彼問疾所以者何憶念我昔曾於林中晏
L164n1669_p0368b02║坐樹下時維摩詰來謂我言唯舍利弗不必
L164n1669_p0368b03║是坐為晏坐也夫晏坐者不於三界現身意
L164n1669_p0368b04║是為晏坐不起滅定而現諸威儀是為晏坐
L164n1669_p0368b05║不捨道法而現凡夫事是為晏坐心不住內
L164n1669_p0368b06║亦不在外是為晏坐於諸見不動而修行三
L164n1669_p0368b07║十七品是為晏坐不斷煩惱而入涅槃是為
L164n1669_p0368b08║晏坐若能如是坐者佛所印可。目犍連白
L164n1669_p0368b09║佛言世尊憶念我昔入毘耶離大城於里巷
L164n1669_p0368b10║中為諸居士說法時維摩詰來謂我言唯大
L164n1669_p0368b11║目連夫說法者當如法說法無眾生離眾生
L164n1669_p0368b12║垢故法無有我離我垢故法無壽命離生死
L164n1669_p0368b13║故法無名字言語斷故法無形相如虛空故
L164n1669_p0368b14║法無分別離諸識故法無有比無相待故法
L164n1669_p0368b15║同法性入諸法故法隨於如無所隨故法住
L164n1669_p0369a01║實際諸邊不動故法無動搖不依六塵故法
L164n1669_p0369a02║無去來常不住故法無高下法常住不動法
L164n1669_p0369a03║離一切觀行法相如是豈可說乎夫說法者
L164n1669_p0369a04║無說無示其聽法者無聞無得譬如幻士為
L164n1669_p0369a05║幻人說法當建是意而為說法當了眾生根
L164n1669_p0369a06║有利鈍善於知見無所𦊱礙以大悲心讚於
L164n1669_p0369a07║大乘念報佛恩不斷三寶然後說法。迦葉
L164n1669_p0369a08║白佛言世尊憶念我昔於貧里而行乞時維
L164n1669_p0369a09║摩詰來謂我言唯大迦葉有慈悲心而不能
L164n1669_p0369a10║普捨豪富從貧乞迦葉住平等法應次行乞
L164n1669_p0369a11║食為不食故應行乞食為壞和合相故應取
L164n1669_p0369a12║摶食為不受故應受彼食若能不捨八邪入
L164n1669_p0369a13║八解脫以邪相入正法以一食施一切供養
L164n1669_p0369a14║諸佛及眾賢聖然後可食如是食者非有煩
L164n1669_p0369a15║惱非離煩惱非入定意非起定意非住世間
L164n1669_p0369b01║非住涅槃其有施者無大福無小福不為益
L164n1669_p0369b02║不為損是為正入佛道不依聲聞若如是食
L164n1669_p0369b03║為不空食人之施也。須菩提白佛言世尊
L164n1669_p0369b04║憶念我昔入其舍從乞食時維摩詰取我鉢
L164n1669_p0369b05║盛滿飯謂我言唯須菩提若能於食等者諸
L164n1669_p0369b06║法亦等諸法等者於食亦等如是行乞乃可
L164n1669_p0369b07║取食非凡夫非離凡夫法非聖人非不聖人
L164n1669_p0369b08║雖成就一切法而離諸法相乃可取食不見
L164n1669_p0369b09║佛不聞法彼外道六師是汝之師因其出家
L164n1669_p0369b10║彼師所墮汝亦隨墮乃可取食入諸邪見不
L164n1669_p0369b11║到彼岸住於八難不得無難同於煩惱離清
L164n1669_p0369b12║淨法汝得無諍三昧一切眾生亦得是定其
L164n1669_p0369b13║施汝者不名福田供養汝者墮三惡道汝與
L164n1669_p0369b14║眾魔及諸塵勞等無有異於一切眾生而有
L164n1669_p0369b15║怨心謗諸佛毀於法不入眾數終不得滅度
L164n1669_p0370a01║汝若如是乃可取食時我世尊聞此茫然不
L164n1669_p0370a02║識是何言不知以何荅便置鉢欲出其舍維
L164n1669_p0370a03║摩詰言唯須菩提取鉢勿懼於意云何如來
L164n1669_p0370a04║所作化人若以是事詰寧有懼不我言不也
L164n1669_p0370a05║維摩詰言一切諸法如幻化相汝今不應有
L164n1669_p0370a06║所懼也所以者何一切言說不離是相至於
L164n1669_p0370a07║智者不著文字故無所懼何以故文字性離
L164n1669_p0370a08║無有文字是則解脫解脫相者則諸法也。
L164n1669_p0370a09║富樓那白佛言世尊憶念我昔於大林中在
L164n1669_p0370a10║一樹下為諸新學比丘說法時維摩詰來謂
L164n1669_p0370a11║我言唯富樓那先當入定觀此人心然後說
L164n1669_p0370a12║法無以穢食置於寶器當知是比丘心之所
L164n1669_p0370a13║念無以瑠璃同彼水精汝不能知眾生根源
L164n1669_p0370a14║無得發起以小乘法彼自無瘡勿傷之也欲
L164n1669_p0370a15║行大道莫示小徑無以大海內於牛跡無以
L164n1669_p0370b01║日光等彼螢火此比丘久發大乘心中忘此
L164n1669_p0370b02║意如何以小乘法而教導之我觀小乘智慧
L164n1669_p0370b03║微淺猶如盲人不能分別一切眾生根之利
L164n1669_p0370b04║鈍。迦旃延白佛言世尊憶念昔者佛為諸
L164n1669_p0370b05║比丘畧說法要我即於後敷演其義謂無常
L164n1669_p0370b06║義苦義空義無我義寂滅義時維摩詰來謂
L164n1669_p0370b07║我言唯迦旃延無以生滅心行說實相法諸
L164n1669_p0370b08║法畢竟不生不滅是無常義五受陰洞達空
L164n1669_p0370b09║無所起是苦義諸法究竟無所有是空義於
L164n1669_p0370b10║我無我而不二是無我義法本不然今則無
L164n1669_p0370b11║滅是絕滅義。阿那律白佛言世尊憶念我
L164n1669_p0370b12║昔於一處經行時有梵王名曰嚴淨稽首作
L164n1669_p0370b13║禮問我言幾何阿那律天眼所見我即荅言
L164n1669_p0370b14║仁者吾見此釋迦牟尼佛土三千大千世界
L164n1669_p0370b15║如觀掌中菴摩勒果時維摩詰來謂我言唯
L164n1669_p0371a01║阿那律天眼所見為作相耶無作相耶假使
L164n1669_p0371a02║作相則與外道五通等若無作相即是無為
L164n1669_p0371a03║不應有見有佛世尊得真天眼常在三昧悉
L164n1669_p0371a04║見諸佛國不以二相。優波離白佛言世尊
L164n1669_p0371a05║憶念昔者有二比丘犯律行以為恥不敢問
L164n1669_p0371a06║佛來問我言願解疑悔得免斯咎我即為其
L164n1669_p0371a07║如法解說時維摩詰來謂我言唯優波離無
L164n1669_p0371a08║重增此二比丘罪當直除滅勿擾其心所以
L164n1669_p0371a09║者何彼罪性不在內不在外不在中間如佛
L164n1669_p0371a10║所說心垢故眾生垢心淨故眾生淨心亦不
L164n1669_p0371a11║在內不在外不在中間如其心然罪垢亦然
L164n1669_p0371a12║諸法亦然不出於如妄想是垢無妄想是淨
L164n1669_p0371a13║顛倒是垢無顛倒是淨取我是垢不取我是
L164n1669_p0371a14║淨一切法生滅不住如幻如電諸法不相待
L164n1669_p0371a15║乃至一念不住諸法皆妄見如𦦨如水中月
L164n1669_p0371b01║如鏡中像以妄想生其知此者是名奉律其
L164n1669_p0371b02║知此者是名善解。羅睺羅白佛言世尊憶
L164n1669_p0371b03║念昔時毘耶離諸長者子稽首作禮問我言
L164n1669_p0371b04║其出家者有何等利我即如法為說出家功
L164n1669_p0371b05║德之利時維摩詰來謂我言唯羅睺羅不應
L164n1669_p0371b06║說出家功德之利所以者何無利無功德是
L164n1669_p0371b07║為出家有為法者可說有利有功德夫出家
L164n1669_p0371b08║者為無為法無為法中無功德夫出家者無
L164n1669_p0371b09║彼無此亦無中間離六十二見處於涅槃摧
L164n1669_p0371b10║諸外道超越假名出淤泥無繫著無我所無
L164n1669_p0371b11║所受隨禪定離眾過若能如是是真出家於
L164n1669_p0371b12║是維摩詰語諸長者子汝等於正法中宜共
L164n1669_p0371b13║出家所以者何佛世難值諸長者子言居士
L164n1669_p0371b14║我聞佛言父母不聽不得出家維摩詰言然
L164n1669_p0371b15║汝等便發阿耨多羅三藐三菩提心是即出
L164n1669_p0372a01║家是即具足。阿難白佛言世尊憶念昔時
L164n1669_p0372a02║世尊身小有疾當用牛乳我即持鉢詣大婆
L164n1669_p0372a03║羅門家時維摩詰來謂我言唯阿難何為晨
L164n1669_p0372a04║朝持鉢住此我言居士世尊身有小疾當用
L164n1669_p0372a05║牛乳故來至此維摩詰言止止阿難莫作是
L164n1669_p0372a06║語諸如來身即是法身非思欲身佛為世尊
L164n1669_p0372a07║過於三界佛身無漏諸漏已盡佛身無為不
L164n1669_p0372a08║墮諸數如此之身當有何疾時我世尊實懷
L164n1669_p0372a09║慚愧即聞空中聲曰阿難如居士言但為佛
L164n1669_p0372a10║出五濁惡世現行斯法度脫眾生行矣阿難
L164n1669_p0372a11║取乳勿慚世尊維摩詰智慧辯才為若此也
L164n1669_p0372a12║如是五百大弟子各各向佛說其本緣稱述
L164n1669_p0372a13║維摩詰所言皆曰不任詣彼問疾。
L164n1669_p0372a14║菩薩品第四
L164n1669_p0372a15║彌勒白佛言世尊憶念我昔為兜率天王及
L164n1669_p0372b01║其眷屬說不退轉地之行時維摩詰來謂我
L164n1669_p0372b02║言彌勒世尊授仁者記一生當得阿耨多羅
L164n1669_p0372b03║三藐三菩提為用何生得受記乎過去耶未
L164n1669_p0372b04║來耶現在耶若過去生過去生已滅若未來
L164n1669_p0372b05║生未來生未至若現在生現在生無住如佛
L164n1669_p0372b06║所說比丘汝今即時亦生亦滅若以無生得
L164n1669_p0372b07║受記者無生即是正位於正位中亦無受記
L164n1669_p0372b08║亦無得阿耨多羅三藐三菩提云何彌勒受
L164n1669_p0372b09║一生記乎為從如生得受記耶為從如滅得
L164n1669_p0372b10║受記耶若以如生得受記者如無有生若以
L164n1669_p0372b11║如滅得受記者如無有滅一切眾生皆如也
L164n1669_p0372b12║一切法亦如也眾聖賢亦如也至於彌勒亦
L164n1669_p0372b13║如也若彌勒得受記者一切眾生亦應受記
L164n1669_p0372b14║所以者何夫如者不二不異若彌勒得阿耨
L164n1669_p0372b15║多羅三藐三菩提者一切眾生皆亦應得所
L164n1669_p0373a01║以者何一切眾生即菩提相若彌勒得滅度
L164n1669_p0373a02║者一切眾生亦當滅度所以者何畢竟寂滅
L164n1669_p0373a03║即涅槃相不復更滅當令此諸天子捨於分
L164n1669_p0373a04║別菩提之見所以者何菩提者不可以身得
L164n1669_p0373a05║不可以心得。光嚴白佛言世尊憶念我昔
L164n1669_p0373a06║出毘耶離大城時維摩詰方入城我即為作
L164n1669_p0373a07║禮而問言居士從何所來答我言吾從道塲
L164n1669_p0373a08║來我問道塲者何所是答曰直心深心發行
L164n1669_p0373a09║菩提心布施持戒忍辱精進禪定智慧慈悲
L164n1669_p0373a10║喜捨神通解脫方便多聞三十七品四諦緣
L164n1669_p0373a11║起力無畏不共法如上盡是道塲成就一切
L164n1669_p0373a12║智故如是善男子菩薩若應諸波羅密教化
L164n1669_p0373a13║眾生諸有所作舉足下足當知皆從道塲來
L164n1669_p0373a14║住於佛法矣。持世白佛言世尊憶念我昔
L164n1669_p0373a15║住於靜室時魔波旬從萬二千天女來詣我
L164n1669_p0373b01║所即語我言正士受是萬二千天女可備掃
L164n1669_p0373b02║灑我言無以此非法之物要我沙門釋子此
L164n1669_p0373b03║非我宜所言未訖時維摩詰來謂我言是為
L164n1669_p0373b04║魔來嬈固汝耳爾時維摩詰語諸女言有法
L164n1669_p0373b05║樂可以自娛不應復樂五欲樂也天女即問
L164n1669_p0373b06║何為法樂答言樂常信佛樂欲聽法樂供養
L164n1669_p0373b07║眾樂離五欲樂觀五陰如怨賊樂觀四大如
L164n1669_p0373b08║毒蛇樂觀內入如空聚樂隨護道意樂饒益
L164n1669_p0373b09║眾生樂敬養師樂廣行施樂堅持戒樂忍辱
L164n1669_p0373b10║柔和樂勤集善根樂禪定不亂樂離垢明慧
L164n1669_p0373b11║樂廣菩提心樂降伏眾魔樂斷諸煩惱樂淨
L164n1669_p0373b12║佛國土樂修無量道品之法是為菩薩法樂
L164n1669_p0373b13║於是諸女問維摩詰我等云何止於魔宮維
L164n1669_p0373b14║摩詰言諸姊有法門名無盡燈汝等當學無
L164n1669_p0373b15║盡燈者譬如一燈然百千燈冥者皆明明終
L164n1669_p0374a01║不盡如是諸姊夫一菩薩開導百千眾生令
L164n1669_p0374a02║發阿耨多羅三藐三菩提心於其道意亦不
L164n1669_p0374a03║滅盡隨所說法而自增益一切善法是名無
L164n1669_p0374a04║盡燈也。善德白佛言世尊憶念我昔自於
L164n1669_p0374a05║父舍設大施會時維摩詰來入會中謂我言
L164n1669_p0374a06║長者子夫大施會不當如汝所設當為法施
L164n1669_p0374a07║之會何用是財施會為我言居士何謂法施
L164n1669_p0374a08║之會答曰法施會者無前無後一時供養一
L164n1669_p0374a09║切眾生是名法施之會我言何謂也曰謂以
L164n1669_p0374a10║菩提起於慈心以救眾生起大悲心以持正
L164n1669_p0374a11║法起於喜心以攝智慧行於捨心以攝慳貪
L164n1669_p0374a12║起檀波羅密以化犯戒起尸羅波羅密以無
L164n1669_p0374a13║我法起羼提波羅密以離身心相起毘𥠖耶
L164n1669_p0374a14║波羅密以菩提相起禪波羅密以一切智起
L164n1669_p0374a15║般若波羅密教化眾生而起於空不捨有為
L164n1669_p0374b01║法而起無相示現受生而起無作護持正法
L164n1669_p0374b02║起方便力以具相好及淨佛土起福德業知
L164n1669_p0374b03║一切眾生心念如應說法起於智業知一切
L164n1669_p0374b04║法不取不捨入一相門起於慧業斷一切煩
L164n1669_p0374b05║惱一切障礙一切不善法起一切善業以得
L164n1669_p0374b06║一切智慧一切善法起於一切助佛道法如
L164n1669_p0374b07║是善男子是為法施之會若菩薩住是法施
L164n1669_p0374b08║會者為大施主亦為一切世間福田世尊故
L164n1669_p0374b09║我不任詣彼問疾如是諸菩薩各各向佛說
L164n1669_p0374b10║其本緣稱述維摩詰所言皆曰不任詣彼問
L164n1669_p0374b11║疾。
L164n1669_p0374b12║文殊師利問疾品第五
L164n1669_p0374b13║爾時佛告文殊師利汝行詣維摩詰問疾文
L164n1669_p0374b14║殊師利白佛言世尊彼上人者難為詶對深
L164n1669_p0374b15║達實相善說法要辯才無滯智慧無礙雖然
L164n1669_p0375a01║當承佛聖旨詣彼問疾於是眾中諸菩薩大
L164n1669_p0375a02║弟子釋梵四天王咸作是念今二大士文殊
L164n1669_p0375a03║師利維摩詰共談必說妙法即時八千菩薩
L164n1669_p0375a04║五百聲聞百千天人皆欲隨從恭敬圍繞入
L164n1669_p0375a05║毘耶離大城文殊師利既入其舍見其室空
L164n1669_p0375a06║無諸所有獨寢一牀時維摩詰言善來文殊
L164n1669_p0375a07║師利不來相而來不見相而見文殊師利言
L164n1669_p0375a08║如是居士若來已更不來若去已更不去所
L164n1669_p0375a09║以者何來者無所從來去者無所至所可見
L164n1669_p0375a10║者更不可見且置是事居士是疾何所因起
L164n1669_p0375a11║其生久如當云何滅維摩詰言從癡有愛則
L164n1669_p0375a12║我病生以一切眾生病是故我病若一切眾
L164n1669_p0375a13║生得不病者則我病滅所以者何菩薩為眾
L164n1669_p0375a14║生故入生死有生死則有病若眾生得離病
L164n1669_p0375a15║者則菩薩無復病眾生病愈菩薩亦愈又仁
L164n1669_p0375b01║言是疾何所因起菩薩疾者以大悲起文殊
L164n1669_p0375b02║師利言居士此室何以空無侍者維摩詰言
L164n1669_p0375b03║諸佛國土亦復皆空又問以何為空答曰以
L164n1669_p0375b04║空空又問空何用空答曰以無分別空故空
L164n1669_p0375b05║又問空可分別耶答曰分別亦空又問空當
L164n1669_p0375b06║於何求答曰當於六十二見中求又問六十
L164n1669_p0375b07║二見當於何求答曰當於諸佛解脫中求又
L164n1669_p0375b08║問諸佛解脫當於何求答曰當於一切眾生
L164n1669_p0375b09║心行中求又仁所問何無侍者一切眾魔及
L164n1669_p0375b10║諸外道皆吾侍也所以者何眾魔者樂生死
L164n1669_p0375b11║菩薩於生死而不捨外道者樂諸見菩薩於
L164n1669_p0375b12║諸見而不動文殊師利言居士所疾為何等
L164n1669_p0375b13║相維摩詰言我病無形不可見又問地大水
L164n1669_p0375b14║大火大風大於此四大何大之病答曰是病
L164n1669_p0375b15║非地大亦不離地大水火風大亦復如是而
L164n1669_p0376a01║眾生病從四大起以其有病是故我病又問
L164n1669_p0376a02║菩薩應云何慰喻有疾菩薩答說身無常不
L164n1669_p0376a03║說厭離於身說身有苦不說樂於涅槃說身
L164n1669_p0376a04║無我而說教導眾生說身空寂不說畢竟寂
L164n1669_p0376a05║滅說悔先罪而不說入於過去以己之疾愍
L164n1669_p0376a06║於彼疾當作醫王療治眾病菩薩應如是慰
L164n1669_p0376a07║喻有疾菩薩令其歡喜又問有疾菩薩云何
L164n1669_p0376a08║調伏其心答有疾菩薩應作是念離我我所
L164n1669_p0376a09║云何離我我所謂離二法云何離二法謂不
L164n1669_p0376a10║念內外諸法行於平等云何平等謂我等涅
L164n1669_p0376a11║槃等所以者何我及涅槃此二皆空如此二
L164n1669_p0376a12║法無決定性得是平等無有餘病唯有空病
L164n1669_p0376a13║空病亦空是有疾菩薩以無所受而受諸受
L164n1669_p0376a14║我既調伏亦當調伏一切眾生但除其病而
L164n1669_p0376a15║不除法為斷病本而教導之何謂病本謂有
L164n1669_p0376b01║攀緣從有攀緣則為病本何所攀緣謂之三
L164n1669_p0376b02║界云何斷攀緣以無所得若無所得則無攀
L164n1669_p0376b03║緣何謂無所得謂離二見何謂二見謂內見
L164n1669_p0376b04║外見是為有疾菩薩調伏其心彼有疾菩薩
L164n1669_p0376b05║應復作是念如我此病非真非有眾生病亦
L164n1669_p0376b06║非真非有作是觀時於諸眾生若起愛見大
L164n1669_p0376b07║悲即應捨離所以者何菩薩斷除客塵煩惱
L164n1669_p0376b08║而起大悲愛見悲者則於生死有疲厭心若
L164n1669_p0376b09║能離此無有疲厭在在所生不為愛見之所
L164n1669_p0376b10║覆也所生無縛能為眾生說法解縛如佛所
L164n1669_p0376b11║說若自有縛能解彼縛無有是處若自無縛
L164n1669_p0376b12║能解彼縛斯有是處是故菩薩不應起縛何
L164n1669_p0376b13║謂縛何謂解貪着禪味是菩薩縛以方便生
L164n1669_p0376b14║是菩薩解又無方便慧縛有方便慧解無慧
L164n1669_p0376b15║方便縛有慧方便解有疾菩薩應如是調伏
L164n1669_p0377a01║其心不住其中亦復不住不調伏心所以者
L164n1669_p0377a02║何若住不調伏心是愚人法若住調伏心是
L164n1669_p0377a03║聲聞法是故菩薩不當住於調伏不調伏心
L164n1669_p0377a04║離此二法是菩薩行在於生死不為汙行住
L164n1669_p0377a05║於涅槃不永滅度是菩薩行非凡夫行非賢
L164n1669_p0377a06║聖行是菩薩行非垢行非淨行是菩薩行雖
L164n1669_p0377a07║過魔行而現降伏眾魔是菩薩行求一切智
L164n1669_p0377a08║無非時求是菩薩行雖觀諸法不生而不入
L164n1669_p0377a09║正位是菩薩行雖觀十二緣起而入諸邪見
L164n1669_p0377a10║是菩薩行雖攝一切眾生而不愛着是菩薩
L164n1669_p0377a11║行雖樂遠離而不依身心盡是菩薩行雖行
L164n1669_p0377a12║三界而不壞法性是菩薩行雖行於空而殖
L164n1669_p0377a13║眾德本是菩薩行雖行無相而度眾生是菩
L164n1669_p0377a14║薩行雖行無作而現受身是菩薩行雖行止
L164n1669_p0377a15║觀助道之法而不畢竟墮於寂滅是菩薩行
L164n1669_p0377b01║雖行諸法不生不滅而以相好莊嚴其身是
L164n1669_p0377b02║菩薩行雖現聲聞辟支佛威儀而不捨佛法
L164n1669_p0377b03║是菩薩行雖隨諸法究竟淨相而隨所應為
L164n1669_p0377b04║現其身是菩薩行雖觀諸佛國土永寂如空
L164n1669_p0377b05║而現種種清淨佛土是菩薩行雖得佛道轉
L164n1669_p0377b06║於法輪入於涅槃而不捨於菩薩之道是菩
L164n1669_p0377b07║薩行。
L164n1669_p0377b08║不思議品第六
L164n1669_p0377b09║爾時舍利弗見此室中無有牀座作是念斯
L164n1669_p0377b10║諸菩薩大弟子眾當於何坐長者維摩詰知
L164n1669_p0377b11║其意語舍利弗言仁者為法來耶為牀座耶
L164n1669_p0377b12║舍利弗言我為法來非為牀座維摩詰言唯
L164n1669_p0377b13║舍利弗夫求法者不貪軀命何况牀座夫求
L164n1669_p0377b14║法者非有色受想行識之求非有界入之求
L164n1669_p0377b15║非有欲色無色之求唯舍利弗夫求法者不
L164n1669_p0378a01║着佛求不着法求不着眾求所以者何法無
L164n1669_p0378a02║戲論若言我當見苦斷集證滅修道是則戲
L164n1669_p0378a03║論非求法也唯舍利弗法名寂滅若行生滅
L164n1669_p0378a04║是求生滅非求法也法名無染若染於法乃
L164n1669_p0378a05║至涅槃是則染着非求法也法無行處若行
L164n1669_p0378a06║於法是則行處非求法也法無取捨若取捨
L164n1669_p0378a07║法是則取捨非求法也法無處所若着處所
L164n1669_p0378a08║是則着處非求法也法名無相若隨相識是
L164n1669_p0378a09║則求相非求法也法不可住若住於法是則
L164n1669_p0378a10║住法非求法也法不可見聞覺知若行見聞
L164n1669_p0378a11║覺知是則見聞覺知非求法也法名無為若
L164n1669_p0378a12║行有為是求有為非求法也是故舍利弗若
L164n1669_p0378a13║求法者於一切法應無所求爾時長者維摩
L164n1669_p0378a14║詰問文殊師利仁者遊於無量千萬億阿僧
L164n1669_p0378a15║祇國何等佛土有好上妙功德成就師子之
L164n1669_p0378b01║座文殊師利言居士東方度三十六恒河沙
L164n1669_p0378b02║國有世界名須彌相其佛號須彌燈王今現
L164n1669_p0378b03║在彼佛身長八萬四千由旬其師子座高八
L164n1669_p0378b04║萬四千由旬嚴飾第一於是長者維摩詰現
L164n1669_p0378b05║神通力即時彼佛遣三萬二千師子之座高
L164n1669_p0378b06║廣嚴淨來入維摩詰室其室廣博悉皆包容
L164n1669_p0378b07║三萬二千師子座無所妨礙於毗耶離城及
L164n1669_p0378b08║閻浮提四天下亦不迫迮悉見如故舍利弗
L164n1669_p0378b09║言居士未曾有也如是小室乃容受此高廣
L164n1669_p0378b10║之座維摩詰言唯舍利弗諸佛菩薩有解脫
L164n1669_p0378b11║名不可思議若菩薩住是解脫者以須彌之
L164n1669_p0378b12║高廣內芥子中無所增減須彌山王本相如
L164n1669_p0378b13║故而四天王忉利諸天不覺不知己之所入
L164n1669_p0378b14║唯應度者乃見須彌入芥子中是名不可思
L164n1669_p0378b15║議解脫法門又舍利弗住不可思議解脫菩
L164n1669_p0379a01║薩斷取三千大千世界如陶家輪着右掌中
L164n1669_p0379a02║擲過恒沙世界之外其中眾生不覺不知己
L164n1669_p0379a03║之所往又復還置本處都不使人有往來想
L164n1669_p0379a04║而此世界本相如故又舍利弗或有眾生樂
L164n1669_p0379a05║久住世而可度者菩薩即演七日以為一劫
L164n1669_p0379a06║令彼眾生謂之一劫或有眾生不樂久住而
L164n1669_p0379a07║可度者菩薩即促一劫以為七日令彼眾生
L164n1669_p0379a08║謂之七日又舍利弗住不可思議解脫菩薩
L164n1669_p0379a09║能以神通現作佛身或現辟支佛身或現聲
L164n1669_p0379a10║聞身或現帝釋身或現梵王身或現世主身
L164n1669_p0379a11║或現轉輪聖王身又十方世界所有眾聲上
L164n1669_p0379a12║中下音皆能變之令作佛聲演出無常苦空
L164n1669_p0379a13║無我之音及十方諸佛所說種種之法皆於
L164n1669_p0379a14║其中普令得聞舍利弗我今略說菩薩不可
L164n1669_p0379a15║思議解脫之力若廣說者窮劫不盡是時大
L164n1669_p0379b01║迦葉聞說菩薩不可思議解脫法門歎未曾
L164n1669_p0379b02║有謂舍利弗譬如有人於盲者前現眾色像
L164n1669_p0379b03║非彼所見一切聲聞聞是不可思議解脫法
L164n1669_p0379b04║門不能解了為若此也智者聞是其誰不發
L164n1669_p0379b05║阿耨多羅三藐三菩提心我等何為永絕其
L164n1669_p0379b06║根於此大乘已如敗種一切聲聞聞是不可
L164n1669_p0379b07║思議解脫法門皆應號泣聲震三千大千世
L164n1669_p0379b08║界一切菩薩應大欣慶頂受此法若有菩薩
L164n1669_p0379b09║信解不可思議解脫法門者一切魔眾無如
L164n1669_p0379b10║之何爾時維摩詰語大迦葉仁者十方無量
L164n1669_p0379b11║阿僧祇世界中作魔王者多是住不可思議
L164n1669_p0379b12║解脫菩薩以方便力故教化眾生現作魔王
L164n1669_p0379b13║譬如龍象蹴踏非驢所堪是名住不可思議
L164n1669_p0379b14║解脫菩薩智慧方便之門。
L164n1669_p0379b15║觀眾生品第七
L164n1669_p0380a01║爾時文殊師利問維摩詰言菩薩云何觀於
L164n1669_p0380a02║眾生維摩詰言譬如幻師見所幻人菩薩觀
L164n1669_p0380a03║眾生為若此如智者見水中月如鏡中見其
L164n1669_p0380a04║面像如熱時燄如呼聲響如空中雲如水聚
L164n1669_p0380a05║沫如水上泡如芭蕉堅如電久住如第五大
L164n1669_p0380a06║如第六陰如第七情如十三入如十九界菩
L164n1669_p0380a07║薩觀眾生為若此如無色界色如燋穀芽如
L164n1669_p0380a08║須陀洹身見如阿那含入胎如阿羅漢三毒
L164n1669_p0380a09║如得忍菩薩貪恚毀禁如佛煩惱習如盲者
L164n1669_p0380a10║見色如入滅盡定出入息如空中鳥跡如石
L164n1669_p0380a11║女兒如化人煩惱如夢所見已寤如滅度者
L164n1669_p0380a12║受身如無煙之火菩薩觀眾生為若此文殊
L164n1669_p0380a13║師利言若菩薩作是觀者云何行慈維摩詰
L164n1669_p0380a14║言菩薩作是觀已自念我當為眾生說如斯
L164n1669_p0380a15║法是即真實慈也又問何謂為悲答曰菩薩
L164n1669_p0380b01║所作功德皆與一切眾生共之何謂為喜答
L164n1669_p0380b02║曰有所饒益歡喜無悔何謂為捨答曰所作
L164n1669_p0380b03║福祐無所悕望文殊師利又問生死有畏菩
L164n1669_p0380b04║薩當何所依維摩詰言菩薩於生死畏中當
L164n1669_p0380b05║依如來功德之力又問菩薩欲依如來功德
L164n1669_p0380b06║之力當於何住答曰菩薩欲依如來功德力
L164n1669_p0380b07║者當住度脫一切眾生又問欲度眾生當何
L164n1669_p0380b08║所除答曰欲度眾生除其煩惱又問欲除煩
L164n1669_p0380b09║惱當何所行答曰當行正念又問云何行於
L164n1669_p0380b10║正念答曰當行不生不滅又問何法不生何
L164n1669_p0380b11║法不滅答曰不善不生善法不滅又問善不
L164n1669_p0380b12║善孰為本答曰身為本又問身孰為本答曰
L164n1669_p0380b13║欲貪為本又問欲貪孰為本答曰虛妄分別
L164n1669_p0380b14║為本又問虛妄分別孰為本答曰顛倒想為
L164n1669_p0380b15║本又問顛倒想孰為本答曰無住為本又問
L164n1669_p0381a01║無住孰為本答曰無住則無本文殊師利從
L164n1669_p0381a02║無住本立一切法時維摩詰室有一天女見
L164n1669_p0381a03║諸天人聞所說法便現其身即以天華散諸
L164n1669_p0381a04║菩薩大弟子上華至諸菩薩即皆墮落至大
L164n1669_p0381a05║弟子便著不墮一切弟子神力去華不能令
L164n1669_p0381a06║去爾時天問舍利弗何故去華答曰此華不
L164n1669_p0381a07║如法是以去之天曰勿謂此華為不如法所
L164n1669_p0381a08║以者何是華無所分別仁者自生分別想耳
L164n1669_p0381a09║若於佛法出家有所分別為不如法若無所
L164n1669_p0381a10║分別是則如法觀諸菩薩華不著者已斷一
L164n1669_p0381a11║切分別想故譬如人畏時非人得其便如是
L164n1669_p0381a12║弟子畏生死故色聲香味觸得其便也已離
L164n1669_p0381a13║畏者一切五欲無能為也結習未盡華著身
L164n1669_p0381a14║耳結習盡者華不著也舍利弗言天止此室
L164n1669_p0381a15║其已久如答曰我止此室如耆年解脫舍利
L164n1669_p0381b01║弗言止此久耶天曰耆年解脫亦何如久舍
L164n1669_p0381b02║利弗默然不答天曰如何耆舊大智而默答
L164n1669_p0381b03║曰解脫者無所言說故吾於是不知所云天
L164n1669_p0381b04║曰言說文字皆解脫相所以者何解脫者不
L164n1669_p0381b05║內不外不在兩間文字亦不內不外不在兩
L164n1669_p0381b06║間是故舍利弗無離文字說解脫也所以者
L164n1669_p0381b07║何一切諸法是解脫相舍利弗言不復以離
L164n1669_p0381b08║淫怒癡為解脫乎天曰佛為增上慢人說離
L164n1669_p0381b09║淫怒癡為解脫耳若無增上慢者佛說淫怒
L164n1669_p0381b10║癡性即是解脫舍利弗言善哉善哉天女汝
L164n1669_p0381b11║何所得以何為證辯乃如是天曰我無得無
L164n1669_p0381b12║證故辯如是所以者何若有得有證者則於
L164n1669_p0381b13║佛法為增上慢舍利弗問天汝於三乘為何
L164n1669_p0381b14║志求天曰以聲聞法化眾生故我為聲聞以
L164n1669_p0381b15║因緣法化眾生故我為辟支佛以大悲法化
L164n1669_p0382a01║眾生故我為大乘舍利弗如人入薝蔔林唯
L164n1669_p0382a02║嗅薝蔔不齅餘香如是若入此室但聞佛功
L164n1669_p0382a03║德之香不樂聞聲聞辟支佛功德香也舍利
L164n1669_p0382a04║弗其有釋梵四天王諸天龍鬼神等入此室
L164n1669_p0382a05║者聞斯上人講說正法皆樂佛功德之香發
L164n1669_p0382a06║心而出舍利弗吾止此室十有二年初不聞
L164n1669_p0382a07║說聲聞辟支佛法但聞菩薩大慈大悲不可
L164n1669_p0382a08║思議諸佛之法舍利弗此室常現八未曾有
L164n1669_p0382a09║難得之法何等為八此室常以金色光照晝
L164n1669_p0382a10║夜無異不以日月所照為明是為一法此室
L164n1669_p0382a11║入者不為諸垢之所惱也是為二法此室常
L164n1669_p0382a12║有釋梵四天王他方菩薩來會不絕是為三
L164n1669_p0382a13║法此室常說六波羅密不退轉法是為四法
L164n1669_p0382a14║此室常作天人第一之樂絃出無量法化之
L164n1669_p0382a15║聲是為五法此室有四大藏眾寶積滿周窮
L164n1669_p0382b01║濟乏求得無盡是為六法此室十方無量諸
L164n1669_p0382b02║佛是上人念時即皆為來廣說諸佛祕要法
L164n1669_p0382b03║藏說已還去是為七法此室一切諸天嚴飾
L164n1669_p0382b04║宮殿諸佛淨土皆於中現是為八未曾有難
L164n1669_p0382b05║得之法舍利弗此室常現八未曾有難得之
L164n1669_p0382b06║法誰有見斯不思議事而復樂於聲聞法乎
L164n1669_p0382b07║舍利弗言汝何以不轉女身天曰我從十二
L164n1669_p0382b08║年來求女人相了不可得當何所轉譬如幻
L164n1669_p0382b09║師化作幻女若有人問何以不轉女身是人
L164n1669_p0382b10║為正問不舍利弗言不也幻無定相當何所
L164n1669_p0382b11║轉天曰一切諸法亦復如是無有定相云何
L164n1669_p0382b12║乃問不轉女身即時天女以神通力變舍利
L164n1669_p0382b13║弗令如天女天自化身如舍利弗而問言何
L164n1669_p0382b14║以不轉女身舍利弗以天女像而答言我今
L164n1669_p0382b15║不知何轉而變為女身天曰舍利弗若能轉
L164n1669_p0383a01║此女身則一切女人亦當能轉如舍利弗非
L164n1669_p0383a02║女而現女身一切女人亦復如是雖現女人
L164n1669_p0383a03║而非女也即時天女還攝神力舍利弗身還
L164n1669_p0383a04║復如故天問舍利弗女身色相今何所在舍
L164n1669_p0383a05║利弗言女身色相無在無不在天曰一切諸
L164n1669_p0383a06║法亦復如是無在無不在夫無在無不在者
L164n1669_p0383a07║佛所說也舍利弗問天汝於此沒當生何所
L164n1669_p0383a08║天曰佛化所生吾如彼生曰佛化所生非沒
L164n1669_p0383a09║生也天曰眾生猶然無沒生也舍利弗問天
L164n1669_p0383a10║汝久如當得阿耨多羅三藐三菩提天曰如
L164n1669_p0383a11║舍利弗還為凡夫我乃當成阿耨多羅三藐
L164n1669_p0383a12║三菩提舍利弗言我作凡夫無有是處天曰
L164n1669_p0383a13║我得阿耨多羅三藐三菩提亦無是處所以
L164n1669_p0383a14║者何菩提無住處是故無有得者舍利弗言
L164n1669_p0383a15║今諸佛得阿耨多羅三藐三菩提已得當得
L164n1669_p0383b01║如恒河沙皆謂何乎天曰皆以世俗文字數
L164n1669_p0383b02║故說有三世非謂菩提有去來今天曰舍利
L164n1669_p0383b03║弗汝得阿羅漢道耶曰無所得故而得天曰
L164n1669_p0383b04║諸佛菩薩亦復如是無所得故而得爾時維
L164n1669_p0383b05║摩詰語舍利弗是天女已曾供養九十二億
L164n1669_p0383b06║諸佛已能遊戲菩薩神通所願具足得無生
L164n1669_p0383b07║忍住不退轉以本願故隨意能現教化眾生。
L164n1669_p0383b08║佛道品第八
L164n1669_p0383b09║爾時文殊師利問維摩詰言菩薩云何通達
L164n1669_p0383b10║佛道維摩詰言若菩薩行於非道是為通達
L164n1669_p0383b11║佛道又問云何菩薩行於非道答曰若菩薩
L164n1669_p0383b12║行五無間而無惱恚至於地獄無諸罪垢至
L164n1669_p0383b13║於畜生無有無明憍慢等過至於餓鬼而具
L164n1669_p0383b14║足功德行色無色界道不以為勝示行貪欲
L164n1669_p0383b15║離諸染着示行瞋恚於諸眾生無有恚礙示
L164n1669_p0384a01║行愚癡而以智慧調伏其心示行慳貪而捨
L164n1669_p0384a02║內外所有不惜身命示行毀禁而安住淨戒
L164n1669_p0384a03║乃至小罪猶懷大懼示行瞋恚而常慈忍示
L164n1669_p0384a04║行懈怠而勤修功德示行亂意而常念定示
L164n1669_p0384a05║行諸煩惱而心常清淨示入形殘而具諸相
L164n1669_p0384a06║好以自莊嚴示入下賤而生佛種性中具諸
L164n1669_p0384a07║功德示入老病而永斷病根超越死畏示有
L164n1669_p0384a08║資生而恒觀無常實無所貪示有妻妾婇女
L164n1669_p0384a09║而常遠離五欲淤泥現徧入諸道而斷其因
L164n1669_p0384a10║緣現於涅槃而不斷生死文殊師利菩薩能
L164n1669_p0384a11║如是行於非道是為通達佛道於是維摩詰
L164n1669_p0384a12║問文殊師利何等為如來種文殊師利言有
L164n1669_p0384a13║身為種無明有愛為種貪恚癡為種四顛倒
L164n1669_p0384a14║為種五蓋為種六入為種七識處為種八邪
L164n1669_p0384a15║法為種九惱處為種十不善道為種以要言
L164n1669_p0384b01║之六十二見及一切煩惱皆是佛種曰何謂
L164n1669_p0384b02║也答曰若見無為入正位者不能復發阿耨
L164n1669_p0384b03║多羅三藐三菩提心譬如高原陸地不生蓮
L164n1669_p0384b04║華卑濕淤泥乃生此華如是見無為法入正
L164n1669_p0384b05║位者終不復能生於佛法煩惱泥中乃有眾
L164n1669_p0384b06║生起佛法耳又如植種於空終不得生糞壤
L164n1669_p0384b07║之地乃能滋茂如是入無為正位者不生佛
L164n1669_p0384b08║法起於我見如須彌山猶能發於阿耨多羅
L164n1669_p0384b09║三藐三菩提心生佛法矣是故當知一切煩
L164n1669_p0384b10║惱為如來種譬如不下巨海不能得無價寶
L164n1669_p0384b11║珠如是不入煩惱大海則不能得一切智寶
L164n1669_p0384b12║爾時大迦葉歎言善哉善哉文殊師利快說
L164n1669_p0384b13║此語誠如所言塵勞之儔為如來種凡夫於
L164n1669_p0384b14║佛法有反復而聲聞無也所以者何凡夫聞
L164n1669_p0384b15║佛法能起無上道心不斷三寶正使聲聞終
L164n1669_p0385a01║身聞佛法力無畏等永不能發無上道意。
L164n1669_p0385a02║入不二法門品第九
L164n1669_p0385a03║爾時維摩詰謂眾菩薩言諸仁者云何菩薩
L164n1669_p0385a04║入不二法門各隨所樂說之會中有菩薩名
L164n1669_p0385a05║法自在說言諸仁者生滅為二法本不生今
L164n1669_p0385a06║則無滅得此無生法忍是為入不二法門德
L164n1669_p0385a07║守菩薩曰我我所為二因有我故便有我所
L164n1669_p0385a08║若無有我則無我所是為入不二法門不眴
L164n1669_p0385a09║菩薩曰受不受為二若法不受則不可得以
L164n1669_p0385a10║不可得故無取無捨無作無行是為入不二
L164n1669_p0385a11║法門德頂菩薩曰垢淨為二見垢實性則無
L164n1669_p0385a12║淨相順於滅相是為入不二法門善眼菩薩
L164n1669_p0385a13║曰一相無相為二若知一相即是無相亦不
L164n1669_p0385a14║取無相入於平等是為入不二法門弗沙菩
L164n1669_p0385a15║薩曰善不善為二若不起善不善入無相際
L164n1669_p0385b01║而通達者是為入不二法門師子菩薩曰罪
L164n1669_p0385b02║福為二若達罪性則與福無異以金剛慧決
L164n1669_p0385b03║了此相無縛無解者是為入不二法門師子
L164n1669_p0385b04║意菩薩曰有漏無漏為二若得諸法等則不
L164n1669_p0385b05║起漏不漏想不著於相亦不住無相是為入
L164n1669_p0385b06║不二法門淨解菩薩曰有為無為為二若離
L164n1669_p0385b07║一切數則心如虛空以清淨慧無所礙者是
L164n1669_p0385b08║為入不二法門那羅延菩薩曰世間出世間
L164n1669_p0385b09║為二世間性空即是出世間於其中不入不
L164n1669_p0385b10║出不溢不散是為入不二法門善意菩薩曰
L164n1669_p0385b11║生死涅槃為二若見生死性則無生死無縛
L164n1669_p0385b12║無解不然不滅如是解者是為入不二法門
L164n1669_p0385b13║普守菩薩曰我無我為二我尚不可得非我
L164n1669_p0385b14║何可得見我實性者不復起二是為入不二
L164n1669_p0385b15║法門電天菩薩曰明無明為二無明實性即
L164n1669_p0386a01║是明明亦不可取離一切數於其中平等無
L164n1669_p0386a02║二者是為入不二法門喜見菩薩曰色色空
L164n1669_p0386a03║為二色即是空非色滅空色性自空於其中
L164n1669_p0386a04║而通達者是為入不二法門珠頂王菩薩曰
L164n1669_p0386a05║正道邪道為二住正道者則不分別是邪是
L164n1669_p0386a06║正離此二者是為入不二法門樂實菩薩曰
L164n1669_p0386a07║實不實為二實見者尚不見實何况非實是
L164n1669_p0386a08║為入不二法門如是諸菩薩各各說已問文
L164n1669_p0386a09║殊師利何等是菩薩入不二法門文殊師利
L164n1669_p0386a10║曰於一切法無言無說無示無識離諸問答
L164n1669_p0386a11║是為入不二法門於是文殊師利問維摩詰
L164n1669_p0386a12║仁者當說何等是菩薩入不二法門時維摩
L164n1669_p0386a13║詰默然無言文殊師利歎曰善哉善哉乃至
L164n1669_p0386a14║無有文字語言是真入不二法門。
L164n1669_p0386a15║香積佛品第十
L164n1669_p0386b01║於是舍利弗心念日時欲至此諸菩薩當於
L164n1669_p0386b02║何食時維摩詰知其意即入三昧以神通力
L164n1669_p0386b03║示諸大眾上方界分過四十二恒河沙佛土
L164n1669_p0386b04║有國名眾香佛號香積今現在其國香氣比
L164n1669_p0386b05║於十方諸佛世界人天之香最為第一彼土
L164n1669_p0386b06║無有聲聞辟支佛名唯有清淨大菩薩眾佛
L164n1669_p0386b07║為說法其界一切皆以香作樓閣經行香地
L164n1669_p0386b08║苑園皆香其食香氣周流十方無量世界時
L164n1669_p0386b09║彼佛與諸菩薩方共坐食有諸天子皆號香
L164n1669_p0386b10║嚴悉發阿耨多羅三藐三菩提心供養彼佛
L164n1669_p0386b11║及諸菩薩此諸大眾莫不目見於是維摩詰
L164n1669_p0386b12║不起於座居眾會前化作菩薩相好光明威
L164n1669_p0386b13║德殊勝蔽於眾會而告之曰汝往到彼如我
L164n1669_p0386b14║詞曰維摩詰稽首世尊足下願得世尊所食
L164n1669_p0386b15║之餘當於娑婆世界施作佛事令此樂小法
L164n1669_p0387a01║者得弘大道時化菩薩即於會前昇於上方
L164n1669_p0387a02║舉眾皆見其去到眾香界禮彼佛足又聞其
L164n1669_p0387a03║言彼諸大士見化菩薩歎未曾有今此上人
L164n1669_p0387a04║從何所來娑婆世界為在何許云何名為樂
L164n1669_p0387a05║小法者即以問佛佛告之曰下方度如四十
L164n1669_p0387a06║二恒河沙佛土有世界名娑婆佛號釋迦牟
L164n1669_p0387a07║尼今現在於五濁惡世為樂小法眾生敷演
L164n1669_p0387a08║道教彼有菩薩名維摩詰住不可思議解脫
L164n1669_p0387a09║為諸菩薩說法故遣化來稱揚我名并讚此
L164n1669_p0387a10║土令彼菩薩增益功德於是香積如來以眾
L164n1669_p0387a11║香鉢盛滿香飯與化菩薩時彼九百萬菩薩
L164n1669_p0387a12║俱發聲言我欲詣娑婆世界供養釋迦牟尼
L164n1669_p0387a13║佛并欲見維摩詰等諸菩薩眾佛言可往攝
L164n1669_p0387a14║汝身香無令彼諸眾生起惑著心又當捨汝
L164n1669_p0387a15║本形勿使彼國求菩薩者而自鄙恥又汝於
L164n1669_p0387b01║彼莫懷輕賤而作礙想所以者何十方國土
L164n1669_p0387b02║皆如虛空又諸佛為欲化諸樂小法者不盡
L164n1669_p0387b03║現其清淨土耳時化菩薩既受鉢飯與彼九
L164n1669_p0387b04║百萬菩薩俱承佛威神及維摩詰力於彼世
L164n1669_p0387b05║界忽然不現須臾之間至維摩詰舍時維摩
L164n1669_p0387b06║詰即化作九百萬師子之座嚴好如前諸菩
L164n1669_p0387b07║薩皆坐其上時化菩薩以滿鉢香飯與維摩
L164n1669_p0387b08║詰飯香普薰毗耶離城及三千大千世界時
L164n1669_p0387b09║維摩詰語舍利弗等諸大聲聞仁者可食如
L164n1669_p0387b10║來甘露味飯大悲所薰無以限意食之使不
L164n1669_p0387b11║消也有異聲聞念是飯少化菩薩曰勿以聲
L164n1669_p0387b12║聞小德小智稱量如來無量福慧四海有竭
L164n1669_p0387b13║此飯無盡使一切人食摶若須彌乃至一劫
L164n1669_p0387b14║猶不能盡所以者何無盡戒定智慧解脫解
L164n1669_p0387b15║脫知見功德具足者所食之餘終不可盡於
L164n1669_p0388a01║是鉢飯悉飽眾會猶故不儩其諸菩薩聲聞
L164n1669_p0388a02║天人食此飯者身安快樂又諸毛孔皆出妙
L164n1669_p0388a03║香亦如眾香國土諸樹之香爾時維摩詰問
L164n1669_p0388a04║眾香菩薩香積如來以何說法彼菩薩曰我
L164n1669_p0388a05║土如來無文字說但以眾香令諸天人得入
L164n1669_p0388a06║律行菩薩各各坐香樹下聞斯妙香即獲一
L164n1669_p0388a07║切德藏三昧得是三昧者菩薩所有功德皆
L164n1669_p0388a08║悉具足彼諸菩薩問維摩詰今世尊釋迦牟
L164n1669_p0388a09║尼以何說法維摩詰言此土眾生剛強難化
L164n1669_p0388a10║故佛為說剛強之語以調伏之言是地獄是
L164n1669_p0388a11║畜生是餓鬼是諸難處是愚人生處是身邪
L164n1669_p0388a12║行是身邪行報是口邪行是口邪行報是意
L164n1669_p0388a13║邪行是意邪行報是殺生是殺生報是不與
L164n1669_p0388a14║取是不與取報是邪淫是邪淫報是妄語是
L164n1669_p0388a15║妄語報是兩舌是兩舌報是惡口是惡口報
L164n1669_p0388b01║是無義語是無義語報是貪嫉是貪嫉報是
L164n1669_p0388b02║瞋惱是瞋惱報是邪見是邪見報是慳悋是
L164n1669_p0388b03║慳悋報是毀戒是毀戒報是瞋恚是瞋恚報
L164n1669_p0388b04║是懈怠是懈怠報是亂意是亂意報是愚癡
L164n1669_p0388b05║是愚癡報是結戒是持戒是犯戒是應作是
L164n1669_p0388b06║不應作是障礙是不障礙是得罪是離罪是
L164n1669_p0388b07║淨是垢是有漏是無漏是邪道是正道是有
L164n1669_p0388b08║為是無為是世間是涅槃以難化之人心如
L164n1669_p0388b09║猿猴故以若干種法制御其心乃可調伏譬
L164n1669_p0388b10║如象馬𢤱悷不調加諸楚毒乃至徹骨然後
L164n1669_p0388b11║調伏如是剛強難化眾生故以一切苦切之
L164n1669_p0388b12║言乃可入律彼諸菩薩聞說是已皆曰未曾
L164n1669_p0388b13║有也如世尊釋迦牟尼佛隱其無量自在之
L164n1669_p0388b14║力乃以貧所樂法度脫眾生斯諸菩薩亦能
L164n1669_p0388b15║勞謙以無量大悲生是佛土維摩詰言此土
L164n1669_p0389a01║菩薩於諸眾生大悲堅固誠如所言然其一
L164n1669_p0389a02║世饒益眾生多於彼國百千劫行。
L164n1669_p0389a03║菩薩行品第十一
L164n1669_p0389a04║於是維摩詰語文殊師利可共見佛與諸菩
L164n1669_p0389a05║薩禮事供養文殊師利言善哉行矣今正是
L164n1669_p0389a06║時維摩詰即以神力持諸大眾并師子座置
L164n1669_p0389a07║於右掌往詣佛所到已著地稽首佛足右遶
L164n1669_p0389a08║七帀一心合掌在一面立於是世尊如法慰
L164n1669_p0389a09║問諸菩薩已各令復坐即皆受教眾坐已定
L164n1669_p0389a10║佛語舍利弗汝見菩薩大士自在神力之所
L164n1669_p0389a11║為乎唯然已見汝意云何世尊我覩其為不
L164n1669_p0389a12║可思議非意所圖非度所測爾時阿難白佛
L164n1669_p0389a13║言世尊今所聞香自昔未有是為何香佛告
L164n1669_p0389a14║阿難是彼菩薩毛孔之香是長者維摩詰從
L164n1669_p0389a15║眾香國取佛餘飯於舍食者一切毛孔皆香
L164n1669_p0389b01║若此阿難問維摩詰是香氣住當久如維摩
L164n1669_p0389b02║詰言至此飯消曰此飯久如當消曰此飯勢
L164n1669_p0389b03║力至於七日然後乃消又阿難若聲聞人未
L164n1669_p0389b04║入正位食此飯者得入正位然後乃消已入
L164n1669_p0389b05║正位食此飯者得心解脫然後乃消若未發
L164n1669_p0389b06║大乘意食此飯者至發意乃消已發意食此
L164n1669_p0389b07║飯者得無生忍然後乃消已得無生忍食此
L164n1669_p0389b08║飯者至一生補處然後乃消譬如有藥名曰
L164n1669_p0389b09║上味其有服者身諸毒滅然後乃消此飯如
L164n1669_p0389b10║是滅除一切諸煩惱毒然後乃消阿難白佛
L164n1669_p0389b11║言未曾有也世尊如此香飯能作佛事佛言
L164n1669_p0389b12║如是如是阿難或有佛土以佛光明而作佛
L164n1669_p0389b13║事有以諸菩薩而作佛事有以佛所化人而
L164n1669_p0389b14║作佛事有以菩提樹而作佛事有以佛衣服
L164n1669_p0389b15║臥具而作佛事有以飯食而作佛事有以園
L164n1669_p0390a01║林臺觀而作佛事有以三十二相八十隨形
L164n1669_p0390a02║好而作佛事有以佛身而作佛事有以虛空
L164n1669_p0390a03║而作佛事眾生應以此緣得入律行有以夢
L164n1669_p0390a04║幻影響鏡中像水中月熱時焰如是等喻而
L164n1669_p0390a05║作佛事有以音聲語言文字而作佛事或有
L164n1669_p0390a06║清淨佛土寂寞無言無說無示無識無作無
L164n1669_p0390a07║為而作佛事如是阿難諸佛威儀進止諸所
L164n1669_p0390a08║施為無非佛事阿難有此四魔八萬四千諸
L164n1669_p0390a09║煩惱門而諸眾生為之疲勞諸佛即以此法
L164n1669_p0390a10║而作佛事是名入一切諸佛法門菩薩入此
L164n1669_p0390a11║門者若見一切淨好佛土不以為喜不貪不
L164n1669_p0390a12║高若見一切不淨佛土不以為憂不礙不沒
L164n1669_p0390a13║但於諸佛生清淨心歡喜恭敬未曾有也諸
L164n1669_p0390a14║佛如來功德平等為教化眾生故而現佛土
L164n1669_p0390a15║不同阿難汝見諸佛國土地有若干而虛空
L164n1669_p0390b01║無若干也如是見諸佛色身有若干耳其無
L164n1669_p0390b02║礙慧無若干也其有智者不應限度諸菩薩
L164n1669_p0390b03║也一切海淵尚可測量菩薩禪定智慧總持
L164n1669_p0390b04║辯才一切功德不可量也是維摩詰一時所
L164n1669_p0390b05║現神通之力一切聲聞辟支佛於百千劫盡
L164n1669_p0390b06║力變化所不能作爾時眾香世界菩薩來者
L164n1669_p0390b07║合掌白佛言世尊我等初見此土生下劣想
L164n1669_p0390b08║今自悔責捨離是心所以者何諸佛方便不
L164n1669_p0390b09║可思議為度眾生故隨其所應現佛國異唯
L164n1669_p0390b10║然世尊願賜少法還於彼土當念如來佛告
L164n1669_p0390b11║諸菩薩有盡無盡解脫法門汝等當學何謂
L164n1669_p0390b12║為盡謂有為法何謂無盡謂無為法如菩薩
L164n1669_p0390b13║者不盡有為不住無為何謂不盡有為謂不
L164n1669_p0390b14║離大慈不捨大悲深發一切智心而不忽忘
L164n1669_p0390b15║教化眾生終不厭惓於四攝法常念順行護
L164n1669_p0391a01║持正法不惜身命種諸善根無有疲厭志常
L164n1669_p0391a02║安住方便迴向求法不懈說法無悋勤供諸
L164n1669_p0391a03║佛故入生死而無所畏於諸榮辱心無憂喜
L164n1669_p0391a04║行少欲知足而不捨世法不壞威儀而能隨
L164n1669_p0391a05║俗起神通慧引導眾生得念總持所聞不忘
L164n1669_p0391a06║善別諸根斷眾生疑以樂說辯演法無礙淨
L164n1669_p0391a07║十善道受天人福修四無量開梵天道以大
L164n1669_p0391a08║乘教成菩薩僧心無放逸不失眾善行如此
L164n1669_p0391a09║法是名菩薩不盡有為何謂菩薩不住無為
L164n1669_p0391a10║謂修學空不以空為證修學無相無作不以
L164n1669_p0391a11║無相無作為證修學無起不以無起為證觀
L164n1669_p0391a12║於無常而不厭善本觀世間苦而不惡生死
L164n1669_p0391a13║觀於無我而誨人不倦觀無所歸而歸趣善
L164n1669_p0391a14║法觀於無生而以生法荷負一切觀於無漏
L164n1669_p0391a15║而不斷諸漏觀無所行而以行法教化眾生
L164n1669_p0391b01║觀於空無而不捨大悲觀正法位而不隨小
L164n1669_p0391b02║乘修如此法是名菩薩不住無為又具福德
L164n1669_p0391b03║故不住無為具智慧故不盡有為大慈悲故
L164n1669_p0391b04║不住無為滿本願故不盡有為是名盡無盡
L164n1669_p0391b05║解脫法門汝等當學爾時彼諸菩薩聞說是
L164n1669_p0391b06║法皆大歡喜稽首佛足歎未曾有言釋迦牟
L164n1669_p0391b07║尼佛乃能於此善行方便言已忽然不現還
L164n1669_p0391b08║到彼國。
L164n1669_p0391b09║見阿閦佛品第十二
L164n1669_p0391b10║爾時世尊問維摩詰汝欲見如來為以何等
L164n1669_p0391b11║觀如來乎維摩詰言如自觀身實相觀佛亦
L164n1669_p0391b12║然我觀如來前際不來後際不去今則不住
L164n1669_p0391b13║不一相不異相不自相不他相非無相非取
L164n1669_p0391b14║相不此岸不彼岸不中流而化眾生觀於寂
L164n1669_p0391b15║滅亦不永滅不此不彼不以此不以彼不可
L164n1669_p0392a01║以智知不可以識識不在方不離方非有為
L164n1669_p0392a02║非無為無示無說不施不慳不戒不犯不忍
L164n1669_p0392a03║不恚不進不怠不定不亂不智不愚不誠不
L164n1669_p0392a04║欺不來不去不出不入一切言語道斷非福
L164n1669_p0392a05║田非不福田非應供養非不應供養非取非
L164n1669_p0392a06║捨非有相非無相同真際等法性不可稱不
L164n1669_p0392a07║可量不可以一切言說分別顯示世尊如來
L164n1669_p0392a08║身為若此作如是觀以斯觀者名為正觀若
L164n1669_p0392a09║他觀者名為邪觀爾時舍利弗問維摩詰汝
L164n1669_p0392a10║於何沒而來生此維摩詰言汝所得法有沒
L164n1669_p0392a11║生乎舍利弗言無沒生也曰若諸法無沒生
L164n1669_p0392a12║相云何問言汝於何沒而來生此於意云何
L164n1669_p0392a13║譬如幻師幻作男女寧沒生耶舍利弗言無
L164n1669_p0392a14║沒生也汝豈不聞佛說諸法如幻相乎答曰
L164n1669_p0392a15║如是若一切法如幻相者云何問言汝於何
L164n1669_p0392b01║沒而來生此舍利弗沒者為虛誑法壞敗之
L164n1669_p0392b02║相生者為虛誑法相續之相菩薩雖沒不盡
L164n1669_p0392b03║善本雖生不長諸惡是時佛告舍利弗有國
L164n1669_p0392b04║名妙喜佛號無動是維摩詰於彼國沒而來
L164n1669_p0392b05║生此舍利弗言未曾有也世尊是人乃能捨
L164n1669_p0392b06║清淨土而來樂此多怒害處維摩詰語舍利
L164n1669_p0392b07║弗於意云何日光出時與冥合乎答曰不也
L164n1669_p0392b08║日光出時則無眾冥維摩詰言夫日何故行
L164n1669_p0392b09║閻浮提答曰欲以明照為之除冥維摩詰言
L164n1669_p0392b10║菩薩如是雖生不淨佛土為化眾生不與愚
L164n1669_p0392b11║闇而共合也但滅眾生煩惱闇耳於是維摩
L164n1669_p0392b12║詰入於三昧現神通力取妙喜世界置於此
L164n1669_p0392b13║土雖入此土如本無異佛告舍利弗汝見此
L164n1669_p0392b14║妙喜世界及無動佛不舍利弗言唯然已見
L164n1669_p0392b15║世尊願使一切眾生得清淨土如無動佛獲
L164n1669_p0393a01║神通力如維摩詰世尊我等快得善利得見
L164n1669_p0393a02║是人親近供養其諸眾生若今現在若佛滅
L164n1669_p0393a03║後聞此經者亦得善利况復聞已信解受持
L164n1669_p0393a04║讀誦解說如法修行若有手得是經典者便
L164n1669_p0393a05║為已得法寶之藏若有讀誦解釋其義如說
L164n1669_p0393a06║修行則為諸佛之所護念若能信解此經乃
L164n1669_p0393a07║至一四句偈為他說者當知此人即是受阿
L164n1669_p0393a08║耨多羅三藐三菩提記。
L164n1669_p0393a09║法供養品第十三
L164n1669_p0393a10║爾時釋提桓因白佛言世尊我雖從佛及文
L164n1669_p0393a11║殊師利聞百千經未曾聞此不可思議自在
L164n1669_p0393a12║神通決定實相經典如我解佛所說義趣若
L164n1669_p0393a13║有眾生聞此經法信解受持讀誦之者必得
L164n1669_p0393a14║是法不疑何况如說修行斯人則為閉眾惡
L164n1669_p0393a15║趣開諸善門常為諸佛之所護念世尊若有
L164n1669_p0393b01║受持讀誦如說修行者我當與諸眷屬共到
L164n1669_p0393b02║其所其未信者當令生信其已信者當為作
L164n1669_p0393b03║護佛言善哉善哉如汝所說吾助爾喜天帝
L164n1669_p0393b04║過去無量阿僧祇劫時是有如來號曰藥王
L164n1669_p0393b05║世界名大莊嚴是時有轉輪聖王名曰寶蓋
L164n1669_p0393b06║七寶具足主四天下王有千子端正勇健爾
L164n1669_p0393b07║時輪王供養藥王如來施諸所安告其千子
L164n1669_p0393b08║汝等亦當如我以深心供養於佛於是千子
L164n1669_p0393b09║受父王命供養藥王如來其王一子名曰月
L164n1669_p0393b10║蓋獨坐思惟寧有供養殊過此者以佛神力
L164n1669_p0393b11║空中有天曰善男子法之供養勝諸供養即
L164n1669_p0393b12║問何謂法之供養天曰汝可往問藥王如來
L164n1669_p0393b13║當廣為汝說即時月蓋王子行詣藥王如來
L164n1669_p0393b14║稽首佛足却住一面白佛言世尊諸供養中
L164n1669_p0393b15║法供養勝云何名為法之供養佛言善男子
L164n1669_p0394a01║法供養者諸佛所說深經一切世間難信難
L164n1669_p0394a02║受微妙難見清淨無染非但分別思惟之所
L164n1669_p0394a03║能得菩薩法藏所攝陀羅尼印印之至不退
L164n1669_p0394a04║轉成就六度善分別義順菩提法若聞如是
L164n1669_p0394a05║等經信解受持讀誦以方便力為諸眾生分
L164n1669_p0394a06║別解說顯示分明守護法故是名法之供養
L164n1669_p0394a07║又於諸法如說修行隨順十二因緣離諸邪
L164n1669_p0394a08║見得無生忍無我無眾生而於因緣果報無
L164n1669_p0394a09║違無諍離諸我所依於義不依語依於智不
L164n1669_p0394a10║依識依了義經不依不了義經依於法不依
L164n1669_p0394a11║人隨順法相無所入無所歸無明畢竟滅故
L164n1669_p0394a12║諸行亦畢竟滅乃至生畢竟滅故老死亦畢
L164n1669_p0394a13║竟滅作如是觀十二因緣無有盡相不復起
L164n1669_p0394a14║相是名最上法之供養佛告天帝王子月蓋
L164n1669_p0394a15║從藥王佛聞如是法得柔順忍即解寶衣嚴
L164n1669_p0394b01║身之具以供養佛白佛言世尊如來滅後我
L164n1669_p0394b02║當行法供養守護正法願以威神加哀建立
L164n1669_p0394b03║令我得降伏魔怨修菩薩行佛知其深心所
L164n1669_p0394b04║念而記之曰汝於末後守護法城天帝時王
L164n1669_p0394b05║子月蓋見法清淨聞佛授記以信出家修習
L164n1669_p0394b06║善法具菩薩道以其所得神通總持辯才之
L164n1669_p0394b07║力滿十小劫藥王如來所轉法輪隨而分布
L164n1669_p0394b08║即於此身化度百萬億人於阿耨多羅三藐
L164n1669_p0394b09║三菩提立不退轉十四那由他人深發聲聞
L164n1669_p0394b10║辟支佛心無量眾生得生天上天帝月蓋比
L164n1669_p0394b11║丘則我身是如是天帝當知此要以法供養
L164n1669_p0394b12║於諸供養為上為最第一無比是故天帝當
L164n1669_p0394b13║以法之供養供養於佛。
L164n1669_p0394b14║囑累品第十四
L164n1669_p0394b15║於是佛告彌勒菩薩言彌勒我今以是無量
L164n1669_p0395a01║億阿僧祇劫所集阿耨多羅三藐三菩提法
L164n1669_p0395a02║付囑於汝如是輩經於佛滅後末世之中汝
L164n1669_p0395a03║等當以神力廣宣流布於閻浮提無令斷絕
L164n1669_p0395a04║所以者何未來世中當有善男子善女人發
L164n1669_p0395a05║阿耨多羅三藐三菩提心樂於大法若使不
L164n1669_p0395a06║聞如是等經則失善利彌勒當知若於如是
L164n1669_p0395a07║甚深經典無有恐畏如說修行當知是為久
L164n1669_p0395a08║修道行復有二法名新學者不能決定於甚
L164n1669_p0395a09║深法一者所未聞深經聞之驚怖生疑不能
L164n1669_p0395a10║隨順毀謗不信二者若有護持解說如是深
L164n1669_p0395a11║經者不肯親近供養恭敬有此二法當知是
L164n1669_p0395a12║新學菩薩為自毀傷不能於深法中調伏其
L164n1669_p0395a13║心彌勒復有二法菩薩雖信解深法猶自毀
L164n1669_p0395a14║傷而不能得無生法忍何等為二一者輕慢
L164n1669_p0395a15║新學菩薩而不教誨二者雖信解深法而取
L164n1669_p0395b01║相分別是為二法彌勒菩薩聞說是已白佛
L164n1669_p0395b02║言世尊未曾有也如佛所說我當遠離如斯
L164n1669_p0395b03║之惡若未來世善男子善女人求大乘者當
L164n1669_p0395b04║令手得如是等經與其念力使受持讀誦為
L164n1669_p0395b05║他廣說世尊若後末世有能受持讀誦為他
L164n1669_p0395b06║說者當知是彌勒神力之所建立佛言善哉
L164n1669_p0395b07║善哉彌勒如汝所說佛助爾喜。
L164n1669_p0395b08║
L164n1669_p0395b09║
L164n1669_p0395b10║御錄經海一滴卷之三
L164n1669_p0395b11║音釋
L164n1669_p0395b12║悕（虛宜切念也）。薝蔔（上音瞻下步黑切）。眴（與瞬同目搖也）。儩（息恣
L164n1669_p0395b13║切盡也）。