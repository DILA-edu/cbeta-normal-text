L164n1669_p0407b01║御錄經海一滴卷之五　　　　　　見五
L164n1669_p0407b02║思益梵天所問經
L164n1669_p0407b03║佛在王舍城迦蘭陀竹林大眾恭敬圍繞而
L164n1669_p0407b04║為說法於是網明菩薩白佛言世尊如來身
L164n1669_p0407b05║相超百千萬日月光明我自惟念若有眾生
L164n1669_p0407b06║能見佛身甚為希有我復惟念若有眾生能
L164n1669_p0407b07║見佛身皆是如來威神之力佛告網明如是
L164n1669_p0407b08║如是如汝所言若佛不加威神眾生無有能
L164n1669_p0407b09║見佛身亦無能問網明當知如來有光名寂
L164n1669_p0407b10║莊嚴若有眾生遇斯光者能見佛身。又如
L164n1669_p0407b11║來光名示一切色佛以此光能令眾生皆見
L164n1669_p0407b12║佛身無量種色網明當知如來若以一劫若
L164n1669_p0407b13║減一劫說此光明力用名號不可窮盡爾時
L164n1669_p0407b14║網明菩薩白佛言未曾有也世尊如來身者
L164n1669_p0407b15║即是無量光明之藏說法方便亦不可思議。
L164n1669_p0408a01║爾時世尊即放光明照此三千大千世界
L164n1669_p0408a02║時東方過七十二恒河沙佛土有國名清潔
L164n1669_p0408a03║佛號日月光如來有菩薩梵天名曰思益住
L164n1669_p0408a04║不退轉見此光已到日月光佛所白佛言世
L164n1669_p0408a05║尊我欲詣娑婆世界釋迦牟尼佛所親近諮
L164n1669_p0408a06║受其佛告梵天思益菩薩言彼娑婆國有若
L164n1669_p0408a07║干千億諸菩薩集汝應以十法遊於彼土何
L164n1669_p0408a08║等為十於毀於譽心無增減聞善聞惡心無
L164n1669_p0408a09║分別於諸愚智等以悲心於上中下眾生之
L164n1669_p0408a10║類意常平等於輕毀供養心無有二於他闕
L164n1669_p0408a11║失莫見其過見種種乘皆是一乘聞三惡道
L164n1669_p0408a12║亦勿驚畏於諸菩薩生如來想佛出五濁世
L164n1669_p0408a13║生希有想梵天汝當以此十法遊彼世界。
L164n1669_p0408a14║爾時日月光佛國有諸菩薩白佛言世尊我
L164n1669_p0408a15║得大利不生如是惡眾生中其佛告言善男
L164n1669_p0408b01║子勿作是語所以者何若菩薩於此國中百
L164n1669_p0408b02║千萬劫淨修梵行不如彼土從旦至食無瞋
L164n1669_p0408b03║礙心其福為勝。於是思益梵天與萬二千
L164n1669_p0408b04║菩薩俱於彼佛土忽然不現譬如壯士屈伸
L164n1669_p0408b05║臂頃到娑婆世界釋迦牟尼佛所頭面禮佛
L164n1669_p0408b06║足右繞三匝却住一面。爾時佛告網明菩
L164n1669_p0408b07║薩汝見是思益梵天不唯然已見網明當知
L164n1669_p0408b08║思益梵天於諸正問菩薩中為最第一於諸
L164n1669_p0408b09║善分別諸法菩薩中為最第一於諸決疑菩
L164n1669_p0408b10║薩中為最第一。爾時網明菩薩問思益梵
L164n1669_p0408b11║天言佛說汝於正問菩薩中為最第一何謂
L164n1669_p0408b12║菩薩所問為正問耶梵天言網明若菩薩以
L164n1669_p0408b13║彼我問名為邪問分別法問名為邪問若無
L164n1669_p0408b14║彼我問名為正問不分別法問名為正問又
L164n1669_p0408b15║網明以生故問名為邪問以滅故問名為邪
L164n1669_p0409a01║問以住故問名為邪問若不以生故問不以
L164n1669_p0409a02║滅故問不以住故問名為正問又網明若菩
L164n1669_p0409a03║薩為垢故問名為邪問為淨故問名為邪問
L164n1669_p0409a04║為生死故問名為邪問為出生死故問名為
L164n1669_p0409a05║邪問為涅槃故問名為邪問若不為垢淨故
L164n1669_p0409a06║問不為生死出生死故問不為涅槃故問名
L164n1669_p0409a07║為正問所以者何法位中無垢無淨無生死
L164n1669_p0409a08║無涅槃又網明若菩薩為見故問為斷故問
L164n1669_p0409a09║為證故問為修故問為得故問為果故問名
L164n1669_p0409a10║為邪問若無見無斷無證無修無得無果故
L164n1669_p0409a11║問名為正問又網明是善是不善故問名為
L164n1669_p0409a12║邪問是世間法是出世間法是罪法是無罪
L164n1669_p0409a13║法是有漏法是無漏法是有為法是無為法
L164n1669_p0409a14║如是等二法隨有所依而問者名為邪問若
L164n1669_p0409a15║不見二不見不二問名為正問又網明若菩
L164n1669_p0409b01║薩分別佛問名為邪問分別法分別僧分別
L164n1669_p0409b02║眾生分別佛國分別諸乘問名為邪問若於
L164n1669_p0409b03║法不作一異問者名為正問又網明一切法
L164n1669_p0409b04║正一切法邪網明言梵天何謂一切法正一
L164n1669_p0409b05║切法邪梵天言於諸法性無心故一切法名
L164n1669_p0409b06║為正若於無心法中以心分別觀者一切法
L164n1669_p0409b07║名為邪一切法離相名為正若不信解是離
L164n1669_p0409b08║相是即分別諸法若分別諸法則入增上慢
L164n1669_p0409b09║隨所分別皆名為邪網明言何謂為諸法正
L164n1669_p0409b10║性梵天言諸法離自性離欲際是名正性網
L164n1669_p0409b11║明言少有能解如是正性者梵天言是正性
L164n1669_p0409b12║不一不多網明若善男子善女人能如是知
L164n1669_p0409b13║諸法正性若已知若今知若當知是人無有
L164n1669_p0409b14║法已得無有法今得無有法當得所以者何
L164n1669_p0409b15║佛說無得無分別名為所作已辦相若人聞
L164n1669_p0410a01║是諸法正性勤行精進是名如說修行。思
L164n1669_p0410a02║益梵天白佛言世尊誰應受供養佛告梵天
L164n1669_p0410a03║不為世法之所牽者世尊誰能消供養佛言
L164n1669_p0410a04║於法無所取者世尊誰為世間福田佛言不
L164n1669_p0410a05║壞菩提性者世尊誰為眾生善知識佛言於
L164n1669_p0410a06║一切眾生不捨慈心者世尊誰知報佛恩佛
L164n1669_p0410a07║言不斷佛種者世尊誰能供養佛佛言能通
L164n1669_p0410a08║達無生際者世尊誰能親近於佛佛言乃至
L164n1669_p0410a09║失命因緣不毀禁者。世尊何謂菩薩能為
L164n1669_p0410a10║施主佛言菩薩能教眾生一切智心世尊何
L164n1669_p0410a11║謂菩薩能奉禁戒佛言常能不捨菩提之心
L164n1669_p0410a12║世尊何謂菩薩能行忍辱佛言見心相念念
L164n1669_p0410a13║滅世尊何謂菩薩能行精進佛言求心不得
L164n1669_p0410a14║世尊何謂菩薩能行禪定佛言除身心麄相
L164n1669_p0410a15║世尊何謂菩薩能行智慧佛言於一切法無
L164n1669_p0410b01║有戲論世尊何謂菩薩能行慈心佛言不生
L164n1669_p0410b02║眾生想世尊何謂菩薩能行悲心佛言不生
L164n1669_p0410b03║法想世尊何謂菩薩能行喜心佛言不生我
L164n1669_p0410b04║想世尊何謂菩薩能行捨心佛言不生彼我
L164n1669_p0410b05║想。世尊何謂菩薩徧行佛言能淨身口意
L164n1669_p0410b06║業爾時世尊而說偈言。
L164n1669_p0410b07║若身淨無惡口淨常實語心淨常行慈
L164n1669_p0410b08║是菩薩徧行知法名為佛知離名為法
L164n1669_p0410b09║知無名為僧是菩薩徧行不依止欲界
L164n1669_p0410b10║不住色無色行如是禪定是菩薩徧行
L164n1669_p0410b11║信解諸法空及無相無作而不盡諸漏
L164n1669_p0410b12║是菩薩徧行
L164n1669_p0410b13║思益梵天復白佛言世尊所說四聖諦何等
L164n1669_p0410b14║是真聖諦梵天苦不名為聖諦苦集不名為
L164n1669_p0410b15║聖諦苦滅不名為聖諦苦滅道不名為聖諦
L164n1669_p0411a01║所以者何若苦是聖諦者一切牛驢畜生等
L164n1669_p0411a02║皆應有苦聖諦若集是聖諦者一切在所生
L164n1669_p0411a03║處眾生皆應有集聖諦所以者何以集故生
L164n1669_p0411a04║諸趣中若苦滅是聖諦者觀滅者說斷滅者
L164n1669_p0411a05║皆應有滅聖諦若道是聖諦者緣一切有為
L164n1669_p0411a06║道者皆應有道聖諦梵天以是因緣故當知
L164n1669_p0411a07║聖諦非苦非集非滅非道聖諦者知苦無生
L164n1669_p0411a08║是名苦聖諦知集無和合是名集聖諦於畢
L164n1669_p0411a09║竟滅法中知無生無滅是名滅聖諦於一切
L164n1669_p0411a10║法平等以不二法得道是名道聖諦梵天真
L164n1669_p0411a11║聖諦者無有虛妄。梵天若行者言我知見
L164n1669_p0411a12║苦是虛妄我斷集是虛妄我證滅是虛妄我
L164n1669_p0411a13║修道是虛妄所以者何是人遺失佛所護念
L164n1669_p0411a14║是故說為虛妄何等是佛所護念謂不憶念
L164n1669_p0411a15║一切諸法是名佛所護念若行者住是念中
L164n1669_p0411b01║則不住一切相若不住一切相則住實際若
L164n1669_p0411b02║住實際是名不住心若不住心是人名為非
L164n1669_p0411b03║實語非妄語者梵天是故當知若非實非虛
L164n1669_p0411b04║妄者是名聖諦。非離生死得涅槃名為聖
L164n1669_p0411b05║諦若人證如是四諦是名世間實語者梵天
L164n1669_p0411b06║當來有比丘不修身不修戒不修心不修慧
L164n1669_p0411b07║是人說生相是苦諦眾緣和合是集諦滅法
L164n1669_p0411b08║是滅諦以二法求相是道諦佛言我說此愚
L164n1669_p0411b09║人是外道徒黨我非彼人師彼非我弟子是
L164n1669_p0411b10║人墮於邪道破失法故說言有諦梵天且觀
L164n1669_p0411b11║我坐道塲時不得一法是實是虛妄若我不
L164n1669_p0411b12║得法是法寧可於眾中有言說有論議有教
L164n1669_p0411b13║化耶。梵天如來坐道場時唯得虛妄顛倒
L164n1669_p0411b14║所起煩惱畢竟空性以無所得故得以無所
L164n1669_p0411b15║知故知所以者何我所得法不可見不可聞
L164n1669_p0412a01║不可覺不可識不可取不可着不可說不可
L164n1669_p0412a02║難出過一切法相無語無說無有文字無言
L164n1669_p0412a03║說道梵天此法如是猶如虛空汝欲於如是
L164n1669_p0412a04║法中得利益耶梵天言不也世尊諸佛如來
L164n1669_p0412a05║甚為希有成就未曾有法深入大慈大悲得
L164n1669_p0412a06║如是寂滅相法而以文字言說教人令得世
L164n1669_p0412a07║尊其有聞是能信解者當知是人不從小功
L164n1669_p0412a08║德來世尊是法一切世間之所難信所以者
L164n1669_p0412a09║何世間貪着實而是法無實無虛妄世間貪
L164n1669_p0412a10║着法而是法無法無非法世間貪着涅槃而
L164n1669_p0412a11║是法無生死無涅槃世間貪着善法而是法
L164n1669_p0412a12║無善無非善世間貪着樂而是法無苦無樂
L164n1669_p0412a13║世間貪着佛出世而是法無佛出世亦無涅
L164n1669_p0412a14║槃雖有說法而是法非可說相雖讚說僧而
L164n1669_p0412a15║僧即是無為是故此法一切世間之所難信
L164n1669_p0412b01║譬如水中出火火中出水難可得信如是煩
L164n1669_p0412b02║惱中有菩提菩提中有煩惱是亦難信所以
L164n1669_p0412b03║者何如來得是虛妄煩惱之性亦無法可得
L164n1669_p0412b04║有所說法亦無有形雖有所知亦無分別證
L164n1669_p0412b05║涅槃亦無滅者世尊若有善男子善女人能
L164n1669_p0412b06║信解如是法義者當知是人安住道塲當知
L164n1669_p0412b07║是人破壞魔軍當知是人得一切種智當知
L164n1669_p0412b08║是人轉於法輪當知是人作無量佛事。
L164n1669_p0412b09║佛告梵天若人能於如來所說文字語言章
L164n1669_p0412b10║句通達隨順不違不逆和合為一隨其義理
L164n1669_p0412b11║不隨章句言辭而善知言辭所應之相知如
L164n1669_p0412b12║來以何言說法以何隨宜說法以何方便說
L164n1669_p0412b13║法以何法門說法以何大悲說法梵天若菩
L164n1669_p0412b14║薩能知如來以是五力說法是菩薩能作佛
L164n1669_p0412b15║事。
L164n1669_p0413a01║爾時網明菩薩白佛言世尊是思益梵天云
L164n1669_p0413a02║何聞大悲法而不喜悅思益言善男子若識
L164n1669_p0413a03║在二法則有喜悅若識在無二實際法中則
L164n1669_p0413a04║無喜悅譬如幻人見幻戲事無所喜悅菩薩
L164n1669_p0413a05║知諸法相如是則於如來若說法若神通亦
L164n1669_p0413a06║無喜悅又善男子如佛所化人聞佛說法不
L164n1669_p0413a07║喜不悅菩薩知諸法相與化無異於如來所
L164n1669_p0413a08║不加喜悅於餘眾生無下劣想網明言梵天
L164n1669_p0413a09║汝今見諸法如幻相耶梵天言若人分別諸
L164n1669_p0413a10║法者汝當問之網明言汝今於何處行梵天
L164n1669_p0413a11║言一切凡夫行處吾於彼行善男子凡夫行
L164n1669_p0413a12║賢聖行皆無二無差別善男子一切行非行
L164n1669_p0413a13║一切說非說一切道非道。網明言汝說一
L164n1669_p0413a14║切凡夫行處吾於彼行者則有行相梵天言
L164n1669_p0413a15║若我有所生處應有行相網明言汝若不生
L164n1669_p0413b01║云何教化眾生梵天言佛所化生吾如彼生
L164n1669_p0413b02║網明言佛化所生則無生處梵天言寧可見
L164n1669_p0413b03║不網明言以佛力故見梵天言我生亦如是
L164n1669_p0413b04║以業力故網明言汝於起業中行耶梵天言
L164n1669_p0413b05║我不於起業中行網明言云何言以業力故
L164n1669_p0413b06║梵天言如業性力亦如是是二不出於如爾
L164n1669_p0413b07║時舍利弗白佛言世尊若有能入是菩薩隨
L164n1669_p0413b08║宜所說法中者得大功德所以者何世尊乃
L164n1669_p0413b09║至聞是上人名字尚得大利何况聞其所說
L164n1669_p0413b10║譬如有樹不依於地在虛空中而現根莖枝
L164n1669_p0413b11║葉華果甚為希有此人行相亦復如是不住
L164n1669_p0413b12║一切法而於十方現有行有生死亦有如是
L164n1669_p0413b13║智慧辯才世尊若有善男子善女人聞是智
L164n1669_p0413b14║慧自在力者其誰不發阿耨多羅三藐三菩
L164n1669_p0413b15║提心。於是迦葉問網明菩薩言善男子仁
L164n1669_p0414a01║者幾時當得阿耨多羅三藐三菩提網明言
L164n1669_p0414a02║大迦葉若有問幻所化人汝幾時當得阿耨
L164n1669_p0414a03║多羅三藐三菩提是幻人當云何答大迦葉
L164n1669_p0414a04║言善男子幻所化人無决定相當何所答網
L164n1669_p0414a05║明言大迦葉一切諸法亦如幻所化人無決
L164n1669_p0414a06║定相誰可問言汝幾時當成阿耨多羅三藐
L164n1669_p0414a07║三菩提大迦葉言善男子幻所化人離於自
L164n1669_p0414a08║相無異無別無所志願汝亦如是耶若如是
L164n1669_p0414a09║者汝云何能利益無量眾生網明言阿耨多
L164n1669_p0414a10║羅三藐三菩提即是一切眾生性一切眾生
L164n1669_p0414a11║性即是幻性幻性即是一切法性於是法中
L164n1669_p0414a12║我不見有利不見無利大迦葉言善男子汝
L164n1669_p0414a13║今不令眾生住菩提耶網明言諸佛菩提有
L164n1669_p0414a14║住相耶大迦葉言無也網明言是故我不令
L164n1669_p0414a15║眾生住於菩提亦不令住聲聞辟支佛道大
L164n1669_p0414b01║迦葉言善男子汝今欲趣何所網明言我所
L164n1669_p0414b02║趣如如趣大迦葉言如無所趣亦無有轉網
L164n1669_p0414b03║明言如如無趣無轉一切法住如相故我無
L164n1669_p0414b04║趣無轉大迦葉言若無趣無轉汝云何教化
L164n1669_p0414b05║眾生網明言若人發願則是不能教化眾生
L164n1669_p0414b06║若人於法有轉是亦不能教化眾生大迦葉
L164n1669_p0414b07║言善男子汝不轉眾生生死耶網明言我尚
L164n1669_p0414b08║不得生死何況於生死中而轉眾生大迦葉
L164n1669_p0414b09║言汝不令眾生得涅槃耶網明言我尚不見
L164n1669_p0414b10║涅槃何況教化眾生令住涅槃大迦葉言善
L164n1669_p0414b11║男子若汝不得生死不見涅槃何故今為無
L164n1669_p0414b12║量眾生行於菩提此豈不為滅度眾生耶網
L164n1669_p0414b13║明言若菩薩得生死分別涅槃因眾生行菩
L164n1669_p0414b14║提此則不應說為菩薩大迦葉言善男子汝
L164n1669_p0414b15║今於何處行網明言我非生死中行非涅槃
L164n1669_p0415a01║中行亦不以眾生相行大迦葉如汝所問汝
L164n1669_p0415a02║何處行者如佛所化人行處吾於彼行大迦
L164n1669_p0415a03║葉言佛所化人無有行處網明言當知一切
L164n1669_p0415a04║眾生所行亦如是相大迦葉言佛所化人無
L164n1669_p0415a05║貪無恚無癡若一切眾生所行如是相者眾
L164n1669_p0415a06║生貪恚癡從何所起網明言我今問汝隨意
L164n1669_p0415a07║答我大迦葉汝今寧有貪恚癡不答言無也
L164n1669_p0415a08║網明言是貪恚癡盡滅耶答言不也網明言
L164n1669_p0415a09║若大迦葉今無貪恚癡亦不盡滅者汝置貪
L164n1669_p0415a10║瞋癡於何所耶答言善男子凡夫從顛倒起
L164n1669_p0415a11║妄想分別生貪恚癡耳賢聖法中善知顛倒
L164n1669_p0415a12║實性故無妄想分別是以無貪恚癡大迦葉
L164n1669_p0415a13║於汝意云何若法從顛倒起是法為實為虛
L164n1669_p0415a14║妄耶答言是法虛妄非是實也網明言若法
L164n1669_p0415a15║非實可令實耶答言不也網明言若法非實
L164n1669_p0415b01║仁者欲於是中得貪恚癡耶答言不也網明
L164n1669_p0415b02║言若然何者是貪恚癡能惱眾生者答言善
L164n1669_p0415b03║男子若爾者一切從本已來離貪恚癡相網
L164n1669_p0415b04║明言以是故我說一切法相如佛所化。
L164n1669_p0415b05║佛告迦葉是網明菩薩當得作佛號普光自
L164n1669_p0415b06║在王如來不以文字說法但放光明照諸菩
L164n1669_p0415b07║薩即得無生法忍其佛光明復照十方通達
L164n1669_p0415b08║無礙令諸眾生得離煩惱又其光明常出三
L164n1669_p0415b09║十二種清淨法音何等三十二所謂諸法空
L164n1669_p0415b10║無眾生見故諸法無相離分別故諸法無作
L164n1669_p0415b11║出三界故諸法離欲性寂滅故諸法離瞋無
L164n1669_p0415b12║有礙故諸法離癡無闇𡨋故諸法無所從來
L164n1669_p0415b13║本無生故諸法無所去無所至故諸法不住
L164n1669_p0415b14║無所依故諸法過三世去來現在無所有故
L164n1669_p0415b15║諸法無異其性一故諸法不生離於報故諸
L164n1669_p0416a01║法無業業報作者不可得故諸法不作無所
L164n1669_p0416a02║起故諸法無起無為性故諸法無為離生滅
L164n1669_p0416a03║故諸法真不從和合生故諸法實一道門故
L164n1669_p0416a04║諸法無眾生眾生不可得故諸法無我第一
L164n1669_p0416a05║義故諸法鈍無所知故諸法捨離憎愛故諸
L164n1669_p0416a06║法離煩惱無有熱故諸法無垢性不汙故諸
L164n1669_p0416a07║法一相離欲際故諸法離相常定故諸法住
L164n1669_p0416a08║實際性不壞故諸法如相不分別故諸法入
L164n1669_p0416a09║法性徧入故諸法無緣諸緣不合故諸法是
L164n1669_p0416a10║菩提如實見故諸法是涅槃無因緣故迦葉
L164n1669_p0416a11║普光自在王如來光明常出如是清淨法音
L164n1669_p0416a12║亦能令諸菩薩施作佛事其佛國土無有魔
L164n1669_p0416a13║事佛壽無量阿僧祇劫。爾時思益梵天白
L164n1669_p0416a14║佛言世尊菩薩以何行諸佛授阿耨多羅三
L164n1669_p0416a15║藐三菩提記佛言若菩薩不行生法不行滅
L164n1669_p0416b01║法不行善不行不善不行世間不行出世間
L164n1669_p0416b02║不行有罪法不行無罪法不行有漏法不行
L164n1669_p0416b03║無漏法不行有為法不行無為法不行修道
L164n1669_p0416b04║不行除斷不行生死不行涅槃不行見法不
L164n1669_p0416b05║行聞法不行覺法不行知法不行施不行捨
L164n1669_p0416b06║不行戒不行覆不行忍不行善不行發不行
L164n1669_p0416b07║精進不行禪不行三昧不行慧不行行不行
L164n1669_p0416b08║知不行得梵天若菩薩如是行者諸佛則授
L164n1669_p0416b09║阿耨多羅三藐三菩提記所以者何諸所有
L164n1669_p0416b10║行皆有所是無所是是菩提諸所有行皆是
L164n1669_p0416b11║分別無分別是菩提諸所有行皆是起作無
L164n1669_p0416b12║起作是菩提諸所有行皆是戲論無戲論是
L164n1669_p0416b13║菩提是故當知若菩薩過諸所行則得受記
L164n1669_p0416b14║離諸法二相故是受記義。梵天我於往昔
L164n1669_p0416b15║供養諸佛恭敬尊重讚嘆淨修梵行一切布
L164n1669_p0417a01║施一切持戒及行頭陀離於瞋恚忍辱慈心
L164n1669_p0417a02║如所說行勤修精進一切所聞皆能受持獨
L164n1669_p0417a03║處遠離入諸禪定隨所聞慧讀誦思問是諸
L164n1669_p0417a04║如來亦不見授記何以故依止所行故以是
L164n1669_p0417a05║當知若諸菩薩出過一切諸行則得受記。
L164n1669_p0417a06║梵天我於是後見然燈佛即得無生法忍佛
L164n1669_p0417a07║時授我記言汝於來世當得作佛號釋迦牟
L164n1669_p0417a08║尼如來應供正徧知我爾時出過一切諸行
L164n1669_p0417a09║具足六波羅密所以者何若菩薩能捨諸相
L164n1669_p0417a10║名為檀波羅密能滅諸受持名為尸羅波羅
L164n1669_p0417a11║密不為六塵所傷名為羼提波羅密離諸所
L164n1669_p0417a12║行名為毘黎耶波羅密不憶念一切法名為
L164n1669_p0417a13║禪波羅密能忍諸法無生性名為般若波羅
L164n1669_p0417a14║密我於然燈佛所具足如是六波羅密世尊
L164n1669_p0417a15║云何名具足六波羅密梵天若不念施不依
L164n1669_p0417b01║止戒不分別忍不取精進不住禪定不二於
L164n1669_p0417b02║慧是名具足六波羅密。於是網明菩薩白
L164n1669_p0417b03║佛言世尊何謂菩薩家清淨佛言善男子菩
L164n1669_p0417b04║薩若生轉輪聖王家不名家清淨若生帝釋
L164n1669_p0417b05║中若生梵王中亦不名家清淨在所生處乃
L164n1669_p0417b06║至畜生自不退失善根亦令眾生生諸善根
L164n1669_p0417b07║是名菩薩家清淨又網明慈是菩薩家心平
L164n1669_p0417b08║等故悲是菩薩家深心念故喜是菩薩家生
L164n1669_p0417b09║法喜故捨是菩薩家離貪著故不捨菩提是
L164n1669_p0417b10║菩薩家不貪聲聞辟支佛地故。爾時思益
L164n1669_p0417b11║梵天謂文殊師利言如來不說法耶文殊師
L164n1669_p0417b12║利言佛雖說法不以二相何以故如來性無
L164n1669_p0417b13║二故雖有所說而無二也梵天言若一切法
L164n1669_p0417b14║無二其誰為二文殊師利言凡夫貪著我故
L164n1669_p0417b15║分別二耳不二者終不為二雖種種分別為
L164n1669_p0418a01║二然其實際無有二相梵天言云何識無二
L164n1669_p0418a02║法文殊師利言若無二可識則非無二所以
L164n1669_p0418a03║者何無二相者不可識也。梵天言誰能聽
L164n1669_p0418a04║如來如是法答言不漏六塵者梵天言誰能
L164n1669_p0418a05║知是法答言無識無分別無諍訟者。梵天
L164n1669_p0418a06║若於法中有高下心貪著所愛皆是諍訟佛
L164n1669_p0418a07║所說法無有諍訟梵天樂戲論者無不諍訟
L164n1669_p0418a08║樂諍訟者無沙門法樂沙門法者無有妄想
L164n1669_p0418a09║貪著梵天言云何比丘隨佛語隨佛教答言
L164n1669_p0418a10║若比丘稱讚毀辱其心不動是名隨佛教若
L164n1669_p0418a11║比丘不隨文字語言是名隨佛語。梵天言
L164n1669_p0418a12║云何比丘能守護法答言若比丘不逆平等
L164n1669_p0418a13║不壞法性是名能守護法梵天言云何比丘
L164n1669_p0418a14║親近於佛答言若比丘於諸法中不見有法
L164n1669_p0418a15║若近若遠是名親近於佛。梵天言誰能見
L164n1669_p0418b01║佛答言若不著肉眼不著天眼不著慧眼是
L164n1669_p0418b02║名能見佛梵天言誰能見法答言不逆諸因
L164n1669_p0418b03║緣法者梵天言誰能順見諸因緣法答言不
L164n1669_p0418b04║起平等不見平等所生相者梵天言誰得真
L164n1669_p0418b05║智答言不生不滅諸漏者。梵天言誰為得
L164n1669_p0418b06║解脫者答言不壞縛者梵天言誰為得度答
L164n1669_p0418b07║言不住生死不住涅槃者梵天言漏盡比丘
L164n1669_p0418b08║盡何事耶答言若有所盡不名漏盡知諸漏
L164n1669_p0418b09║空相隨如是知名為漏盡。梵天言誰能見
L164n1669_p0418b10║聖諦答言無有見聖諦者所以者何隨所有
L164n1669_p0418b11║見皆為虛妄無所見者乃名見諦。梵天言
L164n1669_p0418b12║是諦當於何求答言當於四顛倒中求梵天
L164n1669_p0418b13║言何故作如是說答言求四顛倒不得淨不
L164n1669_p0418b14║得常不得樂不得我若不得淨是即不淨若
L164n1669_p0418b15║不得常是即無常若不得樂是即為苦若不
L164n1669_p0419a01║得我是即無我梵天一切法空無我是為聖
L164n1669_p0419a02║諦若能如是求諦是人不見苦不斷集不證
L164n1669_p0419a03║滅不修道梵天言云何名修道答言若不分
L164n1669_p0419a04║別是法是非法離於二相名為修道以是道
L164n1669_p0419a05║求一切法不得是名為道是道不令人離生
L164n1669_p0419a06║死至涅槃所以者何不離不至乃名聖道。
L164n1669_p0419a07║爾時等行菩薩白佛言世尊所言菩薩菩薩
L164n1669_p0419a08║者為何謂耶佛言善男子若菩薩於邪定眾
L164n1669_p0419a09║生發大悲心於正定眾生不見殊異故言菩
L164n1669_p0419a10║薩所以者何菩薩不為正定眾生不為不定
L164n1669_p0419a11║眾生故發心但為度邪定眾生故而起大悲
L164n1669_p0419a12║發阿耨多羅三藐三菩提心故名菩薩。若
L164n1669_p0419a13║菩薩能代一切眾生受諸苦惱亦復能捨一
L164n1669_p0419a14║切福事與諸眾生是名菩薩。爾時等行菩
L164n1669_p0419a15║薩謂文殊師利如汝所說皆為真實答言一
L164n1669_p0419b01║切言說皆為真實又問虛妄言說亦真實耶
L164n1669_p0419b02║答言如是所以者何是諸言說皆為虛妄無
L164n1669_p0419b03║處無方若法皆虛妄無處無方是故一切言
L164n1669_p0419b04║說皆是真實善男子提婆達語如來語無異
L164n1669_p0419b05║無別所以者何一切言說皆是如來言說不
L164n1669_p0419b06║出如故一切言說有所說事皆以無所說故
L164n1669_p0419b07║得有所說是以一切言說皆平等文字同故
L164n1669_p0419b08║文字無念故文字空故等行言如來不說凡
L164n1669_p0419b09║夫語言賢聖語言耶文殊師利言然以文字
L164n1669_p0419b10║說凡夫語言亦以文字說賢聖語言如是善
L164n1669_p0419b11║男子諸文字有分別是凡夫語言是賢聖語
L164n1669_p0419b12║言耶等行言不也文殊師利言如諸文字無
L164n1669_p0419b13║分別一切賢聖亦無分別是故賢聖無有言
L164n1669_p0419b14║說所以者何賢聖不以文字相不以眾生相
L164n1669_p0419b15║不以法相有所說也譬諸鐘鼓眾緣和合而
L164n1669_p0420a01║有音聲是諸鐘鼓亦無分別如是諸賢聖養
L164n1669_p0420a02║知眾因緣故於諸言說無貪無礙等行言如
L164n1669_p0420a03║佛所說汝等集會當行二事若說法若聖默
L164n1669_p0420a04║然何謂說法何謂聖默然答言若說法不違
L164n1669_p0420a05║佛不違法不違僧是名說法若知法即是佛
L164n1669_p0420a06║離相即是法無為即是僧是名聖默然。又
L164n1669_p0420a07║善男子若知一切眾生諸根利鈍而教誨之
L164n1669_p0420a08║名為說法常入於定心不散亂名聖默然等
L164n1669_p0420a09║行言如我解文殊師利所說義一切聲聞辟
L164n1669_p0420a10║支佛無有說法亦無聖默然所以者何是人
L164n1669_p0420a11║不能了知一切眾生諸根利鈍亦復不能常
L164n1669_p0420a12║在於定文殊師利若有真實問何等是世間
L164n1669_p0420a13║說法者何等是世間聖默然者則當為說諸
L164n1669_p0420a14║佛是也所以者何諸佛善能分別一切眾生
L164n1669_p0420a15║諸根利鈍亦常在定佛告文殊師利如是如
L164n1669_p0420b01║是如等行所說唯諸如來有此二法爾時須
L164n1669_p0420b02║菩提白佛言世尊我親從佛聞汝等集會當
L164n1669_p0420b03║行二事若說法若聖默然世尊若聲聞不能
L164n1669_p0420b04║行者云何如來勑諸比丘行此二事佛告須
L164n1669_p0420b05║菩提於汝意云何若聲聞不從他聞能說法
L164n1669_p0420b06║能聖默然不須菩提言不也須菩提是故當
L164n1669_p0420b07║知一切聲聞辟支佛無有說法無聖默然。
L164n1669_p0420b08║爾時須菩提問文殊師利若聲聞辟支佛不
L164n1669_p0420b09║能如是說法不能如是聖默然者諸菩薩有
L164n1669_p0420b10║成就如是功德能說法能聖默然不答言唯
L164n1669_p0420b11║佛當知於是佛告須菩提有三昧名入一切
L164n1669_p0420b12║語言心不散亂若菩薩成就是三昧皆得是
L164n1669_p0420b13║功德爾時文殊師利謂等行菩薩善男子為
L164n1669_p0420b14║眾生八萬四千行故說八萬四千法藏名為
L164n1669_p0420b15║說法常在一切滅受想定中名聖默然善男
L164n1669_p0421a01║子我若一劫若減一劫演說是義是名說法
L164n1669_p0421a02║相是聖默然相猶不能盡於是佛告等行菩
L164n1669_p0421a03║薩善男子乃往過去無量無邊不可思議阿
L164n1669_p0421a04║僧祇劫時世有佛號曰普光。其普光佛以
L164n1669_p0421a05║三乘法為弟子說亦多樂說如是法言汝等
L164n1669_p0421a06║比丘當行二事若說法若聖默然。復廣說
L164n1669_p0421a07║淨明三昧所以名曰淨明三昧者若菩薩入
L164n1669_p0421a08║是三昧即得解脫一切諸相及煩惱着亦於
L164n1669_p0421a09║一切佛法得淨光明是故名為淨明三昧又
L164n1669_p0421a10║前際一切法淨後際一切法淨現在一切法
L164n1669_p0421a11║淨是三世畢竟淨無能令不淨性常淨故是
L164n1669_p0421a12║以說一切諸法性常清淨何謂諸法性淨謂
L164n1669_p0421a13║一切法空相離有所得故一切法無相相離
L164n1669_p0421a14║憶想分別故一切法無作相不取不捨無求
L164n1669_p0421a15║無願畢竟離自性故是名性常清淨以是常
L164n1669_p0421b01║淨相知生死性即是涅槃性涅槃性即是一
L164n1669_p0421b02║切法性是故說心性常清淨善男子譬如虛
L164n1669_p0421b03║空若受垢汙無有是處心性亦如是若有垢
L164n1669_p0421b04║汙無有是處又如虛空雖為烟塵雲霧覆曀
L164n1669_p0421b05║不明不淨而不能染汙虛空之性設染汙者
L164n1669_p0421b06║不可復淨以虛空實不染汙故還見清淨凡
L164n1669_p0421b07║夫心亦如是雖邪憶念起諸煩惱然其心性
L164n1669_p0421b08║不可垢汙設垢汙者不可復淨以心相實不
L164n1669_p0421b09║可垢汙性常明淨是故心得解脫善男子是
L164n1669_p0421b10║名入淨明三昧門。爾時等行菩薩白佛言
L164n1669_p0421b11║未曾有也世尊諸佛菩薩為大饒益如所說
L164n1669_p0421b12║行精進眾生世尊其懈怠不能如所說行者
L164n1669_p0421b13║雖值百千萬佛無能為也當知從勤精進得
L164n1669_p0421b14║出菩提。
L164n1669_p0421b15║思益梵天謂文殊師利若行者於平等中不
L164n1669_p0422a01║見諸法是名得聖道已文殊師利言何故不
L164n1669_p0422a02║見思益言離二相故不見不見即是正見又
L164n1669_p0422a03║問誰能正見世間答言不壞世間相者又問
L164n1669_p0422a04║云何為不壞世間相答言色如無別無異受
L164n1669_p0422a05║想行識如無別無異若行者見五陰平等如
L164n1669_p0422a06║相是名正見世間又問何等是世間相答言
L164n1669_p0422a07║滅盡是世間相又問滅盡相復可盡耶答言
L164n1669_p0422a08║滅盡相者不可盡也又問何故說言世間是
L164n1669_p0422a09║滅盡相答言世間畢竟盡相是相不可盡所
L164n1669_p0422a10║以者何已盡者不復盡也又問佛不說一切
L164n1669_p0422a11║有為法是盡相耶答言世間是盡相終不可
L164n1669_p0422a12║盡是故佛說一切有為法是盡相又問何等
L164n1669_p0422a13║數名有為法答言以盡相故名有為法又問
L164n1669_p0422a14║有為法者為住何所答言無為性中住又問
L164n1669_p0422a15║有為法無為法有何差別答言有為法無為
L164n1669_p0422b01║法文字言說有差別耳所以者何以文字言
L164n1669_p0422b02║說言是有為是無為若求有為無為實相則
L164n1669_p0422b03║無差別以實相無差別故又問何等是諸法
L164n1669_p0422b04║實相義答言一切法平等無有差別是諸法
L164n1669_p0422b05║實相義又問何等為義答言以文字說令人
L164n1669_p0422b06║得解故名為義所以者何實相義者不如文
L164n1669_p0422b07║字所說諸佛雖以文字有所言說而於實相
L164n1669_p0422b08║無所增減文殊師利一切言說皆非言說是
L164n1669_p0422b09║故佛語名不可說諸佛不可以言相說故又
L164n1669_p0422b10║問云何得說佛相答言諸佛如來不可以色
L164n1669_p0422b11║身說相不可以三十二相說相不可以諸功
L164n1669_p0422b12║德法說相又問諸佛可離色身三十二相諸
L164n1669_p0422b13║功德法而說相耶答言不也所以者何色身
L164n1669_p0422b14║如三十二相如諸功德法如諸佛不即是如
L164n1669_p0422b15║亦非離如如是可說佛相不失如故又問諸
L164n1669_p0423a01║佛世尊得何等故號名為佛答言諸佛世尊
L164n1669_p0423a02║通達諸法性相如故說名為佛正徧知者。
L164n1669_p0423a03║於是等行菩薩白佛言世尊何謂菩薩發行
L164n1669_p0423a04║大乘爾時世尊以偈答言。
L164n1669_p0423a05║菩薩不壞色發行菩提心知色即菩提
L164n1669_p0423a06║是名行菩提如色菩提然等入於如相
L164n1669_p0423a07║不壞諸法性是名行菩提不壞諸法性
L164n1669_p0423a08║則為菩提義是菩提義中亦無有菩提
L164n1669_p0423a09║正行第一義是名行菩提若法及非法
L164n1669_p0423a10║不分別為二亦不得不二是名行菩提
L164n1669_p0423a11║若二則有為非二則無為離是二邊者
L164n1669_p0423a12║是名行菩提行於世間法處中若蓮花
L164n1669_p0423a13║遵修最上道是名行菩提世間所行處
L164n1669_p0423a14║悉於是中行世間所貪著於中得解脫
L164n1669_p0423a15║菩薩無所畏不沒生死淵無憂無疲倦
L164n1669_p0423b01║而行菩提道斯人能善知法性真實相
L164n1669_p0423b02║是故不分別是法是非法常住於平等
L164n1669_p0423b03║護持佛正法一切無所念則是如來法
L164n1669_p0423b04║若有佛無佛是法常住世能通達是相
L164n1669_p0423b05║是名護持法諸法之實相了達知其義
L164n1669_p0423b06║安住於此中而為人演說行於甚深法
L164n1669_p0423b07║魔所不能測是人於諸法無所貪着故
L164n1669_p0423b08║願求諸佛慧亦不着願求諸佛慧無礙
L164n1669_p0423b09║不着法非法若能不着此究竟得佛道
L164n1669_p0423b10║法性不可議常住於世間若能知如是
L164n1669_p0423b11║不生亦不滅菩薩念眾生不解是法相
L164n1669_p0423b12║為之勤精進令得離顛倒信解常定法
L164n1669_p0423b13║及寂滅無漏其心得解脫故說常定者
L164n1669_p0423b14║自住平等法以此導眾生不違平等行
L164n1669_p0423b15║故說常定者志念常堅固不忘菩提心
L164n1669_p0424a01║亦能化眾生故說常定者常念於諸佛
L164n1669_p0424a02║真實法性身遠離色身相故說常定者
L164n1669_p0424a03║常修念於法如諸法實相亦無有憶念
L164n1669_p0424a04║故說常定者常修念於僧僧即是無為
L164n1669_p0424a05║離數及非數常入如是定我見與佛見
L164n1669_p0424a06║空見生死見涅槃之見等皆無是諸見
L164n1669_p0424a07║無量智慧光知諸法實相無闇無障礙
L164n1669_p0424a08║是行菩提道是乘名大乘不可思議乘
L164n1669_p0424a09║悉容諸眾生猶不盡其量虛空無有量
L164n1669_p0424a10║亦無有形色大乘亦如是無量無障礙
L164n1669_p0424a11║若人聞此經乃至持一偈永脫於諸難
L164n1669_p0424a12║得到安隱處敬念此經者捨是身已後
L164n1669_p0424a13║終不墮惡道常生人天中於後惡世時
L164n1669_p0424a14║若得聞是經我皆與授記究竟成佛道
L164n1669_p0424a15║若持此經者佛法在是人是人在佛法
L164n1669_p0424b01║亦能轉法輪若人持是經能轉無量劫
L164n1669_p0424b02║生死諸往來得近於佛道若能持是經
L164n1669_p0424b03║精進大智慧是名極勇猛能破魔軍眾
L164n1669_p0424b04║我於然燈佛住忍得受記若有樂是經
L164n1669_p0424b05║我授記亦然若人於佛後能解說是經
L164n1669_p0424b06║佛雖不在世為能作佛事
L164n1669_p0424b07║爾時思益梵天謂文殊師利如來是實語者
L164n1669_p0424b08║能說如是法文殊師利言如來於法無所說
L164n1669_p0424b09║何以故如來尚不得諸法何況說法思益言
L164n1669_p0424b10║如來豈不分別諸法是世間是出世間是有
L164n1669_p0424b11║為是無為耶文殊師利言於汝意云何是虛
L164n1669_p0424b12║空可說可分別不思益言不也文殊師利言
L164n1669_p0424b13║今說虛空名字以所說故有生有滅耶思益
L164n1669_p0424b14║言不也文殊師利言如來說法亦復如是不
L164n1669_p0424b15║以說故諸法有生有滅如此說法是不可說
L164n1669_p0425a01║相亦以此法有所教誨是無所教誨所以者
L164n1669_p0425a02║何如說法性不說法性亦如是是故說一切
L164n1669_p0425a03║法住於如中如亦無所住爾時釋梵四天王
L164n1669_p0425a04║俱在會中即以天華散於佛上而作是言世
L164n1669_p0425a05║尊若善男子善女人聞文殊師利說法有信
L164n1669_p0425a06║解者當知是人能破魔軍及餘怨敵所以者
L164n1669_p0425a07║何文殊師利今所說法能破一切邪見妄想
L164n1669_p0425a08║世尊若善男子善女人聞於是法不驚不怖
L164n1669_p0425a09║當知是人不從小功德來。世尊我等於此
L164n1669_p0425a10║經中得智慧光明而不能得報佛及文殊師
L164n1669_p0425a11║利思益梵天之恩。爾時世尊語釋梵四天
L164n1669_p0425a12║王等大眾言善哉善哉善男子若人所從聞
L164n1669_p0425a13║是經處若和尚若阿闍黎我不見世間供養
L164n1669_p0425a14║之具能報其恩是法出於世間世間供養所
L164n1669_p0425a15║不能報是法度於世間世間財物所不能報
L164n1669_p0425b01║是法無染染汙之物所不能報諸善男子是
L164n1669_p0425b02║法餘無能報唯有一事如說修行若人於此
L164n1669_p0425b03║法中能如說修行者是名能報師恩是則名
L164n1669_p0425b04║為順如來語順如來教。爾時會中有天子
L164n1669_p0425b05║名不退轉白佛言世尊所說隨法行隨法行
L164n1669_p0425b06║者為何謂耶佛告天子隨法行者不行一切
L164n1669_p0425b07║法是名隨法行所以者何若不行諸法則不
L164n1669_p0425b08║分別是正是邪如是行者不行善不行不善
L164n1669_p0425b09║不行有漏不行無漏不行世間不行出世間
L164n1669_p0425b10║不行有為不行無為不行生死不行涅槃是
L164n1669_p0425b11║名隨法行若起法相者是則不名隨法行也
L164n1669_p0425b12║若念言我行是法是則戲論不隨法行若不
L164n1669_p0425b13║受一切法則隨法行於一切法無憶念無分
L164n1669_p0425b14║別無所行是名隨法行。
L164n1669_p0425b15║爾時大迦葉白佛言世尊譬如大龍若欲雨
L164n1669_p0426a01║時雨於大海此諸菩薩亦復如是以大法雨
L164n1669_p0426a02║雨菩薩心佛言迦葉如汝所說。是故此諸
L164n1669_p0426a03║菩薩但於甚深智慧無量大海菩薩心中雨
L164n1669_p0426a04║如是等不可思議無上法雨。迦葉又如大
L164n1669_p0426a05║海甚深無底此諸菩薩亦復如是能思惟無
L164n1669_p0426a06║量法故名為甚深一切聲聞辟支佛不能測
L164n1669_p0426a07║故名為無底迦葉又如大海集無量水此諸
L164n1669_p0426a08║菩薩亦復如是集無量法無量智慧是故說
L164n1669_p0426a09║諸菩薩心如大海。迦葉又如大海有三種
L164n1669_p0426a10║寶一者少價二者有價三者無價此諸菩薩
L164n1669_p0426a11║所可說法亦復如是隨諸眾生根之利鈍令
L164n1669_p0426a12║得解脫有以小乘而得解脫有以中乘而得
L164n1669_p0426a13║解脫有以大乘而得解脫迦葉又如大海漸
L164n1669_p0426a14║漸轉深此諸菩薩亦復如是。迦葉又如劫
L164n1669_p0426a15║盡燒時諸小陂池江河泉源在前枯竭然後
L164n1669_p0426b01║大海乃當消盡正法滅時亦復如是諸行小
L164n1669_p0426b02║道正法先盡然後菩薩大海之心正法乃滅
L164n1669_p0426b03║迦葉此諸菩薩寧失身命不捨正法汝謂菩
L164n1669_p0426b04║薩失正法耶勿造斯觀迦葉如彼大海有金
L164n1669_p0426b05║剛珠名集諸寶乃至七日出時火至梵世而
L164n1669_p0426b06║此寶珠不燒不失轉至他方大海之中若是
L164n1669_p0426b07║寶珠在此世界世界燒者無有是處此諸菩
L164n1669_p0426b08║薩亦復如是正法滅時七邪法出爾乃至於
L164n1669_p0426b09║他方世界何等七一者外道論二者惡知識
L164n1669_p0426b10║三者邪用道法四者互相惱亂五者入邪見
L164n1669_p0426b11║棘林六者不修福德七者無有得道此七惡
L164n1669_p0426b12║出時是諸菩薩知諸眾生不可得度爾乃至
L164n1669_p0426b13║於他方佛國不離見佛聞法教化眾生增長
L164n1669_p0426b14║善根迦葉又如大海為無量眾生之所依止
L164n1669_p0426b15║此諸菩薩亦復如是眾生依止得三種樂人
L164n1669_p0427a01║樂天樂涅槃之樂迦葉又如大海鹹不可飲
L164n1669_p0427a02║此諸菩薩亦復如是諸魔外道不能吞滅於
L164n1669_p0427a03║是大迦葉白佛言世尊大海雖深尚可測量
L164n1669_p0427a04║此諸菩薩不可測也佛告迦葉三千大千世
L164n1669_p0427a05║界微塵猶可知數此諸菩薩功德無量不可
L164n1669_p0427a06║數也。
L164n1669_p0427a07║爾時世尊現神通力令魔波旬及其軍眾來
L164n1669_p0427a08║詣佛所作是言世尊我與眷屬今於佛前立
L164n1669_p0427a09║此誓願是經所流布處若說法者及聽法者
L164n1669_p0427a10║并彼國土不起魔事亦當擁護是經爾時世
L164n1669_p0427a11║尊放金色光照此世界告文殊師利言如來
L164n1669_p0427a12║今護念是經利益諸法師故是經在閻浮提
L164n1669_p0427a13║隨其歲數佛法不滅。佛說是經時七十二
L164n1669_p0427a14║那由他眾生得無生法忍無量眾生發阿耨
L164n1669_p0427a15║多羅三藐三菩提心。
L164n1669_p0427b01║御錄經海一滴卷之五
L164n1669_p0427b02║音釋
L164n1669_p0427b03║曀（於計切隂而風也）。敵（村歷對也）。陂（布[((︿/︿)*〡)/(厂@目)]切陂陀不平也）。鹹（音咸
L164n1669_p0427b04║鹽味）。