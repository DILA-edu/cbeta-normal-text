L164n1669_p0428a01║御錄經海一滴卷之六　　　　　　見六
L164n1669_p0428a02║佛說長者女菴提遮師子吼了義經
L164n1669_p0428a03║舍衛國城西有一村名曰長提有一婆羅門
L164n1669_p0428a04║名婆私膩迦在其中住其人學問廣博深信
L164n1669_p0428a05║內典敬承佛教欲設大會至祇洹所請佛及
L164n1669_p0428a06║僧佛受其請與大眾往詣彼村爾時長者見
L164n1669_p0428a07║佛歡喜即率眷屬來至佛所各各禮佛恭敬
L164n1669_p0428a08║而住其婆羅門有女名菴提遮先𡣪與人其
L164n1669_p0428a09║女容貌端正器度高遠事夫如禁其儀無比
L164n1669_p0428a10║自以生來父母莫測其所由故名之菴提遮
L164n1669_p0428a11║爾時婆羅門長跪佛前敬設供養聖眾食訖
L164n1669_p0428a12║文殊師利問菴提遮曰汝今知生死義耶答
L164n1669_p0428a13║曰以佛力故知又問曰若知者生以何為義
L164n1669_p0428a14║答曰生以不生生為生義又問曰云何不生
L164n1669_p0428a15║生為義耶答曰若能明知地水火風四緣畢
L164n1669_p0428b01║竟未曾自得有所和合而能隨其所宜有所
L164n1669_p0428b02║說者以為生義又問曰若知地水火風畢竟
L164n1669_p0428b03║不自得有所和合為生義者即應無有生相
L164n1669_p0428b04║將何為生義答曰雖在生處而無生者是為
L164n1669_p0428b05║正生故說有義文殊又問曰死以何為義耶
L164n1669_p0428b06║答曰死以不死死為死義又問曰云何以不
L164n1669_p0428b07║死死為死義耶答曰若能明知地水火風畢
L164n1669_p0428b08║竟不自得有所散而能隨其所宜有所說者
L164n1669_p0428b09║是為死義又問曰若知地水火風畢竟不自
L164n1669_p0428b10║得有所散者即無死相將何為死義答曰雖
L164n1669_p0428b11║在死處其心不亡者是為正死故說有義文
L164n1669_p0428b12║殊師利又問曰常以何為義答曰若能明知
L164n1669_p0428b13║諸法畢竟生滅變易無定如幻相而能隨其
L164n1669_p0428b14║所宜有所說者是為常義又問曰若知諸法
L164n1669_p0428b15║畢竟生滅無定如幻相者即是無常義云何
L164n1669_p0429a01║將為常義耶答曰諸法生而不自得生滅而
L164n1669_p0429a02║不自得滅乃至變易亦復如是以不自得故
L164n1669_p0429a03║說為常義也又問曰無常以何為義答曰若
L164n1669_p0429a04║知諸法畢竟不生不滅隨如是相而能隨其
L164n1669_p0429a05║所宜有所說者是為無常義又問曰若知諸
L164n1669_p0429a06║法畢竟不生不滅者即是常義云何說為無
L164n1669_p0429a07║常義耶答曰但以諸法自在變易無定相不
L164n1669_p0429a08║自得隨如是知者故說有無常義又問曰空
L164n1669_p0429a09║以何為義答曰若能知諸法相未曾自空不
L164n1669_p0429a10║壞今有而能不空空不有有者故說有空義
L164n1669_p0429a11║又問曰若不空空不有有者即無有事將何
L164n1669_p0429a12║為空義耶菴提遮以偈答曰。
L164n1669_p0429a13║嗚呼真大德不知真空義色無有自性
L164n1669_p0429a14║豈非如空也空若自有空則不能容色
L164n1669_p0429a15║空不自空故眾色從是生
L164n1669_p0429b01║爾時文殊師利又問曰頗有明知生而不生
L164n1669_p0429b02║相為生所留者不答曰有雖自明見其力未
L164n1669_p0429b03║充而為生所留者是也又問曰頗有無知不
L164n1669_p0429b04║識生性而畢竟不為生所留者不答曰無所
L164n1669_p0429b05║以者何若不見生性雖因調伏少得安處其
L164n1669_p0429b06║不安之相常為對治若能見生性者雖在不
L164n1669_p0429b07║安之處而安相常現前若不如是知者雖有
L164n1669_p0429b08║種種勝辯談說甚深典籍而即是生滅心說
L164n1669_p0429b09║彼實相密要之言如盲辯色因他語故說得
L164n1669_p0429b10║青黃赤白黑而不能自見色之正相今不能
L164n1669_p0429b11║見諸法者亦復如是但今為生所生為死所
L164n1669_p0429b12║死者而有所說者乃於其人即無生死之義
L164n1669_p0429b13║耶若為常無常所繫者亦復如是當知大德
L164n1669_p0429b14║空者亦不自得空故說有空義耶爾時佛告
L164n1669_p0429b15║文殊師利如是如是如菴提遮所說真實無
L164n1669_p0430a01║異日可令冷月可令熱是菴提遮所說不可
L164n1669_p0430a02║移易時舍利弗問其女曰汝之智慧辯才若
L164n1669_p0430a03║此佛所稱歎我等聲聞之所不及云何不能
L164n1669_p0430a04║離是女身色相也其女答曰我欲問大德即
L164n1669_p0430a05║隨意答我大德今現是男不舍利弗言我雖
L164n1669_p0430a06║色是男而心非男也其女言大德我亦如是
L164n1669_p0430a07║如大德所言雖在女相其心即非女也舍利
L164n1669_p0430a08║弗言汝今現為夫所拘執何能如此其女答
L164n1669_p0430a09║曰大德能自信己之所言不舍利弗言我之
L164n1669_p0430a10║自言云何不自信其女答曰若自信者大德
L164n1669_p0430a11║前說我色是男而心非男者即心與色有所
L164n1669_p0430a12║二用也若大德自信此言者即於我所不生
L164n1669_p0430a13║有夫之惡見大德自男故生我女相以我女
L164n1669_p0430a14║色故壞大德心也而以自男見彼女者則不
L164n1669_p0430a15║能於法生實信也舍利弗言我於汝所不敢
L164n1669_p0430b01║生於惡見其女答曰但以對世尊故不敢非
L164n1669_p0430b02║是實言也若實不生惡見者云何說我言汝
L164n1669_p0430b03║今現為夫所拘執耶是言從何而來舍利弗
L164n1669_p0430b04║言我以久離習故有此之言非實心也其女
L164n1669_p0430b05║問曰大德我今問者隨意答我大德既言久
L164n1669_p0430b06║離男女相者大德色久離耶心久離耶時舍
L164n1669_p0430b07║利弗默然不答爾時菴提遮以偈頌曰。
L164n1669_p0430b08║若心得久離畢竟不生見誰為作女人
L164n1669_p0430b09║於色起不淨若論色久離法本不自有
L164n1669_p0430b10║畢竟不曾汙將何為作惡嗚呼今大德
L164n1669_p0430b11║徒學不能知自男生我女豈非妄想非
L164n1669_p0430b12║悔過於大眾於法勿生疑我上所言說
L164n1669_p0430b13║是佛神力持
L164n1669_p0430b14║時菴提遮說是偈已其比丘比丘尼優婆塞
L164n1669_p0430b15║優婆夷諸天及人於中有得阿耨多羅三藐
L164n1669_p0431a01║三菩提心者有得無生法忍者得法眼淨者
L164n1669_p0431a02║又得心解脫者其無量聲聞眾而於佛法自
L164n1669_p0431a03║生慙恥者無量爾時佛告舍利弗是女非凡
L164n1669_p0431a04║已值無量諸佛常能說如是師子吼了義經
L164n1669_p0431a05║利益無量諸眾生我亦自與是女人同事無
L164n1669_p0431a06║量諸佛已是女人不久當成正覺是諸眾中
L164n1669_p0431a07║於是女人所說法要即能生實信者皆已久
L164n1669_p0431a08║聞是女人所說法故今則能生正信是故應
L164n1669_p0431a09║當諦受是師子吼了義經勿疑之也佛告阿
L164n1669_p0431a10║難此長者女菴提遮所說了義問答經付囑
L164n1669_p0431a11║於汝汝當諦受。
L164n1669_p0431a12║楞伽阿䟦多羅寶經
L164n1669_p0431a13║一時佛住南海濵楞伽山頂種種寶華以為
L164n1669_p0431a14║莊嚴與大比丘僧及大菩薩眾俱從彼種種
L164n1669_p0431a15║異佛剎來是諸菩薩摩訶薩無量三昧自在
L164n1669_p0431b01║之力神通遊戲大慧菩薩摩訶薩而為上首。
L164n1669_p0431b02║爾時大慧菩薩摩訶薩白佛言世尊諸識
L164n1669_p0431b03║有幾種生住滅佛告大慧諸識有二種生住
L164n1669_p0431b04║滅非思量所知諸識有二種生謂流注生及
L164n1669_p0431b05║相生有二種住謂流注住及相住有二種滅
L164n1669_p0431b06║謂流注滅及相滅大慧諸識有三種相謂轉
L164n1669_p0431b07║相業相真相大慧略說有三種識廣說有八
L164n1669_p0431b08║相何等為三謂真識現識及分別事識大慧
L164n1669_p0431b09║譬如明鏡持諸色像現識處現亦復如是大
L164n1669_p0431b10║慧現識及分別事識此二壞不壞相展轉因
L164n1669_p0431b11║大慧不思議熏及不思議變是現識因大慧
L164n1669_p0431b12║取種種塵及無始妄想熏是分別事識因大
L164n1669_p0431b13║慧若覆彼真識種種不實諸虛妄滅則一切
L164n1669_p0431b14║根識滅是名相滅大慧相續滅者相續所因
L164n1669_p0431b15║滅則相續滅所從滅及所緣滅則相續滅大
L164n1669_p0432a01║慧所以者何是其所依故依者謂無始妄想
L164n1669_p0432a02║熏緣者謂自心見等識境妄想大慧譬如泥
L164n1669_p0432a03║團微塵非異非不異金莊嚴具亦復如是大
L164n1669_p0432a04║慧若泥團微塵異者非彼所成而實彼成是
L164n1669_p0432a05║故不異若不異者則泥團微塵應無分別如
L164n1669_p0432a06║是大慧轉識藏識真相若異者藏識非因若
L164n1669_p0432a07║不異者轉識滅藏識亦應滅而自真相實不
L164n1669_p0432a08║滅是故大慧非自真相識滅但業相滅若自
L164n1669_p0432a09║真相識滅者藏識則滅大慧藏識滅者不異
L164n1669_p0432a10║外道斷見論議大慧彼諸外道作如是論謂
L164n1669_p0432a11║攝受境界滅識流注亦滅若識流注滅者無
L164n1669_p0432a12║始流注應斷大慧外道說流注生因非眼識
L164n1669_p0432a13║色明集會而生更有異因復次大慧有七種
L164n1669_p0432a14║第一義所謂心境界慧境界智境界見境界
L164n1669_p0432a15║超二見境界超子地境界如來自到境界大
L164n1669_p0432b01║慧此是過去未來現在諸如來應供等正覺
L164n1669_p0432b02║性自性第一義心以性自性第一義心成就
L164n1669_p0432b03║如來世間出世間出世間上上法聖慧眼入
L164n1669_p0432b04║自共相建立如所建立不與外道論惡見共
L164n1669_p0432b05║大慧云何外道論惡見共所謂自境界妄想
L164n1669_p0432b06║見不覺識自心所現分齊不通大慧愚癡凡
L164n1669_p0432b07║夫性無性自性第一義作二見論大慧若復
L164n1669_p0432b08║諸餘沙門婆羅門見離自性浮雲火輪水月
L164n1669_p0432b09║及夢內外心現妄想無始虛偽不離自心妄
L164n1669_p0432b10║想因緣滅盡離妄想說所說觀所觀受用建
L164n1669_p0432b11║立身之藏識無所有境界離生住滅大慧彼
L164n1669_p0432b12║菩薩不久次第隨入無相處次第隨入從地
L164n1669_p0432b13║至地三昧境界解三界如幻分別觀察當得
L164n1669_p0432b14║如幻三昧度自心現無所有得住般若波羅
L164n1669_p0432b15║密捨離彼生所作方便隨入如來身隨入如
L164n1669_p0433a01║如化神通自在慈悲方便具足莊嚴等入一
L164n1669_p0433a02║切佛剎外道入處離心意意識是菩薩漸次
L164n1669_p0433a03║轉身得如來身是故欲得如來身者當離所
L164n1669_p0433a04║作方便生住滅觀察無始虛偽過妄想習氣
L164n1669_p0433a05║因三有思惟無所有佛地無生到自覺聖趣
L164n1669_p0433a06║自心自在到無開𤼵行如隨眾色摩尼隨入
L164n1669_p0433a07║眾生微細之心而以化身隨心量度諸地漸
L164n1669_p0433a08║次相續建立是故大慧自悉檀善應當修學
L164n1669_p0433a09║爾時大慧菩薩復白佛言世尊請為楞伽國
L164n1669_p0433a10║摩羅耶山海中住處諸大菩薩宣說海浪藏
L164n1669_p0433a11║識境界法身時世尊以偈告言。
L164n1669_p0433a12║譬如巨海浪斯由猛風起洪波鼓冥壑
L164n1669_p0433a13║無有斷絕時藏識海常住境界風所動
L164n1669_p0433a14║種種諸識浪騰躍而轉生日月與光華
L164n1669_p0433a15║非異非不異七識亦如是心俱和合生
L164n1669_p0433b01║譬如海水變種種波浪轉謂以彼意識
L164n1669_p0433b02║思惟諸相義譬如海波浪是則無差別
L164n1669_p0433b03║諸識心如是異亦不可得心名採集業
L164n1669_p0433b04║意名廣採集諸識識所識現等境說五
L164n1669_p0433b05║復次大慧若菩薩摩訶薩欲知自心現量攝
L164n1669_p0433b06║受及攝受者妄想境界當離羣聚習俗睡眠
L164n1669_p0433b07║初中後夜常自覺悟修行方便當離惡見經
L164n1669_p0433b08║論言說及諸聲聞緣覺乘相當通達自心現
L164n1669_p0433b09║妄想之相復次大慧菩薩摩訶薩建立智慧
L164n1669_p0433b10║相住已於上聖智三相當勤修學何等為聖
L164n1669_p0433b11║智三相所謂無所有相一切諸佛自願處相
L164n1669_p0433b12║自覺聖智究竟之相大慧是名聖智三相若
L164n1669_p0433b13║成就此聖智三相者能到自覺聖智究竟境
L164n1669_p0433b14║界。佛告大慧有一種外道作無所有妄想
L164n1669_p0433b15║計著覺知因盡兔無角想如兔無角一切法
L164n1669_p0434a01║亦復如是大慧復有餘外道見種求那極微
L164n1669_p0434a02║陀羅驃形處橫法各各差別見已計著無兔
L164n1669_p0434a03║角橫法作牛有角想大慧彼墮二見不解心
L164n1669_p0434a04║量自心境界妄想增長身受用建立妄想根
L164n1669_p0434a05║量大慧一切法性亦復如是離有無不應作
L164n1669_p0434a06║想大慧若復離有無而作兔無角想是名邪
L164n1669_p0434a07║想兔無角不應作想大慧聖境界離不應作
L164n1669_p0434a08║牛有角想爾時大慧菩薩白佛言世尊得無
L164n1669_p0434a09║妄想者見不生相已隨比思量觀察不生妄
L164n1669_p0434a10║想言無耶佛告大慧非觀察不生妄想言無
L164n1669_p0434a11║所以者何妄想者因彼生故依彼角生妄想
L164n1669_p0434a12║以依角生妄想是故言依因故離異不異故
L164n1669_p0434a13║非觀察不生妄想言無角大慧若復妄想異
L164n1669_p0434a14║角者則不因角生若不異者則因彼故乃至
L164n1669_p0434a15║微塵分析推求悉不可得不異角故彼亦非
L164n1669_p0434b01║性二俱無性者何法何故而言無耶大慧若
L164n1669_p0434b02║無故無角觀有故言兔無角者不應作想大
L164n1669_p0434b03║慧不正因故而說有無二俱不成大慧復有
L164n1669_p0434b04║餘外道見計著色空事形處橫法不能善知
L164n1669_p0434b05║虛空分齊言色離虛空起分齊見妄想大慧
L164n1669_p0434b06║虛空是色隨入色種大慧色是虛空持所持
L164n1669_p0434b07║處所建立性色空事分別當知大慧四大種
L164n1669_p0434b08║生時自相各別亦不住虛空非彼無虛空如
L164n1669_p0434b09║是大慧觀牛有角故兔無角大慧又牛角者
L164n1669_p0434b10║析為微塵又分別微塵剎那不住彼何所觀
L164n1669_p0434b11║故而言無耶若言觀餘物者彼法亦然爾時
L164n1669_p0434b12║世尊告大慧菩薩言當離兔角牛角虛空形
L164n1669_p0434b13║色異見妄想汝等諸菩薩摩訶薩當思惟自
L164n1669_p0434b14║心現妄想隨入為一切剎土最勝子以自心
L164n1669_p0434b15║現方便而教授之爾時世尊欲重宣此義而
L164n1669_p0435a01║說偈言。
L164n1669_p0435a02║色等及心無色等長養心身受用安立
L164n1669_p0435a03║識藏現眾生以無故成有以有故成無
L164n1669_p0435a04║微塵分別事不起色妄想心量安立處
L164n1669_p0435a05║惡見所不樂救世之所說自覺之境界
L164n1669_p0435a06║大慧菩薩白佛言世尊云何淨除一切眾生
L164n1669_p0435a07║自心現流為頓為漸耶佛告大慧漸淨非頓
L164n1669_p0435a08║如菴羅果漸熟非頓又如大地漸生萬物非
L164n1669_p0435a09║頓生也如來淨除一切眾生自心現流亦復
L164n1669_p0435a10║如是漸淨非頓大慧頓悟非漸譬如明鏡頓
L164n1669_p0435a11║現一切無相色像如來淨除一切眾生自心
L164n1669_p0435a12║現流亦復如是頓現無相無所有清淨境界
L164n1669_p0435a13║如日月輪頓照顯示一切色像如來為離自
L164n1669_p0435a14║心現習氣過患眾生亦復如是頓為顯示不
L164n1669_p0435a15║思議智最勝境界。大慧法依佛說一切法
L164n1669_p0435b01║不實如幻種種計著不可得大慧法佛者離
L164n1669_p0435b02║心自性相自覺聖所緣境界建立施作大慧
L164n1669_p0435b03║化佛者說施戒忍精進禪定及心智慧離陰
L164n1669_p0435b04║界入解脫識相分別觀察建立超外道見無
L164n1669_p0435b05║色見大慧又法佛者離攀緣攀緣離一切所
L164n1669_p0435b06║作根量相滅非諸凡夫聲聞緣覺外道計著
L164n1669_p0435b07║我相所著境界自覺聖究竟差別相建立是
L164n1669_p0435b08║故大慧自覺聖究竟差別相當勤修學自心
L164n1669_p0435b09║現見應當除滅。大慧菩薩白佛言世尊所
L164n1669_p0435b10║說常不思議自覺聖趣境界及第一義境界
L164n1669_p0435b11║非諸外道所說常不思議因緣耶佛告大慧
L164n1669_p0435b12║非諸外道因緣得常不思議所以者何諸外
L164n1669_p0435b13║道常不思議不因自相成若常不思議不因
L164n1669_p0435b14║自相成者何因顯現常不思議復次大慧不
L164n1669_p0435b15║思議若因自相成者彼則應常由作者因相
L164n1669_p0436a01║故常不思議不成大慧我第一義常不思議
L164n1669_p0436a02║第一義因相成離性非性得自覺相故有相
L164n1669_p0436a03║第一義智因故有因離性非性故不同外道
L164n1669_p0436a04║常不思議論如是常不思議自覺聖智所得
L164n1669_p0436a05║應當修學復次大慧諸外道常不思議於所
L164n1669_p0436a06║作性非性無常見已思量計常大慧我亦以
L164n1669_p0436a07║如是因緣所作者性非性無常見已自覺聖
L164n1669_p0436a08║境界說彼常無因大慧若復諸外道因相成
L164n1669_p0436a09║常不思議因自相性非性同於兔角此常不
L164n1669_p0436a10║思議但言說妄想諸外道軰有如是過所以
L164n1669_p0436a11║者何謂但言說妄想同於兔角自因相非分
L164n1669_p0436a12║大慧我常不思議因自覺得相故離所作性
L164n1669_p0436a13║非性故常非外性非性無常思量計常復次
L164n1669_p0436a14║大慧諸聲聞畏生死妄想苦而求涅槃不知
L164n1669_p0436a15║生死涅槃差別一切性妄想非性未來諸根
L164n1669_p0436b01║境界休息作涅槃想非自覺聖智趣藏識轉
L164n1669_p0436b02║是故凡愚說有三乘說心量趣無所有是故
L164n1669_p0436b03║大慧彼不知過去未來現在諸如來自心現
L164n1669_p0436b04║境界計著外心現境界生死輪常轉復次大
L164n1669_p0436b05║慧一切法不生是過去未來現在諸如來所
L164n1669_p0436b06║說所以者何謂自心現性非性離有非有生
L164n1669_p0436b07║故大慧一切性不生一切法如兔馬等角是
L164n1669_p0436b08║愚癡凡夫不覺妄想自性妄想故大慧一切
L164n1669_p0436b09║法不生自覺聖智趣境界者一切性自性相
L164n1669_p0436b10║不生非彼愚夫妄想二境界大慧藏識攝所
L164n1669_p0436b11║攝相轉愚夫墮生住滅二見希望一切性生
L164n1669_p0436b12║有非有妄想生非聖賢也大慧於彼應當修
L164n1669_p0436b13║學復次大慧菩薩摩訶薩當善三自性云何
L164n1669_p0436b14║三自性謂妄想自性緣起自性成自性大慧
L164n1669_p0436b15║妄想自性從相生若依若緣生是名緣起云
L164n1669_p0437a01║何成自性謂離名相事相妄想聖智所得及
L164n1669_p0437a02║自覺聖智趣所行境界是名成自性如來藏
L164n1669_p0437a03║心爾時世尊而說偈言。
L164n1669_p0437a04║名相覺想自性二相正智如如
L164n1669_p0437a05║是則成相
L164n1669_p0437a06║復次大慧菩薩摩訶薩善觀二種無我相謂
L164n1669_p0437a07║人無我及法無我云何人無我謂離我我所
L164n1669_p0437a08║陰界入聚云何法無我離自共相不實妄想
L164n1669_p0437a09║相菩薩摩訶薩當善分別一切法無我善法
L164n1669_p0437a10║無我菩薩摩訶薩不久當得初地菩薩無所
L164n1669_p0437a11║有觀地相觀察開覺歡喜次第漸進超九地
L164n1669_p0437a12║相得法雲地於彼建立無量寶莊嚴幻自性
L164n1669_p0437a13║境界修習生到自覺聖智法趣當得如來自
L164n1669_p0437a14║在法身見法無我故是名法無我相汝等諸
L164n1669_p0437a15║菩薩摩訶薩應當修學。爾時大慧菩薩白
L164n1669_p0437b01║佛言世尊建立誹謗相唯願說之令我及菩
L164n1669_p0437b02║薩離二邊惡見世尊告大慧言有四種非有
L164n1669_p0437b03║有建立云何為四謂非有相建立非有見建
L164n1669_p0437b04║立非有因建立非有性建立於彼所立無所
L164n1669_p0437b05║得觀察非分而起誹謗是名誹謗相愚夫妄
L164n1669_p0437b06║想不善觀察自心現量非聖賢也是故離建
L164n1669_p0437b07║立誹謗惡見應當修學復次大慧菩薩摩訶
L164n1669_p0437b08║薩為安眾生故作種種類像如妄想自性處
L164n1669_p0437b09║依於緣起譬如眾色如意寶珠普現一切諸
L164n1669_p0437b10║佛剎土一切如來大眾集會悉於其中聽受
L164n1669_p0437b11║佛法所謂一切法如光影水月於一切法離
L164n1669_p0437b12║生滅斷常及離聲聞緣覺之法得百千三昧
L164n1669_p0437b13║游諸佛剎供養諸佛生諸天宮宣揚三寶示
L164n1669_p0437b14║現佛身聲聞菩薩大眾圍繞以自心現量度
L164n1669_p0437b15║脫眾生分別演說外性無性悉令遠離有無
L164n1669_p0438a01║等見乃宣偈言。
L164n1669_p0438a02║心量世間佛子觀察種類之身
L164n1669_p0438a03║離所作行得力神通自在成就
L164n1669_p0438a04║大慧菩薩復請佛言惟願世尊為我等說一
L164n1669_p0438a05║切法空無生無二離自性相佛告大慧空空
L164n1669_p0438a06║者即是妄想自性處大慧為妄想自性計著
L164n1669_p0438a07║者故說空無生無二離自性相略說七種空
L164n1669_p0438a08║謂相空性自性空行空無行空一切法離言
L164n1669_p0438a09║說空第一義聖智大空彼彼空是名七種空
L164n1669_p0438a10║彼彼空者是空最麤汝當遠離大慧不自生
L164n1669_p0438a11║非不生除住三昧是名無生離自性即是無
L164n1669_p0438a12║生大慧一切法無二非於涅槃彼生死非於
L164n1669_p0438a13║生死彼涅槃異相因有性故是名無二如涅
L164n1669_p0438a14║槃生死一切法亦如是是故空無生無二離
L164n1669_p0438a15║自性相應當修學爾時世尊而說偈言。
L164n1669_p0438b01║我常說空法遠離於斷常生死如幻夢
L164n1669_p0438b02║而彼業不壞虛空及涅槃滅二亦如是
L164n1669_p0438b03║愚夫作妄想諸聖離有無
L164n1669_p0438b04║爾時世尊復告大慧菩薩言大慧空無生無
L164n1669_p0438b05║二離自性相凡所有經悉說此義諸修多羅
L164n1669_p0438b06║悉隨眾生希望心故為分別說顯示其義如
L164n1669_p0438b07║鹿渴想誑惑羣鹿如是一切修多羅所說諸
L164n1669_p0438b08║法為令愚夫𤼵歡喜故非實聖智在於言說
L164n1669_p0438b09║是故當依於義莫著言說。
L164n1669_p0438b10║大慧菩薩白佛言世尊修多羅說如來藏自
L164n1669_p0438b11║性清淨轉入眾生身中如大價寶垢衣所纏
L164n1669_p0438b12║而如來藏常住不變云何世尊同外道說我
L164n1669_p0438b13║言有如來藏耶佛告大慧我說如來藏不同
L164n1669_p0438b14║外道所說之我大慧未來現在菩薩摩訶薩
L164n1669_p0438b15║不應作我見計著如來於法無我離一切妄
L164n1669_p0439a01║想相以種種智慧善巧方便或說如來藏或
L164n1669_p0439a02║說無我開引計我諸外道故說如來藏令離
L164n1669_p0439a03║不實我見妄想入三解脫門境界是故大慧
L164n1669_p0439a04║為離外道見故當依無我如來之藏爾時大
L164n1669_p0439a05║慧菩薩復請世尊惟願說修行大方便佛告
L164n1669_p0439a06║大慧菩薩摩訶薩成就四法得修行者大方
L164n1669_p0439a07║便謂善分別自心現觀外性非性離生住滅
L164n1669_p0439a08║見得自覺聖智善樂是名成就四法得修行
L164n1669_p0439a09║者大方便。菩薩得自覺聖智無生法忍住
L164n1669_p0439a10║第八地得離心意意識五法自性二無我相
L164n1669_p0439a11║得意生身意生身者譬如意去迅疾無礙故
L164n1669_p0439a12║名意生譬如意去石壁無礙於彼異方無量
L164n1669_p0439a13║由延因先所見憶念不忘自心流注不絕於
L164n1669_p0439a14║身無障礙生大慧如是意生身得一時俱菩
L164n1669_p0439a15║薩摩訶薩意生身如幻三昧力自在神通妙
L164n1669_p0439b01║相莊嚴聖種類身一時俱生猶如意生無有
L164n1669_p0439b02║障礙隨所憶念本願境界為成就眾生得自
L164n1669_p0439b03║覺聖智善樂如是菩薩得無生法忍當如是
L164n1669_p0439b04║學爾時大慧菩薩復請世尊惟願為說一切
L164n1669_p0439b05║諸法緣因之相以覺緣因相故我及諸菩薩
L164n1669_p0439b06║離一切性有無妄見世尊宣示此義而說偈
L164n1669_p0439b07║言。
L164n1669_p0439b08║一切都無生亦非因緣滅於彼生滅中
L164n1669_p0439b09║而起因緣想非遮滅復生相續因緣起
L164n1669_p0439b10║唯為斷凡愚癡惑妄想緣有無緣起法
L164n1669_p0439b11║是悉無有生習氣所迷轉從是三有現
L164n1669_p0439b12║真實無生緣亦復無有滅觀一切有為
L164n1669_p0439b13║猶如虛空華攝受及所攝捨離惑亂見
L164n1669_p0439b14║非已生當生亦復無因緣一切無所有
L164n1669_p0439b15║斯皆是言說
L164n1669_p0440a01║復次大慧有四種言說妄想相謂相言說夢
L164n1669_p0440a02║言說過妄想計著言說無始妄想言說相言
L164n1669_p0440a03║說者從自妄想色相計著生夢言說者先所
L164n1669_p0440a04║經境界隨憶念生從覺己境界無性生過妄
L164n1669_p0440a05║想計著言說者先怨所作業隨憶念生無始
L164n1669_p0440a06║妄想言說者無始虛偽計著過自種習氣生
L164n1669_p0440a07║大慧白佛言世尊言說妄想為異為不異佛
L164n1669_p0440a08║告大慧言說妄想非異非不異所以者何謂
L164n1669_p0440a09║彼因生相故大慧若言說妄想異者妄想不
L164n1669_p0440a10║應是因若不異者語不顯義而有顯示是故
L164n1669_p0440a11║非異非不異大慧復白佛言世尊為言說即
L164n1669_p0440a12║是第一義為所說者是第一義佛告大慧非
L164n1669_p0440a13║言說是第一義亦非所說是第一義所以者
L164n1669_p0440a14║何謂第一義聖樂言說所入是第一義非言
L164n1669_p0440a15║說是第一義第一義者聖智自覺所得非言
L164n1669_p0440b01║說妄想覺境界是故言說妄想不顯示第一
L164n1669_p0440b02║義言說者生滅動搖展轉因緣起自他相無
L164n1669_p0440b03║性故彼不顯示第一義是故大慧當離言說
L164n1669_p0440b04║諸妄想相爾時世尊欲重宣此義而說偈言。
L164n1669_p0440b05║諸性無自性亦復無言說甚深空空義
L164n1669_p0440b06║愚夫不能了一切性自性言說法如影
L164n1669_p0440b07║自覺聖智子實際我所說
L164n1669_p0440b08║復次大慧有四種禪云何為四謂愚夫所行
L164n1669_p0440b09║禪觀察義禪攀緣如禪如來禪云何愚夫所
L164n1669_p0440b10║行禪謂聲聞緣覺外道修行者觀人無我性
L164n1669_p0440b11║自相共相骨鏁無常苦不淨相相不除滅是
L164n1669_p0440b12║名愚夫所行禪云何觀察義禪謂人無我自
L164n1669_p0440b13║相共相外道自他俱無性已觀法無我漸次
L164n1669_p0440b14║增進是名觀察義禪云何攀緣如禪謂妄想
L164n1669_p0440b15║二無我妄想如實處不生妄想是名攀緣如
L164n1669_p0441a01║禪云何如來禪謂入如來地得自覺聖智相
L164n1669_p0441a02║三種樂住成辦眾生不思議事是名如來禪。
L164n1669_p0441a03║大慧菩薩復白佛言世尊佛說緣起即是
L164n1669_p0441a04║說因緣外道亦說因緣世尊外道說因不從
L164n1669_p0441a05║緣生而有所生世尊說觀因有事觀事有因
L164n1669_p0441a06║如是因緣雜亂佛告大慧我非無因說及因
L164n1669_p0441a07║緣雜亂說此有故彼有者攝所攝非性覺自
L164n1669_p0441a08║心現量大慧若攝所攝計著不覺自心現量
L164n1669_p0441a09║外境界性非性彼有如是過非我說緣起我
L164n1669_p0441a10║常說言因緣和合而生諸法非無因生大慧
L164n1669_p0441a11║復白佛言世尊非言說有性有一切性耶世
L164n1669_p0441a12║尊若無性者言說不生是故言說應有性有
L164n1669_p0441a13║一切性佛告大慧本無性而作言說如兔角
L164n1669_p0441a14║𪚴毛等但世間現此言說耳大慧如汝所說
L164n1669_p0441a15║言說有性有一切性者汝論則壞大慧非一
L164n1669_p0441b01║切剎土有言說言說者是作耳如瞻視及香
L164n1669_p0441b02║積世界普賢如來國土但以瞻視令諸菩薩
L164n1669_p0441b03║得無生法忍及諸勝三昧是故非言說有性
L164n1669_p0441b04║有一切性大慧見此世界蚊蚋蟲蟻是等眾
L164n1669_p0441b05║生無有言說而各辦事爾時世尊欲重宣此
L164n1669_p0441b06║義而說偈言。
L164n1669_p0441b07║如虛空兔角及與槃大子無而有言說
L164n1669_p0441b08║如是性妄想因緣和合法凡愚起妄想
L164n1669_p0441b09║不能如實知輪廻三有宅
L164n1669_p0441b10║大慧復白佛言如世尊所說一切性無生及
L164n1669_p0441b11║如幻將無世尊前後所說自相違耶佛告大
L164n1669_p0441b12║慧謂生無生覺自心現量有非有外性非性
L164n1669_p0441b13║無生現大慧非我前後說相違過然壞外道
L164n1669_p0441b14║因生故我說一切性無生大慧說性者為攝
L164n1669_p0441b15║受生死故壞無見斷見故。復次大慧一切
L164n1669_p0442a01║法離所作因緣不生無作者故一切法不生
L164n1669_p0442a02║大慧何故一切性離自性以自覺觀時自共
L164n1669_p0442a03║性相不可得故說一切法不生何故一切法
L164n1669_p0442a04║不可持來不可持去以自共相欲持來無所
L164n1669_p0442a05║來欲持去無所去是故一切法離持來去大
L164n1669_p0442a06║慧何故一切諸法不滅謂性自性相無故一
L164n1669_p0442a07║切法不可得故一切法不滅大慧何故一切
L164n1669_p0442a08║法無常謂相起無常性是故說一切法無常
L164n1669_p0442a09║大慧何故一切法常謂相起無生性無常常
L164n1669_p0442a10║故說一切法常。復次大慧有二種覺謂觀
L164n1669_p0442a11║察覺及妄想相攝受計著建立覺大慧觀察
L164n1669_p0442a12║覺者謂若覺性自性相選擇離四句不可得
L164n1669_p0442a13║是名觀察覺大慧彼四句者謂離一異俱不
L164n1669_p0442a14║俱有無非有非無常無常是名四句大慧此
L164n1669_p0442a15║四句離是名一切法大慧此四句觀察一切
L164n1669_p0442b01║法應當修學云何妄想相攝受計着建立覺
L164n1669_p0442b02║謂妄想相攝受計着四大種宗因喻不實建
L164n1669_p0442b03║立而建立是名妄想相攝受計着建立覺復
L164n1669_p0442b04║次大慧諸外道有四種涅槃云何為四謂性
L164n1669_p0442b05║自性非性涅槃種種相性非性涅槃自相自
L164n1669_p0442b06║性非性覺涅槃諸陰自共相相續流注斷涅
L164n1669_p0442b07║槃是名諸外道四種涅槃非我所說法大慧
L164n1669_p0442b08║我所說者妄想識滅名為涅槃。大慧菩薩
L164n1669_p0442b09║復白佛言世尊惟願為說自覺聖智相及一
L164n1669_p0442b10║乘佛告大慧前聖所知轉相傳授妄想無性
L164n1669_p0442b11║菩薩摩訶薩獨一靜處自覺觀察不由於他
L164n1669_p0442b12║離見妄想上上昇進入如來地是名自覺聖
L164n1669_p0442b13║智相大慧云何一乘相謂得一乘道覺謂攝
L164n1669_p0442b14║所攝妄想如實處不生妄想是名一乘覺大
L164n1669_p0442b15║慧一乘覺者非餘外道聲聞緣覺梵天王等
L164n1669_p0443a01║之所能得唯除如來以是故說名一乘世尊
L164n1669_p0443a02║重宣偈言。
L164n1669_p0443a03║諸天及梵乘聲聞緣覺乘諸佛如來乘
L164n1669_p0443a04║我說此諸乘乃至有心轉諸乘非究竟
L164n1669_p0443a05║若彼心滅盡無乘及乘者無有乘建立
L164n1669_p0443a06║我說為一乘引導眾生故分別說諸乘
L164n1669_p0443a07║解脫有三種及與法無我煩惱智慧等
L164n1669_p0443a08║解脫則遠離
L164n1669_p0443a09║爾時世尊復告大慧菩薩言有三種意生身
L164n1669_p0443a10║云何為三所謂三昧樂正受意生身覺法自
L164n1669_p0443a11║性性意生身種類俱生無行作意生身修行
L164n1669_p0443a12║者了知初地上上增進相得三種身大慧云
L164n1669_p0443a13║何三昧樂正受意生身謂第三第四第五地
L164n1669_p0443a14║三昧樂正受故種種自心寂靜安住心海起
L164n1669_p0443a15║浪識相不生知自心現境界性非性大慧云
L164n1669_p0443b01║何覺法自性性意生身謂第八地觀察覺了
L164n1669_p0443b02║如幻等法悉無所有身心轉變得如幻三昧
L164n1669_p0443b03║及餘三昧門無量相力自在明如妙華莊嚴
L164n1669_p0443b04║迅疾如意猶如幻夢水月鏡像非造非所造
L164n1669_p0443b05║如造所造一切色種種支分具足莊嚴隨入
L164n1669_p0443b06║一切佛剎大眾通達自性法故大慧云何種
L164n1669_p0443b07║類俱生無行作意生身所謂覺一切佛法緣
L164n1669_p0443b08║目得樂相大慧於彼三種身相觀察覺了應
L164n1669_p0443b09║當修學因說偈言。
L164n1669_p0443b10║非我乘大乘非說亦非字非諦非解脫
L164n1669_p0443b11║非無有境界然乘摩訶衍三摩提自在
L164n1669_p0443b12║種種意生身自在華莊嚴
L164n1669_p0443b13║大慧菩薩白佛言世尊何等是佛之知覺佛
L164n1669_p0443b14║告大慧覺人法無我了知二障離二種死斷
L164n1669_p0443b15║二煩惱是名佛之知覺以是因緣故我說一
L164n1669_p0444a01║乘世尊偈言。
L164n1669_p0444a02║善知二無我二障煩惱斷永離二種死
L164n1669_p0444a03║是名佛知覺
L164n1669_p0444a04║大慧菩薩復請世尊惟願為說一切法有無
L164n1669_p0444a05║有相佛告大慧此世間依有二種謂依有及
L164n1669_p0444a06║無墮性非性欲見不離離相大慧因是故我
L164n1669_p0444a07║說寧取人見如須彌山不起無所有增上慢
L164n1669_p0444a08║空見大慧無所有增上慢者墮自共相見希
L164n1669_p0444a09║望不知自心現量見外性無常剎那展轉壞
L164n1669_p0444a10║陰界入相續流注變滅離文字相妄想是名
L164n1669_p0444a11║為壞者爾時世尊欲重宣此義而說偈言。
L164n1669_p0444a12║有無是二邊乃至心境界淨除彼境界
L164n1669_p0444a13║平等心寂滅無取境界性滅非無所有
L164n1669_p0444a14║有事悉如如如賢聖境界誰集因緣有
L164n1669_p0444a15║而復說言無邪見論生法妄想計有無
L164n1669_p0444b01║若知無所生亦復無所滅觀此悉空寂
L164n1669_p0444b02║有無二俱離
L164n1669_p0444b03║大慧一切聲聞緣覺菩薩有二種通相謂宗
L164n1669_p0444b04║通及說通大慧宗通者謂緣自得勝進相遠
L164n1669_p0444b05║離言說文字妄想趣無漏界自覺地自相遠
L164n1669_p0444b06║離一切虛妄覺想降伏一切外道眾魔緣自
L164n1669_p0444b07║覺趣光明輝𤼵是名宗通相云何說通相謂
L164n1669_p0444b08║說九部種種教法離異不異有無等相以巧
L164n1669_p0444b09║方便隨順眾生如應說法令得度脫是名說
L164n1669_p0444b10║通相大慧汝及餘菩薩應當修學大慧菩薩
L164n1669_p0444b11║白佛言世尊惟願為說不實妄想相不實妄
L164n1669_p0444b12║想云何而生爾時世尊宣說偈言。
L164n1669_p0444b13║諸因及與緣從此生世間妄想著四句
L164n1669_p0444b14║不知我所通世間非有生亦復非無生
L164n1669_p0444b15║不從有無生亦非非有無如是觀世間
L164n1669_p0445a01║心轉得無我一切性不生以從緣生故
L164n1669_p0445a02║一切緣所作所作非自有事不自生事
L164n1669_p0445a03║有二事過故無心之心量我說為心量
L164n1669_p0445a04║量者自性處緣性二俱離性究竟妙淨
L164n1669_p0445a05║我說名心量施設世諦我彼則無實事
L164n1669_p0445a06║諸陰陰施設無事亦復然妄想習氣轉
L164n1669_p0445a07║有種種心生境界於外現是世俗心量
L164n1669_p0445a08║離一切諸見及離想所想無得亦無生
L164n1669_p0445a09║我說為心量非性非非性性非性悉離
L164n1669_p0445a10║謂彼心解脫我說為心量如如與空際
L164n1669_p0445a11║涅槃及法界種種意生身我說為心量
L164n1669_p0445a12║大慧菩薩白佛言世尊如世尊所說菩薩摩
L164n1669_p0445a13║訶薩當善語義云何為語云何為義佛告大
L164n1669_p0445a14║慧云何為語謂言字妄想和合依咽喉唇舌
L164n1669_p0445a15║齒齗頰輔因彼我言說妄想習氣計著生是
L164n1669_p0445b01║名為語大慧云何為義謂離一切妄想相言
L164n1669_p0445b02║說相是名為義善語義菩薩摩訶薩觀語與
L164n1669_p0445b03║義非異非不異若語異義者則不因語辯義
L164n1669_p0445b04║而以語入義如燈照色復次大慧如緣言說
L164n1669_p0445b05║義計著墮建立及誹謗見凡愚眾生作異妄
L164n1669_p0445b06║想非聖賢也復次大慧智識相今當說若善
L164n1669_p0445b07║分別智識相者汝及諸菩薩則能通達智識
L164n1669_p0445b08║之相疾得阿耨多羅三藐三菩提大慧彼智
L164n1669_p0445b09║有三種謂世間出世間出世間上上云何世
L164n1669_p0445b10║間智謂一切外道凡夫計著有無云何出世
L164n1669_p0445b11║間智謂一切聲聞緣覺墮自共相希望計著
L164n1669_p0445b12║云何出世間上上智謂諸佛菩薩觀無所有
L164n1669_p0445b13║法見不生不滅離有無品如來地人法無我
L164n1669_p0445b14║緣自得生大慧彼生滅者是識不生不滅者
L164n1669_p0445b15║是智復次墮相無相及墮有無種種相因是
L164n1669_p0446a01║識超有無相是智復次長養相是識非長養
L164n1669_p0446a02║相是智復次無礙相是智境界種種礙相是
L164n1669_p0446a03║識復次三事和合生方便相是識無事方便
L164n1669_p0446a04║自性相是智復次得相是識不得相是智自
L164n1669_p0446a05║得聖智境界不出不入故如水中月。大慧
L164n1669_p0446a06║外道有九種轉變彼亦無有轉變無有法若
L164n1669_p0446a07║生若滅如見幻夢色生爾時世尊偈言。
L164n1669_p0446a08║形處時轉變四大種諸根中陰漸次生
L164n1669_p0446a09║妄想非明智最勝於緣起非如彼妄想
L164n1669_p0446a10║然世間緣起如乾闥婆城
L164n1669_p0446a11║大慧菩薩白佛言世尊惟願為說一切法相
L164n1669_p0446a12║續義解脫義爾時世尊宣說偈言。
L164n1669_p0446a13║不真實妄想是說相續相若知彼真實
L164n1669_p0446a14║相續網則斷於諸性無知隨言說攝受
L164n1669_p0446a15║譬如彼蠶蟲結網而自纏愚夫妄想縛
L164n1669_p0446b01║相續不觀察
L164n1669_p0446b02║爾時大慧菩薩白佛言世尊所言涅槃者說
L164n1669_p0446b03║何等法名為涅槃而諸外道各起妄想佛告
L164n1669_p0446b04║大慧如諸外道妄想涅槃或有外道陰界入
L164n1669_p0446b05║滅境界離欲見法無常心心法品不生不念
L164n1669_p0446b06║去來現在境界諸受陰盡如燈火滅如種子
L164n1669_p0446b07║壞妄想不生斯等於此作涅槃想大慧非以
L164n1669_p0446b08║見壞名為涅槃大慧或以從方至方名為解
L164n1669_p0446b09║脫境界想滅猶如風止或復以覺所覺見壞
L164n1669_p0446b10║名為解脫或見常無常作解脫想或見種種
L164n1669_p0446b11║相想招致苦生因思惟是已不善覺知自心
L164n1669_p0446b12║現量怖畏於相而見無相深生愛樂作涅槃
L164n1669_p0446b13║想或有覺知內外諸法自相共相去來現在
L164n1669_p0446b14║有性不壞作涅槃想或謂我人眾生壽命一
L164n1669_p0446b15║切法壞作涅槃想或謂諸煩惱盡或謂智慧
L164n1669_p0447a01║或見自在是真實作生死者作涅槃想有如
L164n1669_p0447a02║是比種種妄想外道所說不成所成智者所
L164n1669_p0447a03║棄大慧如是一切悉墮二邊作涅槃想智慧
L164n1669_p0447a04║觀察都無所立如彼妄想心意來去漂馳流
L164n1669_p0447a05║動一切無有得涅槃者大慧如我所說涅槃
L164n1669_p0447a06║者謂善覺知自心現量不著外性離於四句
L164n1669_p0447a07║見如實處不墮自心現妄想二邊攝所攝不
L164n1669_p0447a08║可得一切度量不見所成棄捨彼已得自覺
L164n1669_p0447a09║聖法知二無我離二煩惱淨除二障永離二
L164n1669_p0447a10║死上上地如來地如影幻等諸深三昧離心
L164n1669_p0447a11║意意識說名涅槃大慧汝等及餘菩薩摩訶
L164n1669_p0447a12║薩應當修學當疾遠離一切外道諸涅槃見
L164n1669_p0447a13║大慧白佛言世尊如來應供等正覺為作耶
L164n1669_p0447a14║為不作耶為事耶為因耶為相耶為所相耶
L164n1669_p0447a15║為說耶為所說耶為覺耶為所覺耶如是等
L164n1669_p0447b01║辭句為異為不異爾時世尊欲宣此義而說
L164n1669_p0447b02║偈言。
L164n1669_p0447b03║悉離諸根量無事亦無因已離覺所覺
L164n1669_p0447b04║亦離相所相陰緣等正覺一異莫能見
L164n1669_p0447b05║若無有見者云何而分別非作非不作
L164n1669_p0447b06║非事亦非因非陰非在陰亦非有餘雜
L164n1669_p0447b07║亦非有諸性如彼妄想見當知亦非無
L164n1669_p0447b08║此法法亦爾以有故有無以無故有有
L164n1669_p0447b09║若無不應受若有不應想或於我非我
L164n1669_p0447b10║言說量留連沉溺於二邊自壞壞世間
L164n1669_p0447b11║解脫一切過正觀察我通是名為正觀
L164n1669_p0447b12║不毀大導師
L164n1669_p0447b13║大慧菩薩復白佛言世尊云何世尊為無性
L164n1669_p0447b14║故說不生不滅為是如來異名佛告大慧我
L164n1669_p0447b15║說一切法不生不滅有無品不現大慧白佛
L164n1669_p0448a01║言世尊若一切法不生者則攝受法不可得
L164n1669_p0448a02║一切法不生故若名字中有法者惟願為說
L164n1669_p0448a03║佛告大慧我說如來非無性亦非不生不滅
L164n1669_p0448a04║攝一切法亦不待緣故不生不滅亦非無義
L164n1669_p0448a05║大慧我說意生法身如來名號彼不生者一
L164n1669_p0448a06║切外道聲聞緣覺七住菩薩非其境界大慧
L164n1669_p0448a07║彼不生即如來異名大慧譬如因陀羅釋迦
L164n1669_p0448a08║不蘭陀羅如是等諸物一一各有多名亦非
L164n1669_p0448a09║多名而有多性亦非無自性如是大慧我於
L164n1669_p0448a10║此娑呵世界有三阿僧祇百千名號愚夫悉
L164n1669_p0448a11║聞各說我名而不解我如來異名大慧或有
L164n1669_p0448a12║眾生知我如來者有知一切智者有知佛者
L164n1669_p0448a13║有知導師者有知僊人者有知梵者有知自
L164n1669_p0448a14║在者有知真實邊者有知月者有知日者有
L164n1669_p0448a15║知主者有知無生者有知無滅者有知空者
L164n1669_p0448b01║有知如如者有知諦者有知實際者有知法
L164n1669_p0448b02║性者有知涅槃者有知常者有知平等者有
L164n1669_p0448b03║知不二者有知無相者有知解脫者有知道
L164n1669_p0448b04║者有知意生者大慧如是等百千名號不增
L164n1669_p0448b05║不減此及餘世界皆悉知我如水中月不出
L164n1669_p0448b06║不入彼諸愚夫不能知我墮二邊故然悉恭
L164n1669_p0448b07║敬供養於我而不善解知辭句義趣不分別
L164n1669_p0448b08║名不解自通計著種種言說章句於不生不
L164n1669_p0448b09║滅作無性想不知如來名號差別如因陀羅
L164n1669_p0448b10║釋迦不蘭陀羅不解自通會歸終極於一切
L164n1669_p0448b11║法隨說計著大慧彼諸癡人作如是言言說
L164n1669_p0448b12║之外更無餘義惟止言說大慧彼惡燒智不
L164n1669_p0448b13║知言說自性不知言說生滅義不生滅大慧
L164n1669_p0448b14║一切言說墮於文字義則不墮離性非性故
L164n1669_p0448b15║無受生亦無身大慧如來不說墮文字法文
L164n1669_p0449a01║字有無不可得故除不墮文字大慧若有說
L164n1669_p0449a02║言如來說墮文字法者此則妄說法離文字
L164n1669_p0449a03║故是故大慧我等諸佛及諸菩薩不說一字
L164n1669_p0449a04║不答一字所以者何法離文字故非不饒益
L164n1669_p0449a05║義說言說者眾生妄想故大慧若不說一切
L164n1669_p0449a06║法者教法則壞教法壞者則無諸佛菩薩緣
L164n1669_p0449a07║覺聲聞若無者誰說為誰是故大慧菩薩摩
L164n1669_p0449a08║訶薩莫著言說隨宜方便廣說經法以眾生
L164n1669_p0449a09║希望煩惱不一故我及諸佛為彼種種異解
L164n1669_p0449a10║眾生而說諸法令離心意意識故不為得自
L164n1669_p0449a11║覺聖智處大慧於一切法無所有覺自心現
L164n1669_p0449a12║量離二妄想諸菩薩摩訶薩依於義不依文
L164n1669_p0449a13║字若善男子善女人依文字者自壞第一義
L164n1669_p0449a14║亦不能覺他若善一切法一切地一切相通
L164n1669_p0449a15║達章句具足性義則攝受正法攝受正法者
L164n1669_p0449b01║則佛種不斷佛種不斷者則能了知得殊勝
L164n1669_p0449b02║入處知得殊勝入處菩薩摩訶薩常得化生
L164n1669_p0449b03║建立大乘十自在力現眾色像如實說法如
L164n1669_p0449b04║實者不異如實者不來不去相一切虛偽息
L164n1669_p0449b05║是名如實大慧善男子善女人不應攝受隨
L164n1669_p0449b06║說計著真實者離文字故大慧真實義者從
L164n1669_p0449b07║多聞者得大慧多聞者謂善於義非善言說
L164n1669_p0449b08║善義者不隨一切外道經論身自不隨亦不
L164n1669_p0449b09║令他隨是則名曰大德多聞是故欲求義者
L164n1669_p0449b10║當親近多聞計著言說應當遠離爾時大慧
L164n1669_p0449b11║菩薩復承佛威神而白佛言世尊世尊顯示
L164n1669_p0449b12║不生不滅一切外道因亦不生不滅惟願世
L164n1669_p0449b13║尊為說差別佛告大慧我說不生不滅不同
L164n1669_p0449b14║外道不生不滅所以者何彼諸外道有性自
L164n1669_p0449b15║性得不生不變相我不如是墮有無品大慧
L164n1669_p0450a01║我者離有無品離生滅非性非無性如種種
L164n1669_p0450a02║幻夢現故非無性云何無性謂色無自性相
L164n1669_p0450a03║攝受現不現故攝不攝故以是故一切性無
L164n1669_p0450a04║性非無性但覺自心現量妄想不生安隱快
L164n1669_p0450a05║樂世事永息愚癡凡夫不實妄想如揵闥婆
L164n1669_p0450a06║城及幻化人其實無有若生若滅性無性無
L164n1669_p0450a07║所有故一切法亦如是離於生滅愚癡凡夫
L164n1669_p0450a08║墮不如實起生滅妄想如性自性妄想亦不
L164n1669_p0450a09║異若異妄想者計著一切性自性不見寂靜
L164n1669_p0450a10║不見寂靜者終不離妄想是故大慧無相見
L164n1669_p0450a11║勝非相見相見者受生因故不勝大慧無相
L164n1669_p0450a12║者妄想不生不起不滅我說涅槃爾時世尊
L164n1669_p0450a13║欲重宣此義而說偈言。
L164n1669_p0450a14║滅除彼生論建立不生義我說如是法
L164n1669_p0450a15║愚夫不能知一切法不生無性無所有
L164n1669_p0450b01║揵闥婆幻夢有性者無因世間種種事
L164n1669_p0450b02║無因而相現折伏有因論申暢無生義
L164n1669_p0450b03║申暢無生者法流永不斷熾然無因論
L164n1669_p0450b04║恐怖諸外道
L164n1669_p0450b05║大慧以偈問曰。
L164n1669_p0450b06║云何何所因彼以何故生於何處和合
L164n1669_p0450b07║而作無因論
L164n1669_p0450b08║爾時世尊偈答。
L164n1669_p0450b09║觀察有為法非無因有因彼生滅論者
L164n1669_p0450b10║所見從是滅
L164n1669_p0450b11║大慧復以偈問。
L164n1669_p0450b12║云何為無生為是無性耶為顧視諸緣
L164n1669_p0450b13║有法名無生名不應無義惟為分別說
L164n1669_p0450b14║爾時世尊復以偈答。
L164n1669_p0450b15║非無性無生亦非顧諸緣非有性而名
L164n1669_p0451a01║名亦非無義一切諸外道聲聞及緣覺
L164n1669_p0451a02║七住非境界是名無生相遠離諸因緣
L164n1669_p0451a03║亦離一切事唯有微心住想所想俱離
L164n1669_p0451a04║其身隨轉變我說是無生無外性無性
L164n1669_p0451a05║亦無心攝受斷除一切見我說是無生
L164n1669_p0451a06║如是無自性空等應分別非空故說空
L164n1669_p0451a07║無生故說空因緣數和合則有生有滅
L164n1669_p0451a08║離諸因緣數無別有生滅捨離因緣數
L164n1669_p0451a09║更無有異性若言一異者是外道妄想
L164n1669_p0451a10║有無性不生非有亦非無除其數轉變
L164n1669_p0451a11║是悉不可得但有諸俗數展轉為鉤鏁
L164n1669_p0451a12║離彼因緣鏁生義不可得生無性不起
L164n1669_p0451a13║離諸外道過如燈顯眾像鉤鏁現若然
L164n1669_p0451a14║彼生無生者是則無生忍如醫療眾病
L164n1669_p0451a15║為設種種治我為彼眾生破壞諸煩惱
L164n1669_p0451b01║知其根優劣而有種種法惟說一乘法
L164n1669_p0451b02║是則為大乘
L164n1669_p0451b03║大慧菩薩白佛言世尊一切外道皆起無常
L164n1669_p0451b04║妄想世尊亦說一切行無常是生滅法此義
L164n1669_p0451b05║云何佛告大慧一切外道有七種無常非我
L164n1669_p0451b06║法也何等為七彼有說言作已而捨是名無
L164n1669_p0451b07║常有說形處壞是名無常有說即色是無常
L164n1669_p0451b08║有說色轉變中間是名無常無間自之散壞
L164n1669_p0451b09║如乳酪等轉變中間不可見無常毀壞一切
L164n1669_p0451b10║性轉有說性無常有說性無性無常有說一
L164n1669_p0451b11║切法不生無常入一切法大慧我法起非常
L164n1669_p0451b12║非無常所以者何謂外性不決定故惟說三
L164n1669_p0451b13║有微心不說種種相有生有滅四大合會差
L164n1669_p0451b14║別四大及造色故妄想二種事攝所攝知二
L164n1669_p0451b15║種妄想離外性無性二種見非凡愚所覺。
L164n1669_p0452a01║大慧菩薩復白佛言世尊如來應供等正覺
L164n1669_p0452a02║為常為無常佛告大慧如來應供等正覺非
L164n1669_p0452a03║常非無常謂二俱有過若常者有作主過若
L164n1669_p0452a04║無常者有作無常過大慧一切所作皆無常
L164n1669_p0452a05║如缾衣等一切皆無常過一切智眾具方便
L164n1669_p0452a06║應無義以所作故一切所作皆應是如來無
L164n1669_p0452a07║差別因性故是故大慧如來非常非無常大
L164n1669_p0452a08║慧如來所得智是般若所熏非心意意識彼
L164n1669_p0452a09║諸陰界入處所熏大慧一切三有皆是不實
L164n1669_p0452a10║妄想所生如來不從不實虛妄想生大慧以
L164n1669_p0452a11║二法故有常無常非不二不二者寂靜一切
L164n1669_p0452a12║法無二生相故是故如來應供等正覺非常
L164n1669_p0452a13║非無常大慧乃至言說分別生則有常無常
L164n1669_p0452a14║過分別覺滅者則離愚夫常無常見爾時世
L164n1669_p0452a15║尊欲重宣此義而說偈言。
L164n1669_p0452b01║眾具無義者生常無常過若無分別覺
L164n1669_p0452b02║永離常無常從其所立宗則有眾雜義
L164n1669_p0452b03║等觀自心量言說不可得
L164n1669_p0452b04║大慧菩薩復白佛言世尊惟願世尊更為我
L164n1669_p0452b05║說陰界入生滅彼無有我誰生誰滅佛告大
L164n1669_p0452b06║慧如來之藏是善不善因能徧與造一切趣
L164n1669_p0452b07║生譬如伎兒變現諸趣離我我所為無始虛
L164n1669_p0452b08║偽惡習所熏名為識藏生無明住地與七識
L164n1669_p0452b09║俱如海浪身常生不斷離無常過離於我論
L164n1669_p0452b10║自性無垢畢竟清淨其餘諸識有生有滅意
L164n1669_p0452b11║意識等念念有七因不實妄想取諸境界種
L164n1669_p0452b12║種形處計著名相不覺自心所現色相大慧
L164n1669_p0452b13║此如來藏識藏一切聲聞緣覺心想所見雖
L164n1669_p0452b14║自性清淨客塵所覆故猶見不淨非諸如來
L164n1669_p0452b15║大慧如來者現前境界猶如掌中視阿摩勒
L164n1669_p0453a01║果是故汝及餘菩薩於如來藏識藏當勤修
L164n1669_p0453a02║學莫但聞覺作知足想爾時世尊重宣偈言。
L164n1669_p0453a03║甚深如來藏而與七識俱二種攝受生
L164n1669_p0453a04║智者則遠離如鏡像現心無始習所熏
L164n1669_p0453a05║如實觀察者諸事悉無事如愚見指月
L164n1669_p0453a06║觀指不觀月計著名字者不見我真實
L164n1669_p0453a07║心為工伎兒意如和伎者五識為伴侶
L164n1669_p0453a08║妄想觀伎眾
L164n1669_p0453a09║大慧菩薩白佛言世尊惟願為說五法自性
L164n1669_p0453a10║識二種無我究竟分別相佛告大慧五法自
L164n1669_p0453a11║性識二種無我分別趣相者謂名相妄想正
L164n1669_p0453a12║智如如若修行者修行入如來自覺聖趣離
L164n1669_p0453a13║於斷常有無等見現法樂正受住現在前大
L164n1669_p0453a14║慧愚夫計著俗數名相隨心流散流散已種
L164n1669_p0453a15║種相像貌墮我我所見希望計著妙色計著
L164n1669_p0453b01║已無知覆障故生染著染著已貪恚癡所生
L164n1669_p0453b02║業積集積集已妄想自纏如蠶作繭墮生死
L164n1669_p0453b03║海諸趣曠野如汲井輪以愚癡故不能知如
L164n1669_p0453b04║幻野馬水月自性離我我所起於一切不實
L164n1669_p0453b05║妄想離相所相及生住滅從自心妄想生非
L164n1669_p0453b06║目在時節微塵勝妙生愚癡凡夫隨名相流
L164n1669_p0453b07║大慧彼相者眼識所照名為色耳鼻舌身意
L164n1669_p0453b08║意識所照名為聲香味觸法是名為相施設
L164n1669_p0453b09║眾名顯示諸相是名妄想正智者彼名相不
L164n1669_p0453b10║可得猶如過客諸識不生不斷不常不墮一
L164n1669_p0453b11║切外道聲聞緣覺之地菩薩摩訶薩以此正
L164n1669_p0453b12║智不立名相非不立名相捨離二見建立及
L164n1669_p0453b13║誹謗知名相不生是名如如大慧菩薩摩訶
L164n1669_p0453b14║薩住如如者得無所有境界故得菩薩歡喜
L164n1669_p0453b15║地正住出世間趣法相成熟分別幻等一切
L164n1669_p0454a01║法自覺法趣相離諸妄想見性異相次第乃
L164n1669_p0454a02║至法雲地於其中間三昧力自在神通開敷
L164n1669_p0454a03║得如來地已種種變化圓照示現成熟眾生
L164n1669_p0454a04║如水中月善究竟滿足十無盡句為種種意
L164n1669_p0454a05║解眾生分別說法法身離意所作是名菩薩
L164n1669_p0454a06║入如如所得。佛告大慧三種自性及八識
L164n1669_p0454a07║二種無我悉入五法大慧彼名及相是妄想
L164n1669_p0454a08║自性若依彼妄想生心心法名俱時生如日
L164n1669_p0454a09║光俱種種相各別分別持是名緣起自性正
L164n1669_p0454a10║智如如者不可壞故名成自性自心現妄想
L164n1669_p0454a11║八種分別謂識藏意意識及五識身相者不
L164n1669_p0454a12║實相妄想故我我所二攝受滅二無我生是
L164n1669_p0454a13║故大慧此五法者聲聞緣覺菩薩如來自覺
L164n1669_p0454a14║聖智諸地相續次第一切佛法悉入其中我
L164n1669_p0454a15║及諸佛隨順入處普為眾生如實演說施設
L164n1669_p0454b01║顯示於彼隨入正覺不斷不常妄想不起隨
L164n1669_p0454b02║順自覺聖趣一切外道聲聞緣覺所不得相
L164n1669_p0454b03║是名正智大慧當自方便學亦教他人勿隨
L164n1669_p0454b04║於他爾時世尊欲重宣此義而說偈言。
L164n1669_p0454b05║五法三自性及與八種識二種無有我
L164n1669_p0454b06║悉攝摩訶衍
L164n1669_p0454b07║大慧菩薩白佛言世尊如世尊所說句過去
L164n1669_p0454b08║諸佛如恒河沙未來現在亦復如是云何世
L164n1669_p0454b09║尊為如說而受為更有餘義惟願如來哀愍
L164n1669_p0454b10║解說佛告大慧莫如說受三世諸佛量非如
L164n1669_p0454b11║恒河沙所以者何過世間望非譬所譬諸佛
L164n1669_p0454b12║易見非如優曇鉢華難得見故如來者世間
L164n1669_p0454b13║悉見不以建立自通故說言如來出世如優
L164n1669_p0454b14║曇鉢華自覺聖智境界無以為譬真實如來
L164n1669_p0454b15║過心意意識所見之相大慧然我說譬佛如
L164n1669_p0455a01║恒河沙無有過咎大慧譬如恒沙一切魚鱉
L164n1669_p0455a02║人獸踐踏沙不念言彼惱亂我而生妄想如
L164n1669_p0455a03║來應供等正覺自覺聖智恒河大力神通自
L164n1669_p0455a04║在等沙一切外道諸人獸等一切惱亂如來
L164n1669_p0455a05║不念而生妄想如來寂然無有念想如來本
L164n1669_p0455a06║願以三昧樂安眾生故無有惱亂猶如恒沙
L164n1669_p0455a07║等無有異又斷貪恚故譬如恒沙是地自性
L164n1669_p0455a08║劫盡燒時燒一切地而彼地大不捨自性與
L164n1669_p0455a09║火大俱生故其餘愚夫作地燒想而地不燒
L164n1669_p0455a10║以火因故如是大慧如來法身如恒沙不壞
L164n1669_p0455a11║大慧譬如恒沙無有限量如來光明亦復如
L164n1669_p0455a12║是無有限量為成熟眾生故普照一切諸佛
L164n1669_p0455a13║大眾大慧譬如恒沙增減不可得知如是大
L164n1669_p0455a14║慧如來智慧成熟眾生不增不減非身法故
L164n1669_p0455a15║身法者有壞如來法身非是身法如壓恒沙
L164n1669_p0455b01║油不可得如是一切極苦眾生逼迫如來乃
L164n1669_p0455b02║至眾生未得涅槃不捨法界自三昧願樂以
L164n1669_p0455b03║大悲故大慧譬如恒沙隨水而流非無水也
L164n1669_p0455b04║如是大慧如來所說一切諸法隨涅槃流是
L164n1669_p0455b05║故說言如恒河沙如來不隨諸去流轉大慧
L164n1669_p0455b06║生死本際不可知不知故云何說去大慧去
L164n1669_p0455b07║者斷義而愚夫不知一切諸法悉皆寂靜不
L164n1669_p0455b08║識自心所現故妄想生爾時世尊欲重宣此
L164n1669_p0455b09║義而說偈言。
L164n1669_p0455b10║觀察諸導師猶如恒河沙不壞亦不去
L164n1669_p0455b11║亦復不究竟是則為平等觀察諸如來
L164n1669_p0455b12║猶如恒沙等悉離一切過隨流而性常
L164n1669_p0455b13║是則佛正覺
L164n1669_p0455b14║
L164n1669_p0455b15║御錄經海一滴卷之六
L164n1669_p0456a01║音釋
L164n1669_p0456a02║膩（乃計切肥膩也）。𡣪（音釋婦人謂嫁曰𡣪）。鏁（同鎻）。齗（音銀齗辨諍貌）。