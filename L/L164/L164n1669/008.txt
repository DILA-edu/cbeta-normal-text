L164n1669_p0479b01║御錄經海一滴卷之八　　　　　　見八
L164n1669_p0479b02║佛說如來不思議金剛手經
L164n1669_p0479b03║世尊在王舍城鷲峰山中有無數百千天人
L164n1669_p0479b04║大眾恭敬圍繞聽受說法佛告大眾我有正
L164n1669_p0479b05║法名普攝諸菩薩摩訶薩最上勝行清淨妙
L164n1669_p0479b06║門此能圓滿一切行故謂若菩薩修布施行
L164n1669_p0479b07║即能成熟一切有情若諸菩薩修持戒行即
L164n1669_p0479b08║得一切勝願圓滿若諸菩薩修忍辱行即得
L164n1669_p0479b09║一切相好具足若諸菩薩修精進行即得圓
L164n1669_p0479b10║滿一切佛法若諸菩薩修禪定行能令一切
L164n1669_p0479b11║調伏其心若諸菩薩修智慧行即能斷除一
L164n1669_p0479b12║切煩惱若諸菩薩修勝福行即能長養一切
L164n1669_p0479b13║有情若諸菩薩修妙智行即能成就無礙之
L164n1669_p0479b14║智當佛世尊說是法時金剛手大祕密主菩
L164n1669_p0479b15║薩摩訶薩現威神力侍佛之右前白佛言希
L164n1669_p0480a01║有世尊如來善攝諸菩薩摩訶薩最上勝行
L164n1669_p0480a02║清淨妙門廣大正法如我解佛所說義趣一
L164n1669_p0480a03║切勝行皆從福智二行中出當知隨入福智
L164n1669_p0480a04║二行何以故諸菩薩修福行故能令一切有
L164n1669_p0480a05║情離諸障礙若修智行能為一切有情善說
L164n1669_p0480a06║法要令生喜悅世尊是故諸菩薩摩訶薩福
L164n1669_p0480a07║行智行二應和合此二行即是菩薩二種聖
L164n1669_p0480a08║道普攝一切道行菩薩住是道者即能降伏
L164n1669_p0480a09║難降伏者爾時會中寂慧菩薩摩訶薩前白
L164n1669_p0480a10║金剛手大祕密主菩薩摩訶薩言大祕密主
L164n1669_p0480a11║汝常近侍諸佛如來汝能樂說如來所有祕
L164n1669_p0480a12║密之法願為𤼵起如是言已時金剛手大祕
L164n1669_p0480a13║密主菩薩默然而住爾時寂慧菩薩前白佛
L164n1669_p0480a14║言惟願世尊勅金剛手大祕密主為此眾會
L164n1669_p0480a15║𤼵明如來祕密之法爾時世尊告金剛手菩
L164n1669_p0480b01║薩言我今勸請於汝應善為此會大眾宣說
L164n1669_p0480b02║菩薩祕密如來祕密真實之法時金剛手大
L164n1669_p0480b03║祕密主菩薩承佛聖旨前白佛言世尊如佛
L164n1669_p0480b04║教勅我今宣說菩薩祕密如來祕密真實之
L164n1669_p0480b05║法然此會中若有少能悟入之者皆是世尊
L164n1669_p0480b06║威神建立爾時金剛手菩薩告寂慧菩薩言
L164n1669_p0480b07║寂慧當知今我世尊昔於然燈如來法中居
L164n1669_p0480b08║菩薩位從彼佛所得授阿耨多羅三藐三菩
L164n1669_p0480b09║提記從是以來我常隨逐釋迦菩薩而是菩
L164n1669_p0480b10║薩所有身業曾無異作亦不見有邪曲之相
L164n1669_p0480b11║語無異作亦不曾聞虛妄之言心無異作亦
L164n1669_p0480b12║不曾聞愛著之失隨其身業現威儀相但為
L164n1669_p0480b13║成熟一切有情不可稱譽由彼菩薩身威儀
L164n1669_p0480b14║相無其邊際乃至一切有情諸威儀事悉入
L164n1669_p0480b15║菩薩威儀相中而菩薩不假勤力亦無發悟
L164n1669_p0481a01║安然而住所謂應以禪定可度者諸有情類
L164n1669_p0481a02║即現禪定而為化度應以鼓樂弦歌可度者
L164n1669_p0481a03║即現鼓樂弦歌而為化度應以男子身可度
L164n1669_p0481a04║者即現其身而為化度應以女人身可度者
L164n1669_p0481a05║即現其身而為化度應以卑劣身可度者即
L164n1669_p0481a06║現其身而為化度應以屠膾身可度者即現
L164n1669_p0481a07║其身而為化度應以三惡趣相及人趣身可
L164n1669_p0481a08║度者即皆現之而為化度應以天身可度者
L164n1669_p0481a09║即現其身而為化度應以梵王身可度者即
L164n1669_p0481a10║現其身而為化度應以轉輪王身可度者即
L164n1669_p0481a11║現其身而為化度應以苾蒭苾蒭尼優婆塞
L164n1669_p0481a12║優婆夷身可度者即皆現之而為化度應以
L164n1669_p0481a13║聲聞緣覺身可度者即現其身而為化度應
L164n1669_p0481a14║以菩薩身可度者即現其身而為化度應以
L164n1669_p0481a15║如來身可度者即現其身而為化度非可現
L164n1669_p0481b01║者謂除無色。以彼菩薩無所分別平等捨
L164n1669_p0481b02║心即隨其身現身威儀然菩薩身法爾不動
L164n1669_p0481b03║以不動故現起身業雖身離相而亦不壞菩
L164n1669_p0481b04║薩身清淨已𤼵現光明普照地獄一切有情
L164n1669_p0481b05║令得安樂又復菩薩普為一切有情不惜身
L164n1669_p0481b06║命復次寂慧菩薩於此三千大千世界現廣
L164n1669_p0481b07║大身或寶蓋中或現指端乃至劫火洞然炎
L164n1669_p0481b08║熾能以手指而悉覆之而菩薩身都無所壞
L164n1669_p0481b09║又復能現身相普為諸佛世尊作供養事所
L164n1669_p0481b10║有憍慢貢高諸有情類菩薩即現大力那羅
L164n1669_p0481b11║延身或金剛手菩薩可畏之相彼等有情見
L164n1669_p0481b12║已驚怖即向菩薩折伏其心歸命頂禮。寂
L164n1669_p0481b13║慧當知菩薩身者是不破壞堅固真實不生
L164n1669_p0481b14║滅身若諸有情應以有壞之身可化度者即
L164n1669_p0481b15║現其身而為化度若諸有情應以無壞之身
L164n1669_p0482a01║可化度者即現其身而為化度於一切種類
L164n1669_p0482a02║悉不破壞火不能燒刀不能斷是身堅固真
L164n1669_p0482a03║實不壞金剛所成而是菩薩無所思惟亦無
L164n1669_p0482a04║分別是身是相知身離相故即得法離相亦
L164n1669_p0482a05║非身離相與一切法離相有二差別若相即
L164n1669_p0482a06║身離相彼相即法離相如是離相能隨入故
L164n1669_p0482a07║即自身離相與一切有情身離相二俱平等
L164n1669_p0482a08║何以故由自身離相一切有情身離相故即
L164n1669_p0482a09║入一切法界離相以法界離相故即入法離
L164n1669_p0482a10║相然於其中而實無有少法可得謂以自身
L164n1669_p0482a11║真如即入一切有情身真如一切有情身真
L164n1669_p0482a12║如即入自身真如又復自身真如即入一切
L164n1669_p0482a13║法真如以入一切法真如故即入一切佛真
L164n1669_p0482a14║如又以自身真如故即入過去未來現在真
L164n1669_p0482a15║如亦非過去真如與彼未來現在真如有所
L164n1669_p0482b01║違背所有過去未來現在真如即是蘊處界
L164n1669_p0482b02║真如即是染淨真如染淨真如即是生死涅
L164n1669_p0482b03║槃真如生死涅槃真如即是無造作真如無
L164n1669_p0482b04║造作真如即是一切造作真如善男子所說
L164n1669_p0482b05║真如即是實性實性即是如性是無異性無
L164n1669_p0482b06║種類性無生性無諍論性無執取性謂以真
L164n1669_p0482b07║如無法可取故說真如是無取法由彼真如
L164n1669_p0482b08║無所取故即如是取於諸取中菩薩示現有
L164n1669_p0482b09║所取法亦非真如有取有作以無取故即無
L164n1669_p0482b10║諍論無諍論故於諸色中現有所取然彼真
L164n1669_p0482b11║如亦無所動是故以其如實之智伺察如來
L164n1669_p0482b12║真實之身以觀如來身平等故即當伺察自
L164n1669_p0482b13║身真如取要言之審觀一切身非身性畢竟
L164n1669_p0482b14║不生知一切身皆是緣生法所成故如是知
L164n1669_p0482b15║已乃能悟入彼法身門入是法身門故即成
L164n1669_p0483a01║法身非蘊處界身即彼法身廣大增勝如實
L164n1669_p0483a02║觀想從是現身為諸有情作利樂事乃至一
L164n1669_p0483a03║切見聞覺知悉為有情成利樂事故是故當
L164n1669_p0483a04║知菩薩法身不生不滅亦無所起於中示現
L164n1669_p0483a05║生滅起作但為成熟諸有情故滅即無滅亦
L164n1669_p0483a06║無造作於一切法應如是知諸有生者即和
L164n1669_p0483a07║合義於一切法應如是知又復應知彼一切
L164n1669_p0483a08║法生即無生如來身者即是法身即是法食
L164n1669_p0483a09║即是法力是法歸趣如來身者即虛空身無
L164n1669_p0483a10║等等身三界一切最勝上身一切如來通達
L164n1669_p0483a11║身無喻無比清淨無垢無染污身自性明亮
L164n1669_p0483a12║身自性不生身自性無起身離心意識身幻
L164n1669_p0483a13║熖水月自性身無邊無際身無種類無分別
L164n1669_p0483a14║身非地界所成身非水火風界所成身一切
L164n1669_p0483a15║世間無比身善男子由如是故應當如實觀
L164n1669_p0483b01║如來身而是菩薩於如來身住平等性得清
L164n1669_p0483b02║淨已行菩薩行菩薩於一切處普為現身然
L164n1669_p0483b03║於是中亦無所現亦無對礙又復菩薩能於
L164n1669_p0483b04║十方現諸魔身於有現中現無對礙於無現
L164n1669_p0483b05║中現無對礙由如是故無見無聞無覺無知
L164n1669_p0483b06║諸有所見但為成熟一切有情菩薩於其身
L164n1669_p0483b07║念處中亦無增减菩薩雖復知身無常知身
L164n1669_p0483b08║是苦知身無我然為有情示現其身作利樂
L164n1669_p0483b09║事菩薩知身法爾寂靜為有情故起分別身
L164n1669_p0483b10║作諸利樂菩薩又復了知因緣能成其身然
L164n1669_p0483b11║於彼彼因緣法中如實而觀亦無作者亦無
L164n1669_p0483b12║受者又復能觀是身無知如草木瓦礫菩薩
L164n1669_p0483b13║身業雖已清淨然為有情示現其身寂慧當
L164n1669_p0483b14║知釋迦菩薩始從然燈佛所𤼵菩提心身語
L164n1669_p0483b15║心業皆悉清淨其身業者具有無量無邊功
L164n1669_p0484a01║德假使過於殑伽沙數等劫說彼菩薩所有
L164n1669_p0484a02║身密身業廣大清淨不可窮盡。
L164n1669_p0484a03║寂慧云何名為菩薩語密語業清淨寂慧當
L164n1669_p0484a04║知隨諸菩薩所起之處即彼菩薩本生隨其
L164n1669_p0484a05║菩薩本生即入菩薩音聲所有一切有情音
L164n1669_p0484a06║聲語言悉入菩薩音聲中住都無障礙令諸
L164n1669_p0484a07║有情得聞菩薩音聲之者身心輕安乃至一
L164n1669_p0484a08║切有情種類音聲菩薩悉以音聲隨入復次
L164n1669_p0484a09║寂慧當知菩薩摩訶薩語言音聲之中無愛
L164n1669_p0484a10║著語無猛惡語無癡亂語無染污語無縛解
L164n1669_p0484a11║語無高下語無違順語無忿恚語無非時語
L164n1669_p0484a12║無邪曲語無劣弱語無隱覆語無出入語無
L164n1669_p0484a13║執取語無不清淨語無不如理語無不可愛
L164n1669_p0484a14║語無不防護語無輕慢智者語無毀謗聖賢
L164n1669_p0484a15║語無不救拔語無不饒益語寂慧當知菩薩
L164n1669_p0484b01║所出語言音聲皆是神通智力福行果報之
L164n1669_p0484b02║所成立善種隨轉相縛不斷凡所言說皆悉
L164n1669_p0484b03║成就菩薩所言如實無𡚶不假我念過去久
L164n1669_p0484b04║遠世中有一仙人名曰妙愛有婆羅門名曰
L164n1669_p0484b05║黑相彼時有一尼拘陀大樹其名賢善有多
L164n1669_p0484b06║枝葉周帀垂廕縱廣可及一俱盧舍時妙愛
L164n1669_p0484b07║仙人居其樹側以神通力經七日中審細觀
L164n1669_p0484b08║矚數其樹葉於後一時彼黑相婆羅門入城
L164n1669_p0484b09║乞食經遊至彼樹下飯食已訖即詣妙愛仙
L164n1669_p0484b10║人居所到已歡喜互以美言而相慰問多種
L164n1669_p0484b11║談論咸生適悅時仙人言大婆羅門汝必應
L164n1669_p0484b12║知於人世中可能有人於此尼拘陀大樹審
L164n1669_p0484b13║細觀知枝葉數不婆羅門言尊者世亦有人
L164n1669_p0484b14║仙人復言為何人耶婆羅門言即汝尊者應
L164n1669_p0484b15║為我說仙人答言大婆羅門汝為我說時婆
L164n1669_p0485a01║羅門不觀其樹不數其葉應聲即為說伽陀
L164n1669_p0485a02║曰。
L164n1669_p0485a03║八千那𢈔多數量俱胝復有九十二
L164n1669_p0485a04║六十阿閦婆應知十六齊等其枝數
L164n1669_p0485a05║又復三十那𢈔多九十六數兢羯羅
L164n1669_p0485a06║尾播舍量有十三此等皆為彼葉數
L164n1669_p0485a07║其樹所有枝及葉如前數量無增减
L164n1669_p0485a08║我隨智力如實言疑者自數應無失
L164n1669_p0485a09║是時妙愛仙人聞是說已深生驚異說伽陀
L164n1669_p0485a10║曰。
L164n1669_p0485a11║汝婆羅門神通智以真實語而善說
L164n1669_p0485a12║賢善尼拘陀樹王所有枝葉如實知
L164n1669_p0485a13║汝亦不曾觀其樹而復不曾算其數
L164n1669_p0485a14║即彼枝葉數無量能以智心而解入
L164n1669_p0485a15║仙人說伽陀已又復問言大婆羅門如汝所
L164n1669_p0485b01║說為自智力而能知耶為諸賢聖助汝說耶
L164n1669_p0485b02║婆羅門答言尊者汝今善聽我以人中之智
L164n1669_p0485b03║如實而說虛空可破斯言無𡚶寂慧汝今當
L164n1669_p0485b04║知彼時妙愛仙人者即今大智舍利子是黑
L164n1669_p0485b05║相婆羅門者即今世尊釋迦師子是由如是
L164n1669_p0485b06║故菩薩所有語功德海即能安住真實功德
L164n1669_p0485b07║如理法義寂慧菩薩語密語業清淨其中若
L164n1669_p0485b08║有少解入者我說彼為最上慧人。
L164n1669_p0485b09║寂慧云何名為菩薩心密心業清淨寂慧當
L164n1669_p0485b10║知菩薩諸所作業皆智所作非慢所作悉是
L164n1669_p0485b11║不滅神通妙智以神通智遊戲示現一切事
L164n1669_p0485b12║業神通建立廣大勢力之所成辦而彼神通
L164n1669_p0485b13║智相即能成立一切行相又彼神通妙慧即
L164n1669_p0485b14║能觀見一切諸法又神通智即無盡相於一
L164n1669_p0485b15║切處悉能隨順又神通智即能隨現一切色
L164n1669_p0486a01║相於彼彼色而悉徧故又神通智即能隨入
L164n1669_p0486a02║彼一切聲於前後際音聲平等故又神通智
L164n1669_p0486a03║普能觀察諸有情心以心自性伺察可見故
L164n1669_p0486a04║又神通智善能思念無邊劫事以前後際無
L164n1669_p0486a05║所斷故又神通智善作調伏諸有情事又神
L164n1669_p0486a06║通智得大灌頂於一切法而能自在寂慧菩
L164n1669_p0486a07║薩心密心業清淨心清淨故彼即無染潔白
L164n1669_p0486a08║明亮離諸煩惱能善調伏善作諸業善入禪
L164n1669_p0486a09║定解脫雖復有生而無所生如是即能圓具
L164n1669_p0486a10║大乘一切佛法然彼佛法若於十方審諦伺
L164n1669_p0486a11║求悉無所得亦非無得以一切佛法無得非
L164n1669_p0486a12║無得故即能隨得彼一切法一切佛法是故
L164n1669_p0486a13║於一切法一切佛法中無法非無法若或有
L164n1669_p0486a14║慧可了知者即為障礙彼無礙慧是即無著
L164n1669_p0486a15║若無著即無住若無住即無盡若無盡即無
L164n1669_p0486b01║非我若無非我即亦無我若無我即無取若
L164n1669_p0486b02║無取即無諍若無諍即無論即彼無論此說
L164n1669_p0486b03║是為沙門之法即沙門法譬若虛空本來平
L164n1669_p0486b04║等以虛空平等故非欲界繫非色界繫非無
L164n1669_p0486b05║色界繫由如是故於一切處悉無所繫以無
L164n1669_p0486b06║繫故無形顯色及諸相狀無色相故即能隨
L164n1669_p0486b07║順覺了若能如是隨覺了故即能一切差別
L164n1669_p0486b08║分別寂慧菩薩言云何名為隨順覺了復何
L164n1669_p0486b09║名為差別分別金剛手菩薩言無有少法而
L164n1669_p0486b10║可得者此名隨順覺了以覺了故即能差別
L164n1669_p0486b11║分別是故法中作此二說寂慧當知此等名
L164n1669_p0486b12║為菩薩心密心業清淨菩薩如是清淨已即
L164n1669_p0486b13║得一切有情心亦清淨而是菩薩乃能隨入
L164n1669_p0486b14║諸有情心即彼一切有情之心皆從大菩提
L164n1669_p0486b15║心光明中出譬如虛空於一切處住隨入一
L164n1669_p0487a01║切處菩薩心者亦復如是於一切處住隨入
L164n1669_p0487a02║於一切處○當知諸法從緣所生中無主宰
L164n1669_p0487a03║亦無作者知內是空外無所行諸法皆空虛
L164n1669_p0487a04║假無實於見於作應悉清淨猶如虛空而無
L164n1669_p0487a05║所取○若諸菩薩摩訶薩欲證阿耨多羅三
L164n1669_p0487a06║藐三菩提果者當學菩薩大士所行非以語
L164n1669_p0487a07║言得最勝道要當真實修行乃得菩提正道。
L164n1669_p0487a08║爾時尊者舍利子前白佛言世尊所有十
L164n1669_p0487a09║方世界賢劫諸菩薩眾彼金剛手菩薩大祕
L164n1669_p0487a10║密主於是諸菩薩眾中常隨何等菩薩之後
L164n1669_p0487a11║佛言舍利子金剛手菩薩大祕密主常隨我
L164n1669_p0487a12║後汝能見不舍利子白佛言我以世尊威神
L164n1669_p0487a13║力故今方得見佛言舍利子如是如是汝今
L164n1669_p0487a14║當知彼賢劫中諸菩薩眾而金剛手菩薩常
L164n1669_p0487a15║隨其後於一切處現金剛手菩薩形相以宿
L164n1669_p0487b01║願力及神通力故能如是又舍利子彼金剛
L164n1669_p0487b02║手菩薩常隨慈氏菩薩之後汝能見不舍利
L164n1669_p0487b03║子白佛言世尊我今初見非昔所見佛言舍
L164n1669_p0487b04║利子彼常隨後汝自不見他方世界若諸菩
L164n1669_p0487b05║薩若梵王帝釋護世天等常來見彼金剛手
L164n1669_p0487b06║菩薩執金剛杵隨慈氏菩薩之後又舍利子
L164n1669_p0487b07║或於一時彼賢劫中諸菩薩眾為慈氏菩薩
L164n1669_p0487b08║現俱胝那𢈔多百千種諸變化事而是菩薩
L164n1669_p0487b09║亦隨彼諸菩薩之後助加持故又舍利子乃
L164n1669_p0487b10║至如來作變化事時彼菩薩亦隨佛後以願
L164n1669_p0487b11║力故助揚聖化舍利子當知此等皆是金剛
L164n1669_p0487b12║手菩薩大祕密主不思議神通加持智力悉
L164n1669_p0487b13║具足故。
L164n1669_p0487b14║爾時金剛手菩薩白佛言世尊諸如來心真
L164n1669_p0487b15║實決定我於如來所說深法或有知解皆是
L164n1669_p0488a01║如來勝智在我身中此非我有士夫力用佛
L164n1669_p0488a02║言祕密主如是如是如汝所說所以者何一
L164n1669_p0488a03║切眾生皆有如來勝智在於身中何以故以
L164n1669_p0488a04║諸眾生徧一切處隨其如來所說祕密若不
L164n1669_p0488a05║容受如來加持之力而能隨順如來法性者
L164n1669_p0488a06║無有是處又復於彼如來所說祕密深法若
L164n1669_p0488a07║聞若說若有知解皆是如來加持力故復次
L164n1669_p0488a08║祕密主如來正語有所說時應知如來法性
L164n1669_p0488a09║如實法性真常又復如來所行如實所行真
L164n1669_p0488a10║常是故如來以正語言說是正法又祕密主
L164n1669_p0488a11║所有過去未來現在諸佛世尊以一切世間
L164n1669_p0488a12║難信難解阿耨多羅三藐三菩提如是正法
L164n1669_p0488a13║宣說引導廣為開示而彼眾生若於如是難
L164n1669_p0488a14║信難解甚深正法聞已即能生信解者當知
L164n1669_p0488a15║彼等眾生非於一佛十佛親近承事當知已
L164n1669_p0488b01║於廣多俱胝那𢈔多百千佛所親近承事應
L164n1669_p0488b02║知彼人是為正士精修福行又祕密主假使
L164n1669_p0488b03║須彌山王或摧墜時尚能有人或以頂肩而
L164n1669_p0488b04║為荷負若彼不種善根眾生能於如是甚深
L164n1669_p0488b05║正法一念生起淨信解者無有是處何况受
L164n1669_p0488b06║持讀誦如說修行。爾時寂慧菩薩前白佛
L164n1669_p0488b07║言世尊如佛世尊說近止法此以何義而名
L164n1669_p0488b08║近止此近止者何所從來佛言善男子所說
L164n1669_p0488b09║近止者即是近止煩惱增語此近止煩惱即
L164n1669_p0488b10║是近止思惟分別徧計增語此近止思惟分
L164n1669_p0488b11║別徧計即是近止顛倒增語此近止顛倒即
L164n1669_p0488b12║是近止因所緣增語此近止因所緣即是近
L164n1669_p0488b13║止無明有愛增語此近止無明有愛即是近
L164n1669_p0488b14║止我我所增語此近止我我所即是近止名
L164n1669_p0488b15║色增語此近止名色即是近止斷常見增語
L164n1669_p0489a01║此近止斷常見即是近止有身見增語寂慧
L164n1669_p0489a02║當知若與所緣因見相應即諸煩惱而亦隨
L164n1669_p0489a03║轉一切皆從有身見起若能近止有身見者
L164n1669_p0489a04║即諸見止息若有身見近止即一切願求亦
L164n1669_p0489a05║止若有身見近止即諸煩惱亦止寂慧譬如
L164n1669_p0489a06║大樹若斷其根即枝葉莖榦而悉枯悴此有
L164n1669_p0489a07║身見亦復如是若近止已諸煩惱亦止寂慧
L164n1669_p0489a08║當知一切眾生始以不能覺了有身見故即
L164n1669_p0489a09║諸取煩惱隨逐而生若能覺了有身見者即
L164n1669_p0489a10║諸取煩惱不復隨生亦無所害又復寂慧當
L164n1669_p0489a11║知有身見者即是空增語若能隨順空智忍
L164n1669_p0489a12║者即見無所取此即是為如實覺了彼有身
L164n1669_p0489a13║見復次寂慧當知有身見者即是無身非開
L164n1669_p0489a14║非合一切皆是不實分別以其不實所分別
L164n1669_p0489a15║故彼即無分別亦不離分別由無分別不離
L164n1669_p0489b01║分別故即無所作無障無起以無起故即無
L164n1669_p0489b02║所行由無所行故如是此說乃名近止寂慧
L164n1669_p0489b03║菩薩言何名近寂佛言寂慧有所緣心如火
L164n1669_p0489b04║熾然若無所緣及無所作即不熾然不熾然
L164n1669_p0489b05║法此名近寂又如大火有薪即然無薪即滅
L164n1669_p0489b06║所緣心火炎熾亦然若無所緣心火自滅寂
L164n1669_p0489b07║慧當知具善巧方便菩薩於般若波羅密多
L164n1669_p0489b08║清淨所緣法中平等了知善根所緣勝法而
L164n1669_p0489b09║不息滅煩惱所緣染法制令不起波羅密多
L164n1669_p0489b10║勝法常令增進魔業煩惱所緣染法永令斷
L164n1669_p0489b11║滅菩提分法清淨所緣不應棄捨聲聞緣覺
L164n1669_p0489b12║意樂所緣而不取著一切智心最上所緣不
L164n1669_p0489b13║應捨離於空所緣審諦伺察一切眾生大悲
L164n1669_p0489b14║所緣深生願樂寂慧當知具善巧方便菩薩
L164n1669_p0489b15║於般若波羅密多清淨所緣法中而得自在
L164n1669_p0490a01║無生所緣思惟決定和合生起所緣亦不厭
L164n1669_p0490a02║捨菩薩以慧方便於其無生一切所緣法中
L164n1669_p0490a03║自在而轉。寂慧譬如所有三千大千世界
L164n1669_p0490a04║一切大地隨諸所生無有不是一切眾生受
L164n1669_p0490a05║用之所彼諸菩薩亦復如是所有一切所緣
L164n1669_p0490a06║境界無有不是善巧方便菩薩共所受用菩
L164n1669_p0490a07║提道分無不成熟菩提道法又如色法一切
L164n1669_p0490a08║皆是四大所造善巧方便菩薩亦復如是或
L164n1669_p0490a09║有所緣一切皆以菩提勝相和合相應復次
L164n1669_p0490a10║寂慧若有眾生慳悋惡作者菩薩即為圓滿
L164n1669_p0490a11║布施波羅蜜多持戒波羅密多若諸眾生起
L164n1669_p0490a12║瞋恚行及懈怠者菩薩即為圓滿忍辱波羅
L164n1669_p0490a13║密多精進波羅密多若諸眾生起散亂心及
L164n1669_p0490a14║愚癡行者菩薩即為圓滿禪定波羅密多勝
L164n1669_p0490a15║慧波羅密多若諸眾生常稱讚者菩薩於彼
L164n1669_p0490b01║而無高心若諸眾生不稱讚者菩薩於彼亦
L164n1669_p0490b02║無下心若見一切苦惱眾生菩薩即起大悲
L164n1669_p0490b03║之心若見一切快樂眾生菩薩即起歡喜之
L164n1669_p0490b04║心若見一切粗獷眾生菩薩即起調伏之心
L164n1669_p0490b05║若見一切調順眾生菩薩即起慈愛之心若
L164n1669_p0490b06║見智慧開明眾生菩薩即為宣說甚深之法
L164n1669_p0490b07║若見眾生樂著文句者菩薩即以少略文句
L164n1669_p0490b08║而為說法若見眾生樂曠野住者即為宣說
L164n1669_p0490b09║心寂淨法若見眾生樂修頭陀行者即為宣
L164n1669_p0490b10║說聖慧根法若見鈍根眾生即為宣說聞隨
L164n1669_p0490b11║順法若見眾生樂巧說法所應度者即以緣
L164n1669_p0490b12║起譬喻解釋說法若見眾生樂甚深法所應
L164n1669_p0490b13║度者即為宣說緣生無我無人無眾生法若
L164n1669_p0490b14║有眾生著諸見者為說空法若見眾生起尋
L164n1669_p0490b15║求行者即為宣說無相之法若見眾生著諸
L164n1669_p0491a01║蘊者即為宣說如幻之法若見眾生著諸界
L164n1669_p0491a02║者即為宣說善决擇法若見眾生著諸處者
L164n1669_p0491a03║即為宣說如夢之法若見眾生著欲界者即
L164n1669_p0491a04║為宣說逼惱之法若見眾生著色界者即為
L164n1669_p0491a05║宣說諸行苦法若見眾生著無色界者即為
L164n1669_p0491a06║宣說彼一切行無常之法若見眾生樂以苦
L164n1669_p0491a07║法所應度者即為宣說令於聖種生歡喜法
L164n1669_p0491a08║若見眾生樂以樂法所應度者為說無量禪
L164n1669_p0491a09║定之法若見眾生樂以久修道行菩薩之法
L164n1669_p0491a10║所應度者即為宣說於輪廻中無懈怠法若
L164n1669_p0491a11║見眾生樂以不退轉菩薩之法所應度者即
L164n1669_p0491a12║為宣說嚴淨佛土之法若見眾生樂以一生
L164n1669_p0491a13║補處菩薩之法所應度者即為宣說大菩提
L164n1669_p0491a14║場莊嚴之法若見眾生樂以佛身所應度者
L164n1669_p0491a15║為說菩薩勝行相續不空之法寂慧當知如
L164n1669_p0491b01║是等法皆是具足智慧方便諸大菩薩於彼
L164n1669_p0491b02║清淨所緣法中而得自在是故廣說不空之
L164n1669_p0491b03║法其所說法為令一切眾生歡喜故說是法
L164n1669_p0491b04║時會中有十千人𤼵阿耨多羅三藐三菩提
L164n1669_p0491b05║心五千菩薩得無生法忍。爾時世尊告寂
L164n1669_p0491b06║慧菩薩言今此金剛手菩薩大祕密主於此
L164n1669_p0491b07║賢劫諸佛如來應供正等正覺所持金剛杵
L164n1669_p0491b08║作供養事以利益心守護正法今於我此祕
L164n1669_p0491b09║密法中廣大施作普為無量一切眾生成熟
L164n1669_p0491b10║最上菩提善根於此賢劫乃至最後樓至如
L164n1669_p0491b11║來法中隱沒即於歡喜世界阿閦如來佛剎
L164n1669_p0491b12║中生圓滿菩提分法而乃得成阿耨多羅三
L164n1669_p0491b13║藐三菩提果號金剛步如來應供正等正覺
L164n1669_p0491b14║出現於世明行足善逝世間解無上士調御
L164n1669_p0491b15║丈夫天人師佛世尊世界名普淨劫名清淨
L164n1669_p0492a01║爾時寂慧菩薩前白金剛手菩薩言祕密主
L164n1669_p0492a02║世尊如來授仁者記耶金剛手言善男子佛
L164n1669_p0492a03║授我記如夢自性寂慧言今汝授記有何所
L164n1669_p0492a04║得金剛手言無所得故而我得記寂慧言何
L164n1669_p0492a05║法無所得金剛手言我人眾生壽者悉無所
L164n1669_p0492a06║得彼蘊處界亦無所得乃至若善不善有罪
L164n1669_p0492a07║無罪有漏無漏世間出世間有為無為若染
L164n1669_p0492a08║若淨生死涅槃皆無所得寂慧言若法無所
L164n1669_p0492a09║得云何是中有授記乎金剛手言由無所得
L164n1669_p0492a10║故即於是中以通達智而乃授記寂慧言智
L164n1669_p0492a11║何有二而可觀耶金剛手言若有二可觀即
L164n1669_p0492a12║無授記可得然以彼智無二可觀是故諸菩
L164n1669_p0492a13║薩於無二智中如是授記此中無有少法可
L164n1669_p0492a14║求何以故以無法可求故法即無法善男子
L164n1669_p0492a15║如是應知若言法者謂於文字不著不行是
L164n1669_p0492b01║故說言一切諸法無言無說寂慧言祕密主
L164n1669_p0492b02║若爾者豈非如來諸所說法亦非說耶金剛
L164n1669_p0492b03║手言寂慧我先曾為汝說世尊如來不說一
L164n1669_p0492b04║字以無說故如來即以神通願力隨眾生意
L164n1669_p0492b05║示有所說寂慧言設有說者何過失耶金剛
L164n1669_p0492b06║手言有所說者語業過失寂慧言彼語業者
L164n1669_p0492b07║復何過失金剛手言文字思惟取著過失寂
L164n1669_p0492b08║慧言此復何能離過失耶金剛手言一切法
L164n1669_p0492b09║中若有所說若無所說悉無少法而可表了
L164n1669_p0492b10║無表了故即離過失寂慧言其過失者何為
L164n1669_p0492b11║根本金剛手言彼過失者取為根本寂慧言
L164n1669_p0492b12║取孰為本金剛手言執著為本寂慧言執著
L164n1669_p0492b13║孰為本金剛手言虛𡚶分別為本寂慧言虛
L164n1669_p0492b14║𡚶分別孰為本金剛手言增上所緣見為本
L164n1669_p0492b15║寂慧言增上所緣見孰為本金剛手言色聲
L164n1669_p0493a01║香味觸法即是增上所緣根本寂慧言云何
L164n1669_p0493a02║無所緣金剛手言愛不相續即無所緣寂慧
L164n1669_p0493a03║當知如佛所說一切法中若斷於愛即無所
L164n1669_p0493a04║緣。爾時金剛手菩薩大祕密主滿所思念
L164n1669_p0493a05║得授記已安慰其心生大歡喜踴躍慶快前
L164n1669_p0493a06║白佛言世尊我今勤請世尊降赴我所居止
L164n1669_p0493a07║祕密宮中微伸供養佛即默然而受其請爾
L164n1669_p0493a08║時金剛手菩薩大祕密主頂禮佛足右繞七
L164n1669_p0493a09║帀速離佛會還復所止曠野大城至自宮已
L164n1669_p0493a10║乃起思念我今如何施設供養復依何等境
L164n1669_p0493a11║界莊嚴而為嚴飾令欲色界諸天子眾起希
L164n1669_p0493a12║有心復令十方世界所來集會大菩薩眾咸
L164n1669_p0493a13║生歡喜我亦於佛廣大施作妙供養事作是
L164n1669_p0493a14║念已即運神力於此曠野大城中施設無邊
L164n1669_p0493a15║功德妙寶莊嚴又復安布百千莊嚴妙師子
L164n1669_p0493b01║座嚴辦最上清淨珍食深心清淨將欲供養
L164n1669_p0493b02║世尊如來菩薩大眾爾時世尊告苾蒭眾言
L164n1669_p0493b03║汝等宜應著衣持鉢往赴金剛手請今此眾
L164n1669_p0493b04║中諸已得神通之菩薩聲聞各各隨應以自
L164n1669_p0493b05║神力游空而往若復未具神力之者應當隨
L164n1669_p0493b06║入如來清淨大圓光中游空而往爾時世尊
L164n1669_p0493b07║即於王舍大城鷲峰山中隱身不現菩薩聲
L164n1669_p0493b08║聞恭敬圍繞放大光明普徧照耀天人天女
L164n1669_p0493b09║導前從後歌詠稱讚奏百千種俱胝那𢈔多
L164n1669_p0493b10║鼓吹音樂震動大地天雨種種殊妙寶華於
L164n1669_p0493b11║佛剎中廣現種種佛大威力佛大神通佛大
L164n1669_p0493b12║施作佛大變化佛大吉祥佛大勝光佛大威
L164n1669_p0493b13║儀佛大遊戲等相游空自在往詣於彼曠野
L164n1669_p0493b14║大城彼欲色界諸天子眾遙見世尊高處空
L164n1669_p0493b15║中猶如鵝王宛轉自在咸生歡喜適悅慶快
L164n1669_p0494a01║又如日輪初出清淨可愛如圓滿月瑩潔光
L164n1669_p0494a02║明眾星圍繞如帝釋天主天眾圍繞如大梵
L164n1669_p0494a03║王梵眾圍繞天眾見已即起清淨希有之心
L164n1669_p0494a04║各持種種天妙香華供養於佛佛及菩薩聲
L164n1669_p0494a05║聞大眾從空而下至彼宮中爾時世尊處彼
L164n1669_p0494a06║殊妙種種莊嚴師子之座並諸菩薩聲聞眾
L164n1669_p0494a07║亦各就座爾時金剛手菩薩大祕密主即告
L164n1669_p0494a08║四天王並餘一切諸眾會言汝等宜應咸來
L164n1669_p0494a09║助我同𤼵至誠嚴以清淨殊妙飲食奉上世
L164n1669_p0494a10║尊使令汝等獲大利益菩薩即與眷屬眾會
L164n1669_p0494a11║自手清潔嚴辦最上百味精珍𤼵最勝心奉
L164n1669_p0494a12║上世尊并諸菩薩聲聞大眾悉令充足飯食
L164n1669_p0494a13║事訖而復奉上清淨香水盥手滌器乃於佛
L164n1669_p0494a14║前退坐聽法是時曠野大城所居一切夜叉
L164n1669_p0494a15║羅剎必舍左等各各諦誠瞻仰世尊合掌䖍
L164n1669_p0494b01║恭歸命頂禮。金剛手菩薩大祕密主勸請
L164n1669_p0494b02║世尊宣說正法爾時世尊普告金剛手菩薩
L164n1669_p0494b03║等諸眾會言諸仁者汝等諦聽極善作意若
L164n1669_p0494b04║善男子善女人深𤼵阿耨多羅三藐三菩提
L164n1669_p0494b05║心已即能具信廣多清淨欲見諸聖樂聞正
L164n1669_p0494b06║法善捨無悋手出無盡善樂積集施作福行
L164n1669_p0494b07║樂行平等無障礙心無濁染心信有業報離
L164n1669_p0494b08║諸分別疑惑猶豫如是知已於命緣等不應
L164n1669_p0494b09║作者而悉不作不殺生不偷盜不邪染不𡚶
L164n1669_p0494b10║言不綺語不兩舌不惡口不貪不瞋不邪見
L164n1669_p0494b11║於此十善業道堅持積集於其十種不善業
L164n1669_p0494b12║道捨而不作普行淨信與沙門婆羅門及有
L164n1669_p0494b13║戒有德者正道法中同修淨行於諸善法多
L164n1669_p0494b14║聞勤行深固作意善行相應閉三有門息滅
L164n1669_p0494b15║諸病超越疑惑出離諸有即於善知識所隨
L164n1669_p0495a01║其所應親近恭敬承事尊奉聞其所說甚深
L164n1669_p0495a02║之法謂空無相無願加行等法復聞無生無
L164n1669_p0495a03║起無我無人無眾生無壽者甚深緣起之法
L164n1669_p0495a04║此法是有此即有得此法是無此即無得此
L164n1669_p0495a05║法若有此即是生此法若無此即是滅此是
L164n1669_p0495a06║無明緣行行緣識識緣名色名色緣六處六
L164n1669_p0495a07║處緣觸觸緣受受緣愛愛緣取取緣有有緣
L164n1669_p0495a08║生生緣老死憂悲苦惱如是即一大苦蘊生
L164n1669_p0495a09║若法不有此即無得即是滅法謂無明滅即
L164n1669_p0495a10║行滅行滅即識滅識滅即名色滅名色滅即
L164n1669_p0495a11║六處滅六處滅即觸滅觸滅即受滅受滅即
L164n1669_p0495a12║愛滅愛滅即取滅取滅即有滅有滅即生滅
L164n1669_p0495a13║生滅即老死憂悲苦惱滅如是即一大苦蘊
L164n1669_p0495a14║滅此等諸法若生若滅於勝義諦中無有少
L164n1669_p0495a15║法可得何以故一切法緣生故無主宰無作
L164n1669_p0495b01║者無受者因緣故轉然於是中無法可轉亦
L164n1669_p0495b02║非無轉亦無異法隨轉和合施設三界但以
L164n1669_p0495b03║煩惱業轉故有施設愚迷之者於不實法中
L164n1669_p0495b04║觀以為實智者應知無有少法作者可得以
L164n1669_p0495b05║作者不可得故無法可轉亦非無轉如是所
L164n1669_p0495b06║說甚深之法若能聞已不生疑惑是人即入
L164n1669_p0495b07║一切法無障礙性不著色受想行識不著眼
L164n1669_p0495b08║色耳聲鼻香舌味身觸意法眼識乃至意識
L164n1669_p0495b09║信一切法自性本空信一切法自性本離諸
L164n1669_p0495b10║仁者彼信不退菩薩信是法故即不减失見
L164n1669_p0495b11║佛聞法承事淨眾在在所生常得見佛聽受
L164n1669_p0495b12║正法承事淨眾常生佛世𤼵起精進勤求善
L164n1669_p0495b13║法於諸佛世尊清淨教中正信出家得出家
L164n1669_p0495b14║已近善知識而能獲得諸善意樂聽聞善法
L164n1669_p0495b15║隨所聞已真實修行不以語飾勝慧具足𤼵
L164n1669_p0496a01║起精進勤求多聞隨所聞法為他廣說無所
L164n1669_p0496a02║希求使聽法者獲得大慈於一切眾生起大
L164n1669_p0496a03║悲心於身命緣少欲喜足寂靜圓滿增長善
L164n1669_p0496a04║行非但為己勤修勝行廣為眾生勤求無上
L164n1669_p0496a05║最勝之智令他眾生於佛智中得不放逸此
L164n1669_p0496a06║復云何名不放逸以要言之一切罪不善法
L164n1669_p0496a07║皆悉斷除此名不放逸諸仁者此如是等不
L164n1669_p0496a08║放逸法菩薩勤行即得淨信而不放逸大祕
L164n1669_p0496a09║密主汝等當知信之一法廣多清淨即能當
L164n1669_p0496a10║時專求善法若具信補特伽羅於他世中離
L164n1669_p0496a11║惡趣怖亦復不隨諸惡作心而常獲得眾聖
L164n1669_p0496a12║稱讚復次大祕密主住法行人即能獲得正
L164n1669_p0496a13║法善趣常樂見佛安住聖道得大自在得自
L164n1669_p0496a14║在已復令他人普皆圓滿自在之法住菩提
L164n1669_p0496a15║心得如來智大祕密主若人欲得最勝妙樂
L164n1669_p0496b01║應當畢竟善修正行修涅槃法大祕密主今
L164n1669_p0496b02║此眾會皆承宿善根力故來集此善修正行
L164n1669_p0496b03║於諸善根而不减失云何善根得不减失謂
L164n1669_p0496b04║修不放逸行彼不放逸心善護諸境故能離
L164n1669_p0496b05║一切貪愛欲染近習法愛即能制止欲瞋害
L164n1669_p0496b06║尋復能息除不深固作意諸不善法若人信
L164n1669_p0496b07║解不放逸法即能隨順諸精進事以精進不
L164n1669_p0496b08║放逸故是人乃能積集修作淨信功德由修
L164n1669_p0496b09║淨信及不放逸精進法故即能修作正念正
L164n1669_p0496b10║知以正念正知故即於一切菩提分法而不
L164n1669_p0496b11║壞失即能勤修深固之法大祕密主菩薩若
L164n1669_p0496b12║於深固法中得解脫者即於有於無如實能
L164n1669_p0496b13║知此中云何是有云何是無如實知已雖行
L164n1669_p0496b14║於有而不取著雖行於無亦不取著即能通
L164n1669_p0496b15║達諸佛世尊所說實義復次大祕密主如來
L164n1669_p0497a01║於一切法中總略而說有四法印何等為四
L164n1669_p0497a02║一者諸行無常為諸沙門婆羅門及常壽天
L164n1669_p0497a03║執常語者破常想故二者諸行是苦為諸天
L164n1669_p0497a04║人計樂想者破樂想故三者諸法無我為彼
L164n1669_p0497a05║執我諸外道等破其我想四者涅槃寂靜為
L164n1669_p0497a06║諸增上慢者起尋求行破彼增上慢故此言
L164n1669_p0497a07║無常者即是畢竟無有常法增語此言苦者
L164n1669_p0497a08║即是遠離願求增語此言無我者即是空相
L164n1669_p0497a09║增語涅槃寂靜者即是無相作證增語大祕
L164n1669_p0497a10║密主此如是法若諸菩薩深固信解勤行修
L164n1669_p0497a11║習即於善法而不减失速能圓滿菩提分法
L164n1669_p0497a12║爾時護世四大天王前白佛言世尊我等四
L164n1669_p0497a13║王皆名護世當以何法而能護世佛告四大
L164n1669_p0497a14║天王言汝諸仁者當修正法行即能護世其
L164n1669_p0497a15║正法行者所謂十善何等為十一者不殺二
L164n1669_p0497b01║者於自富樂而生喜足三者他妻室不起染
L164n1669_p0497b02║污四者不破他眾五者不出惡言六者所言
L164n1669_p0497b03║如實七者言無綺飾八者於他富樂無所希
L164n1669_p0497b04║望九者止息瞋恚十者正見清淨諸仁者此
L164n1669_p0497b05║十善法能護世復有八法而能護世何等為
L164n1669_p0497b06║八一者如說能行二者於一切處尊重師長
L164n1669_p0497b07║三者順行正道四者心意質直五者心常柔
L164n1669_p0497b08║輭六者於一切眾生常起慈心七者不作諸
L164n1669_p0497b09║罪八者集諸善根如是八法乃能護世復有
L164n1669_p0497b10║一法而能護世何等為一謂真實行以真實
L164n1669_p0497b11║故即能護世如是等法汝等勤行自能護己
L164n1669_p0497b12║復令他人亦能護世。爾時金剛手菩薩大
L164n1669_p0497b13║祕密主長子金剛軍前白佛言世尊菩薩云
L164n1669_p0497b14║何能於阿耨多羅三藐三菩提得不退轉佛
L164n1669_p0497b15║言善男子菩薩若能具修十法即於阿耨多
L164n1669_p0498a01║羅三藐三菩提得不退轉何等為十一者常
L164n1669_p0498a02║行無礙大慈二者常起無倦大悲三者精進
L164n1669_p0498a03║辦諸事業四者善修空三摩地五者現前通
L164n1669_p0498a04║達勝慧六者於一切處皆善通達七者能以
L164n1669_p0498a05║妙智清淨三世八者以無礙方便觀實業報
L164n1669_p0498a06║九者雖了知空而植眾德本十者如其所說
L164n1669_p0498a07║自性清淨而善入聖道菩薩若具如是十法
L164n1669_p0498a08║即於阿耨多羅三藐三菩提得不退轉金剛
L164n1669_p0498a09║軍復白佛言世尊菩薩當修何法於佛不思
L164n1669_p0498a10║議門聞已安然不生驚怖佛言善男子菩薩
L164n1669_p0498a11║當修八法即能於佛不思議門聞已安然不
L164n1669_p0498a12║生驚怖何等為八一者增長勝慧二者增長
L164n1669_p0498a13║妙智三者常為善友之所攝受四者具大信
L164n1669_p0498a14║解五者善達如幻無生之法六者信解無常
L164n1669_p0498a15║之法七者心行平等猶如虛空八者於諸法
L164n1669_p0498b01║中善知障礙所起之相菩薩若具如是八法
L164n1669_p0498b02║即能於佛不思議門聞已安然不生驚怖金
L164n1669_p0498b03║剛軍復白佛言菩薩當修何法即能於諸所
L164n1669_p0498b04║作而得自在佛言善男子菩薩當修四法即
L164n1669_p0498b05║能於諸所作而得自在何等為四一者善修
L164n1669_p0498b06║現前無滅之法具五神通二者善觀勝解脫
L164n1669_p0498b07║門具四禪定三者超勝梵世具四梵行四者
L164n1669_p0498b08║以方便慧於一切處善修無生菩薩若具如
L164n1669_p0498b09║是四法即能於諸佛所作而得自在金剛軍
L164n1669_p0498b10║復白佛言菩薩有幾種力佛言善男子菩薩
L164n1669_p0498b11║有九種力何等為九一者定力大悲起故二
L164n1669_p0498b12║者精進力不退轉故三者多聞力勝慧生故
L164n1669_p0498b13║四者信解力圓滿解脫故五者修習力離散
L164n1669_p0498b14║亂故六者忍力善護眾生故七者菩提心力
L164n1669_p0498b15║降伏諸魔故八者大悲力成熟眾生故九者
L164n1669_p0499a01║無生忍力圓滿十力故如是名為菩薩九力
L164n1669_p0499a02║當佛世尊說是法時彼長子金剛軍得無生
L164n1669_p0499a03║法忍爾時世尊於金剛手菩薩宮中住經七
L164n1669_p0499a04║日廣為無量一切眾生作利益已還住鷲峰
L164n1669_p0499a05║山中。時阿闍世王知佛世尊已復山中持
L164n1669_p0499a06║種種上妙香華等諸供養出王舍大城詣鷲
L164n1669_p0499a07║峰山佛世尊所到已頭面頂禮佛足前白佛
L164n1669_p0499a08║言世尊彼金剛手菩薩大祕密主甚為希有
L164n1669_p0499a09║具大威力能善宣說如來法律而金剛手者
L164n1669_p0499a10║往昔曾於何佛如來所植種德本乃能成辦
L164n1669_p0499a11║如是佛告阿闍世王言大王當知彼不種善
L164n1669_p0499a12║根眾生於如是事極難信解昔因緣者我念
L164n1669_p0499a13║過去阿僧祇劫復過於前時有如來號曰多
L164n1669_p0499a14║聞世界名極嚴劫名無毀彼佛告言諸善男
L164n1669_p0499a15║子汝等當知若有菩薩能𤼵大精進者即於
L164n1669_p0499b01║身命而悉棄捨時彼會中有一菩薩名曰勇
L164n1669_p0499b02║力前白佛言如是世尊若有菩薩𤼵精進者
L164n1669_p0499b03║即於身命而悉棄捨菩薩若生懈怠豈能速
L164n1669_p0499b04║證阿耨多羅三藐三菩提果何以故能𤼵精
L164n1669_p0499b05║進諸菩薩者於生死中不起厭倦之意而彼
L164n1669_p0499b06║菩薩於生死中常當稱讚不樂涅槃但為成
L164n1669_p0499b07║熟諸眾生故隨其所應諸有施作亦隨所應
L164n1669_p0499b08║皆獲其樂若住涅槃而何能作是故諸菩薩
L164n1669_p0499b09║於生死境界中自得其樂而即不取涅槃境
L164n1669_p0499b10║界菩薩以住生死境界故即能隨入眾生境
L164n1669_p0499b11║界而於涅槃境界之中不著捨行菩薩住生
L164n1669_p0499b12║死境界者以怖墮於非境界中何以故非境
L164n1669_p0499b13║界中不復能作利眾生事不能安住如來境
L164n1669_p0499b14║界以不能住如來境界故不能長養一切眾
L164n1669_p0499b15║生此中何名非境界耶所謂聲聞緣覺之地
L164n1669_p0500a01║若樂住者即棄捨眾生以聲聞緣覺怖畏生
L164n1669_p0500a02║死若能攝受無量生死者惟除清淨大菩薩
L164n1669_p0500a03║耳時彼多聞如來讚勇力菩薩言善哉正士
L164n1669_p0500a04║善說此語大王當知彼時多聞如來法中勇
L164n1669_p0500a05║力菩薩者豈異人乎即此會中金剛手菩薩
L164n1669_p0500a06║大祕密主是此大士者被堅固精進之鎧於
L164n1669_p0500a07║多佛所親近恭敬深種善根。爾時阿闍世
L164n1669_p0500a08║王問金剛手菩薩大祕密主大士所持此金
L164n1669_p0500a09║剛杵幾何輕重金剛手菩薩告阿闍世王言
L164n1669_p0500a10║大王當知此金剛杵亦輕亦重為欲調伏憍
L164n1669_p0500a11║慢貢高諸眾生故此杵即重為示無慢正直
L164n1669_p0500a12║諸眾生故此杵即輕金剛手菩薩即以金剛
L164n1669_p0500a13║杵置之於地時阿闍世王欲舉其杵竭其力
L164n1669_p0500a14║勢不能動搖一毛端量即白尊者大目犍連
L164n1669_p0500a15║言佛說尊者於聲聞眾中神通第一願今尊
L164n1669_p0500b01║者舉此地中大金剛杵尊者大目犍連運自
L164n1669_p0500b02║神力方欲前舉彼金剛杵即時三千大千世
L164n1669_p0500b03║界六種振動海水騰涌唯金剛杵不動不搖
L164n1669_p0500b04║是時尊者大目犍連前詣佛所白言佛說我
L164n1669_p0500b05║於聲聞眾中神通第一具大威神名稱力勢
L164n1669_p0500b06║能以四大海水置於掌中亦能轉此三千大
L164n1669_p0500b07║千世界猶如有人以一金錢轉於指端又能
L164n1669_p0500b08║空中止其日月制彼威光不令轉動又能取
L164n1669_p0500b09║彼須彌山王擲過梵世此金剛杵其量微小
L164n1669_p0500b10║然我亦復不能動搖世尊豈非我今神力减
L164n1669_p0500b11║耶佛言大目犍連非汝神力有所减少但為
L164n1669_p0500b12║菩薩威力加持一切聲聞緣覺悉不能動况
L164n1669_p0500b13║餘眾生爾時尊者大目犍連生希有心此大
L164n1669_p0500b14║祕密主為即父母所生力耶為神力耶佛言
L164n1669_p0500b15║大目犍連菩薩神通力者無盡無限我若開
L164n1669_p0501a01║示使天人世間咸生迷惑爾時世尊告金剛
L164n1669_p0501a02║手菩薩言汝今應自舉其地中所置大金剛
L164n1669_p0501a03║杵時金剛手菩薩即以左手舉取其杵戲擲
L164n1669_p0501a04║空中旋繞七帀杵旋空已即時接置安右手
L164n1669_p0501a05║中一切眾會生希有心合掌頂禮大祕密主
L164n1669_p0501a06║咸作是言希有祕密主能具如是廣大力勢
L164n1669_p0501a07║時阿闍世王復白佛言世尊菩薩具修幾法
L164n1669_p0501a08║即能獲得如是勝力佛言大王菩薩若修十
L164n1669_p0501a09║法獲得勝力何等為十一者菩薩寧捨身命
L164n1669_p0501a10║終不棄捨無上正法二者於一切眾生作謙
L164n1669_p0501a11║下想不增慢心三者於彼劣弱眾生起愍念
L164n1669_p0501a12║心不生損害四者見饑渴眾生施妙飲食五
L164n1669_p0501a13║者見怖畏眾生施其無畏六者見疾病眾生
L164n1669_p0501a14║施藥救療七者見貧乏眾生惠令滿足八者
L164n1669_p0501a15║見佛塔廟形像塗飾圓淨九者出歡喜言安
L164n1669_p0501b01║慰眾生十者見彼負重疲困苦惱眾生為除
L164n1669_p0501b02║重擔菩薩若具足如是十法即能獲得如是
L164n1669_p0501b03║最勝之力。王復問言世尊如何是佛出世
L164n1669_p0501b04║佛言大王隨𤼵菩提心即是佛出世王言云
L164n1669_p0501b05║何𤼵菩提心佛言所謂大悲出生王言云何
L164n1669_p0501b06║大悲出生佛言謂即𤼵起淨信王言云何𤼵
L164n1669_p0501b07║起淨信佛言若𤼵菩提心即是𤼵淨信王言
L164n1669_p0501b08║當云何𤼵彼菩提心佛言深心不退轉即是
L164n1669_p0501b09║𤼵菩提心云何能𤼵大悲於一切眾生不生
L164n1669_p0501b10║厭捨之心即是大悲云何於三寶常不捨離
L164n1669_p0501b11║若能除去一切煩惱即於三寶而不捨離。
L164n1669_p0501b12║爾時寂慧菩薩前白金剛手菩薩大祕密主
L164n1669_p0501b13║言我今勸請大祕密主願以神力加持護念
L164n1669_p0501b14║令此正法於後時後分後五百歲廣宣流布
L164n1669_p0501b15║便彼正法所攝諸大士等得此正法墮於手
L164n1669_p0502a01║中金剛手菩薩言善男子諸佛如來於此正
L164n1669_p0502a02║法已共加持何以故今此正法即是文字所
L164n1669_p0502a03║成而彼文字無生無盡亦不隱沒以其文字
L164n1669_p0502a04║及所說義不能隱故如來此說甚深正法亦
L164n1669_p0502a05║不能隱所以者何無法可生若法無生即法
L164n1669_p0502a06║無滅如是當知如佛所言若佛出生若不出
L164n1669_p0502a07║世諸法常住所謂法性法界法住實際清淨
L164n1669_p0502a08║法如是故如其所說諸法緣生亦不相違若
L164n1669_p0502a09║法緣生不相違故即是正法以正法故即不
L164n1669_p0502a10║隱沒如是所說乃名正法寂慧菩薩言祕密
L164n1669_p0502a11║主云何能被精進鎧攝護正法金剛手言若
L164n1669_p0502a12║於一切法不相違即能被精進鎧攝護正法
L164n1669_p0502a13║何以故而此正法與一切法不相違故寂慧
L164n1669_p0502a14║言何法是相違金剛手言文字相違故即法
L164n1669_p0502a15║相違而不復與生法相違若彼不相違是為
L164n1669_p0502b01║攝護正法者寂慧言大祕密主汝當云何攝
L164n1669_p0502b02║護正法金剛手言如我攝護者謂無我無眾
L164n1669_p0502b03║生無法而乃攝護寂慧言此復云何金剛手
L164n1669_p0502b04║言謂三世離故三世不離故諸佛離故諸佛
L164n1669_p0502b05║不離故剎土離故剎土不離故法離故法不
L164n1669_p0502b06║離故若能通達如是法者即能攝護正法爾
L164n1669_p0502b07║時世尊讚金剛手菩薩大祕密主言善哉善
L164n1669_p0502b08║哉大士汝善攝護正法若於一切法無執無
L164n1669_p0502b09║取即能攝護正法當知菩薩有三無著之法
L164n1669_p0502b10║何等為三一者我無著二者眾生無著三者
L164n1669_p0502b11║法無著有三種通達清淨何等為三一者法
L164n1669_p0502b12║界清淨二者真如清淨三者實際清淨又有
L164n1669_p0502b13║三種通達無盡何等為三一者法無盡二者
L164n1669_p0502b14║文字無盡三者演說無盡佛說是已普告眾
L164n1669_p0502b15║言誰堪以我阿僧祇劫積集菩提勝行最上
L164n1669_p0503a01║正法受持衛護令不隱沒爾時帝釋天主尸
L164n1669_p0503a02║棄梵王毘沙門天王為護法故說伽陀曰。
L164n1669_p0503a03║今此正法如妙藥能治一切眾生病
L164n1669_p0503a04║我等當來悉護持願佛知我眾心意
L164n1669_p0503a05║爾時金剛手菩薩大祕密主前白佛言世尊
L164n1669_p0503a06║我當受持如來於阿僧祇劫積集無上正等
L164n1669_p0503a07║正覺菩提聖法即說伽陀曰。
L164n1669_p0503a08║諸法本來無文字無中假以文字說
L164n1669_p0503a09║聖尊悲愍故敷宣我當受持而流演
L164n1669_p0503a10║御錄經海一滴卷之八
L164n1669_p0503a11║音釋
L164n1669_p0503a12║殑（渠京切）。胝（章移切）。閦（音初）。獷（古猛切）。盥（古緩切以盆水洗手
L164n1669_p0503a13║曰盥）。