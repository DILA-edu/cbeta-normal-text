L164n1669_p0533b01║御錄經海一滴卷之十　　　　　　見十
L164n1669_p0533b02║持世經
L164n1669_p0533b03║四利品
L164n1669_p0533b04║持世菩薩摩訶薩合掌向佛白言世尊云何
L164n1669_p0533b05║菩薩摩訶薩能善知諸法實相亦善分別諸
L164n1669_p0533b06║法之相亦能得念力亦善分別一切法章句
L164n1669_p0533b07║慧亦轉身成就不斷念乃至得阿耨多羅三
L164n1669_p0533b08║藐三菩提爾時世尊告持世菩薩言善哉善
L164n1669_p0533b09║哉持世汝能為諸菩薩摩訶薩故問如來是
L164n1669_p0533b10║事利益安樂諸天世人亦為今世後世諸菩
L164n1669_p0533b11║薩等作大光明汝之功德不可限量汝欲於
L164n1669_p0533b12║後世守護正法於後恐怖惡世欲度眾生汝
L164n1669_p0533b13║今諦聽吾當為汝解說持世諸菩薩摩訶薩
L164n1669_p0533b14║見四利故勤修習諸法實相亦善分別諸法
L164n1669_p0533b15║之相何等四當得具足念當得不斷念當以
L164n1669_p0534a01║安慧而自增長念常在心持世復見四利何
L164n1669_p0534a02║等四當善知決定諸法義當善知諸法義當
L164n1669_p0534a03║善知諸法種種因緣當善入諸法如實門持
L164n1669_p0534a04║世復見四利何等四當善知無量法相當修
L164n1669_p0534a05║習善知決定無量法當行無量功德而自增
L164n1669_p0534a06║長當知見諸法生滅相持世是為諸菩薩摩
L164n1669_p0534a07║訶薩見四利故勤修諸法實相亦善分別諸
L164n1669_p0534a08║法之相持世諸菩薩摩訶薩見四利能求念
L164n1669_p0534a09║力何等四當修習具足念根當行安慧當具
L164n1669_p0534a10║足不斷念當修習具足四念處持世諸菩薩
L164n1669_p0534a11║摩訶薩有四法名得念力何等四念安慧故
L164n1669_p0534a12║常勤精進不休不息常一其心得諸法實相
L164n1669_p0534a13║故常不放逸正憶念諸法故常護諸根正思
L164n1669_p0534a14║惟故持世諸菩薩摩訶薩見四利能修習一
L164n1669_p0534a15║切法分別章句慧何等四當善知一切諸法
L164n1669_p0534b01║實相當分別一切法所因當知諸法決定義
L164n1669_p0534b02║當善知一切法語言章句分別知了義未了
L164n1669_p0534b03║義經持世諸菩薩摩訶薩有四法轉身常得
L164n1669_p0534b04║不斷念乃至得阿耨多羅三藐三菩提何等
L164n1669_p0534b05║四明了善不善法成就第一念安慧能離五
L164n1669_p0534b06║蓋心終不忘念阿耨多羅三藐三菩提心持
L164n1669_p0534b07║世復有四法何等四得諸陀羅尼門亦修習
L164n1669_p0534b08║無生智入於盡智亦觀於滅智持世復有四
L164n1669_p0534b09║法何等四斷於愛恚不貪著一切有為無為
L164n1669_p0534b10║法心通達無為智慧至如來所行處持世是
L164n1669_p0534b11║為諸菩薩有四法轉身常得不斷念乃至得
L164n1669_p0534b12║阿耨多羅三藐三菩提持世諸菩薩摩訶薩
L164n1669_p0534b13║有五淨智力皆具足能得如上功德何等五
L164n1669_p0534b14║深心淨智力願淨智力善根淨智力迴向淨
L164n1669_p0534b15║智力障業淨智力持世復有五淨智力何等
L164n1669_p0535a01║五捨心淨智力利益眾生淨智力生大慈淨
L164n1669_p0535a02║智力生大悲淨智力生大喜大捨淨智力持
L164n1669_p0535a03║世復有五淨智力何等五持戒淨智力不著
L164n1669_p0535a04║持戒淨智力忍辱淨智力不著忍辱淨智力
L164n1669_p0535a05║多聞淨智力持世復有五淨智力何等五慧
L164n1669_p0535a06║淨智力多聞決定方便淨智力世間出世間
L164n1669_p0535a07║淨智力慧方便淨智力有為無為淨智力持
L164n1669_p0535a08║世是為諸菩薩摩訶薩有是五淨智力疾得
L164n1669_p0535a09║具足如是一切功德持世以是利故諸菩薩
L164n1669_p0535a10║摩訶薩於是淨智力中應勤修習持世諸菩
L164n1669_p0535a11║薩摩訶薩成就三法於是淨智力中能勤修
L164n1669_p0535a12║習何等三一者欲二者精進三者不放逸何
L164n1669_p0535a13║以故持世欲精進不放逸皆是一切法根本
L164n1669_p0535a14║亦名為精進不退者亦名不退法者以此功
L164n1669_p0535a15║德自得增長於一切法中疾得淨智力持世
L164n1669_p0535b01║若有人如是一切法中得清淨智力者是為
L164n1669_p0535b02║世間福田是人次我能消供養是人能至如
L164n1669_p0535b03║來行處是人能觀如來法是人不久能證如
L164n1669_p0535b04║來智慧是人亦轉法輪如我今轉是人亦師
L164n1669_p0535b05║子吼如我今師子吼自然於一切法中得自
L164n1669_p0535b06║在力如我今也持世汝等於此淨智力中當
L164n1669_p0535b07║勤精進不久自然具足一切智慧持世諸佛
L164n1669_p0535b08║阿耨多羅三藐三菩提皆以欲精進不放逸
L164n1669_p0535b09║為根本及餘助道法能具足佛法者持世我
L164n1669_p0535b10║以如是精進得值二十億佛於諸法中世世
L164n1669_p0535b11║成就念力世世得識宿命修習是法不休不
L164n1669_p0535b12║息我終不失是欲精進不放逸我常成就欲
L164n1669_p0535b13║精進不放逸諸善男子今世眾生少有於是
L164n1669_p0535b14║法中能行欲能行精進能行不放逸若信受
L164n1669_p0535b15║如是甚深清淨法能至佛慧是為希有何况
L164n1669_p0536a01║能信解如來所行諸善男子我常長夜莊嚴
L164n1669_p0536a02║如是願如是精進忍辱行利益無量阿僧祇
L164n1669_p0536a03║眾生諸善男子當知如來恩力本清淨願精
L164n1669_p0536a04║進故諸善男子是賢劫中諸佛出世無不讚
L164n1669_p0536a05║我作如是言釋迦牟尼佛深行精進具足精
L164n1669_p0536a06║進具足精進波羅密出於五濁利益無量阿
L164n1669_p0536a07║僧祇眾生諸善男子我今雖得阿耨多羅三
L164n1669_p0536a08║藐三菩提精進猶不休息至涅槃時猶發精
L164n1669_p0536a09║進碎身骨如芥子解散支節何以故憐愍未
L164n1669_p0536a10║來世眾生故我先世行菩薩道時所化眾生
L164n1669_p0536a11║或行有錯謬墮諸難處欲免濟之起大悲心
L164n1669_p0536a12║分布舍利乃至如芥子皆與神力我滅度後
L164n1669_p0536a13║若有眾生應以舍利度者心得清淨心得清
L164n1669_p0536a14║淨已處處地中隨願成就我以如是無量福
L164n1669_p0536a15║德因緣大悲心故於後惡世普覆眾生諸善
L164n1669_p0536b01║男子若諸菩薩於此法中能生欲精進不放
L164n1669_p0536b02║逸必發是願於後末世受持讀誦為人廣說
L164n1669_p0536b03║如是等經我當以神力加護諸善男子隨是
L164n1669_p0536b04║經所住當知其土有佛不滅是故如來以是
L164n1669_p0536b05║經囑累諸菩薩諸善男子當知我宿世以如
L164n1669_p0536b06║是因緣攝取眾生今世亦復攝取眾生後世
L164n1669_p0536b07║亦復攝取眾生所謂護念如是經法於後五
L164n1669_p0536b08║百歲普流布故以是因緣我說諸佛即是法
L164n1669_p0536b09║身以見法故則為見佛佛不應以色身見若
L164n1669_p0536b10║人信法聽法於此法中能如是修行是人則
L164n1669_p0536b11║為見佛是人名為實語者法語者隨法行者
L164n1669_p0536b12║諸善男子我身非法非非法是名隨法行是
L164n1669_p0536b13║名第一法施所謂不貪著法不貪著非法何
L164n1669_p0536b14║以故若貪著法者不名見佛若於一切法中
L164n1669_p0536b15║無所見者是名見佛何以故如來不可以法
L164n1669_p0537a01║說不可以非法說亦不可以法見若知我法
L164n1669_p0537a02║如筏喻者法尚應拾何况非法如來名為捨
L164n1669_p0537a03║一切法者不貪不受諸法名字不墮法名字
L164n1669_p0537a04║中何况墮非法名字中諸善男子若一切法
L164n1669_p0537a05║不可得拾離一切法是中即無戲論是法是
L164n1669_p0537a06║非法名字無行無示是名見如來若能如是
L164n1669_p0537a07║見如來者是名正見若異見者名為邪見若
L164n1669_p0537a08║邪見者則為妄見是人不名為真見諸善男
L164n1669_p0537a09║子真見者斷一切語言道非真非妄非有非
L164n1669_p0537a10║無離一切法不取一切法不得一切法諸善
L164n1669_p0537a11║男子汝等應如是見如來如是觀者當知一
L164n1669_p0537a12║切法皆是如來當得一切法如當得一切法
L164n1669_p0537a13║實相當得一切法非虛妄相當知一切法是
L164n1669_p0537a14║如來法當知一切法是如來所行處當知一
L164n1669_p0537a15║切法是不可思議行處諸善男子是故我說
L164n1669_p0537b01║一切法是如來行處如來行處是無行處何
L164n1669_p0537b02║以故一切法行處是中無法可行是故說無
L164n1669_p0537b03║行處是如來行處如來通達證是法故是名
L164n1669_p0537b04║無行處是如來行處諸善男子能知一切法
L164n1669_p0537b05║無行處是人能入如來行處是人能觀如來
L164n1669_p0537b06║行處是人能求如來行處是人亦不貪著如
L164n1669_p0537b07║來行處何以故是人知無行處是如來行處
L164n1669_p0537b08║是名入智行處不入一切法故何以故一切
L164n1669_p0537b09║法無門故以是門入諸善男子一切法無入
L164n1669_p0537b10║無出無形所以者何如來於法無所得何法
L164n1669_p0537b11║若出若入若見若說一切法無合無散無縛
L164n1669_p0537b12║無解是一切法門以無門故說是門名為不
L164n1669_p0537b13║可出門不可入門不可歸門不可說門畢竟
L164n1669_p0537b14║無生門以是法門於法無所知無所見以是
L164n1669_p0537b15║法門於法無所證無所入若有善男子善女
L164n1669_p0538a01║人能入是法門者則入一切法門則知一切
L164n1669_p0538a02║法門則說一切法門。
L164n1669_p0538a03║五陰品
L164n1669_p0538a04║爾時佛告持世菩薩諸菩薩摩訶薩勤修習
L164n1669_p0538a05║如是法門入是法方便門能得分別陰方便
L164n1669_p0538a06║界方便入方便因緣生法方便八聖道分方
L164n1669_p0538a07║便世間出世間法方便分別有為無為法方
L164n1669_p0538a08║便持世何謂菩薩分別五陰方便諸菩薩摩
L164n1669_p0538a09║訶薩正觀五取陰諸菩薩云何分別觀擇色
L164n1669_p0538a10║取陰是色取陰無有自性但以四大和合假
L164n1669_p0538a11║名為色陰色陰無有作者非陰是色陰凡夫
L164n1669_p0538a12║於此無陰陰想以顛倒心貪著色已於色中
L164n1669_p0538a13║依止我我所行種種惡不善業我等不應隨
L164n1669_p0538a14║凡夫學應正觀色陰知同水沫聚但從眾緣
L164n1669_p0538a15║生不可執捉無有堅牢水沫聚中無有聚相
L164n1669_p0538b01║無聚是水沫聚色陰亦如是色陰中無有陰
L164n1669_p0538b02║相我等應當善知修習色無相方便不貪著
L164n1669_p0538b03║色相若人貪著色相即貪著色我等應善知
L164n1669_p0538b04║入色相是色陰皆從凡夫憶想分別起若法
L164n1669_p0538b05║從憶想分別起即是不生一切憶想分別皆
L164n1669_p0538b06║非真實見色性如夢譬如夢中色皆從憶想
L164n1669_p0538b07║分別覺觀起色相無有決定色陰相亦如是
L164n1669_p0538b08║從先世業因緣出無有決定性諸菩薩如是
L164n1669_p0538b09║思惟不取色若我若我所於色中愛念貪著
L164n1669_p0538b10║皆悉除斷善知色正相善知色平等相善知
L164n1669_p0538b11║色滅相善知色滅道相如是內色不貪不受
L164n1669_p0538b12║外色不貪不受即知一切色陰是無生相是
L164n1669_p0538b13║菩薩爾時不滅色亦不求滅色法。持世何
L164n1669_p0538b14║謂菩薩觀擇受取陰菩薩作是思惟是苦受
L164n1669_p0538b15║樂受不苦不樂受皆從因緣生屬諸因緣入
L164n1669_p0539a01║受相中此中無有受者但以貪著故貪著即
L164n1669_p0539a02║是不真虛妄從憶想分別起是凡夫為虛妄
L164n1669_p0539a03║受所縛為三受所害若受樂為愛結所使能
L164n1669_p0539a04║起惡業若受苦為恚結所使起諸惡業若受
L164n1669_p0539a05║不苦不樂受為無明結所使不脫憂悲苦惱
L164n1669_p0539a06║我等今不應隨凡夫學應作是念非陰是受
L164n1669_p0539a07║陰從憶想分別起顛倒相應無有受者但從
L164n1669_p0539a08║先世業因今世緣故受自性空受中無有受
L164n1669_p0539a09║相譬如雨滴水泡有生有滅無有決定凡夫
L164n1669_p0539a10║可愍為諸受所制為諸受所縛馳走徃來從
L164n1669_p0539a11║身至身輪轉五道無有休息不知受陰如實
L164n1669_p0539a12║相我等今不應隨凡夫學應知受陰無所從
L164n1669_p0539a13║來無有所屬無法能生受者但從顛倒相應
L164n1669_p0539a14║虛妄因緣相續今於樂受中除却愛結苦受
L164n1669_p0539a15║中除却恚結不苦不樂受中知見無明結故
L164n1669_p0539b01║勤行精進如實知三受相爾時有所受若苦
L164n1669_p0539b02║若樂若不苦不樂皆離不著知受陰如實無
L164n1669_p0539b03║常不為諸受所汙知受陰集受陰滅受陰滅
L164n1669_p0539b04║道然後如實知受陰是無生相以無生相通
L164n1669_p0539b05║達受陰無相。持世何謂諸菩薩觀擇想陰
L164n1669_p0539b06║菩薩正觀想陰皆從顛倒起虛妄不堅不實
L164n1669_p0539b07║從本已來不生相以因緣和合起非陰是想
L164n1669_p0539b08║陰想陰中無想陰相譬如春後日焰以名字
L164n1669_p0539b09║故說名為焰隨想陰亦如是此中若內若外
L164n1669_p0539b10║無有想者凡夫虛妄想所繫故或識貪欲或
L164n1669_p0539b11║識瞋恚或識愚癡依止是想陰貪著虛妄以
L164n1669_p0539b12║是想陰馳走徃來以我相彼相男女相繫於
L164n1669_p0539b13║想陰不能得脫我等不應隨凡夫學正觀想
L164n1669_p0539b14║陰中想陰相不可得如焰陰中焰不分別若
L164n1669_p0539b15║我若彼即行滅想受陰道通達想陰是無生
L164n1669_p0540a01║不見想陰若來處若去處如實知想陰集滅
L164n1669_p0540a02║盡則離想陰欲染亦能行斷想陰欲染道。
L164n1669_p0540a03║持世何謂菩薩觀擇行陰觀行陰從顛倒起
L164n1669_p0540a04║虛妄憶想分別假借無有根本羸劣無力以
L164n1669_p0540a05║眾緣和合名說行陰是中無有真實行陰無
L164n1669_p0540a06║陰是行陰從本已來不生是行陰無性是行
L164n1669_p0540a07║陰諸行前際不可得後際不可得中際不可
L164n1669_p0540a08║得無有住時諸行念念生滅是諸凡夫為行
L164n1669_p0540a09║陰所繫貪著所縛不知行陰性入無明癡冥
L164n1669_p0540a10║於諸行中生真實想以顛倒故貪著受取行
L164n1669_p0540a11║陰起樂行已得樂身起苦行已得苦身起不
L164n1669_p0540a12║苦不樂行已得不苦不樂身是人得樂身已
L164n1669_p0540a13║生愛得苦身已生恚得不苦不樂身已生癡
L164n1669_p0540a14║是人以愛恚癡故不見諸行過惡不能清淨
L164n1669_p0540a15║身口意行不清淨故墮不清淨道諸菩薩摩
L164n1669_p0540b01║訶薩應如是正觀今我等不應隨凡夫學應
L164n1669_p0540b02║觀行陰過惡應求出行陰道即觀諸行空見
L164n1669_p0540b03║行陰無所從來去無所至不得諸行決定生
L164n1669_p0540b04║相亦不得決定滅相譬如芭蕉堅牢相不可
L164n1669_p0540b05║得無堅牢相亦不可得即觀諸行無生滅相
L164n1669_p0540b06║生厭離心亦不生離證諸行無生相而善通
L164n1669_p0540b07║達諸行相。持世何謂諸菩薩正觀擇識陰
L164n1669_p0540b08║諸菩薩摩訶薩觀非陰是識陰顛倒陰是識
L164n1669_p0540b09║陰虛妄陰是識陰何以故是識陰從顛倒起
L164n1669_p0540b10║虛妄緣所繫從識而生有所識故名之為識
L164n1669_p0540b11║從憶想分別覺觀生假借而有有所識故數
L164n1669_p0540b12║名為識以識諸物故以起心業故以思惟故
L164n1669_p0540b13║眾緣生相故起種種思惟故數名識陰或名
L164n1669_p0540b14║為心或名為意或名為識皆是意業分別故
L164n1669_p0540b15║如是非陰是識陰何以故是識陰從眾因緣
L164n1669_p0541a01║生無自性次第相續生念念生滅是識終不
L164n1669_p0541a02║生陰相何以故是識陰生相不可得決定相
L164n1669_p0541a03║根本無所有故凡夫於非識陰生識陰想以
L164n1669_p0541a04║覺觀分別憶想顛倒相應虛妄所縛故貪著
L164n1669_p0541a05║內識貪著外識貪著內外識以識相故分別
L164n1669_p0541a06║起識陰以憶想分別假借強名是心是意是
L164n1669_p0541a07║識凡夫貪著識陰為識陰所縛心意識合故
L164n1669_p0541a08║貪著見聞覺知法馳走徃來所謂從此世至
L164n1669_p0541a09║彼世從彼世至此世或起善識或起不善識
L164n1669_p0541a10║或起善不善識是人常隨識行不知識所生
L164n1669_p0541a11║處不知識如實相諸菩薩摩訶薩於此中如
L164n1669_p0541a12║是正觀知識陰從虛妄識起所謂見聞覺知
L164n1669_p0541a13║法中眾因緣生無法生法想我等不應隨凡
L164n1669_p0541a14║夫學知識陰虛妄不實從本已來常不生相
L164n1669_p0541a15║知非陰是識陰幻陰是識陰譬如幻所化人
L164n1669_p0541b01║識不在內亦不在外不在中間識性亦如是
L164n1669_p0541b02║知識皆無常苦不淨無我凡夫為虛妄相應
L164n1669_p0541b03║所縛故於識陰中貪著若我若我所若起下
L164n1669_p0541b04║思得下身若起上思得上身若起中思得中
L164n1669_p0541b05║身是人隨心意識力故生依止諸入貪著識
L164n1669_p0541b06║陰故不脫生老病死憂悲苦惱菩薩於此中
L164n1669_p0541b07║如實觀識陰無常相所謂如實知識如實知
L164n1669_p0541b08║識集如實知識滅如實知識滅道能壞識陰
L164n1669_p0541b09║能斷一切相知識陰集滅相亦通達識陰集
L164n1669_p0541b10║滅相菩薩爾時亦不生識陰亦不滅識陰不
L164n1669_p0541b11║分別識滅相通達識陰無生相從本已來常
L164n1669_p0541b12║畢竟空如是觀識陰時即知識陰是無作無
L164n1669_p0541b13║起相不貪不著。持世若菩薩能如是方便
L164n1669_p0541b14║入五陰能如是方便正觀五陰是名通達入
L164n1669_p0541b15║五陰集滅道皆能斷諸陰相真知五陰方便
L164n1669_p0542a01║以是方便故於五取陰中不貪不著不縛不
L164n1669_p0542a02║繫如是觀時能知五取陰微細生滅相持世
L164n1669_p0542a03║菩薩觀眾生初入胎歌羅邏時先五陰滅即
L164n1669_p0542a04║更有五陰生雖先識滅亦知五陰非斷滅相
L164n1669_p0542a05║識雖依止歌羅邏亦知五陰不至不常持世
L164n1669_p0542a06║是五取陰微細生滅相者所謂先五取陰滅
L164n1669_p0542a07║次第無物至胎識初合時五陰即有生滅因
L164n1669_p0542a08║歌羅邏五取陰假名為人所以者何識無所
L164n1669_p0542a09║依則不能住識所依者五取陰是持世又無
L164n1669_p0542a10║色界諸天五取陰細微生滅相亦應如是知
L164n1669_p0542a11║持世如是細微五取陰生滅相辟支佛智慧
L164n1669_p0542a12║所不能及何况聲聞智慧惟諸佛如來善知
L164n1669_p0542a13║五取陰從初入胎細微生滅相持世諸佛如
L164n1669_p0542a14║來無有隨他智慧自然得一切智慧方便無
L164n1669_p0542a15║所不達諸佛無礙智慧於一切法中得自在
L164n1669_p0542b01║力何以故於無量無邊劫行於深法故持世
L164n1669_p0542b02║一切凡夫不能如是方便觀五取陰何况觀
L164n1669_p0542b03║五取陰細微生滅相若無諸佛眾生則無所
L164n1669_p0542b04║知無所見不能正觀五取陰諸佛出於世間
L164n1669_p0542b05║壞眾生依止色壞依止受想行識壞和合一
L164n1669_p0542b06║相故作如是分別說汝等所依所歸是名為
L164n1669_p0542b07║色是色但以四大和合受想行識但有名字
L164n1669_p0542b08║名色相成就故說五取陰汝等眾生莫貪歸
L164n1669_p0542b09║此不堅牢五取陰持世是凡夫人從顛倒生
L164n1669_p0542b10║入無明網馳走徃來不知五陰為是何等不
L164n1669_p0542b11║知五陰從何所來不知五陰如實故貪受五
L164n1669_p0542b12║陰是故說名取陰於此中誰有取者此中取
L164n1669_p0542b13║者不可得但以顛倒貪著分別虛妄自縛無
L164n1669_p0542b14║明癡闇故取我取我所取此取彼是故說取
L164n1669_p0542b15║陰是五陰無有取者亦無決定相是諸凡夫
L164n1669_p0543a01║為愛縛所縛貪愛五取陰為諸葢所覆入無
L164n1669_p0543a02║明闇冥不知不覺徃來六道中生死所縛貪
L164n1669_p0543a03║歸生死不放不捨不斷五陰亦不能知五陰
L164n1669_p0543a04║如實相不如實知故為種種苦惱所害墮虛
L164n1669_p0543a05║空獄不知出處故不得度無量生死險道持
L164n1669_p0543a06║世我以是因緣故為弟子說法汝等比丘當
L164n1669_p0543a07║正觀五陰亦當如實知色無常相如實知受
L164n1669_p0543a08║想行識無常相若於色受想行識中有欲染
L164n1669_p0543a09║者當疾除斷持世若有人能如說修行當得
L164n1669_p0543a10║脫生老病死憂悲苦惱若人不能如說修行
L164n1669_p0543a11║為色縛所縛為愛繫所繫入無明闇冥貪取
L164n1669_p0543a12║五陰是人貪取五陰故不能得脫生死險道
L164n1669_p0543a13║不知五陰性不知五陰空相而與我諍是人
L164n1669_p0543a14║違逆佛語墮大衰惱持世諸佛不與人諍但
L164n1669_p0543a15║為眾生演說實法作是言一切眾生顛倒力
L164n1669_p0543b01║故貪歸五陰徃來世間為種種邪見煩惱種
L164n1669_p0543b02║種憂悲苦惱之所殘害其有見五陰者見五
L164n1669_p0543b03║陰相者貪五陰者我則不與是人為師如是
L164n1669_p0543b04║之人非我弟子入於邪道取不實者不知佛
L164n1669_p0543b05║第一義是外道徒黨持世當來之世法欲滅
L164n1669_p0543b06║時於我法中出家決定說五陰者貪著五陰
L164n1669_p0543b07║者不聽受人一杯之水所以者何是人於我
L164n1669_p0543b08║法中違逆我法背捨聖行持世是故諸菩薩
L164n1669_p0543b09║摩訶薩於後惡世應如是發大誓願於我如
L164n1669_p0543b10║是甚深經典當共護持亦斷眾生五陰見故
L164n1669_p0543b11║而為說法持世我是經中說破一切陰相離
L164n1669_p0543b12║貪著陰相爾時多有在家出家聞如是等經
L164n1669_p0543b13║起於諍訟不生實想菩薩摩訶薩於此中應
L164n1669_p0543b14║發大慈忍力於後惡世度脫貪著五陰邪見
L164n1669_p0543b15║眾生隨宜方便以法利益是故諸菩薩摩訶
L164n1669_p0544a01║薩善男子善女人若欲疾得阿耨多羅三藐
L164n1669_p0544a02║三菩提當於是清淨無染法中勤行修習此
L164n1669_p0544a03║陰入性及餘有為法中說實知見相。
L164n1669_p0544a04║十八性品
L164n1669_p0544a05║持世何謂菩薩摩訶薩善知十八性諸菩薩
L164n1669_p0544a06║摩訶薩方便正觀十八性作是念眼性眼性
L164n1669_p0544a07║中不可得是眼性無我無我所無常無堅牢
L164n1669_p0544a08║自性空故眼性虛妄無所有從憶想分別起
L164n1669_p0544a09║眼性無有決定相譬如虛空無決定相無根
L164n1669_p0544a10║本故眼性中實事不可得故眼性無處無方
L164n1669_p0544a11║眼性不過去不未來不現在眼性眼相不可
L164n1669_p0544a12║得識行處故數名眼性若眼根清淨色在可
L164n1669_p0544a13║見處意根相應以三事因緣合故說名為眼
L164n1669_p0544a14║性智者通達無眼性是眼性。持世諸菩薩
L164n1669_p0544a15║摩訶薩若能如是觀擇眼性即通達無性是
L164n1669_p0544b01║色性何以故色性中色性不可得但以憶想
L164n1669_p0544b02║分別色在可見處眼根清淨以意識相應見
L164n1669_p0544b03║現在色故數名色性譬如鏡中面像若鏡明
L164n1669_p0544b04║淨則生色相鏡中色無決定相因知色無性
L164n1669_p0544b05║相無形性無決定性是名色性菩薩知是色
L164n1669_p0544b06║性即知無性是色性無生性是色性無作性
L164n1669_p0544b07║是色性亦假名性名為色性如是觀擇色性。
L164n1669_p0544b08║持世是菩薩正觀擇眼識性所謂眼識中
L164n1669_p0544b09║無眼識無眼識性無有常性是眼識性非合
L164n1669_p0544b10║非散無有根本但以先業因緣起屬現在緣
L164n1669_p0544b11║繫色緣故隨凡夫顛倒心故數名眼識性賢
L164n1669_p0544b12║聖通達眼識性即是非性如來方便分別破
L164n1669_p0544b13║壞和合一相故說十八性示識無決定相故
L164n1669_p0544b14║說眼識性示眼識實相故說眼識性眼識性
L164n1669_p0544b15║者示眼所行處能識色是眼識性即是說無
L164n1669_p0545a01║性又眼性色性眼識性說三事和合以知諸
L164n1669_p0545a02║緣相故即是離諸性義所謂是眼性是色性
L164n1669_p0545a03║是眼識性有如是數得令眾生入於實道此
L164n1669_p0545a04║中實無眼性色性眼識性諸如來方便分別
L164n1669_p0545a05║說是諸性若人通達是諸性方便者則知三
L164n1669_p0545a06║性無性何以故諸性中無性相故諸性中相
L164n1669_p0545a07║不可得故耳性聲性耳識性鼻性香性鼻識
L164n1669_p0545a08║性舌性味性舌識性身性觸性身識性皆亦
L164n1669_p0545a09║如是。持世何謂菩薩摩訶薩觀擇意性菩
L164n1669_p0545a10║薩作是念意性無決定根本無所有故意性
L164n1669_p0545a11║中無意性譬如諸種子種於大地因於水潤
L164n1669_p0545a12║得日得風漸漸芽出芽不從種子出種子亦
L164n1669_p0545a13║不與芽和合芽生則種子壞種子不離芽芽
L164n1669_p0545a14║中無種子意性亦如是能起意業故示意識
L164n1669_p0545a15║故如種示芽得名意性離意性則無意意性
L164n1669_p0545b01║不能知意假名字故說為意性是意性不在
L164n1669_p0545b02║意內不在意外不在兩中間但以先業因緣
L164n1669_p0545b03║故起識是意業故知所緣故數名意性即是
L164n1669_p0545b04║不決定意業相即是眾緣和合相意性即是
L164n1669_p0545b05║世俗語第一義中決定無意性過去未來現
L164n1669_p0545b06║在不可得智者通達無性是意性。持世諸
L164n1669_p0545b07║菩薩觀擇法性無性是法性法性無自性自
L164n1669_p0545b08║性不可得但為起顛倒眾生虛妄結縛有所
L164n1669_p0545b09║知故說言法性欲令眾生入無性故說是法
L164n1669_p0545b10║性何以故法性中無法性相是法性從眾緣
L164n1669_p0545b11║生無有自性如來於此欲教化眾生說是法
L164n1669_p0545b12║性以世俗語言示無性法是法性不在內不
L164n1669_p0545b13║在外不在兩中間無所有是法性法性中無
L164n1669_p0545b14║決定有相譬如虛空智者證知無性是法性
L164n1669_p0545b15║智者通達無相是法相法性中無分別相法
L164n1669_p0546a01║性中無有住處無處無起無住無依止是法
L164n1669_p0546a02║性從本已來不生故諸菩薩摩訶薩觀擇法
L164n1669_p0546a03║性如是所謂無性是法性。持世何謂菩薩
L164n1669_p0546a04║摩訶薩觀擇意識性菩薩作是念不生性是
L164n1669_p0546a05║意識性不決定性是意識性意識性無根本
L164n1669_p0546a06║無有定法以意識性示無性相何以故意識
L164n1669_p0546a07║性中意識性不可得顛倒相應以意為首識
L164n1669_p0546a08║諸法故名為意識隨凡夫所行故說意識性
L164n1669_p0546a09║賢聖觀知非性是意識性從眾因緣生憶想
L164n1669_p0546a10║分別起無有性相即是第一義中無性相義
L164n1669_p0546a11║世俗法中為引導眾生故說是意識性欲令
L164n1669_p0546a12║眾生知無性是意識性是意識性不在一切
L164n1669_p0546a13║法中無處無方不與法若合若散第一義中
L164n1669_p0546a14║意識性無緣不可得不可示故智者通達意
L164n1669_p0546a15║識性不作是意識性作者不可得故無生是
L164n1669_p0546b01║意識性生相無所有故。持世菩薩摩訶薩
L164n1669_p0546b02║如是觀擇意識性諸菩薩作是觀時觀擇欲
L164n1669_p0546b03║界色界無色界皆是無生性無所有性云何
L164n1669_p0546b04║為觀所謂欲界中無欲界色界中無色界無
L164n1669_p0546b05║色界中無無色界以界示無界法為取欲界
L164n1669_p0546b06║相者示是欲界為取色界相者示是色界為
L164n1669_p0546b07║取無色界相者示是無色界是三界皆無根
L164n1669_p0546b08║本無有定法智者不得是三界不說是三界
L164n1669_p0546b09║通達是三界虛妄無所有無自性離諸法但
L164n1669_p0546b10║從顛倒起為斷眾生顛倒故知見三界故如
L164n1669_p0546b11║來分別說是三界相欲令眾生知無界義故
L164n1669_p0546b12║說三界非以性相有。持世菩薩摩訶薩如
L164n1669_p0546b13║是觀時觀眾生性我性即是虛空性無所有
L164n1669_p0546b14║性無生性何以故眾生性我性虛空性無別
L164n1669_p0546b15║無異如是諸性皆從虛空出但從眾緣生故
L164n1669_p0547a01║名之為性此中決定無性相何以故虛空中
L164n1669_p0547a02║無一定性是諸性相皆入虛空是無所有義
L164n1669_p0547a03║譬如虛空無性是法畢竟離相無所有相一
L164n1669_p0547a04║切諸法亦如是離性相諸性中無性相性相
L164n1669_p0547a05║不在內不在外不在兩中間性中無有性性
L164n1669_p0547a06║中不攝性性不依止性一切性無所依止一
L164n1669_p0547a07║切性不生智者於諸法性中不得生性不得
L164n1669_p0547a08║滅性不得住性一切諸性不生不起不住從
L164n1669_p0547a09║本已來不可得故智者通達知見一切諸性
L164n1669_p0547a10║皆是無生相若是無生相即無有滅第一義
L164n1669_p0547a11║中不說諸性智者知見通達一切諸性如第
L164n1669_p0547a12║一義。持世諸菩薩摩訶薩如是觀擇通達
L164n1669_p0547a13║十八性及三界眾生性我性虛空性諸菩薩
L164n1669_p0547a14║如是觀擇通達時不得性不見性亦通達一
L164n1669_p0547a15║切諸性假名字亦信解入一切諸性是無性
L164n1669_p0547b01║亦知分別諸性以世俗分別說諸性令一切
L164n1669_p0547b02║諸性入第一義中亦善通達無性方便亦為
L164n1669_p0547b03║眾生分別說諸性亦令眾生善住諸性方便
L164n1669_p0547b04║亦不以二相示諸性雖知一切諸性無二亦
L164n1669_p0547b05║以方便說諸性從因緣起雖以世俗言說引
L164n1669_p0547b06║導眾生而示眾生第一義雖善知分別諸性
L164n1669_p0547b07║而信解通達一切諸性無所有何以故如來
L164n1669_p0547b08║以第一義故於性無所得亦不得諸法性相
L164n1669_p0547b09║以第一義中一切性同虛空一切性入虛空
L164n1669_p0547b10║一切性無生相如來通達一切性如是持世
L164n1669_p0547b11║如來不說諸性相亦不說諸法力勢何以故
L164n1669_p0547b12║若法無所有不應更說無所有性相持世如
L164n1669_p0547b13║來亦說無所有性相此中實無所說性相是
L164n1669_p0547b14║明善分別諸性菩薩摩訶薩得是善分別能
L164n1669_p0547b15║知一切諸性假名能知世俗相能知第一義
L164n1669_p0548a01║相能知世諦能知諸相旨趣能知諸相所入
L164n1669_p0548a02║能分別諸相能知諸法相無性能令一切諸
L164n1669_p0548a03║性同虛空性亦於諸性不作差別持世是故
L164n1669_p0548a04║諸菩薩摩訶薩若欲入如是諸性方便於如
L164n1669_p0548a05║是甚深經中應勤精進。
L164n1669_p0548a06║十二入品
L164n1669_p0548a07║佛告持世何謂菩薩摩訶薩善知十二入菩
L164n1669_p0548a08║薩摩何薩正觀擇十二入時作是念眼中眼
L164n1669_p0548a09║入不可得眼中眼入無決定又眼入根本不
L164n1669_p0548a10║可得何以故眼入從眾緣生顛倒起以緣色
L164n1669_p0548a11║故繫在於色二法合故有因色有眼入因色
L164n1669_p0548a12║說眼入二法相依故說名眼色色是眼入門
L164n1669_p0548a13║與緣故眼是色入門與見故是故說入以緣
L164n1669_p0548a14║色入門故說眼入以眼見故說色入但以世
L164n1669_p0548a15║諦故說其實眼不依色色不依眼眼不依眼
L164n1669_p0548b01║色不依色但從眾緣起色作緣故說名眼入
L164n1669_p0548b02║又從眾因緣起眼所知見故說名色入隨世
L164n1669_p0548b03║俗顛倒法故說第一義中眼入不可得色入
L164n1669_p0548b04║不可得智者求諸入不見有實但以凡夫顛
L164n1669_p0548b05║倒相應以二相說是眼入是色入欲令眾生
L164n1669_p0548b06║如實知諸法實相故說是諸入皆從眾因緣
L164n1669_p0548b07║生顛倒相應行此中諸入相實不可得賢聖
L164n1669_p0548b08║通達是眼入色入無生無滅不來不去相眼
L164n1669_p0548b09║不知眼眼不分別眼色不知色色不分別色
L164n1669_p0548b10║何以故二俱空故一皆離故眼色皆無性無
L164n1669_p0548b11║法眼不自作眼亦不自知色不自作色亦不
L164n1669_p0548b12║自知二俱無所有故眼不作是念我是眼色
L164n1669_p0548b13║亦不作是念我是色眼色性如幻性以虛妄
L164n1669_p0548b14║假名故說是眼是色諸菩薩觀擇眼入色入
L164n1669_p0548b15║如是耳聲鼻香舌味身觸亦如是。持世何
L164n1669_p0549a01║謂菩薩摩訶薩觀擇意入作是念意入中意
L164n1669_p0549a02║入不可得意無決定入相意入無根本何以
L164n1669_p0549a03║故意入即是眾因緣生從顛倒起繫法入緣
L164n1669_p0549a04║二法和合能有所作是意入因法入起意是
L164n1669_p0549a05║法入處是故說名意入法入是意入門是故
L164n1669_p0549a06║說名法入緣法入門故說是意入示知意相
L164n1669_p0549a07║門故說是法入以世諦故說其實意不依法
L164n1669_p0549a08║法不依意因緣生故以諸法為緣故說意入
L164n1669_p0549a09║因緣生故示意相故說法入隨世諦顛倒故
L164n1669_p0549a10║說第一義中意入不可得法入亦不可得智
L164n1669_p0549a11║者求諸入不見有實但凡夫顛倒相應以二
L164n1669_p0549a12║相說是意入是法入是意入法入虛妄無所
L164n1669_p0549a13║有如來如實通達故示是諸入賢聖通達意
L164n1669_p0549a14║入法入不生不滅不來不去意不知意不分
L164n1669_p0549a15║別意法不知法不分別法二俱空故二俱離
L164n1669_p0549b01║故意不知意性法不知法性是二性無所有
L164n1669_p0549b02║此中無一決定法意不能成就意不能壞意
L164n1669_p0549b03║法不能成就法不能壞法是二俱空皆如幻
L164n1669_p0549b04║相但假名字故分別說菩薩摩訶薩觀擇意
L164n1669_p0549b05║入法入如是。持世何謂諸菩薩摩訶薩正
L164n1669_p0549b06║觀擇內六入外六入所謂是十二入皆虛妄
L164n1669_p0549b07║從眾緣生顛倒相應以二相故有內外用凡
L164n1669_p0549b08║夫不聞真法不知十二入如實相故貪著眼
L164n1669_p0549b09║入我是眼入我所是眼入貪著色入我是色
L164n1669_p0549b10║入我所是色入耳聲鼻香舌味身觸意法亦
L164n1669_p0549b11║如是我是意入我所是意入我是法入我所
L164n1669_p0549b12║是法入以貪著故為十二入所縛馳走徃來
L164n1669_p0549b13║五道生死不知出道菩薩摩訶薩於此中正
L164n1669_p0549b14║觀見是十二入空如幻相不貪著諸入若我
L164n1669_p0549b15║若我所以不貪著故不憶念分別持世菩薩
L164n1669_p0550a01║摩訶薩得如是諸入方便於一切十二入中
L164n1669_p0550a02║不繫不縛亦證諸入知見而能分別諸入亦
L164n1669_p0550a03║知諸入性則是無性亦知諸入方便究竟是
L164n1669_p0550a04║為菩薩善知諸入如是。
L164n1669_p0550a05║十二因緣品
L164n1669_p0550a06║持世何謂諸菩薩摩訶薩善觀擇十二因緣
L164n1669_p0550a07║菩薩摩訶薩觀擇十二因緣所謂無有故說
L164n1669_p0550a08║名無明不知明故說名無明云何不知明不
L164n1669_p0550a09║知無明中決定法不可得是名無明何故說
L164n1669_p0550a10║無明因緣諸行諸行無所有而凡夫起作是
L164n1669_p0550a11║故說無明因緣諸行從行起故有識生是故
L164n1669_p0550a12║說諸行因緣識從識生名色二相是故說識
L164n1669_p0550a13║因緣名色從名色生六入是故說名色因緣
L164n1669_p0550a14║六入從六入生觸是故說六入因緣觸從觸
L164n1669_p0550a15║生受是故說觸因緣受從受生愛是故說受
L164n1669_p0550b01║因緣愛從愛生取是故說愛因緣取從取生
L164n1669_p0550b02║有是故說取因緣有從有生生是故說有因
L164n1669_p0550b03║緣生從生有老死憂悲苦惱聚集是故說生
L164n1669_p0550b04║因緣老死憂悲苦惱聚集持世世間如是為
L164n1669_p0550b05║十二因緣所繫縛盲無眼故入無明網墮黑
L164n1669_p0550b06║闇中無明為首故具足起十二因緣諸菩薩
L164n1669_p0550b07║如是思惟觀無明實相知無明空故本際不
L164n1669_p0550b08║可得不貪著無明知一切法無所有是為即
L164n1669_p0550b09║得明於此中更無餘明但知見無明是名為
L164n1669_p0550b10║明何以故明無所有故。無明因緣諸行者
L164n1669_p0550b11║諸法無所有凡夫入無明闇冥中誑惑作諸
L164n1669_p0550b12║行業是行業無形無處行業不依無明無明
L164n1669_p0550b13║不依行業無明不知無明行業不知行業如
L164n1669_p0550b14║是無明行業以顛倒故不得無明性不得諸
L164n1669_p0550b15║行業性但以無明闇冥故分別說行業從無
L164n1669_p0551a01║所有法起作故無明行業皆是無所有。諸
L164n1669_p0551a02║行業因緣識者是識不依行業亦不離行業
L164n1669_p0551a03║行業亦不生識但顛倒眾生從行業生識是
L164n1669_p0551a04║識無有生者但緣行業相續不斷故有識生
L164n1669_p0551a05║智者求識相不可得亦不得識生。識因緣
L164n1669_p0551a06║名色者名色不依識亦不離識生名色是名
L164n1669_p0551a07║色亦不從識中來但緣識故凡夫闇冥貪著
L164n1669_p0551a08║名色智者於此求名色不可得不可見從憶
L164n1669_p0551a09║想分別起是名色相識因緣故有識性尚不
L164n1669_p0551a10║可得何况從識緣生名色若決定得名色性
L164n1669_p0551a11║者無有是處。名色因緣六入者是六入因
L164n1669_p0551a12║名色起名色在身中故有出入息利益身及
L164n1669_p0551a13║心心數法是六入皆虛誑無所有從分別起
L164n1669_p0551a14║有顛倒用。六入因緣觸者是觸依色而有
L164n1669_p0551a15║觸不觸色何以故色無所知與草木瓦石無
L164n1669_p0551b01║異但從六入起故分別說是觸六入尚虛妄
L164n1669_p0551b02║無所有何况從六入生觸觸空無所有以無
L164n1669_p0551b03║觸性故。觸因緣受者是諸受不在觸內不
L164n1669_p0551b04║在觸外不在兩中間是觸亦不餘處持受來
L164n1669_p0551b05║而從觸起受是觸尚虛妄無所有何况從觸
L164n1669_p0551b06║生受受無一決定相受皆無所有從顛倒起
L164n1669_p0551b07║有顛倒用。受因緣愛者是受不於餘處持
L164n1669_p0551b08║愛來受亦不與愛合受亦不知愛愛亦不知
L164n1669_p0551b09║受是愛亦不依受亦不離受有愛受中尚無
L164n1669_p0551b10║受相何况受因緣生愛是愛但從虛妄憶想
L164n1669_p0551b11║顛倒相應故名為愛智者知是愛無處無方
L164n1669_p0551b12║虛妄無所有。愛因緣取者愛不於餘處持
L164n1669_p0551b13║取來愛亦不能生取有愛故說名取隨因緣
L164n1669_p0551b14║和合故說取不與愛合亦不散愛不與取合
L164n1669_p0551b15║亦不散愛尚無有何况愛因緣生取諸取決
L164n1669_p0552a01║定相不可得智者知見是取虛妄無所有但
L164n1669_p0552a02║從顛倒起無有根本無一定法可得。取因
L164n1669_p0552a03║緣有者取不能生有而說取因緣有是有不
L164n1669_p0552a04║在取內不在取外不在兩中間有不依止取
L164n1669_p0552a05║取不與有合亦不散但以眾緣和合故說取
L164n1669_p0552a06║因緣有取尚虛妄無所有何况從取因緣生
L164n1669_p0552a07║有智者通達是有虛妄顛倒相應無合無散
L164n1669_p0552a08║無所分別。有因緣生者有不能生生亦不
L164n1669_p0552a09║離有生生有與生非緣非不緣有尚不可得
L164n1669_p0552a10║何况從有生生智者通達生中無生相生中
L164n1669_p0552a11║無自性生中無根本無一定法可得是生前
L164n1669_p0552a12║際後際中際不可得從眾因緣生顛倒相應
L164n1669_p0552a13║虛妄無所有如幻化相。生因緣老死憂悲
L164n1669_p0552a14║苦惱者是生不持老死憂悲苦惱來生亦不
L164n1669_p0552a15║能生老死憂悲苦惱老死憂悲苦惱不在生
L164n1669_p0552b01║內不在生外不在兩中間亦不依止生以生
L164n1669_p0552b02║故老死憂悲苦惱可說但示眾因緣生法故
L164n1669_p0552b03║生不與老死憂悲苦惱合亦不散生中生尚
L164n1669_p0552b04║不可得何况生因緣老死苦惱但顛倒相應
L164n1669_p0552b05║眾緣和合具足十二因緣故說生因緣老死
L164n1669_p0552b06║苦惱智者通達老死苦惱虛妄無所有顛倒
L164n1669_p0552b07║相應無有根本不作不起不生。如是觀十
L164n1669_p0552b08║二因緣法不見因緣法若過去若未來若現
L164n1669_p0552b09║在亦不見十二因緣法相但知因緣是無緣
L164n1669_p0552b10║無生無相無作無起無根本從本以來一切
L164n1669_p0552b11║法無所有故通達是十二因緣亦不見有作
L164n1669_p0552b12║者受者若法從因生是因無故是法亦無菩
L164n1669_p0552b13║薩隨無明義故一切法不可得入如是觀中
L164n1669_p0552b14║無緣即是十二因緣此中無所生是虛妄生
L164n1669_p0552b15║菩薩爾時不分別是明是無明無明實相即
L164n1669_p0553a01║是明因無明故一切法無所有一切法無緣
L164n1669_p0553a02║無憶想分別是故隨順無明義通達十二因
L164n1669_p0553a03║緣持世若菩薩能如是通達善得無生智慧
L164n1669_p0553a04║何以故以生滅觀則不能善知十二因緣若
L164n1669_p0553a05║觀眾緣集散是名得無生智慧若得無生智
L164n1669_p0553a06║慧是名通達十二因緣持世若菩薩摩訶薩
L164n1669_p0553a07║知無生即是十二因緣者則能得如是十二
L164n1669_p0553a08║因緣方便是人以無生相知見三界疾得無
L164n1669_p0553a09║生法忍當知是菩薩不久當得受記於一切
L164n1669_p0553a10║法得智慧光明於諸惡魔無所怖畏度生死
L164n1669_p0553a11║流到安隱處持世若於今世若我滅後若聞
L164n1669_p0553a12║若信若讀誦若修習是十二因緣方便者我
L164n1669_p0553a13║與是人授記當得無生法忍不久成阿耨多
L164n1669_p0553a14║羅三藐三菩提。
L164n1669_p0553a15║八聖道分品
L164n1669_p0553b01║持世何謂菩薩摩訶薩善能知道菩薩摩訶
L164n1669_p0553b02║薩安住道中何等為道所謂八聖道分正見
L164n1669_p0553b03║正思惟正語正業正命正精進正念正定菩
L164n1669_p0553b04║薩摩訶薩得正見安住正見為斷一切見故
L164n1669_p0553b05║行道安住於道乃至斷涅槃見佛見何以故
L164n1669_p0553b06║一切諸見皆名邪見破壞一切貪著諸見故
L164n1669_p0553b07║名為正見見一切法寂滅知相不生不滅同
L164n1669_p0553b08║於涅槃如是亦不念不分別是一切法不取
L164n1669_p0553b09║不捨是名出世間正見如實知見不見邪不
L164n1669_p0553b10║見正斷一切心所念一切平等是名菩薩安
L164n1669_p0553b11║住正見。持世菩薩白正見中如實知正思
L164n1669_p0553b12║惟作是念一切思惟皆為是邪斷諸分別名
L164n1669_p0553b13║為正思惟無所分別名為正分別住如是正
L164n1669_p0553b14║分別中不得分別若正若邪如是之人離諸
L164n1669_p0553b15║分別故見一切分別皆虛誑不實從顛倒起
L164n1669_p0554a01║諸分別中無分別斷諸分別故無所繫縛性
L164n1669_p0554a02║皆平等是名安住正思惟。持世何謂菩薩
L164n1669_p0554a03║勤集正語是人見一切語言虛妄不實從顛
L164n1669_p0554a04║倒起從眾因緣有是語言無所從來去無所
L164n1669_p0554a05║至安住實相中得第一清淨口業知見諸口
L164n1669_p0554a06║業相通達一切語言是人所語終不有邪是
L164n1669_p0554a07║故說名住於正語。持世何謂菩薩善知正
L164n1669_p0554a08║業知一切諸業虛妄無所有不作不起滅一
L164n1669_p0554a09║切業名為正業正業者於業不分別入諸業
L164n1669_p0554a10║平等故說名正業又正業者則是不繫三界
L164n1669_p0554a11║義如實知見義更無分別是正是邪於法無
L164n1669_p0554a12║取無捨是故說名住正業。持世何謂菩薩
L164n1669_p0554a13║善知正命若所有命相法相取相乃至涅槃
L164n1669_p0554a14║相佛相清淨佛法相住於是中作命皆名邪
L164n1669_p0554a15║命正命者捨諸資生所著不分別是邪命是
L164n1669_p0554b01║正命即得一切清淨命離於命相無動無作
L164n1669_p0554b02║不念命不念非命名為如實知者是故說名
L164n1669_p0554b03║住正命。持世何謂菩薩善知正精進為斷
L164n1669_p0554b04║一切精進道故名為住正精進何以故一切
L164n1669_p0554b05║精進皆為是邪諸有所發有作有行皆名為
L164n1669_p0554b06║邪皆是虛妄正精進者無發無作無行無願
L164n1669_p0554b07║一切法中斷有所作乃至涅槃相佛相中不
L164n1669_p0554b08║生有所作相為無所作故行道善知精進不
L164n1669_p0554b09║取不捨故說名住正精進正精進者即是諸
L164n1669_p0554b10║精進不可得義。持世何謂菩薩善知正念
L164n1669_p0554b11║知見一切念皆是邪念何以故一切念從虛
L164n1669_p0554b12║妄因緣起是故所有生念處皆為邪念若於
L164n1669_p0554b13║處所無生無滅是名正念安住清淨念中更
L164n1669_p0554b14║無處生邪念是正法中無念通達一切念皆
L164n1669_p0554b15║無念相無所貪樂亦不分別是無念以諸法
L164n1669_p0555a01║平等通達一切念是人如實知見一切念故
L164n1669_p0555a02║若念若非念無取無捨安住正念故不可示
L164n1669_p0555a03║不可說離一切語言如實知一切語言不分
L164n1669_p0555a04║別此彼故說名安住正念。持世何謂菩薩
L164n1669_p0555a05║安住正定凡諸法中所取緣定相所取知定
L164n1669_p0555a06║相所取三昧戲論定相皆名是邪邪者即是
L164n1669_p0555a07║貪著義不取相無法無戲論無憶念不貪著
L164n1669_p0555a08║不取定相心無所住是名正定又正定者不
L164n1669_p0555a09║依止一切定相如實通達法之本體正定者
L164n1669_p0555a10║即是諸法平等義正定者能出諸禪定諸三
L164n1669_p0555a11║界一切有為法能如實知見一切五道生死
L164n1669_p0555a12║義持世是名諸菩薩摩訶薩得正定方便名
L164n1669_p0555a13║為善知道善知道方便所謂如實知見能至
L164n1669_p0555a14║涅槃道。
L164n1669_p0555a15║世間出世間品
L164n1669_p0555b01║持世何謂菩薩摩訶薩善知世間出世間法
L164n1669_p0555b02║何謂得世間出世間法方便諸菩薩摩訶薩
L164n1669_p0555b03║正觀世間出世間法凡所有法皆非是實從
L164n1669_p0555b04║虛妄緣起無作無起相但因陰界入色聲香
L164n1669_p0555b05║味觸法故說因名色故說隨凡夫人心所貪
L164n1669_p0555b06║著如亂𮈔無緒如茅根蔓草互相連著隨顛
L164n1669_p0555b07║倒相應故說名世間法何等為出世間法如
L164n1669_p0555b08║是世間法從本已來如實性離是名出世間
L164n1669_p0555b09║智者求世間法不可得求出世間法不可得
L164n1669_p0555b10║無世間出世間處是中無分別是世間是出
L164n1669_p0555b11║世間但為世間故說出世間世間實相即是
L164n1669_p0555b12║出世間何以故世間無定相可得從本已來
L164n1669_p0555b13║是寂滅相是菩薩不念不著世間出世間故
L164n1669_p0555b14║不與世間諍訟何以故通達世間是虛妄相
L164n1669_p0555b15║見世間實相故更不分別是世間是出世間
L164n1669_p0556a01║持世世間者即是五受陰義一切世間法皆
L164n1669_p0556a02║攝在中智者求覓陰不得陰不得陰性不得
L164n1669_p0556a03║陰來處不得住處不得去處無分別無名字
L164n1669_p0556a04║無性無相無行即名出世間持世諸菩薩觀
L164n1669_p0556a05║世間出世間法時不見世間法與出世間合
L164n1669_p0556a06║不見出世間離世間不離世間見出世間亦
L164n1669_p0556a07║不離出世間見世間不復緣於二行所謂是
L164n1669_p0556a08║世間是出世間以無所有通達是法持世若
L164n1669_p0556a09║世間與出世間異者諸佛不出於世諸佛亦
L164n1669_p0556a10║不說一切世間不可得一切世間不生是故
L164n1669_p0556a11║諸佛出於世間一切諸法若世間若出世間
L164n1669_p0556a12║以不二不分別證如實知見故即是說出世
L164n1669_p0556a13║間法持世如是世間甚深難可得測其依世
L164n1669_p0556a14║間法者得世間法者希望出世間法者於世
L164n1669_p0556a15║俗語生第一義者住在二法皆不能得入如
L164n1669_p0556b01║是法中何以故是人不知世間不知出世間
L164n1669_p0556b02║持世行二法者不能通達世間出世間諸菩
L164n1669_p0556b03║薩摩訶薩如是善知世間出世間法則得世
L164n1669_p0556b04║間出世間法方便。
L164n1669_p0556b05║有為無為法品
L164n1669_p0556b06║持世何謂菩薩摩訶薩善知有為無為法得
L164n1669_p0556b07║有為無為法方便菩薩正觀擇是有為法無
L164n1669_p0556b08║有作者無有受者自生自墮是名有為法從
L164n1669_p0556b09║虛妄根本分別起無明因緣和合生皆無所
L164n1669_p0556b10║有但以諸行力故有用有為者即是繫相義
L164n1669_p0556b11║智者通達是中不得有為法不得有為所攝
L164n1669_p0556b12║法何以故賢聖不墮一切諸法名數是故說
L164n1669_p0556b13║得無為者名為賢聖智者通達一切有為皆
L164n1669_p0556b14║是無為是故不復起作諸業持世無有行有
L164n1669_p0556b15║為緣而能通達無為通達無為者更不復緣
L164n1669_p0557a01║有為非離有為得無為非離無為得有為有
L164n1669_p0557a02║為如實相即名無為但為顛倒相應眾生令
L164n1669_p0557a03║知見有為性故分別說是有為法是無為法
L164n1669_p0557a04║是有為相是無為相何等為有為相謂生滅
L164n1669_p0557a05║住異何等為無為相謂無生無滅無住異是
L164n1669_p0557a06║有為相無為相但為引導凡夫故說持世有
L164n1669_p0557a07║為法無生相無滅相無住異相無相是故說
L164n1669_p0557a08║生滅住異相若是有為法定有三相佛當決
L164n1669_p0557a09║定說如是相是生如是相是滅如是相是住
L164n1669_p0557a10║異持世如來說一切法皆是無相持世無生
L164n1669_p0557a11║若當有相無滅若當有相無住異若當有相
L164n1669_p0557a12║佛應決定說是無為相持世若無為有相有
L164n1669_p0557a13║說即非無為菩薩如是思惟亦不見無為法
L164n1669_p0557a14║與有為法合但作是念有為法如實相若不
L164n1669_p0557a15║分別有為無為法即是無為法若分別是有
L164n1669_p0557b01║為是無為則不能通達無為是名通達無為
L164n1669_p0557b02║如實諸菩薩摩訶薩有為無為法方便所謂
L164n1669_p0557b03║於諸法無所住無所繫亦不貪著若有為法
L164n1669_p0557b04║若無為法。持世若諸菩薩摩訶薩能如是
L164n1669_p0557b05║善知五陰善知十八性善知十二入善知十
L164n1669_p0557b06║二因緣善知八聖道分善知世間出世間法
L164n1669_p0557b07║善知有為無為法當得善知諸法實相亦善
L164n1669_p0557b08║分別諸法之相亦得念力亦得善分別一切
L164n1669_p0557b09║法章句慧亦得轉身成就不斷念乃至得阿
L164n1669_p0557b10║耨多羅三藐三菩提。
L164n1669_p0557b11║囑累品
L164n1669_p0557b12║爾時持世菩薩摩訶薩白佛言世尊惟願利
L164n1669_p0557b13║益諸菩薩摩訶薩故護念是經令於後世得
L164n1669_p0557b14║聞是法心淨喜樂勤行精進爾時世尊即以
L164n1669_p0557b15║神力令此三千大千世界香氣徧滿告持世
L164n1669_p0558a01║菩薩言若有能受持讀誦思惟是經者是人
L164n1669_p0558a02║不久當得五陰方便乃至世間出世間法有
L164n1669_p0558a03║為無為法方便亦得諸法實相亦得分別諸
L164n1669_p0558a04║法之相成就不斷念乃至得阿耨多羅三藐
L164n1669_p0558a05║三菩提諸善男子我於無量阿僧祇劫所集
L164n1669_p0558a06║大法寶藏甚為難集受諸無量無邊憂悲苦
L164n1669_p0558a07║惱亦捨無量無邊歡喜快樂今以囑累汝等
L164n1669_p0558a08║於後末世廣為四眾分別解說此正法種令
L164n1669_p0558a09║不敗壞汝等還當然大法炬諸善男子如來
L164n1669_p0558a10║今者請汝等佛子住佛所住即時無量菩薩
L164n1669_p0558a11║摩訶薩頂禮佛足作是言我等承佛威神當
L164n1669_p0558a12║於後世廣宣流布是法寶藏。
L164n1669_p0558a13║
L164n1669_p0558a14║
L164n1669_p0558a15║御錄經海一滴卷之十
L164n1669_p0558b01║音釋
L164n1669_p0558b02║芭蕉（上音巴下音焦）。牢（郎刀切堅也）。馳（音池疾驅也）。邏（郎佐切）。
L164n1669_p0558b03║蔓（無販切蔓延也）。