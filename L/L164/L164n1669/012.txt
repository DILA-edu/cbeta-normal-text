L164n1669_p0574a01║御錄經海一滴卷之十二　　　　　機二
L164n1669_p0574a02║妙法蓮華經
L164n1669_p0574a03║爾時世尊四眾圍繞供養恭敬尊重讚歎為
L164n1669_p0574a04║諸菩薩說大乘經名無量義教菩薩法佛所
L164n1669_p0574a05║護念說此經已結跏趺坐入於無量義處三
L164n1669_p0574a06║昧身心不動是諸大眾得未曾有歡喜合掌
L164n1669_p0574a07║一心觀佛爾時佛放眉間白毫相光照東方
L164n1669_p0574a08║萬八千世界靡不周徧下至阿鼻地獄上至
L164n1669_p0574a09║阿迦尼吒天於此世界盡見彼土六趣眾生
L164n1669_p0574a10║又見彼土現在諸佛及聞諸佛所說經法爾
L164n1669_p0574a11║時彌勒菩薩欲自決疑而問文殊師利言以
L164n1669_p0574a12║何因緣而有此瑞神通之相文殊師利語彌
L164n1669_p0574a13║勒菩薩摩訶薩及諸大士善男子等如我惟
L164n1669_p0574a14║忖今佛世尊欲說大法雨大法雨吹大法螺
L164n1669_p0574a15║擊大法鼓演大法義。爾時世尊從三昧安
L164n1669_p0574b01║詳而起告舍利弗諸佛智慧甚深無量其智
L164n1669_p0574b02║慧門難解難入一切聲聞辟支佛所不能知
L164n1669_p0574b03║所以者何如來知見廣大深遠無量無礙力
L164n1669_p0574b04║無所畏禪定解脫三昧深入無際成就一切
L164n1669_p0574b05║未曾有法舍利弗取要言之無量無邊未曾
L164n1669_p0574b06║有法佛悉成就止舍利弗不須復說所以者
L164n1669_p0574b07║何佛所成就第一希有難解之法唯佛與佛
L164n1669_p0574b08║乃能究盡諸法實相所謂諸法如是相如是
L164n1669_p0574b09║性如是體如是力如是作如是因如是緣如
L164n1669_p0574b10║是果如是報如是本末究竟等爾時世尊欲
L164n1669_p0574b11║重宣此義而說偈言。
L164n1669_p0574b12║如是大果報種種性相義我及十方佛
L164n1669_p0574b13║乃能知是事是法不可示言辭相寂滅
L164n1669_p0574b14║諸餘眾生類無有能得解假使滿世間
L164n1669_p0574b15║皆如舍利弗盡思共度量不能測佛智
L164n1669_p0575a01║舍利弗當知諸佛語無異於佛所說法
L164n1669_p0575a02║當生大信力佛以方便力示以三乘教
L164n1669_p0575a03║眾生處處著引之令得出
L164n1669_p0575a04║爾時舍利弗白佛言世尊何因何緣慇勤稱
L164n1669_p0575a05║歎甚深微妙難解之法今者四眾咸皆有疑
L164n1669_p0575a06║惟願世尊敷演斯事爾時佛告舍利弗止止
L164n1669_p0575a07║不須復說若說是事一切世間諸天及人皆
L164n1669_p0575a08║當驚疑即說偈言。
L164n1669_p0575a09║止止不須說我法妙難思諸增上慢者
L164n1669_p0575a10║聞必不敬信
L164n1669_p0575a11║爾時舍利弗重白佛言世尊惟願說之惟願
L164n1669_p0575a12║說之如我等輩必能敬信佛告舍利弗汝已
L164n1669_p0575a13║殷勤啟請豈得不說汝今諦聽善思念之吾
L164n1669_p0575a14║當為汝分別解說說此語時會中有比丘比
L164n1669_p0575a15║丘尼優婆塞優婆夷五千人等即從座起禮
L164n1669_p0575b01║佛而退世尊默然而不制止告舍利弗我今
L164n1669_p0575b02║此眾無復枝葉純有真實如是增上慢人退
L164n1669_p0575b03║亦佳矣汝今善聽當為汝說舍利弗諸佛隨
L164n1669_p0575b04║宜說法意趣難解所以者何我以無數方便
L164n1669_p0575b05║種種因緣譬喻言辭演說諸法是法非思量
L164n1669_p0575b06║分別之所能解唯有諸佛乃能知之所以者
L164n1669_p0575b07║何諸佛世尊唯以一大事因緣故出現於世
L164n1669_p0575b08║欲令眾生開佛知見使得清淨故欲示眾生
L164n1669_p0575b09║佛之知見故欲令眾生悟佛知見故欲令眾
L164n1669_p0575b10║生入佛知見道故出現於世舍利弗諸佛如
L164n1669_p0575b11║來但教化菩薩諸有所作常為一事唯以佛
L164n1669_p0575b12║之知見示悟眾生如來但以一佛乘故為眾
L164n1669_p0575b13║生說法無有餘乘若二若三一切十方諸佛
L164n1669_p0575b14║法亦如是皆為一佛乘故是諸眾生從諸佛
L164n1669_p0575b15║聞法究竟皆得一切種智舍利弗我今亦復
L164n1669_p0576a01║如是知諸眾生有種種欲深心所著隨其本
L164n1669_p0576a02║性以種種因緣譬喻言辭方便力而為說法
L164n1669_p0576a03║如此皆為得一佛乘一切種智故舍利弗十
L164n1669_p0576a04║方世界中尚無二乘何況有三舍利弗諸佛
L164n1669_p0576a05║出於五濁惡世眾生垢重慳貪嫉妬成就諸
L164n1669_p0576a06║不善根故諸佛以方便力於一佛乘分別說
L164n1669_p0576a07║三舍利弗有諸比丘比丘尼自謂已得阿羅
L164n1669_p0576a08║漢是最後身究竟涅槃便不復志求阿耨多
L164n1669_p0576a09║羅三藐三菩提當知此輩皆是增上慢人所
L164n1669_p0576a10║以者何若有比丘實得阿羅漢若不信此法
L164n1669_p0576a11║無有是處除佛滅度後現前無佛所以者何
L164n1669_p0576a12║佛滅度後如是等經受持讀誦解義者是人
L164n1669_p0576a13║難得若遇餘佛於此法中便得決了舍利弗
L164n1669_p0576a14║汝等當一心信解受持佛語諸佛如來言無
L164n1669_p0576a15║虛妄無有餘乘唯一佛乘爾時世尊欲重宣
L164n1669_p0576b01║此義而說偈言。
L164n1669_p0576b02║十方佛土中唯有一乘法無二亦無三
L164n1669_p0576b03║除佛方便說但以假名字引導於眾生
L164n1669_p0576b04║說佛智慧故諸佛出於世唯此一事實
L164n1669_p0576b05║餘二則非真佛自住大乘如其所得法
L164n1669_p0576b06║定慧力莊嚴以此度眾生我以相嚴身
L164n1669_p0576b07║光明照世間無量眾所尊為說實相印
L164n1669_p0576b08║舍利弗當知我本立誓願欲令一切眾
L164n1669_p0576b09║如我等無異若我遇眾生盡教以佛道
L164n1669_p0576b10║無智者錯亂迷惑不受教我知此眾生
L164n1669_p0576b11║未曾修善本堅著於五欲癡愛故生惱
L164n1669_p0576b12║以諸欲因緣輪迴六趣中世世常增長
L164n1669_p0576b13║入邪見稠林若有若無等依止此諸見
L164n1669_p0576b14║深著虛妄法堅受不可捨如是人難度
L164n1669_p0576b15║我為設方便說諸盡苦道示之以涅槃
L164n1669_p0577a01║我雖說涅槃是亦非真滅諸法從本來
L164n1669_p0577a02║常自寂滅相佛子行道已來世得作佛
L164n1669_p0577a03║一切諸世尊皆說一乘道今此諸大眾
L164n1669_p0577a04║皆應除疑惑諸佛語無異唯一無二乘
L164n1669_p0577a05║更以異方便助顯第一義若有眾生類
L164n1669_p0577a06║值諸過去佛若聞法布施或持戒忍辱
L164n1669_p0577a07║精進禪智等種種修福慧如是諸人等
L164n1669_p0577a08║皆已成佛道若有聞法者無一不成佛
L164n1669_p0577a09║諸佛本誓願我所行佛道普欲令眾生
L164n1669_p0577a10║亦同得此道諸佛兩足尊知法常無性
L164n1669_p0577a11║佛種從緣起是故說一乘是法住法位
L164n1669_p0577a12║世間相常住諸法寂滅相不可以言宣
L164n1669_p0577a13║以方便力故如來如是說
L164n1669_p0577a14║爾時舍利弗踴躍歡喜即起合掌而白佛言
L164n1669_p0577a15║我今從佛聞所未聞未曾有法斷諸疑悔身
L164n1669_p0577b01║意泰然快得安隱今日乃知真是佛子從佛
L164n1669_p0577b02║口生從法化生。爾時佛告舍利弗我昔曾
L164n1669_p0577b03║於二萬億佛所為無上道故常教化汝汝亦
L164n1669_p0577b04║長夜隨我受學我以方便引導汝故生我法
L164n1669_p0577b05║中舍利弗我昔教汝志願佛道汝今悉忘而
L164n1669_p0577b06║便自謂已得滅度我今還欲令汝憶念本願
L164n1669_p0577b07║所行道故為諸聲聞說是大乘經名妙法蓮
L164n1669_p0577b08║華教菩薩法佛所護念舍利弗汝於未來世
L164n1669_p0577b09║奉持正法具足菩薩所行之道當得作佛號
L164n1669_p0577b10║曰華光如來國名離垢劫名大寶莊嚴其國
L164n1669_p0577b11║中以菩薩為大寶故爾時四部大眾見舍利
L164n1669_p0577b12║弗於佛前受阿耨多羅三藐三菩提記心大
L164n1669_p0577b13║歡喜踴躍無量釋提桓因梵天王等與無數
L164n1669_p0577b14║天子各以天衣天香天華天樂供養於佛而
L164n1669_p0577b15║說偈言。
L164n1669_p0578a01║大智舍利弗今得受尊記我等亦如是
L164n1669_p0578a02║必當得作佛我所有福業今世若過世
L164n1669_p0578a03║及見佛功德盡回向佛道
L164n1669_p0578a04║爾時舍利弗白佛言世尊我今親於佛前得
L164n1669_p0578a05║受阿耨多羅三藐三菩提記是諸千二百心
L164n1669_p0578a06║自在者昔住學地佛常教化言我法能離生
L164n1669_p0578a07║老病死究竟涅槃是學無學人亦各自以離
L164n1669_p0578a08║我見及有無見等謂得涅槃而今於世尊前
L164n1669_p0578a09║聞所未聞皆墮疑惑善哉世尊願為四眾說
L164n1669_p0578a10║其因緣令離疑悔爾時佛告舍利弗我先不
L164n1669_p0578a11║言諸佛世尊以種種因緣譬喻言辭方便說
L164n1669_p0578a12║法皆為阿耨多羅三藐三菩提耶今當復以
L164n1669_p0578a13║譬喻更明此義舍利弗若國邑聚落有大長
L164n1669_p0578a14║者財富無量其家廣大唯有一門多諸人眾
L164n1669_p0578a15║止住其中堂閣朽故牆壁隤落柱根腐敗梁
L164n1669_p0578b01║棟傾危周帀俱時歘然火起焚燒舍宅長者
L164n1669_p0578b02║諸子若十二十或至三十在此宅中長者見
L164n1669_p0578b03║是大火從四面起即大驚怖而作是念我雖
L164n1669_p0578b04║能於此所燒之門安隱得出而諸子等於火
L164n1669_p0578b05║宅內樂著嬉戲不覺不知不驚不怖火來逼
L164n1669_p0578b06║身苦痛切己心不厭患無求出意是長者作
L164n1669_p0578b07║是思惟是舍唯有一門而復陿小諸子幼稚
L164n1669_p0578b08║未有所識戀著戲處或當墮落為火所燒我
L164n1669_p0578b09║當為說怖畏之事此舍已燒宜時疾出無令
L164n1669_p0578b10║為火之所燒害父雖憐愍善言誘喻而諸子
L164n1669_p0578b11║等樂著嬉戲不肯信受不驚不畏了無出心
L164n1669_p0578b12║爾時長者即作是念此舍已為大火所燒我
L164n1669_p0578b13║今當設方便令諸子等得免斯害父知諸子
L164n1669_p0578b14║先心各有所好而告之言汝等所可玩好希
L164n1669_p0578b15║有難得汝若不取後必憂悔如此種種羊車
L164n1669_p0579a01║鹿車牛車今在門外可以遊戲汝等於此火
L164n1669_p0579a02║宅宜速出來隨汝所欲皆當與汝爾時諸子
L164n1669_p0579a03║聞父所說珍玩之物適其願故心各勇銳互
L164n1669_p0579a04║相推排競共馳走爭出火宅爾時長者名賜
L164n1669_p0579a05║諸子等一大車其車高廣眾寶莊校駕以白
L164n1669_p0579a06║牛膚色𠑽潔形體姝好有大筋力行步平正
L164n1669_p0579a07║其疾如風又多僕從而侍衛之是時諸子各
L164n1669_p0579a08║乘大車得未曾有舍利弗於汝意云何是長
L164n1669_p0579a09║者等與諸子珍寶大車寧有虛妄不舍利弗
L164n1669_p0579a10║言不也世尊是長者但令諸子得免火難全
L164n1669_p0579a11║其軀命非為虛妄何况長者自知財富無量
L164n1669_p0579a12║欲饒益諸子等與大車佛告舍利弗善哉善
L164n1669_p0579a13║哉如汝所言如來亦復如是以智慧方便於
L164n1669_p0579a14║三界火宅拔濟眾生為說三乘而作是言汝
L164n1669_p0579a15║等莫得樂住三界火宅勿貪麤弊色聲香味
L164n1669_p0579b01║觸也若貪著生愛則為所燒汝速出三界當
L164n1669_p0579b02║得聲聞辟支佛佛乘我今為汝保任此事終
L164n1669_p0579b03║不虛也汝等但當勤修精進舍利弗若有眾
L164n1669_p0579b04║生聞法信受欲速出三界自求涅槃名聲聞
L164n1669_p0579b05║乘如求羊車出於火宅求自然慧樂獨善寂
L164n1669_p0579b06║深知諸法因緣名辟支佛乘如求鹿車出於
L164n1669_p0579b07║火宅求一切智佛智自然智無師智如來知
L164n1669_p0579b08║見力無所畏利益天人度脫一切是名大乘
L164n1669_p0579b09║如彼諸子為求牛車出於火宅舍利弗是諸
L164n1669_p0579b10║眾生脫三界者悉與諸佛禪定解脫等娛樂
L164n1669_p0579b11║之具皆是一相一種聖所稱歎能生淨妙第
L164n1669_p0579b12║一之樂以是因緣當知諸佛方便力故於一
L164n1669_p0579b13║佛乘分別說三。爾時慧命須菩提摩訶迦
L164n1669_p0579b14║旃延摩訶迦葉摩訶目犍連從佛所聞未曾
L164n1669_p0579b15║有法歡喜踴躍即從座起而白佛言我等居
L164n1669_p0580a01║僧之首年並朽邁自謂已得涅槃無所堪任
L164n1669_p0580a02║但念空無相無作於菩薩法遊戲神通淨佛
L164n1669_p0580a03║國土成就眾生心不喜樂今於佛前得聞希
L164n1669_p0580a04║有之法深自慶幸獲大善利無量珍寶不求
L164n1669_p0580a05║自得爾時摩訶迦葉而說偈言。
L164n1669_p0580a06║我等今日聞佛音教歡喜踊躍
L164n1669_p0580a07║得未曾有譬如童子幼稚無識
L164n1669_p0580a08║捨父逃逝遠到他土其父憂念
L164n1669_p0580a09║四方推求頓止一城其家巨富
L164n1669_p0580a10║而年朽邁益憂念子癡子捨我
L164n1669_p0580a11║五十餘年庫藏諸物當如之何
L164n1669_p0580a12║爾時窮子求索衣食從邑至邑
L164n1669_p0580a13║從國至國或有所得或無所得
L164n1669_p0580a14║饑餓羸瘦體生瘡癬漸次經歷
L164n1669_p0580a15║到父住城傭賃展轉遂至父舍
L164n1669_p0580b01║爾時長者於其門內施大寶帳
L164n1669_p0580b02║處師子座眷屬圍繞諸人侍衛
L164n1669_p0580b03║窮子見父豪貴尊嚴驚怖自怪
L164n1669_p0580b04║馳走而去借問貧里欲往傭作
L164n1669_p0580b05║長者是時在師子座遙見其子
L164n1669_p0580b06║默而識之知子愚劣不信是父
L164n1669_p0580b07║方便遣人云當相雇除諸糞穢
L164n1669_p0580b08║倍與汝價窮子聞之歡喜隨來
L164n1669_p0580b09║於是長者著弊垢衣執除糞器
L164n1669_p0580b10║往到子所方便附近語令勤作
L164n1669_p0580b11║當益汝價飲食充足又以輭語
L164n1669_p0580b12║若如我子漸令入出執作家事
L164n1669_p0580b13║示其金銀皆使令知父知子心
L164n1669_p0580b14║漸已曠大即聚親族剎利居士
L164n1669_p0580b15║說是我子捨我他行凡我所有
L164n1669_p0581a01║悉以付之子念昔貧志意下劣
L164n1669_p0581a02║今於父所大獲珍寶甚大歡喜
L164n1669_p0581a03║得未曾有佛亦如是知我樂小
L164n1669_p0581a04║未曾說言汝等作佛一切諸佛
L164n1669_p0581a05║祕藏之法但為菩薩演其實事
L164n1669_p0581a06║而不為我說斯真要如彼窮子
L164n1669_p0581a07║得近其父雖知諸物心不希取
L164n1669_p0581a08║我等雖說佛法寶藏自無志願
L164n1669_p0581a09║亦復如是自謂為足更無餘事
L164n1669_p0581a10║所以者何一切諸法皆悉空寂
L164n1669_p0581a11║無生無滅無大無小無漏無為
L164n1669_p0581a12║無貪無著修習空法得脫三界
L164n1669_p0581a13║苦惱之患則為已得報佛之恩
L164n1669_p0581a14║導師見捨觀我心故初不勸進
L164n1669_p0581a15║說有實利我等今日得未曾有
L164n1669_p0581b01║如彼窮子得無量寶世尊我今
L164n1669_p0581b02║得道得果於無漏法得清淨眼
L164n1669_p0581b03║我等長夜持佛淨戒始於今日
L164n1669_p0581b04║得其果報法王法中久修梵行
L164n1669_p0581b05║今得無漏無上大果於諸世間
L164n1669_p0581b06║應受供養世尊大恩以希有事
L164n1669_p0581b07║憐愍教化利益我等無量億劫
L164n1669_p0581b08║誰能報者頭頂禮敬兩肩荷負
L164n1669_p0581b09║盡心恭敬四事供養於恒沙劫
L164n1669_p0581b10║亦不能報
L164n1669_p0581b11║爾時世尊告摩訶迦葉及諸大弟子善哉善
L164n1669_p0581b12║哉迦葉當知如來是諸法之王若有所說皆
L164n1669_p0581b13║不虛也於一切法以智方便而演說之其所
L164n1669_p0581b14║說法皆悉到於一切智地如來觀知一切諸
L164n1669_p0581b15║法之所歸趣亦知一切眾生深心所行通達
L164n1669_p0582a01║無礙又於諸法究盡明了示諸眾生一切智
L164n1669_p0582a02║慧迦葉譬如三千大千世界山川谿谷土地
L164n1669_p0582a03║所生卉木叢林及諸藥草種類若干名色各
L164n1669_p0582a04║異密雲彌布澍澤普洽其小根莖枝葉中根
L164n1669_p0582a05║莖枝葉大根莖枝葉隨上中下各有所受一
L164n1669_p0582a06║雲所雨稱其種性而得生長華果敷實雖一
L164n1669_p0582a07║地所生一雨所潤而諸草木各有差別迦葉
L164n1669_p0582a08║當知如來亦復如是未度者令度未解者令
L164n1669_p0582a09║解未安者令安未涅槃者令得涅槃觀是眾
L164n1669_p0582a10║生諸根利鈍精進懈怠隨其所堪而為說法
L164n1669_p0582a11║種種無量皆令歡喜快得善利是諸眾生聞
L164n1669_p0582a12║是法已現世安隱後生善處以道受樂離諸
L164n1669_p0582a13║障礙如來說法一相一味所謂解脫相離相
L164n1669_p0582a14║滅相究竟至於一切種智其有眾生聞如來
L164n1669_p0582a15║法若持讀誦如說修行所有功德不自覺知
L164n1669_p0582b01║所以者何唯有如來知此眾生種相體性如
L164n1669_p0582b02║實知之明了無礙觀眾生心欲而將護之是
L164n1669_p0582b03║故不即為說一切種智迦葉諸佛世尊隨宜
L164n1669_p0582b04║說法難解難知。佛告諸比丘乃往過去無
L164n1669_p0582b05║量無邊不可思議阿僧祇劫爾時有佛名大
L164n1669_p0582b06║通智勝彼佛滅度已來甚大久遠譬如三千
L164n1669_p0582b07║大千世界所有地種假使有人磨以為墨過
L164n1669_p0582b08║於東方千國土乃下一點大如微塵又過千
L164n1669_p0582b09║國土復下一點如是展轉盡地種墨於汝等
L164n1669_p0582b10║意云何是諸國土能得邊際知其數不不也
L164n1669_p0582b11║世尊諸比丘是人所經國土若點不點盡抹
L164n1669_p0582b12║為塵一塵一劫彼佛滅度已來復過是數我
L164n1669_p0582b13║以如來知見力故觀彼久遠猶若今日乃述
L164n1669_p0582b14║往事而說偈言。
L164n1669_p0582b15║大通智勝佛十劫坐道場佛法不現前
L164n1669_p0583a01║不得成佛道過十小劫已乃得成佛道
L164n1669_p0583a02║諸天及世人心皆懷踊躍頭面禮佛足
L164n1669_p0583a03║而請轉法輪無量慧世尊受彼眾人請
L164n1669_p0583a04║為宣種種法四諦十二緣千萬恒沙眾
L164n1669_p0583a05║皆成阿羅漢時王十六子出家作沙彌
L164n1669_p0583a06║皆共請彼佛演說大乘法佛知童子心
L164n1669_p0583a07║宿世之所行以無量因緣種種諸譬喻
L164n1669_p0583a08║說六波羅密及諸神通事分別真實法
L164n1669_p0583a09║菩薩所行道說是法華經如恒河沙偈
L164n1669_p0583a10║彼佛說經已靜室入禪定是諸沙彌等
L164n1669_p0583a11║各各坐法座宣揚助法化廣度諸眾生
L164n1669_p0583a12║是諸聞法者常與師俱生其有住聲聞
L164n1669_p0583a13║漸教以佛道我在十六數曾亦為汝說
L164n1669_p0583a14║以是本因緣今說法華經譬如險惡道
L164n1669_p0583a15║逈絕多毒獸又復無水草人所怖畏處
L164n1669_p0583b01║無數千萬眾欲過此險道其路甚曠遠
L164n1669_p0583b02║經五百由旬時有一導師強識有智慧
L164n1669_p0583b03║明了心決定在險濟眾難眾人皆疲倦
L164n1669_p0583b04║而白導師言我等今頓乏於此欲退還
L164n1669_p0583b05║導師作是念此輩甚可愍如何欲退還
L164n1669_p0583b06║而失大珍寶尋時思方便當設神通力
L164n1669_p0583b07║化作大城郭莊嚴諸舍宅周帀有園林
L164n1669_p0583b08║慰眾言勿懼汝等入此城各可隨所樂
L164n1669_p0583b09║諸人既入城心皆大歡喜皆生安隱想
L164n1669_p0583b10║自謂已得度導師知息已集眾而告言
L164n1669_p0583b11║汝等當前進此是化城耳汝今勤精進
L164n1669_p0583b12║當共至寶所我亦復如是為一切導師
L164n1669_p0583b13║見諸求道者中路而懈廢不能度生死
L164n1669_p0583b14║煩惱諸險道故以方便力為息說涅槃
L164n1669_p0583b15║言汝等苦滅所作皆已辦既知到涅槃
L164n1669_p0584a01║皆得阿羅漢爾乃集大眾為說真實法
L164n1669_p0584a02║諸佛方便力分別說三乘唯有一佛乘
L164n1669_p0584a03║息處故說二今為汝說實汝所得非滅
L164n1669_p0584a04║為佛一切智當發大精進汝證一切智
L164n1669_p0584a05║十力等佛法具三十二相乃是真實滅
L164n1669_p0584a06║諸佛之導師為息說涅槃既知是息已
L164n1669_p0584a07║引入於佛慧
L164n1669_p0584a08║爾時千二百阿羅漢心自在者作是念我等
L164n1669_p0584a09║歡喜得未曾有若世尊各見授記如餘大弟
L164n1669_p0584a10║子者不亦快乎佛知此等心之所念而說偈
L164n1669_p0584a11║言。
L164n1669_p0584a12║憍陳如比丘當見無量佛過阿僧祇劫
L164n1669_p0584a13║乃成等正覺其五百比丘次第當作佛
L164n1669_p0584a14║同號曰普明轉次而授記餘諸聲聞眾
L164n1669_p0584a15║亦當復如是其不在此會汝等為宣說
L164n1669_p0584b01║爾時五百阿羅漢於佛前得授記已歡喜踊
L164n1669_p0584b02║躍即從座起到於佛前頭面禮足悔過自責
L164n1669_p0584b03║世尊譬如有人至親友家醉酒而臥是時親
L164n1669_p0584b04║友官事當行以無價寶珠繫其衣裏與之而
L164n1669_p0584b05║去其人醉臥都不覺知起已遊行到於他國
L164n1669_p0584b06║為衣食故勤力求索甚大艱難若少有所得
L164n1669_p0584b07║便以為足於後親友會遇見之而作是言咄
L164n1669_p0584b08║哉丈夫何為衣食乃至如是我昔欲令汝得
L164n1669_p0584b09║安樂五欲自恣於某年月日以無價寶珠繫
L164n1669_p0584b10║汝衣裏今故現在而汝不知勤苦憂惱以求
L164n1669_p0584b11║自活甚為癡也汝今可以此寶貿易所須常
L164n1669_p0584b12║可如意無所乏短佛亦如是為菩薩時教化
L164n1669_p0584b13║我等令發一切智心而尋廢忘不知不覺今
L164n1669_p0584b14║者世尊覺悟我等我今乃知實是菩薩得受
L164n1669_p0584b15║阿耨多羅三藐三菩提記以是因緣甚大歡
L164n1669_p0585a01║喜得未曾有。爾時佛告藥王菩薩摩訶薩
L164n1669_p0585a02║我所說經典無量千萬億已說今說當說而
L164n1669_p0585a03║於其中此法華經最為難信難解藥王此經
L164n1669_p0585a04║是諸佛祕要之藏不可分布妄授與人而此
L164n1669_p0585a05║經者如來現在猶多怨嫉况滅度後藥王當
L164n1669_p0585a06║知如來滅後其能書持讀誦供養為他人說
L164n1669_p0585a07║者如來則為以衣覆之又為他方現在諸佛
L164n1669_p0585a08║之所護念藥王譬如有人渴乏須水於彼高
L164n1669_p0585a09║原穿鑿求之猶見乾土知水尚遠施功不已
L164n1669_p0585a10║轉見濕土遂漸至泥其心決定知水必近菩
L164n1669_p0585a11║薩亦復如是若未聞未解未能修習是法華
L164n1669_p0585a12║經當知是人去阿耨多羅三藐三菩提尚遠
L164n1669_p0585a13║若得聞解思惟修習必知得近阿耨多羅三
L164n1669_p0585a14║藐三菩提所以者何一切菩薩阿耨多羅三
L164n1669_p0585a15║藐三菩提皆屬此經此經開方便門示真實
L164n1669_p0585b01║相是法華經藏深固幽遠無人能到今佛教
L164n1669_p0585b02║化成就菩薩而為開示若聲聞人聞是經驚
L164n1669_p0585b03║疑怖畏當知是為增上慢者藥王若有善男
L164n1669_p0585b04║子善女人如來滅後欲為四眾說是法華經
L164n1669_p0585b05║者云何應說是善男子善女人入如來室著
L164n1669_p0585b06║如來衣坐如來座爾乃應為四眾廣說斯經
L164n1669_p0585b07║如來室者一切眾生中大慈悲心是如來衣
L164n1669_p0585b08║者柔和忍辱心是如來座者一切法空是安
L164n1669_p0585b09║住是中然後以不懈怠心為諸菩薩及四眾
L164n1669_p0585b10║廣說是法華經爾時世尊欲重宣此義而說
L164n1669_p0585b11║偈言。
L164n1669_p0585b12║欲捨諸懈怠應當聽此經不聞法華經
L164n1669_p0585b13║去佛智甚遠若人說此經應入如來室
L164n1669_p0585b14║著於如來衣而坐如來座處眾無所畏
L164n1669_p0585b15║廣為分別說大慈悲為室柔和忍辱衣
L164n1669_p0586a01║諸法空為座處此為說法若人具是德
L164n1669_p0586a02║或為四眾說空處讀誦經皆得見我身
L164n1669_p0586a03║諸佛護念故速得菩薩道
L164n1669_p0586a04║爾時佛前有七寶塔高五百由旬從地涌出
L164n1669_p0586a05║住在空中種種寶物而莊校之四面皆出多
L164n1669_p0586a06║摩羅䟦栴檀之香充徧世界爾時寶塔中出
L164n1669_p0586a07║大音聲歎言善哉善哉釋迦牟尼世尊能以
L164n1669_p0586a08║平等大慧教菩薩法佛所護念妙法華經為
L164n1669_p0586a09║大眾說如是如是釋迦牟尼世尊如所說者
L164n1669_p0586a10║皆是真實爾時有菩薩摩訶薩名大樂說知
L164n1669_p0586a11║一切世間天人阿修羅等心之所疑而白佛
L164n1669_p0586a12║言世尊以何因緣有此寶塔從地涌出又於
L164n1669_p0586a13║其中發是音聲佛告大樂說菩薩此寶塔中
L164n1669_p0586a14║有如來全身乃徃過去東方無量千萬億阿
L164n1669_p0586a15║僧祇世界國名寶淨彼中有佛號曰多寶其
L164n1669_p0586b01║佛行菩薩道時作大誓願若我成佛滅度之
L164n1669_p0586b02║後於十方國土有說法華經處我之塔廟為
L164n1669_p0586b03║聽是經故涌現其前為作證明爾時釋迦牟
L164n1669_p0586b04║尼佛即從座起住虛空中一切四眾起立合
L164n1669_p0586b05║掌一心觀佛於是釋迦牟尼佛以右指開七
L164n1669_p0586b06║寶塔戶出大音聲如却關鑰開大城門即時
L164n1669_p0586b07║一切眾會皆見多寶如來於寶塔中坐師子
L164n1669_p0586b08║座全身不散如入禪定時多寶佛於寶塔中
L164n1669_p0586b09║分半座與釋迦牟尼佛而作是言釋迦牟尼
L164n1669_p0586b10║佛可就此座即時釋迦牟尼佛入其塔中坐
L164n1669_p0586b11║其半座結跏趺坐爾時大眾見二如來在七
L164n1669_p0586b12║寶塔中師子座上結跏趺坐各作是念佛坐
L164n1669_p0586b13║高遠惟願如來以神通力令我等輩俱處虛
L164n1669_p0586b14║空即時釋迦牟尼佛以神通力接諸大眾皆
L164n1669_p0586b15║在虛空以大音聲普告四眾誰能於此娑婆
L164n1669_p0587a01║國土廣說妙法華經佛欲以此妙法華經付
L164n1669_p0587a02║囑有在而說偈言。
L164n1669_p0587a03║聖主世尊雖久滅度在寶塔中
L164n1669_p0587a04║尚為法來諸人云何不勤為法
L164n1669_p0587a05║彼佛本願我滅度後在在所徃
L164n1669_p0587a06║常為聽法令法久住故來至此
L164n1669_p0587a07║其有能護此經法者則為供養
L164n1669_p0587a08║我及多寶諸善男子各諦思惟
L164n1669_p0587a09║此為難事宜發大願諸餘經典
L164n1669_p0587a10║數如恒沙雖說此等未足為難
L164n1669_p0587a11║於我滅後若能奉持如斯經典
L164n1669_p0587a12║是則為難我為佛道於無量土
L164n1669_p0587a13║從始至今廣說諸經而於其中
L164n1669_p0587a14║此經第一若有能持則持佛身
L164n1669_p0587a15║如是之人諸佛所歎是則勇猛
L164n1669_p0587b01║是則精進是名持戒行頭陀者
L164n1669_p0587b02║則為疾得無上佛道
L164n1669_p0587b03║於時下方多寶世尊所從菩薩名曰智積白
L164n1669_p0587b04║多寶佛當還本土釋迦牟尼佛告智積曰善
L164n1669_p0587b05║男子且待須臾此有菩薩名文殊師利可與
L164n1669_p0587b06║相見論說妙法爾時文殊師利坐千葉蓮華
L164n1669_p0587b07║從於大海娑竭羅龍宮自然涌出至於佛所
L164n1669_p0587b08║頭面敬禮二世尊足修敬已畢智積問言仁
L164n1669_p0587b09║往龍宮所化眾生其數幾何文殊師利言其
L164n1669_p0587b10║數無量非口所宣且待須臾自當證知所言
L164n1669_p0587b11║未竟無數菩薩坐寶蓮華從海涌出詣靈鷲
L164n1669_p0587b12║山住在虛空此諸菩薩皆是文殊師利之所
L164n1669_p0587b13║化度文殊師利謂智積曰於海教化其事如
L164n1669_p0587b14║是我於海中唯常宣說妙法華經智積問言
L164n1669_p0587b15║此經甚深微妙諸經中寶頗有眾生勤加精
L164n1669_p0588a01║進修行此經速得佛不文殊師利言有娑竭
L164n1669_p0588a02║羅龍王女年始八歲智慧利根得陀羅尼諸
L164n1669_p0588a03║佛所說甚深祕藏悉能受持深入禪定了達
L164n1669_p0588a04║諸法於剎那頃發菩提心得不退轉言論未
L164n1669_p0588a05║訖時龍王女忽現於前頭面禮敬以偈讚曰。
L164n1669_p0588a06║深達罪福相徧照於十方微妙淨法身
L164n1669_p0588a07║具相三十二以八十種好用莊嚴法身
L164n1669_p0588a08║天人所戴仰龍神咸恭敬一切眾生類
L164n1669_p0588a09║無不宗奉者又聞成菩提唯佛當證知
L164n1669_p0588a10║我闡大乘教度脫苦眾生
L164n1669_p0588a11║時舍利弗語龍女言汝謂不久得無上道是
L164n1669_p0588a12║事難信爾時龍女有一寶珠價值三千大千
L164n1669_p0588a13║世界持以上佛佛即受之龍女謂智積菩薩
L164n1669_p0588a14║尊者舍利弗言我獻寶珠世尊納受是事疾
L164n1669_p0588a15║不答言甚疾女言以汝神力觀我成佛復速
L164n1669_p0588b01║於此當時眾會皆見龍女忽然之間變成男
L164n1669_p0588b02║子具菩薩行即往南方無垢世界坐寶蓮華
L164n1669_p0588b03║成等正覺三十二相八十種好普為十方一
L164n1669_p0588b04║切眾生演說妙法爾時娑婆世界三千眾生
L164n1669_p0588b05║住不退地三千眾生發菩提心而得受記智
L164n1669_p0588b06║積菩薩及舍利弗一切眾會默然信受。爾
L164n1669_p0588b07║時世尊視八十萬億那由他諸菩薩摩訶薩
L164n1669_p0588b08║是諸菩薩皆是阿惟越致轉不退法輪得諸
L164n1669_p0588b09║陀羅尼即從座起至於佛前一心合掌敬順
L164n1669_p0588b10║佛意并欲自滿本願而發誓言世尊我等於
L164n1669_p0588b11║如來滅後周旋往反十方世界能令眾生書
L164n1669_p0588b12║寫此經受持讀誦解說其義如法修行惟願
L164n1669_p0588b13║世尊在於他方遙見守護即時諸菩薩俱同
L164n1669_p0588b14║發聲而說偈言。
L164n1669_p0588b15║惟願不為慮於佛滅度後恐怖惡世中
L164n1669_p0589a01║我等當廣說有諸無智人惡口罵詈等
L164n1669_p0589a02║及加刀杖者我等皆當忍惡世中比丘
L164n1669_p0589a03║邪智心諂曲未得謂為得我慢心充滿
L164n1669_p0589a04║或有阿練若納衣在空閒自謂行真道
L164n1669_p0589a05║輕賤人間者貪著利養故常念世俗事
L164n1669_p0589a06║假名阿練若誹謗說我惡我等敬佛故
L164n1669_p0589a07║皆當忍受之濁劫惡世中多有諸恐怖
L164n1669_p0589a08║我不愛身命但惜無上道當著忍辱鎧
L164n1669_p0589a09║護持佛所囑諸聚落城邑其有求法者
L164n1669_p0589a10║我皆到其所說佛所囑法我是世尊使
L164n1669_p0589a11║處眾無所畏我當善說法願佛安隱住
L164n1669_p0589a12║我於世尊前諸來十方佛發如是誓言
L164n1669_p0589a13║佛自知我心
L164n1669_p0589a14║爾時文殊師利白佛言世尊是諸菩薩甚為
L164n1669_p0589a15║難有敬順佛故發大誓願世尊於後惡世云
L164n1669_p0589b01║何能說是經佛言文殊師利菩薩摩訶薩於
L164n1669_p0589b02║後末世法欲滅時有持是法華經者於在家
L164n1669_p0589b03║出家人中生大慈心於非菩薩人中生大悲
L164n1669_p0589b04║心隨在何地以神通力智慧力引之令得住
L164n1669_p0589b05║是法中是法華經於無量國中乃至名字不
L164n1669_p0589b06║可得聞何况得見受持讀誦文殊師利譬如
L164n1669_p0589b07║強力轉輪聖王欲以威勢降伏諸國王見兵
L164n1669_p0589b08║眾戰有功者即大歡喜隨功賞賜或與田宅
L164n1669_p0589b09║聚落城邑或與衣服嚴身之具或與種種珍
L164n1669_p0589b10║寶金銀唯髻中明珠不以與之所以者何獨
L164n1669_p0589b11║王頂上有此一珠如見兵眾有大功者心甚
L164n1669_p0589b12║歡喜而乃與之如來亦復如是以禪定智慧
L164n1669_p0589b13║力得法國土王於三界而諸魔王不肯順伏
L164n1669_p0589b14║如來賢聖諸將與之共戰其有功者心亦歡
L164n1669_p0589b15║喜於四眾中為說諸經賜以禪定解脫無漏
L164n1669_p0590a01║根力諸法之財又復賜與涅槃之城言得滅
L164n1669_p0590a02║度引導其心令皆歡喜而不為說是法華經
L164n1669_p0590a03║文殊師利此法華經諸佛如來祕密之藏諸
L164n1669_p0590a04║經最上長夜守護不妄宣說始於今日乃與
L164n1669_p0590a05║汝等而敷演之。爾時他方國土諸來菩薩
L164n1669_p0590a06║摩訶薩同白佛言世尊若聽我等於佛滅後
L164n1669_p0590a07║在此娑婆世界勤加精進護持讀誦是經願
L164n1669_p0590a08║於此土而廣說之爾時佛告諸菩薩摩訶薩
L164n1669_p0590a09║眾止善男子不須汝等護持此經所以者何
L164n1669_p0590a10║我娑婆世界自有六萬恒河沙等菩薩摩訶
L164n1669_p0590a11║薩一一菩薩各有六萬恒河沙眷屬是諸人
L164n1669_p0590a12║等能於我滅後護持讀誦廣說此經佛說是
L164n1669_p0590a13║時娑婆世界三千大千國土地皆振裂而於
L164n1669_p0590a14║其中有無量千萬億菩薩摩訶薩同時涌出
L164n1669_p0590a15║是諸菩薩皆是大眾唱導之首各將六萬恒
L164n1669_p0590b01║河沙眷屬共詣虛空七寶妙塔向二世尊頭
L164n1669_p0590b02║面禮足以種種讚法而讚於佛如是時間經
L164n1669_p0590b03║五十小劫是時釋迦牟尼佛默然而坐及諸
L164n1669_p0590b04║四眾亦皆默然五十小劫佛神力故令諸大
L164n1669_p0590b05║眾謂如半日爾時彌勒菩薩及諸菩薩眾皆
L164n1669_p0590b06║作是念我等從昔已來未見未聞如是大菩
L164n1669_p0590b07║薩摩訶薩眾從地涌出住世尊前時彌勒菩
L164n1669_p0590b08║薩摩訶薩合掌向佛以偈問曰。
L164n1669_p0590b09║無量千萬億大眾諸菩薩是從何所來
L164n1669_p0590b10║以何因緣集巨身大神通智慧叵思議
L164n1669_p0590b11║所將諸眷屬如恒河沙等此大菩薩眾
L164n1669_p0590b12║誰為其說法教化而成就修習何佛道
L164n1669_p0590b13║我於此眾中乃不識一人無量德世尊
L164n1669_p0590b14║惟願決眾疑
L164n1669_p0590b15║爾時釋迦牟尼佛告彌勒菩薩善哉善哉阿
L164n1669_p0591a01║逸多汝等當共一心被精進鎧發堅固意如
L164n1669_p0591a02║來今欲顯發宣示諸佛智慧諸佛自在神通
L164n1669_p0591a03║之力諸佛師子奮迅之力諸佛威猛大勢之
L164n1669_p0591a04║力阿逸多是諸大菩薩摩訶薩無量無數阿
L164n1669_p0591a05║僧祇從地涌出汝等昔所未見者是我於娑
L164n1669_p0591a06║婆世界得阿耨多羅三藐三菩提已教化示
L164n1669_p0591a07║導此諸菩薩調伏其心令發道意是諸善男
L164n1669_p0591a08║子等皆於是娑婆世界之下虛空中住不樂
L164n1669_p0591a09║在眾多有所說常樂靜處勤行精進未曾休
L164n1669_p0591a10║息亦不依止人天而住常樂深智無有障礙
L164n1669_p0591a11║亦常樂於諸佛之法一心精進求無上慧爾
L164n1669_p0591a12║時彌勒菩薩及無數諸菩薩等心生疑惑怪
L164n1669_p0591a13║未曾有而作是念云何世尊於少時間教化
L164n1669_p0591a14║如是無量無邊阿僧祇諸大菩薩令住阿耨
L164n1669_p0591a15║多羅三藐三菩提即白佛言世尊佛轉法輪
L164n1669_p0591b01║已來始過四十餘年云何於此少時教化如
L164n1669_p0591b02║是無量大菩薩眾此大菩薩眾久遠已來於
L164n1669_p0591b03║無量無邊諸佛所植諸善根成就菩薩道譬
L164n1669_p0591b04║如有人年當少壯指百歲人言是我子其百
L164n1669_p0591b05║歲人亦指年少言是我父生育我等世所難
L164n1669_p0591b06║信佛亦如是世尊得佛未久乃能作此大功
L164n1669_p0591b07║德事我等雖信佛所出言未曾虛妄佛所知
L164n1669_p0591b08║者皆悉通達然諸新發意菩薩於佛滅後若
L164n1669_p0591b09║聞是語或不信受而起破法罪業因緣唯願
L164n1669_p0591b10║世尊宣示解說爾時佛告諸菩薩及一切大
L164n1669_p0591b11║眾諸善男子汝等當信解如來誠諦之語譬
L164n1669_p0591b12║如三千大千世界假使有人抹為微塵過於
L164n1669_p0591b13║東方五百千萬億那由他阿僧祇國乃下一
L164n1669_p0591b14║塵如是東行盡是微塵諸善男子於意云何
L164n1669_p0591b15║是諸世界可得思惟校計知其數不彌勒菩
L164n1669_p0592a01║薩等俱白佛言世尊是諸世界無量無邊非
L164n1669_p0592a02║算數所知亦非心力所及一切聲聞辟支佛
L164n1669_p0592a03║以無漏智不能思惟知其限數爾時佛告大
L164n1669_p0592a04║菩薩眾諸善男子今當分明宣語汝等我成
L164n1669_p0592a05║佛已來復過於此百千萬億那由他阿僧祇
L164n1669_p0592a06║劫自從是來我常在此娑婆世界說法教化
L164n1669_p0592a07║亦於餘處百千萬億那由他阿僧祇國導利
L164n1669_p0592a08║眾生處處自說名字不同年紀大小亦復現
L164n1669_p0592a09║言當入涅槃然我實成佛已來久遠若斯但
L164n1669_p0592a10║以方便教化眾生令入佛道作如是說諸善
L164n1669_p0592a11║男子如來所演經典皆為度脫眾生或說己
L164n1669_p0592a12║身或說他身或示己身或示他身或示己事
L164n1669_p0592a13║或示他事諸所言說皆實不虛所以者何如
L164n1669_p0592a14║來如實知見三界之相無有生死若退若出
L164n1669_p0592a15║亦無在世及滅度者非實非虛非如非異不
L164n1669_p0592b01║如三界見於三界如斯之事如來明見無有
L164n1669_p0592b02║錯謬以諸眾生有種種性種種欲種種行種
L164n1669_p0592b03║種憶想分別故欲令生諸善根以若干因緣
L164n1669_p0592b04║譬喻言辭種種說法所作佛事未曾暫廢如
L164n1669_p0592b05║是我成佛已來甚大久遠壽命無量阿僧祇
L164n1669_p0592b06║劫常住不滅諸善男子我本行菩薩道所成
L164n1669_p0592b07║壽命今猶未盡復倍上數然今非實滅度而
L164n1669_p0592b08║便唱言當取滅度如來以是方便教化眾生
L164n1669_p0592b09║所以者何若諸佛久住於世間薄德之人不
L164n1669_p0592b10║種善根貪著五欲入於憶想妄見網中若見
L164n1669_p0592b11║如來常在不滅便起憍恣而懷厭怠不生難
L164n1669_p0592b12║遭之想恭敬之心愈起色見聲求之妄念益
L164n1669_p0592b13║執緣聚假合之幻身是故如來大慈方便說
L164n1669_p0592b14║言當知諸佛出世難可值遇百千萬億劫或
L164n1669_p0592b15║有見佛或不見者令諸眾生聞如是語生難
L164n1669_p0593a01║遭想心懷戀慕渴仰於佛便種善根是故如
L164n1669_p0593a02║來雖不實滅而言滅度譬如良醫智慧聰達
L164n1669_p0593a03║明練方藥善治眾病其人多諸子息以有事
L164n1669_p0593a04║緣遠至餘國諸子於後飲他毒藥藥發悶亂
L164n1669_p0593a05║宛轉于地是時其父還來歸家諸子飲毒或
L164n1669_p0593a06║失本心或不失者遙見其父皆大歡喜拜跪
L164n1669_p0593a07║問訊善安隱歸我等愚癡誤服毒藥願見救
L164n1669_p0593a08║療更賜壽命父見子等苦惱如是依諸經方
L164n1669_p0593a09║求好藥草色香美味皆悉具足擣篩和合與
L164n1669_p0593a10║子令服而作是言此大良藥色香羙味皆悉
L164n1669_p0593a11║具足汝等可服速除苦惱無復眾患其諸子
L164n1669_p0593a12║中不失心者見此良藥色香俱好即便服之
L164n1669_p0593a13║病盡除愈餘失心者見其父來雖亦歡喜問
L164n1669_p0593a14║訊求索治病然與其藥而不肯服所以者何
L164n1669_p0593a15║毒氣深入失本心故父作是念此子可愍為
L164n1669_p0593b01║毒所中心皆顛倒我今當設方便令服此藥
L164n1669_p0593b02║即作是言汝等當知我今衰老死時已至是
L164n1669_p0593b03║好良藥今留在此汝可取服勿憂不差作是
L164n1669_p0593b04║教已復至他國遣使還告汝父已死是時諸
L164n1669_p0593b05║子聞父背喪自惟孤露無復恃怙常懷悲感
L164n1669_p0593b06║心遂醒悟乃知此藥色香羙味即取服之毒
L164n1669_p0593b07║病皆愈諸善男子於意云何頗有人能說此
L164n1669_p0593b08║良醫虛妄過不不也世尊佛言我亦如是爾
L164n1669_p0593b09║時世尊欲重宣此義而說偈言。
L164n1669_p0593b10║自我得佛來所經諸劫數無量百千萬
L164n1669_p0593b11║億載阿僧祇為度眾生故方便現涅槃
L164n1669_p0593b12║而實不滅度常住此說法以方便力故
L164n1669_p0593b13║現有滅不滅餘國有眾生恭敬信樂者
L164n1669_p0593b14║我復於彼中為說無上法汝等不聞此
L164n1669_p0593b15║但謂我滅度於阿僧祇劫常在靈鷲山
L164n1669_p0594a01║眾生見劫盡大火所燒時我此土安隱
L164n1669_p0594a02║天人常克滿園林諸堂閣種種寶莊嚴
L164n1669_p0594a03║寶樹多華果眾生所遊樂我智力如是
L164n1669_p0594a04║慧光照無量壽命無數劫久修業所得
L164n1669_p0594a05║汝等有智者勿於此生疑
L164n1669_p0594a06║爾時佛告彌勒菩薩摩訶薩阿逸多其有眾
L164n1669_p0594a07║生聞佛壽命長遠如是乃至能生一念信解
L164n1669_p0594a08║所得功德無有限量若有善男子善女人為
L164n1669_p0594a09║阿耨多羅三藐三菩提故於八十萬億那由
L164n1669_p0594a10║他劫行五波羅密以是功德比前功德百分
L164n1669_p0594a11║千分百千萬億分不及其一若有聞佛壽命
L164n1669_p0594a12║長遠解其言趣是人所得功德無有限量能
L164n1669_p0594a13║起如來無上之慧若聞是經若教人聞若自
L164n1669_p0594a14║持若教人持若自書若教人書是人功德無
L164n1669_p0594a15║量無邊能生一切種智爾時世尊欲重宣此
L164n1669_p0594b01║義而說偈言。
L164n1669_p0594b02║若我滅度後能奉持此經斯人福無量
L164n1669_p0594b03║如上之所說况復持此經兼布施持戒
L164n1669_p0594b04║忍辱樂禪定不瞋不惡口恭敬於塔廟
L164n1669_p0594b05║謙下諸比丘遠離自高心常思惟智慧
L164n1669_p0594b06║有問難不瞋隨順為解說若能行是行
L164n1669_p0594b07║功德不可量若見此法師成就如是德
L164n1669_p0594b08║頭面接足禮生心如佛想不久詣道樹
L164n1669_p0594b09║得無漏無為廣利諸人天應種種供養
L164n1669_p0594b10║其所住止處乃至說一偈是中應起塔
L164n1669_p0594b11║莊嚴令妙好佛子住此地則是佛受用
L164n1669_p0594b12║常在於其中經行及坐臥
L164n1669_p0594b13║爾時佛告常精進菩薩摩訶薩若善男子善
L164n1669_p0594b14║女人受持是法華經若讀若誦若解說若書
L164n1669_p0594b15║寫是人當得六根清淨即說偈言。
L164n1669_p0595a01║若於大眾中以無所畏心說是法華經
L164n1669_p0595a02║汝聽其功德是人得八百功德殊勝眼
L164n1669_p0595a03║以是莊嚴故其目甚清淨父母所生眼
L164n1669_p0595a04║悉見三千界其中諸眾生一切皆悉見
L164n1669_p0595a05║雖未得天眼肉眼力如是
L164n1669_p0595a06║父母所生耳清淨無濁穢以此常耳聞
L164n1669_p0595a07║三千世界聲遙聞是眾聲而不壞耳根
L164n1669_p0595a08║持是法華者雖未得天耳但用所生耳
L164n1669_p0595a09║功德已如是
L164n1669_p0595a10║是人鼻清淨於此世界中若香若臭物
L164n1669_p0595a11║種種悉聞知在在方世尊愍眾而說法
L164n1669_p0595a12║眾生在佛前聞經皆歡喜如法而修行
L164n1669_p0595a13║聞香悉能知雖未得菩薩無漏法生鼻
L164n1669_p0595a14║而是持經者先得此鼻相
L164n1669_p0595a15║是人舌根淨終不受惡味以深淨妙聲
L164n1669_p0595b01║於大眾說法以諸因緣喻引導眾生心
L164n1669_p0595b02║諸佛及弟子聞其說法音常念而守護
L164n1669_p0595b03║或時為現身
L164n1669_p0595b04║若持法華者其身甚清淨如彼淨琉璃
L164n1669_p0595b05║眾生皆喜見又如淨明鏡悉見諸色像
L164n1669_p0595b06║菩薩於淨身皆見世所有唯獨自明了
L164n1669_p0595b07║餘人所不見雖未得無漏法性之妙身
L164n1669_p0595b08║以清淨常體一切於中現
L164n1669_p0595b09║是人意清淨明利無濁穢以此妙意根
L164n1669_p0595b10║知上中下法乃至聞一偈通達無量義
L164n1669_p0595b11║以持法華故悉知諸法相隨義識次第
L164n1669_p0595b12║達名字語言此人有所說皆是先佛法
L164n1669_p0595b13║以演此法故於眾無所畏持法華經者
L164n1669_p0595b14║意根淨若斯
L164n1669_p0595b15║爾時佛告得大勢菩薩摩訶薩乃往古昔過
L164n1669_p0596a01║無量劫有佛名威音王如來爾時有一菩薩
L164n1669_p0596a02║比丘名常不輕得大勢以何因緣名常不輕
L164n1669_p0596a03║是比丘凡見四眾皆悉禮拜讚歎而作是言
L164n1669_p0596a04║我深敬汝等不敢輕慢所以者何汝等皆行
L164n1669_p0596a05║菩薩道當得作佛而是比丘不專讀誦經典
L164n1669_p0596a06║但行禮拜乃至遠見四眾亦復故往禮拜讚
L164n1669_p0596a07║歎而作是言我不敢輕於汝等汝等皆當作
L164n1669_p0596a08║佛是比丘聞威音王佛先所說法華經悉能
L164n1669_p0596a09║受持即得如上眼根清淨耳鼻舌身意根清
L164n1669_p0596a10║淨得是六根清淨已更增壽命二百萬億那
L164n1669_p0596a11║由他歲廣為人說是法華經於四眾中說法
L164n1669_p0596a12║心無所畏得大勢是常不輕菩薩摩訶薩於
L164n1669_p0596a13║後復值千萬億佛亦於諸佛法中說是經典
L164n1669_p0596a14║功德成就當得作佛。爾時世尊於文殊師
L164n1669_p0596a15║利等一切眾前現大神力出廣長舌上至梵
L164n1669_p0596b01║世一切毛孔放於無量無數色光皆悉徧照
L164n1669_p0596b02║十方世界於時十方世界通達無礙如一佛
L164n1669_p0596b03║土爾時佛告上行等菩薩大眾諸佛神力如
L164n1669_p0596b04║是無量無邊不可思議若我以是神力於無
L164n1669_p0596b05║量無邊百千萬億阿僧祇劫為囑累故說此
L164n1669_p0596b06║經功德猶不能盡以要言之如來一切所有
L164n1669_p0596b07║之法如來一切自在神力如來一切祕要之
L164n1669_p0596b08║藏如來一切甚深之事皆於此經宣示顯說
L164n1669_p0596b09║若有受持讀誦解說書寫如說修行若經卷
L164n1669_p0596b10║所住之處即是道場諸佛於此得阿耨多羅
L164n1669_p0596b11║三藐三菩提諸佛於此轉於法輪諸佛於此
L164n1669_p0596b12║而般涅槃爾時釋迦牟尼佛從法座起現大
L164n1669_p0596b13║神力以右手摩無量菩薩摩訶薩頂而作是
L164n1669_p0596b14║言我於無量百千萬億阿僧祇劫修習是難
L164n1669_p0596b15║得阿耨多羅三藐三菩提法今以付囑汝等
L164n1669_p0597a01║汝等應當一心流布此法廣令增益令一切
L164n1669_p0597a02║眾生普得聞知所以者何如來有大慈悲無
L164n1669_p0597a03║諸慳吝亦無所畏能與眾生佛之智慧如來
L164n1669_p0597a04║智慧自然智慧如來是一切眾生之大施主
L164n1669_p0597a05║汝等亦應隨學如來之法勿生慳吝汝等若
L164n1669_p0597a06║能如是則為已報諸佛之恩時諸菩薩摩訶
L164n1669_p0597a07║薩聞佛作是說已皆大歡喜益加恭敬合掌
L164n1669_p0597a08║向佛俱發聲言如世尊勅當具奉行唯然世
L164n1669_p0597a09║尊願不有慮。
L164n1669_p0597a10║爾時釋迦牟尼佛放大人相肉髻光明及放
L164n1669_p0597a11║眉間白毫相光徧照東方八百萬億那由他
L164n1669_p0597a12║恒河沙等諸佛世界過是數已有世界名淨
L164n1669_p0597a13║光莊嚴其國有佛號淨華宿王智如來國中
L164n1669_p0597a14║有一菩薩名曰妙音久已植眾德本供養親
L164n1669_p0597a15║近無量百千萬億諸佛而悉成就甚深智慧
L164n1669_p0597b01║得妙幢相三昧法華三昧淨德三昧智印三
L164n1669_p0597b02║昧集一切功德三昧清淨三昧神通遊戲三
L164n1669_p0597b03║昧慧炬三昧莊嚴王三昧淨光明三昧得如
L164n1669_p0597b04║是等百千萬億恒河沙等諸大三昧釋迦牟
L164n1669_p0597b05║尼佛光照其身即白淨華宿王智佛言世尊
L164n1669_p0597b06║我當往詣娑婆世界禮拜親近供養釋迦牟
L164n1669_p0597b07║尼佛於是妙音菩薩不起於座身不動搖而
L164n1669_p0597b08║入三昧以三昧力即來詣此娑婆世界耆闍
L164n1669_p0597b09║崛山到已下七寶臺以寶瓔珞持至釋迦牟
L164n1669_p0597b10║尼佛所頭面禮足奉上瓔珞而白佛言世尊
L164n1669_p0597b11║淨華宿王智佛問訊世尊少病少惱起居輕
L164n1669_p0597b12║利安樂行不四大調和不世事可忍不眾生
L164n1669_p0597b13║易度不所化眾生無多貪欲瞋恚愚癡嫉妬
L164n1669_p0597b14║慳慢者不無不孝父母不敬沙門邪見不善
L164n1669_p0597b15║心不攝五情者不眾生能降伏諸魔怨不世
L164n1669_p0598a01║尊我今欲見多寶佛身惟願世尊示我令見
L164n1669_p0598a02║爾時釋迦牟尼佛語多寶佛是妙音菩薩欲
L164n1669_p0598a03║得相見時多寶佛告妙音言善哉善哉汝能
L164n1669_p0598a04║為供養釋迦牟尼佛及聽法華經并見文殊
L164n1669_p0598a05║師利等故來至此爾時華德菩薩白佛言世
L164n1669_p0598a06║尊是妙音菩薩種何善根修何功德有是神
L164n1669_p0598a07║力佛告華德汝但見妙音菩薩其身在此而
L164n1669_p0598a08║是菩薩現種種身處處為諸眾生說是經典
L164n1669_p0598a09║是菩薩以若干智慧明照娑婆世界令一切
L164n1669_p0598a10║眾生各得所知於十方恒河沙世界中亦復
L164n1669_p0598a11║如是若應以聲聞形得度者現聲聞形而為
L164n1669_p0598a12║說法應以辟支佛形得度者現辟支佛形而
L164n1669_p0598a13║為說法應以菩薩形得度者現菩薩形而為
L164n1669_p0598a14║說法應以佛形得度者即現佛形而為說法
L164n1669_p0598a15║如是種種隨所應度而為現形乃至應以滅
L164n1669_p0598b01║度而得度者示現滅度華德妙音菩薩摩訶
L164n1669_p0598b02║薩成就大神通智慧之力其事如是。爾時
L164n1669_p0598b03║無盡意菩薩即從座起偏袒右肩合掌向佛
L164n1669_p0598b04║而作是言世尊觀世音菩薩以何因緣名觀
L164n1669_p0598b05║世音佛告無盡意菩薩善男子若有無量百
L164n1669_p0598b06║千萬億眾生受諸苦惱聞是觀世音菩薩一
L164n1669_p0598b07║心稱名觀世音菩薩即時觀其音聲皆得解
L164n1669_p0598b08║脫無盡意是觀世音菩薩成就如是功德以
L164n1669_p0598b09║種種形遊諸國土度脫眾生是故汝等應當
L164n1669_p0598b10║一心供養觀世音菩薩是觀世音菩薩摩訶
L164n1669_p0598b11║薩於怖畏急難之中能施無畏是故此娑婆
L164n1669_p0598b12║世界皆號之為施無畏者爾時無盡意菩薩
L164n1669_p0598b13║以偈問曰。
L164n1669_p0598b14║世尊妙相具我今重問彼佛子何因緣
L164n1669_p0598b15║名為觀世音具足妙相尊偈答無盡意
L164n1669_p0599a01║汝聽觀音行善應諸方所弘誓深如海
L164n1669_p0599a02║歷劫不思議侍多千億佛發大清淨願
L164n1669_p0599a03║我為汝略說聞名及見身心念不空過
L164n1669_p0599a04║能滅諸有苦假使興害意推落大火坑
L164n1669_p0599a05║念彼觀音力火坑變成池或漂流巨海
L164n1669_p0599a06║龍魚諸鬼難念彼觀音力波浪不能沒
L164n1669_p0599a07║或在須彌峰為人所推墮念彼觀音力
L164n1669_p0599a08║如日虛空住或被惡人逐墮落金剛山
L164n1669_p0599a09║念彼觀音力不能損一毛或值冤賊繞
L164n1669_p0599a10║各執刀加害念彼觀音力咸即起慈心
L164n1669_p0599a11║或遭王難苦臨刑欲壽終念彼觀音力
L164n1669_p0599a12║刀尋段段壞或囚禁枷鎖手足被杻械
L164n1669_p0599a13║念彼觀音力釋然得解脫咒詛諸毒藥
L164n1669_p0599a14║所欲害身者念彼觀音力還著於本人
L164n1669_p0599a15║或遇惡羅剎毒龍諸鬼等念彼觀音力
L164n1669_p0599b01║時悉不敢害若惡獸圍繞利牙爪可怖
L164n1669_p0599b02║念彼觀音力疾走無邊方蚖蛇及蝮蠍
L164n1669_p0599b03║氣毒烟火然念彼觀音力尋聲自迴去
L164n1669_p0599b04║雲雷鼓掣電降雹澍大雨念彼觀音力
L164n1669_p0599b05║應時得消散眾生被困厄無量苦逼身
L164n1669_p0599b06║觀音妙智力能救世間苦具足神通力
L164n1669_p0599b07║廣修智方便十方諸國土無剎不現身
L164n1669_p0599b08║種種諸惡趣地獄鬼畜生生老病死苦
L164n1669_p0599b09║以漸悉令滅真觀清淨觀廣大智慧觀
L164n1669_p0599b10║悲觀及慈觀常願常瞻仰無垢清淨光
L164n1669_p0599b11║慧日破諸闇能伏災風火普明照世間
L164n1669_p0599b12║悲體戒雷震慈意妙大雲澍甘露法雨
L164n1669_p0599b13║滅除煩惱燄諍訟經官處怖畏軍陣中
L164n1669_p0599b14║念彼觀音力眾冤悉退散妙音觀世音
L164n1669_p0599b15║梵音海潮音勝彼世間音是故須常念
L164n1669_p0600a01║念念勿生疑觀世音淨聖於苦惱死厄
L164n1669_p0600a02║能為作依怙具一切功德慈眼視眾生
L164n1669_p0600a03║福聚海無量是故應頂禮
L164n1669_p0600a04║爾時藥王菩薩即從座起偏袒右肩合掌向
L164n1669_p0600a05║佛而白佛言世尊若善男子善女人有能受
L164n1669_p0600a06║持法華經者若讀誦通利若書寫經卷得幾
L164n1669_p0600a07║所福佛告藥王若有善男子善女人供養八
L164n1669_p0600a08║百萬億那由他恒河沙等諸佛於汝意云何
L164n1669_p0600a09║其所得福寧為多不甚多世尊佛言若善男
L164n1669_p0600a10║子善女人能於是經乃至受持一四句偈讀
L164n1669_p0600a11║誦解義如說修行功德倍多。爾時普賢菩
L164n1669_p0600a12║薩白佛言世尊我於寶威德上王佛國遙聞
L164n1669_p0600a13║此娑婆世界說法華經與無量無邊百千萬
L164n1669_p0600a14║億諸菩薩眾共來聽受惟願世尊當為說之
L164n1669_p0600a15║若善男子善女人於如來滅後云何能得是
L164n1669_p0600b01║法華經佛告普賢菩薩若善男子善女人成
L164n1669_p0600b02║就四法於如來滅後當得是法華經一者為
L164n1669_p0600b03║諸佛護念二者植眾德本三者入正定聚四
L164n1669_p0600b04║者發救一切眾生之心善男子善女人如是
L164n1669_p0600b05║成就四法於如來滅後必得是經如是之人
L164n1669_p0600b06║不復貪著世樂不好外道經書手筆具正憶
L164n1669_p0600b07║念有福德力是人不為三毒所惱亦不為嫉
L164n1669_p0600b08║妬我慢邪慢增上慢所惱是人少欲知足能
L164n1669_p0600b09║修普賢之行普賢若有人見受持讀誦法華
L164n1669_p0600b10║經者應作是念此人不久當詣道塲破諸魔
L164n1669_p0600b11║眾得阿耨多羅三藐三菩提轉法輪擊法鼓
L164n1669_p0600b12║吹法螺雨法雨當坐天人大眾中師子法座
L164n1669_p0600b13║上是人不須貪著衣服臥具飲食資生之物
L164n1669_p0600b14║所願不虛亦於現世得其福報說是經時恒
L164n1669_p0600b15║河沙等無量無邊菩薩得百千萬億旋陀羅
L164n1669_p0601a01║尼大會大眾皆大歡喜受持佛語作禮而去。
L164n1669_p0601a02║
L164n1669_p0601a03║
L164n1669_p0601a04║
L164n1669_p0601a05║御錄經海一滴卷之十二
L164n1669_p0601a06║音釋
L164n1669_p0601a07║隤（徒回切下墜也）。歘（音忽風有所吹起也）。陿（胡夾切隘陜不廣也）。銳（音胃
L164n1669_p0601a08║利也）。傭賃（上音融下音任）。鑰（弋灼切鎖鑰）。鎧（可海切甲也）。擣篩
L164n1669_p0601a09║（上都槁切舂也下山皆切竹器）。