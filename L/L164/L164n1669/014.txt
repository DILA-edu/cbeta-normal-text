L164n1669_p0615a01║御錄經海一滴卷之十四　　　　　機四
L164n1669_p0615a02║大般涅槃經之二
L164n1669_p0615a03║佛告迦葉我般涅槃七百歲後諸魔波旬漸
L164n1669_p0615a04║當沮壞我之正法譬如獵師身服法衣魔王
L164n1669_p0615a05║波旬亦復如是作比丘像比丘尼像優婆塞
L164n1669_p0615a06║像優婆夷像亦復化作須陀洹身乃至化作
L164n1669_p0615a07║阿羅漢身及佛色身魔王以此有漏之形作
L164n1669_p0615a08║無漏身壞我正法。我於往昔八十億劫常
L164n1669_p0615a09║離一切不淨之物少欲知足威儀成就善修
L164n1669_p0615a10║如來無上法藏亦自定知身有佛性是故我
L164n1669_p0615a11║今得成阿耨多羅三藐三菩提得名為佛有
L164n1669_p0615a12║大慈悲如是經律是佛所說若有不能隨順
L164n1669_p0615a13║是者是魔眷屬若能隨順是大菩薩復有說
L164n1669_p0615a14║言無四波羅夷十三僧殘二不定法三十捨
L164n1669_p0615a15║墮九十一墮四懺悔法眾多學法七滅諍等
L164n1669_p0615b01║無偷蘭遮五逆等罪及一闡提若有比丘犯
L164n1669_p0615b02║如是等墮地獄者外道之人悉應生天何以
L164n1669_p0615b03║故諸外道等無戒可犯是故如來示現怖人
L164n1669_p0615b04║故說斯戒若言佛說我諸比丘若欲行淫應
L164n1669_p0615b05║捨法服著俗衣裳然後行淫復應生念淫欲
L164n1669_p0615b06║因緣非我過咎如來在世亦有比丘習行淫
L164n1669_p0615b07║欲得正解脫或命終後生於天上古今有之
L164n1669_p0615b08║非獨我作或犯四重或犯五戒或行一切不
L164n1669_p0615b09║淨律儀猶故而得真正解脫如來雖說犯突
L164n1669_p0615b10║吉羅如忉利天日月歲數八百萬歲墮在地
L164n1669_p0615b11║獄是亦如來示現怖人言波羅夷至突吉羅
L164n1669_p0615b12║輕重無差是諸律師妄作此言言是佛制必
L164n1669_p0615b13║定當知非佛所說如是言說是魔經律若復
L164n1669_p0615b14║說言於諸戒中若犯小戒乃至微細當受苦
L164n1669_p0615b15║報無有齊限如是知已防護自身如𪚴藏六
L164n1669_p0616a01║如是之人真我弟子若有律師復作是言凡
L164n1669_p0616a02║所犯戒都無罪報如是之人不應親近如佛
L164n1669_p0616a03║所說。若過一法是名妄語不見後世
L164n1669_p0616a04║無惡不造是故不應親近是人我佛法
L164n1669_p0616a05║中清淨如是况復有犯偷蘭遮罪或犯僧殘
L164n1669_p0616a06║及波羅夷而非罪耶是故應當深自防護如
L164n1669_p0616a07║是等法若不守護更以何法名為精修我於
L164n1669_p0616a08║經中亦說有犯四波羅夷乃至微細突吉羅
L164n1669_p0616a09║等應當苦治眾生若不護持禁戒云何當得
L164n1669_p0616a10║見於佛性一切眾生雖有佛性要因持戒然
L164n1669_p0616a11║後乃見因見佛性得成阿耨多羅三藐三菩
L164n1669_p0616a12║提九部經中無方等經是故不說有佛性也
L164n1669_p0616a13║經雖不說當知實有若作是說當知是人真
L164n1669_p0616a14║我弟子迦葉菩薩白佛言世尊如上所說一
L164n1669_p0616a15║切眾生有佛性者九部經中所未曾聞如其
L164n1669_p0616b01║說有云何不犯波羅夷耶佛言善男子如汝
L164n1669_p0616b02║所說實不毀犯波羅夷也善男子譬如有人
L164n1669_p0616b03║說言大海唯有七寶無八種者是人無罪若
L164n1669_p0616b04║有說言九部經中無佛性者亦復無罪何以
L164n1669_p0616b05║故我於大乘大智海中說有佛性二乘之人
L164n1669_p0616b06║所不知見是故說無不得罪也如是境界諸
L164n1669_p0616b07║佛所知非是聲聞緣覺所及善男子若人不
L164n1669_p0616b08║聞如來甚深祕密藏者云何當知有佛性耶
L164n1669_p0616b09║何等名為祕密之藏所謂方等大乘經典有
L164n1669_p0616b10║諸外道或說我常或說我斷如來不爾亦說
L164n1669_p0616b11║有我亦說無我是名中道若有說言佛說中
L164n1669_p0616b12║道一切眾生悉有佛性煩惱覆故不知不見
L164n1669_p0616b13║是故應當勤修方便斷壞煩惱若有能作如
L164n1669_p0616b14║是說者當知是人不犯四重若不能作如是
L164n1669_p0616b15║說者是則名為犯波羅夷若有說言我已成
L164n1669_p0617a01║就阿耨多羅三藐三菩提何以故以有佛性
L164n1669_p0617a02║故有佛性者必定當成阿耨多羅三藐三菩
L164n1669_p0617a03║提以是因緣我今已得成就菩提當知是人
L164n1669_p0617a04║則名為犯波羅夷罪何以故雖有佛性以未
L164n1669_p0617a05║修習諸善方便是故未見以未見故不能得
L164n1669_p0617a06║成阿耨多羅三藐三菩提善男子以是義故
L164n1669_p0617a07║佛法甚深不可思議。善男子所言苦者不
L164n1669_p0617a08║名聖諦若有不知如來甚深境界常住不變
L164n1669_p0617a09║微密法身謂是食身非是法身不知如來道
L164n1669_p0617a10║德威力是名為苦何以故以不知故法見非
L164n1669_p0617a11║法非法見法輪轉生死多受苦惱若有能知
L164n1669_p0617a12║如來常住無有變異真是修苦多所利益若
L164n1669_p0617a13║不知者雖復勤修無所利益是名知苦名苦
L164n1669_p0617a14║聖諦若人不能如是修習是名為苦非苦聖
L164n1669_p0617a15║諦苦集諦者於真法中不生真知受不淨物
L164n1669_p0617b01║能以非法言是正法若有深知不壞正法以
L164n1669_p0617b02║是因緣得生天上及正解脫若有不知苦集
L164n1669_p0617b03║諦處而言正法無有常住悉是滅法以是因
L164n1669_p0617b04║緣於無量劫流轉生死受諸苦惱若能知法
L164n1669_p0617b05║常住不異是名知集名集聖諦若人不能如
L164n1669_p0617b06║是修習是名為集非集聖諦苦滅諦者若有
L164n1669_p0617b07║多修習學空法是為不善何以故滅一切法
L164n1669_p0617b08║故壞於如來真法藏故作是修學是名修空
L164n1669_p0617b09║若言修空是滅諦者一切外道亦修空法應
L164n1669_p0617b10║有滅諦若有說言有如來藏雖不可見若能
L164n1669_p0617b11║滅除一切煩惱爾乃得入若發此心一念因
L164n1669_p0617b12║緣於諸法中而得自在若有修習如來密藏
L164n1669_p0617b13║無我空寂如是之人於無量世在生死中流
L164n1669_p0617b14║轉受苦若有不作如是修者雖有煩惱疾能
L164n1669_p0617b15║滅除何以故因知如來祕密藏故是名苦滅
L164n1669_p0618a01║聖諦若能如是修習滅者是我弟子若有不
L164n1669_p0618a02║能作如是修是名空修非滅聖諦道聖諦者
L164n1669_p0618a03║所謂佛法僧寶及正解脫有諸眾生顛倒心
L164n1669_p0618a04║言無佛法僧及正解脫生死流轉猶如幻化
L164n1669_p0618a05║修習是見以此因緣輪轉三有久受大苦若
L164n1669_p0618a06║能發心見於如來常住無變法僧解脫亦復
L164n1669_p0618a07║如是乘此一念於無量世自在果報隨意而
L164n1669_p0618a08║得何以故我於往昔以四倒故非法計法受
L164n1669_p0618a09║於無量惡業果報我今已滅如是見故成佛
L164n1669_p0618a10║正覺是名道聖諦若有人言三寶無常修習
L164n1669_p0618a11║是見是虛妄修非道聖諦若修是法為常住
L164n1669_p0618a12║者是我弟子真見修習四聖諦法。善男子
L164n1669_p0618a13║謂四倒者於非苦中生於苦想非樂中生於
L164n1669_p0618a14║樂想名曰顛倒無常常想常無常想是名顛
L164n1669_p0618a15║倒無我我想我無我想是名顛倒淨不淨想
L164n1669_p0618b01║不淨淨想是名顛倒是則名為四種顛倒迦
L164n1669_p0618b02║葉菩薩白佛言世尊我從今日始得正見世
L164n1669_p0618b03║尊自是之前我等悉名邪見之人世尊二十
L164n1669_p0618b04║五有有我不也佛言善男子我者即是如來
L164n1669_p0618b05║藏義一切眾生悉有佛性即是我義如是我
L164n1669_p0618b06║義從本以來常為無量煩惱所覆是故眾生
L164n1669_p0618b07║不能得見如貧女人舍內多有真金之藏家
L164n1669_p0618b08║人大小無有知者時有異人善知方便即於
L164n1669_p0618b09║其家掘出真金之藏女人見已心生歡喜善
L164n1669_p0618b10║男子眾生佛性亦復如是為諸煩惱之所覆
L164n1669_p0618b11║蔽不能得見如來今日普示眾生諸覺寶藏
L164n1669_p0618b12║所謂佛性真金藏者即是佛性也善男子如
L164n1669_p0618b13║來為度一切教諸眾生修無我法如是修已
L164n1669_p0618b14║永斷我心入於涅槃為除世間諸妄見故示
L164n1669_p0618b15║現出過世間法故復示世間計我虛妄非真
L164n1669_p0619a01║實故修無我法清淨身故為修空故說言諸
L164n1669_p0619a02║法悉無有我我今說如來藏比丘不應生怖
L164n1669_p0619a03║應自分別如來祕藏不得不有。我諸弟子
L164n1669_p0619a04║不知親近善知識故修學無我亦復不知無
L164n1669_p0619a05║我之處尚自不知無我真性况復能知有我
L164n1669_p0619a06║真性善男子如來如是說諸眾生皆有佛性
L164n1669_p0619a07║喻如良醫示彼力士額中金剛寶珠是諸眾
L164n1669_p0619a08║生為諸無量億煩惱等之所覆蔽不識佛性
L164n1669_p0619a09║若盡煩惱爾時乃得證知了了如彼力士於
L164n1669_p0619a10║明鏡中見其寶珠如來祕藏如是無量不可
L164n1669_p0619a11║思議復次善男子譬如雪山有一味藥名曰
L164n1669_p0619a12║樂味其味極甜在深叢下人無能見有人聞
L164n1669_p0619a13║香即知其地當有是藥過去往世有轉輪王
L164n1669_p0619a14║於此雪山為此藥故在在處處造作木筩以
L164n1669_p0619a15║接是藥是藥熟時從地流出集木筩中其味
L164n1669_p0619b01║真正王既歿已其後是藥或酢或鹹或甜或
L164n1669_p0619b02║苦或辛或淡如是一味隨其流處有種種異
L164n1669_p0619b03║是藥真味停留在山猶如滿月凡人薄福雖
L164n1669_p0619b04║以钁斵加功困苦而不能得復有聖王出現
L164n1669_p0619b05║於世以福因緣即得是藥真正之味善男子
L164n1669_p0619b06║如來祕藏其味亦爾為諸煩惱叢林所覆無
L164n1669_p0619b07║明眾生不能得見一味藥者喻如佛性以煩
L164n1669_p0619b08║惱故出種種味。如是佛性終不可斷性若
L164n1669_p0619b09║可斷無有是處如我性者即是如來祕密之
L164n1669_p0619b10║藏如是祕藏一切無能沮壞燒滅雖不可壞
L164n1669_p0619b11║然不可見若得成就阿耨多羅三藐三菩提
L164n1669_p0619b12║爾乃證知。善男子方等經者猶如甘露亦
L164n1669_p0619b13║如毒藥即說偈言。
L164n1669_p0619b14║如是大乘典亦名雜毒藥如酥醍醐等
L164n1669_p0619b15║及以諸石蜜服消則為藥不消則為毒
L164n1669_p0620a01║方等亦如是智者為甘露愚不知佛性
L164n1669_p0620a02║服之則成毒迦葉汝今當善分別三歸
L164n1669_p0620a03║如是三歸性則是我之性若能諦觀察
L164n1669_p0620a04║我性有佛性當知如是人得入秘密藏
L164n1669_p0620a05║知我及我所是人已出世佛法三寶性
L164n1669_p0620a06║無上第一尊如我所說偈其性義如是
L164n1669_p0620a07║迦葉菩薩白佛言佛性如是不可思議三十
L164n1669_p0620a08║二相八十種好亦不可思議爾時佛讚迦葉
L164n1669_p0620a09║善哉善哉善男子汝已成就深利智慧我今
L164n1669_p0620a10║當更善為汝說入如來藏若我住者即是常
L164n1669_p0620a11║法不離於苦若無我者修行淨行無所利益
L164n1669_p0620a12║若言諸法皆無有我是即斷見若言我住即
L164n1669_p0620a13║是常見若言一切行無常者即是斷見諸行
L164n1669_p0620a14║常者復是常見若言苦者即是斷見若言樂
L164n1669_p0620a15║者復是常見修一切法常者墮於斷見修一
L164n1669_p0620b01║切法斷者墮於常見修常斷者要因斷常以
L164n1669_p0620b02║是義故修餘法苦者皆名不善修餘法樂者
L164n1669_p0620b03║則名為善修餘法無我者是諸煩惱分修餘
L164n1669_p0620b04║法常者是則名曰如來祕藏所謂涅槃無有
L164n1669_p0620b05║窟宅修餘法無常者即是財物修餘法常者
L164n1669_p0620b06║謂佛法僧及正解脫當知如是佛法中道遠
L164n1669_p0620b07║離二邊而說真法。若言有者智不應染若
L164n1669_p0620b08║言無者即是妄語若言有者不應默然亦復
L164n1669_p0620b09║不應戲論諍訟但求了知諸法真性凡夫之
L164n1669_p0620b10║人戲論諍訟不解如來微密藏故若說於苦
L164n1669_p0620b11║愚人便謂身是無常說一切苦復不能知身
L164n1669_p0620b12║有樂性。有智之人應當分別不應盡言一
L164n1669_p0620b13║切無常何以故我身即有佛性種子若說無
L164n1669_p0620b14║我凡夫當謂一切佛法悉無有我智者應當
L164n1669_p0620b15║分別無我假名不實如是知已不應生疑若
L164n1669_p0621a01║言如來祕藏空寂凡夫聞之生斷滅見有智
L164n1669_p0621a02║之人應當分別如來是常無有變易若言解
L164n1669_p0621a03║脫喻如幻化凡夫當謂得解脫者即是磨滅
L164n1669_p0621a04║有智之人應當分別人中師子雖有去來常
L164n1669_p0621a05║住不變若言無明因緣諸行凡夫之人聞已
L164n1669_p0621a06║分別生二法想明與無明智者了達其性無
L164n1669_p0621a07║二無二之性即是實性若言諸行因緣識者
L164n1669_p0621a08║凡夫謂二行之與識智者了達其性無二無
L164n1669_p0621a09║二之性即是實性若言十善十惡可作不可
L164n1669_p0621a10║作善道惡道白法黑法凡夫謂二智者了達
L164n1669_p0621a11║其性無二無二之性即是實性若言應修一
L164n1669_p0621a12║切法苦凡夫謂二智者了達其性無二無二
L164n1669_p0621a13║之性即是實性若言一切行無常如來祕藏
L164n1669_p0621a14║亦是無常凡夫謂二智者了達其性無二無
L164n1669_p0621a15║二之性即是實性若言一切法無我如來祕
L164n1669_p0621b01║藏亦無有我凡夫謂二智者了達其性無二
L164n1669_p0621b02║無二之性即是實性我與無我性無有二如
L164n1669_p0621b03║來祕藏其義如是不可稱計無量無邊諸佛
L164n1669_p0621b04║所讚我今於是一切功德成就經中皆悉說
L164n1669_p0621b05║已善男子我與無我性相無二汝應如是受
L164n1669_p0621b06║持頂戴善男子汝亦應當堅持憶念如是經
L164n1669_p0621b07║典如我先於摩訶般若波羅密經中說我無
L164n1669_p0621b08║我無有二相如因乳生酪因酪得生酥因生
L164n1669_p0621b09║酥得熟酥因熟酥得醍醐如是酪性為從乳
L164n1669_p0621b10║生為從自生從他生耶乃至醍醐亦復如是。
L164n1669_p0621b11║當知酪性從因緣有不得定言乳中無有
L164n1669_p0621b12║酪相離乳而有無有是處善男子明與無明
L164n1669_p0621b13║亦復如是若與煩惱諸結俱者名為無明若
L164n1669_p0621b14║與一切善法俱者名之為明是故我言無有
L164n1669_p0621b15║二相以是因緣我先說言雪山有草名曰肥
L164n1669_p0622a01║膩牛若食者即成醍醐眾生薄福不見是草
L164n1669_p0622a02║佛性亦爾煩惱覆故眾生不見譬如大海雖
L164n1669_p0622a03║同一鹹其中亦有上妙之水味同於乳喻如
L164n1669_p0622a04║雪山雖復成就種種功德多生諸藥亦有毒
L164n1669_p0622a05║草諸眾生身亦復如是雖有四大毒蛇之種
L164n1669_p0622a06║其中亦有妙藥天王所謂佛性非是作法但
L164n1669_p0622a07║為煩惱客塵所覆若剎利婆羅門毘舍首陀
L164n1669_p0622a08║能斷除者即見佛性成無上道譬如虛空震
L164n1669_p0622a09║雷起雲一切象牙上皆生華若無雷震華則
L164n1669_p0622a10║不生眾生佛性亦復如是常為一切煩惱所
L164n1669_p0622a11║覆不可得見是故我說眾生無我若得聞是
L164n1669_p0622a12║大般涅槃微妙經典則見佛性如象牙花雖
L164n1669_p0622a13║聞契經一切三昧不聞是經不知如來微妙
L164n1669_p0622a14║之相如無雷時象牙上華不可得見聞是經
L164n1669_p0622a15║已即知一切無量眾生皆有佛性以是義故
L164n1669_p0622b01║說大涅槃名為如來祕密之藏若有善男子
L164n1669_p0622b02║善女人有能習學是大涅槃微妙經典當知
L164n1669_p0622b03║是人能報佛恩真佛弟子。迦葉菩薩白佛
L164n1669_p0622b04║言世尊是佛性者云何甚深難見難入佛言
L164n1669_p0622b05║善男子如百盲人為治目故造詣良醫是時
L164n1669_p0622b06║良醫即以金鎞抉其眼膜以一指示問言見
L164n1669_p0622b07║不盲人答言我猶未見復以二指三指示之
L164n1669_p0622b08║乃言少見善男子是大涅槃微妙經典如來
L164n1669_p0622b09║未說亦復如是無量菩薩雖具足行諸波羅
L164n1669_p0622b10║密乃至十住猶未能見所有佛性如來既說
L164n1669_p0622b11║即便少見是菩薩摩訶薩既得見已咸作是
L164n1669_p0622b12║言甚奇世尊我等流轉無量生死常為無我
L164n1669_p0622b13║之所惑亂善男子如是菩薩位階十地尚不
L164n1669_p0622b14║了了知見佛性何况聲聞緣覺之人能得見
L164n1669_p0622b15║耶。善男子今日如來所說真我名曰佛性
L164n1669_p0623a01║若有凡夫能善說者即是隨順無上佛法若
L164n1669_p0623a02║有善能分別隨順宣說是者當知即是菩薩
L164n1669_p0623a03║相貌所有種種異論咒術言語文字皆是佛
L164n1669_p0623a04║說非外道說。爾時佛告迦葉菩薩善男子
L164n1669_p0623a05║鳥有二種一名迦隣提二名鴛鴦遊止共俱
L164n1669_p0623a06║不相捨離是苦無常無我等法亦復如是不
L164n1669_p0623a07║得相離迦葉菩薩白佛言世尊云何是苦無
L164n1669_p0623a08║常無我如彼鴛鴦迦隣提鳥佛言善男子異
L164n1669_p0623a09║法是苦異法是樂異法是常異法無常異法
L164n1669_p0623a10║是我異法無我譬如稻米異於麻麥麻麥復
L164n1669_p0623a11║異豆粟甘蔗如是諸種從其萌芽乃至葉華
L164n1669_p0623a12║皆是無常果實成熟人受用時乃名為常何
L164n1669_p0623a13║以故性真實故世尊如是等物若是常者同
L164n1669_p0623a14║如來耶佛言善男子汝今不應作如是說何
L164n1669_p0623a15║以故若言如來如須彌山劫壞之時須彌崩
L164n1669_p0623b01║倒如來爾時豈同壞耶善男子一切諸法唯
L164n1669_p0623b02║除佛性涅槃更無一法而是常者直以世諦
L164n1669_p0623b03║言果實常。復次善男子譬如菴羅樹其華
L164n1669_p0623b04║始敷名無常相若成果實多所利益乃名為
L164n1669_p0623b05║常如是善男子雖修一切契經諸定未聞如
L164n1669_p0623b06║是大涅槃經時咸言一切悉是無常聞是經
L164n1669_p0623b07║已雖有煩惱如無煩惱即能利益一切人天
L164n1669_p0623b08║何以故曉了自身有佛性故是名為常。復
L164n1669_p0623b09║次善男子譬如眾流皆歸大海一切契經諸
L164n1669_p0623b10║定三昧皆歸大乘大涅槃經何以故究竟善
L164n1669_p0623b11║說有佛性故是故我言異法是常異法無常
L164n1669_p0623b12║乃至無我亦復如是迦葉菩薩白佛言世尊
L164n1669_p0623b13║如來已離憂悲毒箭何故稱言如來憂悲佛
L164n1669_p0623b14║言善男子無想天者名為無想若無想者則
L164n1669_p0623b15║無壽命若無壽命云何而有陰界諸入以是
L164n1669_p0624a01║義故無想天壽不可說言有所住處譬如樹
L164n1669_p0624a02║神依樹而住不得定言依枝依節依莖依葉
L164n1669_p0624a03║雖無定所不得言無無想天壽亦復如是善
L164n1669_p0624a04║男子佛法亦爾甚深難解如來實無憂悲苦
L164n1669_p0624a05║惱而於眾生起大慈悲現有憂悲視諸眾生
L164n1669_p0624a06║如羅睺羅復次善男子無想天中所有壽命
L164n1669_p0624a07║唯佛能知非餘所及乃至非想非非想處亦
L164n1669_p0624a08║復如是迦葉如來之性清淨無染猶如化身
L164n1669_p0624a09║何處當有憂悲苦惱若言如來無憂悲者云
L164n1669_p0624a10║何能利一切眾生弘廣佛法若言無者云何
L164n1669_p0624a11║而言等視眾生如羅睺羅若不等視如羅睺
L164n1669_p0624a12║羅如是之言則為虛妄以是義故佛不可思
L164n1669_p0624a13║議法不可思議眾生佛性不可思議無想天
L164n1669_p0624a14║壽不可思議如來有憂及以無憂是佛境界
L164n1669_p0624a15║非諸聲聞緣覺所知善男子譬如空中舍宅
L164n1669_p0624b01║微塵不可住立若言舍宅不因空住無有是
L164n1669_p0624b02║處以是義故不可說舍住於虛空不住虛空
L164n1669_p0624b03║凡夫之人雖復說言舍住虛空而是虛空實
L164n1669_p0624b04║無所住何以故性無住故心亦如是不可說
L164n1669_p0624b05║言住陰界入及以不住無想天壽亦復如是
L164n1669_p0624b06║如來憂悲亦復如是若無憂悲云何說言等
L164n1669_p0624b07║視眾生如羅睺羅若言有者復云何言性同
L164n1669_p0624b08║虛空。是故如來名無礙智示現幻化隨順
L164n1669_p0624b09║世間凡夫肉眼謂是真實而欲盡知如來無
L164n1669_p0624b10║礙無上智者無有是處有憂無憂唯佛能知
L164n1669_p0624b11║以是因緣異法有我異法無我是名鴛鴦迦
L164n1669_p0624b12║隣提鳥性。迦葉菩薩白佛言世尊云何眾
L164n1669_p0624b13║生得涅槃者名第一樂佛言善男子如我所
L164n1669_p0624b14║說諸行和合名為老死。
L164n1669_p0624b15║謹慎不放逸是處名甘露放逸不謹慎
L164n1669_p0625a01║是名為死句若不放逸者則得不死處
L164n1669_p0625a02║如其放逸者常趣於死路
L164n1669_p0625a03║若放逸者名有為法是有為法為第一苦若
L164n1669_p0625a04║不放逸者則名涅槃彼涅槃者名為甘露第
L164n1669_p0625a05║一最樂。復次善男子譬如有人見月不現
L164n1669_p0625a06║皆言月沒而作沒想而此月性實無沒也轉
L164n1669_p0625a07║現他方彼處眾生復謂月出而此月性實無
L164n1669_p0625a08║出也其月常生性無出沒如來應正徧知亦
L164n1669_p0625a09║復如是出於三千大千世界或閻浮提示有
L164n1669_p0625a10║父母眾生皆謂如來生於閻浮提內或閻浮
L164n1669_p0625a11║提示現涅槃而如來性實無涅槃而諸眾生
L164n1669_p0625a12║皆謂如來實般涅槃喻如月沒善男子如來
L164n1669_p0625a13║之性實無生滅為化眾生故示生滅。復次
L164n1669_p0625a14║善男子譬如陰闇日月不現愚夫謂言日月
L164n1669_p0625a15║失沒而是日月實不失沒如來正法滅盡之
L164n1669_p0625b01║時三寶現沒亦復如是非為永滅是故當知
L164n1669_p0625b02║如來常住無有變易何以故三寶真性不為
L164n1669_p0625b03║諸垢之所染故出無佛世眾生皆謂如來真
L164n1669_p0625b04║實滅度生憂悲想而如來身實不滅沒如彼
L164n1669_p0625b05║日月無有滅沒復次善男子譬如日出眾霧
L164n1669_p0625b06║悉除此大涅槃微妙經典亦復如是出興於
L164n1669_p0625b07║世若有眾生一經耳者悉能滅除一切諸惡
L164n1669_p0625b08║無間罪業是大涅槃甚深境界不可思議善
L164n1669_p0625b09║說如來微密之性以是義故諸善男子善女
L164n1669_p0625b10║人等應於如來生常住心無有變易正法不
L164n1669_p0625b11║斷僧寶不滅是故應當多修方便勤學是典
L164n1669_p0625b12║是人不久當得成於阿耨多羅三藐三菩提
L164n1669_p0625b13║是故此經名為無量功德所成亦名菩提不
L164n1669_p0625b14║可窮盡。復次善男子譬如闇夜諸所營作
L164n1669_p0625b15║一切皆息若未訖者要待日明學大乘者雖
L164n1669_p0626a01║修契經一切諸定要待大乘大涅槃日聞於
L164n1669_p0626a02║如來微密之教然後乃能造菩提業安住正
L164n1669_p0626a03║法猶如天雨潤益增長一切諸種成就果實
L164n1669_p0626a04║悉除饑饉多受豐樂如來祕藏無量法雨亦
L164n1669_p0626a05║復如是是經出世如彼果實多所利益安樂
L164n1669_p0626a06║一切能令眾生見於佛性如法華中八千聲
L164n1669_p0626a07║聞得受記莂成大果實如秋收冬藏更無所
L164n1669_p0626a08║作。如是善男子是大乘典大涅槃經無量
L164n1669_p0626a09║無數不可思議未曾有也當知即是無上良
L164n1669_p0626a10║醫最尊最勝眾經中王譬如大船從海此岸
L164n1669_p0626a11║至於彼岸復從彼岸還至此岸如來應正徧
L164n1669_p0626a12║知亦復如是乘大涅槃大乘寶船周旋往返
L164n1669_p0626a13║濟度眾生在在處處有應度者悉令得見如
L164n1669_p0626a14║來之身以是義故如來名曰無上船師譬如
L164n1669_p0626a15║有船則有船師以有船師則有眾生渡於大
L164n1669_p0626b01║海如來常住化度眾生亦復如是。復次善
L164n1669_p0626b02║男子譬如金師得好真金隨意造作種種諸
L164n1669_p0626b03║器如來亦爾於二十五有悉能示現種種色
L164n1669_p0626b04║身為化眾生拔生死故是故如來名無邊身
L164n1669_p0626b05║雖復示現種種諸身亦名常住無有變易。
L164n1669_p0626b06║善男子是大乘典大涅槃經於我滅後有諸
L164n1669_p0626b07║眾生不能恭敬無有威德何以故是諸眾生
L164n1669_p0626b08║不知如來微密藏故所以者何以是眾生薄
L164n1669_p0626b09║福德故復次善男子如來正法將欲滅盡爾
L164n1669_p0626b10║時多有行惡比丘不知如來微密之藏懶惰
L164n1669_p0626b11║懈怠不能讀誦宣揚分別如來正法譬如癡
L164n1669_p0626b12║賊棄捨真寶擔負草䴬不解如來微密藏故
L164n1669_p0626b13║於是經中懈怠不勤哀哉大險當來之世甚
L164n1669_p0626b14║可怖畏苦哉眾生不勤聽受是大乘典大涅
L164n1669_p0626b15║槃經唯諸菩薩摩訶薩等能於是經取真實
L164n1669_p0627a01║義不著文字隨順不逆為眾生說復次善男
L164n1669_p0627a02║子如牧牛女為欲賣乳貪多利故加二分水
L164n1669_p0627a03║轉賣與餘牧牛女人彼女得已復加二分轉
L164n1669_p0627a04║復賣與近城女人彼女得已復加二分轉復
L164n1669_p0627a05║賣與城中女人彼女得已復加二分詣市賣
L164n1669_p0627a06║之雖復無味於苦味中千倍為勝何以故乳
L164n1669_p0627a07║之為味諸味中最勝善男子我涅槃後正法
L164n1669_p0627a08║未滅餘八十年爾時是經於閻浮提當廣流
L164n1669_p0627a09║布是時當有諸惡比丘抄掠是經分作多分
L164n1669_p0627a10║能滅正法色香美味是諸惡人雖復讀誦如
L164n1669_p0627a11║是經典滅除如來深密要義安置世間莊嚴
L164n1669_p0627a12║文飾無義之語抄前著後抄後著前前後著
L164n1669_p0627a13║中中著前後當知如是諸惡比丘是魔伴黨
L164n1669_p0627a14║受畜一切不淨之物而言如來悉聽我畜如
L164n1669_p0627a15║牧牛女多加水乳諸惡比丘亦復如是雜以
L164n1669_p0627b01║世語錯定是經令多眾生不得正說正寫正
L164n1669_p0627b02║取尊重讚歎供養恭敬是惡比丘為利養故
L164n1669_p0627b03║不能廣宣流布是經所可分流少不足言如
L164n1669_p0627b04║彼牧牛貧窮女人展轉賣乳乃至成糜而無
L164n1669_p0627b05║乳味是大乘典大涅槃經亦復如是展轉薄
L164n1669_p0627b06║淡無有氣味雖無氣味猶勝餘經足一千倍
L164n1669_p0627b07║何以故是大乘典大涅槃經於聲聞經最為
L164n1669_p0627b08║上首喻如牛乳味中最勝以是義故名大涅
L164n1669_p0627b09║槃。復次善男子如來常為一切眾生而作
L164n1669_p0627b10║父母所以者何一切眾生種種形類二足四
L164n1669_p0627b11║足多足無足佛以一音而為說法彼彼異類
L164n1669_p0627b12║各自得解各各歎言如來今日為我說法以
L164n1669_p0627b13║是義故名為父母復次善男子如人生子始
L164n1669_p0627b14║十六月雖復語言未可解了而彼父母欲教
L164n1669_p0627b15║其語先同其音漸漸教之是父母語可不正
L164n1669_p0628a01║耶善男子諸佛如來亦復如是隨諸眾生種
L164n1669_p0628a02║種音聲而為說法為令安住於正法故隨所
L164n1669_p0628a03║應見而為示現種種形像如來如是同彼語
L164n1669_p0628a04║言可不正耶如來所說如師子吼隨順世間
L164n1669_p0628a05║種種音聲而為眾生演說妙法。爾時世尊
L164n1669_p0628a06║從面門放種種色光明照純陀身純陀遇已
L164n1669_p0628a07║與諸大眾各持供養至於佛前爾時三千大
L164n1669_p0628a08║千世界莊嚴微妙猶如西方安樂國土純陀
L164n1669_p0628a09║憂悲悵怏重白佛言唯願如來猶見哀愍住
L164n1669_p0628a10║壽一劫若减一劫佛告純陀汝欲令我久住
L164n1669_p0628a11║世者宜當速奉最後具足檀波羅密。是時
L164n1669_p0628a12║天人阿修羅等啼泣悲歎而作是言如來今
L164n1669_p0628a13║日已受我等最後供養受供養已當般涅槃
L164n1669_p0628a14║我等當復更供養誰我今永離無上調御盲
L164n1669_p0628a15║無眼目爾時世尊為欲慰喻一切大眾而說
L164n1669_p0628b01║偈言。
L164n1669_p0628b02║汝等莫悲歎諸佛法應爾我入於涅槃
L164n1669_p0628b03║已經無量劫常受最勝樂永處安隱處
L164n1669_p0628b04║汝今至心聽我當說涅槃令諸一切眾
L164n1669_p0628b05║咸得安隱樂汝聞應修行諸佛法常住
L164n1669_p0628b06║如來視一切猶如羅睺羅常為眾生尊
L164n1669_p0628b07║云何永涅槃假使一切眾一時成佛道
L164n1669_p0628b08║遠離諸過患爾乃入涅槃以是故汝等
L164n1669_p0628b09║應深樂正法不應生憂惱號泣而啼哭
L164n1669_p0628b10║若欲自正行應修如來常常觀如是法
L164n1669_p0628b11║長存不變易三寶皆常住四眾應善聽
L164n1669_p0628b12║聞已應歡喜即發菩提心若能計三寶
L164n1669_p0628b13║常住同真諦此則是諸佛最上之誓願
L164n1669_p0628b14║爾時大眾以種種物供養佛已世尊與文殊
L164n1669_p0628b15║師利迦葉菩薩及以純陀而受記別受記別
L164n1669_p0629a01║已說如是言諸善男子自修其心慎莫放逸
L164n1669_p0629a02║我今欲臥汝等文殊當為四部廣說大法今
L164n1669_p0629a03║以此法付囑於汝乃至迦葉阿難等來復當
L164n1669_p0629a04║付囑如是正法爾時如來說是語已為欲調
L164n1669_p0629a05║伏諸眾生故現身有疾右脅而臥如彼病人
L164n1669_p0629a06║爾時迦葉菩薩白佛言世尊如來已免一切
L164n1669_p0629a07║疾病患苦悉除無復怖畏如是種種身心諸
L164n1669_p0629a08║病諸佛世尊悉無復有今日如來何緣顧命
L164n1669_p0629a09║文殊師利而作是言我今背痛汝等當為大
L164n1669_p0629a10║眾說法世尊實無有病云何默然右脅而臥
L164n1669_p0629a11║復次世尊菩薩摩訶薩常作是願願令眾生
L164n1669_p0629a12║永斷諸病得成如來金剛之身又願一切無
L164n1669_p0629a13║量眾生作妙藥王斷除一切諸惡重病又願
L164n1669_p0629a14║眾生於阿耨多羅三藐三菩提無有退轉速
L164n1669_p0629a15║得成就無上佛藥銷除一切煩惱毒箭又願
L164n1669_p0629b01║眾生勤修精進成就如來金剛之身作微妙
L164n1669_p0629b02║藥療治眾病又願眾生得入如來智慧大藥
L164n1669_p0629b03║微密法藏世尊菩薩如是已於無量百千萬
L164n1669_p0629b04║億那由他劫發是誓願令諸眾生悉無復病
L164n1669_p0629b05║何緣如來乃於今日唱言有病。此閻浮提
L164n1669_p0629b06║有諸愚人當作是念如來正覺必當涅槃生
L164n1669_p0629b07║滅盡想復為外道九十五種之所輕慢生無
L164n1669_p0629b08║常想彼諸外道當作是言不如我等以我性
L164n1669_p0629b09║常自在時節微塵等法而為常住無有變易
L164n1669_p0629b10║沙門矍曇無常所遷是變易法以是義故世
L164n1669_p0629b11║尊今日不應默然右脅而臥。如來世尊有
L164n1669_p0629b12║大智慧照明一切人中之龍具大威德成就
L164n1669_p0629b13║神通無上仙人永斷疑網已㧞毒箭進止安
L164n1669_p0629b14║詳威儀具足得無所畏今者何故右脅而臥
L164n1669_p0629b15║令諸人天憂愁苦惱。爾時世尊大悲熏心
L164n1669_p0630a01║知諸眾生各各所念將欲隨順畢竟利益即
L164n1669_p0630a02║從臥起結跏趺坐顏貌熙怡如融金聚面目
L164n1669_p0630a03║端嚴猶月盛滿形容清淨無諸垢穢放大光
L164n1669_p0630a04║明充徧虛空其光大盛過百千日照於東方
L164n1669_p0630a05║南西北方四維上下諸佛世界惠施眾生大
L164n1669_p0630a06║智之炬悉令得滅無明黑闇令百千億那由
L164n1669_p0630a07║他眾生安止不退菩提之心。爾時佛告迦
L164n1669_p0630a08║葉菩薩善哉善哉善男子汝已具足如是甚
L164n1669_p0630a09║深微妙智慧不為一切諸魔外道之所破壞
L164n1669_p0630a10║汝已安住不為一切諸邪惡風之所傾動汝
L164n1669_p0630a11║今成就樂說辯才已曾供養過去無量恒河
L164n1669_p0630a12║沙等諸佛世尊是故能問如來正覺如是之
L164n1669_p0630a13║義善男子我於往昔無量無邊億那由他百
L164n1669_p0630a14║千萬劫已除病根永離倚臥。迦葉我今實
L164n1669_p0630a15║無一切疾病所以者何諸佛世尊久已遠離
L164n1669_p0630b01║一切病故迦葉是諸眾生不知大乘方等密
L164n1669_p0630b02║教便謂如來真實有疾。迦葉我今言病亦
L164n1669_p0630b03║是如來祕密之教是故顧命文殊師利吾今
L164n1669_p0630b04║背痛汝等當為四眾說法迦葉如來正覺實
L164n1669_p0630b05║無有病右脅而臥亦不畢竟入於涅槃迦葉
L164n1669_p0630b06║是大涅槃即是諸佛甚深禪定如是禪定非
L164n1669_p0630b07║是聲聞緣覺行處。
L164n1669_p0630b08║
L164n1669_p0630b09║
L164n1669_p0630b10║御錄經海一滴卷之十四
L164n1669_p0630b11║音釋
L164n1669_p0630b12║钁（丘縛切匡入聲）。斵（竹角切音𤥨）。[麩-夫+弋]（夷益切音弋）。