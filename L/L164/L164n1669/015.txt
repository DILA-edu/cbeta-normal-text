L164n1669_p0631a01║御錄經海一滴卷之十五　　　　　機五
L164n1669_p0631a02║大般涅槃經之三
L164n1669_p0631a03║爾時佛告迦葉菩薩善男子菩薩摩訶薩應
L164n1669_p0631a04║於是大涅槃經專心思惟聖行梵行常當修
L164n1669_p0631a05║習復有如來行所謂大乘大涅槃經迦葉云
L164n1669_p0631a06║何菩薩摩訶薩所修聖行菩薩摩訶薩若從
L164n1669_p0631a07║聲聞若從如來得聞如是大涅槃經聞已生
L164n1669_p0631a08║信信已應作如是思惟諸佛世尊有無上道
L164n1669_p0631a09║有大正法大眾正行復有方等大乘經典我
L164n1669_p0631a10║今當為愛樂貪求大乘經故捨離所愛妻子
L164n1669_p0631a11║眷屬剃除鬚髮服三法衣既出家已奉持禁
L164n1669_p0631a12║戒威儀不缺進止安詳無所觸犯乃至小罪
L164n1669_p0631a13║心生怖畏護戒之心猶如金剛善男子譬如
L164n1669_p0631a14║有人帶持浮囊欲渡大海爾時海中有一羅
L164n1669_p0631a15║剎即從其人乞索浮囊其人聞已即作是念
L164n1669_p0631b01║我今若與必定沒死答言羅剎汝寧殺我浮
L164n1669_p0631b02║囊叵得羅剎復言汝若不能全與我者見惠
L164n1669_p0631b03║其半是人猶故不肯與之羅剎復言汝若不
L164n1669_p0631b04║能惠我半者幸願與我三分之一是人不肯
L164n1669_p0631b05║羅剎復言若不能者當施手許是人不肯羅
L164n1669_p0631b06║剎復言汝今若復不能與我如手許者我今
L164n1669_p0631b07║飢窮眾苦所逼願當濟我如微塵許是人復
L164n1669_p0631b08║言汝今所索誠復不多然我今日方當渡海
L164n1669_p0631b09║不知前途近遠如何若與汝者氣當漸出大
L164n1669_p0631b10║海之難何由得過善男子菩薩摩訶薩護持
L164n1669_p0631b11║禁戒亦復如是如彼渡人護惜浮囊菩薩如
L164n1669_p0631b12║是護戒之時常有煩惱諸惡羅剎語菩薩言
L164n1669_p0631b13║汝當信我終不相欺但破禁戒令汝安隱得
L164n1669_p0631b14║入涅槃菩薩爾時應作是言我今寧持如是
L164n1669_p0631b15║禁戒墮阿鼻獄終不毀犯而生天上菩薩摩
L164n1669_p0632a01║訶薩於是諸戒律中護持堅固心如金剛受
L164n1669_p0632a02║持如是諸禁戒已作是願言寧以此身投於
L164n1669_p0632a03║熾然猛火深坑終不毀犯過去未來現在諸
L164n1669_p0632a04║佛所制禁戒。復次善男子菩薩摩訶薩復
L164n1669_p0632a05║作是願寧以熱鐵周帀纏身終不敢以破戒
L164n1669_p0632a06║之身受於信心檀越衣服復作是願寧以此
L164n1669_p0632a07║口吞熱鐵丸終不敢以毀戒之口食於信心
L164n1669_p0632a08║檀越飲食復作是願寧臥此身大熱鐵上終
L164n1669_p0632a09║不敢以破戒之身受於信心檀越牀臥敷具
L164n1669_p0632a10║復作是願我寧以身受三百鉾終不敢以毀
L164n1669_p0632a11║戒之身受於信心檀越醫藥復作是願寧以
L164n1669_p0632a12║此身投熱鐵鑊不以破戒之身受於信心檀
L164n1669_p0632a13║越房舍屋宅復作是願寧以鐵鎚打碎此身
L164n1669_p0632a14║從頭至足令如微塵不以破戒受諸剎利婆
L164n1669_p0632a15║羅門居士恭敬禮拜復次善男子菩薩摩訶
L164n1669_p0632b01║薩復作是願寧以熱鐵挑其兩目不以染心
L164n1669_p0632b02║視他好色復作是願寧以鐵錐徧耳攙刺不
L164n1669_p0632b03║以染心聽好音聲復作是願寧以利刀割去
L164n1669_p0632b04║其鼻不以染心貪齅諸香復作是願寧以利
L164n1669_p0632b05║刀割裂其舌不以染心貪著美味復作是願
L164n1669_p0632b06║寧以利斧斬斫其身不以染心貪著諸觸何
L164n1669_p0632b07║以故以是因緣能令行者墮於地獄畜生餓
L164n1669_p0632b08║鬼是名菩薩護持禁戒菩薩摩訶薩護持如
L164n1669_p0632b09║是諸禁戒已悉以施於一切眾生以是因緣
L164n1669_p0632b10║願令眾生護持禁戒得清淨戒善戒不缺戒
L164n1669_p0632b11║不坼戒大乘戒不退戒隨順戒畢竟戒具足
L164n1669_p0632b12║成就波羅密戒善男子菩薩摩訶薩修持如
L164n1669_p0632b13║是清淨戒時即得住於初不動地云何名不
L164n1669_p0632b14║動地菩薩住是不動地中不動不墮不退不
L164n1669_p0632b15║散譬如須彌山旋嵐猛風不能令動墮落退
L164n1669_p0633a01║散菩薩摩訶薩住是地中亦復如是不為色
L164n1669_p0633a02║聲香味觸所動不墮地獄畜生餓鬼不退聲
L164n1669_p0633a03║聞辟支佛地不為異見邪風所散而作邪命
L164n1669_p0633a04║善男子又不動者不為貪欲恚癡所動又不
L164n1669_p0633a05║墮者不墮四重又不退者不退戒還俗又不
L164n1669_p0633a06║散者不為違逆大乘經者之所散壞亦復不
L164n1669_p0633a07║為諸煩惱魔之所傾動不為陰魔所墮乃至
L164n1669_p0633a08║坐於道場菩提樹下雖有天魔不能令其退
L164n1669_p0633a09║於阿耨多羅三藐三菩提亦復不為死魔所
L164n1669_p0633a10║散善男子是名菩薩摩訶薩修習聖行善男
L164n1669_p0633a11║子云何名為聖行聖行者佛及菩薩之所行
L164n1669_p0633a12║故故名聖行以何等故名佛菩薩為聖人也
L164n1669_p0633a13║如是等人有聖法故常觀諸法性空寂故以
L164n1669_p0633a14║是義故故名聖人有聖戒故復名聖人有聖
L164n1669_p0633a15║定慧故故名聖人有七聖財所謂信戒慙愧
L164n1669_p0633b01║多聞智慧捨離故故名聖人有七聖覺故故
L164n1669_p0633b02║名聖人以是義故復名聖行。復次迦葉又
L164n1669_p0633b03║有聖行所謂四聖諦苦集滅道是名四聖諦
L164n1669_p0633b04║迦葉苦者逼迫相集者能生長相滅者寂滅
L164n1669_p0633b05║相道者大乘相復次善男子苦者現相集者
L164n1669_p0633b06║轉相滅者除相道者能除相復次善男子苦
L164n1669_p0633b07║者有三相苦苦相行苦相壞苦相集者二十
L164n1669_p0633b08║五有滅者滅二十五有道者修戒定慧復次
L164n1669_p0633b09║善男子有漏法者有二種有因有果無漏法
L164n1669_p0633b10║者亦有二種有因有果有漏果者是則名苦
L164n1669_p0633b11║有漏因者則名為集無漏果者則名為滅無
L164n1669_p0633b12║漏因者則名為道復次善男子八相名苦所
L164n1669_p0633b13║謂生苦老苦病苦死苦愛別離苦怨憎會苦
L164n1669_p0633b14║求不得苦五盛陰苦能生如是八苦法者是
L164n1669_p0633b15║名為集無有如是八法之處是名為滅十力
L164n1669_p0634a01║四無所畏三念處大悲是名為道。迦葉三
L164n1669_p0634a02║界受身無不有生老不必定是故一切生為
L164n1669_p0634a03║根本迦葉世間眾生顛倒覆心貪著生相厭
L164n1669_p0634a04║患老死迦葉菩薩不爾觀其初生已見過患
L164n1669_p0634a05║迦葉如有女人相好莊嚴入一人舍主人問
L164n1669_p0634a06║曰汝是何人答曰我乃功德大天我所至處
L164n1669_p0634a07║能令其家財寶豐盈主人歡喜恭敬禮拜更
L164n1669_p0634a08║見門外一女衣貌陋垢主人問曰汝是何人
L164n1669_p0634a09║答曰我名黑闇我所行處能令其人財寶耗
L164n1669_p0634a10║散主人聞已持刀驅逐女人答言汝甚愚癡
L164n1669_p0634a11║無有智慧汝舍內者即是我姊我常與姊進
L164n1669_p0634a12║止共俱汝若驅我亦當逐彼主人入問功德
L164n1669_p0634a13║天言實是我妹我與此妹行住不離隨所住
L164n1669_p0634a14║處我常作好彼常作惡我為利益彼為衰損
L164n1669_p0634a15║若愛我者亦應愛彼若見恭敬亦應敬彼主
L164n1669_p0634b01║人即言若此好惡我俱不用各隨意去是時
L164n1669_p0634b02║二女相將還其所止迦葉菩薩摩訶薩亦復
L164n1669_p0634b03║如是不願生天以生當有老病死故是以俱
L164n1669_p0634b04║棄曾無愛心凡夫愚人不知老病死等過患
L164n1669_p0634b05║是故愛憎生死二法譬如毒樹根亦能殺莖
L164n1669_p0634b06║亦能殺皮華果實悉亦能殺善男子二十五
L164n1669_p0634b07║有受生之處所受五陰亦復如是一切能殺。
L164n1669_p0634b08║迦葉菩薩白佛言世尊如佛所說五盛陰
L164n1669_p0634b09║苦是義不然何以故如佛往昔告釋摩男若
L164n1669_p0634b10║色苦者一切眾生不應求色若有求者則不
L164n1669_p0634b11║名苦如佛告諸比丘有三種受苦受樂受不
L164n1669_p0634b12║苦不樂受如佛先為諸化丘說若有人能修
L164n1669_p0634b13║行善法則得受樂又如佛說於善道中六觸
L164n1669_p0634b14║受樂眼見好色是則為樂耳鼻舌身意思好
L164n1669_p0634b15║法亦復如是世尊如諸經中所說樂相其義
L164n1669_p0635a01║如是如佛今說云何當與此義相應。佛告
L164n1669_p0635a02║迦葉善哉善哉善能諮問如來是義善男子
L164n1669_p0635a03║一切眾生於下苦中橫生樂想是故我今所
L164n1669_p0635a04║說苦相與本不異猶如有人當受千罰受一
L164n1669_p0635a05║下已即得脫者是人爾時便生樂想是故當
L164n1669_p0635a06║知於無樂中妄生樂想迦葉言世尊彼人不
L164n1669_p0635a07║以一下生於樂想以得脫故而生樂想迦葉
L164n1669_p0635a08║是故我昔為釋摩男說五陰中樂實不虛也
L164n1669_p0635a09║迦葉有三受三苦三受者所謂樂受苦受不
L164n1669_p0635a10║苦不樂受三苦者所謂苦苦行苦壞苦善男
L164n1669_p0635a11║子苦受者名為三苦所謂苦苦行苦壞苦餘
L164n1669_p0635a12║二受者所謂行苦壞苦善男子以是因緣生
L164n1669_p0635a13║死之中實有樂受菩薩摩訶薩以苦樂性不
L164n1669_p0635a14║相捨離是故說言一切皆苦善男子生死之
L164n1669_p0635a15║中實無有樂但諸佛菩薩隨順世間說言有
L164n1669_p0635b01║樂世尊諸佛菩薩若隨俗說是虛妄不如佛
L164n1669_p0635b02║所說修行善者則受樂報持戒安樂身不受
L164n1669_p0635b03║苦乃至眾事以辦是為最樂如是等經所說
L164n1669_p0635b04║樂受是虛妄不佛言善男子如上所說諸受
L164n1669_p0635b05║樂者即是菩提道之根本亦能長養阿耨多
L164n1669_p0635b06║羅三藐三菩提以是義故先於經中說是樂
L164n1669_p0635b07║相。善男子諸凡夫人有苦無諦聲聞緣覺
L164n1669_p0635b08║有苦有苦諦而無真實諸菩薩等解苦無苦
L164n1669_p0635b09║是故無苦而有真諦諸凡夫人有集無諦聲
L164n1669_p0635b10║聞緣覺有集有集諦諸菩薩等解集無集是
L164n1669_p0635b11║故無集而有真諦聲聞緣覺有滅非真菩薩
L164n1669_p0635b12║摩訶薩有滅有真諦聲聞緣覺有道非真菩
L164n1669_p0635b13║薩摩訶薩有道有真諦善男子云何菩薩摩
L164n1669_p0635b14║訶薩住於大乘大般涅槃見滅見滅諦所謂
L164n1669_p0635b15║斷除一切煩惱若煩惱斷則名為常滅煩惱
L164n1669_p0636a01║火則名寂滅煩惱滅故則得受樂諸佛菩薩
L164n1669_p0636a02║求因緣故故名為淨更不復受二十五有故
L164n1669_p0636a03║名出世以出世故名為我常於色聲香味觸
L164n1669_p0636a04║男女生住滅苦樂不苦不樂不取相貌故名
L164n1669_p0636a05║畢竟寂滅真諦善男子是四聖諦諸佛世尊
L164n1669_p0636a06║次第說之以是因緣無量眾生得度生死。
L164n1669_p0636a07║爾時文殊師利菩薩白佛言世尊所說世諦
L164n1669_p0636a08║第一義諦其義云何世尊第一義中有世諦
L164n1669_p0636a09║不世諦之中有第一義不如其有者即是一
L164n1669_p0636a10║諦如其無者將非如來虛妄說耶佛言善男
L164n1669_p0636a11║子世諦者即第一義諦世尊若爾者則無二
L164n1669_p0636a12║諦善男子有善方便隨順眾生說有二諦善
L164n1669_p0636a13║男子若隨言說則有二種一者世法二者出
L164n1669_p0636a14║世法如出世人之所知者名第一義諦世人
L164n1669_p0636a15║知者名為世諦善男子五陰和合稱言某甲
L164n1669_p0636b01║凡夫眾生隨其所稱是名世諦解陰無有某
L164n1669_p0636b02║甲名字離陰亦無某甲名字出世之人如其
L164n1669_p0636b03║性相而能知之名第一義諦復次善男子或
L164n1669_p0636b04║復有法有名有實或復有法有名無實有名
L164n1669_p0636b05║無實者即是世諦有名有實者是第一義諦。
L164n1669_p0636b06║復次善男子若燒若割若死若壞是名世
L164n1669_p0636b07║諦無燒無割無死無壞是名第一義諦復次
L164n1669_p0636b08║善男子有八苦相名為世諦無生無老無病
L164n1669_p0636b09║無死無愛別離無怨憎會無求不得無五盛
L164n1669_p0636b10║陰是名第一義諦言實諦者名曰真法善男
L164n1669_p0636b11║子若法非真不名實諦實諦者無有顛倒無
L164n1669_p0636b12║顛倒者乃名實諦善男子實諦者無有虛妄
L164n1669_p0636b13║若有虛妄不名實諦實諦者名曰大乘非大
L164n1669_p0636b14║乘者不名實諦實諦者是佛所說非魔所說
L164n1669_p0636b15║善男子實諦者一道清淨無有二也善男子
L164n1669_p0637a01║有常有樂有我有淨是則名為實諦之義文
L164n1669_p0637a02║殊師利白佛言世尊若以真實為實諦者真
L164n1669_p0637a03║實之法即是如來虛空佛性若如是者如來
L164n1669_p0637a04║虛空及與佛性無有差別佛告文殊師利有
L164n1669_p0637a05║苦有諦有實有集有諦有實有滅有諦有實
L164n1669_p0637a06║有道有諦有實善男子如來非苦非諦是實
L164n1669_p0637a07║虛空非苦非諦是實佛性非苦非諦是實文
L164n1669_p0637a08║殊師利所言苦者為無常相是可斷相是為
L164n1669_p0637a09║實諦如來之性非苦非無常非可斷相是故
L164n1669_p0637a10║為實虛空佛性亦復如是復次善男子所言
L164n1669_p0637a11║集者能令五陰和合而生亦名為苦亦名無
L164n1669_p0637a12║常是可斷相是為實諦善男子如來非是集
L164n1669_p0637a13║性非是陰因非可斷相是故為實虛空佛性
L164n1669_p0637a14║亦復如是善男子所言滅者名煩惱滅亦常
L164n1669_p0637a15║無常二乘所得名曰無常諸佛所得是則名
L164n1669_p0637b01║常亦名證法是為實諦善男子如來之性不
L164n1669_p0637b02║名為滅能滅煩惱非常無常不名證知常住
L164n1669_p0637b03║無變是故為實虛空佛性亦復如是善男子
L164n1669_p0637b04║道者能斷煩惱亦常無常是可修法是名實
L164n1669_p0637b05║諦如來非道能斷煩惱非常無常非可修法
L164n1669_p0637b06║常住不變是故為實虛空佛性亦復如是復
L164n1669_p0637b07║次善男子言真實者即是如來如來者即是
L164n1669_p0637b08║真實真實者即是虛空虛空者即是真實真
L164n1669_p0637b09║實者即是佛性佛性者即是真實文殊師利
L164n1669_p0637b10║有苦有苦因有苦盡有苦對如來非苦乃至
L164n1669_p0637b11║非對是故為實不名為諦虛空佛性亦復如
L164n1669_p0637b12║是苦者有為有漏無樂如來非有為非有漏
L164n1669_p0637b13║湛然安樂是實非諦。文殊師利言若佛所
L164n1669_p0637b14║說名為實諦當知魔說則為不實世尊如魔
L164n1669_p0637b15║所說聖諦攝不佛言文殊師利魔所說者二
L164n1669_p0638a01║諦所攝所謂苦集凡是一切非法非律不能
L164n1669_p0638a02║令人而得利益終日宣說亦無有人見苦斷
L164n1669_p0638a03║集證滅修道是名虛妄如是虛妄名為魔說
L164n1669_p0638a04║文殊師利言如佛所說一道清淨無有二者
L164n1669_p0638a05║諸外道等亦復說言我有一道清淨無二若
L164n1669_p0638a06║言一道是實諦者與彼外道有何差別若無
L164n1669_p0638a07║差別不應說言一道清淨佛言善男子諸外
L164n1669_p0638a08║道等有苦集諦無滅道諦於非滅中而生滅
L164n1669_p0638a09║想於非道中而生道想於非果中生於果想
L164n1669_p0638a10║於非因中生於因想以是義故彼無一道清
L164n1669_p0638a11║淨無二文殊師利言世尊諸外道等種種說
L164n1669_p0638a12║有常樂我淨當知定有常樂我淨世尊以是
L164n1669_p0638a13║義故諸外道等亦得說言我有真諦佛言善
L164n1669_p0638a14║男子若有沙門婆羅門有常有樂有我有淨
L164n1669_p0638a15║者是非沙門非婆羅門何以故迷於生死離
L164n1669_p0638b01║一切智大導師故如是沙門婆羅門等沈沒
L164n1669_p0638b02║諸欲善法羸損故是諸外道繫在貪欲瞋恚
L164n1669_p0638b03║癡獄堪忍受樂故是諸外道雖知業果自作
L164n1669_p0638b04║自受而猶不能遠離惡法是諸外道非是正
L164n1669_p0638b05║法正命自活何以故無智慧火不能消故是
L164n1669_p0638b06║諸外道迷惑顛倒言諸行常諸行若常無有
L164n1669_p0638b07║是處善男子我觀諸行悉皆無常云何知也
L164n1669_p0638b08║以因緣故若有諸法從緣生者則知無常是
L164n1669_p0638b09║諸外道無有一法不從緣生善男子佛性無
L164n1669_p0638b10║生無滅無去無來非過去非未來非現在非
L164n1669_p0638b11║因所作非無因作非作非作者非相非無相
L164n1669_p0638b12║非有名非無名非名非色非長非短非陰界
L164n1669_p0638b13║入之所攝持是故名常善男子佛性即是如
L164n1669_p0638b14║來如來即是法法即是常善男子常者即是
L164n1669_p0638b15║如來如來即是僧僧即是常以是義故從因
L164n1669_p0639a01║生法不名為常是諸外道無有一法不從因
L164n1669_p0639a02║生是諸外道不見佛性如來及法是故外道
L164n1669_p0639a03║所可言說悉是妄語無有真諦善男子一切
L164n1669_p0639a04║有為皆是無常虛空無為是故為常佛性無
L164n1669_p0639a05║為是故為常虛空者即是佛性佛性者即是
L164n1669_p0639a06║如來如來者即是無為無為者即是常常者
L164n1669_p0639a07║即是法法者即是僧僧即無為無為者即是
L164n1669_p0639a08║常善男子有為之法凡有二種色法非色法
L164n1669_p0639a09║非色法者心心數法色法者地水火風善男
L164n1669_p0639a10║子心名無常何以故性是攀緣相應分別故
L164n1669_p0639a11║眼識性異乃至意識性異是故無常色境界
L164n1669_p0639a12║異乃至法境界異是故無常眼識相應異乃
L164n1669_p0639a13║至意識相應異是故無常善男子心若常者
L164n1669_p0639a14║眼識應獨緣一切法若眼識異乃至意識異
L164n1669_p0639a15║則知無常以法相似念念生滅凡夫見已計
L164n1669_p0639b01║之為常善男子諸因緣相可破壞故亦名無
L164n1669_p0639b02║常所謂因眼因色因明因思惟生於眼識耳
L164n1669_p0639b03║識生時所因各異非眼識因緣乃至意識異
L164n1669_p0639b04║亦復如是。復次善男子壞諸行因緣異故
L164n1669_p0639b05║心名無常所謂修無常心異修苦空無我心
L164n1669_p0639b06║異心若常者應常修無常尚不得觀苦空無
L164n1669_p0639b07║我况復得觀常樂我淨以是義故外道法中
L164n1669_p0639b08║不能攝取常樂我淨善男子當知心法必定
L164n1669_p0639b09║無常復次善男子心性異故名為無常所謂
L164n1669_p0639b10║聲聞心性異緣覺心性異諸佛心性異一切
L164n1669_p0639b11║外道心有三種一者出家心二者在家心三
L164n1669_p0639b12║者在家遠離心樂相應心異苦相應心異不
L164n1669_p0639b13║苦不樂相應心異貪欲相應心異瞋恚相應
L164n1669_p0639b14║心異愚癡相應心異一切外道心相亦異所
L164n1669_p0639b15║謂疑惑相應心異邪見相應心異進止威儀
L164n1669_p0640a01║其心亦異善男子心若常者亦復不能分別
L164n1669_p0640a02║諸色所謂青黃赤白紫色心若常者諸憶念
L164n1669_p0640a03║法不應忘失心若常者凡所讀誦不應增長
L164n1669_p0640a04║復次善男子心若常者不應說言已作今作
L164n1669_p0640a05║當作若有已作今作當作當知是心必定無
L164n1669_p0640a06║常心若常者則無怨親非怨非親心若常者
L164n1669_p0640a07║則不應言我物他物若死若生心若常者雖
L164n1669_p0640a08║有所作不應增長以是義故當知心性各各
L164n1669_p0640a09║別異有別異故當知無常善男子我今於此
L164n1669_p0640a10║非色法中演說無常其義已顯復當為汝說
L164n1669_p0640a11║色無常是色無常本無有生生已滅故內心
L164n1669_p0640a12║處胎歌羅邏時本無有生生已變故外諸芽
L164n1669_p0640a13║莖本無有生生已變故是故當知一切色法
L164n1669_p0640a14║悉皆無常善男子所有內色隨時而變歌羅
L164n1669_p0640a15║邏時異初生時異嬰孩時異童子時異乃至
L164n1669_p0640b01║老時各各變異所有外色亦復如是芽異莖
L164n1669_p0640b02║異枝異葉異華異果異復次善男子歌羅邏
L164n1669_p0640b03║時狀貌異乃至老時狀貌亦異歌羅邏時果
L164n1669_p0640b04║報異乃至老時果報亦異歌羅邏時名字異
L164n1669_p0640b05║乃至老時名字亦異故知無常凡夫無知見
L164n1669_p0640b06║相似生計以為常以是義故名曰無常復次
L164n1669_p0640b07║善男子諸行無我總一切法謂色非色色非
L164n1669_p0640b08║我者可破可壞我者不爾以是義故知色非
L164n1669_p0640b09║我非色之法亦復非我何以故因緣生故若
L164n1669_p0640b10║諸外道以專念故知有我者專念之性實非
L164n1669_p0640b11║我也若以專念為我性者過去之事則有忘
L164n1669_p0640b12║失有忘失故定知無我若諸外道以憶想故
L164n1669_p0640b13║知有我者無憶想故定知無我若諸外道以
L164n1669_p0640b14║有遮故知有我者善男子以有遮故定知無
L164n1669_p0640b15║我如言調達終不發言非調達也我亦如是
L164n1669_p0641a01║若定是我終不遮我以遮我故定知無我若
L164n1669_p0641a02║以遮故知有我者汝今不遮定應無我。復
L164n1669_p0641a03║次善男子若諸外道以相貌故知有我者善
L164n1669_p0641a04║男子相故無我無相故亦無我若人睡時不
L164n1669_p0641a05║能進止俯仰視眴不覺苦樂不應有我若以
L164n1669_p0641a06║進止俯仰視眴知有我者機關木人亦應有
L164n1669_p0641a07║我善男子如來亦爾不進不止不俯不仰不
L164n1669_p0641a08║視不眴不苦不樂不貪不恚不癡不行如來
L164n1669_p0641a09║如是真實有我善男子是諸外道癡如小兒
L164n1669_p0641a10║無慧方便不能了達常與無常苦樂淨不淨
L164n1669_p0641a11║我無我壽命非壽命眾生非眾生實非實有
L164n1669_p0641a12║非有於佛法中取少許分虛妄計有常樂我
L164n1669_p0641a13║淨而實不知常樂我淨如生盲人不識乳色
L164n1669_p0641a14║便問他言乳色何似以是義故我佛法中有
L164n1669_p0641a15║真實諦非諸外道文殊師利白佛言希有世
L164n1669_p0641b01║尊如來於今臨般涅槃方便轉於無上法輪
L164n1669_p0641b02║乃作如是分別真諦佛告文殊師利汝今云
L164n1669_p0641b03║何故於如來生涅槃想善男子如來實是常
L164n1669_p0641b04║住不變不般涅槃善男子若有計我是佛我
L164n1669_p0641b05║成阿耨多羅三藐三菩提我即是法法是我
L164n1669_p0641b06║所我即是道道是我所我即世尊世尊即是
L164n1669_p0641b07║我所我即是聲聞聲聞即是我所我能說法
L164n1669_p0641b08║令他聽受我轉法輪餘人不能如來終不作
L164n1669_p0641b09║如是計是故如來不轉法輪善男子若言常
L164n1669_p0641b10║住無有變易云何說言佛轉法輪是故汝今
L164n1669_p0641b11║不應說言如來方便轉於法輪譬如因眼緣
L164n1669_p0641b12║色緣明緣思惟因緣和合得生眼識眼不念
L164n1669_p0641b13║言我能生識色乃至思惟終不念言我生眼
L164n1669_p0641b14║識眼識亦復不作念言我能自生善男子如
L164n1669_p0641b15║是等法因緣和合得名為見如來亦爾因六
L164n1669_p0642a01║波羅密三十七助菩提之法覺了諸法復因
L164n1669_p0642a02║咽喉舌齒唇口言語音聲為憍陳如初始說
L164n1669_p0642a03║法名轉法輪以是義故如來不名轉法輪也
L164n1669_p0642a04║譬如因鼓因空因桴和合出聲鼓不念言我
L164n1669_p0642a05║能出聲乃至桴亦如是聲亦不言我能自生
L164n1669_p0642a06║如來亦爾終不念言我轉法輪轉法輪者名
L164n1669_p0642a07║為不作不作者即轉法輪轉法輪者即是如
L164n1669_p0642a08║來善男子轉法輪者乃是諸佛世尊境界非
L164n1669_p0642a09║諸聲聞緣覺所知善男子虛空非生非出非
L164n1669_p0642a10║作非造非有為法如來亦爾非生非出非作
L164n1669_p0642a11║非造非有為法如如來性佛性亦爾非生非
L164n1669_p0642a12║出非作非造非有為法諸佛世尊語有二種
L164n1669_p0642a13║一者世語二出世語如來為諸聲聞緣覺說
L164n1669_p0642a14║於世語為諸菩薩說出世語善男子是諸大
L164n1669_p0642a15║眾復有二種一者求小乘二者求大乘我於
L164n1669_p0642b01║昔日波羅奈城為諸聲聞轉於法輪今始於
L164n1669_p0642b02║此拘施那城為諸菩薩轉大法輪復次善男
L164n1669_p0642b03║子我昔於彼波羅奈城初轉法輪八萬天人
L164n1669_p0642b04║得須陀洹果今於此間拘施那城八十萬億
L164n1669_p0642b05║人不退轉於阿耨多羅三藐三菩提復次善
L164n1669_p0642b06║男子波羅奈城大梵天王稽首請我轉於法
L164n1669_p0642b07║輪今於此間拘施那城迦葉菩薩稽首請我
L164n1669_p0642b08║轉大法輪復次善男子我昔於彼波羅奈城
L164n1669_p0642b09║轉法輪時說於無常苦空無我今於此間拘
L164n1669_p0642b10║施那城轉法輪時說常樂我淨復次善男子
L164n1669_p0642b11║我昔於彼波羅奈城轉法輪時所出音聲聞
L164n1669_p0642b12║於梵天如來今於拘施那城轉法輪時所出
L164n1669_p0642b13║音聲徧於東方二十恒河沙等諸佛世界南
L164n1669_p0642b14║西北方四維上下亦復如是善男子諸佛世
L164n1669_p0642b15║尊凡有所說皆悉名為轉法輪也譬如聖王
L164n1669_p0643a01║所有輪寶未降伏者能令降伏已降伏者能
L164n1669_p0643a02║令安隱諸佛世尊凡所說法亦復如是無量
L164n1669_p0643a03║煩惱未調伏者能令調伏已調伏者令生善
L164n1669_p0643a04║根譬如聖王所有輪寶則能消滅一切怨賊
L164n1669_p0643a05║如來演法亦復如是能令一切諸煩惱賊皆
L164n1669_p0643a06║悉寂靜。爾時世尊告迦葉菩薩善男子是
L164n1669_p0643a07║名菩薩住於大乘大涅槃經所行聖行是諸
L164n1669_p0643a08║世尊安住於此大般涅槃而作如是開示分
L164n1669_p0643a09║別演說其義以是義故名曰聖行聲聞緣覺
L164n1669_p0643a10║及諸菩薩如是聞已則能奉行故名聖行善
L164n1669_p0643a11║男子是菩薩摩訶薩得是行已則得住於無
L164n1669_p0643a12║所畏地若有菩薩得住如是無所畏地則不
L164n1669_p0643a13║復畏貪恚愚癡生老病死亦復不畏惡道地
L164n1669_p0643a14║獄畜生餓鬼善男子惡有二種一者阿修羅
L164n1669_p0643a15║二者人中人中有三種惡一者一闡提二者
L164n1669_p0643b01║誹謗方等經典三者犯四重禁住是地中諸
L164n1669_p0643b02║菩薩等終不畏墮如是惡中亦復不畏沙門
L164n1669_p0643b03║婆羅門外道邪見天魔波旬亦復不畏受二
L164n1669_p0643b04║十五有是故此地名無所畏菩薩摩訶薩住
L164n1669_p0643b05║無畏地得二十五三昧壞二十五有善男子
L164n1669_p0643b06║得無垢三昧能壞地獄有得無退三昧能壞
L164n1669_p0643b07║畜生有得心樂三昧能壞餓鬼有得歡喜三
L164n1669_p0643b08║昧能壞阿修羅有得日光三昧能斷弗婆提
L164n1669_p0643b09║有得月光三昧能斷瞿耶尼有得熱𦦨三昧
L164n1669_p0643b10║能斷欝單越有得如幻三昧能斷閻浮提有
L164n1669_p0643b11║得一切法不動三昧能斷四天王處有得摧
L164n1669_p0643b12║伏三昧能斷三十三天處有得悅意三昧能
L164n1669_p0643b13║斷𦦨摩天有得青色三昧能斷兜率天有得
L164n1669_p0643b14║黃色三昧能斷化樂天有得赤色三昧能斷
L164n1669_p0643b15║他化自在天有得白色三昧能斷初禪有得
L164n1669_p0644a01║種種三昧能斷大梵王有得雙三昧能斷二
L164n1669_p0644a02║禪有得雷音三昧能斷三禪有得霔雨三昧
L164n1669_p0644a03║能斷四禪有得如虛空三昧能斷無想有得
L164n1669_p0644a04║照鏡三昧能斷淨居阿那含有得無礙三昧
L164n1669_p0644a05║能斷空處有得常三昧能斷識處有得樂三
L164n1669_p0644a06║昧能斷不用處有得我三昧能斷非想非非
L164n1669_p0644a07║想處有善男子是名菩薩得二十五三昧斷
L164n1669_p0644a08║二十五有如是二十五三昧名諸三昧王諸
L164n1669_p0644a09║菩薩摩訶薩入如是等諸三昧王若欲吹壞
L164n1669_p0644a10║須彌山王隨意即能欲知三千大千世界所
L164n1669_p0644a11║有眾生心之所念亦悉能知欲以三千大千
L164n1669_p0644a12║世界所有眾生內於己身一毛孔中隨意即
L164n1669_p0644a13║能亦令眾生無迫迮想若欲化作無量眾生
L164n1669_p0644a14║悉令充滿三千大千世界中者亦能隨意欲
L164n1669_p0644a15║分一身以為多身復合多身以為一身雖作
L164n1669_p0644b01║如是心無所著猶如蓮華善男子菩薩摩訶
L164n1669_p0644b02║薩得入如是三昧王已即得住於自在之地
L164n1669_p0644b03║菩薩得住是自在地得自在力隨欲生處即
L164n1669_p0644b04║得往生譬如聖王領四天下隨意所行無能
L164n1669_p0644b05║障礙菩薩摩訶薩亦復如是一切生處若欲
L164n1669_p0644b06║生者隨意往生善男子菩薩摩訶薩之所成
L164n1669_p0644b07║就如是功德無量無邊百千萬億尚不可說
L164n1669_p0644b08║何况諸佛所有功德而當可說。迦葉菩薩
L164n1669_p0644b09║白佛言世尊如佛所讚大涅槃經猶如醍醐
L164n1669_p0644b10║最上最妙若有能服眾病悉除一切諸藥悉
L164n1669_p0644b11║入其中我聞是已竊復思念若有不能聽受
L164n1669_p0644b12║是經當知是人為大愚癡世尊我於今者實
L164n1669_p0644b13║能堪忍剝皮為紙刺血為墨以髓為水析骨
L164n1669_p0644b14║為筆書寫如是大涅槃經書已讀誦令其通
L164n1669_p0644b15║利然後為人廣說其義爾時佛讚迦葉菩薩
L164n1669_p0645a01║善哉善哉善男子汝今以此善心因緣當得
L164n1669_p0645a02║超越無量無邊恒河沙等諸大菩薩在前得
L164n1669_p0645a03║成阿耨多羅三藐三菩提汝亦不久復當如
L164n1669_p0645a04║我廣為大眾演說如是大般涅槃如來佛性
L164n1669_p0645a05║諸佛所說祕密之藏善男子過去之世佛日
L164n1669_p0645a06║未出我於爾時作婆羅門修菩薩行悉能通
L164n1669_p0645a07║達一切外道所有經論修寂滅行具足威儀
L164n1669_p0645a08║其心清淨不為外來能生欲想之所破壞滅
L164n1669_p0645a09║瞋恚火受持常樂我淨之法周徧求索大乘
L164n1669_p0645a10║經典乃至不聞方等名字我於爾時住於雪
L164n1669_p0645a11║山其山清淨流泉浴池樹林藥木充滿其地
L164n1669_p0645a12║處處石間有清流水多諸香華周徧嚴飾眾
L164n1669_p0645a13║鳥禽獸不可稱計甘果滋繁種別難計復有
L164n1669_p0645a14║無量藕根甘根青木香根我於爾時獨處其
L164n1669_p0645a15║中唯食諸果食已繫心思惟坐禪經無量歲
L164n1669_p0645b01║善男子我修如是難行苦行時釋提桓因及
L164n1669_p0645b02║諸天人等心大驚怪即共集會各各相謂而
L164n1669_p0645b03║說偈言。
L164n1669_p0645b04║各各相指示清淨雪山中寂靜離欲主
L164n1669_p0645b05║功德莊嚴王已離貪瞋慢永斷諂愚癡
L164n1669_p0645b06║口初未曾說麤惡等語言
L164n1669_p0645b07║爾時眾中有一天子名曰歡喜復說偈言。
L164n1669_p0645b08║如是離欲人清淨勤精進將不求帝釋
L164n1669_p0645b09║及以諸天耶若是外道者修行諸苦行
L164n1669_p0645b10║是人多欲求帝釋所生處
L164n1669_p0645b11║爾時復有一仙天子即為帝釋言憍師迦世
L164n1669_p0645b12║有大士為眾生故不貪己身亦不願求生於
L164n1669_p0645b13║天上唯求欲令一切眾生得受快樂如我所
L164n1669_p0645b14║解如是大士清淨無染眾結永盡唯欲求於
L164n1669_p0645b15║阿耨多羅三藐三菩提釋提桓因復作是言
L164n1669_p0646a01║如汝言者是人則為攝取一切世間眾生大
L164n1669_p0646a02║仙若此世間有佛樹者我等悉當得滅無量
L164n1669_p0646a03║熾然煩惱如是之事實為難信何以故無量
L164n1669_p0646a04║百千諸眾生等發於阿耨多羅三藐三菩提
L164n1669_p0646a05║心見少微緣於阿耨多羅三藐三菩提即便
L164n1669_p0646a06║動轉如水中月水動則動猶如畫像難成易
L164n1669_p0646a07║壞菩提之心亦復如是難發易壞是故我今
L164n1669_p0646a08║雖見世人修於苦行無惱無熱住於道檢其
L164n1669_p0646a09║行清淨未能信也我今要當自往試之大仙
L164n1669_p0646a10║猶如車有二輪則有載用鳥有二翼堪任飛
L164n1669_p0646a11║行是苦行者亦復如是我雖見其堅持禁戒
L164n1669_p0646a12║未知其人有深智不若有深智當知則能堪
L164n1669_p0646a13║任荷負阿耨多羅三藐三菩提之重擔也大
L164n1669_p0646a14║仙如菴羅樹華多果少眾生發心乃有無量
L164n1669_p0646a15║及其成就少不足言爾時釋提桓因自變其
L164n1669_p0646b01║身作羅剎像形甚可畏下至雪山宣過去佛
L164n1669_p0646b02║所說半偈。
L164n1669_p0646b03║諸行無常是生滅法
L164n1669_p0646b04║是苦行者聞是半偈心生歡喜譬如估客於
L164n1669_p0646b05║險難處失伴遇同侶亦如久病遇良醫妙藥
L164n1669_p0646b06║如人沒海卒遇船舫如渴乏人遇清冷水亦
L164n1669_p0646b07║如農夫炎旱值雨亦如行人還得歸家善男
L164n1669_p0646b08║子我於爾時聞是半偈心中歡喜亦復如是
L164n1669_p0646b09║即從座起以手舉髮四向顧視而說是言向
L164n1669_p0646b10║所聞偈誰之所說誰開如是解脫之門誰能
L164n1669_p0646b11║雷震諸佛音聲誰於生死睡眠之中而獨覺
L164n1669_p0646b12║寤唱如是言誰能於此示導生死飢饉眾生
L164n1669_p0646b13║無上道味無量眾生沉生死海誰能於中作
L164n1669_p0646b14║大船師是諸眾生常為煩惱重病所纏誰能
L164n1669_p0646b15║於中為作良醫說是半偈啟悟我心猶如半
L164n1669_p0647a01║月漸開蓮華善男子我於爾時更無所見唯
L164n1669_p0647a02║見羅剎復作是念而此羅剎或能得見過去
L164n1669_p0647a03║諸佛從諸佛所聞是半偈我今當問即便前
L164n1669_p0647a04║至羅剎所言善哉大士汝於何處得是過去
L164n1669_p0647a05║離怖畏者所說半偈復於何處而得如是半
L164n1669_p0647a06║如意珠善男子我問是己即答我言大婆羅
L164n1669_p0647a07║門汝今不應問我是義何以故我不食來已
L164n1669_p0647a08║經多日處處求索了不能得飢渴苦惱心亂
L164n1669_p0647a09║寱語非我本心之所知也我即問言汝所食
L164n1669_p0647a10║者為是何物羅剎答言我所食者唯人煖肉
L164n1669_p0647a11║其所飲者唯人熱血自我薄福唯食此食周
L164n1669_p0647a12║徧求索困不能得善男子我復語言汝但具
L164n1669_p0647a13║足說是半偈我聞偈已當以此身奉施供養
L164n1669_p0647a14║大士我設命終如此之身無所復用我今為
L164n1669_p0647a15║求阿耨多羅三藐三菩提捨不堅身以易堅
L164n1669_p0647b01║身羅剎答言誰當信汝如是之言為八字故
L164n1669_p0647b02║棄所愛身善男子我即答言汝真無智譬如
L164n1669_p0647b03║有人施他瓦器得七寶器我亦如是捨不堅
L164n1669_p0647b04║身得金剛身汝言誰當信者我今有證大梵
L164n1669_p0647b05║天王釋提桓因及四天王能證是事復有天
L164n1669_p0647b06║眼諸菩薩等為欲利益無量眾生修行大乘
L164n1669_p0647b07║具六度者亦能證知復有十方諸佛世尊利
L164n1669_p0647b08║眾生者亦能證我為八字故捨於身命羅剎
L164n1669_p0647b09║復言汝若如是能捨身者諦聽諦聽當為汝
L164n1669_p0647b10║說其餘半偈善男子我於爾時聞是事已心
L164n1669_p0647b11║中歡喜即解己身所著鹿皮為此羅剎敷置
L164n1669_p0647b12║法座白言和尚願坐此座我即於前义手長
L164n1669_p0647b13║跪而作是言唯願和尚善為我說其餘半偈
L164n1669_p0647b14║令得具足羅剎即說。
L164n1669_p0647b15║生滅滅已寂滅為樂
L164n1669_p0648a01║爾時羅剎說是偈已復作是言菩薩摩訶薩
L164n1669_p0648a02║汝今已聞具足偈義汝之所願為悉滿足若
L164n1669_p0648a03║必欲利諸眾生者時施我身善男子我於爾
L164n1669_p0648a04║時深思此義然後處處若石若壁若𣗳若道
L164n1669_p0648a05║書寫此偈即便更繫所著衣裳恐其死後身
L164n1669_p0648a06║體露現即上高樹爾時樹神復問我言善哉
L164n1669_p0648a07║仁者欲作何事善男子我時答言我欲捨身
L164n1669_p0648a08║以報偈價樹神問言如是偈者何所利益我
L164n1669_p0648a09║時答言如是偈句乃是過去未來現在諸佛
L164n1669_p0648a10║所說開空法道我為此法棄捨身命不為利
L164n1669_p0648a11║養名聞財寶轉輪聖王四大天王釋提桓因
L164n1669_p0648a12║大梵天王人天中樂為欲利益一切眾生故
L164n1669_p0648a13║捨此身善男子我捨身時復作是言願令一
L164n1669_p0648a14║切慳惜之人悉來見我捨離此身若有少施
L164n1669_p0648a15║起貢高者亦令得見我為一偈捨此身命如
L164n1669_p0648b01║棄草木菩薩爾時說是語已尋即放身自投
L164n1669_p0648b02║樹下未至地時虛空之中出種種聲其聲乃
L164n1669_p0648b03║至阿迦尼吒天爾時羅剎還復釋身即於空
L164n1669_p0648b04║中接取菩薩安置平地爾時釋提桓因及諸
L164n1669_p0648b05║天人大梵天王稽首頂禮菩薩足下讚言善
L164n1669_p0648b06║哉善哉真是菩薩能大利益無量眾生欲於
L164n1669_p0648b07║無明黑暗之中然大法炬由我愛惜如來大
L164n1669_p0648b08║法故相嬈惱唯願聽我懺悔罪咎汝於未來
L164n1669_p0648b09║必定成就阿耨多羅三藐三菩提願見濟度
L164n1669_p0648b10║爾時釋提桓因及諸天眾禮菩薩足於是辭
L164n1669_p0648b11║去忽然不現善男子如我往昔為半偈故捨
L164n1669_p0648b12║棄此身以是因緣便得超越足十二劫在彌
L164n1669_p0648b13║勒前成阿耨多羅三藐三菩提善男子我得
L164n1669_p0648b14║如是無量功德皆由供養如來正法汝今亦
L164n1669_p0648b15║爾發於阿耨多羅三藐三菩提心則已超過
L164n1669_p0649a01║無量無邊恒河沙等諸菩薩上善男子是名
L164n1669_p0649a02║菩薩住於大乘大般涅槃修於聖行。
L164n1669_p0649a03║善男子云何菩薩摩訶薩梵行善男子菩薩
L164n1669_p0649a04║摩訶薩住於大乘大般涅槃住七善法得具
L164n1669_p0649a05║梵行何等為七一者知法二者知義三者知
L164n1669_p0649a06║時四者知足五者知自六者知眾七者知尊
L164n1669_p0649a07║卑善男子云何知法菩薩摩訶薩知十二部
L164n1669_p0649a08║經能作論義分別廣說是名知法善男子云
L164n1669_p0649a09║何知義菩薩摩訶薩若於一切文字語言廣
L164n1669_p0649a10║知其義是名知義云何知時菩薩善知如是
L164n1669_p0649a11║時中任修寂靜如是時中任修精進如是時
L164n1669_p0649a12║中任修捨定如是時中任供養佛如是時中
L164n1669_p0649a13║任供養師如是時中任修布施持戒忍辱精
L164n1669_p0649a14║進禪定具足般若波羅密是名知時云何知
L164n1669_p0649a15║足菩薩摩訶薩知足者所謂飲食衣藥行住
L164n1669_p0649b01║坐臥睡寤語默是名知足云何自知是菩薩
L164n1669_p0649b02║自知我有如是信如是戒如是多聞如是捨
L164n1669_p0649b03║如是慧如是去來如是正念如是善行如是
L164n1669_p0649b04║問如是答是名自知云何知眾是菩薩知如
L164n1669_p0649b05║是等是剎利眾婆羅門眾居士眾沙門眾應
L164n1669_p0649b06║於是眾如是行來如是坐起如是說法如是
L164n1669_p0649b07║問答是名知眾云何知人尊卑人有二種一
L164n1669_p0649b08║者信二者不信菩薩當知信者是善其不信
L164n1669_p0649b09║者不名為善善男子是名菩薩摩訶薩住於
L164n1669_p0649b10║大乘大涅槃經住七善法菩薩住是七善法
L164n1669_p0649b11║已得具梵行復次善男子復有梵行謂慈悲
L164n1669_p0649b12║喜捨夫修慈者能斷貪欲修悲心者能斷瞋
L164n1669_p0649b13║恚修喜心者能斷不樂修捨心者能斷貪欲
L164n1669_p0649b14║瞋恚善男子四無量心成就甚難何以故久
L164n1669_p0649b15║於過去無量劫中多習煩惱未修善法是故
L164n1669_p0650a01║不能於一日中調伏其心又如家犬不畏於
L164n1669_p0650a02║人山林野鹿見人怖走瞋恚難去如守家狗
L164n1669_p0650a03║慈心易失如彼野鹿是故此心難可調伏。
L164n1669_p0650a04║初住菩薩修大慈時於一闡提心無差別不
L164n1669_p0650a05║見其過故不生瞋以是義故得名大慈善男
L164n1669_p0650a06║子為諸眾生除無利益是名大慈欲與眾生
L164n1669_p0650a07║無量利樂是名大悲於諸眾生心生歡喜是
L164n1669_p0650a08║名大喜無所擁護名為大捨若不見我法相
L164n1669_p0650a09║己身見一切法平等無二是名大捨自捨己
L164n1669_p0650a10║樂施與他人是名大捨善男子唯四無量能
L164n1669_p0650a11║令菩薩增長具足六波羅密其餘諸行不必
L164n1669_p0650a12║能爾菩薩摩訶薩先得世間四無量心然後
L164n1669_p0650a13║乃發阿耨多羅三藐三菩提心次第方得出
L164n1669_p0650a14║世間者善男子因世無量得出世無量以是
L164n1669_p0650a15║義故名大無量迦葉菩薩白佛言世尊除無
L164n1669_p0650b01║利益與利樂者實無所為如是思惟即是虛
L164n1669_p0650b02║觀無有實利。善男子夫修慈者實非妄想
L164n1669_p0650b03║諦是真實若是聲聞緣覺之慈是名虛妄諸
L164n1669_p0650b04║佛菩薩真實不虛云何知耶善男子菩薩摩
L164n1669_p0650b05║訶薩修行如是大涅槃者觀土為金觀金為
L164n1669_p0650b06║土地作水相水作地相水作火相火作水相
L164n1669_p0650b07║地作風相風作地相隨意成就無有虛妄觀
L164n1669_p0650b08║實眾生為非眾生觀非眾生為實眾生悉隨
L164n1669_p0650b09║意成無有虛妄善男子當知菩薩四無量心
L164n1669_p0650b10║是實思惟非不真實。善男子能為善者名
L164n1669_p0650b11║實思惟實思惟者即名為慈慈即如來慈即
L164n1669_p0650b12║大乘大乘即慈慈即如來善男子慈即菩提
L164n1669_p0650b13║道菩提道即如來如來即慈善男子慈即大
L164n1669_p0650b14║梵大梵即慈慈即如來善男子慈者即是眾
L164n1669_p0650b15║生佛性如是佛性久為煩惱之所覆蔽故令
L164n1669_p0651a01║眾生不得覩見佛性即慈慈即如來善男子
L164n1669_p0651a02║慈即大空大空即慈慈即是常常即是法法
L164n1669_p0651a03║即是僧僧即是慈慈即如來善男子菩薩摩
L164n1669_p0651a04║訶薩住於大乘大般涅槃修如是慈雖復安
L164n1669_p0651a05║住眠睡之中而不睡眠勤精進故雖常覺寤
L164n1669_p0651a06║亦無覺寤以無眠故於睡眠中諸天雖護亦
L164n1669_p0651a07║無護者不行惡故眠不惡夢無有不善離睡
L164n1669_p0651a08║眠故命終之後雖生梵天亦無所生得自在
L164n1669_p0651a09║故善男子夫修慈者能得成就如是無量無
L164n1669_p0651a10║邊功德我說是慈有無量門所謂神通善男
L164n1669_p0651a11║子如提婆達教阿闍世欲害如來阿闍世王
L164n1669_p0651a12║即放護財狂醉之象欲令害我及諸弟子爾
L164n1669_p0651a13║時王舍大城之中一切人民同時舉聲啼哭
L164n1669_p0651a14║號泣作如是言怪哉如來今日滅沒如何正
L164n1669_p0651a15║覺一旦散壞善男子我於爾時為欲降伏護
L164n1669_p0651b01║財象故即入慈定舒手示之即於五指出五
L164n1669_p0651b02║師子是象見已其心怖畏舉身投地敬禮我
L164n1669_p0651b03║足善男子我於爾時手五指頭實無師子乃
L164n1669_p0651b04║是修慈善根力故令彼調伏。復次善男子
L164n1669_p0651b05║此南天竺有一大城名首波羅於是城中有
L164n1669_p0651b06║一長者名曰盧至我時欲度彼長者故從王
L164n1669_p0651b07║舍城至彼城邑彼眾尼犍聞我欲至首波羅
L164n1669_p0651b08║城即作是念沙門瞿曇若至此者此諸人民
L164n1669_p0651b09║便捨我等更不供給諸尼犍軰各各分散告
L164n1669_p0651b10║彼城人沙門瞿曇今欲來此於此人民大不
L164n1669_p0651b11║利益彼人聞已即懷怖畏白言大師我等今
L164n1669_p0651b12║者當作何計尼犍答言沙門瞿曇性好叢林
L164n1669_p0651b13║流泉清水汝等便可相與出城諸有之處斫
L164n1669_p0651b14║伐令盡莫使有遺流泉井池悉置糞穢堅閉
L164n1669_p0651b15║城門各嚴器仗我等亦當作種種術令彼瞿
L164n1669_p0652a01║曇復道還去彼諸人民一一施行善男子我
L164n1669_p0652a02║於爾時至彼城邑見是事已尋生憐愍慈心
L164n1669_p0652a03║向之所有𣗳木還生如本河池井泉清淨盈
L164n1669_p0652a04║滿變其城壁為紺瑠璃門自開闢無能制者
L164n1669_p0652a05║所嚴器仗變成雜華盧至長者而為上首與
L164n1669_p0652a06║其人民俱共相隨徃至佛所我即為說種種
L164n1669_p0652a07║法要令彼諸人一切皆發阿耨多羅三藐三
L164n1669_p0652a08║菩提心善男子我於爾時實不化作種種樹
L164n1669_p0652a09║木清淨流水盈滿河池變其本城為紺瑠璃
L164n1669_p0652a10║開其城門器仗為華善男子當知皆是慈善
L164n1669_p0652a11║根力能令彼人見如是事。復次善男子瑠
L164n1669_p0652a12║璃太子以愚癡故多害釋種耶劓耳鼻斷截
L164n1669_p0652a13║手足推之坑壍彼時諸人身受苦惱作如是
L164n1669_p0652a14║言南無佛陀南無佛陀我於爾時在竹林中
L164n1669_p0652a15║聞其音聲即起慈心諸人爾時見我來至迦
L164n1669_p0652b01║毘羅城以水洗瘡以藥敷之苦痛尋除耳鼻
L164n1669_p0652b02║手足還復如本我時即為略說法要悉令俱
L164n1669_p0652b03║發阿耨多羅三藐三菩提心善男子如來爾
L164n1669_p0652b04║時實不徃至迦毘羅城以水洗瘡敷藥止苦
L164n1669_p0652b05║當知皆是慈善根力令彼諸人見如是事悲
L164n1669_p0652b06║喜之心亦復如是善男子以是義故菩薩摩
L164n1669_p0652b07║訶薩修慈思惟即是真實非虛妄也夫無量
L164n1669_p0652b08║者不可思議菩薩所行不可思議復次善男
L164n1669_p0652b09║子菩薩摩訶薩修慈悲喜已得住極愛一子
L164n1669_p0652b10║之地云何是地名曰極愛復名一子善男子
L164n1669_p0652b11║譬如父母見子安隱心大歡喜菩薩摩訶薩
L164n1669_p0652b12║住是地中視諸眾生同於一子見修善者生
L164n1669_p0652b13║大歡喜是故此地名曰極愛。
L164n1669_p0652b14║
L164n1669_p0652b15║御錄經海一滴卷之十五
L164n1669_p0653a01║音釋
L164n1669_p0653a02║攙（初銜切插入聲）。坼（恥格切音䇿）。嵐（盧含切音藍）。刵（而至切音二截
L164n1669_p0653a03║耳也）。劓（以智切音異截鼻也）。