L164n1669_p0706a01║御錄經海一滴卷之十九　　　　　機九
L164n1669_p0706a02║大般涅槃經之七
L164n1669_p0706a03║迦葉菩薩復白佛言世尊如佛所說眾生佛
L164n1669_p0706a04║性猶如虛空云何名為如虛空耶佛言善男
L164n1669_p0706a05║子虛空之性非過去非未來非現在佛性亦
L164n1669_p0706a06║爾善男子虛空非過去何以故無現在故法
L164n1669_p0706a07║若現在可說過去以無現在故無過去亦無
L164n1669_p0706a08║現在何以故無未來故法若未來可說現在
L164n1669_p0706a09║以無未來故無現在亦無未來何以故無現
L164n1669_p0706a10║在過去故若有現在過去則有未來以無過
L164n1669_p0706a11║去現在故則無未來以是義故虛空之性非
L164n1669_p0706a12║三世攝善男子以虛空無故無有三世不以
L164n1669_p0706a13║有故無三世也如虛空華非是有故無有三
L164n1669_p0706a14║世虛空亦爾非是有故無有三世善男子無
L164n1669_p0706a15║物者即是虛空佛性亦爾善男子虛空無故
L164n1669_p0706b01║非三世攝佛性常故非三世攝善男子如來
L164n1669_p0706b02║已得阿耨多羅三藐三菩提所有佛性一切
L164n1669_p0706b03║佛法常無變易以是義故無有三世猶如虛
L164n1669_p0706b04║空善男子如世間中無𦊱礙處名為虛空如
L164n1669_p0706b05║來得阿耨多羅三藐三菩提已於一切佛法
L164n1669_p0706b06║無有𦊱礙故言佛性猶如虛空世尊如來佛
L164n1669_p0706b07║性涅槃非三世攝而名為有虛空亦非三世
L164n1669_p0706b08║所攝何故不得名為有耶佛言善男子為非
L164n1669_p0706b09║涅槃名為涅槃為非如來名為如來為非佛
L164n1669_p0706b10║性名為佛性云何名為非涅槃耶所謂一切
L164n1669_p0706b11║煩惱有為之法為破如是有為煩惱是名涅
L164n1669_p0706b12║槃非如來者謂一闡提至辟支佛為破如是
L164n1669_p0706b13║一闡提等至辟支佛是名如來非佛性者所
L164n1669_p0706b14║謂一切牆壁瓦石無情之物離如是等無情
L164n1669_p0706b15║之物是名佛性善男子一切世間無非虛空
L164n1669_p0707a01║對於虛空世尊世間亦無非四大對而猶得
L164n1669_p0707a02║名四大是有虛空無對何故不得名之為有
L164n1669_p0707a03║佛言善男子若言涅槃非三世攝虛空亦爾
L164n1669_p0707a04║者是義不然何以故涅槃是有可見可證是
L164n1669_p0707a05║色足跡章句是有是相是緣是歸依處寂靜
L164n1669_p0707a06║光明安隱彼岸是故得名非三世攝虛空之
L164n1669_p0707a07║性無如是法是故名無若有離於如是等法
L164n1669_p0707a08║更有法者應三世攝虛空若同是有法者不
L164n1669_p0707a09║得非是三世所攝善男子如世人說虛空名
L164n1669_p0707a10║為無色無對不可覩見若無色無對不可見
L164n1669_p0707a11║者即心數法虛空若同心數法者不得不是
L164n1669_p0707a12║三世所攝若三世攝即是四陰是故離四陰
L164n1669_p0707a13║已無有虛空復次善男子諸外道言夫虛空
L164n1669_p0707a14║者即是光明若是光明即是色法虛空若爾
L164n1669_p0707a15║是色法者即是無常是無常故三世所攝云
L164n1669_p0707b01║何外道說非三世若三世攝則非虛空若三
L164n1669_p0707b02║世攝云何言常善男子若復說言夫虛空者
L164n1669_p0707b03║不離三法一者空二者實三者空實若言空
L164n1669_p0707b04║是當知虛空是無常法何以故實處無故若
L164n1669_p0707b05║言實是當知虛空亦是無常何以故空處無
L164n1669_p0707b06║故若空實是當知虛空亦是無常何以故二
L164n1669_p0707b07║處無故是故虛空名之為無善男子如說虛
L164n1669_p0707b08║空是可作法如說去樹去舍而作虛空平作
L164n1669_p0707b09║虛空覆於虛空上於虛空畫虛空色如大海
L164n1669_p0707b10║水是故虛空是可作法一切作法皆是無常
L164n1669_p0707b11║猶如瓦瓶虛空若爾應是無常善男子世間
L164n1669_p0707b12║人說一切法中無𦊱礙處名虛空者是無礙
L164n1669_p0707b13║處於一切法為具足有為分有耶若具足有
L164n1669_p0707b14║當知餘處則無虛空若分有者則是彼此可
L164n1669_p0707b15║數之法若是可數當知無常善男子若有人
L164n1669_p0708a01║說虛空無礙與有並合又復說言虛空在物
L164n1669_p0708a02║如器中果二俱不然何以故若言並合則有
L164n1669_p0708a03║三種一異業共合如飛鳥集樹二共業合如
L164n1669_p0708a04║兩羊相觸三已合共合如二雙指合在一處
L164n1669_p0708a05║若言異業共合異則有二一是物業二虛空
L164n1669_p0708a06║業若空業合物空則無常若物業合空物則
L164n1669_p0708a07║不徧如其不徧是亦無常若言虛空是常其
L164n1669_p0708a08║性不動與動物合者是義不然何以故虛空
L164n1669_p0708a09║若常物不應常物若無常空亦無常若言虛
L164n1669_p0708a10║空亦常無常無有是處若共業合是義不然
L164n1669_p0708a11║何以故虛空名徧若與業合業亦應徧若有
L164n1669_p0708a12║徧者應一切徧若一切徧應一切合不應說
L164n1669_p0708a13║有合與不合若言已合共合如二雙指合是
L164n1669_p0708a14║義不然何以故先無有合後方合故先無後
L164n1669_p0708a15║有是無常法是故不得說言虛空已合共合
L164n1669_p0708b01║如世間法先無後有是物無常虛空若爾亦
L164n1669_p0708b02║應無常若言虛空在物如器中果是義不然
L164n1669_p0708b03║何以故如是虛空先無器時在何處住若有
L164n1669_p0708b04║住處虛空則多如其多者云何言常言一言
L164n1669_p0708b05║徧若使虛空離空有住有物亦應離虛空住
L164n1669_p0708b06║是故當知無有虛空善男子若有說言指住
L164n1669_p0708b07║之處名為虛空當知虛空是無常法何以故
L164n1669_p0708b08║指有四方若有四方當知虛空亦有四方一
L164n1669_p0708b09║切常法都無方所以有方故虛空無常若是
L164n1669_p0708b10║無常不離五陰要離五陰是無所有善男子
L164n1669_p0708b11║有法若從因緣住者當知是法名為無常善
L164n1669_p0708b12║男子譬如一切眾生樹木因地而住地無常
L164n1669_p0708b13║故因地之物次第無常善男子如地因水水
L164n1669_p0708b14║無常故地亦無常如水因風風無常故水亦
L164n1669_p0708b15║無常風依虛空空無常故風亦無常若無常
L164n1669_p0709a01║者云何說言虛空是常徧一切處虛空無故
L164n1669_p0709a02║非是過去未來現在亦如兔角是無物故非
L164n1669_p0709a03║是過去未來現在是故我說佛性常故非三
L164n1669_p0709a04║世攝虛空無故非三世攝善男子我終不與
L164n1669_p0709a05║世間共諍何以故智者說有我亦說有智者
L164n1669_p0709a06║說無我亦說無世尊菩薩摩訶薩具足幾法
L164n1669_p0709a07║不與世諍不為世法之所沾汙佛言善男子
L164n1669_p0709a08║菩薩摩訶薩具足十法不與世諍不為世法
L164n1669_p0709a09║之所沾汙何等為十一者信心二者有戒三
L164n1669_p0709a10║者親近善友四者內善思惟五者具足精進
L164n1669_p0709a11║六者具足正念七者具足智慧八者具足正
L164n1669_p0709a12║語九者樂於正法十者憐愍眾生善男子菩
L164n1669_p0709a13║薩具足如是十法不與世諍不為世法之所
L164n1669_p0709a14║沾汙如優鉢羅華善男子凡夫之色從煩惱
L164n1669_p0709a15║生是故智說色是無常苦空無我如來色者
L164n1669_p0709b01║遠離煩惱是故說是常恒無變。善男子煩
L164n1669_p0709b02║惱三種所謂欲漏有漏無明漏智者應當觀
L164n1669_p0709b03║是三漏所有罪過所以者何知罪過已則能
L164n1669_p0709b04║遠離善男子有智之人又復當觀一切漏因
L164n1669_p0709b05║何以故若但觀漏不觀漏因則不能斷諸煩
L164n1669_p0709b06║惱何以故智者觀漏從是因生我今斷因漏
L164n1669_p0709b07║則不生如彼醫師先斷病因病則不生智者
L164n1669_p0709b08║先斷煩惱因者亦復如是有智之人次觀果
L164n1669_p0709b09║報知從善因生於善果知從惡因生於惡果
L164n1669_p0709b10║觀果報已遠離惡因次復應觀煩惱輕重先
L164n1669_p0709b11║離重者輕者自去善男子知煩惱煩惱因煩
L164n1669_p0709b12║惱果報煩惱輕重為斷煩惱修行道者即是
L164n1669_p0709b13║如來以是因緣如來色常乃至識常善男子
L164n1669_p0709b14║不知煩惱煩惱因煩惱果報煩惱輕重不能
L164n1669_p0709b15║修道即是凡夫是故凡夫色是無常受想行
L164n1669_p0710a01║識悉是無常善男子世間智者一切聖人菩
L164n1669_p0710a02║薩諸佛說是二義我亦如是說是二義是故
L164n1669_p0710a03║我說不與世間智者共諍不為世法之所沾
L164n1669_p0710a04║汙迦葉菩薩白佛言世尊眾生一身云何能
L164n1669_p0710a05║起種種煩惱佛言善男子如一器中有種種
L164n1669_p0710a06║子得水雨已各各自生眾生亦爾身雖是一
L164n1669_p0710a07║愛因緣故而能生長種種煩惱世尊智者云
L164n1669_p0710a08║何觀於果報善男子智者當觀諸漏因緣能
L164n1669_p0710a09║生地獄餓鬼畜生是漏因緣亦得人天身皆
L164n1669_p0710a10║是無常苦空無我是身器中得三種苦三種
L164n1669_p0710a11║無常是漏因緣智者當觀我既受得如是之
L164n1669_p0710a12║身不應生起如是煩惱受諸惡果迦葉菩薩
L164n1669_p0710a13║言世尊有無漏果若言智者斷諸果報無漏
L164n1669_p0710a14║果報在斷中不諸得道人有無漏果如其智
L164n1669_p0710a15║者求無漏果云何佛說一切智者應斷果報
L164n1669_p0710b01║如其斷者今諸聖人云何得有善男子如來
L164n1669_p0710b02║或時因中說果果中說因如世間人說泥即
L164n1669_p0710b03║是瓶縷即是衣是名因中說果果中說因者
L164n1669_p0710b04║牛即是水草人即是食我亦如是因中說果
L164n1669_p0710b05║先於經中作是說言我從心身至梵天邊是
L164n1669_p0710b06║名因中說果果中說因此六入者名過去業
L164n1669_p0710b07║是名果中說因善男子一切聖人真實無有
L164n1669_p0710b08║無漏果報一切聖人修道果報更不生漏是
L164n1669_p0710b09║故名為無漏果報善男子有智之人如是觀
L164n1669_p0710b10║時則得永滅煩惱果報善男子智者觀已為
L164n1669_p0710b11║斷如是煩惱果報修習聖道聖道者即空無
L164n1669_p0710b12║相願修是道已能滅一切煩惱果報善男子
L164n1669_p0710b13║猶如世間從子生果是果有能與子作因有
L164n1669_p0710b14║不能者有能作者是名果子若不能作唯得
L164n1669_p0710b15║名果不得名子一切眾生亦復如是皆有二
L164n1669_p0711a01║種一者有煩惱果是煩惱因二者有煩惱果
L164n1669_p0711a02║非煩惱因是煩惱果非煩惱因是則名為清
L164n1669_p0711a03║淨梵行善男子眾生觀受知是一切漏之近
L164n1669_p0711a04║因所謂內外漏受因緣故不能斷絕一切諸
L164n1669_p0711a05║漏亦不能出三界牢獄眾生因受著我我所
L164n1669_p0711a06║生於心倒想倒見倒是故眾生先當觀受如
L164n1669_p0711a07║是受者為一切愛而作近因是故智者欲斷
L164n1669_p0711a08║愛者當先觀受既觀受已復當更觀如是受
L164n1669_p0711a09║者何因緣生若因緣生如是因緣復從何生
L164n1669_p0711a10║若無因生無因何故不生無受復觀是受皆
L164n1669_p0711a11║從緣合而生因緣者即是愛也分別何等受
L164n1669_p0711a12║能作愛因何等愛能作受因善男子眾生若
L164n1669_p0711a13║能如是深觀愛因受因則便能斷我及我所
L164n1669_p0711a14║善男子若人能作如是等觀則應分別愛之
L164n1669_p0711a15║與受在何處滅即見愛受有少滅處當知亦
L164n1669_p0711b01║應有畢竟滅爾時即於解脫生信心生信心
L164n1669_p0711b02║已是解脫處何由而得知從八正道即便修
L164n1669_p0711b03║習善男子若有眾生能如是觀雖從煩惱而
L164n1669_p0711b04║得果報而是果報更不復為煩惱作因是則
L164n1669_p0711b05║名為清淨梵行世尊若以因此煩惱之想生
L164n1669_p0711b06║於倒想一切聖人實有倒想而無煩惱是義
L164n1669_p0711b07║云何佛言善男子云何聖人而有倒想世尊
L164n1669_p0711b08║一切聖人牛作牛想亦說是牛馬作馬想亦
L164n1669_p0711b09║說是馬男女大小舍宅車乘去來亦爾是名
L164n1669_p0711b10║倒想善男子一切凡夫有二種想一者世流
L164n1669_p0711b11║布想二者著想一切聖人唯有世流布想無
L164n1669_p0711b12║有著想一切凡夫惡覺觀故於世流布生於
L164n1669_p0711b13║著想一切聖人善覺觀故於世流布不生著
L164n1669_p0711b14║想是故凡夫名為倒想聖人雖知不名倒想。
L164n1669_p0711b15║迦葉菩薩白佛言世尊云何名為清淨梵
L164n1669_p0712a01║行佛言善男子一切法是世尊如來說一切
L164n1669_p0712a02║法為清淨梵行悉是何等一切法耶佛言善
L164n1669_p0712a03║哉善哉善男子如是微妙大涅槃經乃是一
L164n1669_p0712a04║切善法寶藏譬如大海是眾寶藏是涅槃經
L164n1669_p0712a05║亦復如是即是一切字義祕藏善男子如須
L164n1669_p0712a06║彌山眾藥根本是經亦爾即是菩薩戒之根
L164n1669_p0712a07║本善男子譬如虛空是一切物之所住處是
L164n1669_p0712a08║經亦爾即是一切善法住處善男子譬如猛
L164n1669_p0712a09║風無能繫縛一切菩薩行是經者亦復如是
L164n1669_p0712a10║不為一切煩惱惡法之所繫縛善男子譬如
L164n1669_p0712a11║金剛無能壞者是經亦爾雖有外道惡邪之
L164n1669_p0712a12║人不能破壞善男子是經能為諸菩薩等作
L164n1669_p0712a13║法光明如世日月能破諸闇善男子是經能
L164n1669_p0712a14║為病苦眾生作大良藥如雪山藥王能治眾
L164n1669_p0712a15║病善男子是經即是大無畏王能壞一切煩
L164n1669_p0712b01║惱惡魔如師子王降伏眾獸善男子是經能
L164n1669_p0712b02║住一切善法如世間地能住眾物善男子是
L164n1669_p0712b03║經即是剛利智斧能伐一切煩惱大樹即是
L164n1669_p0712b04║一切諸天之眼即是一切人之正道善男子
L164n1669_p0712b05║是故此經攝一切法此經雖攝一切諸法我
L164n1669_p0712b06║說梵行即是三十七助道之法善男子若離
L164n1669_p0712b07║如是三十七品終不能得聲聞正果乃至阿
L164n1669_p0712b08║耨多羅三藐三菩提果不見佛性及佛性果
L164n1669_p0712b09║以是因緣梵行即是三十七品善男子三十
L164n1669_p0712b10║七品根本是欲善欲即是初發道心乃至阿
L164n1669_p0712b11║耨多羅三藐三菩提之根本也是故我說欲
L164n1669_p0712b12║為根本世尊如來先於此經中說一切善法
L164n1669_p0712b13║不放逸為本今乃說欲是義云何佛言善男
L164n1669_p0712b14║子若言生因善欲是也若言了因不放逸是
L164n1669_p0712b15║如世間說一切果者子為其因或復有說子
L164n1669_p0713a01║為生因地為了因是義亦爾世尊如來先於
L164n1669_p0713a02║餘經中說三十七品佛是根本是義云何善
L164n1669_p0713a03║男子如來先說眾生初知三十七品佛是根
L164n1669_p0713a04║本若自證得欲為根本。善男子雖因修習
L164n1669_p0713a05║三十七品獲得四禪神通安樂不名為實若
L164n1669_p0713a06║壞煩惱證解脫時乃名為實是三十七品發
L164n1669_p0713a07║心修道雖得世樂及出世樂四沙門果及以
L164n1669_p0713a08║解脫不名畢竟若能斷除三十七品所行之
L164n1669_p0713a09║事是名畢竟畢竟者即大涅槃復次善男子
L164n1669_p0713a10║善愛念心即是欲也因善愛念親近善友因
L164n1669_p0713a11║近善友能善思惟因善思惟能生長道因生
L164n1669_p0713a12║長道得二解脫除斷愛故心得解脫斷無明
L164n1669_p0713a13║故慧得解脫是名為實畢竟者即是阿耨多
L164n1669_p0713a14║羅三藐三菩提果。爾時世尊告憍陳如色
L164n1669_p0713a15║是無常因滅是色獲得解脫常住之色受想
L164n1669_p0713b01║行識亦是無常因滅是識獲得解脫常住之
L164n1669_p0713b02║識憍陳如色即是苦因滅是色獲得解脫安
L164n1669_p0713b03║樂之色受想行識亦復如是憍陳如色即是
L164n1669_p0713b04║空因滅空色獲得解脫非空之色受想行識
L164n1669_p0713b05║亦復如是憍陳如色是無我因滅是色獲得
L164n1669_p0713b06║解脫真我之色受想行識亦復如是憍陳如
L164n1669_p0713b07║色非寂靜因滅是色獲得涅槃寂靜之色受
L164n1669_p0713b08║想行識亦復如是若有人能如是知者是名
L164n1669_p0713b09║沙門名婆羅門具足沙門婆羅門法若離佛
L164n1669_p0713b10║法無有沙門及婆羅門亦無沙門婆羅門法
L164n1669_p0713b11║一切外道虛假詐稱都無實行雖復作想言
L164n1669_p0713b12║有是二實無是處何以故若無沙門婆羅門
L164n1669_p0713b13║法云何而言有沙門婆羅門我常於此大眾
L164n1669_p0713b14║之中作師子吼汝等亦當在大眾中作師子
L164n1669_p0713b15║吼爾時外道有無量人聞是語已心生瞋恚。
L164n1669_p0714a01║外道眾中有婆羅門名闍提首那作如是
L164n1669_p0714a02║言瞿曇汝說涅槃是常法耶如是如是大婆
L164n1669_p0714a03║羅門婆羅門言瞿曇若說涅槃常者是義不
L164n1669_p0714a04║然何以故世間之法從子生果相續不斷如
L164n1669_p0714a05║從泥出瓶從縷得衣瞿曇常說修無常想獲
L164n1669_p0714a06║得涅槃因是無常果云何常瞿曇又說解脫
L164n1669_p0714a07║欲貪即是涅槃解脫色貪及無色貪即是涅
L164n1669_p0714a08║槃滅無明等一切煩惱即是涅槃從欲乃至
L164n1669_p0714a09║無明煩惱皆是無常因是無常所得涅槃亦
L164n1669_p0714a10║應無常瞿曇又說從因故生天從因故地獄
L164n1669_p0714a11║從因得解脫是故諸法皆從因生若從因生
L164n1669_p0714a12║故得解脫者云何言常瞿曇亦說色從緣生
L164n1669_p0714a13║故名無常受想行識亦復如是如是解脫若
L164n1669_p0714a14║是色者當知無常受想行識亦復如是若離
L164n1669_p0714a15║五陰有解脫者當知解脫即是虛空若是虛
L164n1669_p0714b01║空不得說言從因緣生何以故是常是一徧
L164n1669_p0714b02║一切處瞿曇亦說從因生者即是苦也若是
L164n1669_p0714b03║苦者云何復說解脫是樂瞿曇又說無常即
L164n1669_p0714b04║苦苦即無我若是無常苦無我者即是不淨
L164n1669_p0714b05║一切從因所生諸法皆無常苦無我不淨云
L164n1669_p0714b06║何復說涅槃即是常樂我淨若瞿曇說亦常
L164n1669_p0714b07║無常亦苦亦樂亦我無我亦淨不淨如是豈
L164n1669_p0714b08║非是二語耶我亦曾從先舊智人聞說是語
L164n1669_p0714b09║佛若出世言則無二瞿曇今者說於二語復
L164n1669_p0714b10║言佛即我身是也是義云何佛言婆羅門如
L164n1669_p0714b11║汝所說我今問汝隨汝意答婆羅門言善哉
L164n1669_p0714b12║瞿曇佛言婆羅門汝性常耶是無常乎婆羅
L164n1669_p0714b13║門言我性是常婆羅門是性能作一切內外
L164n1669_p0714b14║法之因也如是瞿曇佛言婆羅門云何作因
L164n1669_p0714b15║瞿曇從性生大從大生慢從慢生十六法所
L164n1669_p0715a01║謂地水火風空五知根眼耳鼻舌身五業根
L164n1669_p0715a02║手脚口聲男女二根心平等根是十六法從
L164n1669_p0715a03║五法生色聲香味觸是二十一法根本有三
L164n1669_p0715a04║一者染二者麤三者黑染者名愛麤者名瞋
L164n1669_p0715a05║黑名無明瞿曇是二十五法皆因性生婆羅
L164n1669_p0715a06║門是大等法常無常耶瞿曇我法性常大等
L164n1669_p0715a07║諸法悉是無常婆羅門如汝法中因常果無
L164n1669_p0715a08║常然我法中因雖無常果是常者有何等過
L164n1669_p0715a09║婆羅門汝等法中有二因不答言有佛言云
L164n1669_p0715a10║何有二婆羅門言一者生因二者了因佛言
L164n1669_p0715a11║云何生因云何了因婆羅門言生因者如泥
L164n1669_p0715a12║出瓶了因者如燈照物佛言是二種因因性
L164n1669_p0715a13║是一若是一者可令生因作於了因可令了
L164n1669_p0715a14║因作生因不不也瞿曇佛言若使生因不作
L164n1669_p0715a15║了因了因不作生因可得說言是因相不婆
L164n1669_p0715b01║羅門言雖有相作故不因相婆羅門了因所
L164n1669_p0715b02║了即同了不不也瞿曇佛言我法雖從無常
L164n1669_p0715b03║獲得涅槃而非無常婆羅門從了因得故常
L164n1669_p0715b04║樂我淨從生因得故無常無樂無我無淨是
L164n1669_p0715b05║故如來所說有二如是二語無有二也是故
L164n1669_p0715b06║如來名無二語如汝所說曾從先舊智人邊
L164n1669_p0715b07║聞佛出於世無有二語是言善哉一切十方
L164n1669_p0715b08║三世諸佛所說無差是故說言佛無二語云
L164n1669_p0715b09║何無差有同說有無同說無故名一義婆羅
L164n1669_p0715b10║門如來世尊雖名二語為了一語故云何二
L164n1669_p0715b11║語了於一語如眼色二語生識一語乃至意
L164n1669_p0715b12║法亦復如是婆羅門言瞿曇善能分別如是
L164n1669_p0715b13║語義我今未解所出二語了於一語爾時世
L164n1669_p0715b14║尊即為宣說四真諦法婆羅門言苦諦者亦
L164n1669_p0715b15║二亦一乃至道諦亦二亦一婆羅門言世尊
L164n1669_p0716a01║我已知已佛言善男子云何知已婆羅門言
L164n1669_p0716a02║世尊苦諦一切凡夫二是聖人一乃至道諦
L164n1669_p0716a03║亦復如是佛言善哉已解婆羅門言世尊我
L164n1669_p0716a04║今聞法已得正見今當歸依佛法僧寶唯願
L164n1669_p0716a05║大慈聽我出家時憍陳如受佛勅旨為其剃
L164n1669_p0716a06║髮闍提首那有二種落一者鬚髮二者煩惱
L164n1669_p0716a07║即於坐處得阿羅漢果。復有梵志姓婆私
L164n1669_p0716a08║吒復作是言瞿曇所說涅槃常耶如是梵志
L164n1669_p0716a09║婆私吒言瞿曇將不說無煩惱為涅槃耶如
L164n1669_p0716a10║是梵志婆私吒言瞿曇世間四種名之為無
L164n1669_p0716a11║一者未出之法名之為無如瓶未出泥時名
L164n1669_p0716a12║為無瓶二者已滅之法名之為無如瓶壞已
L164n1669_p0716a13║名為無瓶三者異相互無名之為無如牛中
L164n1669_p0716a14║無馬馬中無牛四者畢竟無故名之為無如
L164n1669_p0716a15║龜毛兔角瞿曇若以除煩惱已名涅槃者涅
L164n1669_p0716b01║槃即無若是無者云何言有常樂我淨佛言
L164n1669_p0716b02║善男子如是涅槃非是先無同泥時瓶亦非
L164n1669_p0716b03║滅無同瓶壞已亦非畢竟無如𪚴毛兔角同
L164n1669_p0716b04║於異無善男子如汝所言雖牛中無馬不可
L164n1669_p0716b05║說言牛亦是無雖馬中無牛亦不可說馬亦
L164n1669_p0716b06║是無涅槃亦爾煩惱中無涅槃涅槃中無煩
L164n1669_p0716b07║惱是故名為異相互無婆私吒言瞿曇若以
L164n1669_p0716b08║異無為涅槃者夫異無者無常樂我淨瞿曇
L164n1669_p0716b09║云何說言涅槃常樂我淨佛言善男子如汝
L164n1669_p0716b10║所說是異無者有三種無牛馬悉是先無後
L164n1669_p0716b11║有是名先無已有還無是名壞無異相無者
L164n1669_p0716b12║如汝所說善男子是三種無涅槃中無是故
L164n1669_p0716b13║涅槃常樂我淨如世病人一者熱病二者風
L164n1669_p0716b14║病三者冷病是三種病三藥能治酥能治熱
L164n1669_p0716b15║油能治風蜜能治冷是三種藥能治如是三
L164n1669_p0717a01║種惡病善男子風中無油油中無風酥蜜亦
L164n1669_p0717a02║然是故能治一切眾生亦復如是有三種病
L164n1669_p0717a03║一者貪二者瞋三者癡如是三病有三種藥
L164n1669_p0717a04║不淨觀者能為貪藥慈心觀者能為瞋藥觀
L164n1669_p0717a05║因緣智能為癡藥善男子為除貪故作非貪
L164n1669_p0717a06║觀為除瞋故作非瞋觀為除癡故作非癡觀
L164n1669_p0717a07║三種病中無三種藥三種藥中無三種病善
L164n1669_p0717a08║男子三種病中無三藥故無常無我無樂無
L164n1669_p0717a09║淨三種藥中無三種病是故得稱常樂我淨
L164n1669_p0717a10║婆私吒言世尊如來為我說常無常云何為
L164n1669_p0717a11║常云何無常佛言善男子色是無常解脫色
L164n1669_p0717a12║常乃至識是無常解脫識常善男子若有善
L164n1669_p0717a13║男子善女人能觀色乃至識是無常者當知
L164n1669_p0717a14║是人獲得常法婆私吒言世尊我今已知常
L164n1669_p0717a15║無常法佛言善男子汝云何知常無常法婆
L164n1669_p0717b01║私吒言世尊我今知我色是無常得解脫常
L164n1669_p0717b02║乃至識亦如是佛言善男子汝今善哉已報
L164n1669_p0717b03║是身告憍陳如是婆私吒已證阿羅漢果汝
L164n1669_p0717b04║可施其三衣鉢器時憍陳如如佛所勅施其
L164n1669_p0717b05║衣鉢時婆私吒受衣鉢已作如是言大德憍
L164n1669_p0717b06║陳如我今因是弊惡之身得善果報惟願大
L164n1669_p0717b07║德為我屈意至世尊所具宣我心我既惡人
L164n1669_p0717b08║觸犯如來稱瞿曇姓惟願為我懺悔此罪我
L164n1669_p0717b09║亦不能久住毒身今入涅槃時憍陳如即往
L164n1669_p0717b10║佛所白婆私吒說佛言憍陳如婆私吒比丘
L164n1669_p0717b11║已於過去無量佛所成就善根今受我語如
L164n1669_p0717b12║法而住如法住故獲得正果汝等應當供養
L164n1669_p0717b13║其身爾時憍陳如從佛聞已還其身所而設
L164n1669_p0717b14║供養時婆私吒於焚身時作種種神足。諸
L164n1669_p0717b15║外道輩見是事已高聲唱言是婆私吒已得
L164n1669_p0718a01║瞿曇沙門咒術是人不久復當勝彼瞿曇沙
L164n1669_p0718a02║門爾時眾中復有梵志名曰先尼復作是言
L164n1669_p0718a03║瞿曇有我耶如來默然瞿曇無我耶如來默
L164n1669_p0718a04║然第二第三亦如是問佛皆默然先尼言瞿
L164n1669_p0718a05║曇若一切眾生有我徧一切處是一作者瞿
L164n1669_p0718a06║曇何故默然不答佛言先尼汝說是我徧一
L164n1669_p0718a07║切處耶先尼答言瞿曇不但我說一切智人
L164n1669_p0718a08║亦如是說佛言善男子若我周徧一切處者
L164n1669_p0718a09║應當五道一時受報若有五道一時受報汝
L164n1669_p0718a10║等梵志何因緣故不造眾惡為遮地獄修諸
L164n1669_p0718a11║善法為受天身先尼言瞿曇我法中我則有
L164n1669_p0718a12║二種一作身我二者常身我為作身我修離
L164n1669_p0718a13║惡法不入地獄修諸善法生於天上佛言善
L164n1669_p0718a14║男子如汝所說我徧一切處如是我者若作
L164n1669_p0718a15║身中當知無常若作身無云何言徧瞿曇我
L164n1669_p0718b01║所立我亦在作中亦是常法瞿曇如人失火
L164n1669_p0718b02║燒舍宅時其主出去不可說言舍宅被燒主
L164n1669_p0718b03║亦被燒我法亦爾而此作身雖是無常當無
L164n1669_p0718b04║常時我則出去是故我我亦徧亦常佛言善
L164n1669_p0718b05║男子如汝說我亦徧亦常是義不然何以故
L164n1669_p0718b06║徧有二種一者常二者無常復有二種一色
L164n1669_p0718b07║二無色是故若言一切有者亦常亦無常亦
L164n1669_p0718b08║色亦無色若言舍主得出不名無常是義不
L164n1669_p0718b09║然何以故舍不名主主不名舍異燒異出故
L164n1669_p0718b10║得如是我則不爾何以故我即是色色即是
L164n1669_p0718b11║我無色即我我即無色云何而言色無常時
L164n1669_p0718b12║我則得出善男子汝意若謂一切眾生同一
L164n1669_p0718b13║我者如是則違世出世法何以故世間法名
L164n1669_p0718b14║父子母女若我是一父即是子子即是父母
L164n1669_p0718b15║即是女女即是母怨即是親親即是怨此即
L164n1669_p0719a01║是彼彼即是此是故若說一切眾生同一我
L164n1669_p0719a02║者是即違背世出世法先尼言我亦不說一
L164n1669_p0719a03║切眾生同於一我乃說一人各有一我佛言
L164n1669_p0719a04║善男子若言一人各有一我是為多我是義
L164n1669_p0719a05║不然何以故如汝先說我徧一切若徧一切
L164n1669_p0719a06║一切眾生業根應同天得見時佛亦得見若
L164n1669_p0719a07║天得見非佛得見者不應說我徧一切處若
L164n1669_p0719a08║不徧者是則無常先尼言瞿曇譬如一室有
L164n1669_p0719a09║百千燈炷雖有異明則無差燈炷別異喻法
L164n1669_p0719a10║非法其明無差喻眾生我佛言善男子汝說
L164n1669_p0719a11║燈明以喻我者是義不然何以故室異燈異
L164n1669_p0719a12║是燈光明亦在炷邊亦徧室中汝所言我若
L164n1669_p0719a13║如是者法非法邊俱應有我若法非法無有
L164n1669_p0719a14║我者不得說言徧一切處若俱有者何得復
L164n1669_p0719a15║以炷明為喻善男子汝意若謂炷之與明真
L164n1669_p0719b01║實別異何因緣故炷增明盛炷枯明滅是故
L164n1669_p0719b02║不應以法非法喻於燈炷光明無差喻於我
L164n1669_p0719b03║也何以故法非法我三事即一善男子汝意
L164n1669_p0719b04║若謂我是作者是義不然何以故若我作者
L164n1669_p0719b05║何因緣故自作苦事然今眾生實有受苦是
L164n1669_p0719b06║故當知我非作者若言是苦非我所作不從
L164n1669_p0719b07║因生一切諸法亦當如是不從因生何因緣
L164n1669_p0719b08║故說我作耶善男子眾生苦樂實從因緣如
L164n1669_p0719b09║是苦樂能作憂喜憂時無喜喜時無憂或喜
L164n1669_p0719b10║或憂智人云何說是常耶善男子汝說我常
L164n1669_p0719b11║若是常者云何說有十時別異善男子若我
L164n1669_p0719b12║作者是我亦有盛時衰時眾生亦有盛時衰
L164n1669_p0719b13║時若我爾者云何是常善男子汝意若謂離
L164n1669_p0719b14║眼有見是義不然何以故若離眼已別有見
L164n1669_p0719b15║者何須此眼乃至身根亦復如是汝意若謂
L164n1669_p0720a01║我雖能見要因眼見是亦不然何以故如有
L164n1669_p0720a02║人言須曼那華能燒大村云何能燒因火能
L164n1669_p0720a03║燒汝立我見亦復如是先尼言瞿曇如人執
L164n1669_p0720a04║鎌則能刈草我因五根見聞至觸亦復如是
L164n1669_p0720a05║善男子鎌人各異是故執鎌能有所作離根
L164n1669_p0720a06║之外更無別我云何說言我因諸根能有所
L164n1669_p0720a07║作善男子汝意若謂執鎌能刈我亦如是我
L164n1669_p0720a08║有手耶為無手乎若有手者何不自執若無
L164n1669_p0720a09║手者云何說言我是作者善男子能刈草者
L164n1669_p0720a10║即是鎌也非我非人若我人能何故因鎌善
L164n1669_p0720a11║男子人有二業一則執草二則執鎌是鎌唯
L164n1669_p0720a12║有能斷之功眾生見法亦復如是眼能見色
L164n1669_p0720a13║從和合生若從因緣和合見者智人云何說
L164n1669_p0720a14║言有我善男子汝意若謂身作我受是義不
L164n1669_p0720a15║然何以故世間不見天得作業佛得受果若
L164n1669_p0720b01║言不是身作我非因受汝等何故從於因緣
L164n1669_p0720b02║求解脫耶汝先是身非因緣生得解脫已亦
L164n1669_p0720b03║應非因而更生身如身一切煩惱亦應如是
L164n1669_p0720b04║先尼言瞿曇我有二種一者有知二者無知
L164n1669_p0720b05║無知之我能得於身有知之我能捨離身猶
L164n1669_p0720b06║如坏瓶既被燒已失於本色更不復生智者
L164n1669_p0720b07║煩惱亦復如是既滅壞已終不更生佛言善
L164n1669_p0720b08║男子所言知者智能知耶我能知乎若智能
L164n1669_p0720b09║知何故說言我是知耶若我知者何故方便
L164n1669_p0720b10║更求於智汝意若謂我因智知同華喻壞善
L164n1669_p0720b11║男子譬如刺樹性自能刺不得說言樹執刺
L164n1669_p0720b12║刺智亦如是智自能知云何說言我執智知
L164n1669_p0720b13║善男子如汝法中我得解脫無知我得知我
L164n1669_p0720b14║得耶若無知得當知猶故具足煩惱若知得
L164n1669_p0720b15║者當知已有五情諸根何以故離根之外別
L164n1669_p0721a01║更無知若具諸根云何復名得解脫耶若言
L164n1669_p0721a02║是我其性清淨離於五根云何說言徧五道
L164n1669_p0721a03║有以何因緣為解脫故修諸善法譬如有人
L164n1669_p0721a04║㧞虛空刺汝亦如是我若清淨云何復言斷
L164n1669_p0721a05║諸煩惱汝意若謂不從因緣獲得解脫一切
L164n1669_p0721a06║畜生何故不得先尼言瞿曇若無我者誰能
L164n1669_p0721a07║憶念佛告先尼若有我者何緣復忘善男子
L164n1669_p0721a08║若念是我者何因緣故念於惡念念所不念
L164n1669_p0721a09║不念所念先尼復言瞿曇若無我者誰見誰
L164n1669_p0721a10║聞佛言善男子內有六入外有六塵內外和
L164n1669_p0721a11║合生六種識是六種識因緣得名譬如一火
L164n1669_p0721a12║因木得故名為木火因草得故名為草火眾
L164n1669_p0721a13║生意識亦復如是因眼因色因明因欲名為
L164n1669_p0721a14║眼識若是因緣和合故生智不應說見即是
L164n1669_p0721a15║我乃至觸即是我善男子是故我說眼識乃
L164n1669_p0721b01║至意識一切諸法即是幻也云何如幻本無
L164n1669_p0721b02║今有已有還無凡夫不能思惟分別如是事
L164n1669_p0721b03║故說言有我及有我所我作我受先尼言如
L164n1669_p0721b04║瞿曇說無我我所何緣復說常樂我淨佛言
L164n1669_p0721b05║善男子我亦不說內外六入及六意識常樂
L164n1669_p0721b06║我淨我乃宣說滅內外入所生六識名之為
L164n1669_p0721b07║常以是常故名之為我有常我故名之為樂
L164n1669_p0721b08║常我樂故名之為淨先尼言世尊唯願大慈
L164n1669_p0721b09║為我宣說我當云何獲得如是常樂我淨佛
L164n1669_p0721b10║言善男子一切世間從本已來具足大慢能
L164n1669_p0721b11║增長慢亦復造作慢因慢業是故今者受慢
L164n1669_p0721b12║果報不能遠離一切煩惱得常樂我淨若諸
L164n1669_p0721b13║眾生欲得遠離一切煩惱先當離慢先尼言
L164n1669_p0721b14║世尊如是如是誠如聖教我今已離如是大
L164n1669_p0721b15║慢是故誠心啟請求法云何當得常樂我淨
L164n1669_p0722a01║佛言善男子諦聽諦聽吾當為汝分別解說
L164n1669_p0722a02║善男子若能非自非他非眾生者遠離慢法
L164n1669_p0722a03║先尼言世尊我已知解得正法眼佛言善男
L164n1669_p0722a04║子汝云何言知已解已得正法眼世尊所言
L164n1669_p0722a05║色者非自非他非諸眾生乃至識亦復如是
L164n1669_p0722a06║我如是觀得正法眼世尊我今甚樂出家修
L164n1669_p0722a07║道願見聽許佛言善來比丘即時具足清淨
L164n1669_p0722a08║梵行證阿羅漢果。外道眾中復有梵志姓
L164n1669_p0722a09║迦葉氏復作是言瞿曇身即是命身異命異
L164n1669_p0722a10║如來默然第二第三亦復如是梵志復言瞿
L164n1669_p0722a11║曇若人捨身未得後身於其中間豈可不名
L164n1669_p0722a12║身異命異若是異者瞿曇何故默然不答佛
L164n1669_p0722a13║言善男子我說身命皆從因緣非不因緣如
L164n1669_p0722a14║身命一切法亦如是瞿曇我見世間有法不
L164n1669_p0722a15║從因緣如大火焚燒榛木風吹絕焰墮在餘
L164n1669_p0722b01║處是豈不名無因緣耶佛言善男子我說是
L164n1669_p0722b02║火亦從因生非不從因瞿曇絕焰去時不因
L164n1669_p0722b03║薪炭云何而言因於因緣佛言善男子雖無
L164n1669_p0722b04║薪炭因風而去風因緣故其焰不滅瞿曇若
L164n1669_p0722b05║人捨身未得後身中間壽命誰為因緣佛言
L164n1669_p0722b06║梵志無明與愛而為因緣是無明愛二因緣
L164n1669_p0722b07║故壽命得住善男子有因緣故身即是命命
L164n1669_p0722b08║即是身有因緣故身異命異智者不應一向
L164n1669_p0722b09║而說身異命異梵志言世尊唯願為我分別
L164n1669_p0722b10║解說令我了了得知因果佛言梵志因即五
L164n1669_p0722b11║陰果亦五陰善男子若有眾生不然火者是
L164n1669_p0722b12║則無烟梵志言世尊我已知已我已解已佛
L164n1669_p0722b13║言善男子汝云何知汝云何解世尊火即煩
L164n1669_p0722b14║惱若有眾生不作煩惱是人則無煩惱果報
L164n1669_p0722b15║世尊我已正見唯願慈矜聽我出家爾時世
L164n1669_p0723a01║尊告憍陳如聽是梵志出家受戒經五日已
L164n1669_p0723a02║得阿羅漢果。外道眾中復有梵志名曰富
L164n1669_p0723a03║那復作是言瞿曇汝見世間是常法已說言
L164n1669_p0723a04║常耶如是義者實耶虛耶常無常亦常無常
L164n1669_p0723a05║非常非無常有邊無邊亦有邊無邊非有邊
L164n1669_p0723a06║非無邊是身是命身異命異如來滅後如去
L164n1669_p0723a07║不如去亦如去不如去非如去非不如去佛
L164n1669_p0723a08║言富那我不說世間常虛實無常亦常無常
L164n1669_p0723a09║非常非無常有邊無邊亦有邊無邊非有邊
L164n1669_p0723a10║非無邊是身是命身異命異如來滅後如去
L164n1669_p0723a11║不如去非如去非不如去富那復言瞿曇今
L164n1669_p0723a12║者見何罪過不作是說佛言富那若有人說
L164n1669_p0723a13║世間是常唯此為實餘妄語者是名為見見
L164n1669_p0723a14║所見處是名見行是名見業是名見著是名
L164n1669_p0723a15║見縛是名見苦是名見取是名見怖是名見
L164n1669_p0723b01║熱是名見纏富那凡夫之人為見所纏不能
L164n1669_p0723b02║遠離生老病死迴流六趣受無量苦乃至非
L164n1669_p0723b03║如去非不如去亦復如是富那我見是見有
L164n1669_p0723b04║如是過是故不著不為人說瞿曇若見如是
L164n1669_p0723b05║罪過不著不說瞿曇今者何見何著何所宣
L164n1669_p0723b06║說佛言善男子夫見著者名生死法如來已
L164n1669_p0723b07║離生死法故是故不著善男子如來名為能
L164n1669_p0723b08║見能說不名為著瞿曇云何能見云何能說
L164n1669_p0723b09║佛言善男子我能明見苦集滅道分別宣說
L164n1669_p0723b10║如是四諦我見如是故能遠離一切見一切
L164n1669_p0723b11║愛一切流一切慢是故我具清淨梵行無上
L164n1669_p0723b12║寂靜獲得常身是身亦非東西南北富那言
L164n1669_p0723b13║瞿曇何因緣故常身非是東西南北佛言善
L164n1669_p0723b14║男子我今問汝隨汝意答善男子如於汝前
L164n1669_p0723b15║然大火聚當其然時汝知然不如是瞿曇是
L164n1669_p0724a01║火滅時汝知滅不如是瞿曇當那若有人問
L164n1669_p0724a02║汝前火聚然從何來滅何所至當云何答瞿
L164n1669_p0724a03║曇若有問者我當答言是火生時賴於眾緣
L164n1669_p0724a04║本緣已盡新緣未至是火則滅若復有問是
L164n1669_p0724a05║火滅已至何方面復云何答瞿曇我當答言
L164n1669_p0724a06║緣盡故滅不至方所善男子如來亦爾若有
L164n1669_p0724a07║無常色乃至無常識因愛故然然者即受二
L164n1669_p0724a08║十五有是故然時可說是火東西南北現在
L164n1669_p0724a09║愛滅二十五有果報不然以不然故不可說
L164n1669_p0724a10║有東西南北善男子如來已滅無常之色至
L164n1669_p0724a11║無常識是故身常身若是常不得說有東西
L164n1669_p0724a12║南北富那言請說一喻唯願聽採佛言善哉
L164n1669_p0724a13║善哉隨意說之世尊如大村外有娑羅林中
L164n1669_p0724a14║有一樹先林而生足一百年是時林主灌之
L164n1669_p0724a15║以水隨時修治其樹陳朽皮膚枝葉悉皆脫
L164n1669_p0724b01║落唯真實在如來亦爾所有陳故悉已除盡
L164n1669_p0724b02║唯有一切真實法在世尊我今甚樂出家修
L164n1669_p0724b03║道佛言善來比丘說是語已即時出家漏盡
L164n1669_p0724b04║證得阿羅漢果。
L164n1669_p0724b05║
L164n1669_p0724b06║御錄經海一滴卷之十九
L164n1669_p0724b07║音釋
L164n1669_p0724b08║榛（責辛切音臻樹高丈許子如小栗）。鎌（方鹽切音廉鍥也）。